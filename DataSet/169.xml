<?xml version="1.0" encoding="UTF-8" standalone="no"?><root><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=as0904196</link>
    <topic>නිවසේ මිනිස් සම්පත නිවැරැදිව හසුරුවන්න</topic>
    <author>සාකච්ඡා කළේ -රමණී සුබසිංහ</author>
    <content>හරිහම්බ කරගත් දේ දන්දීමට සැරසෙන දෙන්නා දෙමහල්ලෝගුරු සේවයේ රසකතාමිනිත්තුවක කතාවක්එලොව ගිහින් මෙලොව ආ මාළු පියසේනවනජීවී නියාමකවරයකුගේ අත්දැකීම්නිවසේ මිනිස් සම්පත නිවැරැදිව හසුරුවන්නමාළු වෙළෙඳ්‍රමෙන් මූර්ති කලාවට අත තැබූ ඇන්ටනීකුප්පියාවත්ත ජයශේඛරාරාම විහාරවාසීගෞරව ශාස්ත‍්‍රවේදීමාවරලේ භද්දිය හිමිඅද දවස මෙන් ම උදාවන හෙට දිනය ගැන ද සිතා කටයුතු කරන්නේ නම් එදිනෙදා ජීවිතයේ හමුවන ගැටලු පහසුවෙන් මඟ හරවා ගත හැකි ය. එහෙත් මේ සමාජයේ බොහෝ දෙනා කටයුතු කරන්නේ ඒ පිළිබඳව කිසිදු තැකීමක් නොකරමිනි. සිය යුතුකම්, වගකීම් පැහැර හරිමින් කවරාකාරයකින් හෝ තමන්ගේ කුස පුරවා ගන්නට පමණක් ඇතැම්හු පුරුදු වී සිටිති. මේ කි‍්‍රයාකලාප නිසා ඉදිරියේදී සිය දරු මුණුපුරන් ගේ පමණක් නොව තමන් ගේ ම ජීවිතය පවා අඳුරට වැටෙන බව ඔවුහු කල්පනා නොකරති.මෙසේ තමන් ගැනම පමණක් සිතා තවදුරටත් කටයුතු කරන්නට පෙළඹෙනවා නම් අනාගතයේ අප වෙත පැමිණෙන අභියෝග ජය ගැනීම ඉතාමත් අසීරු වනු ඇත.රෝම සමුළුව ගෙන එන වාර්තාව සමස්ත මිනිස් වර්ගයාටම වැදගත් පණිවුඩයක් ගෙන දේ.“ලොව දැනට සිදුකෙරෙන කෘෂිකාර්මික හා කාර්මික කටයුතු එලෙසින් ම පවත්වාගෙන ගියහොත්, ජන සංඛ්‍යාවේ වර්ධනය ද එලෙසින්ම පැවතුණහොත්, මේ පෘථිවිය මිනිස් වාසයට නුසුදුසු තත්ත්වයට පත්වීමට ගත වන්නේ වසර සියයකටත් අඩු කාලයකි.”මෙය ‘වර්ධනයයේ සීමා’ නමැති ග‍්‍රන්ථයෙහි දැක්වෙන ප‍්‍රකාශයකි. මේ අනුව ජනගහන වර්ධනයත්, සම්පත් හිඟයත් ලෝකයට සුවිශාල ගැටලු රාශියක් උද්ගත කරමින් තිබෙන බව අප තේරුම් ගත යුතු ය. අද දවසේ සමස්ත ලෝක ආර්ථිකයම දැඩි අර්බුදයකට ගමන් කරමින් සිටී. ලොව බොහෝ කර්මාන්ත මේ වනවිටත් වැසී ගොසිනි. එය අප රටට ද පොදු ය.ඒ අනුව ඉදිරිය අප සියලු දෙනාට ම ආර්ථික දුෂ්කරතාවලින් පිරුණු කාල පරිච්ඡේදයක් වනු නියත ය. එහෙත් මේ ගැටලු හා බාධක ජයගත හැකි ක‍්‍රමවේද බොහෝ ය. අප සතු සම්පත් කළමනාකරණය හා සංරක්ෂණය කර ගැනීම පිළිබඳව බුදුදහමේ අපූරු මඟ පෙන්වීම් වේ.යම් ආයතනයක් සතුව මානව හා භෞතික සම්පත් වේ.එය සමාජයේ කුඩාම ඒකකය ලෙස පිළිගැනෙන ගෘහයට ද පොදු ය. එක් පසෙකින් මව, පියා, දූ දරුවන් සහ වයෝවෘද්ධ වැඩිහිටියන් ඇතුළු මානව සම්පත් ය.අනෙක් පසින් නිවෙසට ගෙන එන ආහාරපාන, ඇඳුම් පැළඳුම්, බේත් හේත් ආදී භෞතික සම්පත් ය. අපගේ නිවෙසේ ජීවත්වන පිරිස ඉතාම නිවැරැදිව කළමනාකරණය කර ගැනීමට දැන් කාලය එළඹ තිබේ. ගෘහයේ වූ භෞතික සම්පත් අරපිරිමැස්මෙන් භාවිතා කරන්නට ද සිදුව ඇත්තේ ය.වත්මන් කළමනාකරණ සංකල්පයන්හි ප‍්‍රධාන තැනක් හිමි වන්නේ නීති රීති සඳහා ය. එහෙත් බුදු දහමේ එන කළමනාකරණ ඉගැන්වීම්වල දී ප‍්‍රමුඛත්වයක් හිමි වන්නේ සදාචාරාත්මක බවට ය. ශීලය පදනම් කරගනිමින් සියලු බාධක ජය ගත හැකි බව එහි ඉගැන්වේ.“ශීලේ පඨිත්තාය නරෝ සපඤ්ඤෙ¤’ඕනෑම අභියෝගයක් ජය ගත හැකිවන්නේ ශීලය හෙවත් සදාචාරාත්මක චර්යාවලින් පමණි.ඒ අනුව ඔබ සතු සීමිත සම්පත් කළමනාකරණයේදීත් සංරක්ෂණයේදීත් නීති රීති පනවා ගනිමින් ඒ මත පමණක් කටයුතු කිරීම බුදු දහම අනුමත කරන්නේ නැත.මෙතෙක් ආ ගමන් මඟ වෙනස් කොට ඔබ කෙරෙහිම වෙනසක් ඇති කර ගත හැකි ය. පළමුව සිල්වත් වන්න.ශීලය නිසා ගොඩනැඟෙන සදාචාරාත්මක වෙනස ප‍්‍රයෝජනයට ගනිමින් ඔබට තිබෙන සම්පත්වලින් උපරිම ප‍්‍රයෝජන ගන්න. අනාගතයට ද ඉතිරි කරන්නට ඔබ ගේ නිවෙසේ අභියෝග ජය ගත හැකිවන්නේ එවිට ය.බුදුරජාණන් වහන්සේ සංඝ සංවිධානය ගොඩ නැංවීමේ දී අනුමත කළ පිළිවෙත පිළිබඳව අවධානය යොමු කරමු. අප ගේ දූ දරුවන් වැඩිහිටියන් හැසිර වීමට, තිබෙන සම්පත්වලින් උපරිම ප‍්‍රයෝජන ගැනීමට එය ආදර්ශයක් කරගත හැකි ය.චුල්ල වග්ග පාලියෙහි සේනාසන කන්දකයෙහි සඳහන් ලෙස සංඝ සමාජයේ වූ තනතුරු කිහිපයක් මෙසේ ය.‘සේනාසන ගාහාපක’ - සෙනසුන් ගන්වන තනතුර‘බත් පුබ්බේසක’ - ආහාර පමුණුවන තනතුර‘භාණ්ඩාගාරික’ - අතිරේක භාණ්ඩ බාර ගන්නා තනතුර‘චීවර පටිග්ගාහක’ - අතිරේක චීවර පිළිගන්නා තනතුර‘චීවර භාවික’ - සිවුරු බෙදන තනතුර‘සාතිය ගාහාපක’ - වැසි සළු ගන්වන තනතුර‘ආරාමික පේසක’ - භික්ෂුන් ආරාමික කටයුතුවල යොදවන තනතුරසාමණේර පේසක’ - සාමණේරයන් විවිධ කාර්යයන්හි යොදවන තනතුරයනාදී ලෙස තනතුරු රාශියකට බෙදා විවිධ කාර්යයන් හා වගකීම් බෙදා දී ඇති ආකාරය අපට පැහැදිලි ය. මේ තනතුරු පිළිබඳව සියුම්ව විමසා බැලිය යුතු ය. බුදුරජාණන් වහන්සේ තමන් ගේ සංඝ සංවිධානයේ පිරිස ඒ ඒ විෂයයට අනුකූලව ඒ ඒ කටයුතු වලට වෙන්කර ඇති ආකාරය අපට තේරුම් ගත හැකි ය.ඔබ මෙසේ සිතීමට පුළුවන. සංඝ සමාජය සංවිධානය කළ ආකාරයට අප ගේ නිවෙසේ සාමාජිකයන් හසුරුවා ගන්නේ කෙලෙස ද යනුවෙනි. සාමාන්‍ය ජීවිතයක් ගත කරන ඔබට මෙම කි‍්‍රයා පිළිවෙත ප‍්‍රයෝජනයට ගත හැකි වන්නේ කෙසේ ද? නිවෙසක වැඩ කටයුතු අසීමිතය. පස් හය දෙනකු ජීවත් වූවත් බොහෝවිට ගෙදර වැඩවලින් සියයට අසූවක් පමණ සිදු කෙරෙන්නේ මව ගේ දෑතිනි. අඩුම තරමේ නිවෙසට ඇවැසි සීනි තේ කොළ ටික පවා කඩ පිලෙන් ගෙන ඒමට සිදුවන්නේ ද ඇයට ම ය.ඇතැම් පිරිස් මෙසේ ද සිතති. ‘මම කළේ නැතිනම් සියල්ල අවුල්වෙනවා’ යනුවෙනි. එහි යම් සත්‍යයක් තිබීමට ද පුළුවන.එහෙත් එක් පුද්ගලයකු ගේ අතින් එකම වරද දහ දොළොස් වතාවක් සිදු නොවන බව ද සිතෙහි තබා ගත යුතු ය.ඔබ දක්ෂ මවක නම්, දක්ෂ පියකු නම් කළ යුතු වන්නේ පවුලේ සාමාජිකයන් නිවැරැදිව ඒ ඒ කටයුත්තෙහි යෙදවීම ය. එසේ නොමැතිව සියලු කටයුතු ඔබ වෙතම පවරාගෙන කටයුතු කිරීම ඔබ සතු දක්ෂතාව ලෙස බුදුදහමෙහි අගය නොකරන්නේ ය.පවුලේ මවුපියන් ලෙස හෝ දරු දැරියන් ලෙස හෝ ඔබ කුමන භූමිකාවක් නිරූපණය කළ ද දක්ෂ කළමනාකරුවකුවීමට නම් වර්ධනය කරගත යුතු ගුණාංග පහක් හඳුන්වා දී තිබේ. ‘අනලසෝ’ අනලස්වීම ය. විමසීම සහ උපාය මාර්ග සොයා ගෙන කි‍්‍රයා කිරීමය.සුදුසු පරිදි තමා කි‍්‍රයා කිරීම හා අන්‍යයන් කි‍්‍රයාවෙහි යෙදවීම ය. මේ හැකියා වැඩි දියුණු කර ගන්නවා නම් ඔබ ගේ කාලය, ධනය සහ ශ‍්‍රමය විශාල ප‍්‍රමාණයක් ඉතිරි කරගන්නට අවකාශ සැලසෙනු ඇත.එසේ නොමැතිව සියල්ල තමන් වෙත පවරා ගැනීමෙන් කටයුතු කරන්නේ නම් ඉතා ම කෙටි කලකදී ඔබ ක්ලමතය නමැති මානසික රෝගී බවට පත්වීම වැළැක්විය නොහැකි ය.සියල්ල එකම පුද්ගලයකු ගේ දෑතින් කරන්නට යෑමේදී වැඩකටයුතු රාශියක් මඟ හැරීමට ද පුළුවන. සමහර අවස්ථාවල ඉතාම සුළු මුදලකින් කරගත හැකි කාර්යයන් සඳහා විශාල වියදමක් දරන්නට ද සිදුවේ. නිවෙසේ මිනිස් සම්පත නිවැරැදිව හසුරුවන්නේ නම් නිවැරැදිව බඩු භාණ්ඩ පරිහරණයට ද ඉන් මඟ පෑදේ. තමා සතු සම්පත් නිසියාකාරව ප‍්‍රයෝජනයට ගන්නා ආකාරය පිළිබඳව අංගුත්තර නිකායේ කුල සූත‍්‍රය අපූරු මඟ පෙන්වීමක් සිදු කර ඇත.නැසුණු සම්පත් නැවත උපයා ගත යුතු ය. දිරා ගිය දෑ ප‍්‍රතිසංස්කරණය කළ යුතු ය. පරිභෝජනයෙහි සීමා දැන සිටිය යුතු ය. ආධිපත්‍යය දරන්නා සිල්වත් විය යුතු ය.මෙම සිව් කාරණා පිළිබඳව එහි දී අවධානය යොමු කොට ඇත. නිවෙසේ අවසන් වූ ද්‍රව්‍ය නැවත ගෙන ඒම මෙන් ම කැඩී බිඳී ගිය දේ නැවත ප‍්‍රතිසංස්කරණය කිරීම ද ඉතා වැදගත් ය. දක්ෂ ගෘහණියට, දක්ෂ ගෘහපතියාට ප‍්‍රයෝජනයට ගන්නා බඩු බාහිරාදිය නැවත නැවත ප‍්‍රයෝජනයට ගන්නේ කෙසේද යන්න පිළිබඳව මනා දැනුමක් ඇත. සැලසුමක් ඇත. ජලය පානය කිරීමට ගන්නා භාජනයක්, ආහාර පිසීමට ගන්නා බඳුනක් කැඩී බිඳී ගිය පසු නිර්මාණශීලී දක්ෂ පුද්ගලයා එය ඉවතලන්නේ නැත. වෙනත් කටයුත්තක් සඳහා හෝ ප‍්‍රයෝජනයට ගනී.සමාජය ඔබ පොළඹවන්නේ ආශාවට පරිභෝජනය කිරීම සඳහා ය. එහෙත් බුදුරජාණන් වහන්සේ අපට කියා දුන්නේ‘භෝජනේ මත්තඤ්Îතා’ආහාරයෙහි පමණ දැන පරිභෝජනය කිරීමට ය. ආහාර ගැනීමට පළමුව අවශ්‍යතාව හා ප‍්‍රමාණය පිළිබඳව සැලකිලිමත් වීම වැදගත් ය. ඔබට වැළඳෙන බොහෝ ලෙඩ රෝගවලින් මිදීමට ද එය ප‍්‍රධාන සාධකයකි. සම්පත් ඉතිරි කර ගැනීමට ද හැකියාව ලැබේ.ගෘහයෙහි ආධිපත්‍යය දරන ස්ති‍්‍රය හෝ පුරුෂයා සිල්වත් වීම ද වැදගත් ය. ඔහු හෝ ඇය අවම වශයෙන් පංච දුෂ්චරිතයෙන් හෝ වැළකිය යුතුය. එවිට නිවෙසේ අන්‍යයන් මනාව හසුරුවා ගැනීමට හැකියාව ලැබේ.එළඹෙන්නේ ඉතා ම දුෂ්කර කාල පරිච්ඡේදයෙකි. එකිනෙකාට දොස් පවරා ගැනීමෙන් එම දුෂ්කරතා ජය ගත නොහැක. තමන් ගේ යුතුකම් වගකීම් නිසියාකාරව ඉටු කරන්න. එවිට ඔබට වඩාත් තෘප්තිමත්, පලදායි ජීවිතයක් ගත කිරීමට අවකාශ සැලසෙනු ඇත.සාකච්ඡා කළේ -රමණී සුබසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=as0904197</link>
    <topic>මාළු වෙළෙඳ්‍රමෙන් මූර්ති කලාවට අත තැබූ ඇන්ටනී</topic>
    <author>ලෙස්ලි පෙරේරා (ජාඇල මධ්‍යම)</author>
    <content>හරිහම්බ කරගත් දේ දන්දීමට සැරසෙන දෙන්නා දෙමහල්ලෝගුරු සේවයේ රසකතාමිනිත්තුවක කතාවක්එලොව ගිහින් මෙලොව ආ මාළු පියසේනවනජීවී නියාමකවරයකුගේ අත්දැකීම්නිවසේ මිනිස් සම්පත නිවැරැදිව හසුරුවන්නමාළු වෙළෙඳ්‍රමෙන් මූර්ති කලාවට අත තැබූ ඇන්ටනීගෙමිදුල ස්වභාවික අලංකාර උද්‍යානයක් බඳු ය. තැනින් තැන ඔහුගේ දෑතින් නිර්මාණය වුණ ගල් කුළු පර්වත හා ඒ අතරින් ගලා හැළෙන සුන්දර දිය ඇලි - ඒ අසබඩ දැකුම්කලු කුරුල්ලන් - මුව - ගෝන ආදී අහිංසක වන සතුන් ඉතිහාසයේ එන ඇට්ලස් - ගොලායත් වැනි ප‍්‍රතාපවත් වීරයන්ගේ ස්මාරක ය. ඒ අතුරින් සුන්දර ලලනා ප‍්‍රතිමාය. මෙම කලා නිර්මාණ දුටු මට වඩා ඉවසුමක් නැති වූයේ මගේ කැමරාවට ය.ඇන්ටනීජාඇල වෑවල පල්ලිය පටුමගේ පිහිටි මෙම ගෙවත්තෙහි හිමිකරු තෝමස් ඇන්ටනී කැලිස්ටස් ය. මේ නිර්මාණ බිහිවනුයේ ඔහුගේ දෑතිනි. ජනාකීර්ණ කොළඹ නගරයේ දවසේ වැඩි හරියක් ගත කර විඩාපත්ව නිවහනට පැමිණෙන පුද්ගලයකු සන්සුන් සිතින් මනසකින් යුතුව දැකුම්කලු කලා නිර්මාණ බිහි කිරීමට තරම් සමතකුව සිටීම ඇත්ත වශයෙන් ම පුදුම සහගතය.මේ ඔහුගේ කතාවයි.මම බොහොමත් ම දිළිඳු පවුලක උපත ලැබූ කිතුණු ලබ්දිකයෙක්. පවුලේ සහෝදරයන් සිව් දෙනයි. අපි පුංචි සංදියේ දීම පියා ජීවිතයෙන් සමුගත්තා. ඉන් ඉක්බිති පවුලේ ජීවන බර ගෙන යෑමට මාළු වෙළෙඳ්‍රමේ යෙදුණා. මම මූලික අධ්‍යාපනය හැදෑරුවේ පමුණුගම ගොන්සාවෙල්ස් මහා විද්‍යාලයෙන්. සාමාන්‍ය පෙළ දක්වා ඉගෙන ගත්තා.ඇන්ටනී අතින් බිහිවූ මූර්ති නිර්මාණපාසල් යන කාලයේ සිට ම මම චිත‍්‍ර කලාවට මූර්ති ශිල්පයට හා නාට්‍ය රංගනයට දැඩි ළෙන්ගතුකමක් තිබුණා. එහෙත් ආර්ථික ප‍්‍රශ්න නිසා එම හැකියාව වැඩි දියුණු කර ගන්න බැරිව ගියා. අම්මා අප වෙනුවෙන් වෙන මහන්සිය දරා ගත නොහැකි නිසා මං, පාසල් දිවියට ආයුබෝවන් කියල අම්මාගේ මාළු වෙළෙඳ්‍රමට උදව් වුණා. එහෙත් ඉඩක් ලද අවස්ථාවල දී කලා නිර්මාණ කළා.අප ජීවත් වුණු කුලී ගෙය පිහිටියේ වෑවල ශාන්ත ප‍්‍රැන්සිස් ශේවියර් දෙව් මැදුරට ඉතාමත්ම සමීපවයි. එම නිසා දෙව් මැඳුර ආශ‍්‍රයේ කාලය ගත කළ මම පාස්කු නාට්‍ය ආදියට සම්බන්ධ වුණා. ගමේ ප‍්‍රදර්ශන නාට්‍ය බොහොමයක තිර ඇඳුම් පැළඳුම් වේදිකා සැරසිලි නිම වුණේ මගේ දෑතින් මේ අතරතුර මගේ හැකියා තවත් දුරට ප‍්‍රගුණ කර ගැනීමට මං උත්සාහ ගත්තා. ඒ අනුව මට ඕනෑම චිත‍්‍රයක් - පුද්ගලයකු බලා ගෙන මූර්ති නිර්මාණය කිරීමේ හැකියාව ලැබුණා.මගේ හැම මූර්ති නිර්මාණයකදීම කළුගල් කැට - සිමෙන්ති - කම්බි වැනි රළු ද්‍රව්‍ය එහා මෙහා කරමින් මට උදව් කරන්නේ බිරිය විජිතා යි.මං නිර්මාණය කළ ආගමික ප‍්‍රතිමා වෑවල දෙව්මැදුර අභියස ඉඳිකර තිබෙනවා. කල්පිටිය වේලක්කන්නි දේවස්ථානයට - කොටිකාවත්ත සාන්ත සෙබස්තියන් මුණි දේවස්ථානයට - කටුනේරිය වික්ෂෝප මතා දෙව් මැදුරට - වරකාපොල කිස්තු රජාණන්ගේ දෙව් මැදුරට මෙන් ම මිනුවන්ගොඩ නාග පත්තිනි දේවාලයට හා තවත් ආගමික ස්ථානවලටත් - නිවාස හා උද්‍යාන අලංකාරය සඳහාත් බිතු සිතුවම් - පොකුණු - ප‍්‍රතිමා - බොහෝ දෙනෙකුගේ ඉල්ලීම පරිදි මං ඉටු කර දීල තියෙනවා. ශ‍්‍රමය හා වියදම ගැන සලකා බැලීමේදී මම ලාබයක් තකා මගේ නිර්මාණ බෙදා හැර නැති බව කිව යුතුය” යැයි ඇන්ටනී පවසයි.ඇන්ටනී අතින් බිහිවූ මූර්ති නිර්මාණප‍්‍රතිමා නිර්මාණයට අවශ්‍ය නිර්මාණාත්මක හැකියාව හා කායික ශක්තිය ඇන්ටනීට තිබුණ ද ඒ සඳහා අවශ්‍ය වන අමු ද්‍රව්‍ය ලෙස භාවිතා වන ආම්පන්න ලබා ගැනීමේදී බලවත් දුෂ්කරතාවලට මුහුණදීමට සිදුවේ. එහෙයින් ඇන්ටනී පවසන්නේ රාජ්‍ය ආයතනයක් හෝ පෞද්ගලික ආයතනයක් නිර්මාණ කාර්යයේ දී අත හිත දෙන්නේ නම් වඩාත් අලංකාර නිර්මාණ ඉදිරිපත් කිරීමට හැකියාවක් ඇති බවයි.එසේ ම කෙතරම් නිර්මාණ බිහි කළ ද ඒවා නිසි අගැයීමකට ලක් නොකෙරෙන්නේ නම් කලාකරුවන් අතින් තව තවත් සාර්ථක නිර්මාණ බිහිවන්නේ කෙසේ ද? එහෙයින් මෙවන් කලාකරුවනට අතහිත දීමට රාජ්‍ය හෝ රාජ්‍ය නොවන ආයතනයක් ඉදිරිපත් වන්නේ නම් එය මහඟු කාර්යයක් වන්නේ ය.ලෙස්ලි පෙරේරා (ජාඇල මධ්‍යම)</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=av0904198</link>
    <topic>කවරයේ කතාව</topic>
    <author/>
    <content>කවරයේ කතාවරජ මඟුලට රාජකීය මගුල් කරත්තය සූදානම්අනුන්ට ‘කපන්න’ ගියොත් කැපෙන්නේ අපිවමයිලංකාවේ රසිකයින්ට මම ආදරෙයි - තන්මේ චතුර්වේදිනව මඟකට ෆෙං ෂුයි - 8ස්වර්ණවාහිනියේ නාලක යුග දිවියටතේරුමක් නැතිව ඉන්න එක එයාලට ප‍්‍රශ්නයක් (රසදුන නව කථාව)අසාමාන්‍ය ආදර කතාවක්!සීගිරි අඩවියෙන් මතු වූ බිංදුශාරුක්-ආක්ෂේ සීතල යුද්ධය ගිනි කෙළියක් වෙයි ද?කොහොමද තොරතුරුවිවාහය මගේ ඇසින්‘එදා හිටපු පෙ‍්‍ර්ක්ෂකයන් අදත් මාත් එක්ක ඉන්නවා’අපි එකම රෑනෙ කුරුල්ලෝබුවා අවුරුදු උළෙලක අසිරිය විඳෙව්වෙමිසෙම්-සොටු ගලන්නේ ගඳ-සුවඳ නොදැනෙන්නේ ඇයි?රූ විසිතුරුමේ දිනවල තිරගතවන “ඩාන්සින් ස්ටාර්” චිත‍්‍රපටයේ ප‍්‍රධාන චරිතය නිරූපණය කරන ශිරෝෂි රොමේෂිකාගේ රුවෙනුයි මෙවර රසඳුන කවරය හැඩවෙන්නේ.’ඩාන්සින් ස්ටාර්’ වැඩසටහන සමඟ නර්තන හැකියාව පෙ‍්‍ර්ක්ෂකයන් හමුවට විදහා දක්වමින් ක්ෂේත‍්‍රයේ නමක් දිනාගත් ශිරෝෂි ‘තරුමංසල’ වැඩසටහනට සම්බන්ධ වීමෙන් පසු කලා ක්ෂේත‍්‍රයට පිය මනින්නට දොරගුළු හැර ගත්තාය.ඉන්පසු ‘කොට උඩ මන්දිර’ ටෙලි නාට්‍යය ඔස්සේ රූපවාහිනී පෙ‍්‍ර්ක්ෂකයන් හමුවට ආ ශිරෝෂි පාසල් කාලයේ පටන්ම වැඩි කැමැත්තක් දක්වා ඇත්තේ නර්තනයටයි. ‘කාව්‍යා’ ටෙලි නාට්‍යයේ පි‍්‍රයංකා ගේ චරිතය නිරූපණය කරමින් රූපවාහිනියට පැමිණි ශිරෝෂිගේ ප‍්‍රථම සිනමා රංගනය වූයේ ‘ඩාන්සින් ස්ටාර්’ ය. ඉදිරියේදීත් හොඳ නිර්මාණයන්ට දායකත්වය ලබා දෙන්නට කැමැත්තෙන් සිටින ශිරෝෂිට කලා ලොවේ දිගු ගමනක් යන්නට රසඳුන සුබ පැතුම් ද එක්කරමු. </content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=av0904191</link>
    <topic>රජ මඟුලට රාජකීය මගුල් කරත්තය සූදානම්</topic>
    <author>ආතර් උස්මීයගේ</author>
    <content>කවරයේ කතාවරජ මඟුලට රාජකීය මගුල් කරත්තය සූදානම්අනුන්ට ‘කපන්න’ ගියොත් කැපෙන්නේ අපිවමයිලංකාවේ රසිකයින්ට මම ආදරෙයි - තන්මේ චතුර්වේදිනව මඟකට ෆෙං ෂුයි - 8ස්වර්ණවාහිනියේ නාලක යුග දිවියටතේරුමක් නැතිව ඉන්න එක එයාලට ප‍්‍රශ්නයක් (රසදුන නව කථාව)අසාමාන්‍ය ආදර කතාවක්!සීගිරි අඩවියෙන් මතු වූ බිංදුශාරුක්-ආක්ෂේ සීතල යුද්ධය ගිනි කෙළියක් වෙයි ද?කොහොමද තොරතුරුවිවාහය මගේ ඇසින්‘එදා හිටපු පෙ‍්‍ර්ක්ෂකයන් අදත් මාත් එක්ක ඉන්නවා’අපි එකම රෑනෙ කුරුල්ලෝබුවා අවුරුදු උළෙලක අසිරිය විඳෙව්වෙමිසෙම්-සොටු ගලන්නේ ගඳ-සුවඳ නොදැනෙන්නේ ඇයි?රූ විසිතුරුස්ථිර වශයෙන් ම දිනයක් නියම කරගෙන නැතත් විලියම් කුමරු හා කේට් මිඩල්ටන් (Kate Middleton) අතර පවතින පස් අවුරුදු පෙ‍්‍ර්ම සම්බන්ධය මේ අවුරුද්දේ විවාහයෙන් අවසන්වීමට ඉඩ තිබෙන බව රජගෙදරින් ලැබෙන ආරංචි මාර්ගවලින් කියැවෙයි.පවුලා චර්ච් අත්කම් ශිල්පිනියක්. ඇය මංගල කරත්තය හැඩවැඩ කරයි.දැනට විලියම් කුමරු විසිහය වැනි වියේ පසුවන අතර ඔහුගේ පෙම්වතිය කේට් පසුගිය ජනවාරි 9 වැනිදා විසි හත්වැනි වියට පා තැබුවා ය.කේට් සමඟ තද පෙ‍්‍ර්ම සම්බන්ධයක් පැවැත්වූව ද තමා දැන්ම ඇය සමඟ විවාහ වීමට බලාපොරොත්තුවක් නැති බව ඔහු කියයි. එකල ඔහු කියා සිටියේ තිස් වියට පැමිණෙන තෙක් විවාහයක් නොකර ගන්නා බවයි.ඒ කෙසේ වෙතත් මේ දිනවල විලියම් කුමරු හෙලිකොප්ටර් පයිලට්වරයකු (ගුවන් නියමුවකු) වීම සඳහා පුහුණුවක් ලබමින් සිටියි. ඔහු පුහුණුව ලබන්නේ අනතුරුවලට පත්වන අය ගලවා ගැනීමේ ගුවන් නියමුවෙකු වීම සඳහා ය.මෙය ඉතාමත් අසීරු රාජකාරියක් බව කියන සමූහ කපිතාන් ඩේවිඩ් පෙ‍්‍ර¤වයි. මේ සඳහා බොහෝ කලක් දැඩි පුහුණුවක නිරත වීමට සිදුවන බව ද කියයි.විලියම් කුමරුගේ එකම ආශාව ගුවන් නියමුවකු වීමට ය. විශේෂයෙන් ම අනතුරට පත්වන අය බේරා ගැනීමේ නිරත වන හෙලිකොප්ටර් නියමුවෙකු වීමටය. මේ සඳහා ඔහුට සියලුම සුදුසුකම් තිබේ. එහෙත් නැත්තේ ඔහුගේ දෑස්වල පෙනුමය. ඔහුගේ දෑස්වල පෙනුම දුර්වල බව සමූහ කපිතාන් ඩේවිඩ් කියා සිටියි.පරිපූර්ණ පයිලට්වරයකු වීම සඳහා ඇස් දෙකම හොඳට පෙනිය යුතු ය. ඒ සඳහා 20/ 20 ක පෙනුමක් අවශ්‍ය බව කපිතාන් ඩේවිඩ් කියා සිටියි. ඇස් පෙනීමේ දුර්වලකම නිසා විලියම් කුමරු මෙම පුහුණුවේදී සමත් වේද, අසමත්වේද යන්න තමන්ට කිව නොහැකි බව කපිතාන් ඩේවිඩ් කියා සිටී. කෙසේ වෙතත් විලියම් කුමරුගේ එකම අධිෂ්ඨානය පයිලට්වරයකු වීමට ය. දෑස් පෙනුම දුර්වල වුව ද එයින් තමා ජයගන්නා බව ඔහු කියයි.ගුවන් නියමු විභාගයෙන් සමර්ථයක් ලබන තෙක් තමන් කේට්ගේ අත ගැනීම ටික කලකට කල් දමන බව ද ඔහු නොකියා කියයි.විලියම් කුමරු මෙවැනි කතා කීවත්, ඔහුගේත් කේට්ගේත් රජ මගුලට රජගෙදර ඇත්තන් ලක ලෑස්ති වෙන බව නම් සක් සුදක් සේ පැහැදිලි ය.ඒ ඔවුන් විවාහ වීම සඳහා දේවස්ථානයට ගමන් කරන රාජකීය මගුල් කරත්තය ‘මේ වන විටත් සූදානම් වෙමින් පවතින හෙයිනි.මෙම මගුල් කරත්තය එළිසබත් මහ රැජිනටත් ප‍්‍රයෝජනය ගැනීමට හැකිවන සේ නිමවෙමින් පවතියි. විශාල වියදමක් දරා අවුරුදු 200 කට වැඩි කාලයක් ප‍්‍රයෝජනයට ගත හැකි වන සේ නිම කරන මෙම අලුත් මගුල් කරත්තයේ නිර්මාණය හා නිෂ්පාදනය සිදුවන්නේ සිඩ්නි නුවර කර්මාන්ත ශාලාවකදී ය. එයට හේතුව මෙම රාජකීය මගුල් කරත්තය ඕස්ටේ‍්‍රලියානු ජාතිකයින් ගෙන් රජගෙදරට ලැබෙන පරිත්‍යාගයක් හෙයිනි.දියමන්ති විසි හතරක් හා වටිනා මැණික් ගල් 130 ක් අල්ලා නිම කරනු ලබන මෙම මගුල් කරත්තයේ රෝද සහ බොඩිය රන් ආලේපිත ය.මෙම රාජකීය මගුල් කරත්තය නිම කිරීම සඳහා පුරා අවුරුදු දෙකක් ගත වී තිබේ. ඒ සඳහා ඕස්ටේ‍්‍රලියානු රජය වැය කර ඇති මුළු මුදල පවුම් හය ලක්ෂ විසි දාහක් (620000). මෙය අපගේ මුදලින් රුපියල් කෝටි 10 පනී.විලියම් සහ කේට්මෙම මගුල් කරත්තයේ නිර්මාතෘවරයා ජිම් පෙ‍්‍රක්ලින්ටන් ය. (Jim Frecklington) හොඳට මුදල් වැය කර නිෂ්පාදනය කරන ලද මෙම රාජකීය මගුල් කරත්තය රජ පවුලට අවුරුදු දෙසීයක් පාවිච්චි කරන්න පුළුවන්.” ඒ කරත්තය ගැන ජිම්ගේ මතයකි.ජිම් කලින් රාජකීය පවුලේ සේවකයෙකි. මෙම රාජකීය මගුල් කරත්තය නිර්මාණය කිරීම සඳහා ජිම්ට, අත්කම් ශිල්පීන් පනහකගේ සහය ලැබිණ. මෙම මගුල් කරත්තයේ වැඩ නිම කෙරුණේ එළිසබත් මහ රැජිනගේ වල්ලභයා වන පිලිප් කුමරුගේ අධීක්ෂණය යටතේ ය.එයට හේතුව මෙවැනි රාජකීය මගුල් කරත්ත පිළිබඳ මනා දැනුමක් ඔහුට තිබෙන හෙයිනි. මෙවැනි කරත්ත පැදවීමේ මනා පුරුද්දක් ද ඔහුට තිබේ.මෙම කරත්තයට සවිකර ඇති ලාම්පු හතර නිම කර ඇත්තේ කි‍්‍රස්ටල් නොහොත් පළිගු ගුලි පිම්බීමෙනි. එය එඩින්බර්ග් හි නිෂ්පාදනයකි. ඇතුළත ආසන නිමකර ඇත්තේ සිල්ක් ගෙත්තමකින් හැඩ වැඩ කළ බ්‍රොකේඩ් රෙදිවලිනි.රාජකීය මගුල් කරත්තය ටොන් තුනක් බර ය. ‘electric windows’ නමින් හැඳින්වෙන ජනෙල් වර්ගයක් මෙයට සවිකර තිබේ. එසේ ම රථය තුළ උණුසුම ඇති කිරිම සඳහා ද විශේෂ උපකරණය සවිකර ඇත.මෙම මගුල් කරත්තය ඇදගෙන යන එකකි. ඒ සඳහා අසුන් ජෝඩු තුනක් හෝ හතරක් හෝ යොදනු ඇත. එසේ ම අසුන් යෙදූ මෙම රාජකීය මගුල් කරත්තය ගමන් කරන්නේ ද අඩු වේගයකිනි.විලියම් කුමරු සහ කේට් සිය මංගල්‍යය දා මුලින් ම දේවස්ථානය අල්තාරය වෙත යනු ඇත්තේ මෙම රාජකීය මගුල් කරත්තයෙනි. දේවස්ථානයේදී පවත්වන ලද මඟªල් චාරිත‍්‍ර හා දේව මෙහෙය අවසන් වූ පසු ඔවුන් යළිත් වීදි සංචාරය කරමින් මහජනයා හමුවට යෑමට නියමව ඇත්තේ ද මෙම රථයෙනි.විලියම් - කේට් රාජකීය මඟුලට අවශ්‍ය සියල්ල මෙසේ සූදානම් වෙද්දී විලියම් කුමරු කියා සිටින්නේ. ඔහුගේ ගුවන් නියමු පුහුණුව අවසන් වෙන තෙක් කිසිම දෙයකට තමා සූදානම් නැතිබවය.විලියම් ගේ මෙම කියමනෙන් පෙනී යන්නේ මෙම මගුල මේ අවුරුද්දේ දෙසැම්බර් මාසය වන තෙක් නොකෙරෙන බව ය.ආතර් උස්මීයගේ </content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=av0904194</link>
    <topic>අනුන්ට ‘කපන්න’ ගියොත් කැපෙන්නේ අපිවමයි</topic>
    <author>වසන්ත ජයසිංහ ආරච්චිගේ ඡායාරූප - ටෙනිසන් එදිරිසිංහ</author>
    <content>කවරයේ කතාවරජ මඟුලට රාජකීය මගුල් කරත්තය සූදානම්අනුන්ට ‘කපන්න’ ගියොත් කැපෙන්නේ අපිවමයිලංකාවේ රසිකයින්ට මම ආදරෙයි - තන්මේ චතුර්වේදිනව මඟකට ෆෙං ෂුයි - 8ස්වර්ණවාහිනියේ නාලක යුග දිවියටතේරුමක් නැතිව ඉන්න එක එයාලට ප‍්‍රශ්නයක් (රසදුන නව කථාව)අසාමාන්‍ය ආදර කතාවක්!සීගිරි අඩවියෙන් මතු වූ බිංදුශාරුක්-ආක්ෂේ සීතල යුද්ධය ගිනි කෙළියක් වෙයි ද?කොහොමද තොරතුරුවිවාහය මගේ ඇසින්‘එදා හිටපු පෙ‍්‍ර්ක්ෂකයන් අදත් මාත් එක්ක ඉන්නවා’අපි එකම රෑනෙ කුරුල්ලෝබුවා අවුරුදු උළෙලක අසිරිය විඳෙව්වෙමිසෙම්-සොටු ගලන්නේ ගඳ-සුවඳ නොදැනෙන්නේ ඇයි?රූ විසිතුරු‘පබා’ හි වසන්ත - සරත් චන්ද්‍රසිරි හමුවෙමුසමගිපුර වත්තේ වසන්ත අපි හිතන ජාතියේ මනුෂ්‍යයෙක් නෙමෙයි. නිහඬව සිදුවන දේවල් දිහා බලන් හිටියත් අසාධාරණය ඉදිරියේ ඔහු දෙපාරක් නොහිතන තරම්. ඔබට මතකනේ ‘පබා’ නංගි වෙනුවෙන් ඕනම දෙයක් කරන්න වසන්ත සූදානම් බව.උස සුදු මහත පුයර තවරාගත් නළු ආකෘතියෙන් මිදී වේදිකාව, ටෙලිනාට්‍යය, සිනමාව තුළ සිය ප‍්‍රතිභාව විදහා පාන ඔහු රංගන ශිල්පි ‘සරත් චන්ද්‍රසිරියි’. හැමදාමත් ඔහු කෙළින් කතා කරන්න නොපැකිලෙන චරිතයක්. පසුගිය දවසක අප හමුවුණ මොහොතක ගෙතුණු සංලාපයක් මේ.දැන් ඔබව බොහෝ දෙනෙක් හඳුනන්නේ වසන්ත විදිහට.ඔව් ඇත්තටම. කවුරුත් කතා කරන්නේ ඔය නමින් තමයි. එතරම්ම ‘පබා’ ටෙලිනාට්‍යය මිනිස්සු ආදරයෙන් වැළැඳ ගත්තා. ලංකාවේ විතරක් නෙමෙයි විදේශවල ඉන්න සිංහල පෙ‍්‍ර්ක්‍ෂකයනුත්. තවත් පැත්තකින් ‘වසන්ත’ කියන්නේ සමාජයේ නිතර දෙවේලේ දකින්න ලැබෙන චරිතයක් නෙමෙයි. සීමිත පිරිසක් තුළ ඉන්න චරිතයක්. මම විශ්වාස කරනවා ඒ චරිතයට සාධාරණයක් මගෙන් ඉටුවෙනවා කියලා. ඒ නිසාම ඊට හොඳ ප‍්‍රතිචාරත් ලැබෙනවා.නළුවකු වන්නට මස්පිඬු පුම්බාගත් පුයර බබාලා වැනි සූකිරිබටිල්ලන්ට ඔබ අභියෝගයක් වුණ රංගන ශිල්පියෙක්.මම හිතනවා ඒකට උදාහරණ ඕන තරම් අපි දැක්කා. මං විශ්වාස කරනවා රංගන ශිල්පියකුට ප‍්‍රබල රූපයක් අවශ්‍ය නැහැ. තරමක් පමණ තිබුණම ඇති. අවශ්‍ය එකම දේ රංගනය පමණයි. හැබැයි අර විදිහට ඉන්න නළුවෝ යැයි කියාගත් පිරිසක් ඉන්නවා. නැත්තෙම රංගනය පමණයි.කවදා හෝ රංගන ශිල්පියෙක් වෙනවා කියන අරමුණේ ඔබ හිටියද?මෙහෙමයි ඒ දවස්වල ආසාවට චිත‍්‍රපටි බලද්දි ගාමිණි, විජය දිහා දකිනකොට හිතුණ මටත් මෙහෙම වෙන්න ඇත්නම් කියලා. ඒක ටික ටික සමාජ අධ්‍යයනයත් සමඟ මා තුළ ගොඩ නැගුණා. හැබැයි හීනෙකින්වත් හිතුවේ නැහැ මෙතරම් කා අතරත් කතා බහට ලක්වෙයි කියලා. මා කළ කැපවීම් තුළ යම් ජයග‍්‍රහණත් ලබලා තියෙනවා කියලා හිතනවා.මෙගා නාට්‍ය පිළිබඳ අද විශාල චෝදනාවක් නැගෙනවා. ඔබත් එවැනි නාට්‍යය වල රඟපාන රංගන ශිල්පියෙක්. බොහෝ වෙලාවට රංගනය එකතැන කොටුවන බව ඒ අතර කියවෙන දෙයක්.ඔව් ඒක මම ප‍්‍රතික්ෂේප කරන්නේ නැහැ. හැබැයි මම හින්දි ‘කොපි’ නාට්‍ය වලට ගිහින් නැහැ. මේ මෙගා නාට්‍ය වලට වුණත් මම බැහැ කියලා කීවේ. නමුත් එය හොඳ පිටපතක්. ඒ හරහා වසංගතයක් වෙලා තිබුණු විදේශීය ආකෘතිවල හිටපු පෙ‍්‍ර්ක්‍ෂක පිරිසක් ගලවලා ගත්තා. ඒ දේට එකහෙළාම මම කැමතියි. ඔව් මම විශ්වාස කරනවා මෙගා ටෙලිනාට්‍ය ඉවරවිය යුතුයි. අවසානයක් දැකිය යුතුයි. නමුත් මේ හැමදේම සදාකාලික නැහැ. තාවකාලිකයි. මේ යන රැල්ල තවත් රැල්ලකට යටවේවි කියා මම හිතනවා.හොඳයි අද වේදිකාවෙන් ආව රංගන ශිල්පීන්ගේ පැවැත්මක් විතරයි දකින්න ලැබෙන්නේ. දක්‍ෂ නව පරම්පරාවක් බිහිවන බව ඔබ දකිනවද?ඇත්තටම දරුණු ඛේදවාචකයක් තියෙනවා ඔය කාරණය තුළ. මෙගා ටෙලිනාට්‍යය විසින් දක්‍ෂතාවයක් තියෙන පිරිසක් අල්ලන් යනවා. මම විශ්වාස කරන්නේ ඔය හිඩැස පුරවන්න තමයි වේදිකාවෙන් ගොඩනැගී එන්න ඕන. ක්ෂේත‍්‍රයේ පිරිස අපි කොහේදි හෝ එකතු වුණත් කතා වෙන්නේ ඔය ගැනමයි. මේ හිඩැස පුරවන්නේ කව්ද කියන එකයි.ඔබ වේදිකාව තුළ තෙම්පරාදු වුණ රංගන ශිල්පියෙක්. ඇයි ඔබ වේදිකා නිෂ්පාදනයක් නොකරන්නේ.එය සංකීර්ණ වැඩියි මට. රංගන ශිල්පියෙක් විදිහට වේදිකා නාට්‍ය සඳහා දායක වෙනවා. නමුත් නාට්‍යයක් රචනා කිරීමේ හැකියාව නම් මට අඩුයි. ටෙලිනාට්‍යයක් කිරීමේ අරමුණක් මා තුළ තියෙනවා. ඉදිරියේදි එය සිදුවෙයි.හඳහන, දෙවය කියන දේ ඔබ විශ්වාස කරනවද?අනිවාර්යයෙන්ම මම විශ්වාස කරනවා. මගේ දෙවයේ හැටියට තමයි මේ හැම දේම මට වෙන්නේ. අපි ජීවත් වෙන සමාජයේ අපි කරන කියන දේවල් අපේ ජීවිතයට බලපානවා. අපි ජීවත්වෙලා ඉන්දෙද්දි ලැබෙනවා. එය මගේ දරුවන්ට බිරිඳට බලපානවා. ඒ නිසා ඉන්න ටිකේ හොඳින් ඉන්න බලන්න ඕන. කවුරු හරි කියනවා නම් අපිව කපනවා. අපිව ඇද දානවා කියලා මම ඒක පිළිගන්නේ නැහැ. කාටවත් කවුරුවත් කපන්න බැහැ. එහෙම වුණොත් අපිවමයි කැපෙන්නේ. මම හිතන්නේ පුළුවන් විදිහට හැමෝම එක්ක හොඳින් ඉන්න එක ගැන විතරයි.මොනවද මේ දවස්වල ඔබේ වැඩකටයුතු?මේ දවස්වල ගෙවෙන්නේ කාර්ය බහුල කාලයක්. ‘ටිකිරි සුවඳ’ චිත‍්‍රපටය වැඩකටයුතු කළා. ළමා ටෙලිනාට්‍යයකටත් දායක වුණා. ඒ වගේම කුරුණෑගල ප‍්‍රදේශයේ ‘හඳපාන’ ටෙලිනාට්‍යයේ රූගත කිරීම්වලට එකතු වෙලා ඉන්නේ. ඒ වගේම ‘ගජමුතු’ ටෙලිනාට්‍යයටත් සම්බන්ධ වෙනවා. මේ අතරතුර ‘වීදිය බණ්ඩාර’ කතාවටත් ආරාධනා ලැබිලා තියෙනවා.අපි පවුලේ විස්තරත් කතා කරමු.මගේ මේ කාර්ය බහුල ජීවිතයත් එක්ක ගෙදර වැඩ කටයුතු සියල්ල කරන්නේ මගේ බිරිය. (චාරිකා ජයමාලි) ඒ වගේම මගේ පුතා කංචුක තිලක්ෂය ඩී.එස්. සේනානායක විද්‍යාලයේ 11 වසරේ. දුව හසාරා නිලක්ෂි දේවි බාලිකා විද්‍යාලයේ 7 වසරේ. ඉතිං මේ තමයි මගේ ගමනේ ශක්තිය.කලාවට සම්බන්ධ වුණේ මුලින්ම බාප්පා නිසා කියන කතාව මොකක්ද?ඔව් අපේ ගෙදර කලා පසුබිමක් නැහැ. අහම්බෙන් වගේ දවසක් අපේ ග්‍රෙගරි බාප්පා මාව ඇදගෙන ගියා ගමේ නාට්‍යයකට. ඊට පස්සේ චන්ද්‍රිකා සිරිවර්ධන මහත්මිය හරහා නාට්‍යයකට එකතු වුණා. ඇත්තටම මේ ගමනේ මට උදව් කළ විශාල පිරිසක් ඉන්නවා. ඔවුන්ට පිං. මට සහෝදර සහෝදරියන් අට දෙනෙක් ඉන්නවා. ඒ අතරින් ශි‍්‍රයාලතා පෙරේරා මගේ අක්කා විතරක් කලාවට සම්බන්ධ වෙලා ඉන්නේ.වසන්ත ජයසිංහ ආරච්චිගේ ඡායාරූප - ටෙනිසන් එදිරිසිංහ </content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=av0904196</link>
    <topic>ලංකාවේ රසිකයින්ට මම ආදරෙයි - තන්මේ චතුර්වේදි</topic>
    <author>සටහන හා ඡායාරූප ඒ.එම්. තිලකරත්න ඉන්දියාවේ සංචාරයකින් පසු</author>
    <content>කවරයේ කතාවරජ මඟුලට රාජකීය මගුල් කරත්තය සූදානම්අනුන්ට ‘කපන්න’ ගියොත් කැපෙන්නේ අපිවමයිලංකාවේ රසිකයින්ට මම ආදරෙයි - තන්මේ චතුර්වේදිනව මඟකට ෆෙං ෂුයි - 8ස්වර්ණවාහිනියේ නාලක යුග දිවියටතේරුමක් නැතිව ඉන්න එක එයාලට ප‍්‍රශ්නයක් (රසදුන නව කථාව)අසාමාන්‍ය ආදර කතාවක්!සීගිරි අඩවියෙන් මතු වූ බිංදුශාරුක්-ආක්ෂේ සීතල යුද්ධය ගිනි කෙළියක් වෙයි ද?කොහොමද තොරතුරුවිවාහය මගේ ඇසින්‘එදා හිටපු පෙ‍්‍ර්ක්ෂකයන් අදත් මාත් එක්ක ඉන්නවා’අපි එකම රෑනෙ කුරුල්ලෝබුවා අවුරුදු උළෙලක අසිරිය විඳෙව්වෙමිසෙම්-සොටු ගලන්නේ ගඳ-සුවඳ නොදැනෙන්නේ ඇයි?රූ විසිතුරුකැසට් අලෙවිසල් පුරා හඬ රැව්දුන් පුංචි ගායන තරුව සොයා ඉන්දියාවට...පසුගිය මාස කිහිපය තුළ මෙරට නගර, ගම් දනව් අස්සක් මුල්ලක් නෑර ඉන්දියාවේ ළමා ගායකයකුගේ හඬ රැව් දෙන්නට විය. බොහෝ දෙනෙක් ඔහු හැඳින්වූයේ ‘ආරාධනා’ චිත‍්‍රපටයට කිෂෝර් කුමාර් ගැයූ ‘මෙරෙ සප්නකි’ ගීය මිහිරිව ගයන ඉන්දීය ළමා ගායකයා ලෙසයි.එහෙත් ඔහු තන්මේ චතුර්වේදී ලෙස නමින්ම හඳුනා ගත්තෝ ද බොහෝය. ඉන්දියාවේ ලක්නව් නගරයේ ගෝම්ති‍්‍ර ගංගාවෙන් එතෙර මනරම් පරිසරයක ඔහු තම මව, පියා හා නැඟණිය සමඟ වෙසෙයි. මෑතකදී ඉන්දියා සංචාරයක යෙදුණු මා ලක්නව් නගරයට පැමිණියේ කවුරුත් පාහේ අගයන මේ දක්ෂ, ආකර්ෂණීය ළමා ශිල්පියා හමුවීමේ අදහස ඇතිවය.ලේඛකයා තන්මේ සමඟඔහු වේදිකාවට පිවිසියේ ඉන්දියාවේ සීටීවී රූපවාහිනී චැනලයෙන් විකාශය වූ ‘ලිල්චෑම්ප්ස්’ නම් ගායන තරගයෙන් තුන්වැනි ස්ථානය හිමිකර ගනිමිනි.මා තන්මේගේ පියා වෙත හඳුන්වා දෙනු ලැබූයේ ලක්නව්හි කේන්ද්‍රීය විද්‍යාලය, එනම් තන්මේ ඉගෙනුම ලබන පාසලෙහි ගුරුවරයකු වූ රාජ්පත් මහතා විසිනි. .“නමස්කාර් මම ඔවුන් පිළිගතිමි. අනතුරුව මා රැගෙන ගිය පාර්සලය තන්මේ වෙත පිළිගැන්වීමි. මා පැමිණි කාරණය ද, තන්මේගේ හැකියාවන් ද පිළිබඳ මා කළ විවරණයෙන් පසු විදුහල්පතිතුමා සිය හඬ අවදි කළේය.“ගායන තරගවලට, සන්දර්ශනවලට වැඩි වශයෙන් සහභාගි වීම නිසා ඉගෙනීමෙ කටයුතුවල නම් යම් යම් අඩුපාඩු තියෙනවා. ඔහු ඒවා හදාගත යුතු වෙනවා.එහෙම වුණත් ඔහු හොඳ ශිෂ්‍යයෙක්. තන්මේ නිසා පාසලට විශාල කීර්තියක් සහ ප‍්‍රසිද්ධියක් ලැබුණා. ඔහු මේ පාසලේ නම ලෝකයටම අරගෙන ගියා. තන්මේගෙ ප‍්‍රසිද්ධියෙන් පස්සෙ පිටරටවල ළමුන් ගෙන් පවා මේ පාසලට ඇතුළු වෙන්න ඉල්ලුම්පත් දිනපතා ගලාගෙන එනවා.”මම තන්මේගේ පියා දෙසට හැරුණෙමි.“එහෙම නම් දැන් අපි යමු අපේ ගෙදර.”සැබැවින්ම මම එබඳු ඇරයුමක් අපේක්ෂා නොකළෙමි. මා ද දිනයේ යොදාගත් වෙනත් වැඩ කටයුත්තක් නොවූයෙන්, පිටත්වීමි.දැන් එලැඹියේ තන්මේට මා සමඟ කතා කිරීමේ අවස්ථාවයි. ඔහුට කතා කිරීමට නිසි ආරම්භයක් හෝ සැලසුමක් නුවමනාය. නිදහස් ලෙස ඔහේ කතා කරමින් මේ කෙටි කාලයට මා සමග කුළුපගව මගේ අතක් අල්ලාගෙන ඇවිද යයි.“මේ දවස්වල ලංකාවෙ දේශගුණේ කොහොමද? මෙහෙ මේ වෙලාවට නම් හරිම හොඳයි. දවල් වෙනකොට හරි රස්නෙයි.”ඔහු මගෙන් නොයෙක් ප‍්‍රශ්න අසයි. ඉන්දියාවෙ ඇවිද්දෙ කොහෙද? බරණැස ඉඳල ආවෙ මොන කෝච්චියෙද? ඔයා ළඟ ලංකාවෙ ෆොටෝස් එහෙම නැද්ද?ඒ නම් මට අමතක වූ කරුණකි. මෙහි එන විට ලංකාවේ ඡායාරූප එකතුවක් රැගෙන ඒමට සිතා සිටියත් එය අතපසු විය.අප නිවසට ළඟාවන විට පිළිගැනීමට පෙරමඟ බලා සිටියේ තන්මේගේ නැගණිය තන්ෂි හා මව අංජලා මහත්මියයි.කඩිමුඩියේ මා වෙත සංග‍්‍රහයක්ද පිළියෙළ කැරිණි.“එහෙනම් කැවිලි මොනවා හරි කාලා තේ බොමු.”මේ සංග‍්‍රහයේදී බේරීමක් නැතිවූයේ තන්ෂිගෙනි. නොයෙක් කැවිලි වර්ග මා ළඟට කරමින් ඇය පෙරැත්ත කරයි.තේ පානයෙන් අනතුරුව මම තන්මේගේ සම්මාන රාක්කය වෙත හැරුණෙමි. සීටීවී රූපවාහිනි චැනලයේ ලිල් චෑම්ප්ස් තරගයේ තෙවැනියා හැටියට ඔහු ලබාගත් සම්මානය ඇතුළුව විවිධ තරග ජයග‍්‍රහණය කිරීමෙන්, විවිධ ආයතනවලින් ඔහු වෙත ලැබුණු සම්මාන හා පදක්කම්වලින් ඒ සම්මාන රාක්කය පිරී ගොසිනි. පසෙකින් තන්මේගේ මව සාඩම්බර ලෙස එදෙස බලා සිටියි. තන්මේගේ පියා, රජීව් චතුර්වේදි මහතා ඒ සම්මාන එකින් එක ගැන මට විස්තර කරයි.“මම පුංචි කාලෙ සනීපෙට හිටියා. දැන් තමයි මේ කෙට්ටුවෙලා ඉන්නේ.”මේ සියල්ල අතරතුර තන්මේ ආ ගමන පිළිබඳ ඔහුගේ පියා විස්තර කරයි.“මුලින් තන්මේගේ හැකියාව මා දුටුවෙ ඉතාම සරල විදියටයි. ඔහු කිසිම පුහුණුවක් නැතිව ගී ගැයුවා. ඔහුගේ යම් විශේෂ හැකියාවක් මා දුටුවත් මට ඕන වුණේ ඔහු ගායනයට පෙළඹවීමට නොවේ. හොඳින් ඉගැන්වීමටයි. තන්මේගේ අම්මා තමා ගායනයට ඔහු උනන්දු කළේ. තන්මේ විසින්ම වයස අවුරුදු දහයෙදි නිර්මාණය කළ භජන් ගීත දෙකක් ඇය තැටිගත කළා.එම ගී තැටිය තමයි සීටීවී ආයතනයේ ලීල් චෑම්ප්ස් තරගයට යොමු කළේ. මේ තරගයේදී ලක්නව් වලින් පමණක් තේරුණු 3500 දෙනා අතරින් තන්මේ තේරුණා. ඉන් පස්සෙ මුළු ඉන්දියාවෙන්ම අවසාන 400 දෙනා අතරිනුත් තේරිලා අවසාන තරගයේදි තුන්වැනියා වුණා.”විශේෂයෙන් තරගය පුරාම සුරේෂ් වාඩ්කර් හා සෝනු නිගම් යන ප‍්‍රමුඛ ශිල්පීන්ගෙන් ලද ඇගයුම් ගැන ඔහු ආඩම්බරයෙන් කතා කරයි.මේ ප‍්‍රශංසා වලින් ද, ඔහු වෙත මාධ්‍යවලින් ලැබුණු ප‍්‍රචාරයෙන් ද අනතුරුව දෙස්, විදෙස් මට්ටමේ විවිධ සංදර්ශනවලට ශිල්පියකු වශයෙන් ඔහු ඇරයුම් ලබා ඇත. 2008 වසරේ ලන්ඩන් නුවර පැවැත්වූ Lux Cine Awards සම්මාන ප‍්‍රදානයේදී ඔහු ගී ගයා ඇත. එම ගීත සඳහා රංගනයෙන් දායක වී ඇත්තේ ඉන්දියාවේ ප‍්‍රකට නළු නිළියන්ය.මේ අවස්ථාවේ ශාරුක් ඛාන්, විද්‍යා බාලන්, කති‍්‍රනා කයිෆ්, රිෂි කපූර්, නිතු සිං යනාදී ප‍්‍රවීණයන්ගේ ඇගයුමට ඔහු ලක්ව ඇත. 2009 පෙබරවාරි මස දකුණු ඇමරිකාවේ සුරිනාම්හි පැවැති සංදර්ශනයක් සඳහා ද, එම මසදීම ටි‍්‍රනිඩෑඩ්හි පැවැති සංදර්ශනයක් සඳහා ද ඔහු ඇරියුම් ලබා ඇත. මාර්තු මස 31 දින සහභාගි වූයේ බැංකොක් නුවර පැවැති සංදර්ශනයකටයි.මේ අතර ඉන්දියාවේ විවිධ ප‍්‍රාන්තවල පැවැත්වෙන සංදර්ශන සඳහා ඔහු නිතර ඇරියුම් ලබයි. මා හමුවූ දිනවල ඔහු සූදානම් වෙමින් සිටියේ කල්කටාවෙහි පැවැත්වෙන එබඳු සංදර්ශනයකට සහභාගිවීම සඳහායි. මේ සංදර්ශනවලට අමතරව ඉන්දියාවෙහි විවිධ රූපවාහිනි නාලිකාවල වැඩසටහන් සඳහා ද නිතර සහභාගි වන්නට ඔහුට සිදුවේ. මේ අයුරින් ඉන්දියාව පුරා ද, ලෝකයේ බොහෝ රටවල ද වයස අවුරුදු 12 ක් තරම් වන මේ ශිල්පියා අද ප‍්‍රකට චරිතයකි.“ඒත් ලීල් චෑම්ප්ස් තරගය තමා මගේ ලොකුම අත්දැකීම” තන්මේ පවසයි.මව පියා සහ සොයුරිය සමගමේ අතර ලීල් චෑම්ප්ස් තරගය අතර තන්මේගේ ජීවිතයේ තවත් වැදගත් සිදුවීමක් සිදුවිය. එනම් ඔහුගේ ගායන හැකියාව පිළිබඳ ඇතිවූ පැහැදීමෙන් ඔහු අමිතාබ් බච්චන්ගේ ‘භªත්නාත්’ චිත‍්‍රපටයේ පසුබිම් ගීතයක් ගැයීමට තෝරාගැනීමයි.“දැන් කාලෙ හුඟක් දෙමව්පියො හුදෙක් විභාග වලින් සමත් වීමටම, නැතිනම් ආර්ථික වටිනාකමක් ඇති තාක්ෂණික විෂයන් ඉගැනීමට දරුවන් යොමු කරනවා. නමුත් ඔබ තමන්ගේ දරුවාට කලා ක්ෂේත‍්‍රයට යොමුවීමට ඉඩදී තිබෙනවා?”“අනෙකුත් විවිධ විෂයන් ඉගෙනීමත්, දරුවන්ගෙ කලා හැකියාවන් දියුණු කරගැනීමත් සමබරව කෙරෙන්න ඕන. ඒක දෙමව්පියන්ගෙ වගේම ගුරුවරුන්ගෙත් වගකීමක්. විශේෂයෙන් දෙමව්පියො විදියට දරුවන්ගෙ විශේෂ හැකියාවන් අඳුරගෙන ඒවා දියුණු කරගන්න උදව් කරන්න ඕන. ඒවායින් සමහර විට අනෙකුත් විෂයන් ගෙන් ලබනවාට වඩා වැඩි ප‍්‍රගතියක් ලබාගන්නත් පුළුවනි.”ලිට්ල් චෑම්ප් තරග මොහොතක්මේ සියල්ල අතර තන්මේ ද විටින් විට කතාවට සම්බන්ධ වෙයි.“තන්මේගෙ කලා වැඩ වලට කවුද උදව් කරන අය?”“මම ලිල් චෑම්ප්ස් තරගෙට යන්න කලින් අම්මා තමයි උදව් කළේ. තරගෙන් පස්සෙ තාත්තත් උදව් කළා. ඉස්කෝලෙ ගුරුවරුන් ගෙනුත් ලොකු උදව්වක් ලැබෙනවා. දැන් මම සංගීතෙ වෙනමම ඉගෙන ගන්නවා. මගේ ගුරුවරයා ගුරුෂාන් මහතාත් තව ගොඩක් අයත් මට ගොඩක් උදව් කරනවා.”මේ කතාබහ සිදුවූ කෙටි කාලය අතරතුර තන්මේ වෙත ලැබුණු දුරකථන ඇමතුම් බොහෝය. ඒ එක් දුරකථන ඇමතුමකදී ඔහු දුරකථනය කනෙහි තබාගෙන යම් ශාස්තී‍්‍රය ගායනයක් පුහුණු වෙයි. එහි අවසන රජීව් මහතා දුරකථන ඇමතුම ලබා දුන් තැනැත්තා අමතා මා ඔහු වෙත හඳුන්වා දී දුරකථනය මා වෙත ලබාදුණි.“මේ කතා කරන්නෙ අෂ්රෆ් අලි හුසේන් මහත්තයා. ඉන්දියාවෙ ප‍්‍රකට සංගීතවේදියෙකුගෙ පුතෙක්. තන්මේගෙ හැකියාවන් දැකලා සතුටුවෙලා දිල්ලියෙ ඉඳලා නිතර දුරකථනයෙන් කතා කරලා උපදෙස් දෙනවා.”මම දුරකථනය අතට ගතිමි.“නමස්කාර් ජී. මම හරිම සතුටුවුණා තන්මේගෙ යාළුවෙක් ලංකාවෙ ඉඳල ඇවිල්ල කීවාම. තන්මේට එහෙත් රසිකයො ඉන්න බව අහලා හරිම සතුටුවුණා.”ඉතින් තන්මේ, කොහොමද ඔයාගෙ දවස ගෙවෙන්නේ?“මම උදේම අවදි වෙලා 5.30 ඉඳලා පැයක්, එක හමාරක් විතර පුහුණුවීම්වල යෙදෙනවා. ඉන් පස්සේ පාසල් යනවා. ආපසු ඇවිල්ලා සවස ටිකක් නිදා ගන්නවා. ඉන් පසු සවස 5.30 ට විතර ආයෙ පැයක් විතර පුහුණු වෙනවා. පස්සේ පැය දෙකක් විතර පාඩම් කරනවා. ඊට පස්සෙ ටිකක් ටීවී බලලා රෑ කෑම කාලා නිදා ගන්නවා.ගායනය ඇරුණාම වෙන මොනවද විනෝදාංශ විදියට කරන්නෙ?පියා සමග පුහුණුවක“කි‍්‍රකට් ගහන්න කැමැතියි. කාටුන් බලන්නත්, වීඩියෝ කී‍්‍රඩාවලටත් කැමතියි. ඒ ඇරුනාම විවිධ රටවල මුදල් නෝට්ටු, කාසි එහෙමත් එකතු කරනවා.”තන්මේට සිය විවේක කාලය නිදහසේ ගත කිරීමෙහි නම් ගැටලුවක් ඇත. ඔහු නිවසින් බැහැර කොතැනක ගියත් ඔහුගේ රසිකයන් ගෙන් ඔහුට බේරීමක් නැත. ඔහුට සුබ පැතීමටත්, සමරු පොත් අත්සන් කරවා ගැනීමටත් පටන්ගනිති. මා තන්මේ හා ගෙවූ දිනයේ මෙය අත්දුටුවෙමි.මේ අතර ඡායාරූපවලට පෙනී සිටීමටත් ඔහුට සිදුවේ. මේ සියල්ලට ඔහු ඉවසීමෙන් මුහුණ දුන්නත් එය ඔහුට තරමක කරදරයක් බව මට ද පෙනී ගියේය.හොඳයි, ලංකාවේ ඉන්න තන්මේගෙ රසිකයන්ට මොනවද කියන්න එහෙම තියෙන්නෙ?“මම ඒ අයට ගොඩක් ආදරෙයි කියන්න. දවසක අපට හමුවෙන්න පුළුවන් වෙයි.”තන්මේ ලිල් චෑම්ප්ස් තරගයේදී ගැයූ ‘රංග බර්සේ’ ගීතයට මම බොහෝ ඇලුම් කරන බව පැවසීමි. ඔහු මගේ ඇරියුමක් නැතිවම එම ගීය ගයන්නට විය. එම ගීයෙන් නොනැවතුණු ඔහු ප‍්‍රවීණ සංගීතඥ මුන්නඩි විසින් ගායනය කරන ලද භජන් ගීයක් ගැයීය. අතිශය දුෂ්කර ස්වර පරාසයක් තුළ මෙම ගීය ගයනු ඇසූ මම මහත් පැහැදීමි.එදින සවස යළිත් මම තව දුරටත් නුහුරු තැනක් නොවූ ඒ නිවස වෙත ගියෙමි. මා නියමිත වේලාවට මදක් කලින් එහි ගිය බැවින් තන්මේ සිය පියා සමඟ කිසියම් කටයුත්තකට පිටතට ගොස් සිටියේය.අංජලී කලින් එහි ගිය බැවින් තන්මේ සිය පියා සමඟ කිසියම් කටයුත්තකට පිටතට ගොස් සිටියේය. අංජලී මහත්මිය දුරකථනයෙන් රජීව් මහතා ඇමතීය. විනාඩි දහයකින් පමණ ඔවුහු දෙදෙන පෙරළා ආහ. සර්පිනාව ද තබ්ලාව ද ඒවායේ බහාලන තුළින් පිටතට පැමිණියේය. සාලයේ මැද තන්මේ, තන්ෂි හා රජීව් තිදෙනා ද බිම හිඳගෙනය. ඉක්බිති අංජලී මහත්මිය ද පැමිණ හිඳගත්තාය. මම ද ඔවුන් සමීපයේම බිම හිඳ ගතිමි.“අර පුටුවක වාඩි වෙන්න.”“නෑ, මෙහෙම තමයි හොඳ.”මොහොතකින් සර්පිනාව පණ ගැන්විණි. තන්මේ තබ්ලාව වයයි. විටෙක තන්මේ සර්පිනාව ද, පියා තබ්ලාව ද වයයි. තන්මේ, තන්ෂි, රජීව් තිදෙනාගේ ශාස්තී‍්‍රය ගායනා පැය භාගයක් පමණ රස විඳින අතර ඒවායින් ඇතැම් ගීත වීඩියෝ ගත කර ගතිමි.මා මේ ගෙවූ පැය භාගයක පමණ කාලය ගැන වැඩි යමක් නොකියමි. මා ජීවිතයෙහි ගෙවු අතිශය ආනන්දනීය, චමත්කාරජනක සුයාමයක් බව පමණක් සටහන් කරමි. දැන් මා නික්ම යා යුතුය. තව මොහොතකින් මා මේ නිවසින් ද හෙට දවසේ මේ ලක්නව් නගරයෙන් ද වෙන්ව යමි.මා වෙත දැක්වූ සියලු සංග‍්‍රහ සහ මා වෙනුවෙන් කැප කළ කාලය වෙනුවෙන් අනේක වාරයක් තුති පුදා නැගී සිට ගෙයින් පිටතට පැමිණියෙමි. ඔවුහු සියල්ලෝ මා පසුපසින් කුලී රිය වෙතම ආවෝය. ජීවිතයේ පළමු වරට හමුවී මුත් බොහෝ ළෙන්ගතුව, මගේ දෑතේ එල්ලීගෙන ලක්නව් නගරයේ වීථි දිගේ ඇවිද ගිය මේ පුංචි අයියා - නගෝ දෙදෙනා ද, මේ ළෙන්ගතු මව්පියන් දෙදෙනා ද හැර දමා යන්ට සිත් නොදෙයි.රියට නැගෙනු පෙර යළි වරක් තන්මේ දෙස හැරි බැලීමි. මේ, නොයෙක් අසහාය කලා කරුවන්, සංගීතවේදීන් බිහිවූ මේ මහා දේශයේ මතු දිනෙක බිහිවන තවත් එවන් පුරුකක් ද? මගේ මේ සුබ සිහිනය සැබෑවක් වේවායි පතමින් නික්ම ආමි.සටහන හා ඡායාරූප ඒ.එම්. තිලකරත්න ඉන්දියාවේ සංචාරයකින් පසු</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=av0904199</link>
    <topic>නව මඟකට ෆෙං ෂුයි - 8</topic>
    <author>උපදෙස් - ෆෙං - ෂුයි උපදේශිකා තිලංගනී හේරත් සටහන - ඉඳුනිල් වීරරත්න</author>
    <content>කවරයේ කතාවරජ මඟුලට රාජකීය මගුල් කරත්තය සූදානම්අනුන්ට ‘කපන්න’ ගියොත් කැපෙන්නේ අපිවමයිලංකාවේ රසිකයින්ට මම ආදරෙයි - තන්මේ චතුර්වේදිනව මඟකට ෆෙං ෂුයි - 8ස්වර්ණවාහිනියේ නාලක යුග දිවියටතේරුමක් නැතිව ඉන්න එක එයාලට ප‍්‍රශ්නයක් (රසදුන නව කථාව)අසාමාන්‍ය ආදර කතාවක්!සීගිරි අඩවියෙන් මතු වූ බිංදුශාරුක්-ආක්ෂේ සීතල යුද්ධය ගිනි කෙළියක් වෙයි ද?කොහොමද තොරතුරුවිවාහය මගේ ඇසින්‘එදා හිටපු පෙ‍්‍ර්ක්ෂකයන් අදත් මාත් එක්ක ඉන්නවා’අපි එකම රෑනෙ කුරුල්ලෝබුවා අවුරුදු උළෙලක අසිරිය විඳෙව්වෙමිසෙම්-සොටු ගලන්නේ ගඳ-සුවඳ නොදැනෙන්නේ ඇයි?රූ විසිතුරුඔබ උපන් වර්ෂයට අනුව ඔබට හිමිවන සත්ත්ව සංකේතයත්, ඒ එක් එක් සත්ත්වයාට සතුරුකම් කරන විරුද්ධවාදී සත්ත්වයා ද, හදිසි කරදරයකදී පිහිටට එන රහසිගත මිතුරු සත්ත්වයා ද දැන් ඔබ දන්නවා.මේ අනුව ඔබට, ඔබේ ජීවිතයට සම්බන්ධ කරගත යුත්තේ කවර නම් පුද්ගලයින් ද යන්න ගැනත් කිසියම් අවබෝධයක් ලැබෙන්න ඇති. අද මෙම ලිපිය තුළින් මේ සතුන් 12 දෙනා තුළ ඇති ලක්ෂණ පිළිබඳව දිගු විස්තරයක් ගෙන එනවා. ඒ අනුව එක් එක් සත්ත්වයාගේ ගතිගුණත්, එම සත්ත්වයින්ගේ හැසිරීම් රටාවත් ගැන ඇති තොරතුරු හොඳින් අධ්‍යයනය කිරීමෙන් ඔබට එම සත්ත්ව සංකේතයන්ට අදාළ ඔබේ කල්‍යාන මිත‍්‍රයා පිළිබඳවත්, ඈත් කළ යුතු පුද්ගලයින් සහ ජීවිතයට ළං කරගත යුතු පුද්ගලයින් පිළිබඳවත් හොඳ අවබෝධයක් ලැබේවි.මීයා (RAT) සංකේතවත් වනපුද්ගලයාතීක්ෂණ බුද්ධියකින් යුතු මනා කළමනාකාරිත්වයකින් හෙබි පුද්ගලයෙකි. තම හිතවතුන් පිළිබඳව නිරතුරුවම සොයා බලා කටයුතු කිරීමට පෙළඹෙයි. විශේෂයෙන් මිතුරනගේ ලෙඩ දුක් ගැන සොයා බලා කටයුතු කරයි. මීයා සංකේත වන සමහර දරුවෝ තම දෙමවුපියන් උදෙසාම වෙද්‍ය වෘත්තීය තෝරාගැනීම බොහෝවිට සිදුවේ. මේ නිසා මීයා සත්ත්ව සංකේතය වන දරුවකු මවුපියන්ට හොඳින් සලකන අයකු බව දැක්විය හැකිය.මීයා සංකේතවත් වන කාන්තාව සකසුරුවම් කමේ හිනිපෙත්තටම යන අයෙකි. සමහර අවස්ථාවල එම පිරිමැහීම අනවශ්‍යකාරී ලෙස සිදුකිරීම ද මොවුනගේ සිරිතයි. මේ නිසා මී කාන්තාවක් අරපිරිමැස්ම පිළිබඳව පවුලේ සෙසු අයගෙන් බැනුම් අසන අවස්ථා ද උදාවනු දැකිය හැකියි.මීයා සංකේතවත් වන අම්මා කෙනකු තුළ නෑ බෑ යන වචන නැති තරම්. මේ නිසාම මෙවැනි මවුවරුනගේ දරුවන් අන්‍යයන්ගේ දෝෂ දර්ශනයට ලක්වනු දැකිය හැකියි.මොවුන් ව්‍යාපාරයෙහි අතිදක්ෂයින් වේ. ඉවත දමන කොළ කැබැල්ලකින් පවා මුදල් මැවීමේ හැකියාව මොවුන් සතුව තිබේ. අනෙක් අයට නොපෙනෙන සුවිශේෂී ඥානයක් ඒ පිළිබඳව ඔවුනට සහජයෙන්ම පිහිටා තිබේ.එසේම ඕනෑම අවදානම් අවස්ථාවකදී ඊට ගැළපෙන ලෙස සිය බුද්ධිය මෙහෙයවා කටයුතු කිරීමෙන් එයින් ගැළවීමේ හැකියාව තිබේ. උදාහරණයක් ලෙස දක්වනවා නම් මේ සතුන් දොළොස් දෙනාම සිර කූඩුවක දමා තැබුවහොත් එයින් ගැළවී යන මාර්ගයක් අනෙක් සතුනට පෙර සොයා ගැනීමේ හැකියාව මීයාට ඇති බව ෆෙං - ෂුයි විද්‍යාවේ සඳහන් වෙයි.මෙවැනි අය ති‍්‍රවිධ හමුදාවට වෙනත් ඉහළ තනතුරුවලට ඉතාමත් සුදුසු වෙයි.මොවුන් තුළ ඇති නරක ගතිගුණය නම් බොහෝ අරපරෙස්සම නිසා මුදල් වියදම් කිරීමට දක්වන දැඩි අකැමැත්තයි. මේ නිසා ඔවුනගේ මුදල් පසුම්බියෙන් මුදල් ලෙහෙසියෙන් එළියට නොඑන අතර, ඒ නිසාම අන්‍යයන් අතර කතා බහට ලක්වේ.ඒ වගේම ලේඛකයින් බවට පත්වන මී සංකේත පුද්ගලයින් පෑනෙන් ලෝකයක් මැවීමේ හැකියාව උරුම වී තිබෙන අති දක්ෂ පුද්ගලයින් වේ.උදාහරණ ලෙස රිචඩ් නික්සන්, විලියම් ශේක්ෂ්පියර්, ලියෝ තෝල්ස්තෝයි, චාල්ස් කුමරු දැක්විය හැකිය.ගවයා (OX) සංකේතවත් වනපුද්ගලයාසතුන් දොළොස්දෙනා අතරින් ශක්තිමත්ම සහ එඩිතරම සත්ත්වයා ලෙස ෆෙං - ෂුයි විද්‍යාවේ හැඳින්වෙයි. ගවයා සංකේතවත් වන පුද්ගලයින් අහංකාර ගතිගුණවලින් යුක්ත වෙයි. කවමදාවත්, කිසිම දෙයකට පසු නොබසින එඩිතර ගතිය නිසා හොඳ පාලකයෙක් වෙයි.ඒ වගේම ක‍්‍රමාණුකූලව වැඩ කටයුතු කිරීමෙහි දක්ෂ වෙයි. ලෙහෙසියෙන් අසනීප නොවන අතර අසනීප වුවහොත් මරණාසන්න වන තෙක් අසාධ්‍ය වුවද, යළි සුව වී සුපුරුදු ලෙස වැඩ කිරීමේ හැකියාව තිබේ. එම හැකියාව වයසට පත්වුවද එලෙසම පවතියි.මොවුන් අව්ව, වැස්ස, පින්න හෝ සීතල කියා වැඩ කල් නොදමයි. කිසියම් වැඩක් අවසානය දක්වාම කරගෙන යන අතර අනෙක් අයත් තමන්ගේ තත්ත්වයේම සිට එලෙස වැඩ කළ යුතු යැයි සිතන නිසා එවැනි පුද්ගලයින් සමඟ වැඩ කරන අනෙක් පුද්ගලයින්ට නිරතුරු කරදර කරයි.මොවුන් විවාහ වූ පසුත් පළමු තැන දෙන්නේ රැකියාවට බැවින් බොහේ විට යුග ජීවිතය ප‍්‍රශ්නකාරී ලෙස ගෙවන්නට සිදුවනවා.මෙවැනි පුද්ගලයින්ගේ දුර්වලකම වන්නේ කේලාම් විශ්වාස කිරීමයි. මේ නිසා වැරැදි තීරණ ගන්නා අතර අවසානයේදී එය තේරුම් ගත්තද නිවැරැදි කිරීමට අවස්ථාව නොලැබී යනවා. ගවයා සංකේතවත් වන පුද්ගලයින් ඉතාමත් ලස්සනට මුලා කරන්නට හැකියි.උදාහරණ ලෙස හිට්ලර්, ඩයනා, මාග‍්‍රට් තැචර්, චාලි චැප්ලින් සහ ඔබාමා දැක්විය හැකියි.කොටියා සත්ත්ව සංකේතය ලෙස ඇති පුද්ගලයින් දියුණුවීමට බොහෝ කැමැත්තක් දක්වයි. ඒ වගේම සමාජයේ කැපී පෙනෙන පුද්ගලයකු වීමට ද ආශා කරයි. කෙනෙකුගේ හදවතට දැනෙන ලෙස කතා කිරීමෙහි දක්ෂ වෙයි. ප‍්‍රසිද්ධවීම සඳහා ඕනෑම මාර්ගයක් තෝරා ගැනීමෙහි පසුබට නොවෙයි. මේ නිසාම නරක මාර්ගවලට යොමුවෙයි. ආගම දහමට නැඹුරු වුණු පුද්ගලයා පමණක් කර්ම චක‍්‍රයෙන් බේරෙන අතර එසේ නොවුනහොත් වැරැදි ක‍්‍රමවල පැටලී තව තවත් ඉදිරියට කර්මය ඇති කරමින් නාස්ති වේ.මොවුන් හොඳ ආදරවන්තයින් වෙයි. එහෙත් තමන් ආදරය කරනවාට වඩා අනෙකාගේ ආදරය අපේක්ෂා කරයි. මොවුන් එකතු වී වැඩ කිරීමේදී ප‍්‍රශ්න ඇතිකර ගනී. ඊට හේතුව වන්නේ ඔවුන් උපදෙස් ගන්නා බව අඟවා කි‍්‍රයාත්මක කිරීමේදී තමන්ට අවශ්‍ය දේ කිරීමයි. අවසානයේ උපදෙස් දුන් අය මෝඩවනවා. මොවුන් තමන්ගේ තීරණය වුවත් අවසාන මොහොතේ වෙනස් කරන අය ලෙස හැඳින්විය හැකියි. ඒ වගේම අන් අය විවේචනය කරයි.කොටියා සත්ත්ව සංකේතය වූ අම්මා මීයා සංකේතය වූ අම්මා මෙන්ම දරුවන්ට ආදරය දක්වයි. ඒ වගේම අධික ආදරය හේතුවෙන් දරුවන් නරක් වනවා. මෙවැනි මවුවරුනට දරුවන් වෙනුවෙන් ජීවිතය පවා පූජා කළ හැකියි.මොවුන් ප‍්‍රියමනාපයි. කතාබහ කිරීමේ දක්ෂයි. ඒ වගේම සමාජශීලීයි.එහෙත් කොතරම් ප‍්‍රිය මනාප වූවත් හදිසි කෝපයකදී අනෙකාට පහර දෙන්න අවශ්‍ය ආයුධ (කරුණු) සිතෙහි තබාගෙන ඉන්නවා. (කොටියාගේ නියපොතු පේන්නේ කේන්තියක් ආවිටයි.)කොටියා සත්ත්ව සංකේතය වූ පුද්ගලයින් සමහර අවස්ථාවලදී බොරුවට ගෝරනාඩු කරමින් අනෙක් අය බය කරගන්නට තැත් කරනවා. මෙවැනි බොරු පාට් දැමීමේදී ගවයා (OX)  සංකේතය ලෙස ඇති පුද්ගලයින්ට ඉතා ලෙහෙසියෙන් පාලනය කළ හැකියි.බල්ලා සංකේතය ලෙස ඇති පුද්ගලයින් ළඟදී ද බළල් පැටවකු සේ හැසිරෙන නිසා ඔවුනටත් මොවුන් තරමක් දුරට පාලනය කළ හැකියි.මොවුනට ඇඟට පහර දුන්නත් රිදෙන්නේ වඩාත් දැනෙන්නේ හිතට ගැහුවොත් පමණයි. ඒ සඳහා හොඳම විදිහ වන්නේ ගණං නොගෙන සිටීමයි. වෙන කිසිම අයුරකින් මොවුන් ව රිදවිය නොහැකියි.ලබන සතියේ ඉතිරි සත්ත්වයින්ගේ ගතිගුණඋපදෙස් - ෆෙං - ෂුයි උපදේශිකා තිලංගනී හේරත් සටහන - ඉඳුනිල් වීරරත්න </content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=av09041910</link>
    <topic>ස්වර්ණවාහිනියේ නාලක යුග දිවියට</topic>
    <author/>
    <content>කවරයේ කතාවරජ මඟුලට රාජකීය මගුල් කරත්තය සූදානම්අනුන්ට ‘කපන්න’ ගියොත් කැපෙන්නේ අපිවමයිලංකාවේ රසිකයින්ට මම ආදරෙයි - තන්මේ චතුර්වේදිනව මඟකට ෆෙං ෂුයි - 8ස්වර්ණවාහිනියේ නාලක යුග දිවියටතේරුමක් නැතිව ඉන්න එක එයාලට ප‍්‍රශ්නයක් (රසදුන නව කථාව)අසාමාන්‍ය ආදර කතාවක්!සීගිරි අඩවියෙන් මතු වූ බිංදුශාරුක්-ආක්ෂේ සීතල යුද්ධය ගිනි කෙළියක් වෙයි ද?කොහොමද තොරතුරුවිවාහය මගේ ඇසින්‘එදා හිටපු පෙ‍්‍ර්ක්ෂකයන් අදත් මාත් එක්ක ඉන්නවා’අපි එකම රෑනෙ කුරුල්ලෝබුවා අවුරුදු උළෙලක අසිරිය විඳෙව්වෙමිසෙම්-සොටු ගලන්නේ ගඳ-සුවඳ නොදැනෙන්නේ ඇයි?රූ විසිතුරුජනප‍්‍රිය ටෙලිනාට්‍ය අධ්‍යක්ෂවරයකු හා ස්වර්ණවාහිනියේ මහජන සම්බන්ධතා හා ප‍්‍රචාරක කළමනාකරු ලෙස කටයුතු කරන නාලක ස්වර්ණතිලක නොබෝදා විවාහ දිවියට ඇතුළත් විය.නාලකගේ අතගත් මනාලිය වූයේ ඉනෝකා සුමනසේකරයි. ඇය පරිගණක මෘදුකාංග ඉංජිනේරුවරියකි.'දඟමල්ල හා අමුතු ඉස්කෝලේ' වේදිකා නාට්‍ය නිර්මාණය කරමින් රාජ්‍ය සම්මාන දිනූ නාලක 'දඟමල්ල' සහ ඈන් නමින් ටෙලි නාට්‍ය 2 ක් ද නිර්මාණය කළේය.ධනාත්මක චින්තනය පිළිබඳ ලේඛිකාවක වන මැණිකේ සුමනසේකර සහ ආචාර්ය එච්.ඩී. සුමනසේකර යුවළගේ දියණියක වන ඉනෝකා අනුලා විදුහලේ ආදි ශිෂ්‍යාවකි.ස්වර්ණවාහිනියේ පාලක අධ්‍යක්ෂවරුන්, ශිල්පීන්, විද්වතුන් සහ කලා ශිල්පීන් රැසකගේ සහභාගිත්වයෙන් මංගල උත්සවය පසුගිය 27 දා ගල්කිස්ස මහා හෝටලයේදී පැවැත්විණි.ස්වර්ණවාහිනි අධිපතිනි සෝමා එදරිසිංහ මහත්මිය සහ ජීවක එදිරිසිංහ මහතා නව යුවළ සමග</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=av09041914</link>
    <topic>තේරුමක් නැතිව ඉන්න එක එයාලට ප‍්‍රශ්නයක්</topic>
    <author/>
    <content>කවරයේ කතාවරජ මඟුලට රාජකීය මගුල් කරත්තය සූදානම්අනුන්ට ‘කපන්න’ ගියොත් කැපෙන්නේ අපිවමයිලංකාවේ රසිකයින්ට මම ආදරෙයි - තන්මේ චතුර්වේදිනව මඟකට ෆෙං ෂුයි - 8ස්වර්ණවාහිනියේ නාලක යුග දිවියටතේරුමක් නැතිව ඉන්න එක එයාලට ප‍්‍රශ්නයක් (රසදුන නව කථාව)අසාමාන්‍ය ආදර කතාවක්!සීගිරි අඩවියෙන් මතු වූ බිංදුශාරුක්-ආක්ෂේ සීතල යුද්ධය ගිනි කෙළියක් වෙයි ද?කොහොමද තොරතුරුවිවාහය මගේ ඇසින්‘එදා හිටපු පෙ‍්‍ර්ක්ෂකයන් අදත් මාත් එක්ක ඉන්නවා’අපි එකම රෑනෙ කුරුල්ලෝබුවා අවුරුදු උළෙලක අසිරිය විඳෙව්වෙමිසෙම්-සොටු ගලන්නේ ගඳ-සුවඳ නොදැනෙන්නේ ඇයි?රූ විසිතුරුරෑමැදියම වනතුරු නොනිදා සිටීම නිසා මහේෂ් දහවල් වනතුරුම නිදාගෙන සිටියේය. නිදි බව හඟවා සිටිය ද අර්මිලා රාති‍්‍රයේ ඔහු යහනින් බැස යනවා දැන සිටියාය. අප්පච්චී හා කළ කතා බහ ශ‍්‍රවණය නොවුණද, නිවැසියන්ගේ නොසන්සුන්තාවය අර්මිලා අවබෝධ කරගෙන තිබුණි. නිදන ඔහු අවදි කිරීමට අර්මිලා කැමැති නොවූවාය. ඕ කාමරයෙන් එළියට ආවේ කුසගින්නක් දැනුණ හෙයිනි. පෙර දින ආහාර ගත්තේ ඉතා ස්වල්පයක් බව අර්මිලාට මතක් වූයේ එවිටය.”ආ.. මම බැලුවේ මොකද ප‍්‍රමාද කියලා? කෝ දුව... මහේෂ්?””තාම නිදි ආන්ටි...”අර්මිලා වතුර වීදුරුවක් පානය කර ආපසු හැරුණාය.”දුව...”නැන්දණිය මහත් විමසිල්ලෙන් තමා සමීපයට ආවේ කිසියම් හොරයක් අල්ලා ගන්නට මෙනි.”ඇයි ආන්ටි?”අර්මිලා විචාලේ සැක මුසුවය. අහන දෙයට තමා දෙන්නේ කිනම් පිළිතුරක්දැයි දෙවනුව ඇය කල්පනා කළාය.”දැන් ඔය ළමයි කවදද ආපහු යන්නේ?” අර්මිලා මොහොතක් නිහඬව නැන්දණිය දෙස බලා සිටියාය.අර්මිලා හිස කසමින් වට පිට බැලුවේ තමා තනිව පිළිතුරු දී ගත නොහැකි ප‍්‍රශ්නයකට මැදිවූ හෙයින්ය. මහේෂ් හා ලංකාවට ආ මුල් දිනවල තමා තුළ තිබූ උද්යෝගය හා සමූහ ලෙස හැසිරීමේ ආශාව ගිළිහී ගොස් ඇත. නැන්දණිය හා මාමණ්ඩිය විසින් බරපතළ වරදක් හා තමාට ඒ හා සමාන අසාධාරණයක් කර ඇතැයි යන හැඟීම අර්මිලා ගේ සිත ඇතුළේ කරකැවෙමින් තිබේ.”දුව මොකද අපේ මිනිහා කියන්නේ?” මව අර්මිලාගේ සුරතින් අල්ලාගෙන තමා ළඟ වාඩි කරවා ගන්නට වෙහෙසක් ගත්තාය.”ම්... මහේෂ්... මොනවද කියන්නේ?” ඕ එයම ප‍්‍රතිරාවය කළේ ඇද පැද කල්පනා කරන බවක් හඟවමින්ය.”දැන් ආපහු යනව කිව්ව දින ළං වුණා. සූදානම් වෙන්නැද්ද?””ඇයි ආන්ටි... මහේෂ් මොනව හරි කිව්වද?””දුව ඔයාටවත් තේරෙන්නෙ නැද්ද මෙහෙම ඉන්න එක හොඳ නෑ කියලා. අරහෙ අම්මල කලබල වෙලා””මොකදට මමීල කලබල වෙන්නේ? මම එයාලට කිව්වනේ ටිකක් ප‍්‍රමාද වෙලා එනවා කියලා..””මොනවටද ආයෙත් ප‍්‍රමාද වෙන්නේ. අන්තිමට දුවගෙ මමී මට දොස් කියයි...””ඇයි ආන්ටිට දොස් කියන්නේ? අපි ඉන්නේ අපේ කැමැත්තෙන්...” ”එහෙම කිව්වට, තේරුමක් නැතිව ඉන්න එක එයාලට ප‍්‍රශ්නයක් නෙවෙයිද?””මම ඕවා දන්නැහැ ආන්ටි... මහේෂ් යන දවසක මාත් යනවා. මට වෙන කරන්න දෙයක් නෑ”අර්මිලා නොසන්සුන් ලෙස පුටුවෙන් නැගිට්ටේ නැන්දණිය ගේ ප‍්‍රතිචාර කුමක්දැයිවත් නොබලාය. අර්මිලා කාමරයට පැමිණියේ දෙනෙතෙහි උතුරන කඳුළු සඟවා ගනිමින්ය. සුවසේ නිදන මහේෂ්ට නොහැගෙන්නට යහනට ගොඩවී ඇඳෙහි උඩු අතට තබා ගත් කොට්ටයට හාන්සි වී දෙනෙත් පියා ගෙන අතීතය ආවර්ජනය කිරීම ඇය පි‍්‍රය කළාය.මුතු හා සුරංග සමග ගත කළ කාලය ඉතා කෙටි වුවද ඇයට තේරුම් ගත නොහැකි පරිදි ඔවුන් තමන්ට සමීප වී ඇත. තම නිවෙසේදී හා රැඟුම් හල්වලදි හමුවන ජේන්, පීටර්, විකී වැනි වසර ගණන් සිට ඇසුරු කරන මිතුරු මිතුරියන්ගේ පි‍්‍රය සමාගමට වඩා වැඩි යමක් මුතු හා සුරංග අර්මිලාට ලබා දී ඇත. ඇයට අවබෝධ කර ගත නොහැක්කේ ද එයයි. මුතු තමා එනතුරු මඟ බලා සිටින්නීය. තමා දුටු විගස ප‍්‍රබෝධවත් වන ඒ මුහුණේ ඇත්තේ අමිල සෙනෙහසකි. ගල් පරයක වැදී තුවාල වූ පාදයේ ඇඟිල්ල වේදනාව පහවන තුරු සිය මුවේ දමා උරා ගෙන සිටි අයුරු අර්මිලාට සිහිපත් වන්නේ, පුදුමාකාර හැඟීමකුත් සමගය. ඇය එතරම් ළෙන්ගතු වූයේ ඇයි? උපතින්ම පවුලේ තනිවී හැදුණ අර්මිලාට සහෝදරියක ගේ අවශ්‍යතාවය හා මෙවැනි අවංක ආදරයක වටිනාකම තේරුම් ගියේ ද මුතු නිසාමය.සුරංග ද එසේමය. ඔවුන් හා දොඩමළු වන විට කාලය ගතවෙනවා පවා දැනෙන්නේ නැත. මුතුගේ අව්‍යාජ කතා බහ හා සිතට වහල් නොවී පවසන යම් යම් දේවල් අර්මිලා තුළ ඇති කර ඇත්තේ ද හොඳ සතුටු තෝතැන්නකි.”නෝනා හැමදාම හිටියත් අපිට නම් එපා වෙන්නෑ නේද සුරංගයියේ?”මුතුගේ කට හඬ අර්මිලාට මේ දැන් ශ‍්‍රවණය වෙයි.”ඇයි මුතු මට ආදරේ? මගේ ෆෙ‍්‍රන්ඩ්ස්ලාවත් මේ තරම් ක්ලෝස් නෑ...”හිකි හිකි ගා සිනාසෙන මුතු සුරංග දෙස බලන්නේ හොරැහිනි.”නෝනා එංගලන්තේ හිටියට ඇඟේ දුවන්නේ සිංහල ලේ නේ. ඒක වෙන්න ඇති...”ඇය පවසන සමහර දේවල් තේරුම් ගන්නට තරමක් අපහසු වුවද ඒ සියල්ලේ ඇත්තේ ද ආදරයම බව අර්මිලා සිතා ගත්තාය.”එංගලන්තේ ඉන්නකොට මහේෂ් මහත්තයා නෝනට කතා කරනවද?””ඔව්... යර්ස්... ඇයි මුතු එයා මගේ කසින්නේ. අපේ පේරන්ට්ස්ලා මහේෂ්ට හරි ආදරෙයි”මුතු නිහඬවන්නේ මේ සියල්ල ඇයට සිහිනයක්ව පැවතුන නිසාය.මහේෂ් දෙනෙත් හැර අර්මිලා දෙස ටික වේලාවක් බලා සිටියේය. දෙනෙත් වසාගන භාවනාවකට සම වැදුණා මෙන් සිටින ඇය කල්පනාවක ගිලී ඇති බව ඔහු වටහා ගත්තේය.”මට ගොඩාක් වෙලා නින්ද ගියා...” අන්තිමට ඔහු අර්මිලා සිටි පැත්තට හැරුණේය. ඔහු හා ඇය ගත කළ මිහිරි කාල සීමාව ගෙවී ගියේ මොන තරම් වේගයකින්ද? අර්මිලා මහේෂ්ගේ ළය මත අත තැබුවාය.”ආන්ටි ඔයා ඇහැරෙන කම් ඉන්නේ...””ඇයි?””අපි යන දවස අහන්න...””කොහොමටත් ඉක්මනට යන්න සූදානම් වෙන එක හොඳයි...”මහේෂ් ඇයට ඇසෙන්නට කීවද ඔහුගේ සිත හා මානසික තත්වය අර්මිලා නොදන්නවා නොවේ.”අර්මි... මොකද කතා නැත්තේ?””මම මොනවද කියන්නේ? ඔයා කැමැති දෙයක් කරන්න... ඕන දෙයක් මම කරන්නම්...”මහේෂ් සුසුමක් හෙලුවේ තෙරපෙන සිතුවිලි දරා ගත නොහැකිවය. මහේෂ් ඊයේ රාති‍්‍රයේ සිට ඉතා ඕනෑකමින් සිටින්නේ මුතු හා සුරංග හමුවට යාමටය. දෙදෙනා සමග කතා බහ කර හැකි ඉක්මනින් ආපසු යාමේ වැදගත්කම පෙර දින ඔහුට මැනවින් තේරුම් ගියේය. තවත් ප‍්‍රමාද වීමෙන් පවුල් හතරක අනවශ්‍ය ගැටුම් නිර්මාණය වීමට බොහෝ දුරට ඉඩ ඇත.”මට හිතෙනවා අපි ලංකාවට ආවේ නැත්නම් හොඳයි කියලා”මහේෂ් කෙළින්ම බිරියගේ මුහුණ දෙස බැලුවේය. අර්මිලාට මෙය සිතුණේ වරක් දෙවරක් නොවේ. පළමුවෙන්ම සුරංග දුටු දිනයේ ඇය බොහෝසේ නොසන්සුන් වූ බව සැබෑව නමුත්, ඒ යම්කිසි අමුතු හැඟීමක් ඇතිවූ නිසා මිස ආදරයක් නම් නොවේ.අර්මිලා එදා මෙන්ම අදත් මහේෂ්ට දැඩි ලෙස ආදරය කරන බව සත්‍යයකි. සුරංග ඇයගේ හදවතට මෙතරම් සමීප බවක් දක්වන්නේ ඇයි දැයි අර්මිලාට වැටහෙන්නේ නැත. එහෙත් කිට්ටුවරයකු ලෙසින් ඇය ඔහුට ඇලුම් කළාය. පි‍්‍රය වූවාය.මහේෂ් ගේ පැහැපත් කඩවසම් සිරුර මෙන් නොව, බර හා කම්කටළු ඉසිලූ සුරංග ගේ අව් කාෂ්ඨයට ඔරොත්තු දුන් හැඩි දැඩි සිරුර ඈ තුළ ස්ථාවර හා නිර්භීත හැඟීමක් තැන්පත් කළේය. මේ හැඟීම් අර්මිලා තුළ ඇති කරන ලද වෙනස්කම් කිසිවකුටත් හෙළි නොවූයේ ද අර කී ස්ථාවර භාවය නිසාය. ඔහුට හා ඔහු තුළ තිබේ යැයි විශ්වාස කළ ගුණාංග, අතිශයින්ම පි‍්‍රය කළ ද, එක තත්පරයකටවත් කිසියම් වැරැදි හැඟීමකට ඉඩක් හෝ අවශ්‍යතාවයක් ඇති නොවූ බව අර්මිලා සිහිපත් කළේ තමා පිළිබඳවම ගෞරවයෙනි.මුතු හා මහේෂ් අතර වූ සිදුවීම නෙත ගැටෙන තුරුම මේ හැඟීම නොවෙනස්ව පැවතුණි. දහවල් කාලයේ මුතු හා සුරංග සමග කෙතරම් පී‍්‍රති වුවද, අර්මිලාට මහේෂ්ගේ උණුසුම හා ආදරය විශාල රැකවරණයක් විය.තමා තුළ මේ ආදරය ඇති වූයේ ඉතා සෙමින් කාලාන්තරයක් පුරා නිසාම, ඝන තට්ටුවක් සේ හදවතේ තැන්පත් වී තිබෙන බව ඇයට දැනුණේ ද විවාහයටත් පෙර සිටය.මුතු සිය සැමියාගේ උරහිසට තුරුලු වී සිටියේ මොන තරම් සැනසිලිදායක අයුරින්ද? හුරු පුරුදු ලෙසක් මිස එහි ආගන්තුක බවක් අර්මිලාට දැක ගත හැකි නොවීය.තව කොටසක් ලබන සතියේ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=av09041915</link>
    <topic>අසාමාන්‍ය ආදර කතාවක්!</topic>
    <author>ලීලානන්ද වික‍්‍රමසිංහ</author>
    <content>කවරයේ කතාවරජ මඟුලට රාජකීය මගුල් කරත්තය සූදානම්අනුන්ට ‘කපන්න’ ගියොත් කැපෙන්නේ අපිවමයිලංකාවේ රසිකයින්ට මම ආදරෙයි - තන්මේ චතුර්වේදිනව මඟකට ෆෙං ෂුයි - 8ස්වර්ණවාහිනියේ නාලක යුග දිවියටතේරුමක් නැතිව ඉන්න එක එයාලට ප‍්‍රශ්නයක් (රසදුන නව කථාව)අසාමාන්‍ය ආදර කතාවක්!සීගිරි අඩවියෙන් මතු වූ බිංදුශාරුක්-ආක්ෂේ සීතල යුද්ධය ගිනි කෙළියක් වෙයි ද?කොහොමද තොරතුරුවිවාහය මගේ ඇසින්‘එදා හිටපු පෙ‍්‍ර්ක්ෂකයන් අදත් මාත් එක්ක ඉන්නවා’අපි එකම රෑනෙ කුරුල්ලෝබුවා අවුරුදු උළෙලක අසිරිය විඳෙව්වෙමිසෙම්-සොටු ගලන්නේ ගඳ-සුවඳ නොදැනෙන්නේ ඇයි?රූ විසිතුරුකෙනෙකුට අඩුවෙනුත් තවත් අයෙකුට වැඩියෙනුත් ජීවිතය යම් යම් දේ බෙදා දී ඇති අයුරු ලෝකය දිහා බැලුවාම පෙනෙන කාරණයක්. එහෙත් අඩුවෙන් ලැබුණු අයට ඒ හිලව්වට යම් විශේෂ දෙයක් ලබාදීමට ජීවිතය අමතක කරන්නේ නැහැ.මේ කියන්නට යන ඩේවිඩ් හා ලින්ඩ්සේ ගේ ආදර කතාවටත් සිදුවී ඇත්තේ එවැනි දෙයක්.ඩේවිඩ් හර්මික්ගේ වයස අවුරුදු 29ක්. ලින්ඩ්සේ නොබෙකා විසිපස් හැවිරිදියි. ඔවුන් පෙම්වතුන් හැටියටයි කවුරුත් සලකන්නේ. ඒත් අඩුපාඩුවක් එතැන තියෙනවා. එනම් ඔවුන් මන්දමානසික(autism)  අය වීමයි. ඒත් ඔවුන්ගේ ආදරයට ඒ කාරණය කිසිසේත් බාධාවක් වෙලා නැහැ.ඔවුන් දෙදෙනා එකිනෙකා හමුවී ඇත්තේ 2005 වසරේ දී මන්ද මානසික අය සඳහා පවත්වන ලද සම්මන්ත‍්‍රණයකදී යි. ඒ හමුවීම ගැන ඩේවිඩ් කියන්නේ මෙහෙමයි.”මා කැමති බොහෝ දේ ඇය සතුව තිබුණා. ඇය ඉතා ප‍්‍රිය මනාප යුවතියක්. ඒ වගේම ඇය සමඟ කතා බහ කිරීම මට ඉතා පහසු වුණා. ඉතාම වැදගත් දේ නම් ඇය හොඳ සවන් දෙන්නියක වීමයි”එහෙත් ඒ ගැන ලින්ඩ්සේ නම් දරන්නෙ ඊට වඩා වෙනස් මතයක්. “විසි හැවිරිදි වියේ සිටම මා නම් සිතා ගෙන සිටියේ කිසිම සබඳකමක් ඇති කර ගැනීමෙන් වැලකී සිටින්නටයි. මා ඇත්තටම උත්සාහ කළේ මා සතු සංගීත හැකියාවන් තව දුරටත් සංවර්ධනය කර ගැනීම ගැන පමණයි.”එහෙත් දෙවය පසු බැස්සේ නැහැ. ඔවුන් අපේක්ෂා නොකළ අයුරින්ම ඔවුන් මිතුරන් බවට පත්වීමට වැඩි කාලයක් ගියේ නෑ.”මගේ යෝජනාව ඇය ප‍්‍රතික්ෂේප කරාවි යයි මා බියෙන් හිටියේ. එහෙත් අවසානයේ ඇය සිනාසෙමින් මගේ අතින් අල්ලා ගත්තා” ඩේවිඩ් ඒ ගැන කීවේ එසේ යි.ඔවුන් එක් නිවසක එකට ජීවත් වුණත් ඔවුන්ට වෙන් වෙන්ව නිදන කාමර දෙකක් තිබුණා. ඔවුන් තම තමන්ට අදාළ වූ විෂයයන් පිළිබඳව අවධානය යොමු කරමින් ඒවායේ යෙදී සිටිනු දක්නට ලැබුණා. ඩේවිඩ්ගේ ප‍්‍රියතම විෂය වූයේ කාලගුණ විද්‍යාවයි. ඔහු තම පරිගණකය ඉදිරියේ ඉඳගෙන ඒ පිළිබඳව කරුණු හදාරමින් දවස ගත කළා.ලින්ඩ්සේ සංගීතයට ඉතා ප‍්‍රිය කළා. සංගීතවේදිනියක් වූ ඇය තම පියානෝව වාදනය කරමින් නව සංගීත රිද්ම රටාවන් නිර්මාණය කරමිනුයි සිටියේ. දෙදෙනාගේ කල දවස ඉතා සාමකාමීවත් සංසුන්වත් ගෙවී ගියා.ඔවුන්ට වැඩිය මිතුරන් සිටියේ නැහැ. මිතුරන් ඇති කර ගැනීමේදී ඔවුන්ට නොයෙකුත් ගැටලුවලට මුහුණපාන්නට වුණා. මිතුරන් ඇති කර ගැනීමෙන් ඈත්වී සිටීමක් ගැන ලින්ඩ්සේ කියන්නේ ඒ නිසයි. එහෙත් පසුව බාහිර සමාජය ගැන කරුණු හැදෑරීමට දෙදෙනාම උනන්දු වුණා. ලින්ඩ්සේ ඒ පිළිබඳ පොත්පත් කියෙව්වේ ඕනෑකමින්. ඩේල්කානගී ලියූHow to win friends and people’  නමැති පොත කියෙව්වේ ආසාවෙන්.වසර දෙකක් වන විට ඔවුන් තවත් බොහෝ ඉදිරියට ගමන් කර තිබුණා. ඔවුනොවුන් ගෙන් සිදුවෙන අතපසුවීම් හා දුබලතා නොසලකා උනුන්ට ළංවීම වෙතින් වඩාත් යහපත් හැසිරීම් දකින්නට ලැබුණා. ඔවුන් දෙදෙනාම උනුන්ගේ පෞද්ගලික අභිමතයන් මොනවා දැයි වටහා ගෙන ඒවාට ගරු කරන්න පුරුදු වුණා. එහෙත් ඇතැම් විට යම් යම් නොගැළපීම් ද දකින්නටලැබුණා. ඒ ගැන ඩේවිඩ් කියන්නේ මෙසේ යි.”ඇතැම් වෙලාවක මම ඇයට රාති‍්‍ර කෑම සඳහා පිටතට යාමට යෝජනා කළා. එහෙත් ඈ එයට දැක්වූ ප‍්‍රතිචාරය නම් යහපත් වුණේ නෑ” දැනට ඔවුන්ගෙ ජීවිත සාමාන්‍ය පරිදි ගෙවී යනවා”දැනට අමෙරිකාවේ මෙම මන්ද මානසික තත්ත්වයට පත්වූවන් මිලියන 15ක් පමණ සිටින බව වාර්තා වෙනවා. ඔවුන්ගෙන් බොහෝ දෙනෙකු සඳහා සුදුසු සහකාරියක හෝ සහකරුවකු සොයා ගැනීමේ දුෂ්කරතාවයට ඔවුන් පත් වී සිටිනවා. ඒ අතින් ඩේවිඩ් හා ලින්ඩ්සේ වාසනාවන්ත යුවළක් බව පැහැදිලියි.ඔවුන් ගේ දෙමාපියන්ට ද මේ ගැන ඇත්තේ කිව නොහැකි සතුටක්. තමාගේ විසිරුණු මානසික ස්වභාවයට එරෙහිව සටන් වදිමින් එකිනෙකා වෙත කැපවීමෙන් හා භක්තිවන්තව ආදරයෙන් යුතුව විසීමට උත්සාහ කරන තම දරුවන් දෙදෙනා ගැන ඔවුන් මහත් සොම්නසින් පසු වෙන්නේ.මෙය එකිනෙකාගෙන් වන පාඩු හා අවුල් සහගත තත්ත්වයන් විඳ දරා ගනිමින් ගැඹුරු වටහා ගැනීමකින් හා පිළිගැනීමකින් යුතුව සවිමත් වූ එක්තරා විදියක සෙනෙහෙවන්ත ආදර කතාවක් ලින්ඩ්සේ පවසන පහත සඳහන් වදන් ඔවුන්ගේ සමීප සබඳතාවය මනාව පෙන්නුම් කරනවා.”මට ඉතාම නරක දවස් තියනවා. එවැනි දවසක මා කතාබහින් තොරව පැත්තකට වී ඉන්නවා. ඒ වෙලාවට ඩේවි මාව වහාම තේරුම් ගන්නවා. ඔහු මා වෙත පැමිණ මා තුරුළු කර ගෙන මට සැනසිලි බස් කියනවා. ඇත්තෙන්ම මට අවශ්‍ය වුණෙත් එවැනි දෙයක්.””සිදුවී ඇති අසාමාන්‍ය දේ ගැන මාව විනිශ්චය කරන්න යන්නෙ නැති මට ආදරය කරන ඩේව් වැනි සහකරුවකු සිටීම ගැන මට හරි සතුටුයි.”abc news ඇසුරෙනි.ලීලානන්ද වික‍්‍රමසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=av09041916</link>
    <topic>සීගිරි අඩවියෙන් මතු වූ බිංදු</topic>
    <author>හේමාලි විජේරත්න</author>
    <content>කවරයේ කතාවරජ මඟුලට රාජකීය මගුල් කරත්තය සූදානම්අනුන්ට ‘කපන්න’ ගියොත් කැපෙන්නේ අපිවමයිලංකාවේ රසිකයින්ට මම ආදරෙයි - තන්මේ චතුර්වේදිනව මඟකට ෆෙං ෂුයි - 8ස්වර්ණවාහිනියේ නාලක යුග දිවියටතේරුමක් නැතිව ඉන්න එක එයාලට ප‍්‍රශ්නයක් (රසදුන නව කථාව)අසාමාන්‍ය ආදර කතාවක්!සීගිරි අඩවියෙන් මතු වූ බිංදුශාරුක්-ආක්ෂේ සීතල යුද්ධය ගිනි කෙළියක් වෙයි ද?කොහොමද තොරතුරුවිවාහය මගේ ඇසින්‘එදා හිටපු පෙ‍්‍ර්ක්ෂකයන් අදත් මාත් එක්ක ඉන්නවා’අපි එකම රෑනෙ කුරුල්ලෝබුවා අවුරුදු උළෙලක අසිරිය විඳෙව්වෙමිසෙම්-සොටු ගලන්නේ ගඳ-සුවඳ නොදැනෙන්නේ ඇයි?රූ විසිතුරුසෝමරත්න- රේණුකාගේ නවතම සිනමා අත්දැකීමමින්නේරිය වැව් තාවුල්ලේ ඉඳලා ඈත බලනකොට නිල්පාට අහස් ගැබ සිප ගන්න වගේ ජල රැලි තාල නංවන්නේ ලතාවකට. දස අතින් ඇඳී එන සුළං රැළි ගතට සිතට සුවදායක සනීපයක් ගෙන එනවා. වැව් තාවුල්ලේ එහා කෙළවර සම්බන්ධ වෙන්නේ කොළපාට පිරුණු වනාන්තරයට.මේ වනාන්තරේ ගස් අතරින් හෙමින් හෙමින් වැව් ඉස්මත්තට එන්නේ අලි රංචුවක්. වැව් ඉස්මත්ත මේ අලි රංචුවට රජ දහනක්. අලි රංචුව එක්කම මදක් එහාට වන්නට හුදකලා අලියෙක් ඉන්නවා. තනි අලියා සැරයි කියල තමයි බොහෝ දෙනෙක් කියන්නේ. ඈත ඉඳන් මේ අලි රංචුව නරඹන්න දෙස් විදෙස් සංචාරකයෝ බොහෝ දෙනෙක් එනවා.අලි පිළිබඳ විශේෂ උනන්දුවකින් පසුගිය දිනවල කටයුතු කළ අපේ කලා ක්ෂේත‍්‍රයේ ජනපි‍්‍රය යුවළකුත් පසුගිය දවස්වල මින්නේරිය වැව් තාවුල්ලට ගියා මේ අලි රංචුව බලන්න. පැත්තකින් හිටිය තනි අලියට කිට්ටු කරල බලන්න හිතුණ නිසා පුංචි වතුර වළක් මැද්දට ජීප් එක දාපු මේ කට්ටියට සිද්ධ වුණේ ලොකුම ලොකු අකර තැබ්බයක්. ජීප් එක වතුර වළේ එරුණා.ජීප් එක ඉස්සරහට තනි අලියා හෙමින් හෙමින් එනවා. ජීප් එකෙන් බැහැල දුවන්නත් බෑ. මේ ගොල්ල ඉන්නේ වතුර වළක් මැද්දේ. මේ ත‍්‍රාසජනක සිදුවීමට මුහුණ දෙන්නේ ප‍්‍රවීණ චිත‍්‍රපට අධ්‍යක්ෂ සෝමරත්න දිසානායක සමඟ චිත‍්‍රපට නිෂ්පාදිකා රේණුකා බාලසූරියයි.ඉස්සරහට එන අලියා දැකපු රේණුකා කෑගහන්න පටන් ගත්තා. ජීප් රථයේ ඉදිරි අසුනේ හිටි සංචාරක මඟ පෙන්වන්නා ඉදිරියට එන අලියාට යමක් කිව්වා. දෙවියන්ගේ ආශිර්වාදයෙන් ද දන්නේ නෑ තනි අලියා ආපසු හැරුණා. ඊට පස්සෙ බොහොම අමාරුවෙන් කාගේත් උදව් ඇතිව තමයි ජීප් රථය ගොඩට අරන් තිබෙන්නේ.මේ බියකරු මොහොත උදාවෙලා තිබෙන්නේ පසුගිය දිනක සෝමරත්න දිසානායක අධ්‍යක්ෂණය කළ නවතම චිත‍්‍රපටය වූ ‘බිංදු’ රූගත කිරීම සඳහා වල්අලි රංචුවක් සමඟ දර්ශන තල සෙවීමට ගොස් සිටියදීයි. චිත‍්‍රපටයේ රූගත කිරීම් මේ වෙනකොට නිම වී තිබුණත් මේ සිද්ධිය නම් ජීවිතේ තිබෙන තුරාවටම ඔවුනට බියකරු මතකයක් රැගෙන ඒවි.සෝමරත්න දිසානායක ගේ නවතම සොයා ගැනීම ‘බිංදු’. බිංදු කියන්නේ හුරතල් අලි පැටියෙක් බිංදුත් එක්ක තවත් අලුත් කොලු පැටියෙකුත්, කෙලි පැංචියෙකුත් සිනමාවට එනවා. අපේ රටේ සිනමා රසික රසිකාවියන්ට මේක තවත් අලුත් සිනමා අත්දැකීමක් වේවි. අපි අහමු බිංදු ගැන. එහි රුව ගුණ තේජස සමඟ දුක්ඛ දෝමනස්සයන් ද ඉවසපු සෝමරත්න දිසානායකගෙන්ම.’බිංදු චිත‍්‍රපටයේ කතාව ප‍්‍රධාන වශයෙන්ම ගෙතෙන්නේ අලි පැටවෙක් හා කුඩා දරු දෙදෙනෙක් වටායි. මෙතෙක් මම කරපු හැම චිත‍්‍රපටයකම මගේ පොදු සාධකය වුණු දරුවන්ගෙන් මිදෙන්න මේ පාරත් මට නොහැකි වුණා.නමුත් මේක මම ළමා චිත‍්‍රපටයක් කියල හඳුන්වන්නේ නෑ. මගේ හැම චිත‍්‍රපටයකටම ළමයින් සම්බන්ධ කර ගත්තට ඒවා ළමා චිත‍්‍රපට නොවෙයි. ඒ හැම කතාවකින්ම මම සාකච්ඡා කළේ එක්කෝ වාර්ගික ප‍්‍රශ්නයක්, නැතිනම් පරිසරය පිළිබඳ ප‍්‍රශ්නයක්, නැතිනම් සමාජයීය ප‍්‍රශ්නයක්. ඒ වගේම මේ සැරේත් මගේ චිත‍්‍රපටයට පාදක වෙන්නේ තවත් එවැනි සමාජයීය ප‍්‍රශ්නයක්.’මෙවර සෝමරත්න දිසානායක සිය නවතම සිනමා නිර්මාණයෙන් කියන්නට උත්සාහ කරනුයේ දීර්ඝ කායක් පුරා අපේ රටේ බොහෝ ගම්මානයන් මුහුණ දෙන ප‍්‍රශ්නයක් වන අලි - මිනිස් ගැටුම පිළිබඳවයි. මීට වසර තුනකට පමණ ඉහතදී ඔහු විසින් තණමල්විල, අනුරාධපුරය වැනි අලි තර්ජන පවතින ගම්මාන වලට ගොස් කරන ලද ගවේෂණයක් ඇසුරින් මෙම නිර්මාණය සඳහා වස්තු බීජය ඔහු සපයා ගෙන ඇත.”අලි කියන්නේ අපේ වටිනා සම්පතක් තමයි. මෑත භාගය වෙනකොට මේ සම්පත තර්ජනයට ලක් වෙමින් පවතිනවා. මේකට හේතු ගණනාවක් තිබෙනවා. අනවසර ඉදිකිරීම් වෙනුවෙන් වනාන්තර එළිවෙනකොට අලි සම්පතට අවශ්‍ය ආහාර ජලය හිඟ වෙනවා. එතකොට ඔවුන් කෑම සොයාගෙන වනාන්තරයෙන් එළියට එනවා.එතකොට තමයි මිනිස් වාසයන් වලට ඇවිත් ඔවුන්ගේ ගොවි බිම් වලට පැනල ආහාර සොයා ගන්නේ. මේ ප‍්‍රශ්නෙදි අපි දෙපැත්තක් ගැන හිතන්න ඕන. මේ පළාත්වල ජීවත්වන මිනිස්සු මහා ලොකු ව්‍යාපාරිකයෝ නොවෙයි. ඔවුන්ගේ එදිනෙදා අවශ්‍යතා ඉටුකරගන්න ඔවුනට තිබෙන ප‍්‍රධානම ආදායම් මාර්ගය ගොවිතැන. එක රැයකින් අලි පැනලා මේ වගා බිම් විනාශ කරන එක එක පැත්තකින් ශෝකාන්තයක්.අනිත් පැත්තෙන් මෙහෙම එන අලින්ව විනාශ කිරීම තුළින් අපේ සම්පත් විනාශ වෙන තර්ජනයටත් අපි මුහුණ දෙනවා. මේ ප‍්‍රශ්නේ දෙපැත්තක් මම දකිනවා. මේ දෙපැත්ත දිහා අපේ රටේ වගකිව යුත්තෝ සමබරව බලන්නේ නැති ගතියක් මට දැනෙනවා. ඒකට එක උදාහරණයක් මම කියන්නම්.අලින්ව ආරක්ෂා කරන්න, අලින් ගැන කතා කරන්න විවිධ සංවිධාන රැසක් අපේ රටේ තිබෙනවා. ඒ වගේම ගොවියෙක් අලියෙක් මැරුවොත් ඔහුට රුපියල් ලක්ෂ 05 ක දඩයක් සමඟ අවුරුදු 05 ක සිර දඬුවමක් හෝ මේ දෙකම නීතියෙන් නියම කරන්න පුළුවන්. නමුත් අලියෙක් අතින් ගොවියෙක් මැරුණොත් මළගමේ කටයුතු කරන්න රු. 10,000/- ක් රජයෙන් ගෙවනවා.ඒ ඇරුණම වගා පාළු කළාට කිසිම වන්දියක් නෑ. මේ දෙකේම පොඩි පරස්පරයක් තිබෙනවා. මේ ඇසුරින් තමයි මේ චිත‍්‍රපටයේ තිර පිටපත ලියවිලා තිබෙන්නේ. මේ අලි - මිනිස් ගැටුමට නිර්මාණකරුවෙක් හැටියට මට විසඳුමක් දෙන්න බැරි වුණාට මෙවැනි ප‍්‍රශ්නයක් තියනවා කියලා සමාජය දැනුවත් කිරීමේ හැකියාව මට තිබෙනවා.”’බිංදු’ තිරයට නැගීම සෝමරත්න දිසානායකට සැබෑම අභියෝගයක් වෙලා තිබෙනවා. ඒකට පළමුවැනි හේතුව අලි පැටියෙක් සොයා ගැනීම. ඒ සඳහා ඔහු රජයේ ආයතන වන පින්නවල අලි අනාථාගාරයේත්, ඇත් අතුරු සෙවණේත් පිහිට පැතුව ද එය අසාර්ථක වී ඇත. ඉන්පසු පෞද්ගලික මට්ටමේ අලි හිමිකරුවන් ගැන සෙවීමේදී අලි පැටියෙකුගේ ආරංචිය ඔහුට ලැබී ඇත්තේ තිස්සමහාරාම පන්සලෙනි. තිස්සමහාරාම පන්සලේ හාමුදුරුවෝ සෝමරත්න - රේණුකාගේ නිර්මාණ ගැන කලක පටන්ම උනන්දුවෙන් පසුවූහ. ඒ නිසාම උන්වහන්සේ සිය පන්සලේ ඇති දැඩි වුණ අලි පැටියා චිත‍්‍රපටයට දෙන්නට එකඟ වූහ.ඉන්පසු ඔහුට අවශ්‍ය වූයේ කුඩා දරු දෙදෙනෙකි. ඒ සඳහා දැන්වීමක් මඟින් ලබා ගත් අයදුම් පත් 3500 ක් අතුරෙන් චිත‍්‍රපටයට සුදුසුම පිරිමි දරුවෙකු සහ ගැහැනු දරුවෙකු තෝරා ගත්තේය.”මගේ චිත‍්‍රපටයේ පිරිමි ළමයාගේ චරිතය නිරූපණය කරන්නේ සචින් පුතා. ඔහු මොරටුව වේල්ස් කුමාර විද්‍යාලයේ ශිෂ්‍යයෙක්. සචින් පුතාට එක පැත්තකින් අපේ නිර්මාණවලට නෑදෑ කමකුත් පවතිනවා. මගේ චිත‍්‍රපට දෙකකට ප‍්‍රධාන චරිත නිරූපණය කළ දසුන් මධුසංක පුතාගේ මල්ලි තමයි සචින්. ඒ නිසා නොවෙයි අපි සචින් මේකට තෝරා ගත්තේ.ඇවිත් හිටිය ළමයි අතරින් ඔහු තමයි මේ චරිතයට සුදුසුම කෙනා. අට හැවිරිදි දැරියකුත් අපේ චිත‍්‍රපටයේ අනෙක් ප‍්‍රධාන චරිතයට අවශ්‍ය වුණා. ඒ සඳහා අපි තෝරා ගත්තේ අගලවත්ත ප‍්‍රදේශයෙන් පැමිණි පුංචි දුවෙක්. ඇය ඉෂාදිනි රුවින්දිකා. මීට පෙර රඟපාපු කෙනෙක් නොවෙයි. මේ දෙන්නම මගේ චිත‍්‍රපටයට අවශ්‍ය දේ අවශ්‍ය විදියට දුන්නා.”බිංදු” රූගත කළේ සීගිරිය අවට ඉදිවුණු ඉතාම ලස්සන හේන් යායක. මේ හේන් යායට බිංදුව අරගෙන ආවේ තිස්සමහාරාමේ ඉඳලා. බිංදුව සීගිරියට ගෙනියන්න කලින් මාස 03 – 04 ක පුහුණුවකුත් ලබා දීලා තිබෙනවා. ඒ සඳහා විශේෂඥයෙක් ඉන්දියාවේ සිට මෙරටට ගෙන්වාගෙන තිබුණා.‘ප‍්‍රතාප් සිං’ නැමති ඔහු තමයී මීට ප‍්‍රථම සූරිය අරණ චිත‍්‍රපටයේ කොටි පැටියා පුහුණු කළේත්. ප‍්‍රතාප් සිං සමඟ අලි පැටියාත්, පුංචි දරුවන් දෙදෙනාත් බිබිලේ ප‍්‍රදේශයේ මාස 1 1/2ක පමණ කාලයක් පුහුණු කටයුතු වල නිරත වීමෙන් පසුව තමයි සීගිරියට රූගත කිරීම් සඳහා රැගෙන ඇවිත් තිබෙන්නේ.”මගේ දර්ශන තලේට මට ඕන වුණේ කඳු වැටියක්, වනාන්තරයක්, වැව් තාවුල්ලක්, පුංචි දොළ පාරක් ආදිය තිබෙන සුන්දර ගම්මානයක්. අපි ලංකාවේ විවිධ ප‍්‍රදේශවල ඇවිදල මේ දර්ශන තලය හෙව්වා. අන්තිමේ අපි තෝරගත්තා සීගිරියේ ‘අලකොල වැව‘ කියන ප‍්‍රදේශය. මෙතැනදී අපට ඕන වුණේ විවිධ බෝග වර්ග තිබෙන අක්කර 05 ක විතර හේන් යායක්.අපි ලොකේෂන් බලන්න යනකොට මේ ප‍්‍රදේශයේ ගොවියෝ අලුතින් වගාවන් දාන්න බිම සකස් කරමින් හිටියේ. අපට ඕන විදියට වගාවන් කරන්න ඕන නිසා මේ වගා බිම් අපි බදු ගත්තා. ඊට පස්සේ ඒ ගොවීන්ටම කියලා අපට අවශ්‍ය දේ ඔවුන්ගේ වගාබිම්වල අපි වගා කෙරෙව්වා. ඒ කාලය පුරාම මම ගොවීන් එක්ක ඒ ප‍්‍රදේශයේ රැඳී හිටියා.පැළ හිටවලා ඒ පැළ ක‍්‍රමයෙන් ලොකු වෙන හැටි බලා ඉන්න එක හරිම සුන්දරයි. බඩ ඉරිඟු, කරවිල, වැටකොළු, පතෝල, වට්ටක්කා ආදි වු විවිධ බෝග වර්ග අපි වැව්වා. මේවා ඵලදායි මට්ටම එනකොට තමයි අපි රූගත කිරීම් පටන් ගත්තේ. මේ හේන් යායට අලි ඇවිත් හේන විනාශ කරන දර්ශනත් අපිට ගන්න ඕන වුණා. අපේ අලි පැංචා සහ තවත් ලොකු අලියෙක් ඒ සඳහා අපට පාවිච්චි කරන්න වුණා.මේ දෙන්නා හේනට දාලා වගාව විනාශ කරන හැටි රූගත කළා. සමහර වෙලාවට මේ දෙන්නව වගාවෙන් ඉවතට ගෙනියන්නත් බැරි වුණා. අවසන් කාලේ වෙනකොට සාමාන්‍යයෙන් බඩ ඉරිඟු ගහ පිටින් කන අලියා බඩ ඉරිඟු කරල විතරක් කඩල කන්නත් පුරුදු වුණා.මේ දර්ශන රූගත කරන කොට ඇත්තටම මට දුකකුත් ඇතිවුණා මාස ගණනාවක් තිස්සේ දුක් මහන්සියෙන් වවපු හේනනේ මේ විනාශ කරන්නේ කියලා. සම්පූර්ණයෙන් හේනම විනාශ වුණේ නෑ. රූගත කිරීම් වලින් පස්සේ ඉතිරි බෝගත් එක්කම ඒ හේන් අපි ගොවීන්ට ම දීලා ආවා.මෙහි රූගත කිරීම් කරන්න අපි යොදාගෙන හිටියේ පාසල් නිවාඩු කාලේ. මොකද අර දරුවෝ දෙන්නට ඉස්කෝල පාඩු වෙන නිසා. නමුත් දෙසැම්බර් මාසේ සීගිරිය පැත්තට අධික වර්ෂාව නිසා ඒ අදහස අත හැරියා.අර දරුවෝ දෙන්නට මාස 02 ක් විතර ඉස්කෝලෙ පාඩු වුණා. නමුත් ඒ අයගේ ගුරුවරුන්ට මම පෞද්ගලිකව කතා කරලා ඒ පාඩු වුණ පාඩම් පෞද්ගලිකව උගන්වන්න මේ දිනවල සූදානම් කරලා තිබෙනවා.”බිංදු චිත‍්‍රපටයේ සෙසු චරිත සඳහා ජයලත් මනෝරත්න, ජයන්ත මුතු තන්තී‍්‍ර, කුමාර තිරිමාදුර, ජයනි සේනානායක, නිල්මිණි බුවනෙක ඇතුළු පිරිසත් එක්වෙනවා.සුමින්ද වීරසිංහ කැමරාකරණයෙනුත්, ඊබට් විජේසිංහ වේශ නිරූපණයෙනුත්, සුනිල් විජේරත්න කලා අධ්‍යක්ෂණයෙනුත්, දමින්ද මඩවල සහාය අධ්‍යක්ෂණයෙනුත්, නිෂ්පාදන කළමනාකරණයෙන් සහ නිෂ්පාදනයෙන් රේණුකා බාලසූරියත් මේ සඳහා එක්වෙනවා.එළඹෙන අගෝස්තු නිවාඩුවෙදි ‘බිංදුත්’ අරගෙන සිනමා ශාලාවලට පැමිණෙන්නට සෝමරත්නත්, රේණුකාත් මේ දිනවල සිය චිත‍්‍රපටයේ ඉදිරි වැඩ කටයුතු නිමා කරන්නටයි සූදානම් වන්නේ.හේමාලි විජේරත්න </content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=av09041913</link>
    <topic>ශාරුක්-ආක්ෂේ සීතල යුද්ධය ගිනි කෙළියක් වෙයි ද?</topic>
    <author>සුජීව තේවහෙට්ටිගේ</author>
    <content>කවරයේ කතාවරජ මඟුලට රාජකීය මගුල් කරත්තය සූදානම්අනුන්ට ‘කපන්න’ ගියොත් කැපෙන්නේ අපිවමයිලංකාවේ රසිකයින්ට මම ආදරෙයි - තන්මේ චතුර්වේදිනව මඟකට ෆෙං ෂුයි - 8ස්වර්ණවාහිනියේ නාලක යුග දිවියටතේරුමක් නැතිව ඉන්න එක එයාලට ප‍්‍රශ්නයක් (රසදුන නව කථාව)අසාමාන්‍ය ආදර කතාවක්!සීගිරි අඩවියෙන් මතු වූ බිංදුශාරුක්-ආක්ෂේ සීතල යුද්ධය ගිනි කෙළියක් වෙයි ද?කොහොමද තොරතුරුවිවාහය මගේ ඇසින්‘එදා හිටපු පෙ‍්‍ර්ක්ෂකයන් අදත් මාත් එක්ක ඉන්නවා’අපි එකම රෑනෙ කුරුල්ලෝබුවා අවුරුදු උළෙලක අසිරිය විඳෙව්වෙමිසෙම්-සොටු ගලන්නේ ගඳ-සුවඳ නොදැනෙන්නේ ඇයි?රූ විසිතුරුබොලිවුඩ් සිනමා ලෝකය කෙතරම් සුන්දර තැනක් දැයි බොලිවුඩ් චිත‍්‍රපට නරඹන ඔබට නොයෙක් වර සිතෙන්නට ඇති. සැබවින් ම ඔබේ නෙත් අබියස මැවෙන ඒ සුන්දරත්වය ඇතුළතින් සැම විටම දකින්නට ලැබෙන්නේ නැහැ. අළු යට ගිනි ලෙස බොලිවුඩ් සිනමා ලෝකයේ අභ්‍යන්තරයෙන් වරින් වර මතුවන බෙලි කපා ගැනීම්, ඊර්ෂ්‍යා කිරීම්, නිසා ඒ සුන්දරත්වය විනාශ වෙමින් පවතින බව දැන් ප‍්‍රසිද්ධ රහසක් බවට පත්වෙලා.මේ තත්ත්වය මතුවී පෙනෙන්නේ සුපිරි මට්ටමේ සිටින නළු නිළියන් අතරයි. ‘යුධ වදින’ අය අතර පෙරමුණේ ඉන්නේ කිං ඛාන් හෙවත් ශාරුක් ඛාන් සහ සුපිරි නළු ආක්ෂේ කුමාර්!පසුගිය කාලය තුළ හීන් සීරුවේ කැකෑරෙමින් තිබුණු ශාරුක් - ආක්ෂේ සීතල යුද්ධය දැන් එළිපිට සටනක් බවට පත්වීමට ආසන්නව තිබෙනවා. සීතල යුද්ධය නිමවූයේ ආක්ෂේ රඟපෑ ‘සිං ඉස් කිං’ චිත‍්‍රපටය තිරගත වීමෙන් පසුවයි. මේ චිත‍්‍රපට තිරගත වීමට ඔන්න මෙන්න කියා තිබියදී ඉන්දියාවේ රූපවාහිනී චැනලයකින් ආක්ෂේ පිළිබඳව ‘මඩ’ ප‍්‍රවෘත්තියක් විකාශය වීම මේ තත්ත්වයට මුල් වී තිබෙනවා.එම ප‍්‍රවෘත්තියට පාදක වූයේ ආක්ෂේගේ පෞද්ගලික ජීවිතය පිළිබඳ අසත්‍ය කාරණා කිහිපයක්. ආක්ෂේ විශ්වාස කරන්නේ එය විකාශය වූයේ ශාරුක් ගේ චිත‍්‍රපට සමාගම වන ‘රෙඩ් චිලීස්’ හි, අනුදැනුම මත බවයි. මෙම ප‍්‍රවෘත්තියෙන් ‘බැලිස්ටික් මිසයිලයක්’ බවට පත්වූ ආක්ෂේ, ප‍්‍රසිද්ධියේ ම කියා සිටියේ මිනිහෙක් නම් කෙළින්ම මුහුණට මුහුණලා සටන් කරනු මිස වෙනත් අය ලවා තමන්ගේ පවුලට සහ පෞද්ගලික ජීවිතයට ‘මඩ’ නොගසන ලෙසයි.ඔහුගේ ඒ ප‍්‍රහාරය එල්ල වුණේ අන් කිසිවෙකුට නොව ශාරුක් ඛාන්ටයි. ඉන් පසුව නැවතත් ප‍්‍රසිද්ධ ප‍්‍රකාශයක් කළ ආක්ෂේ පැවසුවේ බොලිවුඩ් සිනමාව තුළ අවුරුදු 10 ක් හෝ 15 ක් රැඳී සිටියාට කිසිවෙකුවත් ‘කිං’ කෙනෙකු නොවන බවයි. අද ජීවමානව සිටින්නේ එක් බොලිවුඩ් සුපිරි තරුවක් බවත් ඔහු අන් කිසිවෙකු නොව අමිතාබ් භච්චන් බවත් ආක්ෂේ පැවසුවා. ආක්ෂේ ගේ ඒ වාග් ප‍්‍රහාරය ද එල්ල වූයේ ශාරුක්ටම තමයි. ශාරුක් ගෙන් ඊට ප‍්‍රතිචාරයක් ලැබුණේ නැහැ.ඊට ටික දිනකට පසුව පැවැති සාදයකදී අහම්බයෙන් මෙන් ආක්ෂේ සහ ශාරුක් මුණ ගැසුණා. එතැනදී කිසිදු අමනාපයක් නොපෙන්වූ ශාරුක්, ආක්ෂේ ගේ අතකින් ඇදගෙන සාදය පැවැති ශාලාවේ කොනකට රැගෙන ගියේ රහසින් මොනවාදෝ පවසමින්. කවුරුත් මේ දෙදෙනා දෙස මවිත වී බලා සිටියේ මේ වෙන්න යන්නේ කුමක් දැයි කියමින්.ශාලාවේ මුල්ලක තිබුණු පුටු දෙකකට බර වූ ආක්ෂේ සහ ශාරුක් පැයක් දෙකක් යනතුරු ලොකු කතාබහක යෙදුණා. සාකච්ඡාව නිමවූයේ පරණ කෝන්තර අමතක කර දමා 2009 දී දෙදෙනාම එක්වී චිත‍්‍රපටයක් නිෂ්පාදනය කිරීමට තීරණය කිරීමෙන් පසුවයි. මේ එකඟත්වයට ආක්ෂේගේ බිරිඳ, ට්වින්කල් ඛන්නා ගේ මැදිහත් වීම ද මුල් වූ බවයි පැවැසෙන්නේ.තරහ මරහ නිමාවට පත්වුණා යැයි ආක්ෂේ සැනසුම් සුසුම් හෙළුවා. ඔහු ප‍්‍රධාන චරිතයක් රඟපෑ ‘චාන්ද්නි චෞක් ටු චයිනා’ චිත‍්‍රපටය තිරගත කිරීම ආරම්භ වුණේ මේ කාලයේදීයි. චිත‍්‍රපටය වෙනුවෙන් නිර්මාණය කළ පූර්ව ප‍්‍රචාරක පටය නිසා එයට ඇති ඉල්ලුම සුළු පටු නොවන බව ආක්ෂේට වැටහුණා.ඒ නිසා ආක්ෂේට උවමනා වුණේ මේ චිත‍්‍රපටයේ මංගල දර්ශන ඇමරිකා එක්සත් ජනපදයේ සහ බි‍්‍රතාන්‍යයේදී පවත්වන්නයි. විදේශීය රටවලින් ද ‘චාන්ද්නි චෞක් ටු චයිනා’ චිත‍්‍රපටයට තිබෙන ඉල්ලුම නිසයි ඔහුට එවැනි අවශ්‍යතාවක් ඇතිවුණේ.නමුත්, ශාරුක්ට විදේශ වෙළෙඳපොළෙන් තිබෙන ඉල්ලුම බලවත් බව කිසිවෙකුටවත් රහසක් වුණේ නැහැ. ඒ වුණත් ආක්ෂේ රඟපෑ ‘සිං ඉස් කිං’ චිත‍්‍රපටයට විදේශයන් ගෙන් ඇතිවූ දැඩි ඉල්ලුමෙන් පසුව ශාරුක්ට තිබූ විදේශ ඉල්ලුම දුර්වල වෙන්නට පටන් ගෙන තිබුණා.මෙවැනි වාතාවරණයක් තුළ ‘චාන්ද්නි චෞක් ටු චයිනා’ චිත‍්‍රපටයේ මංගල දර්ශන ඇමරිකාවේ සහ බි‍්‍රතාන්‍යයේදී පැවැත්වුණා. මංගල දර්ශන නිමවීමත් සමඟම ආක්ෂේට ලැබුණේ ඔහු තුන්හිතකින්වත් නොසිතූ ප‍්‍රතිචාරයක්.චිත‍්‍රපටයේ මංගල දර්ශනයක් පැවති ලොස් ඇන්ජලීස් නුවර සිනමා ශාලාවේ සිටිද්දී එය නැරැඹීමට පැමිණ සිටි මාධ්‍යවේදීන්ට දිගට හරහට දුරකථන ඇමතුම් සහ කෙටි පණිවුඩ (SMS) ලැබෙන්නට පටන් ගත්තා.ඒ හැම පණිවුඩයකම ගැබ්වී තිබුණේ ‘චාන්ද්නි චෞක් ටු චයිනා’ චිත‍්‍රපටයට මඩ ගසන වචන මාලාවන් රැසක්. මේ වචන අල්ලා ගත් ඉන්දියාවේ විද්යුත් සහ මුද්‍රිත මාධ්‍ය උත්සාහ කළේ ‘චාන්ද්නි චෞක් ටු චයිනා’ චිත‍්‍රපටය අසාර්ථක නිර්මාණයක් බව හුවා දක්වන්නටයි.“ආක්ෂේ මේ වගේ තත්ත්වයක් කොහෙත්ම බලාපොරොත්තු වුණේ නැහැ. ‘චාන්ද්නි චෞක් ටු චයිනා’ මංගල දර්ශනයෙන් දවස් 3 කට පස්සෙයි, ඉන්දියාවේ තිරගත කළේ. ඉතින් ඒ වගේ වෙලාවකදි මඩ ප‍්‍රචාර පැතිරුණාම ඒක චිත‍්‍රපටයේ අසාර්ථකත්වයට හේතු වෙනවා.හුඟක් වෙබ් අඩවි පවා මේ චිත‍්‍රපටය අසාර්ථක වේවි කියල අනාවැකි කියල තිබුණා.” ආක්ෂේ මුහුණ දී සිටි තත්ත්වය හෙළි කළේ ඔහුගේ සමීප සගයෙක්.තමන් ප‍්‍රධාන චරිතයක් රඟපෑ මේ චිත‍්‍රපටය විනාශ කර දමන්නට මෙලෙස උත්සාහ ගන්නේ කවුරුන්දැයි ආක්ෂේට තේරුම් ගන්නට අපහසු වුණේ නැහැ. චිත‍්‍රපටය ඉන්දියාවේ තිරගත වීමටත් කලින් එය අතුගා දමන්නට කැසකවන මේ බලවේගය පිළිබඳව ආක්ෂේ තුළ හටගත්තේ දැඩි කලකිරීමක්.මේ සිද්ධියෙන් පසුව යටපත්ව තිබුණු ආක්ෂේ - ශාරුක් ‘ද්වන්ධ සටන’ නැවතත් මතුවුණා. එක්තරා සිනමා සම්මාන උළෙලකදී තමන්ට ලැබුණු ජනපි‍්‍රය නළුවා සම්මානය එම වේදිකාවේදීම අමීර් ඛාන්ට පිරිනැමූ ආක්ෂේ මෙලෙස ප‍්‍රකාශ කළා... ‘මගේ සම්මානය ඔබට ලබා දෙනවා.‘ගජිනි’ චිත‍්‍රපටයේ ඔබ ඉදිරිපත් කළ රංගනය විශිෂ්ටයි. වෙන කිසිම නළුවෙකුට ඒ ආකාරයෙන් රඟපාන්න බැහැ’ ආක්ෂේ නොකියා කීවේ ශාරුක් විශිෂ්ට නළුවෙකු නොවන බව නොවේ ද?ටික දිනකට පසුව පැවැති පී‍්‍රටි සින්ටා ගේ උපන් දින උත්සවයට ආක්ෂේ, තම බිරිඳ සමග පැමිණ සිටියා. විනාඩි කිහිපයකින් ශාරුක්ගේ බිරිඳ ගෞරී ද ඔවුන් අසුන්ගෙන සිටි තැනට පැමිණ පැවසුවේ ශාරුක් ද එහි පැමිණ සිටින බවයි. ඔහු ආක්ෂේ මුණ ගැසීමේ අපේක්ෂාවෙන් සිටින බවත් එම නිසා ශාරුක් හමුවී කතාබහ කරන ලෙසත් ගෞරී, ආක්ෂේ ගෙන් ඉල්ලා සිටියා.ඒත් සිදුවූයේ වෙනත් දෙයක්. ගෞරීගේ වචනය තුට්ටුවකටවත් මායිම් නොකළ ආක්ෂේ, තම බිරිඳත් සමඟ ඉක්මණින්ම පී‍්‍රටිගේ නිවසින් නික්ම ගියා. මේ සිද්ධිය දෙස හොඳින් බලා සිටි මාධ්‍යවේදියකු පැවසුවේ බැරිවීමකින් හෝ ආක්ෂේට ශාරුක් මුණ ගැසුණා නම් එතැනදී නිසැකයෙන් ම ගිනි කෙළියක් ඇවිලෙනු ඇති බවයි.සුජීව තේවහෙට්ටිගේ </content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=av09041912</link>
    <topic>කොහොමද තොරතුරු</topic>
    <author/>
    <content>කවරයේ කතාවරජ මඟුලට රාජකීය මගුල් කරත්තය සූදානම්අනුන්ට ‘කපන්න’ ගියොත් කැපෙන්නේ අපිවමයිලංකාවේ රසිකයින්ට මම ආදරෙයි - තන්මේ චතුර්වේදිනව මඟකට ෆෙං ෂුයි - 8ස්වර්ණවාහිනියේ නාලක යුග දිවියටතේරුමක් නැතිව ඉන්න එක එයාලට ප‍්‍රශ්නයක් (රසදුන නව කථාව)අසාමාන්‍ය ආදර කතාවක්!සීගිරි අඩවියෙන් මතු වූ බිංදුශාරුක්-ආක්ෂේ සීතල යුද්ධය ගිනි කෙළියක් වෙයි ද?කොහොමද තොරතුරුවිවාහය මගේ ඇසින්‘එදා හිටපු පෙ‍්‍ර්ක්ෂකයන් අදත් මාත් එක්ක ඉන්නවා’අපි එකම රෑනෙ කුරුල්ලෝබුවා අවුරුදු උළෙලක අසිරිය විඳෙව්වෙමිසෙම්-සොටු ගලන්නේ ගඳ-සුවඳ නොදැනෙන්නේ ඇයි?රූ විසිතුරු“ඩග්ලස් රණසිංහ තවත් අලුත් නිර්මාණ කාර්යයකට අත තියන්න යනවා කියලා පසුගියදාක අපිට ආරංචි වුණා. ඔහු මේ දිනවල සූදානම් වෙන්නේ තවත් අලුත් ටෙලිනාට්‍යයක් අධ්‍යක්ෂණය කරන්නයි.අධ්‍යක්ෂණය කරන ගමන් ම ඔහු මෙහි චරිතයකුත් නිරූපණය කරනවා. ආචාර්ය මල්කාන්ති ගුණරත්න ලියපු රහස් පරීක්ෂක කතාවකුයි ඔහු මෙම ටෙලිනාට්‍යය සඳහා පාදක කරගෙන තිබෙන්නේ.“සිංහල හා හින්දු අලුත් අවුරුද්දෙන් පස්සෙ මේ ටෙලිනාට්‍යයේ රූගත කිරීම් පටන් ගන්න ඔහු බලාපොරොත්තු වෙනවා. මේ ඔහු අධ්‍යක්ෂණය කරන්න යන්නේ ඔහුගෙ තුන්වෙනි ටෙලිනාට්‍යය.මේ නිර්මාණ කාර්යය සඳහා ඔහුගේ බිරිඳ කුමාරි ගෙනුත් ලැබෙන්නේ ෂශාල සහයෝගයක්. ඇය තමයි මේ ටෙලිනාට්‍යයේ සියලු සම්බන්ධීකරණ කටයුතු බාරව කි‍්‍රයා කරන්නේ.මේ දෙපළගේ පුංචි පුතාටත් දැන් වයස අවුරුදු 07 ක් වෙනවා. ඔහු කොළඹ ඩී.එස්. සේනානායක විද්‍යාලයෙයි ඉගෙන ගන්නෙ.උමයංගනා වික‍්‍රමසිංහ ගැන කවුරුත් මේ දවස්වල කතා වෙන්නේ ඇය ‘ඉතිං ඊට පස්සෙ’ ටෙලිනාට්‍යයේ ‘දේදුණු’ වුණ නිසා. ඇය කියන්නේ මේ සඳහා ඇයට විශාල පෙ‍්‍ර්ක්ෂක ප‍්‍රතිචාරයක් ලැබෙනව කියලයි. දේදුණුට ලැබෙන ප‍්‍රතිචාරවලට තරාතිරමක් නැතිලු.“ඇත්තටම මම පාරක ගියත් ලොකු කුඩා බාල මහලු කොයි කවුරුත් මා දිහා බලනවා. ඒ හැමෝම මට කියන්නේ ‘දේදුණු’ කියලා තමයි.අපේ රටේ ඉන්න පෙ‍්‍ර්ක්ෂකයන්ගේ ප‍්‍රතිචාර වගේ ම විදේශ රටවල ඉන්න බොහෝ දෙනාත් මේ නාට්‍යය ගැන අගය කරලා මට කතා කරලා තිබෙනවා. මේ ප‍්‍රතිචාරත් එක්ක මේ දවස්වල මම තවත් නාට්‍යයකට සම්බන්ධ වුණා.ඒ තමයි ස්වර්ණවාහිනියේ විකාශය වන ‘ගජමුතු’ ටෙලිනාට්‍යය. එහි ‘මාධවී’ ගේ චරිතය තමයි මම රඟපාන්නේ. මාධවී දේදුණුට වඩා වෙනස් කෙළිලොල් දඟකාර චරිතයක්.ඊට අමතරව ශ‍්‍රී ටී.වී. රූපවාහිනි නාළිකාවේ ප‍්‍රවෘත්ති නිවේදිකාවක් හැටියටත් මම කටයුතු කරනවා. ඔය වැඩකටයුතුවල තමයි මම මේ දිනවල නිරත වෙලා ඉන්නේ.‘මහතලා හටන’, ‘චක‍්‍රායුධය’ වැනි ටෙලිනාට්‍ය හරහා අපූරු අත්දැකීම් අපට ලබා දුන්න, අනුර මාධව ජයසේකර මේ දිනවල සූදානම් වෙන්නේ එවැනි ම තවත් දැවැන්ත ටෙලි නිර්මාණයක අත්දැකීම් අපට සමීප කරවන්නයි. මෙවරත් ඔහු අපට ගෙන එන්නේ ඓතිහාසික පුවතක්. විශාල නළු නිළි සංඛ්‍යාවක් යොදාගෙන.දැවැන්ත පසුතල ඉදිකරමින් මෙවර ඔහු අපට රැගෙන එන්නේ ‘වීදිය බණ්ඩාර’ කතාව. “මේ ටෙලිනාට්‍යයේ තිර පිටපත සරත් ධර්මසිරි ගෙ. මේ දවස්වල විවිධ පළාත් වල ඇවිදිමින් පසුතල සොයමිනුයි ඉන්නේ.අවිස්සාවේල්ල ප‍්‍රදේශයේ සීතාවක පැත්තේත්, ගාලු කොටුවත් පසුතල සඳහා දැනට තෝරාගෙන තිබෙනවා. මගේ නාට්‍යයේ වීදිය බණ්ඩාර වෙන්නේ රොෂාන් පිලපිටියයි.රොෂාන් ඇතුළු පිරිසක් මේ මොහොත වනවිටත් කඩු සටන් පුරුදු පුහුණු වෙමින් ඉන්නවා. ඊට අමතරව මාලිනී ෆොන්සේකා, සබීතා පෙරේරා, රවීන්ද්‍ර රන්දෙනිය ඇතුළු ප‍්‍රවීණ නළු නිළියන් රැසක් මේ සඳහා දායක කර ගන්න අප බලාපොරොත්තු වෙනවා.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=av09041911</link>
    <topic>විවාහය මගේ ඇසින්</topic>
    <author/>
    <content>කවරයේ කතාවරජ මඟුලට රාජකීය මගුල් කරත්තය සූදානම්අනුන්ට ‘කපන්න’ ගියොත් කැපෙන්නේ අපිවමයිලංකාවේ රසිකයින්ට මම ආදරෙයි - තන්මේ චතුර්වේදිනව මඟකට ෆෙං ෂුයි - 8ස්වර්ණවාහිනියේ නාලක යුග දිවියටතේරුමක් නැතිව ඉන්න එක එයාලට ප‍්‍රශ්නයක් (රසදුන නව කථාව)අසාමාන්‍ය ආදර කතාවක්!සීගිරි අඩවියෙන් මතු වූ බිංදුශාරුක්-ආක්ෂේ සීතල යුද්ධය ගිනි කෙළියක් වෙයි ද?කොහොමද තොරතුරුවිවාහය මගේ ඇසින්‘එදා හිටපු පෙ‍්‍ර්ක්ෂකයන් අදත් මාත් එක්ක ඉන්නවා’අපි එකම රෑනෙ කුරුල්ලෝබුවා අවුරුදු උළෙලක අසිරිය විඳෙව්වෙමිසෙම්-සොටු ගලන්නේ ගඳ-සුවඳ නොදැනෙන්නේ ඇයි?රූ විසිතුරු1. වඩාත් හොඳ පේ‍්‍රම විවාහය ද? යෝජිත විවාහය ද?මම හිතන්නේ පේ‍්‍රම විවාහය හොඳයි කියලයි. එතකොට දෙන්නට දෙන්න ආශ‍්‍රය කරලා හොඳින් හඳුනාගන්න පුළුවන්නේ.2. කේන්ද්‍රයට මුල්තැන දිය යුතු ද?කේන්ද්‍රයට මුල් තැනම දෙන්න ඕන නෑ. නමුත් කේන්ද්‍රය නොසලකා හරින්නත් හොඳ නෑ කියලයි මම හිතන්නේ.3. විවාහයට සුදුසුම වයස?මම නම් හිතන්නේ අවුරුදු 33 - 35 ත් අතර වඩාත් හොඳයි කියලයි.4. මංගල උලෙළ කෙබඳු විය යුතු ද?චාම්ව පවත්වන තරමට හොඳයි. විශේෂයෙන් පවුලේ නැදෑ හිතමිතුරන් එකතු කරගෙන.5. විවාහයෙන් පසු කලා කටයුතු සීමා කළ යුතු ද?නැහැ. එහෙම කරන්න අවශ්‍ය නෑ. පුරුදු පරිදි කලා කටයුතුවල නිරත විය යුතුයි.6. සහකාරිය හෝ සහකරු තුළින් දකින්නට කැමැති ගුණාංගය?අනොන්‍ය අවබෝධය, විශ්වාසය හා අවංක බව.7. පී‍්‍රතිමත් විවාහයක පදනම කුමක් ද?දෙදෙනා තේරුම් අරගෙන එකිනෙකාගේ වෘත්තීන් හට ගරු කරමින් රටට වැඩදායි බුද්ධිමත් ගුණගරුක දරුවන් බිහිකිරීම.8. ඔබත් ආශා පුංචි පවුලකට ද?ඒක ගැන ඉතින් දැන්ම කියන්න බෑ. ආර්ථික තත්ත්වය මත තමයි ඒක තීරණය වෙන්නේ.9. ගේ - දොර, සල්ලි බාගේ, යාන - වාහන නැතිකම යුග දිවිය අවුල් වීමට හේතුවක් ද?යම්තාක් දුරකට. නමුත් ඒක එකම හේතුව නොවෙයි.10. විවාහය කෙටියෙන් අරුත් ගන්වතොත්.විවාහය කියන්නේ පූජනීය දෙයක්. ඒ වගේ ම බැරැරුම්, සංකීර්ණයි, පරිස්සමින් පාවිච්චි කළ යුතු අනතුරුදායි දෙයක්.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=av0904197</link>
    <topic>‘එදා හිටපු පෙ‍්‍ර්ක්ෂකයන් අදත් මාත් එක්ක ඉන්නවා’</topic>
    <author>හේමාලි විජේරත්න</author>
    <content>කවරයේ කතාවරජ මඟුලට රාජකීය මගුල් කරත්තය සූදානම්අනුන්ට ‘කපන්න’ ගියොත් කැපෙන්නේ අපිවමයිලංකාවේ රසිකයින්ට මම ආදරෙයි - තන්මේ චතුර්වේදිනව මඟකට ෆෙං ෂුයි - 8ස්වර්ණවාහිනියේ නාලක යුග දිවියටතේරුමක් නැතිව ඉන්න එක එයාලට ප‍්‍රශ්නයක් (රසදුන නව කථාව)අසාමාන්‍ය ආදර කතාවක්!සීගිරි අඩවියෙන් මතු වූ බිංදුශාරුක්-ආක්ෂේ සීතල යුද්ධය ගිනි කෙළියක් වෙයි ද?කොහොමද තොරතුරුවිවාහය මගේ ඇසින්‘එදා හිටපු පෙ‍්‍ර්ක්ෂකයන් අදත් මාත් එක්ක ඉන්නවා’අපි එකම රෑනෙ කුරුල්ලෝබුවා අවුරුදු උළෙලක අසිරිය විඳෙව්වෙමිසෙම්-සොටු ගලන්නේ ගඳ-සුවඳ නොදැනෙන්නේ ඇයි?රූ විසිතුරු‘රැල්ල’ හැදූ සිසිල් කලකට පසු හමුවීවේදිකා නාට්‍ය ක්ෂේත‍්‍රයේ අතිශය ජනාදරය දිනාගත් ‘රැල්ල’, ‘රැළිය’, ‘වඩමාරච්චි’, ‘ගුවන් කරණම්’, ‘මැන්ඩෙලා’ වැනි නාට්‍ය නිර්මාණය කළ සිසිල් ගුණසේකර පසුගිය කාලය පුරාම අපට දකින්නට ලැබුණේ නෑ. ඔහු අවසන් වරට නිර්මාණය කළේ 2000 වසරේදී ‘මැන්ඩෙලා’ නාට්‍යයි.පසුගිය කාලය පුරාම ඔබ ගැන කිසිදු තොරතුරක් දැන ගැනීමට ලැබුණේ නෑ.පසුගිය කාලෙ මම ලංකාවේ හිටියේ නෑ. මම විදේශගතවෙලා දැනට අවුරුදු හතක් අටක් වෙන්න ආවා.දැන් කොහෙද පදිංචිය?’මම දැන් පදංචිවෙලා ඉන්නේ ඕස්ටේ‍්‍රලියාවේ සිඩ්නි නගරයේ. මේ පාර මම ලංකාවට ආවේ අවුරුදු 6ට විතර පස්සෙයි.ඔබ ඕස්ටේ‍්‍රලියාවේ මොනවද කරන්නේ?මම මුලින්ම ඕස්ටේ‍්‍රලියාවට ගියේ වැඩිදුර ඉගෙනගන්න. ඕස්ටේ‍්‍රලියාවේ සිඩ්නි විශ්වවිද්‍යාලයේ ජනමාධ්‍ය හා මහජන සම්බන්ධතා පිළිබඳ වැඩිදුර හැදෑරීමක් කළා. ඊට අමතරව සිනමා හා ජනමාධ්‍ය පාඨමාලාත් හැදෑරුවා. දැන් මම එහි ආයතනයක අධ්‍යක්ෂවරයකු විදියට සේවය කරනවා.එහිදී කලා කටයුතුවලට සම්බන්ධ වෙන්න ඇති?”මම ඕස්ටේ‍්‍රලියාවට ගිය මුල්ම කාලයේ මගේ නාට්‍ය දෙකක් (රැළිය සහ ප‍්‍රාණඇපකරු කියන නාට්‍ය දෙක) එහේ පදිංචි වී සිටින නළු නිළියන් දාලා වේදිකාගත කළා. ඒ නාට්‍ය දර්ශන හැම එකක්ම සාර්ථක වුණා. ඊට පස්සෙ නම් කලා කටයුතුවල යෙදෙන්න අවස්ථාවක් ලැබුණේ නෑ.ඔබට ලංකාවෙන් යන්න හිතුණේ ඇයි?”ඔය ප‍්‍රශ්නෙට හේතු ගොඩාක් තිබෙනවා. එකක් 2000 වර්ෂයේදී මට මගේ නාට්‍ය ජීවිතයට තාවකාලික තිතත් තියන්න සිදුවුණා. ඒකට හේතු වුණේ එවකට මට විදේශ කටයුතු අමාත්‍යංශයේ උපදේශකවරයකු වශයෙන් පත්වීමක් ලැබීමයි. ඒ නිසා ඒ කාලේ හිටපු විදේශ කටයුතු අමාත්‍ය ටිරෝන් ප‍්‍රනාන්දු මහතාත් සමඟ විවිධ රටවලට යන්න සිද්ධවුණා. ඒ නිසා දුකෙන් වුණත් නාට්‍ය කටයුතුවලින් මට අයින්වෙන්න වුණා””ඊට පස්සෙ විදේශ ඇමැතිවරයාගේම උනන්දුව මත 2000 දී මම ‘මැන්ඩෙලා’ නාට්‍යය කළා. ඒක කළේ නෙල්සන් මැන්ඩෙලා මැතිතුමාගේත් ආශිර්වාදය ඇතුව. ඒ වෙනුවෙන් මට දකුණු අප‍්‍රිකාවට ද යන්න සිද්ධ වුණා. ඊට කලින් ‘රැළිය’ නාට්‍යය පෙන්වපු කාලේ නාට්‍ය ශාලාවල සෙනඟ නැති කාලෙක. ඒත් බලධරයන් නාට්‍යය පෙන්වන එකත් නතර කළා. එතනදි මට කලකිරීමක් ඇතිවුණා. මෙහෙම තැනක ඇයි මම ඉන්නේ කියලා. ඒත් එක්කම තමයි මට වැඩිදුර අධ්‍යාපනය ලබන්න උවමනාවක් ඇතිවුණේ. ඔය වගේ විවිධ හේතු නිසා තමයි මම රට හැර ගියේ.දැන් ඔබ මොනවද කරන්න බලාපොරොත්තු වෙන්නේ?”මම ලංකාවට ආවේ වැඩ කීපයක් සැලසුම් කරගෙනයි. එකක් තමයි මම ඕස්ටේ‍්‍රලියාවේ ඉන්න කොට එහි ආදිවාසීන් පිළිබඳ උනන්දුවෙන් පර්යේෂණ හැදෑරීම් කළා. ඉන්දුනීසියාව වැනි වෙනත් රටවල්වල ඉන්න ආදිවාසීන් ගැනත් තොරතුරු හොයා බැලුවා. ඔය අතරෙදි තමයි මට මතක් වුණේ අපේ ආදිවාසීන් ගැන. ඒ අය ගැන වැඩිදුරටත් හදාරන්න මට ඕන වුණා.”ආදිවාසීන් ඇසුරින් ඔබ කරන්නේ මොනවගේ නිර්මාණයක්ද?”මේක වාර්තා වැඩසටහනක්. එහි මූලික අදියර පමණයි මෙවර මට කරන්න පුළුවන් වෙන්නේ. මේ වාර්තා වැඩසටහන මුළු ලෝකෙටම කරන එකක්. ඕස්ටේ‍්‍රලියාවෙ ආදිවාසීන් ගැන සොයා බලන්න නම් වෙනම අමාත්‍යංශයක් තිබෙනවා. වෙනම ඇමැතිවරයෙක් ඉන්නවා. ඒ නිසා තොරතුරු සහ පර්යේෂණ කරන්න පහසුයි. ඉදිරියේදී ඉන්දුනීසියාවේ ආදිවාසීන් ගැනත් හොයන්න බලාපොරොත්තු වෙනවා.වේදිකාව පැත්තෙන් ඔබේ ඉදිරි නිර්මාණ මොනවාද?”මේ සැරේ ආවේ තවත් නාට්‍ය දෙකක් නිර්මාණය කරන්නට සැලසුම් කරගෙන. මෙච්චර කල් මම නාට්‍ය කළේ ශ‍්‍රී ලංකාවේ විවිධ ගම් දනව්වල ජනතාව වෙනුවෙන්. මේ නාට්‍ය දෙකම කරන්නේ ජාත්‍යන්තර තලයට රැගෙන යන්න. මේ දෙකම ප‍්‍රහසන නාට්‍ය. අධ්‍යක්ෂණය සහ නිෂ්පාදනයත් මගේමයි. ලංකාවේ ප‍්‍රවීණතම නළු නිළියෝ යොදා ගන්න බලාපොරොත්තු වෙනවා. බොහෝ වෙලාවට අපේ නාට්‍යය ගෙනියන්නේ යුරෝපීය රටවල්වලට. අප‍්‍රිකානු රටවල ඉන්න අපේ ලංකාවෙ අය වෙනුවෙන් මේ නාට්‍යය ගෙනියන්න අදහසක් තියෙනවා.ඔබේ නාට්‍ය බලන්න ඉස්සර වගේම සෙනඟ ඒවි කියලා ඔබ හිතනවද?”ඒකට මගේ වෙනම ප‍්‍රචාරක වැඩපිළිවෙළක් තිබෙනවා. අනික අපි ක්ෂේත‍්‍රයේ නම විනාශ කරගෙන ගියේ නෑනේ. ඒ නිසා පෙ‍්‍ර්ක්ෂකයෝ තාමත් අපි එක්ක ඉන්නවා.හේමාලි විජේරත්නඡායාරූපය - ටෙනිසන් එදිරිසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=av0904195</link>
    <topic>අපි එකම රෑනෙ කුරුල්ලෝ</topic>
    <author>ඉනෝකා පෙරේරා බණ්ඩාර ඡායාරූප - ගීත් ද මැල්</author>
    <content>කවරයේ කතාවරජ මඟුලට රාජකීය මගුල් කරත්තය සූදානම්අනුන්ට ‘කපන්න’ ගියොත් කැපෙන්නේ අපිවමයිලංකාවේ රසිකයින්ට මම ආදරෙයි - තන්මේ චතුර්වේදිනව මඟකට ෆෙං ෂුයි - 8ස්වර්ණවාහිනියේ නාලක යුග දිවියටතේරුමක් නැතිව ඉන්න එක එයාලට ප‍්‍රශ්නයක් (රසදුන නව කථාව)අසාමාන්‍ය ආදර කතාවක්!සීගිරි අඩවියෙන් මතු වූ බිංදුශාරුක්-ආක්ෂේ සීතල යුද්ධය ගිනි කෙළියක් වෙයි ද?කොහොමද තොරතුරුවිවාහය මගේ ඇසින්‘එදා හිටපු පෙ‍්‍ර්ක්ෂකයන් අදත් මාත් එක්ක ඉන්නවා’අපි එකම රෑනෙ කුරුල්ලෝබුවා අවුරුදු උළෙලක අසිරිය විඳෙව්වෙමිසෙම්-සොටු ගලන්නේ ගඳ-සුවඳ නොදැනෙන්නේ ඇයි?රූ විසිතුරුඈත ආකාසෙ වළාකුළු අස්සෙ ඇදිල යන ගුවන් යානයක් දකින ගානෙ මට ඔවුන් මතක් වුණා.පස් දෙනාම ගෙදර ඉන්න දවසක් උදාවන තුරු හිතට වද දුන්නෙත් ඒ නොඉවසිල්ල.සතියක්... දෙකක්... තුනක්... නෑ සති කිහිපයක් ම. මං බලා ඉන්න ඇති. ඒත් පුතු එක් ගුවන් යානයක් පදවගෙන ලංකාවට එන කොට, තාත්තා තවත් ගුවන් යානයක් පදවන් කොහේ හෝ ඈත රටකට ගිහින්.පයිලට් තාත්තා අතේ නැළැවෙන දූ දිනුෂ්කා.ඔය අතරෙ දූගෙ ලෑස්තිය තවත් ගුවන් ගමනකට. පුතු විවා ගිවිසගත් දියණිය තවත් ගුවන් යානාවක රාජකාරියෙ. කොටින් ම, එක්කෙනෙක් බිමට එනකොට, එක්කෙනෙක් ආයෙම ආකාසෙ.අන්තිමේ අර මං බලාන හිටි දවස උදා වුණා. සෑහෙන දවසකට පස්සෙ රාති‍්‍රයක.ගෙවල්වලට ගොඩවදින වෙලාවක් නොවුණත්, මේ අවේලාව තරම් හොඳ වෙලාවක් තවත් කොයින් ද...පස් දෙනාම ගෙදර.මුළු පවුලම ගුවන් යානාවෙ රස්සාව කරන අපේ රටේ එකම සහ ලොකුම පවුල.තාත්තත් - පුතත් ගුවන් නියමුවන්. (Pilot) අම්මත් - දූත් - ලේලිත් ගුවන් සේවිකාවන්. (Air Hostess) මින් පෙර ‘එක ඉත්තකදි මුණ නොගැසුණු අපූරු පවුලක්.පූජිත ධම්මික ජයකොඩි මේ පවුලෙ තාත්තා. අපේ රටේ දැනට ඉන්න ප‍්‍රවීණම සහ ජ්‍යෙෂ්ඨම ගුවන් නියමුවන් 4 - 5 දෙනාගෙන් කෙනෙක්.ඔහුගෙ ගුවන් නියමු ජීවිතේට දැන් අවුරුදු 30 කුත් ඉක්ම ගොහින්.මාලති ජයකොඩි මේ පවුලෙ අම්මා. අපේ රටේ ගුවන් සේවය, ‘එයාර් සිලෝන්’ ලෙස පැවැති මුල් ම අවධියෙයි, ඈ ගුවන් සේවිකා ජීවිතයට පිළිපන්නෙ. ඒ ‘ඒයාර් සිලෝන්’ අන්තිම කණ්ඩායමට එක්වෙමින්. එයාර් සිලෝන්, එයාර් ලංකා වෙද්දිත් ඈ එහි ගුවන් සේවිකාවක්.එයාර් ලංකා, මොණරා ප‍්‍රචාරක සඟාවේ මුල් පිටුවේ පළවූ පළමු ඡායාරූපය සැරසුණෙත් මාලතීගේ රුවින.් එදා මෙදා තුර අදත් ඇගේ රූපත්කමේ අඩුවක් නැති හැටි...කුළුදුලේ උපන් පුංචි පුතුට අම්ම නමක් තබනව. පූජිත ධම්මික ජයකොඩි... තාත්තගෙම නම, එක අකුරකුදු වෙනසක් නැතිව.අද ශ‍්‍රී ලංකන් එයාර් ලයින්ස් හි ජ්‍යෙෂ්ඨ සහකාර ගුවන් නියමු තනතුරේ හිඳින පූජිත පුතු, අවුරුදු තුන හමාරක් වන සිය ගුවන් නියමු ජීවිතේ කෙටි කලකින් ම එම තනතුරට පත් ළාබාල ගුවන් නියමුවා. පළමු එයාර් ලංකා මැගසින් කවරයේ මාලතීකොළඹ රාජකීයෙ උගත්, පොඩි පූජිත වඩාත් ආස කළේ රගර් කී‍්‍රඩාවට. කටුකුරුන්ද ගුවන් හමුදා පුහුණු පාසලින්, ඉගෙන, ඇමරිකාවෙ ඔක්ලොහොමාහි ‘එයාර්මන් ෆ්ලයිට් ස්කූල්’ වෙතින් ගුවන් යානා පුහුණුව සම්පූර්ණ කළ ඔහුත් සිය තාත්තා මෙන් ජීවිත සහකාරිය ලෙස තෝරා ගත්තේ, ගුවන් සේවිකාවක්. ඕ, මනෝජා.දිනුෂ්කා, මේ පවුලෙ බඩපිස්සී, අයියා, තාත්තාගෙ මඟ යද්දී ඈ තෝරාගත්තෙ අම්ම ගිය මඟ.“පුංචි කාලෙ ඉඳල ගුවන් ගමන් අපේ ජීවිතවලට අලුත් දෙයක් වුණේ නෑ. ‘කොක්-පිට්’ එක පවා. නියමුවන් ගමන් කරන ගුවන් යානයේ ඒ මුහුණු කොටසට යන්න ලැබෙන්නෙ කලාතුරකින්.එයාර් හොස්ට කෙනෙක් විදියට මං පුහුණුව ලබනකොට, ඇත්තටම මට ඒ හැම තැනක්ම දැනුණේ හරි පුරුදු තැන් විදියට. තාත්ත එක්ක මං හරියට එතැන ගිහින් තිබුණු නිසා.හැබැයි තත්පර 90 කදි ගුවන් මගින් 300 - 400 ක් ඉවත් කරන එක නම් හරිම වගකීමක්. ගින්නකදි වුණත් අපි එයාලගෙ බය නැති කරන්න ඕනෙ..”.ඒ අතින් ගුවන් සේවිකාවගෙ ජීවිතේ සුන්දර වගේ ම වගකීම් බහුල එකක් කියලයි දිනුෂ්කා කියන්නෙ.මනෝජා, මේ පවුලට එක්වන ලේලිය. පස් අවුරුද්දක් වන ඇගේ ගුවන් සේවිකා ජීවිතය, ඉතාම තෘප්තිකර රැකියාවක් කියලයි ඈ කියන්නෙ.මාලතී - දිනුෂ්කා අම්මල දූල මෙන් ඇයත් උගත්තෙ, කොළඹ කාන්තා විදුහලේ.ගුවන් යානයේ මඟීන්ට ආහාර පාන පිළිගැන්වීම ගුවන් සේවිකාවකගෙ රාජකාරිය කියලයි හුඟ දෙනෙක් හිතන්නෙ.ඒත් ඕනම හදිසි අවස්ථාවක පුළුවන් ඉක්මනින් මඟීන් ගුවන් යානයෙන් ඉවත් කිරීමයි, ඔවුන් මත පැවරී ඇති බරපතළම වගකීම.එවැනි සොඳුරු රුවගුණැති ගුවන් සේවිකාවන් ගැන සමහරු මවන චිත‍්‍රය මොන තරම් වැරැදිද...ඒත් මතකද ඔබට... 70 දශකයෙ ජෝ.බී. පෙරේරා, කණ්ඩායම් සංගීතයෙන් හැඩ කොට ගැයූ මේ ගීය.සෝබමාන ගුවන් සේවිකා ගමන බිමන අහස් යන්තරෙන් ලංකා භූමි සමඟ දූතිකා රටින් රටට යයි සැරෙන් සැරේ...’තාත්තයි - පුතයි ‘කොක්-පිට්’ එකේමොණර පිහාටුවෙන් හැඩ වූ කොළපැහැ ඔසරිය හැඳ ගත් සෝබමාන ගුවන් සේවිකාවකගෙ රුව, ගම් නියම් ගම් කරා ගෙන ගිය මේ ගීයට එකල යුවතියත් ඇලුම් කළ හැටි... හැබෑ නොවුණත්, සමහරු ගුවන් සේවිකාවක වීමේ සොඳුරු සිහිනය දකින්නත් ඇති.අම්ම - තාත්තා වෙද්‍යවරු වුණත්, මාලතීගෙ මවුපියො ඇගේ ආසාවට අවසර දුන්නා.“එයාර් හොස්ට කෙනෙකුට රටකින් රටකට යෑමේ වාසනාව නිතැතින් උරුම වෙනව. මගීන්ගෙ ආරක්ෂාව, ඒ අයව හොඳ මානසිකත්වයකින් ගමනාන්තයට ගෙන යෑම වගේ කාරණා මූලිකයි, ආහාර පාන පිළිගැන්වීම තරම්ම.ඉස්සර නම් එයාර් හොස්ට කෙනකුට විවාහ වෙන්න බෑ. විවාහ වුණොත් අයින් වෙන්න ඕනෙ. ඊට පස්සෙ නීතිය වෙනස් වුණා, විවාහ වෙන්න පුළුවන් දරුවො හදන්න බැහැ කියලා. අද ඒ නීති දෙකම වෙනස් වෙලා, විවාහ වෙලා දරුවො හිටියත්, විශ‍්‍රාම යනකල් එයාර් හොස්ට සේවය කරන්න පුළුවන්.අපේ කාලෙට වඩා අද අපේ දරුවන්ගෙ කාලෙ පහසුකම් වැඩියි. මං අයින් වුණේ මගේ දරුවො හොඳට හදාගන්න ඕනෙ නිසා.පුතා ගුවන් නියමුවෙක් වෙන්න හදන කොට අපි අකමැති නොවුණෙ, පුංචි කාලෙ ඉඳල එයාගෙ හීනෙ ඒක බව දන්න නිසා.මාලතී - පූජිතපුංචි කාලෙ හැම උපන් දිනේකටම එයා ඉල්ලුවෙ ගුවන් යානාවෙ හැඩයෙ කේක් එකක්. තාත්තගෙ පරණ තොප්පිය දමාගෙන බී‍්‍රෆ් කේක් එකත් අරගෙනයි, එයා නංගිගෙ උපන් දින සාදවලට පවා එන්නෙ. තාත්තගෙ ගුවන් නියමු ඇඳුම වගේ පුංචි ඇඳුමක් මං එයාට මහල දුන්නා.Dad’s Little co - Pilot’ කියල ගහල තිබුණු ටී - ෂර්ට් එක එයා ආසම කරපු ඇඳුම...”ළමයෙක් හැටියට පුංචි කාලෙ දකින හීන හැබෑ කරගන්න ලැබෙන එකම වාසනාවක්.ඇත්තටම අම්මෙක් හැටියට, මාලතී ඒ සිහිනය කරා යන්න දරුවන්ට දිරි දුන්නා.මේ පවුලෙ දූල - පුතාල විතරක් නෙවෙයි, පුංචි කාලෙ තාත්තටත් තිබුණෙ එවැනි හීන. කැප්ටන් පූජිතගෙ තාත්තා, කැප්ටන් නිමල් ජයකොඩි අම්ම, වයලා ජයකොඩි.ඩී.එස්. සේනානායක යුගයෙ නිදහසින් පසු බැඳුණු පළමු හමුදා කණ්ඩායමේ කපිතාන්වරයෙක්. ‘එයාර් සිලෝන්’ පැවැති සමයෙහි සැහැල්ලු ගුවන් යානා පදවන්න ලයිසන් තිබුණත් ඔහුට බැරි වුණා වෘත්තීය ගුවන් නියමුවකු වීමේ සිහිනය කරා යන්න.පුංචි පූජිත මල් පාරෙ මහ ගෙදර ඉඳන් කොළඹ රාජකීයට ගියත්, සති අන්තයක් එළැඹෙන තුරු බලා හිටියෙ නොඉවසිල්ලෙන්.ඒ කටුනායක ගුවන් තොටුපළ එක් සීමාවක වූ දිවුලපිටියෙ බලගල්ල වත්තට යන්න.සද්දන්ත ගුවන් යානා, මහ සද්දෙන් ඔලුවට උඩින් ගමන් කරන හැටි බලන්න දිවුලපිටියෙ වත්ත හොඳම තැනක්. මිදුලෙ තැනක තනිවෙලා ඒ අත්දැකීම විඳගන්න පූජිත හිටියෙ පෙරුම්පුරාගෙන.ගුවන් යානා ගැන ලියැවුණු පත පොත කියවපු හැටි, තාත්තාගෙන් ඒ දේවල් දැන කියා ගත් හැටි, ගුවන් යානා පිංතූර - මුද්දර එකතු කළ හැටි, මතක් වෙනකොට පූජිතගෙ හිත ඉබේ ගමට යනව.අදත් ඔහු කැමති ගමට.“කවුරුත් විශ්වාස කරන එකක් නෑ. තාත්තගෙන් මට ලැබුණු වතු දෙකේම බව - බෝග වචන හොඳ ගොවියෙක් මං.ජීවිත තුන් හාරසීයක් අරන් යන ගුවන් යානයක් තරම්ම, කැත්ත උදැල්ලත් මට හොඳට හුරුයි. මගේ වත්තෙ පොල් ගස් 7300 ක් තියෙනවා. ඉන් 2300 ක් ම මං වළවල් කපල හිටෝපුවා. හැම පොල් අල්ලියකම පලතුරු හිටවල. වර්ග 300ක්. මං කැමති මාව ගුවන් නියමු - ගොවියෙක් විදියට හඳුන්වනවට...”අඩි 35,000 ක් උඩින්, මහා සද්දන්ත ගුවන් යානාවක්, රටකින් රටකට ගෙනියන එකම හිතල බැලුවොත් මොන තරම් විශ්ව කර්ම වැඩක් ද... බැරි වෙලාවත් හදිසි අනතුරකට මුහුණ දෙන්න වුණොත්...පූජිත - මනෝජාකැප්ටන් පූජිතගෙ ගුවන් නියමු ජීවිතේ එහෙම අත්දැකීමුත් ඕනෙ තරම්.“එක සැරයක් මං එංගලන්තෙට රැගෙන ගිය ගුවන් යානාවක වායු පීඩනය නැතිවෙලා ගියා. යානාව ඇතුළෙ තියෙන ඔක්සිජන් ප‍්‍රමාණවත් වෙන්නෙ උපරිම මිනිත්තු 15 කට විතරයි.ඒ වෙන කොට මං යානාව අඩි 35000 ඉඳන් අඩි 10,000 දක්වා පහළට ගේන්නත් ඕනෙ. ක්ෂණිකව ඔක්සිජන් ‘මාස්ක්’ එක නොදා ගත්තොත්, මොළයට ඔක්සිජන් නොගිහින් සිහි නැති වෙනව. යානාවෙ වායු පීඩනය නැතිවෙලා තත්පර 30 - 35 ක් ඇතුළත සියලුම මගින්, නියමුවන් කාර්ය මණ්ඩලය මාස්ක් දමාගන්න ඕනෙ.නමුත් මගේ සහය නියමුවන් දෙන්න ක්ෂණිකව ඒ දේ කළේ නෑ. මොහොතකින් ඒ දෙන්නා සිහිසුන් වෙලා ඇදගෙන වැටුණ. ඒත් මං තනිවම යානාව ගෙනාවා. තව තත්පර ගණනක් පමා වුණා නම්, මඟී ජීවිත කීයක් අනතුරේද....”2001 වසරෙ කොටි ත‍්‍රස්තයන් කටුනායකට ප‍්‍රහාර එල්ල කරද්දී, අපේ ගුවන් යානා කිහිපයක් ම එක වැලට ගිනි ගත්තා. රූපවාහිනියෙන් මේ දසුන බලා ඉන්න බැරි වුණු කැප්ටන් පූජිතට ඕනෙ වුණා ගුවන් යානා කිහිපයක් හෝ බේරා දෙන්න එතැනට යන්න.අන්තිමේ ගිනි දැල් මැදින් ඔහු නවතා තිබූ ගුවන් යානයක් ආරක්ෂිත තැනකට ගෙන ගියේ ජීවිතය ද පරදුවට තබමින්. මෝටාර්, ආර්.පී.ජී. පහර මැදින් ඔහු ගිය ඒ ගමන අදත් ලොමු ඩැහැගන්වන තරම්.හොඳම දේ, කටුනායක ගිය ඒ ගමනෙ ඔහු ඇරලුවෙ බිරිඳ, මාලතී.“මං දන්නව පූජිතට ඒ දේ කරන්න පුළුවන් කියල. ඒකයි මං එයාට ඒ වැඩේට දිරි දුන්නෙ...”ගුවන් සේවිකා ජීවිතයෙන් ඈත් වුණත්, සැමියා සහ දරුවන්ගේ ගුවන් සේවා ජීවිතයට ඈ හැකි පමණින් අදත් දිරි දෙනව.ගුවන් නියමුවකු ගෙ සංකීර්ණ කාර්ය භාරය කොයිතරම් ද කිව්වොත්, ඔවුන්ගෙ ලයිසන් පත වලංගු වන්නෙ හය මාසෙකට විතරයි.දිනුෂ්කා“මං ඉස්සර වෙලාම ගුවන් යානයක් අතට ගත්තෙ අවුරුදු 25 දි. ඒ කාලේ රජයේ ගුවන් නියමු පුහුණු පාසලක් තිබුණා.මාව ගුවන් නියමුවෙක් කරන්න අම්මටයි තාත්තටයි වියදම් වුණේ ඒ කාලෙ රු. 13,000 යි. ඒ රජයේ ආයතනයක් තිබුණු නිසා. 1975 මං ඊට බැඳුණෙ රාජකීය විදුහලින් අයින් වෙනවත් එක්කම.අවුරුද්දක ඒ පාඨමාලාව අවසානයේ මං එහි වාර්තාවක් තැබූ ළාබාල ගුවන් නියමුවා. කවදාවත් පිටරටක ඉගෙන නොගත් මං ගුවන් නියමු ජීවිතේ බොහෝ දේවල් ඉගෙන ගත්තෙ අපේ රටෙන්.මං රටට ණයයි කියල හැම වෙලාවෙම හිතන්නෙ ඒ නිසා. එයාර් සිලෝන් එකෙන් පටන් අරන්, එයාර් ලංකා සහ ශ‍්‍රී ලංකන් එයාර් ලයින් නම් තුන යටතේ ම අවුරුදු 27 ක් මං එහි සේවය කළා...”මීට තුන් අවුරුද්දකට පෙර, ඔහු ඉන්දියාවෙ ‘ජෙට් එයාර් වේස්’ ගුවන් සමාගම වෙත සම්බන්ධ වුණේ, එහි ‘සීනියර් කමාන්ඩර්’ වරයා ලෙස.අදත් අපේ රටට වගේ ම ඉන්දියාවටත් ඇතැම් විට නවීන පන්නයේ මගී ගුවන් යානා ගෙනෙන විට ඒවා පදවන් එන්නට ගෙන යන්නෙ ඔහුව.අද වන විට, අපේ රටේ 200 ක් පමණ තරම් වන ගුවන් නියමුවන් අතර 150 ක් ශී‍්‍ර ලාංකික නියමුවන්.අවුරුදු 54 වන විට, ගුවන් පැය 20000 ක් සම්පූර්ණ කිරීමෙන් ඇතැම් විට ඔහු තබා ඇත්තෙ වාර්තාවක් වන්නට ද පුළුවන්.සාමාන්‍යයෙන් පරිණත ගුවන් නියමුවකු පවා පැය 20000 කාලයක් සම්පූර්ණ කරද්දි අඩුම තරමෙ 58 වැනි විය වත් ඉක්මවනව.හය මාසෙන් හය මාසෙට, ප‍්‍රායෝගිකව විභාගයකට පෙනි හිටිමින් සෞඛ්‍ය පරීක්ෂණ වලට ඉදිරිපත් වෙමින් සිය ගුවන් නියමු ලයිසන් පත ලබා ගැනීමේ නීතිය ක්ෂේත‍්‍රයේ දැවැන්තයකු වූ ඔහුටත් පොදුයි. අනික පදවන ගුවන් යානා වර්ගයෙන් වර්ගයටත් ලයිසන් පත වෙනස්.“පුංචි ලෙඩක්වත් තියෙනව නම් ගුවන් යානාවක් පදවන්න ඔහු සුදුසු වෙන්නෑ.මගීන් 300 - 400 කගේ ජීවිත පයිලට් අතේ. ඒ නිසා හොඳ නිරවුල් මනසක් තියෙන්නම ඕනෑ. අපි පිටත් වුණාට පස්සෙ ගෙදර කෙනෙක් මැරුණත් ආ පිට එන්න බෑ. සති දෙක තුනකට පස්සෙ එනකොට, සමහර වෙලාවට හැම දේම ඉවරයි.ඒත්, මං ලෝකෙ නොගිය රටක් නෑ. මගේ පුතාත් ටික ටික පත්වෙන්නෙ ඒ තත්ත්වයට. ගුවන් නියමුවකුගෙ ජීවිතේ සුන්දරයි වගේ පෙනුණට අඩුම තරමෙ පැය 13 - 15 ක් එකදිගට වැඩ කරන්න වෙන ලොකු වගකීමක්...පස්දෙනාම එක්වූ මොහොතක්මගේ පුතා පයිලට් කෙනෙක් වුණේ මටත් වඩා අඩු වයසින්. මගේ දරුවො දෙන්නම අම්ම – තාත්තා එයාල වෙනුවෙන් වියදම් කරපු දෙයින් උපරිම ප‍්‍රතිඵල ගත්තා.අනික මගේ බිරිඳගෙ කාලෙ එයාර් හොස්ටස් වෙන්න ආවෙ හුඟක් තියෙන පවුල්වල ළමයි. විනෝදෙට වගේ. ඒ අය හම්බ කළාට සල්ලිවල අගයක් දැනුණෙ නැහැ. ඒත් අද එයාර් හොස්ටස්ල එයාලට ලැබෙන හොඳ වැටුපෙන් හුඟක් වැඩ කර ගන්නවා. හිතල වියදම් කරල පවුල් ගොඩ ගන්නව. ඒක හොඳ ප‍්‍රවණතාවක”.බෝයින් 707, 737, 747, ලොක් හිඩ් ට‍්‍රයිස්ටාර් 320, 330, 340, ගුවන් යානා, එයාර් බස්, ඔහු පැදවූ දැවැන්ත මඟී යානා. එනයින් ගුවන් යානා වර්ග 6 - 7 කටම ඔහු ලයිසන් හිමියෙක්. ජේ.ආර්. ජයවර්ධනයන්ගෙ පටන් මේ රටේ ජන නායකයින්, දේශපාලන ප‍්‍රභූන් රැසකගෙ ගුවන් ගමන්වල නියමුවා වුණෙත් ඔහු. අපේ රටෙන් පළමුවරට සිඩ්නි නුවරට ගුවන් යානයක් ගියේ 1990 මැයි 4 දා .පූජිත, ‘ට‍්‍රයිස්ටාඹ් - 1011’ ගුවන් යානය ඒ විදියට ඕස්ටේ‍්‍රලියාවට අරන් ගියේ සමන් දෙවි අඩවියෙ සිරිපා කන්ද උඩින්් .ඔහුගෙ ගුවන් නියමු අංකය 45. එනයින් ඔහු අපේ රටේ 45 වැනි ගුවන් නියමුවා. අද ඔහු ගුවන් නියමු ජීවිතේ ඉහළම තනතුරේ. ගුවන් නියමු උපදේශකවරයෙක්. පරීක්‍ෂකවරයෙක් මතු නොව, නවක නියමුවන් පුහුණු කිරීමේ උසස් නිලධාරියකු ලෙසත් ඔහු මත්තෙ විසල් වගකීමක්.අපේ රටේ ගුවන් නියමුවන්ගෙන් 80% ක්ම ඔහුගෙන් පුහුණුව ලැබූ අය වීම කෙතරම් සතුටක් ද...ඇත්තටම, මේ ඔහුගේ ජීවිතයෙන් බිඳක්. මේ පුංචි ඉඩක ඔහුගෙ වපසරිය කොහොම ලියන්නද...මේ පවුලෙ අම්ම - තාත්ත දෙන්නම දරුවන්ගෙ ජීවිතවල පූර්වාදර්ශ. ඇති හැකි කම් කොහොම වුණත්, ඔවුන්ට පොළොවෙ පය ගහල ඉන්න කියා දෙන්නෙත් මේ අම්ම - තාත්තා.ලස්සනට හැඳ පැළැඳි සංග‍්‍රහශීලි ගුවන් සේවිකාවක්, යානව පදවන පයිලට් කෙනෙක්... ගුවන් ගමනකදි මඟීන් විශ්වාසය තබන ප‍්‍රධාන චරිත.එවැනි චරිත හතර පස් දෙනකුගෙන් ම සුසැදි මේ පවුල එක ඉත්තක සුපිපුණු තවත්, සුවිශේෂම මල් ගොන්නක් කියලයි මට හිතෙන්නෙ.ඉනෝකා පෙරේරා බණ්ඩාර ඡායාරූප - ගීත් ද මැල්</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=av0904193</link>
    <topic>බුවා අවුරුදු උළෙලක අසිරිය විඳෙව්වෙමි</topic>
    <author>ලියා ඇන්දේතිස්ස කරුණාසේකර</author>
    <content>කවරයේ කතාවරජ මඟුලට රාජකීය මගුල් කරත්තය සූදානම්අනුන්ට ‘කපන්න’ ගියොත් කැපෙන්නේ අපිවමයිලංකාවේ රසිකයින්ට මම ආදරෙයි - තන්මේ චතුර්වේදිනව මඟකට ෆෙං ෂුයි - 8ස්වර්ණවාහිනියේ නාලක යුග දිවියටතේරුමක් නැතිව ඉන්න එක එයාලට ප‍්‍රශ්නයක් (රසදුන නව කථාව)අසාමාන්‍ය ආදර කතාවක්!සීගිරි අඩවියෙන් මතු වූ බිංදුශාරුක්-ආක්ෂේ සීතල යුද්ධය ගිනි කෙළියක් වෙයි ද?කොහොමද තොරතුරුවිවාහය මගේ ඇසින්‘එදා හිටපු පෙ‍්‍ර්ක්ෂකයන් අදත් මාත් එක්ක ඉන්නවා’අපි එකම රෑනෙ කුරුල්ලෝබුවා අවුරුදු උළෙලක අසිරිය විඳෙව්වෙමිසෙම්-සොටු ගලන්නේ ගඳ-සුවඳ නොදැනෙන්නේ ඇයි?රූ විසිතුරුපාර දෙසින් ලවුස් කීපර් ගෝසාවක් ඇහෙයි.“අක්කේ... අක්කේ... පාර පැත්තෙං මොනාද එනවුන්ස් ගෝසාවක් ඇහෙනවා සුනාමියක් වත් එනවා කියලා පොලිසියෙං කියාගෙන යනවද දන්නෑ...”“මොන සුනාමි ද මල්ලි මෙහාට... මේ අවුරුදු කාලෙනෙ. පාර ළඟට ගිහිං බලන්ඩකො... මේ රේස් සීසන් එකනෙ...”පාර ළඟට ගියා විතරයි වාහනයක් කන ගාවින් ගියේ විදුලි වේගයෙනි. එහි ජනේල වලින් කඳ බාගෙට එළියට දාගත් බුවාලා කොඩි වනමින් මොනාදෝ කියාගෙන ගියත් පැහැදිලිව ඇසුණේ නැත...ඒ සමඟම ආවේ ලවුස්කීපර් වාහනය ය.“ඉඩදෙන්න... ඉඩදෙන්න... කරුණාකර ඉඩදෙන්න. බුවාගොඩ සාටර් කී‍්‍රඩා සමාජය විසි තිස් වැනි වරටත් සංවිධානය කරන මහා අවුරුදු උලෙළ රාජයා... මේ එන්නේ... මහා පාපැදි ධාවන තරගයයි... ඔව්... අපේ කී‍්‍රඩකයින් එක පොකුරට එනවා...”මම කර ඔසවා බැලුවෙමි. ටීෂර්ට් ඇඟට ඇලී දිය බරියන් මෙන් තෙතබරියන් වූ කේඩෑරී සයිකල් බුවාලා තුන් දෙනෙක් වැලේ වැල් නැතුව නිකට හැඬලයේ ගැටෙන සේ නැමි නැමී සයිකල් පාගති. පාරේ ඇති පදමට ඉඩ තිබේ.“ඉඩ දෙන්න... ඉඩදෙන්න... ඔය හැට පහයි. තිස්පහ වාහනයේ අයිනට ගන්න... ඔය ඉදිරියෙන් එන බස් රථය වෙළට කපන්න... අපේ තරග කරුවන්ට ඉඩ දෙන්න... අයිසෙ ඔය ලොරිය අගලට දාන්ඩකො...” එනවුන්ස් බුවා වාහන හසුරුවයි. අපූරුවට තිබූ පාර දැං ජංජාලයකි. කරත්තයක් ද ඊට මැදි වී ඇති “අංකල්... මේ... ඕයි අංකල්... ගන්නකො ඔය කැට්ල් වීල් එක අහකට... ජහ්..ජහ්... කොටියා...පා පැදි බුවාලා තිදෙන ගිය පසු ඊට පිටුපසින් මෝටර් සයිකල රේස් එකකි.විසි අටයි... තිහයි... තිස් හතරයි... මම ගැන්්නෙමි.“මොකෝ මෙයාකාර මෝටර් සයිකල් කංදරාවක්” මම අසල බුවෙක් ගෙන් විමසුවෙමි.“ඒ ආධාර කාරයොනෙ...”ඔවුන්ගේ අතේ වතුර ගැසීම සඳහා පනිට්ටු ප්ලාස්ටික් කෑන් සහ වතුර පිරවූ ෂොපිං බෑග රාශියකි. කී‍්‍රඩකයා නෑවීමට වතුර පනිට්ටු ද පාරේ බුවීලා නෑවීමට ෂොපිං බෑග ද භාවිතා වෙයි.“මල්ලි අද බුවාගොඩ අවුරුදු උළෙල... මල්ලිටත් විශේෂ ඉන්විටේෂන් එකක් එවලා තිබුණ නේද... අක්කා කළ මතක් වීමටත් වඩා සයිකල් රේස් එක දැක ප‍්‍රබෝධමත් වූ මම බුවාලන්තේ අවුරුදු සීන් කෝන දැක ගැනීමේ පරම අභිලාෂයෙන් උලෙළ පැත්තට යාමට සිතුවෙමි.බුවාලන්තේ අනෙක් හැම දෙයක් ම වගේ අවුරුදු උලෙළ ද අමුතු ය. අපේ රටේ මෙන් විනෝද වන ගමන් ඥානය වඩවන සමගිය ඇති කරන ඔලිඳ කෙළිය, මේවර කෙළිය, කොටු පැනීම, තාච්චු පැනීම, කල්ලි ගැසීම දේව භක්තිය ඇති කරන අං ඇදීම වැනි කී‍්‍රඩා මෙහි නැත.ඒ වෙනුවට ඇති කී‍්‍රඩා එකක් දෙකක් මෙසේ ය. තරගෙට බනිස් කෑම කියා එකක් තිබේ. මෙහිදී ඈතින් ලනුවක් බැඳ එහි සීනි බනිස් එල්ලා තිබේ. තරමක්දුර සිට අත් පිටිපස්සට බැඳි බුවාලා බුවීලා දුව ඇවිත් කටින් බනිස් ගෙඩිය කඩා බිම දාගෙන බල්ලන් පූසන් සේ ගිලදමන අයුරු දැකීමත් ප‍්‍රිය ජනකය.අනෙක් සමගිය වඩන කී‍්‍රඩාව නම් කොට්ටා පොරය. රවුම් ලී කඳක් උඩ නැගගත් බුවාලා දෙදෙනෙක් කොට්ටාවලින් ලව දෙව නැතුව කෙළ ගැනීම මෙහිදී කෙරේ. පොඩි මිස් ටේකන් එකටත් අතපය උළුක් කරගෙන එන ජාතියක් හැටියට ඔවුන් කොට්ටා පොරයට සහභාගි වීමටත් බලා සිටීමටත් හරි කැමැති ය.“මා යන විට කොට්ටා පොරය ඇරැඹී තිබුණි. එක්කෙනෙක් ගැහුවායිං පස්සෙ නේද අනික් එක්කෙනා පහර දෙන්නෙ... මොකෝ මේ ලව දෙව නැතුව ගහගන්නේ...” අසල බුවියක ගෙන් විමසුවෙමි. “ඔය දෙන්නා පළා බබා අපේක්ෂකයො දෙන්නගෙ මනාපෙටනෙ ගහගන්නෙ... කොට්ටා දෙක විසි වූ පසු ඔවුන් මඩවලින් ගහගන්නට වූ හෙයින් එතැනින් ඉවත් වී පොර පොල් ගසන තැන සෙව්වෙමි. “බුවා ළමයෝ... කොහෙද පොල් ගහන්නෙ...”‘අංකලුත් පොල් ගහන්නද?” බුවා ගැටයා ඔලොක්කුවට ඇසුවේ ය.“මොකෝ පොල් ගහන්න බැරි... තරමට මං අයට ගිහිල්ල වගේ පේනවාද?”“හරි... හරි... අන්න අතන පිට්ටනිය කෙළවරේ කොට්ටං ගහ එහා පැත්තෙ පැළ පොල් ගහ මුලට යන්ඩ...”බුවා කී තැනට ගොස් බැලුවෙමි. පැළ පොල් ගහ මුල බිමට පත්තර පිටු කීපයක් එළා ඇත. ඒ මත බෝතල දෙක තුනකි. වඩේ සහ මුරුක්කු පැකට් එකකි.“පොඩ්ඩක් ගහනවනං එමු අංකල් එළකිරි වගේ නියම පොල්...” බුවෙක් බෝතලයක් ඔසවා පෙන්වීය.මම වහා ආපසු හැරුනෙමි.ලිස්සන ගහේ නැගීම නම් තවත් තරගයක් තිබේ. සුමට කළ පුවක් ගහක් හිටුවා ග‍්‍රීස් තවරා උඩ කොඩියක් ගසා ඇත. බුවෙක් ගස තරණයට සූදානම් වෙයි. බුවා ගසේ ඇති ග‍්‍රීස් සූර සූරා ගැළවූ ටී ෂර්ට් එකට ඔබයි. ගසේ ටිකක් නගියි. ග‍්‍රීස් සූරා ගනී... කොඩිය ආසන්නයට ම බුවා ගියේ ය.. කොඩිය ආසන්නයට ම බුවා ගියේ ය.“කමෝන්..... මල්ලි... කමෝන්... ගන්ඩ කොඩිය...” මම චියර් පාරක් දුන්නෙමි.කොඩිය ගන්නවා වෙනුවට ඉතිරි ග‍්‍රීස් ටිකක් සූරා ෂර්ට් එකට පොදි ගසා ගත් බුවා සුරුස් ගා ලිස්සා ගස මුලට ආවේය.“මො... මොකෝ... අර... කොඩිය ගත්තෙ නැත්තෙ... අපරාදෙනෙ දිනුම...“පිස්සු ද මාත්තයා... ඕක ගත්තා ම... කෑලි හතරේ වීදුරු සෙට් එකක් හමුබු වෙයි.... ඒ වගේ ද මේ ග‍්‍රීස් ටික ගැරේජ් එකට දුන්නාම හොඳ ගාණක් කැපෙනවා. ඒකෙං පොට් එකට ගිහිං හවහට පිළිවෙළක් වෙලා ඇවිත් සංගීතෙ බැලිය හැකි... යි කී ග‍්‍රීස් බුවා යන්නට ගියේ ය.“දැන් ඇරඹෙන්නේ... බොරු කීමේ තරගයයි. මෙය විනිශ්චය කිරීම සඳහා පිටරටින් පැමිණි මාධ්‍යවේදී කරුණාසේකර මහතාට බුවාගොඩ තරුණ කැල සාදරයෙන් ආරාධනය කරනවා මේ වේදිකාවට එන ලෙස.මම කලබල වූයෙමි. එහෙත් දැන් නම අඬ ගසා ඇති හෙයින් මග හැර යා නොහැකි ය. මම වහාම වේදිකාව වෙත ගියෙමි.වේදිකාවේ කොනක මේස කොනක මට විනිසුරු අසුනක් ලැබුණි.එක එක විදියේ බුවාලා බුවීලා ඇවිත් තරගෙට බොරු කියති.ඒ සමඟම වේදිකාවේ අනෙක් පස තවත් තරගයක් ආරම්භ විය. ඒ හොඳම හිනාව තරගයයි.තරගය අතර මැද සංවිධායක බුවෙක් හදිසියේ කඩාගෙන එනවුන්ස් බුවා වෙත කිට්ටු විය. මල්ලි බුවා තුමා ඇවිත් ඉක්මනට යන්න ඕනලු. ඊළඟට එයාට චාන්ස් එක දෙන්න... කියනු යංතමින් ඇසුණි.මඳකින් කිරි කොකා වගේ ඇ¼ඳගත් පැතැලි බුවෙක් මයිකය ඉදිරිපිටට ආවේ ය.මම ලකුණු කොලය ළං කර ගතිමි.“හැමෝටම සුබ අලුත් අවුරුදු එකක් වේවා. මට මේ අවස්ථාව ලැබුණාට ගොඩාරියක් තංසෝසයි.. ඒත් මට දුකයි. බලන්ඩ අම්මෙ තාත්තේ,, දුවේ පුතේ මල්ලියේ මේ ග‍්‍රවුන්ඩ් එක දිහා... හෙවණට පැවිලියන් එකක් නෑ... රිකට් පිච් එකක් නෑ... නෙට්බෝල් ගාන්ඩ නෙට් එකක් නෑ... බිම හැම තැනම පැලැට් නෑ... ඕගොල්ලගෙ මනාපෙං මේ පාර මං දිනුවාම මේක මං රෑ එළිවෙනකං ටෙස්ට් ගාන්ඩ පුළුවං... සයිස් ලයිට් දාපු ඉන්ටනැෂනල් ග‍්‍රවුන්ඩ් එකක් බවට පත් කරනවා. සුවර් ඇන්ඩ් ෂොට්... ඔයාලට ජයවේවා... ක දන්නවනේ මගේ නොම්බරේ... ජයවේවා...අසල සිටි වියපත් බුවෙක් මගේ කනට කෙඳිරිල්ලක් දැම්මේ ය.“අන්න මහත්තයෝ... දෙනවනං පළ වැනි තැන...”“ඒ වුණාට ඒකෙ එච්චර බොරු ගතියක් නෑනේ”“ඇයි මහත්තයෝ... මේක පිට්ටනියක් නෙමේ..... මේක තමයි අපේ පාරම්පරික වැව... ඇළ සුද්ද කරලා නැති නිසා හිඳෙනවා...”තවත් තරග කරුවන් රැසක් වේදිකාව මත දී සිය හපන්කම් පෙන්වූහ.අවසානයේදී මම තරඟ විනිශ්චයේ ප‍්‍රතිඵල සංවිධායක බුවා වෙත ලබා දුන්නෙමි.“තැංකිවු සර්... දෙන්න.. රිසල්ට් එක කියවන්න... අර එනවුංස් මල්ලිටම.. මල්ලි... මෙන්න තවත් තරග ප‍්‍රතිඵලයක් ටක් ගාලා ඇරලා දාන්න...”“එනවුන්ස් බුවා කොළය ගත් වනම බේස් බොයිසය පුල් වොලියුම් කළේ ය.මෙන්න තවත් තරග ප‍්‍රතිඵලයක්... මේ පාර ලොකු වෙනසක් වෙලා තියෙනවා... කමක් නෑ... විනිශ්චය මණ්ඩලයේ තීරණය අවසාන තීරණය...“තරග 4 කින් ම දිනලා තියෙන්නේ එකම කෙනෙක්... ලොකුම බඩා, හොඳම තට්ටයා, හොඳම හිනාව සහ ලොකුම බොරුව... තරග 4 ම ප‍්‍රථම ස්ථානය දිනාගනු ලබන්නේ... බු... බුවාත්... තුමා...”එනවුන්ස් බුවා... බාගෙට නතර කර මා දෙස අමුතු බැල්මක් දැම්මේ ය. සංවිධායක බුවාලාගේ දයාබර දෑස් මාවෙත වන්නට විය.එන පාට හොඳ නැති බැවින් හිමීට වේදිකාවෙන් එක පිම්මට බිමට බටුයෙමි.“වැඩේ ඊටිං... අරූ ගම කෑවා... “සංවිධායක බුවාලාගේ හඬ ඇසුණි.“කවුද අඩෝ... අපේ... බුවා තුමාව කොමිටල් කළේ...”බුමාතුමාගේ ආධාරකරුවන් පිරිසක් වේදිකාවට කඩා වැදුණහ.“අ... අපි... නෙමේ අයියා... අන්න අර...අරයා තමයි... විනිශ්චෙ පොර... අර... අර... අන්න මාරුවෙන්න හදන්නේ...කවුරු වුණත් කමක් නෑ අඩෝ... ඔහොම හිටපං... දෙන්න තැල්මට් පාර කලිසමේ ටොයිලට් යන්න...” මම වහා සියලු ශරීර ශක්තිය කකුල් දෙකට ලබා දුන්නෙමි. සුළං කපාගෙන යන ඔලිම්පික් උසේං බෝල්ට් මෙන් එනවිට තවත් එනවුන්ස් පාරක් ඈතින් ඇසුණි.“ඔව්... මෙන්න ඇරඹුණා ගම හරහා දිවීම...”ත‍්‍රාසජනක අවුරදු අසිරිය විඳවමින්ලියා ඇන්දේතිස්ස කරුණාසේකර</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=av0904192</link>
    <topic>සෙම්-සොටු ගලන්නේ ගඳ-සුවඳ නොදැනෙන්නේ ඇයි?</topic>
    <author>සාකච්ඡාවකින් සකස් කළේ ගාමිණි සුසන්ත</author>
    <content>කවරයේ කතාවරජ මඟුලට රාජකීය මගුල් කරත්තය සූදානම්අනුන්ට ‘කපන්න’ ගියොත් කැපෙන්නේ අපිවමයිලංකාවේ රසිකයින්ට මම ආදරෙයි - තන්මේ චතුර්වේදිනව මඟකට ෆෙං ෂුයි - 8ස්වර්ණවාහිනියේ නාලක යුග දිවියටතේරුමක් නැතිව ඉන්න එක එයාලට ප‍්‍රශ්නයක් (රසදුන නව කථාව)අසාමාන්‍ය ආදර කතාවක්!සීගිරි අඩවියෙන් මතු වූ බිංදුශාරුක්-ආක්ෂේ සීතල යුද්ධය ගිනි කෙළියක් වෙයි ද?කොහොමද තොරතුරුවිවාහය මගේ ඇසින්‘එදා හිටපු පෙ‍්‍ර්ක්ෂකයන් අදත් මාත් එක්ක ඉන්නවා’අපි එකම රෑනෙ කුරුල්ලෝබුවා අවුරුදු උළෙලක අසිරිය විඳෙව්වෙමිසෙම්-සොටු ගලන්නේ ගඳ-සුවඳ නොදැනෙන්නේ ඇයි?රූ විසිතුරුනාසය ආශි‍්‍රතව ඇතිවන විවිධ රෝගාබාධවලින් සමාජයේ බොහෝ දෙනෙක් පීඩා විඳිනවා. නාසය ආශි‍්‍රතව ඇතිවන අනතුරු සහ නාසය ආශි‍්‍රතව ඇතිවන ආසාදන තත්ත්වයන් ඒ අතර ප‍්‍රධානයි. අද ‘සුවමඟ’ වෙන්වන්නේ ඒ පිළිබඳව සාකච්ඡා කිරීමටයි.හදිසියේම ගඳ සුවඳ නොදැනී යාම රෝගයක් ද?නාසයෙන් අපට ලැබෙන ප‍්‍රධානතම ප‍්‍රයෝජනයක් ගඳ සුවඳ දැනීම. ගඳ සුවඳ දැනෙන ස්නායු පිහිටා තිබෙන්නේ නාසයේ ඉහළ කොටසේ. වාෂ්පශීලී රසායනික ද්‍රව්‍ය ඉහළට ගොස් නාසයේ ඇති ශ්ලේශ්මල ස්ථරයේ දියවී ස්නායු උත්තේජනය කරනවා.කොළඹ ජාතික රෝහලේ උගුර කන නාසය පිළිබඳ විශේෂඥ ශල්‍ය වෙද්‍ය චන්ද්‍රා ජයසූරියඑම පණිවිඩ ඉතාම කෙටි ස්නායුවක් දිගේ මොළයේ ඉදිරිපසින්ම ඇති ලලාට ඛණ්ඩිකාවට යැවෙනවා. එලෙසිනුයි අපට ගඳ සුවඳ දැනෙන්නේ. ගඳ සුවඳ නොදැනීමට හේතු කීපයක් බලපෑ හැකියි.අවහිර වීම් මඟින් වාෂ්පශීලී ද්‍රව්‍ය නාසයේ ස්නායු කරා ළඟා නොවීම, (උදා: මස් දළු, පිළිකා, පීනස, සෙම්ප‍්‍රතිශ්‍යාව ආදිය නිසා), මොළයේ ඇතිවන පිළිකා හිසට සිදුවන අනතුරු, වෙරස් ආසාදන ආදිය නිසා නාසයේ ආඝ‍්‍රාන ස්නායු විනාශ වීම, නොයෙකුත් ඖෂධ වර්ග භාවිත කිරීම ඉන් කීපයක්. මෙය පහසුවෙන් සුව කළ හැකි රෝගයක්.නාසයේ ඇතිවන මස් දළු සුළු ශල්‍යකර්මයකින් ඉවත් කළ හැකියි. පීනස වැනි රෝගාබාධවලට ද පහසුවෙන් ප‍්‍රතිකාර කළ හැකියි. එසේ වුවත් හිසට සිදුවන අනතුරු නිසා ස්නායු වලට හෝ මොළයට හානි පැමිණි ඇත්නම්, සදාකාලිකව වුවත් ගඳ සුවඳ නොදැනී යාමට ඉඩ තිබෙනවා.එබැවින් හිසට සිදුවන අනතුරු වලින් හැකිතාක් වැළකී සිටීමට උත්සාහ දැරීම වැදගත්. ගඳ සුවඳ නොදැනෙන රෝගීන්ට ගෑස් කාන්දුවක් පවා නොදැනෙන බැවින් එවැනි දේවලින් ආරක්ෂා විය යුතුයි.කුඩා දරුවකු නාසයට කිසියම් ආගන්තුක යමක් (කඩල ඇටයක්, බොත්තමක් වැනි යමක්) දමා ගත් විට කුමක් කළ යුතු ද?කුඩා දරුවන් නාසයට යම් යම් දේ දමා ගැනීම බහුලව සිදුවන දෙයක්. දරුවකුගේ නාසයට වැටුණු යමක් නිවෙසේ සිටින උදවිය විසින් ඉවත් කිරීමට යාමෙන් එය තවත් නාසය ඇතුළට තල්ලු වී යා හැකියි. ඒ නිසා වඩාත් සුදුසු වන්නේ උගුර, කන, නාසය පිළිබඳ වෙද්‍යවරයකු හමුවීමයි.පළපුරුදු නැති වෙද්‍යවරයකුගේ උත්සාහය අසාර්ථක වුවහොත් දරුවා බියට පත්විය හැකියි. නාසයට වැටුණු යමක් ඉවත් කිරීමට හොඳ ආලෝක ප‍්‍රභවයක් සහ විශේෂ උපකරණ අවශ්‍යයි.නාසයේ ඇති ද්‍රව්‍ය ඉවත් කිරීමට ප‍්‍රථම දරුවාට දැඟලිය නොහැකි වන සේ ඉතා හොඳින් සිරකර අල්ලා ගත යුතුයි. දරුවා දෙවරක් පරීක්ෂා කිරීමට ඉඩ නොදෙන නිසා ආගන්තුක ද්‍රව්‍ය පළමු වාරයේදීම ඉවත් කළ යුතුයි. ආගන්තුක ද්‍රව්‍ය ඇත්තේ නාසයේ පසුපසට වන්නට නම්, දරවා නිර්වින්දනය කර ස්වාස නාලයට බටයක් දැමීමෙන් අනතුරුව ආගන්තුක ද්‍රව්‍ය ඉවත් කළ යුතුයි.ඔබ නොදැනුවත්වම දරුවා විසින් ආගන්තුක ද්‍රව්‍යයක් නාසයට තුළට දමා ගත් විට නාසයේ දුගඳක් හැමීමට මෙන්ම දියරයක් ගැලීමට ද පටන් ගන්නවා. (කුඩා දරුවකුගේ නාසයේ එක් පැත්තකින් රුධිරය මිශ‍්‍ර දුගඳ දියරයක් ගලා ඒමට ඇති එකම හේතුව මෙයයි) ඇතැමුන් මෙම තත්ත්වය ගඳ පීනස යැයි කියා දේශීය වෙද්‍ය ප‍්‍රතිකාර ලබා දෙනවා. ආගන්තුක ද්‍රව්‍ය නාසය තුළට ඇතුළු වී බොහෝ කලක් ගත වුවද එය ඉවත් කළේ නැත්නම්, එය වටා මස් දළු ඇතිවීමට ඉඩ තිබෙනවා.නාසයෙන් දුගඳක් හමන්නේ ඇයි?ඇතැම් වැඩිහිටියන්ගේ ද නාසයෙන් දුගඳක් හමන අවස්ථා තිබෙනවා. එම දුගඳ අන් අයට දැනුණත් තමන්ට දැනෙන්නේ නෑ. කුඩා දරුවන්ගේ නාසයෙන් දුගඳක් හැමීමට හේතුව දැන් ඔබ දන්නවා.වැඩිහිටියකුගේ නාසයෙන් දුගඳක් හැමීමට හේතු කීපයක්ම තිබෙනවා. නාසයේ ඇතිවන ගල්, පීනස නිසා නාසය තුළ කබොලු ඇතිවීම, පීනස රෝගය නිසා නාසයේ සෙම නරක් වී පල්වීම, හක්කේ දත්වල ඇතිවන ආසාදන නාසය අවට ඇති වායු කුහර වලට පැතිරී සෙම නරක් වීම, නාසයේ ඇතිවන පිළිකා, වැනි හේතූන් නිසා නාසයෙන් දුගඳක් හැමිය හැකියි.කලක් තිස්සේ පීනස තිබීම නිසා ආඝ‍්‍රාණ ස්නායුව අකර්මන්‍ය වී තමන්ට පවා නාසයේ ගඳ සුවඳ නොදැනී යා හැකියි. මෙහිදී කළ යුත්තේ වෙද්‍ය උපදෙස් පැතීමයි.කුඩා දරුවන්ගේ නාසයෙන් රුධිරය ගලන්නේ ඇයි?කුඩා දරුවන්ගේ නාසයෙන් රුධිරය ගලා යාමට බොහෝවිට හේතු වන්නේ, නාසය කුටීර දෙකකට වෙන් කරන නාස් ආවාරයේ කුඩා රුධිර නාලයක් පුපුරා යාම විය හැකියි. මෙහිදී බොහෝ විට තදින් රුධිරය ගලා යාමක් සිදුවන්නේ නෑ.මෙවැනි අවස්ථාවක නාස් පුඩු ස්වල්ප වේලාවක් තදින් මිරිකා අල්ලා ගෙන සිටීමෙන් රුධිර වහනය නතර කරගත හැකියි. මෙහිදී දරුවාගේ හුස්ම ගැනීම පිළිබඳව සැලකිලිමත් වීම වැදගත්.එසේ ම අයිස් බෑගයක් හිසට සහ නාසය මතට තබා සිසිල් කිරීමත් ඉතා සුදුසුයි. සාමාන්‍යයෙන් නිවෙසේදී කරන ප‍්‍රතිකාරවලින් රුධිර වහනය නතර වූවත් නිතර නාසයෙන් රුධිරය ගලා යයි නම් වෙද්‍ය උපදෙස් පැතිය යුතුයි. මෙසේ නාස් ආවාරයේ රුධිර නහර පුපුරා යාමට හේතු කීපයක් තිබෙනවා.* නාස් වාරය ඇද වි නාසය අවහිර වී ඇතිවන අපහසුතාවය (දරුවා නිතර නාසයට ඇඟිලි දැමීමට මෙයට ප‍්‍රධාන හේතුවයි)* වියළි කාලගුණය නිසා නාසය වියළී කබොලු ඇති වෙනවා. මෙම කබොලු දරුවාගේ අතින් ඉවත් කිරීමට යාමේදී රුධිරය ගැලීමක් සිදුවිය හැකියි.* ඩෙංගු රෝගය, ලියුකේමියාව, හිමොෆීලියාව වැනි රෝග නිසා රුධිර කැටි ගැසීම පමා විය හැකියි. මෙවැනි දරුවන්ගේ ද නාසයෙන් රුධිරය යා හැකියි.* නාසයේ ඇතිවන ගෙඩි, පිළිකා නිසා ද හදිසි අනතුරු නිසා ද රුධිර වහනයක් සිදුවිය හැකියි.හුස්ම ගැනීම අපහසු වන තරමට නාසය අවහිර වන්නේ ඇයි?මෙය බොහෝ දෙනෙකුට කරදරයක් වන රෝගී තත්ත්වයක්. අධික ලෙස නාසය අවහිර වී හුස්ම ගැනීම අපහසු වී රාතී‍්‍ර නින්දටත් බාධා ඇති වෙනවා. නාසය අවහිර වීමට හේතු කීපයක් ම බලපෑ හැකියි.* පීනස වැළඳී ඇත්නම්, නාසය ඇතුළත ඇති පුසර (ශුක්තිකා) ඉදිමීම. (මෙම ශුක්තිකා වලට මස් දළු යැයි සමහරු රැවටෙනවා.)* නාසයේ මස් දළු ඇතිවීම. (මස් දළු ඇතිවන්නේ පීනස සහ අසාත්මිකතාව ඇති අයටයි)* නාසය කුටීර දෙකකට වෙන් කරන නාස් ආවාරය ඇදවී එය නාසයේ එක් පැත්තකට බරව පිහිටා තිබීම.* යම් යම් අසාත්මික තාවයන් නිසා නාසයේ ශුක්තිකා ප‍්‍රසර ඉදිමීම.* වාතයේ සිදුවන උෂ්ණත්ව වෙනස (අධික සීතල සහ අධික උණුසුම)* ගෙඩි සහ පිළිකා නිසා ද නාසය අවහිර විය හැකියි.* ඇතැම් ඖෂධ නිසා ද නාසයේ ප‍්‍රසර ඉදිමීමට ඉඩ තිබෙනවා.* නාසයේ ඇතිවන කබොලු සහ ගල් නිසා ද නාසය අවහිර විය හැකියි.නාසයෙන් නිතර පැසවූ සෙම ගලා ඒම, පැහැදිලි දියරයක් ගලා ඒම රෝගයක් ද?සෙම්ප‍්‍රතිශ්‍යාව වැළඳී පැසවූ පසුව දින කීපයක් යන තෙක් නාසයෙන් කහ පාටට සෙම ගලා එනවා. එය සාමාන්‍ය සිදුවීමක්. එහෙත් මෙම තත්ත්වය දිගටම පැවැතීම රෝගී තත්ත්වයක්. මෙයට හේතුව හිස් කබලේ නාසය දෙපස ඇති පීනස් කෝටරක නම් වාත කුහර පැසවීමයි. මෙම කෝටරකවල සෙම එකතු වී බැක්ටීරියා ආසාදන නිසා එම සෙම පැසවනවා.රෝගය මුලදී හඳුනා ගත් විට මේ සඳහා ඉතා සරල ප‍්‍රතිකාර තිබෙනවා. මෙහිදී ඖෂධවලට අමතරව නාසය, හිස අවට ප‍්‍රදේශයට හුමාලය ඇල්ලීම ඉතා සුදුසුයි. රෝගය තරමක් අසාධ්‍ය වී ඇත්නම්, සෙම ඉවත් කිරීම සඳහා ශල්‍යකර්ම කළ යුතුයි.නාසයෙන් පැහැදිලි දියරයක් ගලා ඒම තරමක වෙනස් රෝග තත්ත්වයක්. සෙම්ප‍්‍රතිශ්‍යාව මෑතකදී වැළඳී නොමැති විට නාසයෙන් දියරයක් ගලන්නේ නම් ඒ පිළිබඳව සැලකිලිමත් විය යුතුයි.මෙහිදී සිදුවන්නේ මොළය වටා ඇති මස්තිෂ්ක සුසුම්නා තරලය නාසය තුළින් පිටතට ගලා ඒමයි. බොහෝවිට මෙය සිදුවන්නේ හිසට හදිසි අනතුරක් සිදුවී හිස් කබලේ නාසය අවට ඇති අස්ථි බිඳී ගොස් මොළය වටා ඇති සිවිවලට හානි පැමිණීම නිසයි. අනතුරක් සිදුවූ වහාම මෙම දියරය ගලා එන්නේ රුධිරය සමඟ මිශ‍්‍රව නිසා හඳුනා ගැනීම අපහසුයි. එසේ වුවත් රුධිරය ගලා ඒම අඩුවූ පසුව ද මෙම දියරය නාසයෙන් ගලා එනවා.මෙවැනි රෝගීන් රෝහල් ගත කර ‘ඇඳ විවේකය’ ලබා දිය යුතුයි. හිස කඳට වඩා උස් මට්ටමකින් තැබූ විට හිස් කබල තුළ පීඩනය අඩුවීම නිසා දියරය ගලා ඒම අඩු වෙනවා. ඉතා කලාතුරකින් හිසට අනතුරක් සිදු නොවූ අවස්ථාවකදී ද නාසයෙන් මස්තිෂ්ක සුසුම්නා තරලය ගලා ආ හැකියි. එසේ වන්නේ මොළය ආශි‍්‍රතව ඇතිවන ගෙඩි, පිළිකා වලින් මොළය වටා ඇති සිවියට හානි පැමිණීම නිසයි.සාකච්ඡාවකින් සකස් කළේ ගාමිණි සුසන්ත</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=av09041917</link>
    <topic>රූ විසිතුරු</topic>
    <author/>
    <content>කවරයේ කතාවරජ මඟුලට රාජකීය මගුල් කරත්තය සූදානම්අනුන්ට ‘කපන්න’ ගියොත් කැපෙන්නේ අපිවමයිලංකාවේ රසිකයින්ට මම ආදරෙයි - තන්මේ චතුර්වේදිනව මඟකට ෆෙං ෂුයි - 8ස්වර්ණවාහිනියේ නාලක යුග දිවියටතේරුමක් නැතිව ඉන්න එක එයාලට ප‍්‍රශ්නයක් (රසදුන නව කථාව)අසාමාන්‍ය ආදර කතාවක්!සීගිරි අඩවියෙන් මතු වූ බිංදුශාරුක්-ආක්ෂේ සීතල යුද්ධය ගිනි කෙළියක් වෙයි ද?කොහොමද තොරතුරුවිවාහය මගේ ඇසින්‘එදා හිටපු පෙ‍්‍ර්ක්ෂකයන් අදත් මාත් එක්ක ඉන්නවා’අපි එකම රෑනෙ කුරුල්ලෝබුවා අවුරුදු උළෙලක අසිරිය විඳෙව්වෙමිසෙම්-සොටු ගලන්නේ ගඳ-සුවඳ නොදැනෙන්නේ ඇයි?රූ විසිතුරුනටන්න බැරි මිනිහට පොළොව ඇදයි ලු. සමතලයක හැරෙන්න අනෙක් තැනක නටන එකත් ඇඟට ගුණ නෑ. සුපුරුදු නැටුමින් මිදුණු සුවිශේෂ අවස්ථාවක් ;ම්. මේක එක විදියකින් ජිම්නාස්ටික් සංදර්ශනයක කෑල්ලක් වගේ. මිලාන් වලට නුදුරු අයාගෝ හී පැවැති 3 වැනි යුරෝපීය පිරිමි කලාත්මක නිරූපණ සූරතා තරගයේ එක් ඉසව්වකදියි මෙය දක්නට ලැබුණේ.අවදානම් නිරීක්ෂණයක්. ඒත් නොකරත් බෑනේ. මේ ඉංජිනේරුවා වානේ කේබල් හයි – හත්තිය ගැන බැම්ම ගැන රපෝර්තු කරන්න ඕනෑ. ලන්ඩනයේ ‘මිලේනියම් බි‍්‍රජ්’ නඩත්තු කටයුතු සඳහා වෙන්කැරුණු සිව්දින තුළ තමයි මෙවන් දර්ශන දක්නට ලැබුණේ. 2000 දී ආරම්භ කරන ලද පදිකයන් ට පමණක් වෙන් වූ මේ පාලම සෑම දෙවසරකට වරක් ම පරීක්ෂණ කටයුතු සඳහා දින කීපයක් වසා තැබෙනවා. ඒ දවස් කීපයේ ඉංජිනේරුවන්ට ‘කප්පරකට’ වැඩ.මනාලියක ගේ ඇඳුමේ ලස්සනම අංගයක් වේල්පොට. සුදු සේලයක් වගේ දිගට දිගේ ඇදෙන වේල්පොට අල්ලන් යන්නේ පුංචි මල් කුමාරියො. හැබැයි මේ වේල්පොට අල්ලන් යන්න නම් මල් කුමාරියො සිය ගණනක් හොයාගන්න වේවි. රුමේනියාවේ මෝස්තර නිරූපිකාවක් මනාලියක ගේ වෙස්ගෙන මේ සූදානම් වෙන්නෙත් වාර්තාවක් තබන්න. ලෝකයේ දිගම වේල්පොට සහිත මංගල ඇඳුම ඇඳි මනාලිය ඇය වෙන්න බැරි නෑ. මේ වේල්පොටේ දිග කෙතරම් ද දන්නව ද? මීටර් 1,579 ක්.ලෝක වාර්තා තබන්නට ‘ඔට්ටු - මට්ටුවෙන’ කට්ටිය හැම රටකම දකින්න පුළුවන්. කුරුලු රංචුවක් වගේ මේ ඔබ දකින්නේ පැරිෂුට් භටයන් පිරිසක්. ගණනින් නම් 126 දෙනෙක්. මේ හදන්නේ ගුවන් කරණම් පිළිබඳ කලින් තිබූ වාර්තාවක් බිඳින්න. එහිදී එකතුවෙලා හිටියෙ පැරෂුට් භටයන් 113 ක් පමණයි. නව වාර්තාව තබන්න අර අදින්නේ කැලිෆෝනියාවේ ගුවන් කරණම් ආයතනයක පුහුණුව ලැබූ පිරිසක්.කුණු කසල කෞතුකාගාරයක් ගැන ඔබ මින් පෙර අහලා නැතුව ඇති. ඒත් ලෝකයේ එවැනි දේත් තිබෙනවා. පෙන්සිල්වේනියාවෙ ස්ට‍්‍රැට්ෆෝඩ්වලයි කසළ කෞතුකාගාරයට යන කෙනකුට මුලින් ම දකින්න ලැබෙන්නෙ අ’24 ක් උස මේ මූර්තිය. මූර්තියේ බර ගැනත් සඳහන් කරන්න ඕනෑ. ඒ මොකද දන්නව ද? මූර්තියෙ බර තීරණය කැර තිබෙන්නෙ එරට වැසියකු වසරකට විසි කරන කුණු කන්දරාවේ බරට සමානව. ඒ බර සුළු නෑ. රාත්තල් 1,000 ක්.යතුරු පැදි පිම්මක්. යතුරු පැදියකට මොනතරම් උඩකින් පන්නන්න පුළුවන් ද? අශ්වයෙක් නේරංජනා ගඟින් පැන්නා වගේ. කොහොම වුණත් මේ පිම්ම පනින්නේ ඉස්තාන්බුල් හී ‘බ්ලූ මොස්ක්’ පල්ලිය ඉදිරිපිටදියි.සිඟිති-සිඟිත්තියන් අවියක් දකින්නෙත් සෙල්ලම් බඩුවක් වගේ. නැත්නම් මෙහෙම අස්සෙන් ඔළුව දාවි ද? හැබැයි මේ අවස්ථාව විරල ඡායාරූපයක් මවන්න නිමිත්තක් වුණා. හමුදා නිලධාරින් මෙරෙසින්වල මෙසේ පෙළ ගැසී සිටියේ චෙක් ජනාධිපතිවරයාට හා ඊශ‍්‍රායල ජනාධිපතිවරයාට උත්තමාචාරය දක්වන්නයි.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=ay0904191</link>
    <topic>දුෂ්කර ගම්වලට සෙත සදන බස්නාහිර ගම් උදානය</topic>
    <author>නිහාල් පී. අබේසිංහ</author>
    <content>දුෂ්කර ගම්වලට සෙත සදන බස්නාහිර ගම් උදානයගම්පහ අලුත් වෙලාබස්නාහිර පළාතේ නොදියුණු ගම්මාන සඳහා පූර්ණ යටිතල පහසුකම් ලබාදී, එහි ගම්වැසියනට යහපත් අනාගතයක් උරුම කර දීම පිණිස බස්නාහිර පළාත් සභාව ‘බස්නාහිර පළාත් ගම් උදානය’ නමින් අලුත් වැඩසටහනක් කි‍්‍රයාත්මක කරයි. ඒ යටතේ දැනටමත් එවැනි ගම්මාන තුනක් සඳහා රුපියල් කෝටි 3 ක වියදමින් යටිතල පහසුකම් ලබාදී තිබේ. රටේ දියුණුම පළාත ලෙස නම් දරා සිටිය ද බස්නාහිර පළාත ඇතුළත ද දුප්පත් ප‍්‍රාදේශීය ලේකම් කොට්ඨාස බල ප‍්‍රදේශ ඇති බව කීවොත් ඔබ පුදුමයට පත් වනු ඇත.2007 වර්ෂයේ ජන හා සංඛ්‍යාලේඛන දෙපාර්තමේන්තුව විසින් කළ නිල දරිද්‍රතා රේඛාවෙන් පහළ සිටින පවුල් පිළිබඳ සමීක්ෂණයේ තොරතුරු අනුව බස්නාහිර පළාත ඇතුළත ද දිළිඳු මට්ටමේ පවතින ගම්මාන ඇතුළත් ප‍්‍රාදේශීය ලේකම් කොට්ඨාස 3 ක් අනාවරණය විය. ඒ වලල්ලාවිට, දොම්පේ සහ හංවැල්ලයි.එම ප‍්‍රාදේශීය ලේකම් කොට්ඨාසවල දුප්පත් ගම්මාන තෝරාගෙන ඒවා සංවර්ධනය කිරීමට බස්නාහිර පළාත් සභාව 2008 වසරේදී නව ව්‍යාපෘතියක් කි‍්‍රයාත්මක කළේ ය. කළුතර වලල්ලාවිට ප‍්‍රාදේශීය ලේකම් කොට්ඨාසයේ වීරකන්ද ගමත්, කොළඹ හංවැල්ල ප‍්‍රාදේශීය ලේකම් කොට්ඨාසයේ පඤ්ඤාගුල ගමත්, ගම්පහ දිස්ති‍්‍රක්කයේ දොම්පේ ප‍්‍රාදේශීය ලේකම් කොට්ඨාසයේ උඩවෙල ගමත් එසේ තෝරාගත් ගම්මාන වෙයි.බස්නාහිර පළාත් සභාවේ 20 වැනි සංවත්සරය වෙනුවෙන් මෙම වැඩසටහන ද කි‍්‍රයාවට නැංවුණු බව බස්නාහිර පළාත් ලේකම් වික්ටර් සමරවීර මහතා පවසයි.පඤ්ඤාගුල විදුහල් මාර්ගයමේ තෝරාගත් ගම්මාන තුනම පිහිටා ඇත්තේ ඉතා දුෂ්කර ගමනාගමනයට අපහසු ප‍්‍රදේශවල ය. ඒ ගම්මානවලට ආර්ථික හා සමාජ යටිතල පහසුකම් අවම ලෙස පවතී. ඒ ප‍්‍රදේශවල ජනතාවට සෞඛ්‍ය හා අධ්‍යාපන සේවා ලබා ගැනීමට දැඩි අපහසුතාවක් තිබිණි. ණය ගැති බව මූල්‍ය පහසුකම් අවම බව පැහැදිලිව දක්නට ලැබිණි. ඒ ගම්මානවල ජනතාවට සම්පත් හා සේවා නිසි පරිදි ලබා ගැනීමට සහ ලබාදීමට බාධක තිබූ බවත් කෘෂි භෝග මධ්‍ය පරිමාණ කර්මාන්ත සඳහා මූල්‍ය තාක්ෂණ හා වෙළෙඳ පළ පහසුකම් හා තොරතුරු නිසි පරිදි මේ ප‍්‍රදේශවලට ළඟා නොවුණු බව ද බස්නාහිර පළාත් සභාවේ ජ්‍යෙෂ්ඨ සහකාර ලේකම් (සැලසුම්) චින්තා චේතියවර්ධන මහත්මිය පැවසුවා ය.කළුතර දිස්ති‍්‍රක්කයේ වලල්ලාවිට ප‍්‍රාදේශීය ලේකම් බල ප‍්‍රදේශයට අයත් වීරකන්ද ගම ගිරිදුර්ග හා වන දුර්ගවලින් ගහන ප‍්‍රදේශයකි. මේ ප‍්‍රදේශය මාර්ග පහසුකම් ඉතාමත් විරල ගම්මානයකි. ප‍්‍රධාන මාර්ගයෙන් කිලෝ මීටර් 4 ක් දුරින් පිහිටි මෙම ග‍්‍රාම නිලධාරි කොට්ඨාස හෙක්ටයාර 218 ක් පුරා විසිරී පවතී. පවුල් 118 ක් පදිංචි මෙහි ජනගහනය 482 කි. පොල්ගස්යාය හා වීරකන්ද යන ගම් කාණ්ඩවලදි යුක්ත මෙහි නිසි ලෙස කි‍්‍රයාත්මක වන සමාජ සංවිධානය මරණාධාර සමිතිය පමණි.ගම්පහ දිස්ති‍්‍රක්කයේ වඩාත් ම දුප්පත් ප‍්‍රාදේශීය ලේකම් කොට්ඨාසය වනුයේ දොම්පේ ප‍්‍රාදේශීය ලේකම් කොට්ඨාසයයි. ඊට අයිති අංක 378 බී දරණ උඩවෙල ග‍්‍රාම නිලධාරි බල ප‍්‍රදේශය කඳුකර ප‍්‍රදේශවලින් ගහන සොබා සෞන්දර්යය අතින් අනූන නමුත් මාර්ග පහසුකම් ඉතා අවම ගම්මානයකි.පවුල් 125 ක් පදිංචි මෙහි ස්ථිර නිවාස 98 කි. අර්ධ ස්ථිර නිවාස 7 කි. තාවකාලික නිවාස 18 කි. ගම් වාසින්ට විදුලිය නොමැති වීම ද අධ්‍යාපනය සම්බන්ධ ගැටලු හා ප‍්‍රාථමික සෞඛ්‍ය පහසුකම් පිළිබඳ ගැටලු බහුලය. මෙය ගම් 6 කින් සමන්විතය. ගලඋඩකන්ද, අලබලන් කන්ද ඉත්තෑගලකන්ද, උඩවෙල කුඩුම්බිකන්ද හා හිස්වැලිකන්ද ඒ ගම්මානයි.කොළඹ දිස්ති‍්‍රක්කයේ හංවැල්ලේ පඤ්ඤාගුල හංවැල්ලේ දුප්පත්ම ග‍්‍රාම නිලධාරි බල ප‍්‍රදේශයයි. පුද්ගලයන් 795 පදිංචි මෙහි භූමි ප‍්‍රමාණය හෙක්ටයාර් 245 කි. රැකියා නියුක්ත පුද්ගලයන් 371 ක් මෙහි සිටියත් මෙහි මාර්ග පහසුකම් අනෙක් යටිතල පහසුකම් අවම ය. පාසල පිළිබඳව සෞඛ්‍ය කටයුතු පිළිබඳව ගැටලු බහුල ය.මෙහි වගවත්ත, කිරිඅගුල, පඤ්ඤාගල යනුවෙන් ගම් තුනක් ඇත.බස්නාහිර පළාත් සභාවේ නියෝජ්‍ය ප‍්‍රධාන ලේකම් (සැලසුම්) චින්තා චේතියවර්ධන මහත්මිය පවසන ආකාරයට මේ සියලු ගම්මාන සංවර්ධනය කෙරුණේ අදාළ ගම්මානවල ජනතාව විසින් ඉදිරිපත් කරන ලද යෝජනා අනුවයි. ඒ සඳහා බස්නාහිර පළාත් ප‍්‍රධාන ලේකම් කාර්යාලීය සැලසුම් අංශය ප‍්‍රාදේශීය ලේකම්, ග‍්‍රාම නිලධාරි සහ ප‍්‍රදේශයේ අනෙකුත් රාජ්‍ය නිලධාරීන් ස්වේච්ඡා සමිති නියෝජිතවරු මහජනතාව සමඟ ජන හමු පවත්වා ප‍්‍රථමයෙන් කි‍්‍රයාත්මක කළ යුතු යෝජනා වලට ප‍්‍රමුඛතාව ලබා දුන්නේ ය.“මේ අනුව අපි එක ග‍්‍රාම නිලධාරි වසමක් සඳහා රුපියල් කෝටියකට ආසන්න මුදලක් ලබාදුන්නා. දුෂ්කර මාර්ග සංවර්ධනයට කුඩා පාලම් ඉදිකිරීමට, බෝක්කු ඉදි කිරීමට හා පිළිසකර කිරීමට විදුලි බලය ලබාදීමට ග‍්‍රාමීය ජල සම්පාදන ක‍්‍රම කි‍්‍රයාත්මක කිරීමට පාසල් සඳහා අවශ්‍ය යටිතල පහසුකම් ලබාදීමට සනීපාරක්ෂක කටයුතු සඳහා අවශ්‍ය පියවර ගැනීමට අපි කටයුතු කළා” චේතියවර්ධන මහත්මිය පැවසුවා ය.මේ ගම් තුන සංවර්ධනය කිරීමට 2008 වසර සඳහා කි‍්‍රයාත්මක වූ ව්‍යාපෘති ඉතා කඩිනමින් හා මනා ප‍්‍රමිතියකින් යුතුව කි‍්‍රයාවට නැංවීය. මේ ව්‍යාපෘති කී‍්‍රයාත්මක කිරීමේදී යොදාගත් ප‍්‍රධානම සුවිශේෂ කි‍්‍රයාමාර්ගය වූයේ ප‍්‍රජා දායකත්වය ලබාගැනීමයි.වලල්ලාවිට ප‍්‍රාදේශීය ලේකම් බල ප‍්‍රදේශයේ වීරකන්ද වසමට මේ බස්නාහිර පළාත් සභාවේ ගම් උදානය යටතේ වියදම් කර ඇති සම්පූර්ණ මුදල රුපියල් කෝටියකට ආසන්නය. ඊට අමතරව විවිධ සේවා රැසක් ද අලුතින් ගමට ලබාදී ඇත.උඩවෙල ග‍්‍රාමීය ලේකම් කාර්යාලයඒ අනුව වීරකන්ද ගම සඳහා විවිධ අයුරින් යටිතල පහසුකම් සංවර්ධනය කිරීමට කටයුතු කරන ලදී. මින් ප‍්‍රධානම තැන ගත්තේ මාර්ග ඉදිකිරීම් හා මාර්ග කොන්කී‍්‍රට් කිරීමේ ව්‍යාපෘතියි. ඒ අනුව ගමේ පිහිටි ප‍්‍රධාන මාර්ග 5 ක් සංවර්ධනය කෙරිණි.තේ කර්මාන්ත ශාලාව අසල සිට වීරකන්ද පාසල දක්වා මාර්ගය මෙන් ම තේ කර්මාන්ත ශාලාව අසල සිට පොල්ගස්යාය ගම්මානයට පිවිසෙන මාර්ගයත් මේ යටතේ කොන්ක‍්‍රීට් පාරවල් බවට පත් කෙරිණි. ඊට අමතරව වීරකන්ද පාසල අසල සිට වීරකන්ද ගම්මානය දක්වා වූ මාර්ග කොටස කොන්කී‍්‍රට් අතුරා පිළිසකර කළ අතර වීරකන්ද ළමා සංවර්ධන මධ්‍යස්ථානය අසල දොළ හරහා පෙට්ටි බෝක්කු ඉදිකිරීම ද කරන ලදී. වීරකන්ද පාසලේ සිසු දරුවන්ට වැසිකිලි හා ජල පහසුකම් ලබාදීම ද මේ ගම් උදාන වැඩ පිළිවෙළ යටතේ සිදුවිය.විදුලිය මේ ගමට තිබුණේ ම නැත. ඒ අනුව වීරකන්ද මුළු ගමම ආවරණය වන පරිදි ට‍්‍රාන්ස්ෆෝමරයක් යොදා ප‍්‍රමාණවත් පරිදි විදුලිය ලබාදීමට මේ වැඩසටහන යටතේ කටයුතු යොදා ඇත. එහි මුළු වියදම රුපියල් ලක්ෂ 23 කට අධික ය.වීරකන්ද ගමට ජලය ලබාදුන් වීරකන්ද පානීය ජල ව්‍යාපෘතිය ප‍්‍රතිසංස්කරණය කිරීමට ද මේ යටතේ සිදුකිරීමට පියවර ගෙන ඇත.මේ අයුරින් මුළු වීරකන්ද ගමම සංවර්ධනය කිරීමට පියවර ගැනීම මගින් ගමේ පදිංචි 500 ක් පමණ දෙනාට ඍජුව හා තවත් ගමට නිතර යන එන අය දහස් ගණනකට වක‍්‍රව සෙත සැලසී ඇත.දොම්පේ උඩවෙල ගමට ද ගම් උදාන වැඩපිළිවෙළ යටතේ රුපියල් ලක්ෂ 90 කට ආසන්න සංවර්ධන කටයුතු කි‍්‍රයාත්මක කෙරේ. ඒ යටතේ ප‍්‍රධානතම කටයුත්ත වූයේ ඉතා අබලන්ව පැවැති උඩවෙල ප‍්‍රධාන මාර්ගය ප‍්‍රතිසංස්කරණය කිරීමයි. අදියර දෙකකින් යුත් මේ මුළු ව්‍යාපෘතියට රුපියල් ලක්ෂ 14 ක් පමණ වැය වේ. හිස්වැලිකන්ද හරහා හොරේපොත්ත දක්වා වූ මාර්ගය ද රුපියල් ලක්ෂ 20 ක් පමණ වැය කර ප‍්‍රතිසංස්කරණය කිරීමට පියවර ගෙන ඇත.මෙතෙක් බලවත් අඩුපාඩුවක්ව පැවැති ග‍්‍රාම ලේකම් කාර්යාලයක් ද උඩවෙල ගමේ පිහිටුවූයේ මේ වැඩසටහන යටතේය. ඒ සඳහා ඇස්තමේන්තු වියදම රුපියල් ලක්ෂ 12 ක් පමණ විය.උඩවෙල - කූට්ටිවිල යා කරන ප‍්‍රධාන පාලම සකස් කිරීමද ගම් උදාන වැඩසටහන යටතේ සිදු විය. ඒ අනුව ගම් දෙකේ ම ජනතාවට සැලසුණු සෙත අති විශාලය. පාලමේ මුළු වියදම රුපියල් ලක්ෂ 7.5 ක් විය.ප‍්‍රදේශයේ අධ්‍යාපනය දියුණු කිරීමේ අරමුණින් උඩවෙල ශෙලතලාරාම දහම් පාසල සඳහා උපකරණ ලබාදීම ද හිස්වැල්ල කනිටු විදුහලේ ආරක්ෂිත වැට ඉදිකිරීම ද කි‍්‍රයාත්මක වෙමින් තිබේ.වීරකන්ද ගමේ වාරි ව්‍යාපෘතියක්හංවැල්ලේ පඤ්ඤාගුල වසමේ ලොකුම ප‍්‍රශ්නය වූයේ මාර්ග පද්ධතියේ තිබුණු දුර්වලතාවයි. ඒ අනුව ගම් උදාන වැඩපිළිවෙළ යටතේ පඤ්ඤාගුල ප‍්‍රධාන මාර්ගය කොන්කී‍්‍රට් කිරීමට පියවර ගෙන තිබේ. ඒ සඳහා රුපියල් ලක්ෂ 45 ක් පමණ ලබාදී ඇත.මීට අමතරව පඤ්ඤාගුල මහා විද්‍යාල පාර කොන්කී‍්‍රට් කිරීමටත් මහවත්ත දෙමළ මහා විද්‍යාල පාර කොන්කී‍්‍රට් කිරීමටත් පියවර ගෙන තිබේ. පඤ්ඤාගුල ග‍්‍රාම නිලධාරි වසමේ සියලු සංවර්ධන කටයුතු සඳහා රුපියල් ලක්ෂ 68 ක් පමණ වෙන් කර ඇත.බස්නාහිර පළාතේ ප‍්‍රධාන ලේකම් වික්ටර් සමරවීර මහතා පවසන පරිදි මෙම ගම්වල සංවර්ධන කටයුතු දියුණු කිරීමෙන් පසු බස්නාහිර පළාත් සභාව ඒ ගම් අතහැර දමනු නොලැබේ. ඒවා සමඟ තවදුරටත් සම්බන්ධ වී ඒ ප‍්‍රදේශවල ජනතාවගේ ජීවන තත්ත්වය නගා සිටුවීමට සහාය වීම ද මෙම වැඩසටහනේ තවත් අරමුණකි.ආර්ථික ශක්තිය අතින් පසුබා සිටින ග‍්‍රාමීය ප‍්‍රදේශවල ජනතාව බළ ගන්වා ස්වශක්තිය මගින් නැඟී සිටීමට අත්වැලක් සැපයීම මෙහිදී අපේක්ෂා කෙරේ.ප‍්‍රථම අදියරේ යටිතල පහසුකම් සංවර්ධනය කිරීමෙන් පසු ඉහත ගම්වල ජනතාවගේ සමාජ, ආර්ථික මට්ටම් නංවාලීමට ඉවහල් වන වෘත්තිය පුහුණු වැඩසටහන්, පරිසර සංරක්ෂණ වැඩසටහන් ස්වයංරැකියා වැඩසටහන් සඳහා තරුණ පරපුර යොමු කරවීමට ද තවත් මාර්ගෝපදේශන වැඩ පිළිවෙළක් සකස් කර ඇත. ඉහත ප‍්‍රතිලාභි ගම්වල බොහෝ දෙනකු හමුවීමට ද අපට අවස්ථාව ලැබිණ. ඒ සියලු දෙනාගේ අදහස වූයේ එලෙස තම දුෂ්කර ගම්මානවලට විශාල පහසුකම් රැසක් එක් වරම ලබාදීම නිසා මෙතෙක් වනගතව තිබුණු තම ගම්මානවල සුවිශාල සංවර්ධනාත්මක පරිවර්තනයක් සිදුවෙමින් පවතින බවයි.“අපි අඳුරේ කැලේ හිටියේ. යන්න එන්න පාරක් තිබුණේ නැහැ. ළමයින් ඉස්කෝලේ යැවුවාට ඉගැන්වීමේ පහසුකම් තිබුණේ නැහැ. පාරවල්වල පයින්වත් යන්න බැරුවයි තිබුණේ. ඒ තත්ත්වයක් යටතේ මේ විදියට අපේ ගම්වලට පාරවල් විදුලිය ලබාදීලා ගම් සංවර්ධනය කිරීම පිළිබඳව ජනාධිපති තුමාටත් බස්නාහිර පළාත් සභාවටත් ස්තුතිවන්ත වෙනවා” ඒ ගම්වල පදිංචිකරුවන්ගේ හඬයි.නිහාල් පී. අබේසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=ay0904192</link>
    <topic>ගම්පහ අලුත් වෙලා</topic>
    <author>සටහන සුභද්‍රා දේශප‍්‍රිය ඡායාරූප - පී. ඩී. රංජිත්</author>
    <content>දුෂ්කර ගම්වලට සෙත සදන බස්නාහිර ගම් උදානයගම්පහ අලුත් වෙලාමහින්ද චින්තන දස අවුරුදු සැලැස්ම යටතේ පසුගිය වසර තුනක කාලයක් තුළ විශාල සංවර්ධන ව්‍යාපෘති රැසක් ගම්පහ දිස්ති‍්‍රක්කයේ කි‍්‍රයාවට නැංවිණි. සෑම ගමක් ම නගරයක් ම ආවරණ වන පරිදි එම ව්‍යාපෘති කි‍්‍රයාවට නංවා තිබේ.ජාතික සවිය ගමනැඟුම, මග නැඟුම, සමෘද්ධි සංවර්ධන ව්‍යාපෘති යටතේ විශාල ප‍්‍රතිපාදන ප‍්‍රමාණයක් ඒ සඳහා වෙන් කෙරිණි. දිස්ති‍්‍රක්කයේ ග‍්‍රාම සේවා වසම් 1177 ම ආවරණය වන පරිදි ග‍්‍රාමීය සංවර්ධන කටයුතු සිදු කිරීමට හැකියාව ලැබී තිබේ. ඒ යටතේ ග‍්‍රාමීය යටිතල පහසුකම් වැඩිදියුණු කිරීම ග‍්‍රාමීය මාර්ග, ප‍්‍රජා ශාලා ඉදිකිරීම, සමෘද්ධි සංවර්ධන ව්‍යාපෘති යටතේ ස්වයං රැකියා සඳහා ණය ලබාදීම, දිරිය නිවාස ණය ලබාදීම ද සිදුකර තිබේ. ගම නඟා රට නඟමු සංකල්පය යටතේ හඳුනාගත් ප‍්‍රදේශවල ආදර්ශ ගම්මාන දහතුනක් මේ වනවිට ආරම්භ කැර තිබේ.ගම්පහ දිස්ති‍්‍රක්කයේ සංවර්ධන ව්‍යාපෘති සඳහා ගිය වසරේ මිලියන 8000 වැයකර තිබෙන අතර මේ වසරේ මේ වන විටත් මිලියන 7000ක මුදලක් වැයකර තිබේ.ගම්පහ දිසාවේ තවත් සංවර්ධන ව්‍යාපෘතියක්ගම්පහ දිසාවේ ගමනැඟුම වැඩසටහන සඳහා මිලියන 728 මුදලක් වැය කර ඇති අතර ඒ යටතේ ව්‍යාපෘති 1184 ක් ග‍්‍රාමීය මට්ටමින් කි‍්‍රයාත්මක කෙරිණි. සෑම ප‍්‍රාදේශීය ලේකම් කොට්ඨාසයකම පාරවල් කොන්කී‍්‍රට් කිරීම යටතේ මිනුවන්ගොඩ ප‍්‍රාදේශීය ලේකම් කොට්ඨාසයේ කොන්කී‍්‍රට් කරන ලද ග‍්‍රාමීය මාර්ගයක්.පන්නල – මානිංගමුවේ මාඔය හරහා ඉදිකෙරෙන පාලමයි මේ. ගම්පහ සහ කුරුණෑගල දිස්ති‍්‍රක්ක යා කරන මේ පාලමට මිලියන 160ක් වැයකර තිබේ. මේ වසර අවසානවීමට පෙර පාලමේ වැඩකටයුතු අවසාන කිරීමට නියමිතයි.ප‍්‍රජා ජල සම්පාදන සහ සනීපාරක්ෂක ව්‍යාපෘතිය යටතේ මිනුවන්ගොඩ ආරච්චි වත්ත ප‍්‍රදේශයේ ඉදිකර ඇති ප‍්‍රජා ජල සැපයුම් කුලුනක්. මේ මඟින් පවුල් 300කට පානීය ජලය ලබාදීමට හැකි වී තිබේ. පාසල් පානීය ජල ප‍්‍රශ්නයටද එමඟින් විසඳුම් ලැබී තිබේ.ගම්පහ නගර මධ්‍යයේ දුම්රිය හරස් මඟ හරහා ඉදිකෙරෙන මේ ගුවන් පාලම මං තීරු දෙකකින් යුතු වන අතර මීටර් 900 ක් දිගය. ගුවනින් මීටර් 350ක් වෙයි. මිලියන 211 ක් ඒ සඳහා වෙන්කොට ඇති අතර මේ වසර අවසාන වීමට පෙර මෙහි කටයුතු අවසන් කිරීමට නියමිතයි.ගම්පහ අස්ගිරිය උද්‍යානයේ වැව ප‍්‍රතිසංස්කරණය කිරීමෙන් පසුසටහන සුභද්‍රා දේශප‍්‍රිය ඡායාරූප - පී. ඩී. රංජිත්</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=aj0904191</link>
    <topic>එල් බී ෆිනෑන්ස් නුවරඑළියේත් පොලොන්නරුවේත් නව ශාඛා</topic>
    <author/>
    <content>එල් බී ෆිනෑන්ස් නුවරඑළියේත් පොලොන්නරුවේත් නව ශාඛාවිශාලතම ශල්‍යාගාර සංකීර්ණය නවලෝක රෝහලේ දී ඇරේභාණ්ඩ සැපයීමේ ගිවිසුමකට අස්සන්ආපිකෝ සුපර්සෙන්ටර්ස් බඩු ගත්තොත් වාසිසෙන්ට‍්‍රල් ෆිනෑන්ස් ඉතුරුම් ගිණුම් හිමියන්ට 'අවුරුදු බෝනස්'ක්‍රෙඩිට් කාඩ් ගනුදෙනු සටහන් යන්ත‍්‍රවලට CDMA තාක්ෂණයභාණ්ඩ 4000ක් බදු නැතිව පාකිස්ථානයටඉසිපතන විදුහලේ රන් කැකුළු සංසදයක්ජනශක්ති ඉන්ෂුවරන්ස් ඉහළම ලාබයක් උපයයිසෙලින්කෝ ලයිෆ් ෆැමිලි සවාරියෙන් විසි දෙනෙකුට සුපිරි නෞකාවක චාරිකාවක්ඩොලර් ලක්ෂ 80 ක ආයෝජනයකින් DHLකැපිටල් AEIඒකාබද්ධ ව්‍යාපෘතියක්කෘෂි කර්මාන්තය පදනම් කරගත් මූල්‍ය අවශ්‍යතාවනට ශක්තියක් වෙමින් එල්.බී. ෆිනෑන්ස් ශාඛා ජාලය ග‍්‍රාමීය ප‍්‍රදේශ දක්වා තවත් පුළුල් කරයි.එල්.බී. ෆිනෑන්ස් නුවරඑළිය සහ පොලොන්නරුවේ සිය ශාඛා විවෘත කළේ එම ප‍්‍රදේශවල ජීවත්වන කෘෂිකර්මාන්තය හා බැඳුණු ජීවන රටාවකින් යුත් ජනතාවගේ පහසුව උදෙසා ය.එල්.බී. ෆිනෑන්ස් වඩාත් දුර බැහැර ප‍්‍රදේශ කරා ද ව්‍යාප්ත වූයේ එම ප‍්‍රදේශවල මූල්‍ය ගනුදෙනු සඳහා ඇති පහසුකම් අවම මට්ටමක පැවතීම සැලකිල්ලට ගනිමිනි. මේ අරමුණ පෙරදැරි කරගනිමින් සමාගම තම උකස් මධ්‍යස්ථාන පිටිගල, මහියංගනය, මාතලේ, මොනරාගල සහ ඇඹිලිපිටිය වැනි ප‍්‍රදේශවල විවෘත කිරීම නිසා දැන් එම ප‍්‍රදේශයන්හි ජීවත්වන සුළු පරිමාණ පාරිභෝගිකයින්ට ද රටෙහි ප‍්‍රමුඛස්ථානයෙහිම සිටින මූල්‍ය සමාගමක සේවාවන් ලබාගැනීමේ අවස්ථාව උදාවී ඇත.උකස් මධ්‍යස්ථාන 36 ක්, ශාඛා 20 ක් හා ප‍්‍රධාන කාර්යාලයකින් සමන්විත සවිමත් පදනමක් සහිත වූ එල්.බී. ෆිනෑන්ස් මූල්‍ය ක්ෂේත‍්‍රයේ අනභිබවනීය ස්ථානයක රැඳෙමින් ස්ථාවර තැන්පතු කුළී සින්නක්කර, සුළු පරිමාණ මූල්‍ය පහසුකම්, ඇපකර ලිපි, කල්බදු පහසුකම්, කෘෂිකාර්මික මූල්‍ය පහසුකම්, උකස් සේවාව සහ වෙස්ටන් යුනියන් ක්ෂණික මුදල් හුවමාරුව වැඩ පුළුල් පරාසයකින් යුත් සේවාවන් සලසනු ලබයි. "වඩාත් දුෂ්කර ප‍්‍රදේශවල අපේ ශාඛාවන් ස්ථාපනය කිරීමේදී අපි වැඩි අවධානයක් යොමු කළේ එම ප‍්‍රදේශවලට ම විශේෂ වූ අවශ්‍යතාවයන් වෙතටයි".එල්.බී. ෆිනෑන්ස් හි කළමනාකාර අධ්‍යක්ෂක සුමිත් ආදිහෙට්ටි මහතා කියයි. උකස් පහසුකම්, තී‍්‍රරෝද රථ සහ කෘෂිකර්මය සඳහා භාවිතා කෙරෙන මෙවලම් සඳහා ණය හා කල්බදු පහසුකම් වැනි දේ ග‍්‍රාමීය ප‍්‍රදේශවල ප‍්‍රධාන අවශ්‍යතාවයන් වන නිසා එම අවශ්‍යතාවයන් සලසාදීම අපගේ වගකීමක්" බව ද ඒ මහතා තවදුරටත් කීය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=aj0904192</link>
    <topic>විශාලතම ශල්‍යාගාර සංකීර්ණය නවලෝක රෝහලේ දී ඇරේ</topic>
    <author/>
    <content>එල් බී ෆිනෑන්ස් නුවරඑළියේත් පොලොන්නරුවේත් නව ශාඛාවිශාලතම ශල්‍යාගාර සංකීර්ණය නවලෝක රෝහලේ දී ඇරේභාණ්ඩ සැපයීමේ ගිවිසුමකට අස්සන්ආපිකෝ සුපර්සෙන්ටර්ස් බඩු ගත්තොත් වාසිසෙන්ට‍්‍රල් ෆිනෑන්ස් ඉතුරුම් ගිණුම් හිමියන්ට 'අවුරුදු බෝනස්'ක්‍රෙඩිට් කාඩ් ගනුදෙනු සටහන් යන්ත‍්‍රවලට CDMA තාක්ෂණයභාණ්ඩ 4000ක් බදු නැතිව පාකිස්ථානයටඉසිපතන විදුහලේ රන් කැකුළු සංසදයක්ජනශක්ති ඉන්ෂුවරන්ස් ඉහළම ලාබයක් උපයයිසෙලින්කෝ ලයිෆ් ෆැමිලි සවාරියෙන් විසි දෙනෙකුට සුපිරි නෞකාවක චාරිකාවක්ඩොලර් ලක්ෂ 80 ක ආයෝජනයකින් DHLකැපිටල් AEIඒකාබද්ධ ව්‍යාපෘතියක්වෛද්‍ය පී. අන්තෝනිස් මහතා ශල්‍යාගාර සංකීර්ණය විවෘත කළ අවස්ථාව.නවලෝක රෝහලේ විශාලතම ශල්‍යාගාර සංකීර්ණය පසුගියදා විවෘත විය. එය පෞද්ගලික රෝහල් අංශයේ විශාලතම ශල්‍යාගාර සංකීර්ණය ද වෙයි.මේ සංකීර්ණයට ශල්‍යාගාර 14 ක් ඇතුළත් වේ. මෙහි ආයෝජනය රු. බිලියන 1.5 කි.නවලෝක රෝහලේ දී 1985 දී පළමු වැනි ශල්‍යකර්මය සිදු කළ දොස්තර පී. ආර්. අන්තොනීස් මහතා මෙම සංකීර්ණය විවෘත කිරීම සඳහා ආරාධනය ලැබ සිටියේ ය. එම අවස්ථාවට මහාචාර්ය ඒ.එච්. ෂෙරිෆ් ඩීන්, මහාචාර්ය හර්ෂ සෙනවිරත්න, මහාචාර්ය මන්දික විජේරත්න, දොස්තර මයියා ගුණසේකර සහ දොස්තර ෆෙර්ඩ් පෙරේරා යන මහත්වරු පැමිණ සිටියහ.එහිදී කතා කළ නවලෝක රෝහල් සමූහයේ අධ්‍යක්ෂ සහ සාමාන්‍යාධිකාරී ලාල් ගුණසේකර මහතා පැවසුවේ, මේ සංකීර්ණයේ ශල්‍යාගාර දෙකක් බාහිර රෝගීන් සඳහා වෙන්කර ඇති බව ය. ඊට අමතරව ගැබිනි මවුවරුන්ගේ අවශ්‍යතා සඳහා වෙනමම අංශ දෙකක් වෙන් කර ඇත. මේ නිසා එම වෛද්‍යවරුන්ට ඔවුන්ගේ කටයුතු කිසිම බාහිර අපහසුතාවකින් තොරව කරගෙන යෑමේ හැකියාව ලැබෙනු ඇත.නවලෝක රෝහල් සමූහයේ නියෝජ්‍ය සභාපති ජයන්ත ධර්මදාස මහතා මෙහිදී සඳහන් කළේ මෙම සංකීර්ණය ශල්‍ය වෛද්‍යවරුන් සඳහා උපරිම පහසුකම් සලසා දී ඇති ස්ථානයක් බව ය. "සෞඛ්‍ය අංශයේ කර ඇති මෙම ආයෝජනය ශ‍්‍රී ලංකාවේ විශාලතම ආයෝජනය විය. මෙහි උපකරණ වසරින් වසර නවීකරණය කිරීම සඳහා රු. මිලියන 200 ක් යට කරනවා" යැයි ඒ මහතා කීය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=aj0904193</link>
    <topic>භාණ්ඩ සැපයීමේ ගිවිසුමකට අස්සන්</topic>
    <author/>
    <content>එල් බී ෆිනෑන්ස් නුවරඑළියේත් පොලොන්නරුවේත් නව ශාඛාවිශාලතම ශල්‍යාගාර සංකීර්ණය නවලෝක රෝහලේ දී ඇරේභාණ්ඩ සැපයීමේ ගිවිසුමකට අස්සන්ආපිකෝ සුපර්සෙන්ටර්ස් බඩු ගත්තොත් වාසිසෙන්ට‍්‍රල් ෆිනෑන්ස් ඉතුරුම් ගිණුම් හිමියන්ට 'අවුරුදු බෝනස්'ක්‍රෙඩිට් කාඩ් ගනුදෙනු සටහන් යන්ත‍්‍රවලට CDMA තාක්ෂණයභාණ්ඩ 4000ක් බදු නැතිව පාකිස්ථානයටඉසිපතන විදුහලේ රන් කැකුළු සංසදයක්ජනශක්ති ඉන්ෂුවරන්ස් ඉහළම ලාබයක් උපයයිසෙලින්කෝ ලයිෆ් ෆැමිලි සවාරියෙන් විසි දෙනෙකුට සුපිරි නෞකාවක චාරිකාවක්ඩොලර් ලක්ෂ 80 ක ආයෝජනයකින් DHLකැපිටල් AEIඒකාබද්ධ ව්‍යාපෘතියක්ශී‍්‍ර ලංකා රජයේ වාණිජ (විවිධ) නීතිගත සංස්ථාව එක්සත් ජාතීන්ගේ ජනගහන අරමුදල වෙත භාණ්ඩ සැපයීමේ දීර්ඝ කාලීන ගිවිසුමකට පසුගියදා එළඹිණි.ශී‍්‍ර ලංකා රජයේ වාණිජ (විවිධ) නීතිගත සංස්ථාවේ සභාපති ප‍්‍රදීප් ගුණවර්ධන මහතා සහ එක්සත් ජාතීන්ගේ ජනගහන අරමුදලේ ශී‍්‍ර ලංකා නියෝජිත ලින් කේ. කි‍්‍රස්ටින්සන් මහත්මිය විසින් මේ අවබෝධතා ගිවිසුම අස්සන් කරන ලදී.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=aj0904194</link>
    <topic>ආපිකෝ සුපර්සෙන්ටර්ස් බඩු ගත්තොත් වාසි</topic>
    <author/>
    <content>එල් බී ෆිනෑන්ස් නුවරඑළියේත් පොලොන්නරුවේත් නව ශාඛාවිශාලතම ශල්‍යාගාර සංකීර්ණය නවලෝක රෝහලේ දී ඇරේභාණ්ඩ සැපයීමේ ගිවිසුමකට අස්සන්ආපිකෝ සුපර්සෙන්ටර්ස් බඩු ගත්තොත් වාසිසෙන්ට‍්‍රල් ෆිනෑන්ස් ඉතුරුම් ගිණුම් හිමියන්ට 'අවුරුදු බෝනස්'ක්‍රෙඩිට් කාඩ් ගනුදෙනු සටහන් යන්ත‍්‍රවලට CDMA තාක්ෂණයභාණ්ඩ 4000ක් බදු නැතිව පාකිස්ථානයටඉසිපතන විදුහලේ රන් කැකුළු සංසදයක්ජනශක්ති ඉන්ෂුවරන්ස් ඉහළම ලාබයක් උපයයිසෙලින්කෝ ලයිෆ් ෆැමිලි සවාරියෙන් විසි දෙනෙකුට සුපිරි නෞකාවක චාරිකාවක්ඩොලර් ලක්ෂ 80 ක ආයෝජනයකින් DHLකැපිටල් AEIඒකාබද්ධ ව්‍යාපෘතියක්ආපිකෝ සුපර්සෙන්ටර්ස් මෙවර උත්සව සමයේ දී ප‍්‍රතිලාභ රැසක් තම පාරිභෝගිකයන්ට ලැබීමට අවස්ථාව උදාකර තිබේ. ආපිකෝ සුපර්සෙන්ටර්ස්වලින් මිලදී ගැනීම සිදු කරන සියලු පාරිභෝගිකයන්ට දේශීය හා ජාත්‍යන්තර වෙළෙඳ නාමයන් රැසකින් ම සිත් ඇදගන්නා සුලු දිනුම් හා වට්ටම් හිමිකර ගැනීමට අවස්ථාව උදාවේ.ආපිකෝ මෙවර අලුත් අවුරුද්ද වෙනුවෙන්, භාණ්ඩ 1000 කට අධික ප‍්‍රමාණයක මිල 30% දක්වා අඩු කර ඇති අතර, එක්වර රු. 2500 කට වඩා මිල දී ගැනීම සිදු කරන සෑම පාරිභෝගිකයෙකුටම සීරීමෙන් ජයග‍්‍රහණ හිමි වන කාඩ්පතකට හිමිකම් කීමට හැකිවේ.එය ත්‍යාගයකට හිමිකම් කීම සහතික කෙරෙන අතර රු. 25,000 තෑගි වවුචර 5 ක්, රු. 50,000 තෑගි වවුචර 3 ක් හා ප‍්‍රධාන ත්‍යාගය ලෙසින් රු. 100,000 ක තෑගි වවුචරයක් පිරිනැමෙන කුසපත් ඇදීමකට ද ඇතුළත්වීමේ අවස්ථාව උදා වේ. එයට අමතරව මිලදී ගැනීම් සඳහා ස්ටෑන්ඩර්ඩ් චාටර්ඩ් බැංකුවේ ක්‍රෙඩිට් කාඩ්පතකින් සිදු කිරීමෙන් බිල්පතේ වටිනාකම නොසලකා හැරීමෙන් දිනුම් පිරිනැමීමක් ද සිදුවේ.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=aj0904195</link>
    <topic>සෙන්ට‍්‍රල් ෆිනෑන්ස් ඉතුරුම් ගිණුම් හිමියන්ට 'අවුරුදු බෝනස්'</topic>
    <author/>
    <content>එල් බී ෆිනෑන්ස් නුවරඑළියේත් පොලොන්නරුවේත් නව ශාඛාවිශාලතම ශල්‍යාගාර සංකීර්ණය නවලෝක රෝහලේ දී ඇරේභාණ්ඩ සැපයීමේ ගිවිසුමකට අස්සන්ආපිකෝ සුපර්සෙන්ටර්ස් බඩු ගත්තොත් වාසිසෙන්ට‍්‍රල් ෆිනෑන්ස් ඉතුරුම් ගිණුම් හිමියන්ට 'අවුරුදු බෝනස්'ක්‍රෙඩිට් කාඩ් ගනුදෙනු සටහන් යන්ත‍්‍රවලට CDMA තාක්ෂණයභාණ්ඩ 4000ක් බදු නැතිව පාකිස්ථානයටඉසිපතන විදුහලේ රන් කැකුළු සංසදයක්ජනශක්ති ඉන්ෂුවරන්ස් ඉහළම ලාබයක් උපයයිසෙලින්කෝ ලයිෆ් ෆැමිලි සවාරියෙන් විසි දෙනෙකුට සුපිරි නෞකාවක චාරිකාවක්ඩොලර් ලක්ෂ 80 ක ආයෝජනයකින් DHLකැපිටල් AEIඒකාබද්ධ ව්‍යාපෘතියක්සෙන්ට‍්‍රල් ෆිනෑන්ස් සමාගමේ ඉතිරිකිරීම් ගිණුම් හිමියන්ට අවුරුදු බෝනස් දිනාගන්නට මහඟු අවස්ථාවක් උදාවී ඇත. මේ සඳහා එක්සෙල් ගිණුම් හිමියන්ට හැර අනෙක් ඕනෑම ඉතිරි කිරීම් ගිණුම් හිමියකුටම සහභාගි වීමට වරම් ලැබෙනු ඇත.ගිණුම් හිමියන් කළයුත්තේ අපෙ‍්‍ර්ල් මාසය ඇතුළත අවම වශයෙන් රුපියල් පන්දහසක් ඉතිරි කිරීම් ගිණුමක තැන්පත් කිරීම හෝ තම ගිණුමේ ශේෂය රුපියල් පන්දහසක් දක්වා වර්ධනය කර එම ශේෂය 2009 ජූලි මාසය අවසන් වනතුරු පවත්වා ගෙන යාමයි. දිනුම් ඇදීම අගෝස්තු මස සිදු කෙරෙයි. රුපියල් පන්දහසකට වැඩියෙන් වුවත් තැන්පත් කළ හැකි අතර එසේ තැන්පත් කරන සෑම රුපියල් පන්දහසකටම තෑගි සඳහා අමතර අවස්ථාවක් සැලසේ.පළමුවැනි තෑග්ග බැංකොක් නුවරට ගොස් ආපසු පැමිණීමට ගුවන් බලපත‍්‍රයකි. ඊළඟ දසදෙනාට රුපියල් දස දහස බැගින් පිරිනැමෙන අතර තවත් 200 දෙදෙනෙකුට සැනසිලි තෑගි පිරිනමනු ලැබේ.2008 දෙසැම්බර් අවසානයේ දී මුළු වත්කම් රුපියල් බිලියන 31.2 ක් විය.ඊට කලින් වසරේ අපෙ‍්‍ර්ල් සිට දෙසැම්බර් දක්වා කාල සීමාව තුළ වත්කම් රුපියල් බිලියන 29.4 ක් විය. එමෙන් ම ගිණුම් රුපියල් බිලියන 12.3 සිට බිලියන 13.3 දක්වාත්, බදු ගෙවීමට පෙර ලාභය 6.4 කින් වැඩි වී රුපියල් බිලියන 1.04 දක්වාත් වැඩි විය. වැඩියෙන් බදු ගෙවීම හේතුවෙන් බදු ගෙවීමෙන් පසු ලාභය රුපියල් මිලියන 316 සිට 214 දක්වා ස්වල්ප වශයෙන් අඩු විය.Fitch Rating ශ්‍රේණිගත කිරීමේ දී මූල්‍ය සමාගමකට ලබාදී ඇති ඉහළම ශ්‍රේණිගත කිරීම වන 'A + (lka)' ශ්‍රේණිගත කිරීම Fitch Ratings ආයතනය විසින් සෙන්ට‍්‍රල් ෆිනෑන්ස් සමාගමට පිරිනමා ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=aj0904196</link>
    <topic>ක්‍රෙඩිට් කාඩ් ගනුදෙනු සටහන් යන්ත‍්‍රවලට CDMA තාක්ෂණය</topic>
    <author/>
    <content>එල් බී ෆිනෑන්ස් නුවරඑළියේත් පොලොන්නරුවේත් නව ශාඛාවිශාලතම ශල්‍යාගාර සංකීර්ණය නවලෝක රෝහලේ දී ඇරේභාණ්ඩ සැපයීමේ ගිවිසුමකට අස්සන්ආපිකෝ සුපර්සෙන්ටර්ස් බඩු ගත්තොත් වාසිසෙන්ට‍්‍රල් ෆිනෑන්ස් ඉතුරුම් ගිණුම් හිමියන්ට 'අවුරුදු බෝනස්'ක්‍රෙඩිට් කාඩ් ගනුදෙනු සටහන් යන්ත‍්‍රවලට CDMA තාක්ෂණයභාණ්ඩ 4000ක් බදු නැතිව පාකිස්ථානයටඉසිපතන විදුහලේ රන් කැකුළු සංසදයක්ජනශක්ති ඉන්ෂුවරන්ස් ඉහළම ලාබයක් උපයයිසෙලින්කෝ ලයිෆ් ෆැමිලි සවාරියෙන් විසි දෙනෙකුට සුපිරි නෞකාවක චාරිකාවක්ඩොලර් ලක්ෂ 80 ක ආයෝජනයකින් DHLකැපිටල් AEIඒකාබද්ධ ව්‍යාපෘතියක්ලංකා බෙල් සමාගම සහ EPIC ලංකා ටෙක්නොලොජි සමාගම එක්ව CDMA තාක්ෂණයෙන් කි‍්‍රයාකරන ක්‍රෙඩිට් කාඩ් ගනුදෙනු සටහන් කිරීමේ යන්ත‍්‍ර ශ‍්‍රී ලංකා ව්‍යාපාර ක්ෂේත‍්‍රයට ප‍්‍රථම වරට හඳුන්වා දෙයි.සමාගම් දෙක අත්සන් තබන ලද ගිවිසුමට අනුව මෙතෙක් කල් ස්ථාවර දුරකථන සම්බන්ධතා මඟින් පමණක් කි‍්‍රයාත්මක වූ ක්‍රෙඩිට් කාඩ් ගනුදෙනු සටහන් කිරීමේ යන්ත‍්‍ර දැන් CDMA සම්බන්ධතා හරහා ද කි‍්‍රයාත්මක කිරීමට අවස්ථාව ලැබෙයි.දුර පළාත්වල සිටිනා වෙළෙඳ මහත්වරුන්ට පවා ක්‍රෙඩිට් සහ ඩෙබිට් කාඩ්පත් මඟින් ඉලෙක්ටෙ‍්‍රානික ගනුදෙනු සිදුකිරීමට CDMA තාක්ෂණය යොදාගත හැකි වන බැවින් ඉලෙක්ටෙ‍්‍රානික ගනුදෙනු හරහා සිදුකෙරෙන ව්‍යාපාර ව්‍යාප්ත කිරීමට බැංකුවලට අනඟි අවස්ථාවක් ලැබෙනු ඇත.EPIC ලංකා ටෙක්නොලොජීස් සමාගම මෙම උපකරණය ආනයනය සහ අලෙවිය, ඒ සඳහා මෘදුකාංග නිපදවීම සහ උපකරණ නඩත්තු කිරීම පිළිබඳව වගකීමක් දරන අතර ලංකා බෙල් සමාගම විසින් සන්නිවේදන විසඳුම් සලසා දෙයි.ලංකා බෙල් සමාගමේ කළමනාකාර අධ්‍යක්ෂ ප‍්‍රසාද් සමරසිංහ මහතා පැවසුවේ මෙම නව හඳුන්වා දීම වෙළෙඳ මහත්වරුනට විශාල පහසුවක් සලසන බවත් එමඟින් බාහිර විකුණුම් ඒකක පවත්වාගෙන යාම සඳහා හොඳ සහයක් සලසනු ඇති බවත් ය.EPIC ලංකා ටෙක්නොලොජීස් සමාගමේ සභාපති / කළමනාකාර අධ්‍යක්ෂක නයන දෙහිගම මහතා පැවසුවේ මෙම ව්‍යාපෘතිය සඳහා එකම සේවා සපයන්නා ලෙස ලංකා බෙල් සමාගම තේරී ඇත්තේ ඒ සඳහා උසස් තත්ත්වයෙන් යුතුවූ බාධාවලින් තොර සම්බන්ධතාවයක් තිබීම ඉතාම වැදගත් වන නිසා බව ය.EPIC ලංකා ටෙක්නොලොජිස් සමාගමේ සභාපති/කළමනාකාර අධ්‍යක්ෂක නයන දෙහිගම මහතා, සහ ලංකා බෙල් කළමනාකාර අධ්‍යක්ෂක ප‍්‍රසාද් සමරසිංහ මහතා අවබෝධතා ගිවිසුම හුවමාරු කර ගන්නා අයුරු EPIC ලංකා ටෙක්නොලොජීස් සමාගමේ පාරිභෝගික සේවා සඳහා සහකාර උප සභාපති ශිවන්ත ප‍්‍රනාන්දු, අධ්‍යක්ෂක/සාමාන්‍යාධිකාරි විරාජ් මුදලිගේ, ලංකා බෙල් ගමාගමේ නෛතික සාමාන්‍යාධිකාරි / සමාගමේ ලේකම් ශ්‍යාමිනී ජයසූරිය සහ සාමාන්‍යාධිකාරි (ව්‍යවසායක හා ජාත්‍යන්තර ව්‍යාපාර) මන්සූර් රිෂාඩ් මහත්ම මහත්මීහු ද මෙහි වෙති. </content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=aj0904197</link>
    <topic>භාණ්ඩ 4000ක් බදු නැතිව පාකිස්ථානයට</topic>
    <author/>
    <content>එල් බී ෆිනෑන්ස් නුවරඑළියේත් පොලොන්නරුවේත් නව ශාඛාවිශාලතම ශල්‍යාගාර සංකීර්ණය නවලෝක රෝහලේ දී ඇරේභාණ්ඩ සැපයීමේ ගිවිසුමකට අස්සන්ආපිකෝ සුපර්සෙන්ටර්ස් බඩු ගත්තොත් වාසිසෙන්ට‍්‍රල් ෆිනෑන්ස් ඉතුරුම් ගිණුම් හිමියන්ට 'අවුරුදු බෝනස්'ක්‍රෙඩිට් කාඩ් ගනුදෙනු සටහන් යන්ත‍්‍රවලට CDMA තාක්ෂණයභාණ්ඩ 4000ක් බදු නැතිව පාකිස්ථානයටඉසිපතන විදුහලේ රන් කැකුළු සංසදයක්ජනශක්ති ඉන්ෂුවරන්ස් ඉහළම ලාබයක් උපයයිසෙලින්කෝ ලයිෆ් ෆැමිලි සවාරියෙන් විසි දෙනෙකුට සුපිරි නෞකාවක චාරිකාවක්ඩොලර් ලක්ෂ 80 ක ආයෝජනයකින් DHLකැපිටල් AEIඒකාබද්ධ ව්‍යාපෘතියක්ශී‍්‍ර ලංකාවේ නිෂ්පාදිත භාණ්ඩ 4000 කිසිදු අපනයන බද්දකින් තොරව පාකිස්තානයට අපනයනය කිරීමට වරප‍්‍රසාදය හිමි වී තිබේ.අපනයන සංවර්ධන සහ ජාත්‍යන්තර වෙළෙඳ ඇමැති මහාචාර්ය ජී.එල්. පීරිස් මහතා පාකිස්තාන බලධාරීන් සමඟ පැවැත්වූ සාකච්ඡාවල ප‍්‍රතිඵලයක් වශයෙන් මේ වරප‍්‍රසාදය ලැබී ඇත.පාකිස්තානය හා ශී‍්‍ර ලංකාව අතර සිදුවන අපනයන කටයුතුවලදී මෙරට තේ, බුලත්, පොල් නිෂ්පාදන ස්වභාවික රබර්, ගන කඩදාසි, ඇලුමිනියම් භාණ්ඩ ස්වභාවික මිනිරන් යන අපනයන භාණ්ඩ බදුවලින් නිදහස් කර තිබිණි. මෙහි අවසාන අදියර යටතේ භාණ්ඩ වර්ග 4000 සඳහා අපනයන බදු නිදහස් ලබා දීම විශේෂත්වයකි.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=aj0904198</link>
    <topic>ඉසිපතන විදුහලේ රන් කැකුළු සංසදයක්</topic>
    <author/>
    <content>එල් බී ෆිනෑන්ස් නුවරඑළියේත් පොලොන්නරුවේත් නව ශාඛාවිශාලතම ශල්‍යාගාර සංකීර්ණය නවලෝක රෝහලේ දී ඇරේභාණ්ඩ සැපයීමේ ගිවිසුමකට අස්සන්ආපිකෝ සුපර්සෙන්ටර්ස් බඩු ගත්තොත් වාසිසෙන්ට‍්‍රල් ෆිනෑන්ස් ඉතුරුම් ගිණුම් හිමියන්ට 'අවුරුදු බෝනස්'ක්‍රෙඩිට් කාඩ් ගනුදෙනු සටහන් යන්ත‍්‍රවලට CDMA තාක්ෂණයභාණ්ඩ 4000ක් බදු නැතිව පාකිස්ථානයටඉසිපතන විදුහලේ රන් කැකුළු සංසදයක්ජනශක්ති ඉන්ෂුවරන්ස් ඉහළම ලාබයක් උපයයිසෙලින්කෝ ලයිෆ් ෆැමිලි සවාරියෙන් විසි දෙනෙකුට සුපිරි නෞකාවක චාරිකාවක්ඩොලර් ලක්ෂ 80 ක ආයෝජනයකින් DHLකැපිටල් AEIඒකාබද්ධ ව්‍යාපෘතියක්ලංකා බැංකුවේ නව 'රන් කැකුළු සංසදයක්' පසුගියදා කොළඹ ඉසිපතන විද්‍යාලයේදී විවෘත විය. එම අවස්ථාවට බස්නාහිර දකුණ සහකාර මහ කළමනාකාර නිමල් ප‍්‍රනාන්දු, මෙහෙයුම් කළමනාකාර එම්.එච්.එස්.එච්. හේමචන්ද්‍ර, බම්බලපිටිය ලංකා බැංකු අධිශ්‍රේණි ශාඛාවේ ප‍්‍රධාන කළමනාකරු ඩබ්ලිව්.එන්.පී. සුරවිමල සහ ප‍්‍රවර්ධන නිලධාරි ප‍්‍රියන්ත උඩුහල මහත්ම මහත්මීහු ද සහභාගි වූහ.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=aj0904199</link>
    <topic>ජනශක්ති ඉන්ෂුවරන්ස් ඉහළම ලාබයක් උපයයි</topic>
    <author/>
    <content>එල් බී ෆිනෑන්ස් නුවරඑළියේත් පොලොන්නරුවේත් නව ශාඛාවිශාලතම ශල්‍යාගාර සංකීර්ණය නවලෝක රෝහලේ දී ඇරේභාණ්ඩ සැපයීමේ ගිවිසුමකට අස්සන්ආපිකෝ සුපර්සෙන්ටර්ස් බඩු ගත්තොත් වාසිසෙන්ට‍්‍රල් ෆිනෑන්ස් ඉතුරුම් ගිණුම් හිමියන්ට 'අවුරුදු බෝනස්'ක්‍රෙඩිට් කාඩ් ගනුදෙනු සටහන් යන්ත‍්‍රවලට CDMA තාක්ෂණයභාණ්ඩ 4000ක් බදු නැතිව පාකිස්ථානයටඉසිපතන විදුහලේ රන් කැකුළු සංසදයක්ජනශක්ති ඉන්ෂුවරන්ස් ඉහළම ලාබයක් උපයයිසෙලින්කෝ ලයිෆ් ෆැමිලි සවාරියෙන් විසි දෙනෙකුට සුපිරි නෞකාවක චාරිකාවක්ඩොලර් ලක්ෂ 80 ක ආයෝජනයකින් DHLකැපිටල් AEIඒකාබද්ධ ව්‍යාපෘතියක්මාධ්‍ය සාකච්ඡාවට එක්වූ සාමාන්‍යාධිකාරී (මූල්‍ය සහ සැලසුම්) බර්ටල් පින්තු ජයවර්ධන, නියෝජ්‍ය සභාපති සී.ටී.ඒ. ෆාස්ටර්, සභාපති ඩබ්ලිව්.ටී. එල්ලාවල, කළමනාකාර අධ්‍යක්ෂ ප‍්‍රකාශ් ෆාස්ටර්, සාමාන්‍යාධිකාරි (අලෙවි) රවි ලියනගේ මහත්වරු.2008 වසරේදී කොළඹ කොටස් වෙළෙඳ පොළෙහි ලැයිස්තු ගතවූ ජනශක්ති ඉන්ෂුවරන්ස් එම මුල් වසරේම බදු ගෙවීමට පෙර රුපියල් මිලියන 503 ක සමස්ත ලාභාංශයක් වාර්තා කිරීමට සමත් වී ඇත.ජනශක්ති ඉන්ෂුවරන්ස් සභාපති ඩබ්ලිව්.ටී. එල්ලාවල මහතා මෙසේ සඳහන් කළේය. "අප සමාගම 2008 වසරේදී පැවැති සමස්ත දුර්වල ආර්ථික පසුබිම මධ්‍යයේ රුපියල් බිලියන 5.3 ක සැලකිය යුතු දල වාරික ආදායමක් වාර්තා කිරීමට සමත් වුණා. අප ඉදිරියේ වූ අභියෝගයන් බොහෝමයි. නමුත් ජනශක්තියටම ආවේණික වූ බුද්ධිමත් සහ උපයෝගීතාවයෙන් යුතු උපායමාර්ගයන් භාවිතයෙන් සැලකිය යුතු නිරන්තර වර්ධනයක් වාර්තා කිරිමට අපට හැකියාව ලැබුණා."ශී‍්‍ර ලංකාවේ සාමය සහිත වාතාවරණයක් පිළිබඳ බලාපොරොත්තු තැබිය හැකියි. හමුදා කටයුතුවල විරාමය නිසා එවිට නැවත ප‍්‍රතිසංස්කරණය, නැවත ඉදිකිරීම් සහ ජනතාවගේ ආදායම් මාර්ග ඉහළ යාම ආදි සායන තුළ නව රක්ෂණ අවස්ථා අපට පෙනෙන්නට තිබෙනවා. කෙසේ වුවද අධික පොලී අනුපාතයන් සහ අධි උද්ධමන ප‍්‍රවණතාවන් අහිතකර ලෙස ආර්ථිකයට බලපෑම් සිදු කිරීම මඟින් රක්ෂණ ක්ෂේත‍්‍රයට ද බලපෑම් ඇති විය හැකියි.ජනශක්ති තම රක්ෂාවරණයන් ප‍්‍රතිසංවිධානයට ලක් කිරීම සහ ප‍්‍රමාණාත්මක වර්ධනයට වඩා ගුණාත්මක වර්ධනයට මුල් තැනක් දෙමින් එබඳු අයහපත් ප‍්‍රවණතාවලින් මිදී තිරසාර වර්ධනයක් වෙත යෑම අරමුණු කොට ගෙන සිටිනවා." යැයි ද ඒ මහතා කීය.ගිය වසරේ තවත් වැදගත් සිදුවීමක් වන්නේ දේශීය හා විදේශීය ආයෝජකයින් වෙතින් ශී‍්‍ර ලංකා රුපියල් මිලියන 396 ක ප‍්‍රාග්ධන අරමුදල් ගලා ඒමට හේතු වූ ප‍්‍රාථමික කොටස් නිකුතුව දියත් කිරීමය. සමාගමේ අනාගත වර්ධනය සඳහා විවිධ මුහුණුවරින් යුත් අරමුණුවලට මුහුණ දීම සඳහා සමාගම මෙම පියවර ගන්නා ලදී.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=aj09041910</link>
    <topic>සෙලින්කෝ ලයිෆ් ෆැමිලි සවාරියෙන්</topic>
    <author/>
    <content>එල් බී ෆිනෑන්ස් නුවරඑළියේත් පොලොන්නරුවේත් නව ශාඛාවිශාලතම ශල්‍යාගාර සංකීර්ණය නවලෝක රෝහලේ දී ඇරේභාණ්ඩ සැපයීමේ ගිවිසුමකට අස්සන්ආපිකෝ සුපර්සෙන්ටර්ස් බඩු ගත්තොත් වාසිසෙන්ට‍්‍රල් ෆිනෑන්ස් ඉතුරුම් ගිණුම් හිමියන්ට 'අවුරුදු බෝනස්'ක්‍රෙඩිට් කාඩ් ගනුදෙනු සටහන් යන්ත‍්‍රවලට CDMA තාක්ෂණයභාණ්ඩ 4000ක් බදු නැතිව පාකිස්ථානයටඉසිපතන විදුහලේ රන් කැකුළු සංසදයක්ජනශක්ති ඉන්ෂුවරන්ස් ඉහළම ලාබයක් උපයයිසෙලින්කෝ ලයිෆ් ෆැමිලි සවාරියෙන් විසි දෙනෙකුට සුපිරි නෞකාවක චාරිකාවක්ඩොලර් ලක්ෂ 80 ක ආයෝජනයකින් DHLකැපිටල් AEIඒකාබද්ධ ව්‍යාපෘතියක්ජීවිත රක්ෂණ ඔප්පු හිමියන්ට අමරණීය මතකයන් තිළිණ කරන සෙලින්කෝ ලයිෆ් සමාගම, ෆැමිලි සවාරි වැඩ සටහනේ ප‍්‍රථම අදියර ලෙස ජයග‍්‍රාහකයන් 20 දෙනෙකුට සුඛෝපභෝගී නෞකාවක චාරිකාවක් අත්විඳීමේ අවස්ථාව සලස්වන ලදී.එම ජයග‍්‍රාහකයෝ 20 දෙනා සිංගප්පූරුවේ හා මැලේසියාවේ දින හතරක සංචාරයකින් පසුව නැවත දිවයිනට පැමිණ සිටිති. මෙම සවාරියට මැලක්කා සමුද්‍ර සන්ධිය හරහා සුපිරි නෞකාවක මුහුදු චාරිකාවක් ද ඇතුළත් විය.මේ චාරිකාවට සිංගප්පූරු නගරය මෙන්ම සෙන්ටොසා දිවයිනෙහි අන්ඩවෝටර් වර්ල්ඩ්හි සංචාරයක් හා මුස්තාෆා වෙළෙඳ මධ්‍යස්ථානයේ සාප්පු සවාරියක් මෙන්ම ක්වාලාලම්පූර් හි ඓතිහාසික ස්ථානවල සංචාරයක් ද සුපිරි භෝජනාගාරවලින් ආහාර පාන ලබා ගැනීමේ අවස්ථාවක් ද ඇතුළත් විය.සෙලින්කෝ ලයිෆ් ෆැමිලි සවාරි වැඩසටහනේ දෙවන අදියර ලෙස තවත් ජයග‍්‍රාහක පවුල් 2400ක් අවිස්සාවේල්ලේ ලෙෂර් වර්ල්ඩ් හි ප‍්‍රීති ජනක දිනක් ගත කරනු ඇත.සෙලින්කෝ ලයිෆ් ෆැමිලි සවාරි ප‍්‍රවර්ධන වැඩ සටහනේ අරමුණ වූයේ රක්ෂණයන් තුළින් ආවරණය වී නොමැති අයට රක්ෂණය පිළිබඳව දැනුම්වත් බවක් ලබා දීම හා ඒ කෙරෙහි අවධානයක් යොමු කරවීම හා සමාගමේ දැනට සිටින රක්ෂණ ඔප්පු හිමියන්ට ඔවුනගේ රක්ෂණ ඔප්පු කි‍්‍රයාකාරීව තබා ගැනීමට දිරිමත් කිරීමත්ය.දිවයිනේ විවිධ ප‍්‍රදේශවල ජනතාවගෙන් ලද සහයෝගය මෙන්ම දින හතරක සිංගප්පූරු චාරිකාව ඉතා විධිමත් ලෙස සංවිධානය කර තිබීම ද මෙම වැඩසටහන අති සාර්ථක වීමට බෙහෙවින්ම බලපෑ බව සෙලින්කෝ ලයිෆ් හි උප ප‍්‍රධාන විධායක අධ්‍යක්ෂක තුෂාර රණසිංහ මහතා පැවසුවේය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=aj09041911</link>
    <topic>ඩොලර් ලක්ෂ 80 ක ආයෝජනයකින්</topic>
    <author/>
    <content>එල් බී ෆිනෑන්ස් නුවරඑළියේත් පොලොන්නරුවේත් නව ශාඛාවිශාලතම ශල්‍යාගාර සංකීර්ණය නවලෝක රෝහලේ දී ඇරේභාණ්ඩ සැපයීමේ ගිවිසුමකට අස්සන්ආපිකෝ සුපර්සෙන්ටර්ස් බඩු ගත්තොත් වාසිසෙන්ට‍්‍රල් ෆිනෑන්ස් ඉතුරුම් ගිණුම් හිමියන්ට 'අවුරුදු බෝනස්'ක්‍රෙඩිට් කාඩ් ගනුදෙනු සටහන් යන්ත‍්‍රවලට CDMA තාක්ෂණයභාණ්ඩ 4000ක් බදු නැතිව පාකිස්ථානයටඉසිපතන විදුහලේ රන් කැකුළු සංසදයක්ජනශක්ති ඉන්ෂුවරන්ස් ඉහළම ලාබයක් උපයයිසෙලින්කෝ ලයිෆ් ෆැමිලි සවාරියෙන් විසි දෙනෙකුට සුපිරි නෞකාවක චාරිකාවක්ඩොලර් ලක්ෂ 80 ක ආයෝජනයකින් DHLකැපිටල් AEIඒකාබද්ධ ව්‍යාපෘතියක්DHL ග්ලෝබල් ෆෝවර්ඩිං ලංකා සමාගම ස්ථාපිත කිරීම සඳහා දායකත්වය සැපයූ DHL හි නියෝජිත කැපිටල් AEI පුද්ගලික සමාගම සහ DHL සමාගම ඇමරිකානු ඩොලර් මිලියන 8 ක ඒකාබද්ධ ව්‍යාපෘතියක් සඳහා ගිවිසුමකට එළඹිණ. DHL ග්ලෝබල් ෆෝවර්ඩිං ලංකා සමාගමට සමාගමේ කොටස්වලින් 70 ක කොටස් සඳහා අනුමැතිය ද ඉතිරි කොටස් වසර 2012 දී මිලදී ගැනීමට අනුමැතිය ද ශී‍්‍ර ලංකා ආයෝජන මණ්ඩලයෙන් ලැබී තිබේ.DHL දකුණු ආසියා පැසිපික් කලාපයේ ප‍්‍රධාන විධායක අමඩු ඩියාලෝ මහතා මාධ්‍යයට කරුණු පැහැදිලි කරමින්.DHL ග්ලෝබල් ෆෝවර්ඩිං ආයතනයේ දකුණු ආසියා පැසිපික් කලාපයේ ප‍්‍රධාන විධායක නිලධාරී අමඩු ඩියාලෝ මහතා මේ පිළිබඳව අදහස් දක්වමින් මෙසේ සඳහන් කළේය. "ශී‍්‍ර ලංකාව තුළ වර්ධනය වීමට ඇති හැකියාව පිළිබඳව අප තුළ ඇත්තේ ඉතා සුබවාදී ප‍්‍රතිචාරයක්. යුරෝපය හා ඈත පෙරදිග කලාප අතර ගුවන් හා මුහුදු මාර්ග අතර උපාය මාර්ගිකව පිහිටා ඇති ශී‍්‍ර ලංකාව දකුණුආසියාව හා යුරෝපය අතර වර්ධනය වන වෙළෙඳ ප‍්‍රවාහය සඳහා ප‍්‍රාග්ධනයන් ආයෝජනය කිරීමට ඉතා සුදුසු තත්ත්වයක පවතිනවා." DHL ග්ලෝබල් ෆෝවර්ඩිං සහ DHL එක්සෙල් සප්ලයි ච්න් හි මෙහෙයුම් ඒකාබද්ධ රීම මගින් අලුතින් ම බිහිවූ ඒකාබද්ධ ව්‍යාපෘතිය ඔස්සේ පාරිභෝගිකයන්ට ඉහළම තලයේ සේවා හැකියාවන් සැපයීම, ගෝලීය භාණ්ඩ බෙදාහැරීම් නිපුණත්වය සහ සැපයුම් දාම හැකියා ඒකරාශි කිරීම සිදු කෙරේ.මේ නව ආයතනය වර්ග අඩි 3,80,000 ක ඒකාබද්ධ ගබඩා පහසුකම්, වාහන 40 කින් යුත් ප‍්‍රවාහන ඒකකයක් සහ 250 කට ආසන්න පිරිසක ගෙන් සැදුම්ලත් සේවක පිරිසක් මෙහෙයවනු ලබයි.මේ පිළිබඳව අදහස් දැක්වූ දකුණු ආසියානු කලාපයේ ප‍්‍රධාන විධායක නිලධාරී තෝමස් ටයිබර් මහතා මෙසේ සඳහන් කෙළේ ය. "ආයෝජන මණ්ඩලය ශී‍්‍ර ලංකාවේ ප‍්‍රථම වතාවට සාමාන්‍යයෙන් විදෙස් ආයෝජන ප‍්‍රතිපත්ති අනුව පිරිනමනු ලබන 40 : 60 කොටස් අනුපාතයට වඩා බෙහෙවින් ඉහළ 70 : 30 කොටස් අනුපාතයට අනුමැතිය දීමෙන් මෙම ගනුදෙනුව DHL වෙත පූර්වාදර්ශයක් සපයනු ලැබුවා.ශී‍්‍ර ලංකාව තුළ DHL හි කැපවීම සහ ශී‍්‍ර ලංකාව දකුණු ආසියානු කලාපයේ ප‍්‍රවාහන මධ්‍යස්ථානයක් ලෙස ස්ථාපිත කිරීම සඳහා උපකාරී වන උපායමාර්ගික වෙළෙද පහසුකම් සපයන්නා ලෙස අපේ භූමිකාව පිළිබඳ සෑහීමකට පත්වීමේ ප‍්‍රතිඵලයක් ලෙස මෙම අවස්ථාව ලබා දෙන්නට ඇතැයි අප විශ්වාස කරනවා." යන්න ය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=aw0904191</link>
    <topic>සීනු නාදයට පි‍්‍රය කළ භූතාත්මය</topic>
    <author>මතුගම මහින්ද විජේතිලක</author>
    <content>සීනු නාදයට පි‍්‍රය කළ භූතාත්මයපුද්ගලයකු අදහනු ලබන ආගම දහම කුමක් හෝ වේවා අකුසල කි‍්‍රයාවන්ගෙන් වෙන් වී කුසල කි‍්‍රයාවන්හි යෙදෙන්නේ නම් ඔහු හෝ ඇය සුගති ගාමී වන්නේ ය. ඔහු විසින් ස්වකීය ජීවිතයට හුරු කැර ගන්නා ලද යහපත් වූ කුසලතාවය භවයෙන් භවයට වර්ධනය වන්නේ ය. දෙවියන් කෙරෙහි මහත් වූ භක්තියෙන් තවත් කෙනකුගේ යහපත වෙනුවෙන් යාඥා කරන්නා තුළ ද ඔහු නොදැනුවත් ම හෝ ප‍්‍රාථමික භාවනාවක් වැඩෙන්නේ ය. තවත් කෙනෙකු තමන් අදහන දෙවියන් වෙනුවෙන් මහත් වූ භක්තියෙන් ස්තෝත‍්‍ර, ගීතිකා, ගායනා කරන්නේ ද ඒ තුළින් ද ඔහු තුළ චිත්ත ඒකාග‍්‍රතාවයක් වැඩෙන්නේ ය. එසේ වැඩෙන සිත කල්‍යාණ මිත‍්‍ර ආශ‍්‍රයෙන් තව තවත් දියුණු කරන්නේ ද ඔහුගේ චිත්ත ශක්තියෙන් විස්මිත දේ කළ හැක්කේ ය.මහායාන බෞද්ධ සම්ප‍්‍රදායට අයත් එක්තරා නිකායක භාවනා ක‍්‍රමයකින් රෝගියකු සුවපත් කළ සිද්ධියකි මේ. හෝමාගම නීලා එදිරිමාන්න මහත්මිය එම මහායාන නිකායේ ප‍්‍රවීණ සාමාජිකාවකි. එහෙත් ථෙරවාදී සම්ප‍්‍රදාය කෙරෙහි ද ඇය ගෞරවයෙන් කටයුතු කරන්නීය. මේ මහායාන නිකායිකයෝ ප‍්‍රායෝගික ජීවිතයේ දී කතාවෙන් පමණක් නොව කි‍්‍රයාවෙන් ද බුද්ධත්වය සඳහා අවශ්‍ය දාන ශීලාදී පාරමිතා ගුණධර්මයෝ වර්ධනය කරති. අනුනට සද්භාවයෙන් අවංකව ම උදව් උපකාර කරති.එදිරිමාන්න මහත්මිය දන්නා හඳුනන හබරකඩ ප‍්‍රදේශයේ පවුලක වැඩිහිටියෙක් පිළිකා රෝගයක් වැළඳී 2004 වර්ෂයේ දෙසැම්බර් මස 10 වැනි දින මිය ගියේ ය. හේ පෙදරේරුවෙකි. මිය ගිය පුද්ගලයාගේ පුතාත් බිරියත් ඔවුන්ගේ දරු දෙදෙනාත් ජීවත් වූයේ ද මේ නිවසේ ම ය. පුතාගේ බිරිය හෙවත් ලේලිය තිස් පස් හැවිරිදි වූවාය.මාමණ්ඩිය මිය ගොස් මාසයක් ගත වෙද්දී ලේලියට උණ රෝගයක් වැළඳිණි. අත් බෙහෙත්වලින් ඇගේ උණ රෝගය සනීප වූයේ නැත. වෛද්‍යවරයකුට පෙන්වා ප‍්‍රතිකාර කළ ද සුවපත් වූයේ නැත. ඒ නිසා හෝමාගම රෝහලේ නේවාසිකව නතර වී ප‍්‍රතිකාර ගත්තා ය.රෝගී කාන්තාවගේ නැගණියක් හෝමාගම එදිරිමාන්න මහත්මිය ගේ නිවස අසල පදිංචිව සිටියාය. ඇය දිනපතා උදේ හවස හෝමාගම රෝහලට ගොස් රෝගී සහෝදරියගේ සුව දුක් බැලුවාය.දින ගණනාවක් රෝහලේ නේවාසිකව ප‍්‍රතිකාර ලැබූවද උණ බහින තත්ත්වයක්, සුවයක් නොවූයෙන් ඇගේ රෝගය පිළිබඳ නැගණියට සැක සිතී බලෙන් ම ටිකට් කපා ගෙන සිය නිවසට කැඳවාගෙන ආවා ය.නැගණිය නීලා එදිරිමාන්න මහත්මිය මුණ ගැසී සහෝදරියගේ රෝග තත්ත්වය පැහැදිලි කොට ආගමික පැත්තෙන් පිළිවෙතක් කැර දෙන ඉල්ලා සිටියාය. එදිරිමාන්න මහත්මිය ද ඇය පිළිබඳ කරුණාවෙන් මේ අසල් වැසි නිවසට ගියා ය. ඒ නිවසේ අය වන්දනා කරන තැන බිම පැදුරක් එළා රෝගී කාන්තාව එහි වාඩි කැර වූවාය. ඇය හිටි හැටියේ කලබල වූ බවක් පෙනෙන්නට විය. වට පිට බලන්නට වූයේ වරදකට අසූ වූවෙකු පැන යන්නට සූදානම් වන සෙයක් ඇය කෙරෙන් පැහැදිලි විය. මේ වන විට ඇගේ ස්වාමි පුරුෂයා ද එහි පැමිණ සිටියා ය.ධර්මකාය වන්දනාව සඳහා ‘ඔදයිමොකු’ සජ්ඣායනාවට සූදානම් වන ලෙස එදිරිසිංහ මහත්මිය නිවසේ සිටි අයට දැනුම් දුන්නාය. රෝගී කාන්තාව ඊට අකමැති බවක් ඉරියව්වලින් පළ කළාය. ඇය සිය ස්වාමි පුරුෂයා අමතා “අනේ! පුතේ! මගේ කකුළ අතගාපන් පුතේ! ඉන්න බෑ වේදනාවයි” කියා කෑ ගසන්නට වූවාය.සිය බිරිය තමන්ට ‘පුතේ’ යැයි ඇමතීම පිළිබඳ ඔහු මවිතය පළ කරමින් ම ඇය වේදනාව පෙන්නූ පාදය පිරිමදින්නට වූයේ ය. “පුතේ! දැවිල්ලයි. මගේ මුළු ඇඟ ම දැවිල්ලයි. ඉන්න බෑ” යි නැවත ඇය වේදනාව අඟවමින් කෑ ගසන්නට වූවා ය. ඔහු ඇයට තැඹිලි වතුර කෝප්පයක් බොන්නට දුන්නේ ය. “ඔව්! උඹල ඉතින් මට ඉස්සරත් තැඹිලි වතුරමනේ බොන්න දුන්නේ” යි ඇය කියන්නට වූවාය. ඇය කරන කියන දේවලින් මේ කතා කරන්නේ මිය ගිය මාමණ්ඩිය බව කාටත් වැටහී ගියේ ය. ඇගේ ශරීරයට වැළඳී ඇති රෝගයට අමනුෂ්‍යයෙකු ගේ සම්බන්ධයක් ද පවතින බව කාටත් ඒත්තු ගියේය. එදිරිමාන්න මහත්මිය අනිකුත් අය සමඟ සජ්ඣායනය පටන් ගත්තා ය.පැන්, පලතුරු, හරිත ශාක, සුවඳ හා ආලෝක පූජා පවත්වා ‘ඔදයිමොකු’ භාවනාවේ යෙදුණාය. “නම්‍යෝ ම්සෝ හෝ රෙන්ගේ ක්‍යෝ” (ශී‍්‍ර සද්ධර්මස්කන්ධය නමැති සුදු නෙළුම් මලට නමස්කාර කරමි) යි සිත බාහිර අරමුණුවලින් මිදෙන තුරු ‘ඔදයිමොකු’ ගායනාවේ යෙදී සද්ධර්ම පුණ්ඩරීක සූත‍්‍රය සජ්ඣායනා කළා ය. අනතුරුව නැගෙනහිර දෙසට හැරී චාතුර්මහා රාජිතයට අධිපති සතරවරම් දෙවියනට පුණ්‍ය ශක්ති ප‍්‍රදානයේ යෙදුණාය.දෙවනුව ධර්මකාය සංකේතය දෙස බලා නැවතත් සද්ධර්ම පුණ්ඩරීක සූත‍්‍රය සජ්ඣායනා කොට සියලු බුදුවරුන්ටත් මෙතෙක් ධර්මය ආරක්ෂා කළා වූ සියලු සංඝ රත්නයටත් ලාංකිකව බළන්ගොඩ ආනන්ද මෛත්‍රෙය මහා නාහිමි, රේරුකානේ චන්දවිමල මහා නාහිමි වැනි සංඝ පීතෘන් වහන්සේටත් නිහඬ පුණ්‍ය ශක්ති ප‍්‍රාර්ථනයේ යෙදුණාය. ඉන් පසු ලෝක සාමය පතා, එසේ නිවුණු තැන්පත් සිතින් රෝගියා කෙරෙහි ශක්තිය මුදා හැරියාය.මේ කිසි දෙයකට අවනත නොවූ රෝගියා වඩාත් කලබල කරන්නට වීය. බැරිම තැන සමීපව පදිංචි තවත් සාමාජිකාවන් සතර දෙනකුට දුර කතන ඇමතුම් දී ගෙන්වා ගත්තාය. ඔවුන් පැමිණෙන විට “එපා, එපා, මාව පිච්චෙනවා. දැවෙනවා” යැයි රෝගියා කෑ ගසන්නට වූවාය. නැවත පිරිස සමඟ සජ්ක්‍ධායනයේ යෙදී පින් අනුමෝදන් කළ විට “මං යනවා, මං යනවා” යි භූතයා නික්ම ගියේය.මහායාන හෝ වේවා හීන යාන හෝ වේවා භාවනාවෙන් ඒකාග‍්‍ර කළ චිත්ත ශක්තිය ඉදිරියේ අසීරුවට පත් වන මෙවැනි භූතයන් බොරු කියන බවත්, මිනිසුන් රවටන බවත් එදිරිමාන්න මහත්මිය දැන සිටියාය. කෙසේ නමුත් ඇය සිය නිවස බලා පිටත්ව ගියාය.නැවත සවස හතර වන විට රෝගී කාන්තාව හූ කියන්නටත් කලබල කරන්නටත් වූවා ය. එදිරිමාන්න මහත්මිය ඇතුළු පිරිස නැවත පැමිණ රෝගියා වට කොට භාවනාවේ යෙදුණහ. මේ අතර රෝගියා නැවත භූතාවේශයට පත් වීය. “නුඹ සසර කරන ලද පාපයන් නිසා මෙවැනි ආත්මයක ඉපදුණා මදිවාට තවත් ජීවිතවලට හිංසා කරනවා. යනවා යැයි කියමින් රතනත‍්‍රයටත් වංචා කරනවා නම් නුඹට අයිතිවන්නේ අවීචි නිරයේ දඬුවම් තමයි” කියන විට භූතාත්මය බියට පත් වීය.“අනේ! මට අනුකම්පා කරන්න. මට යන්න බෑ. මගේ පුතා දාලා යන්න බෑ. පුතා අතහැර යන්න බැරි නිසයි ලේලිගේ ශරීරයට ඇතුළු වුණේ. මම මේ දරුවන් සමඟ ම ඉන්න ආසයි. මට හිරිහැර කරන්න එපා. මම පිරිත් අහමින් මෙතන ම ඉන්නම්” යැයි කීවාය. අවසානයේ රෝගියා මහායාන පන්සලට ගෙන ගිය අතර එහි දී උග‍්‍ර වේදනාවකින් වතුර ඉල්ලා හඬන්නට වූවාය. පිළිකා රෝගියෙකුගේ තත්ත්වයෙන් ම හඬා වැළපී භූතාත්මය ඉවත්ව ගියේය.දින ගණනාවකින් ආහාරයක් නැතිව සිටි රෝගියා වහාම රෝහලට ඇතුළු කරන්නට යෙදිණි. රෝගියාට ඩෙංගු රක්තපාත උණ වැළඳී ඇති බව අනාවරණය වීය. කලින් වතාවේ රෝහල් ගතව සිටිය දී රෝගය සොයා ගැනීමට නොහැකි වන අයුරින් මාමණ්ඩිය ලේලියගේ රෝගයට යට කැර ගෙන සිටි බවත්, ඒ කාලය තුළ රෝගී කාන්තාවගේ නාසයෙන් ලේ ගලාගෙන ආ බව ඇයට දැනුණත් ලේ පිටතට එන්ට නොදී අමනුෂ්‍යයා ආහාරය සඳහා උරා ගෙන ඇති බවත් එදිරිමාන්න මහත්මිය කීවාය. දැන් රෝගියා සුවපත්ව යථා තත්ත්වයට පත්ව ඇත.මෙහිදී අපේ ගවේෂණයට ලක් විය යුතු කාරණයක් වෙයි. මෙම පූජාව, වන්දනාව හා පුන්‍ය ශක්ති ප‍්‍රදානය කරන අවස්ථාවේ එදිරිමාන්න මහත්මිය සීනුවක් නාද කළාය. මේ නාදයට භූතාත්මය ඉතා කැමැත්තක් දැක්වීය. තව තවත් සීනුව නාද කරන ලෙස ඉල්ලීය.නාද නොකරන අවස්ථාවේ සීනුව තබා තිබුණේ රෝගී කාන්තාව අසලමය. එහෙත් එම සීනුව රැගෙන නාද කිරීමට ඇති තදබල ආශාවෙන් ඇය සීනුව අතට ගන්නට උත්සාහ කළත්, කොයි තරම් වීර්යය කළත් සීනුවට අත තබන්නට නොහැකි වීය. සීනුව ළඟ ම සිට බිම දිගා වී බඩ ගාමින් උත්සාහ කළත් සීනුව අතට ගැනීමට නොහැකි විය. මෙයින් පැහැදිලි වන හා අනුමාන කළ හැකි කාරණා දෙකක් වෙයි. එකක් නම් භූතාත්ම ගැවසෙන වායු තරංග අතරේ නාද තරංග පවතිනවාට ඇති කැමැත්තය.පන්සලේ පූජා අවස්ථාවල ඝණ්ටාරය නාද කිරීම, පල්ලියේ පූජා අවස්ථාවල ඝණ්ටාර නාදය හා සීනු නාද කිරීම, දේවාලවල පුද පූජා අවස්ථාවල සීනු නාද කිරීම හා ශාන්ති කර්ම හා ග‍්‍රහ පූජාවලදී ඇදුරන් සීනු නාද කිරීම තුළ අපට නොපෙනෙන කි‍්‍රයාවලියක් පවතින බවය. අනිත් කාරණය නම් ඝණ්ටා, සීනු නාද කිරීමේ දී ඇති වන සියුම් තරංග වල මිහිරි බව හා කම්පන ශක්තිය දෙවියන් හා අමනුෂ්‍යයන් පි‍්‍රය කරන බව ය.එසේ ම සුවඳ දුම් වාගේ ම සීනු නාදයන් ද අමනුෂ්‍ය ආත්මවල ගැවසීමට හෙවත් රැඳී සිටීමට උපකාරයක් වන බවය. එසේ ම දුගතිගාමී අමනුස්සයින් ගේ අකුසල කර්ම විපාක හේතු කොට ගෙන ඔවුන් අත ළඟ තිබෙන පි‍්‍රය දේවල් පවා භුක්ති විඳීමට ඉඩක් නොලැබෙන ස්වභාවික පාපී බව යි.එය සමහර පිපාසිත පේ‍්‍රතයන් ඉදිරියේ පිරිසුදු ජලය කොයි තරම් තිබුණ ද ඒවා පානය කරන්නට එම පේ‍්‍රතයන්ට මුඛය (කට) නොතිබීම හා සමාන වේ. මේ කාරණාවලින් පාප කර්මවල ආදීනවයේ බරපතළකම පැහැදිලි වෙයි.එසේ ම කෙනකු රෝගාතුර වූ විට ඇයට හෝ ඔහුට වැළඳී ඇති රෝගය වෛද්‍ය පරීක්ෂණවලදී අනාවරණය වීම වළක්වා රෝගය යට කැර ගෙන සිටීමේ හැකියාවක් ඇතැම් අමනුෂ්‍යයනට ඇති බව ද පැහැදිලි වේ. එසේ ම අපේ ඉන්ද්‍රියයනට ගෝචර නොවන දේවල් ද අමනුෂ්‍යයන් විසින් කරනු ලබති. මහනුවර ප‍්‍රදේශයේ සුප‍්‍රසිද්ධ පාසලක සිදු වූ දෙයකි මේ,ඒ පාසලේ එක්තරා පංතියක, පංති කාමරයේ අධ්‍යාපන කටයුතු කැර ගෙන යද්දී ගැහැනු ළමයකුගේ සුදු ඇඳුමට ඉහළ සිට ලේ පහරක් වැටීම සිදුවීය. දින කීපයක් ම මෙසේ සිදු වන විට එය කෙසේ සිදුවන්නක් දැයි ගුරුවරුන්ට පවා සොයා ගත නොහැකි විය.ඒ පාසලේ ආර්ථික විද්‍යා උපදේශක ගුරුතුමිය මේ පිළිබඳව මහනුවර, හාන්තානේ, උල්පත් කන්ද ආරණ්‍ය සේනාසනයේ වැල්ලවත්තේ ශීල ගවේෂී හිමියන්ට දන්වනු ලදුව එම ආරාධනයෙන් උන් වහන්සේ පාසලට වැඩම කළහ.උන් වහන්සේ දෑස් වසා ගෙන මඳක් සමාධිගතව ඒ පිළිබඳව විමසා බැලූහ. “පිරිත් ටිකක් කියා මේ දෝෂය ඉවත් කරන්න පුළුවන්” යැයි උන් වහන්සේ පැවසූහ. ඒ පාසලේ විද්‍යා ගුරුවරු හා විදුහල්පතිනිය ඊට විරුද්ධ වූහ.“මම ආවේ බලෙන් නොවෙයි. ආරාධනයක් අනුවයි. කැමති නම් කරන්නැ” යි උන්වහන්සේ පැවසූහ.“මෙතැන එහෙම දෙයක් නැතැ” යි එක් ශිෂ්‍යාවක් කීවාය. ඒ සැණින් ඇගේ ගවුම හරහා ලේ පහරක් වැදිණි.“ඔබ තුමිය සියල්ලෙන් පරිනත නැහැ. බැරි වෙලාවත් මේ ළමයකුගේ ඇසකට ලේ වැටී අන්ධ වුණොත් ඔබ තුමිය වගකියන්න ඕනැ. අපට ප‍්‍රශ්නයක් නැහැ. මේ ළමය ගැන කරුණාවෙන් කැමති නම් ළමයින් සමඟ අපේ අසපුවට එන්නැ” යි විදුහල්පතිනියට පවසා උන්වහන්සේ ආපසු වැඩම කළහ.සවස ළමයි හතළිහක පමණ කණ්ඩායමක් සමඟ ගුරු මහත්මීහු කීප දෙනෙක් අසපුව වෙත පැමිණයහ. උන් වහන්සේ මේ සියලු දෙනා පන්සිල්හි පිහිටුවා පිරිත් සූත‍්‍රයක් දේශනා කොට පිරිත් නූල් ගැට ගසා ආපසු යැවූහ.පසුදින පාන්දර වැඩිහිටි කිහිප දෙනකු, සහ තවත් ස්වාමින් වහන්සේ නමක සමඟ ඒ පාසලේ පංති කාමරයට ගොස් පිරිත් සූත‍්‍ර කීපයක් හා ආටානාටිය සූත‍්‍රය සජ්ඣායනා කොට පිරිත් පැන් ඉස පැන් කුප්පි අටක් පංති කාමරය වටා එල්ලා ආපසු වැඩම කළහ. එයින් ම ඒ දෝෂය ඉවත් වීය.ශීල ගවේෂී හිමියෝ ඒ ගැන මෙසේ ද පැවසූහ. “යම් යම් හේතූන් හා අයිතීන් මත භූතයන් යම් යම් ස්ථාන වලට අරක් ගන්නවා. බලපෑම් කරනවා. ඒ මොනවා වුණත් අමනුෂ්‍යයන් අවතැන් කරන්නට අපට අයිතියක් නැහැ. ඇතැම් ඇදුරන් එහෙම කළත් ඒක වැරදිය. බරපතල පාපයක්, ඒ නිසා මේ පංති කාමරයේ සිටි අමනුෂ්‍යයා පිළිබඳ මම කරුණාවෙන් සත්‍ය කි‍්‍රයාවක් කොට චිත්ත ශක්තියෙන් අමනුෂ්‍යයා ඊට වඩා සුදුසු පුණ්‍ය ස්ථානයකට යැව්වා” යි පැවසූ සේක.මතුගම මහින්ද විජේතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=aa090426_1</link>
    <topic>තුන්වැනි පාර්ශ්වයකට බාර වීමට ප‍්‍රභාකරන්ට ඉඩක් නෑ</topic>
    <author/>
    <content>තුන්වැනි පාර්ශ්වයකට බාර වීමට ප‍්‍රභාකරන්ට ඉඩක් නෑබස්නාහිර පළාතෙනුත් සන්ධානයට විශිෂ්ට ජයක්!ඡන්දය දීමේ උනන්දුව කැපී පෙනෙයිසිළුමිණ ජනපි‍්‍රය නවකතාව තේරීමේ තරගයප‍්‍රභා කොටු කිරීමට ඒකාබද්ධ මෙහෙයුමක්මානුෂික මෙහෙයුම පිළිබඳව ඉන්දීය ස්ථාවරයේ වෙනසක් නෑඡන්දයෙන් පසුව කලබල කළොත් වැඩ වරදීප‍්‍රභාකරන්ගෙන් නිදහස ලැබූ දෙමළ ජනතාව ජනපතිට, රණවිරුවන්ට පින් දෙතිඅහිංසක දෙමළ ජනතාවට පිහිට වෙමින් සම්බුදු තෙමඟුල සමරමු!නිදහස ලැබූ උතුරේ වැසියන්ට ආධාර ලබා දෙන්නඑජාපයට වාරණ නියෝගයක්පරාජය වහගන්න බොරු කියා මහජනතාවගේ හිනාවට ලක් වෙන්න එපාවෙහෙරගල මංගල දියවර 29 දා මුදා හැරේජනප‍්‍රිය නවකතා තරගය ජයග‍්‍රාහකයන්ට තෑගි පිරිනැමීම 28 දාවලවේ උරුමයෙන් රුහුණේ ජනතාවට රුපියල් කෝටි 400 ක ප‍්‍රතිලාභනව වසරේදී කඳුරට සංවර්ධන බැංකුවට වාර්තාගත තැන්පතු ප‍්‍රමාණයක්- ආරක්ෂක ලේකම්කොටි ත‍්‍රස්තවාදය විනාශ කිරීම අවසානය දක්වා ම සිදු කිරීමට ශී‍්‍ර ලංකා රජයේ ආරක්ෂක හමුදාවන්ට හැකි බවත් ප‍්‍රභාකරන්ට හෝ කොටි සංවිධානයට හෝ වෙනත් තුන්වන පාර්ශ්වයක් වෙත බාර වීමට ඉඩ හරින්නේ නැති බවත් ආරක්ෂක ලේකම් ගෝඨාභය රාජපක්ෂ මහතා පවසයි.අවි බිම තබා යටත් වන ලෙසටත් තුන්වන පාර්ශ්වයකට බාර වන ලෙසටත් එල්ටීටීඊ සංවිධානය වෙත දැනුම් දීමට විදේශ බලපෑම් මතු වී ඇති බවට ඊයේ අන්තර්ජාතික මාධ්‍ය ආයතන විසින් ප‍්‍රචාරය කැර තිබිණ.කෙසේ වෙතත් යුද මුක්ත කලාපයේ සිවිල් ජනතාව රැඳී සිින කූඩාරම් අසල රහසිගතව රැකවරණය ලබන ප‍්‍රභාකරන්, පොට්ටු අම්මාන්, සුසෙයි, කපිල් අම්මාන්, නඩේසන් වැනි කොටි නායකයන් පළා යෑමට තැත් කරන බවටත් හමුදා බුද්ධි අංශ වෙත තොරතුරු ලැබී තිබිණ.බුද්ධි අංශ වෙත තොරතුරු වාර්තා වී තිබු ආකාරයට කොටි නායකයන් සැඟවී සිටින්නේ වෙල්ලමුල්ලි වයික්කාල් ප‍්‍රදේශයේ බවත් දැන ගන්නට ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=aa090426_2</link>
    <topic>බස්නාහිර පළාතෙනුත් සන්ධානයට විශිෂ්ට ජයක්!</topic>
    <author>කේ.සී.ජේ රත්නායක</author>
    <content>තුන්වැනි පාර්ශ්වයකට බාර වීමට ප‍්‍රභාකරන්ට ඉඩක් නෑබස්නාහිර පළාතෙනුත් සන්ධානයට විශිෂ්ට ජයක්!ඡන්දය දීමේ උනන්දුව කැපී පෙනෙයිසිළුමිණ ජනපි‍්‍රය නවකතාව තේරීමේ තරගයප‍්‍රභා කොටු කිරීමට ඒකාබද්ධ මෙහෙයුමක්මානුෂික මෙහෙයුම පිළිබඳව ඉන්දීය ස්ථාවරයේ වෙනසක් නෑඡන්දයෙන් පසුව කලබල කළොත් වැඩ වරදීප‍්‍රභාකරන්ගෙන් නිදහස ලැබූ දෙමළ ජනතාව ජනපතිට, රණවිරුවන්ට පින් දෙතිඅහිංසක දෙමළ ජනතාවට පිහිට වෙමින් සම්බුදු තෙමඟුල සමරමු!නිදහස ලැබූ උතුරේ වැසියන්ට ආධාර ලබා දෙන්නඑජාපයට වාරණ නියෝගයක්පරාජය වහගන්න බොරු කියා මහජනතාවගේ හිනාවට ලක් වෙන්න එපාවෙහෙරගල මංගල දියවර 29 දා මුදා හැරේජනප‍්‍රිය නවකතා තරගය ජයග‍්‍රාහකයන්ට තෑගි පිරිනැමීම 28 දාවලවේ උරුමයෙන් රුහුණේ ජනතාවට රුපියල් කෝටි 400 ක ප‍්‍රතිලාභනව වසරේදී කඳුරට සංවර්ධන බැංකුවට වාර්තාගත තැන්පතු ප‍්‍රමාණයක්- ඇමැති අනුර පි‍්‍රයදර්ශන යාපාකේ.සී.ජේ රත්නායකබස්නාහිර පළාත් සභා මැතිවරණයට පෙර පළ වූ අනාවැකි හා මැතිවරණය පැවැත්වීමෙන් පසුව මහජනතාව වෙතින් පළ වූ ප‍්‍රතිචාර අනුව මේ ඡන්දයෙන් එක්සත් ජනතා නිදහස් සන්ධානය අති විශිෂ්ට ජයග‍්‍රහණයක් ලබන්නේ් යැයි රජයේ මාධ්‍ය ප‍්‍රකාශක තොරතුරු හා ජනමාධ්‍ය ඇමැති අනුර පි‍්‍රයදර්ශන යාපා මහතා පවසයි.මේ අද්වීතිය ජයග‍්‍රහණයේ සියලු ගෞරව මහින්ද රාජපක්ෂ ජනාධිපතිතුමාට හිමි විය යුතු බවත් හෙතෙම පෙන්වා දුන්නේ ය.ත‍්‍රස්තවාදයෙන් රට නිදහස් කැර ගනිමින් රට යළි ගොඩ නැඟීමට ජනාධිපතිතුමා විසින් ලබා දුන් ප‍්‍රබල පෞරුෂයෙන් යුත් නායකත්වය හා නිවැරැදි වැඩ පිළිවෙළ කෙරෙහි මහජන ප‍්‍රසාදය අන් සියල්ලට ම ඉහළින් මෙවරත් ප‍්‍රදර්ශනය වූ බවත් ජයග‍්‍රහණයේ සියල්ලට ම ඉහළින් ඒ බව කැපී පෙනෙන බවත් ඇමැතිවරයා කීය.එක්සත් ජනතා නිදහස් සන්ධානයේ මැතිවරණ මෙහෙයුම් කි‍්‍රයාවලිය ඉතා සංවිධානාත්මකව හා ශක්තිමත්ව පැවැති මුත් එක්සත් ජාතික පක්ෂය වෙතින් කිසිම අභියෝගයක් එල්ල නොවූ අතර ඔවුන් දියත් කෙළේ ඉතාම දුර්වල සටන් පාඨ බවත් ඇමැතිවරයා පෙන්වා දුන්නේ ය.වත්මන් ආණ්ඩුවට එරෙහිව පැහැදිලි එකම සටන් පාඨයක් වත් සොයා ගැනීමට අසමත් වූ එජාපය මේ මැතිවරණ ප‍්‍රතිඵලය මඟින් දේශපාලන ඉතිහාසයේ අන්ත අසරණ අඩියට පත්ව ඇතැයි කී හෙතෙම, බස්නාහිර පළාතේ කොළඹ, ගම්පහ, කළුතර යන දිස්ති‍්‍රක්ක තුනෙන් ම එජනිස කැපී පෙනෙන ජයග‍්‍රහණයක් ලබන බවත් අවධාරණය කෙළේ ය.ජනාධිපතිතුමා ගේ නායකත්වය යටතේ කෙටි කාලයක දී රටට ලැබුණු ජයග‍්‍රහණ මහජනතාවගේ ඇට මිඳුළු තුළට කා වැදී ඇතැයි ද ඒ බව මේ මැතිවරණයෙන් මොනවට පෙන්නුම් කැරෙන බවත් රටේ අනාගත ජයග‍්‍රහණ සඳහා මේ ප‍්‍රතිඵලය කදිම පසුබිමක් සකස් කරන බවත් යාපා මහතා සඳහන් කෙළේ ය. මේ ලැබු ජයග‍්‍රහණය සාමකාමීව භªක්ති විඳින ලෙසත් ජය - පරාජය යන දෙක ම ප‍්‍රජාතන්ත‍්‍රවාදී සමාජයකදී මැදහත් සිතින් ඉවසිය යුතු ගුණාංගයක් බවත් හෙතෙම වැඩිදුරටත් පෙන්වා දුන්නේ ය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=aa090426_3</link>
    <topic>ඡන්දය දීමේ උනන්දුව කැපී පෙනෙයි</topic>
    <author/>
    <content>තුන්වැනි පාර්ශ්වයකට බාර වීමට ප‍්‍රභාකරන්ට ඉඩක් නෑබස්නාහිර පළාතෙනුත් සන්ධානයට විශිෂ්ට ජයක්!ඡන්දය දීමේ උනන්දුව කැපී පෙනෙයිසිළුමිණ ජනපි‍්‍රය නවකතාව තේරීමේ තරගයප‍්‍රභා කොටු කිරීමට ඒකාබද්ධ මෙහෙයුමක්මානුෂික මෙහෙයුම පිළිබඳව ඉන්දීය ස්ථාවරයේ වෙනසක් නෑඡන්දයෙන් පසුව කලබල කළොත් වැඩ වරදීප‍්‍රභාකරන්ගෙන් නිදහස ලැබූ දෙමළ ජනතාව ජනපතිට, රණවිරුවන්ට පින් දෙතිඅහිංසක දෙමළ ජනතාවට පිහිට වෙමින් සම්බුදු තෙමඟුල සමරමු!නිදහස ලැබූ උතුරේ වැසියන්ට ආධාර ලබා දෙන්නඑජාපයට වාරණ නියෝගයක්පරාජය වහගන්න බොරු කියා මහජනතාවගේ හිනාවට ලක් වෙන්න එපාවෙහෙරගල මංගල දියවර 29 දා මුදා හැරේජනප‍්‍රිය නවකතා තරගය ජයග‍්‍රාහකයන්ට තෑගි පිරිනැමීම 28 දාවලවේ උරුමයෙන් රුහුණේ ජනතාවට රුපියල් කෝටි 400 ක ප‍්‍රතිලාභනව වසරේදී කඳුරට සංවර්ධන බැංකුවට වාර්තාගත තැන්පතු ප‍්‍රමාණයක්සාධාරණ හා සාමකාමී ඡන්දයක්එක්සත් ජනතා නිදහස් සන්ධානයට ඊයේ පැවැති බස්නාහිර පළාත් සභා ඡන්ද විමසීමෙන් විශිෂ්ට ජයක් හිමි වන බව මෙතෙක් ප‍්‍රකාශ වූ ඡන්ද ප‍්‍රතිඵලවලින් පෙන්නුම් කෙරෙයි.නැඟෙනහිර, උතුරු මැද හා සබරගමුව ද වයඹ සහ මධ්‍යම යන පළාත් සභා ඡන්ද විමසීම්වලින් එක්සත් ජනතා නිදහස් සන්ධානය ලැබු ජයග‍්‍රහණ හා සසඳ්‍ර බැලීමේදී බස්නාහිර පළාතෙන් ලැබීමට නියමිත ජයග‍්‍රහණය ද තවත් විශිෂ්ට ජයග‍්‍රහණයක් ලෙස සැලැකේ.දළ වශයෙන් කොළඹ දිස්ති‍්‍රක්කයෙන් සියයට 55 ක්ද, ගම්පහ දිස්ති‍්‍රක්කයෙන් සියයට 60 ක් සහ කළුතර දිස්ති‍්‍රක්කයෙන් සියයට 65 ක් ඡන්දය පාවිච්චි කර ඇත.ඡන්දය විමසූ කාල සීමාවේ කිසිදු බරපතළ සිදුවීමක් වාර්තා නොවීමත් බලපෑම් හා සුළු සිදුවීම් කිහිපයක් වාර්තා වුවත් පොදුවේ මේ ඡන්දය සාමකාමීව පැවැති බව මැතිවරණ කටයුතු භාර ජ්‍යෙෂ්ඨ නියෝජ්‍ය පොලිස්පති ගාමිණි නවරත්න මහතා පැවැසීය.කොළඹ, ගම්පහ සහ කළුතර දිස්ති‍්‍රක්කවල තේරීම් භාර නිලධාරීහු ද මැතිවරණ කොමසාරිස්වරයාට ඡන්ද විමසීම් කටයුතු සාමකාමීව සිදුවූ බවට වාර්තා කොට තිබේ.ඊයේ පෙරවරු 7 සිට පස්වරු 4 දක්වා ඡන්ද විමසීම කොළඹ, කළුතර, ගම්පහ යන දිස්ති‍්‍රක්ක තුනේ ඡන්ද මධ්‍යස්ථාන 2769 කදී සිදු කැරිණි.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=aa090426_4</link>
    <topic>සිළුමිණ ජනපි‍්‍රය නවකතාව තේරීමේ තරගය</topic>
    <author>ඡායා - සුදම් ගුණසිංහ</author>
    <content>තුන්වැනි පාර්ශ්වයකට බාර වීමට ප‍්‍රභාකරන්ට ඉඩක් නෑබස්නාහිර පළාතෙනුත් සන්ධානයට විශිෂ්ට ජයක්!ඡන්දය දීමේ උනන්දුව කැපී පෙනෙයිසිළුමිණ ජනපි‍්‍රය නවකතාව තේරීමේ තරගයප‍්‍රභා කොටු කිරීමට ඒකාබද්ධ මෙහෙයුමක්මානුෂික මෙහෙයුම පිළිබඳව ඉන්දීය ස්ථාවරයේ වෙනසක් නෑඡන්දයෙන් පසුව කලබල කළොත් වැඩ වරදීප‍්‍රභාකරන්ගෙන් නිදහස ලැබූ දෙමළ ජනතාව ජනපතිට, රණවිරුවන්ට පින් දෙතිඅහිංසක දෙමළ ජනතාවට පිහිට වෙමින් සම්බුදු තෙමඟුල සමරමු!නිදහස ලැබූ උතුරේ වැසියන්ට ආධාර ලබා දෙන්නඑජාපයට වාරණ නියෝගයක්පරාජය වහගන්න බොරු කියා මහජනතාවගේ හිනාවට ලක් වෙන්න එපාවෙහෙරගල මංගල දියවර 29 දා මුදා හැරේජනප‍්‍රිය නවකතා තරගය ජයග‍්‍රාහකයන්ට තෑගි පිරිනැමීම 28 දාවලවේ උරුමයෙන් රුහුණේ ජනතාවට රුපියල් කෝටි 400 ක ප‍්‍රතිලාභනව වසරේදී කඳුරට සංවර්ධන බැංකුවට වාර්තාගත තැන්පතු ප‍්‍රමාණයක්සිළුමිණ ජනපි‍්‍රය නවකතාව තේරීමේ තරගය ඉකුත් දා පැවැත්විණ. මේ අතර කූපන්පත් එවූ පාඨකයන් අතරින් ද වාසනාවන්තයන් තේරීම සිදු කෙරිණ. එම අවස්ථාවට එක් වූ, ලේක්හවුස් කර්තෘ මණ්ඩල අධ්‍යක්ෂ නිහාල් රත්නායක, සාමාන්‍යාධිකාරී අභය අමරදාස, කර්තෘ මණ්ඩල ප‍්‍රධාන පරිපාලන නිලධාරී රෝහණ ආර්යරත්න, සිළුමිණ ප‍්‍රධාන කර්තෘ කරුණාදාස සූරියආරච්චි, දිනමිණ ප‍්‍රධාන කර්තෘ මහින්ද අබේසුන්දර, ඩේලි නිවුස් ප‍්‍රධාන කර්තෘ ජයතිලක ද සිල්වා සහ තිනකරන් ප‍්‍රධාන කර්තෘ කේ.වී. සිවසුබ‍්‍රමනියම් යන මහත්වරු ද ඡායාරූපයේ වෙති.ඡායා - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=aa0904261</link>
    <topic>ප‍්‍රභා කොටු කිරීමට ඒකාබද්ධ මෙහෙයුමක්</topic>
    <author>සුනිල් දයා අල්විස් සහ දයා ඩී ෆොන්සේකා</author>
    <content>තුන්වැනි පාර්ශ්වයකට බාර වීමට ප‍්‍රභාකරන්ට ඉඩක් නෑබස්නාහිර පළාතෙනුත් සන්ධානයට විශිෂ්ට ජයක්!ඡන්දය දීමේ උනන්දුව කැපී පෙනෙයිසිළුමිණ ජනපි‍්‍රය නවකතාව තේරීමේ තරගයප‍්‍රභා කොටු කිරීමට ඒකාබද්ධ මෙහෙයුමක්මානුෂික මෙහෙයුම පිළිබඳව ඉන්දීය ස්ථාවරයේ වෙනසක් නෑඡන්දයෙන් පසුව කලබල කළොත් වැඩ වරදීප‍්‍රභාකරන්ගෙන් නිදහස ලැබූ දෙමළ ජනතාව ජනපතිට, රණවිරුවන්ට පින් දෙතිඅහිංසක දෙමළ ජනතාවට පිහිට වෙමින් සම්බුදු තෙමඟුල සමරමු!නිදහස ලැබූ උතුරේ වැසියන්ට ආධාර ලබා දෙන්නඑජාපයට වාරණ නියෝගයක්පරාජය වහගන්න බොරු කියා මහජනතාවගේ හිනාවට ලක් වෙන්න එපාවෙහෙරගල මංගල දියවර 29 දා මුදා හැරේජනප‍්‍රිය නවකතා තරගය ජයග‍්‍රාහකයන්ට තෑගි පිරිනැමීම 28 දාවලවේ උරුමයෙන් රුහුණේ ජනතාවට රුපියල් කෝටි 400 ක ප‍්‍රතිලාභනව වසරේදී කඳුරට සංවර්ධන බැංකුවට වාර්තාගත තැන්පතු ප‍්‍රමාණයක්ප‍්‍රභාකරන් පැන යන්න හැදූ හැටි දයා මාස්ටර් හෙළි කරයිසුනිල් දයා අල්විස් සහ දයා ඩී ෆොන්සේකාකොටි ත‍්‍රස්තවාදීන් විසින් ප‍්‍රාණ ඇපයට ගෙන සිටින සිවිල් වැසියන් මුදා ගැනීමේ මානුෂික මෙහෙයුමෙන් පසුව කොටි නායක ප‍්‍රභාකරන් ඇතුළු සෙසු කොටි නායකයන් කොටු කැර ගැනීමේ විශේෂ මෙහෙයුමක් කි‍්‍රයාත්මක කිරීමට කටයුතු සූදානම් කොට ඇතැයි ජ්‍යෙෂ්ඨ ආරක්ෂක අංශ ප‍්‍රකාශකයකු ‘සිළුමිණ’ ට කීය.යුද මුක්ත කලාපය ඔස්සේ සිවිල් වැසියන් මුදා ගනිමින් ඉදිරියට ඇදෙන යුද හමුදා සේනාංක ප‍්‍රභාකරන් හා සෙසු කොටි නායකයන් කොටු කැර ගැනීමේ මෙහෙයුමක නිරතව සිටින අතර ශ‍්‍රී ලංකා ගුවන් හමුදාව ගුවනේ සිට සිදුවීම් නිරීක්ෂණය කරමින් වැදගත් බුද්ධි තොරතුරු රැසක් සොයා ගැනීමට සමත්ව සිටී.මේ අතර මුලතිව් මුහුදු තීරයේ නාවික හමුදාව විසින් අධි තාක්ෂණික යාත‍්‍රා සහිත දැඩි ආරක්ෂක පද්ධතියක් කි‍්‍රයාත්මක කොට ඇත. මේ අනුව ගොඩබිම, ගුවන හා මුහුද යන අංශ තුනෙන් ම සියුම් හා දැඩි ආරක්ෂක ජාලයක් ස්ථාපිත කිරීමට ආරක්ෂක ලේකම් ගෝඨාභය රාජපක්ෂ මහතා ගේ උපදේශකත්වයෙන් ති‍්‍රවිධ හමුදාපතිවරුන් පියවර ගෙන ඇත.මේ ති‍්‍රවිධ ආරක්ෂක ජාලය හේතු කොට ගෙන ප‍්‍රභාකරන්ට හෝ සෙසු කොටි නායකයන්ට ගොඩබිමෙන්, ගුවනින් හෝ මුහුදෙන් කිසි සේත් ම පැන යෑමට නොහැකි යැයි ජාතික ආරක්ෂාව පිළිබඳ මාධ්‍ය මධ්‍යස්ථානයේ අධ්‍යක්ෂ ජනරාල් ලක්ෂ්මන් හුළුගල්ල මහතා ‘සිළුමිණ’ ට කීය.මේ අතර කොටි සංවිධානයෙන් පළා විත් හමුදාවට බාර වූ දයා මාස්ටර් හෙළි කළ තොරතුරුවලින් කියැවුණේ කොටි නායක ප‍්‍රභාකරන් අවසන් මොහොතේ දී රටින් පළා යෑම සඳහා සබ්මැරීනයක් සූදානම් කොට ගෙන සිටි බවයි. එහෙත් මේ වනවිට ප‍්‍රභාකරන්ට පළා යෑම සඳහා කිසිදු මාර්ගයක් නැති තත්ත්වයට පත්ව ඇතැයි දැන ගන්නට ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=aa0904262</link>
    <topic>මානුෂික මෙහෙයුම පිළිබඳව ඉන්දීය ස්ථාවරයේ වෙනසක් නෑ</topic>
    <author/>
    <content>තුන්වැනි පාර්ශ්වයකට බාර වීමට ප‍්‍රභාකරන්ට ඉඩක් නෑබස්නාහිර පළාතෙනුත් සන්ධානයට විශිෂ්ට ජයක්!ඡන්දය දීමේ උනන්දුව කැපී පෙනෙයිසිළුමිණ ජනපි‍්‍රය නවකතාව තේරීමේ තරගයප‍්‍රභා කොටු කිරීමට ඒකාබද්ධ මෙහෙයුමක්මානුෂික මෙහෙයුම පිළිබඳව ඉන්දීය ස්ථාවරයේ වෙනසක් නෑඡන්දයෙන් පසුව කලබල කළොත් වැඩ වරදීප‍්‍රභාකරන්ගෙන් නිදහස ලැබූ දෙමළ ජනතාව ජනපතිට, රණවිරුවන්ට පින් දෙතිඅහිංසක දෙමළ ජනතාවට පිහිට වෙමින් සම්බුදු තෙමඟුල සමරමු!නිදහස ලැබූ උතුරේ වැසියන්ට ආධාර ලබා දෙන්නඑජාපයට වාරණ නියෝගයක්පරාජය වහගන්න බොරු කියා මහජනතාවගේ හිනාවට ලක් වෙන්න එපාවෙහෙරගල මංගල දියවර 29 දා මුදා හැරේජනප‍්‍රිය නවකතා තරගය ජයග‍්‍රාහකයන්ට තෑගි පිරිනැමීම 28 දාවලවේ උරුමයෙන් රුහුණේ ජනතාවට රුපියල් කෝටි 400 ක ප‍්‍රතිලාභනව වසරේදී කඳුරට සංවර්ධන බැංකුවට වාර්තාගත තැන්පතු ප‍්‍රමාණයක්කොටි ත‍්‍රස්තවාදයෙන් අහිංසක ජනතාව බේරා ගැනීමට සිදුකරන මානුෂික මෙහෙයුමට එරෙහිව ඉන්දියාවෙන් කිසිදු තර්ජනයක් හෝ බලපෑමක් සිදුවන්නේ නැතැයි ජනමාධ්‍ය හා තොරතුරු ඇමැති අනුර පි‍්‍රයදර්ශන යාපා මහතා පවසයි.කැබිනට් තීරණ දැනුම් දීමේ දී පැවැති පුවත්පත් සාකච්ඡාවේදී මතු කළ ප‍්‍රශ්නයකට පිළිතුරු වශයෙන් මේ බව සඳහන් කර සිටි ඇමැතිවරයා ශී‍්‍ර ලංකාවේ පවතින වාතාවරණය හමුවේ ඉන්දියාවේ ස්ථාවරය ඉතා පැහැදිලි යැයි ද ඔවුන් කොටි සංවිධානය නොපිළිගන්නා අතර ඉන්දියාවේ කොටි සංවිධානය තහනම් කර ඇතැයි ද කීය.ඉන්දීය විදේශ ලේකම් ශිව ෂංකර් මෙනන් සහ ආරක්ෂක උපදේශක ඩී.කේ. නාරායන් යන මහත්වරු ඉකුත් දා මෙරටට පැමිණ මහින්ද රාජපක්ෂ ජනාධිපතිතුමා හමු වී සාකච්ඡා කළ බව ද එම නියෝජිතයන්ගේ පැමිණීම පිළිබඳව ඇතැමුන් අසත්‍ය ප‍්‍රචාරයන් පැතිරුව ද ඒවා ඔවුන්ගේ උන්මාද හා විකාර කතා යැයි ද ඇමැතිවරයා අවධාරණය කෙළේය.අද යුද්ධයක් කොහෙත්ම නැහැ. සිදුවන්නේ මානුෂික මෙහෙයුමක් පමණයි. කුරිරු කොටින්ගේ ග‍්‍රහණයට තවදුරටත් අසුවී සිටින ජනතාව මුදාගැනීම ද තව ටික දිනකින් ම නිමාවට පත්කිරීමට හැකි වනු ඇතැයි ද ඇමැතිවරයා කීය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=aa0904263</link>
    <topic>ඡන්දයෙන් පසුව කලබල කළොත් වැඩ වරදී</topic>
    <author>කීර්ති මෙන්ඩිස්</author>
    <content>තුන්වැනි පාර්ශ්වයකට බාර වීමට ප‍්‍රභාකරන්ට ඉඩක් නෑබස්නාහිර පළාතෙනුත් සන්ධානයට විශිෂ්ට ජයක්!ඡන්දය දීමේ උනන්දුව කැපී පෙනෙයිසිළුමිණ ජනපි‍්‍රය නවකතාව තේරීමේ තරගයප‍්‍රභා කොටු කිරීමට ඒකාබද්ධ මෙහෙයුමක්මානුෂික මෙහෙයුම පිළිබඳව ඉන්දීය ස්ථාවරයේ වෙනසක් නෑඡන්දයෙන් පසුව කලබල කළොත් වැඩ වරදීප‍්‍රභාකරන්ගෙන් නිදහස ලැබූ දෙමළ ජනතාව ජනපතිට, රණවිරුවන්ට පින් දෙතිඅහිංසක දෙමළ ජනතාවට පිහිට වෙමින් සම්බුදු තෙමඟුල සමරමු!නිදහස ලැබූ උතුරේ වැසියන්ට ආධාර ලබා දෙන්නඑජාපයට වාරණ නියෝගයක්පරාජය වහගන්න බොරු කියා මහජනතාවගේ හිනාවට ලක් වෙන්න එපාවෙහෙරගල මංගල දියවර 29 දා මුදා හැරේජනප‍්‍රිය නවකතා තරගය ජයග‍්‍රාහකයන්ට තෑගි පිරිනැමීම 28 දාවලවේ උරුමයෙන් රුහුණේ ජනතාවට රුපියල් කෝටි 400 ක ප‍්‍රතිලාභනව වසරේදී කඳුරට සංවර්ධන බැංකුවට වාර්තාගත තැන්පතු ප‍්‍රමාණයක්- පොලිස්පතිකීර්ති මෙන්ඩිස්පළාත් සභා ඡන්දයේ ප‍්‍රතිඵල නිකුත් කිරීමෙන් අනතුරුව ජය හෝ පරාජය සාමකාමීව භුක්ති විඳිය යුතු බවත් ප‍්‍රචණ්ඩකාරීව හැසිරෙන ඕනෑම පුද්ගලයකු තරාතිරම නොබලා අත්අඩංගුවට ගෙන නීතිය තදින් කි‍්‍රයාත්මක කළ යුතු බවට තමා බස්නාහිර පළාතේ සියලු ම උසස් පොලිස් නිලධාරීන්ට දැනුම් දුන් බව පොලිස්පති ජයන්ත වික‍්‍රමරත්න මහතා ‘සිළුමිණ’ ට කීය.අත්අඩංගුවට ගන්නා පුද්ගලයන් අධිකරණයට ඉදිරිපත් කොට රක්ෂිත බන්ධනාගාර ගත කරන බවත් පොලිස්පතිවරයා ගේ නියෝග තදින් කි‍්‍රයා කිරීමට සියලු ම පොලිසි වග බලා ගත යුතු බවත් මේ පිළිබඳව කළ විමසීමකදී මැතිවරණ කටයුතු බාර ජ්‍යෙෂ්ඨ නියෝජ්‍ය පොලිස්පති ගාමිණී නවරත්න මහතා කීය. ඡන්ද ප‍්‍රතිඵල නිකුත් කිරීමෙන් අනතුරුව පෙළපාලියක් හෝ රැස්වීමක් හෝ පැවැත්විය නොහැකි බවත් හෙතෙම පෙන්වා දුන්නේ ය.කිසිවකු හෝ නීතියට පිටින් කි‍්‍රයා කළහොත් අත්අඩංගුවට ගන්නා බව ද පොලිසිය කියයි.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=aa0904264</link>
    <topic>ප‍්‍රභාකරන්ගෙන් නිදහස ලැබූ දෙමළ ජනතාව ජනපතිට, රණවිරුවන්ට පින් දෙති</topic>
    <author/>
    <content>තුන්වැනි පාර්ශ්වයකට බාර වීමට ප‍්‍රභාකරන්ට ඉඩක් නෑබස්නාහිර පළාතෙනුත් සන්ධානයට විශිෂ්ට ජයක්!ඡන්දය දීමේ උනන්දුව කැපී පෙනෙයිසිළුමිණ ජනපි‍්‍රය නවකතාව තේරීමේ තරගයප‍්‍රභා කොටු කිරීමට ඒකාබද්ධ මෙහෙයුමක්මානුෂික මෙහෙයුම පිළිබඳව ඉන්දීය ස්ථාවරයේ වෙනසක් නෑඡන්දයෙන් පසුව කලබල කළොත් වැඩ වරදීප‍්‍රභාකරන්ගෙන් නිදහස ලැබූ දෙමළ ජනතාව ජනපතිට, රණවිරුවන්ට පින් දෙතිඅහිංසක දෙමළ ජනතාවට පිහිට වෙමින් සම්බුදු තෙමඟුල සමරමු!නිදහස ලැබූ උතුරේ වැසියන්ට ආධාර ලබා දෙන්නඑජාපයට වාරණ නියෝගයක්පරාජය වහගන්න බොරු කියා මහජනතාවගේ හිනාවට ලක් වෙන්න එපාවෙහෙරගල මංගල දියවර 29 දා මුදා හැරේජනප‍්‍රිය නවකතා තරගය ජයග‍්‍රාහකයන්ට තෑගි පිරිනැමීම 28 දාවලවේ උරුමයෙන් රුහුණේ ජනතාවට රුපියල් කෝටි 400 ක ප‍්‍රතිලාභනව වසරේදී කඳුරට සංවර්ධන බැංකුවට වාර්තාගත තැන්පතු ප‍්‍රමාණයක්ඔවුහු තිස්වසරක් පුරා ලේ පිපාසිත ප‍්‍රභාකරන්ගේ වියරු ත‍්‍රස්තවාදයට පෑගී මිරිකී සිටියහ. ප‍්‍රභාකරන්ගේ ඊළාම් සිහිනය සැබෑ කරගනු වස් ඔහු දෙමළ ජනතාවගේ එකම ගැලවුම්කාරයා යැයි කියමින් ලොවටම පෙන්වූයේ විජ්ජාවකි.කුඹුරු අක්කර දහස් ගණනක් පුරන් කරවූ ඔහු ඒ තුළ බන්කර තනා කෙත්බිම් යුද බිම් කෙළේය. ඔහුගේ ඊනියා ඊළාම් සිහින රාජ්‍යයේ පාසල් දරුවන්ට ඔහු ඉගැන්වූයේ තුවක්කුව අතට ගෙන වෙඩි තබන්නටය.ආගම දහම ඔවුන්ට තහනම් විය. කරුණාව දයාව වෙනුවට ඔහු ඉගැන්වූයේ වෛර කරන්නටය. රජයට හමුදාවට හා සිංහල ජනතාවට වෛර කරන්නටය.  මෙය ඔහුගේ ප‍්‍රධාන දහම විය. පාසල් වෙනුවට ඔහු හැදුවේ බෝම්බ කම්හල්ය. පිහිටවූයේ සිරකඳවුරු හා වඳ කඳවුරුය.ජීවිතය වෙනුවට මරණය වැපිරූ ඔහු මරාගෙන මැරෙන සංස්කෘතියක් පිහිටුවා එය මුළු ලෝකයටම ව්‍යාප්ත කෙළේය.මේ සියලු දේ මැද ඔහු සිය සිහින ඊළාම් රාජ්‍යයේ ජනතාව සැපවත් කරනු වෙනුවට ඔවුන් අන්ත දුගී දුප්පතුන් බවට පත් කෙළේය. ඔවුන්ගේ ධනය සූරා කෑවේය.ඉකුත් සතියේ යුදමුක්ත කලාපයට ආරක්ෂක හමුදා පිවිසි මොහොතේ කොටින්ගේ වෙඩි පහර, පොලු මුගුරු පහර කාගෙන ජනතාව දිව ආවේ දෝත නඟා නිදහස වැළඳගන්නටය.ඔවුහු මේ අපායෙන් තමන් මුදවා ගත්තාට ආරක්ෂක හමුදාවන්ට මෙන්ම ජනාධිපතිතුමාට ද පින්දුන්හ.සෙබළුන් මේ අහිංසක අසරණ වැසියන් පිළිගත්තේ ඉතා ලෙන්ගතු ආකාරයටය. තුවාල වූ කුඩා දරු දැරියන් වඩාගත් සෙබළියන් ඔවුන් සුරතල් කළේ සිය දරුවන් සොහොයුරන් ලෙසිනි.ජනාධිපතිතුමාගේ උපදෙස් පරිදි මේ අහිංසකයන්ගේ ලෙඩට බේත්හේත් ලැබිණ. පිපාසයට දියපොදක් මෙන්ම කුසගින්නට ආහාරද ලැබිණි. ඒ සැමටමත් වඩා ඔවුන් කරුණාබර ඇමතුමක් ඇසුවේ අපේ යුද සෙබළුන්ගෙනි.ඔවුනට මරණය වෙනුවට ජීවිතය ලැබිණි. බිය වෙනුවට සෙනෙහස ලැබිණි. කඳුළ ;වනුවට සිනහව ලැබිණ. දුක වෙනුවට සතුට ලැබිණි. දුකින් පිරි ජීවිතය සැපවත් වීමට අඩිතාලම වැටුණි. ඔවුන් ජනාධිපතිතුමාට දොහොත් නඟා වැන්දේ මේ සියල්ල ලැබුණේ එතුමා නිසා යැයි කියමිනි.මහින්ද රාජපක්ෂ ජනාධිපතිතුමා ගේ ප‍්‍රධානත්වයෙන් වසර 30 කට පසුව මුළු සිරිලකම එක්සත් කොට උතුරත්, දකුණත්, බටහිරත්, නැඟෙනහිරත් මධ්‍යම කඳුකරයේත් සිංහ කොඩිය ලෙල දෙන්නේය. සිංහල, දෙමළ, මුස්ලිම් සියලුම ජනතාව එකට එක්ව සිංහ කොඩිය යටතේ හෙට දිනයේ ‘ශ‍්‍රී ලංකා මාතා ගීතය’ ගයනු ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=aa0904265</link>
    <topic>අහිංසක දෙමළ ජනතාවට පිහිට වෙමින් සම්බුදු තෙමඟුල සමරමු!</topic>
    <author/>
    <content>තුන්වැනි පාර්ශ්වයකට බාර වීමට ප‍්‍රභාකරන්ට ඉඩක් නෑබස්නාහිර පළාතෙනුත් සන්ධානයට විශිෂ්ට ජයක්!ඡන්දය දීමේ උනන්දුව කැපී පෙනෙයිසිළුමිණ ජනපි‍්‍රය නවකතාව තේරීමේ තරගයප‍්‍රභා කොටු කිරීමට ඒකාබද්ධ මෙහෙයුමක්මානුෂික මෙහෙයුම පිළිබඳව ඉන්දීය ස්ථාවරයේ වෙනසක් නෑඡන්දයෙන් පසුව කලබල කළොත් වැඩ වරදීප‍්‍රභාකරන්ගෙන් නිදහස ලැබූ දෙමළ ජනතාව ජනපතිට, රණවිරුවන්ට පින් දෙතිඅහිංසක දෙමළ ජනතාවට පිහිට වෙමින් සම්බුදු තෙමඟුල සමරමු!නිදහස ලැබූ උතුරේ වැසියන්ට ආධාර ලබා දෙන්නඑජාපයට වාරණ නියෝගයක්පරාජය වහගන්න බොරු කියා මහජනතාවගේ හිනාවට ලක් වෙන්න එපාවෙහෙරගල මංගල දියවර 29 දා මුදා හැරේජනප‍්‍රිය නවකතා තරගය ජයග‍්‍රාහකයන්ට තෑගි පිරිනැමීම 28 දාවලවේ උරුමයෙන් රුහුණේ ජනතාවට රුපියල් කෝටි 400 ක ප‍්‍රතිලාභනව වසරේදී කඳුරට සංවර්ධන බැංකුවට වාර්තාගත තැන්පතු ප‍්‍රමාණයක්- ජා.නි.පෙබෙදුම්වාදී කොටි ත‍්‍රස්තවාදයේ ග‍්‍රහණයෙන් මිදී රජයේ පාලන ප‍්‍රදේශ වෙත පැමිණ සිටින ලක්ෂයකට අධික සහෝදර දෙමළ ජනතාවගේ සුබසාධනය පිණිස කැපවී කටයුතු කිරීමට මෙරට බෞද්ධ ජනතාව එළඹෙන වෙසක් සමය යොදා ගතහොත් එය ඉතා අර්ථවත් අන්දමේ තෙමඟුල් සැමරීමක් වනු ඇතැයි ජාතික නිදහස් පෙරමුණේ සභාපති පාර්ලිමේන්තු මන්තී‍්‍ර  විමල් වීරවංශ මහතා පවසයි.මෙරට බෞද්ධ ජනතාව තෙමඟුල සැමරීම වෙනුවෙන් තොරන් සෑදීම, දන්සැල් දීම, සැරසිලි සිදු කිරීම ඇතුළු කටයුතු රැසක් සඳහා මුදල් යොදවන බවත් එම මුදල් ඉහත කී අසරණභාවයට පත්වූ සහෝදර ජනතාවගේ සුබසාධනය පිණිස යෙදවිය හැකි නම් එය ඉතා වටිනා කි‍්‍රයාවක් බවත් විමල් වීරවංශ මහතා පෙන්වා දෙයි.මෙවැනි පුණ්‍ය කි‍්‍රයාවක් මඟින් දකුණේ සහ උතුරේ ජනතාව අතර සුහදතාව වර්ධනය වනවා සේම අන්‍යොන්‍ය අවබෝධය ද පුළුල් වන බවද ඔහු වැඩිදුරටත් පෙන්වා දෙයි.මෙම පණිවිඩය බෞද්ධ බැතිමතුන් වෙත ගෙන යාම සඳහා බෞද්ධ විහාරස්ථානවල විහාරාධිපති ස්වාමීන්වහන්සේලා, බෞද්ධාගමික සංවිධානවල නිලධාරීන් සමඟ එක්ව දිස්ති‍්‍රක් මට්ටමින් වැඩපිළිවෙළක් දැනටමත් අරඹා ඇතැයි විමල් වීරවංශ මහතා සඳහන් කෙළේය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=aa09042611</link>
    <topic>නිදහස ලැබූ උතුරේ වැසියන්ට ආධාර ලබා දෙන්න</topic>
    <author/>
    <content>තුන්වැනි පාර්ශ්වයකට බාර වීමට ප‍්‍රභාකරන්ට ඉඩක් නෑබස්නාහිර පළාතෙනුත් සන්ධානයට විශිෂ්ට ජයක්!ඡන්දය දීමේ උනන්දුව කැපී පෙනෙයිසිළුමිණ ජනපි‍්‍රය නවකතාව තේරීමේ තරගයප‍්‍රභා කොටු කිරීමට ඒකාබද්ධ මෙහෙයුමක්මානුෂික මෙහෙයුම පිළිබඳව ඉන්දීය ස්ථාවරයේ වෙනසක් නෑඡන්දයෙන් පසුව කලබල කළොත් වැඩ වරදීප‍්‍රභාකරන්ගෙන් නිදහස ලැබූ දෙමළ ජනතාව ජනපතිට, රණවිරුවන්ට පින් දෙතිඅහිංසක දෙමළ ජනතාවට පිහිට වෙමින් සම්බුදු තෙමඟුල සමරමු!නිදහස ලැබූ උතුරේ වැසියන්ට ආධාර ලබා දෙන්නඑජාපයට වාරණ නියෝගයක්පරාජය වහගන්න බොරු කියා මහජනතාවගේ හිනාවට ලක් වෙන්න එපාවෙහෙරගල මංගල දියවර 29 දා මුදා හැරේජනප‍්‍රිය නවකතා තරගය ජයග‍්‍රාහකයන්ට තෑගි පිරිනැමීම 28 දාවලවේ උරුමයෙන් රුහුණේ ජනතාවට රුපියල් කෝටි 400 ක ප‍්‍රතිලාභනව වසරේදී කඳුරට සංවර්ධන බැංකුවට වාර්තාගත තැන්පතු ප‍්‍රමාණයක්- රජයෙන් ඉල්ලීමක්කොටි ග‍්‍රහණයෙන් මිදී පැමිණ සිටින එක්ලක්ෂ අටදහසකට අධික ජනතාවට අවශ්‍ය මූලික පහසුකම් සලසා දීමට වියළි ආහාර ද්‍රව්‍ය ඇතුළුව අත්‍යවශ්‍ය භාණ්ඩ ලබාදෙන ලෙස රජය මහජනතාවගෙන් ඉල්ලා සිටී.රජය සලසන සහන හා ආධාරවලට අමතරව මේ ආධාර සපයාදීම මඟින් දකුණේ ජනතාවගේ සහෝදරත්වය හා සුහදතාව උතුරේ ජනතාව වෙත මේ අවස්ථාවේ පුද කරන්නට මෙය මහඟª අවස්ථාවක් යැයි ද රජය පවසයි. ආහාර ද්‍රව්‍ය, බිස්කට්, කිරිපිටි ඇතුළු වියළි ආහාර ද්‍රව්‍ය, පානීය ජලය, ළදරු කිරි බෝතල්, දත් බුරුසු, දන්තාලේප, තුවා, සනීපාරක්ෂක තුවා, ඇඳ ඇතිරිලි, අලුත් ඇඳුම්, මදුරු දැල්, සබන් මුළුතැන්ගේ උපකරණ ඇතුළුව අනිකුත් අත්‍යවශ්‍ය උපකරණ මෙලෙස පරිත්‍යාග කළ හැකි ද්‍රව්‍ය හා භාණ්ඩය.මේ ද්‍රව්‍ය එකතු කිරීමේ මධ්‍යස්ථානයක් බණ්ඩාරනායක ජාත්‍යන්තර සම්මන්ත‍්‍රණ ශාලා පරිශ‍්‍රයේ සිරිමාවෝ බණ්ඩාරනායක ප‍්‍රදර්ශන ශාලාවේ පිහිටුවා ඇති අතර ප‍්‍රාදේශීය වශයෙන් සියලුම දිසාපති කාර්යාල හා ප‍්‍රාදේශීය ලේකම් කාර්යාලවලට ද ගෙනැවිත් බාරදිය හැකි ය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=aa09042612</link>
    <topic>එජාපයට වාරණ නියෝගයක්</topic>
    <author>රෝෂන් තුෂාර</author>
    <content>තුන්වැනි පාර්ශ්වයකට බාර වීමට ප‍්‍රභාකරන්ට ඉඩක් නෑබස්නාහිර පළාතෙනුත් සන්ධානයට විශිෂ්ට ජයක්!ඡන්දය දීමේ උනන්දුව කැපී පෙනෙයිසිළුමිණ ජනපි‍්‍රය නවකතාව තේරීමේ තරගයප‍්‍රභා කොටු කිරීමට ඒකාබද්ධ මෙහෙයුමක්මානුෂික මෙහෙයුම පිළිබඳව ඉන්දීය ස්ථාවරයේ වෙනසක් නෑඡන්දයෙන් පසුව කලබල කළොත් වැඩ වරදීප‍්‍රභාකරන්ගෙන් නිදහස ලැබූ දෙමළ ජනතාව ජනපතිට, රණවිරුවන්ට පින් දෙතිඅහිංසක දෙමළ ජනතාවට පිහිට වෙමින් සම්බුදු තෙමඟුල සමරමු!නිදහස ලැබූ උතුරේ වැසියන්ට ආධාර ලබා දෙන්නඑජාපයට වාරණ නියෝගයක්පරාජය වහගන්න බොරු කියා මහජනතාවගේ හිනාවට ලක් වෙන්න එපාවෙහෙරගල මංගල දියවර 29 දා මුදා හැරේජනප‍්‍රිය නවකතා තරගය ජයග‍්‍රාහකයන්ට තෑගි පිරිනැමීම 28 දාවලවේ උරුමයෙන් රුහුණේ ජනතාවට රුපියල් කෝටි 400 ක ප‍්‍රතිලාභනව වසරේදී කඳුරට සංවර්ධන බැංකුවට වාර්තාගත තැන්පතු ප‍්‍රමාණයක්ඇමැති බෝගොල්ලාගම ගේ ඉල්ලීම අධිකරණය පිළිගනීරෝෂන් තුෂාරවිදේශ කටයුතු ඇමැති රෝහිත බෝගොල්ලාගම මහතාගේ පක්ෂ සාමාජිකත්වය අහෝසි කිරීම වළක්වමින් කොළඹ ප‍්‍රධාන දිසා විනිසුරු සම්පත් විජේරත්න මහතා එක්සත් ජාතික පක්ෂයට ඊයේ වාරණ නියෝගයක් පැනවීය.බෝගොල්ලාගම මහතාගේ පක්ෂ සාමාජිකත්වය අහෝසි වී ඇති බවට පාර්ලිමේන්තු මහ ලේකම්වරයාට දැනුම්දීම වළක්වන වාරණ නියෝගයක් ද එජාප නායක රනිල් වික‍්‍රමසිංහ හා ලේකම් තිස්ස අත්තනායක මහත්වරුනට පැනවිණි.එජාප නායක රනිල් වික‍්‍රමසිංහ මහතා ඇතුළු පක්ෂ කෘත්‍යාධිකාරි මණ්ඩලයේ සාමාජිකයින් 91 දෙනකුට එරෙහිව ඇමැති රෝහිත බෝගොල්ලාගම මහතා පැවරූ නඩුවක් සලකා බැලීමෙන් පසුව මෙම වාරණ නියෝග නිකුත් කොට ඇත. ආණ්ඩු පක්ෂයේ අමාත්‍ය ධූරයක් ලබා ගැනීමේ ප‍්‍රථිඵලයක් ලෙස පක්ෂ සාමාජිකත්වය අහෝසි කිරීමට එජාපය කටයුතු කළේ ය.පක්ෂ සාමාජිකත්වය අහෝසි කිරීමට එරෙහිව බෝගොල්ලාගම මහතා ශ්‍රේෂ්ඨාධිකරණයේ නඩු පැවරූ අතර එම නඩු තීන්දුව අනුව පක්ෂ සාමාජිකත්වය අහෝසි කිරීමේ තීන්දුව නීතිය හමුවේ බල ශුන්‍ය කෙරිණි.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=aa0904266</link>
    <topic>පරාජය වහගන්න බොරු කියා මහජනතාවගේ හිනාවට ලක් වෙන්න එපා</topic>
    <author>චන්දන බණ්ඩාර</author>
    <content>තුන්වැනි පාර්ශ්වයකට බාර වීමට ප‍්‍රභාකරන්ට ඉඩක් නෑබස්නාහිර පළාතෙනුත් සන්ධානයට විශිෂ්ට ජයක්!ඡන්දය දීමේ උනන්දුව කැපී පෙනෙයිසිළුමිණ ජනපි‍්‍රය නවකතාව තේරීමේ තරගයප‍්‍රභා කොටු කිරීමට ඒකාබද්ධ මෙහෙයුමක්මානුෂික මෙහෙයුම පිළිබඳව ඉන්දීය ස්ථාවරයේ වෙනසක් නෑඡන්දයෙන් පසුව කලබල කළොත් වැඩ වරදීප‍්‍රභාකරන්ගෙන් නිදහස ලැබූ දෙමළ ජනතාව ජනපතිට, රණවිරුවන්ට පින් දෙතිඅහිංසක දෙමළ ජනතාවට පිහිට වෙමින් සම්බුදු තෙමඟුල සමරමු!නිදහස ලැබූ උතුරේ වැසියන්ට ආධාර ලබා දෙන්නඑජාපයට වාරණ නියෝගයක්පරාජය වහගන්න බොරු කියා මහජනතාවගේ හිනාවට ලක් වෙන්න එපාවෙහෙරගල මංගල දියවර 29 දා මුදා හැරේජනප‍්‍රිය නවකතා තරගය ජයග‍්‍රාහකයන්ට තෑගි පිරිනැමීම 28 දාවලවේ උරුමයෙන් රුහුණේ ජනතාවට රුපියල් කෝටි 400 ක ප‍්‍රතිලාභනව වසරේදී කඳුරට සංවර්ධන බැංකුවට වාර්තාගත තැන්පතු ප‍්‍රමාණයක්එජාප මන්තී‍්‍රවරු රනිල්ට කියතිචන්දන බණ්ඩාරඑ.ජා.ප බල කොටුවක් ලෙස සැලකෙන මැද කොළඹ ආසනය පවා මෙවර එ.ජා.ප යට අහිමිවීම වැළැක්විය නොහැකි බව එ.ජා.ප මන්තී‍්‍රවරුන් රැසක් පවසති. ඉකුත් කෘත්‍යාධිකාරී මණ්ඩල රැස්වීමේදී එ.ජා.ප නායකයාට මේ බව පෙන්වා දුන් බවද එ.ජා.ප කෘත්‍යාධිකාරී මණ්ඩල සභිකයන් “සිළුමිණට” කීය.මහින්ද රාජපක්ෂ ජනාධිපතිතුමාගේ නායකත්වයෙන් යුත් වත්මන් රජය යුද්ධය ජය ගැනීමට ආසන්නතම අවස්ථාවේ පසුබිම නිසා ජනාධිපතිතුමාට කරන කෘතගුණ සැලකීමක් ලෙස එ.ජා.ප යේ පාරම්පරික සාමාජිකයන් පවා මෙවර මැතිවරණයේදී සන්ධානයට සහාය දීම වැළැක්විය නොහැකි බව ද එ.ජා.ප මන්තී‍්‍රවරුන් එ.ජා.ප නායකයාට පෙන්වා දී තිබේ.මෙවර පළාත් සභා මැතිවරණයෙන් එ.ජා.ප යට වාර්තාගත පරාජයක් ලැබීම මේ මොහොතේ වැළැක්විය නොහැකි බැවින් රජය ප‍්‍රචණ්ඩ කි‍්‍රයා මඟින් මැතිවරණය ජය ගැනීමට උත්සාහ කරන බවට අසත්‍ය චෝදනා නඟා ජනතාවගේ උපහාසයට ලක් නොවන ලෙස ද එ.ජා.ප මන්තී‍්‍රවරු එ.ජා.ප නායකයාගෙන් ඉල්ලා සිටි බවද එ.ජා.ප කෘත්‍යාධිකාරී මණ්ඩල සභිකයා “සිළුමිණට” වැඩිදුරටත් කීය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=aa0904267</link>
    <topic>වෙහෙරගල මංගල දියවර 29 දා මුදා හැරේ</topic>
    <author>නිහාල් පී. අබේසිංහ</author>
    <content>තුන්වැනි පාර්ශ්වයකට බාර වීමට ප‍්‍රභාකරන්ට ඉඩක් නෑබස්නාහිර පළාතෙනුත් සන්ධානයට විශිෂ්ට ජයක්!ඡන්දය දීමේ උනන්දුව කැපී පෙනෙයිසිළුමිණ ජනපි‍්‍රය නවකතාව තේරීමේ තරගයප‍්‍රභා කොටු කිරීමට ඒකාබද්ධ මෙහෙයුමක්මානුෂික මෙහෙයුම පිළිබඳව ඉන්දීය ස්ථාවරයේ වෙනසක් නෑඡන්දයෙන් පසුව කලබල කළොත් වැඩ වරදීප‍්‍රභාකරන්ගෙන් නිදහස ලැබූ දෙමළ ජනතාව ජනපතිට, රණවිරුවන්ට පින් දෙතිඅහිංසක දෙමළ ජනතාවට පිහිට වෙමින් සම්බුදු තෙමඟුල සමරමු!නිදහස ලැබූ උතුරේ වැසියන්ට ආධාර ලබා දෙන්නඑජාපයට වාරණ නියෝගයක්පරාජය වහගන්න බොරු කියා මහජනතාවගේ හිනාවට ලක් වෙන්න එපාවෙහෙරගල මංගල දියවර 29 දා මුදා හැරේජනප‍්‍රිය නවකතා තරගය ජයග‍්‍රාහකයන්ට තෑගි පිරිනැමීම 28 දාවලවේ උරුමයෙන් රුහුණේ ජනතාවට රුපියල් කෝටි 400 ක ප‍්‍රතිලාභනව වසරේදී කඳුරට සංවර්ධන බැංකුවට වාර්තාගත තැන්පතු ප‍්‍රමාණයක්නිහාල් පී. අබේසිංහහම්බන්තොට කතරගම, තිස්සමහාරාමය ලුණුගම්වෙහෙර ජනතාවගේ වාරි හා පානීය ජල ප‍්‍රශ්නය විසඳන ඉඩම් අක්කර 30000 ක් අස්වද්දන මැණික් ගඟ වෙහෙරගල වාරි යෝජනා ක‍්‍රමය 29 වැනිදා සවස ජනතා අයිතියට පැවරෙයි.රුහුණට වැඩිම ප‍්‍රතිලාභ දෙන විශාලතම වාරි ව්‍යාපෘතිය වන මෙය මෑතකදී අපේ සල්ලිවලින් අපේ ඉංජිනේරුවන් ඉදිකළ මෙරට විශාලතම වාරි ව්‍යාපෘතිය ද වේ.මහින්ද රාජපක්ෂ ජනාධිපතිතුමාගේ හා වාරිමාර්ග ඇමැති චමල් රාජපක්ෂ මහතාගේ උපදෙස් මත වාරිමාර්ග දෙපාර්තමේන්තුවේ හා ඉංජිනේරුවරුන් ගේ හා ව්‍යාපෘතියට දායක වූ තණමල්විල තිස්සමහාරාම ප‍්‍රදේශයේ සේවකයන්ගේ නැංවීම හා ශ‍්‍රම දායකත්වය මත මෙම ව්‍යාපෘතිය ඉදිකර ඇත්තේ ඇස්තමේන්තු මුළු වියදම වූ රුපියල් කෝටි 250 න් රුපියල් කෝටි 50 ක් ද රජයට ඉතිරි කරමින් ය.යාල ජාතික උද්‍යානය මැද මැණික් ගඟ හරහා කිලෝමීටර් දෙකක් දිග වේල්ලක් බැද අක්කර අඩි 60000 ක් රැඳවිය හැකි ජලාශයක් ඉදිකර ඒ ජලය ලුණුගම්වෙහෙරට හා කතරගම වසරේ දින 365 දීම පාලනයක් ඇතිව ලබාදීම ව්‍යාපෘතියේ අරමුණයි.මේ දිනවල රත්නපුර හා හම්බන්තොට ප‍්‍රදේශවල කි‍්‍රයාත්මක වන ‘වලවේ උරුමය’ වැඩ සටහන යටතේ මේ විවෘත කිරීම සිදුකෙරේ.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=aa0904268</link>
    <topic>ජනප‍්‍රිය නවකතා තරගය ජයග‍්‍රාහකයන්ට තෑගි පිරිනැමීම 28 දා</topic>
    <author/>
    <content>තුන්වැනි පාර්ශ්වයකට බාර වීමට ප‍්‍රභාකරන්ට ඉඩක් නෑබස්නාහිර පළාතෙනුත් සන්ධානයට විශිෂ්ට ජයක්!ඡන්දය දීමේ උනන්දුව කැපී පෙනෙයිසිළුමිණ ජනපි‍්‍රය නවකතාව තේරීමේ තරගයප‍්‍රභා කොටු කිරීමට ඒකාබද්ධ මෙහෙයුමක්මානුෂික මෙහෙයුම පිළිබඳව ඉන්දීය ස්ථාවරයේ වෙනසක් නෑඡන්දයෙන් පසුව කලබල කළොත් වැඩ වරදීප‍්‍රභාකරන්ගෙන් නිදහස ලැබූ දෙමළ ජනතාව ජනපතිට, රණවිරුවන්ට පින් දෙතිඅහිංසක දෙමළ ජනතාවට පිහිට වෙමින් සම්බුදු තෙමඟුල සමරමු!නිදහස ලැබූ උතුරේ වැසියන්ට ආධාර ලබා දෙන්නඑජාපයට වාරණ නියෝගයක්පරාජය වහගන්න බොරු කියා මහජනතාවගේ හිනාවට ලක් වෙන්න එපාවෙහෙරගල මංගල දියවර 29 දා මුදා හැරේජනප‍්‍රිය නවකතා තරගය ජයග‍්‍රාහකයන්ට තෑගි පිරිනැමීම 28 දාවලවේ උරුමයෙන් රුහුණේ ජනතාවට රුපියල් කෝටි 400 ක ප‍්‍රතිලාභනව වසරේදී කඳුරට සංවර්ධන බැංකුවට වාර්තාගත තැන්පතු ප‍්‍රමාණයක්සිළුමිණ පුවත්පත මඟින් සංවිධානය කරනු ලැබූ ‘2008 වසරේ ජනප‍්‍රිය නවකතාව‘ තේරීමේ තරගයෙන් ජයගත් ජයග‍්‍රාහක, ජයග‍්‍රාහිකාවනට ත්‍යාග පිරිනැමීමේ උළෙල මේ මස 28 වැනි අඟහරුවාදා පෙ.ව. 11.00ට ලේක්හවුස් ආයතනයේදී පැවැත්වීමට කටයුතු යොදා තිබේ.පාඨකයන් එවූ කූපන්පත් අතරින් වැඩිම මනාප සංඛ්‍යාවක් දිනා ගනිමින් 2008 වසරේ ජනප‍්‍රියම නවකතාව වශයෙන් තේරී ඇත්තේ ශ්‍යාමලී ටී.ද සිල්වා ගේ ‘උදාවිය හිරු අඳුර පිසදා’ යන නවකතාවයි.දෙවැනි හා තුන්වැනි ත්‍යාග සම මනාප සංඛ්‍යාවක් දිනා ගැනීම හේතුවෙන් ‘සම ත්‍යාග‘ ලෙස ප‍්‍රදානය කිරීමට සංවිධායක කමිටුව තීරණය කොට තිබේ. ඒ අනුව මිල්ටන් මද්දුමාගේ ‘රැය පහන් විය’ හා ගාමිණී වාසලසූරියගේ ‘දයාබර පබා’ සම ත්‍යාග සඳහා තේරී පත්වී තිබේ.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=aa0904269</link>
    <topic>වලවේ උරුමයෙන් රුහුණේ ජනතාවට රුපියල් කෝටි 400 ක ප‍්‍රතිලාභ</topic>
    <author>නිහාල් පී. අබේසිංහ, සුනිල් දයා අල්විස්</author>
    <content>තුන්වැනි පාර්ශ්වයකට බාර වීමට ප‍්‍රභාකරන්ට ඉඩක් නෑබස්නාහිර පළාතෙනුත් සන්ධානයට විශිෂ්ට ජයක්!ඡන්දය දීමේ උනන්දුව කැපී පෙනෙයිසිළුමිණ ජනපි‍්‍රය නවකතාව තේරීමේ තරගයප‍්‍රභා කොටු කිරීමට ඒකාබද්ධ මෙහෙයුමක්මානුෂික මෙහෙයුම පිළිබඳව ඉන්දීය ස්ථාවරයේ වෙනසක් නෑඡන්දයෙන් පසුව කලබල කළොත් වැඩ වරදීප‍්‍රභාකරන්ගෙන් නිදහස ලැබූ දෙමළ ජනතාව ජනපතිට, රණවිරුවන්ට පින් දෙතිඅහිංසක දෙමළ ජනතාවට පිහිට වෙමින් සම්බුදු තෙමඟුල සමරමු!නිදහස ලැබූ උතුරේ වැසියන්ට ආධාර ලබා දෙන්නඑජාපයට වාරණ නියෝගයක්පරාජය වහගන්න බොරු කියා මහජනතාවගේ හිනාවට ලක් වෙන්න එපාවෙහෙරගල මංගල දියවර 29 දා මුදා හැරේජනප‍්‍රිය නවකතා තරගය ජයග‍්‍රාහකයන්ට තෑගි පිරිනැමීම 28 දාවලවේ උරුමයෙන් රුහුණේ ජනතාවට රුපියල් කෝටි 400 ක ප‍්‍රතිලාභනව වසරේදී කඳුරට සංවර්ධන බැංකුවට වාර්තාගත තැන්පතු ප‍්‍රමාණයක්නිහාල් පී. අබේසිංහ, සුනිල් දයා අල්විස්වලවේ උරුමය වැඩ සටහනින් වලවේ හා රුහුණු ජනතාවට රුපියල් කෝටි 400 ක පමණ ව්‍යාපෘති සේවා හා සම්පත් රැසක් ලැබෙන බව වලවේ උරුමය වැඩ සටහනේ මෙහෙයුම් කමිටු සාමාජික සබරගමුව පළාත් සභා මන්තී‍්‍ර සනි රෝහණ කොඩිතුවක්කු මහතා පවසයි.වලවේ උරුමය වැඩ සටහන මුලින් ම යෝජනා කර ඇත්තේ ඇඹිලිපිටිය චන්ද්‍රිකා වැවේ මුල් ඉඩම් ලාභින් විසින් හා ඔවුන්ගේ දූ දරුවන් විසිනි. ඒ චන්ද්‍රිකා වැව ඉදිකර 50 වසර සපිරීම හා එහි නිර්මාතෘ ඩී.ඒ. රාජපක්ෂ මැතිදුන්ගේ 104 වැනි ජන්ම සංවත්සරය සැමරීම හා එතුමාට උපහාර පිණිසය. මේ අනුව සර්ව රාති‍්‍රක පරිත‍්‍රාණ ධර්ම දේශනා හා දානමය පිංකම් සංවිධානය කර තිබිණි. ඒ පිළිබඳ ලිඛිත සංදේශයක් සනි රෝහණ මහතා ජනාධිපතිතුමාට බාර දී තිබේ.එතුමා මේ කාර්යය අගය කරමින් වලවේ ජනතාවගේ යෝජනා සමඟ ම ජනතා හිතකාමි සංවර්ධන වැඩ සටහන් රැසක් ද එක් කෙළේය. ඒ අනුව ඇඹිලිපිටිය බුද්ධි මණ්ඩපය රුපියල් ලක්ෂ 600 ක වියදමින් ඉදිකර ජනතා අයිතියට පිරිනැමීම 30 වැනිදා සිදුකෙරේ. ඒ සමඟම මැණික් ගඟ වෙහෙරගල ව්‍යාපෘතිය ද 29 වැනිදා ජනතා අයිතියට පැවැරේ.එහි මුළු වියදම රුපියල් කෝටි 200 කි. ඊට අමතරව 26 වැනිදා (අද) රාජ්‍ය පරිපාලන අමාත්‍යාංශය මෙහෙයවන ජංගම සේවය රැකියා වෙළෙඳ පොළ ඇඹිලිපිටිය මධ්‍ය මහා විද්‍යාලයේදී පැවැත්වේ. විදේශ රැකියා නියුක්ති කාර්යාංශයේ උපදේශන සේවා ද මෙහිදී සිදුකෙරේ. අපේ‍්‍රල් 27 වැනිදා උදේ 8.00 ට වලවේ උරුමය හා පාපැදි හා මැරතන් තරග ආරම්භ වේ.දේශීය තාක්ෂණය පිළිබඳ දැනුම්වත් කිරීම, කුඩා ව්‍යවසායකයන්ට මඟ පෙන්වීම, වලකඩ කිතුල් මධ්‍යස්ථානය විවෘත කිරීම, අගුණකොළපැලැස්ස කට්ටකඩුව කී‍්‍රඩාංගණය සංවර්ධනය කිරීම ද 27 වැනිදා සිදු කෙරේ. අපේ‍්‍රල් 28 වැනිදා ඇඹිලිපිටිය යෝධගම ග‍්‍රාමීය නායකයන් පුහුණු කිරීමේ මධ්‍යස්ථානයේදී තරුණ කඳවුරක් පැවැත්වේ. පරිසර ජංගම සේවාව ද එදින පැවැත්වේ.අපේ‍්‍රල් 29 වැනිදා ඇඹිලිපිටිය, අම්බලන්ගොඩ හා ලුණුගම්වෙහෙර කර්මාන්ත පුර 3 විවෘත කරනු ලැබේ. ඇඹිලිපිටිය චන්ද්‍රිකා වැවේ ජල කී‍්‍රඩා ද එදින පැවැත්වේ. සුදු පාලම නළ මාර්ගය විවෘත කිරීම වෙහෙරගල වාරි ව්‍යාපෘතිය විවෘත කිරීම ද එදින සිදු කෙරේ. විහාරස්ථාන 100 කට ආධාර ලබාදීමට මේ වැඩසටහනට ඇතුළත්ය.අපේ‍්‍රල් 30 වලවේ උරුමයේ අවසන් දිනයයි. ඒ යටතේ චන්ද්‍රිකා වැව දෙවන අදියර සඳහා මුල්ගල තැබේ. මහවැලි බුද්ධි මණ්ඩපය විවෘත වෙයි. පදලංගල විද්‍යාලය ඩී.ඒ. රාජපක්ෂ මැතිතුමාගේ නමින් නම් කිරීම ද වලවේ කලාපයේ මුල්ම පදිංචි කරුවන්ගේ ඔප්පු ලබාදීම ද පූජා ඔප්පු ලබාදීම ද මෙදින මහවැලි බුද්ධි මණ්ඩපයෙදී සිදු කෙරේ. මාළු පැටවුන් 50,000 ක් චන්ද්‍රිකා වැව ඇතුළු වැව්වලට මුදා හැරීම ද මෙදින විශේෂත්වයකි.ජනමාධ්‍ය හා තොරතුරු අමාත්‍යාංශයේ ලේකම් ඒ. දිසානායක මහතා මේ සම්බන්ධයෙන් කරුණු දක්වමින් පැවැසුවේ ඇඹිලිපිටිය අද අංග සම්පූර්ණ නගරයක් බවට පත් වී තිබෙන බවය. සියලුම අමාත්‍යාංශ ඒකාබද්ධව මෙහි දියුණුවට ඒකාබද්ධ වැඩසටහන් කි‍්‍රයාත්මක කරන බව ද ඔහු පෙන්වා දුන්නේය.වැඩසටහනේ සම්බන්ධිකාරක නලින් ආටිගල මහතා මෙහිදී පැවැසුවේ ප‍්‍රදේශයේ ප‍්‍රාදේශීය ලේකම් කොට්ඨාසවල අඩුපාඩු සපුරාලීම වෙනුවෙන් 'වලවේ උරුමය' වැඩසටහනින් රුපියල් කෝටි 40 ක වටිනා සේවා හා ව්‍යාපෘති කි‍්‍රයාත්මක වන බව ද මේ ප‍්‍රදේශ විශාල දියුණුවකට පත් වී එහි ජනතාවට මෙමගින් විශාල සෙතක් සැලැසී ඇති බව ද පැවැසීය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=aa09042610</link>
    <topic>නව වසරේදී කඳුරට සංවර්ධන බැංකුවට වාර්තාගත තැන්පතු ප‍්‍රමාණයක්</topic>
    <author/>
    <content>තුන්වැනි පාර්ශ්වයකට බාර වීමට ප‍්‍රභාකරන්ට ඉඩක් නෑබස්නාහිර පළාතෙනුත් සන්ධානයට විශිෂ්ට ජයක්!ඡන්දය දීමේ උනන්දුව කැපී පෙනෙයිසිළුමිණ ජනපි‍්‍රය නවකතාව තේරීමේ තරගයප‍්‍රභා කොටු කිරීමට ඒකාබද්ධ මෙහෙයුමක්මානුෂික මෙහෙයුම පිළිබඳව ඉන්දීය ස්ථාවරයේ වෙනසක් නෑඡන්දයෙන් පසුව කලබල කළොත් වැඩ වරදීප‍්‍රභාකරන්ගෙන් නිදහස ලැබූ දෙමළ ජනතාව ජනපතිට, රණවිරුවන්ට පින් දෙතිඅහිංසක දෙමළ ජනතාවට පිහිට වෙමින් සම්බුදු තෙමඟුල සමරමු!නිදහස ලැබූ උතුරේ වැසියන්ට ආධාර ලබා දෙන්නඑජාපයට වාරණ නියෝගයක්පරාජය වහගන්න බොරු කියා මහජනතාවගේ හිනාවට ලක් වෙන්න එපාවෙහෙරගල මංගල දියවර 29 දා මුදා හැරේජනප‍්‍රිය නවකතා තරගය ජයග‍්‍රාහකයන්ට තෑගි පිරිනැමීම 28 දාවලවේ උරුමයෙන් රුහුණේ ජනතාවට රුපියල් කෝටි 400 ක ප‍්‍රතිලාභනව වසරේදී කඳුරට සංවර්ධන බැංකුවට වාර්තාගත තැන්පතු ප‍්‍රමාණයක්සිංහල හා හින්දු අලුත් අවුරුදු දින කඳුරට සංවර්ධන බැංකුව විසින් දියත් කරන ලද අලුත් අවුරුදු වැඩසටහනෙන් පැය 05ක් ඇතුළත රුපියල් මිලියන 155ක් රැස් කර ගැනීමට කඳුරට සංවර්ධන බැංකුවට හැකි විය. එසේම එම පැය ගණන ඇතුළත බැංකුවට පැමිණි ගනුදෙණුකරුවන් සංඛ්‍යාව 22800කි. ගිය වසරේ අවුරුදු ගනුදෙනු හා ගත් විට මුදල්මය වශයෙන් 25% ක වර්ධනයක් හා ගනුදෙනුකරුවන්ගේ 34% ක වර්ධනයක් මේ අනුව සිදුව ඇත.අපෙ‍්‍ර්ල් 14 වන දින පෙ.ව. 8.30 සිට 1.30 දක්වා නව අවුරුදු ගනුදෙණු සඳහා කඳුරට සංවර්ධන බැංකුව විවෘත කර තිබූ අතර මහනුවර නුවරඑළිය සහ මාතලේ ආවරණය කරමින් මධ්‍යම පළාත පුරා විසිරී තිබෙන ශාඛා 33 කින් යුක්ත ශක්තිමත් ශාඛා ජාලයක් මෙම කාර්යයට හවුල් විය. මෙම බැංකුවේ අවුරුදු දින වැඩසටහනේ ඉලක්කය වූයේ රුපියල් මිලියන 150 තැන්පතු ප‍්‍රමාණයක් සහ ගනුදෙණුකරුවන් 20,000 කි.එම ඉලක්කය ඉක්මවීමට බැංකුවට හැකි විය. ගලේවෙල ශාඛාව සහ තෙල්දෙනිය ශාඛාව මිලියන 10 ද ඉක්මවූ අතර බොහෝ ශාඛාවලට ගනුදෙනුකරුවන් දහසද ඉක්මවා පැමිණ තිබුණි. මෙහිදී වඩාත් වැදගත් වන්නේ ආගරපතන, කොටගල වැනි වැඩි ද්‍රවිඩ ජනගහනයක් වෙසෙන ප‍්‍රදේශවල පිහිටි ශාඛාවලට ද විශාල ඉතුරුම් තැන්පතු ප‍්‍රමාණයක් ගලා ඒමයි.ආගරපතන ශාඛාවේ එදින ආදායම මිලියන 6 1/2 ඉක්මවීය. පැය ගණනක් තුළ මෙම බැංකුවට මෙතරම් විශාල මුදල් සහ ගනුදෙනුකරුවන් සංඛ්‍යාවක් ගලා ඒමට මූලික වශයෙන් බලපෑවේ කඳුරට සංවර්ධන බැංකුව රාජ්‍ය බැංකුවක් වීම හා බැංකුව පිළිබඳ මහජනතාවගේ පවතින විශ්වාසය සහ බැංකුවේ කාර්යය මණ්ඩලයේ ඉහළ කැපවීමයි.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=ab09042610</link>
    <topic>මේ පීඩනය මැද වෙන නායකයෙක් හිටියානම් මෙලහකට යුද්ධය නතර කරලා</topic>
    <author>සංවාද සටහන කේ.සී.ජේ. රත්නායක සුනිල් දයා අල්විස් ඡායාරූපය - සුදම් ගුණසිංහ</author>
    <content>මේ පීඩනය මැද වෙන නායකයෙක් හිටියානම් මෙලහකට යුද්ධය නතර කරලාකොටින්ගෙන් වැටුප්ගත් මාධ්‍යවේදීන් ඉන්නවාඡන්ද පැරදුණාට සර්...යන්ඩ එපා සර්...දයා මල්ලියා ගේ කතාවට කිචි කිචි නෝනා හොල්මන් වෙයිඅපේ කාලයේ විහිළුකාරයාජාතික ආරක්ෂාව පිළිබඳ මාධ්‍ය ප‍්‍රකාශක ඇමැතිකෙහෙළිය රඹුක්වැල්ලඊළඟට මොකද වෙන්නේ කියලා ලෝකයම අන්ද මන්ද වෙලා හිටිය වෙලාවක යුද මුක්ත කලාපයේ ප‍්‍රාණ ඇපකරුවන් මුදා ගැනීමේ මෙහෙයුම ආරම්භ කළා. මේ අදහස ගැන මුලින් ම කතා කළොත්?ඒක අපේ වගකීම. කොටි හිරකර ගෙන හිටියේ අපේ ම සහෝදර සහෝදරියන් අහිංසක දෙමළ ජනතාව හිර කර ගෙන මිනීමරු ප‍්‍රභාකරන් අපිට අභියෝග කළා. අපි ඒ අභියෝගයට උත්තර දුන්නා. මේ උත්තරය නිසා සිංහල - දෙමළ සමගිය විතරක් නෙවෙයි. දෙමළ - දෙමළ අය අතරත් සමඟිය ගොඩනැඟෙනවා.බෙදිලා හිටිය දෙමළ ජනතාව අද එක තැනකට ගෙනාවා. බලන්න අපේ හමුදාවේ සෙබළු ඒ දෙමළ ජනතාව දෑතට ඔසොවා ගෙනයි ආවේ. අම්මලා - නංගිලා සහ තමන් ගේම දරු පැටියන් දෑතට ගත්තා වගෙ යි කි‍්‍රයා කළේ. මේ තමා අපේ සංස්කෘතියේ තියෙන උතුම් ගුණය. අද දෙමළ ජනතාව හමුදාවට වඳිනවා. පුදනවා. මෙය ඇහැට කඳුළු උනන ඉතිහාසගත අවස්ථාවක්.ඔන්න දැන් අන්තර්ජාතික ප‍්‍රජාවට පුළුවන් අපේ හමුදාව කවුද කියලා තේරුම් ගන්න. ලෝකේ හුඟ දෙනකුට නැති ශී‍්‍ර ලාංකේය අනන්‍යතාව මුළු ලෝකයටම ප‍්‍රදර්ශනය වුණා, හැබැයි සමහරුන්ට මෙය තවම වැටහෙන්නෙ නැහැ.මේ තරම් විශාල ප‍්‍රාණ ඇපකරුවන් සංඛ්‍යාවක් මුදා ගැනීම ලෝකයට අලුත් දෙයක්. කොහොමද මේ මෙහෙයුම සිද්ධ කෙරුණේ?ගුවන් හමුදාව කාලයක ඉඳන් යුද මුක්ත කලාපය නිරීක්ෂණය කළා. ඉතාම වැදගත් තොරතුරු ලබා ගත්තා. ඒ අනුව යුද හමුදාව ඉතාම විශිෂ්ට සැලැසුමක් හැදුවා. මුළු ලෝකයම මොකද වෙන්නේ කියලා බලාගෙන සිටියදී තව සමහරු අපිට එරෙහිව කෑගහද්දි නියම වෙලාවට මෙහෙයුම කි‍්‍රයාත්මක කළා.ඒ මෙහෙයුම තවම කි‍්‍රයාත්මක වෙනවා. ඇතැම් කරුණු හෙළි කරන්න බෑ. නමුත් ඉදිරියේදී ඔබට බලා ගත්තැහැකි මොකද වෙන්නේ කියලා. මේ මෙහෙයුම ඉතාම විශිෂ්ට වෘත්තීයමය කාර්යයක්.අපේ ජනතාව බේරා ගන්නේ කොහොමද? කොටියට කන්න දෙන්නේ මස් ද? නැත්නම් පුන්නක්කු ද කියලා තීරණය කරන්නේ මේ පොළොවේ පය ගහලා ඉන්න අපි මිසක් පිටරටවල ඉන්න සෙල්ලම්කාරයෝ නොවන බවත් මේකෙන් පෙන්නුවා. සේනාධිනායකයා හැටියට ජනාධිපතිතුමාත් ආරක්ෂක ලේකම්තුමාත් ති‍්‍රවිධ හමුදාපතිවරුනුත්, මේ දැවැන්තම මෙහෙයුම ඉතා සාර්ථකව නිම කළා.යුද මුක්ත කලාපයේ ප‍්‍රාණ ඇපකරුවන් පෙන්වමින් විදේශ රටවල පෙළපාළි ගියා. සමහර රටවල් අපිට බලපෑම් කරන්නත් හැදුවා. ප‍්‍රාණ ඇපකරුවන් මුදා ගැනීමේ මෙහෙයුම සාර්ථක වුණාට පසුව දැන් මොනවද ඒ අය කියන්නේ?ඒ ගොල්ලෝ මොනවා කිව්වත් අපිට වැඩක් නෑ. කරන්න ඕන දේ අපි කළා. දැන් ඉතින් කියන්න දෙයක් නෑ. ඔය සමහරු තාම මෙලෝ සිහියක් නැතුව දුවනවා ප‍්‍රභාකරන් කියන පෝරිසාදයා බේරා ගන්න. අන්තර්ජාතික ප‍්‍රජාවට හිතන්න වත් බැරි දේ අපිට කරන්න පුළුවන් බව දැන් පෙනුන නේ.නමුත් විදේශ රටවල සිටින ශී‍්‍ර ලාංකික දෙමළ ජනතාව තාම කියන්නේ වෙන කතාවක්?මේ රටේ අහිංසක දෙමළ ජනතාව පෙන්නලා ඔය සමහරු පිටරටවලට පැන ගත්තා. ප‍්‍රභාකරන් දෙමළ ජනතාවට දස වද දෙද්දී මරද්දී ඇස් වසා ගෙන හිටියා. ඇයි තමන් ගේ වාසියට.මේ ප‍්‍රශ්නය අවසන් වුණාම ඒ අය ලබන වරප‍්‍රසාද නැති වෙනවා. ඒකයි ඔය කෑ ගහන්නේ. සමහරු බයයි ආපහු ලංකාවට එන්න වෙයි කියලා.එල්ටීටීඊ මාධ්‍ය ප‍්‍රකාශක දයා මාස්ටර් හමුදාවට බාර වුණා. ඒ වගේ ප‍්‍රභාකරනුත් බාර වෙයි කියලා හිතනව ද?යුද මුක්ත කලාපයේ තුනෙන් එකකට වැඩි ප‍්‍රමාණයක් දැන් හමුදාව අතේ. ඉදිරියේදී සාමාන්‍ය වැසියන් බේරා ගෙන හමුදාව තවත් ඉදිරියට යනවා. තව තියෙන්නේ කිලෝ මීටර 8 යි. අන්තිමට ප‍්‍රභාකරන් සහ කොටි රැළ ඉතිරි වෙයි. එතකොට කාරණා සිද්ධ වෙන්නේ දෛවයේ හැටියටයි.ඔය කිලෝමීටර 8 ඇතුළේ ප‍්‍රභාකරන් ඉන්න බව තහවුරු වෙලා තියෙනව ද?පැහැදිලිව ම ප‍්‍රභාකරන් ඉන්නවා.ප‍්‍රභාකරන් ගේ පුත‍්‍රයා සහ ස්වර්ණම් කියන කොටි නායකයා මැලේසියාවට පැනලා ගිහින් කියලා ආරංචි පැතිරුණා. ඒ ගැන මොකද කියන්නේ?අපි දන්න තරමට ඒ කතාව බොරුවක්. අපේ ආරංචි මාර්ග අනුව ඔය හැමෝම තාම යුද මුක්ත කලාපයේ ඉන්නවා.තවත් සමහර කොටි නායකයෝ ආයුධත් අරගෙන නැඟෙනහිරට පැන ගත්තා ය කියලත් ආරංචි තියෙනවා.නෑ. පණ පිටින් නම් යන්න විදිහක් නෑ. ඔය එකෙක් දෙන්නෙක් පිහි කෑල්ලක් අර ගෙන එන්න ඇති. නමුත් ආයුධ අරගෙන එන්න නම් බෑ.එල්ටීටීඊය සතුව තවමත් බර ආයුධ තියෙනව ද?එල්ටීටීඊය සතු බර ආයුධ තියෙන්න පුළුවන්.එහෙම නම් සැහැල්ලු ආයුධ විතරක් අරගෙන හමුදාව යුද මුක්ත කලාපයට ඇතුළුවීම අවදානම් නැද්ද?විශාල අවදානමක් මැද අපේ හමුදා මේ මෙහෙයුම කරන්නේ. ඒකයි මම කියන්නේ ලෝකේ ඉන්න ශ්‍රේෂ්ඨතම හමුදාවයි අපිට තියෙන්නේ. අහිංසක වැසියන් මුදා ගන්න ඔවුන් කරන කැපවීම වෙන කිසි දේකට සම කරන්න බෑ.දෙමළ ජනතාව අපේ සොල්දාදුවන් බදා වැළඳ ගන්නේ ඒකයි. ඔවුන් හමුදාවට ආශීර්වාද කරනවා. දෙමළ ජනතාවගේ සැබෑ ගැලවුම්කරුවා කවුදැයි අද ලෝකයට ම පෙනෙනවා.ප‍්‍රභාකරන් මානසික විශාදයකට ලක්වෙලා කියලා ආරංචි තියෙනවා. එහෙනම් කවුද කොටින්ට තාමත් අණ දෙන්නේ?අණ දෙන්නේ ප‍්‍රභාකරන්. මොකද හොඳටම පේනවනේ කොටින්ට අණ දෙන්නේ මන්ද බුද්ධිකයෙක්. පිස්සෙක් බව දැන් හොඳටම පේනවනේ. නැත්තං සාමාන්‍ය අහිංසක මිනිස්සු මරන්න අණ දෙන්නේ නෑ නේ. නිරෝගී මනසක් තියෙන මිනිහෙකුට ඔහොම කරන්න බෑ.පරාජය පෙනි පෙනී අහිංසකයන්ට ගහලා මරන්න අණ දෙන්නේ උග‍්‍ර උන්මත්තකයෙක් විතරයි. ප‍්‍රභාකරන්ට පිස්සු කියලත් ඒ පිස්සුවෙන් තාම අණ දෙන බවත් මේ සිද්ධිවලින් පේනවා. අන්තර්ජාතික ප‍්‍රජාවත්, කෑගහන විදේශ රටවල දෙමළ ජනතාවත් දැන ගන්න ඕනේ මේකා පිස්සෙක්. පිස්සුවෙන් අණ දෙනවා ය කියලා.යුද මුක්ත කලාපයේ සාමාන්‍ය වැසියන් 3,50,000ක් විතර ඉන්නවා කියලා අන්තර්ජාතික සංවිධාන කිව්වා. නමුත් රජය කිව්වේ 1,50,000ක් ඉන්නව කියලයි. දැන් මේ වෙන කොට 1,50,000ක් එහෙන් මෙහෙට ඇවිත් ඉන්නවා. තව කොච්චර ඇතියි කියලද හිතන්නේ?අපි දෙගොල්ලගෙම අංක ගණිතය වැරැදියි. ගණිතයෙන් යුද්ධ කරන්න බෑ. තව සුළු ප‍්‍රමාණයක් යුද මුක්ත කලාපයේ ඉන්න බව ඇත්ත.නැඟෙනහිර පරාජයෙන් පස්සේ එල්.ටී.ටී.ඊ.යට 10,000ක විතර කාඩරයන් හිටි බව කිව්වා. දැන් ඒකෙන් කීයක් විතර ඉතුරු වෙලා ඇද්ද?තව 300ක් 400ක් විතරයි ඉන්නේ.එතකොට අනෙක් 9700ට මොකද වුණේ?හමුදාව අතින් විනාශ වුණා. තවත් පිරිසක් පැනලා ගියා.සාමාන්‍ය වැසියන් හැටියට එන පිරිස අතර කොටි සාමාජිකයන් ඉන්න බැරිද?ඉන්නවා. හැබැයි ඉතාම අඩුවෙන්. එහෙම එන එක හොඳයි. තුවක්කු අත හැරලා සාමාන්‍ය ජීවිත ගත කරන්න හදනව නම් අපි උදවු කරනවා. තුවක්කු අරන් හිටිය අය පාර්ලිමේන්තුවෙත් ඉන්නේ. ඒකේ වරදක් නෑ. අපිට බාරවෙන කොටි සාමාජිකයන් පුනරුත්ථාපනය කරලා හොඳ ජීවිත ගත කරන්න උදවු කරනවා.එංගලන්තයේ කම්කරු පක්ෂ ආණ්ඩුව තාමත් අපිට බලපෑම් කරනවද යුද්ධය නතර කරන්න කියලා?ඔව්.. බලපෑම් කළා. නමුත් ඒ ගෙදර යන්න ඉන්න කට්ටියනේ කියලා අපි ගණන් ගත්තේ නෑ.ඒ කියන්නේ අන්තර්ජාතික පීඩනය මැදයි මේ මෙහෙයුම කෙළේ?අනිවාර්යයෙන්ම. අපේ ජනාධිපතිතුමාට හුස්ම ගන්න දුන්නේ නෑ. විවිධ බලපෑම් කරන්න හැදුවා. හැබැයි එතුමා ගේ ආත්ම ශක්තිය ඉතාම බලවත්. මේ පීඩන මැද වෙන නායකයෙක් හිටියා නං යුද්ධය නතර කරලා.අවුරුදු 40ක දේශපාලන අත්දැකීම් වගේම තමන් ගේ ජනතාව ගැන පුදුම විශ්වාසයකින් වැඩ කරන ප‍්‍රතාපවත් නායකයෙක්. ඒ නිසා එතුමා බය නෑ. මම දකින වැදගත්ම දේ තමා ජනාධිපතිතුමා පොදු ජනතාව ගැන විශ්වාස කරලා ජනතාව පැත්තේ ඉඳලා තීරණ ගන්න රාජ්‍ය නායකයෙක්. මේ සියලු ජයග‍්‍රහණවලට මඟ පෑදුණේ ඒ නිසයි.තමන්ගේ ජනතාවට ඉහළින් වෙන කිසිම ලෝක ජගතෙක් ආවත් එතුමා ඒවා මායිම් කරන්නේ නෑ. අහිංසක දරුවන් ගේ බෙල්ලට සයනයිඩ් මාල දාලා තුවක්කුව අතට දුන්න ප‍්‍රභාකරන් කියන කාලකන්නියා තමන් ගේ ළමයින් එංගලන්තයේ යවලා රෝසමල් ජීවිත ලබාදුන්නා. නමුත් අපේ ජනාධිපතිතුමා තමන් ගේ දරුවන්ට වගේම මේ රටේ හැම දරුවකුටම ආදරෙයි. දෙමළ ජනතාවගේ දරුවොත් එතුමගේ දරුවෝ හැටියටයි සළකන්නේ.ප‍්‍රභාකරන්ගේ දුවට ලංකාවේ විශ්වවිද්‍යාලයකින් උපාධි සහතික තුනක් දීලා තියෙන බව කියනවා. මේ ඇත්ත සහතිකද?ඒවා බොරු සහතික. ඉන්න කෝ මේ වැඩේ ඉවර වුණාට පස්සේ අපි ඒවා ගැනත් හොයලා විස්තරේ කියන්නං.ඇත්තටම ප‍්‍රභාකරන්ගේ ඊළඟ පියවර මොකක් වෙයි කියලද හිතන්නේ?ප‍්‍රභාකරන් කියන්නේ ඉහළ සුඛෝපභෝගී ජීවිතයක් ගෙව්ව ත‍්‍රස්තවාදියෙක්. කෑමට –බීමට හරිම ගිජු මිනිහෙක්. ඒ හින්දම දියවැඩියාව වගේම තව ලෙඩ ගොඩක් ඒ ඇඟේ තියෙන බව දැන් අපි දන්නවා. ඒ විතරක් නෙවෙයි මේ මිනිහා ත‍්‍රස්තවාදයෙන් මහා ධනයක් දේපළක් උපයා ගත්තා. එහෙම මිනිහෙක් මැරෙන්න බයයි.අන්තිම තත්පරේ වනතුරු ජීවිතේ ගැට ගහගන්නයි බලන්නේ.ඔය කියන ප‍්‍රභාකරන් එක්ක එකම පිහිනුම් තටාකයේ නාපු දකුණේ දේශපාලනඥයින් ගැනත් කතා ඇහෙනවා. මේක ඇත්තද?ඔව්.. මේවා පත්තරේ ලියන්න පුළුවන්ද මම දන්නේ නෑ. හෙළුවෙන් තමයි නාන්න ඇත්තේ. ඔය මිනිස්සුන්ගේ කඩතුරා අරින්න ඕනේ මහජනතාව ඉදිරිපිට කියලයි මම හිතන්නේ.එ.ජා.ප. නායක රනිල් වික‍්‍රමසිංහ මහතා කිව්වා සටන් විරාම කාලෙදි එතුමා හදපු සැලසුම් නිසයි අද කොටි පරාජය වෙන්නේ කියලා. මේ යුද ජයග‍්‍රහණවලට එතුමාගේ දායකත්වය මොන විදිහටද බලපෑවේ?අනේ මොනවද මේ අහන ප‍්‍රශ්න? ඒකට උත්තරේ සිළුමිණ පත්තරේට නෙවෙයි මම ඒක පාර්ලිමේන්තුවේදී කියන්නම්.රනිල් වික‍්‍රමසිංහ මහතා ඒ ප‍්‍රකාශය කෙළේ පාර්ලිමේන්තුවේදී නෙවෙයි. මහජන රැස්වීමකදී. ඉතින් උත්තර නොදෙන්නේ ඇයි?මට නාස්ති කරන්න කාලයක් නෑ. අර ප‍්‍රභාකරන්ට මානසික විශාදය ද මොකක්ද පිස්සුවක් හැදිලා කිව්වා නේද? යාළුකමට මෙයාටත් ඒ රෝගය බෝවෙලා. ඒකයි ඔහොම විකාර කියන්නේ.එල්.ටී.ටී.ඊ.යට ලංකාවේ භූමිය අහිමි කළාට ඔවුන් අන්තර්ජාතිකව දිගටම කි‍්‍රයාත්මක වෙන්න පුළුවන් බව සමහරු කියනවා.ප‍්‍රභාකරන් ගේ විනාශයත් එක්ක ලංකාවේ ත‍්‍රස්තවාදය ඉවරයි. ඊට පස්සේ පිටරටවලට තේරෙයි අහක යන නයි පැටව් ටිකක් රෙද්ද අස්සේ දාගෙන අපි විඳින වදේ කියලා. අද ඒක ඔස්ලෝ නගරයෙත් පෙනුණා.හැන්සන් බවර්ලා දැන් අසරණ වෙලා. දුක කියනවා. එහෙම වෙන එකත් හොඳයි. මොකද ඒ රටවලට හොඳට තේරෙයි මේ කාලකන්නි කොටි ත‍්‍රස්තයෝ කියන්නේ මොන තරම් භයානක වසංගතයක් ද කියලා.සංවාද සටහන කේ.සී.ජේ. රත්නායක සුනිල් දයා අල්විස් ඡායාරූපය - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=ab0904261</link>
    <topic>කොටින්ගෙන් වැටුප්ගත් මාධ්‍යවේදීන් ඉන්නවා</topic>
    <author>චන්දන බණ්ඩාර</author>
    <content>මේ පීඩනය මැද වෙන නායකයෙක් හිටියානම් මෙලහකට යුද්ධය නතර කරලාකොටින්ගෙන් වැටුප්ගත් මාධ්‍යවේදීන් ඉන්නවාඡන්ද පැරදුණාට සර්...යන්ඩ එපා සර්...දයා මල්ලියා ගේ කතාවට කිචි කිචි නෝනා හොල්මන් වෙයිඅපේ කාලයේ විහිළුකාරයාදයා මාස්ටර් රහස් රැසක් හෙළිකරයිබස්නාහිර පළාත් සභා මැතිවරණය නිසා ගිය සතියේ දේශපාලන ක්ෂේත‍්‍රයේ කිසියම් උණුසුමක් දක්නට ලැබිණි. ගිය සතියට පෙර සතියේ ස්වාධීන මැතිවරණ නිරීක්ෂකයන් සිදු කළ සමීක්ෂණ වාර්තා හෙළ කැර තිබුණේ එක්සත් ජනතා නිදහස් සන්ධානය මෙවර වාර්තාගත ජයග‍්‍රහණයක් ලබා ගන්නා බවය. විශ්ව විද්‍යාල සිසුහු සහ ආචාර්යවරු පිරිසක් එම සමීක්ෂණයට දායක වී සිටියහ.ලොව විශාලතම ප‍්‍රාණ ඇපකරුවන් බේරා ගැනීමේ මෙහෙයුම ලෙස ලෝකයේ මාධ්‍ය පෙන්වා දී තිබුණේ මෙරට උතුරේ යුද මුක්ත කලාපයේ කොටි සංවිධානය බලෙන් රඳවාගෙන සිටින අහිංසක දෙමළ වැසියන් මුදා ගැනීමේ මෙහෙයුමය.ගිය සතියේ මෙරට ආරක්ෂක හමුදාවෝ යුද මුක්ත කලාපය දෙකඩ කොට අහිංසක දෙමළ වැසියන් ලක්ෂයකට වැඩි පිරිසක් නිරුපද්‍රිතව රජයේ පාලන පෙදෙස් වෙත ගෙන ඒමට කටයුතු කළහ. මේ නිසා ලෝක දේශපාලනය තුළ ද ශී‍්‍ර ලංකාව කෙරෙහි විශේෂ අවධානයක් ගිය සතියේ යොමු වීය.ජනපති නායකත්වයටකෘතගුණ සැලකීමක්වසර තිහකට ආසන්න කාලයක් ත‍්‍රස්තවාදයෙන් බැට කෑ මෙරට සිංහල, දෙමළ සහ මුස්ලිම් ජනතාවගේ සාමයේ බලාපොරොත්තුව ඉටුවීමට ගත වෙනුයේ තවත් දින කීපයක් බව දැන් ඇස්පනාපිටම දැකගන්නට ලැබී තිබේ.මෙවැනි වාතාවරණයක් යටතේ මෙවර බස්නාහිර පළාත් සභා මැතිවරණයේදී ජනාධිපතිතුමා නායකත්වය ලබා දෙන එක්සත් ජනතා නිදහස් සන්ධානයට අති විශිෂ්ට ලෙස පළාත් සභාවේ තුනෙන් දෙකක පමණ බලයක් ලැබෙනු ඇති බව දේශපාලන විචාරකයෝ ගිය සතියේ පෙන්වා දුන්හ.ඒ අනුව එක්සත් ජාතික පක්ෂයේ සහ ජනතා විමුක්ති පෙරමුණේ ප‍්‍රබල සාමාජිකයන් පවා මෙවර මැතිවරණයේදී සන්ධානයේ ජයග‍්‍රහණයට දායක වෙමින් මෙරට ත‍්‍රස්තවාදය අවසන් කිරීමට ජනාධිපතිතුමා දුන් නායකත්වයට කෘතගුණ සලකනු ඇති බවත් මධ්‍යස්ථ දේශපාලන විචාරකයන්ගේ මතය වීය.උතුරේ යුද මුක්ත කලාපයේ ප‍්‍රාණ ඇපකරුවන් ලෙස එල්.ටී.ටී.ඊ. සංවිධානය රඳවාගෙන සිටි දෙමළ ජනතාව මුදා ගැනීම පිළිබඳ ගිය ඉරිදා සිට ජනාධිපතිතුමා ආරක්ෂක ප‍්‍රධානීන් සමඟ සාකච්ඡා කළේ ය. එහිදී ජනාධිපතිතුමාගේ අදහස වූයේ පුදුමාතලන් ප‍්‍රදේශයේ කොටි සංවිධානය ඉදිකැර ඇති පස් බැම්ම කඩා දමා ප‍්‍රාණ ඇපකරුවන් බේරා ගත යුතු බව ය.ගිය ඉරිදා රාත‍්‍රි 2.00 ට පමණ ජනාධිපතිතුමාට දුරකථන ඇමැතුමක් ලැබිණි. ඒ ප‍්‍රංශයේ ජීවත්වෙන ශ‍්‍රී ලාංකේය දෙමළ කාන්තාවක ගෙනි. "මොනවාද ඔබතුමියට කෙරෙන්න අවශ්‍ය" ජනාධිපතිතුමා ඇයගෙන් විමසා සිටියේ ය.එම කාන්තාව ජනාධිපතිතුමාට විශේෂ තොරතුරක් හෙළි කළේ ය. 'ප‍්‍රංශයේ අවන්හලකට කොටි සංවිධානයේ ප‍්‍රධාන පෙළේ කි‍්‍රයාකාරී සාමාජිකයෝ එනවා. එයාලාගේ සැලැස්ම යුද මුක්ත කලාපයේ සිටින දෙමළ කාන්තාවන්ගේ හිස බූ ගාන්නටයි. එතකොට ඒ කාන්තාවන් හමුදාවට මුණ දෙන්න බැරිව යුද මුක්ත කලාපයෙන් එළියට නොඒවි කියලා එයාලා හිතනවා" ප‍්‍රංශයේ සිටින දෙමළ කාන්තාව ජනාධිපතිතුමාට කීවේ ය.එහෙත් ජනාධිපතිතුමා කිසිදු ආකාරයකට තමා ශ‍්‍රී ලංකාවේ ජනාධිපතිවරයා බව හෙළි නොකොට ජනාධිපති කාර්යාලයේ නිලධාරියෙකු ලෙස තොරතුරු සියල්ල අසාගෙන සිටියේ ය.ඊට අමතරව මඩකලපුව ප‍්‍රදේශයේ දැවැන්ත විනාශයක් සිදු කොට උතුරේ සිදුවෙන මෙහෙයුම් අඩපණ කිරීමට කොටි සංවිධානය සැලසුම් කරන බව ද එම කාන්තාව කීවා ය.ජනාධිපතිතුමා ගිය සඳුදා උදෙන් ම ජනාධිපති මාධ්‍ය අධ්‍යක්ෂ මහින්ද ඉලේපෙරුමට කථා කළේ ය. ඒ තමා හමුවෙන ලෙස කියමිනි. මහින්ද ඉලේපෙරුම ජනාධිපතිතුමා හමුවීමට යනවාත් සමඟම ජනාධිපතිතුමා කීවේ තමාගේ මෝටර් රථයට ගොඩවෙන ලෙස ය. ජනාධිපති ලේකම් ලලිත් වීරතුංග ද සමඟ ජනාධිපතිතුමා කෙළින් ම ගියේ ගුවන් හමුදා මූලස්ථානයට ය.උතුරේ වෙන දේවල්දැන් පේනවා නේද?ගුවන් හමුදා මූලස්ථානයෙදී් ගුවන් හමුදාපති එයාර් චීප් මාර්ෂල් රොෂාන් ගුණතිලක ජනාධිපතිතුමා උණුසුම් ලෙස පිළිගත්තේ ය. ඉන් අනතුරුව ජනාධිපතිතුමා ඇතුළු පිරිස ගියේ ගුවන් හමුදා නිරීක්ෂණ මැදිරියට ය.එහිදී ගුවන් හමුදාපතිවරයා ජනාධිපතිතුමාට පෙන්වා දුන්නේ යුද මුක්ත කලාපයේ කොටි ග‍්‍රහණයේ සිටි දෙමළ ජනතාව එක දිගටම බුරුතු පිටින් මහා ජන ගංගාවක් ලෙස රජයේ පාලන පෙදෙස් වෙත එන ආකාරයයි. ගුවන් හමුදාවේ නියමුවන් රහිත ගුවන් යානයක් මගින් ගුවනේ සිට එම දර්ශන ලබා ගැනීමට ගුවන් හමුදාව කටයුතු කැර තිබිණි.'කේලමා' ලෙස අන්වර්ථ නාමයෙන් හඳුන්වන නියමුවන් රහිත එම යානය තම කාර්ය නිසි පරිදි ඉටු කරමින් දර්ශන ලබා දුන්නේ ය. වරෙක කොටි සංවිධානය යුද ටැංකි ආධාරයෙන් පලා එන දෙමළ ජනතාවට වෙඩි තබන ආකාරය සහ කොටි මරාගෙන මැරෙන බෝම්බකරුවන් ගේ ප‍්‍රහාරයන් කීපයක් ද නියමුවන් රහිත ගුවන් යානයේ කැමරාවට හසු වී තිබිණි.කොටි ග‍්‍රහණයෙන් මිදී පලා එන දෙමළ ජනතාවගේ දර්ශන නරඹන අතරතුර ජනාධිපතිතුමා කථා කළේ ජාතිය ගොඩනැගීමේ අමාත්‍යාංශයේ ලේකම්වරයාට ය. "කොටි ග‍්‍රහණයෙන් මිදී පලා එන දෙමළ ජනතාවට අවශ්‍ය පහසුකම් ලබා දීමට වහාම පියවර ගන්න" ජනාධිපතිතුමා ලේකම්වරයාට උපදෙස් දුන්නේ ය. ඉන් අනතුරුව ජනාධිපතිතුමා කථා කළේ අත්‍යවශ්‍ය සේවා කොමසාරිස් වරයාට ය."කොටි ග‍්‍රහණයෙන් මිදී පලා එන ජනතාවට කෑමට අවශ්‍ය පිසූ ආහාර හෝ බඩගින්න නිවා ගන්නට ලබාදිය හැකි දේවල් වහාම උතුරට යවන්න. 35000 කට සරිලන පරිදි අඩුම ගාණේ බනිස් හෝ ඉක්මනට උතුරට යවන්න." ජනාධිපතිතුමා කොමසාරිස්වරයාට උපදෙස් දුන්නේ ය.ඉන් අනතුරුව ජනාධිපතිතුමා ගුවන් හමුදා නිරීක්ෂණ මැදිරියෙන් එළියට පැමිණියේ ය. "හැකි ඉක්මනට විදේශ මාධ්‍ය ආයතන නියෝජනය කරන මාධ්‍යවේදීන් කැඳවලා උතුරේ සත්‍ය තත්ත්වය ලෝකයට හෙළි කිරීමට කටයුතු කරවන්න. ජනාධිපතිතුමා නිලධාරින්ට උපදෙස් දුන්නේ ය.ජනාධිපතිතුමා ගුවන් හමුදා මූලස්ථානයෙන් පිටවීමට සූදානම් වෙද්දී රොයිටර් ප‍්‍රවෘත්ති සේවයේ ලංකාවේ වාර්තාකරු වන අමල් ජයසිංහ ගුවන් හමුදා මූලස්ථානයට පැමිණියේ ය. "අමල් උතුරේ වෙන දේවල් ඇස් දෙකට දැන් පේනවා නේද? මේවා ගැන දැන් ලෝකයටම කියන්න" ජනාධිපතිතුමා මෙරට රොයිටර් වාර්තාකරුට කීවේය. ඉන් අනතුරුව ජනාධිපතිතුමා යුද හමුදා විද්‍යාලයට ද ගොස් නැවැතත් අරලියගහ මැදුරට පැමිණියේ ය.දේශපාලන විසඳුමක්ලබා දෙනවාගිය සඳුදා බි‍්‍රතාන්‍ය අගමැති ගෝඩ්න් බ‍්‍රවුන් දුරකථනයෙන් ජනාධිපතිතුමාට කථා කළේය. බි‍්‍රතාන්‍ය අගමැතිවරයා ඒ මොහොතේ ජනාධිපතිතුමාගෙන් විමසා සිටියේ උතුරේ යුද මුක්ත කලාපයේ සිරවී සිටින දෙමළ ජනතාව ගැනය.”දෙමළ ජනතාව බුරුතු පිටින් මේ වෙනකොට රජයේ පාලන ප‍්‍රදේශවලට එනවා. මේ වෙනකොට දහස් ගණනක් ජනතාව හමුදාවේ රැකවරණ ලබනවා.” ජනාධිපතිතුමා බි‍්‍රතාන්‍ය අගමැතිවරයාට පැහැදිලි කළේය.ඒ සමඟම බි‍්‍රතාන්‍ය අගමැතිවරයා ජනාධිපතිතුමාට පවසා සිටියේ බි‍්‍රතාන්‍යයේ විශේෂ නියෝජිතයකු ලංකාවට එවිය යුතුද යන්න ගැනය. “ලංකාවට විශේෂ නියෝජිතයකු එවන්න අවශ්‍ය නැහැ. බි‍්‍රතාන්‍යයේ පාර්ලිමේන්තු කණ්ඩායමක් අවශ්‍ය නම් ලංකාවට එව්වොත් ඒ අයට ලංකාවේ උතුරේ තත්ත්වය පහදා දෙන්නම්” ජනාධිපතිතුමා බි‍්‍රතාන්‍ය අගමැතිවරයාට කීවේය.”එතකොට යුද මුක්ත කලාපයෙන් මිදී රජයේ පාලන ප‍්‍රදේශවලට එන ජනතාවට ලබා දෙන දේශපාලන විසඳුම මොකක්ද?” බි‍්‍රතාන්‍ය අගමැතිවරයා ජනාධිපති මහින්ද රාජපක්ෂ මහතාගෙන් විමසුවේය.”මුලින්ම කොටි ග‍්‍රහණයෙන් මිදී පලා එන ජනතාවට අවශ්‍ය ආහාර ලබා දෙන්න ඕන. ඒ ජනතාවට ජීවත්වීමට සුදුසු ස්ථාන ලබා දිය යුතුයි. කොටි සංවිධානයෙන් මිදිලා පලා එන කාන්තාවන් අතරමඟදී දරුවන් ප‍්‍රසූත කරනවා.ඒ අම්මලාට අවශ්‍ය පහසුකම් ලබා දෙන්න ඕන. පලා එන ජනතාවට අවශ්‍ය සෞඛ්‍ය සහ සනීපාරක්ෂක පහසුකම් ලබා දෙන්න ඕනේ. මේ වෙලාවේ පලා එන අහිංසක දෙමළ ජනතාවට දේශපාලන විසඳුමකට වඩා අවශ්‍ය වෙන්නේ නිදහසේ හුස්මක් ගන්න අවශ්‍ය පරිසරය හදලා දීමයි. මේ ජනතාවට සාමාන්‍ය ජන ජීවිතය ලබා දෙනවා සමඟම ඒ අයට අපි දේශපාලන විසඳුමක් ලබා දෙනවා.” ජනාධිපතිතුමා බි‍්‍රතාන්‍ය අගමැතිවරයාට කීවේය.ජනාධිපතිතුමා බස්නාහිර පළාත් සභාව වෙනුවෙන් එක්සත් ජනතා නිදහස් සන්ධානයෙන් තරග වදින සියලුම අපේක්ෂකයන් ගිය සතියේ යළිත් අරලියගහ මැදුරට කැඳවූයේය. ඒ සමහර අපේක්ෂකයින් අතර ඇතිවී තිබෙනවා යැයි පැවසෙන මනාප පොරය වහාම නවත්වන ලෙස උපදෙස් ලබා දීමටය.වෙසක් සැරසිලි මුදල්අසරණ දෙමළ ජනයාටමේ රැස්වීමට සර්ව ආගමික නායකයෝ ද සහභාගී වූහ. පූජ්‍ය මාදුළුවාවේ සෝභිත හිමි, නියාස් මව්ලවිතුමන්, කොළඹ අගරදගුරු තුමා එහිදී සන්ධානයේ අපේක්ෂකයන්ට සාහිත්‍ය, ධම්මපදය, ජාතක කථා සහ විවිධ උපදේශ පාඨ ගෙන හැර දක්වමින් අවවාද කළහ.මනාප පොරයට නොගොස් රට වෙනුවෙන් මැතිවරණයේදී කටයුතු කරන ලෙස සර්ව ආගමික නායකයෝ එහිදී අපේක්ෂකයන්ට උපදෙස් දුන්හ.මේ අතරතුර ගිය සතියේදී ජනාධිපතිතුමා ගේ ප‍්‍රධානත්වයෙන් මාධ්‍ය ප‍්‍රධානීන්ගේ හමුවක් පැවැත්විණි.ඊට ඇමැති අනුර පි‍්‍රයදර්ශන යාපා ද එක්ව සිටියේය. “පුළුවන් තරම් රටේ ජනතාවට උතුරේ යුද මුක්ත කලාපයෙන් මිදී එන අහිංසක දෙමළ ජනතාවගේ දර්ශන පෙන්වන්න. “ ජනාධිපතිතුමා මාධ්‍ය ආයතන ප‍්‍රධානීන්ට උපදෙස් දුන්නේය.ගිය සතියේ ජනාධිපතිතුමා ඇමැතිවරුන්ට විශේෂ උපදෙසක් දුන්නේය. එනම් තනි අපේක්ෂකයන් සහභාගී වන ඡන්ද ප‍්‍රචාරක රැලි සඳහා සහභාගී නොවන ලෙසයි.ජාතික නිදහස් පෙරමුණේ දේශපාලන මණ්ඩලය පසුගිය 23 වැනිදා බත්තරමුල්ලේ පිහිටි පක්‍ෂ ප‍්‍රධාන කාර්යාලයේදී රැස්විය. එහිදී මූලික අවධානය යොමු වූයේ බස්නාහිර පළාත් සභා මැතිවරණය පිළිබඳවය.”පසුගිය කාලයේ අපට කොළඹ, ගම්පහ හා කළුතර දිස්ති‍්‍රක්කවල ප‍්‍රමාණවත් තරමින් ප‍්‍රචාරක කටයුතුවල නියැළීමට හැකි වුණා. ඒ නිසා අපේ අපේක්‍ෂකයන්ගේ ජයග‍්‍රහණය ගැන විශ්වාසය තැබිය හැකියි.”ප‍්‍රචාරක ලේකම්, පාර්ලිමේන්තු මන්තී‍්‍ර ජයන්ත සමරවීර පෙන්වා දුන්නේය.”බස්නාහිර පළාත් සභා මැතිවරණය පිළිබඳ ආණ්ඩුව සිදු කළ සමීක්‍ෂණයේ වාර්තාව ලැබී තියෙනවා. ඒ වාර්තාවේ දක්වා ඇති අන්දමට ජාතික නිදහස් පෙරමුණේ අපේක්‍ෂකයන් ජය ලබන බවයි සඳහන් වෙන්නේ. ප‍්‍රතිඵලය ඉදිරි දින තුළදී දැන ගත හැකියි. අපි දැන් දකුණු හා ඌව පළාත් සභා මැතිවරණ සඳහා සූදානම් විය යුතුයි.” විමල් වීරවංශ මහතා පෙන්වා දුන්නේය. ජා.නි. පෙ. සභාපති විමල් වීරවංශඉන්පසුව දේශපාලන මණ්ඩලයේ විශේෂ අවධානයට යොමු වූයේ ජාතික නිදහස් පෙරමුණේ සාමාජිකයන්ට ජනතා විමුක්ති පෙරමුණෙන් එල්ල වී ඇති තර්ජන පිළිබඳවය.”අපි ජාතික නිදහස් පෙරමුණ බිහි කළ අවස්ථාවේ සිට ජනතා විමුක්ති පෙරමුණේ නායකත්වය අපට සිය සාමාජිකයන් ලවා හිරිහැර කෙරෙව්වා. කළුතෙල් - අසූචි ප‍්‍රහාර එල්ල කළා. නිවාසවලට පවා පහර දුන්නා. වාහනවල එන්ජින්වලට ඇමරි කුඩු දැම්මා. ජානිපෙ සාමාජිකයන්ට යකඩ ඇණ ගැසූ පොලුවලින් පහර දුන්නා.අපේ ප‍්‍රචාරක පෝස්ටර් ඉරා දැම්මා. මේ සියල්ල මැද්දේ අපි පෙරළා ප‍්‍රතිචාර දැක්වූයේ නැහැ. එනිසාම ජාතික නිදහස් පෙරමුණ වෛරී දේශපාලනයක නිරත නොවන බව රටේ ජනතාව තේරුම් ගත්තා. අනුර දිසානායකලා ගැන ජනතාව තේරුම් ගනීවි. ඒ නිසා අපි කලබල විය යුතු නැහැ. හෙට දවසේ මේ රටේ ජනතාව ජවිපෙ වත්මන් නායකත්වයේ වෛරී දේශපාලන භාවිතය පිළිකුළෙන් හෙළා දකීවි.”විමල් වීරවංශ තම දේශපාලන මණ්ඩල සඟයන්ට අවධාරණය කරනු ලැබුවේ ද හැඟීම්බරවය.”ඉදිරියේදී එළඹෙන්නේ වෙසක් සමයයි. ඒ කාලයේ බෞද්ධ බැතිමතුන් වෙසක් තොරණ, දන්සල් හා සැරසිලි සඳහා බොහෝ මුදල් යොදවනවා. ඒ මුදල් මේ අසරණභාවයට පත්ව සිටින සහෝදර දෙමළ ජනතාවට සහන සැලසීම සඳහා යොදා ගත හැකි නම් තෙමඟුල ඉතා අර්ථවත් අන්දමින් සැමරිය හැකියි.” විමල් වීරවංශ සඳහන් කළේය.හෙළ උරුම නීති උපදේශක උදය ගම්මන්පිල'බිස්නස් ටුඩේ' සඟාව සිය අපෙ‍්‍ර්ල් කලාපයෙන් විශේෂ සමීක්ෂණ වාර්තාවක් එළි දක්වා තිබිණි. එනම් මෙවර බස්නාහිර පළාත් මැතිවරණ ව්‍යාපාරයේ මැතිවරණ නීති උල්ලංඝණය නොකර වඩාත් ප‍්‍රතිපත්තිගරුකව සහ ජනතාවට වඩාත් ළෙන්ගතුව මැතිවරණ ව්‍යාපාරයේ යෙදෙන අපේක්ෂකයා පිළිබඳව ය.ඒ අනුව ඒ අපේක්ෂකයා ලෙස තෝරාගෙන තිබුණේ ජාතික හෙළ උරුමයෙන් බස්නාහිර පළාතට එක්සත් ජනතා නිදහස් සන්ධානයෙන් තරග වදින නීතිඥ උදය ප‍්‍රභාත් ගම්මන්පිල ය. ඒ වෙනුවෙන් ඔහුට සුබ පැතීම සඳහා ජාතික විද්වත් සභාව ගිය සතියේ බණ්ඩාරනායක අන්තර්ජාතික සම්මන්ත‍්‍රණ ශාලාවේ විශේෂ උත්සවයක් සංවිධානය කැර තිබිණි.කලාකරුවන් විද්වතුන් සහ පරිපාලන ක්ෂේත‍්‍රයේ නිලධාරීන් සහභාගි වූ මේ උත්සවයට මහා සංඝරත්නය ඔස්කා අබේරත්න පියනම සහ කන්‍යා සොයුරියෝ ද සහභාගි වූහ. උත්සවයේ ප‍්‍රධාන ආරාධිතයා වූයේ අගමැති රත්නසිරි වික‍්‍රමනායකය.අද මැතිවරණ කියන්නේ යුද්ධයකට"ගම්මන්පිල පෙනී සිටින්නේ අලුත් දේශපාලන සංස්කෘතියක් වෙනුවෙන්. මම අගමැතිවරයා වශයෙන් එතුමාගේ දර්ශනයට මගේ ප‍්‍රණාමය පුද කරනවා. අද මැතිවරණ කියන්නේ යුද්ධයකට.ගම්මන්පිල හැම මොහොතකම ප‍්‍රකාශ කරන්නේ මෙරට සංවර්ධනයට බාධා කරපු මාක්ස්වාදියයි. ත‍්‍රස්තවාදියයි දෙකම ඉවරයි කියලා. හැබැයි මට පේන්නේ මාක්ස්වාදය ඉවර වෙලා නැහැ. ඔන්න පසුගිය දවසක මාක්ස්වාදියෝ දෙපිල බෙදිලා ගහගෙන. මටයි පාර්ලිමේන්තුවේ උත්තර බදින්න වුණේ. මේ ජරාජීර්ණ දේශපාලන සංස්කෘතිය වෙනස් වෙන්න ඕනෑ.ඒ සඳහා ගම්මන්පිල වගේ තරුණ, උගත් දේශපෙ‍්‍ර්මී නායකයන් මූලික වීම සුබ ලකුණක්. අපි එතුමාගේ දර්ශනය ප‍්‍රචලිත කරන්න හැකි තරම් වේදිකා හදලා දෙන්න ඕනෑ. මම ගම්මන්පිලගේ දර්ශනයට අත්දෙක ම ඔසවා සහාය දෙනවා" අගමැති රත්නසිරි වික‍්‍රමනායක එම රැස්වීමේදී දීර්ඝ දේශනයක් සිදු කරමින් කීවේ ය.අද නම් ඔබතුමාමැද කොළඹ යන්න එපාඑ.ජා.ප. මන්තී‍්‍ර වජිර අබේවර්ධනබස්නාහිර පළාත් සභා මැතිවරණය වෙනුවෙන් එක්සත් ජාතික පක්ෂය මෙවර වැඩි උනන්දුවකින් මැතිවරණ ප‍්‍රචාරක කටයුතු සිදු කරනු දක්නට නොලැබිණි. එහෙත් එ.ජා.ප නියෝජ්‍ය නායක කරූ ජයසූරිය, එ.ජා.ප ගාලු දිසා නායක වජිර අබේවර්ධන සහ තවත් එ.ජා.ප මන්තී‍්‍රවරු කීප දෙනකු බස්නාහිර පළාතේ එ.ජා.ප ය වෙනුවෙන් කිසියම් වැඩකොටසක බර කරට ගෙන කටයුතු කරනු දක්නට ලැබිණි.මන්තී‍්‍ර වජිර අබේවර්ධන ගිය සතියේ අඟහරුවාදා බියගම, බණ්ඩාරගම සහ හෝමාගම යන මැතිවරණ ආසනවල ප‍්‍රචාරක රැළි කීපයකට සහභාගී විය.”යුද්ධය අවසන් කරලා ප‍්‍රභාකරන් විනාශ කළත් මේ සියල්ලේම වාසිය ලැබෙන්නේ එ.ජා.ප නායක රනිල් වික‍්‍රමසිංහට” මන්තී‍්‍ර වජිර සුපුරුදු පරිදි තම නායකයා වෙනුවෙන් කථා කළේය.ගිය බ‍්‍රහස්පතින්දා පෙරවරුවේ මැද කොළඹ ආසනයේ ග‍්‍රැන්ඩ්පාස් බෝධිරාජ මාවත අලුත්පාර නාගරික උත්සව ශාලාව අසලින් විරෝධතා පා ගමනක් පැවැත්විණි.එය සංවිධානය කැර තිබුණේ එ.ජා.ප මන්තී‍්‍ර වජිර අබේවර්ධනය. මැද කොළඹ මන්තී‍්‍ර මොහොමඩ් මහරුෆ් ද මන්තී‍්‍ර වජිරට පා ගමන සංවිධානය කිරීමට සහාය දී තිබිණි.එ.ජා.ප මන්තී‍්‍ර දොස්තර ජයලත් ජයවර්ධන මේ දිනවල රෝහල්ගතව ප‍්‍රතිකාර ලබමින් සිටී.ඔහුගේ සුවදුක් බැලීමට ජනාධිපති නීතිඥ තිලක් මාරපන, ජනාධිපති පාර්ලිමේන්තු කටයුතු ලේකම් කුමාරසිරි හෙට්ටිගේ සහ මන්තී‍්‍ර වජිර අබේවර්ධන ගිය සතියේ රෝහලයට ගියහ. මන්තී‍්‍ර වජිර සහ මන්තී‍්‍ර ජයලත් ජයවර්ධන අතර විරසකයක් පවතින බව ප‍්‍රකට රහසකි.මෙවැනි වාතාවරණයකදි මන්තී‍්‍ර ජයලත් බැලීමට වජිර යාම ගැන රෝහලට පැමිණ සිටි රාජ්‍ය නිලධාරියෙක් මන්තී‍්‍ර වජිරගෙන් විමසා සිටියේය.ඊට පිළිතුරු දුන්නේ කුමාරසිරි හෙට්ටිගේය. “ඕකට තමයි දේශපාලන සංහිඳියාව කියන්නේ” හෙට්ටිගේ පිළිතුරු දුන්නේය.මේ අතරතුර බද්දේගම නව එ.ජා.ප ආසන සංවිධායක ලෙස ආනන්ද ලැනරෝල් පත් කිරීමට එ.ජා.ප නායකයා ගිය සතියේ තීරණය කැර තිබිණි.රනිල් පරාජය කළ පාපයප‍්‍රභාකරන් ගෙවනවාඑ.ජා.ප කෘත්‍යාධිකාරී මණ්ඩල රැස්වීම ගිය සතියේ එ.ජා.ප නායක රනිල් වික‍්‍රමසිංහගේ ප‍්‍රධානත්වයෙන් පැවැත්විණි. පැය භාගයකට සීමා වූ කෘත්‍යාධිකාරී මණ්ඩල රැස්වීම අතරතුර මන්තී‍්‍ර වජිර සහ මැද කොළඹ මන්තී‍්‍ර මොහොමඩ් මහරුෆ් කෘත්‍යාධිකාරී මණ්ඩල රැස්වීමෙන් පිටව ගියහ.ඒ මැද කොළඹ එ.ජා.ප පාක්ෂිකයන් දෙදෙනෙකුගේ නිවෙස් වෙත යාමට නොහැකි ලෙස පිරිසක් කලහකාරී ලෙස හැසිරෙන බවට ලැබුණු ආරංචියක් අනුවය. එම නිවෙසට එදිනම එ.ජා.ප නායකයා ද යාමට නියමිතව තිබිණි.”සර් අද නම් ඔබතුමා මැද කොළඹට යන්න එපා. ගියොත් මහ විනාසයක් වෙන්නේ” කොළඹ හිටපු නියෝජ්‍ය පුරපති අසාත් සාලි කීවේය. “නෑ නෑ කිසිම ප‍්‍රශ්නයක් නැහැ. වජිර දැන් මැද කොළඹ ඉන්නවා” එ.ජා.ප නායකයා අසාත් සාලිට කීවේය.ඉන් අනතුරුව මැද කොළඹ තත්ත්වය ගැන එ.ජා.ප නායකයා මන්තී‍්‍ර වජිරගෙන් දුරකථනයෙන් විමසීය. “නෑ සර් මැද කොළඹ ඔය කියන විදියේ පාතාල ප‍්‍රශ්නයක් නැහැ. අපේ මිනිස්සු බොරුවට චෝදනා කරනවා.” මන්තී‍්‍ර වජිර එ.ජා.ප නායක රනිල්ට කීවේය.ගිය සතියේදී කොටි සංවිධානයේ හිටපු මාධ්‍ය ප‍්‍රකාශක දයා මාස්ටර් සහ කොටි දේශපාලන අංශ නායක තමිල් චෙල්වම්ගේ භාෂා පරිවර්තක ජෝර්ජ් මාස්ටර් හමුදාවට බාර වූහ.එම සිදුවීම ගිය සතියේ දෙස් විදෙස් මාධ්‍යවල සහ දේශපාලන ලෝකයේ කථාබහට ලක්වූ ප‍්‍රධාන මාතෘකාවක් විය.දයා මාස්ටර් හමුදාවට බාරවීම සමඟම කොටි සංවිධානයේ තොරතුරු රැසක් යුදහමුදාවට හෙළි කැර ගත්තේය.විශේෂයෙන්ම කොළඹ උද්ඝෝෂණ පැවැත්වීමට දායකත්වය ලබාදී කොටි සංවිධානයෙන් වැටුප් ලබාගත් මාධ්‍යවේදීන් පිළිබඳවද දයා මාස්ටර් ගිය සතියේ තොරතුරු හෙළි කැර තිබිණි.මෙරට මාධ්‍ය නිදහස නැතැයි කියමින් කොළඹ දෙවනත් කළ අන්තවාදී මාධ්‍යකරුවන්ගේ සැබෑ තතු රටට හෙළිවීම ඉදිරියේදී සිදු වෙනු ඇත. කොටි සංවිධානයෙන් වැටුප් ලැබූ මාධ්‍යකරුවන් අතර රාජ්‍ය නොවන සංවිධාන කීපයක මාධ්‍ය ප‍්‍රධානීන් සිටින බැව් වාර්තා වෙයි.කොටි සංවිධානයේ අවසානය ළඟාවී තිබෙන මේ මොහොතේදී එම සංවිධානය වෙනුවෙන් එ.ජා.ප. මන්තී‍්‍ර සහ එ.ජා.ප. සභාපති ගාමිණී ජයවික‍්‍රම පෙරේරා ගිය සතියේ පාර්ලිමේන්තුවේදී හඬා වැටුණේය. “රනිල් ජනාධිපතිවරණයේදී පරාජය කිරීමේ පාපය ප‍්‍රභාකරන් දැන් ගෙවනවා” එ.ජා.ප. සභාපතිවරයා පාර්ලිමේන්තුවේදී කීවේය.හෙතෙම එම ප‍්‍රකාශයෙන් නොකියා කීවේ රනිල් ජනාධිපති වූයේ නම් ප‍්‍රභාකරන්ට තවමත් උතුරු නැඟෙනහිර රජ කරගෙන සිටීමට අවස්ථාව තිබූ බවය. රනිල් ජනාධිපතිවරණයේදී පරාජය නොකළානම් කොටි සංවිධානය තවමත් යහතින් සිටින බව එ.ජා.ප. සභාපතිවරයා නොකියා කීවේය.එ.ජා.ප. සභාපතිවරයාගේ එම ප‍්‍රකාශයෙන් තව තවත් ඔප්පු වූයේ එ.ජා.ප.ය සහ කොටි සංවිධානය අතර තිබූ මිත‍්‍රත්වය බව පැහැදිලි විය.මතට තිත තියලාතිත්ත බැණුම් අසයිරාජ්‍ය ආදායම් ඇමැති සහ මුදල් නියෝජ්‍ය ඇමැති රංජිත් සියඹලාපිටියට ගිය සතියේ තැපැල් පතක් ලැබිණි. එම තැපැල් පත එවා තිබුණේ මත්පැන් සහ දුම්වැටි පාවිච්චි කරන අයෙකි. “අරක්කු සිගරට් මේ විදියට වෙන කිසිම ඇමැති කෙනෙක් වැඩි කරලා නැහැ.මේවා මහා හොඳ නැති වැඩ. සිංහල අවුරුද්දට පෙර අරක්කු සිගරැට් අඩු නොකළොත් ඔයාට හොඳ වැඩක් දෙනවා” තැපැල් පතේ සඳහන් වූ වචනවල අරුත එය විය. එහෙත් එහි තිබූ වචන ඒවා නොවීය. සාමාන්‍ය ව්‍යවහාරයේ පාවිච්චි නොකරන වචන මාලාවක් එහි විය.එය පුවත්පතක පළ කිරීමට නොහැකි වචන මාලාවකි. තැපැල් පතේ ශුද්ධ සිංහල භාෂාවෙන් අවසානයේ ලියා තිබුණේ “අරක්කු සිගරැට් මිල වැඩි කරන මෙවැනි ඇමැතිවරු යළි බිහි නොවේවා” යනුවෙනි. මේ ගැන ඇමැතිවරයා තම බිරියට කියා තිබුණේ “මතට තිත තියන්න ගිහිං” මේ වගේ බැණුම් අහන්නට සිදුවීම ගැන තමා කම්පා නොවන බවය.එජාප කෘත්‍යාධිකාරීමණ්ඩලය අඩුවෙලාඑජාප කෘත්‍යාධිකාරී මණ්ඩල රැස්වීම ගිය සතියේ ද එජාප නායකයාගේ ප‍්‍රධානත්වයෙන් පැවැත්විණි. එහිදී එජාප නායකයාගේ උපදෙස් මත යෝජනා දෙකක් සම්මත කැර ගැනිණි. මෙවර එජාප කෘත්‍යාධිකාරී මණ්ඩලයට මුළු සාමාජිකයන් අනු දෙදෙනෙකු ගෙන් පැමිණ සිටියේ 39 දෙනෙකු පමණි.ත‍්‍රස්තවාදය පරාජය කිරීමට ති‍්‍රවිධ හමුදාව කටයුතු කිරීම පිළිබඳ ඔවුන්ට ප‍්‍රශංසාව පළ කිරීම සහ හැකි ඉක්මනින් උතුරේ ජනතාවට දේශපාලන විසඳුමක් දිය යුතු ය යන්න එම යෝජනාවේ සඳහන් වීය.යෝජනාව ඉදිරිපත් කළ මොහොතේ එජාප නියෝජ්‍ය මහ ලේකම් ලක්ෂ්මන් සෙනෙවිරත්න එජාප නායකයාට චෝදනා කළේය. "ඔබතුමාගේ ඔය යෝජනාව ගේන්න තිබුණේ දැනට අවුරුදු කීපයකට කලින්. දැන්වත් ඔය යෝජනාවට අඩුම තරමේ ඇතුළත් කරන්න අපේ රටට එරෙහි අන්තර්ජාතික ඇඟිලි ගැසීම්වලට විරෝධය පළ කරනවා කියලා." එජාප නියෝජ්‍ය මහලේකම්වරයා එජාප නායකයාට එසේ කියුවද එජාප නායකයා එය තඹ සතයකට මායිම් කළේ නැත.ඉන් අනතුරුව එජාප නායකයා කෘත්‍යාධිකාරී මණ්ඩලයට කියා සිටියේ බස්නාහිර මැතිවරණයේදී රජය රාජ්‍ය දේපොළ පාවිච්චි කරමින් මැර දේශපාලනය සිදු කරන බවය. මේ පිළිබඳව එජාප මන්තී‍්‍රවරු එකිනෙකාට කියා ගත්තේ මෙදා පාර මැද කොළඹත් එජාපයට නැති වෙන බව එජාප නායකයා කල් තියා දැනගෙන දැන් විකාර දොඩවන බවය.ගාලු දිසාවේ හබරාදුව ආසනයේ ශී‍්‍රලනිප සංවිධායක ලෙස කටයුතු කළේ චන්දිම වීරක්කොඩිය.හබරාදුව සංවිධායක හේමකුමාරකෙසේ වෙතත් ජනාධිපතිතුමා විසින් පසුගියදා හබරාදුව නව ශී‍්‍රලනිප සංවිධායක ලෙස ඇමැති හේමකුමාර නානායක්කාර පත් කළේය.ඒ බව දැනගත් හබරාදුව හිටපු සංවිධායක චන්දිම වීරක්කොඩි පසුගියදා හබරාදුව ශී‍්‍රලනිප ආසන බල මණ්ඩලය කැඳවා තිබිණි.එම අවස්ථාවට ඇමැති පියසේන ගමගේ සමග ඇමැති හේමකුමාර ද එක්ව සිටියහ.ආසන බල මණ්ඩලයේදී හිටපු සංවිධායක චන්දිම හැඟුම්බර කථාවක් කළේය. ජනාධිපතිතුමා ඇමැති හේමකුමාර මේ ආසනයට පත්කොට තිබෙනවා. මින් ඉදිරියට ඔබතුමාලා මට දුන් සහයෝගය ඒ විදියට ම ඇමැති හේමකුමාරට දෙන්න" හිටපු සංවිධායක චන්දිම කියා සිටියේය.හිටපු සංවිධායකවරයකු තම ආසන බල මණ්ඩලය මෙලෙස වෙනත් සංවිධායකයකුට මිත‍්‍රශීලී ලෙස බාර දීම ගැන බොහෝ ශී‍්‍රලනිප පාක්ෂිකයෝ පුදුම වූහ. ඒ මොහොත බොහෝ ශී‍්‍රලනිප පාක්ෂිකයනට හැඟුම්බර වූ මොහොතක් විය.ඇමැති හේමකුමාර ඉන් අනතුරුව ශී‍්‍රලනිප ආසන බල මණ්ඩලය ඇමැතුවේය. "චන්දිම වීරක්කොඩි මැතිතුමාගේ පරිත්‍යාගශීලී සහ මිත‍්‍රශීලී බව ගැන මම සතුටු වෙනවා. මම හිතන්නේ ජනාධිපතිතුමා ඉක්මනින් ම බද්දේගම ආසනය චන්දිමට ලබා දේවි කියලා." ඇමැති හේමකුමාර කීවේය.චන්දන බණ්ඩාර</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=ab0904262</link>
    <topic>ඡන්ද පැරදුණාට සර්...යන්ඩ එපා සර්...</topic>
    <author/>
    <content>මේ පීඩනය මැද වෙන නායකයෙක් හිටියානම් මෙලහකට යුද්ධය නතර කරලාකොටින්ගෙන් වැටුප්ගත් මාධ්‍යවේදීන් ඉන්නවාඡන්ද පැරදුණාට සර්...යන්ඩ එපා සර්...දයා මල්ලියා ගේ කතාවට කිචි කිචි නෝනා හොල්මන් වෙයිඅපේ කාලයේ විහිළුකාරයාවත්මන් විපක්ෂ නායකතුමා අපට කිසි දිනෙක අමතක කළ නොහැකි අද්විතීය දේශපාලන චරිතයකි. ඔහු දේශපාලනයේ වැඩිපුරම රඟපාන්නේ විකට ජවනිකාය. ඒවා විකට ජවනිකා වුවද සිනා උපදවන්නේ චරිතයට පණ දෙද්දී නොව ගෙදර ගොස් කල්පනා කරන විටය.වරෙක ඔහු කොල්ලන්හට චුයින්ගම් කැව්වේය. කෙල්ලන්ට බ්‍රේස්ලට් බැන්දේය. ගොවීන්ට ඩෙනිම් කලිසං ඇන්දුවේය. ගොවීන් කටුනායක ගුවන් තොටුපළ හරහා සිංගප්පූරුවට යැව්වේ එළවළු වෙළඳ්‍රමටය. ගොඩ කිරීමට පස් දුන් නිසා පස්යොදුන් රට බවට පත්වූ බව කියා ඉතිහාසය වරද්දා ගත්තේය. බහ තෝරන වියේ දරුවන්ගේ කටින් පිටවන වචන ඌට තේරෙන්නේ ද නැත.රනිල්ගේ කටින් පිටවන ඇතැම් වචන ද ඒ වගේය. ඔහුට කතා කරන්නට කරුණු සොයා දෙන්නේ මන්ද බුද්ධික මාධ්‍ය නඩයයි. නැෙඟනහිර ජයග‍්‍රහණය ඉතා අගය කළ යුතු මොහොතක විපක්ෂ නායක වශයෙන් කීවේ මොට්ට මෝල් කතාවකි. ඔහු කීවේ තොප්පිගල කැලෑවක් කියාය. ඒ අනුව යමින් තවත් කෙනකු සිලාවතුර කියන්නේ වතුර වළක් යැයි කියා රනිල්ට විහිළු කළේය.විපක්ෂ නායක වශයෙන් කිසි දවසක හමුදා ජයග‍්‍රහණයක් සෘජුව අගය කළේ නැත. ජයග‍්‍රහණය ගැන සතුට ප‍්‍රීතිය හා ප‍්‍රණාම පළ කළේ ගොන් පාට් එකක් ඇතුළත් කරමිනි. කිලිනොච්චිය ඇල්ලූ වේලේ කිසිම කෙනෙකුට කටවල් පියාගෙන නිහඬව ඉන්නට නොහැකි විය. හැමෝම ප‍්‍රීතිය පළකළහ. රනිල් වික‍්‍රමසිංහ මහතාගේ පක්ෂයේ ඇතැම් අයද කිලිනොච්චිය ජයග‍්‍රහණය ගැන ප‍්‍රසාදය පළකළහ. අවසානයේ රනිල් වික‍්‍රමසිංහ නොහොත් කෘතහස්ත දේශපාලනඥයා කට ඇරියේය.ඔහු කීවේ කිලිනොච්චිය අල්ලා ගත්තා නම් තෙල් මිල අඩු කරන ලෙසය. කිලිනොච්චිය ඇල්ලීම ඔහුට ෂුවර් නැත. අපේ කොල්ලන් කිලිනොච්චියේ කොඩිය දමන හැටි රූපවාහිනී නාලිකාවලින් පැය ගණන් පෙන්නුවේය. එහෙත් රනිල්ට සැකය. රනිල්ට විතරක් නොවේ. රවි කරුණානායකට ද සැකය. ඒ නිසා ඔහු කීවේ හමුදාව මැදවච්චියට ගොස් කිලිනොච්චියට ගිය බව කියන බවයි.ඒ නිසා බැරිම තැන රනිල් කීවේ කිලිනොච්චිය අල්ලුවා නම් තෙල්මිල අඩු කරන ලෙසයි. රනිල්ගේ හිතේ කිලිනොච්චිය තෙල් ආකර පිරුණු ප‍්‍රදේශයක් කියලාය. කොහොම වුණත් ආරක්ෂක හමුදාව කොටින් සඟවා තිබූ තෙල් බැරල් විශාල ප‍්‍රමාණයක් නම් කිලිනොච්චියෙන් ගොඩගත්තේය.රනිල් වික‍්‍රමසිංහ නම් කෘතහස්ත දේශපාලනඥයා මැතිවරණ දහසයකට පෙනී සිටියේය. ආරම්භය ජනාධිපතිවරණයයි. ඊටපසු පැවැති සෑම මැතිවරණයකින්ම ඔහුත් ඔහුගේ පක්ෂයත් අන්ත පරාජයකට මුහුණ දුන්නේය. පක්ෂය තුළ කැරැල්ල පටන් ගත්තේ ඒ නිසාය. මැතිවරණවලට අසාර්ථකව මුහුණ දුන් වික‍්‍රමසිංහ මහතා කැරැලිවලට සාර්ථකව මුහුණ දුන්නේය. සෑම මැතිවරණයෙන්ම පරාජයට පත්වූ කෘතහස්ත සෑම කැරැල්ලක්ම ජයගත්තේය.ඔහු අද මුහුණ දෙන්නේ 17 වැනි මැතිවරණයටය. මහ රැළි කිසිවක් නැත. වතු රැස්වීම්වලට ඔහු ගියේය. වතු රැස්වීම් තුනක් හතරක් එකතු කොට පත්තරවල ලොකු වාර්තා පළවිය. ඔය අතර තුර කවුරුන් හෝ රනිල් මහතාට ලණුවක් දෙන්නට ඇත.”සර් ඔය රැස්වීම්වල කතාකරලා මදි. දැන් පොඩි චණ්ඩි පාට් එකක් දාන්න ඕන. ගමේ බොරු චණ්ඩි හන්දියේ කඩේ ඉස්සරහට ගොස් සරම එක අතකින් උස්සා යට කලිසම පෙනෙන්නට සලස්වා චණ්ඩින්ට චැලේන්ජ් කරන්නා වාගේ සර්රුත් චැලේන්ජ් කරන්නකෝ” කවුරුන් හෝ කියන්නට ඇත.ඒ අනුව “අඩෝ කවුද ගණන්කාරයෝ ඉන්නේ. වරෙව් එළියට” කියා චණ්ඩියා චැලේන්ජ් කරන්නා සේ රනිල් වික‍්‍රමසිංහ මහතා ද මහින්ද රාජපක්ෂ මහතාට වාදයකට එන්නැයි ආරාධනා කළේය. එහෙත් රාජපක්ෂ මහතා රනිල්ගේ ආරාධනය තඹේකට ගණන් ගත්තේ නැත. රාජපක්ෂ මහතා කීවේ කොමඩි ස්ටාර් කෙනෙකු වන්නට තමන්ට වේලාවක් නැති බවයි.උතුරේ මානුෂීය මෙහෙයුමෙන් උතුර මුදා ගැනීම තමන්ට වඩා ලොකු බවත් විහිළු කරන්නට වේලාවක් නැති බවත් ජනාධිපතිතුමා කීවේය. රනිල් මෙහිදී නිකං අතෑරියේ නැත. සංසදයක් ලවා විවාදය සැලසුම් කළේය. රේණුකා හෝටලය ඒ සඳහා තෝරා ගත්තේය. රනිල් එහි ගොස් පැය දෙකක් මහින්ද එනකන් වාඩිවී සිටියේය.මේ ගැන දෙස් විදෙස් මාධ්‍යකරුවන්ට ද ආරංචි විය. ඔවුහු ද රේණුකා හෝටලයට දිවගෙන ආහ. රනිල්ගෙන් ප‍්‍රශ්න ඇසූහ. ඒ සියල්ලටම ඔහු පිළිතුරු දුන්නේය. ඔහු කියන විදියට මහින්ද බයගුල්ලෙකි. රනිල් වික‍්‍රමසිංහගේ විවාදයට වඩා මහින්දට කිලිනොච්චිය ගමන ලොකු විය. දෙමළ වැසියන් මුදා ගැනීම විවාදයට වඩා ලොකු විය. ඒ අයට කෑම බීම දෙන එක විවාදයට වඩා මහා ලොකු එකක් විය. සාමාන්‍ය වැසියන් මුදා ගැනීමත් ඔවුන්ට අවශ්‍ය භාණ්ඩ සැපයීමත් රනිල් ගේ විවාදයට වඩා මහින්දට ලොකු විය.රනිල් ගම්පහට ගියේය. “මම දිනුවා - මහින්ද පරාදයි” මහ හඩින් කීවේය. ගස් නැති රටේ එරඬු ගසත් ගසක් යයි කියති. පාළු අම්බලමේ වළං බින්දානේ යයි ද කියති. මහින්ද ගියා නම් රනිල්ට කියන්නට සිදු වන්නේ “මං පරාදයි. නිකං ඉල්ලගෙන කෑවා” කියාය.කොහොම වුණත් රනිල් වික‍්‍රමසිංහ ගේ විවාදයට ඉතාමත් කෙටි පිළිතුරක් දී ඇත්තේ එක්සත් ජාතික පක්ෂයේ සභාපති ගාමිණි ජයවික‍්‍රම පෙරේරාය.ඔහු දේශපාලන කෘතහස්තයෙකි. හදවතට එකඟව කතා කරන, විනය ගරුක මහත්මයෙකි. ඔහු ආවාට ගියාට ප‍්‍රකාශ කරන්නේ නැත. ඔහු නාලන්දාවේ ආදි ශිෂ්‍යයෙකි. නාලන්දා කි‍්‍රකට් පිලේ ආරම්භක පන්දු යවන්නාය. ඔහු යැව්වේ වේග පන්දුය. බිග් මැච් එකේදී ඔහු කඩුලු පහක්ම දවා ගත්තේය. ඉන් දෙකකට ආරම්භ පිතිකරු හා කඩුලු රකින්නා වූ පෙ‍්‍ර්මසර ඈපාසිංහ හවුල් වූයේ කඩුල්ල පිටුපස සිට ස්ටම්ප් කිරීමෙනි.මහින්දට විවාදයකට එන්නැයි කියා තනියම දිනූ රනිල්ට ගාමිණි යවා ඇත්තේ මද වේග පන්දුවකි. ඔහු පන්දුවට පහර දීමට ඉදිරියට පැමිණියේය. පන්දුව කඩුල්ලේ දැවටුණේය. රනිල් ක්ලීන් අවුට්.ගාමිණී ජයවික‍්‍රම පෙරේරා මහතා පාර්ලිමේන්තුවේ දී මේ මද බාග පන්දුව රනිල්ට යැව්වේ ය.’2005 ජනාධිපතිවරණය රනිල් වික‍්‍රමසිංහ පරාජය කිරීමේ පාපය දැන් ප‍්‍රභාකරන් ගෙවනවා” යැයි ගාමිණී කීවේය.දෙමළ ජනතාවට ඡන්ද වර්ජනයකට අණ කිරීම එම පාපයයි. වැරදිලා වත් ප‍්‍රභාකරන් ඡන්ද වර්ජන නියෝගය නොදුන්නා නම් රනිල් දිනන්නේය. රනිල් දිනුවා නම් ප‍්‍රභාකරන් ඊළාම් රාජ්‍යයේ කිරුළ පළන් රජකුමරාය. ඔහුගේ ඊළමට මීගමුවේ සිට කතරගම දක්වාත් අයිතිය ප‍්‍රභාකරන් රජතුමාටයි.බස්නාහිර ඡන්ද සටන ලාවට කළ කෘතහස්ත දකුණු පළාතේ පෞද්ගලික බංගලාවකට ගොස් බරපතළ දේශපාලන තීන්දු රැසක් ගැන සාකච්ඡා කිරීමටත් බස්නාහිර පරාජයෙන් පසු පක්ෂයේ ඇතිවන කැරැල්ලට මුහුණ දිය යුතු ආකාරය සැලසුම් කිරීමටත් සූදානම් විය. මේ සාකච්ඡාවට සම්බන්ධ කර ගත්තේ සාගල රත්නායකයි.මෙය සැලවූ අඛිල විරාජ් ඒ බව සමන් අතාවුදට ෆෝනයෙන් දැනුම් දුන්නේය. “ඕවා ගණන් ගන්න එපා මන්තී‍්‍රතුමා” යයි සමන් කීවේය.ඉදිරියට එන දකුණු පළාත් සභා ඡන්දය ගැන ද සමන් අතාවුද සිහිපත් කළේය. එය අඛිල විරාජ්ට පුදුමයක් විය.ඡන්ද පැරදුණාටසර්... යන්ඩ එපා සර්...!“ඇයි දන්නේ නැද්ද? බස්නාහිර ඡන්දයෙන් පස්සෙ මහින්ද ලොක්කා ඊළඟට තියන්නේ දකුණෙ ඡන්දයයි. මං හිතන්නේ රනිල් ලොක්කා සාගල එක්ක සාකච්ඡා කරන්නේ ඒ ගැන වෙන්නැති” සමන් අතාවුද විස්තර කර දුන්නේය.රනිල් වික‍්‍රමසිංහ හෙවත් කෘතහස්ත නිර්මාණය කළ තොල් රතු කල්ලියට අලුතින්ම එක්වී සිටින්නේ බුද්ධික නම් වූ පැංචකු බව කියයි. කෘතහස්තගේ කිළිටි සේදූ මේ දේශපාලන පැංචා පසුගිය ආණ්ඩු කාලයේ මංගල සමඟ ඇයි හොඳයිකම් පවත්වා ලබා ගත් වරප‍්‍රසාදවලට අදාළ ලේඛන මාණික්‍ය සතුව තිබේ. මාණික්‍යට ලැබෙන ලිපි අනුව මේ දේශපාලන පැංචා ඇදගෙන නාන්නට සූදානම් බව පෙනේ.මේ අතර කෘතහස්තගේ මාධ්‍ය නඩය දැන් අන්තයටම කලකිරීමට පත්වී සිටී. හේතුව නායකත්වය රැකගත්තාට ලොක්කා බලයට නොඒමය. ඒ නිසාම මාධ්‍ය නඩය අතර ආරවුල් ද වැඩිය. රසික ජයවර්ධන සහ සමන් අතාවුද අතර එක් වලියකි.චින්තක සහ සමන් අතාවුද අතර තවත් වලියකි. චින්තක සහ පඩි උපුල් අතර ද වලියකි. මේ සියලු වලිවල ප‍්‍රධාන අරමුණ ගණන කපා ගැනීමය.මෙයින් උග‍්‍රම වලිය සමන් සහ චින්තක අතරය. එය අළුයට ගිනි මෙනි. නිවි නිවී යළි පත්තු වෙයි. කලකට පෙර සයිරං දොස්තර මහතා ලවා පහර එල්ල කොට සමන් අතාවුද එළවා දමන්නට චින්තක ප‍්‍රබල සටනක් කෙළේය. මේ සටනින් චින්තක පැරදුණේය. සයිරං විනාශ වුණේය. සයිරං කෘතහස්තට අරහන්ලු.මේ දිනවල කෘතහස්තගේ ප‍්‍රතිරූපය ඔසවා තැබීමට මාධ්‍ය නඩය සැලැසුමක් සදමින් සිටී. එය කෘතහස්ත නංවන සැලැසුමකට වඩා ආදායම් මාර්ගයක් බවට පත්වී ඇති බව කේම්බි‍්‍රජ් ටෙරසයේ පොඩි එවුන් පවා කියන කතාවකි.මේ වැඩවලින් චින්තකට සහ ජයතුංගට වාසියක් නැතිලු. බස්නාහිර ඡන්දයෙන් පසු මතුවන කැරැල්ලට මුහුණ දීමට දැන් සිටම සූදානම් වන ලෙස කෘතහස්ත චින්තකට කීවේය.“අනේ සර් අපි හැම වෙලාවෙම කට්ට කනවා. කිසිම වාසියක් නෑ.” චින්තක කීවේය.“මම රසිකට කියන්නම් ඔය දෙන්නට මාසික දීමනාවක් ගෙවන්න කියල” කෘතහස්ත කීවේය.චින්තක එයට කැමැත්ත පළ කළේය.ඡන්ද පැරදුණාට සර් යන්න එපා. අපි ඉතුරු ටික බලා ගන්නම්. පත්තරවල කර්තෘට ලියුම් තීරුවේ රනිල් වර්ණනා කොට ලිපි කීපයක් පළ කරන්නට මෙහිදී තීරණය විය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=ab0904263</link>
    <topic>දයා මල්ලියා ගේ කතාවට කිචි කිචි නෝනා හොල්මන් වෙයි</topic>
    <author/>
    <content>මේ පීඩනය මැද වෙන නායකයෙක් හිටියානම් මෙලහකට යුද්ධය නතර කරලාකොටින්ගෙන් වැටුප්ගත් මාධ්‍යවේදීන් ඉන්නවාඡන්ද පැරදුණාට සර්...යන්ඩ එපා සර්...දයා මල්ලියා ගේ කතාවට කිචි කිචි නෝනා හොල්මන් වෙයිඅපේ කාලයේ විහිළුකාරයාකිචි කිචි නෝනා ඡන්ද පොළේ සිට පැමිණ අව්ව තපින්නට පටන් ගත්තාය. ඒ විටමින් ඩී වැඩිපුර ලබා ගන්නට ය. පාරේ යමින් සිටි මහජනයා සහ ජහමනයා ඉස්සි ඉස්සී බලන්නට වූහ. ඒ නිසා ම පාරේ වාහන තදබදයක් ද ඇතිවිය. වාහන තදබදය ගැන තැකීමක් නොකළ මහජනයා සහ ජහමනයා කිචි කිචි නෝනා ගැන කතා කරන්නට පටන් ගත්හ.“දුරටත් ඈ ලස්සණයි” මහජනයා කීවේ ය.“ළඟටත් ඈ ලස්සණයි” ජහමනයා පිළිතුරු දුන්නේය.“වමටත් ඈ ලස්සණයි”“දකුණටත් ඈ ලස්සණයි”“උඩු කුරුවත් ලස්සණයි”“මුණින් අතටත් ලස්සණයි”“නියඟලා මලක් වගේ ලස්සණයි. ඉඹින්ඩ හිතෙනවා”“ඉම්බට කමක් නෑ... හැබැයි කන්ඩ එපා විෂයි.”“ඉම්බොත් සුර ලොව““කෑවොත් පර ලොව“මහජනයා සහ ජහමනයා ගේට්ටුවෙන් පිටත සිට කරන කතාබහ කිචි කිචි නෝනාට යම්තමින් ඇසුණු නමුත් ඈ ඒවා ගණන් ගත්තේ නැත. ඇගේ සිතේ දැන් තිබෙන්නේ අවුරුදු සීය පිරුණු පසු ලෝකයේ ලස්සණම ළමිස්සිය වී ගීනස් වාර්තාවක් බිහි කිරීම ගැන ය.පීනස නොතිබුණානම් ගීනස් වාර්තාවක් තබන එක සිම්පල් ය. උදේට උදේට එක දිගට කිඹුහුම් යාම නිසා බියුටිය තරමක් අප්සැට් යන්නට ඉඩ තිබෙනවා ය කියන බය දැන් කිචි කිචි නෝනා ගේ හිතට කරදර කරනවා ය. විටමින් ඩී ගන්නට අව්ව තපින්නේ ඒ නිසා ය.අව්ව තපින කිචි කිචි නෝනා ගේ රූප සෝබාව තවදුරටත් ඉවසා සිටින්නට බැරිම වූ තැන මහජනයා සහ ජහමනයා ගේට්ටුව උඩින් පැන්නා හ.“කවුද ඔය?”“මම මහජනයා”“මම ජහමනයා”“ගේට්ටුවෙන් පැන්නෙ අවසර නැතුව...” කිචි කිචි නෝනා උතුරු සළුව හරිගස්සා ගත්තා ය.මහජනයා සහ ජහමනයා හොල්මන් වූහ. ඇත්තට ම දුරටත් ඈ ලස්සණයි. ළඟටත් ඈ ලස්සණයි.අවුරුදු සීයක් ගියත් එක රැල්ලක් වැටෙන්නේ නැත. ලයනල් රන්වල කියන්නා වාගේ ම “තෙල් ඉහිරුණු කැවුම් ගෙඩිය වාගේ” ම ය.“නිවාඩුවක් දාලා බලාගෙන හිටියත් පාඩු නෑ බං”මහජනයා කීවේ ය.“අතින් ඕ.ටී. ගෙවාගෙන බලාගෙන හිටියත් පාඩු නෑ... තමයි බං”ජහමනයා කීවේ ය.“දයා මහත්තය මාර කතාවක් කළානෙ කිචි කිචි මැඩම්”ජහමනයා, මහජනයාට පෙර කොණක් අල්ලා ගත්තේ ය. ඒ කිචි කිචි නෝනාගෙන් ගැලවෙන්නට ය.“ෂාහ්... කියල වැඩක් නෑ... අර මෙව්ව කතාව නේද?”මහජනයා ද ඒ කොණ තදින් අල්ලා ගත්තේ ය.“මොකද්ද ඒ මෙව්ව කතාව““කියල වැඩක් නෑ... කිචි කිචි මැඩම් දයා මහත්තය තමයි මෙතෙක් සිරි ලංකාවෙ බිහි වෙච්චි හොඳම කතා කාරයා...”“පේ‍්‍රමදාස මහත්තයටත් වැඩිය?”කිචි කිචි නෝනා බෝම සතුටු සයිස් එකෙන් ප‍්‍රශ්නයක් ඇසුවාය.“පේ‍්‍රමදාස නෙමෙයි කොල්වින්ටත් බෑ කිට්ටු වෙන්ඩ”“එතකොට බණ්ඩාරනායක මහත්තය? එතුමනෙ ආසියාවෙ රිදී සීනුව කියන්නෙ”“මොන රිදී සිනූවක්ද... දයා මහත්තය තමයි රත්තරන් ටකය... ටක... ටක ගාල වදින කොට වවුල්ලු කැලේ...”“මොකද්ද අනේ ඉතින් ඔය මෙව්ව කතාව““මැඩම් වීසීඩී එකක් නෑ... නිකං ටේප් කැසට් එකක් තියෙනව අපි දෙන්නම්...”“මොනවද මැඩම් අහන්ඩ අහන්ඩ ආසයි. පයිප්පයක් පුපුරලා වා ගෙ තමයි ගලාගෙන එන්නෙ...”කිචි කිචි නෝනාට කැසට් පටය දුන් මහජනයා සහ ජහමනයා අවසාන වරටත් කිචි කිචි රූප සෝබාව දෙස බලා අකැමැත්තෙන් ගේට්ටුවෙන් පිටවී ගියා.ජහමනයා සහ මහජනයා පිටවී ගිය ඉක්මණින්ම වාගේ කිචි කිචි නෝනා කැසට් යන්ත‍්‍රය කි‍්‍රයාත්මක කළාය.දයා මහත්තයා ඇට්ටි හැලෙන කතාවක් දෙනවාය. නියම පොරක් වෙලාය.“සමහරුන්ට මේක තියෙන කොට මේක නෑ... මේක තියෙන කොට මේක නෑ... මේකයි මේකයි තියෙන කොට මේක නෑ...”කිචි කිචි නෝනා හොල්මන් වී ගියා පමණක් නොව දන්තජ අයන්නක් සේ ඇදවී ගොස් උකුල ඇලපිල්ලක් බවට පත්විය.“මොකද්ද එතකොට ඔය මේක කියන්නෙ?” කිචි කිචි නෝනාට ප‍්‍රශ්නයකි.කිචි කිචි නෝනා මහියංගණයේ ලක්ෂ්මන් ලොකු අයියා හොයාගෙන ගියා ය.“මොකද්ද අයියෙ මේක කියන්නෙ?”“මම නං දන්නෙ නෑ නංගි. උඩරට ලක්ෂ්මන් ගෙන් අහන්ඩ බලන්ඩ.”කිචි කිචි නෝනා ලක්ෂ්මන් පොඩි අයියා හොයාගෙන නුවර ගියා ය.“මොකද්ද ලකී අයියෙ මේක තියෙන කොට මේක නෑ කියන්නෙ...?”“අනේ නංගි මමත් දන්නෙ නෑ... තිස්ස ගෙන් අහල බලන්ඩ... එයා ඔය ඒක මේක ගැන හොඳට දන්නව“කිචි කිචි නෝනා තිස්ස හොයාගෙන ගියා ය.“තිස්ස අයියෙ... මොකද්ද මේ මේක තියෙන කොට මේක නෑ කියන්නෙ? මොකද්ද මේක කියන්නෙ? අපි ගැන ද ඔය කියන්නෙ? මේකයි මේකයි තියෙන කොට මේක නැහැයි කියන්නෙ?”“කවුද කියන්නෙ...?”“දයා මල්ලියනෙ. මට කැසට් එකක් හම්බ වුණා... ඒකෙ තියෙන්නෙ මේක තියෙන කොට මේක නෑ... මේකයි මේකයි තියෙන කොට මේක නෑ කියල... මට ප‍්‍රශ්නය මොකද්ද මේ මේක කියන්නෙ කියල”“මමත් ඒකනං හරියට දන්නෙ නෑ... දයා මල්ලි ම තමයි මේක ගැන හරියට දන්නෙ”අන්තිමේදී කිචි කිචි නෝනා දයා මහත්තයා හොයාගෙන ගියා ය. බැලින්නං එතන මහා දිග පෝළිමකි.“මොකද්ද මේ පෝළිම?”කිචි කිචි නෝනා පෝළිමේ සිටි කාන්තාවක ගෙන් ඇසුවාය.“මේක මොකද්ද කියල අහගන්ඩ ආපු කට්ටියනෙ”“මාත් ආවෙ ඒකට මයි”“ඇත්තටම මොකද්ද අනේ මේක කියන්නෙ?”“මමත් දන්නෙ නෑ අනේ... දයා මහත්තය තමයිලු හරියට ම දන්නෙ...”එතකොටම ආපහු එන කාන්තාවක් දැක කිචි කිචි නෝනා ඈට කතා කළා ය.“මොකද්ද අනේ මේක කියන්නෙ?”“හියැහ්... පොහ්... මේක නේද? එයාගෙන්ම තමයි අහගන්ඩ ඕනෑ... හියැහ්... හිහ්... පොහ්...”කාන්තාව කොක් හඬ නඟමින් යන්නට ගියා ය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=ab0904264</link>
    <topic>ඝාතකයා සොයා ගත්තේ දුරකථන ඇමතුමකින්</topic>
    <author/>
    <content>මේ පීඩනය මැද වෙන නායකයෙක් හිටියානම් මෙලහකට යුද්ධය නතර කරලාකොටින්ගෙන් වැටුප්ගත් මාධ්‍යවේදීන් ඉන්නවාඡන්ද පැරදුණාට සර්...යන්ඩ එපා සර්...දයා මල්ලියා ගේ කතාවට කිචි කිචි නෝනා හොල්මන් වෙයිඅපේ කාලයේ විහිළුකාරයාදිනේෂ් ගුණවර්ධන- නාගරික සංවර්ධන සහ පූජා භූමි සංවර්ධන ඇමැතිවේලුපිලලේ ප‍්‍රභාකරන්ගේ තර්ජනවලට ලක් වෙමින් උතුරේ දුක් විඳින ජනතාවට සහනයක් ලබා දීමට මහින්ද රාජපක්‍ෂ ජනාධිපතිතුමා විශාල මෙහෙයක් සිදු කරමින් සිටින මොහොතක එතුමා සමඟ විවාදයකට එන්නැයි විපක්‍ෂ නායක රනිල් වික‍්‍රමසිංහ මහතා කළ අභියෝගය, ලොකුම දේශපාලන විහිළුවක්. රජය ගැන විශ්වාසය තබා නිදහස සොයා පැමිණෙන දහස් සංඛ්‍යාත දෙමළ ජනතාවට අවශ්‍ය පහසුකම් සැපයීමේ යෙදී සිටින ජනාධිපතිතුමා මේ නිෂ්ඵල විවාදවලට යාවිද?රාජ්‍ය නායකයා මෙන් ම මුදල් අමාත්‍යවරයා ලෙසත් ජනාධිපති තුමා ඉදිරිපත් කළ අයවැය ලේඛනයේ විවාදයට පවා සහභාගි නොවූ විපක්‍ෂ නායක ලෙස ඉතිහාසයේ ගිනස් පොතට වැටී ඇති රනිල් වික‍්‍රමසිංහ මහතා පාර්ලිමේන්තුවේ පැවැත්වුණු ප‍්‍රධාන විවාද විශාල ප‍්‍රමාණයකට සහභාගී වී නැහැ.දේශපාලන නින්දේ පසුවී හදිසියේ අවදි වූවකු ලෙස ජනාධිපතිතුමාට විවාද කරන්නට එන්නට කියා අභියෝගයන් ඉදිරිපත් කිරීම සාම්ප‍්‍රදායික වශයෙන් විපක්‍ෂ නායකවරයාට සිදුකළ නොහැක්කක්.කොටි පරදන හදිසි නීතියට පක්‍ෂව ඡන්දයක් ලබා දීමට පවා අපොහොසත් විපක්‍ෂ නායක වැන්නවුන් රටවැසියා ඉදිරියේ අවලංගු කාසි බවට පත්වීම වළකන්න බෑ. මෙවැනි ප‍්‍රකාශ කර බුද්ධිමත් ජනතාව හමුවේ විහිළුකාරයන් නොවීමට වගබලා ගන්නා ලෙස වික්‍ෂ නායකවරයාටත් ඔහුගේ අනුගාමිකයන්ටත් පෙන්වා දෙන්න කැමැතියි.රාජිත සේනාරත්න ඉංජිනේරු සහ ඉදිකිරීම් සේවා ඇමැතිරනිල් වික‍්‍රමසිංහ මහත්තයා දේශපාලනඥයකු නොවී විහිළු කාරයෙක් වුණා නම් සාර්ථක ගමනක් යන්න ඉඩ තිබුණා. මම එහෙම ප‍්‍රකාශ කළේ වික‍්‍රමසිංහ මහත්තයා විහිළුවලට හරිම දක්‍ෂයි. හැමදාමත් ජනතාවට විහිළු සැපැයීම තමයි එතුමා කරන්නේ. මංගල සමරවීර මහත්තයා එයාට මිස්ට බීන් කියලා කියපු කතාවෙ ඇත්තක් තියෙනවා.එතුමාට පක්‍ෂයේ පිළිගැනීමක් නැහැ, ජනතාවගේ පිළිගැනීමකුත් නැහැ. තමන්ගේ බලය නැති වෙලා යනකොට එතුමාට මානසික විකෘතියක් ඇති වෙලා තියෙනවා. රනිල් මහත්තයාට වෙන වැඩක් නැති නිසා හෝටල් වලට වෙලා ඉන්න වෙලාව තියෙනවා. මේ රටේ දැවෙන ප‍්‍රශ්නයක් අවසානයට එළැඹිලා මුළු රටම ඒ ගැන අවධානයෙන් ඉන්න මොහොතක, කොටියා ගේ අන්තිම හුස්ම පොද යන වෙලාවක, දහස් සංඛ්‍යාත දෙමළ ජනතාව රජය පිළිබඳ විශ්වාසයෙන් පැමිණ සිටින මොහොතක, ඒ අපේ ජනතාවට කන්න අඳින්න දෙන්න ජනාධිපතිතුමා ඇතුළු රජයට වගකීමක් පැවැරී තියෙනවා.මේ වගේ විහිළු වැඩ කරන්න ජනාධිපතිතුමාට වෙලාවක් නැහැ. රනිල් මහත්තයා මේ රටේ හෝටල් සංස්කෘතිය බිහි කරලා පුංචි දේටත් හෝටලයක විවාදයක් පැවැත්වීමට හෝටල් තෝර ගත්තා. එදා එක්සත් ජාතික පාක්‍ෂිකයෝ හෝටල් ගානේ ගියේ නැහැ. ඒත් රනිල් මහත්තයාට ඒ සුපිරි සංස්කෘතිය හොඳට හුරුයි.එල්ටීටීඊ ග‍්‍රහණයෙන් සම්පූර්ණයෙන් ම රට බේරා ගන්නා තුරු ජනතාව බලා ඉන්නවා. රජයක් හැටියට අපි ඒ සඳහා ඇප කැප වී කටයුතු කරනවා. රනිල් මහත්තයාට වගේ විහිළු කරන්න අපිට වෙලාවක් නැහැ.එයාට වගේ විහිළුකාරයෙක් වෙන්න රාජපක්‍ෂ මහත්තයාට වුවමනාවත් නැහැ. මෙතෙක් කල් රනිල් මහත්තයා ප‍්‍රශ්න ඇහුවා. ජනාධිපති මහින්ද රාජපක්‍ෂ මහත්තයා කි‍්‍රයාවෙන් පිළිතුරු දුන්නා. ඒ නිසා හෝටලේ තියන්න හැදූ විවාදය මේ රටේ ජනතාවත් සමඟ අපි එළිපිටම පවත්වන්න සූදානම්. ඔය බොරු විවාද වලට අභියෝග කරන්න ඕනැ නැහැ. ඕවා නැතුවාට ජනතාව හැමදා ම දුන්නෙත් දෙන්නෙත් නිවැරැදි තීන්දුවක්.විහිළු වැඩවලින් ජනතාව රවටන්න බැහැ කියලා රනිල් මහත්තයාට අපි කියන්න කැමැතියි.ලබන නොවැම්බර් මාසයෙ ජනාධිපතිවරණය පැවැත්වෙනවා. ඒ සංවාදයට මූණ දෙන්න මග හැරලා යන්න එපා කියලා රනිල් මහත්තයාට කියන්න කැමැතියි. එදාට එතුමාට පැහැදිලි වේවී ජනාධිපති මහින්ද රාජපක්ෂ මහත්තයා සහ තමා අතර ඇති පැහැදිලි වෙනස.මේ විහිළුවලින් ජනතාව රටවන්න බැහැ. බුද්ධිමත් ජනතාව හැමදාම කටයුතු කරන්නේ බුද්ධිමත්ව බව කියන්න කැමැතියි.හේමකුමාර නානායක්කාර කෘෂිකර්ම ඇමැතිමේ රටේ තීරණාත්මක මොහොතක විපක්‍ෂ නායක රනිල් වික‍්‍රමසිංහ මහත්තයා මහින්ද රාජපක්‍ෂ ජනාධිපති තුමාගෙන් ඉල්ලීමක් කර තිබුණා විවාදයකට පැමිණෙන්න කියලා.අද මේ රට ගලවා ගන්නා තීරණාත්මක මොහොතේ මේ කරන්න හදන්නේ අන්තර්ජාතිකව ආයුධ සපයනවා වගේ වැඩක්. රනිල් මහතා මේ සංකීර්ණ, අතිසංවේදී අවස්ථාවේ කිසියම් කරුණු කාරණාවක් ඉදිරියට අරගෙන වක‍්‍රාකාරයෙන් විවිධ විකෘති අර්ථකතන ලබාදී ජනාධිපතිතුමා, රජය හා රට අපහසුතාවයට පත් කිරීමේ උත්සහායක යෙදිලා ඉන්නේ.ජනාධිපතිතුමා රනිල් මහත්තයා සමඟ රටට වැදගත් කරුණු සම්බන්ධව පැයක් දෙකක් නෙමෙයි දවස් දෙකක් තුනක් වුවත් කතා කිරීමට සූදානම්. නමුත් ජනාධිපතිතුමා ගේ අභිලාෂය කතා කිරීම නෙමෙයි වැඩ කිරීමයි. රටේ සේනාධිනායකයා ලෙස රෑ එළිවෙනතුරු එතුමා නිදිවර්ජිතව ති‍්‍රවිධ හමුදාවේ ඉහළ - පහළ නිළතල දරණ සියලු දෙනා සමඟ සම්බන්ධ වෙමින් අපේ ති‍්‍රවිධ හමුදාවේ පොලීසියේ සහයෝගය ඇතිව ලක්‍ෂයක් පමණ අපේ සහෝදර ජනතාවත්, ප‍්‍රාණ ඇපකරුවන් හැටියට ඉන්න අපේම දෙමළ ජනතාවගේ ජීවිත බේරා ගැනීමත් ඔවුන්ට කන්න බොන්න දෙන්න වෙහෙසෙන අතිසංවේදී අවස්ථාවක් වෙනුවෙන් වෙහෙසෙමින් ජනාධිපතිතුමා මේ වෙලාවේ ඉන්නේ.එවැනි මොහොතක රනිල් මහත්තයා යෝජනා කරන විවාදය සැබැවින්ම හාස්‍යජනකයි. එතුමා මෙපණ කල් බණ දේශනා කළ විසංවාදයෙන් තොර සම්මුතිවාදී දේශපාලනයකට යොමුවෙලා රජය සමඟ සම්මුතිවාදීව කටයුතු කරන්න කියලා අපි ඉල්ලනවා. විසංවාදයෙන් තොර දේශපාලනයක් ගැන වැදිබණ දේශනා කළ රනිල් වික‍්‍රමසිංහ මහතා ඇතුලු එතුමා ගේ අනුගාමිකයන් වන එක්සත් ජාතික පක්‍ෂයේ ‘නෝර්වේජියානු නිකාය’ අද හුස්මක් කටක් ගන්න බැරි තත්ත්වයකට පත්වෙලා.ඒ නිසා මොනවා හරි දෙයක් ජනාධිපතිතුමා ඇතුලු රජයට කියමින් ඒ අයගේ අදහස් විකෘති කරමින් වෙනස් අර්ථ කතනයක් දෙමින් අපේ රටේ ස්වාධීනත්වයට අකුල් හෙළලා කොටින්ට උදව් කරන අන්තර්ජාතික සංවිධානවලට උපකාර කිරීමේ අභිලාශයෙන් මෙවැනි යෝජනා කිරීම ගැන අපි කනගාටු වෙනවා.ටී.බී. ඒකනායක මහාමාර්ග අමාත්‍යජාතියේ තීරණාත්මක මොහොතක් එළැඹිලා ඒකීය ජාතියක් ඒකීය ධජයක් යටතේ රටට සාමය උදා වෙන අවස්ථාවක සම්ප‍්‍රදායික කල්පිත ලෝකයක ජීවත් වෙමින් වාද විවාද කරන්න ජනාධිපතිතුමාට අවශ්‍ය නැහැ.ජනතාව වෙනුවෙන් කැපවී ප‍්‍රායෝගිකව වැඩකරන යුගයක් බිහි කළ ජනාධිපතිතුමාට ජාතියේ ප‍්‍රණාමය උත්තමාචාරය පිදිය යුතු වෙලාවක්. දක්ෂ නායකයෙක් ලෙස එතුමා වැඩකොට පෙන්වා දී තිබෙනවා.මෙවන් මොහොතක මෙවැනි ප‍්‍රකාශ ඉදිරිපත් කිරීම විහිළුවක්. මෙවැනි නිෂ්ඵල වැඩසටහන් පරාජය කොට රට ගැන සිතා ඒකාබද්ධ වැඩ පිළිවෙළක් කි‍්‍රයාත්මක කරන්න අවශ්‍ය කරන මොහොතක ජාතිය නොමඟ යවන මෙවැනි දේ කතා කිරීම ගැන අපි කනගාටු වෙනවා. ජනතාව නිවැරැදි දේ දන්නවා.මෙවැනි තීරණාත්මක මොහොතක ජනාධිපතිතුමා ඇතුලු රජයට නිෂ්ඵල වාද විවාදවලට පැටලෙන්න අවශ්‍ය නැහැ. රජය පිළිබඳ විශ්වාසයෙන් දහස් සංඛ්‍යාත ජනතාවක් අප වෙත පැමිණ තිබෙනවා.ඒ අයට සුබ හෙට දිනයක් උදාකර දීමේ උතුම් කර්තව්‍යයේ ජනාධිපතිතුමා නියැලී සිටිනවා. ඒ සඳහා සහයෝගයෙන් කටයුතු කිරීමයි සමස්ත ශී‍්‍ර ලාංකිකයන් විසින් කළ යුත්තේ. ඒ පිළිබඳ විපක්‍ෂ නායකවරයාට අවබෝධයක් නොමැති වීම පිළිබඳව අපි නැවතත් කනගාටු වෙනවා.නීතිඥ උදය ගම්මන්පිල ජාතික හෙළ උරුමයේ නීති උපදේශකරනිල් වික‍්‍රමසිංහ විපක්‍ෂ නායක තුමාට දරුණු සිහිවිකල් වීමේ රෝගයක් හැදිලා තියෙන බවයි පේන්නෙ. එතුමා කියූ දේ දැන් එතුමාට මතක නැහැ. 2005 ජනාධිපතිවරණය අවස්ථාවේ මාතෘකාව බවට පත්වුණේ එක්සත් ජාතික පක්‍ෂය සහ කොටින් අතර ඇති කරගත් ගිවිසුම මේ රටට හිතකරද? අහිතකරද යන කරුණයි. ඒ මාතෘකාව ගැන මහින්ද රාජපක්‍ෂ මහතා කීවේ ඒ හොර ගිවිසුම මේ රටට අහිතකරයි කියලයි.රනිල් මහත්තයා එදා කීවේ එම ගිවිසුම මේ රටට හිතකරයි කියලයි. මාස දෙකක කාල සීමාවක මේ ජනාධිපතිවරණ අපේක්ෂකයෝ ජනතාවට කරුණු පැහැදිලි කිරීමක් කළා.අවසානයේදී ඒ විවාදයෙන් ජය ගත්තේ මහින්ද රාජපක්‍ෂ ජනාධිපතිතුමායි. එතුමාට මේ රටේ ජනතාව ලොකු වගකීමක් පැවරුවා. එය අද මල් ඵල දරණ අවස්ථාව උදාවෙලා. එදා ඒ විවාදයේ ජයග‍්‍රහණය ලබා දුන්නේ මහජනතාවයි.රනිල් මහත්තයා මොකක් ද මේ ආයේ විවාදයකට කතා කරන්නේ. එතුමාට වෙන වැඩක් නැති වුණාට ජනාධිපතිතුමා ඇතුළු රජයට පැවැරී තියෙනවා ලොකු වගකීමක්. රනිල් මහත්තයාට අපි අනුකම්පා කළ යුතුයි. එතුමාට වැළඳී තියෙනවා “අවාසියා ස්මරණාභාධා” කියන රෝගයක්. එතුමාගේ ස්මරණය නැති වෙලා.මම හිතන්නේ මහින්ද රාජපක්‍ෂ ජනාධිපතිතුමා එනතුරු හෝටල්වලට ගිහින් බලාගෙන ඉන්නේ නැතුව දොස්තර ජයලත් ජයවර්ධන මහත්තයා හමුවුණා නම් මේ රටේ ජනතාවට විහිළුවක් වෙන වැඩ නතර කරයි කියලා.මහජනතාවට හැමදාමත් විහිළුවක් වෙන්නේ නැතුව ඉන්න කියලා එතුමාට අපි අනුකම්පාවෙන් කියනවා.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=af0904267</link>
    <topic>අපේ කාලයේ පියවරුන් හා විරුවන්</topic>
    <author>අමරසිංහ කුඩගල්ආර මානව හා පරිසර සම්බන්ධතා ප‍්‍රවර්ධන කිරීමේ සංවිධානය (හෙල්ප් - ඕ) උපසභාපති හා නියෝජ්‍ය විධායක</author>
    <content>අපේ කාලයේ පියවරුන් හා විරුවන්අභිමානයේ කවිය යටින් මානව දයාවේ කවිය ලියමු වන්දනා බිහිකළ නිදහසේ දරුවාමහින්ද රාජපක්ෂ සේනාධිනායකයා නොවන්නට.....ලෝක ආගම් සහ නිර්මාංශ ආහාර ප‍්‍රතිපත්තියහදවතයි අක්මාවයි දුර්වල අයගේ වළලුකර ඉදිමෙනවාඇලිකේවල ශීලානන්ද නාහිමියෝ කළුතර දෙදිසාවේ සංඝ නායක ධුරය ලබතිඅපේ ප‍්‍රතිශක්තිකරණ වැඩසටහන ගැන බිය සැක එපාකොන්දක් නැති කෙන්දක් වූ කරුණානිධිඅප‍්‍රමාණ මිනිසා නික්ම ගියේයඝාතකයා සොයා ගත්තේ දුරකථන ඇමතුමකින්චන්ද්‍රිකා වැවේ දියවර නිකුත් කර වසර 50 සපිරීමෙන්, වලවේ වම් ඉවුර සහ දකුණු ඉවුර සංවර්ධනය කර ජනතාවට බාර දී හමාර වීමත් සමඟ වලවේ මිටියාවතේ සහ ගිරුවායේ පිබිදීම ගැන සංවර්ධනාත්මක සමරු උත්සව මාලාවක් මේ මස 28 වැනිදා දක්වා පැවැත්වේ. දිවංගත ඩී.ඒ. රාජපක්ෂ මැතිතුමාගේ 104 වන ජන්ම දින ගුණ සමරුව ද නිමිති කොට මෙය කි‍්‍රයාත්මක වේ. මේ ලිපිය ඒ නිමිත්තෙනි.ඉතිහාසයේ ගමන් මඟ යහපත කරා වෙනස් කිරීමට සමත් වන්නෝ යුග පුරුෂයෝ වන්නාහ. එකී යුග පුරුෂයන් ගේ පියවරු යුගයේ පියවරු වන්නාහ. වර්තමානය අතීතයට එක්ව එය ඉතිහාසය වන විටත් අනාගතය වර්තමානය වන විටත් යුගයේ සැබෑ වීරයන් හඳුනා ගැනීම පහසු වනු ඇත. අපේ කාලයේ වීරයන් වන යුග පුරුෂයන් හඳුන ගන්නේ එසේ ය.යුග පුරුෂයන් කළ කී එක් දෙයක් පමණක් ගෙන එහි සමස්තය හඳුනා ගැනීම අපහසුය. පැවැති වටපිටාව හා සමාජ පරිසරය ද එක්කොට ගෙන දුෂ්කර ගමන් මඟ තෝරා බේරාගෙන පසුව ජනිත කරවූ යහපත විමසීමට ලක්කිරීම ලෙහෙසි පහසු කාර්යයක් ද නොවේ. ඩී.ඒ. රාජපක්ෂලාගේ යුගය අගය කළ යුත්තේ ද වර්තමානය හා අනාගතය ගැන නිවැරැදි වැටහීමක් ලබා ගැනීමට සමත් ශික්ෂණයෙන් යුතුව සාවධානවය. මේ මල්ඵල හටගන්නේ එතුමන්ලා හෙළි පෙහෙළි කර කටු කොහොල් ඉවත් කර වපුල බිජුවට ය.ඩී.ඒ. රාජපක්ෂලා ජනතා මෙහෙවර ආරම්භ කළ යුගයේ ප‍්‍රදේශය බිහිසුණු දරිද්‍රතාවයේ ගිලී පැවතුණි. වර්ගවාදී කුල පීඩනය අතිශයින් බියකරු විය. එදා මුදලි මුහන්දිරම්ලාගේ බලපරාක‍්‍රමය අභිබවා යෑම බිහිසුණු විය. සුදු අධිරාජ්‍යවාදීන්ගේ හා උන්ගේ ගැත්තන්ගේ පීඩනය දැරිය නොහැකි විය.ඩී. ඒ. රාජපක්ෂ මැතිතුමාකැලය හා පොළොව පරදේශක්කාරයින්ගේ උරුමයක් විය. දරට, දර කෝටුවක් කඩා ගැනීමට හෝ නිවහනට කෝටුවක්, ලීයක් සොයා යෑමට තබා කැලේ බැඳි මී වදයක් කඩා ගන්නට වත් බලවතුන්ගේ අවසරය නොමැතිව නොහැකි විය.මා අසා කියා දැනගත් තොරතුරු මෙනෙහි කරමින් මම වලවේ මිටියාවතේ වර්තමාන තත්ත්වය දකින්නට පසුගිය දිනෙක එහි සැරිසරන්නට වූයෙමි. බැද්දේගමින් ලෙනාඩ් වුල්ෆ් සුදු ඒජන්තවරයා දුටු සිළිඳුලා ගේ හා ආරච්චිලාගේ කතාන්තරය සහිත පරිසරය උඩුයටිකුරු වී ඇත.කර්කශ, ඉරිතැලී, පුපුරා ගිය බොල් පොළොව හා බැඳී වියළි ගිය තණපත්, ගහකොළ එහි දැන් නැත. තොල තෙමා ගන්නට දිය බිඳක් සොයන දිව ගාන්ට වියළි තණ පතක් සොයන කේඩෑරි ගව මාල්ලන් නොවීය. නිල්ල පිරුණු වට පිටාව සහිත හිනැහෙන, සැනහෙන ජීවයෙන් පිරුණු ලොවක් විද්‍යාමාන විය.ගවයින් හා මිනිසුන් ගිය අඩි පාරවල් කරත්ත පාරවල්, ගම් සභා ගුරු පාරවල් මංමාවත් වී ඒවා මහ පාරවල් දක්වා දියුණු වී ඇත. අධිවේගී මාර්ග ඉදි වී ඇත. මඟ දෙපස එළවළු පලතුරු විකුණන වෙළෙඳ සල් බිහිවී ඇත. ඇඹිලිපිටිය නව නගරයක්ව එක් මහල් දෙමහල් තුන් මහල් හා මහ මහල් ඉදිවී ඇත. සුපිරි වෙළෙඳ සල්, බෙහෙත් ශාලා, ආරෝග්‍ය ශාලා ඉදිවී ඇත.දශක පහ හයකට පෙර අලීන් හා වන සතුන් නිසා වරින් වර වසා දැමුණු විසි තිස් ගණනකටත් අඩු ළමයින් සිටි ප‍්‍රාථමික පංති පමණක් තිබූ වලවේ මිටියාවතේ පාසල් වෙනුවට මධ්‍ය මහා විද්‍යාල මහ විද්‍යාල හා බැඳුණු කී‍්‍රඩා පිටි ද ඇත. නව යුගය නියෝජනය කරන තරුණ පිරිස් වලට නොව මැදි වයසේ අයටත් පසුගිය කාලයේ තිබු ඛේදනීය පරිසරය ගැන වගක් වත් නැත.චන්ද්‍රිකා වැවෙන් පණ ලැබු පරිසරය වඩාත් ජීවමාන වී ඇත්තේ වලවේ වම් සහ දකුණු ඉවුරු සංවර්ධනය නිමවා ජනතා අයිතියට පත්කර දීමට සමත් වූ ඩී.ඒ. රාජපක්ෂගේ පුත් චමල් රාජපක්ෂයන්ගේ කැපවීමත් පුත් ජනාධිපති මහින්ද රාජපක්ෂ මැතිතුමාගේ ආශිර්වාදයත් අනෙකුත් සියල්ලන්ගේ දායකත්වයත් නිසාය.කාවන්තිස්ස රජු දවස ඇඹිලිපිටිය හඳුන්වා ඇත්තේ කාවන්තිස්ස පුර වශයෙනි. එහි එදා ඉදිකර තිබූ වැව කාවන්තිස්ස වැව නම් වූයේය. එය පෝෂණය කර වූයේ ද හුලංදා ඔයෙනි. මෙදා ඩී.ඒ. රාජපක්ෂ මැතිඳුන්ගේ අප‍්‍රතිහත ධෛර්යයෙන් ගොඩනැගූ චන්ද්‍රිකා වැව ආරම්භ කරන්නේ ද හුලංදා ඔය ජල දහරාවෙන් ය. එය වඩාත් පෝෂණය කරන්නේ වලවේ ගඟේ දිය කඳෙනි.වෙල්ලස්ස කැරැල්ල නම් වූ ජනතා අවරෝදය සුදු අධිරාජ්‍යවාදීන් මැඩ පවත්වන්නේ අති විශාල ජන සංහාරයක් සමඟ ගහ කොළ හරක බාන හා වැව් අමුණු ද විනාශ කරමින් ය. එදා වල් බිහිවී විනාශ මුඛයට පත්වූ වැව් අතුරින් 66 ක් දැන් ජලයෙන් පිරී ඇත. මවු ආර - මලල ආර - වේලි ඔය ආදිය යොදා ගෙන දේශීය ඉංජිනේරුවරුන්ගේ සහාය ලබාගෙන මේ කර්තව්‍යය සාක්ෂාත් කරගැනීමට පුරෝගාමී වූ චමල් රාජපක්ෂ ඇමැතිවරයා 'මවු ආරේ දෙයියො' වශයෙන් බුහුමනට පත්වෙමින් ඇත. ඩී.ඒ. රාජපක්ෂ සිතූ සිතුවිල්ල, පැතු පැතුම එතුමාගේ දරුවන් විසින් ගොඩනංවනු දැකීම ජනතාව ලැබූ මහත් භාග්‍යයක්ම වන්නේය. ඩී.ඒ. ගේ තවත් සමකාලීනයකු වූ වසර 90 කට සමීප වයෝවෘද්ධ ගැමි ගොවියකු මුණ ගැසීමට මේ ගමනේදී මම භාග්‍යවන්තයෙක් විමී.ඔහු නමින් මිද්දෙණියේ මුලන්යායේ කෙහෙල් කොරටුවේ අමරකෝන් ලොකු මහත්මයාය."මහත්තයො දැන්නම් මොකද අපි දරු මුණුබුරෝ එක්ක හොඳින් කාල ඇඳල ඉන්නවා. අපේ ගම් පළාත්වල එදා ඉස්කෝලෙ මහත්තයෙක් වත් හිටිය නම් හිටියේ පිටින් ඇවිල්ල. පොලීසියක්, උසාවියක්, ආණ්ඩුවේ කන්තෝරුවක්, ඉස්පිරිතාලයක් දකින්න ගව් ගණන් පයින් යන්න ඕන. අපි සිරීපාදෙ ගියෙත් ඉඩකඩම් දරුවන්ට ලියල ආයිත් ඒ ද කියල විශ්වාසයක් නැතුව. කතරගම වුණත් මුල්කිරිගල වුණත් ඔය කොයි දීපංකරේ ගියත් ඉතින් කද මලු බැඳගෙන පයින් තමයි."අපිට තුන්වේලට බත් කන්න තිබුණෙ නැහැ. ඔය වාරෙට හැදෙන කොස් දෙල් අල බතල අපි වවා කියා ගන්න කටුසර භෝග ඒ කිව්වේ අමු තළ කුරහන් මුං මෙදේරි (මෙනේරි) තල අබ ආදිය තමයි. කුරහන් විතරයි මාස් කන්නෙදි වවන්නේ. ඒක අපේ ප‍්‍රධාන ආහාරය. මේ ප‍්‍රදේශයේ ඒ කාලේ ප‍්‍රධාන ආහාරය වී වලින් හදන බත නොවෙයි. බතකට අපි වැඩි පුරම කෑවේ තණ බත්.කැඳටත් ඒව හොඳයි. ඉරිඟු මුං ඇට , (ලීම ඇට) ආදියත් අපට තිබුණ. හැබැයි ඉතින් ඉඩ කඩම් කියල ඔප්පු තිරප්පු ඇති සින්නක්කර ඒව අපිට තිබුණෙ නැහැ. තෝරකොළයායෙ බණ්ඩාර හාමුලගෙ නින්ද ගම් මඩුවන්වල දිසාවෙගේ පරපුරේ නින්ද ගම්, ඇඹිලිපිටියේ දිසානායක හාමුලගේ නින්ද ගම් (පරවෙණී), ඉඩම්වල තමයි අපි වැව්වේ. ඉඩම් අයිතිකාරයට හොඳ හරිය. ඉතිරි ඒවයින් අපිටත් ලැබෙන්නෙ ඊළඟ කන්නෙ වගා කරන්න ඕන නිසා.ඩී. ඒ. රාජපක්ෂ මැතිනිය"නින්දගම් ඇරුණම අනික් ඉඩම් සුදු ඒජන්ත යටතේ තිබුණෙ. මහ ආණ්ඩුව යටතේ එංගලන්තෙ මහ රජ්ජුරුවන්ගෙ හරි මහ රැජනගෙ නමින් තමයි. ඒවට ඇතුල් වුණොත් අපිට දඩ ගහල හිරේ විලංගුවෙ දමන්නෙ.කෑලේකට දර කෝටුවක් කඩාගන්න ගියත් සතෙක් සරුපයෙක් කාල බෙහෙත් ඖෂධයක් හොයන්න කැලේට ගියත් ඒව ගමේ මුලාදෑනියගෙ අවසරය ලබාගන්න බැරි වුණොත් එංගලන්ත ආණ්ඩුවේ නමින් අපිට හිරේ විලංගුවෙ වැටෙන්න සිද්ධ වෙනව. නැත්නම් දඬුකඳෙ ගහල වද විදින්න වෙනව. ඒත් නැත්නම් මුදලි මුහන්දිරම්ලට වාල්කම් කරන්න වෙනවා.කප්පන් දෙන්න වෙනවා. "මෙන්න මේ කාලෙ තමයි මහ මන්තිරි තුමා ඒ කියන්නෙ 'රුහුණු සිංහයා' කියන ඩී.එම්. රාජපක්ෂ උත්තමය කවුන්සලයට යන්නෙ. එතුමාගෙ බාල මලය පුංචි රාලහාමි ඒ කියන්නෙ අපේ ජනාධිපති මහින්ද රාජපක්ෂ උත්තමය චමල් ඇමැතිතුමා, බැසිල් මන්තී‍්‍රතුමා, ගෝඨාභය ආරක්ෂක ලේකම් තුමා ඇතුළු ඔය පුත්තු 06 දෙනාගෙයි දූ වරුන් තුන්දෙනාගෙයි පියතුමා ඩී.ඒ. රාජපක්ෂ උත්තමය අයියට උදව් පදව් කරගෙන ගොයිතැන් බත් කරගෙන හිටිය.ඒ දෙන්න මිනිසුන්ට දුප්පත් අපිට කුල මල හොයන්නෙ නැතුව හරි හිතවත්. ;මාන හේතුවක් නිසා ද දන්නෙ නැහැ ඒ කාලෙ ඉඳලම අපි කාටත් සැලකුවෙ එකම එක පවුලේ එකට ඉන්න නෑදැයන්ට වගෙ. කන බොන වෙලාවටත් වෙනසක් නැහැ. අපේ ගෙදරක යමක් වුණාමත් නොවරදවාම එනව. පන්සලෙ වැඩක් වුණාමත් එනව. හරිම ළෙන්ගතුයි. ඒ නිසාම තමයි ඒ ඇත්තන්ට කවුන්සලෙට තරගයක් නැතුවම යන්න මිනිස්සු උදව් කළේ."මහත්තයො අහල තියෙනවද කොහේවත් අපේ පළාතට ඉස්සර වෙලා අඩු බදු කුලියට ඉඩම් දීපු වගක්. සුද්දගෙ ආණ්ඩුවත් එක්ක හැප්පිලා අපටඉස්සෙල්ලම ඉඩම් ලබා දුන්නෙ වවන්න අවසරය විතරක් ඇතුවයි. ඒ අවසරය ලබාගෙන බතල වවාපු අය කිව්වෙ 'බතල අවසරය' කියල. කෙහෙල් වවාපු අය කිව්වෙ 'කෙහෙල් අවසරය' කියල. ඒ අවසරය දුන්නෙ තමන්ට වවන්න හැකි ප‍්‍රමාණයට ඉඩම් දීල.අක්කරයක් ඕන අයට අක්කරයක් දුන්න. ටිකක් යමක් කමක් ඇති අයට අක්කර 05, 10, 20 ආදි විදියටත් වවන්න පස්සෙ දුන්න. අක්කර 05 ට අඩු ඉඩම් අවසරයට අවුරුද්දට අක්කරයට ශත 50 ගණනේ බද්දක් අය කළා.ඒවාට දුප්පත් බිම් බදු කියල තමයි මිනිස්සු කීවෙ. අනෙක් ඒවාට ඊට වැඩිය ටිකක් බදු අය කළා. ඒවාට කිව්වෙ මධ්‍යම පන්තියේ බදු ඉඩම් කියල. ඔන්න ඔහොම දීපු ඉඩම් පසු කාලෙදී සින්නක්කරටම ලබා දුන් නිසා අපිත් ඉඩම් හිමියො වුණා. බිම් අඟලක් නැති අපිට ගෙයක් දොරක් හදාගන්න තැනක් ලැබුණා."අපිට කොස් පැළ, තේක්ක පැළ, පොල් පැළ, ආදියත් නිකම් හම්බ වුණා. ගම්මිරිස් පැඟිරි ආදී භෝගත් වවන්න අපට ලැබුණා. ඔන්න ඔහොම තමයි ගිරුවා පත්තුවෙ කුලී කාරයො හිඟ වුණේ. ඩී.ඒ. ලා ඔය චන්ද්‍රිකා වැව මුරුතවෙල කිරම ඔය ආදී වැව් එක්ක පුංචි පුංචි ගම් වැව් බොහොමයක් හදන්න උපකාර කළා.මිද්දෙණියෙ වැව මීගහවෙල වැව වැවගාවත්ත වැව ආදි අපේ ගම්වල ගම් වැව් ටිකත් හැදුණා. කටුසර භෝග වැඩියෙන් කාපු අපිට වී හාල්වලින් බත් කන්නත් ඒව වගා කරන්නත් අවස්ථාව ලැබුණා.ඉතින් ඩී.ඒ. ලාගෙයි අපෙයි විරුද්ධකාරයො වෙලා හිටිය අනෙක් ඇත්තො බලවත්තු මුදලි මුහන්දිරම්ලගෙ කට්ටිය අපිට හිරිහැර කරන එකත් නැවැත්තුවෙ නැහැ.”ඩී.ඒ.තවත් කට්ටියක් එක්ක අපේ ගමට ඇවිල්ල අපේ පන්සලේ පුංචි රැස්වීමක් තියල අපි හම්බ වුණා. මට මතක හැටියට අර දීපු ඉඩම්වලට පැළ බෙදා දෙන්න ද කොහෙද, මට වෙච්ච විනැබ්බෑසිය මම එදා එතුමන්ලාට කිව්වෙ මෙන්න මෙහෙමයි.පින් ඇති අතපත්තු මට කරපු කාරියා මං වැඩ කළ කුඹුර වපුරන්න නෑරියා ගස් මුල් උදුරන්න මං කරපු වීරියා නඩු නැති රටට මොට පායාද සූරියා”පස්සෙ කාලෙකදි 1956 පටන්ගත්ත මහජන එක්සත් පෙරමුණ ආණ්ඩුවෙන් කුඹුරු පනත කියල නීතියක් ගෙනාවා. ඒකට මුල්වෙලා කටයුතු කරල ියෙන්නෙ ඩී.ඒ. උත්තමය. එතුමගෙ පරම්පරාවෙ ඉඩම් ටිකත් මේ පනතේ අඳේට වැඩ කරපු ගොවියන්ට අයිති වුණා. ඒ නීතිය ගැන අදටත් හුඟ දෙනකුට තේරුමක් නැහැ. එතුමල යෝජනා කළේ අඳේට වැඩකරන කුඹුර අසාධාරණේට අයිති කරල දෙන්න නෙවි. අස්වැන්න දෙගුණයක් කරලා ඒකෙන් අඳ අයිතිය ගන්න කියලයි.ඒකෙන් ඉඩම අයිති අයටත් වාසියක් වෙනව. කොහොම වුණත් මේ පනත ගේන්න මුල් වෙච්ච ඩී.ඒ.ට ගරු කිරීමක් වශයෙන් මේ නීතියට මුලින්ම වැඩකරන්න පටන්ගෙන වැඩ කළේ හම්බන්තොට දිස්ති‍්‍රක්කයෙන්. එතුමන්ල මැදිහත් වෙලා කුඹුරු පනත නීතිය ගේන්න ඉස්සර එවකට හිටපු ඩී.එස්.සේනානායක අගමැතිතුමාත් අනෙකුත් මැති ඇමැතිවරුත් ගෙන්නල ඩී.ඒ.ලාගේ ගමේ මැදමුලන වෙල්යායේ වප් මඟුලක් පවා කළා. එදා ඒකට අපි ගියා. මැදමුලනෙ ගෙදරින් තමයි එදා ඔක්කෝලටම කෑම බීම. එතකොට බණ්ඩාරනායක මහත්තයලත් හිටියෙ එකටමයි.”මට එහෙන් මෙහෙන් ටික ටික මතක් වෙනවා ඩී.එස්. අගමැතිතුමා වලස්මුල්ලෙ කඩිගමුවෙ පුෂ්පාරාමෙ පන්සලේ විහාරගෙය හදන එකටත් ඩී.ඒ. උත්තමය එක්කගෙන ගියා. එදා ඉඳලා තාමත් වැඩ ඉන්න ඌරුබොක්කෙ මේධංකර නායක හාමුදුරුවො එක්ක පොටෝ එකකටත් කට්ටිය හිටියා. තාමත් ඒක පන්සලේ රාමුකරල තියෙනවා.අගමැති උත්තමයෙක් ඇමැති උත්තමයෙක් ගමට එනව කියන එක ඉතින් ලොකුම ලොකු ආශ්චර්යයක් තමයි. ඩී.ඒ. කොහොම හරි අගමැති උත්තමයත් එක්ක ඇමැතිවරුත්, මන්තී‍්‍රවරුත් බොහොමයක් ගමට එක්කගෙන ඇවිත් ගම පෙන්නල බොහෝ දේ කළා. දැන් වගේ ඇමැතිවරු මන්තී‍්‍රවරු ගොඩක් හිටියේ නැහැනෙ.ගමන් බිමන් යාන වාහනත් ඉන්න හිටින්න කන්න බොන්න එහෙමත් කට්ටියකට ලේස්ති කරන එකත් ඉතින් ඒකාලෙ ලේසි පාසු වැඩක් නෙවිනෙ. ඒත් ඉතින් ඩී.ඒ. ඒවා කළා.”1952 මට මතකයි සර් ජෝන් උත්තමය මිද්දෙණියට එනව බොන්න වතුර පයිප්ප යෝජනා ක‍්‍රමයකට මුල්ගල තියන්න. මිද්දෙණියෙ බිබුල කියල උනල වතුර ගලාබහින දියපාරක් තිබුණ. ඒකෙන් තමයි වතුර බෙදන්න මුල්ගල තිබ්බෙ. පිළිගන්න තොරණ හදල තිබුණෙ හොරණ මාළු කියන ඇඹුල් කෙසෙල් කැන් ගොඩ ගහල. ඩී.ඒ. ගේ වගේම අනෙක් ඔක්කොම උත්තමයන් පිළිගත්තෙ කුරහන් කරල් මල්මාලා බෙල්ලට දාල. ඉරිඟු පොරිවලින් මල්මාලා බෙල්ලට දාලා. ”මේ වෙනකොට අපිට ඉඩම් ලැබිල වවල කියල බව භෝගවලින් අටුකොටු පිරිල තොරන් ගහන්න කෙහෙල් කැන් තියෙනවා කියන්නෙ වගාවෙ තරම පේනවානේ? දැන් වගේ තෙල් පෝර කෘමිනාශක වල්නාශක මුකුත් ඕන වුණේ නැහැ.”අපට ඕනවටත් වැඩිය තියෙන කොට ඒව විකුණගන්න තැන් ඕන වුණා. පොළවල් තිබුණෙ ගමේ බලවතුන්ගේ අතේ. ඒවායේ බදු කාසි හිතූගණන්. ඩී.එම්.ල ඩී.ඒ.ල මේවට විරුද්ධව අරගල කරලයි තිබුණෙ. උඩුකිරිවිල වැව් බැම්මේ පාරෙන් කරත්ත දක්කගෙන එනකොට බලවතුන්ගෙ මැරයො පහරදීල බඩු උදුර ගන්නවා. නැත්නම් ඒකට හිලව්වෙන්න මොනව හරි වටින දෙයක් තියාගන්නවා. මේව මුලදීම නැතිකළේ කරත්තයක් අස්සේ පොල්ලකුත් තියාගෙන හැංගිල හිටිය ඩී.එම්. සහ එතුමාගෙ උදව්කාරයො බලවතුන්ගෙ මැරයන්ට දුවනකම් පහර දීමෙන්.ඔන්න ඔය වැඩ නිසා තමයි ‘රුහුණු සිංහයා’ කියල නමක් එතුමාට පටබැඳෙන්නෙ. පොලු මුගුරු ගත්තෙ නැතිවුණාට අතින් පයින් තඩි බෑවේ නැති වුණාට ශාන්ත දාන්ත ඩී.ඒ.ගෙ එඩිතර කමේ අඩුවක් තිබුණෙ නැහැ. එක ඡන්දයකදි හයිකම් පාපු මැර කණ්ඩායමේ නායකයා මුණගැහෙන්න තනියම ගිහිල්ල “විදානෙ මෙහෙවරෙන්” කියපු සිංහනාද හඬට ඩී.ඒ.ට දැපනෙ වැටිල සමාව ගත්ත හැටි මෙහේ හරි ප‍්‍රසිද්ධයි.”ඉතින් මං කියා ගෙන ආවෙ අපේ වැඩිපුර බඩු විකුණාගන්න ඇඹිලිපිටිය – තුංකම වීරකැටියෙ කොටබෝ හන්දියෙ මිද්දෙණියෙ කාරියමඩිත්ත තලාවෙ - ගල්පොත්තයායෙ කටුවන වලස්මුල්ල ආදී තැන්වල පොළවල් දැම්ම. ඒවයෙ කලින් වගේ මරාකා වදින බදු අය කළේ නැහැ. ඔය කීයක් හරි දීල පොළේ බඩු විකුණන්න පුළුවන් වුණා.”අද උගත්තු බොහොමයක් ඇතිවෙන්න හේතු වුණේ වීරකැටියෙ සෙන්ට‍්‍රල් කොලීජිය මුලින්ම හදන්න උදව්වීමෙන්. ඔය ඉස්කෝලෙ තංගල්ලට ගෙන යන්න හදන කොට – මට මතක හැටියට අධ්‍යාපනේ බාර වුණේ ඇම්.ඩී.බණ්ඩා ඇමැතිතුමාට. තංගල්ලෙ රෙස්ට්හවුසියේදී හම්බවෙලා ඇමැතිතුමාගෙ අදහස වෙනස් කරල ඔය දැන් තියෙන තැනම ඒ ඉස්කෝලෙ \;යන්න ඇරියෙ.”සෙන්ට‍්‍රල් කොලීජි කන්නන්ගර ඇමතිතුමා නිදහස් අධ්‍යාපනේට පටන්ගන්න කොට මුල්ම ඉස්කෝල තුනෙන් එකක් හැටියට වීරකැටියට ගන්න රාජපක්ෂ උත්තමයො දස්ස වුණා. එතකොට ඒක ළමයි පනහක් විතර ඉන්න පොල් අතු මඩුවක් නිසා ඒක සෙන්ට‍්‍රල් කොලීජි තත්ත්වේ දෙන්න බැහැ කියල බලවතුන්ගෙ විරෝධයකුත් තිබෙද්දියි රාජපක්ෂ උත්තමයො දිනුවේ. ”වලස්මුල්ලෙ අතුබොදේ කැප්පිටියාවෙ පුරාණ විහාරයට අයත් ඉඩමක මඩුවක් ගහල පටන්ගත්ත ඉස්කෝලෙ අද මහා විද්‍යාලයක්. මුලදී පිටින් ගුරුවරු ගෙනාව පස්සේදි මෙහෙන්ම ගුරුවරු හදාගත්ත. ඉතින් තව කොච්චර නම් කියන්න තියෙනවද. මහත්තයට මහන්සි නම් ආයෙත් දවසක එන්න.””නෑ මහන්සි නැහැ. මතක් වෙන හැටියට කියන්නකො”මගේ ආයාචනය අනුව ඔහු කතා කරන්න හදන කොටම ඕමාරේ අප්පුහාමි නම් තවත් ඩී.ඒ.රාජපක්ෂ සමකාලීනයෙක් මුණුපුරෙක් එක්ක කොහේදෝ යන ගමන් අමරකෝන් ලොකු මහත්තයා තම ප‍්‍රාණ ප‍්‍රිය මිත‍්‍රයා මුණ ගැහෙන්න ආපි. දැන් ඉතින් මහන්සියකුත් නැහැනේ. ඩී.ඒ.රාජපක්ෂගේ සමකාලීනයන්ගේ මතක සටහන් ලියන්න දෙනගම සිරිවර්ධන මහත්තයත් එක්ක ගොස් හමුවී නඟාගත් මිත‍්‍රකම නිසා ඕමාරේ අප්පුහාමි මටද අමුත්තෙක් නොවීය. ඔහු ඩී.ඒ.ට වඩා වසරකින් වැඩිමහල්ය. දැනට වයස 105කි. යහපත් සනීපෙන් සිටීම වාසනාවකි.”එදා එයා ගැටයා කාලේ කාපු බීපු හැටි, ගත කළ ජීවිතය බැද්දේගම චිත‍්‍රපටය වගෙයි. හේන් හදන්න දෙමවුපියොත් එක්ක ඇඹිලිපිටිය කිට්ටුව (වර්තමාන චන්ද්‍රිකා වැව අසල) නින්ද ගමක් වූ ඇත්හොඬලගලට හේන්කොටන්නට ගොස් තියෙනවා.එක වතාවක් ඉඩම වගා කළ පසු එය මූලං වෙන්නට ඇර - ඊ ළඟ යාබද ඉඩමකට මාරුවෙන සංචාරක ගොවිතැනකි ඒකාලයේ තිබුණේ. කුඹුරු ‘පුරන්’ වෙන කොට හේන් ‘මූලන්’ වෙයි. තල - මෙනේරි ඔය ඕනම භෝගයක අස්වැන්න අරගෙන රොඩුගොඩ ඉවතලන විට කොල්ලො කුරුට්ටො ඒ වගේ ඉතිරිය එකතු කරගෙන තමනුත් යමක් උපයා ගන්නවා.කා බී අවසන් වූ පසු කවි කමද ඔවුන්ට අරුමයක් නොවී ඇති බව ඕමාරේ අප්පුහාමිගේ මතකයට නැඟුණේ මෙසේය.වෙච්ච දෙයක් අසනුය බුද්දි ලොක්කට තල නටු හලන්නට ගියෙ ඇත්හොඬ ගලට තල නටු ඉවර වී ලොක්කා හඬන විට අබ මුලනක් පෙන්නුවෙ අම්මා ඔහුටසාමාන්‍ය දින චරියාව ගතවෙන ආකාරය ඔහුගේ රසඥතාවට අසුවූයේ මෙසේය.පාන්දරට කටුවල තම්බන් කනවා මාන්දමට කිතුලෙන් බා ගෙන බොනවා හීන්දර කෝටු මිටි බැඳ විකුණනවා ඕන් ඔය ලෙසට අපටත් කල් යනවාපරිසරයත් එක්කම දුෂ්කරතා ජයගනිමින් වසර පුරා දිවි ගෙවන ආකාරය මාස දොළහටම කවිපද දොළහක් කීවද මට මතක හිටියේ මේ පද කීපය පමණි.දණ බිම ඇණ මහක් ගියා නියෙන් ගගා මහක් ගියා දත නියවා මහක් ගියා කෙක්ක එක්ක මහක් ගියාවල්කපා ගිනි දැම්මට පස්සේ එන මාස් වැස්සට කටුවල ඉබේ පැළවෙයි. එය වැලට හානි නොවන ලෙස පැත්තකින් ගැඹුරට හාරා අලය ගලවා ගනී. එය කරන්නේ දණබිම ගසාගෙනය. කටුවල කා මාසයක් ගතකරන බව කීවේ එසේය. පළා කොළ - ලේන හතු නෙළන්නෙත් ඉන්නල වගේ අල ශුද්ධ කරන්නේත් නියපොතු ආධාරයෙනි. එසේ මාසයක් ගතකරයි.කොස් මදුල ඇටය සමඟ දෙකට කපා තම්බා ගත්විට එය කන ආකාරයත් මුරුංගා වැනි ව්‍යංජන ආහාරයට ගෙන මාසයක් ගතකරන හැටිත් - කොඬොල කටුවල වැනි වැල්වල ඉහළින් ගෙඩියේ හටගන්නා අල කැඩීමට කෙක්ක යොදා ගන්නා ආකාරයත් මෙයින් කියැවේ. මෙවැනි කවිත්වයක් රසඥතාවක් ඇති දුප්පත් ගැමියන් දිරිය මිනිසුන් කරන්නටයි රාජපක්ෂ උතුමන්ලා කටයුතු කර ඇත්තේ.වීරකැටිය මණ්ඩාඩුව පාසලෙන් මූලික අධ්‍යාපනය ලැබූ ඩී.ඒ.රාජපක්ෂ ගාල්ලේ රිච්මන්ඩ් කොලීජියට ගොස් කරපු හපන්කම් ඕමාරේ අප්පුහාමිට මතකය. වේල්ස් කුමර විද්‍යාලය සමඟ කි‍්‍රකට් ගහල ද්විත්ව ශතක ලබාගත් හැටි, ඒ එක්කම පාපන්දු කණ්ඩායමේ නායකයා වශයෙන් සෙල්ලම් කරපු හැටි ආදියත් ඔහුට මතකය.බණ්ඩාරනායක ශ‍්‍රීමතුන් සමඟ ආණ්ඩුවෙන් එළියට බැහැල කල කී දේ ද ඔවුන්ට වරින් වර එක පේළියට සිහිගැන්වේ.ඇඹිලිපිටියෙ කඩදාසි කම්හල හදන්න යෝජනා කරපු හැටි – මාතර සිට තිස්සමහාරාමයට දුම්රිය පාර දික්කරන්න යෝජනා කරපු හැටි – බඳගිරිය වැව හැදුවොත් අක්කර 60000 වගාවෙන් දුක්ගිනි නිවෙන හැටි තංගල්ලේ කුඩාවැල්ලේ බලවේග පේෂ කර්මාන්තය - කොහු කර්මාන්තය - කිරම දෙයියන්දර පාර හදන්න. නාකුළුගමුව කුඩාවැල්ල පාර හදන්න ඩී.ඒ. යෝජනා කර කර හිටපුවා ඕමාරේ අප්පුහාමිට හොඳට මතකය.ඒවාගේම තරුණයන්ට ගොවි සාම හමුදාවක් හදා ඒ අය රැකියාවලට බඳවා ගෙන දවසේ මුල් පැය දෙක ගොවිතැන් කර ගුරුකමට හෝ ලිපිකාරකමට හෝ වැනි තම රැකියාවට යාම – බුසල් 100ට වැඩියෙන් අස්වැන්න ගත් ගොවීන්ට රන් පවුමක් දීම රටේ ආණ්ඩුවේ වැඩ පිළිවෙළ ගැන උගන්වන්න පුහුණු කරන්න දේශපාලන පාසලක් ආරම්භ කරන්න 1954 – 55 පක්ෂ සම්මේලනයට ගම්පහ ඇස්.ඩී.බණ්ඩාරනායක මන්තී‍්‍රතුමා සමඟ කළ යෝජනා ගැනද ඕමාරේ අප්පුහාමි ගේ මතකය අවදි කරයි.ඕමාරේ අප්පුහාමිගේ මතකයට ඩී.ඒ.රාජපක්ෂගේ වැඩිමහල් පුතු නිහඬ, චාම්, ශාන්ත දාන්ත පියා මෙන්වූ චමල් ඇමැතිතුමා - හම්බන්තොට වරාය ගුවන්තොට, මවුආර ඇතුළු වැව් හදමින් කරන මෙහෙය දෙවැනි පුත් මහින්ද රාජපක්ෂ රටේ රජු වශයෙන් දේශය නිදහස් කරගෙන පරසතුරු උවදුරෙන් මිදීමට කරන උත්සාහය රට ගොඩනැඟීමට අයියලා සමඟ එක්ව සංවර්ධන කටයුතු රාජ්‍ය නිලධාරීන් මෙහෙයවමින් බැසිල් රාජපක්ෂ කරන මෙහෙය සේනාධිනායක අයියාටත් අනෙක් සහෝදර වරුන්ටත් සහාය වෙමින් පරසතුරු උවදුර දුරුකිරීමට වෙහෙසන ගෝඨාභය පුතුන් කරන මෙහෙය ජනතාව සමඟ කෘතවේදීව මේ සමකාලීනයන්ගේ සිහියට නැඟෙනු අප දැක බලා සිටින්නේ මහත් සන්තෝෂයෙන්ය.එදා පැවැති ආකාරයත් අද පවතින ආකාරයත් මතුවට පැවතිය යුතු ආකාරයත් ගැන දේශයේ සංවර්ධනයේ මහා පිම්ම ආධ්‍යාත්මික පිබිදීම වලවේ මිටියාවතෙන් ගිරුවායෙන් රෝහණයෙන් රටට පුබුදුවා ලයි.ඉතිහාසයට පාඩම් උගන්වන ලෝක නායකයන්ට පවා ගුරු ආදර්ශ කොට මඟ පෙන්වීමට හැකි කි‍්‍රයාකාරකම් සහිත අතිගරු ජනාධිපති මහින්ද රාජපක්ෂ මැතිතුමා සමඟ වූ සහෝදර පිරිසක් දායාද කරදුන් ඩී.ඒ.රාජපක්ෂ මැතිතුමාත් එතුමාගේ ආදරණීය මැතිනියත් බැතියෙන් සිහිපත් කරමු.අමරසිංහ කුඩගල්ආර මානව හා පරිසර සම්බන්ධතා ප‍්‍රවර්ධන කිරීමේ සංවිධානය (හෙල්ප් - ඕ) උපසභාපති හා නියෝජ්‍ය විධායක</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=af0904261</link>
    <topic>අභිමානයේ කවිය යටින් මානව දයාවේ කවිය ලියමු</topic>
    <author>පරාක‍්‍රම කොඩිතුවක්කු  </author>
    <content>අපේ කාලයේ පියවරුන් හා විරුවන්අභිමානයේ කවිය යටින් මානව දයාවේ කවිය ලියමු වන්දනා බිහිකළ නිදහසේ දරුවාමහින්ද රාජපක්ෂ සේනාධිනායකයා නොවන්නට.....ලෝක ආගම් සහ නිර්මාංශ ආහාර ප‍්‍රතිපත්තියහදවතයි අක්මාවයි දුර්වල අයගේ වළලුකර ඉදිමෙනවාඇලිකේවල ශීලානන්ද නාහිමියෝ කළුතර දෙදිසාවේ සංඝ නායක ධුරය ලබතිඅපේ ප‍්‍රතිශක්තිකරණ වැඩසටහන ගැන බිය සැක එපාකොන්දක් නැති කෙන්දක් වූ කරුණානිධිඅප‍්‍රමාණ මිනිසා නික්ම ගියේයඝාතකයා සොයා ගත්තේ දුරකථන ඇමතුමකින්තමන් ගෙ කුසට දරුවෙක් ඇවිත් කියල දැනගත්තු දවසෙ ඉඳල අම්ම කෙනකුගෙ හිතේ මොනතරම් උසස් පැතුම් කන්දරාවක් ජනිත වෙනවද? ’නිරෝගී වාසනාවන්ත දරු පැටියෙක් කිසිම අතුරු ආන්තරාවකින් තොරව මේ ලෝකෙට බිහි කරන්න’ ලෝකෙ කොයි කෙලවරක හිටියත් ඒක හැම අම්මා කෙනකුටම පොදු සිතුවිල්ලක්.අපේම රටේ වුණත් දකුණේ අම්මලාට ලැබෙන රස බොජුන්, බේත් හේත් වෙද හෙදකම් උතුරේ දශක ගාණක් පුරා යුද්ධයෙන් බැට කන අම්මලාට හීනයක් විතරයි.පුදුකුඩිඉරිප්පු සටනෙදි කොටින්ගෙ වෙඩි වරුසා මැද්දෙ ජීවිතය පරදුවට තියල වන්දනා දේවියි පුංචි පුතයි, සැමියයි දුවගෙන ආවෙ කුසේ ඉන්න දරු පැටිය ගැනවත් මහලොකු බලාපොරොත්තු තියාගෙන නොවෙයි.ගිණි කාෂ්ඨක අව්වෙ, දූවිලි කාගෙන සැතපුම් ගාණක් දුවැවිත් කලපුවේ ජල කඳත් දෙබෑ කරගෙන ආ ඒ ගමනෙ වෙහෙස ගැබිණි මවකට තියා නිරෝගී කාන්තාවකටවත් ඔරොත්තු නොදෙන තරම්.කුසේ හිටපු දරුපැටියගෙ පූරුවෙ වාසනාවකට වන්දනා දේවිට විලි රුදා හැදුණේ කිලිනොච්චි සරණාගත කඳවුරට යන්න හමුදා බස් රථයට ගොඩ වුණාට පස්සෙ.“කිසිම කරදරයක් නැතුව කුසේ බර හෑල්ලු වෙන්න” කියල වන්දනා දේවිත් උදේ හවස වන්දනා කරන්න ඇති. ඇගේ වන්දනාවට පිහිට වුණු ඉෂ්ට දේවි දේවතාවියො හමුදා බස් රථයෙදි පහළ වුණේ අපේ හමුදාවෙ මිනිස් දූවරු අතරේ.සූතිකාගාරයකට අවශ්‍ය මොනම පහසුකමක්වත් නොතිබුනත් කිසිදු අතුරු ආන්තරාවකින් තොරව ඈ දරු බරින් නිදහස් වුණේ ඔවුන්ගේ පිහිටෙන්.ඒ බෝසත් දියණිවරුන්ගෙන් කෙනෙක් තවමත් අවිවාහකයි. ඒත් ඒ හැමෝම මවකගේ කුසින් බිහිවූ දරුවන්.විපතේදී පිහිටවන උතුම් මිනිසත් ගුණයට ජාති, ආගම්, කුල ගොත්, තැන නොතැන කාල වේලාව සීමා මායිම් නොවන බව ඒ උතුම් දූවරුන් ලොවට කියා පෑවේ වන්දනාටත් අලුත උපන් ඇගේ දරුපැටියාටත් නිදහස් හෙට දවසක් පිළිබඳ පැතුම් පොදියක් පිරිනමමින්. -සාගරිකා අද ඒ දවසදරු කැකුලන් ළමැඩියෙ සඟවන් එනවෝ වාරු නැති එවුන් උර පිට ගෙන එනවෝ කලපු මඩේ වෙඩි සැර කාගෙන එනවෝ කලපු දියේ වෙඩි කාගෙන වැතිරෙනවෝ ලක්සයක් දෙනා කොටි කට හැර එනවෝ විෂ්ණු සාමිගේ මිනිසුන් මේ එන්නේ බුද්ධ සාමිගේ මිනිසුන් මේ එන්නේ තල් අරඹෙන් පොල් අරඹට පැන එන්නේ උපන් රටේ ප‍්‍රාණය හැර කොයි යන්නේ කොටින් පතන්නේ බලයයි උනට රුතී තමන් ගේ එකාටත් උන්ඩයම දෙතී ඉතින් වෙනස් කමකට කාරණා නැතී උතුම් සිහල නෑදෑයන් සොයා එතී ඇකයෙන් වැටුණු මේ දරුවන් අපෙ නොවෙදෝ ලක් දියණිගේ ලක් මවගේ දරු නොවෙදෝ සෙවණ සොයන් එන්නේ අප වෙත නොවෙදෝ වැළඳ නැමැද උන් රැක ගත යුතු නොවෙදෝදපා රකුසු කොටි බල යාපා පටුනේ පපා යළිදු වීණා බෙර නද එතැනේ එපා සිහල - දෙමළය වෙනසක් දෙරණේ දෙපා තබමු අද, ඒ දවසය පුතුනේපරාක‍්‍රම කොඩිතුවක්කු  </content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=af0904262</link>
    <topic>මහින්ද රාජපක්ෂ සේනාධිනායකයා නොවන්නට.....</topic>
    <author>ලක්ෂ්මන් හුළුගල්ලේ අධ්‍යක්ෂ ජෙනරාල් ජාතික ආරක්ෂාව පිළිබඳ මාධ්‍ය මධ්‍යස්ථානය</author>
    <content>අපේ කාලයේ පියවරුන් හා විරුවන්අභිමානයේ කවිය යටින් මානව දයාවේ කවිය ලියමු වන්දනා බිහිකළ නිදහසේ දරුවාමහින්ද රාජපක්ෂ සේනාධිනායකයා නොවන්නට.....ලෝක ආගම් සහ නිර්මාංශ ආහාර ප‍්‍රතිපත්තියහදවතයි අක්මාවයි දුර්වල අයගේ වළලුකර ඉදිමෙනවාඇලිකේවල ශීලානන්ද නාහිමියෝ කළුතර දෙදිසාවේ සංඝ නායක ධුරය ලබතිඅපේ ප‍්‍රතිශක්තිකරණ වැඩසටහන ගැන බිය සැක එපාකොන්දක් නැති කෙන්දක් වූ කරුණානිධිඅප‍්‍රමාණ මිනිසා නික්ම ගියේයඝාතකයා සොයා ගත්තේ දුරකථන ඇමතුමකින්යම් රටක පාලන බලය අත්විය යුත්තේ තනතුරු බලයෙන් හිස උදුම්මාගත් කොඳු නාරටිය ශක්තිමත් නොවූ අයකුට නම් නොවේ. උපතින්ම බලවත් පෞරුෂයකට උරුමකම් කියන සෘජු, නිහතමානී, ජනතාව ගැන සිතන පාලකයකුටය.මන්ද අභිමානවත්, සෞභාග්‍යවත් රටක් බිහි කළ හැක්කේ එවන් ශක්තිමත් නායකත්වයකට පමණක් වන බැවිනි. රටකට අවශ්‍ය වන්නේ ජන බලයෙන් ජනතාව පෙළන අයකු ද නොවේ. සැබෑ නායකයා සැම විටම ජන ජීවිතය සැපවත් කිරීමට සහයෝගය දක්වන්නා සේ ම පොදු ජන යහපත වෙනුවෙන් ද කි‍්‍රයා කරයි.තමන් උපන් මාතෘ භූමියෙහි සාමයෙන්, සමඟියෙන් දිවි ගෙවන්නට මිනිසත් බව ලැබූ අපි සැම ප‍්‍රිය කරමු. නමුදු ඒ සාමකාමී ලෝකය දෙදරවා හරිමින් වේළුපිල්ලෙයි ප‍්‍රභාකරන් ප‍්‍රමුඛ එල්.ටී.ටී.ඊ.ය විසින් පතුරනු ලැබුවා වූ ත‍්‍රස්තවාදය මේ උත්තරීතර දේශයේ ස්වෛරීත්වය බිඳලීය. දේශයේ සාමකාමී පසුබිම ගිලිහී දශක තුනක් තිස්සේ ත‍්‍රස්තවාදයේ ගනඳුර සිව්දිග පැතිර තිබිණි.ත‍්‍රස්තවාද හමුවේ රටත් ජනතාවත් විපතට වැටී අසරණව සිටි මොහොතක 2005 නොවැම්බර් 17 වැනිදා මහින්ද රාජපක්ෂ මැතිතුමා මෙරට ජනාධිපති ධූරයට පත් විය.එය සැබැවින්ම ලාංකේය ජනතාවගේ පුණ්‍ය මහිමයෙන් විය යුතුය. මන්ද; යුද්ධය විසින් මේ රටේ ඒකීයත්වයට බරපතළ අභියෝගයක් එල්ල කරනු ලැබ තිබූ අවස්ථාවක එතුමා බලයට පත් නොවන්නට වේළුපිල්ලේ ප‍්‍රභාකරන්ගේ ඊළාම් සිහිනය මේ මව් බිම දෙකඩ කරනවා නොඅනුමානය.මේ රටත්, එහි අනාගත සුබසිද්ධියත් ගැන සිතන දේශමාමක ජනතාව අද වන විට කල්පනා කරන්නේ මහින්ද රාජපක්ෂ මැතිතුමන් මේ රටේ නායකයා නොවන්නට ශ‍්‍රී ලංකාවට සිදුවන මහා ව්‍යසනය ගැනය. එහෙත් රට ගැන තැකීමක් නැති දේශ ද්‍රෝහීන් පිරිසක් ද රටේ සිටීම අවාසනාවකි.වේළුපිල්ලේ ප‍්‍රභාකරන් ප‍්‍රමුඛ එල්.ටී.ටී.ඊ. සහචරයින් ඉන් එක් කොටසකි. ප‍්‍රභාකරන් නමැති ලේ පිපාසයෙන් පෙළෙන මිනීමරුවාට මව්බිම පාවා දී හෝ බලයට පත්ව තම පෞද්ගලික සුඛ විහරණය වෙනුවෙන් කැස කවන දේශපානඥයන් පිරිස අනිත් පාර්ශවයයි. ඔවුහු රටේත් ජාතියේත් වටිනාකම හෝ අගය ගැන නොසිතති.යම් රටක පාලන බලය අත්විය යුත්තේ තනතුරු බලයෙන් හිස උදුම්මාගත් කොඳු නාරටිය ශක්තිමත් නොවූ අයකුට නම් නොවේ.උපතින්ම බලවත් පෞරුෂයකට උරුමකම් කියන සෘජු, නිහතමානී, ජනතාව ගැන සිතන පාලකයකුටය. මන්ද අභිමානවත් සෞභාග්‍යවත් රටක් බිහි කළ හැක්කේ එවන් ශක්තිමත් නායකත්වයකට පමණක් වන බැවිනි.රටකට අවශ්‍ය වන්නේ ජන බලයෙන් ජනතාව පෙළන අයෙකු ද නොවේ. සැබෑ නායකයා සැම විටම ජන ජීවිතය සැපවත් කිරීමට සහයෝගය දක්වන්නා සේ ම පොදු ජන යහපත වෙනුවෙන් ද කි‍්‍රයා කරයි.තම ශක්තියෙන්, බලයෙන් අන් සියල්ලට ජීවය ලබාදෙන හිරු සේ සැබෑ නායකයා කි‍්‍රයා කරයි. මහින්ද රාජපක්ෂ යනු එවන් වූ ශක්ති කදම්භයක් ඇති, බලවත් පෞරුෂයක් උපතින්ම උරුම කර ගත් නායකයෙකි. ඔහු මේ මාතෘ භූමියටත්, ජනතාවටත් සැබෑ ලෙසම ආදරය කරයි. හෙතෙම මව්බිම වෙනුවෙන් කි‍්‍රයා කරන්නේ දිවි හිමියෙනි. ජාති භේද ඉවතලා සියලු ජාතීන්ට එකසේ ආදරයෙන් කි‍්‍රයා කරන එතුමන් බුද්ධිමත්ව මව්බිමේ උන්නතිය වෙනුවෙන් ගන්නා තීරණ සැබැවින්ම ප‍්‍රශංසනීයය.එතුමන්ගේ පදවි ප‍්‍රාප්තියෙන් පසු ගෙවුණු කාල පරිච්ඡේදය දෙස ආපසු හැරී බලතොත් ඒ බව පැහැදිලිය. නිවැරැදි, සෘජු, තීන්දු තීරණ ගනිමින් රට පාලනය කරන ජනාධිපතිවරයා අන්තර්ජාතික සහයෝගය ද ලබා ගනිමින් පෙර නොවූ විරූ ආකාරයට ලෝක සහයෝගය සිය පාලන තන්ත‍්‍රයට ඈඳ්‍ර ගෙන තිබේ. කලක පටන් මෙරට දේශපාලන නායකත්වයන්ට දිනන්ට නොහැකි වූ ජයග‍්‍රහණ රැසක් එතුමන් දිනා හමාරය.කිසිදු දිනක පරාජය කළ නොහැකිය යන මතය තුළ එල්බ කි‍්‍රයා කළ මෙරට දේශපාලන නායකයන් තමන් ද බියපත්ව මහජනතාව ද බියට පත් කළේ වේළුපිල්ලේ ප‍්‍රභාකරන් නම් වූ මිනීමරු ත‍්‍රස්තවාදියා ගැන නිවැරැදි තක්සේරුවක් කරන්නට තරම් දැනුමක් ඔවුන් සතුව නොතිබි බැවිනි.නමුදු ඒ මතය යටපත් කරමින් එල්.ටී.ටී.ඊ. නායක වේළුපිල්ලේ ප‍්‍රභාකරන් යනු මිනීමරු ත‍්‍රස්තවාදියකු මිස ප‍්‍රබලයකු නොවන වග සේනාධිනායකයා ලොවටම හෙළි කළේය. ජනාධිපති මහින්ද රාජපක්ෂ මැතිතුමන් වේළුපිල්ලේ ප‍්‍රභාකරන් නම් වූ ඊළාම් සිහිනයෙන් වියරු වූ මිනිසාට අවසානය රැගෙන ආවේය. ඒ එතුමන් තුළ තිබූ අභීත තීරණ ගැනීමේ ශක්තියත් සැබෑ නායකත්වයත් නිසාය.මහින්ද රාජපක්ෂ මැතිතුමන් බලයට පත් වන විට වර්ග කිලෝ මීටර් 65,610 ක් වූ සමස්ත භූමියෙන් වර්ග කිලෝ මීටර් 15,000ක් පමණ කොටි නායක වේළුපිල්ලේ ප‍්‍රභාකරන්ගේ ඊළාම් රාජ්‍යයට ඈඳ්‍රගෙන තිබිණි. එපමණක් ද නොව එල්.ටී.ටී.ඊ.ය ශ‍්‍රී ලංකාවට අයත් මුහුදු සීමාවෙන් 2/3 කම බලය අත්පත් කරගෙන සිටියේය. බලයට පත්ව තෙවසරක් යන්නටත් මත්තෙන් මේ ප‍්‍රදේශ ත‍්‍රස්ත ග‍්‍රහණයෙන් මුදවා ගනිමින් යළිත් මේ රටේ ජනතාවට ඒවා උරුම කර දෙන්නට මහින්ද රාජපක්ෂ නම් වූ අභීත සේනාධිනායකයාට හැකි විය. මේ ලිපිය සම්පාදනය කරන මොහොත වනවිටත් ත‍්‍රස්ත නායකයා ප‍්‍රමුඛ එල්.ටී.ටී.ඊ.ය යුද මුක්ත කලාපයේ කුඩා භූමි ප‍්‍රදේශයක සිවිල් ජනතාවට මුවා වී මරණාසන්නව සිටියි.ගෙවුණු වසර 30 තුළ මේ රටේ පොදු මහත් ජනතාව නිරන්තර සන්තාපයට පත් වූයේ රටත් ජනතාවත් මුහුණ පා සිටි අවාසනාවන්ත තත්ත්වය ගැන සිතමිනි. ඊට හේතු පාදක වූයේ රටට බලවත් පෞරුෂයකින් හෙබි සේනාධිනායකයකු ගෙවුණු කාල පරාසයේ දී බිහි නොවූ නිසාය. එමෙන්ම යුද්ධයට නිසි පිළියම් යොදන්නට කිසිදු දේශපාලන නායකත්වයකට හැකි නොවූ නිසාය. අද මව්බිම ජයග‍්‍රාහී ගමනක සිටින මේ මොහොතේ අප අතිශය සතුටට පත් විය යුත්තේ මහින්ද රාජපක්ෂ මැතිතුමන් බලයට ගෙන එන්නට ඡන්ද බලය පාවිච්චි කරමින් ඔහු බලයට ගෙන ආ සැබෑ හිමිකරුවන් ඡන්ද දායකයින් වන අප නිසාය.පසුගිය ජනාධිපතිවරණයේ දී මහින්ද රාජපක්ෂ මහතා වෙත සහයෝගය දක්වමින් ත‍්‍රස්තවාදයෙන් රට බේරා ගත හැකි පෞරුෂයකට උරුමකම් කියන ශ්‍රේෂ්ඨ නායකයාට ඒ සඳහා මඟ පාදා දීමට මෙරට බහුතරයක් ජනතාව කි‍්‍රයා කළහ. රාජපක්ෂ චරිතයේ කැටි වූ මනා පෞරුෂයත් බුද්ධි ප‍්‍රභාවයත් වික‍්‍රමාන්විත බවත් මේ රටේ ජයග‍්‍රහණ වෙනුවෙන් යෙදවීමට එතුමාට අවස්ථාව උදාකර දුන්නේ මේ රටේ ජනතාවයි.එසේ නොවන්නට අද රටත්, ජනතාවත් අරාජික වනවා නොඅනුමානය. එදා අප සතුව තිබූ ජනබලය අවාසනාවන්ත පක්ෂ නායකත්වයකට ලබා දුන්නේ වී නම් අද වනවිට මව්බිමට කෙබඳු තත්ත්වයක් අත්ව තිබෙන්නේ ද යන්න සිතන්නටත් නොහැකිය.උතුරු සහ නැඟනහිර මානුෂීය මෙහෙයුම් සමයේ අසන්නට දකින්නට ලැබුණු ප‍්‍රවෘත්ති වාර්තාවලින් අනාවරණය වූයේ ශ‍්‍රී ලංකාව තුළ ත‍්‍රස්තවාදය කෙතරම් දුරට මුල් බැස ගෙන තිබුණේ ද යන්නයි. රටත් ජනතාවත් මුහුණ දී සිටි භයානක තත්ත්වය කෙතරම් ද යන්න එල්.ටී.ටී.ඊ. පාලන ප‍්‍රදේශයේ හමුදාව සිදුකළ මෙහෙයුම්වලින් සොයා ගත් දෑ සහ ඔවුන් කළ කී දේ අනාවරණය වීමෙන් මනාව පැහැදිලිය. එසේ ත‍්‍රස්තවාදීන්ට තවත් කලක් දුන්නේ වී නම් මව්බිමට කුමක් සිදු වනු ඇති ද? එල්.ටී.ටී.ඊ.ය සතුව තිබූ සබ්මැරීන, ගුවන් යානා, ඉහළ සන්නිවේදන තාක්ෂණය, අවි ගබඩා, අවි සහ පුපුරන ද්‍රව්‍ය නිෂ්පාදනාගාර, මෙන්ම අනිකුත් හානිකර දෑ ඔවුන් ඊළාම් සිහිනයේ කෙතරම් දුරක් ජයග‍්‍රහණය කර තිබුණේ ද යන්න කදිමට ප‍්‍රදර්ශනය කළේය.මේ සියලු ශක්තිය එල්.ටී.ටී.ඊ.යට ලැබුණේ එක්සත් ජාතික පක්ෂ පාලන සමයේ සිදුවූ අඳ බාල කි‍්‍රයාවක් වූ සටන් විරාම ගිවිසුම අස්සන් තැබීමත් සමඟිනි. 2002 පෙබරවාරි 22 වැනිදා අස්සන් තැබුණු එම සටන් විරාම ගිවිසුම සිය උපරිම වාසියට හරවා ගත් එල්.ටී.ටී.ඊ.ය දකුණේ සැරිසරමින් තම ඊළාම් රාජ්‍ය දිනා ගැනීම සඳහා අවශ්‍ය පසුබිම ගොඩනැඟීය. නමුදු කෙතරම් සටන් විරාම පැවතුණ ද දකුණේ එක් සෙබළකුට නොව අහිංසක මිනිසකුටවත් උතුරු -නැඟෙනහිරට පය තබන්නට කොටි සංවිධානයෙන් අවසරයක් තිබුණේ නැත. එහෙත් දකුණේ ඔවුහු රිසි සේ මෙරට දේශපාලන නායකත්වයන් නොමඟ යවමින් තම අවශ්‍යතා සපුරා ගත්හ.මෙහි භයානකම තත්ත්වය වූයේ සටන් විරාමය තුළ ත‍්‍රස්තවාදීන් බලවත් වූ ආකාරයයි. යුද ශක්තිය වර්ධනය කර ගනිමින් මෙකී සමයේ ගුවන් බලයෙන් ද ශක්තිමත් වෙමින් ලොව එකම ගුවන් බලය හිමි ත‍්‍රස්තවාදී සංවිධානය බවට එල්.ටී.ටී.ඊ.ය පත්විය. ඒ බව එවක පාලක පන්තිය පමණක් නොව සාමාන්‍ය ජනතාව පවා දැන සිටියේය. එහෙත් එම ගුවන් බලය විනාශ කරන්නට තබා ඒ ගැන සිතන්නටවත් එදා පාලකයින්ට නොහැකි විය. නමුදු 2009 වනවිට මහින්ද රාජපක්ෂ සේනාධිනායකයාගේ සාර්ථකත්වය තුළ සිවු වසරකින් කොටි ගුවන් බලය මුළුමනින්ම සුනු විසුනුව ගියේය.එපමණක් ද නොව අති විශාල අවි ආයුධ සංඛ්‍යාවක් ඔවුන් සතුව තිබුණු ආකාරය උතුරු නැඟෙනහිර මෙහෙයුම් සමය තුළ ජනමාධ්‍ය ඔස්සේ අපි දුටුවෙමු. හමුදාව මේ සමයේ අත්පත් කරගත් මිමි130, 122 කාලතුවක්කු, මෝටාර් විදින, මෝටාර් අවි, ගුවන් යානා නාශක අවි, යුද ටැංකි නාශක බෝම්බ, පුද්ගල නාශක බෝම්බ, රසායනික අවි ගිනිය නොහැකි තරම් විය. වසර ගණනාවක් යුද්ධය පවත්වාගෙන යෑමේ අපේක්ෂා පෙරදැරිව එල්.ටී.ටී.ඊ.ය ගබඩා කර තිබූ ආහාර සහ බෙහෙත් ද්‍රව්‍ය ප‍්‍රමාණ දකින විට පෙනී යන්නේ ඔවුන්ගේ අනාගත බලාපොරොත්තුවයි.ඊනියා සටන් විරාමය තුළ මෙලෙස මව්බිම විපතට ඇද දැමූ පාර්ශව අද ඒ බව පිළිනොගත්ත ද එල්.ටී.ටී.ඊ. ග‍්‍රහණයෙන් මිදී පලා එන සාමාන්‍ය ජනතාව පවසන්නේ මේ සටන් විරාම සමයේදී ත‍්‍රස්තවාදීන් සිත් සේ නැව් පුරා අවි තොග රැගෙන ආ කතාන්දරයයි. එසේම ඒවා ගොඩබිමට රැගෙන එන්නට බලහත්කාරයෙන් තමන් ශ‍්‍රමිකයන් සේ යොදා ගත් ආකාරයයි.රට ගැන දයානුකම්පාවක් නැති, මව්බිම විෂයෙහි සංවේදී නොවන හදවතක් ඇති බලයට ලොබ බඳින ආත්මාර්ථකාමී මිනිසුන් කුමන දෑ පැවසුව ද මේ රටට සැබැවින්ම ආදරය කරන දේශපෙ‍්‍ර්මී ජනතාවට නම් ඒ බව අමතක වී නැත. මහින්ද රාජපක්ෂ නම් වූ ප‍්‍රබල යුග පුරුෂයා නොවන්නට යුද බිමේ තාක්ෂණය ප‍්‍රගුණ කළ දක්ෂ ආරක්ෂක ලේකම්වරයකු අපිට නැත. යුද මෙහෙයුම් මෙහෙය වන්නට අති දක්ෂ ති‍්‍රවිධ හමුදාපතිවරුන්, අණදෙන නිලධාරීන්, බි‍්‍රගේඩියර්වරුන්, කර්නල්වරුන් ද අපිට නැත.එපමණක් නොවේ. විවිධ පාලන තන්ත‍්‍ර තුළ දේශපාලනයේ මැදිහත්වීම් හේතුවෙන් චිත්ත ශක්තිය බිඳ වැටුණු යුද සෙබළුන් මිස මවුබිම ගැන සිතන සැබෑ වීරෝධාර සෙබළු පුතුන් ද අපිට නැත. මේ සියලු දෙනා තුළ දේශපේ‍්‍රමීත්වය අවදි කළ ශ්‍රේෂ්ඨ නායකයා සේනාධිනායක මහින්ද රාජපක්ෂ මැතිතුමන්ය. නොඑසේ නම් මීට පෙර යුගවල රාජ්‍ය තාන්ත‍්‍රයේ සිටි නායකයන්ට ද මෙවන් ප‍්‍රබලයන් බිහි කරන්නට හැකියාව තිබිණි. නමුදු එය එසේ වූයේ නැත.අද ඇතැමුන් යුද්ධයෙන් ගව් ගණන් දුරට ඈත්ව සිත් සේ සැප පහසුකම් භුක්ති විඳිමින් කට මැත දොඩවන්නේ යුද්ධය කරන්නට ඕනෑම අයකුට හැකි බවට වහසි බස් දොඩවමිනි. එහි යම් සත්‍යතාවයක් ද ගැබ් වී තිබේ. මහින්ද රාජපක්ෂ බලයට එන්නට පෙර අවස්ථා කිහිපයකදී ඔවුහු ද යුද්ධ කළහ. අද වර්තමානයේ යුද්ධය සඳහා වියදම් වන මූල්‍ය සහ සම්පත් මෙන් කිහිප ගුණයක මුදල් සම්භාරයක් ද වැය කළහ.නමුදු දිනාගත් යුද්ධයක් ද නැත. එක් බිම් අඟලකුදු ඔවුන් එසේ දිනා ගත්තේ ද නැත. නමුදු රටේ මුදල් ගසා කෑම් සිදුවූ බව නම් තතු දන්නෝ දනිති. මෙකී සමයේ ජාත්‍යන්තරය දිනා ගන්නට පවා ඔවුන්ට හැකි වූයේ නැත.එදා බලයේ සිටි රජයන් මුදල් ප‍්‍රතිපාදන නැති බව පවසමින් රටේ දුවා දරුවන්ගේ රැකියා කප්පාදුවට ලක් කළේය.රටේ සංවර්ධන කටයුතු වල් බිහිවන්නට විය. රජයේ සේවක වැටුප් වැඩි කිරීම සඳහා කල් මැරීය. එහෙත් මහින්ද රාජපක්ෂ මැතිතුමන් බලයට පත් වූ වහාම උපාධිධාරී, බුද්ධිමත් තරුණ තරුණියන් 40,000 කට ආසන්න සංඛ්‍යාවකට රැකියා ලබාදීමේ ප‍්‍රමාණය ඉහළ දැමූ අතර අද වන විට විවිධ ක්ෂේත‍්‍රයන්හි රැකියා ලැබූවන් සංඛ්‍යාව දෙලක්ෂ පනස් දහස ඉක්මවයි. යුද්ධය අතරතුර පවා රටේ සංවර්ධනය අමතක නොකොට ඒ කෙරෙහි ද අවධානය යොමු කළ රජය ජාතික සංවර්ධනය සඳහා ආයෝජනය කර ඇති මුදල අති විශාලය.මාර්ග පද්ධතිය මෙන්ම ග‍්‍රාමීය ප‍්‍රදේශයන්හි කුඩා හා මධ්‍ය පරිමාණ මාර්ග කොන්කී‍්‍රට්වලින් ශක්තිමත් වූයේ නගරයේ සේම ගමේ ද යටිතල පහසුකම් ඉහළ නංවමිනි. එසේම රට තුළ කෝටි ගණන් මුදල් වැය කර ඉදිවන විදුලි බලාගාර, මහා වාරි කර්මාන්ත, මොරගහකන්ද වැනි ජලාශ, හම්බන්තොට වරාය, නව ගුවන් තොටුපළ, අන්තර්ජාතික තලයේ මහා කී‍්‍රඩාංගණ ඉදි වෙමින් පවතී. එහෙත් මහින්ද රාජපක්ෂ රජය දුර්වල බවට යමකු චෝදනා නගන්නේ නම් ඒ ජාතික සංවර්ධන කාර්යභාරයේ වැදගත්කම දැක බලා ගන්නට ඔවුනට ඇස් නැති බැවිනි.වත්මන් රජයේ මානුෂීය මෙහෙයුම් සාර්ථකව කි‍්‍රයාවට නැගෙද්දී ඇතැම් දේශපාලඥයින් ඒ දෙස අවඥාවෙන් දුටු අතර ඔවුන් පැවසුවේ තොප්පිගල කැලෑවක් බවයි. එහෙත් සැබෑව නම් එකී කැලෑව මුදා නොගන්නට අද අපිට නැගෙනහිරක් නැත. නැගෙනහිර ජනතාවට නිදහසේ ජීවත් වන්නට සුදුසු වටපිටාවක් ද නැත. ආරක්ෂක හමුදා විසින් එදා නැගෙනහිර මුදා ගනු ලැබීමේ උදාර ප‍්‍රතිඵල භුක්ති විඳින්නේ අද නැගෙනහිර ජනතාව පමණක් නොවේ. මුළු රටම එහි ප‍්‍රතිඵල භුක්ති විඳියි. අද නැගෙනහිර සරුසාර භූමියේ අස්වැද්දෙන වී, සහල් මෙන්ම ධීවර සම්පත් හා අනෙකුත් නිෂ්පාදන මේ රටේ ජාතික ආර්ථිකයට උරදී තිබේ.මීටත් වඩා සුවිශේෂී කාරණය නම් එදා එල්ටීටීඊ සංවිධානයේ අති ප‍්‍රබලයන් වූ මිනීමරු ප‍්‍රභාකරන්ට ශක්තියක්ව සිටි විනයාගමූර්ති මුරලිදරන් හෙවත් කරුණා අම්මාන් සහ ශිවනේෂතුරෙයි චන්ද්‍රකාන්තන් හෙවත් පිල්ලෙයාන් පවා ප‍්‍රජාතන්ත‍්‍රවාදී දේශපාලන ප‍්‍රවාහයට එක්වීමයි.එපමණක් ද නොව කරුණා අම්මාන් සමඟින් දහස් ගණන් දෙමළ ජනතාව ශී‍්‍ර ලංකා නිදහස් පක්ෂයට බැඳී ජාතික දේශපාලන දේහය ප‍්‍රභාවත් කිරීම තවත් වැදගත් සංධිස්ථානයකි. මහින්ද රාජපක්ෂ ජනාධිපතිවරයා හැර මෙවන් ප‍්‍රාතිහාර්යක් පෑ හැකි ජන නායකයකු මෑත කාලීන දේශපාලන ඉතිහාසයෙන් අපට දැක ගත හැකි ද යන්න ප‍්‍රශ්නාර්ථයකි. මහින්ද රාජපක්ෂ මහතාට මේ රට භාර නොවන්නට මේ කිසිවක් මෙලෙස සිදු නොවනු ඇත.නැගෙනහිර ජයගත් වහා එහි සංවර්ධන කටයුතු අරඹමින් උතුර මුදා ගැනීමට තරම් මහින්ද රාජපක්ෂ මැතිතුමා එඩිතර නායකයෙක් විය. ඔහුගේ මේ ගමනට ගෝඨාභය රාජපක්ෂ, බැසිල් රාජපක්ෂ යන දෙසොහොයුරෝ ද දැවැන්ත ශක්තියක් වී සිටිති. යුද්ධය සඳහා ගෝඨාභය රාජපක්ෂ මහතා වෙතින් අනභිභවනීය සේවාවක් සිදුවෙද්දී බැසිල් රාජපක්ෂ මහතා රටේ සංවර්ධන කාර්යයට උර දී සිටියි.මහින්ද රාජපක්ෂ මහතා නායකත්වයට නොඑන්නට මේ ධෛර්යය අපිටත් රටටත් කිසිදු දිනෙක හිමි නොවනු ඇත. මෙරට සේනාධිනායකයා එල්ටීටීඊය නොසිතූ අයුරින් උතුරු මානුෂිය මෙහෙයුම් ආරම්භ කරමින් ජයග‍්‍රහණ කරා ගමන් කළේ සමස්ත ජාත්‍යන්තරයම මවිතයට පත් කරමිනි.රට ගැන නොව තමන්ගේ උදර පෝෂණය ගැන පමණක් සිතූ බලලෝභී නායකයෝ වීරෝදාර හමුදා කිළිනොච්චිය දෙසට මෙහෙයුම් සිදුකරද්දී මැදවච්චි යන බවට සිනාසුණහ. හමුදා අලිමංකඩ ජයගනිද්දී පාමංකඩ යන බවට පවසමින් හමුදා ජයග‍්‍රහණ හෑල්ලුවට ලක් කළහ. එදා ඔවුන් මෙලෙස හමුදාවන්ගේ ගමන හාස්‍යයට ලක් කළේ රජය ගෙන ගිය වැඩපිළිවෙළ ගැන සිතන්නට සාමාන්‍ය බුද්ධියක්වත් ඔවුන් සතු නොවුණු නිසා ම නොවේ. ඒ තමන්ට කිසිදු දිනෙක කොටි සංවිධානය පරදන්නට නොහැකි බව ඉඳුරාම දැන සිටි නිසාය. මහින්ද රාජපක්ෂ ජනාධිපතිතුමන් බලයට පත් නොකොට මෙවන් සිතිවිලි ඇති පාලක පන්තියකට මෙරට පාලන බලය දුන්නේ වී නම් රටටත් ජනතාවටත් සිදුවන දෙය මෙවැනි ප‍්‍රකාශ මඟින් පැහැදිලි වන්නේ නොවේ ද...?ඕනෑම රටක විවිධ අදහස් සහ මතවාද රැගත් දේශපාලන පක්ෂ තිබිය යුතුය. මන්ද එය ප‍්‍රජාතන්ත‍්‍රවාදයේ අතිශය වැදගත් සාධකයක් වන බැවිනි. නමුදු මෙසේ බිහිවන ඕනෑම පක්ෂයක් තමන් පය ගසා සිටින මව්බිමට දයාව දැක්වු මනාය. තමන් අතින් මව්බිමට වන වැරැදි නිවැරැදි කරගන්නට තරම් නිහතමානී විය යුතුය. තමන්ට කළ නොහැකි වූ දෙයක් රට වෙනුවෙන් වෙනත් නායකයකු අතින් ඉටුවෙද්දී ඊට වින කටිනවා වෙනුවට දේශපාලන කුහකත්වයෙන් මිදී එම ගමනට ධෛර්යය දීම උතුම් ගුණයකි.තමන්ගේ පෞද්ගලික වාසි වෙනුවෙන් වූ බලලෝභීත්වයෙන් මිදී ජාත්‍යන්තරයට රට පාවා නොදී මව්බිමේ සාමයට අත්වැලක් වීම සෑම දේශපාලන නායකයකුගේම අද දවසේ යුතුකමයි. බොරුවෙන් ජනතාව මුලා නොකොට හැකිනම් සත්‍යවාදීව ජනවරම් දිනා ගත යුතුය. රටටත් ජාතියටත් සැබෑ ලෙසින් ආදරය කරන දේශපාලන නායකයන් එවැනිය.එහෙත් අවාසනාව යනු ජන නායකයන් ලෙසින් අප සිතන ඇතැම්හු එසේ නොවෙති. කොටි සංවිධානයට පක්ෂව කි‍්‍රයාකරන දෙමළ ජාතික සන්ධානයේ නායකයන් සේම කොටි පරදන යුද්ධය නවතා ඒ මතින් රාජ්‍ය බලය දිනාගන්නට උත්සාහ කරන ඇතැම්හු ද රට තුළ සිටිති. ඒ වෙනුවෙන් විදේශ බලවේගවල ඉත්තන් සේ කි‍්‍රයාකරන මෙම පිරිස් රජයේ මෙම වැඩපිළිවෙළට විරුද්ධව විදේශ මානව හිමිකම් සංවිධානවලට පවා පැමිණිලි කරති.රට පාවා දෙමින් රජයට ආධාර නොදෙන ලෙසට මේ විදෙස් බලවේග මෙහෙයවති. රටේ ජනතාවගේ කතිරය ගැන පමණක් උත්සුක වන මේ පිරිස් ජනතාව ගැන නොව විදෙස් රටවල ඕනෑඑපාකම් වෙනුවෙන් විශ්වාසය තබා මව්බිම උගසට තබති. නමුදු මව්බිම වෙනුවෙන් අවංක කැපවීමෙන් කි‍්‍රයාකරන ජනාධිපතිවරයාට ජාත්‍යන්තරයේ ද හොඳහිත දිනා ගනිමින් මෙම සතුරු බලවේග පරදන්නට හැකිව ඇත්තේ ‘සත්‍යය ජයගනී’ යන සනාතන ධර්මය ජයගනිමිනි.ඒ නිසාම ජනාධිපතිවරයාට ඉන්දියාව වැනි ප‍්‍රමුඛ පෙළේ රටවල අන්තර්ජාතික සහාය නිරන්තරයෙන් හිමිවිය. කොටින්ට අවි බිම තබා යටත් වන ලෙස ඉන්දීය රජය පැවසුවේත් එක්සත් ජාතීන්ගේ මහා මණ්ඩලය තුළ අප වෙනුවෙන් චීනය සහ රුසියාව ඉදිරිපත් වූයේත් ඒ නිසාය. මහින්ද රාජපක්ෂ ජනාධිපතිවරයාගේ රාජතාන්ති‍්‍රක බුද්ධිය එතරම්ම විශිෂ්ටය. ජේ.ආර්. ජයවර්ධන යුගයේ වඩමාරච්චි සටන් අතර තුර ඉන්දීය මැදිහත් වීම ඒ රාජතාන්ති‍්‍රක බුද්ධිය නොවීමේ එක් අවස්ථාවක් ලෙස හඳුනාගත හැකිය.අපේ ඉතිහාසයේ හමුවන දුටුගැමුණු, විජයබා, පැරකුම්බා ආදි චරිත සියවස් ගණනක් ගෙවුණ ද මතකය ගිලිහී නොගොස් අදට ද ජනාදරයට පත්ව තිබේ. ඒ අනිකක නිසා නොව, මව්බිමට පැමිණි සතුරු උවදුරු ඉවතලා රට සෞභාග්‍යය කරා මෙහෙයවූ නිසාය.එවන් ශ්‍රේෂ්ඨ නායකත්වයන්ට ද සතුරු බලවේග නැඟී සිටිය ද ජන බලවේගය ඊට වඩා ශක්තිමත් වූ බැවින් රටත් ජනතාවත් ජයග‍්‍රහණය කළේය. කලකට පසු දේශය ත‍්‍රස්තවාදයේ ශාපයෙන් මුදාගන්නට සාර්ථක විසඳුමක් සහිතව පෙරට විත් සිටින අභීත සේනාධිනායක මහින්ද රාජපක්ෂ මැතිතුමන්ගේ දෑත් සවිමත් කිරීම ලක්වැසි සැමගේ යුතුකමයි.මිනිසුන් අපට මේ මිහිමත උපදින්නේ මවක, පියකු හා පා තබන්නට භූමියක් ද සමඟින් මිස දේශපාලන පක්ෂ හා මතවාද කරපින්නාගෙන නොවේ. කලින් කලට දේශපාලන පක්ෂ අමතක කොට පිල් මාරු කරන පිරිස්වලට වුවද තමන්ගේ මව, පියා හෝ උපන් බිම අමතක කළ නොහැකිය.ඒ නිසාම අප උපන් මාතෘභූමිය විපතට පත්ව ඇති මොහොතේ එය රැකගන්නට යත්න දරන මෙරට සේනාධිනායකයාට අප සැම යෝධ ශක්තියක් විය යුතුය. එය ලාංකේය අපේ අද දිනයේ මව්බිම වෙනුවෙන් ඉටුකරන ඉහළම යුතුකම වනු ඇත.ලක්ෂ්මන් හුළුගල්ලේ අධ්‍යක්ෂ ජෙනරාල් ජාතික ආරක්ෂාව පිළිබඳ මාධ්‍ය මධ්‍යස්ථානය</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=af0904263</link>
    <topic>ලෝක ආගම් සහ නිර්මාංශ ආහාර ප‍්‍රතිපත්තිය</topic>
    <author>සකස් කළේ - කේ.ඩබ්ලිව්.ඒ. ජයවර්ධන</author>
    <content>අපේ කාලයේ පියවරුන් හා විරුවන්අභිමානයේ කවිය යටින් මානව දයාවේ කවිය ලියමු වන්දනා බිහිකළ නිදහසේ දරුවාමහින්ද රාජපක්ෂ සේනාධිනායකයා නොවන්නට.....ලෝක ආගම් සහ නිර්මාංශ ආහාර ප‍්‍රතිපත්තියහදවතයි අක්මාවයි දුර්වල අයගේ වළලුකර ඉදිමෙනවාඇලිකේවල ශීලානන්ද නාහිමියෝ කළුතර දෙදිසාවේ සංඝ නායක ධුරය ලබතිඅපේ ප‍්‍රතිශක්තිකරණ වැඩසටහන ගැන බිය සැක එපාකොන්දක් නැති කෙන්දක් වූ කරුණානිධිඅප‍්‍රමාණ මිනිසා නික්ම ගියේයඝාතකයා සොයා ගත්තේ දුරකථන ඇමතුමකින්හින්දු සහ බෞද්ධ ආගම්වලට අමතරව ජෛන, යුදෙව්, කි‍්‍රස්තියානි සහ ඉස්ලාම් වැනි ආගම් ද නිර්මාංශ ආහාර කෙරෙහි උනන්දුවක් දක්වා ඇති බව පෙන්වා දිය හැකිය. මේවා අතුරින් නිර්මාංශ ජීවන රටාවක් ඇති, එහි අභිවර්ධනය සහ පෝෂණය කිරීම පිළිබඳව වැඩියෙන් ම අයිතිවාසිකම් කිව හැක්කේ හින්දු ආගමටයි.ලෝක ආගම් අතුරින් පැරණිම ආගම වන හින්දු ආගම මාංශ ආහාරයට ගැනීමට විරුද්ධව තහනම් ආඥා ගණනාවක් පනවා ඇත. මේවා එකහා සමාන පූජනීයත්වයක් උසුලන නිසා ඒවා මගින් වෙනත් ජීවීන්ට හිංසා කිරීම වළක්වා ඇත. ඇතැම් අය මෙය ආධ්‍යාත්මික නිර්මලත්වයට ද සම්බන්ධ කොට ඇත. එක් කණ්ඩායමක් පවසනුයේ මස් කෑම බරපතල විපාක ගෙන දෙන කි‍්‍රයාවක් බවයි. ඔවුන් ගේ මතය අනුව යමකු කිසියම් සතකුගේ මස් අනුභව කළහොත් එම පුද්ගලයා එම වර්ගයේම සතකු විසින් කා දමනු ලබන බවයි. හින්දු කෘතීන්වල සතුන් මැරීම කිසිසේත් අනුමත කොට නැත.වේද සම්ප‍්‍රදාය අනුව සෑම සත්වයකුගේ ම ජීවය එකහා සමානව විද්‍යාමන වන නිසා ඔවුන් කෙරෙහි සමාන ආරක්‍ෂාවක් හා කරුණාව පැවැතිය යුතුය. සතුªනට මිනිසා ගේ ආත්මයට වඩා අඩු තක්සේරුවක් නොතිබිය යුතුය.රාමායනය හා මහා භාරතය ද ආගම් හේතූන් මත නිර්මාංශ ආහාර අනුමත කොට ඇත. භගවත් ගීතයේ සඳහන් පරිදි එළවළු, පලතුරු, ඇට වර්ග සහ කිරි ආහාර ප‍්‍රථමයෙන් දෙවියන්ට පුදා දෙවනුව තමන් ද ආහාරයට ගන්නේ නම් ඔවුනට දෙවියන් ගේ විශේෂ ආශීර්වාදය හිමි වෙයි.මේ අනුව හින්දු ආගම නිර්මාංශ ආහාරය කෙරෙහි ඒකාන්ත ප‍්‍රවණතාවක් දක්වන බව පැහැදිළිය. එය මිනිසාට මෙන් ම සත්ව වර්ගයාට ද අහිංසාව පෙරදැරි කර ගත් ජීවන රටාවකට අනුබල දෙයි. අප දන්නා පරිදි හරේ කි‍්‍රෂ්ණ ව්‍යාපාරයට සම්බන්ධ අය ද නිර්මාංශ ආහායරට පුරුදු වූවෝ වෙති.යුදෙව් ආගම මෙන් ම කි‍්‍රස්තියානි ආගමේ ශුද්ධ ලියවිලි පද්ධතිය එකක්ය. එම නිසා නිර්මාංශ ආහාර පිළිබඳ විශ්වාසය ද එක මගක යයි.ඉස්ලාම් ධර්මය යුදෙව් හා කි‍්‍රස්තියානි ආගම් මෙන් වූ ආගමක් නොවේ. ලෝකයේ බොහෝ මුස්ලිම් ජාතිකයන් විශ්වාස කරනුයේ මොහමඩ් නබිතුමා නිර්මාංශ ආහාර පිළිබඳ පණිවුඩය දේශනා කළ අතර කි‍්‍රයාවෙන් ද ඔප්පු කළ බවයි. එතුමාගේ බොහෝ ආප්තෝපදේශ මෙන් ම කි‍්‍රයා පිළිවෙළ ද සතුන් කෙරෙහි ආදරය, කරුණාව, දයාව මත ගොඩනැඟී ඇත.මිහිතලය මත සැරිසරන සියලුම සත්වයන් මෙන් ම අහසෙහි සැරිසරන පක්‍ෂී වර්ගයා ද මිනිස් ප‍්‍රජාව මෙන් ම වන බව කුරානයේ සඳහන් වෙයි. මෙම ග‍්‍රන්ථයේ කිසිවක් අමතක කොට නොමැත. දෙවියන් ඉදිරියේ මේ සියලු දෙනාම පෙනී සිටිනු ඇත. (සුරා 6.38), එතුමා තම අතවැසියන් සඳහා එළවළු, පළතුරු, මල්, රටඉඳි ගස්, ධාන්‍ය, සුවඳ විලවුන් යනාදියෙන් සමන්විත ලෝකය මවන ලදී (සුරා 55.9-11).ඉස්ලාම් ඉගැන්වීම් ලෝකයේ එකම හිමිකරුවා මිනිසා බව පිළිගෙන නැත. ඒ ලෝකය ඔහුට හිමි නැති බැවිනි. මිනිසුන් සොබාදහමේ මුරකරුවන් පමණි. සියලුම දේ අල්ලා දෙවියන් ගේ ශී‍්‍ර විභූතිය සඳහා සිදු කරනු ලැබේ. සාධාරණය, කරුණාව, පරිත්‍යාගය යන නියමයන්ට ප‍්‍රධාන තැනක් දී තිබේ. මේ සියල්ල ගෙන බලන විට ඒවා සත්ව වර්ගයාගේ රැකවරණය හා ආරක්‍ෂාව කෙරෙහි යොමු වී ඇති බව පෙනී යයි.රෝසන් ප‍්‍රකාශ කොට ඇත්තේ මොහමඩ් නබිතුමා නිර්මාංශ ආහාර පි‍්‍රය කළ මුත්, ඔහුගේ මුල් අනුගාමිකයන්ට එසේ කිරීමට නීති පැනවීමට මැලි වූයේ ඔවුන් වෙනස් වීමට ඉඩ තිබූ නිසා බවයි. ඔහු ඒ වෙනුවට ක‍්‍රමික ප‍්‍රතිපත්තිය අනුගමනය කරමින් ඔවුන් ඒ මගට යොමු කිරීමට උත්සහ කළේය. ඔහු තවදුරටත් පවසන්නේ සූෆි සම්ප‍්‍රදාය මගින් ශක්තිමත්, සානුකම්පිත, නිර්මාංශ ආහාර අනුභව කරන මිනිසෙකු නිර්මාණය වන බවයි. ආහාර පිළිබඳ තද නීති පණවන්නන් සතුන් මැරීම සම්බන්ධවත්, තහනම් වන හා අවසර දිය හැකි මාංශ අනුභවය පිළිබඳව පමණි. මේ අනුව ඉස්ලාම් ආගමේ ද නිර්මාංශ ආහාරයට වැදගත් තත්ත්වයක් උදාකොට දී ඇති බව පෙනී යයි.සකස් කළේ - කේ.ඩබ්ලිව්.ඒ. ජයවර්ධන</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=af0904264</link>
    <topic>හදවතයි අක්මාවයි දුර්වල අයගේ වළලුකර ඉදිමෙනවා</topic>
    <author>සකස් කළේ -කේ.එන්.ඕ. අමරදාස</author>
    <content>අපේ කාලයේ පියවරුන් හා විරුවන්අභිමානයේ කවිය යටින් මානව දයාවේ කවිය ලියමු වන්දනා බිහිකළ නිදහසේ දරුවාමහින්ද රාජපක්ෂ සේනාධිනායකයා නොවන්නට.....ලෝක ආගම් සහ නිර්මාංශ ආහාර ප‍්‍රතිපත්තියහදවතයි අක්මාවයි දුර්වල අයගේ වළලුකර ඉදිමෙනවාඇලිකේවල ශීලානන්ද නාහිමියෝ කළුතර දෙදිසාවේ සංඝ නායක ධුරය ලබතිඅපේ ප‍්‍රතිශක්තිකරණ වැඩසටහන ගැන බිය සැක එපාකොන්දක් නැති කෙන්දක් වූ කරුණානිධිඅප‍්‍රමාණ මිනිසා නික්ම ගියේයඝාතකයා සොයා ගත්තේ දුරකථන ඇමතුමකින්වළලුකර ඉදිමීම හදවතේ, වකුගඩුවල, අක්මාවේ, බඩවැලේ හා වසා ආදියේ විසමතාවක් කියන ලක්ෂණයක් විය හැකි අතර, පාදයේ ශිරාවන්ගේ රුධිර කැටි ගැසීමක් අසාත්මිකතාවක් හෝ ප‍්‍රදාහයක් නිසා ද වළලුකර ඉදිමිය හැකිය.දීර්ඝ වේලාවක් සිටගෙන සිටින තැනැත්තන්ගේ ද වළලුකර ඉදිමිය හැකි වුවද එය එතරම් ගණන් ගත යුතු කරුණක් නොවේ. තද වෙළුම් පටි නිසා නහර ගැට ගැසීමේ ආබාධයෙන් පෙළෙන්නන්ගේ ද මේ ඉදිමීම් හටගත හැකිය. Cushings Syndrome නම් රෝගී තත්ත්වයේ දී ද, පෙ‍්‍රඩ්නිසොලෝන් වැනි ඖෂධ දිගු කලක් භාවිතා කරන්නන් හට ද මේ තත්ත්වය ඇතිවීමට ඉඩ තිබේ.බරවා රෝගය නිසා ද වළලුකර ඉදිමිය හැකි වුවත් සෞඛ්‍ය අමාත්‍යාංශය මගින් ගෙන ඇති සෞඛ්‍ය පිළිවෙත් නිසා බරවා දැන් පෙර දී මෙන් අප රටේ දක්නට නොලැබේ. බරවා රෝගයේදී ඉදිමීම හටගන්නේ බරවා පණුවන් ගෙන් වසා අවහිරවීම නිසා ය.පෙ‍්‍ර¤ටීන් ප‍්‍රමාණය අඩුවීම නිසා හටගන්නා වළලුකර ඉදිමීමවෘක්ක සහ සාධකය දරුණු පාචනය හා මන්දපෝෂණය වැනි මස්තු පෙ‍්‍ර¤ටීන් ප‍්‍රමාණය අඩු අවස්ථාවන්හිදී ද වළලුකර ඉදිමිය හැකි වුවද, ජීවන තත්ත්වයේ වර්ධනය නිසා එවැනි අවස්ථා අප රටේ දක්නට ලැබෙන්නේ කලාතුරකිනි.වළලුකර ඉදිමීමට තුඩුදෙන හේතුහෘද අකරණිය (Heart Failure) වඩාත් සුලභ හේතූන් ගෙන් එකක් ලෙස හැඳින්විය හැකිය. හෘද අකරණියේදී වකුගඩු කි‍්‍රයාකාරිත්වය දුර්වල වී, අතිරික්ත තරලය ඉවත් කිරීමට වකුගඩු අපොහොසත් වීම නිසා හෘද අකරණියෙන් පෙළෙන රෝගීන් ගේ උදරයේ හා පපුවේ තරලය එක්රැස් වේ.හෘද අකරණිය නිසා හටගන්නා වළලුකර ඉදිමීම බොහෝ අවස්ථාවල හඳුනා ගැනීමට අපහසු රෝගී තත්ත්වයකි. පපුවේ එක්ස් කිරණයන් හා 2ඩී එකෝ පරීක්ෂණ හෘද අකරණි ස්වභාවය තක්සේරු කිරීමට බෙහෙවින් උපකාර වේ.කිරීට හදවත් රෝග (හෘදයාබාධ), අධි රුධිර පීඩනය, රූමැටොයිඩ් හදවත් ;ර¤ග, හෘද අකරණිය හටගැනීමට වැඩි වශයෙන් තුඩුදෙන හේතුය. විරල හේතු නම් කාඩියෝමයෝපති නම් හෘද පේශී ආබාධය හා සහජයෙන් ඇතිවන හදවත් ආබාධය.හෘද අකරණියෙන් පෙළෙන රෝගීන්ට සිරුරේ පරිවෘත්තිය අවශ්‍යතාවන්ට ගැළපෙන පරිදි ප‍්‍රමාණවත් රුධිර ප‍්‍රමාණයක් පෝම්ප කිරීමට නොහැකි වේ. මේ රෝගයෙන් පෙළෙන්නන්ට සුළු වෙහෙසකර අවස්ථාවන් හිදී පවා හුස්ම ගැනීමට අපහසු වේ.හෘද අකරණියෙන් පෙළෙන රෝගීන් ඔවුන්ගේ රෝගී තත්ත්වය මුළුමනින් තක්සේරු කිරීම සඳහාත් රෝගය මනා ලෙස පාලනය කිරීම සඳහාත් රෝහල් ගත කිරීම වඩාත් සුදුසුය.අක්මා අකරණියඅක්මා සිරෝසිස් රෝගයෙන් පෙළෙන්නන් තුළ වළලුකර ඉදිමීම සුලභව දක්නට ලැබේ. මෙයට ගොදුරු වන්නේ අධික වශයෙන් මත්පැන් පානය කරන්නන්ය. මේ රෝගීන්ගේ අක්මාව විශාල වී පරිතාන කුහරයේ චඵජඪබඥඵ ද්‍රවය රැඳී පවතී. මතට හුරුවූ තැනැත්තෙකුගේ වළලුකර ඉදිමුණු විට ඔහු දිගටම මත්පැන් පානය කරගෙන ගියහොත් රෝග නිමිත්ත කලින් හඳුනා ගැනීම දුෂ්කර වේ.නහර ගැටගැසීමනහර ගැටගැසී ඇති තැනැත්තන්ගේ වළලුකර ඉදිමීම, ආබාධයට පත් පාදයේ පහළ කොටසට සීමාවේ. ගැටගැසී ඇති ශිරාවන් වේදනාකාරී වන අතර ඒවා අසාමාන්‍ය ලෙස විස්තාරණය වේ. මෙයට හේතුව ශිරා කපාටවල සහජ දෝෂයක් විය හැකිය. රෝගය වැලඳි ඇති පාදය උස් ස්ථානයක තබාගෙන සිටීමෙන් වළලුකර ඉදිමීම අඩුකරගත හැකිය.වකුගඩු හා සම්බන්ධ රෝගමීට ප‍්‍රථමයෙන් ද සඳහන් කළ පරිදි nephrotic syndrome සහ දරුණු  nephritis වැනි වකුගඩු ආබාධයන් ගෙන් පෙළෙන්නන් ගේ ද වළලුකර ඉදිමිය හැකිය.වළලුකර ඉදිමී ඇති රෝගීන් තමා හමුවට පැමිණි විට එම රෝගියාගේ රෝග ඉතිහාසය හොඳින් අධ්‍යයනය කර රෝගියා රෝහල් ගතකිරීමට වෛද්‍යවරු කටයුතු කරති. එම රෝහල් එක්ස් කිරණ, ඊ.සී.ජී., එකෝ කාඩියෝ ග‍්‍රැෆී ආදි පරීක්ෂණ හා රුධිර යූරියා, රුධිර ගිණුම, මස්තු electrolytes හා අක්මා කි‍්‍රයාකාරිත්වය ආදි පරීක්ෂණ කිරීමට පහසුකම් ඇති රෝහල් වීම බෙහෙවින් වැදගත් ය.සකස් කළේ -කේ.එන්.ඕ. අමරදාස</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=af0904265</link>
    <topic>ඇලිකේවල ශීලානන්ද නාහිමියෝ කළුතර දෙදිසාවේ සංඝ නායක ධුරය ලබති</topic>
    <author>දීපාල් සූරියආරච්චි</author>
    <content>අපේ කාලයේ පියවරුන් හා විරුවන්අභිමානයේ කවිය යටින් මානව දයාවේ කවිය ලියමු වන්දනා බිහිකළ නිදහසේ දරුවාමහින්ද රාජපක්ෂ සේනාධිනායකයා නොවන්නට.....ලෝක ආගම් සහ නිර්මාංශ ආහාර ප‍්‍රතිපත්තියහදවතයි අක්මාවයි දුර්වල අයගේ වළලුකර ඉදිමෙනවාඇලිකේවල ශීලානන්ද නාහිමියෝ කළුතර දෙදිසාවේ සංඝ නායක ධුරය ලබතිඅපේ ප‍්‍රතිශක්තිකරණ වැඩසටහන ගැන බිය සැක එපාකොන්දක් නැති කෙන්දක් වූ කරුණානිධිඅප‍්‍රමාණ මිනිසා නික්ම ගියේයඝාතකයා සොයා ගත්තේ දුරකථන ඇමතුමකින්කෝට්ටේ, ශී‍්‍ර සුනේත‍්‍රාරාමාධිපති ශාස්ත‍්‍රපති ඇලිකේවල ශිලානන්ද හිමියන්, සියම් මහා නිකායේ අස්ගිරි පාර්ශ්වයේ කොළඹ කළුතර දෙදිසාවේ ප‍්‍රධාන සංඝ නායක ලෙස පත් කරනු ලැබ ඇත.අස්ගිරි පාර්ශ්වයේ මහානායක උඩුගම ධම්මදස්සි රතනපාල ශී‍්‍ර බුද්ධරක්ඛිතාභිධාන ශී‍්‍රමත් මහානායක සානුනායකවර ප‍්‍රමුඛ විංශද්වරිගික කාරක මහා සංඝ සභාවෙන් “සද්ධර්ම කීර්ති ශී‍්‍ර ඥානරතන” ගෞරව නාම සහිතව නායක ධූරයට පත්කරනු ලැබ සිටින ඇලිකේවල ශී‍්‍රලානන්ද මා හිමියන් පිළිගැනීමේ උත්සවය අද (26) පස්වරු 3 ට සුනේත‍්‍රාරාමයේදී ගලගල ධම්මසිද්ධි අනුනායක ස්වාමින් වහන්සේගේ ප‍්‍රධානත්වයෙන් පැවැත්වෙයි.1972 ජන. 03 වැනි දින සසුන්ගත වූ උන්වහන්සේගේ ප‍්‍රව‍්‍රජ්‍යාචාර්යවරයාණෝ විද්‍යෝදය සහ විද්‍යාලංකාර විශ්වවිද්‍යාලයන්හි බෞද්ධ දර්ශනය පිළිබඳ ජ්‍යෙෂ්ඨ කථිකාචාර්්‍ය ධූරය දැරූ, ශී‍්‍ර ජයවර්ධනපුර කෝට්ටේ ශී‍්‍ර සුනේත‍්‍රාරාමාධිපතිව වැඩ විසූ ශාස්ත‍්‍රපති දමුණුමැයේ ඤාණරතන මාහිමිපාණන් වහන්සේයි.ගංගොඩවිල ශී‍්‍ර සුභද්‍රාරාම මහ පිරුවණ සිය ශාසනික අධ්‍යාපනයේ ගුරුකුලය බවට පත්කර ගත් සීලානන්ද හිමිපාණෝ එහි ධර්ම විනය ශබ්ද ශාස්ත‍්‍ර පිළිබඳ මනා පිරිවයක් ලබමින් අදාළ ශාසනික යෝග්‍යතා සපුරා 1976 ජුනි 06 දින සියම් මහා නිකායේ අස්ගිරි පාර්ශවීය මංගල උපොසථාගාරයෙහිදී උපසම්පදාව ලැබූහ.උන්වහන්සේ විශ්වවිද්‍යාලීය උසස් දෙවන පෙළ සාමාර්ථයක් අත්කරගත් අතර කැලණිය විශ්වවිද්‍යාලයේ පාලි සහ බෞද්ධ අධ්‍යයන පශ්චාත් උපාධි ආයතනයෙන් ශා‍්‍රස්ත‍්‍රපති උපාධිය ලබාගත්හ. උපාධිධාරී ආචාර්යවරයකු වශයෙන් ගුරු සේවයට පිවිසි සීලානන්ද හිමිපාණෝ මහරගම ජාතික අධ්‍යාපන ආයතනයෙන් පශ්චාත් උපාධි අධ්‍යාපන ඩිප්ලෝමා සහතිකය ද අත්කරගෙන සිටිති.දිවයිනේ මහා විද්‍යාල කීපයකම අධ්‍යාපන සේවයෙහි නිරතව විශාල ශිෂ්‍ය පිරිසකගේ ගුණ නුවණ වර්ධනයට උපකාරී වන සීලානන්ද හිමිපාණන් වහන්සේ මේ වන විට කොළඹ නාලන්දා මහා විද්‍යාලයෙහි ධර්මාචාර්යවරයාණ කෙනකු ලෙස සේවයෙහි යෙදී සිටිති.ශී‍්‍ර ජයවර්ධනපුර දේශීය ශාසනාරක්ෂක මණ්ඩලයේ ලේඛකාධිකාරිත්වය හා අස්ගිරි මහා විහාර පාර්ශ්වයෙන් පිරිනැමුණු ධර්මාචාර්ය පදවියක් ද දරමින් ශාසනික සේවයකට දායකත්වය පිරිනමන උන්වහන්සේ 1992 දී දකුණු ඉන්දියාවේත් 1989 දී භාරතයේත් 2002 දී හොංකොං ශී‍්‍ර ලංකා සංගමයේ ඇරයුමින් හොංකොං හා තායිලන්තයත් 2004 දී ජර්මනිය හා ප‍්‍රංසය යන රටවලත් සංචාරය කරමින් අත්දැකීම් බහුල කොටගත් යතිවරයාණ කෙනෙකි.” උන්වහන්සේ සිය විහාර ස්ථානය කේන්ද්‍ර කරගත් පුළුල් සමාජ මෙහෙවරක නිරතව සිටිති.දීපාල් සූරියආරච්චි</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=af0904266</link>
    <topic>අපේ ප‍්‍රතිශක්තිකරණ වැඩසටහන</topic>
    <author>සාකච්ඡාවකින් සකස් කෙළේ සුනිල් දයා අල්විස්</author>
    <content>අපේ කාලයේ පියවරුන් හා විරුවන්අභිමානයේ කවිය යටින් මානව දයාවේ කවිය ලියමු වන්දනා බිහිකළ නිදහසේ දරුවාමහින්ද රාජපක්ෂ සේනාධිනායකයා නොවන්නට.....ලෝක ආගම් සහ නිර්මාංශ ආහාර ප‍්‍රතිපත්තියහදවතයි අක්මාවයි දුර්වල අයගේ වළලුකර ඉදිමෙනවාඇලිකේවල ශීලානන්ද නාහිමියෝ කළුතර දෙදිසාවේ සංඝ නායක ධුරය ලබතිඅපේ ප‍්‍රතිශක්තිකරණ වැඩසටහන ගැන බිය සැක එපාකොන්දක් නැති කෙන්දක් වූ කරුණානිධිඅප‍්‍රමාණ මිනිසා නික්ම ගියේයඝාතකයා සොයා ගත්තේ දුරකථන ඇමතුමකින්බෝවන රෝග වළක්වා ගැනීමට කි‍්‍රයාත්මක ප‍්‍රතිශක්තිකරණ වැඩ සටහන් ළදරු මරණ වළක්වා ගැනීමට මෙන්ම යහපත් සෞඛ්‍ය සේවාවක් පවත්වාගෙන යාමටත් බෙහෙවින් උපකාරී වී ඇත.අපේ ප‍්‍රතිශක්තිකරණ වැඩසටහන එක්සත් ජාතීන්ගේ සංවිධානය, ලෝක සෞඛ්‍ය සංවිධානය, යුනෙස්කෝව ඇතුළු ජගත් සංවිධාන රැසක ගෞරවයට හා පැසසුමට පාත‍්‍ර වී තිබේ.එවැනි ගෞරවනීය සාර්ථකත්වයක් හිමිකර ගෙන තිබු මෙරට ප‍්‍රතිශක්තිකරණ ව්‍යාපාරය පසුගියදා වූ සිදුවීමක් නිසා යම්කිසි පසුබෑමකට ලක්විය.මාතර සාන්ත තෝමස් බාලිකා විදුහලේ සිසුවියන්ට රුබෙල්ලා එන්නත ලබාදීමෙන් පසු අසාත්මිකතා පෙන්නුම් කරමින් රෝගී වූ සිසුවියන් පිරිසකට රෝහල්ගතව ප‍්‍රතිකාර ලබන්නටත් පේෂලා හංසනි දැරියට ජීවිතයෙන් සමුගන්නටත් සිදුවිය.මේ සිදුවීමත් සමඟම සමස්ත ප‍්‍රතිශක්තිකරණ වැඩසටහනම යම්කිසි පසුබෑමකට ලක්ව තිබෙන අතර ප‍්‍රතිශක්තිකරණ එන්නත් ලබා ගැනීම පිළිබඳව මවුපියන් සැක සංකා මතුකර තිබෙන බව ද අනාවරණය වෙයි.රුබෙල්ලා එන්නතේ සිද්ධිය මෙරට ප‍්‍රතිශක්තිකරණ වැඩ සටහනට බලපෑ අන්දමත් එය යළි ගොඩ නඟා ගන්නේ කෙසේ දැයි යන්නත් සෞඛ්‍ය අමාත්‍යංශයේ මහජන සෞඛ්‍ය කටයුතු පිළිබඳ නියෝජ්‍ය අධ්‍යක්ෂ ජෙනරාල් වෛද්‍ය පාලිත මහීපාල මහතා ගෙන් විමසුවෙමු.දැරියගේ මරණය පිළිබඳ කමිටු කිහිපයක් මඟින් ම පරීක්ෂණ කටයුතු සිදුකළා. තාක්ෂණික පරීක්ෂණය සිදු කළේ මගේ ප‍්‍රධානත්වයෙන් යුත් තාක්ෂණික කමිටුවක්. පරිපාලන අංශය මෙයට වගකිව යුතු දැයි සොයා බැලීමට අමාත්‍යංශයේ විමර්ශන නිලධාරීන්ගේ ප‍්‍රධානත්වයෙන් යුත් කමිටුවකින් පරීක්ෂණ සිදු කළා.සෞඛ්‍ය ඇමැති නිමල් සිරිපාල ද සිල්වා මහතාගේ ඇරැයුමෙන් ලෝක සෞඛ්‍ය සංවිධානයේ නියෝජිතයන් දෙදෙනකු මෙරටට කැඳවා මේ එන්නත පිළිබඳ තවත් වැදගත් පරීක්ෂණයක් සිදු කරනු ලැබුවා. එහිදී මියගිය දැරියට එන්නත් කළ රුබෙල්ලා එන්නතෙහි වරදක් නැති බව තහවුරු කර තිබෙනවා.මේ එන්නත මේ වසර අවසානය දක්වාම කිසිදු ප‍්‍රශ්නයකින් තොරව ලබාදිය හැකි බවට ද මෙම විශේෂඥයන් දෙදෙනා නිර්දේශ කර තිබෙනවා.ශරීරයට අහිතකර විස බීජ වලින් මිනිස් ජීවිතය රැක ගන්නට කුඩා අවදියේ ම ලබා දෙන ප‍්‍රතිශක්තිකරණ එන්නත් කි‍්‍රයාවලිය රටේ නිරෝගී පරපුරක් උදෙසා කි‍්‍රයාත්මක කළ යුතුයි. අඩුපාඩු දුර්වලතා ඇතිවුවත් ඒවා නිවැරැදි කර ගනිමින් මේ කි‍්‍රයාවලියට සියලු දෙනාගේ සහාය අවශ්‍යය.වර්ෂ 1886 වසූරියට එන්නත් කිරීම ආරම්භ කිරීමෙන් පසු වසූරියත්, පෝලියෝ එන්නතින් පසු 1994 සිට පෝලියෝ රෝගය ද, 1994 සිට පිටගැස්ම, නව ජන්ම පිටගැස්ම, කක්කල් කැස්ස, සරම්ප වාර්තා නොවන මට්ටමට ද අඩු වී ඇත.එසේ ම ගලපටල රෝගය, ඩිප්තිරියාව නැති තරම්ය. මෙවැනි රෝග තුරන් කිරීමට එකම සාධක වූයේ අපේ රටේ සාර්ථකව කි‍්‍රයාත්මක කැරෙන ප‍්‍රතිශක්තිකරණ වැඩ සටහන් නිසා ය.1996 දී රුබෙල්ලා එන්නත හඳුන්වාදීමට පෙර 1994 වර්ෂයේදී උපතේ දීම රුබෙල්ලා රෝග ලක්ෂණ පෙන්නුම් කරන 275 ක් වාර්තා වී තිබිණි.මේ රෝග තත්ත්වයේදී සිදුවන්නේ ගර්භණි මවට මළ දරු උපතක් ගබ්සා වීමක් නැතිනම් බිහිවන දරුවා අන්ධ වීම (ඇසේ සුද) මන්ද බුද්ධික බව, කන් නෑසීමේ දුර්වලතා, හෘද රෝග සහිත දරු උපත් සිදුවීමය.රුබෙල්ලා එන්නත වයස අවුරුදු 11 ගැහැනු ළමයින්ගේ සිට අවුරුදු 44 දක්වා වූ කාන්තාවන් දක්වා ලබාදීමට පියවර ගෙන ඇත්තේ නිරෝගී දරු පරපුරක් බිහිවීමේ අපේක්ෂාවෙනි. මේ එන්නත් වැඩ සටහන නිසා 2007 - 2008 වසරේ උපතේ දී රෝගී දරුවන් වාර්තා නොවීමයි.එසේ ම ජාතික ප‍්‍රතිශක්තිකරණ වැඩ සටහනින් මෙරට ළමා මරණ අඩුකර ගැනීමට විශාල මෙහෙවරක් සිදුවිය.සමස්ත ප‍්‍රතිශක්තිකරණ වැඩ සටහන් සාර්ථක වීමට මෙරට සෞඛ්‍ය සේවාව ලබා ඇති ප‍්‍රගතියටත් හොඳම සාධකය වන්නේ 1940 ගණන්වලදී උපත් ආයු කාලය වයස අවුරුදු 43 - 44 ක්ව පැවැතුණ ද මෙය අද වන විට කාන්තාවන්ට අවුරුදු 76 දක්වා ද පිරිමින්ට අවුරුදු 72 දක්වා ද ආයු කාලය වැඩි වී තිබීමයි.කිසිම රටකට නොදෙවෙනිව අපේ ප‍්‍රතිශක්තිකරණ වැඩ සටහන ඉතාම ප‍්‍රශස්ත මට්ටමකින් පවතී. එක් සිදුවීමක් මුල්කර ගෙන මේ මුළු ව්‍යාපාරයම කෙරෙහි සැක සංකා මතු කිරීම කනගාටුවට කරුණකි.රුබෙල්ලා එන්නත සම්බන්ධයෙන් කිසිදු බියක් චකිතයක් මවුපියන් ඇති නොකර ගත යුතුය. ගැහැනු දරුවන්ට මේ එන්නත් ලබා දෙන අවස්ථාවේදී ලබා දෙන්න.මේ එන්නත නැවත ලබා දෙන ලෙස ලෝක සෞඛ්‍ය සංවිධානය නිර්දේශ කර තිබෙනවා” යැයි වෛද්‍ය පාලිත මහීපාල මහතා පැවැසීය.සාකච්ඡාවකින් සකස් කෙළේ සුනිල් දයා අල්විස්</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=af0904268</link>
    <topic>කොන්දක් නැති කෙන්දක් වූ කරුණානිධි</topic>
    <author>- රවි</author>
    <content>අපේ කාලයේ පියවරුන් හා විරුවන්අභිමානයේ කවිය යටින් මානව දයාවේ කවිය ලියමු වන්දනා බිහිකළ නිදහසේ දරුවාමහින්ද රාජපක්ෂ සේනාධිනායකයා නොවන්නට.....ලෝක ආගම් සහ නිර්මාංශ ආහාර ප‍්‍රතිපත්තියහදවතයි අක්මාවයි දුර්වල අයගේ වළලුකර ඉදිමෙනවාඇලිකේවල ශීලානන්ද නාහිමියෝ කළුතර දෙදිසාවේ සංඝ නායක ධුරය ලබතිඅපේ ප‍්‍රතිශක්තිකරණ වැඩසටහන ගැන බිය සැක එපාකොන්දක් නැති කෙන්දක් වූ කරුණානිධිඅප‍්‍රමාණ මිනිසා නික්ම ගියේයඝාතකයා සොයා ගත්තේ දුරකථන ඇමතුමකින්පුවතක දිග සහ පළලනිකං තියෙන හග්ගෙඩිය පිම්බා වගෙයි’ යන්න ප‍්‍රකට දෙමළ කියමනකි.යමෙකු ගේ ප‍්‍රකාශයක්, වචනයක් නිසා ලැව්ගින්නක් සේ පැතිර යන වාග් සංග‍්‍රාමයක්, මතවාදී ගැටුමක් හුවා දැක්වීමට උක්ත යෙදුම දෙමළ භාෂිතයෝ යොදා ගනිති.මේ ඊයේ පෙරේදා දවසක එසේ නිකං තිබුණු හග් ගෙඩියක් පිඹීමෙන් මුළු ඉන්දියාවම කැලැඹී ගියේ ය. එහෙත් හග්ගෙඩිය පිම්බ කෙනා නම් කියන්නෙ ‘’අනේ මම නම් කිසි දෙයක් දන්නෙ නැහැ’ කියා ය. ඔහු අන් කවරෙකුවත් නොව වත්මන් තමිළ්නාඩු මහ ඇමැති මුත්තුවේල් කරුණානිධි ය.ඉන්දියාවේ එන්.ඩී රූපවාහිනිය කරුණානිධි සමඟ කළ සාකච්ඡාවක් පසුගියදා විකාශය කළේ ය. එහි දී කරුණානිධි මහතාගෙන් විමසූ ප‍්‍රශ්නවලට ඔහු පිළිතුරු දී තිබුණේ මෙසේ ය.‘කොටින් ගේ අරමුණ යහපත් එකක්, ඔවුන් අවධාරණය කරන්නේ දෙමළ ඊළමක්. ඒත් ඒ සඳහා ඔවුන් අනුගමනය කරන ක‍්‍රමවේදය වැරැදියි. ප‍්‍රභාකරන් ත‍්‍රස්තවාදියෙක් නෙවෙයි. මගේ හොඳ මිත‍්‍රයෙක්. කොටි සංවිධානයේ ඉන්න සමහරක් තමයි ත‍්‍රස්තවාදීන් හැටියට ඉන්නෙ. ඒකට ප‍්‍රභාකරන් මොනවා කරන්නද? ලංකාවේ දෙමළ මිනිස්සු අතරේ සමගියක් නැති නිසයි යුද්ධය දිග්ගැස්සිලා තියෙන්නෙ. මේ යුද්දෙන් ප‍්‍රභාකරන් මැරුණොත් ඒක මට විශාල වේදනාවක් වේවි!’කරුණානිධි මහ ඇමැතිවරයා ගේ මේ අදහස් ඉන්දියාව තුළ මහත් ආන්දෝලනයක් ඇති වීමට හේතු විය. සියලු ම පාර්ශ්ව අතර මහත් උණුසුම් විවාදයකට මුල පිරී ය.ඒ නිසා ම කරුණානිධි මහතා ගේ මේ අදහස්වලට පිළිතුරු ලැබෙන්නට ගත්තේ හැරෙන තැපෑලෙනි. තමිල්නාඩුවේ ඔහුගේ ප‍්‍රමුඛතම ප‍්‍රතිවාදියා වූයේ හිටපු මහ ඇමැතිනි ජයලලිතා ජයරාම් ය. ඇය මෙසේ කීවා ය.කරුණානිධිජයලලිතාප‍්‍රියංකා ගාන්ධි‘ලංකාවේ කි‍්‍රයාත්මක අන්තවාදයට මම විරුද්ධයි. ඒ නිසා ම මම ප‍්‍රභාකරන්ටත් විරුද්ධයි. ඒත් මම ඊළමේ දෙමළ ජනයාගේ අයිතිවාසිකම් හා ඔවුන්ගේ අරගලයට පක්ෂයි, එයට මගේ සහාය පළ කරනවා’ යැයි තම පක්ෂයේ ස්ථාවරය පැහැදිලි කළා ය. එයින් ඇයට තම ඡන්ද මල්ල රැක ගැනීම සඳහා වන දෙමළ ජනයාට පක්ෂවීමත්, කොටින්ට විරුද්ධවීමත් යන අදහස් දෙක ම එකවර එළියට දා ගන්නට අවස්ථාව පෑදිනි.එහෙත් කරුණානිධි මහතාට සිදුවූයේ අනෙකකි. ඔහුගේ අදහසට කොංග‍්‍රස් පාලකයින් ගේ පිළිතුර ආවේ හීයක් මෙනි.කොංග‍්‍රස් පක්ෂයේ මාධ්‍ය සම්බන්ධීකාරක කපිල් සිපල් මෙසේ කීවේ ය.‘ප‍්‍රභාකරන් ත‍්‍රස්තවාදියෙක් නෙවේ ය කියන එක කරුණානිධි මහතාගේ පෞද්ගලික අදහසක්, මධ්‍යම ආණ්ඩුවේ අදහස වෙන්නෙ ප‍්‍රභාකරන් වරදකරුවෙක් ය කියන එකයි, ඔහුව ශ‍්‍රී ලංකා රජය පණ පිටින් අල්ලා ගත්තොත්, ඉන්දියාවට භාර දෙන්නැයි මධ්‍යම රජය ලංකා රජයෙන් ඉල්ලා හිටිනවා. කොටි සංවිධානය කියන්නෙ අන්තවාදී සංවිධානයක්, ඒ නිසා එහි සාමාජිකයිනුත් අන්තවාදීන් ය කියන එකයි කොංග‍්‍රසයේ ස්ථාවරය!හවුල්කාර ආණ්ඩුවේ එකී ස්ථාවරයෙන් කරුණානිධි මහතාගේ අදහස අතරමං වී ගියේ ය. වහාම තමන්, එන්.ඩී.ටී.වී වෙත ලබාදුන් සාකච්ඡාව ඔවුන් විසින් විකෘති කර ඇතැයි නිදහසට කරුණු කියමින් ඔහු කීවේ,‘කොටි සංවිධානය නක්සලයිට් වගේ අන්තවාදි සංවිධායක් හැටියට නෙවෙයි ආරම්භ වුණේ, විමුක්ති සංවිධානයක් හැටියට ආරම්භ වෙලා, කාලයාගේ ඇවෑමෙන් එය අන්තවාදී සංවිධානයක් බවට පත් වුණා කියලයි මම කිව්වේ,’එතකොට දැන් සිද්ධ වෙන මෙහෙයුම්වලින් ප‍්‍රභාකරන් මළොත්?‘කවුරු මැරුණත් මට දුකයි.’එතකොට ඔබ ලංකාවේ සටන් විරාමයක් ඉල්ලා හිටිනවද?ඔව්. සටන නතර කරනකම්ම ඒ ඉල්ලීම කරනවා.එතකොට ප‍්‍රභාකරන්ව ඉන්දියාවට දෙන්න ඕනය කියන ඉල්ලීමක් තියෙනවද?‘ඒක ඔයා අහන්න ඕන ජයලලිතාගෙන් තමයි, මොකද ඒ යෝජනාව ගෙනල්ලා එක සම්මත කරගත්තේ ඇයයි.’කරුණානිධි මහතා කල්පනා කළේ එතැනින් කතාව යට යනු ඇතැයි කියා ය. එහෙත් එය එසේ නොවීය.ඔහුගේ අදහස්වලට ඊළඟ වටයේ පිළිතුර ආවේ අගමැති වරයාගෙනි, ඉන්දීය ප‍්‍රවෘත්ති සේවයක් වෙත අදහස් දක්වමින් මන්මෝහන්සිං මහතා කීවේ,‘කොටි සංවිධානය ත‍්‍රස්තවාදී සංවිධානයක් ය, එනිසා ඒකේ නායක ප‍්‍රභාකරනුත් ත‍්‍රස්තවාදියෙක් ය කියන කොංග‍්‍රස් පක්ෂ ස්ථාවරයේ කිසිම වෙනසක් නෑ’ කියා ය.අගමැතිවරයා ගේ ඒ ඍජු ප‍්‍රකාශයෙන් හෙල්ලෙන්නේ තමන්ගේ ම ඡන්ද ටික බව කරුණානිධි සිතුවේ ය.ඒ නිසා කරුණානිධි ඊළඟට කළේ සටන් විරාමයකට යන ලෙස ලංකා රජයට බලකරන්නැයි ඉල්ලමින්, ඉන්දීය අගමැති මන්මෝහන්සිං, කොංග‍්‍රස් නායිකා සෝනියා ගාන්ධි, විදේශ කටයුතු ඇමැති ප‍්‍රනාබ් මුඛර්ජි යන අයට විදුලි පුවත් යැවීම ය.පළමු විදුලි පුවත්වලට ප‍්‍රතිචාරයක් නොවූයෙන්, දෙවන විදුලි පුවතත් යැව්වේ ය. ඊටත් පිළිතුරක් නොලැබිණ. ඒ නිසා ම බ‍්‍රහස්පතින්දා උදෑසන 06 සිට සවස 06 දක්වා තමිල්නාඩුවේ දීප ව්‍යාප්ත වැඩ වැරුමක් කැඳවන බවත්, පක්ෂ හෝ ප‍්‍රතිපත්තිමය වෙනස්කම් නොසලකා ඊට සහය දෙන ලෙසත් හෙතෙම ඉල්ලා සිටියේ ය.ඒ අතරවාරයේ ඉන්දීය අගමැති මන්මෝහන් සිං මහතා සිය නිල නිවසේදී මේ සම්බන්ධයෙන් ගතයුතු ඉදිරි පියවර පිළිබඳ සාකච්ඡාවක් ඉහළ පෙළේ නිලධාරීන් සමඟ පැවැත්වීමට කටයුතු කළේ ය.ජයලලිතා, කරුණානිධි හා ඉන්දීය පාලකයන් මෙසේ ලංකාවේ ප‍්‍රශ්නය සම්බන්ධයෙන් වඩ වඩාත් ගැට ගැසෙන්නේ මේ දිනවල එහි පැවැත්වෙන මහ ඡන්දය ද නිසාවෙනි.හය කෝටිය ඉක්ම වූ තමිල්නාඩු ජනයාගේ ඡන්දය ඉන්දියාවේ රජුන් තැනීමේදී මේ දක්වාම කි‍්‍රයා කර ඇත්තේ අතිශය තීරණාත්මක සාධකයක් ලෙස ය. මෙවර ද එහි වෙනසක් විය නොහැක.බලයට පත්වන ආණ්ඩුවේ ප‍්‍රධාන පංගුකාරයා වන්නේ මම ද? උඹ ද? මේ තමිල්නාඩු මහ ඇමැති සිහිනයත් සමඟින් බැඳී ඇති ප‍්‍රධානම ප‍්‍රශ්නයයි. ජයලලිතාත් කරුණානිධිත් අතර තරගය ඇත්තේ එයට ය.සුපුරුදු ලෙසින් ම මෙවරත් ලංකාව ගැනත්, කොටි ගැනත් ඇදුණු කතා බහේ අවසාන ප‍්‍රශ්නය යොමු වූයේ ගාන්ධි පවුල වෙත ය. ඊට පිළිතුරු ලැබුණේ ප‍්‍රියංකා ගාන්ධිගෙනි, ඇය කියන්නේ මෙවැනි කතාවකි.‘ප‍්‍රභාකරන්ට හෝ ඔහුගේ සංවිධානයට කවුරු හරි ප‍්‍රසංසා කළා ය කියන එක ගැන පෞද්ගලිකව අපට නම් කිසිම හිත් වේදනාවක් නැහැ. තමන් කිව්ව දේට වඩා වෙනස් දෙයක් රූපවාහිනියෙන් විකාශය වූ බවත්, තම සාකච්ඡාව එකී රූපවාහිනී සේවය සම්පූර්ණයෙනි විකාශය නො කළ බවත් තමිල්නාඩු මහ ඇමැතිවරයා කියා තිබෙනවා. ඒ ගැනත් අප සලකා බලන්න ඕන. කොහොම නමුත් රජීව් ගාන්ධි ඝාතකයන් ගැන මගේ හෝ අපේ පවුලේ අයගේ තරහක් හෝ පිළිකුලක් නැහැ.අපේ පෞද්ගලික දුක, ශෝකය කියන්නෙ එකක්, දේශපාලනය කියන්නෙ තව එකක්. නමුත් මගේ පියා, රාජිව් ගාන්ධි ඝාතනය කළ වරදට කොටි නායක ප‍්‍රභාකරන්ට ඉන්දීය ජනතාව නම් සමාව දෙන එකක් නැහැ’ යි කීවා ය.ඉන්දියාවම කැළැඹූ කතාවක් ලැව් ගින්නක් සේ පැතිර ගොස් නතර වූයේ එලෙසිනි.- රවි</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=af0904269</link>
    <topic>අප‍්‍රමාණ මිනිසා නික්ම ගියේය</topic>
    <author>සුනිල් මිහිඳුකුල</author>
    <content>අපේ කාලයේ පියවරුන් හා විරුවන්අභිමානයේ කවිය යටින් මානව දයාවේ කවිය ලියමු වන්දනා බිහිකළ නිදහසේ දරුවාමහින්ද රාජපක්ෂ සේනාධිනායකයා නොවන්නට.....ලෝක ආගම් සහ නිර්මාංශ ආහාර ප‍්‍රතිපත්තියහදවතයි අක්මාවයි දුර්වල අයගේ වළලුකර ඉදිමෙනවාඇලිකේවල ශීලානන්ද නාහිමියෝ කළුතර දෙදිසාවේ සංඝ නායක ධුරය ලබතිඅපේ ප‍්‍රතිශක්තිකරණ වැඩසටහන ගැන බිය සැක එපාකොන්දක් නැති කෙන්දක් වූ කරුණානිධිඅප‍්‍රමාණ මිනිසා නික්ම ගියේයඝාතකයා සොයා ගත්තේ දුරකථන ඇමතුමකින්සිනමා කලා ප‍්‍රාඥයකු ලෙස බුහුමන් පෙරදැරිව හැඳින්විය හැකි ආචාර්ය තිස්ස අබේසේකරයන් ගේ අකල් වියෝව ඔහු නිරත සිනමාව හා සාහිත්‍යය ප‍්‍රමුඛ ලලිත කලා ක්ෂේත‍්‍රයන්හි යළි නොපුරවාලිය හැකි විශාල රික්තයක් ඇති කළා වූ අතිශය දුර්භාග්‍ය සම්පන්න සංසිද්ධිය කැයි මට සිතේ. තිස්ස සතු වූ සුවිශේෂ ප‍්‍රතිභා නැණ මහිමය හෙවත් අපරිමිත ධී ශක්තිය(GENIUS) විවිධ රේඛාකාර දිසානතීන් වෙත යොමුවූ කලා මාධ්‍ය ගණනාවකට ම විහිදී තිබිණි. මුඛ්‍ය වශයෙන් ගත් කල්හි ඔහු 62 වසරක සිංහල සිනමා ඉතිහාසයේ එදා මෙදා තුර පහළ වූ අග‍්‍රගණ්‍ය තිරනාටක රචකයා බව අවිවාදිතය. ඉන් පරිබාහිරව ඔහු චිත‍්‍රපට හා ටෙලි නාට්‍ය අධ්‍යක්‍ෂවරයෙකි. ද්වි භාෂීය සාහිත්‍යධරයෙකි. චරිතාංග නළුවෙකි. කවියකු හා ගීත රචකයෙකි. ප‍්‍රබුද්ධ ලේඛකයෙකි; කලා විචාරකයෙකි. වෙළෙඳ දැන්වීම් ප‍්‍රචාරක ශිල්පියෙකි.සිංහල සිනමාව ආරම්භ වූයේ හතළිස් ගණන්වල අග භාගයේදී වුවත් තිරනාටකය කලා මාධ්‍යයක් ලෙස සම්භාවනාවට පාත‍්‍ර වන්ට පටන් ගත්තේ ඉන් දශකයකට පමණ පසුව යයි මම සිතමි. විශේෂයෙන් පී.කේ.ඩී. සෙනෙවිරත්න (සිකුරු තරුව, පරසතු මල්, රන්සළු) චිත‍්‍රපට තිරකතා රචනයට ප‍්‍රවිෂ්ට වීමත් සමඟය. ඔහුගේ ‘පරසතු මල්’ තිර නාටකය කුමන මිම්මකින් මැන බැලුව ද විශිෂ්ට කෘතියක් ලෙස හැඳින්විය හැක්කකි.තිස්ස තිරනාටක රචනා කලාවට දායක වූයේ ආචාර්ය ලෙස්ටර් ජේම්ස් පීරිස් ගේ ‘ගම්පෙරළිය’ චිත‍්‍රපටයේ අතිරේක දෙබස් රචකයා ලෙසිනි. මෙම චිත‍්‍රපටයේ පියල් හා නන්දා ‘නිකම් මිනිසෙක් රාජ කුමාරියක් කසාද බැඳීම’ සම්බන්ධයෙන් වූ සංවාද පෙළ ඔබට මතක ද? එය ලියැවුණේ තිස්ස අතිනි. ගාමිණි ෆොන්සේකා, අයිරාංගනී සේරසිංහ, ටයිටස් තොටවත්ත, සුමිත‍්‍රා පීරිස්, විලී බ්ලේක්, කේ.ඒ.ඩබ්ලිව්. පෙරේරා, ටෝනි රණසිංහ, අනුලා කරුණාතිලක... මෙන්ම තිස්ස අබේසේකර ද ආචාර්ය ලෙස්ටර් ජේම්ස් පීරිස් ගේ අනර්ඝ සොයා ගැනීමකි.තිස්ස ගේ ජීවිතයේ අභිෂ්ටාර්ථය වූයේ සාහිත්‍යධරයකු වන්ටය. (ඔහු 1960 දි ‘ඉපනැල්ල’ නමින් කෙටිකතා සංග‍්‍රහයක් ද ලියා පළකර තිබිණි.) සාහිත්‍යධරයකු වීමේ අභිලාෂයෙන් ඔහු ඉතා වෙහෙසකරව සාහිත්‍ය කලාව හැදෑරුවේ ය. තිස්ස තරම් විශ්ව සාහිත්‍ය ගැඹුරින් ඥානනය කරගත් විද්වතකු තවත් අපට නොසිටි තරම්ය. එහෙත් ආචාර්ය පීරිස් ගේ අහඹු හමුවීම ඔහු ගේ කලා ජීවිතය එහෙම පිටින්ම වෙනස් කරන්ට හේතු භූත වූයේ ය. ඔහු සාහිත්‍ය වෙනුවට සිනමාව (තිර රචනය + අධ්‍යක්ෂණය) තම ආත්ම ප‍්‍රකාශන මාධ්‍යය ලෙස තෝරා ගත්තේ ය. ඔහු තම සාහිත්‍ය පරිඥානය සපුරා තිර නාටක රචනා කලාව වෙත පුද කළේ ය. උසස් තිරකතා රචකයකු වීමට සාහිත්‍ය දැනුම පමණක් ප‍්‍රමාණවත් නොවන්නේය. ඔහුට නිසැක වශයෙන්ම සිනමා ඥානයක් ද තුබුවමනාය. සිනමාව රූපවාචි මාධ්‍යයක් වන බැවිනි. එසේම කතා කලාව හා නාට්‍ය ශාස්ත‍්‍රය ගැන ද පෘථුලාවබෝධයක් තුබුවමනාය. ඒ අතින් තිස්ස ඉක්මවා යන කලාකරුවකු අපේ සිනමාවේ තවත් සිටියේ යැයි කිව හැකි ද? දැනටත් සිටී යැයි කිවහැකි ද?තිර නාටකය කලා මාධ්‍යයක් ලෙස ප‍්‍රතිෂ්ඨාපනය කිරීමෙන් එකී ක්ෂේත‍්‍රයට තිස්ස ඉෂ්ට සිද්ධ කළා වූ සේවාව මහානර්ඝය.සුඛ විග‍්‍රහය තකා තිස්ස ගේ තිර නාටක කොටස් දෙකකට බෙදා දැක්විය හැකිය. එකක් ස්වීය තිරකතාය. අනික සාහිත්‍ය අනුවර්තන තිර කතාය. ‘වැලිකතර’, ‘කළුදිය දහර’, ‘වීර පුරන් අප්පු’ තිස්ස ලියූ සුවිශිෂ්ට තිරනාටකය. ‘නිධානය’, ‘අහසින් පොළොවට’, ‘කරුමක්කාරයෝ’, ‘විරාගය’, ‘ගම්පෙරළිය’(ටෙලි නාට්‍ය) ‘කරුවල ගෙදර’ (ටෙලි නාට්‍ය) ප‍්‍රබන්ධ කෘති (නවකතා හෝ කෙටිකතා) ඇසුරෙන් සිනමාවට ප‍්‍රති නිර්මාණ කෙරුණු තිර පිටපත්ය.තිස්ස ඉතා සූර කතාකරුවෙකි. සූර දෙබස් රචකයෙකි. ‘දෙලොවක් අතර’, ‘වැලිකතර’, ‘නිධානය’, ‘වීර පුරන් අප්පු’, ‘මහගෙදර’ වැනි සිනමා පටවලට ඔහු විරචිත සංවාද කාව්‍යාත්මක බවින්, නාට්‍යාත්මක බවින් පිරිපුන් විය. එම දෙබස් විචාරක ප‍්‍රශංසාවට පවා ලක් වූයේය.තිස්ස ලියූ තිරනාටක අතරින් ‘නිධානය’ හා එය පාදක කර ගනිමින් නිර්මාණය වූ චිත‍්‍රපටය ද සිංහල සිනමා වංශ කතාවේ සුවිශද කලා කෘතියක් වන්නේ ය. එය ආචාර්ය ලෙස්ටර් ජේම්ස් පීරිස් ගේ අග‍්‍ර කෘතියයි. (MASTER PIECE) ගාමිණි ෆොන්සේකා ශ්‍රේෂ්ඨතම චරිතාංග නිරූපණය, ආචාර්ය පෙ‍්‍ර්මසිරි කේමදාස ගේ විශිෂ්ටතම පසුබිම් සංගීතය හා එම්.එස්. ආනන්ද ගේ වඩාත්ම කෘතහස්ත කැමරාකරණය ඇතුළත් වූයේ ද ‘නිධානය’ චිත‍්‍රපටයේ ය. එසේ ම තිස්ස ලියූ ප‍්‍රශස්තතම තිර කතාව ද ‘නිධානය’යි. ‘නිධානය’ පිටු කීපයක කෙටිකතාවක් බව අපි දනිමු. එය වෘත්තාන්ත චිත‍්‍රපටයක් සේ වර්ධනය වූයේ තිස්ස ගේ අසාමාන්‍ය ප‍්‍රතිභා ශක්තියෙනි. ‘නිධානය’ සිංහල සිනමාවේ මහනුභාවසම්පන්න කෘතිය ලෙස විචාරකයෝ ඒකමතිකව පිළිගන්නා හ.’විරාගය’ ද තිස්ස අතින් ලියැවුණු උත්තම ගණයේ තිර නාටකයකි. (ඔහු ගේ අග‍්‍ර තිර රචනා තුන වන්නේ ‘වැලිකතර’, ‘නිධානය’ හා ‘විරාගය’ යි) විරාගය තිරනාටකය මුද්‍රිත පොතක් ලෙස පළවී ඇත. ‘විරාගය’ නවකතාවත් තිස්ස ගේ තිර රචනයත් සවිචාරාත්මක ලෙස සංසන්දනය කර බැලීම තිරනාටක රචනා කලාවට පිවිසෙන ආධුනිකයන්ට අගනා අභ්‍යාසයකැයි සිතමි.තිරනාටක කලාව අළලා අපේ රටේ වඩාත්ම ශාස්තී‍්‍රය වූ විවරණය කරනු ලැබ ඇත්තේ ද තිස්ස අබේසේකර විසිනි. ඔහු ‘විරාගය’ හා ‘පිටගම්කාරයෝ’ මුද්‍රිත තිර පිටපත්වලට ලියූ දීර්ඝ සංඥාපනවලට ඒ විවරණය ඇතුළත්ව ඇත. එසේම ඔහු ‘නවකතාව, තිරනාටකය සහ චිත‍්‍රපටය’ යන මැයෙන් කළ දෙසුම ද එබඳු විමර්ශනයකින් පරිපූර්ණය. (එකී දේශනයේ පිටපත 1996 දී ලංකා කලා මණ්ඩලයේ චිත‍්‍රපට අනුමණ්ඩලයේ ප‍්‍රකාශනයක් ලෙස පළවී ඇත.)තිස්ස වෘත්තාන්ත චිත‍්‍රපට අධ්‍යක්ෂණයට ප‍්‍රවිෂ්ට වන්නේ එක් පැත්තකින් තිර නාටක රචකයකු ලෙසත් තවත් පැත්තකින් වාර්තා චිත‍්‍රපට අධ්‍යක්‍ෂවරයකු ලෙසත් අප‍්‍රමාණ අත්දැකීම් පදනම් කරගෙනය. චිත‍්‍රපට නිර්මාණයට එළැඹෙන විට ඔහු මේ රටේ පහළ වූ අග‍්‍රගණ්‍ය තිරකතා රචකයා බවට ස්ථාපිත වී අවසන්ය. තිස්ස වාර්තා චිත‍්‍රපට රැසක් ද අධ්‍යක්ෂණය කර ඇත. මාර්ටින් වික‍්‍රමසිංහ අළලා තැනුණු ‘සිංහල ලකුණ’, රුක්මණී දේවි අළලා තැනුණු ‘මැවිලා පෙනේවි රූපේ’, ‘රත්තරන්’,'සූරියමල', 'සහන් එළිය', 'මට මතකයි' ඉන් කීපයකි.තිස්ස අධ්‍යක්ෂණය කර ඇති වෘත්තාන්ත චිත‍්‍රපට සංඛ්‍යාව හතරකි. ඒ 'ලෝක හොරු' (1976) 'කරුමක්කාරයෝ' (1980), 'මහගෙදර' (1982) හා 'විරාගය' (1987) යි. එයින් 'විරාගය' සිංහල සිනමාවේ විශිෂ්ටතම චිත‍්‍රපට දහයෙන් එකකි. බොහෝ සිනමාකරුවන්ගේ චිත‍්‍රපටවල දක්නා නොලැබෙනා අපූර්ව කවීත්වයක් තිස්සගේ තිර රචනාවලත් චිත‍්‍රපටවලත් පැනේ. ඒ අනුව අපේ සිනමාවේ කවීන්ද්‍රයා තිස්ස යැයි කීම ප‍්‍රමාණාතික‍්‍රාන්ත හැඳින්වීමක් නොවන්නේය.ආචාර්ය ලෙස්ටර් ජේම්ස් පීරිස් ප‍්‍රකාශ කර ඇති පරිදි මෙරට බිහිවුණු අද්විතීය ඉංගිරිසි භාෂීය ප‍්‍රබන්ධ ලේඛකයා තිස්ස ය. තිස්ස 1956 ට පෙර මෙරට උපන් ද්විභාෂිය පරපුරේ දීප්තිමත් බුද්ධිමතෙකි. ඔහු සිංහල මෙන්ම ඉංගිරිසි බස ද භාෂණයේ මෙන්ම ලේඛනයේ ද ඉතාම විචක්ෂණශීලි ලෙස හසුරුවාලූයේය. තිස්ස ලියු 'බි‍්‍රඟින් ටෝනි හෝම්' නමැති ඉංගිරිසි කෙටි නවකතාව 1996 දී ග්‍රේෂන් සම්මානය දිනාගත්තේය. 'ඉන් මයි කිංඩම් ඔෆ් ද සන් ඇන්ඩ් ද හෝලී පීක්', 'රූට්ස්' රෙෆ්ලෙක්ෂන් ඇන්ඩ් රෙමිනිසන්ස්' ඔහු ලියු තවත් කෘති දෙකකි.සිනමා ලේඛකයකු හා විචාරකයකු වශයෙන් ද ව්‍යක්ත දේශකයකු හා සිනමා කලාව ඉගැන්වූ ආචාර්යවරයකු වශයෙන් ද තිස්ස තුළ එක්තරා ආරම්මනයක් තිබුණේය. ඒනම්; පේ‍්‍රක්ෂකයන්ගේ සිනමා රසඥතාව ප‍්‍රවර්ධනය කොට මෙරට තුළ ප‍්‍රබුද්ධ සිනමා සංස්කෘතියක් ගොඩනැංවීමයි.තිස්ස චිත‍්‍රපට හා ටෙලි නාට්‍ය කීපයකම (වීර පුරන්අප්පු, මහගෙදර, යුගවිලක්කුව, සරදියෙල්) උදාරම් විය හැකි මට්ටමේ රංග ප‍්‍රතිභාවක් පාමින් විවිධාකාර චරිතාංග නිරූපණයේ යෙදුණේය. තිස්ස ජාතික චිත‍්‍රපට සංස්ථාවේ සභාපතිවරයකු ලෙසත් ශී‍්‍ර ලංකා රූපවාහිනි අභ්‍යාස ආයතනයේ අධ්‍යක්ෂවරයකු ලෙසත් කළ සේවය ද උත්කෘෂ්ඨය. ඔහු චිත‍්‍රපට සංස්ථාවේ සභාපති වශයෙන් සිටියදි තරුණයන් රැසකට චිත‍්‍රපට නිෂ්පාදනය සඳහා මූල්‍යාධාර සැපයීම ඇතැම් මුග්ධයන්ගේ විවේචනයට ලක්වූවත් ප‍්‍රශංසා කටයුතු කි‍්‍රයාවක් ලෙස අවධාරණය කළ යුත්තකි. සිනමාකරණයට අලුත්, දක්ෂ තරුණ පරම්පරාවක් ප‍්‍රවිෂ්ට විය යුතු බව තිස්ස සැමදා දැරූ මතය විය. ඔහු 100% ණය ව්‍යාපෘතිය දියත් කිරීමෙන් ඉටුකළේ එකී කාර්යභාරයයි.එසේම සිනමා රස වින්දන පාඨමාලා පැවැත්වීම, විදේශීය චිත‍්‍රපට ආනයනයේ හා ප‍්‍රදර්ශනයේදී උසස් ප‍්‍රමිති පවත්වාගෙන යාම, සිනමා වැඩමුළු සංවිධානය, 'සදිසි' නමින් සිනමා සඟාවක් පළකිරීම යන පියවර මගින් ද ඔහු මෙරට තුළ උසස් සිනමා සංස්කෘතියක් ප‍්‍රතිෂ්ඨාපනය කිරීමට තැත් දැරුවේය.කලා විචාරකයකු ලෙස තිස්ස විසින් ඉෂ්ට සිද්ධ කරනු ලැබුවාවූ යුගකාරක මෙහෙවර ද අති උදාරය. සිනමාව, සාහිත්‍ය ගැන පමණක් නොව සංගීතය ගැන, චිත‍්‍ර කලාව ගැන පවා ගැඹුරු විචාරාත්මක ඥානයක් ඔහු සතුව තිබිණි. සංගීතය සම්බන්ධයෙන් ගත් විට සුනිල් සාන්ත, දේවාර් සූර්යසේන, බී. (බඹරැන්දේ) එස්. (ශි‍්‍රනාත්) පෙරේරා ගේ නිර්මාණ ද, චිත‍්‍ර කලාව සම්බන්ධයෙන් ගත් විට සෝමබන්දු විද්‍යාපති ගේ, ස්ටැන්ලි කිරින්දේ ගේ නිර්මාණ ද ගැඹුරු විග‍්‍රහයකට ලක්කර ඇත්තේ ඔහුය. ඉතිහාසය, ජන කලාව පිළිබඳව ඔහු තුළ තිබු දැනුම ද මාහැඟිය.ටෙලිනාට්‍ය ක්ෂේත‍්‍රයේ ද තිස්ස ගේ නිර්මාණ දායකත්වය බුහුමන් කටයුතුය. ඔහු 'පිටගම්කාරයෝ', 'වනසරණ', 'දොළොස්මහේ ගංගාව', වැනි ප‍්‍රාසාංගික ටෙලිනාට්‍ය ද 'ලේලි', 'බයිසිකලේ', 'තුන්කල් සිහිනය', 'එකගෙයි අවුරුද්ද' වැනි ඒකාංගික ටෙලිනාට්‍ය ද අධ්‍යක්ෂණය කළේය. ඔහු මේ ටෙලිනාට්‍ය සියල්ල නිර්මාණය කළේ රූපවාහිනි මාධ්‍යයෙන් කලා කෘති කළ නොහැකි බවට සාවද්‍ය මතවාදයක් පැතිර ගොස් තිබුණු වකවානුවක වීම සුවිශේෂය. වෙනත් අධ්‍යක්ෂවරුන්ගෙත් පැහැදිලිවම වෙනස් වන දුර්ලභ සුවිශේෂත්වයක් තිස්ස තුළ පිහිටා තිබුණේය. ඒනම්; ඔහුට සිනමා කලාව, සිනමාකරණය තවකකුට ඉගැන්වීමේ හැකියාවයි; කියාදීමේ දක්ෂතාවයි. තිස්ස කෙටි කලක් ගුරු වෘත්තියෙහි ද නිරතව සිට ඇතැයි මම අසා ඇත්තෙමි. එයින් ලත් පරිචය ද ඔහුගේ මේ කාර්යයට ඉවහල් වූවා විය හැකි ය.තිස්සට ඉතාම ගැඹුරු, ප‍්‍රතාපවත් කටහඬක් තිබුණේය. වෙළෙඳ ප‍්‍රචාරණ ශිල්පයේදී ඔහු එය මැනවින් යොදාගත්තේය. ඒ හඬට රසිකයන් කෙතරම් ඇලුම් කළේ ද කිවහොත් නිවේදන කලාවේ තිස්ස අනුකාරකයෝ පවා බිහිවන්ට පටන් ගත්හ.දේශපාලනමය වශයෙන් ගත් විට තිස්ස වාමවාදියෙක් (උග‍්‍ර සමසමාජ පාක්ෂිකයෙක්) වූයේය. සමාජ විචාරයේදී මෙන්ම ඇතැම් චිත‍්‍රපටවලදී ද (විශේෂයෙන් කළුදිය දහර, ගුරු ගෙදර, මහගෙදර, විරාගය වැනි ඔහු ලියු තිර රචනාවලදි) ඔහුගේ දේශපාලන දෘෂ්ටිය කෙබඳු දැයි අපට වටහාගත හැකි ය. චරිත නිශ්චිත සමාජ සන්දර්භයක පිහිටුවාලීමත් චරිතවල චර්යා රටා හේතුඵල සම්බන්ධතාවයකින් යුක්තව නිරූපණය කිරීමත් තිස්ස අතින් සිදුවූයේ ඔහු දේශපාලනමය වශයෙන් සවිඥානකව සිටි බැවිනි. ජීවිතය විනිවිද දක්නා නුවණ ඔහු ලබාගත්තේ එක් පැත්තකින් සාහිත්‍ය කලාවෙනි; අනිත් පැත්තෙන් දේශපාලනයෙනි. (සමාජ ඇසුරට පරිබාහිරව)2007 දී තිස්සට කොළඹ විශ්ව විද්‍යාලයය විසින් සම්මාන ආචාර්ය උපාධිය පිළිගන්වන ලදි.ඉහත විවරණයට අනුව තිස්සගේ අකල් මරණය ඔහු එතෙක් නිරතව සිටි කලා මාධ්‍යවල පුරවාලිය නොහැකි විශාල රික්තයක් ඇති නොකරන්නේ ද? ඔහුගේ විරල ප‍්‍රතිභාවට ළංවිය හැකි තිරකතා රචකයකු ආයේ කවදා බිහිවේද? ඔහුගේ දුර්ලභ කලා ප‍්‍රඥාත්වයට ළංවිය හැකි විචාරකයකු ආයේ කවදා බිහිවේ ද? ඔහු මෙන් ඉංගිරිසි මාධ්‍යයෙන් ප‍්‍රබන්ධ කතා රචනා කළ හැකි කුසලතා පූර්ණ ලේඛකයකු ආයේ කවදා බිහිවේ ද? ඔහු වැනි පෞරුෂ සම්පන්නව නැඟී සිටින අදීන කලාකරුවකු ආයේ කවදා බිහිවේ ද? එහෙයින් තිස්ස! ඔබ අප‍්‍රමාණ කලාකරුවෙකි. පි‍්‍රය තිස්ස! ඔබ එන්න. ඔබ ආයෙත් ඇවිත් යන්න එන්න.සුනිල් මිහිඳුකුල</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=af09042611</link>
    <topic>ඝාතකයා සොයා ගත්තේ දුරකථන ඇමතුමකින්</topic>
    <author>කීර්ති මෙන්ඩිස් පිංතූර - දුෂ්මන්ත මායාදුන්න</author>
    <content>අපේ කාලයේ පියවරුන් හා විරුවන්අභිමානයේ කවිය යටින් මානව දයාවේ කවිය ලියමු වන්දනා බිහිකළ නිදහසේ දරුවාමහින්ද රාජපක්ෂ සේනාධිනායකයා නොවන්නට.....ලෝක ආගම් සහ නිර්මාංශ ආහාර ප‍්‍රතිපත්තියහදවතයි අක්මාවයි දුර්වල අයගේ වළලුකර ඉදිමෙනවාඇලිකේවල ශීලානන්ද නාහිමියෝ කළුතර දෙදිසාවේ සංඝ නායක ධුරය ලබතිඅපේ ප‍්‍රතිශක්තිකරණ වැඩසටහන ගැන බිය සැක එපාකොන්දක් නැති කෙන්දක් වූ කරුණානිධිඅප‍්‍රමාණ මිනිසා නික්ම ගියේයඝාතකයා සොයා ගත්තේ දුරකථන ඇමතුමකින්මරා දැමූ කවීන්මියගිය තනුජා දැරියසිංහල අලුත් අවුරුදු සිරියෙන් මුළු ගොනාමුල්ල ප‍්‍රදේශයම නැහැවී ගොසිනි. අවුරුද්දට ගමට පැමිණි බොහෝ පිරිස් තැන තැන රැඳෙමින් අවුරුදු සැමරුවේ ඉහ වහා ගිය සතුටෙනි. ගමේ කීප පළක කෙරුණු සූදු සෙල්ලම් සඳහා ගමේ තරුණ පිරිසේ දායකත්වය කැපී පෙනුණේ ය.පහළොස් වැනිදාට හිරු උදාවුව ද අවුරුදු අසිරිය ගමෙන් නික්ම ගොස් නැති විණි. දහය දොළහ වෙද්දී පෙරදා ලෙසම ගමේ පිරිස් එක් ගෙදරකට සේන්දු වූයේ ‘කාඩ්’ කුට්ටම අතින් ගෙන ය. කාගේත් මුවඟ වූයේ සිනහවකි. උසුළු විසුළු හඬ ගම පුරා පැතිර ගියේ ය.කඩයට බඩු ගෙන එන්නට ගාල්ලට ගිය චමින්දට ද ගමේ සතුටට එක්වන්නට ඕනෑකමක් තිබිණි. රැගෙන ආ බඩු මුට්ටු ගෙදර තැබුවද බිරිය හා දරුවා ගෙදර නොසිටීම ගැන චමින්ද ගේ සිතේ ඇති වූයේ නොසතුටකි. ඔහු බිරිය සොයා ගියේ අසල්වැසි ගෙදරකට ය.“කෝ පුතා...”“ඇයි බට්ටිත් එක්ක සයිකල් පැද පැද හිටියේ...”“කෝ දෙන්නම පේන්න නෑනේ...”චමින්ද ගේ බිරියට ඇති වූයේ සැකයකි. පුතා සෙව්වද දරුවා සොයාගත නොහැකි විණි. පුංචි කවින් අතුරුදන්ව සිටියේ තවත් අසල්වැසියකුගේ කුඩා දියණියක වූ තනුජා සමඟිනි. මුළු ගම්මානයම කලබලයට පත්විණි. කව්රුත් දරුවන් සොයා ගැනීමට වෙහෙසුණහ. අවසානයේ දරුවන්ගේ අතුරුදන්වීම ගැන පොලිස් පොතේ පැමිණිල්ලක් ද සටහන් කළහ.“අපි ඒ එක්කම පොලිස් කණ්ඩායමක් ඔය කියන ප‍්‍රදේශයට යැව්වා... ඒ වෙද්දීත් ගමේ කට්ටිය එකතු වෙලා මේ දරුවෝ දෙන්න සොයමින් සිටියේ... ඒත් කිසිම තොරතුරක් ලැබුණේ නැහැ...” පොලිස් පරික්ෂක සමරසිංහ මහතා සිද්ධිය පිළිබඳ කරුණු කියන්නට විය.ගොනාමුල්ල නුගේකන්ද පිහිටා ඇත්තේ අක්මීමන පොලිස් වසමේ ය. රජයේ ඉඩමක සියයකට ආසන්න ගෙවල් ප‍්‍රමාණයක් විය. නුගේකන්දට යෑම මදක් දුෂ්කර ගමනකි. කන්ද උඩ පර්චස් විස්ස බැගින් බෙදුණු ඉඩම්වල ගෙවල් ඉදිකොට තිබුණි. ගමේ වැඩි දෙනා ජීවත්වූයේ එදිනෙදා කුලී වැඩ කරමින් වුව ද නීති විරෝධී මත්පැන් පෙරීම හා විකිණීම ද සරුවට කෙරිණි.“....කුඩා දරුවට ඕනෑවෙලා තිබුණා. පුංචි ට‍්‍රයිසිකලේ ගේන්න. එයා අම්මට කිව්වම අම්මා කියලා තිබුණා... එහෙනම් බට්ටිත් එක්ක ගිහින් ට‍්‍රයිසිකලේ අරන් එන්න කියලා. පුංචි දරුවා දහඩිය කියලා ඇඳගෙන හිටපු ටී ෂර්ට් එකත් ගලවලා තමයි ගිහින් තිබුණේත්.. එතන ඉඳලා මීටර් හැත්තෑපහක් විතර දුරින් තමයි චමින්දගේ ගෙදර තිබුණේ... කමීන් කුඩා බයිසිකලේ පැදගෙන ඇවිත් තිබුණා. එතැනින් එහාට වුණ දෙයක් කව්රුත් දන්නේ නැහැ...”පොලිස් පරීක්ෂකවරයා තවදුරටත් කරුණු පැහැදිලි කළේ ය.දරු දෙදෙනාගේ අතුරුදන්වීම ගම හරහා ලැව් ගින්නක් සේ පැතිරිණ. මුළු ගොනාමුල්ල පමණක් නොව මුළු රටම ඉන් කැළඹී ගියේ දරුවන්ට කුමක් හෝ අනතුරක් සිදුවී ඇතැයි යන සැකය ද ඇතිව ය.ගමේ තැන තැන නොයෙකුත් කට කතා පැතුරිණි. පොලිසියට ද මෙය මහත් ප‍්‍රශ්නයක් වූයේ ය.නියෝජ්‍ය පොලිස්පති ජගත් අබේසිරිගුණවර්ධන  අක්මීමන පොලිස් ස්ථානාධිපති ජගත් සමරසිංහ“ළමයි... කැලේ කොහේ හරි වැටිල ද... ළිඳකට වැටිලද සතෙකුට කොටුවෙලා ද යන සැකය නිසා සියයකට වැඩි ගමේ පිරිසක් එකතුවෙලා මුළු ගමේ වගේ ම කැලේම හැම තැනම සෝදිසි කළා. ඒත් කිසිම තොරතුරක් ලැබුණේ නැහැ...” පොලිස් පරීක්ෂකවරයා කීවේ ය.මේ අතර දරුවන්ගේ දෙමාපියන් ශාස්ත‍්‍රකරුවන් හා පේනකරුවන් පසුපස ගියේ තම දරුවන්ට වූදේ දැන ගැනීමේ අදිටනෙනි.පේනකරුවෝ නොයෙකුත් දේ කීහ. හඬා වැලපෙන මවුපියන් ද ඔවුන් කියන කියන දේ විශ්වාස කරමින් දරුවන් සොයන්නට වූයේ දරු දුක උහුලාගත නොහැකි නිසා ය.“අපි ඒ කතා පිළිනොගත්තත් විමර්ශන කටයුතු නිසා අපි ඒ පැත්තත් සොයා බැලුවා. ඒ නිසා අපි දරුවන්ගේ අතුරුදන්වීම ගැන අවට ඇති පොලිසිත් දැනුවත් කළා...ඔය අතරතුරේදී තමයි ගෙදරක ඉඳලා කැලේ පැත්තට වෙන්න මීටර් එකසිය පනහක් දුරින් ගලක් අසල කුඩා ලේ පැල්ලමක් සොයා ගන්නට පුළුවන් වුණේ...”අපි එතනින් නතර වුණේ නැහැ...නිල සුනඛයන් ගෙනාවා. කුඩා ළමයා දහඩිය කියල අම්මට ගලවලා දුන්න ටීෂර්ට එක නිල සුනඛයන්ට ඉව කරන්න දීලා ඒ ඔස්සේ හෝඩුවාවක් ලබාගන්න කටයුතු කළා... ඒත් කිසිදු හෝඩුවාවක් ලැබුණේ නැහැ...දහසය වැනිදා ද ගෙවී ගියේ දරුවන් පිළිබඳ කිසිදු තොරතුරක් නොමැතිව ය. බොහෝ පිරිස් පොලිසියටට දොස් නගන්නට පටන් ගත්හ. දරුවන් සොයා ගැනීම ගැන පොලිසියේ උනන්දුවක් නැතැයි සමහරු පැවසූහ.ඒත් ඉන් නොසැලුණු නිලධාරීහු විමර්ශන කටයුතුවල සුපුරුදු ලෙස නිරත වූහ. සියලු විමර්ශන ගාල්ල කොට්ඨාස බාර ජ්‍යෙෂ්ඨ පොලිස් අධිකාරි කීර්ති ද සිල්වා මහතාටත් දකුණු දිසා බාර නියෝජ්‍ය පොලිස්පති ජගත් අබේසිරිගුණවර්ධන මහතාටත් දැනුම් දෙනු ලැබිණි.“පොලිසියට තොරතුරු ඉබේ පහල වෙන්නේ නැහැනේ. හුඟක් මහන්සිවෙලා පරීක්ෂණ කරන්න ඕනෑ. මිනිස්සු නොදැන නොයෙකුත් කතා කියනවා... අපි නිකම් ඉන්නේ නැහැ... සාක්කි තියෙන්න ඕනෑ... හරියටම අපරාධකාරයා කව්ද කියලා හොයාගන්න.මම කිව්වා. තවත් සියයක් විතර ගෙනල්ලා නැවතත් මුළු ගමත් කැලයත් සෝදිසි කරන්න කියලා...විමර්ශන අධික්ෂණය කළ නියෝජ්‍ය පොලිස්පති අබේසිරි ගුණවර්ධන මහතා කීවේ ය. යළිත් දරුවන් සොයා ඒ අව ප‍්‍රදේශය සෝදිසි කරන ලෙස අක්මීමන පොලිස් ස්ථානාධිපතිවරයාට නියෝග කළ නියෝජ්‍ය පොලිස්පතිවරයා ඒ සම්බන්ධයෙන් තමාට සවිස්තර වාර්තාවක් ලබාදෙන ලෙස ද කීවේය. ඒත් කිසිදු තොරතුරක් නොලැබිණි. දහ හත් වැනිදාට පහන් වූයේ ද දරුවන් පිළිබඳ කිසිදු හෝඩුවාවක් නොමැතිව ය.ඔය අතරතුර දී තමයි අපේ සාජන් මහත්තයෙකුට තොරතුරක් ලැබුණේ කෙනෙකු දුරකථනයෙන් තවත් කෙනෙකුට කී කතාවක් ගැන...” පොලිස් ස්ථානාධිපතිවරයා යළි කතාව ඇරැඹුවේ ය.“අරක ගඳ ගහනවා... එතැනින් වෙනත් තැනකට... ඔන්න ඔය වගේ කතාවක්... මේ පිළිබඳව දැනගන්නට ලැබුණේ සැරයන් සෝමපාල (1691) ට ය.දුරකථන ඇමතුම ගත් තැනැත්තා අතුරුදන් වූ කුඩා දරුවා කවීන්ගේ නිවෙසට ගෙවල් දෙකක් පමණ පහළින් පදිංචිව සිටි අයෙකි. සැරයන්වරයා මේ බව ස්ථානාධිපතිවරයාට දැනුම් දුන්නේ ය.“ඒ අනුව අපි කි‍්‍රයාත්මක වුණා... අදාළ පුද්ගලයාගේ නිවෙස අසල වගේ ම ඒ අවට ඈතින් වූ සියලු වළවල් හා ළිං සෝදිසියට ලක් කළා... දරුවන් මරලා කොහේ හරි වළ දමා ඇතැයි කියන සැකය මත... එතකොට තමයි ඒ පුද්ගලයාගේ නිවෙසට පහළින් මීටර් සියයක් විතර දුරින් තිබුණු අතහැර දැමූ වළ සෝදිසියට ලක් කළේ...”සෝමපාල හා ලයනල් සැරයන්වරුන් සමඟ කි‍්‍රෂාන්ත රාලහාමිත් ආරක්ෂක සහායක සංජීවත් ඊට එක්වූහ. වළ උඩ තිබු කළු ගල ඉවත් කරන්නට ඔවුහු දැඩි වෙහෙසක් ගත්හ.“අඩියක් දෙකක් විතර වළ හැරුවා... එකපාරටම පස් උඩින් මොකක්දෝ දෙයක් මතුවුණා. තව ටිකක් හාරද්දි අපට තේරුණා ඒක බයිසිකලයක රෝදයක් බවට... බයිසිකලය වළෙන් ගොඩට ගැනීමත් සමග කාගේත් සිත්වල හටගත්තේ සැකයකි.දරු දෙදෙනාත් මේ වළේ ම ඇතැයි නිලධාරීහු සැක කළහ. ඉවතට ගත් බයිසිකලය වටා නිල මැස්සන් පොදිකන්නට වීමත් සමඟ වළෙහි කුණු වූ කිසිවක් ඇති බවට තිබූ සැකය තව තවත් වැඩි විය.“අපි ඒ මොහොතේම මේ බව මහේස්ත‍්‍රාත්තුමියටත් සහකාර පොලිස් අධිකාරීවරයාටත් දැනුම් දුන්නා.” හවස හතරයි තිහට පමණ ඔවුන් පැමිණීමත් සමඟ කුණු වළ යළි හැරීම සිදුවිය.“වළ උඩට වැටුණු පස් තට්ටුව ටිකෙන් ටික අයින් කරද්දි දරුවකුගේ කකුලක් මතුවුණා. අපිට තේරුණා මෙතන දරුවකුගේ සිරුරක් ඇති බව. ඒ නිසා පස් ටික අතින් ඉවත් කරමින් සිරුර පාදා ගත්තා... එතන තිබුණේ අතුරුදන් වුණු ගැහැනු දරුවාගේ අප‍්‍රාණික වූ සිරුර...”සොයාගත් සිරුර දස හැවිරිදි තම දියණිය තනුජාගේ බව ඇගේ පියා සැණෙකින් හඳුනාගත්තේ මහ හ¾ඩින් හඬා වැලපෙමිනි. මහේස්ත‍්‍රාත් පරීක්ෂණයෙන් අනතුරුව සිරුර කරාපිටිය රෝහලට රැගෙන ගියේ පශ්චාත් මරණ පරීක්ෂණය සඳහාය. දරුවාගේ සිරුර පුරා පිහි ඇනුම් දොළහක් පමණ විය.“පුංචි දැරියගේ සිරුර හමුවුණාට පස්සේ අනිත් පිරිමි දරුවාටත් කරදරයක් කරලා ඇතැයි යන සැකය මත අපි ඒ වළ තවත් අඩි දහයක් විතර හැරුවා. ඒත් එතන වෙනත් කිසිවක් තිබුණේ නැහැ...” ස්ථානාධිපතිවරයා පැවැසීය.දස හැවිරිදි තනුජාගේ මළ සිරුර සොයා ගැනීමෙන් පසු අනෙක් දරුවාට වූ දේ සොයා ගැනීමට නොහැකිවීම පොලිසියට මෙන්ම කාටත් ප‍්‍රශ්නයක් විය. ගම පුරා තව තවත් කටකතා පැතිර ගියේය. පුංචි කවින්ට අත්වූ ඉරණම සොයා පොලිසිය යළි පරීක්ෂණ ඇරැඹීය.“ගැහැනු දරුවාගේ සිරුර දමා තිබූ වළ සහිත ඉඩම අයිතිව තිබුණු කෙනා කියන ් ඒ වන කොටත් නිවෙසින් අතුරුදන්ව හිටියේ... ඔහුගේ පුතකු අපි මේ ගැන ප‍්‍රශ්න කරන්න සැකපිට අත්අඩංගුවට ගත්තා...”සැකකාර පුතා පොලිසියට ගෙනත් ප‍්‍රශ්න කළ ද ඔහුගෙන් කිසිදු තොරතුරක් ලබාගත නොහැකි විය.නිලධාරීහු ද නොයෙකුත් තරවටු කරමින් ඇත්ත දැනගැනීමට උත්සාහ කළහ.උදෑසන වන විට හොඳටම හෙම්බත්ව සිටි සැකකරු ඔහු දන්නා දේ කීවේය. ඒ අනුව ඊට කිලෝමීටරයක් පමණ ඈතින් පිහිටි ගල්කොරියක් අසල පෝර උරයක බහා කැලයට විසිකර තිබු පුංචි කවින්ගේ මළසිරුර සොයා ගැනීමට පොලිසියට හැකිවිය.පුංචි කවින්ගේ සිරුර පුරා ද පිහි ඇනුම් පහරවල් විය.උල් ආයුධයකින් පහරදීම නිසා පුංචි කවින් මිය ගොස් තිබුණු බව වෛද්‍ය මතය විය.ඔහුගේ හිස්කබල ද කැඩී තිබුණේය.පොලිසිය මේ සම්බන්ධයෙන් සැකකරු ගෙන් තවදුරටත් ප‍්‍රශ්න කළේය.“කවීන්ගේ තාත්තත් එක්ක තමයි සර් මගේ ආරවුල තිබුණේ... දවසක් බයිසිකලේ හරස් කළා කියලා මිනිහා මට හොඳටම ගැහැව්වා. එදා මම හිතාගත්තා කවදාහරි දවසක මම උඹෙන් පළිගන්නවා කියලා...”පළිගැනීමේ දවස උදාවූයේ අවුරුදු දාට පහුවැනිදාය. සැකකරු කි‍්‍රයාත්මක විය. පාන් කපන පිහිය ඉණේ සඟවා ගත්තේය.“පුතේ එන්න ඉත්තෑවෝ පෙන්නන්න...” සැකකරු බයිසිකලේ පැදගෙන එන පුංචි කවීන්ට කීවේය. පුංචි කවින් සැකකරුගේ බහට රැවටුණේය. ඒ පිටුපස මේ කිසිත් නොදත් තනුජාය. ඇය ද කවින් පසුපස ගියේ වත්තට පැමිණි ඉත්තෑවන් දැකගන්නටය.“බයිසිකලේ වැසිකිළිය පිටුපස තියලා මම එයාලා කැලෑවට එක්කගෙන ගියා...”සැකකරු පොලිසියට කීවේය. කිසිත් නොදත් කිරිසප්පයෝ ඔහු පසුපස වූහ. කවීන්ගේ ඉරණම විසඳීමට වැඩි වේලාවක් ගත නොවීය. මෙය දුටු පුංචි තනුජා බියට පත්වූවාය. ඇය දිවයන්නට සැරසුණාය.“මෙහෙ වරෙන්...”“මම මගේ සරමෙන් පටියක් ඉරලා එයාගේ කකුල් දෙක ගැට ගැහැව්වා. ඉන් පස්සේ...”ඒත් සමඟම ඉහළට එසවුණු උල් පිහිය ඇය ද සදා නින්දට පත් කළේය.“ඉන් පස්සේ මිනිහා දරුවන් දෙන්නාගේ සිරුරු ඊට පහළින් තිබුණු කුණු වළට දැම්මා... ඊට උඩින් පුංචි කවීන් පැදගෙන ආව බයිසිකලෙත් දාලා පස් දාලා වැහුව්වා...”වළ වසමින් සිටි තැනට සැකකරුගේ පියා පැමිණියේ ඔය අතරතුරය.ඉන් පස්සේ යකඩයක් අරගෙන වළ උඩ තිබුණු පස් කණ්ඩිය කඩලා වළට පස් දාන්න උදව් වුණා. වළ උඩට ගලක් අතහැරලා දැම්මා. ළමයින්ට ඇනපු පිහිය කැලේ කොස් ගහක කුහරයක් අස්සේ හැංගුවා සර්...”දරුවන්ගේ සිරුරු වළ දැමු ස්ථානයේ නිලමැස්සන් රොක්වීමත් ඒ අසලින් දුගඳක් මතුවීමත් නිසා සැකකරු ටිකක් කලබලයට පත්විය.“පස්සේ උඩ තිබුණු ගල පොඩ්ඩක් තල්ලු කරලා පොඩි ළමයාගේ සිරුර පෝර උරයක දාල කන්ද පැත්තට ගෙනිහින් විසි කළා.”ප‍්‍රධාන සැකකරු දරුවන් මරා දැමීම සඳහා උපයෝගී කරගත් උල් පිහිය සොයා සැකකරු ද රැගෙන පොලිස් කණ්ඩායමක් කැලෑ පෙදෙසට පිවිසියහ. එසේ යද්දි සැකකරු පොලිස් නිලධාරීන්ට අත්බෝම්බයක් එල්ල කිරීමට උත්සාහ දරා ඇත. එහිදී පොලිසිය කළ වෙඩි තැබීමකින් පසු සැකකරුට වෙඩි වැදී ඇති අතර රෝහලට ඇතුළත් කිරීමෙන් පසු ඔහු මරණයට පත් වී ඇත.මේ අතර ඒ වන විටත් අතුරුදන් ව සිටි සැකකරුගේ පියා කිසියම් පිරිසක් විසින් පහරදී මරා දමනු ලැබ කොට්ටව රක්ෂිතයේ දමා තිබියදී සිරුර යක්කලමුල්ල පොලිසියට හමුවී තිබේ.“දරුවන් ගැන මව්පියන් මීට වඩා සෙවිල්ලෙන් ඉන්න ඕනැ. මෙය මව්පියන්ටත් හොඳ පාඩමක්.” මේ පිළිබඳ අදහස් දැක්වූ දකුණ දිසා බාර නියෝජ්‍ය පොලිස්පති ජගත් අබේසිරිගුණවර්ධන මහතා අවධාරණය කළේය.කීර්ති මෙන්ඩිස් පිංතූර - දුෂ්මන්ත මායාදුන්න</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=as0904261</link>
    <topic>වෙඩි හඬ පරදා සාමය පතා ආ ‘අපි යහළුවෝ’</topic>
    <author>රූපාන්ති බුලත්සිංහල ඡායාරූප - සුදම් ගුණසිංහ</author>
    <content>වෙඩි හඬ පරදා සාමය පතා ආ ‘අපි යහළුවෝ’පහළොස් වසරක සිට අලි එළවන සිරිල්නෙළුම් විලගුරු සේවයේ රසකතාමිනිත්තුවක කතාවක්පංචේන්ද්‍රියන් සංවර කර ගැනීමට පෙර සිත සංවර කරගත යුතුයිමරණය මරා යළි උපන් තරුණියආගම් ජාති බේද සියල්ල අමතක කර දමා මව්පියන් පිරිවරාගෙන පොඩිත්තන් කැලණියේ විද්‍යාලංකාර පිරිවෙනට එක් වූයේ අවුරුදු සතුට බෙදාගන්නා අටියෙනි. උතුරු දකුණු මිතුරුකම් දෙකඩ කළ යුද්ධය සෑම මිනිස් ජීවිතයකටම සාපයක් වී හමාරය. අවුරුදු 30කටත් වඩා කාලයක් දකුණේ මිනිසුන් උතුරේ මිනිසුන් වෙන් කළ යුද්ධය මිනිසුන්ට බොහෝ දේ අහිමි කළේ සිත්පිත් නැති ආකාරයටය. ආදරය වෙනුවට වෛරය මිනිස් සිත් සතන් වෙලාගත්තේ නිරායාසයෙනි. අම්මා තාත්තා, සහෝදරයා නැතිවීමෙන් නැඟෙන දුක්මුසු අෙඳ¤නා නිමක් නොමැතිව වාතලයට මුසුවේ. අපිට අපේම නෑසියන් අහිමි කළ යුද්ධය තවත් නම් එපා යන්න හැමදෙනාගෙම ප‍්‍රාර්ථනාවයි. සාමය සමඟිය වර්තමානයේ වචනවලට පමණක් සීමා වී තිබේ.නොයෙක් ගී කවි සාමය උදෙසා පබැඳුණත්, තිරසාර සාමයක් උදාකර ගැනීමට නම් අප හැමදෙනාම වෙහෙසිය යුතුය. සාමය රටට උදාකර ගැනීමට පෙර අප තුළ සාමය ඇති කරගැනීම වැදගත්ය. ආදරය, අනුකම්පාව අහිමි උතුරේ අපේම සහෝදරයන්ට නැතිවූ ළෙන්ගතුකම් නැවත අලුත් කරගැනීමට පසුගියදා අනගි අවස්ථාවක් උදාවිය. යුද බියෙන් තවමත් පීඩාවිඳින දරුවනට අහිමි සතුට ළඟාකර දීම මේ සත්කාර්යයෙහි අරමුණය.ජීවිතයේ කිසිදිනක කොළඹ නොදුටු වාලච්චේන ප‍්‍රදේශයේ පදිංචි 300කට අධික පිරිසක් පසුගියදා කොළඹ අසිරිය සියැසින් දැකගැනීමට පැමිණියහ. විවිධ වයස් පරතරවල උදවිය මෙම සංචාරයට එක්ව සිටියහ. උතුර වෙනමයි, දකුණ වෙනමයි කිව්වත් අපි හැමෝම එකම දේශයක දරුවන් බව ඔවුන්ට වටහාදීම අවශ්‍යය. මෙතෙක් වෙන්වී බියෙන් සැකෙන් ජීවත් වූ ඔවුන්ට කොළඹ පැමිණීම විජයග‍්‍රහණයකි. මේ වෙනුවෙන් ඔවුන් උනන්දු කළේ, ජනවාර්ගික සමඟිය සඳහා වන ළමා පදනම සහ ශ‍්‍රී ලංකා මෙතෝදිස්ත සභාවේ කිරාන් සහ පෙතියාගොඩ දේවස්ථානයයි. කොළඹ පැමිණි මේ ගමනේදී ඔවුහු කැලණිය විද්‍යාලංකාර පිරිවෙනට ද ගොඩවැදුණහ.එහි පැමිණි ආගන්තුකයන් සුහද සිතින් පිළිගත්තෝ දහම් පාසල් දරු දැරියෝය. භාෂාව වෙනස් වුවත්, ජාතිය වෙනස් වුවත් ඔවුන් අපේමය. කාලාන්තරයක් දුරස්වී තිබුණ ළෙන්ගතුකම් නැවතත් අලුත් විය. තමන්ට හැකි පමණින් ආගන්තුකයනට සංග‍්‍රහ කිරීමට ඔවුහු අමතක නොකළහ. බොහෝ කලකින් දුටු නෑසියන් ආදරයෙන් පිළිගැනීමට අපේ දරු දැරියෝ පෙළ ගැසුණහ.වාලච්චේනෙන් පැමිණි සහෝදර ජනතාව පිළිගනු ලැබුවේ අෂ්ඨක හා ජයමංගල ගාථා ගායනා කර සුභාශිංෂන පැතීමෙනි.”ඒ 9 පාර අවහිර වුණත්, යාල්දේවිට යන්න බැරිවුණත්, තවමත් නුඹලා අපට අමතක නැහැ දරුවනේ. අපි හැමෝම අන්‍යොන්‍ය අවබෝධයෙන් අපේ රටේ සංවර්ධනය උදෙසා පෙළ ගැසිය යුතුයි. අපේ සිත් තුළ කරුණාව, මෛති‍්‍රය සහජීවනය දියුණු කරගත යුතුයි.ඔබේ අනිත් සහෝදරයා සමඟ එක්ව වැඩ කිරීමට පුරුදු පුහුණුවීම ඉතාමත් වැදගත්ය. මම මගේ නොව අපි අපේ යන හැඟීමෙන් කටයුතුª කිරීමට සිත තබා ගැනීම වඩාත් උචිත” යැයි මෙහිදී පිළිගැනීමේ කතාව කළ මහා චාර්ය කුඹුරුගමුවේ වජිර හිමියෝ පැවසූහ.කැලණියේ විද්‍යාලංකාර පිරිවෙනේදී භික්ෂූන් වහන්සේ අතින් සංග‍්‍රහ ලබමින්මෙතෙක් දකුණ නොදුටු තරුණ තරුණියෝ බොහෝ දෙනා මේ සංචාරයට එක්ව සිටියහ. යුද්ධයෙන් ඔවුන්ට ඉතිරිවූයේ සුන්බුන් හා මතක සටහන් පමණි. දේශයට උරුම වූයේ නිරන්තර මර බිය පමණි.ලැබෙන ඉසිඹුව පොඩිත්තන්ට මෙන්ම වැඩිහිටියන්ට ද සැනසිල්ලකි. එහෙත් ඔවුන්ට කොයින්ද එතරම් සතුටක්? හැම තිස්සෙම බිම්බෝම්බ, වෙඩිහඬ ඔවුන්ගේ බිය දෙගුණ තෙගුණ කරයි. උතුරේ පොඩිත්තන් කැටුව දකුණේ නෑදෑයෝ මීළඟට පියනැඟුවේ දෙහිවල ජාතික සත්ත්ව උද්‍යානයටය. ලැබුණු නිදහසේ ප‍්‍රීතිය භුක්ති විඳිමින් ඔවුහු කෙළිදෙලෙන් එහාට මෙහාට දුව පැන්නහ. නිදහස කෙතරම් භාග්‍යයක් ද? පුංචි දරු දැරියන් ගේ සතුට මව්පියන්ට ද ගෙන දුන්නේ සැනසිල්ලකි.වාලච්චේන කිරාන් සිට පැමිණි නාගේස්වරම් සැරනියා කොළඹ පැමිණියේ පළමු වතාවටය. මේ සංචාරය ඇයට ගෙන දුන්නේ අලුත් අත්දැකීමකි. “මම වාලච්චේනේ කිරාන් මහා විද්‍යාලයේ ඉගෙන ගන්නේ. මම කොළඹ ගැන අහලා තියනවා. ඒත් කවදාවත් කොළඹ ඇවිල්ලා නැහැ.ඉස්කෝලෙ පාඩම්වලදි කොළඹ ගැන ගුරුතුමිය කියලා දෙන කොට මම ආසාවෙන් අහගෙන ඉන්නවා. එහෙත් මෙහෙ එන එක නම් අපට සිහිනයක්. මම දැකපු සිහිනය අද සැබෑවුණා. අලුත් යාළුවො මට මුණගැසුණා. අපි ගොඩක් විනෝද වුණා” යැයි සැරනියා පැවසුවාය.ඔවුන්ට අහිමි ළමා කාලය නැවතත් ළඟා කර ගැනීමට ඔවුහු පෙරුම්පුරති. මේ ගමනේදී ඔවුනට සත්ත්ව උද්‍යානයේදී කිචි බිචි ගාන කුරුල්ලන් ගේ නාදය ඇසීමටත් කවදාවත් නොදුටු සතුන් දැකගැනීමටත් ලැබිණි. ඒත් ගමේදී නිරන්තරයෙන්ම ඔවුන්ට අසන්නට ලැබුණේ වෙඩි හඬය. තමන්ගේම සොහොයුරන්ගේ විලාපයය.විද්‍යාලංකාර පිරිවෙනේ දී දමිළ දරුවන් පිළිගනිද්දීකිරාන් විද්‍යාලයේ හත්වැනි ශ්‍රේණියේ අධ්‍යාපනය ලබන තිරනාකරසි ජොයිසි තමන් ගේ අත්දැකීම් මෙසේ විස්තර කළාය.”යුද්ධය අපිට බොහෝ දේ අහිමි කළා. මං නම් යුද්ධයට හරිම බයයි. අධ්‍යාපනය වුණත් හදාරන්න ලැබුණේ බයෙන් බයෙන්. මේ වගේ විනෝද චාරිකා නම් අපට යන්න ලැබෙන්නෙ නැහැ. මං කොළඹ ගැන අහලා විතරයි තියෙන්නෙ. කොළඹ ගැන විවිධ චිත‍්‍ර මවාගෙන හිටියා. අපි එක සීමාවකට විතරක් කොටුවෙලා හිටියා.අපේ ජීවිතවලට සතුට ආවේ කලාතුරකින්. අපිත් ආසයි බයක් සැකක් නැතුව දුවලා පැනලා සෙල්ලම් කරන්න. මෙහේ අය ගොඩක් හොඳයි. අපිට හොඳට සංග‍්‍රහ කළා. අලුත් යාළුවො ගොඩක් මුණගැසුණා. ගෙදර හැමදෙනාම මාත් එක්ක ආවා”9 ශ්‍රේණියේ අධ්‍යාපනය ලැබූ නාගේස්වරම් පවනියා තමන්ගෙ සතුට මේ අයුරින් ප‍්‍රකාශ කළාය. “මේ අවස්ථාව අපිට ලබාදුන් හැම දෙනාටම මං ස්තුති වන්ත වෙනවා. අපේ ජීවිතේ ගමටම කොටුවෙලා ඉස්කෝලෙ යනවා. ගෙදර යනවා. හරිම ඒකාකාරීයි ඒත් මේ විදිහෙ වෙනස් චාරිකා පැමිණීමෙන් අපේ ජීවිතයට දැනුමක් වගේම විනෝදයත් ලැබෙනවා. අපිත් ආසයි සතුටුවෙන්න, අලුත් යාළුවො අඳුන ගන්න.”නාගේස්වරම් සැරනියාතිරනාකරසි ජොයිසිනාගේස්වරම් පවනියාකන්දලිංගම් සහාඇගේ වදන් පෙළ තරමක් හැඟීම් බර විය. නොලැබෙතැයි සිතූ ලොවකට අනපේක්ෂිත ලෙස පියවර තැබූවෙකුට සිතේ ඇතිවෙන ජයග‍්‍රහණයක් ඇය තුළ ඇතිව තිබූ බව නම් නිසැකය. දොම්නස පහවී සොම්නස මුදුන්පත් වූ දීප්තිමත් බවක් ඇගේ නෙත් සඟලේ සනිටුහන් වී තිබුණි.කලා අංශයෙන් උසස් පෙළ හදාරන කන්දලිංගම් සභා දකුණේ සංචාරය පිළිබඳ අදහස් දැක්වූයේ මෙලෙසය. “සිංහල, දෙමළ අපි හැමෝම එකම රටක එකට සමඟියෙන් ඉන්න ඕනෙ. වාද බේද ඇති කරගෙන ඉදිරියට යන්න බැහැ. හැමෝම එකට එකතු වෙන්න ඕනෙ. මේ ගමන මට අලුත් අත්දැකීමක්. සිංහල භාෂාව, දෙමළ භාෂාව විතරයි අපි දෙගොල්ලො අතර තිබෙන වෙනස්කම. සහෝදරත්වයට භාෂාව ප‍්‍රශ්නයක් කරගන්න ඕනෙ නැහැ.අපි එකිනෙකා, එකිනෙකාගෙ අදහස් තේරුම් ගන්න ඕනෙ. මං හිතන්නෙ ඒක තමයි වැදගත්ම දේ. මේක බොහෝදෙනෙකුට අමතක වෙනවා. මේ නිසාම තමයි අද ගැටලු ඇතිවෙන්නෙ. හැමදාම ප‍්‍රශ්න කියලා බැහැ. අපි හැමෝම එකට එකතු වෙන්න ඕනෙ මේ සංචාරය මගේ ජීවිතයට අලුත් සතුටක් ගෙනාවා. මට ඒ සතුට වචනවලින් කියලා නිම කරන්න බැහැ.දකුණේ මිතුරන්ගේ ඇරයුම පිළිගෙන උතුරෙන් දකුණට ආ සහෝදරයන්ට තමන් ලත් අත්දැකීම් වචනයෙන් විස්තර කිරීමට අසීරු තරම් සුන්දර බව ඔවුන්ගේ කතා විලාසයෙන් පසක් විය.උතුරට, දකුණට, කන්ද උඩරටට ආවේණික විවිධ නැටුම් ශිල්ප බොහෝ තිබේ. අප සතු නර්තන අංග මෙතෙක් ඔවුන් නරඹා නැතුවට සැක නැත. දෙපිරිසේ සංස්කෘතික කලාමය රසවත් බව උද්දීපනය වන පරිදි සකස් කළ සංස්කෘතික අංගයන් ඉකුත් 18 වැනිදා පෙතියාගොඩ මෙතෝදිස්ත දෙව්මැදුරේදී සූදානම් කර තිබිණි. “අපි යාළුයි” යනුවෙන් මෙය නම් කර තිබුණි. කුමන ජාතියකට ආගමකට අයත් වුවත් කලාරසය භුක්ති විඳීමට ඕනෑම කෙනෙකුට හැකියාව තිබේ.උතුරේ දරුවෝ නොයෙක් නර්තන හා ගීත දකුණේ දරුවන් වෙනුවෙන් ඉදිරිපත් කළහ. දකුණේ දරුවෝද තමන්ට ආවේණික රංගන නිර්මාණ ඔවුන් හමුවේ රඟ දැක්වූහ. ශ‍්‍රී ලංකා යුද හමුදාවේ 7 වැනි රෙජිමේන්තුවේ රැව් ගී සංගීත කණ්ඩායම සංගීතය සැපයීමෙන් දායක විය. මේ සඳහා ශ‍්‍රී ලංකාවේ ප‍්‍රමුඛ පෙළේ කලාකරුවෝ පිරිසක් ද සහාය වූහ. උතුරු, දකුණු ළමයි එකම වේදිකාවක තම ශිල්ප ක‍්‍රම රඟ දැක්වීම දුටුවන්ගේ නෙත් සිත් වසඟයට ගත්තේ නිරායාසයෙනි.හැමදෙනාගෙම සිතුම් පැතුම් එකය. ඔවුන් හැමෝටම අවශ්‍ය සාමයෙන් සතුටින් එකම නිවහල් දේශයක ජීවත්වීමටය. යුද්ධයේ අඳුරු කඩතුරු ඉරා සාමයේ හිරු පායන්න ආසන්නය. එවන් වකවානුවක උතුරු දකුණු අපි හැමෝම එකට එක්වීම ජාතියේ අවශ්‍යතාවකි.යුද්ධයේ කර්කශක බව පලවා සාමයේ සරු සාරවත් බව උදාකිරීමට දැන් හෝරාව පැමිණ ඇති බව සරත් හෙට්ටිආරච්චි පියනම සහ ඉන්දිකා සංජීවනී ප‍්‍රනාන්දු විසින් රචිත සාමයේ ගීතය නම් කෘතියෙන් පසක් කර දී ඇත.  දරුවන් තුරුල් කරගෙන අපිජීවිතය මේ යැයි කියා දෙන්නෙමුචූටි කුරුල්ලෙකු මෙන් තටු සලමින්ගෙවී ගිය සුන්දර ජීවිතයකාට කියන්න ද හද දවන මේ දුකසියලු තැන එක ලෙස දලු දමනදුක් ගින්දරයුද්ධය නම් සැබැවින්ම දුක් ගින්දරකි. සාමය සහෝදරත්වය ගිලිහී යන යුද්ධය නිමාවෙන දිනය කවදාද යන්න උතුරේ ඔවුහු ද බලා සිටිති.රූපාන්ති බුලත්සිංහල ඡායාරූප - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=as0904262</link>
    <topic>පහළොස් වසරක සිට අලි එළවන සිරිල්</topic>
    <author>උපාලි සමරසිංහ ඡායා - විමල් කරුණාතිලක</author>
    <content>වෙඩි හඬ පරදා සාමය පතා ආ ‘අපි යහළුවෝ’පහළොස් වසරක සිට අලි එළවන සිරිල්නෙළුම් විලගුරු සේවයේ රසකතාමිනිත්තුවක කතාවක්පංචේන්ද්‍රියන් සංවර කර ගැනීමට පෙර සිත සංවර කරගත යුතුයිමරණය මරා යළි උපන් තරුණියඅලි එළවා යන දසුනක්අලි ඇතුන්ගේ ලෝකයේ චමත්කාරය හා ශෝකජනක ඉරණම ගැන මම කොතෙකුත් ඔබට කරුණු කියා ඇත්තෙමි. ඒත් පැල්වත්ත සීනි සමාගම් භූමියට අදාළ අනුවේදනීය මේ කතාව මා ඔබට හෙළි කරන්නේ පළමුවැනි වරටය. බුත්තල වැල්ලවායෙන් එහා මොණරාගලට කිට්ටු වේරගල පැල්වත්ත අදින් දශක දෙක තුනකට එහා මුළුමනින් ම වන සතුන්ගේ පාරාදීසයකි. නටන මොනරුන්ගෙන් හා සියොතුන්ගෙන් මෙන් ම මනහර මුව පොව්වන්ගෙන් ද යුත් ඒ මහ වනයේ සැබෑ අයිතිකරුවන් වූයේ අලි ඇත්තුය.දූලි නඟමින් දඟ කරන අලි පොව්වන්ගේ දඟකාරකම් මෙන් ම මහා ගර්ජනා නඟන අලි ඇත් සමූහයා ගේ කුංචනාදයෙන් ද ඒ වන ගැබ නිබඳ ගිගුම් දුන්නේය. 1981 වසරට උඩදී ඇත්තෙන් ම මේ පැල්වත්ත සීනි සමාගම් භූමිය මහා වනගත පෙදෙසකි. මහ වනයේ හෙක්ටයාර් 56,000 භූමි භාගයක මහා රූස්ස ගස් බහුජාතික සමාගමක් වෙනුවෙන් කෙඳිරිගාමින් බිම ඇද වැටුණේ ගැමියන්ගේ හදවත් කම්පා කරවමිනි.එහි කැදලි ගසා එතෙක් කෙළි දෙලෙන් සිටි සුන්දර කුරුලු රංචු ඈතින් ඈතට පලා ගිය අතර ඔවුනගේ කුඩා බිත්තර පරදේශක්කාරයන්ගේ රස අහරක් ද වීය. කතරගම දේවාලයට අයත් ඉඩම් හා රජයේ ඉඩම් අක්කර ගණනාවක් ද මේ සීනි සමාගම් භූමියට යටත් විය. එම කැලෑවේ සිටි අලි, ඇත්, මුව, ගෝන, මී මිනි, සා, වලස් ඈ සිවුපා ගණයා ද කුරුල්ලන් ද විවිධ උපක‍්‍රම යොදා එළවා තනිකර මුඩු බිමක් නිර්මාණය කළේ මේ අතරය. එක දිගටම වැවී තිබුණු බුරුත, නුග, බෝ, නා ගස් එතැනම පෙරළා පස්වලට වසා දැම්මේ එම කඳන්වලින් ද ප‍්‍රයෝජනයක් නොගෙනය.වේරගල ගැමුණුගම පදිංචි ලසන්ත පුරගේ පි‍්‍රයන්ත මේ සීනි සමාගමේ කාර්මිකයෙකි. මේ වනපෙත චාරිකාවේදි හමුවූ හෙතෙම ඉතා කැමැත්තෙන්ම අපට එහි ඛේදාන්තය හෙළි කළේය.අලි එළවන්නකු වූ වගාරක්‍ෂක සිරිල් ශාන්ත”එදා මේක අමු මුකලාන. බුරුත, බෝ, නා, කළුවර පවා පිරුණු කැලේ. අලි ඇතුන්ගේ නිජ භූමිය. උන්ට අවශ්‍ය ගහකොළ, වතුර හැමදේම මේ පෙදෙසේ තිබුණු නිසා උන් හරිම කැමැත්තෙන් මෙහි උන්නේ. 1984 දි මේ සමාගම ආරම්භ කරනකොට වගා ආරක්‍ෂක අංශය කියලා එකක් පිහිටුවා ගත්තා. ඒ වෙනකක් නිසා නොවෙයි. මෙහි හිටපු අලි නැවත නැවත මෙහි ගාටන්න ගත්තා. දැන් මේ අලි එළවන එකට තමයි වගා ආරක්‍ෂකයො කියන්නෙ. අවු. 25 ක් පහුවෙලත් තවමත් අලි මෙහි එනවා. උන් එන්නෙ උගෙ නිජ භූමියට. මේ අලි නැවත පන්නන එක බලන් ඉන්න බෑ.හරිම දුකයි. රස්සාවක් නැති කමට අපේ කොල්ලොම මේ වැඩේ කරනවා. විශේෂිත ට‍්‍රැක්ටර්වල නැගලා මේ වැඩේ කරන්නෙ. ඇතුළෙ ඉන්න අයට පහර දෙන්න අලියට බෑ. මේ දැවැන්ත ට‍්‍රැක්ටරවලට ගැහුවොත් හොෙඩ් කැපෙනවා. තුවාල වෙනවා. ඒ නිසා හොඬය ට‍්‍රැක්ටරයෙ ඉස්සරහට තියාගෙන අඬනවා මේක බලන්න වටින වැඩක්... පි‍්‍රයන්තගේ කතාව මගේ හිතට ඇතුළු කළේ එවැනි වගා රක්‍ෂකයකු සොයා යාමටය. ඔහුට මේ පිළිබඳව මහත් අත්දැකීම් ගොනුවක් තිබෙන්නට පුළුවන. අපි ඔහුගේ උදව්වෙන් වසර 15 ක් අලි එළවන්නෙකු ලෙස කි‍්‍රයා කරන සීනි සමාගමේ වගාරක්‍ෂක අංශයේ වීරසිංහ මුදියන්සෙලාගේ සිරිල් ශාන්ත කුමාර සොයා බුත්තල ගැමුණුගම පීරමින් ඇතුළට ගියෙමු.අවුරුදු තිස් දෙකක් වයසැති මේ මිනිසා අලි එළවීමට මුලින්ම ගියේ අවු: 17 ක ගැටයා කාලෙදීය. ජීවිතයත් මරණයත් අතර කරන මේ රස්සාව ගැන ඔහු මෙසේ හෙළි කළේය.මේක හරිම භයානක රස්සාවක් මහත්තයො. මාත් එක්ක තව 20 ක් විතර කොල්ලො මේ වගාරක්‍ෂක අංශයේ ඉන්නවා. අලි මෙහෙන් සමාගම්කාරයො එළෙව්වට උන් මෙහෙටමයි එන්නෙ. මේකට අපට විශේෂ වාහන කීපයක් තියෙනවා. විශාල රෝද තියෙන දැවැන්ත ට‍්‍රැක්ටර් මේ අලි මෙහෙයුමට යන්නෙ. ඒ වගේ ඉතා දුර වදින විදුලි ලාම්පු තියෙනවා. හුඟාක් වෙලාවට රාති‍්‍රයට තමයි රස්සාව කරන්නට වෙන්නෙ. රෝද දෙක අතරේ තියෙන තට්ටුවෙ සැඟැවිලා අප යන්නෙ.අලි එළවන විශේෂිත ට‍්‍රැක්ටරඅලි ඉන්න ඉසව්ව අපට කියන්නෙ ට‍්‍රැක්ටරයට සවිකර තිබෙන අඩි 60 ක් විතර උස තට්ටුවෙ ඉන්න කෙනා. ඒ තට්ටුව අලියට හොඬ පොවන්නත් බැරි තරම් උසයි. ඒකෙ ඉඳන් එළි අල්ලලා ඉන්න ඉසව්ව සොයා ගන්නවා. අලි ළඟට ගියාම අපට තියෙන්නෙ ශබ්ද කරලා අලි පන්නන්න. එතකොට ඌ දූලි නංවලා පිඹලා ට‍්‍රැක්ටරයට ඔලුවෙන් අනිනවා. සොඬ දැම්මොත් සයිලන්සරයට සොඬ පිච්චෙනවා. අපිත් තට්ටුවෙ ඒ පැත්තට මේ පැත්තට පනිනවා. පොඩ්ඩ මිස් වුණොත් සුන්. බැරිම තැනකදි පාවිච්චි කරන්ඩ සිග්නල් කරල් හා තුංමුලස් රතිඤ්ඤා අපට සමගමෙන් දීලා තියෙනවා. සමාගම් වැටට එහා සිට හඳපානාගල රක්‍ෂිත කැලේට හරි යාලට හරි පන්නා හරිනකම් අපි රැළ පස්සෙ වැටෙනවා.තනි අලියා පන්නන එක හරිම භයානකයි. කොච්චර සද්දෙ දැම්මත් ඌ හෙල්ලෙන්නෙ නෑ. සීරුවට ඉඳලා හිටි ගමන් පහර දෙන්න බලනවා. ට‍්‍රැක්ටරේ විශාල රෝද අපිට ලොකු ආවරණයක්. බිමට බැහැලා එළවන්න එපා කියලා අපේ උපදේශකයො අපට කීවත් සමහරු වීරත්වය පෙන්වන්න එළියටත් බහිනවා. දවසක් එක් කම්කරුවෙක් බිමට බැහැලා අලියා එළවන්න ගිහින් අලියා අඹාගෙන ඇවිත් බිමටම චොප්ප කරලා දැම්මා. මොනවා කරන්නද? රස්සාවක් නැති හින්දයි මේව අපි කරන්නෙ. රුපියල් 15,000 ක් විතර මාසෙකට ගෙවනවා.මේකෙ ශෝචනීයම කොටස මේකයි. අපිත් මිනිස්සු මහත්තයො. මේ ලේ නහරවල මිනිස්කම, දයාව, කරුණාව දුවනවා. අපි දන්නවා මේ භූමියට ඒ ගොල්ලො හිමිකාරයො වෙලා හිටියා කියලා. ඒත් මේ උක් වගාවට පැනලා විනාශ කරන්න දෙන්නත් බෑනෙ. සතියකට හතර පස් වතාවක් සිදුවන මේ පන්නා හැරීමට උන් අවුරුදු 25 ක් තිස්සේම හටන් කරනවා. බැරිම තැන උන් අපේ යෝධ ට‍්‍රැක්ටරවලට හොඬ තබලා අඬනවා. ඒ හැඬුම හරිම ශෝකාකූලයි. ඒ හැඬුමෙ තියෙන්නෙ අහිංසකකම, බයාදුකම, ජීවත්වන්න ඉල්ලීම.මෙහෙම එළවපු වතාවක එක්කෙනෙක් වගා ළිඳකත් වැටුණ. සමහරුනට තුවාලත් වෙනවා. දුප්පත්කමත් එක්ක අපට උරුම වුණු රස්සාව හැඟීමෙන් ඈත් වෙලා කරනවා. එදා අලින්ගේ නිජ බිම පොරමැඩිල්ල අද ජනාවාස වෙලා. උන්ට එහි කන්න දේවල් වතුර වැව් පොකුණු නැති වෙලා. මෙහෙ කියලත් අද තියෙන්නෙ උක් වගාව විතරයි. හඳපානගලට විතරක් නොවේ යුදඟනා ජනපදයටත් අපි උන්ව එළවා දමනවා. ඒත් අපි දන්නවා දැන් ඒ පැතිත් හුඟාක් ජනාවාස. ඇත්තටම උන්ට අද ආහාර ප‍්‍රශ්නය තියෙනවා.සිග්නල් වෙඩි තබන්නේ මේවායේ සිටයදවසක් ට‍්‍රැක්ටරයෙ ඉඳලා මං සද්දන්තයන් රෑනට හඬ තල තලා එළවනවා. ඒ රෑනෙ පැටව් බොහොමයක් හිටියා. අපි වගේම තමයි. පුළුවන් තරම පැටවු රකින්නයි හදන්නෙ. දැවැන්තයා අපේ ට‍්‍රැක්ටර සද්දෙ අබිබවා කුංචනාද කළා. ඇවිත් මාව අල්ලගන්න රෝද දෙක අතර කැරකැවුණ.ට‍්‍රැක්ටරය එළවන කෙනා සම්පූර්ණයෙන් ආවරණය වෙලා. උඩින් සොඬ පොවන්නත් බෑ. ඌ දූවිලිවලින් අපට ගැහුවා. අඩි 60 ක් විතර උඩින් විශේෂ කුටියක ඉන්න කම්කරුවා සිග්නල් කරලක් දමා ගැහුවා. නැත්නම් එදා හිටපු එකා නම් නාලාගිරියා වගේ වසවර්තියෙක්.අලිත් අපි වගේමයි. සමහරු අහිංසකයි. සමහරු හිතුවක්කාරයි. කතා කරන්න පුළුවන්නම් උන්ගේ දුක කියාවි. පුරා වසර 15 ක් මා මෙම රස්සාව කරන්නෙ කැමැත්තකින් නොවේ. නොකර බැරිකමට.මුහුදෙ යන එකත්, අතුරේ යන එකත්, අලි එළවීමත් එක වගේමයි කියලයි මං හිතන්නෙ මහත්තයො...අලිනට දැන් එම භූමිය අයිති නැත. එසේ නම් ඔවුනට අයිති භූමියක් මනු සතා විසින් ඉතිරි කරනු ලැබ තිබේ ද? නැත; අවුරුදු 25 ක අනවරත නොනිමි අරගලය එනිසා ම නොවේදැයි මට සිතිණ.උපාලි සමරසිංහ ඡායා - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=as0904263</link>
    <topic>නෙළුම් විල</topic>
    <author>ලෙල්ලොපිටියේ, වැලිමළුවේ එච්.වී. චන්ද්‍රසිරි මහතා විසින් යොමු කරන ලද ලිපියක් ඇසුරිනි.</author>
    <content>වෙඩි හඬ පරදා සාමය පතා ආ ‘අපි යහළුවෝ’පහළොස් වසරක සිට අලි එළවන සිරිල්නෙළුම් විලගුරු සේවයේ රසකතාමිනිත්තුවක කතාවක්පංචේන්ද්‍රියන් සංවර කර ගැනීමට පෙර සිත සංවර කරගත යුතුයිමරණය මරා යළි උපන් තරුණියගුණසිංහ හෙට්ටිආරච්චිඅංක පිළිවෙලට රෝගීන් වෛද්‍යවරයා වෙත යොමු කරවමින් සිටි උපස්ථායිකාව ඊළඟ අංකය අමතනු රිසින් සායන කාමරයෙන් පිටතට ආවා ය.නෙත ගැටුණු දසුනින් ඇගේ මුහුණ අඳුරු විය.හිමි නමක් හිටිවනම සිටී. කාන්තාවෝ පිරිසක් වාඩි ගෙන සිටිති.එන්න හාමුදුරුවනේ’ හිමි නම වෛද්‍යවරයා වෙත කැඳවා ගෙන ගිය උපස්ථායිකාව නැවත සායන කාමරයෙන් පිටතට විත් අර කාන්තා පිරිස ඉදිරියේ නැවතුණේ ය.‘මමත් ගෑනියක් හින්දයි අර ස්වාමින් වහන්සේ ඉස්සරහ ඔයගොල්ලන්ට කතා කළේ නැත්තෙ. අපේ දනට, බණට, පිරිතට, පාංශුකූලෙට වඩම්මවල දෙපා දෝවනය කරල පාවඩ දාල වඩම්මන ස්වාමීන් වහන්සේට ඔයගොල්ලො සලකපු හැටි හරිද? අවුරුදු දෙදාස් ගාණක් තිස්සෙ බුද්ධාගම රැකිල තියෙන්නෙ අපේ හාමුදුරුවරු හින්ද. කොච්චර බේද භින්නකම් තිබුණත් අපි එක මිටට බැඳිල ඉන්නෙ අපේ හාමුදුරුවරු හින්ද. මේ රට කාටවත් යටත් කරගන්න බැරි උන්වහන්සේල හින්ද’ ඇය දිගින් දිගට ම පහදා දුන්නා ය.සොයුරිය ඔබ නිවැරදිය. හරිය වැරැද්ද හොඳ නරක පහදා දීමට තැනක් වෙලාවක් වුවමනා නැත. ඔබ වැනි අය තව තවත් ඇවැසි ය.ලෙල්ලොපිටියේ, වැලිමළුවේ එච්.වී. චන්ද්‍රසිරි මහතා විසින් යොමු කරන ලද ලිපියක් ඇසුරිනි.අපි ශල්‍යාගාරය අසල උදේ සිට හවස් වනතුරු රැඳී බලා සිටියෙමු.ඒ තීරණාත්මක සැත්කම සිදුවෙමින් තිබේ.අප සොහොයුරාට කුමක් සිදුවිය හැකි ද?’දෙවියනි, ඔහු රැක දුන මැන!’සවස හතරයි!ශල්‍යාගාරයේ දොර හැරිණි. වෛද්‍යවරයා පිටතට ආවේ ය. අපි ඔහු අබිමුවට ගියෙමු.’ඔපරේෂන් එක හොඳින් කළා. සාර්ථකයි’ වෛද්‍යවරයා ගේ මුහුණ සුපසන්ය.අපට නව ජීවයක් ලැබිණි. ලද සතුට මෙතෙකැයි නොකිව හැකි ය.අපි ඔහු ගේ ජීවක හස්තය තරයේ අල්ලා ගතිමු.’ඔබතුමා චිරාත් කාලයක් ජීවත් වෙන්න ඕනෑ’ අපි මුළු හදින්ම පැතුවෙමු.අප සොහොයුරා ඉකුත් සතියේ මොළය ආශ‍්‍රිත නහරයක් පුපුරා අසාධ්‍ය තත්ත්වයේ පසුවෙමින් සිටියේ ය. එබඳු රෝගියෙකු ගේ ඉරණම පිළිබඳව අසා සිටි අපි මහත් සේ දුකට පත් ව සිටියෙමු.රෝගියා ජීවිතයත්, මරණයත් අතර සටනක යෙදී සිටියේ ය.මරණය පොදු ධර්මතාවක් වුව ද කෙනකුට අකාලයේ මියයෑමට ඉඩ දිය හැකි නොවේ.රෝගියා මොනරාගල රෝහලින් බදුලු මහ රෝහලට ද, එතැනින් මහනුවර මහ රෝහලට ද යැවිණි. රෝහල් කාර්ය මණ්ඩල කොපමණ වෙහෙස දරා තිබුණේ ද යත් ඒ සඳහා ඔවුනට ගත වී තිබුණේ පැය විස්සකි.අවසානයේ ඉසිවරයකු බඳු ශල්‍ය වෛද්‍යවරයකු අපට ලැබිණි.දැන් සොහොයුරා සුවය ලබමින් සිටියි.මහනුවර මහ රෝහලේ ස්නායු ශල්‍ය විශේෂඥ වෛද්‍ය ජයන්ත ලියනගේ ජීවකයාණනි, ඔබට දීගායු වේවා! මරණය අබියස අසරණව සිටින රෝගීන් ගේ ජීවිත බේරා දීම සඳහා වෙහෙසෙන ඔබ පෙරුම්දම් පුරන බෝසතෙකි. ජාතියේ පිනට පහළ වූ ඔබ බඳු උතුමන්ගේ අමිල සේවාවට මේ ලිපිය පුෂ්පෝපහාරයක් වේවා!ස්නායු හා සම්බන්ධ මෙබඳු බරපතළ සැත්කම්වලට මුහුණ දී සුවය ලබන රෝගීන් රැසක් එහි දී අපට හමුවිය. සෙසු වෛද්‍යවරුන් ද හෙද හෙදියන් හා කාර්ය මණ්ඩල ද කැපවීමෙන් යුතු ව සේවාවෙහි නිරතව සිටින බව ද අපි දුටිමු.මහනුවර මහ රෝහලේ 74 වැනි වාට්ටුවේ, දැඩි සත්කාර ඒකකයේ වෛද්‍යවරුන් හෙද හෙදියන් ඇතුළු සියලු දෙනාටත් මොනරාගල සහ බදුලු රෝහල්වල කාර්ය මණ්ඩලවලටත් තුති පුදමු.කැලණි විශ්වවිද්‍යාලයයේ සිංහල අධ්‍යයන අංශයේ මහාචාර්ය ඔක්කම්පිටියේ පඤ්ඤාසාර හිමියන් විසින් යොමු කරන ලද ලිපියක් ඇසුරිනි.ශී‍්‍ර පාදස්ථානයට විදුලිය සැපයීමේ සත්කාර්යයට අදාළ ඉතිහාස කථා පුවත සඳහන් පොත් පිංචක් (SRI-PADA by John M.Senaverathna) මට කියවන්නට ලැබිණ. 1950 දී මුද්‍රණය කරන ලද ඉන් උපුටා ගත් සටහනක් පහන් සංවේගය පිණිස මෙසේ ලියමි.ඉතිහාස පුවත වසර 59ක් තරම් ඈතකට සෘජුව ද වසර 85ක් තරම් ඈතකට වක‍්‍රව ද දිව යයි.ඒ, 1924 වසරයි. නෝටන් බි‍්‍රජ් විදුලි ව්‍යාපෘතිය ආරම්භ කරන ලද්දේ ඒ වසරේදී ය. එසේ වුව ද නොයෙක් බාධා ඇති වූයෙන් එහි වැඩ ඇන හිටිණි. නැවත, 1938 දී ඊට අදාළ ටෙන්ඩර් කැඳවුණෙන් ටෙන්ඩරය ලබා ගත් ඉන්දියා සමාගමක් 1939 දී වැඩ ඇරඹුවේ ය. එහෙත් දෙවන ලෝක යුද්ධය ඇරැඹීම නිසා සමාගම වැඩ අතහැර ගියේය.1942 දී විදුලිබල දෙපාර්තමේන්තුව මේ කටයුත්ත සියතට ගත්තේය. එහෙත් සිදුවූයේ වැඩ අත-පත ගෑමකි. 1947 දී ඇද හැළුණු මෝසම් වැස්සෙන් ජල ගැලීම් ද, නායයෑම් ද ඇති විය. සේවකයන් 22කුගේ ජීවිත හානි ද ඇතුළු සුවිශාල පාඩුවක් මේ නිසා දෙපාර්තමේන්තුවට සිදුවිය.විදුලි ව්‍යාපෘතිය අඩාල වන පරිදි හූනියම් කර ඇතැයි යන විශ්වාසය තහවුරු වූයේ මේ සමඟය. ඉන් මිදීමට නම් ශ‍්‍රී පාද අඩවියට අධිපති සමන් දෙවිඳුනට බාරයක් විය යුතු ය යන අදහස වගකිවයුතු සිත්හි ඇති විය.1947 නොවැම්බර් දෙවැනි දා නෝටන්බි‍්‍රජ්හි සුධර්මාරාමයට රැස්වූ ව්‍යාපෘති භාර ඇමැති සර් ජෝන් කොතලාවල මහතා ප‍්‍රමුඛ වගකිවයුත්තෝ මහා සංඝයා හා දහස් සංඛ්‍යාත ජනයා මධ්‍යයේ සමන් දෙවියනට බාරයක් වූහ.”ජාතික වස්තුවක් වන නෝටන්බි‍්‍රජ් ව්‍යාපෘතිය බාධාවලින්, අතුරු ආන්තරාවලින් තොරව කරගෙන යෑමට ඉඩ සලසා දුන මැන! ඊට අදාළ කාර්යයන්හි නියැළෙන අය රැක දුන මැන! මේ කර්මාන්තය ආපදා රහිතව පූර්ණත්වයට පත් වූ විට ශ‍්‍රී සුමන දිව්‍ය රාජයාණන් අරක්ගත් ශ‍්‍රී පාද චෛත්‍ය ස්ථානයත්, එහි ගමනාගමනය පිණිස වූ මහා මාර්ගයත් මහජන ආධාර ඇතිව විදුලියෙන් ආලෝකවත් කිරීමට මෙයින් පොරොන්දු වෙමු; බාර වෙමු.”ඒ ඓතිහාසික බාරය එබඳු විය.වැඩ ඇරැඹිණි. පුදුමයකි. සියලු වැඩ කටයුතු බාධාවකින් තොර ව සිදු කැරිණි.ව්‍යාපෘතිය නිමවිණි. 1950 මාර්තු 4 වැනි දින පුන් පෝ දින - සිරිපා මලුව සහ එහි යන මඟ විදුලියෙන් ඒකාලෝක කොට බාරය ඔප්පු කැරිණි.එවක අග‍්‍රාණ්ඩුකාර සෝල්බරි සාමි ද, අග‍්‍රාමාත්‍ය ඩී.ඇස්.සේනානායක මහතා ද අසනීප ව සිටි බැවින් විදුලි ව්‍යාපෘතිය භාර අමාත්‍ය සර් ජෝන් කොතලාවල මහතා විසින් ශ‍්‍රී පාදයට පිවිසෙන මඟෙහි මකර තොරණ විවෘත කරන ලද්දේ සතර දිග් භාගයෙන් වැඩම කරවන ලද සියලු නිකායන්ට අයත් භික්ෂු සංඝයා විසින් සිදු කරන ලද පිරිත් සජ්ඣායනය මධ්‍යයේ ය. ඒ සමඟ ම, නැගී ආයේ පිළිරැව් නැගෙන සාධුකාරයකි.ඉන්පසු, සම්භාවනීය පිරිස ඇතුළු මහ ජන ගඟ සිරිපා මලුව දක්වා ඇදී ගියේ මහ පෙරහරිනි.මේ සිද්ධිය ඇසින් දුටු ඉංගිරිසි ජාතික මාග‍්‍රට් ග‍්‍රිෆික්ස් මෙනෙවිය සිරිපා කඳු මුදුන විදුලියෙන් ඒකාලෝක කැරුණු ඒ ඓතිහාසික අවස්ථාව ගැන විස්තරයක් ‘හඳේ හාස්කම්’ නමින් පුවත්පතකට ලීවාය.ඇය ඒ ලිපියේ මෙසේ ලියා තිබේ.”රාති‍්‍ර 8.30ට පමණ ඇත. හිස ඩිංගක් ඇලකර ගන්නට පෙර වටපිටාව දැක ගනු රිසින් අපි කුඩා ගිමන්හලින් පිටතට ආවෙමු. හැමදෙනාම පාහේ අහසට එබී බලමින් හඳ මඬල දෙස අත දිගු කරමින් සිටියහ. එහි වූයේ අසාමාන්‍ය දර්ශනයකි. එය නන් පැහැ එළි වළලු හතරකින් වට වී තිබිණි.””ඊළඟට අපි සිරිපා කඳු මුදුනින් විහිදී යන මීදුමක් බඳු ආලෝක පටලයක් දුටිමු. අප පුදුමයට පත් වග දැනගත් අප ළඟ සිටි සමහරු මොහොතකට පෙර දක්වන ලද නන් පැහැ විදුලි පහන් එළි වැටෙන් බුදුරැස් මාලා විහිද යන බව පැහැදිලි කර දුන්හ.’”විස්මයට කරුණක් වූයේ සඳ වටා වූ එළි වළලු සිරිපා ගිරි හිසෙන් නික්මුණු එළි පැහැ ගැන්වී තිබීමය. එසේ වූයේ ඇයි දැයි අපට සිතාගත නොහැකි විය. අපට කරුණු කාරණා කියාදෙන්නාට ද ඒ ගැන යමක් නොකිව හැකි විය.”මේ සිද්ධිය වූයේ මීට වසර 59කට පෙර දහස් සංඛ්‍යාත සැදැහැවතුන් ගේ ඇස්පනාපිටය.අද නොයෙක් පහසුකම් මැද සිරිපා කරුණා කරන කවුරුත් සිත තබාගත යුතු දෙයක් ඇත. සිරිපා මලුව ද, එහි යන මඟ ද ඔබේ වන්දනාවට පහසු වන පරිදි ආලෝකමත් කිරීම සඳහා මෙන්ම ඊට මඟ පෑදූ නෝටන් බි‍්‍රජ් ව්‍යාපෘතිය උදෙසා අපේ ම සහෝදර පිරිසක් ලේ, කඳුළු, දහදියෙන් සේ ම ජීවිත පරිත්‍යාගයෙන් ද කටයුතු කර ඇති බවයි, ඒ.නයිවල ශ‍්‍රී ධම්මරතන බෞද්ධ මධ්‍යස්ථානාධිපති, මිනුවන්ගොඩ ශාසනාරක්ෂක බලමණ්ඩලයේ සභාපති හිස්සැල්ලේ රතනසීහ හිමියන් විසින් යොමු කරන ලද ලිපියක් ඇසුරිනි.ගමේ ලොකු පොඩි කවුරුත් ඔහු හඳුන්වන්නේ ඒ නමිනි.‘ලොක්කා!’ඒ වූ කලි අතිශය හෘදයාංගම ආමන්ත‍්‍රණයකි.ලොක්කා හැම වසරේදීම වෙසක් කාලයට වෙසක් නාට්‍යයක් නිර්මාණය කොට වේදිකා ගත කිරීමට දක්වන්නේ මහත් උනන්දුවකි. ඒ වෙනුවෙන් ඔහු ධනය ද, ශ‍්‍රමය ද කාලය ද කැප කරයි. එහි චරිතයක් ද රඟමින් ඔහු එය නිෂ්පාදනය කරයි.ඔහුගේ වෙසක් නාට්‍ය පෙ‍්‍ර්ක්ෂකයාට රසය ද හික්මීම ද සහිත ඉදිරි දැක්මක් ලබාදෙයි. ගමේ කවුරුත් - විශේෂයෙන් තරුණයන් ඔහුට දිරි දෙන්නේ එබැවිනි.ඇතැම් විට ඔහු වෙසක් පොසොන් කාලවලදී බුද්ධාලම්භන ප‍්‍රීතිය දනවනු පිණිස නාට්‍ය රඟ දක්වන පරපුරක අවසන් පුරකක් විය හැකි යැයි මට සිතේ.ඔහු බඳු පැරැන්නන් සිය අත්දැකීම් තරුණ පරපුර හා බෙදා - හදා ගනිද්දී වත්මන් පරපුරේ බහුතරය ජංගම දුරකථන, අන්තර් ජාලය, අනුකාරක විලාසිතා හා බටහිරිකරණයේ සුරතලුන් බවට පත්ව සිටිනු දැකීම දුකට හේතුවකි.මෙබඳු සමාජයක ‘ලොක්කලා’ පහන් ටැම් නොවේද? ඔවුන් ගේ සමාජ දැක්ම ගැඹුරු සයුර හා සදිසි නොවේ ද?ලොක්කා වෙසක් උත්සවය වෙනුවෙන් නාට්‍යයක් රඟ දක්වන්නේ ආර්ථික වාසි තකා නොවේ. සමාජයට අරුතක් එක්කරනු පිණිස ම වෙයි. ගමේ කාගේත් හිත් තුළ ඔහු නිහඬ වීරයකු වන්නේ එහෙයිනි.පාමංකඩ, චන්ද්‍රපාල මහතාණෙනි, මේ ලිපිය ඔබට ශක්තියක් වේවා! රටේ ප‍්‍රවීණයනි, ඔබට ඔහු පෙනේවා!පිළියන්දල කේ.ඩී. සුගත් විජේරත්න මහතා විසින් යොමු කරන ලද ලිපියක් ඇසුරිනි.පීරිස් අයියා නම් පුදුම මිනිසෙකි.මා ඔහු මුලින් ම දුටුවේ එක්තරා උදෑසනක ය. එවිට ඔහු සිටියේ රැවුල බානු පිණිස මූණ පුරා සබන් පෙණ ගාගෙන ය.මා සිතුවේ ඔහු වහා ගොස් රැවුල බා ගෙන එනු ඇතැ’යි කියා ය. එහෙත් ඔහු රැවුල නොබාම මොරිස් මයිනරය හෝදන්නට වූයේ ය.පීරිස් අයියා ගේ මොරිස් මයිනරය සුදේ සුදු ය. රැවුල බාන්නට මූණ පුරා පෙණ ගා ගෙන මොරිස් මයිනරය සේදීම ඔහු ගේ දින චාර්යාවේ එක් අංගයක් බව මා දැනගත්තේ පසුව ය.ඔහු සුදේ සුදු මොරිස් මයිනරය හේදුවේ තනි ව ම ය. එසේ කරමින් ඔහු ලොකු සතුටක් වින්ද බව මා සිතුවේ ඊට උදවු කරනු පිණිස කිසිවකු ළං නොකර ගත් බැවිනි. ඔහු උදව්වට එන්නන් වැළකුවේ ය.පීරිස් අයියා රැවුල බාන්නට පටන් ගත්තේ මොරිස් මයිනරය සෝදා හමාර කළ පසු ය. එවිට මුහුණෙහි ආලේපිත පෙණ ගුළිය ගාණට පදම් වී තිබේ. රේසරය රැවුල කපාගෙන දුවන්නේ මොරිස් මයිනරය කරදරයකින් තොරව ගාලු පාරේ දුවන්නාක් මෙනි.පීරිස් අයියා වූ කලි දශක කිහිපයකට පෙර දකුණේ විසූ ප‍්‍රභූවරයකු ගේ රථාචාරියා විය. අනතුරු ව හේ ඔහු ගේ ව්‍යාපාරයන්හි කොටස් කරුවකු බවට ද පත් විය.පීරිස් අයියා සිය සුදේ සුදු මොරිස් මයිනරයට දැක්වූයේ පුදුම ආදරයකි. අන්තිම හදිසියක දී හැර පිටස්තරයකුට තියා ගෙදර අයකුටවත් එය නොදීමට ඔහු පරිස්සම් වූයේ ය.තමා ගේ අන්තිම කිට්ටු ලේ ඥාතියකු ගේ ජීවිතයේ වැදගත් අවස්ථාවකට සහභාගි වීමට යනු පිණිස පවා ඔහු සිය මොරිස් මයිනරය නොදුන්නේ ය. ඥාතියා අන් අය සමඟ ඒ වැදගත් ගමන ගියේ වෙනත් රියකිනි.’ඇයි පීරිස් අයියෙ එහෙම කළේ?’ මම ඇසීමි.මාතර ඉඳල කොළඹ දුවන එක මොරිස් මයිනරේට ගායක් බං’ ඔහු කීවේ ය. ‘ගායක්’ යන්නෙන් ඔහු අදහස් කළේ ‘මහත් වෙහෙසකි’.ඇතැම් දිනෙක ඔහු මාතර දුම්රිය පළ ළඟ සිටිනු මා දැක ඇත. එසේ එන්නේ කොළඹින් එන දුම්රිය මාතරට ළඟා වන වෙලාව අල්ලා ය. ඔහු එන්නේ එක්කෝ පාළුව මග හැර ගන්නට විය යුතු ය. නැත්නම් අමතර ආදායමක් උපයා ගන්නට විය යුතු ය.ඒ කෙසේ වුව ද ඔහු ගේ මොරිස් මයිනරයෙන් කුලී ගමනක් යන කෙනකු ඊට පෙර ඔහු ගේ සම්මුඛ පරීක්‍ෂණයෙන් සමත් ව සිටිය යුතු ය. අම්මා මුත්තා කීවත්, කොපමණ හොඳ කුලියක් ගෙව්වත් දියගහ පැත්තට නම් ඔහු නොයන්නේ ය. දියගහ කඳුකරයට යෑම ඔහු ගේ මයිනරයට ‘ගායකි’.පීරිස් අයියා වයසට ගියේ ය. රිය නොපදවන ලෙස ඔහුට උපදෙස් ලැබිණ. ඒ පිළිගත් ඔහු පා පැදියක් සිය ගමන් සගයා බවට පත් කර ගත්තේ ය. පසු කාලයේ දී ඔහු එය තල්ලු කර ගෙන යනු මම දුටිමි. ඔහු එය අත්වාරුවක් ලෙස පාවිච්චි කරන්නට ඇතැ’යි මට සිතේ.පීරිස් අයියා පැරණි කතා අසන්නට දැක්වූයේ බලවත් ආසාවකි. එවිට ඔහු ගේ මුහුණ එළිය වැටෙයි. කලකට පසු ඔහු හමු වී කතාවට වැටුණු විට පැයකින් හමාරකින් ගැලවී යාම නම් බොරු ය.පීරිස් අයියා අද නැත. ඔහු අප හැර දා ගොස් වැඩි දොහක් ද නැත.පීරිස් අයියා ගේ මොරිස් මයිනරය අද කොහේ දැයි මම නොදනිමි. එය කොහේ තිබුණත් පීරිස් අයියා කළ තරම් සාත්තුවක් ඊට ලැබෙනු ඇද්ද යන්න සැක සහිත ය. ඇතැම් විට ඊට ‘ගාය’ ද හැදී තිබෙන්නට පුළුවන.ඇතැම් විට මම මොරිස් මයිනරයක් හීනෙන් දකිමි. සැබැවින් ම එය ‘පීරිස් මයිනරය’ මිස වෙනත් මොරිස් මයිනරයක් නම් නොවේ.කිරම, වෙළඳගොඩ, එඩ්මන්ඩ් සමරජීව මහතා විසින් යොමු කරන ලද ලිපියක් ඇසුරිනි.  </content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=as0904264</link>
    <topic>ගුරු සේවයේ රසකතා</topic>
    <author>විශ‍්‍රාමලත් ආචාර්ය -ඩී.එන්. දිසානායක කොස්වත්ත – බිංගිරිය</author>
    <content>වෙඩි හඬ පරදා සාමය පතා ආ ‘අපි යහළුවෝ’පහළොස් වසරක සිට අලි එළවන සිරිල්නෙළුම් විලගුරු සේවයේ රසකතාමිනිත්තුවක කතාවක්පංචේන්ද්‍රියන් සංවර කර ගැනීමට පෙර සිත සංවර කරගත යුතුයිමරණය මරා යළි උපන් තරුණියමම බිංගිරියේ වෙළඳ සලකින් එළියට බසිමින් සිටියෙමි. මගේ ගෝලයෙක් සිය පා පැදිය පසෙකලා මා ඉදිරියට දුව ආවේය.”සර්!” මම ඔහුගේ මුහුණ දෙස හොඳින් බැලුවෙමි. ඔහු දුලිත්ය. පෙර සනීප සිරුරක් තිබූ හේ අද කෙසගය. වැහැරී ගියාසේය.”දුලිත් මොකද මේ? මම ඇසීමි. “මොකද පුතේ ඔයා මේ තරම් කෙට්ටු?” මොකද කරදරයක්වත්ද? බොන්ඩවත් පුරුදු වෙලාද? දැන් මොකද කරන්නෙ?” හිතේ ආවේගයට මම ප‍්‍රශ්න වැලක්ම ඇසුවෙමි.දුලිත් දිග සුසුමක් හෙළුවේය. “සර්! මම ඉවරයි! අනේ මට වෙච්ච දේ” ඔහුගේ මුවින් පිටවිය. ඒ වචන මගේ හද පසාරු කර ගෙන ගියාසේ විය. මම ඔහුට කන්දී සිටියෙමි. ඔහු සිය කථාව කියන්නට වූයේය. කසාදයක් බැඳගන්නට දුලිත්ට හදිසියක් නොතිබුණද මව්පියන්ගේ බලවත් ඉල්ලීම උඩ ඊට අවනත විය. දුලිත් පියකු බවට පත්වුවද ඔහුට හරි හමන් රැකියාවක් නොවීය. ඔහු කුලී වැඩ කරමින් පවුල ජීවත් කළද ඉන් ලැබෙන ආදායම ප‍්‍රමාණවත් නොවීය. ගෙදර දොර අගහිඟකම්වලින් පිරුණු අතර බිරියට කිරි එරුණේ යාන්තමින් නිසා පුතුට පිටිකිරි දීමට සිදුවිය. ඊට මුදල් හිඟවිය.දුලිත් අසරණ වූ අතර බිරිය වියරු වූවාසේ දබරයට ආවාය.”අන්තිමේදී සර්! එයා පුංචි පුතාවත් අරං එයාලගෙ මහ ගෙදර ගියා. අනේ සර්! මං දැන් ඉන්නෙ ඉතාමත් අසරණව. මගේ පුතා මතක් වෙනකොට මට ඇඬෙනව. කන්ඩත් බෑ! නින්ද යන්නෙත් නෑ. හරි හමං රක්ෂාවකුත් නෑ. ඔහු යළිත් දිග සුසුමක් හෙළුවේය.දුලිත්ගේ එකම සෙහොයුරා බිරියත් සමඟ රැකියාවක් කරමින් වෙසෙන්නේ ඉතාලියේය. සිද්ධිය ආරංචි වූ ඔව්හු රැකියාවක් කරනු පිණිස එහි එන්නැයි දන්වා ඔහුට ලිපියක් එවූහ.”මං කොහොමද සර් මගෙ පුංචි පුතා ලංකාවෙ දාලා පිටරටක යන්නෙ?” මොනවා කරන්නද කියලා මට හිතාගන්ඩවත් බෑ” මම තවදුරටත් ඔහුට කන්දීගෙන සිටියෙමි. දැන් බිරිය ඔහුගෙන් වෙන්වීමට දික්කසාද නඩුවක් දැමීමට යයි. ”ඒ නඩුවලට වියදම් කිරීමට මට සල්ලිත් නෑ සර්! බලහත්කාරයෙන් දරුව ගන්ඩත් මගෙ හිත දෙන්නෙත් නෑ. අනේ පිං සිද්ධවෙයි සර්, මට සර්වත් මේකට උපදේශයක් දෙන්ඩ.” ඔහු හැඟුම්බර දෙනෙතින් මදෙස බලා සිටියේ ආයාචනා කරන්නාසේය. ”දුලිත් අපි දෙන්නම දුලිත්ගෙ නෝනගේ මහ ගෙදර ගිහිං වැඩිහිටියෝ එක්ක සාකච්ඡා කරලා ප‍්‍රශ්නෙ බේරුම් කර ගම්මු”ඒ වැඩේ හරියන එකක් නෑ සර්, සර්ටත් සිත රිදෙන්ඩ මොනව හරි කියයි කියලා මට බයයි.””එහෙම නම් ඔයා අයියලාගේ කීම අහල ඉතාලියට යන්ඩ. එයාල ලව්ව හොඳ රස්සාවක් හොයා ගන්ඩ. එය නෝනටත් දන්වන්ඩ. අවුරුදු කීපයක් රස්සාව කරල මුදල් හම්බකරගෙන එන්ඩ. ඒ ආවම ඔයාගෙ නෝන මුදලට කැමති වෙලා ආරාවුල් අත්හැරල ආපසු ඒවි. එතකොට පවුල් ජීවිතේ ආයෙමත් ගොඩනගා ගන්ඩ පුළුවන්නේ.” දුලිත්ගේ කඳුළු අතරින් සිනාවක් මතුවිය. ඔහු සැහැල්ලුවෙන් මොහොතක් මදෙස බලා”සර්! මේ ප‍්‍රශ්නෙට දැන් මාස ගාණක් වෙනව. ඒත් කිසි කෙනෙක් මේකට හරි විසඳුමක් මට දෙන්ඩ උත්සාහ කෙරුවේ නෑ. මගේ සිත මේ විදියට සනසපු අපේ සර්ට බුදුබව අත්වෙන්ඩ ඕනෑ.” දුලිත් එසේ කියමින් මා ඉදිරියේ දණ ගසා වැන්දේය. මම ඔහුට ආසිරි පැතීමි.”සර්! මම අදම අයියලට කතා කරල රට යන වැඩේ ඉක්මන් කර ගන්නව.””ඔව් දුලිත් ඒ වැඩේ පුළුවන් තරම් ඉක්මන්ඩ කර ගන්ඩ.” මම ඔහු දිරිමත් කළෙමි. කුඩා කල අප සිප් සතර ලබාදුන් මේ දරුවන් කෙරෙහි අප ජීවිතාන්තය දක්වාම විමසිලිමත් විය යුතුයැයි මට සිතිණි. මගේ දරුවන්ට මෙන්ම මගෙන් ඉගෙනුම ලැබූ දරුවන්ට ද මම අදත් ආදරය කරමි.විශ‍්‍රාමලත් ආචාර්ය -ඩී.එන්. දිසානායක කොස්වත්ත – බිංගිරිය</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=as0904265</link>
    <topic>මිනිත්තුවක කතාවක්</topic>
    <author>පෙ‍්‍ර්මදාස රොඩ්රිගෝ - කළුතර</author>
    <content>වෙඩි හඬ පරදා සාමය පතා ආ ‘අපි යහළුවෝ’පහළොස් වසරක සිට අලි එළවන සිරිල්නෙළුම් විලගුරු සේවයේ රසකතාමිනිත්තුවක කතාවක්පංචේන්ද්‍රියන් සංවර කර ගැනීමට පෙර සිත සංවර කරගත යුතුයිමරණය මරා යළි උපන් තරුණියඒ අවිවාහක මහාචාර්යවරයා සිපගැනීමට දැක්වූයේ ප‍්‍රබල විරෝධයකි. ඔහු සිය දේශනයේ දී ඒ බව කීපවිටක් ම කියා පෑවේය.”සමහර වේලාවට මේ ළමයි මේ කතාව ඇහුව්වම මවිත වෙයි. යම් පිරිමියෙක් ගෑනු ළමයෙක් සිපගත්තොත් ඒ වේලාවෙම විෂබීජ හතළිස්දාහකටත් වැඩිය ඔබේ මුවට ඇතුළු වෙනවා. කොච්චර භයානක ද? මොකද මේකට කරන්නේ?”එවිට දඟකාර එක් ශිෂ්‍යාවක් නැඟිට මෙසේ කීවාය.”මං දන්නවා සර් කරන වැඩේ””මොනවා කියනව බලන්න?””එයාටම ඒක ආපහු දෙනවා”  එය ප‍්‍රසිද්ධ මල්ලව පොර ශූරයකුගේ නිවසකි. රාති‍්‍රයේ හොරු දෙන්නෙක් ඒ නිවසට ඇතුළු වූහ. ඔවුහු ගේ පුරා ඇවිද යද්දී විවිධ මල්ලව පොර තරගවලින් ලද සහතික ත්‍යාග හා කුසලාන දුටුවහ.”ඒයි මේ අර ප‍්‍රසිද්ධ .. අහවලාගේ ගේ.. ඉක්මනට මෙතනින් පනිමු නැත්නම් අපි දෙන්නම කුඩු පට්ටම් කරයි” එක් සොරෙක් තම සගයාට කීවේය.එවිට අනික් හොරා මෙසේ පැවසීය.”උඹ බය නැතුව හිටපන්. එයා මේ ළඟදි රූපවාහිනියේ කියලා තිබුණා රුපියල් පන්දහසක් අඩුව කිසිම මල්ලව පොරයකට යන්නේ නෑ කියලා”  එය නගරයේ ජනප‍්‍රිය බාලිකා විදුහලකි. පංති භාර ගුරුතුමිය වෙනත් පාසලකට මාරු වී යෑම නිසා සිසුවියෝ ඉමහත් දුකට පත්ව සිටියහ.ඇගේ පංතියේ සිටි නගරයේ ස්වර්ණාභරණ හිමියකුගේ දියණියක් රන්වළලු ජෝඩුවක් ද, සාප්පු හිමියකුගේ දියණියක් ඇයට අගනා සාරියක් ද තෑගි දුන්හ.මේ අතර නගරයේ මත්පැන්සලක හිමිකරුගේ දියණිය තරමක් විශාල පෙට්ටියක් රැගෙන ඇයට දී දෙපා ළඟ වැඳ වැටුණාය...ඇය නැගිට වූ ගුරුතුමිය පෙට්ටිය අතට ගත්තේ ඉමහත් උද්දාමයෙනි. පෙට්ටියේ කොනක් තෙත්වී තිබිණි.”පෙට්ටියේ තියෙන්නේ වටිනා බීමක් වෙන්න ඇති. සමහර විට බෝතලේ බිඳිලා ද දන්නෑ” කී ඇය තෙත් වූ තැනට ඇඟිල්ල තබා දිව ගෑවාය.”නැහැ මිස්””මං දන්නවා වයින් නැත්නම් ෂැම්පේන්?””නෑ මිස්””හරි ඔයාම කියන්න” ඇය සිසුවියට ළං වූවාය.”නෑ මිස් චූටි බලුපැටියෙක් - සමහර විට ඌ තෙමාගන්න ඇති.”පෙ‍්‍ර්මදාස රොඩ්රිගෝ - කළුතර</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=as0904266</link>
    <topic>පංචේන්ද්‍රියන් සංවර කර ගැනීමට පෙර සිත සංවර කරගත යුතුයි</topic>
    <author>සාකච්ඡා කළේරමණි සුබසිංහ</author>
    <content>වෙඩි හඬ පරදා සාමය පතා ආ ‘අපි යහළුවෝ’පහළොස් වසරක සිට අලි එළවන සිරිල්නෙළුම් විලගුරු සේවයේ රසකතාමිනිත්තුවක කතාවක්පංචේන්ද්‍රියන් සංවර කර ගැනීමට පෙර සිත සංවර කරගත යුතුයිමරණය මරා යළි උපන් තරුණියමිනිස් සිතෙහි විවිධාකාරයේ සිතිවිලි පහළවීම ස්වභාවිකය. රාගය, ද්වේශය, මෝහය, මද, මාන, ඊර්ෂ්‍යා ආදී වූ අනේකවිධ සිතිවිලි දිනකට කොපමණ ප‍්‍රමාණයක් පහළවේදැයි තේරුම් ගැනීම ඉතාම සංකීර්ණය. එපමණටම අපේ සිත සිතිවිලිවලින් පිරී පවතී. ඇස, කන, නාසය, දිව, ශරීරය යන මේ ඉන්ද්‍රියයන් නිරන්තරයෙන් ම රූප, ශබ්ද, ගන්ධ, රස, ස්පර්ශ යන අරමුණු සොයාගෙන යෑම දැකගත හැකිය.පි‍්‍රයමනාප අරමුණු දකින කල්හි එහි ඇලීමත්, අපි‍්‍රයජනක, අකැමැති අරමුණු හමුවේ ඒ හා ගැටීමත් සිදුවෙන අයුරු සියුම්ව නිරීක්ෂණය කිරීමෙන් ඔබට ම දැකගත හැකිය. ඇලීම සහ ගැටීම යන කි‍්‍රයාවලියේ දී ඇස රූපය සමග ඇලෙනවාට වඩා, ගැටෙනවාට වඩා අභ්‍යන්තරිකව කි‍්‍රයාත්මක වන්නේ අප ගේ සිත ය. සැබැවින් ම කැමැත්ත සහ අකැමැත්ත ඇති කරවන්නේ ඇස, කන, නාසය, දිව හෝ ශරීරය නොවේ. ඔබ ගේ සිත ය. ඇසෙන් සිදු කෙරෙන්නේ රූප ගැනීම පමණි. එම රූප පි‍්‍රය සහ අපි‍්‍රය වශයෙන් වෙන් කරන්නේ සිත ය.කුප්පියාවත්ත ජයශේඛරාරාම විහාරවාසී ගෞරව ශාස්ත‍්‍රවේදී මාවරලේ භද්දිය හිමිසිතේ පවතින මෙම ස්වභාවය නිසා ඇස සංවර කරගැනීමට, කන සංවර කරගැනීමට අප විවිධ ක‍්‍රමෝපායන් තෝරා ගනු ලැබූව ද ඒවා සාර්ථක වන්නේ නැත. මේ නිසා පංච ඉන්ද්‍රියන් සංවර කර ගැනීමට පෙර සිත සංවර කර ගැනීමට උත්සාහ කළ යුතු ය. අද දවසේ ඔබට සිත සංවර කරගැනීමට හෙවත් සිත පාලනය කර ගැනීමට සිදු වී තිබෙන්නේ අතිශයින් ම සංකීර්ණ පරිසරයක ය. ඉතාම සාමකාමී පරිසරයක නම් සිත පාලනය කර ගැනීම අසීරු නැත. එහෙත් මේ කි‍්‍රයාත්මක වන්නේ කාම සුඛල්ලිකානු යෝගය දර්ශනය කරගත් ආර්ථිකයක් සහිත සමාජ සංස්ථාවකි. එහි ඔබට උපදෙස් දෙන්නේ හැකි තරම් ඉඳුරන් පිනවීමටය. ස්වල්ප බඩු මුට්ටු ප‍්‍රමාණයක් සහිත ව ජීවත් වීම මෙවන් සමාජයක ඇගයීමට ලක් වන්නේ නැත.මිනිස් සිත අලුත් අලුත් දේ ප‍්‍රාර්ථනා කරන බව, අලුත් අලුත් දේ සොයමින් සිටින බව බුදුරජාණන් වහන්සේ පෙන්වා දී ඇත්තා හ. එයට ස්තී‍්‍ර පුරුෂ භේදයක් නැත. සෑම මොහොතකම තමන් සතු දේ වෙනුවට අනුන් සතු දේ අත්පත් කර ගැනීමේ අපරිමිත වූ, කෙළවරක් නොමැති වූ ආශාවන් ගෙන් මිනිස් සිත පිරී පවතී.ස්ති‍්‍රයකට පුරුෂයා ගේ රුව තරම් පි‍්‍රය ජනක රුවක් නැත. පිරිමියා ගේ හඬ තරම් පි‍්‍රයජනක හඬක් නැත. ඔහු ගේ සුවඳ තරම් පි‍්‍රය ජනක සුවඳක්, ස්පර්ශය තරම් පි‍්‍රය ජනක ස්පර්ශයක් නැත. එය ඉතාම ස්වභාවික ය. අංගුත්තර නිකායේ දී ඉතාම පැහැදිලිව මෙම කාරණය පෙන්වා දී තිබේ.පුරුෂයාට ද එසේම ය. ගැහැනිය ගේ රුව තරම් සිත් ගන්නා රුවක්, ස්පර්ශයක්, සුවඳක් ඔහුට නැත. ස්ති‍්‍රය ගේ හඬ, ස්ති‍්‍රය ගේ රසය පුරුෂයාට ඉතාම පි‍්‍රයජනක ය. එම කාරණය ද බුදුරජාණන් වහන්සේ අංගුත්තර නිකායේ දී පැහැදිලි කොට තිබේ.මිනිස් සිතේ ස්වභාවය එසේ වුවද මේ සියල්ල කෙරෙහි ම පාලනයක් ඇති කරගත යුතු බව, ස්වයං විනයක් ඇතිකර ගත යුතු බව උන්වහන්සේ පැහැදිලි කළහ. විවිධ සිතිවිලි ස්වභාවිකවම පහළවන්නා සේම ඒ සිතිවිලි පාලනය කර ගැනීමේ හැකියාව ද ඔබ සතු ය. එම අපූර්ව ශක්තිය ඉදිරියට ගෙන එන්නට ඔබ සමත් වන්නේ නම් කාමයෙහි සීමාවන් හඳුනා ගන්නට ඔබට හැකි වනු ඇත. තමන් පාලනය කර ගන්නට තමන් සතු වූ ශක්තිය හඳුනා නොගන්නේ නම් ඔබට මේ සමාජයෙහි සිත, කය, වචනය සංවර කරගන්නා පුද්ගලයෙක් බවට පත්වීමට තිබෙන අවස්ථාව ගිලිහී යෑමට පුළුවන.නූතන සමාජයෙහි මිනිසා අසීමාන්තික කාමාශාවන්ගෙන් පෙළෙමින් ඒ පසු පස ගමන් කිරීම නිසා අගතියට පත්වන ආකාරය සුලබ දසුනකි. ආර්ථිකමය වශයෙන්, සෞඛ්‍යමය වශයෙන් පමණක් නොව තමන් ගේ පෞද්ගලික පෞරුෂයට ද බාධා පමුණුවා ගන්නා ආකාරය දැකිය හැකිය.කාමාශාවන්ට වයස් භේදයක් නැත. උස් පහත් බවක් නැත. ඕනෑම පුද්ගලයෙක් ආශාවන්හි වහලෙක් බවට පත් වුවහොත් සිදු කළ හැකි විනාශය අතිමහත් ය. ඒ පිළිබඳව කියැවෙන අපූරු කතා පුවතක් අසාත මන්ත‍්‍ර ජාතකයේ දී අපට දැක ගත හැකි ය.එක් කලෙක ගන්ධාර රට තක්ෂලා නුවර කුල පුත‍්‍රයෙක් විසී ය. ඔහු ගේ මවුපියෝ බ‍්‍රාහ්මණ වංශිකයෝ ය. මරණින් මතු බ‍්‍රහ්ම ලෝකයේ ඉපැදීමේ පරමාර්ථයෙන් ගිනි දෙවියන් පිදූහ. තම පුතණුවන් දොළොස් හැවිරිදි වූ කළ ඔවුන් මෙසේ විචාළෝ ය.“පුතණුවනි, ඔබ ගිහි ගෙයි වැස අඹු දරුවන් පෝෂණය කිරීමෙහි කැමැත්තේ ද? එසේ නම් තක්ෂලා නුවර වෙසෙන ආචාර්යවරයා වෙත ගොස් ශිල්ප ශාස්ත‍්‍රය ඉගෙන ගත යුතු ය. එසේ කිරීමට අකැමැත්තේ ද? එසේනම් වනයට ගොස් තාපස පැවිද්ද ලබා ගත යුතු ය. ගිනි දෙවියා පුදමින් බ‍්‍රහ්ම ලෝකයේ ඉපැදීමට උත්සාහ කළ යුතුය.” යැයි අවවාද කළහ.ගිහි ගෙයි වැස අඹු දරුවන් පෝෂණය කිරීමට කැමැති වූ කුල පුත‍්‍රයා ආචාර්යවරයා වෙත ගොස් ශිල්ප හැදෑරීය. දැඩි කැපවීමෙන් කටයුතු කළ හෙතෙම සියලු ශිල්පයෙහි කෙළවර පැමිණියේ ය. ආපසු තම නිවස කරා ආ පුතණුවන් ගෙන් ඔහුගේ මෑණියෝ මෙසේ විචාළහ.“පුත, ඔබ අසාත මන්ත‍්‍රය උගත්තෙහි ද?” එවිට පුතණුවෝ“නැත මෑණියනි. එවැන්නක් නූගැන්වූයේ ය.” යැයි පිළිතුරු දුන්හ.“එසේ නම් නැවත ගොස් ඉගෙන ගෙන එව“ යි පවසා තම පුතණුවන් නැවතත් ආචාර්යවරයා වෙත පිටත් කර හැරීය.ආචාර්යවරයා ඥානවන්ත ය. මේ කුමරා නැවත පැමිණි කාරණය හොඳින් තේරුම් ගත්තේ ය. අසාත මන්ත‍්‍රය ඉගැන්වීමට නම් මාගේ මෑණියන්ට මා කරන්නා වූ උපස්ථාන ඒ අයුරින් ම ඔබ අතින් ද එලෙස ම ඉටු කළ යුතු යැයි පැවසුවේ ය. බ‍්‍රාහ්මණ පුත‍්‍රයා ඊට එකඟ විය. ආචාර්යවරයාගේ මෑණියන් ගේ ඇස් පෙනීම දුර්වල ය. එකසිය විසි වසක් ජීවත් වී අවසන් ය. ඇය ගේ හිස පිරිමැදීම, අත් පා මිරිකීම, කවා පොවො පෝෂණය කිරීම, නහවා පිරිසුදු කිරීම ආදි සියල්ල කළ යුතු විය. මේ සියල්ල තේරුම් කරදීමෙන් පසු මවට ඇප උපස්ථාන කිරීමේ වගකීම බ‍්‍රාහ්මණ පුත‍්‍රයාට පැවරිණි.“දරුව තොප මා ගේ මෑණියන් ගේ දෑතින් අල්වා ගෙන ගොස් ඇඟ උලා නහවා කවා පොවා පෝෂණය කරව. හිස පිරි මැදීම් ආදිය කරන විට මෙසේ කියව.“ඔබ වහන්සේ මෙසේ ජරාවට පත්ව, වයසට ගොස් සිටිය ද ශරීර අවයව කොතරම් ලස්සන ද? තරුණ කල කෙසේ සිටින්නට ඇති ද?” අත පය මිරිකන විට ද අත්පා ආදීන් ගේ ගුණ කියව. තොපට මා ගේ මෑණියන් යමක් කීයේ වී නම් එය මට නොවළහා කියව. එසේ කළහොත් ඔබට අසාත මන්ත‍්‍රය ලබා ගත හැකිය. නො එසේ නම් එය නොලැබී යනු ඇත.” ගුරුතුමා පැවසුවේ ය.බ‍්‍රාහ්මණ පුත‍්‍රයා ගුරුතුමා දුන් උපදෙස් අනුවම කටයුතු කරන්නේ ය. සිය අත් පා ශරීරය වර්ණනා කරනු අසා සිටි ඒ මෑණියන් “මේ තරුණයා මා සමග කාම රතියට ඇලීමෙහි කැමැත්තෙන් මෙසේ කියන්නේ යැයි සිතා රාග චේතනා පහළ කරගන්නීය. දිනක් අත් පා මෙහෙවර කරනා අවස්ථාවේ මේ ගැන විමසා සිටියා ය.බ‍්‍රහ්මණ පුත‍්‍රයා එය සත්‍යයැයි පවසන්නේ ය. එහෙත් මා ගේ ගුරුවරයා වන්නේ ඔබ වහන්සේ ගේ පුතණුවන් ය. උන්වහන්සේ දැනගත හොත් කුමක් කරන්නේ දැයි විමසීය.එවිට මෑණියෝ,“ඉදින් තොප මා කෙරෙහි කැමැත්තේ නම් මා ගේ පුත‍්‍රයා මරා දමව යැයි කීය. එකල්හි බ‍්‍රාහ්මණ පුත‍්‍රයා මෙසේ කියන්නේ ය.“මා මෙතෙක් ශිල්ප ශාස්ත‍්‍ර උගත්තේ ඔහු ගෙනි. ඔහු මට කිසිදු අකටයුත්තක් නොකළේ ය. ඔහු සමීපයේ ම සිටියෙමි. කෙසේ නම් ඔහු මැරිය හැකි ද?”“එසේ වී නම් තොප මා හැර නොයන්නේ නම් මම ම මා ගේ පුතණුවන් මරා දමන්නේ මැයි” ඇය කීවාය.එවිට බ‍්‍රාහ්මණ පුත‍්‍රයා මෙසේ සිතුවේ ය.“ස්තී‍්‍රහු නම් අසත් පුරුෂයෝ ය. රාග සිත් උපන් කල්හි තම පුතණුවන් වුවද මරා දැමීමට පෙළඹෙන්නේ ය. කොතරම් වයස ගිය ද රාග සිත් සිඳී නොයන්නේ යැයි සිතා කලකිරී සියල්ලම ආචාර්යවරයාට පැහැදිලි කළේ ය.ඒ මොහොතේ ආචාර්යවරයා මෑණියන් පරීක්ෂා කිරීමට තීරණය කළේය. ඇය ගේ ආයුෂ එදින අවසන් වී මිය යන බව දැන එක ඉඹුල් කඳක් ගෙන තමන් ගේ රූපයට සමාන රූපයක් සාදවා එම රූපය රෙද්දකින් වසා තොප ගොස් මෑණියන්ට පොරවක් දී මම අසවල් ඇඳෙහි නිදා සිටින බව කියව යි කීවේ ය. රැහැන් උපකාරයෙන් ගොස් පොරවෙන් ගසා මරා දමන්නැයි මවට පවසන ලෙස ද කීවේ ය.එය ඇසූ මව නැවත ශිෂ්‍යයා ගෙන් මෙසේ විමසුවා ය.“තොප මා හැර නොයන්නේ ද?” එවිට ශිෂ්‍යයා“කුමක් කියන්නේ ද? මම ජීවිතය හැර ගියත් නුඹ වහන්සේ සමග ම ජීවත් වෙමි. සැක පහළ කරගන්නේ ් කුමක් හෙයින් දැ”යි විමසීය.එවිට ඒ මෑණියන් වෙව්ල වෙව්ලා නැඟී සිට පොරව රැගෙන රැහැනින් අල්ල අල්ලා ඉදිරියට ගොස් එක් පහරින්ම ජීවිතක්ෂයට පමුණුවම්යි සිතා වෙර ගෙන පහර එල්ල කළාය. එකල්හි ටකස් යන ශබ්දයක් පිටවිය. මේ සියල්ල සැඟවී බලා සිටි ගුරුතුමා“මෑණියනි, කුමක් කරන්නේ දැයි?” ඇසුවේ ය.තමා වංචා කරන ලදැයි සිතු මෑණියන් උපන් ලජ්ජාවෙන් හා ආයුෂද කෙළවර වී තිබු නිසා එම ස්ථානයේම මැරී වැටුණා ය.සිය මෑණියන් ආදාහනය කරවා බ‍්‍රාහ්මණ පුත‍්‍රයා කැඳ වූ ආචාර්ය වරයා මෙසේ පැවසුවේය.“දරුව. ආසාත මන්ත‍්‍රය යනු අමුතු යමක් නොව කාමාශාවේ දෝෂයන් ය. තොප ගේ මෑණියන් මා සමීපයට එවන ලද්දේ තොපට එය අවබෝධ කරවීමට ය. තොප එය ප‍්‍රත්‍යක්ෂයෙන් ම දැනගත්තා නොවේ ද? මා ගේ මෑණියන් කවා පොවා රැකගත් මා තොප නිසා මරණයට පත් කිරීමට ගත් උත්සාහය තොප විසින් ම දුටුවා නොවේ ද? එබැවින් දරුව. ස්තී‍්‍රහු නම් සැප දුරුකොට දුක් ලබා දෙන බැවින් අසාතයෝ ය. දුක්ඛ වස්තූන් ය. මරණාසන්නව සිටිය ද රාග චේතනාවන් ගෙන් පීඩිත ව කුමන අපරාධයක් වුවද කිරීමට ඉදිරිපත් වන්නේ ය. එය අවබෝධ කරගෙන නුවණින් ජීවත්වීම වටින්නේ ය” යැයි අවවාද කළහ.ඕනෑම පුරුෂයකු කෙරෙහි ද, ඕනෑම ස්ති‍්‍රයක කෙරෙහි ද කාමයෙහි සීමාව හඳුනා ගැනීමට අසමත් වුව හොත් මෙවැනි භයානක හැසිරීම් ඉස්මතු වීමට පුළුවන. මෙම ජාතක කතාව ස්තී‍්‍රන් නින්දාවට පත් කරන්නේ යැයි ඔබ සිතීමට පුළුවන. එවැනි පටු ආකල්පයකින් මේ දෙස නොබැලිය යුතු ය. මේ කතාවෙන් හෙළි කරන මිනිස් සිතේ පවතින විශ්මය ජනක ස්වභාවය තේරුම් ගැනීමට උත්සාහ කළ යුතුය.බුදු දහම ඔබට මඟ පෙන්වන්නේ මේ රාගික සිතිවිලි හඳුනා ගනිමින් ඒවා පාලනය කරගන්නට ය. ඔබ කෙරෙහිම විනයක් ඇතිකරගන්නා ලෙසට ය. ඔබගේ ගෘහ ජීවිතය වඩාත් සාර්ථක කරගැනීමේ හැකියාව ඇත්තේ ඔබ සතුවය. අසීමිත කාමාශාවන් සපුරාගන්නට යන ගමනේ දී මිනිසුන් ප‍්‍රාණඝාත කළ හැකිය. ආසාත මන්ත‍්‍ර ජාතකයේ වයස් ගත මෑණියන් ගේ ප‍්‍රකට වන චරිත ලක්ෂණය අපට ලබා දෙන්නේ ඒ පණිවුඩයයි. අසීමිත වූ ආශාවන්ට වහල් වූ තැන සොරකම ද ඇතිවිය හැකි ය. බොරු කීමට සිදුවනු ඇත. එක් අගතියක පැටළුණහොත් ඒ ඔස්සේ දුෂ්චරිත රැසක් සිදුකිරීමට පෙළඹිය හැකි ය.ගිහි ජීවිතය ගෙවන ඔබට ස්තී‍්‍ර පුරුෂ සම්බන්ධකම් අවැසිය. ඒ සඳහා බුදු දහමේත් අනුමත සම්මත විවාහයක් තිබේ. ගෞරවණීය විවාහයකට ස්ති‍්‍රයගේත් පුරුෂයාගේත් දැඩි කැපවීමක් තිබිය යුතුය. ආශාවන්ට වහල් වෙමින් අලුත් අලුත් රූප සොයමින් යන්නේ නම් ඔබ ස්ථිරවම පරිහානියට ගමන් කරනු ඇත. ජීවිතයේ සතුට, දියුණුව ඔබ කෙරෙන් පලා යනු ඇත.සාකච්ඡා කළේරමණි සුබසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=as0904267</link>
    <topic>මරණය මරා යළි උපන් තරුණිය</topic>
    <author>දයා ඩී. ෆොන්සේකා</author>
    <content>වෙඩි හඬ පරදා සාමය පතා ආ ‘අපි යහළුවෝ’පහළොස් වසරක සිට අලි එළවන සිරිල්නෙළුම් විලගුරු සේවයේ රසකතාමිනිත්තුවක කතාවක්පංචේන්ද්‍රියන් සංවර කර ගැනීමට පෙර සිත සංවර කරගත යුතුයිමරණය මරා යළි උපන් තරුණියඒ ඔවුන්ගේ යොවුන් කැදැල්ලේ පී‍්‍රතිමත්ම සමයයි. රාගම සිරිවර්ධන පාරේ ඇතී ගේ ජූන් අනුරාධා ද සිල්වා හා ඕස්ටේ‍්‍රලියාවේ මෙල්බර්න් නුවර පදිංචි රුවන් ජයදේව විවාහ වී වසරක කාලය ගෙවී ගියේ ඉමහත් සතුටිනි.2008 දෙසැම්බරයට ඔවුන් විවාහ වී වසරක් ගෙවුණු දින විනෝද චාරිකාවක යෙදීමට ජූන් හා රුවන් අදහස් කළහ.ඔවුන් ගියේ ඕස්ටේ‍්‍රලියාවේ ජල කී‍්‍රඩා සඳහා සුප‍්‍රසිද්ධ බොන්බීච් මුහුදු වෙරළටයි. රළ මත පාවෙන ලෑලි පුවරු දෙකක නැගී මුහුදු රළ අතරින් රිංගා යමින් ඔවුන් විනෝද වූයේ ඇඟපත උණුසුම් කළ ගී‍්‍රෂ්මය නිවා ගැනීමටය. මුහුදු රළ ද ඉතා සන්සුන්ව තිබිණි.එහෙත් හිටිහැටියේ දඟකාර ළමයකු ලෙස චණ්ඩ වූ දැවැන්ත මුහුදු රළක් කොහේදෝ සිට ගලා ආවේ ඔවුන් සිටි ලී පුවරු උඩුයටිකුරු කර පෙරළා දමමිනි. මුහුදු රළත් සමඟ ඉගිළ ගිය ඔවුන් පහළට වැටෙනවාත් නොදැනුණේ ඒ වනවිටත් ඔවුන් දෙදෙනාම සිහිසුන්ව සිටි හෙයිනි. මුහුදු වෙරළේ කී‍්‍රඩා කරමින් සිටි බොහෝදෙනා මේ ඛේදවාචකය දුටුවෝය.මුහුදු වෙරළේ සිටි 18 වියැති යොවුන් ගැටවරයන් තිදෙනකු ගේ නෙත් වහා එදෙසට යොමු විය.ඒ ජොස් කෙරීගන්, ජේඩ්න් පීටර්ස් හා ඇන්තනී හීප් යන නිර්භීත කොලු ගැටවුන් තිදෙනාය. ඔවුහු වහා රුවන් හා ජූන් මුහුදු රළ විසින් ගෙන ගිය දෙසට පිහිනන්නට වූයේ වේගවත් රළ යටපත් කරමිනි.වාසනාවකට මෙන් සිහි නැතිව සිටි රුවන් හා ජූන් ඔවුන් ගේ දෑත්වලට හසුවිය. වෙරළට ගෙන එනවිටත් සිහිසුන්ව සිටි ඔවුන් සිටියේ ජීවිතයත් මරණයත් අතර සටනකය. ඉනුත් වැඩි වාසිය යෙදී තිබුණේ මරුවාටය. වෙරළේ සිටි තවත් යොවුන් යුවළක් ඔවුන් ගේ පිහිටට ආවේ මේ අවස්ථාවේදීය.ඒ 16 හැවිරිදි ඇලෙක්ස් හා 17 හැවිරිදි නටාෂාය. ඔවුහු වහා මේ ජූන්ට හා රුවන්ට කෘති‍්‍රම ශ්වසනය දෙමින් ඔවුන් ගේ හෘද වස්තුවට යළි පණ දෙන්නට උත්සාහ ගත්හ. මේ අතර වහා 000 හදිසි අනතුරු අංශයට ඇමතුමක් ද ඔවුන් විසින් දෙන ලදී.”අපට උවමනා කළේ වහාම ඔවුන් බේරා ගන්නයි” ජොස් පසුව කීය.එතැනට ආ ගිලන් රථ නිලධාරින් ද ඉතා ඉක්මනින් සිහිසුන්ව සිටි යුවළ රෝහළට ගෙන යෑමට උත්සුක වූයේ සිය යුතුකම පිළිබඳ උදාර හැඟීමෙන් යුක්තවය.සාමූහික වීර කි‍්‍රයාවක ප‍්‍රතිඵලය වූයේ ඔවුන් දෙදෙනා නොපමාව හදිසි අනතුරු අංශයට ඇතුළත් කිරීමය. ගිලන් රථ සේවිකා ටානී ස්ටර්ක්ලන්ඩ් හා ඇගේ සහායකයින් දෙදෙනා ගේ සේවය ද අගය කළ යුතු විය.මේ සිද්ධිය නිකම්ම නිකම් අනතුරට පත් අයකු බේරා ගැනීමේ සිද්ධියක් බවට පත් නොවූයේ ඉක්මන් සුවය නොලද ජූන් දින 21 ක් සිහිසුන්ව සිටීම නිසාය.ඇගේ ජීවිතය බේරා ගැනීමට කි‍්‍රයා කළ යොවුන් තරුණයින් තිදෙනාගේ කි‍්‍රයාව අගය කළ ඕස්ටේ‍්‍රලියානු පුවත්පත් ගණනාවක් ඔවුන් ගැන ලිපි පළකොට තිබිණි. කෘති‍්‍රම ශ්වසනය දී ඔවුන් දෙදෙනා ගේ ජීවිතය සුව අතට පත්කළ නටාෂා ද වීර වරියක් වූවාය.”මගේ අම්මා දොස්තරවරියක් අක්කා සාත්තු සේවිකාවක්. මෙවන් තත්වයකදී කි‍්‍රයා කළ යුතු අන්දම මා ඔවුන්ගෙන් දැනගෙන තිබුණා.” නටාෂා කියන්නීය.සැමියා සමග අනතුරට පෙරජූන් හා රුවන් බේරාගත් ජොස්, ජේඩ්න් හා ඇන්තනීට වීර සම්මාන පිළිගැන්වූ අතර ඔවුන්ට කෘති‍්‍රම ශ්වසනය ලබාදුන් නටාෂා ඇලෙක්ස් හා ගිලන් රථ නිලධාරින්ට ද වීර සහතික පත් ප‍්‍රදානය කළේ පසුගිය මාර්තු මාසයේදීය.එහෙත් සිද්ධිය එතැනින් කෙළවර වූයේ නැත.ටික දිනකින් රෝහලෙන් පිටවී ගිය රුවන් සිය බිරිය ජූන් සිහිසුන්ව සයනය මත වැතිර සිටින අයුරු බලා සිටියේ බලාපොරොත්තු සුන්කරගත් සිතිනි.ජූන් අනුරාධා සයනයේ උඩුකුරුව ශරීරය පුරා සවිවුණු බට සහිතව සිටින අයුරු රුවන්ට අදහා ගන්නට නොහැකිය.තමන් සමඟ පෙම්බස් තෙපලූ පෙම්වතිය වසරක් පුරා තොදොල් බස් කියමින් සෙවණැල්ලක් මෙන් සිටි පි‍්‍රය බිරිය තමාට අහිමිවේදෝ යන දුක වාවාගෙන ඔහු ඇගේ සයනය ළඟට වී සිටියේය.ඇගේ හානි වූ පෙනහළු යළිත් ප‍්‍රකෘතිමත් වේදැයි කිව නොහැකි බව දොස්තරවරු කීහ. දිනපතා පෙනහළුවල එක්ස් කිරණ ලබා ගත්ත දොස්තරවරුන්ට පෙනී ගියේ දිනෙන් දින ඇගේ හෘදය කි‍්‍රයාකාරිත්වය අඩුවන බවය. කෘති‍්‍රම ශ්වසන යන්ත‍්‍රයට සවිකළ ඇගේ හදවත ගැහි ගැහි වැඩ කළේ කොයි මොහොතේ නවතීදැයි කිව නොහැකි ලෙසිනි.එහෙත් කිසිවකු නොදත් දෙයක් ජූන්ගේ අධ්‍යාත්මයෙහි සිදුවෙමින් පැවතුණු බව ඇය කීයේ සිහිසුන් තÀවයෙන් මිදී ආශ්චර්යාත්මක ලෙස ජීවිතයේ අවදානමින් මිදුණු පසුවය.ඇල්ෆ‍්‍රඩ් රෝහලේ දොස්තරවරුන් හා සාත්තු සේවිකාවන්ගේ සිත් තුළට මහත් පුදුමයක් දෙමින් ඇය 21 දිනකට පසු සිහිය ලැබුවාය. මෙය ආශ්චර්යමත් සිද්ධියක් ලෙස වාර්තා කළ ඕස්ටේ‍්‍රලියානු පුවත්පත් ඇය හැඳින්වූයේ “ආශ්චර්යමත් තරුණිය” ලෙසය.”මගේ ජීවිතය තදින් බදාගෙන කවුදෝ මා අල්ලාගෙන සිටින බව මට තේරුණා. එහෙත් මට ඔවුන් සමඟ ජීවිතය අතහැර යන්නට උවමනා වුණේ නැහැ. මට මගේ අම්මා බලන්නට ඕනෑ කලා. ‘නෑ නෑ මට මගේ අම්මා දකින්නට ඕනැ. මට පේනවා අම්මා මං වෙනුවෙන් යාඥා කරනවා.’ ඒ බව මා අල්ලාගෙන සිටි අයට මා තදින් කීවා. කෙමෙන් කෙමෙන් ඒ ග‍්‍රහණය බුරුල් වී මා සැහැල්ලුවන බවක් මට දැනුණා.”විසිඑක් දිනක් පුරා ඕස්ටේ‍්‍රලියානු රෝහලේ ඉතිහාසය කැළඹූ ජූන් අනුරාධා සිහිය ලද පසුව කීවාය.වෛද්‍ය වාර්තා අනුව ඉතා දැඩි ලෙස හෘදය වස්තුවට හානි වී තිබූ ඇයට ජීවත්වීමේ අවස්ථාව තිබුණේ සියයට පහක් පමණි. ඇය සිහිය ලබන තුරුම දොස්තරවරු ඇගේ ජීවිතය ගැන කිසිදු විශ්වාසයක් නොතැබූහ.මේ අතර ජූන් අනුරාධා ද සිල්වාගේ පියාණන් වන රාගම ඇතීගේ රොනල්ඩ් ද සිල්වා මහතා සමඟ කතා කිරීමට අපට හැකිවිය.”මගේ දුව හරිම කී‍්‍රඩාශීලී තරුණියක්. ඇය හරිම ශක්තිමත්. ඇයට මේ අනතුර සිදුවූ මොහොතේ සිට අප ඉතා කම්පාවුණ ද ඇගේ මව තමා වඩාත්ම දුක් වුණේ. අම්මා කළේ දුවට ජීවිතය ලබා දෙන ලෙස දෙවියන් වහන්සේට යාඥා කිරීමයි. ඇය මොහොතක් හෝ යාඥාව නැවැත්වූයේ නැහැ.ඇගේ හෘද වස්තුව මිය ගිහින් කියලා ඇගේ ජීවිතය ගැන බලාපොරොත්තු අත්හළ දොස්තරවරුන් කෘති‍්‍රම ස්වසන යන්ත‍්‍රය ගලවා දමන්නට තීරණය කොට එදිනට දවසක් තිබියදී ඇගේ හෘදය වස්තුව යළි පණ ගැන්වීම ඇත්තෙන්ම දේව ආශ්චර්යක් කියලා මට හිතෙනවා. ඕස්ටේ‍්‍රලියාවේ පත‍්‍රවල ඇය “ප‍්‍රාතිහාර්යයේ තරුණිය”(Miracle Girl)නමින් හැඳින්වූයේ ඒ නිසයි.”ඒ ඇගේ පියාගේ විශ්වාසයයි.කුමන ආශ්චර්යකින් හෝ ඇගේ ජීවිතය යළි ලැබීම ඇයට වෙදකම් කළ දොස්තරවරුන්ට මහත් අස්වැසිල්ලක් විය. ඇගේ සැමියා රුවන් ගේ සිතට සතුටක් විය. ඇගේ දෙමාපියන්ට තමන් ලද භාග්‍යයක් විය. ඇයට එය වාසනාවකි.දින 21 ක් පුරා මේ ලෝකයේ සිදුවන කිසි දෙයක් නොදැක නොදැන අද්භූත ලෝකයක සැරිසැරූ ඇය ඒ අද්භූත ලෝකයේ බැමි සිඳබිඳ දමා මෙලොවට යළි පා තැබීය.ජීවිතය සැබැවින්ම ප‍්‍රාතිහාර්යයක් ලෙස සැලකිය යුත්තේ මෙවන් අවස්ථාවලදීය.කෙසේ හෝ ඇගේ මේ ප‍්‍රාතිහාර්යාත්මක පිබිදීම ඕස්ටේ‍්‍රලියානු පුවත්පත්වල ප‍්‍රධාන මාතෘකාවක් වී තිබිණ.දයා ඩී. ෆොන්සේකා</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=av09042612</link>
    <topic>කවරයේ කතාව</topic>
    <author>- ජයමිණි</author>
    <content>කවරයේ කතාවඑකම මොහොතක දරුවන් අට දෙනකු බිහිකර ලෝක පූජිත වූ මවහොඳ ටෙලි නාට්‍යයකට අද කිසිම තැනක් නැහැ‘පැපරාසි’ ඇහැයි රසබර කතාබහයිඅයියෝ ඔයා පුංචි දේටත් අඬන්න හදනවනේ (රසදුන නව කථාව)සිනමා අඹරේ නිවී ගිය ගුරු තරුව වියෝ වූ ප‍්‍රවීණ සිනමාවේදීබොලිවුඩ් පත්තර රිතික්ගේ විවාහය දෙදරවයි?ශිල්පාගෙන් රාජකීය ඇරියුමක්කොහොමද තොරතුරුවිවාහය මගේ ඇසින්ආදරයට ගී ගයන යෂාන්සරසවි වරමින් බැබළෙන පරපුරක්කෙටි කලකින් දිගු ගමනක් ආ හසින්තපිටි මකුණා මඩින්න මැර උකුණා එයිභෞත චිකිත්සක සම්බාහනය පියයුරු පිළිකාවටත් පිළිතුරක්රූ විසිතුරුකමල් - අනුරාණි - සවින්පුංචි කැදැල්ලසෙනෙහසේ සුවඳින් – ඔවුන්ගේ ජීවිත ලස්සන වෙලා. ආලෝකමත් වෙලා. ඒ චමත්කාරයත් රැගෙන අද ‘රසඳුන’ කවරයත් සැරසෙනවා.මේ රංගන ශිල්පී, කමල් අද්දරආරච්චි ඔහුගේ දයාබර බිරිය අනුරාණි හා පුතු සවීන්.ඔහු කළ රංගන හපන්කම් මතු දිනයක මේ පුංචි පුතාටත් ආඩම්බරයක් වේවි නේද? වේදිකාව, ටෙලිනාට්‍ය හා සිනමාව යන අංශයන් ආලෝකමත් කළ පසුගිය කාලයක්ම ඔහුට තිබුණත් මේ දිනවල නම්, ඉන්නේ ඔහු ඒ කටයුතුවලින් ටිකක් විතර ඈත්වෙලා. ව්‍යාපාර කටයුතුවලට හිත යොමු කරමින්.හොඳ තිර රචනා විරලවීම නිසා රංගනයට පුංචි විරාමයක් තැබුවත්, නිර්මාණශීලී උසස් රංගනයක් වෙනුවෙන් ඕනෑම වෙලාවක කැපවෙන්න සූදානම්. එසේත් නැත්නම්, එවන් තිර රචනයක් නිර්මාණය කරමින් ඉදිරියේදී ඔහු ඒ දිහාවට යොමුවේවි. පසුගිය කාලයේ ප්‍රෙසෙන්ටර් සිරස සුපර් ස්ටාර්ස් තරගාවලිය ඔස්සේ ලැබූ උද්යෝගය නිසා මේ වරත් ඔහු ඒ දිහාවට යොමුවෙලා.මේ අතර ඉදිරියේදී ඕස්ටේ‍්‍රලියා සංචාරයකටත් ඔහු සහභාගීවෙනවා.- ජයමිණි</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=av0904261</link>
    <topic>එකම මොහොතක දරුවන් අට දෙනකු</topic>
    <author>ආතර් උස්මීයගේ</author>
    <content>කවරයේ කතාවඑකම මොහොතක දරුවන් අට දෙනකු බිහිකර ලෝක පූජිත වූ මවහොඳ ටෙලි නාට්‍යයකට අද කිසිම තැනක් නැහැ‘පැපරාසි’ ඇහැයි රසබර කතාබහයිඅයියෝ ඔයා පුංචි දේටත් අඬන්න හදනවනේ (රසදුන නව කථාව)සිනමා අඹරේ නිවී ගිය ගුරු තරුව වියෝ වූ ප‍්‍රවීණ සිනමාවේදීබොලිවුඩ් පත්තර රිතික්ගේ විවාහය දෙදරවයි?ශිල්පාගෙන් රාජකීය ඇරියුමක්කොහොමද තොරතුරුවිවාහය මගේ ඇසින්ආදරයට ගී ගයන යෂාන්සරසවි වරමින් බැබළෙන පරපුරක්කෙටි කලකින් දිගු ගමනක් ආ හසින්තපිටි මකුණා මඩින්න මැර උකුණා එයිභෞත චිකිත්සක සම්බාහනය පියයුරු පිළිකාවටත් පිළිතුරක්රූ විසිතුරුදරුවන් අට දෙනකු එක මොහොතක ප‍්‍රසූත කළ මවක් ගැන ඔබ මීට ඉහත අසා තිබේ ද? ලොව ප‍්‍රථම වතාවට දරුවන් අට දෙනකු එක මොහොතක බිහි කළ මෙම මව නඩ්යා සුලේමන්(Nadya Suleman) නමින් හැඳින්වෙයි.මුස්ලිම් ජාතික කාන්තාවක වන ඇය මෙම දරුවන් අට දෙනා බිහි කළේ පසුගිය ජනවාරි 26 වැනිදාය. මෙපමණ කලක් දරුවන් සමඟ රෝහල් ගතවී සිටිය නඩ්යා පසුගිය සතියේ ඔවුන් සමඟ නිවෙසට ගිය බව ආරංචි මාර්ග සඳහන් කළේය.ලෝකයේ ප‍්‍රථම වතාවට එකම මොහොතක දරුවන් වැඩිම ගණනක් බිහිකළ මුල්ම මව නඩ්යා බව මාධ්‍ය විසින් හෙළිකොට තිබේ. දැන් මෙම සිද්ධිය ලෝපතල වී හමාරය. එහෙත් දරුවන් අට දෙනකු ප‍්‍රසූත කළ තවත් මවක සිටිය බව එතෙරින් ලැබෙන ආරංචියකින් කියැවෙයි.මේ ආරංචිය අනුව දරුවන් අට දෙනකු බිහිකර මුල්ම ලෝක වාර්තාව පිහිටුවන ලද්දේ බි‍්‍රතාන්‍ය ජාතික මවක වන මැන්ඩේ ඕල්වුඩ් (Manday Allwood) බව සඳහන් වෙයි. 1977 දී ඇය දරුවන් අට දෙනකු ප‍්‍රසූත කරමින් ප‍්‍රථම වතාවට ලෝක වාර්තාවක් පිහිට වූ බව ‘හෙලෝ’ සඟාව, මැන්ඩේ පිළිබඳ ලිපියක් පළ කරමින් කියා සිටියි.මැන්ඩේට දාව ඉපදුණු දරුවන් අට දෙනාම ඉපදුන මොහොතේම මියගිය බැවින් ඇයට අට දරු මවක වීමේ ‘වාර්තාව‘ තබා ගැනීමට නොහැකි වූ බවද ‘හෙලෝ’ සඟාව සඳහන් කරයි. මේ නිසා අට දරු මවක වීමේ වාර්තාව හිමිවිය යුත්තේ නඩ්යාට බව ද එම සඟාව වැඩිදුරටත් කියා සිටියි. එයට හේතුව නඩ්යාගේ දරුවන් අට දෙනාම තවමත් ඉතා හොඳින් ජීවත්වන හෙයිනි.නඩ්යාගේ මෙම අට දරු උපත කලට වේලාවට ස්වභාවික අන්දමින් සිදුවූවක් නොවේ. මෙම දරුවන් අටදෙනා ලබා ගැනීම සඳහා සිසේරියන් සැත්කමක් කිරීමට සිදුවිය. මෙම සැත්කම සඳහා හතළිස් හය දෙනෙකුගෙන් (46) යුත් වෛද්‍ය කණ්ඩායමක් යෙදවීමට සිදුවූ බවද රෝහල් ආරංචි මාර්ග සඳහන් කරයි.මෙයින් පෙනී යන්නේ මෙම සැත්කම කොයිතරම් බරපතළ එකක් ද යන්නය. මෙම සැත්කමට සූදානම් වෙද්දී වෛද්‍යවරුන් සිතුවේ නඩ්යා ගේ ගර්භාෂයේ දරුවන් හත් දෙනකු සිටින බවය. එහෙත් සැත්කමෙන් පසු දරුවන් අට දෙනකු සිටින බව ඔවුහු දැන ගත්හ. මේ නඩ්යා ගේ ප‍්‍රථම දරු උපත නොවේ.මෙම අට දරු උපතට පෙර ඇය තවත් දරුවන් හය දෙනකුගේ මවක වී සිටියාය. ඇයගේ වැඩිමහල් දරුවා හත් හැවිරිදි එලිජා ය..(Elijah)  දෙවැනි දරුවා අමේරාය.(Amerah) (අවුරුදු 6) පස් අවුරුදු දරුවා එයිඩන්ය..(Aidanවයස 3) පස්වැනි හා හයවැනි දරුවන් නිඹුල්ලුය. අවුරුදු දෙකක් වයසැ’ති ඔවුන් කැලෙස්සා සහ කලෙබ් නමින් හැඳින්වෙයි.මේ අනුව නඩ්යා දැන් දරුවන් දාහතර දෙනකුගේ දරු සුරතල් බලන වාසනාවන්ත මවක වී සිටියි. මෙම දරුවන් දාහතර දෙනාටම පියෙකු සිටී. එහෙත් මෙම පියා කවුරුන් දැයි හෙළි කිරීමට නඩ්යා කොහෙත්ම කැමැති නැත. තමන් මෙම පුද්ගලයා සමඟ විවාහ වූයේ ද “හොඳ පවුලක්” ඇති කර ගැනීමේ අරමුණෙන් බව ඇය සඳහන් කරයි. එහෙත් කල්යත්ම ඔහු හොඳ ස්වාමි පුරුෂයකු නොවූ බව ඇයට වැටහිණ.මේ නිසා තමන් ඔහුට ආදරය නොකළ බවත්, ඔහුගෙන් ඈත්වී ජීවත්වීමට තීරණය කළ බවත් නඩ්යා කියා සිටියි. ඔහු ගැන වැඩි විස්තරයක් කීමට තමන් කැමැති නැති බව ද නඩ්යා මත පළ කරයි.දරුවන් දාහතර දෙනකුගේ මවක වීමට ලැබීම ගැන නඩ්යා කතා කරන්නේ පුදුම සතුටකිනි. මෙම දරුවන් තමන්ට දෙවියන් දුන් අමිල තෑග්ගක් බව ද ඇය සඳහන් කරයි. එහෙත් බලාපොරොත්තු නොවූ මොහොතක, බලාපොරොත්තු නොවූ දිනක තමන්ට දරුවන් අට දෙනකු දෙවියන් විසින් පරිත්‍යාග කළ බව කියන නඩ්යා මෙම දරුවන් අට දෙනා ලැබීමත් සමඟම තමන්ගේ ජීවිතය උඩු යටිකුරු වූ බවද සඳහන් කරයි.එහෙත් ඕනෑම දෙයකට මුහුණ දීමේ ශක්තියක් දැන් තමන්ට ලැබී ඇති බව ද නඩ්යා සඳහන් කරයි. දැනට තිස්තුන් වැනි වියේ පසුවන නඩ්යා රැකියා විරහිත මවකි. කිසිම ආදායමක් නොලැබෙන හෙයින් තමන්ට මෙම දරුවන් දාහතර දෙනා ඇති දැඩි කිරීම, රැක බලා ගැනීම, පෝෂණය කිරීම බරපතල ප‍්‍රශ්නයක් වී ඇති බව ඇය පවසයි.දේවස්ථානයත්, හිත මිතුරනුත්, පිටස්තරයනුත් තමන්ට උපකාර කරන බව කියන නඩ්යා පුණ්‍යායතනවලින් ලැබෙන ආධාර උපකාර නිසා තමන්ගේ ඔළුවේ තිබුන බර බොහෝ දුරට අඩුවී තිබෙන බව ද සඳහන් කරයි.නඩ්යා සිය දරු කැළ සමඟ දැනට ජීවත් වන්නේ ඇයගේ මවගේ නිවෙසේය. මවගෙන් ලැබෙන සහයෝගය නිසා නොවේ නම් මෙම දරුවන් දාහතර දෙනා ඇති දැඩි කර ගැනීමේ උග‍්‍ර ප‍්‍රශ්නයකට තමන් මැදිවීමට තිබුණු බව ඇය කියයි.මෙතරම් දරු කැළතගේ මවක වී සිටිය ද නඩ්යා තවමත් විශ්ව විද්‍යාල ශිෂ්‍යාවක ලෙස ද කටයුතු කරයි. එහෙත් දරුවන් නිසා ආචාර්ය උපාධිය සම්පූර්ණ කර ගැනීමට තමන්ට නොහැකි බව ද ඇය කියයි. දරුවන් තරමක් වැඩිවියට පත්වූ විට උපාධියේ වැඩ අවසන් කිරීම සඳහා යළිත් විශ්ව විද්‍යාලයට යෑමට බලාපොරොත්තු වන ඇය උපාධිය ලබා ගැනීමෙන් පසු රැකියාවක නිරත වීමට බලාපොරොත්තු වෙන බව ද කියා සිටියි.සිය සැමියාගෙන් ඈත්වී සිටිය ද, ඔහුගෙන් වෙන්වීමට ඇය බලාපොරොත්තු නොවෙයි. එහෙත් යළි එක්වීමට ද ඇය තුළ කැමැත්තක් නැත. තමන්ට දැන් තිබෙන ප‍්‍රශ්නය මෙම දරුවන් හදා වඩා ගැනීමේ ප‍්‍රශ්නය බව කියන නඩ්යා ඔවුන් වෙනුවෙන් මුළු කාලයම කැප කිරීමට බලාපොරොත්තු වෙන බවද සඳහන් කරයි. දරුවන් දාහතර දෙනකු මහා පවුලකි. ආර්ථික අගහිඟකම්වලින් පෙළෙන නඩ්යාට පවුල නඩත්තු කිරීම සඳහා මසකට සෑහෙන මුදලක් අවශ්‍ය වෙයි.එම මුදල ඇයට සොයා ගැනීමට සිදුවී ඇත්තේ අනුන්ගෙනි. ඇයටත් ඇයගේ දරුවන්ටත් උපකාර කිරීමට මේ වන විටත් විශාල පිරිසක් ඉදිරිපත් වී සිටින බව ආරංචි මාර්ග සඳහන් කරයි. පිටස්තර උපකාර නොලබන්නට නඩ්යා ලොකුම අමාරුවකට වැටීමට ඉඩ තිබිණ.ආතර් උස්මීයගේ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=av0904262</link>
    <topic>හොඳ ටෙලි නාට්‍යයකට අද කිසිම තැනක් නැහැ</topic>
    <author>- ජයමිණි අත්තනායක</author>
    <content>කවරයේ කතාවඑකම මොහොතක දරුවන් අට දෙනකු බිහිකර ලෝක පූජිත වූ මවහොඳ ටෙලි නාට්‍යයකට අද කිසිම තැනක් නැහැ‘පැපරාසි’ ඇහැයි රසබර කතාබහයිඅයියෝ ඔයා පුංචි දේටත් අඬන්න හදනවනේ (රසදුන නව කථාව)සිනමා අඹරේ නිවී ගිය ගුරු තරුව වියෝ වූ ප‍්‍රවීණ සිනමාවේදීබොලිවුඩ් පත්තර රිතික්ගේ විවාහය දෙදරවයි?ශිල්පාගෙන් රාජකීය ඇරියුමක්කොහොමද තොරතුරුවිවාහය මගේ ඇසින්ආදරයට ගී ගයන යෂාන්සරසවි වරමින් බැබළෙන පරපුරක්කෙටි කලකින් දිගු ගමනක් ආ හසින්තපිටි මකුණා මඩින්න මැර උකුණා එයිභෞත චිකිත්සක සම්බාහනය පියයුරු පිළිකාවටත් පිළිතුරක්රූ විසිතුරුපාලිත සිල්වාඔහු පුංචි තිරයේ ජනප‍්‍රිය ටෙලිනාට්‍ය නළුවෙක්. නිකම්ම නිකං නොවේ, පෙ‍්‍ර්ක්ෂකයින්ගේ දෙනෙතට කඳුළක් නංවන්නට තරම් රංග ප‍්‍රතිභාවක් පෑ නළුවෙක්...එහෙම කියාපුවාම මතක් නොකර කොහොමද? ‘දිය සුළිය’ ටෙලිනාට්‍යයේ දී කරපු පරාක‍්‍රමගේ චරිතය. ඒක හදවතට හරියට දැනෙන චරිතයක්. ඒ විතරක් ද? ‘වන වදුලේ වසන්තේ’ පොරමොලා - මන්දාරම් එළි හි ‘අමරසිරි’ අවිඳු අඳුරේ ‘පුංචි රාළ’ හා දුර්ගාන්තයේ ‘වින්සි’. ඒත් එහෙමයි.එකකට එකක් වෙනස් සියුම් රංග ලක්ෂණ ආරෝපණය කිරීම, පරිපූර්ණ නළුවෙකු සතු ගුණාංගයකි. පාලිත සිල්වා...නළුවෙකුට රංගනය පිළිබඳ නිරතුªරු අභ්‍යාසයක් අවශ්‍යමද?“අනිවාර්යයෙන් ම, ඒක පොතපතින් වගේ ම ප‍්‍රායෝගිකවත් කළ යුතු දෙයක්. නළුවෙක් බොහෝ විට උපරිම තාක්ෂණය හෙවත් ‘පුහුණුව ලත් නළුවෙකු විය යුතුයි. එතැනදී‘Method Acting’ පිළිබඳව හොඳින් ම හැදෑරිය යුතුයි. ප‍්‍රගුණ කළ යුතුයි. ඒක, නිරන්තර අභ්‍යාසයෙන්, අධ්‍යයනයෙන් ලබා ගන්න පුළුවන් දෙයක් මිස ආත්මෙන් ආත්මයට ගේන එකක් නොවේ.එවිට විවිධ, වෙනස්, රංග පරාසයන්ට, ආවේශ විය හැකියි. “මේ හැමදේටම මූලික වෙන්නේ මානසික කායික ඒකාග‍්‍රතාව. මනස එක්ලස් නැතිනම් කායික වශයෙන් සමතුලිතතාව රැක ගැනීමට හැකි වුණත් රංගනයට ප‍්‍රවේශවීම අපහසුයි. ව්‍යායාම අත්‍යවශ්‍යයි. රඟපෑම මෙන් ම කටහඬ පුහුණුවත් ඉතාම වැදගත්.එ්ත් ඔබ මාධ්‍ය තුළ පෙනී ඉන්න එතරම් කැමැත්තක් දක්වන්නේ නැහැයි කියන්නේ?“කලාව, රංගනය, ප‍්‍රසිද්ධියට අකමැත්තෙන් කරන්න පුළුවන් දේවල් නොවේ. ඒත් කැපිලා පේන්න ඒතරම් ඕනෑකමක් නෑ. අද ගොඩක් අය පුරුදුවෙලා ඉන්නේ වැඩ කරනවාට වඩා ජනප‍්‍රියත්වය ලබාගන්නේ කොහොමද? කියන එක ගැන හිතන්න, කටයුතු කරන්න. මම ඒකේ අනිත් පැත්ත. වැඩියෙන් වැඩ කරලා අඩුවෙන් පෙනී ඉන්න... ඒ අදහස හැමදාමත් මා ළඟ තියෙනවා.එදාට වඩා අද ඔබ පුංචි තිරයේ නිර්මාණවලට දායක වෙන්නේ අඩුවෙන් නේද?“නිර්මාණවලට සම්බන්ධ වීමේ ගැටලුවක් මට නැහැ. එදා වගේ ම අදත් ඒ දේවල් කරගෙන යනවා. ඒත් වෙලා තියෙන්නේ වෙන දෙයක්. මා දායක වෙන ටෙලි නිර්මාණ විකාශය නොවීමේ ගැටලුවකුයි තියෙන්නේ.විශ්වාස කරන්න පසුගිය වසර දෙක තුළ මම කරපු නාට්‍ය දෙක තුනකට වඩා විකාශය වී නැහැ. රඟපෑ ටෙලිනාට්‍ය මෙසේ විකාශය නොවීම ශිල්පියෙකුට හෝ ශිල්පිනියකට විශාල ගැටලුවක්.කොයිතරම් මහන්සිවෙලා ;හාඳ නිර්මාණයක් කළත්, ඒවා පෙ‍්‍ර්ක්ෂකයින් අතරට ගෙනියන්න බැරිව ළත වෙන්න වෙලා තියෙනවා. අද හැදෙන හොඳ හරවත් ටෙලි නාට්‍යයකට කිසිම තැනක් නෑ...අද හොඳ ටෙලිනාට්‍ය නිර්මාණය නොවෙනවා කියලද ඔබ කියන්නේ?“නැහැ... නැහැ... හරවත්, ගුණාත්මක ටෙලි නාට්‍ය හැදෙනවා. ඒත් නිර්මාණය වුණාට වැඩක් නෑ... ඒක මිනිස්සු අතරට යන්නෙ නැත්තම්?“අපේ රටේ, සියලුම රූපවාහිනි නාළිකාවල හරවත්, ගුණාත්මක ටෙලිනාට්‍ය නිර්මාණ පෙන්වීමේ අඩුව, ක‍්‍රමයෙන් වැඩිවෙනවා. හැම නාළිකාවකම මේ අඩුව පේන්න තියෙනවා. මේ හැම රූපවාහිනිය නාලිකාවකටම ඇයි බැරි, සතියකට හොඳ ටෙලි නාට්‍ය දෙක තුනක් වත් පෙන්වන්න කටයුතු කරන්න.“කිසිම වැදගැම්මකට නැති කුණු, ජරා, නාට්‍යයක්... එහෙමත් නැත්නම්, මොකක් හරි හින්දි කොපියක් පෙන්වයි. එහෙමත් නැත්නම් විනාඩි 20 කට හරියන්න ඉළ ඇට ඇදෙනකම් හිනා යන නාට්‍යයක් පෙන්වයි.පෙ‍්‍ර්ක්ෂකයෝ එක්කාසු කරගෙන තරඟයකට මැදිවෙලා... ඔවුන්ටත් අවශ්‍ය රේස් දුවන්න. මොකක් හරි කුණු ගොඩක් පෙන්වලා, මුදල් හම්බ කරගන්න එකවත් රේටින්ග්ස් වැඩි කරගන්න එකවත් නෙවේ රූපවාහිනී කලාවේ ‘වගකීම’ කියන්නේ. ක්ෂණික ආකර්ෂණය විතරක් නෙවෙයි. රූපවාහිනිය තුළින් මුළු මහත්, සමාජයටම එල්ල කළ හැකි බලපෑම අති විශාලයි. එහිදී මේ රූපවාහිනි ආයතනවල කාර්ය භාරය උසුලන අයට ලොකු වගකීමක් පැවරෙනවා.ඔබේ චෝදනාව එල්ල වෙන්නේ කාටද?මේ වගකීම සුළු කොට තකනවා නම් ඒක විශාල වරදක්. මේ ආයතනවල, ගුණාත්මකව කලාව දකින්න විඳින්න පුළුවන් විදිහේ මිනිසුන්ගේ අඩුවක්, ලොකු හිඩැසක් තියෙනවා. සමාජීය ජන විඥානය, පෝෂණය කරන්නට වගේ ම සමාජය මෙහෙයවන්නට පුළුවන් අය මේ මාධ්‍යවල රැඳෙන්න ඕනෑ. ඒ වගකීම දරන්න පුළුවන් නම් මම හිතන්නේ මේ කියන අර්බුද අවම කරගත හැකිවේවි.80, 90 දශකවල ඒ තත්ත්ව වෙනස්. ඒ කාලය හරිම වාසනාවන්තයි කියලයි මට නම් හිතෙන්නේ. රසිකයාට විඳින්න පුළුවන්, හදවතට දැනුණ හොඳ නිර්මාණ විකාශය වුණා.එදා ඒ තිබුණ තත්ත්වයට නැවතත් ජීවය ලබා දිය යුතු කාලය ඇවිත්. හරවත්, නිර්මාණ එළිදක්වන්න, මේ චැනල් හැම එකකින් ම යම් වැඩ පිළිවෙළක් නිර්මාණය කළ යුතුයි. අද ‘මෙගා කලාව‘ උඩු දුවලා.මම නම් ඊට කැමැති ම නෑ. ඒ නිර්මාණ කරන වේගවත්, ක්ෂණික බව නිසා ම නිශ්චිත රූප රාමුවකට ගෙන එන රඟපෑම්, ආලෝකකරණ, වේශ නිරූපණ ඇතුළු අනෙකුත් අංග දිහා බැලුවාම පේන දෙයක් තමයි, ඉන් කලාත්මක වින්දනයක් ලැබිය හැකිද? කියන එක. ක්ෂණිකව මේ දර්ශන රූපගත කරනවා.අසාර්ථකත්වයට හේතුව එයම විය හැකියි. “මම හොඳින් ම දන්න දෙයක් තමයි සමහර නළු නිළියෝ මේවාට එක්වෙන්නේ හරිම අප‍්‍රසාදයෙන්, ජීවන අරගලයට මුහුණ දීමේ අවශ්‍යතාව නිසා යනවා මිසක්, මම හිතන්නෑ වැඩි දෙනෙක් සතුටින් කරනවා කියලා.”මේ කලාවේ අසාර්ථකත්වයට තවත් හේතු තියෙනවද?“මේ කලාවේ පෝෂණයක් දකින්න නැහැ. එකම තැන කොටුවෙලා පල් වෙනවා. දක්ෂ තිරනාටක රචකයින් ගේ හිඟකමත්, මීට එක් හේතුවක්.” “අලුත් සංකල්ප, අදහස්, ඔවුන් තුළ දක්නට නැහැ.අධ්‍යක්ෂවරුන් හැම අතින් ම දැනුම වැඩි කරන්න උත්සාහ කරන්නෑ. හොඳට සල්ලි බාගේ තිබිලා, මත් පැන් සිගරට්, තොල ගාලා ඉන්නවා නම් ඔහුත් පහුවදා ම අධ්‍යක්ෂවරයෙක් වෙලා. හැදෑරීමක් නෑ. මාධ්‍යත් ඒකට උදව් කරනවා.මේ දිනවල තිරගත වන ‘ස(ර්) ලාස්ට් චාන්ස්’ චිත‍්‍රපටය තුළින් ඔබ අලුත් ම රංගනයක් ඉදිරිපත් කරනවා?“එහිදී මම ‘ලාඩන්’ නමැති පාතාල ලෝකයේ නායකයෙකුගේ චරිතය හාස්‍යයෙන් පෙ‍්‍ර්ක්ෂකයා වෙතට ගේනවා.“සාජන්ට් නල්ල තම්බි” වේදිකා නාට්‍යයේදී එවැනි චරිතයක් කරපු නළුවෙක් විදිහට මම ජනප‍්‍රිය වුණා. “මිනිස්සු කැමතියි, ඔවුන් ප‍්‍රිය කරන නළුවන් විකට රංගනයන් තුළින් වුණත් දකින්න. මම එහි වරදක් දකින්නේ නෑ. දිගටම වුණත් ඒ දේට නැඹුරු වෙන්න මගේ අකමැත්තක් නෑ.“නමුත් ටෙලිනාට්‍යයකින් නම් ඒ වගේ ප‍්‍රහසනයක් කරන්න තවම මට අවස්ථාවක් ලැබුණේ නෑ. මම ආසාවෙන් ඉන්නවා. මොකද ඔය දැන් සම්භාව්‍ය කියලා හදන සමහර චිත‍්‍රපටත්, හරියට විකට චිත‍්‍රපට විදිහට මට පේන නිසා...”ඔබ සිනමාවෙන් හරි හමන් ගමනක් ආවේ නැහැ කියලා හිතෙනවා.“සිනමාව“ කියන්නේ මම කැමතිම මාධ්‍යයක්, වේදිකාව හරහා ඒ වෙනුවෙන් පන්නරයකුත් ලැබුණා. 80 දශකයේ වැටුණු සිනමාව තවමත් එහෙමමයි, සිනමාව අපට සෙවණක් නොවී ඒ කාන්තාරයේ අපි අතරමං වෙලා. අද වෙනකොට සිනමාව සිනමා රංගනයට අවස්ථා උදාවෙන්නේ, පෞද්ගලික දැන හැඳුනුම්, හිතවත් කම්වලට.අවුරුද්දකට එක චිත‍්‍රපටයක විතර රඟපාලා අපිට සෑහීමකට පත්වෙන්න වෙලා තියෙනවා. ඒ කොහොම වුණත්, ඒ අතරේ සිහින දේශයෙන්, වළා පටල වගේ, චිත‍්‍රපටවලට දායක වෙන්නත් අවස්ථාව උදා වුණා...ඉදිරියේදී ඔබ එන්නේ මොන වගේ නිර්මාණවලින් ද?“පසුගිය කාලේ මම නවතම ටෙලිනාට්‍ය කීපයකම ප‍්‍රධාන චරිත කළා. ඒ අතර එරංග සේනාරත්නගේ ‘දියණි සහ නෙළුනිකා’ තිස්ස විජේකෝන් ගේ ‘කට කළියාව‘, ‘සඳ තරණය’ ළමා ටෙලිනාට්‍යය විශේෂයි. ‘අහස් ගංගා’ ටෙලිනාට්‍යයේ බණ්ඩාර නමැති හාමු මහත්තයාගේ චරිතයත් ඒ අතර ආසාවෙන් කළා. මොහාන් නියාස් අධ්‍යක්ෂණය කරපු අලුත් චිත‍්‍රපටයේ ‘අමරජීවගේ’ චරිතයට පහුගිය කාලේ මට වඩාත් සමීප වුණා. සතුටට පත් කළ රංගන අත්දැකීමක් ඒක.රට වෙනුවෙන් කලා කරුවෝ’ ජාතික සංසදයේ ප‍්‍රධාන සංවිධායක ලෙස ඔබ අද දේශපාලනයට අවතීර්ණ වෙලා ?(සිනාසෙමින්) ඔව්. නමුත් ඡන්දෙ ඉල්ලන්න ගියේ නෑ. ඒත් ඒ ඔස්සේ හොඳ ගමනක් යන්න ඉදිරිපත් වෙන අයට උදව් කරනවා. අද අපේ රටේ තියෙන ප‍්‍රධානතම ගැටලුව දිහා බලද්දී සාමාන්‍ය පුද්ගලයෙකු වශයෙන් වුණත් අපි කළ යුත්තේ ජනාධිපතිතුමාට හා ඔහුට සහාය දෙන අයගේ දෑත් සවිමත් කිරීමයි. අද රට පැහැදිලිව ගමන් කරන විදිහක් තියෙනවා. එවන්, ප‍්‍රගතිශීලී දේශපාලන ප‍්‍රවාහයකට උදව් කරපු එක මම හැමදාමත් කළා.- ජයමිණි අත්තනායක </content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=av0904263</link>
    <topic>‘පැපරාසි’ ඇහැයි රසබර කතාබහයි</topic>
    <author>වසන්ත ජයසිංහ</author>
    <content>කවරයේ කතාවඑකම මොහොතක දරුවන් අට දෙනකු බිහිකර ලෝක පූජිත වූ මවහොඳ ටෙලි නාට්‍යයකට අද කිසිම තැනක් නැහැ‘පැපරාසි’ ඇහැයි රසබර කතාබහයිඅයියෝ ඔයා පුංචි දේටත් අඬන්න හදනවනේ (රසදුන නව කථාව)සිනමා අඹරේ නිවී ගිය ගුරු තරුව වියෝ වූ ප‍්‍රවීණ සිනමාවේදීබොලිවුඩ් පත්තර රිතික්ගේ විවාහය දෙදරවයි?ශිල්පාගෙන් රාජකීය ඇරියුමක්කොහොමද තොරතුරුවිවාහය මගේ ඇසින්ආදරයට ගී ගයන යෂාන්සරසවි වරමින් බැබළෙන පරපුරක්කෙටි කලකින් දිගු ගමනක් ආ හසින්තපිටි මකුණා මඩින්න මැර උකුණා එයිභෞත චිකිත්සක සම්බාහනය පියයුරු පිළිකාවටත් පිළිතුරක්රූ විසිතුරු‘කොෆි විත් ලහිරු ඇන්ඩ් මුදිත’ස්වර්ණවාහිනිය ඔස්සේ ඉරිදා උදේ විකාශය වන ‘කොෆි විත් ලහිරු ඇන්ඩ් මුදිත’ සාමාන්‍යයෙන් අප දකින වැඩසටහන් වලට වඩා තරමක් වෙනස්. කලාකරුවන් වගේම ජනප‍්‍රිය දේශපාලනඥයනුත් එක්වෙනවා මේ කතාබහට.ඉරිදා උදෑසන 9 සිට පුරා පැය එක හමාරක් තිස්සේ දිවෙන අපූරුතම සොඳුරු නිමේශය පිළිබඳව අප හිතුවා කතා කරන්න. මෙහි පූරක දෙපොළ ලහිරු මුදලිගේ හා මුදිත විජේසුන්දර.“ඇත්තටම මේ වැඩසටහන පිළිබඳ සංකල්පය ගෙනාවේ ස්වර්ණවාහිනී වැඩසටහන් අධ්‍යක්ෂක බුද්ධික කුලසේකර. සාමාන්‍යයෙන් ඉරිදා උදෑසන කියන්නේ බොහෝ දෙනෙක් බොහෝම සැහැල්ලුවෙන් ඉන්න දවසක්.මේ සැහැල්ලු උදෑසනේ කාන්සිය මඟ හරින්න මාධ්‍ය තුළ තිබුණා හිඩැසක්. ඒ නිසයි ‘කොෆි විත් ලහිරු ඇන්ඩ් මුදිත’ පටන් ගත්තේ. අලුත් මුහුණුවරක් සමඟ අලුත් ප‍්‍රවේශයක්.‘ලහිරු මුදලිගේ ‘කොෆි විත් ලහිරු ඇන්ඩ් මුදිත වැඩසටහනේ එක් පූරකයෙක්. වාරියපොළ ශ‍්‍රී සුමංගල විද්‍යාලයෙන් මූලික අධ්‍යාපනය ලැබූ ලහිරු වැඩිදුර ඉගෙනීම සඳහා එන්නේ කොළඹ ඩී.එස්. සේනානායක විද්‍යාලයට.“මං මාධ්‍යයට අවතීර්ණ වෙන්නේ පාසල් කාලයේ දීමයි. මුල් කාලයේදී මුතුහර හා ළමා පිටිය වැඩසටහන් වලට එකතු වුණා. ඉන්පසුවයි රජ එෆ්.එම්. ගුවන් විදුලියට සම්බන්ධ වුණේ. එතැනින් ස්වර්ණවාහිනියට.මල්මිටියාවත, කල එළි මඬල, ගී TV, හඳ රැඳි පැය වැනි වැඩසටහන් ඉදිරිපත් කළේත් ඔහුයි. අද වෙනකොට ලහිරු ස්වර්ණවාහිනියේ ප‍්‍රවර්ධන කළමනාකරුවෙක්.මුදිත විජේසුන්දර ලහිරුගේ අනෙක් සඟයා. ඔහු ඉගෙන ගත්තේ මහනුවර ධර්මරාජ විද්‍යාලයේ. කැලණිය විශ්ව විද්‍යාලයේ ජනසන්නිවේදන ඩිප්ලෝමා පාඨමාලාව නිම කිරීමත් සමඟ ඔහුට ස්වර්ණවාහිනියට සම්බන්ධ වෙන්න අවස්ථාව ලැබෙනවා.“මං මුලින් ලංකා බැංකුවේ සේවය කළේ. ඔය අතරෙදියි ස්වර්ණවාහිනියේ හරබර ඉරිදා වැඩසටහනේ පසුබිම් කථනයට එකතු වුණේ.ඊට පසු එඩ්වින් ආරියදාස ශූරීන් හා ධර්මසිරි ගමගේ මහත්මයා හා එක්ව ‘ශනිදා රසඳුන’ වැඩසටහන කළා. නමුත් බොහෝ දෙනෙක් මාව දැන හඳුනා ගත්තේ ‘දුටු නොදුටු’ වැඩසටහනින්. මේ වැඩසටහන නිසාම සුමති සම්මානයත්, ලංකා ජනමාධ්‍ය පාරිසරික සම්මානයන් දිනාගන්න මට හැකිවුණා.”කොහොම නමුත් අද වනවිට මේ දෙදෙනා පිළිබඳව වැඩි කතා බහක් ගොඩනැඟෙන්නේ ‘කොෆි විත්...’ වැඩසටහන සමඟයි.“අපි දෙන්නට මේ වැඩසටහන ඉදිරිපත් කිරීමේදී තිබුණු මූලික අභියෝගය තමයි සරල බව පවත්වා ගැනීම. ඒ අනුව වැඩසටහන් නිෂ්පාදක ඔක්ෂාන් විජේරත්න සහාය අධ්‍යක්ෂක හර්ෂජීව අබේකෝනුත් මේ සුන්දර පැය එකහමාර කොටස් තුනක් යටතේ ඉදිරිපත් කරන්න සැලසුම් කළා.”“පළමු කොටසේදී පැමිණෙන ආරාධිතයින් දෙපළගෙන් ප‍්‍රශ්න 10 ක් අපි අහනවා. මෙතනදී එම ප‍්‍රශ්න ගොඩනැඟෙන්නේ ඔවුන් එකිනෙකාගේ අදහස් තේරුම් ගැනීම සඳහායි. දෙවන කොටසේදී අපි එය හඳුන්වන්නේ ‘හාඩ් ටෝක්’ නමින්.ඇත්තටම මෙතනදි වෙන්නේ ඔවුන්ගේ ජීවිතයේ අපිට නොපෙනෙන පැත්තක් අපි අනාවරණය කර ගන්න එක. අපි ඍජුව ම ඔවුන්ගේ ජීවිතයේ සිදුවීම් අළලා ප‍්‍රශ්න අහනවා. කොහොම වුණත් ඒකෙත් සීමාවක් තියෙනවා.”සමාජයේ අපි දකින සමහර ප‍්‍රසිද්ධ චරිත ඉන්නවා බණ භාවනාවට හිත යොමු කළ අය. සමහර ප‍්‍රසිද්ධ කී‍්‍රඩකයන්ගේ පවා අප නොදන්නා එවැනි අපූරු සිදුවීම් තිබෙනවා.අපේ ජනප‍්‍රිය පිතිකරුවෙක් එක්තරා විදේශ රටකදී දිගින් දිගටම අසාර්ථක වූ අවස්ථාවකදී දින දෙකක් නිවාඩු ඉල්ලා ගෙන ලංකාවට ඇවිත් වැල්ලවත්ත කෝවිලකදී වට සියයක් බිම පෙරළිලා භාරයක් ඔප්පු කළා. නැවත ගිහින් ශතක කිහිපයක් ලබාගත්තා.මේ බව ඔහුගේ ගෙදර අයවත් දන්නේ නැහැ. මෙවැනි දේවල් අපි ‘හාඩ් ටෝක්’ තුළින් මතු කළා.”තෙවන කොටස ආරාධිතයන් දෙපළගේ නිවෙස්වලට අපි කලින් ගිහින් පටිගත කරන වැඩසටහනයි. එය ඉතාම ජනප‍්‍රිය විශේෂාංගයක්.මෙතනදි අපි සහභාගි වෙන කෙනා නොදන්වා එකිනෙකා පිළිබඳ අදහස් විමසීමක් කරනවා. දැන් දැන් අපටත් හොරා ඔවුන් තම තමන් කළ කී දේ දුරකතන ඔස්සේ කතා කරගන්නවා.නමුත් හරිම සුන්දර අඩහෝරාවක්. හේතුව අපි දෙදෙනා හදන කෝෆි කෝප්පයකත් රස බලමින් සුහදව ඉන්න විටයි මේ කොටස දිග හැරෙන්නෙ.“ඇත්තටම මේ වැඩසටහනේදී අපිට අමතක නොවන සිදුවීම් නම් එමටයි. හැම සතියකම කුමක් හෝ සිදුවීමක් තියෙනවා. අපිට මතකයි මර්වින් සිල්වා ඇමැතිතුමා හා දොන්ගයි වැඩසටහනට එක්වුණු දවස.දෙදෙනාගේ ම රුව එක සමානයි. ඇත්තටම එය අපූරු වැඩසටහනක්. විවිධ ක්ෂේත‍්‍ර නියෝජනය කරමින් විශාල පිරිසක් මේ සඳහා දැන් දායක වී තියෙනවා.“මේ වෙනකොට අපි වැඩසටහන් 50 කට ආසන්නව විකාශනය කර අවසන්. සතියක පමණ කාලයක් ඇතුළතයි අපි මේ වැඩසටහනට සූදානම් වෙන්නේ. මෙහිදී සහභාගි වන ආරාධිතයින් දෙපළගේ නොදන්නා තොරතුරු සොයාගන්නත් අපි ලොකු වෙහෙසක් දරනවා.දැන්නම් කිහිප දෙනෙක් ම ඉන්නවා අපේ පැපරාසි කණ්ඩායමේ. වැඩසටහනට සහභාගි වන අයට පවා පුදුමයි අපි තොරතුරු හොයා ගන්නා ක‍්‍රමයට.”“අපේ මේ පැය එක හමාර තුළ ලැබෙන පෙ‍්‍ර්ක්ෂක ප‍්‍රතිචාර නම් හුඟක් ඉහළයි. ඒ නිසා ම මේ ආකර්ෂණය රැඳෙන්න ඉදිරියේදී තවත් අංග ගණනාවක් මේ වැඩසටහන හරහා ගෙනෙන්නයි අපේ බලාපොරොත්තුව.”මුදිත සහ ලහිරු හෙට දවසෙත් සූදානම් ඔබගේ ඉරිදා උදෑසන රසවත් කරන්නට.වසන්ත ජයසිංහඡායාරූප දුෂ්මන්ත මායාදුන්නේ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=av0904264</link>
    <topic>අයියෝ ඔයා පුංචි දේටත් අඬන්න හදනවනේ</topic>
    <author/>
    <content>කවරයේ කතාවඑකම මොහොතක දරුවන් අට දෙනකු බිහිකර ලෝක පූජිත වූ මවහොඳ ටෙලි නාට්‍යයකට අද කිසිම තැනක් නැහැ‘පැපරාසි’ ඇහැයි රසබර කතාබහයිඅයියෝ ඔයා පුංචි දේටත් අඬන්න හදනවනේ (රසදුන නව කථාව)සිනමා අඹරේ නිවී ගිය ගුරු තරුව වියෝ වූ ප‍්‍රවීණ සිනමාවේදීබොලිවුඩ් පත්තර රිතික්ගේ විවාහය දෙදරවයි?ශිල්පාගෙන් රාජකීය ඇරියුමක්කොහොමද තොරතුරුවිවාහය මගේ ඇසින්ආදරයට ගී ගයන යෂාන්සරසවි වරමින් බැබළෙන පරපුරක්කෙටි කලකින් දිගු ගමනක් ආ හසින්තපිටි මකුණා මඩින්න මැර උකුණා එයිභෞත චිකිත්සක සම්බාහනය පියයුරු පිළිකාවටත් පිළිතුරක්රූ විසිතුරුමෙතෙක් කතාව...ගමේ ප‍්‍රභූ පවුලක එකම දරුවා වූ මහේෂ් දුප්පත් යුවතියක වූ මුතු සමඟ සබඳතාවක් ඇති කරගනී. රූමත් අවිහිංසක යුවතියක වන මුතූ මහේෂ්ට දැඩිසේ ආදරය කළ අතර, මේ නිසා ම මහේෂ් අතින් මුතූ අනාථ වෙයි.අප්පච්චී සහ අම්මා මේ සිදුවීම දැනගත් පසු මහේෂ්ගේ ඇවැස්ස නෑනණ්ඩිය වූ අර්මිලා වෙසෙන එංගලන්තය බලා තම පුතු පිටත් කර යැවීමට කටයුතු කරයි.එහිදී අර්මිලා ගේ ඇසුර නිසා මුතු පිළිබඳව අමතක කර දමන මහේෂ් අර්මිලා සහ විවාහ වෙයි.වසර අටකට පසු මහේෂ් සිය මවු රටට යළි පැමිණෙන්නේ සිය බිරිය සමගිනි. එහිදී ඔවුනට මුතු සහ සුරංග මුණ ගැසේ.එහිදී මහේෂ්, මුතූ සහ සුරංග අර්මිලාට හඳුන්වා දෙන අතර, ඔවුන් දොළ පහරේ දියනා විනෝද වෙයි. මේ එකතුව නිසා මුතූ පිළිබඳව පැහැදෙන අර්මිලා මහේෂ්ට හොරෙන් මුතූ ගේ නිවෙසට යයි.අර්මිලා එංගලන්තයේ හැදී වැඩී, අධ්‍යාපනය ලබා, පූර්ණ ගැහැනියක තත්ත්වයට පත්වුවද ආදරය පිළිබඳවූ අත්දැකීම් ඇගේ ජීවිතය තුළට රිංගා තිබුණේ නැත. ගැටවර ළමා වියේ සිටම ලැබූ අසීමිත නිදහස කිසිදා අයුතු ලෙස භුක්ති විඳීමට ඇයට අවශ්‍යතාවයක් ද නොවීය. යහළු යෙහෙළියන්ගේ පෙම් සබඳතා ඇතිවීම – බිඳ වැටීම බොහෝ අවස්ථාවල ඒවාට උදව් කිරීම මේ සෑම දෙයක්ම අර්මිලාට අති විශේෂ සිදුවීමක් හෝ එවැනි හැඟීමක් ඇති නොකළේය.තමා වැඩිවියට පත්වූ දින සාමාන්‍ය දිනයක් සේ සැලකීමට අර්මිලාට සිදු වූයේ නැත. ලංකාවේ සියලුම සිරිත් විරිත් අකුරට ඉටුකර තමා යුවතියක් වූ බව හා එහි ඇති වටිනාකම පහදා දීමට මව බෙහෙවින් උනන්දු වූවාය.අර්මිලාගේ මතකයේ හැටියට මේ සිදුවීම් ගැන වඩාත් සතුටට පත්වූයේ මහේෂ්ගේ මාපියන්ය.මහේෂ් විසින් ඇයට තිළිණ කළ සුවඳ වහනය වන රෝස මල් කාඩ් පත අර්මිලා ගේ ජීවිතයේ නව පිටුවක ආරම්භය විය.”මගේ සුදු නංගියා අර්මිලාට”...එහි වු මුතු ඇට වැනි අකුරුවල අර්මිලා දුටුවේ මහේෂ් ගේ ආදරය මිස අන් කිසිවක් නොවේ.”මෙයාට අපේ තෑගිවලින් වැඩක් නෑ. මහේෂ් පුතා ගේ කාඩ් එකට තමයි ආදරේ...”මව ඇනුම් පද කීවේ තම සිත තව තවත් මහේෂ් කෙරෙහි උනන්දුව ඇතිවන පරිද්දෙනි.”කවද හරි ඉතින් ඔයාට මහේෂ් අයියා තමයි ඉතුරු වෙන්නේ...”අර්මිලා ගේ සිහිනයේ ආරම්භය වැටුණේ ඒ ආකාරයෙන්ය. සතියකට දෙකකට වරක් නෑනා හා මස්සිනා තොරතුරු හුවමාරු කර ගන්නා විට දෙපැත්තේම දෙමහල්ලෝ මහත් අමන්දානන්දයට පත්වූහ.අර්මිලාගේ සිත තවත් අතකට නොයාමේ සිහින මන්දිරයේ ඉදිකිරීම් මත සැනසීම ලබන විට මහේෂ් මේ පිළිබඳව දැන සිටියේ නැත. මව ගේ සමහර සතුටු වදන්වල ගැබ්වූ අර්මිලාගේ ආදරය ඔහු වටහා ගත්තේ සහෝදරියක ගේ උණුසුම් හැඟීම් හා සෙනෙහසක් විලසින්ය.”හොඳට ජොලි කරන්න අර්මි... අපරාදේ ඔයාගේ සෙල්ලක්කාර ඹ්ෂ;ත්...ඇගේ මිතුරිය ජේන්, කීවේ වරක් දෙවරක් නොවේ. අන් අයට වඩා තරමක සංවරශීලී බවක් දැක්වුවද ජේන් ගේ තුන්වැනි මිතුරා වූයේ විකීය. අර්මිලාගේ ආදරය බලාපොරොත්තුවෙන් කලක් ඈ පසු පස ගිය විකී ජේන් ගේ ඇසුරට පත්වූවේය.”ඔයා ගේ මහේෂ් කවදද එන්නේ? ඔයා නම් කවද හරි මෝඩ වෙනව අර්මි... ලංකාවේ කොල්ලො හරි මෝඩයි... එයාල ඔයාට ගැළපෙන්නෑ.”විකී, ජේන් හා ඇසුරට පත්වූ පසුව ද අර්මිලාට අනතුරු හැඟවූවේය. විවාහ නොවී එක්ව ජීවත් වුවද ඔවුන් දෙදෙනා හොඳින් ජීවිතය අවබෝධ කරගෙන සිටින බව අර්මිලාට අවබෝධ වී තිබුණි.”අපි කවද හරි ලංකාවට යන්න ඕන දුව... ඔයයි මහේෂ් පුතයි තමයි අපේ බලාපොරොත්තුව“මව ඉඳහිට ඇයට දැනෙන පරිද්දෙන් පැවසුවාය. නිහඬව විඳ දරා ගත්ත ද යහනෙහි වැතිර ඔහු ගේ කඩවසම් පින්තූර දෙස බලා අර්මිලා ඇගේ හදවතට ආදරයේ සුවඳ එක්කර ගත්තාය.”මහේෂ් අයියා... ඔයාට මාව මතක් වෙන්නෙම නැද්ද?”මහේෂ් හා සංවාදයේ යෙදෙන විට අර්මිලා සුරතල් ලෙස ඇසුවේ මේ හැඟීම් මෝරා යෑම නිසාය.”මෙන්න වැඩක්.. මම මොකටද ඔයාව මතක් කර කර ඉන්නේ? මට වෙන වැඩ නෑ කියල හිතුවද?”මහේෂ් ගේ දඟකාර හඩින් අර්මිලා වේදනාවේ මිහිර අත් වින්දාය.”බොරු බොරු නංගි... ඔයා තරහ වුණාද? අයියෝ ඔයා පුංචි දේකටත් අඬන්න හදනවනේ...” ඇගේ නිහඬතාවයට පසුතැවෙමින් මහේෂ් වහා කියන්නේය.”ඔයා මට ආදරේ නැද්ද මහේෂ් අයියා... ඇයි ඔයා මට රිද්දන්නේ?””ආදරේ වැඩි වුණහම එහෙම තමයි නංගි... හරි, ඔයාට දවසට කී සැරයක් මාව මතක් වෙනවද?””මෙන්න හරි කතාවක්. මට වෙන වැඩ නැතුවට ඔයාව මතක් කර කර ඉන්නේ...”අර්මිලා මහේෂ්ට පවසන විට ඔහු හඬ නඟා සිනාසෙන්නේය.”අතට අහුවුණා නම් කන මිරිකනවා රිදෙන්න...””ආ... මතකයි මතකයි ඔයා දවසක් අපි ලංකාවට ආපු දවසක මගේ ඇඟට මී මැස්සෙක් දැම්මා.”දෙදෙනාගේ මේ සතුට ඉතිරෙන කතා බහ දිගෙන් දිගටම පැවතුණ ද අර්මිලාට එහි ගැටලු සහිත තැනක් ඇති නොවීම නිසා ඇගේ පිරිසුදු හදවත මහේෂ්ට වෙන්වීම පුදුමයකට හේතුවක් නොවීය.පාසලේ හා විශ්වවිද්‍යාල ජීවිතයේ පෙම්වතකු නොමැති වූ එකම රුවැත්තිය වූයේ ද අර්මිලාය. ඇගේ මන බඳින රූ සපුවට ලොල් වූවේ ශිෂ්‍යයන් පමණක් නොවේ. එහෙත් අර්මිලා ගේ හදවත මහේෂ් ගේ ආදරය නමින් වෙන් වී අවසාන වී තිබුණි.තොරක් නැති විනෝද චාරිකා ගමන් බිමන්වලදී එරික් හා තමා අතර දැඩි මිත‍්‍රත්වයක් ඇති වී තිබුණ ද එය දුර දිග නොයවන්නට අර්මිලා ප‍්‍රවේසම් වී තිබුණි. ඔහු හා ආලිංගන නැටුමේ යෙදෙමින් සතුටු වුවද, අතිනත පටලවාගෙන බොහෝ දුර ගමන් කළද, ඇගේ ආදරය නො ලැබෙන බව එරික් ද හොඳින් දැන සිටියේය. කෙළවරක් නැති සිප වැළඳ ගැනීම් පි‍්‍රය නොකළ ද, ඒ සංස්කෘතියට පටහැනිව ජීවත්වීම අසීරු බව අර්මිලා වටහා ගෙන සිටීම නිසා එය සාමාන්‍ය දෙයක් ලෙස සැලකීමට ඇය හුරු වූවාය.එහෙත්... එංගලන්තයේදී මෙවන් හැසිරීම් දහස් ගණනක් දැක තිබුණ ද, තමා ද එවැනි අවස්ථාවලට මුහුණ දී තිබුණ ද, ඒ සියලුම සිදුවීම් සාමාන්‍ය ලෙස දැකීමට ඇය පුරුදු වී සිටියාය.ඒ කිසිම දිනක කිසිම තැනක අර්මිලා ගේ හදවත සසල වූයේ හෝ සිතුවිලි වෙනසකට පත්වූයේ නැත. එහෙත් මුතුගේ ඉඟ වටා රැඳුණ සුරත හා වැළඳ ගැනීමෙන් සමීපව තිබූ මහේෂ් ගේ මුහුණ දැකීමෙන් අර්මිලා එකවරම දැඩි කම්පනයකට පත්වූවාය. අදහාගත නොහැකි දෙයක් දුටු සේ ඕ මොහොතක් ගල්වී බලා සිටියාය.එයට ප‍්‍රධාන හේතුව ඒ රූප රාමුවේ සිටියේ තම සැමියා වීමය. අනෙක් කරුණ මුතු සුරංග ගේ බිරිය වීමය. ලංකාවේ මේ අයුරින් සිප වැළඳගැනීම් නොමැති බවත්, විශේෂයෙන් ම විවාහක සැමියන් හා වෙනත් කාන්තාවන් මෙසේ හැසිරීම සදාචාර සම්පන්න නොවන බව අර්මිලා දැන සිටියාය. මිනිත්තු කීපයක් තුළ ඇය මැරී ඉපිද යළි ප‍්‍රකෘති තත්ත්වයට පත්වූවාය.තමා බෙහෙවින් පි‍්‍රය කළ හා විශ්වාස කළ මහේෂ් තමාට මෙසේ කළේ කුමක් නිසාද? දයාබර මවක හා මිතුරියක මෙන් පෙනී සිටිමින් මුතු, තම සැමියා පොළඹවා ගත්තේ මොන සිතකින්ද? මහේෂ් මුතු හා නිර්භයව එසේ හැසිරුණේ කෙසේද? අර්මිලා දිගින් දිගට ම සිතන්නට වූයේ ඒ සිදුවීමෙන් පසුවය.අතීතයට දිව යන ඇගේ සිතුවිලි, මහේෂ් ගේ දුර්වල තැන් ගැන බොහෝ රහස් අර්මිලාට විවෘත කළාය.මේ සම්බන්ධව දැන ගැනීමට තිබෙන එකම මාර්ගය සුරංග බව අවසානයේ ඇය තීන්දු කර ගත්තා ය.තව කොටසක් ලබන සතියේ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=av0904265</link>
    <topic>සිනමා අඹරේ නිවී ගිය ගුරු තරුව වියෝ වූ ප‍්‍රවීණ සිනමාවේදී</topic>
    <author>රෝහණ වෙත්තසිංහ</author>
    <content>කවරයේ කතාවඑකම මොහොතක දරුවන් අට දෙනකු බිහිකර ලෝක පූජිත වූ මවහොඳ ටෙලි නාට්‍යයකට අද කිසිම තැනක් නැහැ‘පැපරාසි’ ඇහැයි රසබර කතාබහයිඅයියෝ ඔයා පුංචි දේටත් අඬන්න හදනවනේ (රසදුන නව කථාව)සිනමා අඹරේ නිවී ගිය ගුරු තරුව වියෝ වූ ප‍්‍රවීණ සිනමාවේදීබොලිවුඩ් පත්තර රිතික්ගේ විවාහය දෙදරවයි?ශිල්පාගෙන් රාජකීය ඇරියුමක්කොහොමද තොරතුරුවිවාහය මගේ ඇසින්ආදරයට ගී ගයන යෂාන්සරසවි වරමින් බැබළෙන පරපුරක්කෙටි කලකින් දිගු ගමනක් ආ හසින්තපිටි මකුණා මඩින්න මැර උකුණා එයිභෞත චිකිත්සක සම්බාහනය පියයුරු පිළිකාවටත් පිළිතුරක්රූ විසිතුරුතිස්ස අබේසේකරයන් වෙනුවෙන් තැබෙන සටහනක්තිර රචනය, තිර නාටකය යන වචන නන්නාඳුනන කාලයක සිංහල චිත‍්‍රපට නාමාවලියට එය එක් කරන්නට පෙළගැහුණු පරපුරේ පෙරමුණේ සිටි කෙනෙකි තිස්ස අබේසේකර.තිර නාටකය යන වචනය මුල්වරට සිංහල චිත‍්‍රපට නාමාවලියට එක්වූයේ ආචාර්ය ලෙස්ටර් ජේම්ස් පීරිස් ගේ ‘ගම්පෙරළිය’ චිත‍්‍රපටයෙනි.තිස්ස අබේසේකර එහි සහාය අධ්‍යක්ෂවරයා හා අතිරේක දෙබස් රචකයා විය.සිය සිනමා සම්ප‍්‍රාප්තියේදී ම දෙබස් යනු නිකම්ම නන්දෙඩවිල්ලක් නොව චරිතයක ඇතුළාන්තය හෙළිකරන සියුම් ප‍්‍රවේශයක් බව තහවුරු කරන්නට තිස්ස සමත්විය.‘ගම්පෙරළිය’ චිත‍්‍රපටයේ එන පියල් මහගෙදර ඉස්තෝප්පුවේ සිට නන්දාට ඉංගි‍්‍රසි උගන්වන දර්ශනයේ දී මුවට නංවන දෙබස් මාර්ටින් වික‍්‍රමසිංහ ශූරීන්ගේ නොව තිස්ස අබේසේකරයන් ගේ ය.දුප්පත් තරුණයකු හා කුමරියක පිළිබඳ කතාව චරිත සමඟ ඈඳ්‍ර ඔහු අපූරුවට ගළපා තිබිණි.දෙබස් ඉතා තියුණු හා සූර ලෙස යෙදීමේ පුරුද්ද ඔහු ඊළඟට උරගා බැලුවේ ‘දෙලොවක් අතර’ චිත‍්‍රපටයෙනි. ‘වැලි කතර’ එහි මුදුන් පලයයි. එදා මෙන්ම අදටත් එම නාටකීය දෙබස් ඛණ්ඩ මතක සිටින සුලුය.කුණුහරුප - දෙපිට කැපෙන දෙබස් ජනපි‍්‍රය කරවන යුගයක ඔහු චරිතය ගොඩනඟන ගමන්ම අවස්ථාවට නාටකීය බවක් එක්කරන්නට දෙබස් උපයෝගී කැර ගත්තේය.තිර නාටකය චිත‍්‍රපටයක ‘හදවත’ බඳු ය යන්න අපට පසක් කළ ඒ ගැන සරසවි දේශනවලදි හා සිනමා සම්මන්ත‍්‍රණ වලදි ප‍්‍රසිද්ධියේ කතා කළ පළමු සිනමාවේදියා තිස්ස අබේසේකරයන්ය.තිස්ස ගෙන් තිරනාටකයක් ලියා ගැනීම යනු චිත‍්‍රපටයකට ලැබෙන හොඳ සහතිකයක් බඳු යැයි සිතූ යුගයක් විය. විශේෂයෙන් ම විශ්ව සිනමාව පරිශීලනය කරමින් එහි නව ප‍්‍රවණතා අතැඹුලක් සේ දැන සිටි වෙනත් තිරනාටක රචකයකු ගැන අපට සිතිය නොහැකිය.ඔහු ලෝක සිනමාව ගැන දැන සිටි තරම පෙන්නුම් කළේ අද ඊයෙක නොවේ. හැටේ දසකයේ අග බාගයේ සිටය. ඔහු එවකට පළවූ ආතර් යූ. අමරසේනයන් සංස්කරණය කළ ‘විසිතුර’ පුවත්පතට ලියූ ‘චලන චින්තා’ නම් ලිපි පෙළේ ඇතැම් ලිපියක් අදටත් මා ළඟ සුරැකිව ඇත. එදා තරුණ පෙළ එම ලිපි ආශාවෙන් එකතු කළහ.පාඨක ප‍්‍රශ්නවලට පිළිතුරු සපයන නියායෙන් ඔහු සිනමාවේ ඉතිහාසය, කාලීන ප‍්‍රවණතා, විශිෂ්ට සිනමාකරුවන් මෙන්ම තාක්ෂණික හාස්කම් ගැන ද කතා කළේය.එනයින් බලන කල සිනමාව පිළිබඳ හරවත් සංවාදයක් ගොඩනඟන්නට මාධ්‍යවේදියකුගේ වෙසින් ද ඔහු ඉටුකළ සේවය අපිරිමිතය. ඉතා සැකෙවින් බොහෝ දේ ඇඟවෙන ලෙස ලියන්නට ඔහු සමත්විය.සිනමා උණෙන් පෙළුණු තරුණයකු ලෙස තිස්ස අබේසේකරයන් මා මුලින්ම හමුවූයේ බොරලැස්ගමුවේ එගොඩවත්තේ පදිංචි ව සිටි කාලයේය.ඔහුගේ දැනුම් සම්භාරයෙන් බිඳක් මවිසින් සංස්කරණය කරන ලද ‘චිත‍්‍රපට වින්දන’ සඟාවට ලබාගැනීමේ අටියෙනි ඒ ගමන ගියේ. එහෙත් ඒ වන විට ඔහු ‘වැලිකතර’ තිරනාටකය ලියමින් සිටි නිසා මගේ කාර්යය ඉටුකැර ගැනීමට නොහැකි විය.තිස්ස තිරනාටකයක් ලිවීමට ගන්නා වෙහෙස සහ ඒ සඳහා කරන කැපවීම මා ඔහු හමුවීමට ගිය ඒ අවස්ථා කීපයේදී පසක් විය. ඔහු තිරනාටකයක් ලීවේ හුදු විධාන කීපයක් රැගත් ගොරෝසු රචනාවක් ලෙසින් නොවේ.කියවා වුව රස විඳිය හැකි කතාවක් පරිද්දෙනි. ඔහු විසින් ලියන ලද ‘නිධානය’ වැනි තිර රචනයක් පොතක් ලෙසින් පළ නොවීම බලවත් පාඩුවකි.මා දන්නා පරිදි ඔහු එහි තිර රචනය ලියා ඇත්තේ ඉංගී‍්‍රසියෙනි. එබැවින් එය සිංහලට නඟා පළ කිරීමේ දුෂ්කර කටයුත්තට අත ගසන්නට ඔහුටත් වෙලාවක් නොතිබෙන්නට ඇත.එහෙත් තිස්ස විසින් මෑතකදී ලියන ලද ‘අයාලේ ගිය සිතක සටහන්’ ඔහු විසින් ම‘Roots Reflections and Reminiscences’  නමින් පසුව ඉංගි‍්‍රසි පොතකට පෙරළා තිබිණි.පසු කලෙක විශ්ව විද්‍යාල ආචාර්ය පදවියකින් ද පිදුම් ලද තිස්ස අබේසේකරයන් විෂයයන් රැසක් පිළිබඳ ගැඹුරින් හදාරා තිබීම ද සුවිශේෂ ලකුණකි.ඔහු සිංහල බෞද්ධ චින්තනය පිළිබඳ මුද්‍රාව සිය නිර්මාණ මගින් තහවුරු කළේය. ‘අක්කර පහ’ ‘කරුමක්කාරයෝ’ ‘පිටගම්කාරයෝ’ ‘විරාගය’ වැනි කුමන නිර්මාණයක් විමසා බැලුව ද ඊට පොදු ගුණාකාරයන් සොයාගත හැකිය.තිස්ස අබේසේකරයන් දෙස බැලිය යුතු කෝණ ද එකක් දෙකක් නොව කීපයක් ම වේ. තිර නාටක රචකයා, අධ්‍යක්ෂවරයා ඔහු වෙතින් මතුවූ ප‍්‍රකටම ප‍්‍රතිරූප දෙකයි.එහෙත් ඔහු සාහිත්‍යවේදියකු ලෙසින් ගොඩනඟා ගත් ප‍්‍රතිරූපය ඊට නොදෙවෙනි ද? 1996 ප‍්‍රශස්ත ග්‍රේෂන් සම්මානයෙන් පුද ලද Bringing Tony Home ඔහු ඉංගි‍්‍රසි නවකතා කරුවකු ලෙස මුල් විහිදු ප‍්‍රථම ප‍්‍රයත්නයයි.ඉන් පසුව ඔහු විසින් ලියන ලද In my Kingdom of the sun and the Holy peak  (හිරු මඬල හා සමන්ගිර රැඳි මගේ රාජ්‍යය) දිගු කතා ති‍්‍රත්වයකින් සමන්විත නවකතාව ද ඉතා උසස් මට්ටමක තිබිණි.‘විරාගය’ චිත‍්‍රපටයේ තිර කතාව ලියා අධ්‍යක්ෂණය කිරීමෙන් නැවතුණු ඔහුගේ සිනමා ගමනේ යළි ඉපදීම නවකතා කරණයයි.රංගන පෞරුෂය ද සතු චරිතාංග නළුවකු බව ඔහු අපට ඒත්තු ගැන්වූයේ ‘පුරන් අප්පු’ චිත‍්‍රපටයේ කුඩාපොළ හාමුදුරුවන්ගේ චරිතයෙනි.කලක් ගුවන් විදුලි මාධ්‍යය ඔස්සේ ඔහු තමාටම ආවේණික ශෛලියකින් ආදරණීය හඬක් ගොඩනඟා ගත්තේය. ඒ හඬ අනුකරණය කිරීමට අද ද කෙනකු වෙහෙසෙනු දැකිය හැකිය.ඒ වගේම දේශකයකු ලෙස පේ‍්‍රක්ෂකයන් ඇඳ - බැඳ තබා ගැනීමට හැකි කථන ශක්තියක් - වාං මාලාවක් ඔහු සතු විය.සිනමාවේ කවියා - සත්‍යජිත් රායි, තිස්ස අබේසේකරයන්ගේ සිත්ගත් එක් ප‍්‍රබල සිනමාකරුවකු විය.ඔහුගේ ‘චාරුලතා’ චිත‍්‍රපටය තිස්ස බෙහෙවින් අගය කළ කෘතියකි (මා දන්නා පරිදි තිස්සගේ එක් දියණියකගේ නම චාරුලතා ය) එහි සිනමා ආඛ්‍යාන රීතිය සරල වුව සංවේදි විය.ආචාර්ය තිස්ස අබේසේකරයන්ගේ නිර්මාණ තුළින් වුව පළවන්නේ ඒ ගුණය නොවේදැයි මට සිතේ.ඔහු චිත‍්‍රපටයක අතීතාවර්ජනයකින් වුව පේ‍්‍රක්ෂකයා පටලවන්නේ නැත. එය විචක්ෂණ ලෙස වර්තමානය හා ගළපයි.ද්විභාෂික උගතකු ලෙස එක් පරම්පරාවක් නියෝජනය කළ ආචාර්ය තිස්ස අබේසේකරයන් ගේ නිර්මාණ ගුණය නොනැසී තව ටික කලක් හෝ පැවතුණේ නම් යන සිතුවිල්ල අප තුළ ඇතිවේ.ඒ අන් කිසිවක් නිසා නොව මතු පරපුරට පූර්වාදර්ශයක් සපයන මේ පරම්පරාව මේ සා ඉක්මනින් වියැකී යනු දැකීමට ඇති අකැමැත්ත නිසා ය.ලාංකේය සිනමාවේ පෙරැළිකාර සංගීතවේදියා පේ‍්‍රමසිරි කේමදාස ද සමුගෙන ගොසිනි. දසක කීපයක් පුරා සිංහල සිනමාවේ පුනරුදයට උරදුන් තිස්ස අබේසේකරයන් ගේ ප‍්‍රාණ වායුව ද සැඟවි ගොසිනි.එක් පරම්පරාවක යුග පුරුෂයන් මෙසේ සුළු කාල පරාසයක් තුළ නික්ම යෑම සිනමාවට ආදරේ කරන සැමට දරාගත නොහැකි දුකක් බව නම් නිසැකය.රෝහණ වෙත්තසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=av0904266</link>
    <topic>බොලිවුඩ් පත්තර රිතික්ගේ විවාහය දෙදරවයි?</topic>
    <author>සුජීව තේවහෙට්ටිගේ</author>
    <content>කවරයේ කතාවඑකම මොහොතක දරුවන් අට දෙනකු බිහිකර ලෝක පූජිත වූ මවහොඳ ටෙලි නාට්‍යයකට අද කිසිම තැනක් නැහැ‘පැපරාසි’ ඇහැයි රසබර කතාබහයිඅයියෝ ඔයා පුංචි දේටත් අඬන්න හදනවනේ (රසදුන නව කථාව)සිනමා අඹරේ නිවී ගිය ගුරු තරුව වියෝ වූ ප‍්‍රවීණ සිනමාවේදීබොලිවුඩ් පත්තර රිතික්ගේ විවාහය දෙදරවයි?ශිල්පාගෙන් රාජකීය ඇරියුමක්කොහොමද තොරතුරුවිවාහය මගේ ඇසින්ආදරයට ගී ගයන යෂාන්සරසවි වරමින් බැබළෙන පරපුරක්කෙටි කලකින් දිගු ගමනක් ආ හසින්තපිටි මකුණා මඩින්න මැර උකුණා එයිභෞත චිකිත්සක සම්බාහනය පියයුරු පිළිකාවටත් පිළිතුරක්රූ විසිතුරුපසුගිය සති දෙක තුන තුළදී වරින්වර පැතිරී ගිය ආරංචියක් නිසා බොලිවුඩ්පුරයේ බොහෝ දෙනෙකු විමතියට පත්ව සිටියා. මේ ආරංචියෙන් කියැවුණේ යෞවන පරපුරේ සුපිරි වීරයා, රිතික් රෝෂන් ගේ විවාහ ජීවිතය දෙදරා ගොස් ඇති බවයි.මේ ආරංචිය රිතික් ගේ සවනට වැටෙන්නටත් ගත වුණේ නිමේශයක කාලයක්. ඔහු ඉක්මනට ම ඒ වෙනුවෙන් ප‍්‍රතිචාර දක්වන්නට ඉදිරිපත් වුණා.“නෑ... නෑ... ඕක බොරු කතාවක්. මම සුසෑන් (බිරිඳ) එක්ක තරහ වෙලාවත් එයාගෙන් වෙන් වෙලාවත් නැහැ. පසුගිය දවස්වල මමයි, සුසෑනුයි දරුවොත් එක්ක පොඩි පික්නික් එකක් ගියා.” රිතික් කිව්වේ එහෙම කතාවක්.රිතික්, සුසෑන් ගෙන් වෙන් වෙලා ය කියන පුවත පළ කරලා තිබුණේ මුම්බායි නුවර ජනප‍්‍රිය පුවත්පතක්. රිතික් ගෙන් වෙන්වූ සුසෑන්, ඇයගේ දෙමව්පියන් වෙසෙන නිවසට ගිය බවත් එම පුවත්පතෙහි සඳහන් කර තිබුණි.“ඒ තවත් බොරුවක් සුසෑන්, එයාගෙ දෙමව්පියන් ළඟට පුතාලා දෙන්නත් එක්ක ගියා තමයි. එහෙම ගියේ අපේ ගෙදර රෙපෙයාර් එකක් කරපු නිසා. දවස් කිහිපයකට පස්සෙ සුසෑන් දරුවනුත් එක්ක ආපහු ගෙදර ආවා. තුන් දෙනා ම එක්ක ගෙන ආවෙත් මමයි. ඊට පස්සෙ තමයි අපි පික්නික් එකක් ගියේ.”රිතිකී එහෙම කියන්න සිද්ධ වුණේ අර පුවත්පතෙහි රිතික් සහ සුසෑන් වෙන් වූයේ යැයි කියන ප‍්‍රවෘත්තියට ප‍්‍රධාන තැනක් දී පළ කර තිබුණු නිසයි.ඒ විතරක් නොවෙයි, මෙක්සිකානු සුපිරි නිළියක වන බාබරා මෝරි සමඟ රිතික් සමීප ඇසුරක් තිබුණු නිසා රිතික් ගේ බිරිඳ ඔහුව අත්හැර ගොස් ඇතැයි ද ඒ පුවතෙහි සටහන් වී තිබුණා. (මෑතකදී රූපගත වූ ‘කයිට්ස්’ චිත‍්‍රපටයේ රිතික්, බාබරා මෝරි සමඟ රඟපෑවා) කොහොම වෙතත් මේ පුවතෙහි සත්‍යතාවක් ඇත්දැයි කිසිවෙකු හෝ තවමත් සනාථ කරලා නැහැ.“මේ ආරංචිය සර්කස් සංදර්ශනයක් වගෙයි. මිනිස්සුන්ගෙ කුතුහලය අවුස්සන්න ගොතපු බොරු කතාවක්.” ආරංචිය දැනගත් මොහොතේ දී ඒ ප‍්‍රකාශය කළේ රිතික් ගේ සහායකයෙක්.රිතික් සහ සුසෑන් 2000 වසරේ දී විවාහ වුණේ, ඊට පෙර දිගු කලක් තිස්සේ පැවැත්වුණු පෙම් සබඳකමකින් පස්සෙයි. ඔවුන් දෙදෙනාට දැන් පුංචි පුතුන් දෙදෙනෙකුත් සිටිනවා. ලොක්කා, හතර හැවිරිදි ‘රේහාන්’ බාලයා, ‘රිධාන්’ ගේ වයස අවුරුද්දක් පිරෙන්නේ ලබන මාසයේදීයි.රිතික් සහ සුසාන් මෙතෙක් ගත කළේ සොම්නස නිරතුරු රැඳුණු පවුල් ජීවිතයක්. සැබවින් ම මේ ආරංචියේ තේරුම කුමක් දැයි ඉන්දීය විද්‍යුත් මාධ්‍යයක මාධ්‍යවේදියෙකුට දැන ගන්නට අවශ්‍ය වුණා. ඒ නිසා ඔහු සුසෑන්ව මුණ ගැසුණා. ඔහු ඇයගෙන් මේ ගැන විමසුවා.“මේක කිසිම වැදගැම්මක් නැති කතාවක්. අපි දෙන්නා තාමත් හොඳින් ජීවත් වෙනවා. හැබැයි පොඩි හිතේ අමාරුවක් නම් තියෙනවා. ඒ වෙන මොනවත් නිසා නෙමෙයි. අපි දෙන්නා වෙන්වුණා ය කියන ආරංචිය පැතිරී ගිය නිසා කිසිම කෙනෙකුට අපි දෙන්නව වෙන් කරන්න බැහැ. අපේ බැඳීම හරිම ශක්තිමත්.”“ඒත්, ඔයාල දෙන්නාගේ දරුවො ඔයාගෙ දෙමව්පියන් ළඟ නේද?” සුසෑන්ට තව ප‍්‍රශ්නයක් යොමු වුණා...“ඒක හරි. නමුත් මම තනිවෙලා නැහැ. රිතික් ඉන්නෙ මාත් එක්ක. මට නම් තේරුම් ගන්න බැහැ, අපි දෙන්නා ගැන මේ වගේ බොරු ප‍්‍රවෘත්ති ගොතන්නෙ ඇයි කියලා. කාට හරි ඕනෑවෙලා තියෙනවා, රිතික් ම පහළට ඇදලා දාන්න.”“මේ කට කතාව ඔයාගෙ දෙමව්පියො විශ්වාස කළා ද?” තවත් ප‍්‍රශ්නයක්.“මේවා විශ්වාස කරන්න තරම් මගේ දෙමව්පියො මෝඩ නැහැ. මට නම් හිතෙන්නෙ අපේ තරහ කාරයෙක් උත්සාහ කරනවා, මාව රිතික්ගෙන් වෙන් කරන්න. ඒ අදහසින් තමයි, අපිට මේ විදිහට මඩ ගහන්නෙ.නමුත් ඔය වගේ බාල වැඩවලින් අපිට නරකක් වෙන්නෙ නෑ. රිතික්ට විතරක් නෙමෙයි. ඕනෑම නළුවෙකුට මේ වගේ කට කතාවලට මූණ දෙන්න වෙනවා. ඕපදූප පතුරන එක මේ සිනමා කර්මාන්තයේ කොටසක්.“පසුගිය දවස් කිහිපයේ ම ඔයා සිටියේ දෙමව්පියන් ළඟ. ඇයි ඒ?”“අපේ ගෙදර තියෙන්නෙ ‘පලාසියෝ’ කියන තට්ටු නිවාසයේ 10 වැනි තට්ටුවේයි. පහුගිය දවස්වල අපේ ගෙදර වේයො වගයක් බෝවෙලා තිබුණා. ඉතින්, තරමක අලුත්වැඩියාවක් කරන්න වුණා.මුලදී අපි හිතාගෙන හිටියේ අපි තුන්දෙනා ම ජේ.ඩබ්ලිව්. මැරියට් කියන තට්ටු නිවාසයට තාවකාලිකව පදිංචිය වෙනස් කරන්නයි. ඒත්, මුම්බායි වලට එල්ල වුණු ත‍්‍රස්ත ප‍්‍රහාරයෙන් පස්සෙ අපි ඒ අදහස වෙනස් කළා. මම පුතාල දෙන්නත් එක්ක අපේ මහ ගෙදරට ගියේ ඒ නිසයි.”“නමුත්, රිතික් සහ බාබරා මෝරි අතර සම්බන්ධයක් තියෙනවාය කියන කතාව බොහොම වේගයෙන් පැතිරිලා ගිහින්?” සුසෑන්, ඒ ප‍්‍රශ්නයට උත්තර ජන්නේ කිසිම කලබලයක් නැතිවයි...”“බාබරා අපේ ගෙදර නිතර ම එනවා. අපි තුන්දෙනා ම එකතු වෙලා ගමන් බිමන් යනවා. බාබරා අපේ හොඳ මිතුරියක්. පවුලේ මිතුරියක්.”“රිතික්, බාබරාත් එක්ක ‘ඇම්බි වැලි’ කියන පළාතට ගියා කියලත් කියනවා!” මාධ්‍යවේදියා ගේ ඒ ප‍්‍රකාශයට සුසෑන් ගෙන් වේගවත් ප‍්‍රතිචාරයක්... “පට්ටපල් බොරුවක්!” සුසෑන් දැඩිව ප‍්‍රකාශ කළා.“මේ කට කතාව පැතිරුණාට පස්සෙ බාබරා ඔයාට කතා කළා ද?”“නෑ. ඒත්, අපි දෙන්නා බාබරාට කතා කරන්නයි ඉන්නෙ. මං හිතන්නෙ එතකොට අපි තුන්දෙනාට ම මේ ඕපාදූපයට ඇති තරම් හිනා වෙන්න පුළුවන් වේවි” සුසෑන් කතා බහ නිමා කළේ ගාණකටවත් නොගෙනයි.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=av0904267</link>
    <topic>ශිල්පාගෙන් රාජකීය ඇරියුමක්</topic>
    <author>සුජීව තේවහෙට්ටිගේ</author>
    <content>කවරයේ කතාවඑකම මොහොතක දරුවන් අට දෙනකු බිහිකර ලෝක පූජිත වූ මවහොඳ ටෙලි නාට්‍යයකට අද කිසිම තැනක් නැහැ‘පැපරාසි’ ඇහැයි රසබර කතාබහයිඅයියෝ ඔයා පුංචි දේටත් අඬන්න හදනවනේ (රසදුන නව කථාව)සිනමා අඹරේ නිවී ගිය ගුරු තරුව වියෝ වූ ප‍්‍රවීණ සිනමාවේදීබොලිවුඩ් පත්තර රිතික්ගේ විවාහය දෙදරවයි?ශිල්පාගෙන් රාජකීය ඇරියුමක්කොහොමද තොරතුරුවිවාහය මගේ ඇසින්ආදරයට ගී ගයන යෂාන්සරසවි වරමින් බැබළෙන පරපුරක්කෙටි කලකින් දිගු ගමනක් ආ හසින්තපිටි මකුණා මඩින්න මැර උකුණා එයිභෞත චිකිත්සක සම්බාහනය පියයුරු පිළිකාවටත් පිළිතුරක්රූ විසිතුරුඉන්දීය ප‍්‍රිමියර් ලීග් හෙවත් අයි.පී.එල්. කි‍්‍රකට් තරගාවලිය පසුගිය 18 වැනි දා දකුණු අප‍්‍රිකාවේ ජොනැන්නස්බර්ග් නගරයේ දී ආරම්භ වුණා.මේ තරගාවලියේ එක් කි‍්‍රකට් තරගයක් නැරඹීමට පැමිණෙන්නැයි සුපිරි නිළි ශිල්පා ශෙට්ටි, ජෝර්දානයේ දෙවැනි අබ්දුල්ලා රජතුමාගේ බිරිඳ වන රානියා රැජනට ආරාධනා කර තිබෙනවා.ශිල්පා ගේ එම ආරාධනය රානියා රැජන විසින් පිළිගන්නා ලද බවයි දැන ගන්නට ලැබී තිබෙන්නේ.අයි.පී.එල්. තරගාවලියට සහභාගි වන රාජස්ථාන් රෝයල්ස් කි‍්‍රකට් කණ්ඩායම වෙනුවෙන් ශිල්පා, පවුම් මිලියන 8 ක මුදලක් යොදවා තිබෙනවා.ඇය රානියා රැජනට ආරාධනාව කළේ ජොහැන්නස්බර්ග් නුවර රැඳී සිටි කාලයේදීයි.“මම නැවතිලා හිටපු හෝටලේම රානියා රැජනක් නැවතිලා ඉන්න බව දැනගත්තා. ඒනිසා මම එතුමියට කි‍්‍රකට් මැච් එකක් බලන්න එන්නය කියල ආරාධනා කළා. එතුමිය හරිම කරුණාවන්තව මගේ ආරාධනය පිළිගත්තා.”“රානියා රැජන මට මීට කළින් කිහිප වතාවක් ම මුණ ගැහිලා තියෙනවා. එතුමිය ජෝර්දානයේ කාන්තාවන් සහ කුඩා දරුවන්ගේ යහපත වෙනුවෙන් ගොඩක් දේවල් කරලා තියෙනවා.එතුමිය වගේ රාජකීය කාන්තාවක් මේ තරම් නිහතමානීවීම ගැන මට පුදුම හිතෙනවා.ඒ වගේ ම හරිම චාම් ජීවිතයක් තමයි ගත කරන්නෙ. මම නම් එතුමිය ජෝර්දානයේ රජතුමාගෙ බිරිඳ, එහෙමත් නැත්නම් රැජන විදිහට නෙමෙයි දකින්නෙ.අපේ හදවත් වල රජ කරන රැජනක් හැටියටයි.” ශිල්පා ආඩම්බරයෙන් කියා සිටියා.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=av0904268</link>
    <topic>කොහොමද තොරතුරු</topic>
    <author>හේමාලිගෙන්</author>
    <content>කවරයේ කතාවඑකම මොහොතක දරුවන් අට දෙනකු බිහිකර ලෝක පූජිත වූ මවහොඳ ටෙලි නාට්‍යයකට අද කිසිම තැනක් නැහැ‘පැපරාසි’ ඇහැයි රසබර කතාබහයිඅයියෝ ඔයා පුංචි දේටත් අඬන්න හදනවනේ (රසදුන නව කථාව)සිනමා අඹරේ නිවී ගිය ගුරු තරුව වියෝ වූ ප‍්‍රවීණ සිනමාවේදීබොලිවුඩ් පත්තර රිතික්ගේ විවාහය දෙදරවයි?ශිල්පාගෙන් රාජකීය ඇරියුමක්කොහොමද තොරතුරුවිවාහය මගේ ඇසින්ආදරයට ගී ගයන යෂාන්සරසවි වරමින් බැබළෙන පරපුරක්කෙටි කලකින් දිගු ගමනක් ආ හසින්තපිටි මකුණා මඩින්න මැර උකුණා එයිභෞත චිකිත්සක සම්බාහනය පියයුරු පිළිකාවටත් පිළිතුරක්රූ විසිතුරුමුතුකිරිල්ලී ටෙලි නාට්‍යයේ ‘සමාධි’ ගැන කියන්නට අලුත් ආරංචියක් තිබෙනවා.ඒ තමයි සමාධි විදියට අපේ නිවහනට එන නෙහාරා හා හපුරා කියලා සිනමාවට පය තියපු ආරංචියයි.නෙහාරාට මේ අවස්ථාව හිමි වුණේ රෝයි ද සිල්වා අධ්‍යක්ෂණය කළ නවතම චිත‍්‍රපටය වූMatter of Love චිත‍්‍රපටයේයි.සම්පූර්ණයෙන්ම ඉංග‍්‍රීසි බසින් කෙරෙනු මේ චිත‍්‍රපටය නෙහාරාට අලුත් අත්දැකීම් රැසක් රැගෙන එන්නට සමත්වුණා කියලයි ඇය කිව්වේ.’මම ඉස් ඉස්සරලම සම්බන්ධවුණු සිනමා නිර්මාණය මගේ ජීවිතේට අමුතු අත්දැකීම් රැසක් ගෙනත් දුන්නා. බොහෝ අවස්ථාවල මේ අත්දැකීම් අමිහිරි වුණ අවස්ථාත් තිබුණා.ඒකට හේතුවුණේ මේ නිර්මාණයට සම්බන්ධ වෙලා හිටපු අපේම කලා ක්ෂේත‍්‍රයේ ශිල්පිණියක නිසයි.කොහොම නමුත් මම හිතාගත්තා එයත් එක්ක කරන පළවෙනි සහ අන්තිම නිර්මාණය මේක තමයි කියලා.  සුරංගි රුවන්මලී ගැන නැවත කතා කරන්න පටන් ගත්තේ ‘බට්ටි’ ටෙලි නාට්‍යයේ ‘මද්දු’ ගෙ චරිතය පෙ‍්‍ර්ක්ෂකයෝ ආදරයෙන් වැළඳගත් නිසයි. ඇය මේදිනවල නම් විවේක සුවයෙන් ගෙදරට වෙලා ඉන්නවා.අවුරුදු මාසෙට කලින් ටෙලිනාට්‍ය කිහිපයකටම සම්බන්ධ වෙලා වැඩ කරලා තිබෙනවා.අවුරුද්දෙන් පසු නැවත නිර්මාණයකට සම්බන්ධ වෙන්නත් ඇය බලාපොරොත්තුවෙන් ඉන්නවා.සුරංගි ටෙලි නාට්‍ය රැසකින් නිතර දෙවේලේ අප හමුවට නොපැමිණයත් ඉඳහිට හෝ කරන එක් චරිතයක් පෙ‍්‍ර්ක්ෂක අවධානයට පාත‍්‍රවීම සුවිශේෂියි.  ‘පිංපොං’ කියන නමට අපේ රටේ බොහෝ දෙනෙක් ආදරය කරනවා. ඒ පිරිස විතරක් නොවෙයි ඒ නමට උරුමකම් කියන සැබෑ අයිතිකාරයා වන රජිත හිරාන් චාමිකරත් මේ නමට ආදරේ කරනවා කියලයි මට හිතෙන්නේ.ඒකට විශේෂ හේතුවක් තියනවා. පිංපොං හෙවත් රජිත මේ දිනවල සූදානම් වෙන්නේ තවත් ව්‍යාපාරික කටයුත්තකට අත ගසන්නයි.ඒක චයිනීස් රෙස්ටුරන්ට් එකක්. මේක බොහෝ දෙනෙකුට හඳුනා ගන්න පහසුවෙන්නේ ඒකෙ නම ‘පිංපොං’ නිසයි. ‘පිංපොං’ රෙස්ටුරන්ට් එක අපට දැකගන්න ලැබෙන්නෙ පානදුර පාලම හන්දියේදීයි.රජිත ගැන කියන්න තවත් අලුත් ආරංචියකුත් තිබෙනව. අප කවුරුත් දන්නවා ඔහු පසුගිය දිනක විවාහ දිවියට ඇතුළත් වුණා කියලා.නව යුවළ තවමත් පදිංචි වී ඉන්නේ රජිතගේ මහ ගෙදරමයි. ආරංචියේ හැටියට නම් පිංපොං ජූනියර් කෙනෙකුත් ළඟදිම දොරට වඩින්න සූදානමින් ඉන්නව කියලයි අපට දැනගන්න ලැබුණේ.  බිමල් ජයකොඩි කවදත් අප හමුවට ආවේ අලුත් දෙයක් අරගෙන.වරෙක ඔහුගේ රංගනය අපට රැගෙන ආවේ අමුතු ආකාරයේ සංවේදනයක්. පහුගියදිනවල බිමල් තවත් අලුත් විදියේ වැඩකට සම්බන්ධ වෙලා ඉන්නවා කියලා අපට ආරංචි වුණා. ඒ තමයි අනුරුද්ධ ජයසිංහ අධ්‍යක්ෂණය කරන නවතම චිත‍්‍රපටය වන ‘බෝම්බ සහ රෝස’ චිත‍්‍රපටය.පසුගිය දින ටිකේම බිමල් හිටියේ මේ චිත‍්‍රපටයේ රූගත කිරීම් එක්ක. ඒ සමඟම ෂර්ලි පී. දෙලංකාවලගේ අලුත්ම ටෙලි නාට්‍යය වන ‘දෙගම්දොර ටෙලිනාට්‍යයටත් ඔහු මේ දිනවල සම්බන්ධ වී සිටිනවා.පසුගියදා ඇරඹි ප‍්‍රවීණ චිත‍්‍රපට අධ්‍යක්ෂ බෙනට් රත්නායකගේ ‘ඉර හඳ යට’ චිත‍්‍රපටය සඳහාත් බිමල් සිය රංගන දායකත්වය සපයනවා. ඔහුගේ ඉදිරි කාලය ගත වෙන්නේ මේ කලා කටයුතුත් එක්කයි.හේමාලිගෙන්</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=av0904269</link>
    <topic>විවාහය මගේ ඇසින්</topic>
    <author/>
    <content>කවරයේ කතාවඑකම මොහොතක දරුවන් අට දෙනකු බිහිකර ලෝක පූජිත වූ මවහොඳ ටෙලි නාට්‍යයකට අද කිසිම තැනක් නැහැ‘පැපරාසි’ ඇහැයි රසබර කතාබහයිඅයියෝ ඔයා පුංචි දේටත් අඬන්න හදනවනේ (රසදුන නව කථාව)සිනමා අඹරේ නිවී ගිය ගුරු තරුව වියෝ වූ ප‍්‍රවීණ සිනමාවේදීබොලිවුඩ් පත්තර රිතික්ගේ විවාහය දෙදරවයි?ශිල්පාගෙන් රාජකීය ඇරියුමක්කොහොමද තොරතුරුවිවාහය මගේ ඇසින්ආදරයට ගී ගයන යෂාන්සරසවි වරමින් බැබළෙන පරපුරක්කෙටි කලකින් දිගු ගමනක් ආ හසින්තපිටි මකුණා මඩින්න මැර උකුණා එයිභෞත චිකිත්සක සම්බාහනය පියයුරු පිළිකාවටත් පිළිතුරක්රූ විසිතුරුවත්සලා දියලගොඩ1. වඩාත් හොඳ පෙ‍්‍ර්ම විවාහය ද යෝජිත විවාහයද? පේ‍්‍රම විවාහය.2. කේන්දරයට මුල්තැන දිය යුතුද? මම නම් ටිකක් කේන්දරය විශ්වාස කරනවා.3. විවාහයට සුදුසුම වයස? ගැහැනු ළමයෙක් නම් අවු. 23 වෙනකොටවත් විවාහ විය යුතුයි. පිරිමි ළමයෙකුට නම් අවුරුදු 28-30 ත් අතර හොඳයි.4. මංගල උළෙල කෙබඳු විය යුතුද? මංගල උළෙල කියන්නේ ජීවිතේ එක වතාවක් උදාවෙන අවස්ථාවක්. මම නම් කැමතියි ඒක හොඳට ලස්සනම විදියට ගන්න.5. විවාහයෙන් පසු කලා කටයුතු සීමා කළ යුතුද? ඒක පුද්ගලයාගෙන් පුද්ගලයාට වෙනස්.6. සහකරු හෝ සහකාරිය තුළින් දකින්න කැමැති ගුණාංගය? මම නම් ඔහුගෙන් බලාපොරොත්තු වෙන්නෙ ආදරය.7. ප‍්‍රීතිමත් විවාහයක පදනම කුමක්ද? දෙදෙනා අතර තියෙන අවබෝධය.08. ඔබත් කැමැති පුංචි පවුලකටද? ඔව්.09. ගේ - දොර - සල්ලි බාගේ, යාන වාහන නැතිකම යුගදිවිය අවුල්වෙන්න හේතුවක්ද? ඒක නැතුවමත් බෑ. සමහර අවස්ථාවල ප‍්‍රශ්න වෙන්න ඉඩ තිබෙනවා.10. විවාහය කෙටියෙන් අරුත් ගන්වතොත්? විවාහය කියන්නේ දෙදෙනෙක් අතර ඇතිවන අන්‍යොන්‍ය අවබෝධයෙන් යුතු පිවිතුරු බැඳීමක්.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=av09042610</link>
    <topic>ආදරයට ගී ගයන යෂාන්</topic>
    <author>රූපාන්ති බුලත්සිංහල ඡායාරූපය - ටෙනිසන් එදිරිසිංහ</author>
    <content>කවරයේ කතාවඑකම මොහොතක දරුවන් අට දෙනකු බිහිකර ලෝක පූජිත වූ මවහොඳ ටෙලි නාට්‍යයකට අද කිසිම තැනක් නැහැ‘පැපරාසි’ ඇහැයි රසබර කතාබහයිඅයියෝ ඔයා පුංචි දේටත් අඬන්න හදනවනේ (රසදුන නව කථාව)සිනමා අඹරේ නිවී ගිය ගුරු තරුව වියෝ වූ ප‍්‍රවීණ සිනමාවේදීබොලිවුඩ් පත්තර රිතික්ගේ විවාහය දෙදරවයි?ශිල්පාගෙන් රාජකීය ඇරියුමක්කොහොමද තොරතුරුවිවාහය මගේ ඇසින්ආදරයට ගී ගයන යෂාන්සරසවි වරමින් බැබළෙන පරපුරක්කෙටි කලකින් දිගු ගමනක් ආ හසින්තපිටි මකුණා මඩින්න මැර උකුණා එයිභෞත චිකිත්සක සම්බාහනය පියයුරු පිළිකාවටත් පිළිතුරක්රූ විසිතුරුසංසාරයේ පතාගෙන ආ පරිද්දෙන් බොහෝදෙනෙක් ආදරය කරති. ආදරය ජීවිතයට එතරම්ම සුන්දරය.ආදරයේ චමත්කාරය අත්විඳින්න තාරුණ්‍ය තරම් සුදුසු වයසක් තවත් කොහින්ද? නිර්මාණකරණයට ආදරය ප‍්‍රස්තුතයක් කරගන්නේ ඒ නිසාය.ගීත රචකයා ද ආදරයේ සොඳුරු බව, මටසිලිටි බව මැනැවින් පසක් කර පෙන්වන්නේ ඒ නිසා විය යුතුය.පුරුද්දක් ද සසරේ හුරුවූ පරද්දන්න බැරිසේ දිනපු අනන්ත වූ පෙ‍්‍ර්මයකින් බැඳුනේ හරස්වෙන්න හැදුවත් කවුරු පරද්දන්න හැදුවත් කවුරු වෙනස් නොවූ පවුරයි ඔබ ළඳුනේකුමන බලපෑමක් එල්ල වුවත්, ආදරය සිඳ බිඳලිය නොහේ. සංසාරේ පතාගෙන ආ ආදරය ද වෙනස් නොවේ. එමෙන්ම ආදරයට එල්ලවන බාධා ද එමටය.ආදරයේ බාධා හමුවේ පසුනොබසින යුවතියකගේ උත්තරීතර පෙ‍්‍ර්මය ගැන කියැවෙන යෂාන් ගේ මේ ගීතය බොහෝ ආදර හදවත්වල රැඳී හමාරය. ආදරය කරන හැම කෙනෙක්ම හැබෑ කරගන්නට වෙර දරන හීන සමඟ සංවාදශීලී වන බව මේ ගීය මැනවින් කියාපායි.සිහින පෙනුනම සැපයි, හැමදා සැබෑ කරන නිසා සුසුම් හෙලුවට හිතේ හැම කොන ඔබෙන් පිරුන නිසා සිහිනේ ඇසුරූ රහසේ රැකපු නොරැඟූ රැඟුමේ හැඟුමයිළඳුනේහැම හීනයක්ම සැබෑ නොවුණත් ආදරවන්තයෝ රහසින් පෙ‍්‍ර්මයේ මිහිර අත්විඳිති. යෂාන්ගේ ගීත ඇල්බමය මෙවන් පෙ‍්‍ර්මනීය ගීත සොළාසකින් සමන්විතය. තාරුණ්‍යයට හිමි හීන සාගරේ කිමිදෙන්නට යෂාන්ටත් හිතුණේ මේ විදිහටය.හීන සාගරේ ගිලිලා ඉන්නම් අවදිවෙන්න බෑ මට හීන සුන්දරත් නෑසුන්දර නොවුණත් හීනවලින් අවදිවෙන්න තාරුණ්‍යය අකමැතිය. තමන්ගේ සිහිනය සැබෑ කරගැනීම වෙනුවෙන් ඕනෑම අභියෝගයකට ඔව්හු මුහුණ දෙති. ‘සඳවතුරෙන්’ ගීත ඇල්බමය යෂාන්ගේ කැපවීම මැනවින් කියාපාන ගීත එකතුවකි.”මම හැමතිස්සේම මගේ රසිකයන්ට අලුත් නිර්මාණයක් කරන්න ඕනෙ කියලා හිතපු කෙනෙක්. රැල්ලට කරන නිර්මාණවලින් ජනතාව අතරට යන්න බැහැ. ලංකාවෙ මිනිසුන්ගෙ රසාස්වාදයට අනුව ගීත දෙන්න මම උත්සහ ගන්නවා. ‘රස රිසි’ ගීත දර්ශකයටත්, මගේ ගීතයක් ඇතුළත් වෙලා තියෙනවා. මගේ ගීත ඇල්බමයට ලැබුණ ප‍්‍රතිචාරවලින් මම ගොඩක් තෘප්තිමත් වුණා.මගේ ඊළග වීඩියෝ එකත් ජනතාව අතරට එක්කරන්න සියලුම කටයුතු දැනටමත් සූදානම් කරලයි තියෙන්නෙ. මේ ගමනේදී මට උදව් කළ හැමෝටම මම ස්තුතිවන්ත වෙනවා.මගේ වයසත් එක්ක මම ඇවිල්ලා තියෙන දුර පිළිබඳව මට තියෙන්නෙ ලොකු සතුටක්. ශාලිත, මහේෂ්, මම ගොඩක් උදව් කළා. ඒ දෙන්නත්, එක්ක එකතුවෙලා මම පුංචි ස්ටුඩියෝ එකක් පටන් ගත්තා. සිංදු වලට අවශ්‍ය තනු නිර්මාණයන් කරන්නෙ මේ ස්ටුඩියෝ එකේදිමයි.රූපාන්ති බුලත්සිංහල ඡායාරූපය - ටෙනිසන් එදිරිසිංහ </content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=av09042611</link>
    <topic>සරසවි වරමින් බැබළෙන පරපුරක්</topic>
    <author>ඉනෝකා පෙරේරා බණ්ඩාර ඡායාරූප - ගීත් ද මැල්</author>
    <content>කවරයේ කතාවඑකම මොහොතක දරුවන් අට දෙනකු බිහිකර ලෝක පූජිත වූ මවහොඳ ටෙලි නාට්‍යයකට අද කිසිම තැනක් නැහැ‘පැපරාසි’ ඇහැයි රසබර කතාබහයිඅයියෝ ඔයා පුංචි දේටත් අඬන්න හදනවනේ (රසදුන නව කථාව)සිනමා අඹරේ නිවී ගිය ගුරු තරුව වියෝ වූ ප‍්‍රවීණ සිනමාවේදීබොලිවුඩ් පත්තර රිතික්ගේ විවාහය දෙදරවයි?ශිල්පාගෙන් රාජකීය ඇරියුමක්කොහොමද තොරතුරුවිවාහය මගේ ඇසින්ආදරයට ගී ගයන යෂාන්සරසවි වරමින් බැබළෙන පරපුරක්කෙටි කලකින් දිගු ගමනක් ආ හසින්තපිටි මකුණා මඩින්න මැර උකුණා එයිභෞත චිකිත්සක සම්බාහනය පියයුරු පිළිකාවටත් පිළිතුරක්රූ විසිතුරුඋපාධිධාරි පවුලක කතාව...  වතුගල පවුලෙ හැමෝම කලකට ඉහත ගත් පින්තූරයක් (මැද අම්මයි තාත්තයි)මේ, අතු ඉති විහිද ගිය, අපේ රටේ තවත් එක් විසල් උපාධිධාරි පවුලක්.දරු නව දෙනකුගෙන් අට දෙනකුම උපාධිධාරින්. ඔවුන් විවාහ වූයේ ද එවැනිම උපාධිධාරි සැමියන් බිරියන් සමඟ.එමඟ ආදර්ශ කොට ගනිමින්, ඔවුන්ගේ දරුවන් බොහෝ දෙනකුත් මේ වන විට, උපාධිධාරින්ව උසස් අධ්‍යාපන මඟ ජයගෙන.මේ කතාව ඇරැඹෙන්නෙ, ගාල්ල හිනිදුම් පත්තුවේ සිංහරාජ අඩවිය මැද පිහිටි, කුඩා ‘වතුගල’ ගමෙන්. මේ 1930 ගණන්වල යුගය.වතුගල ගමගේ සලමන් වීරසේන, මේ කැලෑ ගමේ ගොවිතැන් දැනුමින් අග තැන්පත් ගොවි මහත්තයෙක්. ඔහුගෙ බිරිය, කතරිනා.පාසල් නොගිය මුත් අකුරු සාස්තරේ වටිනාකම දත් සලමන් ගොවි මහත්තය, තමන්ගෙ දරු නව දෙනාට ශිල්ප දෙන්නට ඉටා ගන්නව.පියසේන, පවුලෙ වැඩුමල් දරුව. විමලසේන දෙවැන්නා. ගුණසේන, ලීලා, සෝමා, කරුණාසේන, ආරියවතී, සුමතිපාල සහ විජේසේන මේ දරු නව දෙනා.දරු නව දෙනකුත් එක්ක ගොවිතැන් කටයුතු කරන එක ලේසි දෙයක්ද...විමලසේන වතුගල - ඉන්ද්‍රාණි යුවලඑකොළොස් දෙනකුට සෑහෙන බත් හැළියක්... එළවළු වෑංජන දෙක තුනක්... වත්තෙ පිටියෙ වැඩ... දර ටික, වතුර ටික ළං කර ගන්න එක... ඔය ඔක්කොමත් කරල කුඹුරෙ වැඩට උදව් වෙන එක...අද කාලෙ අම්මකුට හැරෙන්නවත් බැරි වැඩ කන්දරාවක්.ඒත් විමලසේනලගෙ අම්ම මේ සේරමත් කළේ කොලු නඩෙත් ආං බං කරමින්.රේඩියෝ එකක් අහල ගං හතේවත් නෑ. ගමට තැපැල් කන්තෝරුවක් නෑ. තාර පාරක් දකින්න හැතැප්ම පහක් පයින් යන්න ඕනෙ.බස් පාරකට නම් හැතැප්ම අටක්. ගෙවල් හත අටකට වඩා නොතිබුණු, මේ වතුගල ගමේ, ඉස්සරෝම සිමෙන්තියෙන් බැඳපු ගෙයක් හැදුවෙ සලමන් ගොවි මහත්තය.මනෝෂි-ජනත්කන්ද නැඟල – කන්ද බැහැල දරුවො ලංකාගම ඉස්කෝලෙ ගියේ කැකිල්ල වැවිල කොච්චරවත් අඩි පාර වැහෙන කැලෑව මැද්දෙන්.“ලංකාගම ඉස්කෝලෙටම හිටියෙ ගුරු ජෝඩුවක්. ඒත් දඬුවම් මාරුවට දමාපු. අඩි20ඔ20 පන්ති කාමරයක හැම වයසකම ළමයි. හැම ළමයෙක්ම ඇන්දෙ සරමයි – බැනියමයි. ගෑනු ළමයි, චීත්තෙයි – හැට්ටෙයි.වතුගල – පිටදෙණිය, ලංකාගම, පොළොස් කොටුව, නිල්වැල්ල වගේ අවට තිබුණු පොඩි පොඩි ගම්වල ළමයි ආවෙත් මේ ඉස්කෝලෙට.හුඟක් ළමයි පහේ හයේ පන්තිය වෙනකොට කුඹුරු වැඩවලට ගෙදර නවතිනව.6, 7, 8 පන්තිවල හැමදාත් පළමුවැනිය මං. අන්තිමයත් මං. ඒ කිව්වෙ මං විතරයි පන්තියෙ එකම ළමය.ඒත් ඉගෙන ගන්න තියෙන ආසාවට මං හැමදාම ඉස්කෝලෙ ගියා. අම්මයි තාත්තයි අපි හැමෝවම ඒකට දිරි ගැන්නුව.මං අටේ පන්තියෙ ඉන්නකොට, ලොකු අයිය ගියේ දෙණියාය මධ්‍ය මහ විදුහලට. ඒ කාලෙ ඒ පළාතෙ ඉංගී‍්‍රසි මාධ්‍යයෙන් උගන්වපු ලොකුම ඉස්කෝලෙ.ඒත්, මං හිටි ලංකාගම ඉස්කෝලෙට ගුරුවරු ආවා, මාරු හදාගෙන ගියා. මං උවමනාවටම ඉගෙන ගත්ත මිස, අධ්‍යාපනය ලබාගන්න බැරි වුණා.දුලාන් කොටින්ම මට ශිෂ්‍යත්වෙ විභාගෙටවත් ඉන්න බැරිවුණා.”මේ ආ ගමනෙ ඔය කිසිම දෙයක් හළන්න බෑ.විඳපු හැම දුෂ්කර අත්දැකීමකින්ම අපි ගොඩ නැඟුණු හැටි, රටේ දරුවන්ට ආදර්ශයක් වෙන්න ඕනෙ. ඒ අයත් මේ කටුක බව දැනගන්න ඕනෙ. දවසක තැනකට එන්න දුක් විඳින්නම ඕනෙ...”අනික අපේ තාත්තගෙ ප‍්‍රතිපත්ති. තාත්තා කවදාවත් ඉස්කෝලෙ ගිය වගක් මං අහල නැහැ. ඒ වුණත්, මසක් – මාළුවක් නොකන නිර්මාංශ ජීවිතයක් වගේම, කවදාවත් සුරා පොදක් – බීඩියක් කටේ නොතියපු කෙනෙක් අපේ තාත්තා.අපි ළමයි නව දෙනාම කවදාවත් දැනගෙන හිටියෙ නැහැ මස් මාංශ වල රහ.අපේ ගෙදර හැමදාමත් ඉදුණෙ එළවළු දෙක තුනක්. අද වුණත් මස් මාංශ තියෙන කෑම මේසයකදි පවා අපට දැනෙන්නෙ අපුළක්. අම්ම තාත්තගෙ ඒ යහගුණ නිසාමයි අපිට ශිල්ප පිහිටුවෙ. ජීවිතේ හරි ගියේ...”පළමු පරපුරේ ආදර්ශය - ලීලා සෝමදාසඒ වෙනකොට පුංචි විමලසේනලගෙ මාමල හිටියෙ රත්නපුරේ. දෙන්නෙක්ම ගුරුවරු. විමලසේනටත් ලැබෙනව රත්නපුරේ බෞද්ධ මිශ‍්‍ර පාසලට යන්න.අද නම් රත්නපුර ධර්මපාලෙ. 1952 දෙසැම්බරයෙ SSC ප‍්‍රැප් විභාගය ලියපු විමලසේන ආපහු ගම එනව.උදේ රැයින් කුඹුරට යන තාත්ත එක්කම මඩට බහින විමලසේන තුන් අවුරුද්දක්ම ගොවිතැන් කරනව. 1955 අවුරුද්දෙ දවසක ගුරු විභාගෙට ලියාපු ඔහු, 1956 ගුරු විද්‍යාලෙට තේරෙනව.1959 පළමු පත්වීම ලැබිල, මාතලේ ලග්ගල – විල්ගමුව විදුහලට ගිය ගමන අදත් ඔහුට අමතක නැහැ.සෝමායන්න තිබුණු පාර මහවැලි ගඟට යටවෙලා. ආයෙත් මාතලේ ඉඳල හැතැප්ම 64 ක් තිබුණු මහා වට රවුම් පාරකින් ඉස්කෝලෙට ගියේ දවස් දෙකක් ගෙවාගෙන.විමලසේන අපේ කතා නායකයා. පවුලෙ දෙවැන්නා. හැබැයි විමලසේනට වැඩුමල් ලොකු අයිය හැර අනෙක් අට දෙනාම උපාධිධාරින් වීමයි සුවිශේෂම දේ. තමන්ට බාල නංගිල – මල්ලිල හත් දෙනකුට ඒ පූර්වාදර්ශය මුලින්ම දුන්නෙ විමලසේන.ලොකු අයියා විශ්ව විද්‍යාලෙ නොගියට, ග‍්‍රාම නිලධාරිවරයෙක්ව විශ‍්‍රාම යනකල් ම ගමට සේවය කළා. ඔහුගෙ බිරිය මාලනී. මේ දෙන්නට දරු හතර දෙනෙක්.ඉන් දීප්ති ලක්මිණී දූ, මාපලාන කෘෂි විද්‍යා පීඨයෙ කථිකාචාරිනියක් මතු නොව, මේ දිනවල එංගලන්තයේ පශ්චාත් උපාධිය හදාරනව.දෙවැනියට උපන් විමලසේන සිය වෘත්තිය අරඹන්නෙ පුහුණු ගුරුවරයකුව. උපාධි – අධ්‍යාපන ඩිප්ලෝමා ලබා නොතාරිස්වරයකු ද වී අද ඒ සියල්ල හැර දමා ගත කරන්නෙ දැහැමි දිවියක්.සෙනෙවිරත්නවිද්‍යෝදය විශ්ව විද්‍යාලෙ කලා පශ්චාත් උපාධිධරයෙක් වන විමලසේනයන්ගෙ බිරිය, ඉන්ද්‍රානි පෙ‍්‍ර්මලතා වතුගල. ඈත්, පේරාදෙණි සරසවියෙ පශ්චාත් කලා උපාධිධාරිනියක්.දුලාන් මනුජින්ද ඔවුන්ගෙ වැඩුමල් පුතු. කොළඹ විශ්ව විද්‍යාලයෙ පරිගණක විශේෂ උපාධිධරයෙක්. කථිකාචාර්යවරයෙක්. ඊළඟට උපන් කසුන් මනෝෂි පේරාදෙණිය සරසවියෙ ඉංජිනේරු උපාධිධාරිනියක්.ඈ දුම්රිය දෙපාර්තමේන්තුවෙ ඉංජිනේරුවරියක්.මනෝෂි විවාහ වී සිටින්නෙ, පේරාදෙණිය සරසවියෙම ඉංජිනේරු උපාධිධරයකු වන, ජනත් හරේන්ද්‍ර සමඟ.නඳුන් දුල්මිණී මේ පවුලෙ තුන්වැන්නී. කැලණිය සරසවියෙ, ක්‍ෂූද්‍ර විද්‍යා උපාධිය හදාරන ඈ, එහි දෙවැනි වසරෙ. එනයින් ඔවුන්ගේ මුළු පවුලමත් උපාධිධරයන්.ආරියවතීවිමලසේනට පසු උපන් ගුණසේන, වරලත් මිනුම්දෝරුවෙක්. ඔහුගෙ බිරිය, ලලී වතුගල. මේ දෙන්නගෙ වැඩුමල් දූ, ශානිකා, කටුබැද්ද සරසවියෙ උපාධිධාරිනියකව අද වාස්තු විද්‍යාඥ වෘත්තියේ. ශානිකාට පසුව උපන්නී තුෂාරි. ඈ, රාගම වෛද්‍ය පීඨයේ. ජගත් ඇගේ සැමියා. ඔහුත් වෛද්‍යවරයෙක්, ළමා රෝහලේ.තුෂාරි ළඟට උපන්, රුවන් අද වෛද්‍යවරයෙක්. රාජිත මේ පවුලෙ බාලයා. ඔහු, ජ’පුර සරසවියෙ. කළමනාකරණ පීඨයේ.වතුගල පවුලෙ, පිළිවෙළ අනුව ගුණසේනට පසු උපන්නී ලීලා වතුගල හතරවැන්නී. විශ‍්‍රාමික අධ්‍යාපන අධ්‍යක්‍ෂිකාවක්. ඇගේ සැමියා, සෝමදාස ආතාවුදගේ, විශ‍්‍රාමික අධ්‍යාපන අධ්‍යක්‍ෂවරයෙක්.ඔවුන්ගෙ වැඩුමල් පුතු නිරාල් ආතාවුද ගේ, වෛද්‍යවරයෙක්. නිරාල් විවාහ වී සිටින්නෙ, තම නෑනණ්ඩිය වන ශානිකා වතුගල සමඟ. ඈ වාස්තු විද්‍යාඥවරියක්. හිමාලි, නිරාල්ගෙ නැඟණිය.කොළඹ විශ්ව විද්‍යාලයේ විද්‍යා පීඨයේ. ඈ විවාහ වී සිටින්නෙ නීතිඥවරයකු වන උපුල් කුමරප්පෙරුම. සමඟ. රුවනි, ආතාවුදගෙ පවුලෙ බඩපිස්සී, පේරාදෙණිය දන්ත වෛද්‍ය පීඨයේ දන්ත වෛද්‍යවරියක්.එනයින් ඔවුන් ගෙ මුළු පවුලමත් උපාධිධාරින්.විජේසේන- දීපාවතුගල පවුලේ පස්වැනියට උපන් සෝමා වතුගල, විවෘත විශ්ව විද්‍යාලයේ උපාධිධාරිණියක්. ඇගේ සැමියා සෙනෙවිරත්න හේරත්, කැලණිය විශ්ව විද්‍යාලයේ උපාධිධරයෙක්.හයවැනියට උපන් කරුණාසේන වතුගල සිය ඉංජිනේරු උපාධිය ලබා ගත්තෙ පේරාදෙණිය සරසවියෙන්. හේ ගණිත මහාචාර්යවරයෙක්. සුනේත‍්‍රා වීරකෝන් ඔහුගේ බිරිය.පේරාදෙණිය විශ්ව විද්‍යාලයෙ විද්‍යා උපාධිධාරිනියක්. මේඝ වතුගල ඔවුන්ගෙ ලොකු පුතු. සුමුදු එකම දූ. බාල පුතු චූලා වතුගල. මේ තිදෙනාම ඇමරිකානු සරසවිවල උපාධි සහ පශ්චාත් උපාධි ලබා එහිම රැකියාවල නිරත වෙලා.වතුගල පවුලෙ හත්වැන්නී, ආරියවතී වතුගල. කොළඹ විශ්ව විද්‍යාලයෙ PHD උපාධි ලබා ගත්තියක්. ඇගේ දියණී, නදී නිශ්ශංක ඇමරිකාවේ cornell සරසවියෙ උපාධි අපේක්‍ෂාවක්.වතුගල පවුලෙ අට වැන්නා, සුමතිපාල වතුගල. පේරාදෙණිය ඉංජිනේරු පීඨයේ උපාධිධරයෙක්. මිලින්ද ඔහුගෙ පුතු. ඇමරිකානු උපාධිධරයෙක්. රෝමි දුව, ඕස්ටේ‍්‍රලියානු උපාධිධාරිනියක්.විජේසේන, වතුගල පවුලෙ බාලයා. පේරාදෙණිය ඉංජිනේරු උපාධිධාරියකු වන හේ, ඇමරිකාවේ PHD උපාධිය ලබාගත්තෙක්. දීපා ඔහු ගෙ බිරිය. ඈත්, එම සුදුසුකම් ම ඇති උපාධිධාරිනියක්.මේ සා උපාධිධාරින් පිරිසක් බිහි වන්නට පවුලට පූර්වාදර්ශ සැපයූ විමලසේනයන්, සිය පවුල ගොඩ ගන්නට කැපවුණේ හදවතින්ම. 1956 අවුරුද්දෙ දවසක ඔහුට ලොතරැයි පතක් ඇදෙනව. හුඟක් දේ වෙනස් වෙන්නෙ එතැනින්.”ඒ, ’Colombo Plan’ලොතරැයියෙ දෙවැනි තෑග්ග, රු. 14,660 ක්. ඇත්තටම ඒක ඇදුණෙ මට නෙවෙයි. මගෙ මුළු පවුලටම. අර ලංකාගම දුෂ්කර පාසල්වල ඉගෙන ගත් මට බාල නංගිල මල්ලිල දෙණියායට ගෙනැල්ල උගන්වන්න පුළුවන් වුණා.සුමතිපාල1960 ගමේ සියල්ල හැරදමල අපි පවුල පිටින්ම දෙණියායට ආවා ඉගෙනුම ගැන හිතල. ඒ වෙනකොටත් මං ගුරු වෘත්තියෙ. දඹුල්ල මහ විදුහල, බද්දේගම මහ විදුහල, දෙණියාය සෙන්ට‍්‍රල්, මාතර පාලටුව විදුහල වගේ ඉස්කෝල රැසක ඉගැන්නුව, අවුරුදු 30 ක්ම.අපි ගුරුවරු විදියට හැම දරුවෙකුටම ඉගැන්නුවෙ අපේම දරුවන්ට වගේ. ඒ සත් කි‍්‍රයාවම වෙන්නැති අපේ දරුවන්ට ආශිර්වාදයක් වෙලා, ඔවුන් අද හොඳ තැන්වල ඉන්නෙ. මගේ බිරිඳත් ඒ වගේ.බෙලිඅත්ත විදුහලින් පටන් ගත්තු ඇගේ ගුරු ජීවිතයෙ, උණවටුන මහ විදුහල, ඇත්තිලිගොඩ මහ විදුහල පේරාදෙණිය විදුහල, මීගස්ආර විදුහල, ගාල්ල විද්‍යාලෝක, ගාල්ල රිච්මන්ඩ් වගේ ඉස්කෝල රැසක ඉගැන්නුවෙ ඒ ප‍්‍රතිපත්තියෙම හිඳගෙන. ඈ විශ‍්‍රාම ගියේ, 1990 ගුරු උපදේශකවරියක් විදියට.1933 විවාහ පත්වුණු අම්ම - තාත්තා එදා පටන් මිය යන තුරු ම හිටියෙ ඒ දෙන්නගෙ නිර්මාංශ ප‍්‍රතිපත්තියෙ. දරුවන් හැටියට අපිටත් හුරු කළේ, සරල, දැහැමි එවැනි ජීවිතයක්.පාරක් තොටක් නොතිබුණු අපේ ගමේ, ඒ දණ්ඩ පිළිසකර කිරීම පවා තමන්ගෙ යුතුකමක් හැටියටයි ඒ අය හිතුවෙ.දෙවැනි පරපුරේ උපාධිධාරී දරුවන්ගෙන් කිහිපදෙනෙක්අම්ම තාත්ත දෙන්න ගත කළ දැහැමි ජිවිතයෙ මෙලොව වශයෙන් ලබන ප‍්‍රතිඵල හැටියටයි අපි නව දෙනා සහ අපේ දරුවො අද උගත් කමින් බැබළෙන්නෙඋගත්කම වගේ ම හික්මීම, විනය, දැහැමි බව ජීවිතයෙ ඉදිරි මඟට මහා සැනසිල්ලක් කියලයි මං හිතන්නෙ.”කවදාවත් නොමියෙන අම්ම තාත්තගෙ ඒ ආදරෙත් එක්ක , තවත් ආත්මෙක වුණත් එක ඉත්තක පිපෙන්නයි ඔවුන් හැමදාමත් පතන්නෙ.ඉනෝකා පෙරේරා බණ්ඩාර ඡායාරූප - ගීත් ද මැල්</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=av09042613</link>
    <topic>කෙටි කලකින් දිගු ගමනක් ආ හසින්ත</topic>
    <author/>
    <content>කවරයේ කතාවඑකම මොහොතක දරුවන් අට දෙනකු බිහිකර ලෝක පූජිත වූ මවහොඳ ටෙලි නාට්‍යයකට අද කිසිම තැනක් නැහැ‘පැපරාසි’ ඇහැයි රසබර කතාබහයිඅයියෝ ඔයා පුංචි දේටත් අඬන්න හදනවනේ (රසදුන නව කථාව)සිනමා අඹරේ නිවී ගිය ගුරු තරුව වියෝ වූ ප‍්‍රවීණ සිනමාවේදීබොලිවුඩ් පත්තර රිතික්ගේ විවාහය දෙදරවයි?ශිල්පාගෙන් රාජකීය ඇරියුමක්කොහොමද තොරතුරුවිවාහය මගේ ඇසින්ආදරයට ගී ගයන යෂාන්සරසවි වරමින් බැබළෙන පරපුරක්කෙටි කලකින් දිගු ගමනක් ආ හසින්තපිටි මකුණා මඩින්න මැර උකුණා එයිභෞත චිකිත්සක සම්බාහනය පියයුරු පිළිකාවටත් පිළිතුරක්රූ විසිතුරුමහරගම තම සේවා ආයතනයේ මිතුරෙකුගේ මාර්ගයෙන් මුලින්ම දැන්වීමක රූගත කිරීමකට සම්බන්ධ වූ ඔහු පසු කාලයේ ජනපි‍්‍රය නිර්මාණ රැසකට රංගනයෙන් දායක වෙන්න වරම් ලැබුවා. පාසල් වේදිකාවේ නාට්‍යවල රඟපෑමෙන් හා කථික තරගවලට සහභාගීවීමෙන් ලද පන්නරය රංගන ක්‍ෂේත‍්‍රයේ දිගු ගමනක් යාමට ඔහුට මග හෙළි පෙහෙලි කර දුන්නා.ඔහු නමින් එච්.කේ. හසින්ත උදයකුමාරයි. ජයලත් මනෝරත්නගේ ‘ලස්සනම දවස හෙට’ තුළින් රංගනයට පිවිසි හසින්ත මේ වන විට වසූදා, දෝණි, වසන්තය අරන් ඇවිත්, අමරපුරය, තරු කුමරී, සෙනෙහසට ආදරෙයි, පිනි කුණාටුව, සදිසි තරණය, උතුවන් කන්දේ සරදියෙල්, මහතලා සටන, පතිනි, පස්මල් පෙති වැනි ජනපි‍්‍රය ටෙලි නාට්‍ය රැසකටම රංගනයෙන් දායක වෙලා.හසින්ත හා හා පුරා කියා සිනමාවට පිවිසියේ කුසුම් චÁද්‍ර ගමගේ ගේ ‘ෆස්ට් ලව් පූජා’ චිත‍්‍රපටයෙන්. එහි නිශාන්ත නම් සරසවි සිසුවකුගේ චරිතය රඟපෑ බවයි ඔහු කියන්නෙ. ඉන්පසු රෝස කැලේ, ලීඩර්, නිල් දිය යහන, වැඩ බැරි ටාසන් 2, අලි සුරතල්, ඩාන්සින් ස්ටාර්, ආදරයේ නාමයෙන්, ජූලියා, සුවඳ දැනුණා ජීවිතේ, හාට් එෆ්.එම්, සුභා වැනි චිත‍්‍රපටවල සුළු චරිතවලට සම්බන්ධ වුණා.මේ අතරින් “ආදරයේ නාමයෙන්” චිත‍්‍රපටයේ චරිතයට ඉමහත් රසික ප‍්‍රතිචාර ලැබුණු බවත් එය තම රංගන ජීවිතයේ අමතක නොවන අවස්ථාවක් බවත් ඔහු පවසනවා.හසින්ත මුල් කාලයේ මෝස්තර නිරූපණ ශිල්පය හදාරා විවිධ තරගවලට ඉදිරිපත් වුණා. ඒ අතරින් තරුණයා මොඩල් ටොප් 20, ස්වර්ණාභිමානය 2007 ස්වර්ණවාහිනි කැමරා තරගය අමතක කරන්න බැරි බවයි ඔහු කියන්නෙ. මාස් මීඩියා 2007, නර්තනයේ විශ්මය, තරු රැයක්, ඩී‍්‍රම්ස් ස්ටාර් වැනි නර්තන ප‍්‍රසංගවලටත් නිශාන්ත මෑත කාලයේ සම්බන්ධ වුණා.එඩ්නා චොක්ලට්, ඉර හඳ මංගල සේවය වැනි වෙළෙඳ දැන්වීම් ඔස්සේ නමක් රැඳවූ හසින්ත බොරපාට හංසයෝ, මිසිස් වර්ජිනියා, ගුරු ගරු, පරණ කාසිය වැනි වේදිකා නාට්‍ය තුළින් තම හැකියාවන් එළි දැක්වූවා.මේ දිනවල සංජීව සුමිත‍්‍රා කුමාරගේ ගේ වී.ඕ.සී. චිත‍්‍රපටයට සම්බන්ධ වී සැලකිය යුතු චරිතයක් කරන හසින්ත කොලොන්නාව වෘත්තීය පුහුණු මධ්‍යස්ථානයේ සිනමාව සහ රූපවාහිනිය සම්බන්ධ පාඨමාලාවක් ද හදාරනවා.ටෙලි නාට්‍ය, චිත‍්‍රපට හා වේදිකා නාට්‍ය රැසකට රංගනයෙන් දායක වීමට හසින්තට අත හිත දුන් අය අතර මුලින්ම ඉන්නෙ ඔහුගේ මවයි. මව ඇතුළු පවුලේ සහයෝගය නොලැබෙන්න තමා අද මෙතැන නැති බවයි හසින්ත කියන්නෙ. ඊට අමතරව සුගත් ජනක නාලන් මෙන්ඩිස්, සුදත් රෝහණ, දේවින්ද කෝන්ගහගේ වැනි ක්‍ෂේත‍්‍රයේ ප‍්‍රවීණයින්ගේ ගුරුහරුකම් තම ඉදිරිගමනට බෙහෙවින් ඉවහල් වුණු බව ඔහු කෘතඥතා පූර්වකව සිහිපත් කරනවා.හසින්තගේ ලිපිනය - නො. 293, බහිරාව, සෙවනගල, දුරකථන අංකය 071-5777136</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=av09042614</link>
    <topic>පිටි මකුණා මඩින්න මැර උකුණා එයි</topic>
    <author>පෙරා -වර්තනය කළේ තිස්ස කරුණාසේකර</author>
    <content>කවරයේ කතාවඑකම මොහොතක දරුවන් අට දෙනකු බිහිකර ලෝක පූජිත වූ මවහොඳ ටෙලි නාට්‍යයකට අද කිසිම තැනක් නැහැ‘පැපරාසි’ ඇහැයි රසබර කතාබහයිඅයියෝ ඔයා පුංචි දේටත් අඬන්න හදනවනේ (රසදුන නව කථාව)සිනමා අඹරේ නිවී ගිය ගුරු තරුව වියෝ වූ ප‍්‍රවීණ සිනමාවේදීබොලිවුඩ් පත්තර රිතික්ගේ විවාහය දෙදරවයි?ශිල්පාගෙන් රාජකීය ඇරියුමක්කොහොමද තොරතුරුවිවාහය මගේ ඇසින්ආදරයට ගී ගයන යෂාන්සරසවි වරමින් බැබළෙන පරපුරක්කෙටි කලකින් දිගු ගමනක් ආ හසින්තපිටි මකුණා මඩින්න මැර උකුණා එයිභෞත චිකිත්සක සම්බාහනය පියයුරු පිළිකාවටත් පිළිතුරක්රූ විසිතුරුබුවාලන්තයේ තතු දැන ගනු වස් පුවත් පතක් ගෙන සැප පුටුවකට බර වුණෙමි. ඇස් දෙක බර වෙන තෙක්ම කියවාගෙන යන අතර හදිසියේ එක් විශේෂ හෙඩිමක් වෙත නෙත් එකවරම යොමු විය.“බුවාලන්ත වගාවලට පිටි මකුණා ගෙන් බර හානි””අප්පට සිරි තියෙන කරදර මදිවට ද ඒ පාර මේ මකුණෙක් ඇවිත්... ගේමක් දෙන්න හදන්නේ.. අම්මප මේ මකුණො කොහෙං පාත් වෙනවද මංදා...” මට ඉබේටම කියැවිණි.”නියම වැඩේ... කියලා වැඩක් නෑ... ඉක්.. හික්.. හික්..” හීන් හඬක් සමඟ ඔලොක්කු හිනාවක් ද කන අසළින් ඇසුණු හෙයින් වහාම හැරී බැලුවෙමි.මළකෙළියකි. පුටුවේ හේත්තුවී ඉන්නා හරියේ වේවැල් සිදුරකින් තඩි මකුණෙක් එළියට විත් හිනාවෙයි.මට තරමක කේන්තියක් දැනිණි.”මෙච්චර අසානාසියක් වෙන්න යනකොට හිනාවෙන එකද වැඩේ...””මෙතන අපි යංතං ලේ ජුංගක් කට ගෑවාම .. අපිව තම්බං කන්න වගේ පැහෙන වතුර දානවා.. නැත්තං බූමිතෙල් සෙන්ට් ගානවා. නැත්තං අපේ බෙඩ්රූම්ස්වලට කටුවලින් අණිනවා. දැං පිටරටිං එකෙක් ගෙනැත් දාගෙන ඉල්ලං කනවා. ඌට හෙණවත් නෑ.. ඌ අගේට වගාවට ගේම දෙනවා. අපි මෙතන යංතං තට්ටමක, කකුලකට තුඩක් තිබ්බාම කටු අරං උල තියන්න හදනවා.”මකුණො ඔක්කොම එකයි. කරන්නෙම විනාස..””එහෙම කියන්න එපා බොස්... අපි ඔහෙලත් එක්ක කාලයක් තිස්සෙ එක ලේ කඳුළ බෙදාගෙන හිටපු කස්ටිය..””අනේ.. මේ.. ඔහෙලගේ තරම අපි නොදන්නවයැ.. ඇඳ පුටු බංකු ගන්ඩ දෙයක් නෑ..”එහෙම පල් ටෝක් දෙන්ඩ එපා.. බලන්ඩ ඔහෙලගේ අසහාය ගායකයා කිව්ව දේවත් ඇහුවද..මකුණා ගයන්නට විය.”එක මකුණයි ළමයෝ කන්නේ.. ඇයි ඔක්කොම මකුණො මරන්නේ..”කතාව ඉවර කරන්නට ලැබුණේ නැත. ”මල්ලී.. මල්ලී..ඉක්මනට මෙහෙ එන්නකෝ..”අක්කාගේ හඬ සවනත වැකුණු හැටියේ මකුණා ගුලට පැන ගත්තේය.අක්කා මල්පාත්තිය අසල කම්මුලට අත තබාගෙන විලාප දෙයි.”හයියෝ.. මල්ලී.. මේ බලන්ඩකෝ.. සීනියාස්. පෙතියාස් කෝලියාස්, ඩේසියාස්.. ඔක්කොම විනාසයි..ඇයි.. අයියා පාගගෙන ගිහින්ද..””නෑ.. මල්ලි.. පිටි මකුණා.. පිටි මකුණා.. අනේ මල්ලි ඉක්මනට මොනාහරි කරමු. නැත්තං.. වත්තම ඉවරයි.. කතාව ඇත්තය. පිටි මකුණා.. ගස් කරටියේ අතු ඉති අස්සේ ඇනෙක්ස්, ප්ලැට්, එපාට්මන්ට්ස්, බංගලෝ හදාගෙන පවුල් පිටින් පදිංචි වී ශාක බ්ලාස් කරති.වෙන කළ යුතු යමක් නොවූයෙන් කෘෂි උපදෙස් පතා බුවජන සේවා සෙන්ටර් එකක් වෙත අක්කාත් සමඟ ගියෙමි.”අනේ සර්.. බලන්ඩ.. පිටි මකුණා.. මගේ මල් ගස් ටික ඔක්කොම බ්ලාස් කරනවා..””හෝ.. හෝ.. පොඩ්ඩක් ඉන්න .. මිස්.. පිටි මකුණා කිව්වම .. එහෙම බෑ.. අපි දැං.. හඳුනාගෙන තියෙනවා අපේ රටේ පැළපදියම් වර්ග කීපයක්. මේ විදියට අපි උන් වර්ග කරලා තියෙනවා හඳුනාගැනීමේ පහසුව තකා.. පිටිමකුණා ප‍්‍රධාන වර්ග දෙකයි.. හාල්පිටි මකුණා සහ පාන්පිටි මකුණා..එතනින් හාල්පිටි මකුණා තවත් ප‍්‍රභේද දෙකකට බෙදෙනවා. සුදු හාල්පිටි මකුණා සහ රතු හාල් පිටි මකුණා කියලා. සුදුහාල් පිටි මකුණා ගෙන් තවත් ප‍්‍රභේදයක් එනවා තම්බපු හාල් පිටි...”මේ.. මේ.. මහත්මයා අපිට.. මූව විනාශ කරන හැටියක් කියනවද..””හරි.. හරි..කෙටියෙන් මෙහෙමයි.. ඉස්සෙල්ලා.. මකුණෝ තද වතුරෙන් .නාවන්න ඕනෑ හොඳට.. ඊට පස්සෙ .. සබන් වතුරින් නාවන්න ඕනැ...”ෂැම්පු හරියන් නැද්ද?”අක්කා අතර මැදින් කට දැම්මාය.”ෂැම්පුත් හොඳයි.. ෂැම්පු දානවා නම් ඊට පස්සෙ කන්ඩිෂනර්.. එකකුත් පාවිච්චි කරන්න ඕනෑ..”අක්කෙ මේ කියන්නෙ මකුණො නාවන හැටිද?...”නෑ.. නෑ.. ගස් බේරගන්න හැටි..”උපදෙස් ගත් අක්කාත් මාත් ආපසු එන්නට පිටත් වුණෙමු.පිටි මකුණු හා හූව.. බුවාලන්තය පුරාම පැතිර ගොස් ඇති සැටියකි.පත්තරවල ඊඍවල ජ්ර් ලයින්වල එක ඕසෙට කතාව පිටි මකුණා ගැනය.වෙන එකක් තබා පෙර පාසල් ටීචර්ලා පිටි මකුණා ගැන කවි පවා පුංචි අයට කියාදෙනු ඇසෙයි.“පිටි පිටි මකුණා වරායෙන් පැන ආවා එළවලු කොටු ටික ඔක්කොම කෑවා..”එලකියුෂන් ක්ලාස්වල ද ඉංගිරිසියෙන් කවිය ලියා චිත‍්‍රයක් ඇඳගෙන එන්නට පොඩි අයට පැවරෙයි.”පිටී පිටී බග් කේම් ටු බුවාලෑන්ඩ් ඌ ඊට් .. ඊට්.. ඊට්... ඊට් ඊට් එව්රි ගස්.. වී චැට් චැට් චැට් චැට් චැටිං ඔෆ් ද බග්.. ඌ ඊට්.. ඊට්.. ඊට්.. ඊට්. ඊට් ලන්තෙ ගස්පිටි මකුණු වසංගතය නැගලා යන්නට විය. පිටි මකුණාට බුවාලා එක්ක හැප්පෙන්නට බැරිය. පිටි මකුණු වසංගතයට විසඳුමක් බලධාරීන් විසින් වහා ම ගනු ලැබිණි.ඒ සුබ ආරංචිය ගෙනාවේ අක්කාය.”මල්ලී .. මල්ලී... වැඩේ හරි..””මොකෝ ගස්ටික ඔක්කොම ඉවර කරලා උන් ගිහිං ද?...””හා.. හා.. මල්ලි හැම එකම රුවිතෙට නෙ හිතංනේ.. ආ.. බුවජනසේවා එකෙං එනවුස් කරං ගියා.. පිටිමකුණාට.. වැඩේ දෙන්ඩ තව එකෙක් ගෙනැල්ලා .. කියලා.. ඇවිත් අරන් ගිහිං තමන්ගේ වතුවලට දාන්න කියලා.”පිටි මකුණාව කන්න තව එකෙක්..?””ඔව්.. ඔව්.. ඒ තමයි “මැර උකුණා..””මැර උකුණා..””ඔව් මල්ලි ටක් ගාලා බෝතලයක් අරං ගිහිං අරන් එමු ඉවර වෙන්ඩ ඉස්සෙල්ලා..””අක්කාත් මමත් හැරෙන තැපෑලෙන් ගොස් මැර උකුණන් දෙදෙනෙකු බෝතලයකට දමාගෙන ඇවිත් වත්තට මුදා හැරියෙමු.හවස් වරුවේ මල්පාත්තිය පැත්තට කන දීගෙන සිටියෙමි.”බුදු අම්මෝ.. මිණී මරණෝ..ඕ.. මෙන්න කනවෝ.. අපි ඉවරයි.. බේරගන්ඩ කවුරුත් නැද්දෝ...”කරල තියෙන විනාසෙට මුං කෑවත් මදි.. ඉඳු..” මකුණු- උකුණු සටන නැගලා යයි.පසුදා අක්කා සිටියේ කෝටියේ ශනිදාවක අකුරු තුන ළඟිං ගියා වගේ ය.”මැර උකුණා නං මාරයි මල්ලි.. පිටි මකුණො හොයන්ඩත් නෑ.. හික්.. හික්.. හී.. හොඳම වැඩේ මගේ මල් මල් ගස් කෑවට..”ඒත් අක්කාගේ සැනසීම දින දෙකකට පමණ සීමාවිය. දිනක් පාන්දර කුස්සිය පැත්තේ මිදුලේ සිට අක්කාගේ කෑගැසීමක් ඇසුණි.”ම..එල්..ලී.. මල්ලී.. හයියෝ .. හනික .. එන්ඩ.. ඉක්මනට එන්ඩෝ..”මම වහාම අතට අහුවුණු දොර පොල්ලකුත් අරගෙන දුවගෙන ගියෙමි.”කො.. කො.. කොහාටද ගියේ .. කෝ.. කෝ..””ඇ.. ඇ.. ඇයි මල්ලි මොකාද?””කාපු සර්පයා..””උලව් සර්පයෙක් කාලා නෙමෙයි මං කෑගැහුවේ. මේ බලන්ඩකො මල්ලි.. මේ වෙලා තියෙන දේ..” අක්කා මිදුලෙන් ඉදිරි පැත්තට අතදික්කර මොනවාදෝ පෙන්වයි.පළාතම එළිය වැටුණා වගේ වෙනසක් වී ඇත. ඒත් ඒ ඇයි දැයි එක්වරම මට වැටහුණේ නැත.”ඇ.. ඇයි.. අක්කේ.. මොකක්ද?””ඇයි මල්ලි බලන්ඩකො.. මෙතන තිබුණ පොල්ගස් දෙකම නෑ... හයියෝ.. බහිරවයා ගිල්ලද.. මෙහෙමත් ගස් අන්තරස්දාන වෙනවද.. හයියෝ.. මාසෙම ගෙඩි කන හොඳම නාම්බරැති පොල්ගස් දෙක.වැඩේ ඇත්තය. කළ එළි වී ඇත්තේ පොල්ගස් දෙක නැති පාළුවය. මම හතර වටේම ඇවිද බැලුවෙමි. පොල් කුඩක්වක් පැත්ත පළාතක නැත.”මාර කේස් එකක්නෙ අක්කෙ.. පොඩ්ඩක් ඉන්ඩ බලන්ඩ..” මම මල්පාත්තිය පැත්තට යන්නට හැරෙනවිටම ඇසුණු හඬකින් නැවතුනෙමි.”කොහෙද හලෝ මේ අපිවත් පාගගෙන දුවන්නෙ” පාත්වී බැලුවෙමි. යංතං ඉතිරිව තිබූ පොල් මුල් කෑල්ලක සනීපෙට පත බෑවී ඉන්නේ මේ කවුද?මැර උකුණන් දෙදෙනාය. මට කාරණය පටස්ගා ක්ලික් විය.”ඈ මැරයො.. උඹලව විය පැහැදං කරන් ගෙන්නුවෙ මේ ටික කරගන්ඩ ද.. කෝ.. පොල්ගස් දෙක..?” මම කේන්තිය පිට කළෙමි.”ඕයි.. තමුසෙත් මහ ලොකු මාධ්‍යවේදියෙක් නේද.. උකුණු හිසක් තරං මොලයක් නැද්ද.. පිටි මකුණො ටික කාලා ඉවරයි.. මොනවද? දැං අපි කන්නේ පරාටයි කලවං හොදියිද?නැත්තං අපිට කියන්නේ පිකටිං වටරවුමට ගිහිං උපවාස කරන්න කියලද.. පිස්සු පං පං .. මචං .. බඩදාගෙන එනවා මට ගැස්ටික්. බඩගින්නේ ඉන්ඩ එපා කියල තියෙන්නෙ.. යං ඉස්සරහ පැත්තට.. එළ මල් පාත්ති දෙකක් තියෙනවා..”මට දෙවියන් සිහිවිය. කෙසේ හෝ ගෙයි ඉදිරිපිට ඇති මල් පාත්ති දෙකවත් බේරාගත යුතුය. කෝකටත් කලිං අක්කා දැනුම්වත් කළ යුතුය.”අක්කේ.. අක්කේ.. මාර කේස් එක.. පොල් ගස් දෙක කාල තියෙන්නෙ කවුද දන්නවද?””නෑ””මැර උකුණො””මගෙ අම්මෝ..””ඔව්.. ඔව්.. පිටි මකුණො කාල ඉවර වෙලා දැං අනික්වා ඔක්කොම කාගෙන යනවා. මට ඇහුණා.. මල් පාත්ති පැත්තට යන කතාවක්..”හයි..යම්මේහ්..” අක්කා ක්ලාන්තව වැටෙන්නට ගියෙන් මම වහා පැන අල්ලාගෙන අයියාට කතා කළෙමි.”අයියේ.. අයියේ..””ඇ.. ඇයි මල්ලි.. මල්ලි මට කතා කළාද. අයියා ළඟට පැමිණ ඇසුවේ මගේ උරහිසෙන් සොලවාය.”ආ පුටුවෙම නිංද ගියා ද.. මේ පත්තරෙත් බිම වැටිලා” කියූ අයියා පත්තරය මා අතට දී ගියේය. මම පිටුව පෙරළා බැලුවෙමි. “පිටි උකුණු උවදුර මඩින්නට වෙනත් ජීවියෙක්” පොල් අකුරෙන් එහි විය.පිටී බග්ස් පෙයරි ටේල්ස් ඇසුරින්පෙරා -වර්තනය කළේ තිස්ස කරුණාසේකර</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=av09042615</link>
    <topic>භෞත චිකිත්සක සම්බාහනය</topic>
    <author>සාකච්ඡාවකින් සකස් කළේ ගාමිණී සුසන්ත</author>
    <content>කවරයේ කතාවඑකම මොහොතක දරුවන් අට දෙනකු බිහිකර ලෝක පූජිත වූ මවහොඳ ටෙලි නාට්‍යයකට අද කිසිම තැනක් නැහැ‘පැපරාසි’ ඇහැයි රසබර කතාබහයිඅයියෝ ඔයා පුංචි දේටත් අඬන්න හදනවනේ (රසදුන නව කථාව)සිනමා අඹරේ නිවී ගිය ගුරු තරුව වියෝ වූ ප‍්‍රවීණ සිනමාවේදීබොලිවුඩ් පත්තර රිතික්ගේ විවාහය දෙදරවයි?ශිල්පාගෙන් රාජකීය ඇරියුමක්කොහොමද තොරතුරුවිවාහය මගේ ඇසින්ආදරයට ගී ගයන යෂාන්සරසවි වරමින් බැබළෙන පරපුරක්කෙටි කලකින් දිගු ගමනක් ආ හසින්තපිටි මකුණා මඩින්න මැර උකුණා එයිභෞත චිකිත්සක සම්බාහනය පියයුරු පිළිකාවටත් පිළිතුරක්රූ විසිතුරුඅපගේ ශරීර සෞඛ්‍ය හොඳින් පවත්වාගෙන යාමට මෙන්ම රෝග නිවාරණය කරගැනීමට භෞත චිකිත්සාව යොදාගත හැකි ආකාරය පිළිබඳව මීට පෙර දිනෙක අප ‘සුවමඟ’ තුළින් සාකච්ඡා කළා ඔබට මතක ඇති.අද අපි තවදුරටත් ඒ පිළිබඳව තොරතුරු සොයා බලමු. අද බොහෝ කාර්යාලවල වැඩ කෙරෙන්නේ පරිගණක උපයෝගී කරගනිමින්. දවස පුරා පරිගණකය ඉදිරිපිට හිඳගෙන තම රැකියාව කිරීම නිසා බොහෝ දෙනෙකු අද රෝගාබාධ රැසකට ගොදුරු වී සිටිනවා. වඩාත් වැදගත් වන්නේ එම නුසුදුසු ඉරියව්, අවස්ථා හැඳිනගෙන ඒවායින් වැළකී සිටීමයි.පරිගණකය භාවිතා කරන විට පරිගණක තිරයේ සිට නියමිත දුරකින් (සෙ.මී.50ක් 60ක් පමණ) හිස පිහිටන සේ සිටිය යුතුයි. එසේම පරිගණක කි‍්‍රයාකරවන්නන් භාවිතා කරන පුටුව කොඳු ඇට පේළිය කෙලින් තබාගෙන සිටීමට උපකාරී වන ආකාරයේ පුටුවක් වීම වැදගත්.කෙසේ වෙතත් එම පුටුව අතිශය සුව පහසු පුටුවක් නොවිය යුතුයි. කොන්දේ ආබාධවලට ඇස්වල ආබාධවලට පරිගණක කි‍්‍රයාකරවන්නන් ගොදුරුවන්නේ පැය 2ක් 3ක් එක දිගට පරිගණකය ඉදිරිපිට සිටින විටයි. පරිගණකය ඉදිරියේ සුවපහසු අසුනක වාඩිවී සිටින විට එතැනින් ඉවත්වීමට සිතෙන්නේ නෑ. එය ශරීර සෞඛ්‍යයට ඉතා අහිතකරයි.ඇමරිකාව වැනි රටවල ඇතැම් ආයතනවල පරිගණක කි‍්‍රයාකරුවන්ට පුටු ලබාදෙන්නේ නෑ. එසේම ඇතැම් ආයතනවල පැය 1/2කට වරක් විනාඩි දෙකකට පමණ පරිගණක සියල්ල ඉබේ කි‍්‍රයා විරහිත වෙනවා.මෙවැනි ක‍්‍රම එම රටවල් අනුගමනය කරන්නේ පරිගණක නිසා ඇතිවන ආබාධ වළක්වා ගැනීමටයි. එසේම මෙවැනි ක‍්‍රම ඇසුරින් එම ආයතනවල සේවකයින්ගේ සෞඛ්‍ය පහසුකම් වෙනුවෙන් වාර්ෂිකව වැය කරන මුදල අඩුකර ගැනීමටත් සේවකයන්ගේ කාර්යක්ෂමතාවය වැඩිකර ගැනීමටත් හැකියාව ලැබී තිබෙනවා.ගෙල ඉදිරියට නවාගෙන පරිගණකය ඉදිරියේ දීර්ඝ වේලාවක් ගත කිරීම නිසා කොඳු ඇට පෙළෙහි ගෙල ආශ‍්‍රිතව ඇති අස්ථීන් එකට ගැටීමට පටන්ගන්නවා. එවිට ගැටෙන ස්ථානවල තිබෙන ස්නායු තෙරපීමට ලක්වෙනවා. එවිට හිසේ, අත දිගේ නිතර වේදනාවක් ඇතිවිය හැකියි. කොන්දේ ආබාධ ද ඇතිවෙනවා.විශේෂඥ සම්බාහන චිකිත්සක කී‍්‍රඩා වෛද්‍ය ආයතනයේ ජ්‍යෙෂ්ඨ කථිකාචාර්ය කමල් චන්දනඑබැවින් අප නිවැරදිව පරිගණකය පරිහරණය කළ යුතුයි. පැය 1/2ක් පමණ එකදිගට හිඳගෙන සිට එම ඉරියව්ව ස්වල්ප වේලාවකට වෙනස් කර නැවත වැඩ කළ හැකියි. පරිගණකය නිසා ඇතිවිය හැකි ඉහත කී ආබාධවලින් මිදීම සඳහා භෞත චිකිත්සක ප‍්‍රතිකාර ක‍්‍රම සම්බාහන ක‍්‍රම ඉතා පහසුවෙන් යොදාගත හැකියි.එමෙන්ම නිතර පරිගණකය ඉදිරියේ හිඳගෙන වැඩකරන, ව්‍යායාම කිරීමට කාලයක් නොමැති කාර්ය බහුල පුද්ගලයින්ට ගැළපෙන ව්‍යායාමයක් තිබෙනවා. ඔබ ගමන් කරන්නේ රිය පදවාගෙන නම්, බස් රථයක නැඟී නම්, මාර්ග සංඥා කුළුණු අසලදී මෙම ව්‍යායාමය කළ හැකියි. රතු එළිය වැටී මාර්ග සංඥාව ඉදිරියේ ඔබේ රථය නතර වූවා යැයි සිතන්න.මෙම තත්පර කීපයේ දී ඔබ කළ යුත්තේ දෑස ඉදිරියට යොමු කරගෙනම හිස හැකිතරම් පසුපසට ගැනීමයි. තත්පර කීපයක් එසේ සිට හිස නැවත කොඳු ඇට පෙළ සෘජුව පවතින අවස්ථාව දක්වා ගෙන ආ යුතුයි. මාර්ග සංඥාවලදී මෙය කිරීමට යෝජනා කරන්නේ මෙය ඉතාම සරල සුළු වේලාවකදී පවා කළ හැකි ව්‍යායාමයක් නිසයි. එසේ නොමැතිව නිවෙසේ සිටියදී වුවත් මෙම සරල ව්‍යායාමය ඔබට කළ හැකියි.ගෙදරදොරේ වැඩකටයුතුවල මෙන්ම ලේඛන කටයුතුවල අධික ලෙස නිරතවීම නිසා අතේ මැණික් කටුව අසල ඇතිවන වේදනාව සමනය කරගැනීමටත් සරල ව්‍යායාමයක් ඔබට කළ හැකියි. අතේ මැණික් කටුව අසල තිබෙනවා උස් වූ මාංශ පේශීන් දෙකක්.ඉඩ ලැබෙන අවස්ථාවක එම මාංශ පේශීන් දෙක අනෙක් අතේ මහපට ඇඟිල්ලෙන් එළියට (ඇතුළට නොව) සම්බාහනය කළ යුතුයි. මෙය ඉතා හොඳ භෞත චිකිත්සක සම්බාහන ක‍්‍රමයක්. එයින් සුවයක් නොලැබුණේ නම් වෙද්‍යවරයකු හෝ භෞත චිකිත්සක වරයකු හමුවිය යුතුයි.වැරදි ලෙස බර එසවීම මඟින් බොහෝ දෙනෙක් ගෙදර දොරේදී කොන්දේ ආබාධවලට ලක් වෙනවා. බිම තිබෙන යමක් අප එසවිය යුත්තේ දණහිස් නවා පහත් වී සිටයි. වැරදි සහගත ලෙස බර එසවීමෙන් කොන්දේ, පිට කොන්දේ මාංශ පේශිවල ඇතිවන ආබාධ ජීවිත කාලය පුරාම පැවතිය හැකියි. මෙවැනි ආබාධවලට ද භෞත චිකිත්සක ප‍්‍රතිකාර ක‍්‍රම යොදාගත හැකියි. දවසේ වැඩි වේලාවක් සිටගෙන රැකියාවේ යෙදී සිටින්නන්හට ද දණහිස් ආබාධ කොන්දේ ආබාධ ආදිය ඇතිවිය හැකියි.බොහෝදෙනෙකු සිටගෙන සිටින්නේ එක් පාදයකට බර දීගෙනයි. මෙසේ වැරදි සහගත ඉරියව්වක් කාලයක් භාවිතා කරන විට කොන්දේ සහ දණහිසේ ආබාධ ඇතිවීම වැළැක්විය නොහැකියි. මෙවැනි ආබාධවලින් මිදීමට ශරීරයේ පාද දෙකටම බර බෙදී යන ආකාරයෙන් සිටගෙන සිටිය යුතුයි. එසේම පැය 1/2කට වරක්වත් හිඳගැනීම වැනි ඉරියව්වකට යා යුතුයි. මෙවැනි වැරදි සහගත ඉරියව් නිසා ඇතිවන ආබාධවලටත් භෞත චිකිත්සක ප‍්‍රතිකාර තිබෙනවා.ගර්භනී කාන්තාවන්ට ද භෞත චිකිත්සාවේ එන සම්බාහන ක‍්‍රම මඟින් මහඟු ප‍්‍රතිඵල ලබාගත හැකියි. ගර්භණී සමයේදී කාන්තාවකට භෞත චිකිත්සක ප‍්‍රතිකාර කළ යුත්තේ පළපුරුදු භෞත චිකිත්සක වරයකු විසිනුයි. මෙහිදී මව පමණක් නොව කුස තුළ සිටින දරුවාද සම්බාහනයට ලක්වෙනවා.ගර්භණී මවක් මුල් මාස තුන තුළදී සම්බාහනයට ලක් කරන්නේ නෑ. එය සම්ප‍්‍රදායක්. ගර්භණී කාන්තාවකට භෞත චිකිත්සක සම්බාහනයෙන් උසස් ප‍්‍රතිඵල ලබාගත හැකියි. දරු ගැබේ ඇති බර නිසා ගර්භණී කාන්තාවට කොන්ද දණහිස්, වළලුකර ආශ‍්‍රිතව වේදනාවක් ඇතිවිය හැකියි.ගර්භනී සමයේදී ඇතිවන මෙවැනි වේදනාවන්ට වෛද්‍යවරු න් වේදනා නාශක නිර්දේශ කරන්නේ නෑ.එම වේදනාවන් සමනය කිරීමට සම්බාහන ක‍්‍රම ඉතා ප‍්‍රයෝජනවත්. ගර්භණී කාන්තාවක් සම්බාහනය කළයුත්තේ සාමාන්‍ය කාන්තාවක් සම්බාහනය කරන ආකාරයට නොවේ. මෙහිදී මාංශ පේශීන් පිරිමදින දිශාව වෙනස් කළ යුතු අතර යොදන පීඩනය ද අඩු කළ යුතු වෙනවා.එසේම ගර්භණී මවක් සම්බාහනයට ලක් කළ යුත්තේ ඇයට පහසු ඉරියව්වක තබාගෙනයි. ශරීරයේ ඉදිමුම අඩුකර ගැනීම, වේදනාව අඩුකරගැනීම, දරු උපත පහසු කරගැනීම ආදිය ගර්භණී මවකට භෞත චිකිත්සාවෙන් ලද හැකි ප‍්‍රයෝජන ලෙස දැක්විය හැකියි. එසේම ගර්භණී සමයේදී ඉහළ යන මානසික ආතතිය නැතිකර ගැනීමටත්, රුධිර සංසරණය ක‍්‍රමවත්ව පවත්වාගෙන යාමටත් භෞත චිකිත්සක සම්බාහන ක‍්‍රම උපයෝගී කරගත හැකියි.එසේම භෞත චිකිත්සක සම්බාහන ක‍්‍රම මඟින් පියයුරු පිළිකා ඇතිවීම වළක්වා ගත හැකියි. මවු කිරි කැටි ගැසීමෙන් පිළිකා ඇති වීමේ ඉතාසුළු හැකියාවක් තිබෙනවා. පියයුරු සම්බාහනය කරගැනීම තමන්ටම කරගත හැකිවන අතර ඒ සඳහා භෞත චිකිත්සක වරයකුගෙන් උපදෙස් ලබාගත යුතුයි.භෞත චිකිත්සක සම්බාහන ක‍්‍රම උපයෝගී කර ගනිමින් පියකරු ලෙස පියයුරු පවත්වාගැනීමේ හැකියාව කාන්තාවන්ට තිබෙනවා. භෞත චිකිත්සක සම්බාහන නොකළ යුතු අවස්ථාද තිබෙනවා. ඉහතින් දැක්වූ ආකාරයට ගර්භනී මවකට ප‍්‍රතිකාර කළ යුත්තේ ප‍්‍රවේශම් සහගතවයි. එසේම අධිරුධිර පීඩනයෙන් පෙළෙන පුද්ගලයකුට මෙම ප‍්‍රතිකාර කළ යුත්තේ ඉතා පරිස්සමින්.ඒ; සම්බාහන ක‍්‍රම මඟිනුත් ශරීරයේ රුධිර පීඩනය වැඩි වන නිසයි. එසේම කෘති‍්‍රම ශරීර අවයව යෙදූ පුද්ගලයින් පිළිබඳව විශේෂ සැලකිල්ලක් දැක්විය යුතුයි. උදාහරණයක් ලෙස අස්ථියක් බිඳුණු අතක්, තහඩු යොදා සකසා ඇත්නම්, එවැනි පුද්ගලයින් සම්බාහනයට ලක්විය යුත්තේ ඉතා පරිස්සමින්.විශේෂයෙන් ම ඇදුම රෝගයෙන් පෙළෙන්නන්, නිව්මෝනියාව වැළඳී ඇති පුද්ගලයින් මෙන්ම සමේ රෝග වැනි බෝවන රෝගවලින් පෙළෙන්නන් සඳහා භෞත චිකිත්සක සම්බාහන ක‍්‍රම සුදුසුවන්නේ නෑ.සාකච්ඡාවකින් සකස් කළේ ගාමිණී සුසන්ත</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=av09042616</link>
    <topic>රූ විසිතුරු</topic>
    <author>සටහන - රෝහණ</author>
    <content>කවරයේ කතාවඑකම මොහොතක දරුවන් අට දෙනකු බිහිකර ලෝක පූජිත වූ මවහොඳ ටෙලි නාට්‍යයකට අද කිසිම තැනක් නැහැ‘පැපරාසි’ ඇහැයි රසබර කතාබහයිඅයියෝ ඔයා පුංචි දේටත් අඬන්න හදනවනේ (රසදුන නව කථාව)සිනමා අඹරේ නිවී ගිය ගුරු තරුව වියෝ වූ ප‍්‍රවීණ සිනමාවේදීබොලිවුඩ් පත්තර රිතික්ගේ විවාහය දෙදරවයි?ශිල්පාගෙන් රාජකීය ඇරියුමක්කොහොමද තොරතුරුවිවාහය මගේ ඇසින්ආදරයට ගී ගයන යෂාන්සරසවි වරමින් බැබළෙන පරපුරක්කෙටි කලකින් දිගු ගමනක් ආ හසින්තපිටි මකුණා මඩින්න මැර උකුණා එයිභෞත චිකිත්සක සම්බාහනය පියයුරු පිළිකාවටත් පිළිතුරක්රූ විසිතුරුහැඩකාර බලුරාළලාකොහොමද උජාරුව? බයිසිකලේ රවුමක් ගහලා පේ‍්‍රක්ෂකයන් පිනවන්න හදන ගමන් තොල කටත් ලෙව කනවා. පුරුද්ද අත්හරින්න බෑනේ. දෙහැවිරිදි ටිකි නම් මේ පොමනේරියන් බලු පැටියා දක්නට ලැබුණේ නෙවාඩා හි බලු ප‍්‍රදර්ශනයක දී.බලු විලාසිතා දැක්මවල් පිටරටවල හරි ජනපි‍්‍රයයි. ශීත සෘතුවට සූදානම් කැරුණු බල්ලෙකුයි මේ. මොස්කව් හී පැවැති ප‍්‍රදර්ශනයකදී මේ හැඩකාරයා කාගෙත් නෙත් - සිත් දිනාගත්තා.භයානක මෝස්තරයක්පච්ච කෙටිමේ කලාව දැන් අමුතුම මුහුණුවරක් අරන්. ඉස්සර නම් පච්චයක් කෙටුවෙ අතේ, පපුවෙ නැත්නම් කකුලේ. දැන් ඇඟ පුරාම පච්ච කෙටීම ‘බොඩි පේන්ටින්’ නමින් නවීකරණයත් වෙලා.හැබැයි පිටේ ඇඳි මේ මෝස්තර රටාව නම් සුවිශේෂයි. මේ ජපානයේ එක්තරා පාතාල කල්ලියක් පාවිච්චි කළ මෝස්තර රටාවක්. එහි නායකයකු ටෝකියෝ හී සිය නිවෙසේ සිටි මොහොතක පිට මෙහෙම පෙන්නුවට ඔහු කවුද කියලා හඳුනා ගන්නවට නම් කැමැති වුණේ නෑ.වෙන්කළ නොහැකි සොයුරියෝහිසෙන් එකට බැඳුණු ඉන්දීය නිවුන් සොයුරියන් දෙදෙනා අපට ආගන්තුකයන් නොවේ. ඔවුන් ගැන නිතරම වගේ පුවත් පළ වෙනවා. පස් හැවිරිදි වානි සහ වීණාට සිංගප්පූරු ස්නායු ශල්‍ය වෛද්‍ය කීත් ගෝහ් සුබ පැතූ අවස්ථාවක්.ඉන්දීය ශල්‍ය වෛද්‍ය නරේන්ද්‍ර කුමාරුත් මෙතැන ඉන්නවා, මේ අයගේ වෑයම වුණේ මේ සොයුරියන් සිංගප්පූරුවේදී සැත්කමට ලක්කරලා වෙන් කරන්න. ඒත් සිංගප්පූරු සෞඛ්‍ය ඇමැතිවරයා ඒකට කැමැති වුණේ නෑ. ඒ අන් කිසිවක් නිසා නොවේ අවදානම වැඩි නිසා.අලි සිත්තරාසත්තු වත්තෙදි අලි රැඟුම් නම් අප දැකලා තියෙනවා. ඒත් චිත‍්‍ර අඳින්න පුළුවන් කියලා කවුද දන්නේ. පින්සලක් අතට දීලා බලන්න ඕනැ කෙරුම්. මේ ඔබ දකින්නේ අලි සිත්තරකුගේ හපන්කම්. අලි සිත්තරාගේ නම ශී‍්‍ර සියැම්. පදිංචිය තායිලන්තයේ ලැම්පැන්ග් අලි කඳවුරේ.සටහන - රෝහණ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=ay0904261</link>
    <topic>බොල් වී යළි හුළං කර විකුණලා රුපියල් හැටඅටකට කැමරාවක් ගත්තා</topic>
    <author>සාගරිකා දිසානායක ජයසිංහ</author>
    <content>බොල් වී යළි හුළං කර විකුණලා රුපියල් හැටඅටකට කැමරාවක් ගත්තාදකුණත් ඌවත් අස්වද්දන රුහුණේ ලොකු ම වාරි ව්‍යාපෘතියමතුගම නගරයට සැතැපුම් දහයක් විතර එපිටහට වෙන්න පිහිටි ගොඩ මඩ සරු සාර පිටිසර ගමක් යගිරල. යගිරල ගම් කාර්ය සභාවේ සභාපති පොඩි සිඤ්ඤෙ¤ එදිරිසිංහ ඔහුගේ බිරිය රත්නායක මුදියන්සේලාගේ පුංචි මැණිකා.මේ යුවළට දාව උපන් කුළුඳුල් පුතාට ඔවුන් නම තිබ්බේ සෝමසිරි එදිරිසිංහ කියලා. සෝමසිරි අද අපේ කතා නායකයා පසු කලෙක අම්පාර දිස්ති‍්‍රක්කයේ ඉඟිනියාගලට ආසන්න කොක්නහර විද්‍යාලය, අම්පාර සද්ධාතිස්ස විද්‍යාලය, කොළඹ ලුම්බිණි ප‍්‍රාථමිකය, වගේම පිළියන්දල සෝමවීර චන්ද්‍රසිරි විද්‍යාලවල විදුහල්පති වරයා ලෙස සේවය කොට අද විශ‍්‍රාම සුවයෙන් පසු වෙනවා. අම්පාර ඉඟිනියාගල, කොක්නහර, වලගම්පුර වගේ ඈත දුෂ්කර පළාත්වල සිය ගුරු සේවයෙන් වැඩි කාලයක් ගත කළ එදිරිසිංහ විදුහල්පතිතුමාගේ පුංචි කාලේ තොරතුරුත් බොහොම රසවත්.සෝමසිරිට මවු සෙනෙහසේ උණුසුම ලබන්න වරම් ලැබුණෙ ඔහුට යන්තම් අවුරුද්දක් විතර යනකල් පමණයි. හදිසියේම අම්මා අහිමි වූ පුංචි සෝමසිරි හදා වඩාගත්තේ ආච්චියි ලොකු තාත්තයි.සෝමසිරිලා පුංචි කාලෙ තාත්තට බොහොම ජයයි ඔහු ලී කොන්තරාත් ගත්තා. ලී කොට අදින්න ආපු අලි ඇතුන් හතර පස් දෙනෙක්ම සෝමසිරිලගේ වත්ත පහළ බැඳ දමා සිටියා. අලින්ගේ ගාස්තුව ශක්තියේ හැටියට. අලියකුට දවසෙ කුලිය රුපියල් දහයයි. ඇතකුට නම් රුපියල් 15 ක් හෝ 20 ක්. මිනිහෙකුට දවස් කුලිය රුපියල් දෙකයි කොටං ඇදපු වීදියගොඩ දළ ඇතාට රුපියල් 35 ක් ගෙව්වා.ඒ කාලෙ හැටියට තාත්ත ලොකු පෝසතා. රුපියල් 800 ක් දීල තාත්ත කාර් එකක් ගමට ගෙනාවා. කාර් එක පදවගෙන ආවේ බාප්පා. කාර් එක ගේන ආරංචියට සෝමසිරිත් මල්ලියෙක් වඩාගෙන යගිරල හන්දියට වෙලා බලා සිටියා. හන්දියට ආපු ගමන් දුවල ගිහින් කාරෙකට නැග්ගා. කාර් එක හරි ලොකුයි රෝද ඉස්පෝක් කම්බි යොදා හදලා. කාරෙකට නගින්න දෙපැත්තේ පාපුවරු දෙකක්.පිටිපස්සේ බඩු දාන්න ලොකු මැස්සක් වගේ ලගේජ් එකක්. ගමේ කොල්ලො කුරුට්ටො හැකි තරමක් ෆුට් බෝඩ් එකේ එල්ලිලා. අලුත් කාර් එක ගමටම ඇහෙන්න නලාව පිඹගෙන අවිත්තාව හන්දියටම ගියා. ආපහු ගෙදර එන කොට යගිරල හන්දියෙ සෝමසිරි හිටපු තැන පුංචි මල්ලියා තිබ්බ හැටියටම ඉඳගෙන බීත වෙලා බලා හිටියා.කාර් එක දැක්ක සතුටට සෝමසිරි වාහනේට නැගල තිබුණෙ මල්ලි බිම අතෑරලා. ගෙදර ගියාම තාත්තගෙන් ඉස්තරම් ගුටි පූජාවක් ලැබුණා.සෝමසිරිගේ තාත්තා මැම්බර් මහත්තයා ජයට හම්බ කළා වගේම සැරට වියදම් කළා. නොයෙක් හේතුවලට මුදල් වැය කළ ඔහු කලකට පස්සෙ කාරෙක ඕපාත පන්සලේ හාමුදුරුවන්ට රුපියල් 400 කට වික්කා. මුදල් ලැබුණෙ බොහොම හෙමින්. මේ සල්ලි එකතු කරගෙන එන්න ගමේ ගුණපාල අයියත් එක්ක ඕපාත පංසලට ගියේ සෝමසිරි බෙන්තර ගඟේ පාලම් පාරුවෙන් එතෙර වෙලා මේ ගමන යන්න සෝමසිරි හරි කැමතියි. ඒ ඕපාත පන්සලේ ඉන්න මොනරු බලන්නත් ලැබෙන නිසා.හාමුදුරුවෝ ණය මුදල පියෙව්වෙ වරකට රුපියල් 10 ගාණෙ. ඒ රුපියල් 10 කමිස සාක්කුවේ දාගෙන හැට්ට කට්ටකුත් ගහගෙනයි සෝමසිරි ආපහු එන්නෙ. එවකට ප‍්‍රසිද්ධ යතිවරයකු වූ යගිරල පඤ්ඤානන්ද හාමුදුරුවො සෝමසිරිගේ පියාගේ ඇවැස්ස මාමා. දවසක් ලොකු හාමුදුරුවෝ නිවෙසට වැඩිය අවස්ථාවක සෝමසිරිගෙන් මහන වෙන්න කැමතිද ඇහුවා. කොලුවෝ උඹත් කලෙකදි සිවුරු හරිනවදැයි ඇහුවා. ඔහුත් නොසිතාම ‘හිතුණොත් සිවුරු හරිනවා’ යි කිව්වා. මහනකම එතැනින් අහවර වුණා.සෝමසිරි අකුරට ගියේ යගිරල විද්‍යාලෙට. පුංචි එකාගේ කකුල් රිදෙනවා කියලා කකුල් බිම ගෑවෙනකල්ම වෙද ලොකු තාත්ත ඔහු කරතියාගෙන පාසලට ගියා. චිත‍්‍ර අඳින්නත් කවි කියන්නත් ගණිතයටත් සෝමසිරි හපනා. ඔහුට ගුරුවරු වගේම නෑදැයොත් හරි ආදරෙයි. පාසලේ නිවාඩු දෙන දවසෙම කටුදොර පොඩි නැන්දා එනවා සෝමසිරි එක්ක යන්න.‘පුතේ වැලි හකුරුයි කැහි පිත්තං දොදොලුයි හදලා තියෙනවා යං’ කියලා එදාම එක්ක යනවා. කැහි පිත්තං දොදොල් කියන්නෙ ගං ගොඩේ වැවෙන කැහිපිත්තං වැල් වනේ දාල කොටල ගත්තු නානු පළඟානකට දමලා හදන ජෙලි වගේ කෑමකට. ඒව කන්නෙ දුමේ එල්ලලා මිදුණු කිතුල් වැලි හකුරු එක්ක. යගිරල ඉඳන් ඕමත්ත, තොටහ, වලල්ලාවිට හරහා හැතැප්ම හතක් විතර දුරක් පයින්ම කටුදොරට ගියේ අතරමඟ හමු වන රෙදි නැන්දලා ගේ ගෙදරින් කපා ගත් කලු උක්ගහක් හප හපා.හම්බ කළ වේගෙන්ම වියදම් කිරීමේ ප‍්‍රතිඵලයක් විදිහට සෝමසිරිලගේ තාත්ත ඉක්මනින්ම බංකොලොත් වුණා. කුඩම්මට දරුවො අට දෙනෙක්ම හිටි නිසා පොඩි උන්ට උගන්නා ගන්නයි බඩ කට පුරවන්නයි ලේසි වුණේ නෑ. සෝමසිරි පවුලෙ වැඩිමලා නිසා බොහෝ වේලාවට ඔහුට පුංචි නංගිලා මල්ලිලා බලා ගන්න සිද්ධ වුණා. කුඩම්මට අත් උදව් දෙන්න හරක් බඳින්න, දර ගේන්න වතු පිටිවල වැඩට හවුල් වෙන්න හැමදේම කරන අතර වාරෙදියි ඉගෙන ගන්නටත් සිදු වුණේ.පුංචි වරදටත් පියා බොහෝම තදින් දඬුවම් කළා. ඔහු උත්සාහයෙන් ඉගෙන ගත්තා. එදා පියාගෙන් ලද දඬුවම් අද ඔහු සිටින තත්ත්වයට පත්වීමට ලොකු ශක්තියක් එක්කළ බව ඔහු විශ්වාස කරනවා.ඒ ගල්ඔය සංවර්ධන ව්‍යාපාරෙ ඇරැඹුණු කාලෙ. ගම්වල ගැමියො පවුල් පිටින් අලුත් ගොවි ජනපදයෙ ඉඩම් ලබා ගෙන ඒවායේ පදිංචියට ගියා. සෝමසිරිගේ තාත්තත් දරු පවුල පිටින්ම ගල්ඔය පදිංචියට ගියා. ඒ කාලෙ අලුතින් පිහිටුවූ ජනපදවල පාසල් නැති නිසා එහෙම ගිය ළමයින්ගේ පාසල් අධ්‍යාපනේ තරමක් අඩාල වුණා. අලුතින් පාසල් අරිනතුරු බලා ඉන්නට හෝ ගම්වල නැවතිලා පාසල් යන්නට හෝ ඔවුන්ට සිදු වුණා. මේ වැඩෙන් සෝමසිරිටත් අවුරුදු හතරක් විතර පාසල් යන්න බැරි වුණා.සෝමසිරිගේ තාත්තට ගල්ඔය ව්‍යාපාරෙන් ඉඩම් අක්කර 15 - 20 පමණ හිමි වුණා. ඒ පළාතේ පුංචි ළමයිනුත් ගොවිතැන් වැඩට අත් උදව් දුන්නා. ඔවුන් පදිංචි වුණේ අම්පාරේ මායාදුන්න ගොවි ජනපදයේ. අම්පාරේ මායාදුන්න විද්‍යාලෙට සෝමසිරි ඇතුළත් වුණා. අවුරුදු ගාණක් අධ්‍යාපනය ඇනහිට තිබුණත් ඔහු ඉතා ඉක්මනින් වැඩ අල්ලා ගත්තා. ලොකු මහත්තයා ආනන්ද පේ‍්‍රමතිලක. ඔහු ගණිතය ඉගැන්නූ විදිහට සිසුන් ඉතා කැමතියි. සෝමසිරි සාමාන්‍ය පෙළ විභාගෙ සමත් වුණේ ගණිතයට විශිෂ්ට සම්මානෙකුත් එක්ක.උසස් පෙළ හදාරන්න ඔහු අම්පාර උහන මහා විද්‍යාලෙට ඇතුළත් වුණා. නිවසේ සිට උදේ හවස සැතැපුම් පහ බැගින් පාපැදියෙන් ඔහු පාසල් ගියා. උසස් පෙළ පන්තියේ ළමයි 13 දෙනයි ඒ කාලෙ ලංකාවේ ගුරු හිඟයට පිළියමක් විදිහට ශිෂ්‍ය ගුරුවරුන් බඳවා ගන්නට තරග විභාගයක් පැවැත්තුවා. පන්තියේ හිටි 13 දෙනාම මේ විභාගෙට පෙනී සිටියා. ඉන් 11 දෙනෙක් සමත්. සෝමසිරිත් ඒ අතර හිටියා.1964 පෙබරවාරි තුන් වැනිදා ඔහුට මුල්ම ගුරු පත්වීම ලැබුණෙ අම්පාර වලගම්පුර විද්‍යාලෙට. බදුලු පාවුලු හිමිදුරාව කඳුවැටිය පසුබිම් කරගත් මනරම් පරිසරයක පිහිටි ඒ පාසලේ ශාලාවක ගබඩා කාමරේ නැවතිලා රැකියාව කළා. ඒ පාසලේදී ඔහුට හමු වුණු කල්‍යාණ මිත‍්‍රයෙක් පියසේන කහඳගමගේ. ඔහු පියසේනගේ පාසල් මිතුරෙක්. ගහට කොළට සතා සීපාවාට සැබෑවටම පෙම් කළ පියසේන ගේ ආශ‍්‍රය සෝමසිරිගේ දිවියට එක් කළේ මිහිරක්.ගෙදර ඉන්න කාලෙ තාත්ත හුළං කරලා ඉතිරි වන වී නැවත හුළං කරලා එකතු කරගත් වී විකුණලා සෝමසිරි එකතු කරගත් මුදලින් රුපියල් 68 ක් වැයකර මිලදී ගත් කැමරාවක් ඔහු සතුව තිබුණා. දිගාමඩුල්ලේ අසිරිය නරඹන්න පියසේන කහඳගමගේ සගයත් එක්ක වන වැදුණු විට ඡායාරූප ගත්තෙ ඒ කැමරාවෙන්. මේ සංචාරක අත්දැකීම් අලලා පියසේන ලංකාදීපෙට සිළුමිණට ලිපි ලිව්වා. ඒ ලිපි අලංකාර කළ ඡායාරූප බොහොමයක් ඔහු ගත්තේ සෝමසිරිගෙ කැමරාවෙන්.1966 - 67 දෑවුරුද්දෙ සෝමසිරි හිඟුරක්ගොඩ ගුරු අභ්‍යාස විද්‍යාලෙ පුහුණුව ලැබුවා. පුහුණුවෙන් පස්සෙ මුල්ම පත්වීම ලැබුණෙ අම්පාර උක්සිරිපුර විදුහලට. එහි හිටපු නිකතැන්න විදුහල්පතිතුමා එදාම ස්ථාන මාරුවක් ලබා ගියේ සෝමසිරිට වැඩ බලන විදුහල්පතිකමේ වැඩ පවරලා. පසුව පත් වෙලා ආපු මේලිස් විදුහල්පතිතුමා සෝමසිරිගේ තරුණ ජවයත්, දස්කමත් හොඳින් හඳුනා ගත්තා. සෝමසිරිට අවශ්‍ය විදිහට ගුරුවරුන්ගෙ සහය ලබාගෙන පාසලේ කී‍්‍රඩා තරග, කලා සංදර්ශන, අධ්‍යාපන ප‍්‍රදර්ශන සංවිධානය කරන්නට ඔහුට ඇති තරම් නිදහස දුන්නා.වරක් පාසලේ සෝමසිරි සංවිධානය කළ අධ්‍යාපන ප‍්‍රදර්ශනයක් නැරැඹූ පළාතේ අධ්‍යාපන අධ්‍යක්ෂවරයා ඔහුට බොහෝ ප‍්‍රශංසා කළා. පසු දිනෙක පාසලටම පැමිණ සෝමසිරි කැඳවා ‘අලුතින්ම අරඹන පාසලක් බාර අරන් දියුණු කළ හැකිදැයි” ඇහුවා. සෝමසිරි අභියෝගය භාර ගත්තා. වයස අවුරුදු විසි හතේදී ඔහුට විදුහල්පතිධූරයක් හිමිවුණා. ඊරියගොල්ල අධ්‍යාපන ඇමැතිතුමාගෙ සංකල්පයක් මත අම්පාරේ ඉඟිනියාගලට ආසන්නයේ පිහිටි කොක්නහර විදුහලට. පාසල ලෙස ඔහුට රජයෙන් ගොඩනැගිල්ලක් බාර දුන්නා. ළමයි, ගුරුවරු සොයා ගනිල්ලා වගේම ආරම්භක උත්සවේ සංවිධාන කරන්නත් සෝමසිරිටම සිදු වුණා.ඉඟිනියාගල සිට සැතැපුම් අටක් පමණ පයින්ම පාසලට යා යුතුයි. සෝමසිරි මේ දුර ගෙව්වෙ පාපැදියෙන්. මුලින්ම ජනපදිකයන් හමු වී දරුවන් පාසලට එවන මෙන් ඉල්ලා සිටි අලුත් විදුහල්පතිතුමා ගම්මුත් එක්ක එකතු වෙලා පාසල් වත්ත පිටිය සුද්ධ පවිත‍්‍ර කරලා ලොකුවට විවෘත කිරීමේ උත්සවේ සංවිධානය කළා.1970 පෙබරවාරි මාසෙ 11 වැනිදා එවකට අධ්‍යාපන ඇමැතිවරයා වශයෙන් ඊරියගොල්ල මහතා අවසාන වරට විවෘත කළේ කොක්නහර විද්‍යාලයයි. එදා එකා දෙන්නා බැගින් ඇතුළත් වූ ළමුන් සංඛ්‍යාව වසරක් ඇතුළත 400 ක් දක්වා වර්ධනය වුණා. ළමයින් පාසලට ගෙන්වා ගන්නට විදුහල්පතිතුමාටත් ගුරුවරුන්ටත් ලොකු වෙහෙසක් දරන්නට සිදු වුණා. අද ආ ළමයා හෙට නෑ. හෙට එන ළමයා අනිද්දට නෑ.නො ආපු ළමයි හොයාගෙන හවසට විදුහල්පතිතුමා ගමේ ගෙවල් ගාණෙ ගියා. හේතුව ඇහුවා. ලෙඩක් නම් වඩිනාගල 17 හන්දියෙ දොස්තර මහත්තය ගෙන් බේත් ගන්න රුපියල් 2.00 ක් දීලා එනවා. ඇඳුමක් නෑ කිව්වොත් රෙදි අරන් පාසලේ කොඩිතුවක්කු ගුරුතුමීට දීලා සුදු ඇඳුමක් මස්සල දුන්නා. ඒ කාලෙ රෙදි යාරයක් රුපියල් රුපියල් 1.50 - 2.40 වගේ මිලක්.ගොවිතැන් වැඩට යොදා ගෙන නම් දෙමව්පියන්ට එහි ආදීනව කියාදී දරුවන් යළිත් පාසලට ගෙන්වා ගත්තා. මේ ක‍්‍රමේ නිසා දරුවන් පාසල් එන්න ආසා කළා. මවුපියොත් උනන්දු වුණා. පාසලේ ළමයි සංඛ්‍යාව වැඩි වුණා. ඉඩ පාඩු මදි.දෙපාර්තමේන්තුවට කිව්වම කීවේ “තමුසෙ වැඩි වැඩ කළා නම් ඕනැ දෙයක් කරගන්නවා” කියලා සෝමසිරි වැඩේ අතෑරියේ නෑ. ගම්මු රැස් කරලා විස්තරේ කීවා. ගම්මුන් ගේ සහය ලැබුණා. ලොකු ගොඩනැගිල්ලක් දවස් හතකින් තනා ගත්තා.ගම්මුන් ගේ ශ‍්‍රමය නොමිලේ. දැව දඬු කැලෙන්. වහලෙට තහඩු විතරක් සූරයා බාස්උන්නහේ ලවා ගල්ඔය ව්‍යාපාරෙ අත්හැරපු ටකරං මඩුවල තහඩුවලින් ගෙන්වා ගත්තා. ගොඩනැගිල්ලට වහලට ඇණ සැපැයුවේ මෝලේ මුදලාලි. බිම ගොම මැටි ගෑවෙ අම්මලා. මේ විශ්ව කර්මය දැක්කම ආණ්ඩුවෙනුත් පසු කලෙක පාසලට ඊටත් වඩා ලොකු ශාලාවක් තනවා දුන්නා.කොක්නහර පාසලේ ළමයි ජීවිතේ පළමුවරට අධ්‍යාපන චාරිකාවකට සහභාගි වුණේ එදිරිසිංහ මහත්තයගෙ පිහිටෙන්. ඒ වෙනකොට පාසලේ ස්ථිර නිල ඇඳුමක් නෑ. ඇඳගෙන යන ඇඳුම පිළිවෙළකට තියෙන්න එපායැ. කලින් දවසක එදාට අඳින ඇඳුම පාසලට ගෙන්නුවා. සුදු ගවුම්වලට නිල් දාලා, තද නිල් පාටයි. කොක්නහර පාසල මැදි කරගෙන පල්ලම් ඔය අතු ඇළ ගලා ගියා. විදුහල්පතිතුමා ගුරුතුමිලත් එක්ක ගෑනු ළමයි එක්ක එකතුවෙලා පල්ලම් ඔයට දාල ඒ ඇඳුම් ආයෙත් හේදුවා. සුදු පාට වුණාම වේලලා පාසලේ ඩෙස් බංකු උඩ අතුරලා පොල්කටු අඟුරු ඉස්තිරික්කෙන් මැදලා දුන්නා. ළමයි ඒවා ඇඳගෙන අම්පාර නගරේ වැදගත් ස්ථාන නරඹන්න ගියා.1973 - 74 අම්පාර දිස්ති‍්‍රක්කයේ පාසල් සංවිධාන කටයුතු සඳහා ප‍්‍රථම ශ්‍රේණියේ සහතිකය එදිරිසිංහ විදුහල්පතිතුමාට පිරිනැමුණා. පසු කලෙක අම්පාර කලාප අධ්‍යක්ෂ තනතුර භාරගන්නට ඇරැයුමක් ලැබුණත් ඔහු එය බාර ගත්තේ නෑ.එදිරිසිංහ විදුහල්පතිතුමා 1972 දී යුග දිවියට ඇතුළත් වුණේ කලින් දැන හැඳින සිටි ශි‍්‍රයා ලතා ලියන පතිරණ මෙනෙවිය සමඟ. උක්සිරිපුර විදුහලේ ඔහු සමඟ සේවය කළ ලියනපතිරණ ගුරුතුමාගේ සහෝදරියක වූ ඈ එවකට රැකියා විරහිත උපාධිධාරිනියක්. 1971 දී විවාහ වුණාට මනමාලි කොක්නහරට කැන්දන් ආවෙ 1972 අවුරුදු නිවාඩුවට. කොක්නහර විදුහලේ දුප්පත් දරුවන්ට ඇගේ දැනුම බෙදා දෙන්න එදා පටන්ම ඇගේ සහයත් උපරිමයෙන්ම ඔහුට ලැබුණා.1973 දී සෝමසිරි මහජන බැංකුවෙන් බොහෝම අමාරුවෙන් රුපියල් හාරදහසක ණයක් අරන් ට‍්‍රැක්ටරයක් ගත්තා.ගමේ ගොඩේ කෙනෙකුගෙ ලෙඩක් දුකකදී මේ ට‍්‍රැක්ටරෙන් ඉඟිනියාගලට, අම්පාරට අසාධ්‍ය රෝගීන් ගෙනිහින් ජීවිත බේරලා දුන්නු වාර එමටයි. කුප්පිලාම්පුවක් පෙරළී ගිනිගත් දැරියක්, මරුවැලක් පෑගුණු ගොවියෙක්, විලිරුදාවෙන් පෙළුණු ගැබිනි මවක්, මරණාසන්න හෘද රෝගීන් ඔහුගේ අත්ට‍්‍රැක්ටරයේ පිහිටෙන් දිවි ගලවා ගත්තා.වරක් එවැනි අසාධ්‍ය රෝගියෙක් රැගෙන රෝහලට පිම්මේ දුවන අතර මඟ වල් අලි රංචුවකට මැදි වූ හැටිත් ඇඳිරි නීතිය පනවා තිබූ දිනයෙක ඒ නොතකා අසාධ්‍ය හෘද රෝගියෙකු රෝහල වෙත ගෙන ගොස් ඔවුන් ගේද තමාගේ ද දිවි බේරා ගත් හැටිත් අද ඔහු සිහි කරන්නෙ වීරත්වයෙන්.1973 දී රජයෙන් පවත්වපු විදුහල්පති තරග විභාගෙන් සමත් වුණු 68 දෙනාගෙන් කෙනෙක් ඔහු. 1975 දී සෝමසිරි විදුහල්පතිතුමා අම්පාර මුවංගල විද්‍යාලයට පත්ව ගියා. මුවංගල පාසලේ අවුරුදු දෙක හමාරක් විතර සේවය කළා.ඔවුන්ගේ ලොකු පුතා නයන සමන්ත පවුලට එක් වුණේ 1975 දී. අද නයන එංගලන්තයේ සමාගමක පරිගණක ඉංජිනේරුවරයෙක්. දියණිය තරංගි මේඝා ඉපැදුණේ 1978 දී. ඇය අද ශ‍්‍රී ජයවර්ධනපුර රෝහලේ වෛද්‍යවරියක්. බාල පුතා හිරණ්‍ය ඉන්දික උපන්නේ 1986 දී. ඔහු අද එංගලන්තයේ බි‍්‍රස්ටල්හි විශ්වවිද්‍යාලයක උසස් අධ්‍යාපනය ලබනවා.1978 දී සෝමසිරි විදුහල්පතිතුමාට අම්පාර සද්ධාතිස්ස විද්‍යාලෙට ස්ථාන මාරුවක් ලැබුණා. ප‍්‍රාථමික පාසලක් වූ සද්ධාතිස්ස විදුහල ඔහු ගේ පාලනය අරඹා කෙටි කලක් ඇතුළත උසස් ප‍්‍රතිඵල පෙන්වූයෙන් මහා විද්‍යාලයක් බවට පත් කරගන්නට හැකි වුණා. ආදර්ශවත් ශිෂ්‍ය නායක කි‍්‍රයා පරිපාටිය හේතුවෙන් සිසුන් ගේ විනය ඉතා උසස් මට්ටමක පැවැතුණා. “කොල්ලෙක් හොඳට හදාගන්න නම් සද්ධාතිස්සෙට දාගන්න” කියල ඒ කාලෙ අම්පාරෙ ලොකු ඉල්ලුමක් තිබුණලු. විදුහල්පතිතුමා බාර ගන්න කොට සිසුන් 600 ක් පමණ සිටි පාසලෙන් 1986 දී ඔහු සමුගන්න කොට සිසුන් සංඛ්‍යාව 2000 පමණ සිටියා.1986 දී ලොකු පුතා සද්ධාතිස්සෙන් පහේ ශිෂ්‍යත්වෙ සමත් වුණේ ඉහළ ම ලකුණු ලබාගෙන. ඔහු කොළඹ රාජකීය විද්‍යාලෙට ඇතුල් කළාම එදිරිසිංහ විදුහල්පතිතුමා කොළඹට එන්න හිතුව දරුවන්ට උගන්නාගන්න. ඒ වනවිට බිරියටත් රජයේ උපාධි ගුරු පත්වීමක් ලැබිලා. විදුහල්පතිතුමා කොළඹට මාරුවක් ඉල්ලුව. ඔහුට ලැබුණේ කොළඹ ලුම්බිණී විද්‍යාලෙ. කනිෂ්ඨ අංශයේ විදුහල්පති තනතුර. පිළියන්දල නිවසක් කුලියට අරන් පදිංචි වුණා. ප‍්‍රාථමික අංශයට නව අධ්‍යාපන ප‍්‍රතිපත්ති සකස් කරල ශිෂ්‍යත්ව ප‍්‍රතිඵල උසස් මට්ටමකට නංවන්න ඔහු සමත් වුණා.1989 දි පිළියන්දල සෝමවීර චන්ද්‍රසිරි විද්‍යාලයේ විදුහල්පති ධූරය භාරගත්තා. පහ වසර දක්වා පන්ති පැවැත්වූණා. ශිෂ්‍යත්වය සඳහා ළමයින් සූදානම් කිරීමට විදුහල්පතිතුමා විශේෂ වැඩපිළිවෙළක් කි‍්‍රයාත්මක කළා. ගුරුවරුන් ගේ උනන්දුව නිසා ම පාහේ ශිෂ්‍යත්වයෙන් මුළු ලංකාවෙන් ම හොඳම ප‍්‍රතිඵල වාර්තා කළා. සුරනිමල රාජපක්ෂ අධ්‍යාපන ඇමතිවරයා එය තම පළාතේ හොඳම ආදර්ශවත් පාසල ලෙස අගැයීමට ලක් කළා.අංග සම්පූර්ණ නවීන තෙමහල් ගොඩනැගිල්ලක්, පුස්තකාල පහසුකම්, කී‍්‍රඩා පිටිය සඳහා භූමියක් වයෝවෘධ ශිෂ්‍ය සහ ගුරු සුබසාදන වැඩසටහනක්; දුගී රෝගීන්ට පිහිටැවීමේ පුණ්‍යාධාර සේවාවක් වැනි මානව සේවා රැසක් ද ඇරඹීමට විදුහල්පතිතුමා කටයුතු කළා. ඈත දුෂ්කර ගැමි ජනතාව සමඟ උරෙනුර ගැටෙමින් ඔවුන් ගේ දුක සතුට බෙදාගෙන පොළොවේ පය ගහල ජීවත් වූ නිසා මිනිසෙකු විදිහට තමාගෙන් සමාජයට ඉටුවිය යුතු මෙහෙවර සියතින් ඉටු වුණා යැයි තෘප්තිමත් වන බවය අද ඔහු පවසන්නේ.සාගරිකා දිසානායක ජයසිංහඡායාරූපය -විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=ay0904262</link>
    <topic>දකුණත් ඌවත් අස්වද්දන රුහුණේ ලොකු ම වාරි ව්‍යාපෘතිය</topic>
    <author>නිහාල් පී. අබේසිංහ සේයාරූ - විමල් කරුණාතිලක</author>
    <content>බොල් වී යළි හුළං කර විකුණලා රුපියල් හැටඅටකට කැමරාවක් ගත්තාදකුණත් ඌවත් අස්වද්දන රුහුණේ ලොකු ම වාරි ව්‍යාපෘතියඑය මේ රටේ මෑතකදි අපේ ඉංජිනේරුවන් අපේම සල්ලිවලින් ඉදිකළ විශාලතම වාරි ව්‍යාපෘතියයි. එමෙන්ම ඇස්තමේන්තු වියදමෙන් රුපියල් කෝටි 50 ක් ඉතිරි කළ එකම සංවර්ධන ව්‍යාපෘතිය ද මෙයයි.වෙහෙරගල චෛත්‍යයදකුණත් ඌවත් එක ලෙස සරු කරන මෙම ව්‍යාපෘතියෙන් වැව් 25 කට ජලය සපයා අක්කර 30,000 ක් පමණ අස්වද්දනු ලැබේ. මෙහි ඉංජිනේරුවෝ දහ දොළොස් දෙනෙක් වැඩ කළහ. වැටුප දිනකට රුපියල් හාරසියයකි. කම්කරුවකුගේ දිනක වැටුප රුපියල් 450 කි.මේ අප අටුවා ටීකා ලිව්වේ රුහුණේ ජල ප‍්‍රශ්නය විසඳීමට මෑතකදී ඉඳිකළ විශාලතම වාරි ව්‍යාපෘතිය වන මැණික් ගඟ වෙහෙරගල ව්‍යාපෘතිය පිළිබඳවයි. ලුණුගම්වෙහෙර ජලාශයේ ජල හිඟයට ද කදිම විසඳුමක් වන මේ ව්‍යාපෘතිය මහින්ද චින්තනය අනුව ඉදිකොට සම්පූර්ණයෙන් වැඩ අවසන් කර ඇත. එය 29 වැනිදා ජනතා අයිතියට පැවරීමට නියමිතය.1988 දී කිරිඳිඔය දිගේ එන ජලය ගබඩාකර ලුණුගම්වෙහෙර ජලාශය හැදුවේ ඒ ප‍්‍රදේශයේ කුඹුරු යල මහ දෙකන්නයේ ම වගා කිරීමට ජලය දෙන අරමුණෙන් යුතුවය. ඒ අපේක්ෂාව ඉටු වූයේ නැත.ලුණුගම්වෙහෙර කිරිඳිඔය ඒකාබද්ධ ගොවි සංවිධානයේ ලේකම් සිරිපාල ජයවීර මහතා පවසන පරිදි ලුණුගම්වෙහෙර ව්‍යාපෘතිය සාර්ථක එකක් නොවේ. ලුණුගම්වෙහෙරින් යල කන්නයේදී අපට වතුර එන්නේ නැහැ. හැමදාම අපේ කුඹුරු අක්කර 25,000 ක් විතර පාළු වුණා. සමහර මහ කන්නවලටත් වතුර මදි.අක්කර 3500ක් විශාල වෙහෙරගල ජලාශයමේ නිසා අපි අපේ සංවිධානයේ 25,000 ක් පමණ දෙනා පසුගිය කාලේ පත්වෙච්ච හැම රාජ්‍ය නායකයකුගෙන්ම ඉල්ලුව මැණික් ගඟ වෙහෙරගලින් දකුණට හරවා, අපේ ජල ප‍්‍රශ්නය විසඳන්න කියලා. ඒත් අවුරුදු 18 ක් වනතුරු කවුරුවත් ඒක ගැන බැලුවේ නැහැ. ජනාධිපති මහින්ද රාජපක්ෂ මැතිතුමා විතරයි ඒ ගැන බැලුවේ.එතුමාගේ ප‍්‍රබල උනන්දුව මත 2005 ජුනි 6 වැනිදා මේ වෙහෙරගල ව්‍යාපෘතියට මුල්ගල තිබ්බා. නමුත් ඉදිකිරීම් පටන් ගන්න පුළුවන් වුණේ 2006 මාර්තු ඉඳලා. ජනාධිපතිතුමාගේ උපදෙස් මත අපේ ඉංජිනේරුවරු ලොකු කැපවීමකින් කටයුතු කළා. 29 වැනිදා මේක ජනතා අයිතියට පැවරෙනවා. එදාට මේ ගොවි පවුල් 25,000 ටම ලොකු සතුටක්” සිරිපාල ජයවීර මහතා පැවසුවේ කවදත් ජනතාවට වැඩක් කෙරුණේ රාජපක්ෂ පරම්පරාවෙන් බව පෙන්වා දෙමිනි.ජනාධිපති මහින්ද රාජපක්ෂ මැතිතුමාගේ උපදෙස් මත වාරිමාර්ග හා ජල කළමනාකරණ අමාත්‍ය චමල් රාජපක්ෂ හා වාරිමාර්ග අමාත්‍යාංශයේ හිටපු ලේකම් ඒ.ඩී.එස්. ගුණවර්ධන යන මහත්වරුන්ගේ උනන්දුව මත මැණික් ගඟ ව්‍යාපෘතිය වේගවත්ව කි‍්‍රයාවට නැංවිණි.වාරිමාර්ග හා ජල කළමනාකරණ අමාත්‍යාංශයේ වත්මන් ලේකම් අයිවන් ද සිල්වා හා වාරිමාර්ග අධ්‍යක්ෂ ජනරාල් එම්.ටී.එස්. සෝමසිරි යන මහත්වරුන් ද මෙම ව්‍යාපෘතිය වේගවත්ව කි‍්‍රයාත්මක කිරීමට උනන්දු වූහ.ඌවේ පස්සර කඳු වැටි කොමලියගේ දකුණු බෑවුම් වලින් ආරම්භ වන මැණික් ගඟ මෙරට විශාලම ගංගා අතුරින් 14 ස්ථානයේ පසුවේ. එහි ජල ධාරා වපසරිය වර්ග කිලෝමීටර් 1272 කි. කිලෝමීටර් 112 ක් විවිධ බාධක මැදින් ලැසි ගමනක යෙදෙන මේ නදිය යාල ජාතික උද්‍යානය හරහා මහ මුහුදට වැටෙන්නේ වාර්ෂිකව අක්කර අඩි 225000 (ඝන මීටර් මිලියන 279) තරම් මහ ජල කන්දරාවක් ද සමඟය. මැණික් ගඟ හරහා වැව් හෝ ජලාශ නැත. ඒ අනුව මේ ජලය කිසිම වැඩක් නොගෙන මහ මුහුදට ගලායයි.වෙහෙරගල ජලාශයේ පිටවානඑසේ වුවත් එක් පැත්තකින් ලුණුගම්වෙහෙර ගොවීහු 25,000 ක් පමණ ජලය නැතුව දුක් විඳිති. තවත් පැත්තකින් වසරේ වියළි කාලවලදි කතරගම තිස්සමහාරාමය වැනි ප‍්‍රදේශවල ජනතාවට සහ එහි එන යන වන්දනාකරුවන්ට ජල හිඟයකට මුහුණ පෑමට සිදුවේ. එමෙන්ම වියළි කාලවලදී මැණික් ගඟ ගලා බසින යාල වනෝද්‍යානයේ හා ලුණුගම්වෙහෙර වන පියසේ සතුන්ට පවා ජලය නැතිවේ.මේ බරපතළ ප‍්‍රශ්නවලට තිරසර පිළියම් ලෙස වාරිමාර්ග දෙපාර්තමේන්තුව මඟින් මෙම මැණික් ගඟ වෙහෙරගල ජලාශ යෝජනා ක‍්‍රමය ආරම්භ කෙරිණ.මැණික් ගඟ ව්‍යාපෘතියේ අධ්‍යක්ෂ හා හම්බන්තොට කලාපය බාර වාරිමාර්ග අධ්‍යක්ෂ සරත් විජේසේකර මහතා පවසන පරිදි මේ ව්‍යාපෘතියේදී මූලික ලෙස සිදුවන්නේ මැණික් ගඟ හරහා සෙල්ල කතරගමට කිලෝමීටර් 8ක් ඉහළින් යාල වන උයන මැද කිලෝමීටර් 2ක් දිග මීටර් 23ක් උස අඩි 60ක් පළල වේල්ලක් බැඳීමයි. ඒ සමඟම ගඟේ එන ජලය අක්කර අඩි 60000 ක් (ඝන මීටර් මිලියන 75) රඳවා ගත හැකි අක්කර 3500 ක් පුරා විහිදෙන විශාල ජලාශයක පුරවනු ලැබේ. පසුව ඒ ජලය ති‍්‍රවිධ ආකාරයකට පාලනයක් සහිතව මුදාහරිනු ලැබේ. ඊට පසු මෙලෙස රඳවා ගන්නා ජලය ක‍්‍රම 3කට ප‍්‍රයෝජනයට ගනු ලැබේ.මේ ජලයෙන් වැඩි කොටසක් යවනු ලබන්නේ ලුණුගම්වෙහෙර ජලාශයටය. ඒ සඳහා වෙහෙරගල ජලාශයේ සිට සොරොව්වක් සහ ලුණුගම්වෙහෙර ජලාශය දක්වා කිලෝමීටර් 23ක් දිග ඇළක් ඉදිකර සියලු කටයුතු සම්පූර්ණ කර ඇත.ගඟට ජලය නිකුත් කරන සොරොව්වඇළේ යටි පතුලේ පළල අඩි 20 ක් වන අතර ඉහළට එනවිට අඩි 60ක් වේ. තත්පරයකට ජලය ඝන මීටර් 8.5ක් ගෙන යන මේ යෝජිත ඇළේ බැස්ම කිලෝමීටරයකට මීටර් 3.5කි. මේ ජලාශය මඟින් වාර්ෂිකව අක්කර අඩි 50,000 ක් වාර්ෂිකව ලුණුගම්වෙහෙර ජලාශයට යවනු ලැබේ.මෙම ජලයෙන් වසර 20ක් පමණ උග‍්‍ර ජල හිඟයකින් පීඩා විඳි ලුණුගම්වෙහෙර කිරිඳිඔය ජනතාවගේ ප‍්‍රශ්නය විසඳේ. යල මහ දෙකන්නයේම ඒ ව්‍යාපාරයේ කුඹුරු ඉඩම් අක්කර 25000ක් වගා කිරීමට අවස්ථාව ලැබේ.මේ මැණික් ගඟ වෙහෙරගල වාරිමාර්ග යෝජනා ක‍්‍රමය වනාහි දකුණට වාරි ජලය ලැබෙන ඌවත් සරුකරන දකුණේ දැනට කි‍්‍රයාත්මක විශාලතම වාරිමාර්ග ක‍්‍රමයයි. මීට පෙර මෑතකදී දකුණට ජලය ලබාදීමට මව්ආර හා කතරගම ගල්අමුණ වාරි ව්‍යාපෘති කි‍්‍රයාත්මක විය.ඒ සමඟම මෙම වෙහෙරගල ජලාශය මඟින් කතරගම සෙල්ලකතරගම තණමල්විල පදිංචි අයට හා වන්දනාකරුවන්ට අවශ්‍ය ජලය පරිභෝජනයට තත්පරයකට ඝන අඩි 70ක් එනම් තත්පරයට ඝන මීටර් 1.5 – 2.00 අතර ජල කඳක් වසර පුරාම යවනු ලැබේ.ඊට අමතරව ජලාශයේ ජලය පිරුණු විට පිටවාන මඟින් ජලය පිටකරනු ලැබේ. ඒ සඳහා පිටවාන ඉදිකර අවසන්ය. ‘වලවේ උරුමය’ වැඩ සටහන හා සමගාමීව ජලාශයේ අයිතිය ජනතාවට ලබාදෙනු ලැබේ.ව්‍යාපෘති අධ්‍යක්ෂ සරත් විජේසේකර මහතා පවසන පරිදි මේ ව්‍යාපෘතිය මඟින් ගල්අමුණ ව්‍යාපෘතියේ ඉඩම් අක්කර 500ක් ද, ගෙස්ටුපාන හා හන්ගුන්ආර පද්ධතියේ අක්කර 700කට යල මහ දෙකන්නයේම ජලය සැපයේ. ඒ ගඟේ ජල පහර මඟිනි.වාරිමාර්ග හා ජල කළමනාකරණ අමාත්‍යංශයේ ලේකම් අයිවන් ද සිල්වා මහතා පවසන පරිදි මේ මහා ව්‍යාපෘතිය මඟින් ගොවි පවුල් 30,000කට පමණ සෙත සැලසේ. කුඩා වැව් 25කට ජලය ලැබේ. ඒ සමඟම යාල හා ලුණුගම්වෙහෙර ජාතික උද්‍යානයේ පරිසර සංරක්ෂණ කටයුතු ද තවත් වැඩිකරයි.ලුණුගම්වෙහෙරට ජලය ලබාදෙන ඇළමේ ව්‍යාපෘතිය මඟින් ලුනුගම්වෙහෙර වන උයනේ හා යාල වන උයනේ සත්ව හා ශාක සඳහා අවශ්‍ය ජලය ද වසරේ දවස් 365 පුරාම ලබාදෙයි. ඒ වෙහෙරගල නව ජලාශය මගින් පාලනයක් ඇතිව ජලය ලබාදීම මගිනි. මීට පෙර වියළි කාලවලදී ජල ගබඩාවක් නැති නිසා යාල ලුණුගම්වෙහෙර සත්ත්ව පරපුර අපමණ දුක් ගැහැට වලට ලක්වූහ. දැන් ඒ ප‍්‍රශ්නයට මේ ජලාශ හා ඇළ මාර්ග නිසා තිරසර විසඳුමක් ලැබී තිබේ.යාල වන උයනේ හා ලුණුගම්වෙහෙර ජාතික උද්‍යානයේ ස්වාරක්ෂක කලාපයේ පදිංචි ගොවි පවුල්වල ආර්ථික තත්ත්වය වැඩි දියුණු කිරීමටත් මේ මගින් කටයුතු කෙරේ. එමගින් ලුණුගම්වෙහෙර ජාතික උද්‍යානය සංරක්ෂණ හා තිරසාර බව ඇති කිරීමට ඇති බාධක අවම කිරීමත් සිදුවේ. ලුණුගම්වෙහෙර ජාතික උද්‍යානයේ වැව් 5 ක් ඉදිකිරීම ද ව්‍යාපෘතිය යටතේ සිදුකර ඇත. ඊට අමතරව යාල ඇතුළත ද සංචාරක නිවාස 3 ක් බිට්ටු කාර්යාල 3 ක් හා නිලධාරී නිවාසයක් ද ඉදිකර තිබේ.ප‍්‍රදේශයේ පවතින අලි මිනිස් ගැටුමට ද මේ මගින් පූර්ණ විසඳුමක් ලැබෙනු ඇත. දැනට අලි මෙහෙයුම් කීපයක් කර අලි ඇතුන් විශාල පිරිසක් යාල හා ලුණුගම්වෙහෙර ජාතික උද්‍යානවලට යොමු කර ඇත. ජාතික වන උයන්වල කිලෝමීටර් 150 ක් මාර්ග ඉදිකර තිබේ. ඉන් වන ජිවි සංරක්ෂණ කටයුතුවලට පූර්ණ සහාය ද ලැබී තිබේ. නේවාසික ඉංජිනේරු සූරිය බණ්ඩාර මහතා පවසන පරිදි ව්‍යාපෘතියේ අවසන් ඇස්තමේන්තුව රුපියල් කෝටි 250 කි. නමුත් ව්‍යාපෘති අධ්‍යක්ෂවරයාගේ සිට ව්‍යාපෘතියේ කම්කරුවන් දක්වා පුදුම කැපවීමකින් සේවය කළා.ත‍්‍රස්තවාදී ප‍්‍රහාර මධ්‍යයේ පවා අපි වැඩ කළා. දෙපාරක් ගංවතුර ගැලුවා. මේ ප‍්‍රශ්න මැදින් අපි සියලු දෙනාගේ කැපවීම මත අපි අවුරුදු 3 ක් පමණ කාලයකදී මේ ව්‍යාපෘතිය රුපියල් කෝටි 200 කින් අවසන් කිරීමට අපට පුළුවන් වුණා. මේ රටේ උද්ධමනය රුපියලේ වටිනාකම අඩුවීම ආදිය නිසා කිසිම වැඩක් ඇස්තමේන්තුවට අනුව කරන්නට බැහැ. ඊට වඩා වියදම් යනවා. නමුත් අපි කෝටි 50 ක් ඉතිරි කළා. මේ විශ්වකර්ම වැඩේ කළේ අපේ ව්‍යාපෘතියේ සියලු සේවකයන්ගේ කැපවීම නිසයි.” සූරිය බණ්ඩාර මහතා පැවසුවේ මේ අනුව මීට වඩා ලොකු ව්‍යාපෘති වුවත් අපේ ශී‍්‍ර ලාංකික ඉංජිනේරුවන්ට කළ හැකි බව පසක් කරමිනි.මේ ව්‍යාපෘතියේ වේල්ල පිටවාන හා ගේට්ටු ඉදිකිරීම විස්මිත වාරි ව්‍යාපෘතින්ය. මෙහි වේල්ල තනිකරම පස්වලින් සාදා තිබේ. සූරිය බණ්ඩාර මහතා පවසන පරිදි වේල්ලට පස් කියුබ් තිස් ලක්ෂ පනස් දහසක් දමා තිබේ.මෙහි පිටවානට ගේට්ටු 6 කි. එහි විශාලත්වය මීටර් 7.3ය 7.6 කි. මෙම පිටවාන මීටර් 50 ක් පමණ උසට ඉදිකර තිබේ. පිටවානට පමණක් සිමෙන්ති කොට්ට 130,000 ක් පාවිච්චි කර තිබේ. මේ ස්ථානයට කොන්කි‍්‍රට් කියුබ් 18,000 ක්ද පාවිච්චි කර තිබේ. මේ පිටවානට, ගේට්ටුවලට පමණක් වියදම රුපියල් කෝටි 58 කි.කිලෝ මීටර් 2ක් දිග වෙහෙරගල වේල්ලපිටරට කිසිම උපදේශකත්වයක් නොමැතිව අව්වැසි, දූවිලි, ත‍්‍රස්තවාදි ප‍්‍රහාර, ගංවතුර ආදි ගැටලු රැසක් මැද මේ ව්‍යාපෘතිය ඉදිකළ වාරිමාර්ග දෙපාර්තමේන්තුවේ ව්‍යාපෘති අධ්‍යක්ෂ සරත් විජේසේකර, නේවාසික ඉංජිනේරු ඒ සෝමදාස, නිශාන්ත සමරක්කොඩි, අයි.එස්. සූරිය බණ්ඩාර යන මහත්වරුන් ඇතුළු සියලු ඉංජිනේරුවරුන්ටත්, ව්‍යාපෘතියට දායක වූ සියලු සේවකයන්ටත් ප‍්‍රණාමය හිමිවිය යුතුය.ඒ සමගම මෙහි සේවය කළ ප‍්‍රදේශයේම කම්කරුවන්ට ද අපේ ප‍්‍රණාමය හිමිවිය යුතුය. ඔවුන්ට ව්‍යාපෘතිය නිසා සරු ආදායමක් ද ලැබිණි.වෙහෙරගලට ඒ නම මෙයට ලැබුණේ ගලක තිබු වෙහෙරක් නිසා බවට මතයක් ඇත. ඒ ගලක් උඩ තිබු වෙහෙර ද දැනට ප‍්‍රතිසංස්කරණය කර තිබේ. ඒ අනුව ‘වෙහෙරගල’ ව්‍යාපෘතියේ සියලු අංග ඉදිකිරීම් දැන් අවසන් ය.ජනාධිපති මහින්ද රාජපක්ෂ මැතිතුමා ලබාදුන් නායකත්වය උනන්දුව නොවන්නට මේ ව්‍යාපෘතිය මේ අයුරින් ඉදි කිරීමට ඉඩ ලැබෙන්නේ නැත. 2005 ජුනි 6 වැනිදා මුල්ගල තබද්දි රටේ අගමැතිව සිටි එතුමා අද අපේ ජනාධිපතිය.2007 ජුනි මාසයේ ද එතුමා මේ ව්‍යාපෘතිය බලන්නට ගියේය. ඉන් පසුව ඉදිකිරීම් වේගවත් විය.වාරිමාර්ග හා ජල කළමනාකරණ ඇමැති චමල් රාජපක්ෂ මැතිතුමා නිතරම පෞද්ගලිකව මේ ව්‍යාපෘතිය ඉදිකිරීම පිළිබඳව සොයා බැලිය. මේ සියලු කටයුතුවල ප‍්‍රතිඵලයක් ලෙස වසර 4 කදි මේ ව්‍යාපෘතිය ජනතා අයිතියට පැවැරීමට අවස්ථාව ලැබී ඇත.මීට වසර 50 කට පෙර දිවංගත ඩී.ඒ. රාජපක්ෂ මැතිතුමා ඇඹිලිපිටියේ චන්ද්‍රිකා වැව ඉදිකිරීමට නායකත්වය ගනිමින් රුහුණට වලවේ කලාපයට නව ජීවයක් ලබා දුන්නා සේම අද එතුමාගේ පුතුන් වන මහින්ද රාජපක්ෂ ජනාධිපතිතුමාත් චමල් රාජපක්ෂ ඇමැතිතුමාත් මැණික් ගඟ දකුණට හරවා රුහුණේ නව පුනර්ජීවනයක් යළි ඇති කිරීමට නායකත්වය දීම සුවිශේෂ සිද්ධියකි.රුහුණේ ඌවේ ඉඩම් අක්කර 30,000 ක් සරු කරන ගොවි පවුල් 25000 ක ලක්ෂයක පමණ දෙනාට සෙත සලසන කතරගමට තිස්සට බොන ජලය වසර පුරාම දෙන, ලුණුගම්වෙහර යාල වන උයන සුරකින මේ මැණික් ගඟ වෙහෙරගල ව්‍යාපෘතිය දකුණට ඌවට පමණක් නොව රටේම කෘෂි වාරිමාර්ග සංවර්ධනයට ඉමහත් පිටුබලයකි. රටටම සෙතකි.නිහාල් පී. අබේසිංහ සේයාරූ - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=aj0904261</link>
    <topic>මෙටෙ‍්‍රාපොලිටන් සමාගම</topic>
    <author/>
    <content>මෙටෙ‍්‍රාපොලිටන් සමාගම අධ්‍යාපන අමාත්‍යංශය සමඟ ගිවිසුමකNDB පිළියන්දල ශාඛාව අලුත් තැනකජංගම දුරකථන මඟින් එමිරේට්ස් වෙබ් අඩවියටඔප්පු හිමියන් දසදහසකට සෙලින්කෝ ලයිෆ් කෑෂ් බෝනස්Taylor’s University College හි උසස් අධ්‍යාපනය හැදෑරීමට අවස්ථාවක්බැක්ස්ටේජ් ප‍්‍රථම අන්තර්ජාතික වෙළෙඳ කුටිය සිංගප්පූරුවේවිදෙස් මුදල් ගිණුම් හිමියනට බෝනස් ගෙවීම දෙවැනි වරටත්වෘත්තීයවේදීන්ට–විධායක නිලධාරීන්ට ස්වදේශී බ්ලැක් ඊගල්සයිප‍්‍රස්-සිංගප්පූරු අධ්‍යාපන වරම්සියැට් නව සංවර්ධන සැලැස්ම එළිදක්වයිරිචඩ් පීරිස් ටයර් සමාගමෙන් ආපිරේඩියල් ටයර්ගිවිසුම අස්සන් කරන අවස්ථාවට එක්වූ මෙටෙ‍්‍ර¤පොලිටන් සමාගමේ ජ්‍යෙෂ්ඨ අලෙවි කළමනාකරු එම්.අයි.ෆහීර්, ප‍්‍රධාන විධායක නිලධාරි අයිවෝ මහරුෆ්, අධ්‍යාපන අමාත්‍යංශයේ ව්‍යාපෘති අධ්‍යක්ෂ අනුර දිසානායක, ව්‍යාපෘති ප‍්‍රතිපාදන විශේෂඥ එල්.එස්.සේනානායක මහත්වරු.මෙට්‍රොපොලිටන් සමාගම දිවයින පුරා පාසල්වල පරිගණක සහ ඉංග‍්‍රීසි භාෂා මධ්‍යස්ථානවලට අවශ්‍ය ගෘහ භාණ්ඩ සැපයීම සඳහා, අධ්‍යාපන අමාත්‍යංශය සමඟ පසුගියදා අවබෝධතා ගිවිසුමකට එළඹුණේය.ද්විතීය අධ්‍යාපන නවීකරණ ව්‍යාපෘතිය සහ දැනුවත් සමාජයක් සඳහා අධ්‍යාපන ව්‍යාපෘතිය ඉදිරියට ගෙනයාම සඳහා ආසියානු සංවර්ධන බැංකුවෙන් ණය ආධාර ලැබී ඇති අතර රජය 2009 වර්ෂය තොරතුරු තාක්ෂණ හා ඉංග‍්‍රීසි භාෂා වර්ෂය ලෙස නම් කර ඇත. අධ්‍යාපන අමාත්‍යංශය මෙටෙ‍්‍ර¤පොලිටන් සමාගම සමඟ අදාළ ගිවිසුමට එළඹ ඇත්තේ මෙම ජාතික වැඩපිළිවෙළෙහි කොටසක් වශයෙනි.ගිවිසුම අත්සන් කරන අවස්ථාවේ අදහස් දැක්වූ අධ්‍යාපන අමාත්‍යංශයේ අධ්‍යාපන ව්‍යාපෘති අධ්‍යක්ෂ අනුර දිසානායක මෙම අරමුදල් තොරතුරු තාක්ෂණයේ සහ ඉංග‍්‍රීසි භාෂාවේ සංවර්ධනයට උපරිම කාර්යක්ෂමතාවයෙන් ප‍්‍රයෝජනයට ගන්නා බව පැවසීය. මෙහි ප‍්‍රතිලාභ ශිෂ්‍ය ප‍්‍රජාවට මෙන්ම රටට ද ලැබෙන බව ඒ මහතා තවදුරටත් පැවසීය.මෙටෙ‍්‍ර¤පොලිටන් සමාගමේ අධ්‍යක්ෂ, ප‍්‍රධාන විධායක නිලධාරි අයිවෝ මහරුෆ් මහතා අදහස් දක්වමින් තොරතුරු තාක්ෂණ සහ ඉංග‍්‍රීසි භාෂා දැනුම වර්ධනය කිරීමේ ජාතික වැඩ පිළිවෙළෙහි කොටස්කරුවකු වීමට ලැබීම ගැන තම ආයතනය සතුටු වන බව පැවැසීය.තවදුරටත් අදහස් දැක්වූ ඒ මහතා මෙටෙ‍්‍ර¤පොලිටන් සමාගම වසර 50 කටත් වැඩි කාලයක සිට ලෝකයේ උසස්ම තාක්ෂණය ශ‍්‍රී ලංකාවට හඳුන්වා දීමට කටයුතු කරන ප‍්‍රමුඛතම ආයතනයක් බව ද පැවැසීය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=aj0904262</link>
    <topic>NDB පිළියන්දල ශාඛාව අලුත් තැනක</topic>
    <author/>
    <content>මෙටෙ‍්‍රාපොලිටන් සමාගම අධ්‍යාපන අමාත්‍යංශය සමඟ ගිවිසුමකNDB පිළියන්දල ශාඛාව අලුත් තැනකජංගම දුරකථන මඟින් එමිරේට්ස් වෙබ් අඩවියටඔප්පු හිමියන් දසදහසකට සෙලින්කෝ ලයිෆ් කෑෂ් බෝනස්Taylor’s University College හි උසස් අධ්‍යාපනය හැදෑරීමට අවස්ථාවක්බැක්ස්ටේජ් ප‍්‍රථම අන්තර්ජාතික වෙළෙඳ කුටිය සිංගප්පූරුවේවිදෙස් මුදල් ගිණුම් හිමියනට බෝනස් ගෙවීම දෙවැනි වරටත්වෘත්තීයවේදීන්ට–විධායක නිලධාරීන්ට ස්වදේශී බ්ලැක් ඊගල්සයිප‍්‍රස්-සිංගප්පූරු අධ්‍යාපන වරම්සියැට් නව සංවර්ධන සැලැස්ම එළිදක්වයිරිචඩ් පීරිස් ටයර් සමාගමෙන් ආපිරේඩියල් ටයර්NDB  බැංකුව සිය මෙහෙයුම් කටයුතු ව්‍යාප්ත කිරීමේ වැඩපිළිවෙළකට අනුව සිය ශාඛාව පිළියන්දල වැඩි ඉඩකඩක් සහිත නව ස්ථානයකට ගෙන යන ලදී. පහසුවෙන් ළඟාවිය හැකි ස්ථානයක පිහිටුවා ඇති මේ NDB බැංකු ශාඛාවේදී ගනුදෙනුකරුවන් හට නවීන බැංකු සේවා සියල්ල අත්විඳීමට හැකියාව ලැබෙනු ඇති අතර පුහුණුවලත් කාර්ය මණ්ඩලයක හැකියාව හා වැඩි දියුණු කළ සේවා පහසුකම් සමගින් නව්‍ය බැංකු පහසුකම් රැසක් ඉහළම ආකාරයකට ලබාදීමට NDB බැංකු ශාඛාව බලාපොරොත්තු වෙයි.2008 වසරේදී NDB ව්‍යාපාර සමූහය බදු ගෙවීම් වලින් පසු රුපියල් බිලියන 1.7 ක ලාභයක් වාර්තා කළ අතර එය පෙර වසරට සාපේක්ෂව 4% ක වර්ධනයකි. අදාළ කාල සීමාවේදී NDB බැංකුව බදු ගෙවීම් වලින් පසු රුපියල් බිලියන 1.2 ක ලාබයක් ඉපයූ අතර පෙර වසරට සාපේක්ෂව එය 8% ක වර්ධනයකි.අපේ ප‍්‍රධාන අරමුණ ගනුදෙනුකරුවන්ට ඉහළම සේවාවක් සැපයීමයි. පිළියන්දල ශාඛාව නව ස්ථානයකට ගෙන යන ලද්දේ මෙම අරමුණ පෙරදැරි කරගෙනය.ඇරැඹීමත් එම අරමුණ පෙරදැරිකරගෙන සිදුවූවක්” මෙසේ ප‍්‍රකාශ කරන්නේ ව්ච්ඕ බැංකුවේ සාමාන්‍ය බැංකු අංශය හා අලෙවි අංශයේ ප‍්‍රධානි ඉන්ද්‍රජිත් වික‍්‍රමසිංහයි.“පහසුවෙන් ළඟාවිය හැකි ස්ථානයක පිහිටි අපේ නව ශාඛාව තුළින් සිය ශී‍්‍ර ලාංකිකයන්ට ලොව ඉහළම පෙළේ සේවාවක් ලබා දෙනවා. විශ්වසනීයත්වය, පුළුල් වූ සේවාවන් හා පැතිරුණු නිෂ්පාදන සේවා ජාලය ව්ච්ඕ බැංකුවේ ප‍්‍රධානතම ශක්තියයි.සෑම අවස්ථාවකදීම මෙම ගුණාංගවලින් සපිරි සේවාවක් ලබා දෙන්න NDB බැංකුව පොරොන්දු වෙනවා.” යැයි ද වික‍්‍රමසිංහ මහතා කියයි.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=aj0904263</link>
    <topic>ජංගම දුරකථන මඟින් එමිරේට්ස් වෙබ් අඩවියට</topic>
    <author/>
    <content>මෙටෙ‍්‍රාපොලිටන් සමාගම අධ්‍යාපන අමාත්‍යංශය සමඟ ගිවිසුමකNDB පිළියන්දල ශාඛාව අලුත් තැනකජංගම දුරකථන මඟින් එමිරේට්ස් වෙබ් අඩවියටඔප්පු හිමියන් දසදහසකට සෙලින්කෝ ලයිෆ් කෑෂ් බෝනස්Taylor’s University College හි උසස් අධ්‍යාපනය හැදෑරීමට අවස්ථාවක්බැක්ස්ටේජ් ප‍්‍රථම අන්තර්ජාතික වෙළෙඳ කුටිය සිංගප්පූරුවේවිදෙස් මුදල් ගිණුම් හිමියනට බෝනස් ගෙවීම දෙවැනි වරටත්වෘත්තීයවේදීන්ට–විධායක නිලධාරීන්ට ස්වදේශී බ්ලැක් ඊගල්සයිප‍්‍රස්-සිංගප්පූරු අධ්‍යාපන වරම්සියැට් නව සංවර්ධන සැලැස්ම එළිදක්වයිරිචඩ් පීරිස් ටයර් සමාගමෙන් ආපිරේඩියල් ටයර්එමිරේට්ස් අන්තර්ජාලය හරහා ලබා දෙන සේවා තවත් ව්‍යාප්ත කරමින් ජංගම දුරකථන භාවිතා කරමින් එමිරේට්ස් වෙබ් අඩවියට පිවිසීම සඳහා මොබයිල් එමිරේට්ස්.කොම් නම් නව සේවාවක් හඳුන්වා දී ඇත.එම වෙබ් අඩවියේ ජංගම දුරකථන සඳහාම සැකසූ විශේෂ වෙබ් අඩවියකට සම්බන්ධ විය හැකි අතර එමඟින් ලෝකයේ ඕනෑම තැනක සිට 3000 ටත් අධික ජංගම දුරකථන වර්ග භාවිතයෙන් එමිරේට්ස් ගුවන් සේවය සමඟ සම්බන්ධවීමට අවස්ථාවක් ලැබේ.එමිරේට්ස් කලාපීය පේෂධ උප සභාපති කීත් ලෝන්ග්ස්ටාෆ් මහතා පැවසුවේ මෙම නව නිපැයුම ගුවන් මගීන්ට අනගි පහසුකමක් සලසා දෙන බවත් මෙම හඳුන්වාදීම එමිරේට්ස් සමාගම නව්‍යකරණයේ ඉදිරියෙන්ම සිටීම පිළිබඳව තවත් හොඳ උදාහරණයක් බවත්ය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=aj0904265</link>
    <topic>ඔප්පු හිමියන් දසදහසකට</topic>
    <author/>
    <content>මෙටෙ‍්‍රාපොලිටන් සමාගම අධ්‍යාපන අමාත්‍යංශය සමඟ ගිවිසුමකNDB පිළියන්දල ශාඛාව අලුත් තැනකජංගම දුරකථන මඟින් එමිරේට්ස් වෙබ් අඩවියටඔප්පු හිමියන් දසදහසකට සෙලින්කෝ ලයිෆ් කෑෂ් බෝනස්Taylor’s University College හි උසස් අධ්‍යාපනය හැදෑරීමට අවස්ථාවක්බැක්ස්ටේජ් ප‍්‍රථම අන්තර්ජාතික වෙළෙඳ කුටිය සිංගප්පූරුවේවිදෙස් මුදල් ගිණුම් හිමියනට බෝනස් ගෙවීම දෙවැනි වරටත්වෘත්තීයවේදීන්ට–විධායක නිලධාරීන්ට ස්වදේශී බ්ලැක් ඊගල්සයිප‍්‍රස්-සිංගප්පූරු අධ්‍යාපන වරම්සියැට් නව සංවර්ධන සැලැස්ම එළිදක්වයිරිචඩ් පීරිස් ටයර් සමාගමෙන් ආපිරේඩියල් ටයර්සෙලින්කෝ ලයිෆ් සමාගම මේ අවුරුදු සමයේදී තම ජීවිත රක්ෂණ ඔප්පු හිමියන් 10,000 දෙනෙකුට වැඩි පිරිසක් අතර රුපියල් මිලියන 27ක මුදලක් “කෑෂ් බෝනස්” ලෙස බෙදා දීමට නියමිතය.සමාගම 2004 වර්ෂයේ හඳුන්වා දුන් සංකල්පය තවදුරටත් දීර්ඝ කරමින් මේ අවුරුදු සමයේදී සෙලින්කෝ ලයිෆ් විකුණුම් නිලධාරීන් විසින් මෙම විශේෂ කෑෂ් බෝනස්වලට අදාළ චෙක්පත් ඔප්පු හිමියන්ගේ නිවෙස්වලටම ගෙන ගොස් බාරදෙනු ලැබේ. සෙලින්කෝ ලයිෆ් උප සභාපති ආර්.රෙන්ගනාදන් මහතා පැවසුවේ, මෙය සෙලින්කෝ ලයිෆ් වෙතින් පමණක් ලබා දෙන සුවිශේෂී ප‍්‍රතිලාභයක් බවයි. මෙම ගෙවීම සිදුකරන්නේ සමාගම විසින් 2008 සඳහා වාර්ෂික බෝනස් ලෙස ප‍්‍රකාශනයට පත් කරනු ලැබූ රුපියල් මිලියන 1,400 අමතරව වන බවත් ඒ මහතා පැවසුවේය.මෙවර ලබාදෙන කෑෂ් බෝනස් සමඟ සමාගමේ ඔප්පු හිමියන් 53,000ට අධික සංඛ්‍යාවකට සෙලින්කෝ කෑෂ් බෝනස් හිමි වී ඇති අතර එම බෝනස්වල වටිනාකම රුපියල් මිලියන 127කි.සමාගම සමඟ 2008 දෙසැම්බර් 31 දිනට වසර 10ක් සම්පූර්ණ කළ ජීවිත රක්ෂණ ඔප්පු හිමියන්ට රක්ෂිත මුදලින් සෑම රුපියල් 1000ක් සඳහා රුපියල් 25ක කෑෂ් බෝනස් මුදලක් ද වසර 15ක් සම්පූර්ණ කළ රක්ෂණ ඔප්පු හිමියන්ට රුපියල් 1000ක් සඳහා රුපියල් 50ක කෑෂ් බෝනස් මුදලක් ද ලබා දෙනු ලැබේ.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=aj0904266</link>
    <topic>Taylor’s University College හි</topic>
    <author/>
    <content>මෙටෙ‍්‍රාපොලිටන් සමාගම අධ්‍යාපන අමාත්‍යංශය සමඟ ගිවිසුමකNDB පිළියන්දල ශාඛාව අලුත් තැනකජංගම දුරකථන මඟින් එමිරේට්ස් වෙබ් අඩවියටඔප්පු හිමියන් දසදහසකට සෙලින්කෝ ලයිෆ් කෑෂ් බෝනස්Taylor’s University College හි උසස් අධ්‍යාපනය හැදෑරීමට අවස්ථාවක්බැක්ස්ටේජ් ප‍්‍රථම අන්තර්ජාතික වෙළෙඳ කුටිය සිංගප්පූරුවේවිදෙස් මුදල් ගිණුම් හිමියනට බෝනස් ගෙවීම දෙවැනි වරටත්වෘත්තීයවේදීන්ට–විධායක නිලධාරීන්ට ස්වදේශී බ්ලැක් ඊගල්සයිප‍්‍රස්-සිංගප්පූරු අධ්‍යාපන වරම්සියැට් නව සංවර්ධන සැලැස්ම එළිදක්වයිරිචඩ් පීරිස් ටයර් සමාගමෙන් ආපිරේඩියල් ටයර්මැලේසියාවේ Taylor’s University College හි ඉංජිනේරු, ව්‍යාපාර කළමනාකරණය, ගෘහ නිර්මාණ ශිල්පය, හෝටල් කළමනාකරණය, තොරතුරු තාක්ෂණය උපාධි හා ඩිප්ලෝමා පාඨමාලාවන් හැදෑරීම සඳහා දැන් අවස්ථාව උදාවී ඇත. මෙම උපාධිය හා ඩිප්ලෝමා සඳහා ශී‍්‍ර ලාංකික සිසුන්ට ඩොලර් පන්දහස දක්වා පිරිනමන ශිෂ්‍යත්ව සමඟ උසස් අධ්‍යාපනය ලබා ගැනීමේ අවස්ථාව ඇත. මෙම පාඨමාලා සියල්ල මුළුමනින්ම මැලේසියාවේදී හැදෑරිය හැකි අතර වැඩිදුර අධ්‍යාපනය එංගලන්තය, ඇමරිකාව යන රටවලදී ද ලබා ගත හැකිය.සුදුසුකම් ඇති සිසුන් තෝරා ගැනීම සඳහා සම්මුඛ පරීක්‍ෂණ හෙට (27) පෙ.ව. 10.00 සිට ප.ව. 2.00 දක්වා Genuine Education Consultant හි කොහුවල ප‍්‍රධාන කාර්යාලයේදී පැවැත්වේ. වැඩි විස්තර 0715 927501 දුරකථන අංකයෙන් ලබාගත හැකිය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=aj0904267</link>
    <topic>බැක්ස්ටේජ් ප‍්‍රථම අන්තර්ජාතික</topic>
    <author/>
    <content>මෙටෙ‍්‍රාපොලිටන් සමාගම අධ්‍යාපන අමාත්‍යංශය සමඟ ගිවිසුමකNDB පිළියන්දල ශාඛාව අලුත් තැනකජංගම දුරකථන මඟින් එමිරේට්ස් වෙබ් අඩවියටඔප්පු හිමියන් දසදහසකට සෙලින්කෝ ලයිෆ් කෑෂ් බෝනස්Taylor’s University College හි උසස් අධ්‍යාපනය හැදෑරීමට අවස්ථාවක්බැක්ස්ටේජ් ප‍්‍රථම අන්තර්ජාතික වෙළෙඳ කුටිය සිංගප්පූරුවේවිදෙස් මුදල් ගිණුම් හිමියනට බෝනස් ගෙවීම දෙවැනි වරටත්වෘත්තීයවේදීන්ට–විධායක නිලධාරීන්ට ස්වදේශී බ්ලැක් ඊගල්සයිප‍්‍රස්-සිංගප්පූරු අධ්‍යාපන වරම්සියැට් නව සංවර්ධන සැලැස්ම එළිදක්වයිරිචඩ් පීරිස් ටයර් සමාගමෙන් ආපිරේඩියල් ටයර්ඔඩෙල්හි බැක්ස්ටේජ් ජාත්‍යන්තර වෙළෙඳකුටිය සිංගප්පූරුවේ විවෘත වෙයි.ඔඩෙල්හි ඇලෙක්සැන්ඩ‍්‍රා පෙදෙසේ පිහිටි ප‍්‍රධාන ශාඛාවේ ආරම්භ වුණු බැක්ස්ටේජ් මේ වනවිට ක්‍රෙස්කැට් ඇතුළු ශ‍්‍රී ලංකාව තුළ ප‍්‍රදර්ශන කුටි හතකට හිමිකම් කියයි. බැක්ස්ටේජ්හි නවතම ශාඛාව සිංගප්පූරුවේ ඉලූමා සාප්පු සංකීර්ණය තුළ පිහිටා ඇත.වර්ග අඩි 500ක් පුරා විහිදුණ මේ නව ප‍්‍රදර්ශනාගාරය පසුගිය සතියේදී විවෘත කෙරුණු අතර එය විවිධ විලාසිතාවල මුදු, මාල, වළලු, බ්‍රේස්ලට් හා සාරි ආභරණ මෙන්ම අත්බෑග්, බෙල්ට්, ස්කාවිස්, අව්කණ්නාඩි, පාවහන්, මුදල් පසුම්බි, අත්ඔරලෝසු, රූපලාවන්‍ය ද්‍රව්‍ය අලෙවි කරයි.ඔඩෙල්හි විධායක නිලධාරිනී ඔටාරා ගුණවර්ධන මහත්මිය පැවසුවේ, සිංගප්පූරු වෙළෙඳපල බැක්ස්ටේජ් නිෂ්පාදන සඳහා ජාත්‍යන්තර ඉල්ලුම පරීක්ෂා කිරීමට කදිම වෙළෙඳපළක් වන බවයි.”සිංගප්පූරු වෙළෙඳපළ විලාසිතාවලින් පිරි, පරිණත, වෙළෙඳනාම ඉලක්ක කර ගත් වෙළෙඳපලක් වන අතර නිෂ්පාදනවල තත්ත්වය පිළිබඳව වැඩි සැලකිල්ලක් යොමුකරයි. මේ වෙළෙඳපල තුළ බැක්ස්ටේජ් ලබන සාර්ථකත්වය එය අනෙකුත් රටවල් කරා ගෙනයාමට ද ඉවහල් වනු ඇත.” යැයි ද ගුණවර්ධන මහත්මිය පැවසුවාය.නවතම සංකල්පයක් අනුව නිමැවුණු බැක්ස්ටේජ් සන්නාමය කාන්තාවන් සඳහා විවිධ ආකාරයේ ඉතා හොඳ තත්ත්වයේ ආභරණ නිෂ්පාදන පෙළක් ලබා දෙයි. බැක්ස්ටේජ් වෙළෙඳකුටි සකසා තිබෙන්නේ පාරිභෝගිකයන්ට ආභරණ පැලඳ බලා තමන්ට ගැලපෙන ආභරණ ආයිත්තම් තෝරා ගත හැකි වන අයුරිනි.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=aj0904268</link>
    <topic>විදෙස් මුදල් ගිණුම් හිමියනට</topic>
    <author/>
    <content>මෙටෙ‍්‍රාපොලිටන් සමාගම අධ්‍යාපන අමාත්‍යංශය සමඟ ගිවිසුමකNDB පිළියන්දල ශාඛාව අලුත් තැනකජංගම දුරකථන මඟින් එමිරේට්ස් වෙබ් අඩවියටඔප්පු හිමියන් දසදහසකට සෙලින්කෝ ලයිෆ් කෑෂ් බෝනස්Taylor’s University College හි උසස් අධ්‍යාපනය හැදෑරීමට අවස්ථාවක්බැක්ස්ටේජ් ප‍්‍රථම අන්තර්ජාතික වෙළෙඳ කුටිය සිංගප්පූරුවේවිදෙස් මුදල් ගිණුම් හිමියනට බෝනස් ගෙවීම දෙවැනි වරටත්වෘත්තීයවේදීන්ට–විධායක නිලධාරීන්ට ස්වදේශී බ්ලැක් ඊගල්සයිප‍්‍රස්-සිංගප්පූරු අධ්‍යාපන වරම්සියැට් නව සංවර්ධන සැලැස්ම එළිදක්වයිරිචඩ් පීරිස් ටයර් සමාගමෙන් ආපිරේඩියල් ටයර්කොමාර්ෂල් බැංකුවේ නියෝජ්‍ය සාමාන්‍යාධිකාරිකොමාර්ෂල් බැංකුව සිය අනේවාසික හා නේවාසික විදෙස් මුදල් ගිණුම් හිමියන්ට පොළිය මත 20%ක බෝනස් මුදලක් පිරිනැමීම ආරම්භ කොට ඇත. මෙහි පළමු මාසය සඳහා ගෙවීම් මාර්තු මස සිදු කරනු ලැබූ අතර දෙවැනි මස ගෙවීම් සිංහල හා හින්දු අලුත් අවුරුද්දට ප‍්‍රථම ගෙවීමට ද කොමර්ෂල් බැංකුව සමත් විය.ගිණුම් හිමියන් වෙනුවෙන් ආරම්භ කරන ලද විශේෂ ගිණුමක් වෙත බැංකුව එම බෝනස් මුදල බැර කොට ඇත. මෙම බෝනස් මුදල බැර කිරීම සඳහා ගිණුම් හිමියන්ගේ අභිමතය පරිදි විකල්ප රුපියල් ගිණුමක් ඇරඹීමේ අවස්ථාවක් ද ලබා දී තිබේ.”මේ අලුත් පියවර, ශ‍්‍රී ලංකාව වෙත ගලා එන විදෙස් මුදල් ලැබීම් ඉහළ නංවනු හැකි අතර ඒ හරහා රටේ විදේශ මුදල් සංචිත ඉහළ යාම ද අනිවාර්යයෙන්ම සිදුවේ. ඒ සමඟම බැංකුව විසින් ගෙවනු ලබන ඉහළ පොලිය මත ගණනය කෙරෙන ආකර්ෂණීය බෝනස් මුදලක් ද මෙකී ගිණුම් හිමියන්ට ලැබෙනු ඇත.” කොමර්ෂල් බැංකුවේ නියෝජ්‍ය සාමාන්‍යාධිකාරි (ජාත්‍යන්තර කටයුතු) ජෙගන් දුරෙයිරත්නම් මහතා පැවසීය.උදාහරණයක් වශයෙන්, යම් අනේවාසික හෝ නේවාසික විදෙස් මුදල් ගිණුම් හිමියෙකුට තම ගිණුම මත ඩොලර් 100ක පොලියක් හිමි වන්නේ යැයි සිතුවහොත්, කොමර්ෂල් බැංකුව ඒ වෙනුවෙන් ඩොලර් 20කට සමාන බෝනස් මුදලක් රුපියල් වලින් ගෙවනු ඇත. බදු බරෙන් නිදහස් කොට තිබෙන මෙම ගිණුම්වල පොලිය මෙන්ම ඒ මත ගණනය කෙරෙන බෝනස් මුදල මතද කිසිදු බද්දක් අය නොකෙරේ.” දුරෙයිරත්නම් මහතා වැඩිදුරටත් කීය.මෙම සේවය පිරිනැමීම සඳහා එක් සති අන්තයක් තුළ විශේෂ ගිණුම් 40000ක් කිරීමට බැංකුවට සිදුවූ අතර එය බැංකුව සිය කාර්යක්ෂමතාව හා අනුකූලව ලැබූ සුවිශේෂි ජයග‍්‍රහණයක් සේ සැලකිය හැකිය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=aj0904269</link>
    <topic>වෘත්තීයවේදීන්ට–විධායක නිලධාරීන්ට</topic>
    <author/>
    <content>මෙටෙ‍්‍රාපොලිටන් සමාගම අධ්‍යාපන අමාත්‍යංශය සමඟ ගිවිසුමකNDB පිළියන්දල ශාඛාව අලුත් තැනකජංගම දුරකථන මඟින් එමිරේට්ස් වෙබ් අඩවියටඔප්පු හිමියන් දසදහසකට සෙලින්කෝ ලයිෆ් කෑෂ් බෝනස්Taylor’s University College හි උසස් අධ්‍යාපනය හැදෑරීමට අවස්ථාවක්බැක්ස්ටේජ් ප‍්‍රථම අන්තර්ජාතික වෙළෙඳ කුටිය සිංගප්පූරුවේවිදෙස් මුදල් ගිණුම් හිමියනට බෝනස් ගෙවීම දෙවැනි වරටත්වෘත්තීයවේදීන්ට–විධායක නිලධාරීන්ට ස්වදේශී බ්ලැක් ඊගල්සයිප‍්‍රස්-සිංගප්පූරු අධ්‍යාපන වරම්සියැට් නව සංවර්ධන සැලැස්ම එළිදක්වයිරිචඩ් පීරිස් ටයර් සමාගමෙන් ආපිරේඩියල් ටයර්ස්වදේශී කර්මාන්තායතනයේ අලෙවි කළමනාකාර චමින්ද ජයසිංහ මහතා සහ විකුණුම් කළමනාකාර නිරංජන් කීර්තිරත්න මහත්වරුන් ස්වදේශී බ්ලැක් ඊගල් සුවඳ විලවුන් සහ ආෆ්ටර් ෂේව් නිෂ්පාදන ශ‍්‍රී ලංකා කි‍්‍රකට් කණ්ඩායමේ නායක කුමාර් සංගක්කාර වෙත පිරිනමමින්.කළු රාජාලියා වෙළෙඳ සන්නාමය කර ගනිමින් පිරිමින් සඳහා නිෂ්පාදනය කර ඇති ස්වදේශී “බ්ලැක් ඊගල්” නම් සුවඳ විලවුන් සහ ආෆ්ටර් ෂේව් පෙළක් ස්වදේශී කර්මාන්තායතනය හඳුන්වා දෙයි.ජාත්‍යන්තරව පිළිගත් සුවඳ යොදා නිෂ්පාදනය කර ඇති බ්ලැක් ඊගල් පෙළට නැවුම් සුවඳක් ලබා දෙන “කූල්” සහ ප‍්‍රිය උපදවන සුවඳක් ගෙන දෙන “මස්ක්” යන වර්ග දෙක අයත් වේ.මේ සුවඳ වර්ග දෙක ඉතා සැලකිලිමත්ව තෝරාගෙන ඇත්තේ පිරිමින්ගේ වැඩි කැමැත්ත පිළිබඳව කරන ලද සමීක්ෂණයකට අනුවය. එමෙන්ම මෙම සුවඳ සාර සමෙහි දිගු කාලයක් රැඳෙන අතර ජාත්‍යන්තර කීර්තියට පත් සුවඳ විලවුන් සපයන්නන්ගෙන් ආනයනය කරනු ලබයි.වෘත්තීය වේදීන්ට සහ විධායක නිලධාරීන්ට මනාවම ගැලපෙන අයුරින් මේ නිෂ්පාදන එළිදක්වා ඇති බවත් වර්තමානයේ පවතින ජීවන රටාවට සහ වැඩ අධික කාර්යාල පරිසරයන් තුළ දවස පුරාම නැවුම්ව සිටීම වැදගත් වන බවත් මෙම නව අනර්ඝ තත්ත්වයකින් යුතු විලවුන් නිෂ්පාදන පාරිභෝගිකයන් සතුටින් පිළිගන්නා බවටත් සමාගම විශ්වාසය පළ කරයි.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=aj09042610</link>
    <topic>සයිප‍්‍රස්-සිංගප්පූරු අධ්‍යාපන වරම්</topic>
    <author/>
    <content>මෙටෙ‍්‍රාපොලිටන් සමාගම අධ්‍යාපන අමාත්‍යංශය සමඟ ගිවිසුමකNDB පිළියන්දල ශාඛාව අලුත් තැනකජංගම දුරකථන මඟින් එමිරේට්ස් වෙබ් අඩවියටඔප්පු හිමියන් දසදහසකට සෙලින්කෝ ලයිෆ් කෑෂ් බෝනස්Taylor’s University College හි උසස් අධ්‍යාපනය හැදෑරීමට අවස්ථාවක්බැක්ස්ටේජ් ප‍්‍රථම අන්තර්ජාතික වෙළෙඳ කුටිය සිංගප්පූරුවේවිදෙස් මුදල් ගිණුම් හිමියනට බෝනස් ගෙවීම දෙවැනි වරටත්වෘත්තීයවේදීන්ට–විධායක නිලධාරීන්ට ස්වදේශී බ්ලැක් ඊගල්සයිප‍්‍රස්-සිංගප්පූරු අධ්‍යාපන වරම්සියැට් නව සංවර්ධන සැලැස්ම එළිදක්වයිරිචඩ් පීරිස් ටයර් සමාගමෙන් ආපිරේඩියල් ටයර්මහනුවර හසජ ජාත්‍යන්තර අධ්‍යාපන ආයතනය මේ දිනවල සයිප‍්‍රසයේ සහ සිංගප්පූරුවේ අධ්‍යාපනය ලැබීමට යොමු වන සිසුන් ගෙන් අයඳුම්පත් බාර ගනී.උසස් පෙළ විෂයයන් 2 ක් සමත් සිසුනට සයිප‍්‍රසයේ අධ්‍යාපනය සඳහා ඉල්ලුම් කළ හැකි අතර සාමාන්‍ය පෙළ සමතුන්ට සිංගප්පූරුවට ඉල්ලුම් කළ හැකිය.හසජ ආයතනය ඕස්ටේ‍්‍රලියාව, එංගලන්තය, නවසීලන්තය හා ඇමෙරිකාව යන රටවල අධ්‍යාපනය සඳහා පිටත් වන සිසුනට මූල්‍ය අනුග‍්‍රාහකත්වය ද ලබා දෙයි.සීමාසහිත හසජ ජාත්‍යන්තර අධ්‍යාපන සේවා (පුද්ගලික) සමාගම, අංක 135/2/16 නබීෂා ගොඩනැගිල්ල, කොටුගොඩැල්ල වීදිය, ලිපිනයෙන් හෝ දුරකථන අංක 0814481487 න් වැඩි විස්තර ලබගත හැකිය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=aj09042611</link>
    <topic>සියැට් නව සංවර්ධන සැලැස්ම එළිදක්වයි</topic>
    <author/>
    <content>මෙටෙ‍්‍රාපොලිටන් සමාගම අධ්‍යාපන අමාත්‍යංශය සමඟ ගිවිසුමකNDB පිළියන්දල ශාඛාව අලුත් තැනකජංගම දුරකථන මඟින් එමිරේට්ස් වෙබ් අඩවියටඔප්පු හිමියන් දසදහසකට සෙලින්කෝ ලයිෆ් කෑෂ් බෝනස්Taylor’s University College හි උසස් අධ්‍යාපනය හැදෑරීමට අවස්ථාවක්බැක්ස්ටේජ් ප‍්‍රථම අන්තර්ජාතික වෙළෙඳ කුටිය සිංගප්පූරුවේවිදෙස් මුදල් ගිණුම් හිමියනට බෝනස් ගෙවීම දෙවැනි වරටත්වෘත්තීයවේදීන්ට–විධායක නිලධාරීන්ට ස්වදේශී බ්ලැක් ඊගල්සයිප‍්‍රස්-සිංගප්පූරු අධ්‍යාපන වරම්සියැට් නව සංවර්ධන සැලැස්ම එළිදක්වයිරිචඩ් පීරිස් ටයර් සමාගමෙන් ආපිරේඩියල් ටයර්සියැට් ශ‍්‍රී ලංකා හි විශිෂ්ට වෙළෙඳ නියෝජිතයෝ සමාගමේ ඉහළ කළමනාකාරිත්වය සමඟ.සියැට් ශ‍්‍රී ලංකා සමාගම, 2007 – 08 වසරේ රුපියල් බිලියන 4.9ක විකුණුම් ආදායමක් ලැබීමට උරදුන් සිය වෙළෙඳ නියෝජිතයන්ගේ කාර්යසාධනය සමාගමේ වෙළෙඳ සම්මේලනයේදී ඇගයීමට ලක් කළේය. ඉන්දියානු - ශ‍්‍රී ලංකා හවුල් ව්‍යාපාරයේ විශිෂ්ටතම වසර ලෙස 2007 – 08 වසර හැඳින්විය හැකි බව ද සමාගම එහිදී ප‍්‍රකාශ කළේය.සමාගම 2007- 08 දේශීය විකුණුම්වලින් ලත් ආදායම රුපියල් බිලියන 3.4ක් වූ අතර එය පෙර වසරට සාපේක්ෂව සියයට 15ක වර්ධනයකි.සමාගමේ අපනයන ආදායම ද සියයට 50කින් වර්ධනය වී ඇත. එසේ විශිෂ්ට ප‍්‍රතිඵල ලබාගැනීමට සමාගමට උපරිමයෙන්ම සහය දුන් සියැට් ශ‍්‍රී ලංකා හි දිවයින පුරා විසිරී සිටින වෙළෙඳ නියෝජිතයෝ පසුගියදා වෝටර්ස් එජ්හි පැවති වෙළෙඳ සම්මේලනයට ආරාධනා ලැබුවෝය.බාහිර හා දේශීය වශයෙන් පැවැති අයහපත් තත්ත්වයන් යටතේ වුවද සමාගම ඉතා හොඳ ප‍්‍රතිඵල ලද බව පැවසූ සියැට් ශ‍්‍රී ලංකා හි සභාපති චානක ද සිල්වා මහතා, සියැට් ශ‍්‍රී ලංකා සමාගම ඉතාම කෙටි කලදී දේශීය රේඩියල් ටයර් නිෂ්පාදන අංශයේ ප‍්‍රමුඛතමයෙකු වශයෙන් ඉදිරියට පැමිණීමට හැකි වූ බවද කීය.සමාගමේ අනාගත සැලසුම් පිළිබඳ විස්තර කරමින් නව කළමනාකාර අධ්‍යක්ෂක රන්දීප් නාරං මහතා පැවසුවේ එළඹෙන වසර සඳහා සමාගමේ තේමාව වන්නේ “එඩිතර ලෙස සිහින දැකීම හා එඩිතර ලෙස සේවා ජයග‍්‍රහණය කිරීම” යන්න බවයි.ගෝලීය ආර්ථික අර්බුදයන් හා දේශීය වශයෙන් ඇති විය හැකි බලපෑම් සමාගමේ ව්‍යාපාරයන්ට බලපෑ හැකි ආකාරය පිළිබඳව විස්තර කරමින් නාරං මහතා මෙහිදී සමාගමේ වර්ධනයට බෙහෙවින් වැදගත් වන නිෂ්පාදන හා බෙදාහැරීම්වලට අදාළ නව සංවර්ධන වැඩසටහන් කිහිපයකින් සැදුම්ලත් කි‍්‍රයා සැලසුමක් එළිදැක්විය.”අපගේ වෙළඳ මහතුන් සඳහා සම්මාන ලබාදීමේදී සිදුකරන කාණ්ඩගත කිරීම් තවත් වැඩි දියුණු කරමින් රේඩියල් අංශයේ විශිෂ්ටතම කාර්යසාධනයක් පෙන්වන වෙළෙඳ මහතුන් 25 දෙනා තෝරාගෙන ඔවුනට වෙළෙඳ සම්මාන පහක් පිරිනැමීමට හා එම සංඛ්‍යාව වසරක් පාසා වැඩි කිරීමට අප අදහස් කරගෙන සිටිනවා.” යැයි නාරං මහතා පැවසුවේය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=aj09042612</link>
    <topic>රිචඩ් පීරිස් ටයර් සමාගමෙන්</topic>
    <author/>
    <content>මෙටෙ‍්‍රාපොලිටන් සමාගම අධ්‍යාපන අමාත්‍යංශය සමඟ ගිවිසුමකNDB පිළියන්දල ශාඛාව අලුත් තැනකජංගම දුරකථන මඟින් එමිරේට්ස් වෙබ් අඩවියටඔප්පු හිමියන් දසදහසකට සෙලින්කෝ ලයිෆ් කෑෂ් බෝනස්Taylor’s University College හි උසස් අධ්‍යාපනය හැදෑරීමට අවස්ථාවක්බැක්ස්ටේජ් ප‍්‍රථම අන්තර්ජාතික වෙළෙඳ කුටිය සිංගප්පූරුවේවිදෙස් මුදල් ගිණුම් හිමියනට බෝනස් ගෙවීම දෙවැනි වරටත්වෘත්තීයවේදීන්ට–විධායක නිලධාරීන්ට ස්වදේශී බ්ලැක් ඊගල්සයිප‍්‍රස්-සිංගප්පූරු අධ්‍යාපන වරම්සියැට් නව සංවර්ධන සැලැස්ම එළිදක්වයිරිචඩ් පීරිස් ටයර් සමාගමෙන් ආපිරේඩියල් ටයර්රිචඩ් පීරිස් ටයර් සමාගමේ අධ්‍යක්ෂ / සාමාන්‍යාධිකාරි පුෂ්පික ජනධීර මහතා පොල්තෙල් පහන් දැල්වූ අවස්ථාව. ඩී.එස්.අයි. සමූහ ව්‍යාපාරයේ සහකාර සාමාන්‍යාධිකාරි (බෙදාහැරීම්) ඩී.එස්.ලියනගේ මහතා ඡායාරූපයේ වෙයි.රිචඩ් පීරිස් ටයර් සමාගම, රේඩියල් ට‍්‍රක් සහ ලයිට් ට‍්‍රක් ටයර් භාවිතා කරන්නන්ට බොහෝ ප‍්‍රතිලාභ ලබාදෙන ‘ආපිරේඩියල්’ නමින් නව ටයරයක් වෙළෙඳපොළට හඳුන්වා දෙයි. ආපිරේඩියල් පෙරසවි ටයර් වෙළෙඳපොළට හඳුන්වාදීමේ උත්සවය ප‍්‍රවාහන ආයතන සමූහයකගේ සහභාගිත්වයෙන් රිචඩ් පීරිස් ටයර් සමාගමේ අධ්‍යක්ෂක / සාමාන්‍යාධිකාරි පුෂ්පික ජනධීර මහතාගේ ප‍්‍රධානත්වයෙන් වත්තල ෆිගාසස් රීෆ් හෝටලයේ දී පසුගියදා පැවැත්විණි.ශ‍්‍රී ලංකාවේ අංක එකේ පෙරසවි ටයරය වන ‘ආපිඩැග්’ ටයරය නිපදවන රිචඩ් පීරිස් ටයර් සමාගම, රේඩියල් ටයර් පෙරසවි ක‍්‍රමයට ක‍්‍රමානුකූලව පිරවීමේ හැකියාව ඇති ශ‍්‍රී ලංකාවේ එකම සමාගම ද වේ. එහෙයින් රිචඩ් පීරිස් ටයර් සමාගම තම නවතම ආපිරේඩියල් ටයරය වෙළෙඳපොළට නිකුත් කරන්නේ ද තම පූර්ණ වගකීම ද සමඟිනි.ඇමරිකානු බැන්ඩෑග් තාක්ෂණික නිර්දේශවලට අනුව, රේඩියල් ටයර් සඳහාම නිර්දේශිත නිෂ්පාදන කි‍්‍රයාවලිය ඒ සඳහාම විශේෂයෙන්ම සැකසූ රබර් මිශ‍්‍රණය හා නිර්දේශිත සුවිශේෂී කට්ට මෝස්තර කීපයකින් ආපිරේඩියල් ලබාගත හැකියි. එහෙයින් අලුත්ම ටයරයක ධාවන දුරෙක් 60% 70% අතර ධාවන දුරක් ආපිරේඩියල් ටයරයෙන් ද ලැබෙන බව රිචඩ් පීරිස් ටයර් සමාගමේ තාක්ෂණික නිලධාරීහු පවසති. මෙහිදී සුවිශේෂී සාධකය වන්නේ, නිෂ්පාදන ක‍්‍රියාවලියට යොදා ගැනෙන ටයර් සැකිල්ල ය.ආපිරේඩියල් ක‍්‍රමයේ සුවිශේෂී ප‍්‍රතිලාභ හිමිකර ගැනීමට නම්, ටයර් පාරිභෝගිකයින් තම රේඩියල් ට‍්‍රක් හෝ ලයිට් ට‍්‍රක් ටයරයේ කම්බි මතුවීමට පෙර ආපිරේඩියල් පෙරසවි කිරීම සඳහා බාරදිය යුතු වේ.සමාගමේදී සිදු කෙරෙන මූලික පරීක්ෂාවකින් අනතුරුව, සුදුසු ටයර් සැකිලි පමණක් ආපිරේඩියල් පෙරසවි ක‍්‍රමයට තෝරාගන්නා බව එම රිචඩ් පීරිස් ටයර් සමාගමේ තාක්ෂණික නිලධාරීහු වැඩිදුරටත් පැවසූහ.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>26</day>
    </date>
    <link>http://www.silumina.lk/2009/04/26/_art.asp?fn=aw0904261</link>
    <topic>යකින්නට බිය නොවූ තෙරණුවෝ</topic>
    <author>මතුගම මහින්ද විජේතිලක</author>
    <content>යකින්නට බිය නොවූ තෙරණුවෝඑදවස සාහිත්‍ය රස විඳින්නන්, පොත් පුවත්පත් කියවන්නන් හා කවියන් අතර හුරු පුරුදු වූ නමකි නෙල්සන් ගල්හේන යන නාමය. මෙයින් දසක හතරකට පහකට පමණ පෙර මහරගම ධර්මායතනයේ දී මඩිහේ පඤ්ඤාසීහ මහානාහිමියන් හා කහටපිටියේ රාහුල නාහිමියන් ඇතුළු මහ සඟ රුවන ඇසුරු කරමින්, දහම් පොත පතෙහි කිමිදෙමින් ඒ දෙසරණ තුළින් බුදු සරණ ගිය නෙල්සන් ගල්හේනයෝ සමකාලීන සමාජයෙන් නොබැහැරව කවි ලියූහ. ගුරුවරයකු ලෙස සිංහල හා බෞද්ධ දර්ශනය දස දහස් ගණනක් සිසුනට සිසුවියනට ඉගැන්වූහ. සාහිත්‍ය විචාරයෙහි, සිනමා විචාරයෙහි යෙදුණාහ. ගී ලියූහ. බොරලැස්ගමුවේ උපන් ඔහු ඒ නුදුරෙහි වූ ධර්මායතනයේ ඇසුර නිසා දෝ සමකාලීනයන්ගේ අනුගමනයෙහි නොයෙදුණේ හිටිහැටියේම අතුරුදන් වීය. අද ඔහු කොහිද? ඔහු ගැන සොයනවාට වඩා නොසොයා සිටීම මිතුරනට පහසුවෙක් වීද? අඩියක් - ෂොට් එකක් – ඩි‍්‍රන්කයක් නැති තැන කිනම් මිතුරු කමෙක්ද? පාන්දරින්, හීන්සැරෙන්, පෑළදොරෙන් පලා ගිය රෑ සෙවණැල්ලක් මෙන් නෙල්සන් ගල්හේනයෝද අමතක වූවා සේ ය. නැත. අමතක කළා සේය.ආදි මානවයන්ගේ පටන් කිත්ති කුමරු හෙවත් වලගම්බා යුගයෙනුත්, වීදිය බණ්ඩාර යුගයෙනුත් බිහිකළ මහා ඉතිහාසයක් සඟවා ගෙන සිටින පස්යොදුන් රට තමන්ට සිදුවන අසාධාරණයත්, මදිපුංචිකම්, නොසැලකිලි අකම්පිතව ඉවසා සිටී. එහෙත් සෑම අවස්ථාවක ම රට ගොඩ ගැනීමට හා ගොඩනැඟීමට උර දෙයි. කර දෙයි.පස්යොදුන් රටට හිරු නැඟෙන පෙදෙසේ සිංහරාජයට ආසන්නව වන ගහනයෙහි වටිනා ඉතිහාසයක් සඟවා ගෙන සිටින කාලශිලා ආරණ්‍ය සේනාසනය බාහිර ලොවෙන් ඈත් වී නොදූෂිතව වඩා හිඳුනා සේය. මේ ආරණ්‍ය සේනාසනයෙහි නාහිමියන් පිළිබඳව නෙල්සන් ගල්හේනයන් ලියූ කුඩා කවි පෙළකින් ආරණ්‍යයක තිබිය යුතු පිවිතුරු බව ගැබ් වී ඇත. ගුණ සුවඳ දැවටී ඇත.  පනස් වසකින් මෙපිටකළුගල මහ වෙහෙරපිටත ගමකට, නුවරකටකිසි දා නොවැඩි දෑය උන්දෑ  කාහටත් එක ලෙසිනදයා කරුණා පාමිනදුටු ඇසූ දන මනපහන් කරවන දෑය උන්දෑ  උපතින් සියවස් සපුරනබුදුපුත් තනතුර සුරකිනසිල් සුවඳ සපිරුණගුණ සුමුගුවෙකි උන්දෑ  රටේ යුද බිය ඇති බැව්රට නොපිටට හැරුණු බැව්ලක් මව හඬන බැව්එකිසිත්, නොදන්නා දෑය උන්දෑ දේශපාලන තොරතුරුනායක පදවි තනතුරුවාහිනී – පැජරෝ - වෙබ් අඩවිනොහඳුනන දෑය උන්දෑ  තවමත් හැම උදෑසනහිරු බැස යන සැඳෑ දිනනිවනට යොමු කළ නෙතිනබවුන් පිරිරනුදෑය උන්දෑ  මගෙ මෙයහ දිවියෙහිදෙවැනි උපතෙහි පියවනබෙන්තර කොණ්ඩඤ්ඤනම් ලද ඇදුරුපාණෝය උන්දෑබොරලැස්ගමුවේ සුනාග නමින් නෙල්සන් ගල්හේන කවියාණෝ, විචාරකයාණෝ, ඇදුරාණෝ පැවිදි වූහ. ඒ ඔහුගේ දෙවැනි ජන්ම යයි. එහෙත් ජන්මෙට වඩා පුරුද්ද ලොකු යැයි කතාවක් ද වේ.පස්යොදුන් රට දකුණු පසට වන්නට වලල්ලාවිට දේව ශිලා නම් සුප‍්‍රසිද්ධ ගල්ලෙනක් වෙයි. මේ ගල්ලෙන හා බැඳුණු ගුප්ත කතා කීපයක් වෙයි. ඉන් ප‍්‍රධාන වන්නේ මේ ගල්ලෙන ආශි‍්‍රතව බලගතු යක්ෂණියක් බලය පතුරා සිටින බවය. අතීතයේ සිට ම මේ ගල්ලෙනේ යෝගී භික්ෂූන් වහන්සේ භාවනාවේ යෙදුණු බවත් තනිව වාසය කරන කිසිවෙකුට එහි වසන්නට මෙම යක්ෂණිය ඉඩ නොදුන් බවත් කියැවේ.ගල්ලෙනේ තනිව වාසය කළ භික්ෂූන් වහන්සේ ගේ භාවනාවට බාධා පමුණුවමින් භයංකර ශබ්ද ඇති කොට උන්වහන්සේ ඉවත් කරන්නට මේ යක්ෂණිය කි‍්‍රයා කොට ඇත. එවැනි ශබ්දවලට භය නොවූ භික්‍ෂූන් වහන්සේ නමක් වී නම් උන් වහන්සේ ඉදිරියේ භයංකර රූපයෙන් පෙනී සිට භාවනා කඩා කප්පල් කොට පලවා හැරිය බව ද කියැවේ. තවත් සමහර භික්ෂූන් වහන්සේ රෝගාබාධවලින් පීඩාවට පත්ව ගල්ලෙන අත හැර ගිය බව ද කියැවේ. තවත් සමහර භික්ෂූන් වහන්සේ ඉදිරිපිට විවිධ ලාලිත්‍යයෙන් යුත් යෞවනියන්ගේ වේශයෙන් පෙනී සිට භාවනාව කඩා කප්පල් කොට ස්ථානය අතහැර දමා යන්නට කටයුතු සලස්වා ඇත.දේවශිලා ලෙන් වාසී යෝගී භික්ෂුන්ට සිව්පසයෙන් උපස්ථාන කළ එම වනවාසය අවට දායකයින්ට මෙය මහත් ප‍්‍රශ්නයක් වීය. කොහෙන් හෝ භික්ෂුන් වහන්සේ නමක් සොයා වඩමවා ගෙන පැමිණිය ද උන් වහන්සේ මාසයකට වඩා එහි වාසය නොකළහ. සමහර භික්ෂුන් වහන්සේ කිසිවෙකුට නොකියා ම අත හැර ගියහ.මේ තත්ත්වය දායකයකු මගින් අපේ බොරලැස්ගමුවේ සුනාග හිමියන්ට ද දැන ගන්නට ලැබිණි. කාලශිලාවේ ගල්ලෙනක වැඩ විසූ සුනාග හිමියන්ගේ ජන්ම ගතියට වඩා පුරුද්ද ඉස්මතු වූයේ ය. මෙහි පවතින තත්ත්වය පිරික්සන්නට විචාරන්නට සිතක් පහළ වීය.“හොඳයි ඔය තරම් බලගතු යක්ෂණියන් සිටී නම් මම ඇවිත් බලන්නම්” යැයි ආරාධනයකට අනුව ම දේව ශිලාවට වැඩ ම කළහ.සුනාග හිමියෝ දේව ශිලාවට වැඩම කළ දා සිට ම අත් දැකීමෙන් ම තමන්ට සුදුසු යැයි පිළිගෙන තිබූ ආරක්ෂක පිරිත් සූත‍්‍ර දේශනා කළහ. උන් වහන්සේගේ භාවනාවට බාධා එළඹුණේ නැත.එහෙත් මේ අතර යළිත් ජන්ම ගතියට වඩා පුරුද්ද ඉස්මතු වූයේ ය. සසරින් ගෙනා සාහිත රුචිකත්වය මතු වූයේය. ගැමි සුන්දර සිතුවිලි ගොඩ නැඟෙන්නට වීය. උන් වහන්සේ වහාම සිහිය මෙහෙයවා නුවණින් විමසා බැලූහ.අගනුවරට සමීපව නාගරික පරිසරයක සමාජශීලි සමාජයක රූබර යෞවනියන් හිඟයක් නොවූ ප‍්‍රදේශයක ජීවත් වූ මා කල්‍යාණ මිත‍්‍ර ඇසුරෙන් ද ධර්ම මාර්ගයේ ගමන් කිරීමෙන් ද සසර දිගු කැර ගන්නවාට වඩා කෙටි කැර ගනිමියි මාගමුන් ඇසුරෙන් මිදී බ‍්‍රහ්ම චර්යාව අනුගමනය කරමින් පැවිදි වූයෙමි. භාවනාවෙන් සමාධියට හුරු කළ සිතට මේ ආගන්තුක වූ සිතුවිලි එන්නේ කෙසේ දැයි නුවණින් ම විමසා බැලූහ.තම සිත්හි ගොඩ නැඟෙන සුන්දර සිතුවිලි දෙස සතියෙන් ම (සිහියෙන් ම) විමසා බලා “හො¼ඳයි වරෙන්කෝ” යි, පිළිගත්තේය. පර පණ නහනු සඳහා ආයුධ තනන්නට සුදුසු ලොහො තහඩුවක් ලද ආචාරියෙකු එයින් ගොවිතැන් කරන්නට සුදුසු උදැල්ලක් සාදන්නා සේ තම ජන්ම ගතිය ද පුරුද්ද ද යහපතට ම හරවා පෑන අතට ගත්හ.කෝසල මල්ලිකා දේවිය නාලජංග බමුණාට පැවසූ දෙයක් සිහියට නැගූහ.“ඒව මේතං බ‍්‍රාහ්මණ, ඒව මේතං බ‍්‍රාහ්මණ, පිය ජාතිකාහි ඛෝ බ‍්‍රාහ්මණ සෝක පරිදේව දුක්ඛ දෝමනස්සු පායාසා පියප්ප භාවිකාති”“බමුණා එය එසේ ම ය. බමුණා එය එසේ ම ය. එහි වෙනසක් නැත්තේ ම ය. පි‍්‍රය වස්තු‍්‍ර නිසා ම දුක් දොම්නස් හැඬුම් වැළපුම් ඇති වන්නේ ය”මේ ධර්ම පාඨය පදනම් කොට ගෙන සුනාග හිමියෝ සුන්දර කතා වස්තු තුනක් ගොඩ නැගූහ. “බිසෝ පට බැඳි මල් කෙල්ල කෝසල මල්ලිකා”, කුසිනාරා රාජකුමාරි බන්ධුල මල්ලිකා”, සහ “නිවන් දුටු ගණිකාවෝ” නමින් වටිනා ධර්ම සාහිත්‍ය ග‍්‍රන්ථ තුනක් ලියා පළ කළහ. එදා නෙල්සන් ගල්හේනයන් ගේ සුලලිත බස් වහර පැවිදි භාවයේ ශික්ෂණයෙන් පෙළ ගස්වා නව ධර්ම සාහිත්‍යයක් ගොඩ නැගූහ. මේ පොත් කියවන කෙනෙකුට නන්ද කුමාරයන්ට දෙවඟනන් පෙන්වා තථාගතයන් වහන්සේ කළ සම්‍යත් උපාය සිහිපත් වනු නොඅනුමාන ය.සුනාග හිමියෝ ගල්ලෙනට අරක් ගත් යක්ෂණියට බිය වූයේ නැත. මාර පාක්ෂික සිතුවිලි ධර්ම මාර්ගික සාහිත්‍යයකට යොදා ගත්හ. මේ පොත් පාඨක සිත් සමාරාධනයෙහි සමත් වේ.ඒ කෙසේ වුව ද යක්ෂයින් ගෙන් යක්ෂණියන් ගෙන් ආරක්ෂා වුව ද මිනිසුන් ගෙන් ආරක්ෂා වීම පහසු නොවේ. පසු ගිය භීෂණ සමයෙක උන් වහන්සේට ද තම ජීවිතය ආරක්ෂා කැර ගැනීම ප‍්‍රශ්නයක් වූයේය. උන්වහන්සේ දේවශිලා ලෙනෙහි විසීමත් උන් වහන්සේගේ කැප කර දායකයෝ මේ වන පියසට පිවිසීමත් එක්තරා පිරිසකට හිරිහැරයක් වූවා සේ වීය. ඒ තරුණ කණ්ඩායමකි. දැහැමි දින චරියාවකින් භාවනාවෙන් සිත සමාහිත ව හුදකලාව විසූ සුනාග හිමියන්ගේ ආගමනය මේ පිරිසගේ නීති විරෝධී කටයුතුවලට බාධාවක් සේ සිතූහ. මේ පාළු ගල්ලෙන තුළ හුදකලා වූ චීවරධාරියකු මරා දැම්මාට සාක්කි කියන්නට කෙනෙකු නැත.එදින සුනාග හිමියන්ගේ සිතට අමුත්තක් දැනුණේ ය. දේව ශිලා ලෙනට මඳක් නුදුරින් මඳක් ඉහළින් පිහිටි කුඩා ගල්ලෙනකි. එහි කිසිවකුට හිටගෙන හෝ හිඳ ගෙන සිටින්නට ඉඩකඩක් නොවීය. එහෙත් දිග ඇදී නිදන්නට තරම් ඉඩක් වීය. එතැනට වැඩම කළ සුනාග හිමියෝ ඒ කුඩා ලෙන මඳක් පවිත‍්‍ර කළහ. එදින රාති‍්‍රයේ උන් වහන්සේ වැඩ සිටි දේව ශිලා ලෙනට ඈතින් පැමිණෙන කණාමැදිරි එළියක් වැනි එළියක් දුටහ. හෙමින් සීරුවේ ලෙනෙන් පිටතට ආ සුනාග හිමියෝ සුපුරුදු ලන්තෑරුම දල්වා තිබිය දී එය නොගෙන ම අඳුරේ දහවල පවිත‍්‍ර කළ කුඩා ගල් ලෙනට රිංගා සැතපුනාහ. දැන් උන් වහන්සේට දේව ශිලාව මැනවින් පෙනේ. ආයුධ ගත් අත් ඇතිව තරුණයින් කීප දෙනෙක් දේව ශිලාව වට කළහ. ලන්තෑරුම දැල් වෙයි. එහෙත් සුනාග හිමියෝ නැත. “අපට හිරිහැරයක් වූ මේ ශ‍්‍රමණයා දැන් පැමිණේ ය දැන් පැමිණේ යැ”යි සෑහෙන වේලාවක් රැකවල් ලා සිටි තරුණයෝ යන්නට ගියහ. දැන් පාන්දර ජාමය යි.සුනාග හිමියෝ භීෂකයන් ඉවත්ව ගිය බව සැක හැර දැන දේවශිලා කුටියට වැඩම කළහ. තමන්ට වටිනා පොත්පත් කීපය සැහැල්ලුවක බහා උරයෙහි එල්ලා ගත්හ. වමතින් පාත‍්‍රය ද දකුණතින් කුඩය ද ගෙන දේව ශිලාවෙන් පිට වී ගියාහ. යකුන් ගෙන් බේරුණත් මිනිසුන් ගෙන් බේරී ජීවත්වීම ඒ තරම් පහසු නැතැ යි උන් වහන්සේ අදත් පවසති. දැන් උන් වහන්සේ වෙනත් ප‍්‍රදේශයක නිහඬව අප‍්‍රසිද්ධව වැඩ වාසය කරන්නාහ.“ධම්මෝ හවේ රක්ඛතී ධම්මචාරී”මතුගම මහින්ද විජේතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=aa0905031</link>
    <topic>ශ‍්‍රී ලංකාවට එරෙහි වීමේ වුවමනාවක් නෑ!</topic>
    <author>කේ. සී .ජේ.රත්නායක</author>
    <content>ශ‍්‍රී ලංකාවට එරෙහි වීමේ වුවමනාවක් නෑ!අපි වැඩ කරන ජනතාව රැක ගත්තායුද මුක්ත කලාපයට ජනපතිගෙන් පණිවුඩයක්කෘත්‍යාධිකාරී සභාවේ දැඩි විරෝධය මැද රනිල් ගේ යෝජනා තුනම විසි වෙයිසාමාන්‍ය වැසියන් නොසිටියේ නම් ප‍්‍රභාකරන් දැනටමත් කොටුවෙලාකොටි කටෙන් ගැලවුණු දරුවන් 20,000කට පාසල් වරම්එල්.ටී.ටී.ඊ. ය දැන් නිකම්ම නිකම් මමියක් වෙලාඇල්ලේ හිමියන් ගෙන් වීදී දරුවන්ට පාසලක්වැලිසර ඤාණවිමලතිස්ස හිමි සමරුව 5 වැනිදා කොළඹදීප‍්‍රශ්න විසඳීමට සහාය දෙනවා හැරෙන්නට...ශ‍්‍රී ලංකාවට එරෙහි කටයුතු මැඬලීමට අන්තර්ජාතික මෙහෙයුමක් ගෙන ගියා- විදෙස් ඇමැතිකේ. සී .ජේ.රත්නායකශ‍්‍රී ලංකා රජය අන්තර්ජාතික මූල්‍ය අරමුදලින් ලබාගැනීමට යන ඩොලර් බිලියන 1.9ක ණය මුදල වැළැක්වීමට හෝ ශ‍්‍රී ලංකාවට එරෙහිව කිසිදු ආකාරයේ පියවරක් ගැනීමට වුවමනාවක් නැතැයි එක්සත් ජාතීන්ගේ සංවිධානයේ ආරක්ෂක කවුන්සිලයේ සභාපති ක්ලෝඩ් හෙලර් අවධාරණය කරයි.ශ‍්‍රී ලංකාවට එරෙහිව යම් පියවරක් ගත යුතු බවට කිසිවකු යෝජනා කළ බවක් තමාට ඇසී නැති බැව් කී ආරක්ෂක කවුන්සිලයේ සභාපතිවරයා වැඩි දුරටත් පවසා ඇත්තේ ප‍්‍රශ්නය විසැඳීමට ශ‍්‍රී ලංකාවට ආධාර කිරීමට මිස ශ‍්‍රී ලංකාවට විරුද්ධව කි‍්‍රයාකිරීම තම න්‍යාය පත‍්‍රයේ අඩංගු නොවන බවයි. එක්සත් ජාතීන්ගේ ආරක්ෂක කවුන්සිලයේ බි‍්‍රතාන්‍ය නියෝජිත ජෝන් සෝබර්ස් ද මීට අනුකූලතාව පළකොට ඇත.මේ අදහස් පළ වී ඇත්තේ ඉකුත් බ‍්‍රහස්පතින්දා ශ‍්‍රී ලංකාව පිළිබඳව පැවැති සැසිවාරයෙන් පසුව පැවැති මාධ්‍ය හමුවේදීය. අන්තර්ජාතික මාධ්‍ය වාර්තා කළ පරිදි සටන් විරාමයකට හෝ අන්තර්ජාතික බලපෑමකට යටත් වීමට ශ‍්‍රී ලංකා රජය සූදානම් නැති බවට මහින්ද රාජපක්ෂ ජනාධිපතිතුමා ඉකුත් දා කළ ප‍්‍රකාශය මේ මඟින් නැවත වරක් තහවුරු වී ඇතැයි ද සඳහන් කෙරේ.මේ අතර ත‍්‍රස්ත ග‍්‍රහණයෙන් සිවිල් ජනතාව බේරා ගැනීමේ මානුෂික මෙහෙයුම ජාතිකව කි‍්‍රයාත්මක වන අතර තුර කොටි හිතවාදීන් අන්තර්ජාතිකව සිදු කරන විවිධ කඩාකප්පල්කාරී කි‍්‍රයාවන්ට මුහුණදීම සඳහා ශ‍්‍රී ලංකා රජය අන්තර්ජාතිකව විශේෂ මෙහෙයුමක් කි‍්‍රයාවට නඟා ඇතැයි විදේශ ඇමැති රෝහිත බෝගොල්ලාගම මහතා පවසයි.ශ‍්‍රී ලංකා රජය අන්තර්ජාතික මූල්‍ය අරමුදලෙන් ලබා ගැනීමට යන ඩොලර් බිලියන 1.9ක ණය මුදල අත්හිටුවීමට ඇතැම් රටවල් බලපෑම් කැර ඇති බවට පළවූ ආරංචි සපුරා බැහැර කරන බව කී විදේශ ඇමැතිවරයා, අන්තර්ජාතික මූල්‍ය අරමුදලින් ලබාගැනීමට අපේක්ෂා කරන මුළු මුදල පැහැදිලිවම ලබාගත හැකි බවත් පවසයි. මේ මුදල ලබාදීමට නම් සටන් විරාමයකට යා යුතු යැයි ශ‍්‍රී ලංකා රජයට අන්තර්ජාතික බලපෑම් ඇති වී තිබෙන්නේ දැයි විමසූ විට ඇමැතිවරයා ප‍්‍රකාශ කළේ එම ණය මුදල හා උතුරේ මානුෂික මෙහෙයුම අතර කිසිදු සම්බන්ධයක් නැති බවයි.ශ‍්‍රී ලංකා මහ බැංකුවේ අධිපති අජිත් නිවාඩ් කබ්රාල් මහතා මේ පිළිබඳව සිළුමිණට අදහස් දක්වමින් කියා සිටියේ අන්තර්ජාතික මූල්‍ය අරමුදල කි‍්‍රයාත්මක වන්නේ ඊට අදාළ ප‍්‍රතිපත්ති රාමුවේ මිස ජාතික හෝ අන්තර්ජාතික දේශපාලන න්‍යාය පත‍්‍ර මත නොවන හෙයින් මේ සම්බන්ධයෙන් බලපෑම් කිරීමට හැකියාවක් නැති බවයි.මේ අතර එක්සත් ජාතීන්ගේ සංවිධානය ඉකුත් සිකුරාදා නිල වශයෙන් නිවේදනය කැර තිබුණේ අන්තර්ජාතික මූල්‍ය අරමුදලේ ණය ප‍්‍රමාද කිරීමට හෝ ශ‍්‍රී ලංකාවේ මානුෂික මෙහෙයුමට එරෙහිව කි‍්‍රයාත්මක වීමට හෝ තමන් තුළ කිසිදු අදහසක් නැති බවයි.කොටි ත‍්‍රස්තවාදීන් විසින් ප‍්‍රාණ ඇපයට ගෙන තිබෙන සිවිල් වැසියන් මුදාගැනීමේ ශ‍්‍රී ලංකා රජයේ මානුෂික මෙහෙයුමට එරෙහිව කොටි හිතවාදීන් අන්තර්ජාතිකව ගෙන යන විවිධ කඩාකප්පල්කාරී කි‍්‍රයාවන් හා අසත්‍ය ප‍්‍රචාරයන් වෙනස් කිරීම සඳහා ශ‍්‍රී ලංකා රජය මේ වන විට ඉතා පැහැදිලි වැඩ පිළිවෙළක් කි‍්‍රයාවට නඟා ඇති ආකාරය විදේශ ඇමැති රෝහිත බෝගොල්ලාගම මහතා විසින් පෙන්වා දුන්නේය.රාජ්‍ය නායකයා හා සේනාධිනායකයා වශයෙන් මහින්ද රාජපක්ෂ ජනාධිපතිතුමා ජාතිකව හා අන්තර්ජාතිකව ගෙන යන ශ‍්‍රී ලංකාව පිළිබඳ වැඩපිළිවෙළ අන් කවරදාටත් වඩා අද සාර්ථක වී ඇති බවත්, අමෙරිකාව, එංගලන්තය වැනි රටවල් පමණක් නොව එක්සත් ජාතීන්ගේ සංවිධානය පවා අද කොටි සංවිධානය ත‍්‍රස්තවාදීන් ලෙස හඳුන්වමින් අවි බිම දමා යටත්වන ලෙසට කී බවත්, අන්තර්ජාතික බලවතුන් මෙවැනි ස්ථාවරයකට පැමිණියේ ඉතිහාසයේ ප‍්‍රථම වරට බවත් හෙතෙම පෙන්වා දුන්නේය.උතුරේ මානුෂික මෙහෙයුම පිළිබඳව අන්තර්ජාතික ප‍්‍රජාවට අද දැඩි විශ්වසනීය තත්ත්වයක් ඇතිවී තිබෙන බැව් කී විදේශ ඇමැතිවරයා, වසර 30කට පසුව ශ‍්‍රී ලංකාව විස්මිත ජයග‍්‍රහණ රැසක් දිනාගැනීමට සමත් වූ බවත් සඳහන් කෙළේය.මේ වනවිට අමෙරිකාව, ප‍්‍රංසය, එංගලන්තය, යුරෝපා සංගමය ඇතුළු රටවල් රැසක ශ‍්‍රී ලංකාව රාජ්‍ය තාන්ති‍්‍රක මට්ටමේ වැඩපිළිවෙළක් කි‍්‍රයාවට නඟමින් කොටි හිතවාදීන් අන්තර්ජාතිකව ගෙන යන කඩාකප්පල්කාරී කි‍්‍රයාවන් මැඬලීමට සාර්ථක පියවර රැසක් ගෙන ඇති බවත් රාජ්‍ය තාන්ති‍්‍රක සබඳතා හා ජාතික න්‍යාය පත‍්‍රය ශ‍්‍රී ලංකාවට වාසිදායක ලෙසින් සකස් කැර ගැනීමට මේ වනවිට හැකියාව ලබාගෙන ඇති බවත් හෙතෙම පැවසීය.</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=aa0905032</link>
    <topic>අපි වැඩ කරන ජනතාව රැක ගත්තා</topic>
    <author>සුනිල් දයා අල්විස්</author>
    <content>ශ‍්‍රී ලංකාවට එරෙහි වීමේ වුවමනාවක් නෑ!අපි වැඩ කරන ජනතාව රැක ගත්තායුද මුක්ත කලාපයට ජනපතිගෙන් පණිවුඩයක්කෘත්‍යාධිකාරී සභාවේ දැඩි විරෝධය මැද රනිල් ගේ යෝජනා තුනම විසි වෙයිසාමාන්‍ය වැසියන් නොසිටියේ නම් ප‍්‍රභාකරන් දැනටමත් කොටුවෙලාකොටි කටෙන් ගැලවුණු දරුවන් 20,000කට පාසල් වරම්එල්.ටී.ටී.ඊ. ය දැන් නිකම්ම නිකම් මමියක් වෙලාඇල්ලේ හිමියන් ගෙන් වීදී දරුවන්ට පාසලක්වැලිසර ඤාණවිමලතිස්ස හිමි සමරුව 5 වැනිදා කොළඹදීතෙල් - මුදල් හා ආහාර යන තුන් බියෙන් ලෝකය පීඩා විඳිද්දී...කම්කරු නියෝජිත හමුවේදී ජනපති කියයිසුනිල් දයා අල්විස්මෙරට වැඩ කරන ජනතාව ගෙන් අති බහුතරය සිටින්නේ එක්සත් ජනතා නිදහස් සන්ධාන රජය සමඟ බවත් ඒ බව ඉතිහාසයේ පෙර නොවූ විරූ ආකාරයෙන් බස්නාහිර පළාත් සභා මැතිවරණය තුළින් නැවත වරක් තහවුරු වූ බැව් මහින්ද රාජපක්ෂ ජනාධිපතිතුමා පවසයි. ත‍්‍රස්තවාදයට එරෙහිව ඉතාම දුෂ්කර සටනක් ගෙන ගිය මුත් වැඩ කරන ජනතාවගේ අයිතීන් හා ඉල්ලීම් මර්දනය කිරීමට ඒ නීති කිසි ලෙසකින් වත් භාවිතා නො කළ බවත්, ලොව පුරා බලවත් රටවල පවා දිනෙන් දින කම්හල්, බැංකු කඩා වැටෙමින් ලක්ෂ සංඛ්‍යාත පිරිසකගේ රැකියා අහිමි වෙමින් තිබුණ ද විශාල දුෂ්කරතා මැද මෙරට වැඩ කරන ජනතාව රැක ගැනීමට රජයට හැකියාව ලැබුණු බවත් ජනාධිපතිතුමා පෙන්වා දෙයි.එතුමා මේ අදහස් පළ කෙළේ වැඩ කරන ජනතාවගේ මැයි දිනය නිමිත්තෙන් අරලියගහ මන්දිර භූමියේ ඉකුත් සිකුරාදා පැවැති කම්කරු නියෝජිත රැස්වීමේදී ය. මෙහිදී ජනාධිපතිතුමා පැවැත්වූ සම්පූර්ණ කතාව මෙසේ ය.අද මේ රටේ කම්කරු ජනතාවට වෘත්තීය සමිති නායකයින්ට අරලියගහ මන්දිරය බොහොම සමීප තැනක්. අපේ කැබිනට් මණ්ඩලයේ ඇමැතිවරුන්ටත් වඩා වැඩ කරන ජනතාවට අරලියගහ මන්දිරය පුරුදුයි.සතියකට කැබිනට් රැස්වීම් තියෙන්නේ එකයි. එහෙත් සමහර කාල වලට සතියකට තුන්හතර වතාවක් අරලියගහ මන්දිරයේ දී වැඩ කරන ජනතාව මම හම්බු වෙනවා.එහෙම වුණත් මැයි දිනය අරලිය ගහ මන්දිරයේදී පවත්වන්න සිද්ධ වීම ගැන අපේ හිතට මදි කමක් දැනෙනවා. අපි ලක්ෂ සංඛ්‍යාත වැඩ කරන ජනතාවක් පෙරටු කරගෙන හයිඩ් පාක් එකේ ගෝල්ෆේස් පිට්ටනියේ මැයි රැළි පවත්වපු උඋදවිය.වැඩ කරන ජනතාවත් එක්ක ගිහින් හයිඩ් පාක් පිට්ටනියේ හරි ගෝල්ෆේස් පිට්ටනියේ, නගර සභා පිට්ටනියේ හෝ කැම්බල් පිට්ටනියේ හරි වේදිකාවක ජනතාව අමතන්න ලැබෙනවා නම් ඒක තමයි අපේ සතුට.මිත‍්‍රවරුනි, වැඩ කරන ජනතාව තමයි අපේ මිත‍්‍රයෝ අපි හැම විටම වැඩ කරන ජනතාව සමඟයි. ඒ අයව අපි කිසිදාකවත් අමතක කරන්නේ නෑ. ඒ අය තමයි මේ රටේ ජීවනාලිය. දැන් දශක කීපයක ඉඳලා වැඩ කරන ජනතාවටත් අපටත් ඒ නිදහස නැතිව ගිහින්. ඒ ත‍්‍රස්තවාදය නිසා. අපිට විතරක් නොවෙයි ලෝකයේ ම වැඩ කරන ජනතාවට ත‍්‍රස්තවාදය තර්ජනයක්.මිත‍්‍රවරුනි, ත‍්‍රස්තවාදය නොතිබුණා නම් උතුරේ නැගෙනහිර කම්හල් පැක්ටරි කීයක් ඉදි වෙන්න තිබුණාද? ඒවායේ ලක්ෂ කීයක් දෙමළ සිංහල මුස්ලිම් සහෝදර ජනතාවට රස්සාව කරන්න තිබුණාද? උතුරේ ජනතාවගේ එළවළු, පළතුරු නිෂ්පාදන කොපමණ වැඩ කරන්න තිබුණාද?අලුතින් ඉදි කරන්න නොවෙයි තිබුණ කම්හල් පැක්ටරි රාශියක් ම ත‍්‍රස්තවාදීන් නිසා වසා දමන්න සිදධ වුණා.මිත‍්‍රවරුනි, ත‍්‍රස්තවාදය නිසා අපේ සිිමෙන්ති කම්හල, කඩදාසි කම්හල, හැම එකක් ම පාහේ නිසියාකාරව වැඩ කළේ නෑ. ඒ නිසා අපේ සහෝදර දමිල ජනතාව ට තමන්ගේ රැකියාව අහිමි වුණා. ඒ අයගේ පවුල් සෑහෙන්න පීඩාවට පත් වුණා.කප්පම් ගත්ත නිසා ප‍්‍රාණ ඇපකාරයින් හැටියට තියා ගත් නිසා පුද්ගලික අංශයත් ත‍්‍රස්තවාදින් ඉන්න ප‍්‍රදේශවල ආයෝජනය කළේ නෑ. ආයෝජකයෝ මේ රටේ ආයෝජනය කරන්න බැරි නම් වෙන රටක ආයෝජනය කරයි. ආයෝජනයට ලාබ ලැබෙයි. නමුත් මිත‍්‍රවරුණි, ප‍්‍රශ්නය තිබෙන්නේ මේ රටේ වැඩ කරන ජනතාවට එකම නිදහස් රටක් ඕනෑ කරනවා.ඒ නිසා ත‍්‍රස්තවාදයෙන් මේ රට නිදහස් කරගන්න අපි කරපු සටන වැඩ කරන ජනතාවගේ ජීවත්වීමේ අයිතිය වෙනුවෙන් කළ සටනක්. ත‍්‍රස්තවාදය නොතිබුණා නම් අද උතුරයි නැගෙනහිරයි සෑහෙන දුරට සංවර්ධනය වෙලා තියෙන්න තිබුණා. සහෝදර දමිළ, මුස්ලිම් ජනතාිවට රැකියා පහසුකමුත් වැඩිවෙන්න තිබුණා. මිත‍්‍රවරුනි, වැඩ කරන ජනතාවගේ සමගිය තුළින් දිනාගත යුතු ජයග‍්‍රහණ රාශියක් තිබෙනවා.ඔබ දන්නවා අද උතුරේ ලක්ෂ සංඛ්‍යාත ජනතාවක් අද ත‍්‍රස්තවාදීන්ගෙන් බේරිලා රජයේ පාලන ප‍්‍රදේශවලට ඇවිත් ඉන්නා බව. ත‍්‍රස්තවාදීන්ගේ වද වේදනාවලින් දුක් විඳ ගෙන ආව ආකාරය මුළු ලෝකයම දැක්කා. නමුත් අද මේ ගැලවිලා ආව දෙමළ ජනතාව ගැන ලෝකය කතා කරන්නේ නෑ. දැන් නොයෙක් රටවල් සටන්විරාම ඉල්ලනවා. මුලදී යුද මුක්ත කලාපය හිරවෙලා ඉන්න අහිංසක දෙමළ ජනතාව නාමයෙන් සටන් විරාමයකට යන්න කියලයි මේ අය කිව්වේ.දැන් යුද මුක්ත කලාපයේ හිටපු ඒ ජනතාව නිදහස් වෙලා ඇවිත් ඉන්නවා. ඒත් දැන් අපි බේරාගත්තු ඒ ජනතාව ගැන මේ රටවල් කතා කරන්නේ නෑ. කොටින් ම පිටරටවල ලංකාවල ලංකා තානාපති කාර්යාල ඉදිරියේ පෙළපාලි යන ලංකා - ඉන්දියා මහ කොමසාරිස් කාර්යාලවලට පහර දෙන දෙමළ ජාතිකයෝ මේ ලක්ෂ සංඛ්‍යාත දෙමළ ජනතාව ගැන වචනයක් කතා කරන්නේ නෑ. දෙමළ ජනතාව මේ මිතුරෝ ගැන කල්පනා කාරී වෙන්න ඕනෑ. දැනටත් මේ අය කතා කරන්නේ ඔබ වෙනුවෙන් නොවේ.ඒ අය එල්ටීටීඊ ත‍්‍රස්තවාදීන්ට ආයුධ ගන්න දුන්නු ආධාරවලින් ගත්තු ආයුධ වලින් තමයි පැනල එන දෙමළ ජාතිකයන්ට පහර දුන්නේ. ඒ තුවක්කු යුද ටැංකිවලින් තමයි අර පැනල එන දෙමළ ජනතාවට අහිංසක දරුවන්ට පහර දුන්නේ. ඒ නිසා එල්ටීටීඊයට ආධාර කරන විදේශවල ඉන්න දෙමළ ජනතාවටත් එල්ටීටීඊයට ආධාර කළ රටවලටත් මෙහෙම කියන්න ඕනෑ. තමුන්නාන්සේලා අරන් දුන්න ආයුධ දැන් ඔබගේ ම සහෝදර ජනතාවට එරෙහිව එල්ල වෙලා තියෙනවා.සුනාමියෙන් පීඩා විඳි උතුරේ ජනතාවට දුන්නු මුදලිනුත් එල්ටීටීඊය කළේ සැප මාළිගා හදාගන්න අහිංසක ජනතාව පීඩනයට පත් කළ එක. ඒ නිසා දැන් ත‍්‍රස්තවාදීන්ට දුන්න ආධාර මේ පැනල ඇවිත් ඉන්න සහෝදර ජනතාව වෙත යොමු කරන්න කාලය ඇවිත්. ඒ මොනවාවත් නැතුව සටන් විරාමයක් දේශපාලන විසඳුමක් ගැන කතා කරනවා.එල්ටීටීඊය අහිංසක දමිළ ජනතාව වෙතත් ඉතා කෲර ලෙස ප‍්‍රහාර එල්ල කළා. එල්ටීටීඊ ග‍්‍රහණයෙන් මිදී ආ අහිංසක දමිළ ජනතාව අපි ආදරයෙන් හා ප‍්‍රවේශමෙන් ආරක්ෂා කරනවා. ඒ හැම දෙනාටම අලුත් ජීවිතයක් ලබා දීම අපේ යුතුකමක්. විදේශ රටවල ජීවත්වන දමිළ ජනතාව එල්ටීටීඊ ග‍්‍රහණයෙන් ජීවිත බේරාගෙන පැමිණ ඇති තමන්ගේ සහෝදර දමිළ ජනතාව කෙරෙහි කරුණාව දැක්විය යුතු ය. හැකි අයුරින් උදව් කිරීමට ඉදිරිපත් විය යුතු ය.මිත‍්‍රවරුණි, මේ ජනතාවට දේශපාලන විසඳුමක් දෙන්න කලින් මේ අයව ජීවත් කරලා ඉන්න ඕනෑ. අද මේ ජනතාව ජීවත් කරවන එක අපේ රජයටත් මේ රටේ ජනතාවටත් බාරයි. නිදහස් වෙලා ආව අය වාගේ ම හිර කරගෙන ඉන්න ජනතාවගේත් වගකීම මම භාරගන්නවා. කිසිම හානියක් නැතිව නිදහස් කරගෙන ඒ අයට නැවත ජීවිතය ලබාදෙන එක මගේ වගකීම.මට මතකයි සුනාමි ව්‍යවසනයේ දී අපි වහාම ඉදිරිපත් වෙලා ජනතාවත් එක්ක එම ප‍්‍රදේශ නැවත ගොඩගත්තා. ගෙවල් හැදුවා. පාරවල් ධීවර වරායවල් පාසල් රෝහල් ඉදිකළා. මම අගමැති වශයෙනුත් පසුව ජනාධිපති වශයෙනුත් ඒ කාර්යය මෙහෙයවූවා. එයටත් වඩා වැඩි කැපවීමකින් මේ අහිංසක ජනතාව නැවත පදිංචි කරන්න අවශ්‍ය නිවාස ඉදිකිරීම පාසල් රෝහල් මාර්ග ජල සම්පාදන විදුලිය පහසුකම් පමණක් නෙවෙයි ජීවන උපාය මාර්ග ඇති කරන්න අපි කටයුතු කළ යුතු වෙනවා. ඒකයි මගේ කැපවීම.අපිට මතකයි මේ අවුරුද්ද ආරම්භ වෙනකොට විපක්ෂය කිව්වා මේ වසර අරගල වසරක් බවට පත් කරන බව. නමුත් වැඩ කරන ජනතාව අපිත් එක්ක ඉන්න නිසා අරගල වසරට වුණ දෙයක් නෑ. ඒකට තේමාවකුත් නැතුව ගියා. දැන් අරගල වසර විපක්ෂයටම අද අමතක වෙලා. අපි අරගල වසර වෙනුවට මැතිවරණ වසරක් රට හමුවේ තිබ්බා. දැන් දවසින් දවස මේ රටේ වැඩ කරන ජනතාව අපේ වටා රොක් වෙන බව පෙනෙනවා.බස්නාහිර තමයි මේ රටේ වැඩිපුරම රැකියා කරලා ජීවත්වන ජනතාවක් ඉන්නේ. ඉතිහාසයේ පළවෙනි වතාවට අපේ රජයකට තුනෙන් දෙකකට ආසන්න බලයක් මෙදා පළාත් සභා ඡන්දයේදී අපට ලැබුණා. ඒ කියන්නේ මේ රටේ වැඩ කරන ජනතාවගෙන් බහුතරයක් ඉන්නේ අපෙත් එක්කයි. මිත‍්‍රවරුණි, මේ රටේ වැඩ කරන ජනතාව මේ ආණ්ඩුව වටා පෙළ ගැහෙන්නේ ඇයි? වැඩ කරන ජනතාවට ඇත්ත කියපු ඒ වාගේ ම වැඩ කරන ජනතාවට අවංක වුණු ආණ්ඩුවක් නිසා.තෙල් අර්බුදයෙන්, මූල්‍ය අර්බුදයෙන්, ආහාර අර්බුදයෙන් කියන තුන් බියෙන් ලෝකය පීඩා විඳිද්දීත් අපි වැඩ කරන ජනතාව රැක ගත්තා. ලෝකයේ බොහෝමයක් කොම්පැණි වැහිලා දස දහස් ගණනකින් පාරට වැටෙද්දී ඒ රටවලට කරන්න දෙයක් තිබුණේ නැහැ. නමුත් අපි මේ රටේ මූල්‍ය ආයතන කඩා වැටෙන්න යද්දී ඒ එකක්වත් වැහෙන්න නොදී රජය වගකීම බාර ගත්තා. ලෝකයේ කොම්පැණිවලින් දහස් ගණනින් එළියට වැටෙද්දී අපි ලක්ෂ ගණනින් රජයේ රැකියාවට බඳවා ගත්තා.ලක්ෂ 07 ට තිබුණු රාජ්‍ය සේවය ලක්ෂ 12 ට වැඩි කළා. ඒ විතරක් නොවෙයි. අහස උසට බඩු මිල යවලා වැඩ කරන ජනතාව, අතරමැදියෝ වෙළෙන්දෝ සූරා කන්න හදද්දී අපි කොම්පැණිත් එක්ක ගැටෙමින් බඩු මිල පාලනය කරගත්තා. උද්ධමනය පාලනය කරගන්න පුළුවන් වුණා. ත‍්‍රස්තවාදයට එරෙහිව මොනතරම් නීති පැනෙව්වත් ඒ එකම නීතියක්වත් වැඩ කරන ජනතාව මර්දනය කරන්න යොදා ගත්තේ නැහැ. හදිසි නීතිය කොයිවෙලාවකවත් වැඩ වර්ජන මර්දනය කරන්න යොදා ගත්තේ නෑ.මිත‍්‍රවරුණි, මා කම්කරු ඇමැති වශයෙන් සිටි කාලයේ සිට පටන්ගත් සේව්‍ය සේවක රජය නැමැති තෛ‍්‍රපාර්ශවීය සංවාද නිසා වැඩ කරන ජනතාවගේ ප‍්‍රශ්න සුහදශීලීව විසඳ්‍රගත්තා. පසුගිය අවුරුදු 03 තුළ වැඩ වර්ජන හා කම්කරු ආරවුල් අඩුවෙන් ම වාර්තා වුණා. කම්කරු සාමය හා සුබසාධනය වැඩි කරන්න පුළුවන් වුණා. රටේ ආර්ථිකය සියයට 6 ක වාර්ෂික වර්ධනයක් ඇති කළා. මේවාට කම්කරු පංතියෙන් විශාල දායකත්වයක් ලැබුණා. මේ නිසයි අද වැඩ කරන ජනතාව අපිත් එක්ක ඉන්නේ.මිත‍්‍රවරුණි, මේ මැයි දිනයේ තේමාව ‘රට හදන්න වැඩ කරමු’ කියන එකයි. මේ රටේ රණවිරුවෝ පැය අටක් නොවෙයි පැය විසි හතර පුරාම අවුරුදු තුනක් පුරා වෙහෙසිලා මේ රට රැක දීලා තියෙනවා. තමුන් පුද්ගලික ජීවිතය විතරක් නොවෙයි තමන්ගේ ජීවිතයත් රට වෙනුවෙන් කැප කරලා ලෝකයේ ලොකුම ජයග‍්‍රහණයක් අපට ලබාදීලා තිබෙනවා. සාමයත් ආර්ථික සංවර්ධනයටත් පසුගිය අවුරුදු තිහක කාලෙක තිබිච්ච ලොකුම බාධකය මේ වීරෝධාර සෙබළුන් ඉවත් කර දුන්නා.මේ රටේ වැඩ කරන ජනතාවත් ඒ අයගෙන් ආදර්ශයක් ගන්න ඕනෑ. රණවිරුවෝ පැය විසි හතරක් වැඩ කරලා රටක් රැක දුන්නා. මේ රටේ ජනතාව පැය ගණන හිතන්නෙ නැතිව අවංකව කැප වෙලා වැඩ කළොත් වසර දෙක තුනක් ඇතුළත මේ රට ලෝකයේ ප‍්‍රධාන තැනකට ඔසවා තබන්න පුළුවන්. ලෝකය මුහුණ දෙන අර්බුද ලංකාවේදී පරාද කරන්න පුළුවන්. ජාත්‍යන්තර මූල්‍ය ආයතන පාවිච්චි කරලා දේශපාලන න්‍යායපත‍්‍ර ක‍්‍රියාත්මක කරන්න මම ඉඩ දෙන්නේ නෑ. රටට අහිත කර කොන්දේසි වලට හෝ ඒ ඒ ආයතන කියන විදිහට හෝ රටේ ආර්ථිකය යටත් කරන්න මම සූදානම් නෑ.ආසියා මූල්‍ය අර්බුදයේදී මැලේසියාව ගොඩනැඟීමට අධිෂ්ඨාන කරගත්තා වගේ අපි වැඩ කරන්න ඕනෑ. අපේ රටේ ව්‍යාපාරිකයින්ට බැංකුවලට මුදල් රැස් කරන්න අවශ්‍ය ශක්තිය තිබෙනවා. විනිමය අනුපාත, පොලී අනුපාත වැඩි කර රටේ නැති ආර්ථික ප‍්‍රශ්න ඇති කළ යුතු නෑ. ඒ නිසා අපේ ව්‍යාපාරිකයන්, බැංකු ව්‍යාපාරිකයන් සියලු දෙනාම තමන්ගේ පිටරට තියෙන මුදල් පවා ගෙනල්ලා රට නැගිට්ටවන්න කටයුතු කරන්න ඕනෑ. වැඩ කරන ජනතාවට උපරිම ලෙස ඵලදායිතාවය වැඩි කරන්න දායක වෙන්න ඕනෑ.ව්‍යාපාර නැගිට්ටවන්න දායක වෙන්න අධිෂ්ඨාන කරන්න ඕනෑ. එහෙම වුණාම ජාත්‍යන්තර මූල්‍ය අර්බුද ලෝක බැංකුව අපි හොයාගෙන එයි. අපේ මිත‍්‍ර රටවලින් අපට ලැබෙන සහාය අපේ සංවර්ධනයට ලැබෙන සහායෙන් ඵල නෙලා ගන්න වැඩ කරන ජනතාව උපරිම ලෙස වැඩ කිරීමෙන් අධිෂ්ඨාන කරගත යුතු වෙනවා. දැන් ඒ සඳහා අපි යොමු වෙන කාලයයි. ඒ සඳහා සූදානම් වෙලා ඉන්නැයි ආරාධනා කරමින් මේ මැයි දිනයේ වැඩ කරන ජනතාවත් ශ‍්‍රී ලංකාවත් දිනේවායි සාමය උදා වේවායි ප‍්‍රාර්ථනා කරමින් මම නිහඬ වෙනවා.</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=aa0905033</link>
    <topic>යුද මුක්ත කලාපයට ජනපතිගෙන් පණිවුඩයක්</topic>
    <author/>
    <content>ශ‍්‍රී ලංකාවට එරෙහි වීමේ වුවමනාවක් නෑ!අපි වැඩ කරන ජනතාව රැක ගත්තායුද මුක්ත කලාපයට ජනපතිගෙන් පණිවුඩයක්කෘත්‍යාධිකාරී සභාවේ දැඩි විරෝධය මැද රනිල් ගේ යෝජනා තුනම විසි වෙයිසාමාන්‍ය වැසියන් නොසිටියේ නම් ප‍්‍රභාකරන් දැනටමත් කොටුවෙලාකොටි කටෙන් ගැලවුණු දරුවන් 20,000කට පාසල් වරම්එල්.ටී.ටී.ඊ. ය දැන් නිකම්ම නිකම් මමියක් වෙලාඇල්ලේ හිමියන් ගෙන් වීදී දරුවන්ට පාසලක්වැලිසර ඤාණවිමලතිස්ස හිමි සමරුව 5 වැනිදා කොළඹදීඑල්.ටී.ටී.ඊ.ය විසින් යුද මුක්ත කලාපයේ ප‍්‍රාණ ඇපකරුවන් වශයෙන් රඳවාගෙන සිටින ජනතාවට හැකි ඉක්මනින් මුදාගත් ප‍්‍රදේශ වෙත පැමිණෙන ලෙසට මහින්ද රාජපක්ෂ ජනාධිපතිතුමා විසින් දන්වා සිටී.මේ බව සඳහන් කරන පති‍්‍රකා යුද මුක්ත කලාපයේ විසුරුවා හැරීමට ගුවන් හමුදාව කටයුතු යොදා තිබේ. ජනාධිපතිතුමා ගේ ඉල්ලීම සහිත එම පති‍්‍රකාවේ මෙසේ ද දැක්වෙයි. එල්.ටී.ටී.ඊ. ය විසින් යුද මුක්ත කලාපයේ ප‍්‍රාණ ඇපකරුවන් ලෙස ඉතා අවාසනාවන්ත ලෙස රඳවාගෙන සිටින ඔබ සියලු දෙනාට මුහුණ පෑමට සිදුව ඇති අතිශයින් ම පීඩාකාරී සහ දුක්ඛිත තත්ත්වය පිළිබඳ මනා අවබෝධයක් මා තුළ ඇත.එල්.ටී.ටී.ඊ. ය හුදෙක් තමන්ගේ ආරක්ෂාව සඳහාම මිනිස් පලිහක් ලෙස එසේ ඔබ රඳවා ගෙන ඇත. එම ම්ලේච්ඡ කි‍්‍රයාව නිසාම ඔබට දිගින් දිගටම මෙම පීඩාකාරී තත්ත්වය යටතේ සිටීමට සිදුව ඇත.එබැවින් මුදාගත් ප‍්‍රදේශ කරා හැකි ඉක්මණින් පැමිණෙන ලෙස ඔබ සියලු දෙනාගෙන් ම ඉල්ලා සිටිමි.එසේ පැමිණෙන සෑම අයෙකුගේ ම සුබසාධනය සහ ආරක්ෂාව සහතික කිරීමේ දී ප‍්‍රමුඛත්වය දී කටයුතු කිරීමට මගේ රජය නිරතුරුවම සූදානමින් සිටී යනුවෙන් මේ පති‍්‍රකාවේ දැක්වෙයි.</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=aa0905034</link>
    <topic>කෘත්‍යාධිකාරී සභාවේ දැඩි විරෝධය මැද රනිල් ගේ යෝජනා තුනම විසි වෙයි</topic>
    <author>දයා පෙරේරා, නිරූෂි විමලවීර</author>
    <content>ශ‍්‍රී ලංකාවට එරෙහි වීමේ වුවමනාවක් නෑ!අපි වැඩ කරන ජනතාව රැක ගත්තායුද මුක්ත කලාපයට ජනපතිගෙන් පණිවුඩයක්කෘත්‍යාධිකාරී සභාවේ දැඩි විරෝධය මැද රනිල් ගේ යෝජනා තුනම විසි වෙයිසාමාන්‍ය වැසියන් නොසිටියේ නම් ප‍්‍රභාකරන් දැනටමත් කොටුවෙලාකොටි කටෙන් ගැලවුණු දරුවන් 20,000කට පාසල් වරම්එල්.ටී.ටී.ඊ. ය දැන් නිකම්ම නිකම් මමියක් වෙලාඇල්ලේ හිමියන් ගෙන් වීදී දරුවන්ට පාසලක්වැලිසර ඤාණවිමලතිස්ස හිමි සමරුව 5 වැනිදා කොළඹදීදයා පෙරේරා, නිරූෂි විමලවීරබස්නාහිර පළාත් සභා ඡන්ද පරාජයෙන් පසු රනිල් වික‍්‍රමසිංහ මහතා පක්ෂ නායක ධුරයෙන් ඉවත් කිරීම සඳහා එක්සත් ජාතික පක්ෂයේ අලුත් කණ්ඩායමක් සූදානම් වෙති.මෙතෙක් රනිල් වික‍්‍රමසිංහ මහතා රැකගෙන සිටි එජාපයේ ජ්‍යෙෂ්ඨ නායකයින් දෙදෙනෙක් මෙම නව කැරැල්ලේ පෙරමුණ ගෙන සිටින බවට පක්ෂයේ විශ්වාස කටයුතු ආරංචි මාර්ග සඳහන් කරයි.එම ජ්‍යෙෂ්ඨයන් දෙදෙනා මේ නව කැරැල්ලේ ප‍්‍රමුඛයින් බවට පත්වීම නිසා පැරණි කැරැල්ලේ නායකයෝ අමන්දානන්දයට පත් වී සිටිති.බස්නාහිර පළාත් සභාවට ඇමැති අපේක්ෂකයන් නම් කිරීමේදී රනිල් වික‍්‍රමසිංහ මහතා අනුගමනය කර ඇති අත්තනෝමතික කි‍්‍රයා කලාපයත් මෙවැනි තීරණාත්මක ඡන්දයකදී පවා වික‍්‍රමසිංහ මහතාගේ ඒකාධිපති ප‍්‍රතිපත්තියන් ජ්‍යෙෂ්ඨයන් රනිල් වික‍්‍රමසිංහට විරුද්ධ වීමට හේතු වී තිබේ.පළාත් සභා ඡන්දයට අදාළව ඉකුත් දා සිරිකොතේදී පැවැති කෘත්‍යාධිකාරී මණ්ඩල රැස්වීමේදී රනිල් වික‍්‍රමසිංහ මහතා විසින් ගෙන එන ලද යෝජනා තුන ම ප‍්‍රතික්ෂේප වී තිබේ.උතුරේ රණවිරුවන්ට ස්තුතිය පුද කරමින් රජය කඩිනමින් දේශපාලන විසඳුමකට අවතීර්ණ විය යුතු බවට රනිල් වික‍්‍රමසිංහ මහතා ගෙන එන ලද යෝජනා දැඩි ලෙස විවේචනය කළ එජාප කැරැළිකාර මන්තී‍්‍ර කණ්ඩායමේ සාමාජිකයන් මේ අවස්ථාවේ දේශපාලන විසඳුමක් නොව ශී‍්‍ර ලංකා රජය ගෙන යන වැඩපිළිවෙළට එරෙහිව අන්තර්ජාතික ප‍්‍රජාවගේ ඇඟිලි ගැසීම් වහා නැවැත්විය යුතු බවට හා හෙළා දැකිය යුතු බවට යෝජනාවක් ගෙන ආ යුතුයි කියා සිටියහ.ජගත් ප‍්‍රජාවගේ අඟිලි ගැසීම් රජය බලා ගත යුතු බව විපක්ෂ නායක කීමත් සමඟ රැස්වීම උණුසුම් තත්ත්වයකට පත් විය.“නායකතුමා තවත් වරක් ඇදගෙන නාන්න හදනවා. එයාට නා ගන්න දීලා අපි නිහඬ වෙමු. එයා හැමදාම කෙළේ නාන එකයි කියමින් මන්තී‍්‍රවරු ඝෝෂා කළහ.බස්නාහිර පළාත් සභා මැතිවරණය දූෂිත බවට එජාප නායකයාගේ දෙවැනි යෝජනාව විය.නායකතුමා බස්නාහිර පරාජය දරා ගත නොහැකිව අපට චන්ඩි පාට් දානවා. එයාට ඕන කුදයක් ගහගන්න දෙන්න යැයි මන්ති‍්‍රවරුන් පවසා තිබේ.මේ අවස්ථාවේ සභාව දැඩි උණුසුම් හා ඝෝෂාකාරී තත්ත්වයක් ඇති වීමත් සමඟ මුහුණ රතු කරගෙන නිහඬ වූ වික‍්‍රමසිංහ සිය නොසන්සුන්තාව මඟ හරවා ගැනීමට උත්සාහ ගත් බව ද දැනගන්නට ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=aa0905035</link>
    <topic>සාමාන්‍ය වැසියන් නොසිටියේ නම් ප‍්‍රභාකරන් දැනටමත් කොටුවෙලා</topic>
    <author>හමුදා ප‍්‍රකාශක ප‍්‍රංස පුවත් සේවයට කියයි</author>
    <content>ශ‍්‍රී ලංකාවට එරෙහි වීමේ වුවමනාවක් නෑ!අපි වැඩ කරන ජනතාව රැක ගත්තායුද මුක්ත කලාපයට ජනපතිගෙන් පණිවුඩයක්කෘත්‍යාධිකාරී සභාවේ දැඩි විරෝධය මැද රනිල් ගේ යෝජනා තුනම විසි වෙයිසාමාන්‍ය වැසියන් නොසිටියේ නම් ප‍්‍රභාකරන් දැනටමත් කොටුවෙලාකොටි කටෙන් ගැලවුණු දරුවන් 20,000කට පාසල් වරම්එල්.ටී.ටී.ඊ. ය දැන් නිකම්ම නිකම් මමියක් වෙලාඇල්ලේ හිමියන් ගෙන් වීදී දරුවන්ට පාසලක්වැලිසර ඤාණවිමලතිස්ස හිමි සමරුව 5 වැනිදා කොළඹදීහමුදා ප‍්‍රකාශක ප‍්‍රංස පුවත් සේවයට කියයිඑල්ටීටීඊ ත‍්‍රස්තවාදීන් රැඳී සිටින්නේ වර්ග කිලෝමීටර් දෙකක ප‍්‍රමාණයේ බිම් කඩක බවත් සාමාන්‍ය ජනතාවට මුවා වී නොසිටියේ නම් මේ අවස්ථාව වන විටත් රජයේ ආරක්ෂක හමුදා කොටි මර්දනය කරමින් ඉදිරියට ගොස් සිටින බව හමුදා ප‍්‍රකාශක උදය නානායක්කාර මහතා පැවසූ බව ප‍්‍රංස පුවත් සේවය සඳහන් කරයි.කොටි ත‍්‍රස්තවාදීන්ට ගොඩ බිමින් පැන යාමේ සියලු මාර්ග අසුරා ඇති අතර ස්ථාන ගත කර සිටින අපේ ආරක්ෂක හමුදා භටයන් ඕනෑම මොහොතක කොටි සිටින බිම් කඩට ඇතුළු වීමට සූදානම්ව සිටින බව හමුදා ප‍්‍රකාශක කියයි.මිනිස් පළිහක් ලෙස බලහත්කාරයෙන් රඳවාගෙන සිටින අසරණ දෙමළ වැසියන්ගේ ජීවිතවලට තර්ජනයක් වන නිසා මෙම බිම් තීරුවේ රැඳී සිටිතියි විශ්වාස කැරෙන කොටි නායක ප‍්‍රභාකරන් ඇතුලු ඔහුගේ ගෝල බාල කණ්ඩායමට දැඩි ප‍්‍රහාර එල්ල කිරීම මඳක් ප‍්‍රමාද කිරීමට සිදුවී ඇති බව හමුදා ප‍්‍රකාශක වරයා සඳහන් කරයි.මේ අතර කොටින්ගේ ග‍්‍රහණයේ රැඳී සිටින සාමාන්‍ය ජනතාවට හමුදා පාලන ප‍්‍රදේශයට එන්නැයි ඉල්ලන පති‍්‍රකා ගුවනින් විසුරුවා හැර ඇත.මේ අතර කොටින්ට මුහුදින් පළා යාමට වැට බඳින නාවික හමුදාව බෝට්ටු මගින් පළා යාමට තැත් කළ කොටි බෝට්ටු තුනකට ප‍්‍රහාර එල්ල කොට ත‍්‍රස්තවාදීන් 23 දෙනෙකු මරා දමා ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=aa0905036</link>
    <topic>කොටි කටෙන් ගැලවුණු දරුවන් 20,000කට පාසල් වරම්</topic>
    <author>සුභාෂිණී ජයරත්න</author>
    <content>ශ‍්‍රී ලංකාවට එරෙහි වීමේ වුවමනාවක් නෑ!අපි වැඩ කරන ජනතාව රැක ගත්තායුද මුක්ත කලාපයට ජනපතිගෙන් පණිවුඩයක්කෘත්‍යාධිකාරී සභාවේ දැඩි විරෝධය මැද රනිල් ගේ යෝජනා තුනම විසි වෙයිසාමාන්‍ය වැසියන් නොසිටියේ නම් ප‍්‍රභාකරන් දැනටමත් කොටුවෙලාකොටි කටෙන් ගැලවුණු දරුවන් 20,000කට පාසල් වරම්එල්.ටී.ටී.ඊ. ය දැන් නිකම්ම නිකම් මමියක් වෙලාඇල්ලේ හිමියන් ගෙන් වීදී දරුවන්ට පාසලක්වැලිසර ඤාණවිමලතිස්ස හිමි සමරුව 5 වැනිදා කොළඹදීසුභාෂිණී ජයරත්නයුදමුක්ත කලාපයේ සිට පැමිණි සිවිල් වැසියන්ගේ දරුවන්ගේ අධ්‍යාපන අවශ්‍යතා සැපයීමේ කඩිනම් වැඩ සටහන් රැසක් අධ්‍යාපන අමාත්‍යංශය මඟින් කි‍්‍රයාවට නඟා ඇතැයි අධ්‍යාපන අමාත්‍යංශයේ අතිරේක ලේකම් (සැලසුම්) එස්.යූ.විජේරත්න මහතා පවසයි.කෙටිකාලීනව හා දිගුකාලීනව මේ ව්‍යාපෘතීන් කි‍්‍රයාත්මක කිරීමට නියමිත අතර අනාථ වූ දරුවන්ගේ මානසික පසුබිම සැකසීම සඳහා වූ මනෝ සාමාජයීය වැඩසටහන හෙට (4) මැණික්ෆාම් හිදී කි‍්‍රයාවට නැංවේ.මේ මනෝ සාමාජයීය වැඩ සටහන මාසයක් කි‍්‍රයාත්මක වන අතර මේ සඳහා උපදේශනය සම්බන්ධ පළපුරුදු ගුරුවරු 200ක් 04 දා මැණික්ෆාම් බලා පිටත්වීමට නියමිතය.අධ්‍යාපන අමාත්‍යංශය පවසන පරිදි පාසල් යැවිය යුතු දරුවන් පිළිබඳ සංගණන කටයුතු මේ දිනවල සිදු කෙරෙන අතර දැනට මැණික්ෆාම් හි පදිංචි පිරිසෙන් 20,000ක පමණ පිරිසක් නැවත පාසල් යැවිය යුතු වයසේ පසුවූවන් බව හඳුනාගෙන ඇත.මේ වන විටත් මේ පිරිස නැවත පාසල් යැවීමේ කටයුතු හා ඔවුන්ට පෙළපොත් ආදිය ලබා දීමේ කටයුතු අධ්‍යාපන අමාත්‍යංශය මඟින් ආරම්භ කැර ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=aa090503_1</link>
    <topic>එල්.ටී.ටී.ඊ. ය දැන් නිකම්ම නිකම් මමියක් වෙලා</topic>
    <author/>
    <content>ශ‍්‍රී ලංකාවට එරෙහි වීමේ වුවමනාවක් නෑ!අපි වැඩ කරන ජනතාව රැක ගත්තායුද මුක්ත කලාපයට ජනපතිගෙන් පණිවුඩයක්කෘත්‍යාධිකාරී සභාවේ දැඩි විරෝධය මැද රනිල් ගේ යෝජනා තුනම විසි වෙයිසාමාන්‍ය වැසියන් නොසිටියේ නම් ප‍්‍රභාකරන් දැනටමත් කොටුවෙලාකොටි කටෙන් ගැලවුණු දරුවන් 20,000කට පාසල් වරම්එල්.ටී.ටී.ඊ. ය දැන් නිකම්ම නිකම් මමියක් වෙලාඇල්ලේ හිමියන් ගෙන් වීදී දරුවන්ට පාසලක්වැලිසර ඤාණවිමලතිස්ස හිමි සමරුව 5 වැනිදා කොළඹදීහින්දු පුවත්පත කියයිලෝකයේ දරුණුම ත‍්‍රස්තවාදී සංවිධානය යැයි ඇතැම් රටවල් මඟින් අනවශ්‍ය ප‍්‍රචාරයක් දෙනු ලැබූ එල්ටීටීඊයේ ඊලාම් සිහිනය මිථ්‍යාවක් බවට පත්ව එල්ටීටීඊය ඊජිප්තුවේ පිරමිඩයක ඇති මමියක තත්ත්වයට පත්ව තිබෙන බව ඉන්දියාවේ හින්දු පත‍්‍රය ඊයේ පළ කළ කතුවැකියේ සඳහන් වෙයි.ඇතැම් රටවල් සටන් විරාමයකට එළැඹෙන ලෙස ශ‍්‍රී ලංකා රජයට යෝජනා කරන අවදියේ ඇමෙරිකාව, බි‍්‍රතාන්‍යය, ඉන්දියාව ඇතුළු රටවල් 30 කට අධික සංඛ්‍යාවක් එල්ටීටීඊය තහනම් සංවිධානයක් ලෙස ප‍්‍රකාශයට පත් කැර තිබෙන බව සැලකිල්ලට ගත යුතු බව එම කතු වැකිය සඳහන් කරයි.බලහත්කාරයෙන් රඳවා ගෙන සිටින දෙමළ වැසියන් වහාම නිදහස් කරන ලෙස අන්තර්ජාතික මට්ටමින් එල්ටීටීඊයට බලපෑම් කළ යුතු බව සඳහන් කරන එම කතුවැකිය ආරක්ෂක කවුන්සිලය මෙන් ම වගකිව යුතු වෙනත් සංවිධාන ද එල්ටීටීඊය වහා අවි බිම තබා යටත් විය යුතු බවට කැර ඇති ප‍්‍රකාශය අනුව යමින් තවමත් සටන් මඟට පිවිස සිටින එල්ටීටීඊ ත‍්‍රස්තවාදීන්ට කළ යුත්තේ අවි අතහැර පුනරුත්ථාපනයට යොමුවීම බවත් දක්වයි.මේ සම්බන්ධයෙන් මහින්ද රාජපක්ෂ ජනාධිපතිතුමා දරන ස්ථාවරය පිළිබඳව මේ කතු වැකිය සිය එකඟත්වය පළ කරයි.</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=aa0905037</link>
    <topic>ඇල්ලේ හිමියන් ගෙන් වීදී දරුවන්ට පාසලක්</topic>
    <author/>
    <content>ශ‍්‍රී ලංකාවට එරෙහි වීමේ වුවමනාවක් නෑ!අපි වැඩ කරන ජනතාව රැක ගත්තායුද මුක්ත කලාපයට ජනපතිගෙන් පණිවුඩයක්කෘත්‍යාධිකාරී සභාවේ දැඩි විරෝධය මැද රනිල් ගේ යෝජනා තුනම විසි වෙයිසාමාන්‍ය වැසියන් නොසිටියේ නම් ප‍්‍රභාකරන් දැනටමත් කොටුවෙලාකොටි කටෙන් ගැලවුණු දරුවන් 20,000කට පාසල් වරම්එල්.ටී.ටී.ඊ. ය දැන් නිකම්ම නිකම් මමියක් වෙලාඇල්ලේ හිමියන් ගෙන් වීදී දරුවන්ට පාසලක්වැලිසර ඤාණවිමලතිස්ස හිමි සමරුව 5 වැනිදා කොළඹදීකොළඹ ධර්මායතනාධිපති ඇල්ලේ ගුණවංශ හිමියන් ගේ සංවිධායකත්වයෙන් අසරණ වීදි දරුවන්ට පාසලක් ආරම්භ කැරේ. මේ සඳහා දැනටමත් පළමුවැනි ශ්‍රේණිය සඳහා දරුවන් පනස් දෙනෙක් තෝරා ගෙන ඇති අතර ඔවුන් සඳහා ඇඳුම්, පැළඳුම් ද සකස් කොට ඇත.මෙය ආරම්භ කරන්නේ බොරැල්ල ගෝතමී පාරේ ප‍්‍රජා ශාලාවේය. ආරම්භයේදී පළවෙනි ශ්‍රේණිය සඳහා පංති ආරම්භ කැරෙන අතර ඉදිරි වසර වලදී අනෙකුත් පන්ති ද ආරම්භ කැරේ.එතෙක් වැඩිහිටි ළමයින් සඳහා වෘත්තිය පුහුණු පාඨමාලාවක් ආරම්භ කිරීම සඳහා සැලැසුම් කොට ඇත. මේ සඳහා බස්නාහිර පළාතේ පොලිසිය ද සහාය ලබා දෙන බව ඇල්ලේ ගුණවංශ හිමියෝ පැවසූහ.</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=aa0905038</link>
    <topic>වැලිසර ඤාණවිමලතිස්ස හිමි සමරුව 5 වැනිදා කොළඹදී</topic>
    <author/>
    <content>ශ‍්‍රී ලංකාවට එරෙහි වීමේ වුවමනාවක් නෑ!අපි වැඩ කරන ජනතාව රැක ගත්තායුද මුක්ත කලාපයට ජනපතිගෙන් පණිවුඩයක්කෘත්‍යාධිකාරී සභාවේ දැඩි විරෝධය මැද රනිල් ගේ යෝජනා තුනම විසි වෙයිසාමාන්‍ය වැසියන් නොසිටියේ නම් ප‍්‍රභාකරන් දැනටමත් කොටුවෙලාකොටි කටෙන් ගැලවුණු දරුවන් 20,000කට පාසල් වරම්එල්.ටී.ටී.ඊ. ය දැන් නිකම්ම නිකම් මමියක් වෙලාඇල්ලේ හිමියන් ගෙන් වීදී දරුවන්ට පාසලක්වැලිසර ඤාණවිමලතිස්ස හිමි සමරුව 5 වැනිදා කොළඹදීශ‍්‍රී ලංකා අමරපුර මහ නිකාය පිහිටුවා වදාළ වැලිතර ශ‍්‍රී ඤාණවිමලතිස්ස මහනාහිමියන් අපවත්වී වසර 175ක් පිරීම සැමරීමේ පුන්‍ය මහෝත්සවය ලබන අඟහරුවාදා (5) පස්වරු 2.45ට අග‍්‍රාමාත්‍ය රත්නසිරි වික‍්‍රමනායක මහතාගේ ප‍්‍රධානත්වයෙන් බණ්ඩාරනායක ජාත්‍යන්තර සම්මන්ත‍්‍රණශාලාවේදී පැවැත්වෙයි.අමරපුර සංඝ සභාවේ මහානායක දවුල්දෙන ඥානිස්සර නාහිමියන් විසින් පූජෝත්සවයට පැමිණෙන පිරිස පංචශීලයෙහි පිහිටුවන අතර පිළිගැනීමේ කතාව පවත්වන්නේ ජනමාධ්‍ය ඇමැති ලක්ෂ්මන් යාපා අබේවර්ධන මහතාය. මා හිමිපාණන්ගේ ගුණ සමරු මුද්දරය හා මුල් දින කවරය නිකුත් කිරීම ශ‍්‍රී ලංකා මුද්දර කාර්යාංශයේ මෙහෙයවීමෙන් සිදු කැරේ.අමරපුර නිකායේ ආරම්භය – ව්‍යාප්තිය හා ශාසනික සේවාව මැයෙන් රාජ්‍ය පරිපාලන, ස්වදේශ කටයුතු ඇමැති ආචාර්ය සරත් අමුණුගම මහතා විසින් මෙහිදී ගුණානුස්මරණ දේශනය පවත්වනු ලැබේ.අමරපුර මහා සංඝ සභාවේ ලේඛකාධිකාරි බ‍්‍රාහ්මණ වත්තේ සීවලී අනු නාහිමියන් අනුශාසනාවක් පවත්වන අතර මුලසුනේ දෙසුම කොටුගොඩ ධම්මාවාස නාහිමියන් පවත්වනු ඇත. ස්තුති කතාව පවත්වනුයේ වෙළෙඳ හා පාරිභෝගික කටයුතු ඇමැති බන්දුල ගුණවර්ධන මහතාය.</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=ab0905033</link>
    <topic>සර්.. කෝට්ටෙනුත් කටඋත්තරත් නෑනෙ?</topic>
    <author/>
    <content>ඉරිදා විග්‍රහය: සර්.. කෝට්ටෙනුත් කටඋත්තරත් නෑනෙ?ජහමනයාගේ කොලම: එයාට මේක නැතුවට මේක තියෙනවනෙපොලිටිකල් දෝංකාරය: “ඔබතුමා තමයි නියම ජයග‍්‍රාහකයා”මාධ්‍ය නඩය අසයිජනාධිපති මහින්ද රාජපක්ෂ මහතාට වැඩ අධික සතියක් නිමා විය. ඔහු අපෙ‍්‍ර්ල් 30 වැනිදා ඇඹිලිපිටියට යා යුතු විය. ඒ මාසයක් තිස්සේ පැවැති ‘වලව උදානය’ වැඩ සටහනේ අවසන් උත්සවයට සහභාගිවීම සඳහාය. චන්ද්‍රිකා වැව ඉදිකොට වසර පනහක් සපිරීම සහ එයට දායක වූ ඩී.ඒ.රාජපක්ෂ ශ‍්‍රීමතාණන්ගේ 104 වැනි ජනම දිනය සැමරීම ද එදිනට නියමව තිබුණි.ජනාධිපතිතුමා හදිසියේම අපෙ‍්‍ර්ල් 29 වැනිදා උදේ ඇඹිලිපිටියට ගියේ උත්සවයට එක් දිනක් තිබියදීය. එයට හේතු කීපයක් තිබුණා විය හැකිය. ගමෙන් ආ ගමේ නායකයකු වන මහින්ද රාජපක්ෂ මහතා ගමේ පැය කීපයක් හෝ ගත කරන්නට කැමැතිය. ඒ නිසා 29 දා රැය ඔහු පහන් කළේ ඇඹිලිපිටියේදීය. ඊටපසු දින ඇඹිලිපිටියේ උත්සවයට සහභාගි වූ ඒ මහතා එදාම හම්බන්තොට වරාය නිරීක්ෂණය කිරීමේ චාරිකාවක නියැලුණේය.මේ දිනවල මහින්ද රාජපක්ෂ මහතාට එතෙර නෑයින්ගෙන් අඩුවක් නැත. ප‍්‍රභාකරන් කිලෝමීටර් තුනකට කොටුවී හිරවී සිටියදී විදේශ රටවල්වල විශේෂ අවධානය යොමුවී ඇත්තේ ප‍්‍රභාකරන්ගේ දුක් සැප බැලීම ගැනය. ප‍්‍රභාකරන්ගේ සෞඛ්‍ය තත්ත්වය ගැන සොයා බලන්නට ඔවුන් ඉල්ලා සිටින්නේ සටන් විරාමය නමැති එන්නත අවශ්‍ය බවයි.බි‍්‍රතාන්‍යයේ විදේශ ලේකම් ඩේවිඩ් මිලිබෑන්ඩ් සහ ප‍්‍රංශ විදේශ ඇමැති බර්නාඩ් කුෂ්නර් ශ‍්‍රී ලංකාවට ආවේ සටන් විරාමයක් ඉල්ලන්නටය. ඔවුන් දෙදෙනාම ආවේ එකටය. ජනාධිපතිතුමා ඔවුන් පිළිගන්නට කොළඹ අරලිය ගහ මන්දිරයේදී හෝ ජනාධිපති මන්දිරයේ සිටියේ නැත. ඔහු සිටියේ ඇඹිලිපිටියේය. සුවිසල් මන්දිරවල ජීවත්වන සුවිශේෂ වූ හෝටල් කාමරවලට හිරවී සාකච්ඡා කරන මිලිබෑන්ඩ් මහතාත් කුෂ්නර් මහතාත් සුන්දර පරිසරයකට ගෙන යාමට අපේ ජනාධිපතිතුමා සිතුවා විය හැකිය. ඒ නිසාදෝ මිලිබෑන්ඩ් මහතාටත් කුෂ්නර් මහතාටත් කලබලකාරී අගනුවර වෙනුවට නිහඬ පරිසරයක පිහිටි ඇඹිලිපිටියට යාමට සිදුවිය.ජනාධිපති හමුවන්නට ගිය එම ලොක්කන් දෙපළට චන්ද්‍රිකා වැව එක් පසෙකින් ද සූරියකන්ද තවත් පසෙකින් ද පෙනෙන්නට ඇත. ජනාධිපතිතුමා එම දෙපළ සාදරයෙන් පිළිගත්තේය. සුදු මහත්වරුන් දෙදෙනාට තේරෙන භාෂාවෙන් වත්මන් තත්ත්වය කියා ඇත්තේ ප‍්‍රභාකරන්ට තේරෙන භාෂාවෙන් කතා කළ පරිද්දෙනි.අපි ගුවන් ප‍්‍රහාර එල්ල කළේ බෝම්බ දැම්මේ එල්.ටී.ටී.ඊ. සංවිධානයටයි. අපට අවශ්‍ය අපේ දෙමළ ජනතාව මුදාගන්නයි. දැනට අපි එක්ලක්ෂ අසූපන්දාහක් දෙමළ ජනතාව ප‍්‍රභාකරන්ගේ් උගුලෙන් බේරා ගත්තා. ඉතිරි ටිකත් නිදහස් කරගන්නවා”රාජපක්ෂ මහතා සුදු දෙන්නාට විස්තර කළේය. ජනාධිපතිතුමා තවත් ඇනුම් පදයක් නොව ඇත්තක් සිහිපත් කර දුන්නේය.”අපි බෝම්බ දැම්මේ ඇෆ්ගනිස්ථානයට නෙවෙයි. ගාසා තීරයට නෙවෙයි. මේක අපේ ප‍්‍රශ්නයක්. මේක අපට විසඳ්‍රගන්න ඕන” ජනාධිපතිතුමා අවධාරණය කළේය.මිලිබෑන්ඩ් මහතාත්, කුෂ්නර් මහතාත් යන්නට ගියහ. ජනාධිපතිතුමා ඊට පසු දින ඇඹිලිපිටිය ජන හමුවේදී ඉතිරි ටිකත් ජනතාවට කීවේය. ප‍්‍රභාකරන් සිය ගණනින් මිනිසුන් මරද්දී ශ‍්‍රී ලංකාවේ විදේශ ඇමැති ඇතුළු දේශපාලන නායකයන් මහ මඟ මරා දමද්දී අද දඟලන එක සුදු මහතකු වත් ප‍්‍රභාකරන්ට ඇඟිල්ල දික් කළේ නැත. ප‍්‍රභාකරන්ගේ අහිංසක ජනතාව බේරා ගැනීමට සැලසුම් හැදුවේ නැත. කළ එකම දේ හෙළා දකිමින් ප‍්‍රකාශයක් නිකුත් කිරීම පමණි. ප‍්‍රභාකරන් හෙළා දකින ප‍්‍රකාශය තුට්ටුවකට ගණන් ගත්තේ නැත. ඝාතනය ද නතර කළේ නැත.මහින්ද රාජපක්ෂ මහතා අද සමස්ත ලෝකයටම පාඩම් කියා දෙන ආදර්ශමත් නායකයකු බවට පත්වී තිබේ. විදේශ නායකයන් ශ‍්‍රී ලංකාවට එන්නෙත් දුරකථනයෙන් කතා කරන්නෙත් එම පාඩම යළි යළිත් පැහැදිලි කරගන්නටය. ප‍්‍රභාකරන්ට තේරෙන භාෂාවෙන් පිළිතුරු දුන් එකම නායකයා ද මහින්ද රාජපක්ෂයි. අපේ රටේ ප‍්‍රශ්නය ගැන අපටත් වඩා කැක්කුමක් වේදනාවක් ඇත්තේ විදේශ රටවල සිටින ඇත්තන්ටය. ඔවුන්ට අවශ්‍ය වන්නේ වෙනත් කිසිවක් නොව දහස් ගණනක් වූ අහිංසක මිනිසුන්, රටට අවශ්‍ය දේශපාලනඥයන් ප‍්‍රභාකරන්ගේ ජාතියට අයත් දෙමළ නායකයන් මරා දැමූ ප‍්‍රභාකරන් නම් වූ මිනීමරුවා නිදහස් කර ගන්නටය. මේ විදේශ නායකයන් දඟලන දැඟලිල්ල නතර කරන්නට හැකිවූ නායකයා ද මහින්ද රාජපක්ෂයි.ඔහුට ඒ සඳහා හොඳ ප‍්‍රසන්න සිනාවක් තිබේ. කාටත් වටහාදීමට කරුණු තිබේ. ජීවමාන උදාහරණ තිබේ. ඒ නිසා පොලු කෙලින් කරගෙන මෙරටට එන ලොක්කෝ පොලු පහත් කර ගෙන ආපසු යන්නේ “අපි ආවේ සටන් විරාම ඉල්ලන්නට නොවේ” යයි පාපොච්චාරණය කරමිනි.මහින්ද රාජපක්ෂ මහතාගේ වැඩ පිළිවෙළ ගැන අපේ කට්ටියකටත් අමුතු රුදාවක් හටගෙන තිබේ. ඉන් එක් අයකු නම් ඡන්ද දිනන්නට බැරි ජනතාවගෙන් ප‍්‍රතික්ෂේප වූ රනිල් වික‍්‍රමසිංහ මහතාය. මුලතිව් කැලයේ මදුරුවන් තලමින් සිටි ප‍්‍රභාකරන්ට පණදුන්නේ එක්සත් ජාතික පක්ෂයේම ඇත්තන්ය. රණසිංහ පෙ‍්‍ර්මදාස අවි, මුදල්, පැජරෝ, සිමෙන්ති ආදිය ලබාදී බංකර් තනාගෙන රට දෙකඩ කරන්නට උදව් කළේය. රනිල් වික‍්‍රමසිංහ මහතා ඊටත් එහාට යමින් දේශද්‍රෝහී සටන් විරාම ගිවිසුම කාටත් හොරා අස්සන් කළේය.සටන් විරාම ගිවිසුම කාලයේ ප‍්‍රභාකරන් පෝෂණය වූ හැටි මේ වනවිට අපේ රණවිරුවන් ලෝකයටම ප‍්‍රදර්ශනය කර ඇත. ආයුධ නිෂ්පාදනය කරන අවි පැක්ටේරියකවත් ඒ තරමේ අවි තිබුණේ නැත. අවි ගෙනාවේ වරාය හරහාය. ඒවා උතුරට ගෙන ගියේ කිසිවකුගේ සෙවිල්ලක් බැලිල්ලක් නැතිවය. ප‍්‍රභාකරන්ට අවි උතුරට ගෙනයන්නට එදා වරාය ඇමැතිගෙන් හා ආරක්ෂක ඇමැතිගෙන් පූර්ණ අනුග‍්‍රහය ලැබුණේය. එම ආයුධ තොගය දකින ඕනෑම කෙනෙකුට එක් නිගමනයකට එළැඹිය හැකිය. වැරදිලාවත් රනිල් වික‍්‍රමසිංහ මහතා බලයේ සිටියා නම් ශ‍්‍රී ලංකාව පමණක් නොව දකුණු ආසියාවම ප‍්‍රභාකරන්ගේ අණසක යටතේ පවතිනු ඇත.බස්නාහිරින් ප‍්‍රතික්ෂේප කළ රනිල් වික‍්‍රමසිංහ මහතා දැන් කියන්නේ ශ‍්‍රී ලංකාවේ අර්බුදයට අන්තර්ජාතික මැදිහත්වීම් නොවිය යුතු බවයි. එය අප විසින්ම විසඳ්‍ර ගත යුතු බවයි.එරික් සෝල්හයිම් මස්සිනා සමග එක්වීම අන්තර්ජාතික මැදිහත්වීමක් නොවේදැයි රනිල් වික‍්‍රමසිංහ මහතාට කට ඇර කියන්නට බැරිය. ත‍්‍රස්තවාදයේ වර්ධනයට හා පෝෂණයට මුල් වූ සටන් විරාම ගිවිසුම ප‍්‍රභාකරන් ගේ වාසියටම අත්සන් කළ සෝල්හයිම් මස්සිනා අන්තර්ජාතික චරිතයක් නොවේදැයි වික‍්‍රමසිංහ මහතාට කිව නොහැකිය.ඊළඟට ඔහු දේශපාලන විසඳුමක් අවශ්‍ය බව ද කියයි. සර්ව පාක්ෂික සමුළුවක් කැඳවා දේශපාලන විසඳුමක් සෙවීම දැන් අවසාන අදියරේ ඇති බව වික‍්‍රමසිංහ මහතා නොදන්නවා නොවේ. එම සමුළුවට දින කීපයක් සහභාගී වූ වික‍්‍රමසිංහ මහතා දැන් එයින් ඉවත් වී ඇත. ඒ නිසා දැන් යළිත් දේශපාලන විසඳුමක් ගැන වික‍්‍රමසිංහ මහතා කතා කරන්නේ කටින් ද නැතිනම් වෙනත් තැනකින්දැයි අසන්නට අපට සිදුවෙයි.කලකට පසු මංගල සමරවීර ද කට ඇර තිබේ. මහින්ද රාජපක්ෂ මහතා ගණන්කාරයකු ලෙස හැසිරෙන බව ඔහු කියයි. මහින්ද රාජපක්‍ෂ මහතා ගණන්කාරයකු නොවන්නට දැන් හැම එකාම ඔලුවට අත හෝදා යනු ඇත. කොන්ද කෙළින් තබා ගෙන ප‍්‍රශ්නයට මුහුණ නොදුන්නා නම් අද අන්තර්ජාතික ගණන්කාරයන් රජවනු ඒකාන්තය. ත‍්‍රස්තවාදය මර්දනය කරන්නට දොළොස් මහේ පහන දැල්වූ මංගල දැන් ඉතින් ඉඳහිට කෙඳිරි ගාන්නේ එතෙරට ගොස් දියත් කළ මහින්ද විරෝධි සටන නිකම්ම නිකම් පුස්සක් බවට පත්වූ නිසාය.මහින්ද රාජපක්ෂ මහතා සියලු කෙනහිලිකම් කුඩු කේඩුකම්, කුහකකම් අබිබවමින් අන්තර්ජාතික අවධානය හා කීර්තිය දිනා ගැනීමට සමත්වී සිටී. ඔහු ගත් කි‍්‍රයා මාර්ගය ලෝකයට අනුමත කරන්නට සිදුවී ඇත්තේ වසර තිහක් රට විනාශ කළ මිනීමරුවා කොටුකර සිටින බැවිනි. ලෝකය දිනා ගත් මහින්ද රාජපක්ෂ ගේ කීර්ති නාමය කෙලසීමේ අරමුණින් රනිල් වික‍්‍රමසිංහ ගේ මාධ්‍ය නඩය දැන් ලෝකයට යැවීම සඳහා මඩ ලිපියක් සකස් කරන බවද පෙනේ.”අපේ නායක – එජාප නායක” යනුවෙන් දැවැන්ත පෝස්ටර් ව්‍යාපාරයක් තුළින් කෘතහස්ත පුම්බන්නට මාධ්‍ය නඩය පසුගිය කාලයේ කි‍්‍රයා කළත් බස්නාහිර මැතිවරණයෙන් හුළං බැස්සේ මාධ්‍ය නඩයට ද ඇඩ‍්‍රස් නැති වෙන්නටය.මැතිවරණය ගැන වික‍්‍රමසිංහ මහතා විග‍්‍රහ කරන්නේ නැත. තිස්ස අත්තනායක මහතා ද කියන්නේ ඒක මහා ලොකු ජයක් නොවන බවයි. ඒක මහා ලොකු ජයක් නොවේ නම් එජාපයේ පරාජය මහා ලොකු එකක් විය යුතුය. එක්සත් ජනතා නිදහස් සන්ධානය ලැබූ අති විශිෂ්ට ජයග‍්‍රහණය හෑල්ලු කරන්නට සංඛ්‍යා ;ල්ඛන විජ්ාවක් ඉදිරිපත් කරන්නේ ඕනෑම කෙනෙකුට යුද්ධ කරන්නට පුළුවන් යැයි කියූ ලක්‍ෂ්මන් කිරි ඇල්ලයි. ඔහු කියන්නේ ලියාපදිංචි ඡන්ද සංඛ්‍යාවෙන් සන්ධානයට ලැබී ඇත්තේ සියයට 39.4 ක් පමණක් බවය. ඒ අනුව සියයට 60 ක් සන්ධානයට විරුද්ධය.කිරිඇල්ලගේ තර්කය හරි නම් එක්සත් ජාතික පක්ෂයට ලියාපදිංචි ඡන්ද සංඛ්‍යාවෙන් ලැබී ඇත්තේ සියයට 18.01 ක් පමණි. ඒ අනුව එජාපයට සියයට 81 ක් විරුද්ධය. එමෙන්ම එජාපයේ එකම අපේක්ෂකයකුටවත් මනාප ඡන්ද ලක්ෂය ඉක්මවන්නට බැරි විය. රෝසි සේනානායක ගත්තේ ද 80,000 ක් පමණි. කොළඹ ජයග‍්‍රහණය ගැන උදම් අනන අයට කිව යුත්තේ ද මැද කොළඹ ප‍්‍රතිඵලය දෙස අවධානය යොමු කරන ලෙසයි. 1994 දී පළාත් සභා මැතිවරණයේදී එජාපය ඡන්ද 85,000 ක් ගත්තේය. එය 2004 දී 55,000 දක්වා අඩුවිය. 2009 දී එය 45,000 කි.එක්සත් ජාතික පක්ෂයේ ජාතික සංවිධායක වෙබ් අඩවියකට කියා ඇත්තේ එජාපය පල්ලම් බැස ඇති බවයි. මේ ගැන එස්.බී. කෘතහස්තට බැණ වැදී ඇත. එස්.බී. ඉන්පසුව ප‍්‍රකාශ කර ඇත්තේ එවැනි ප‍්‍රකාශයක් තමා නොකළ බවයි. දැන් වික‍්‍රමසිංහ මහතාට මැතිවරණ යනු භීතිකාවකි. ඊළඟට ජනාධිපතිවරණය ආවොත් වැඩේ කෙළවන බව දන්නා ඔහු සීතලෙන් නොව බියෙන් වෙවුලන්නට පටන් ගෙන ඇත. විවිධ භූත ප‍්‍රකාශ කරන්නේ ඒ නිසාය.කෙසේ වෙතත් ඉදිරි පරාජයවලින් ගැලවීමට වික‍්‍රමසිංහ මහතා දැන් විවිධ උප්පරවැට්ටි යොදමින් සිටී. අන්තර්ජාතික මුල්‍ය අරමුදලට ඔහු රහසින් කතා කළේ එක් උප්පරවැට්ටියක් කි‍්‍රයාත්මක කිරීමටය. අන්තර්ජාතික මුල්‍ය අරමුදලට ඔහු කියා ඇත්තේ ණය මුදල් අනුමත කරන්නට ප‍්‍රථම මැතිවරණ පැවැත්වීමේ කොන්දේසි පනවන ලෙසය. මහා මැතිවරණයට පෙර ජනාධිපතිවරණය පවත්වන්නේ නම් එම මුදල නොදෙන ලෙස වික‍්‍රමසිංහ මහතා රහසේ කියා ඇත. මීට පෙරද රනිල් වික‍්‍රමසිංහ මෙවැනිම ජාතිෙද්‍රා්හී වැඩවලට හවුල් විය. කෙසේ හෝ ඔහුගේ ඉල්ලීම අන්තර්ජාතික මුල්‍ය අරමුදල ප‍්‍රතික්ෂේප කර ඇත.මේ අතර තවත් දේශපාලන සිවලකු ගැන අසන්නට ලැබෙයි. මොහු පදිංචි වී සිටින්නේ බම්බලපිටියටත් කොල්ලුපිටියටත් ආසන්නයේය. ඔහු වෘත්තියෙන් කරන්නේ මාධ්‍යවේදින්ට කෑම බීම දී දේශපාලන රහස් ලබා ගෙන ඒවා තානාපති කාර්යාල වලට විකිණීම සහ කැසිනෝ කී‍්‍රඩා කිරීමය. ඔහු දැන් රජයට විරුද්ධව දේශපාලන කුමන්ත‍්‍රණයක නිරත වී සිටී. ඉතාම මෑතකදී එජාපයට එක්වී පළාත් සභාවට තේරී පත්වූ මේ පුද්ගලයාගේ නිවසට යන එන දේශපාලන කෙරුම්කාරයන් බෝතල් පත්තරකාරයන් හා බත් ගොට්ටන් ගැන සියලු විස්තර ද ඔවුන්ගේ කි‍්‍රයාකාරකම් ද ඉතා ඉක්මනින් හෙළි කිරීමට මාණික්‍ය සූදානමින් සිටී.රනිල්ට ජ්‍යෙතිෂයෙන් රජකම දෙන්නට කටයුතු කරන බොරු සාස්තරකාරයා රනිල්ට තවත් ලණුවක් දී තිබේ. එනම් ලබන ජූලි මාසයේදී මහ මැතිවරණය එන බවත් එයින් රනිල් රජ වන බවත් ය. එමෙන්ම මහින්ද රාජපක්ෂ ගේ යුද ජයග‍්‍රහණ ගැන ලෝකයා දැන ගැනීම වැළැක්වීමට පියවර ගන්නා ලෙස ද සාස්තරකරු කියා තිබේ. ඒ අනුව සිය විදෙස් මිතුරන් ලවා රට ගිනි තැබීමට සූදානම් වෙමින් සිටී.මේ අතර එජාපයේ කැරලිකාර කණ්ඩායම පසුගිය දිනෙක රැස්විය. එහිදී ඔවුහු තීරණයක් ගත්හ. ඉදිරියේදී ජනාධිපතිවරණයක් ආවොත් රනිල් වික‍්‍රමසිංහ එයට ඉදිරිපත් වුවහොත් ජනාධිපති මහින්ද රාජපක්ෂට සහාය දීමටය. කරූ ජයසූරිය මහතා ඉදිරිපත් වන්නේ නම් එජාපයට සහාය දීමට ඔවුහු සූදානමින් සිටිති.රනිල්ට ලණු දෙන කලවැදි චින්තක, පඩි උපුල්, මඩ ජයතුංග, රාජිත ජයවර්ධන සහ මලික් නන්නත්තාර කිරීමට ද කැරලි කණ්ඩායම සූදානම් වෙයි. රනිල් ඡන්දයට එන්නේ නම් ගම්වලට ගොස් ඔහුට එරෙහිව කි‍්‍රයා කිරීමට ද සූදානම්ය.එදාවේල විග‍්‍රහය ලියන උපුල් ජෝසප් පසුගිය කාලයේ දිගටම කීවේ බස්නාහිර පළාත් සභා ඡන්දයෙන් මහින්ද රාජපක්ෂ පරාජයට පත්වන බවයි. බස්නාහිර භීෂණය නිර්මාණය කොට පවුසි පරාජය කරන්නට දඟලන බවයි. මහින්ද යුද්ධයෙන් ඉල්ලන් කන බවයි. උතුරේ යුද්ධයට වඩා ආර්ථික යුද්ධය බරපතළ බවයි. මේ සියල්ල කළේ රනිල් ගේ සහ මඩ ජයතුංග ගේ උපදෙස් පිටයි. එහෙත් මැද කොළඹ භීෂණයෙන් පවුසි ජය ගත්තේය. ඡන්ද ප‍්‍රතිඵල අනුව ඉල්ලන් කෑවේ මහින්ද නොව පඩි උපුල්, චින්තක සහ රනිල් ය. උපුල් ජෝසප්ගේ එදා වේල විග‍්‍රහය බස්නාහිර ජනතාව අදෝ වාතයක් තරම් වත් ගණන් ගත්තේ නැත. ටොන් පච මවා ලියන එදාවේල විග‍්‍රහය ගණන් නොගත් බස්නාහිර ජනතාව මහින්ද ජයග‍්‍රහණය කරවීය. බොරුවට නොරැවටුනහ. පඩි උපුල්ට මල පැන ඇත. මේ යකාගේ එදා වේල විග‍්‍රහය දැන් යූ.ඇන්.පී. කාරයන්ට ද තිත්ත වී ඇත. ‘ලංකාදීප’ පත‍්‍රය ද විනාශ කරමින් සිටී.බස්නාහිර පළාත් සභා ඡන්දයෙන් කෝට්ටේ පරාජයට පත්විය. රවී කරුණානායකගෙන් සේවයක් නොවූ බව චින්තක, උපුල් සහ සමන් අතාවුද බර බරයක් දමා ඇත.”සර් රවීට ගේමක් දෙනවා නම් හොඳම අවස්ථාව තමයි මේ” චින්තක කෘතහස්තට කීවේය.</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=ab0905034</link>
    <topic>එයාට මේක නැතුවට මේක තියෙනවනෙ</topic>
    <author/>
    <content>ඉරිදා විග්‍රහය: සර්.. කෝට්ටෙනුත් කටඋත්තරත් නෑනෙ?ජහමනයාගේ කොලම: එයාට මේක නැතුවට මේක තියෙනවනෙපොලිටිකල් දෝංකාරය: “ඔබතුමා තමයි නියම ජයග‍්‍රාහකයා”බස්නාහිර පළාත් සභා මැතිවරණයේ ප‍්‍රතිඵල ගැන බොහෝ මත පල කරති. මේ දිනවල උගත් සහ නූගත්, මෝඩ සහ බුද්ධිමත්, පිස්සු සහ සාමාන්‍ය කාගේත් පාහේ කතා බහ ඒ ගැනය.මහජනයා මෙන් ම ජහමනයා ද ඡන්ද ප‍්‍රතිඵල ගැන දැක්වූයේ ලොකු උනන්දුවකි.මහජනයා කීවේය.ජහමනයා ද නොතේරෙන දේවල් කතා කරන්නට පටන් ගත්තේ ඒ විදියට ය.”ඉතින් එහෙම උගත් යූ ඇන් පී මහත්තුරුත් පැරදෙනවද ඇත්තට...””ඒක නේන්නං... හිතාගන්ඩ වත් බෑ ශිරාල් ලක්තිලක මහත්තය වගේ උගත් ම උගත් කෙනෙක් පැරදිලා... ඒ කියන්නෙ 15 වැනියටත් පල්ලෙහාට ගිහිල්ලා... රෝසි නෝනා වගේ කෙනෙක් ටොප් එකට ආපු එක නම් හිතාගන්ඩත් බෑ..””එක්කො යූ ඇන් පී එකේ ඉඳල තියෙන්නෙ පල් මෝඩයො... නැත්නම් ඔච්චර බුද්ධිමත් කෙනකුට මනාප නොදී ඉන්නවද? ශිරාල් මහත්තය විබාග නම් කීයක් පාස් කරන්ඩ ඇද්ද? ෂිහ් වස වැරැද්දක් වෙලා තියෙන්නෙ...””එහෙම නම් ගිහිල්ල දයාසිරි මහත්තයගෙන් අහමුද මොකද වෙලා තියෙන්නෙ කියල?””එහෙම වෙන එකක් නෑ... දේශපාලනේ ගැන කතා කරන්ඩ ඒ මහත්තය කැමැතියි”මහජනයා කමිසය යට කර ගත්තේය.දෙන්නාම දයාසිරි මහත්තයා හොයාගෙන යනවාය.ගිහින් බැලින්නම් ඒ මහත්තයා කොණ්ඩයේ රැලි සකස් කරනවාය.මහජනයා දුටු ගමන් ම දයාසිරි මහත්තයා ඇසුවේය.”ඡන්දෙට ඉස්සෙල්ලනෙ.. හරි සෙනග... පැරදුනාට පස්සෙ උන් කොහෙ ගිහිල්ල ද නෑ.. කතාවකට ආරාධනා කරන්ඩද ආවෙ... ඩයරිය බලනකල් මොකුත් කියන්ඩ බෑ...””දන්නැද්ද අයිසෙ... අපේ දැන් පොරවල් නෑනෙ... පොරක් වෙන එක සිම්පල් ප්ලෑන් එකක්... යූ.ඇන්.පී. එකේ...”ජහමනයා කෙළින් කතාව පටන් ගත්තේ ය.”අපි ආවෙ... මොකද මේ ශිරාල් මහත්තයා වාගෙ මහා උගතෙකුට වුණේ මොකද කියල අහන්ඩ... ඔච්චර උගතෙකුට කොළඹ දිස්ති‍්‍රක්කයේ මන්තී‍්‍ර කෙනෙක් වෙන්ඩ බැරි වුණානෙ... අපි හිතුවෙ කතා කරපු හැටියට එකට එයි කියල”දයාසිරි මහත්තයා මාර හිනාවක් දැම්මේය.”එතකොට රෝසි නෝනා එකට ආවෙ?”ඒ උත්තරයෙන් ජහමනයා අල්ප දයන්නක් සේ ඇදවී ගිය අතර මහජනයා ට යන්නක් සේ වක් වී ගියේය.</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=ab0905035</link>
    <topic>පොලිටිකල් දෝංකාරය: “ඔබතුමා තමයි නියම ජයග‍්‍රාහකයා”</topic>
    <author>චන්දන බණ්ඩාර</author>
    <content>ඉරිදා විග්‍රහය: සර්.. කෝට්ටෙනුත් කටඋත්තරත් නෑනෙ?ජහමනයාගේ කොලම: එයාට මේක නැතුවට මේක තියෙනවනෙපොලිටිකල් දෝංකාරය: “ඔබතුමා තමයි නියම ජයග‍්‍රාහකයා”ජනපති, ගම්මන්පිලට කියයිපසුගිය සතියේ පැවැති බස්නාහිර පළාත් සභා මැතිවරණයෙන් පසුව මෙරට දේශපාලන වේදිකාව තව තවත් උණුසුම් වීය. විශේෂයෙන් ම විදේශිය රාජ්‍ය තාන්ති‍්‍රකයන් කීප දෙනකු මෙරටට පැමිණීම එයට හේතු විය. ඒ සමගම රජය නිවේදනය කළේ ශී‍්‍ර ලංකා රජය සංග‍්‍රාමික මෙහෙයුම් නවතා දැමීමට තීරණය කළ බවය. රජයේ එම ප‍්‍රකාශයත් සමගම ජවිපෙ සහ එජාපය නියම තතු නොදැන අඳුරේ අතපත ගාන්නට පටන් ගත්තේය.කොටි සංවිධානය කිලෝමීටර් පහක පමණ කුඩා බිම් ප‍්‍රදේශයකට සීමා වී සිටීම නිසා බර අවි හෝ ගුවන් ප‍්‍රහාර සිදු කිරීම කොටි ග‍්‍රහණයේ සිටින අහිංසක ජනතාවට හිරිහැරයක් විය හැකි බැවින් හමුදාවෝ බර අවි ප‍්‍රහාර සහ ගුවන් ප‍්‍රහාර නවතා දැමීමට තීරණය කළහ.අපේ හමුදාවවිනය ගරුක හමුදාවක්මෙවැනි පසුබිමක් තිබියදී ගිය සතියේ බි‍්‍රතාන්‍ය විදේශ ලේකම් ඩේවිඩ් බිලිබෑන් සහ ප‍්‍රංසයේ විදේශ ඇමැති බර්නාඩ් කුෂ්නර් ලංකාවට පැමිණියහ. ජනාධිපතිතුමා එම රාජ්‍ය තාන්ති‍්‍රකයන් දෙපළ හමුවූයේ කොළඹදී නොව ඇඹිලිපිටියේදීය.“ත‍්‍රස්තවාදීන් ප‍්‍රාණ ඇප කරුවන් ලෙස රඳවා ගෙන සිටින අහිංසක දෙමළ ජනතාව මුදා ගැනීමේ වැඩපිළිවෙළ තවදුරටත් සිදු කරනවා. කිසිම සිවිල් වැසියකුට හානි වීමට ඉඩ තබන්නේ නැහැ.” ජනාධිපතිතුමා බි‍්‍රතාන්‍ය විදේශ ලේකම් ඩේවිඩ් බිලිබෑන් හමුවූ අවස්ථාවේ කියා සිටියේය.“අපේ හමුදාව විනය ගරුක හමුදාවක්. ඒ නිසා අහිංසක දෙමළ වැසියන්ට කිසිදු හානියකින් තොරව ඔවුන් මුදා ගන්නා බව විශ්වාසයි.” ජනාධිපතිතුමා බි‍්‍රතාන්‍ය විදේශ ලේකම්වරයාට පෙන්වා දුන්නේය. “ඒ විතරක් නෙවෙයි දෙමළ ජනතාව වෙනුවෙන් පෙනී සිටින බව කියන කොටි සංවිධානය අවුරුදු තිහකට ආසන්න කාලයක් උතුරේ කිසිදු සංවර්ධන කටයුත්තක් සිදුකර තිබුණේ නැහැ.” ජනාධිපතිතුමා බි‍්‍රතාන්‍ය විදේශ ලේකම්වරයාට පැහැදිලි කළේ කොටි සංවිධානයේ නියම තත්ත්වයයි.ගිය සතියේදී ජනාධිපතිතුමා බි‍්‍රතාන්‍ය විදේශ ලේකම්වරයාට අවධාරණය කළේ ශී‍්‍ර ලංකා රජය උතුරේ සංවර්ධන කටයුතු සඳහා ප‍්‍රමුඛත්වය ලබා දෙන බවය. ඒ නිසා ඒ සඳහා අවශ්‍ය සහාය ලබා දෙන ලෙස ද ජනාධිපතිතුමා අන්තර්ජාතික ප‍්‍රජාවෙන් ඉල්ලා සිටියේය.ජනාධිපතිතුමා ප‍්‍රංස විදේශ ඇමැති බර්නාඩ් කුෂ්නර් මහතා ද හමුවිය. එම හමුවීමේදී ප‍්‍රංස විදේශ ඇමැතිවරයා ශී‍්‍ර ලංකා රජයට ප‍්‍රශංසාව පල කරමින් කථා කළේය.ශී‍්‍ර ලංකා රජය ත‍්‍රස්තවාදීන්ගෙන් සිවිල් ජනතාව මුදා ගැනීමට ගෙන යන වැඩසටහනට ප‍්‍රශංසාව පළ කරනවා. මුදාගත් ප‍්‍රදේශවල ජනතාවගේ සුබසාධනයට සහාය ලබා දීමට අපේ රජය කටයුතු කරනවා.” ප‍්‍රංශ විදේශ ඇමැතිවරයා ජනාධිපතිතුමාට කියා සිටියේය.ජනාධිපතිතුමා බි‍්‍රතාන්‍ය විදේශ ලේකම්වරයා සහ ප‍්‍රංශ විදේශ ඇමැතිවරයා අතර හමුවට විදේශ ඇමැති රෝහිත බොගොල්ලාගම, ජනාධිපති ලේකම් ලලිත් වීරතුංග, විදේශ අමාත්‍යාංශ ලේකම් ආචාර්ය පාලිත කොහොන ඇතුළු පිරිසක් ද එක්ව සිටියහ.‘වලවේ උරුමය’ ජාතික උත්සවය කෙරෙහි ද ගිය සතියේ බොහෝ දෙනාගේ අවධානය යොමු වී තිබිණි. “දැන් ලංකාවට එන බොහෝ අය සටන් විරාමයකට ගොස් සටන් නතර කරන්නැයි අපට කියනවා. අපි සටන් විරාමයකට ගිහිං නැහැ. දැන් සටන් විරාමයකට යන්න වෙලාවකුත් නැහැ.” ජනාධිපතිතුමා ‘වලවේ උරුමය’ වැඩසටහනේ අවසන් උත්සවයේදී කීවේය.චන්ද්‍රිකා වැව ඉදිකොට වසර 50 ක් පිරීම සහ ඒ සඳහා පුරෝගාමී වූ ඩී.ඒ. රාජපක්ෂ ශී‍්‍රමතාණන්ගේ 104 වන ජන්ම දිනය නිමිත්තෙන් ‘වලවේ උරුමය’ වැඩසටහන සංවිධානය කර තිබිණි.සටන් විරාමයකට යන්නවෙලාවකුත් නැහැ“කොටි සංවිධානයට වෙඩි නොවදින කබා සහ අවි ආයුධ දුන් නායකයන් අන්තිමේදී කොටි සංවිධානය අතින්ම මරණයට පත්වුණා. ලෝකයේ කිසි රටක ත‍්‍රස්තවාදයක් ශක්තිමත් කිරීමට කිසිවකු කි‍්‍රයා නොකළ යුතුයි. කොටි ත‍්‍රස්තවාදයට සවියක් වීමට මේ අවසාන මොහොතේ කවුරු හෝ උදව් කරනවානම් එය අපේ රටට පමණක් නෙවෙයි මුළු ලෝකයටම කරන හානියක්” ජනාධිපතිතුමා ‘වලවේ උරුමය’ උත්සවයේදී ඉතා හැඟුම්බරව කීවේය.“අද අපේ හමුදාව සටන් කරන ක‍්‍රම ගැන බණ කියන උදවිය ඉරාකයට සහ ඇෆ්ගනිස්ථානයට එරෙහිව සිදුකරන ප‍්‍රහාර බැලු විට මානව හිමිකම් රැකෙනවා ද යන ප‍්‍රශ්නය තිබෙනවා. ඔවුන් එම ප‍්‍රහාරවලට අනුගමනය කළේ වෙන ක‍්‍රමයක්. ඔවුන් කියන දේ කි‍්‍රයාවෙන් පෙන්වන්න ඕනෑ. අපි ලෝක මාධ්‍යවලින් ඉල්ලන්නේ මේ සත්‍ය ලෝකයට කියන්න කියලා” ජනාධිපතිතුමා විශේෂ ඉල්ලීමක් ද කළේය.බස්නාහිර පළාත් සභා මැතිවරණ ප‍්‍රතිඵල ප‍්‍රකාශ වීමත් සමඟම සන්ධානයෙන් මැතිවරණයට ඉදිරිපත් වී ජයගත් අපේක්ෂකයෝ බුලත් රැගෙන ගොස් ජනාධිපතිතුමා හමුවී තම ජයග‍්‍රහණ ගැන කියූහ. මේ අතරතුර රජයේ මැති ඇමැතිවරුන් ගිය සතියේ අරලියගහ මැදුරේදී ජනාධිපතිතුමා හමුවී සාකච්ඡා කළේ බස්නාහිර පළාත් ඇමැති මණ්ඩලය පත් කිරීම ගැනය.බස්නාහිර පළාත් මහ ඇමැති ධුරය ප‍්‍රසන්න රණතුංග හට ලැබෙනු ඇති බව ගිය සතියේ මාධ්‍ය වාර්තා කැර තිබිණි. උදය ගම්මන්පිල, දුමින්ද සිල්වා, විදුර වික‍්‍රමනායක, රංජිත් සෝමවංශ සහ ජගත් අංගගේ, සුනිල් විජේරත්න යන මන්තී‍්‍රවරු අතරින් සිවු දෙනකු හට පළාත් ඇමැති ධුර ලැබෙනු ඇති බවට ද මාධ්‍ය වාර්තා පළ වී තිබිණි.කෙසේ වෙතත් හෙට (සඳුදා) උදේ වරුවේ ;යදෙන සුබ මොහොතින් බස්නාහිර මහ ඇමැතිවරයා ඇතුළු ඇමැති මණ්ඩලය දිවුරුම් දෙනු ඇති බව වාර්තා වෙයි.බස්නාහිර පළාත් මැතිවරණයේදී වූ තවත් සුවිශේෂී සිදුවීමක් වූයේ පළාත් සභාව නියෝජනය කළ මන්තී‍්‍රවරුන් 48 දෙනකු මෙවර මැතිවරණයෙන් පරාජයට පත්වීමයි.එමෙන් ම නවක මන්තී‍්‍රවරුන් 54 දෙනෙකු පළාත් සභාවට පත්වීම ද මෙවර මැතිවරණයේදී කැපී පෙනුණි.ගිය සතියේ දී ප‍්‍රවාහන ඇමැති ඩලස් අලහප්පෙරුම දකුණු පළාතේ ව්‍යාපාරිකයන් කීප දෙනකු හමු විය. ඒ උතුරේ කොටි ග‍්‍රහණයෙන් මිදී හමුදාව වෙත එන අහිංසක දෙමළ ජනතාව වෙත ආධාර ලබා දීමට එම ව්‍යාපාරිකයන් ඉදිරිපත් වූ අවස්ථාවේදී ය.එම අවස්ථාවේදී ව්‍යාපාරිකයන් ඇමැතිවරයාගෙන් විමසා සිටියේ හමුදාව බර අවි ප‍්‍රහාර නැවැත්වූයේ කුමන හේතුවක් නිසා ද කියා ය.“කිලෝමීටර් 05 ක කුඩා බිම් තීරුවක සිවිල් ජනතාව 10,000 පමණ කොටි ග‍්‍රහණයේ සිටිනවා. ඒ අහිංසක ජනතාව කොටි ග‍්‍රහණයේ සිටින නිසා ඔවුන්ට බර අවි ප‍්‍රහාර එල්ල කරන්නේ කොහොමද? අහිංසක ජනතාවට බර අවි ප‍්‍රහාර එල්ල කරන්න කියනවා නම් ඔවුන් වියරු මනසකින් යුතු අය කියලායි කියන්න වෙන්නේ” ඇමැති ඩලස් ව්‍යාපාරිකයන්ට පෙන්වා දුන්නේ ය.“අනික් දෙය තමයි යුද මුක්ත කලාපයෙන් මිදී එන ජනතාව අනාථයන් ලෙස හඳුන්වන්න එපා. ඔවුන් හමුදාව වෙත එන්නේ අනාථයන් විදියට නෙවෙයි. අපි දෙමළ ජනතාවගේ ආත්ම ගරුත්වය හා ආත්ම අභිමානය රැක දිය යුතුයි” ඇමැති ඩලස් අලහප්පෙරුම කියා සිටියේය.ජාතික හෙළ උරුමය ගිය සතියේ කොළඹ දී සත්‍යග‍්‍රහයක් පැවැත්වීය. ඒ කොටි ත‍්‍රස්තවාදය නිමා කිරීමට ආසන්නතම මේ මොහොතේ ප‍්‍රභාකරන් රැක ගැනීමට අන්තර්ජාතික ප‍්‍රජාවේ සමහර රටවල් පෙනී සිටින බවට චෝදනා කරමිනි. “සමහර රටවල් හිතාගෙන ඉන්නේ මේ රට පාලනය කරන්නේ දොන් ජුවාන් ධර්මපාලලා කියලා ද දන්නේ නැහැ. එහෙම නෙවෙයි මේ රට පාලනය කරන්නේ කොන්දක් ඇති නායකයෙක්. එම සත්‍යග‍්‍රහයේදී ජාතික හෙළ උරුමයේ නායක පූජ්‍ය එල්ලාවල මේධානන්ද හිමියෝ පැවසූහ.“අනික ශ‍්‍රී ලංකාව ස්වාධීන ස්වෛරී රාජ්‍යයක්. ප‍්‍රභාකරන් සිර වී සිටින මේ මොහොතේ මානව හිමිකම් ගැන දොඩවමින් ලොව භයානකම ත‍්‍රස්තවාදියා බේරා ගැනීමට අන්තර්ජාතික ප‍්‍රජාවේ සමහර රටවල් සූදානම් වෙනවා.” එල්ලාවල මේධානන්ද හිමියෝ තවදුරටත් පැවසූහ.මේ වසරේ නොවැම්බර් මාසයේ දී ජනාධිපතිවරණය පැවැත්වුවහොත් ඒ සඳහා එ.ජා.ප නායක රනිල් වික‍්‍රමසිංහ තරග නොකිරීමට සූදානමක් පවතින බැව් වාර්තා වෙයි. ඒ වෙනුවට විපක්ෂය එක්වී පොදු අපේක්ෂකයකු ජනාධිපතිවරණයට ඉදිරිපත් කිරීමට එ.ජා.ප. නායක රනිල් වික‍්‍රමසිංහ එකඟ වී සිටින බව ද වාර්තා වෙයි.ඊට හේතු වී ඇත්තේ ඉදිරි ජනාධිපතිවරණයකදී වුව ද මහින්ද රාජපක්ෂ ජනාධිපතිතුමා සමඟ තරග කොට ජයගත නොහැකි බව රනිල් වික‍්‍රමසිංහ එ.ජා.ප. නායකයා තේරුම් ගෙන ඇති නිසා බව එ.ජා.ප විශ්වාස කටයුතු ආරංචි මාර්ගයක් හෙළි කළේ ය.ඉදිරි ජනපතිවරණයට එ.ජා.ප. නායක රනිල් ඉදිරිපත් වී ඉන් පරාජය වීමට සිදු වුවහොත් අනිවාර්යයෙන් ම එ.ජා.ප. නායකත්වයේ රැඳී සිටීමට ඉඩ නොලැබෙන නිසා එ.ජා.ප. නායක රනිල් පොදු අපේක්ෂකයකු ඉදිරිපත් කිරීමට එකඟතාව පළ කර ඇති බව එ.ජා.ප නායකයාට හිතවත් ආරංචි මාර්ගයක් හෙළි කළේ ය.එජාප නායක ඉවත් කිරීමේකැරැල්ල යළිත්2017 වසරේ පැවැත්වෙන ජනපතිවරණය තෙක් එ.ජා.ප. නායකත්වයේ රැඳී සිටීම එ.ජා.ප. නායකයාගේ එකම අරමුණ බව ද පැවසේ.මේ අතරතුර ගිය සතියේ දී එ.ජා.ප. මහලේකම් තිස්ස අත්තනායක කියා සිටියේ බස්නාහිර මැතිවරණය පරාජයට පත්වූවත් එ.ජා.ප නායකයාට එරෙහි කැරැල්ලක් යළි ඇති නොවන බව ය. එහෙත් ගිය සතියේ එ.ජා.ප කැරැලිකාර පිලේ මන්තී‍්‍රවරයකු කියා සිටියේ එ.ජා.ප. නායකයා ඉවත් කිරීමේ කැරැල්ල යළිත් ඇරැඹීම අනිවාර්ය බවයි. ඉදිරියේදී තම කැරැලිකාර පිල ගන්නා තිරණ රටේ ජනතාවට දැකගත හැකි වෙනු ඇති බව ද එම මන්තී‍්‍රවරයා අවධාරණය කළේ ය. ගාල්ල දිස්ති‍්‍රක්කයේ බද්දේගම එජාප ආසන සංවිධායක ධුරය බලාපොරොත්තුව සිටි මනුෂ නානායක්කාර හට එම සංවිධායක ධුරය පිළිබඳ බලාපොරොත්තුව අත්හැරීමට සිදුවිය. ඒ බද්දේගම එජාප සංවිධායක ලෙස ආනන්ද ලැනරෝල් පත්කිරීමත් සමඟය. ඒ සමඟම බද්දේගම එජාප පාක්ෂිකයන් කලකිරීමට පත්ව සිටින බව ද වාර්තා වෙයි.පසුගිය සෙනසුරාදා දිනයේ බස්නාහිර පළාත් මැතිවරණය වෙනුවෙන් එජාප නායකයා ඡන්දය පාවිච්චි කිරීමට ගියේ කොළඹ විශ්ව විද්‍යාලයේ සනාතන සභාවේ පිහිටුවා තිබු ඡන්ද මධ්‍යස්ථානයටය. ඉන් අනතුරුව ඔහු නියෝජ්‍ය නායක කරූ ජයසූරියට සහ එජාප මහලේකම් තිස්ස අත්තනායක සහ මන්තී‍්‍ර වජිර අබේවර්ධනට කථා කළේය.එජාප නායකයා එම මන්තී‍්‍රවරුන් තිදෙනාට උපදෙස් දුන්නේ මැතිවරණ ප‍්‍රචණ්ඩ කි‍්‍රයා සිදුවේදැයි සොයා බලන ලෙසටය.මැතිවරණය දිනයේ එජාප නියෝජ්‍ය නායක කරූ ජයසූරිය සහ මහලේකම් තිස්ස කොළඹ නගරයේ මාලිගාවත්ත සහ මරදාන යන ප‍්‍රදේශවල සංචාරය කළහ.එදින මන්තී‍්‍ර වජිර අබේවර්ධන සිටියේ මැද කොළඹ එජාප සංවිධායක මොහොමඩ් මහරුෆ්ගේ කාර්යාලයේය.ගිය ඉරිදා උදෑසන වන විට බස්නාහිර පළාත් මැතිවරණ ප‍්‍රතිඵල නිකුත් වෙමින් තිබිණි.එජාපයට නැවත වරක් පරාජයේ සෙවණැලි පෙනෙමින් තිබිණි. ඒ අතරතුර එජාප නායකයා නියෝජ්‍ය නායක කරූ ජයසූරිය සහ මහලේකම් තිස්ස කේම්බි‍්‍රජ් ටෙරස් කාර්යාලයට කැඳවූයේය.ගිය අඟහරුවාදා මහනුවර රිවර් ඩේල් හෝටලයේ එජාප වෘත්තිය වේදින්ගේ හමුවක් පැවැත්විණි. එම හමුවට එජාප නියෝජ්‍ය නායක කරූ, මහලේකම් තිස්ස, ලක්ෂ්මන් කිරිඇල්ල සහභාගි වූහ. වෛද්‍යවරු, ඉංජිනේරුවෝ සහ විශ්ව විද්‍යාල ආචාර්යවරු එම හමුවට එක්ව සිටියහ. එදිනම සවස 4.00 ට පමණ මහනුවර පුෂ්පදාන ශාලාවේදී ‘නිදහසේ වේදිකාව‘ මැයෙන් සම්මන්ත‍්‍රණයක් පැවැත්විණි. එම සම්මන්ත‍්‍රණයේදී එජාප නායක රනිල්, මංගල සමරවීර, කරූ ජයසූරිය සහ තිස්ස අත්තනායක සහ මනෝ ගනේෂන් ඇතුළු මන්තී‍්‍රවරු අදහස් දැක්වූහ.ගිය බදාදා දිනයේදී එජාප නායකයා කොළඹ සිනමන් ගෑ‍්‍රන්ඩ් හෝටලයේදී බි‍්‍රතාන්‍ය විදේශ ලේකම්වරයා සහ ප‍්‍රංශ විදේශ ලේකම්වරයා හමුවී සාකච්ඡා කළහ. එම හමුවීමට රාවුෆ් හකීම්, ආර්. සම්බන්දන්, සහ සුරේෂ් පේ‍්‍රමචන්ද්‍ර යන මන්තී‍්‍රවරු ද එක්ව සිටියහ.ගාලු දිසාවේ එජාපප‍්‍රබලයකුගේ ‘ඩබල් ඇක්ටින්’උතුරේ යුද මුක්ත කලාපයෙන් කොටි සංවිධානයේ ග‍්‍රහණයෙන් මිදී හමුදාව වෙත බාර වන දෙමළ ජනතාව වෙනුවෙන් ලබා දීමට විවිධ දෑ එකතු කිරීම ගිය සතියේදී රටපුරා විවිධ ස්ථානවලදී සිදුවිය.ඒ අනුව ගාල්ල දිසාවේ පළාත් පාලන ආයතනවල එජාප විපක්ෂ නායකවරු වියළි ආහාර ද්‍රව්‍ය ඇතුළු දෑ එකතු කිරීමට තීරණය කැර තිබිණි.එහෙත් ගාලු දිසාවේ එජාප ප‍්‍රබලයකු කියා තිබුණේ එලෙස ආහාර ද්‍රව්‍ය එකතු කිරීම අනවශ්‍ය බවය.කෙසේ වෙතත් ගාල්ල නගර සභාව සහ තවත් ස්වේච්ඡා සංවිධාන ගාලු දිසාවේ වියළි ආහාර ද්‍රව්‍ය ඇතුළු දෑ එකතු කළ පසුව ගාලු දිසාවේ එජාප ප‍්‍රබලයා පසුව කියා ඇත්තේ උතුරේ අවතැන්වූ ජනතාවට සහන සැලැසීම සඳහා වියළි ආහාර වැනි දෑ එකතු කරන ලෙසටය.ගාලු දිසාවේ නගර සභා සහ ප‍්‍රාදේශීය සභා විපක්ෂ නායකවරුන් බොහෝ දෙනා මේ දිනවල අදාළ ගාලු දිසා නායකයාට එරෙහිව නොයන බැව් කියවේ.ඊට හේතු වී ඇත්තේ ඉදිරි දකුණු පළාත් මැතිවරණයට ඉදිරිපත් වීමට එම නායකයාගේ අනුමැතිය අත්‍යවශ්‍ය වීමය.බස්නාහිර පළාත් සභා මැතිවරණයෙන් එක්සත් ජාතික පක්ෂයට සහ ජනතා විමුක්ති පෙරමුණට අත්වූයේ අන්ත පරාජයකි.ජවිපෙ නායකයාටගණිතය බැහැඑක්සත් ජනතා නිදහස් සන්ධානය පළාත් සභාවේ මන්තී‍්‍ර ආසන 104 න් මන්තී‍්‍ර ආසන 68 ක් ලබා ගත්තේ අති විශිෂ්ට ජයග‍්‍රහණයක් ලබා ගනිමිනි.බස්නාහිර පළාත් සභා මැතිවරණයෙන් පසුව එ.ජා.ප ය මෙන් ම ජ.වි.පෙ ද තම පරාජය පිළි නොගෙන තම පරාජය ජයග‍්‍රහණ ලෙස රටට පෙන්වීමට විවිධ තර්ක ඉදිරිපත් කරනු දක්නට ලැබිණි.ගිය වර බස්නාහිර පළාත් සභාවේ ජනතා විමුක්ති පෙරමුණට මන්තී‍්‍ර ආසන 23 ක් හිමිව තිබුණ ද මෙවර මැතිවරණයෙන් ජවිපෙ ලැබූ මන්තී‍්‍ර අසුන් ගණන තුනකි. බැලූ බැල්මට ජවිපෙ ට මෙවර මැතිවරණයෙන් දරුණු පරාජයක් අත්වූ බව ඕනෑම පාසල් දරුවකුට පවා වැටහෙන කරුණකි.කෙසේ වෙතත් ජනතා විමුක්ති පෙරමුණේ ප‍්‍රධාන ලේකම් ටිල්වින් සිල්වා මැතිවරණයට පසුව මාධ්‍ය හමුවක් පවත්වා කියා සිටියේ ජවිපෙ මෙවර මැතිවරණයෙන් විශිෂ්ට ජයග‍්‍රහණයක් ලබා ඇති බවය.මන්තී‍්‍ර ආසන ගණන 23 සිට 3 ට අඩුවීම ජවිපෙ ට විශිෂ්ට ජයග‍්‍රහණයක් වූයේ මුළු රටේ ම ජනතාවට සිනහ වෙන්නට කාරණයක් ඉතිරි කරමිනි.“එක්කෝ ජවිපෙ නායකයන්ට ගණිතය බැහැ. නැතිනම් ජවිපෙ නායකයන්ට පොඩි ළමයෙකුට තරම්වත් මොළයක් නැහැ” ජවිපෙ විහිළු කථා ඇසූ ජනතාව ගිය සතියේ මාධ්‍ය වෙත පවසනු දක්නට ලැබිණි.මෙවර බස්නාහිර පළාත් මැතිවරණයෙන් ජවිපෙ ට ලැබුණේ තවත් භයානක පණිවිඩයකි. එනම් තනිව තරග කර මහා මැතිවරණයකදී එක් දිස්ති‍්‍රක්කයකින් එක් මන්තී‍්‍ර ආසනයක් හෝ ජවිපෙ ට ලබා ගත නොහැකි බවය.මෙවර බස්නාහිර පළාත් සභා මැතිවරණයෙන් එක්සත් ජනතා නිදහස් සන්ධානයේ කොළඹ දිස්ති‍්‍රක්කයෙන් තෙවැනි තැනට තේරී පත්වූ උදය ගම්මන්පිල පසුගිය සඳුදා ජනාධිපතිතුමා හමුවීමට ගියේය. ඒ ඇමැති චම්පික රණවක ද සමගිනි. ඊට හේතු වූයේ බස්නාහිර මැතිවරණයේදී ගම්මන්පිලට ජනාධිපතිතුමා දුන් සහායට ස්තුති කිරීමට ය.ගම්මන්පිල දුටු මොහොතේම ජනාධිපතිතුමා ගම්මන්පිලගේ අත් දෙකෙන් අල්ලාගෙන සුබ පැතුවේ මැතිවරණ ජයග‍්‍රහණය ගැන කියමිනි.“ඔබතුමා තමයි මේ මැතිවරණයේ නියම ජයග‍්‍රාහකයා.මැතිවරණ නීති සියල්ලම රැකගෙන, පෝස්ටර් අලවන්නේ නැතිව පුංචි මුදලක් වියදම් කරලා කොළඹ දිස්ති‍්‍රක්කයෙන් මනාප ලක්ෂය පන්නලා ගැනීම ලොකු හපන්කමක්.” ජනාධිපතිතුමා සිනාසෙමින් උදය ගම්මන්පිලට කීවේ සතුටින් යුතුවය. “ඔබතුමා ඔය විදියටම මා ගැන තිලංගට කීයූ බව තිලංග මට කීවා. තිලංග සුමතිපාලයි, දුමින්ද සිල්වායි දෙන්නම මට සුබ පැතුවා.” ගම්මන්පිල ජනාධිපතිතුමාට කීවේය.ඒ කථාබහ අතරතුරම ගම්මන්පිල මාතෘකාව වෙනතකට හැරවූයේය. “ජනාධිපතිතුමනි දැන් හැම තැනකම කට කථාවක් පැතිරෙනවා මම මහ ඇමැති වෙනවා කියලා. හැබැයි මම නම් කවදාවත් එහෙම කියලා නෑ. මගේ එහෙම බලාපොරොත්තුවකුත් නැහැ.” උදය ගම්මන්පිල ජනාධිපතිතුමාට කීවේය. “මම මෙතැනට එන හැමෝටම කිව්වා මහ ඇමැතිකමට නියම සුදුස්සා ගම්මන්පිල කියලා. හැබැයි ඔයා ශී‍්‍රලනිපයට එන්නේ නැති නිසා මහ ඇමැතිකමට නම් කරන්න හැකියාව නැහැ කියලත් මම කියලා තියෙනවා.” ජනාධිපතිතුමා කීවේය.විශිෂ්ට ජයග‍්‍රහණයක්“එහෙනම් මහ ඇමැති කට කතාවේ නිර්මාතෘ ඔබතුමායි.” ගම්මන්පිල සිනහවෙමින් ජනාධිපතිතුමාට කීවේය.“ඕක නෙවෙයි ගම්මන්පිල නියම කට කතාව. මම ළඟදී නුගේගොඩ නංගිලාගේ ගෙදර ගියා. මම එහේ ගියා කියලා ආරංචි වෙලා නුගේගොඩ මාර්කට් එකේ කට්ටියක් ආවා මාත් එක්ක කථාබහ කරන්න. ඒ අය මගෙන් ඇහුවා නාමල් බේබි බඳින්න ඉන්නේ ගම්මන්පිල මහත්තයාගේ දුව නේද කියලා.” ජනාධිපතිතුමා කීවේය. ඒ කතාවට සියලු දෙනාටම සිනහ ගියේය. “සර් මට ඉන්නේ පුතාලා දෙන්නෙක් විතරයි. ලොකු පුතාට තවම අවුරුදු පහයි.” උදය ගම්මන්පිල කියා සිටියේ එවැනි කටකතා ද කරුණු නොදන්නාකමට පැතිර යාම සාමාන්‍ය දෙයක් බවය.ජාතික නිදහස් පෙරමුණේ දේශපාලන මණ්ඩලය පසුගිය බදාදා (29) බත්තරමුල්ලේ පිහිටි පක්ෂ ප‍්‍රධාන කාර්යාලයේදී රැස් වූයේ සභාපති, පාර්ලිමේන්තු මන්තී‍්‍ර විමල් වීරවංශ හා ප‍්‍රධාන ලේකම්, පාර්ලිමේන්තු මන්තී‍්‍ර නන්දන ගුණතිලක යන මහත්වරුන්ගේ ප‍්‍රධානත්වයෙනි. එහිදී මූලික අවධානය යොමු වූයේ බස්නාහිර පළාත් සභා මැතිවරණ ප‍්‍රතිඵලය කෙරෙහිය.“එක්සත් ජනතා නිදහස් සන්ධානයට ලැබී ඇත්තේ විශිෂ්ට ජයග‍්‍රහණයක්. ඒ වගේම ජාතික නිදහස් පෙරමුණටත් ලැබී ඇති ප‍්‍රතිඵලය ගැන සතුටු විය හැකිය. මේ මැතිවරණයෙන් අපට පළාත් සභා මන්තී‍්‍රවරුන් තිදෙනෙක් ලැබුණා. ඒ අනුව කළුතර, ගම්පහ හා කොළඹ යන දිස්ති‍්‍රක්ක තුනම නියෝජනය කරමින් බස්නාහිර පළාත් සභාවේ ප‍්‍රබල හඬක් නඟන්න අපට හැකිවේවි.”විමල් වීරවංශ මන්තී‍්‍රවරයා ප‍්‍රතිඵලය පිළිබඳ සමාලෝචනයක් ඉදිරිපත් කරමින් පැවැසීය.“අපේ වසරකටත් වඩා කෙටි ඉතිහාසයකදී අපි පළාත් සභා මැතිවරණයෙන් ලැබු ජයග‍්‍රහණ ගැන සතුටු විය හැකියි. අපට මේ වන විට පළාත් සභා මන්තී‍්‍ර ධුර 04 ක් ජාතික නිදහස් පෙරමුණ විදිහට මැතිවරණවලට ඉදිරිපත් වී ලබා ගත හැකි වී තිබෙනවා.මධ්‍යම පළාත් සභාවේ ඇමැති ධුරයක් ලබා ගත හැකි වීමත් ජයග‍්‍රහණයක්.” වීරකුමාර දිසානායක මන්තී‍්‍රවරයා ද සංවාදයට එක් වෙමින් පවසා සිටියේය.“රොජර් සෙනෙවිරත්න, වෛද්‍ය නෙලුක් මල්ලව ජානිපෙ නව පළාත් සභා මන්තී‍්‍රවරුන් බස්නාහිර පළාත් සභාවට තේරී පත්වූයේ ඔවුන් රණවිරුවන් දිනා දුන් රට නිසි මඟ ගෙන යාවි කියලා බලාපොරොත්තු වූ බස්නාහිර පළාතේ ජනතාව ඔවුන්ට මනාපය ලබා දුන් නිසයි. ඒ නිසා අපි ඒ බලාපොරොත්තුව ඉටු කිරීමට වෙහෙස වී කටයුතු කළ යුතුයි.”ප‍්‍රධාන ලේකම් නන්දන ගුණතිලක මන්තී‍්‍රවරයා මෙහිදී අවධාරණය කළේය.ජයග‍්‍රහණයට තව කිලෝ මීටර් 05යිඉන් පසුව දේශපාලන මණ්ඩලයේ විශේෂ අවධානය යොමු වූයේ මේ වන විට කොටි නායක වේළුපිල්ලේ පිරබාහරන් මුදා ගැනීමට දියත්ව ඇති අන්තර්ජාතික කුමන්ත‍්‍රණය පිළිබඳවය.“අද අපේ රණවිරුවන්ට කොටි ග‍්‍රහණයෙන් මුදා ගැනීමට ඇත්තේ වර්ග කිලෝ මීටර් 05 ක පමණ භූමි ප‍්‍රමාණයක්. ඒ වර්ග කිලෝ මීටර් 05 ක ප‍්‍රශ්නයට සමහරු මැදිහත් වෙලා ඉන්නවා. මේ ගොල්ලො මේ මැදිහත් වෙන්නෙ වෙන ඛ්සිම හේතුවක් නිසා නොවෙයි.ඔවුන් මේ මිනීමරු, ම්ලේච්ඡ ත‍්‍රස්තවාදී කල්ලියට කරපු උදව් උපකාර ලෝකය හමුවේ හෙළිදරව් වෙනවාට තිබෙන බය නිසයි.පිරබාහරන් ආරක්ෂක හමුදා අතට පත් වූ මොහොතේම ඔහු පාපොච්චාරණයක් කරාවි තමුන්ට මේ බිහිසුණු අපරාධ කරන්න, ශී‍්‍ර ලංකාව බෙදා වෙන් කරන්න උදව් කළේ කවුද කියලා. ඔහු කියාවි අවි ආයුධ, කෝටි ගණනින් මුදල් ලබා දුන්නේ කවුද කියලා.ඒ නම් අතර “ප‍්‍රජාතන්ත‍්‍රවාදයේ පියවරු ලෙස පෙනී සිටින අය ගැන කියවේවි. ප‍්‍රභාගේ පාපොච්චාරණයට කලින් පිරබාහරන් බේරා ගන්නයි මේ අයට ඕන වෙලා තියෙන්නේ.”විමල් වීරවංශ මහතා එහිදී දේශපාලන මණ්ඩලයට අනාවරණය කළේය.ජාතික නිදහස් පෙරමුණේ දේශපාලන මණ්ඩලය මෙහිදී කොටි ග‍්‍රහණයෙන් මිදී රජයේ පාලන වෙත පැමිණි උතුරේ සිවිල් වැසියන්ගේ සුබසාධනය පිළිබඳව ද සිය අවධානය යොමු කළේය.“වෙසක් උත්සවය වෙනුවෙන් වැය කරන මුදලින් කොටසක් උතුරේ අවතැන් වූ සහෝදර ජනතාවට ලබා දෙන ලෙස අප කළ ඉල්ලීමට මේ වන විට පුළුල් ප‍්‍රතිචාරයක් ලැබී තිබෙනවා. බෞද්ධ ස්වාමින් වහන්සේලා, බෞද්ධාගමික සංවිධාන රැසක් අවතැන් වූවන්ට ආධාර ලබා දෙන්න අපි සමඟ එක් වී සිටිනවා.” කොළඹ දිස්ති‍්‍රක් නායක අචල සුරංග ජාගොඩ මන්තී‍්‍රවරයා පැවැසීය.“මේ පිළිබඳ අපි මීට වඩා විධිමත්ව කටයුතු කළ යුතුයි. තමන්ගේ දිස්ති‍්‍රක්කයේ සියලු විහාරස්ථාන, බෞද්ධාගමික සංවිධාන මේ සද්කාර්ය සඳහා දායක කර ගත යුතුයි.මේක කාටවත් මඟ හරින්න පුළුවන් මොහොතක් නොවෙයි. කොටි සංවිධානයේ සිංහල, දෙමළ ජනතාව අතර ගොඩනඟන ලද ‘අසමගියේ තාප්පය’ බිඳ හෙළන්න අපි මේ අවස්ථාව යොදා ගත යුතුයි.”විමල් වීරවංශ මහතා පෙන්වා දුන්නේය.චන්දන බණ්ඩාර</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=af0905037</link>
    <topic>වැවක් හැදුවොත් ගමක් එළිය වෙනවා</topic>
    <author>නිහාල් පී. අබේසිංහ ජයසිරි මුණසිංහ</author>
    <content>වලවේ උරුමය: වැවක් හැදුවොත් ගමක් එළිය වෙනවාසතියේ අදහස: වෙසක් දන්සල් අවතැන් මිනිසුන් වෙත ගෙනයමුපාසල් පෙළ පොත් අන්තර් ජාතික මට්ටමට ගෙන එන්නට කටයුතු යොදනවාපැතිකඩ: ජාතික අවශ්‍යතාවයෙන් බිහිවූ ජාතිය ගොඩනැඟීමේ බද්දසෞන්දර්යවේදීන් කියන්නේ සිත හීලෑ කරගත් පිරිසක්අවතැන් වූ දරුවන්ගේ අධ්‍යාපනයට විශාල වැඩ කොටසක් අප ඉටු කරනවාපුවතක දිග සහ පළල: ලංකාවට වින කටින තමිල්නාඩුවේ තාරකා දේශපාලනයඑය උපහාර උලෙළක් නොවේ එය වලවේ කලාපයේ පදිංචි ගොවි පවුල් 20000 කට පමණ තම සැබෑ උරුමය ලබාදුන් උලෙළකි.1959 දී චන්ද්‍රිකා වැවේ මංගල දියවර නිකුත් වී වසර 50 ක් සපිරීමත් එහි නිර්මාතෘ දිවංගත ඉඩම් සංවර්ධන නියෝජ්‍ය ඇමැති ඩී.ඒ. රාජපක්ෂ මැතිතුමාගේ 104 වැනි ජන්ම සමරුව සැමරීම ද මේ උලෙළේ අරමුණ විය.සබරගමු පළාත් සභා මන්තී‍්‍ර සනි රෝහණ කොඩිතුවක්කු මහතා ඇතුළු චන්ද්‍රිකා වැවේ මුල්ම ඉඩම් කට්ටිකරුවන්ගේ දූ පුතුන්ගේ සිතට කෘතගුණ සැලකීමේ අදහසක් පහළ විය. ඒ අතපසුවූ යුතුකමකි. ඔවුන් ජීවත්වෙන ඔවුන්ට දියවර දෙන කෙත් වතු සරු කරන චන්ද්‍රිකා වැවට වසර 50 ක් පිරීම වෙනුවෙන් ඩී.ඒ. රාජපක්ෂ මැතිතුමාට පිං පැමිණවීමට දානමය හා පිරිත් පිංකම් මාලාවක් චන්ද්‍රිකා වැවේ ගොවිබල ප‍්‍රදේශ පුරා පැවැත්වීමට ඉඩම් හිමි කට්ටිකරුවෝ යෝජනා අනුමත කළහ.පළාත් සභා මන්තී‍්‍ර සනි රෝහණ කොඩිතුවක්කු මහතා ඒ යෝජනා හා අදහස් ජනාධිපති මහින්ද රාජපක්ෂ මැතිතුමාට පිළිගැන්වීය. එතුමා එය ඉතා ඉහළින් අගය කර රජයේ සියලු අමාත්‍යාංශවල පූර්ණ සහාය ඇතිව වලවේ ජනතාවගේ උරුමය සැබෑ ලෙසම ලබාදීමේ නව සංවර්ධන වැඩ පිළිවෙළක් ද ඒ වැඩ සටහනට එක් කළේය. එය වලවේ උරුමය නම් විය.මාර්තු 29 සිට අපේ‍්‍රල් 30 දක්වා එය කි‍්‍රයාවට නැංවිණි. වාරිමාර්ග හා ජල කළමනාකරණ ඇමැති චමල් රාජපක්ෂ, කෘෂිකර්ම සංවර්ධන ඇමැති මෛති‍්‍රපාල සිරිසේන හා වාරි මාර්ග ඇමැති ජයතිස්ස රණවීර යන මහත්වරු මේ සඳහා උදව් කළහ.මෙහි ප‍්‍රධානම අංගයක් වූයේ මහවැලි අධිකාරිය මගින් රුපියල් ලක්ෂ 100 ක වියදමින් චන්ද්‍රිකා වැව ප‍්‍රතිසංස්කරණය කිරීම ඇරැඹීමයි. ඒ සමඟම රුපියල් ලක්ෂ 600 ක වියදමින් වලවේ ජනතාවට උරුම කර දුන් මහවැලි බුද්ධි මණ්ඩපය ද ජනාධිපතිතුමා අතින් 30 වැනිදා විවෘත විය.30 වැනිදා මහවැලි බුද්ධි මණ්ඩපය ජනතා අයිතියට පත්කරමින් ඇඹිලිපිටියේ පැවැති උත්සවය අමතා මහින්ද රාජපක්ෂ ජනාධිපතිතුමා කළේ අපේ පෙ‍්‍රෟඪත්වය මුළු රටටම කියාපාන දෙස් විදෙස් ඇස් අරවන එඩිතර දේශනයකි. එය අපි මෙසේ පළ කරමු.අපි අද වලවේ උරුමය සමරනවා. මේ වලවේ උරුමයෙන් ඇඹිලිපිටිය වාගේම ගිරුවායේ හම්බන්තොටත් සාරවත් කරන්නයි අපේ බලාපොරොත්තුව. මේක ඓතිහාසිකව මේ ප‍්‍රදේශවල ජනතාව තුළ තිබුණු බලාපොරොත්තුවක්. තමුන්නාන්සේලා දන්නවා අපි කවුරුත් ගොවියන්ගේ පුත්තු.එදා වගා කරන්න වතුර නැති නිසා ගිරුවායේ වැඩි දෙනෙක් කළේ හේන් ගොවිතැන. 1945 දී රාජ්‍ය මන්ත‍්‍රණ සභාවට ගිය මාගේ පියාගේ බලාපොරොත්තුව වුණේ ඒ හේන් ගොවිතැන් කරපු ජනතාවට කොහොම හරි වතුර ලබා දෙන්න.මම කවදත් වලවේ අය සමඟයි’ ජනපතිතුමන් වලවේ පදිංචිකරුවන් සමඟ සතුටු සාමිචියේඑදා 1956 බණ්ඩාරනායක මහත්තයා පිහිටවපු රජයේ, අපේ තාත්තා නියෝජ්‍ය ඉඩම් සංවර්ධන ඇමැතිවරයා වුණා. එතුමගේ පළවෙනි ඉල්ලීම වුණේ ගිරුවාපත්තුවේ ජනතාවට වතුර දෙන එකයි. ඒකට 1957 දී හුලංදා ඔය හරස් කරලා වේල්ලක් බැඳලා ඒ අවුරුද්දේ චන්ද්‍රිකා වැවේ වැඩ ආරම්භ කළා. හරියට අවුරුදු දෙකක් ඇතුළත වැඩ ඉවර කරලා 1959 දී වැවේ මංගල දියවර නිකුත් කරන්න එදා ආණ්ඩුවට පුළුවන් වුණා.එදා සංකල්පයක් තිබුණා වැවක් හැදුවම ගමක් එළිය වෙනවා. ගමයි පන්සලයි වැවයි දාගැබයි කියන සංකල්පය අප අතර තිබුණා. නමුත් චන්ද්‍රිකා වැව හැදුනට පස්සේ ගමක් නෙවෙයි පළාත් කිහිපයක් දියුණු වූ බව මතක් කරන්න ඕන.අද අපි පනස් වසරකට පස්සේ ප‍්‍රතිසංස්කරණය කරන්න මුල්ගල තැබූ මේ චන්ද්‍රිකා වැව නිසා එදා ඇඹිලිපිටිය නගරයක් වෙලා ඒ නගරය ලංකා සිතියමේ වැදගත් ස්ථානයකට පත්වෙලා තියෙනවා කියන එක මතක් කරන්න ඕනෑ.අද මේ ගොඩනැගිල්ල විවෘත කරන්න, මේ වැව ප‍්‍රතිසංස්කරණය කරන්න පුළුවන් වුණේ අපි පසුගිය රජයන්හි තිබුණ ප‍්‍රතිපත්ති වෙනස් කරපු නිසා. මේ ප‍්‍රදේශය තුළ මේ ව්‍යාපෘතිය නැවතිලා තිබුණා අපේ රජය නැතිව තිබුණු 2001 - 2004 කාලයේ. ඒ කාලයේ ප‍්‍රතිපත්තියක් තිබුණා කෘෂි කර්මාන්තය කෙරෙහි තිබුණ අවධානය පැත්තකට දාලා කර්මාන්ත කෙරෙහි අපේ අවධානය යොමු කරන්න ඕන කියලා. අපිට තිබුණ ඉඩම් ප‍්‍රමාණය කර්මාන්තවලට වෙන් කරන්න ඕන කියන තීන්දුව ගත්ත නිසා ජයිකා සංවිධානයෙන් ලැබෙන්න තිබුණ ණය ආධාර අහිමි වෙලා ගියා.ඒ අහිමි වූ ආධාර නැවත ලබා ගන්න කැබිනට් පති‍්‍රකාවක් දාලා ප‍්‍රතිපත්තිමය වශයෙන් මෙම ඉඩම් නැවත කෘෂිකර්මාන්ත කෙරෙහි නැවත යොමු කරලා ඒ ආධාර අපිට නැවත ලබාගන්න පුළුවන් වුණා. ඒ ලැබුණු ආධාරයන් තමයි අද මේ සියලු වැව් ප‍්‍රතිසංස්කරණය කිරීමේ වැඩපිළිවෙළ දියත් කරගෙන ඉන්නේ.විනාශ වෙලා ගිහින් තිබුණු ඇඹිලිපිටිය කඩදාසි කම්හල නැවත ගොඩගන්න අපට පුළුවන් වුණා. අද මේ අපි රැස්වෙලා ඉන්න ගොඩනැගිල්ල පෞද්ගලික ව්‍යාපාරික ස්ථානයක් බවට පත්වෙන්න ඉඩ තිබුණ තැනක් තමයි නතර කරලා අද මේ ශාලාව හදන්න පුළුවන්කම ලැබුණේ.ලෝකයා තුන් වෙල වේල් දෙකකට සීමා කරන කොට අපේ රටේ ජනතාවට තුන්වේලම බත් කන්න ලැබෙන්නේ ඔබ එදා කළ දේශපාලන වෙනස්කම නිසයි කියලයි මම විශ්වාස කරන්නේ. මහින්ද චින්තනය නිසා,වැව් විකුණලා, රාජ්‍ය ආයතන විකුණලා ගොවිතැන අමතක කළා නම් අද ලෝකය විඳවන විඳවිල්ල අපිටත් විඳවන්න වෙනවා. නමුත් අද අපි වලවේ උරුමය සමරනවා වාගේ අපේ උරුමය හඳුනාගෙන රට වෙනස් කළ නිසා තවමත් ලෝකයේ හිස ඔසවාගෙන අපට ආඩම්බරයෙන් ජීවත්වෙන්න පුළුවන්කම තියෙනවා.චන්ද්‍රිකා වැව ප‍්‍රතිසංස්කරණ කටයුතු පිළිබඳ සමරු ඵලකය ජනාධිපතිතුමා අතින් නිරාවරණය වූ අවස්ථාවඅද සූරියවැව ප‍්‍රදේශයේ අලුත් වාරිමාර්ග ව්‍යාපෘති කි‍්‍රයාත්මක වෙනවා. වලවේ ගඟ වම් ඉවුර, දකුණු ඉවුර වේගයෙන් සංවර්ධනය කරන්න පටන් අරගෙන. ඇඹිලිපිටිය කඩදාසි කර්මාන්ත ශාලාවටත් පණ දීලා තියෙනවා.අපිටත් තිබුණා අපේ ධූර කාලයේ අමාරු වැඩවලට අත ගහන්නේ නැතිව පහසු මාර්ග තෝරාගෙන නිදහසේ ගත කරන්න. නමුත් අපි අපේ පහසුව අපේ ආරක්ෂාව බලලා කි‍්‍රයාමාර්ග තෝර ගත්තේ නැහැ. රට ආරක්ෂා වෙනවා නම් මේ රටට වැඩදායි වෙනවා නම් අපේ කකුල්වල ගල් ඇණුනාට, අපේ කකුල්වලට කටු ඇණුනට අපේ ජීවිතවලට වෙඩි උණ්ඩ බලාපොරොත්තු වුණාට කමක් නැහැයි කියලයි අපි හිතුවේ. අපි පහුගිය කාලයේ තීන්දු ගත්තේ අපේ ජීවිත ගැන සලකලා නෙවේ. අපේ ඇමැතිවරු කී දෙනකුට පහර එල්ල වුණාද. අපේ හමුදාපතිවරයා, ආරක්ෂක ලේකම්වරයා කී පාරක් මරන්න තැත් කළාද. මේවා ඔක්කොම එක්ක තමයි අපිට තීන්දු ගන්න වුණේ.එදා ත‍්‍රස්තවාදීන් මාවිල්ආරු වේල්ල වහපු වෙලාවේ මේ රටේ ගොවීන්ට දැනුණ වේදනාව ගොවියකුගේ පුතෙක් වශයෙන් මට දැනුණා. එදා මාවිල්ආරු වේල්ල මුදා ගන්න ඉදිරියට යන්න හදනකොට ලෝකයේ රටවල් කිහිපයක් අපිට කිව්වා ඔය කි‍්‍රයාමාර්ගයට යන්න එපා කියලා. මොකද ඔවුන් කිව්වා ලෝකයේ ඉන්න දරුණුම ත‍්‍රස්තවාදීන්ට තමයි මුහුණ දෙන්න යන්නේ කියලා. ඔවුන් කිව්වේ ත‍්‍රස්තවාදී එක්ක සටන් කරන්න බැහැ කියලා. ඒ නිසා තමයි සමහරු මේවා පිළි අරගෙන ත‍්‍රස්තවාදීන්ට වෙනම ප‍්‍රදේශ ලියලා දීලා තිබුණේ ඔවුන් ඔවුන්ගේ ප‍්‍රදේශ ව්‍යාප්ත කර ගත්තා.අපි ගොවියන්ට වතුර වලට තියෙන අයිතිය වෙනුවෙන් මාවිල්ආරුවෙන් පටන් අරගෙන ඉදිරියට යන සෑම අඩියකදීම ලෝකයම කිව්වා ඔය ගමන රටක නායකයෝ හැටියට අපිට අවදානම කියලා. අපි මාවිල්ආරුවෙන් පටන් ගත්තම ලෝකය මොනව කිව්වත් ඉදිරියට යන්න පටන් ගත්තා. මේ ගෙවුණ වසර 03 ඇතුළත අපට මොනතරම් අභියෝගවලට මුහුණ පාන්න සිද්ධ වුණා ද. ලෝකයේ කොයි රටකටත් මුහුණ දෙන්න වුණ අභියෝගවලට අපට මුහුණ දෙන්න වුණා. ආහාර අර්බුදය, ආර්ථිකය කඩා හැලීම් මේ හැම දෙයකටම මුහුණ දෙන්න වුණා.වර්ග කිලෝ මීටර් 15,000 ක් පුරා පැතිරිලා හිටපු ත‍්‍රස්තවාදීන් මේ මොහොතේ වර්ග කිලෝ මීටර් පහකට තමයි කොටු කරලා තියෙන්නේ. ඒත් අපේ ඉදිරියේ තියෙන අභියෝගය සුළුපටු නැහැ.අපිට බර අවි පාවිච්චි කරන්න බැහැ. අහසින් ගිහිල්ලා පහර දෙන්න බැහැ. ඒතට හේතුව එහි ඉන්න අසරණ ජනතාව ගැන අපට කැක්කුමක් තියෙනවා. ඔවුන් දෙමළ ජනතාව වෙන්න පුළුවන්. ඒ ඉන්නේ මේ රටේ පුරවැසියෝ’ එකම සිවිල් වැසියෙක් අපේ වෙඩි උණ්ඩයකට මුහුණ දීලා මැරුනොත් මම හිතනවා මගේ් හදවත ඒකට ඉඩ දෙන එකක් නැහැ. උතුරේ වෙන්න පුළුවන් නැඟෙනහිර වෙන්න පුළුවන් සියලු ජනතාව රැක ගැනීමේ වගකීමක් මට තියෙනවා.නයනි බුද්ධිකා විදාන පතිරණ ශිෂ්‍යාව ජනාධිපති තුමා හමුවූ අවස්ථාවවිශේෂයෙන්ම සිවිල් වැසියන් බේරා ගැනීමේ උවමනාව අපට තියෙන නිසා තමයි අපි බර අවි පාවිච්චි කිරීම තහනම් කළේ. නමුත් ලෝකයා ඇවිල්ලා අපට කියනවා අපි බර අවි පාවිච්චි කරනවා කියලා. අපි කිව්වා අපි බර අවි පාවිච්චි කරන්නේ නෑ කියලා කියන එක පිළිගන්න සූදානම් නැත්නම් මට කරන්න දෙයක් නැහැ කියලා. අපි කරන්නේ නෑ කිව්වොත් නෑ තමයි. කරනවා කිව්වොත් කරනවා. මගේ ජනතාව රැක ගන්න එකත් මගේ වගකීමක් කියලා මම කිව්වා. ඒ ගැන මට වඩා කැක්කුමක් තියෙන්න විදිහක් නැහැ පිටරට ඉඳලා එන කෙනෙකුට සුද්දෙකුට. ඒක අපි බොහොම පැහැදිලිව ප‍්‍රකාශ කළා.ඒ නිසා අපි කරන්නා වූ හැම කි‍්‍රයාවලියක් දිහාම අද මුළු ලෝකයම බලාගෙන ඉන්නවා. සමහරු සැටලයිට්වලින් බලාගෙන ඉන්නවා. හැමදාම මාධ්‍යවලින් බලාගෙන ඉන්නවා. අපි කියන හැම වචනයක්ම ආපහු යවනවා. අපි කියන ඒවා විකෘති කරලා යවන මාධ්‍යයත් තියෙනවා. හැම කැමරා ඇසකින්ම බලාගෙන ඉන්නවා.අපි කියන හැම දෙයක් පිළිබඳව ඉතිහාසයේ කවදාවත් නොතිබුණු උනන්දුවකින් ලෝකයා අහගෙන ඉන්නවා. ඒවා බලාගෙන ඉන්න, ඒවා අහගෙන ඉන්න අයට අපි කියන්න ඕන. ශී‍්‍ර ලංකාවේ ඉන්නා වූ හමුදාව මොනතරම් මානුෂිකව උතුරේ ජනතාව දිහා බලනවද කියන එක පිළිබඳව ඔවුන්ට දැනෙන්න ඕන. නොදැනෙන විදිහට ඉන්න පුළුවන් කමක් නැහැ.මෙම උත්සවයේදී වලවේ උරුමයේ තුන්වැනි පරම්පරාවේ දියණියක් සැමගේම අවධානය යොමු කළ මනරම් කතාවක් පැවැත්වූවාය. ඇය ඇඹිලිපිටිය මධ්‍ය මහා විද්‍යාලයේ නයනි බුද්ධිකා විදාන පතිරණ ශිෂ්‍යාවයි.ඇය වලවේ තුන්වැනි පරම්පරාවේ දියණියක් ලෙස මෙසේ ද තම අදහස් පළ කළාය.“මීට 40 වසරකට පෙර අපෙන් වෙන්ව ගිය ඩී.ඒ. රාජපක්ෂ මැතිතුමා නොනිමි අමිල මෙහෙවරක යෙදුණු නොමළ මිනිසකු ලෙස අපට අර්ථකථනය කරන්න පුළුවන්, එදා ඩී.ඒ. රාජපක්ෂ මැතිතුමා නොසිටින්නට අද තරම් ඇඹිලිපිටිය නගරය ඉහළ මට්ටමේ වාණිජ නගරයක් ලෙස පත්වන්නේ නැහැ. අද හම්බන්තොට නගරයේ ඉදිවන විශාලතම වරායේ උරුමකරුවන් බවට මා ඇතුළු අපේ පරපුර ද පත් වෙනවා. අපට තවත් උරුමයන් රැසක අයිතිය රාජපක්ෂවරුන් නිසාම ලබාගන්න අවස්ථාව ලැබී තිබෙනවා.දැනට වසර 3 කට පමණ පෙර අපේ රටේ ත‍්‍රස්තවාද යුද්ධය පිළිබඳව සාමය පිළිබඳව අපේ හදවතේ තිබුණේ වෙනත් කනගාටුදායක ආකල්පයක්.අපි කවදාවත් හිතුවේ නෑ මේ යුද්ධය දිනන්න පුළුවන් වෙයි කියලා. සාමය සංහිඳියාව තියෙන රටක තුළ මේ මේ පොළොවේ අඩිය ගහලා පය ගහල ජීවත්වෙන්න පුළුවන්කම හැකියාව ලැබෙයි කියලා අපි හිතුවේ නැහැ.නමුත් ජනාධිපති තුමනි ඔබතුමා ඒ සියල්ල වෙනස් කළා. ඒ සඳහා ඔබතුමන්ට ගතවුණේ මාස 30 ක් වැනි සුළු කාලයක්. ඒ පිළිබඳව දරු පරපුරේම උපහාරය ඔබතුමාට පුද කරනවා.ආදරණිය ජනාධිපතිතුමනි අපට රටක් තිබෙනවා ඒ රටේ අනාගතය ගැන දැන් අපට පැහැදිලි දැක්මක් තිබෙනවා. ඒ පැහැදිලි දැක්මට අවශ්‍ය කරන වීරෝදාර නායකත්වයක් වර්තමානයේ අප සතුව තිබෙනවා. හෙට දවස ගැන අභිමානයෙන් සතුටින් කථා කරන්න මේ කරුණම ප‍්‍රමාණවත්.මේ අවස්ථාව අද උපදින බිළින්දාගේ සිට හෙට මේ රට බාරගන්න සිටින අපේ පරපුරේ තරුණ තරුණියන් ඇතුළු හැමෝටම හෙට දවස පිළිබඳව අභිමානයෙන් ආඩම්බරයෙන් කථා කරන්න හිනාවෙලා ඉන්න අවස්ථාවක් උදාවෙලා. ඒ ඔබතුමා කළ සේවයට අපි ණයගැතියි.මේ සියලු කරුණු කාරණා පිළිබඳව ඇඹිලිපිටිය චන්ද්‍රිකා වැව් තුරුල්ලේ හැදී වැඩෙන කුරහන් සුවඳ හඳුනන දියණියක් ලෙස අපේ සිසු පරපුරේ උපහාරය කෘතඥතාව ජනාධිපතිතුමාට පිරිනමනවා.ඒ සමඟම රාජපක්ෂවරු කවදත් වලවේ කලාපයට කළ සේවය අගය කරන්නේ යැයි ද නයනි බුද්ධිකා විදාන පතිරණ සිසුවිය ප‍්‍රකාශ කළාය.විශේෂයෙන් ඇය මෙහිදී අවධාරණය කළේ කොන්ද කෙළින් තබාගෙන වලවේ උරුමය ගැන පමණක් නොව රටේ ම උරුමය වෙනුවෙන් කථා කරන සැබෑ එඩිතර නායකත්වයක් රට සතුව තිබීම රටේ දරු පරපුරේ මෙන්ම ජනතාවගේ ද වාසනාවක් බවයි.නිහාල් පී. අබේසිංහ ජයසිරි මුණසිංහසේයාරූ- සුදත් සිල්වා ඉන්ද්‍රජිත් පෙරේරා</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=af0905035</link>
    <topic>වෙසක් දන්සල් අවතැන් මිනිසුන්  වෙත ගෙනයමු</topic>
    <author>ඉසවි</author>
    <content>වලවේ උරුමය: වැවක් හැදුවොත් ගමක් එළිය වෙනවාසතියේ අදහස: වෙසක් දන්සල් අවතැන් මිනිසුන් වෙත ගෙනයමුපාසල් පෙළ පොත් අන්තර් ජාතික මට්ටමට ගෙන එන්නට කටයුතු යොදනවාපැතිකඩ: ජාතික අවශ්‍යතාවයෙන් බිහිවූ ජාතිය ගොඩනැඟීමේ බද්දසෞන්දර්යවේදීන් කියන්නේ සිත හීලෑ කරගත් පිරිසක්අවතැන් වූ දරුවන්ගේ අධ්‍යාපනයට විශාල වැඩ කොටසක් අප ඉටු කරනවාපුවතක දිග සහ පළල: ලංකාවට වින කටින තමිල්නාඩුවේ තාරකා දේශපාලනයඔවුන්ට දැන් මරණ බිය නැත. ඇත්තේ ජීවත්වීමේ ආශාව පමණි. ඔවුහු දෑස් දල්වා බලා සිටින්නේ ඔවුන්ගේ හෙට දවස දිහාය. කුසගින්නට ජාති ආගම් භේද නැත.        දීමෙහි ආනිශංස බොහෝය. මහා බත් දන්සල්, මහා නූඩ්ල්ස් දන්සල් දෙන්නට පෙළගැසෙන සංවිධායක වරුනි මෙවර ඔබේ දන්සල උතුරු නැඟෙනහිර අවතැන් වූ ජනතාව වෙනුවෙන් දෙන්නට හැකි නම් එය කොතරම් වටින්නේ ද?ඔබේ දරුවා මෙන්ම උතුරේ අවතැන්ව සිටින දරුවාට ද කුසගින්න එකසේ දැනේ. ඇතැම් අත දරුවන්ට කිරි බොන්නට කිරි බෝතල් නැත. හපන්නට විස්කෝතු නැත.හැම තැනම වාගේ තිබෙන්නේ මහා දන්සල් ය. මහා බත් දන්සල... මහා නූඩ්ලස් දන්සල ආදී වශයෙනි. ඇතැම් විට මහා සිසිල් බීම දන්සල් ද තිබේ.දන්සල් දීම නරක දෙයක් නොවේ. හොඳ වැඩකි. දීම පිළිබඳ හැඟීම සිතක ඇතිවීම ඉතා හොඳ දෙයකි. කොටින් ම එය පාරමිතා සංකල්පයකි.මින් කලකට පෙර දන්සල් ඉදිරි පිට පෝළිම් ගැසී සිටියේ ඇත්තට ම දුගී දුප්පතුන් ය. එදා වේල සොයා ගන්නට බැරි යාචකාදීන් ය. අසරණයින් ය.එහෙත් දැන් දන්සල් ඉදිරිපිට ජැන්ඩි පහට ඇඳගත් නෝනා මහත්තුරුන් ද මහත්වරුන් ද දැකිය හැක. ඇතැම් අය එන්නේ පැජරෝ වලිනි. ඒ “දන්සල් කන්නටය” දන්සල් කෑම දැන් විලාසිතාවක් බවට පත් වී තිබේ.ඇත්තට ම ඇතැම් හෝටල්වලට වඩා දන්සල් කෑම පිරිසිදු ය. පිළුණු දේවල් එහි නැත. හැම දෙයක් ම අලුත් ය. කුස්සිය පවා අලුත් ය. ඒ නිසා කෑම පි‍්‍රයමනාප ය.ඇතැම් අය දන්සල් දෙන්නේ ද විනෝදයට ය. එවැනි විනෝදාංශයක් පැවතීම ද නරක දෙයක් නොවේ. මොනවා වුණත් දන්සල් දීම හොඳ දෙයකි.පුංචි ළමෝ සිසිල් බීම දන්සල් දෙති. දෙන්නට පුරුදු වීම ඉතා හොඳ දෙයකි. පන්සලක් ළඟ අන්නාසි බීමක් හෝ කෝඩියල් බීමක් සාදා යන එන අයට දීමෙන් පොඩි උන් විනෝදයක් ද ලබනවා විය හැකිය. ඒත් කමක් නැත. නරක වැඩක් කර ලබන විනෝදයක් නොවන නිසා ය.ඇතැම් විට දන්සල් කරදරයක් බවට ද පත් වෙයි. ඒ මග එන යන අයට බලෙන් පොවන්නට යන හින්දා ය. ඒත් ඒ කරදරය ඉවසීමට පුරුදු විය යුතුය. මන්ද යත් දීම හෙවත් දානය නරක දෙයක් නොවන බැවිනි.වෙසක් එකට වෙසක් කූඩුව මෙන්ම වෙසක් දන්සල් ද දැන් අනිවාර්ය අංගයක් බවට පත්වී තිබේ.හත්දොහේ දන්සල් ද ඇතැම් ගම් වල තිබේ. ඒ සඳහා වැය වන මුදල කෙතරම් දැයි සිතා ගැනීම එතරම් පහසු නැත.එහෙත් මේ සියල්ල දන්සල් ය. පුංචි ළමුන් ගේ බීම දන්සලේ සිට ගම් හතක් එකතු වී දෙන හත්දොහේ දන්සල දක්වා ඇති සියලු දන්සල් මිනිසුන් සඳහා ය. අනෙකුන් සඳහා ය. තමන් ගේ මුදලින් සහ ශ‍්‍රමයෙන් අනෙකුන් සඳහා පවත්වන්නා වූ දෙයකි. ඒ නිසාම මෙය හොඳ වැඩකි.දන්සල අපේ පෙරදිග සංස්කෘතියේ උත්තුංග කි‍්‍රයාවකි. බටහිර රටවල මෙවැනි දන්සල් දකින්නට නැත.එහෙත් මෙරට වෙසක් දන්සල් වඩාත් අර්ථවත් කිරීම සඳහා අවශ්‍ය වන්නාවූ සුවිශේෂී පසුබිමක් නිර්මාණය වී තිබේ.ඒ ප‍්‍රභාකරන්ගේ තිරිසන් සීමාවෙන් මිදී මිනිස්කමේ පිළිසරණ සොයා පැමිණි එක් ලක්‍ෂ අනූදහසකට ආසන්න අපේ ම මිනිසුන් පිරිසක් වන්නිකරයේ සහ තවත් තැන්වල අවතැන්ව රැඳී සිටින නිසා ය.ඇත්තට ම ඔවුන්ට කෑම නැත. කිරි පිටි ටිකක් නැත. අඳින්ඩ වස්තර නැත. පොඩි උන්ට සෙල්ලම් බඩුවක් නැත. දරුවන්ට පොතක් පැන්සලක් නැත. යුවතියන්ට කොණ්ඩ කටුවක් නැත. උඩ ඇඳුම් මෙන් ම යට ඇඳුම් ද නැත.මන්ද යත් ඔවුන් පැමිණියේ උන්හිටි ගමන් බැවිනි. එය පැමිණීමක් නොව පලා ඒමකි. සඳ පහන් රැයේ අඩ අඳුරේ පැමිණි පෙ‍්‍ර්මනීය පලා ඒමක් නොවේ.මරණය සමඟ පැමිණීමකි. ඇතැම් අසරණයෝ කොටි වෙඩි පහර මැද පලා එන මග මඩ වගුරු මත ම මැරී වැටුණා හ.මළ සිරුරු එසේම තිබෙන්නට ඉඩ හැර ඔවුහු දිගට ම පලා ආහ.මේ අවතැන් වුවෝ පිපාසයට දිය බිඳක් ලැබෙන තුරු බලා සිටිති. බිළින්දෝ කිරි උගුරක් ලැබෙන තෙක් බලා සිටිති. බත් අහුරක් පාන් පෙත්තක් රෙදි කඩක් විස්කෝතුවක් ලැබෙන තෙක් බලා සිටිති.මේ අර්ථ සම්පන්න දන්සල් දිය යුතු කාලයයි. රට පුරා ඇති වෙසක් දන්සල් මේ අවතැන් වූවන්ගේ සුබ සාධන ගම්මාන වෙත හැර විය යුතු කාලයයි.ඔවුන් අපේ දන්සල් වටා පෝළිම් ගැසෙන්නේ ස්ටයිල් එකකට කන්නට නොවේ. බඩ ගින්නට කන්නට ය. දානයෙහි නියම ඵල ලැබෙන්නේ එසේ වූ කල්හි ය.අම්මාගෙන් උරා බොන්නට කිරි කඳුළක් නැත. හිසේ කැක්කුමට පැනඩෝල් පෙත්තක් නැත. රජයට මේ සියලු දේ කළ නොහැකිය.        අපි හැමදාම අන් දුකේදි පිහිට වූ අය වෙමු. සුනාමියෙන් දකුණේ ජනතාව අවතැන් වූ විට ද බත්පැකට් එකේ සිට සියලු අවශ්‍යතා පිරිමසාලු වෙමු.එක්ලක්‍ෂ අනූ දහසකට ආසන්න මේ අවතැන් පිරිස ද සුරක්‍ෂිත කිරීමට අපට යුතුකමක් ඇත. මන්ද ඔවුන් ද අපේම සහෝදරයන්, දරුවන් බැවිනි.මෙදා දන්සල් බත, නූඩ්ල්ස් පිඟාන උතුරු නැඟෙනහිරට යවන්නට ඔබට පුළුවන් නම් එය මහඟු පින්කමකි. වියළි ආහාර මල්ලක්, දත් බුරුසුවක්, තුවායක්, චීත්ත රෙද්දක්, පැනඩෝල් පෙත්තක්, වතුර බෝතලයක්, ළදරු කිරි බෝතලයක්, ළදරු ඇඳුමක්, කිරි පැකට්ටුවක් මේ වෙසක් සමයේ උතුරට යවන්නට හැකි නම් ඔවුන් සිංහලයා පිළිබඳව තැබූ විශ්වාසය තහවුරු වනු නිසැකය.නුදුරේ දිනෙක උතුර නැඟෙනහිර යාවී පාලමක් තැනෙනු ඇත. ඒ පාලම මතින් ඉදිරියේදි අපේ වෙසක් අසිරි බලන්නට වෙසක් මහට ඔවුන් දකුණට පැමිණෙනු ඇත.එදිනට අප දෙගොල්ලන්ට ම එක්වී දන්සල් පෝලිමේ සිට විනෝදයට දන්සල් කන්නට පුළුවන.අපි සෙනෙහසේ දෑත් දිගු කර ඔවුන් තුරුලට ගනිමු.ඔවුන් සුරක්‍ෂිත කරමු. ඔවුන් තනි නැතැයි හැඟෙන්නට හරිමු.බත් කටකට වටිනාකමක් දී මේ දන්සල් සමයේ ඔවුන් කුසගින්නේ නොතබමු. මහා බත් දන්සලේ, මහා නූඩ්ල්ස් දන්සලේ පිවිසුම උතුරු අවතැන් සුබ සාධන ගම්මාන වෙත රැගෙන යමු.ඉසවි </content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=af0905031</link>
    <topic>පාසල් පෙළ පොත් අන්තර් ජාතික මට්ටමට</topic>
    <author>සාකච්ඡා කළේ සුභාෂිණි ජයරත්න</author>
    <content>වලවේ උරුමය: වැවක් හැදුවොත් ගමක් එළිය වෙනවාසතියේ අදහස: වෙසක් දන්සල් අවතැන් මිනිසුන් වෙත ගෙනයමුපාසල් පෙළ පොත් අන්තර් ජාතික මට්ටමට ගෙන එන්නට කටයුතු යොදනවාපැතිකඩ: ජාතික අවශ්‍යතාවයෙන් බිහිවූ ජාතිය ගොඩනැඟීමේ බද්දසෞන්දර්යවේදීන් කියන්නේ සිත හීලෑ කරගත් පිරිසක්අවතැන් වූ දරුවන්ගේ අධ්‍යාපනයට විශාල වැඩ කොටසක් අප ඉටු කරනවාපුවතක දිග සහ පළල: ලංකාවට වින කටින තමිල්නාඩුවේ තාරකා දේශපාලනයඅධ්‍යාපන ග‍්‍රන්ථ ප‍්‍රකාශන කොමසාරිස් ජෙනරාල් ඩබ්.එම්.එන්.ජේ. පුෂ්පකුමාරපසුගිය කාලය පුරා පාසල් පෙළ පොත් සම්බන්ධව පැවැති ගැටලු නිරාකරණය කරමින් නව ග‍්‍රන්ථ ප‍්‍රකාශන කොමසාරිස්වරයකු යටතේ පෙළ පොත් මුද්‍රණයේ සිට පාසල්වලට බෙදා හැරීම දක්වා කටයුතු විධිමත් කිරීමට අධ්‍යාපන අමාත්‍යාංශයට හැකිවිය. මීට අමතරව ග‍්‍රන්ථ ප‍්‍රකාශන අංශය නව පියවර රැසකට ද අතගසා ඇත. පෙළ පොත් අන්තර්ජාතික තලයට ගෙන ඒම, පෙළ පොත් නැවත භාවිතය වේගවත් කිරීම, විධිමත් ගබඩා කරන මූලධර්ම යටතේ පෙළ පොත් ගබඩා කිරීම මෙන්ම කලට වේලාවට ගුණාත්මක පෙළ පොතක් ලබාදීම මේ අතර ප‍්‍රධානය. මේ සම්බන්ධව සිළුමිණ හා එක්වූයේ අධ්‍යාපන ග‍්‍රන්ථ ප‍්‍රකාශන කොමසාරිස් ජෙනරාල් ඩබ්.එම්.එන්.ජේ. පුෂ්පකුමාරමහතායි.පසුගිය වසර මැද දක්වාම පෙළ පොත් ලබා දීමේදී විවිධ ප‍්‍රමාදවීම් සිදුවුණා. මෙම තත්ත්වය මඟ හරවා කලට වේලාවට පෙළ පොත් ලබා දෙන්න ගෙන තිබෙන පියවර මොනවාද?පෙළ පොත් පාසල් ශිෂ්‍යයන්ට ලබා දීමේදී අපේ ප‍්‍රධාන අවධානය යොමුවූයේ කලට වේලාවට පෙළ පොත් ලබාදීමයි. අපේ මූලික අරමුණ වුණෙත් පොත් ටික නියමිත වෙලාවට පමාවකින් තොරව ලබාදීමයි. පසුගිය වසරේ අගෝස්තු මස දක්වාම පෙළ පොත් ලබාදීමේදී ප‍්‍රමාදයක් ඇතිවුණා.නමුත් ග‍්‍රන්ථ ප‍්‍රකාශන කොමසාරිස් ලෙස පත්වූ පසු මට උවමනා වුණා පසුගිය වසරේ දෙසැම්බර් 4 නිවාඩුවට කලින් පොත් බෙදාදී අවසන් කරන්න. මේ අරමුණ මුල් කරගෙන අපේ වැඩසටහන කි‍්‍රයාත්මක වූ අතර ටෙන්ඩර් දීමේ සිට ප‍්‍රවාහනය දක්වාම අපි වැඩසටහන් කාර්යක්‍ෂම කළා.මාස තුනක් ඇතුළත සියලුම මුද්‍රණ කටයුතු අවසන් කරන ලෙස අපි මුද්‍රණාලවලට දැනුම් දුන්නා. එම මුද්‍රණාලවලට මුද්‍රණය සඳහා බාර දුන්නේ මාස 3 කට ප‍්‍රමාණවත් පොත් පමණයි.මීට අමතරව ගුණාත්මක බවින් යුතු පොතක් ලබාදීම කෙරෙහි ද අපි විශේෂ අවධානයක් යොමු කළා. වැරැදි නැති කිරීම සඳහා විභාග දෙපාර්තමේන්තුව හා ජාතික අධ්‍යාපන ආයතනයේ නිලධාරින් රැස් කර මුද්‍රණය වන පොත්වල වැරැදි නිවැරැදි කළා. මීට අමතරව පොතක පිටකවරය, මුද්‍රණයට ගන්නා කඩදාසි, රූප සටහන් ආදියේ අභ්‍යන්තර ගුණය වැඩි කරන්න මුද්‍රණාලවලට නිතරම උපදෙස් දුන්නා.මෙම වසරේ පෙළ පොත්වල මොනවගේ වෙනස්කම් ද සිදු කර තියෙන්නේ?අපි මෙවර පොත් මිලියන 26 ක් මුද්‍රණය කළා. මෙයින් 8 වන ශ්‍රේණියේ පොත් අලුතින් ලියූ ඒවා. 8 ශ්‍රේණියේ පොත්වල අපි යම් යම් වෙනස්වීම් කළා. නිවැරැදි තාවය සඳහා අලුත් ලේඛක මණ්ඩලයක් පත් කළා.වැරැදි අඩුපාඩු තුන් වරක් පමණ කියවා නිවැරැදි කළා. මේවා කළේ පාඩම් හොඳට දන්නා ගුරුවරු යොදා ගෙනයි. මේ පළපුරුදු ගුරුවරු මගින් නිවැරැදි කිරීම් කළ නිසා එය සාර්ථකව කරන්න අපට හැකියාව ලැබුණා. පාඩම්වල නොගැලපෙන තැන් අයින් කළා. අලුත් දේ එකතු කළා.එතකොට මෙතෙක් භාවිතා කළ පොත් වලට මොකද වුණේ?ඒ පොත්වල කොටසක් ඉතුරු වුණා. ඒ කොටස වාලච්චේනේට යවන්න අවසර අරගෙන තියෙනවා. තවත් පොත් පරිත්‍යාග ලෙස පුස්තකාල වලට දුන්නා.පාසල් වලට පොත් කලට වේලාවට බෙදා හැරීම සම්බන්ධව අනුගමනය කළ කි‍්‍රයා පිළිවෙළ පැහැදිලි කළොත්?බෙදා හැරීමේදී ද විශේෂ ක‍්‍රමවේද අනුගමනය කළා. මුලින්ම අපේ පෙළ පොත් ගබඩා කර තිබෙන ගබඩා 4 විධිමත් කළා. මුලදි මේ ගබඩාවල සේවය නිසියාකාරව සිදු වුණේ නැහැ. අපි සේවකයන් නිසි පරිදි යොදවා ඒවායේ සේවය විධිමත් කර බෙදා හැරීම් වැඩි කළා.පසුගිය වසරවල බෙදා හැරීම් කර ඇත්තේ පොත් මුද්‍රණාල වලින් ලැබෙන ආකාරයටයි. නමුත් කළ යුත්තේ එක වරයි. එවිට හතර පස් වතාවක් එක තැනකට යැවෙන්නෙත් නැහැ. වියදමත් ඉතිරියි. විදුහල්පතිවරුන්ට අඩුපාඩු කියාගෙන මෙතනට එන්න අවශ්‍යත් නැහැ.පෙළ පොත් එකවර මුද්‍රණාල වලින් ගැනීමේදී ගැටලු මතු වෙනවා නේද?මුද්‍රණාල වලින් වරින්වර පොත් ආවොත් තමයි ගැටලු මතු වෙන්නේ. මෙවර අගෝස්තු 15 වන විට මම මුද්‍රණාල සියල්ලෙන්ම පොත් ලබා ගන්නවා. එහෙම එකවර ගත් විට බෙදා හැරීම පහසුයි. එවිට විදුහල්පතිවරුන්ට එක්වරක් පැමිණ සියලුම පොත් ගෙනයා හැකියි. මේ නිසා ප‍්‍රවාහන වියදමේ විශාල ඉතිරියක් සිදුවෙනවා.මීට අමතරව අපි ප‍්‍රවාහනයේදි කන්ටේනර් පවා භාවිතා කරනවා. මේ නිසා විශාල ප‍්‍රමාණයක් එකවර ප‍්‍රවාහනය කළ හැකියි.උතුරු නැඟෙනහිරට මුලින් පොත් යැව්වෙ නැව් මඟින්. මේ වන විට යාපනයට අවශ්‍ය සියලුම පෙළ පොත් ඇර අවසන්. එසේම කිලිනොච්චි, මුලතිව්, පුදුකුඩිඉරිප්පු ප‍්‍රදේශවල පාසල් වලටත් අපි පොත් යැව්වා. අපි කන්ටේනර් මගින් එම පොත් මැදවච්චියට ඇරියා. මැදවච්චියට ඒ ප‍්‍රදේශවල පළාත්, කොට්ඨාශ අධ්‍යාපන අධ්‍යක්‍ෂවරු පැමිණ පොත් අරගෙන ගියා.මුදාගත් ප‍්‍රදේශවලට මීට කලින් පෙළ පොත් යැව්වාද?මීට කලිනුත් ඒ ප‍්‍රදේශවලට පෙළ පොත් යැව්වා. කිසිම තැනකට අඩුපාඩු කෙළේ නැහැ. අදාළ නිලධාරීන් පැමිණ එම පොත් ලබා ගත්තා. මේ වසරේත් පොත් යැව්වා. පසුව යුද්ධය පටන්ගත් නිසා සුළු අඩුපාඩු ඇතිවුණා. දැන් එම පොත් මැදවච්චියේ ගබඩාවක රැස්කොට තියනවා. කඳවුරු 12 ක 10,200 ක ළමයින්ට පොත් 60,000 ක් දැනටමත් අපි ලබා දී තියෙනවා. රජයේ පාලනයට නතුවූ ප‍්‍රදේශවලින් මෙන්ම යුද්ධය පවතින ප‍්‍රදේශවලින් ඉල්ලා ඇති පෙළ පොත් ප‍්‍රමාණය අපි දී අවසන්.මෙම ප‍්‍රදේශවලට අපි යැව්වේ අලුත්ම පොත්. නැවත භාවිතය අපි ඒ පළාත්වල සැලකිල්ලට ගත්තේ නැහැ. 2008 දි උතුරට පමණක් පෙළ පොත් 1942,076 ක් අවශ්‍ය වුණා. අපි එම ප‍්‍රමාණයම අඩුවකින් තොරව ඒ ප‍්‍රදේශවලට යැව්වා. ලබන වසරේදි මේ හා සමාන පොත් ප‍්‍රමාණයක් හෝ ඊට වැඩි ප‍්‍රමාණයක් අවශ්‍ය වෙනවා. උතුරු ප‍්‍රදේශවල සංඛ්‍යා ලේඛන හරියටම ලබා ගන්න අමාරුයි. මේ නිසා ගිය වසර පදනම් කරගෙන තමයි අවශ්‍ය ප‍්‍රමාණය යැවිය යුතු වන්නේ.ගබඩා පහසුකම් වල අලුත් වෙනසක් ඇති කරන්න බලාපොරොත්තු වෙනවා නේද?දැනට ගබඩා 4 ක් අපිට තියෙනවා. ඒ ඔරුගොඩවත්ත, සළුසල, ඩීන්ස් පාර හා ඕල්කට් මාවත යන ප‍්‍රදේශවල. මේ සඳහා ලක්ෂ 16 ක් මාසයකට ගෙවනවා. දළ වශයෙන් වසරකට එම ගණන මිලියන 18 ක්.එසේම තැන් 4 ක ගබඩා කර තිබීම නිසා පොත් බෙදා හැරීම ගැටලු සහගතයි. ගබඩා හතරම තියෙන්නේ දැඩි නාගරික ප‍්‍රදේශවල. උදාහරණයක් ලෙස අම්පාරට යවන පොත් ලොරියක් ගත්තම මේ ගබඩා 4 න්ම පොත් පුරවන්න ඕන. මේ සඳහා දවස් එකහාමාරක් පමණ ගතවෙනවා. නමුත් අපි කල්පනා කළා මේ 4 ම පොත් එකතැනකට ගෙනඒම ගැන.මේ නිසා අපි හෝමාගම මාහේනවත්ත ප‍්‍රදේශයෙන් අක්කර 5 ක ඉඩමක් නාගරික සංවර්ධන අධිකාරියෙන් ලබා ගත්තා. අපේ අලුතින් ඉඳිවන ගබඩාවේ තමයි මීළඟට පොත් ගබඩා කරන්නේ. රුපියල් මිලියන 286 ක් යනවා සම්පූර්ණ ගබඩා සංකීර්ණය ඉඳිකිරීමට. අදියර 2 කින් කරන අතර මේ වසරේ එක ගබඩාවක් ඉඳිකර ඔරුගොඩවත්ත ගබඩාව හෝ සළුසල ගබඩාමෙහාට ගෙනෙනවා. මේ මගින් වාර්ෂිකව රුපියල් මිලියන 18 ක් 20 ක් අපිට ඉතිරි කරගන්න පුළුවන්. ලබන වසර වන විට ඉතුරු ප‍්‍රමාණයත් අපිට ගේන්න පුළුවන් වෙනවා. එවිට ගබඩා කිරීම, ප‍්‍රවාහනය වඩාත් පහසු වෙනවා.ඉදිරියේදී මම බලාපොරොත්තු වෙනවා ගබඩාගාරයේ තියෙන මෙම පොත් ස්කෑන් ක‍්‍රමය මගින් පරිගණක ගත කරන්න. එනම් හැම පොතක්ම ගබඩා ගාරයට දැමීමේදී මෙන්ම පිට කිරීමේදී ස්කෑන් කෙරෙනවා. මේ නිසා කිසිම පොතක් මඟ හැරෙන්නෙත් නැහැ. හොරකම් කිරීමකට ලක් වෙන්නෙත් නැහැ. මෙවැනි විධිමත් ගබඩා මූලධර්ම ඉදිරියේදී අලුත් ගබඩා සංකීර්ණයේ ඉදිවේවි.දැනට ගබඩා කොට ඇති පොත් සුරක්ෂිත ද?බොහෝ දුරට සුරක්ෂිතයි. ගබඩාවල පොත් විනාශ වන ප‍්‍රමාණය අඩුයි. නමුත් දැන් තැනින් තැන පොත් ගබඩා වී තියන නිසා විධිමත් ගබඩාකරණ ක‍්‍රම අනුගමනය කරන්න අපහසුයි.ගිය වසරේ දෙසැම්බර් 4 දාට කලින් පොත් බෙදා දුන්නත් යම් යම් අඩුපාඩු පැවතුණා නේද?ගිය වසරේ දෙසැම්බර් 4 දාට කලින් පොත් බෙදා අවසන් කෙළේ විදුහල්පතිවරුන් විසින් එවන ලද සංඛ්‍යා ලේඛන මතයි. නමුත් විදුහල්පතිවරුන් නිවැරැදි සංඛ්‍යා ලේඛන එවා තිබුණේ නැහැ. පිටපත් කිරීමේ දෝෂ, ගණනය කිරීමේ දෝෂ, මධ්‍යස්ථාන වලින් බෙදා හැරීමේ දෝෂ මත නිවැරැදි සංඛ්‍යා ලේඛන ඉදිරිපත් වී තිබුණේ නැහැ.මේ නිසා අපි ජංගම සේවයක් පටන් ගත්තා. ජංගම සේවය මඟින් අපි දැන් මෙම අඩුපාඩු මඟ හරවනවා. අපේ ජංගම රථය එක දවසකට එක කලාපයකට යනවා. එදාට විදුහල්පතිවරු එතනට ඇවිත් අඩුපාඩු පොත් සියල්ල ලබා ගන්නවා.නමුත් මම බලාපොරොත්තු වෙන්නෙ නැහැ මේ වසරේ එහෙම දෙයක් කරන්න. මෙවර හරි සංඛ්‍යා ලේඛන අවශ්‍යයි. අපි දවසක වැඩමුළුවක් තියෙනවා නිවැරැදිව ගණනය කරන ආකාරය ගැන. එතැනදි සියලු දෙනාම දැනුම්වත් කරනවා.මේ වසරේ පෙළ පොත් බෙදා හැරීමේ ඉලක්කය පැහැදිලි කළොත්...?අපි අපේ‍්‍රල් 20 න් පසු පොත් මුද්‍රණය කරන්න බාර දුන්නා. මේ දිනවල ටෙන්ඩර් දීගෙන යනවා. 9 වන ශ්‍රේණියේ පෙළ පොත් මෙවර අලුතින් මුද්‍රණය වෙනවා. අපේ‍්‍රල් 5 වන විට මෙම පොත් ලිවීමේ කටයුතු අවසන් කරන්න මම නියෝග කළා. මීට අමතරව පොත්වල තියන වැරැදි අඩු කරන්න ගුරුවරු පිරිසක් යොදාගෙන ඒ කටයුතුත් අවසන් කළා.මම මුද්‍රණාලවලට මාස 4 කට ආසන්න කාලයක් ලබා දෙනවා. මුද්‍රණ කටයුතු නිම කරන්න. අගෝස්තු මස 15, 20 වන විට අපිට පොත් ලබා දිය යුතු බවට නියෝගයක් ලබා දෙනවා. ප‍්‍රමාද වන අය ගෙන් දඩ මුදල් අයකර ගන්නවා. ප‍්‍රමාද වූ අය ගැන ලබන වසරේදී සලකා බලනවා. ඒ වගේම මේ වසර අවසානයට කලින් පෙළ පොත් සියල්ලම කිසිම අඩුවකින් තොරව බෙදා දෙනවා.නැවත භාවිතය නිසා කොපමණ මුදලක් ඉතිරි කරගන්න හැකිවුනා ද?මෙවර නැවත භාවිතය සියයට 12 ක ප‍්‍රමාණය සියයට 23 ක් වුණා. මේ නිසා කෝටි 85.6 ක ඉතිරියක් සිදුවුණා. ගිය වසරේ එය කෝටි 40 ක්. එනම් 2008 ට වඩා කෝටි 40.5 ක ඉතිරියක් වෙලා තියෙනවා, මෙම වසරේ. අපි ගෙන ගිය අලුත් වැඩ සටහන් මෙයට හේතුවක් වුණා.ලක්ෂ 4 කට අපි සහතික දුන්නා. එම සහතිකය හොඳට පෙළ පොත් භාවිතය වෙනුවෙන් පංතියේ ළමයින් 3 දෙනකුට සෑම පාසලකටම ලබා දුන්නා. මේ වසරේ අපි සහතිකයක් සමඟ තෑග්ගකුත් දෙනවා. මේ සඳහා දැනටමත් පෞද්ගලික අංශයේ සහයෝගය ලැබී තියෙනවා.පෙළ පොතක් නැවත පරිහරණයට සුදුසු ද යන්න තීරණය කරන්නේ කෙසේ ද?ශිෂ්‍යයා පොත පරිහරණය කරන ආකාරය මතයි මෙය තීරණය වෙන්නේ. පොත අධ්‍යයන කටයුතු සඳහා උපරීම පරිදි භාවිතා කළ යුතුයි. නමුත් පොත ප‍්‍රවේසම් කළ යුතුයි. පොතට ගරු කළ යුතුයි.මේ ආකල්පය දරුවන්ගේ සිත්වල ඇතිකළ යුතුයි.හොඳම පෙළ පොත භාවිතය තීරණය කරන්නේ ගුරුවරයායි. මේ සඳහා නිර්නායක කිහිපයක් බලනවා. වැඩ පොත් නැවත පරිහරණය කරන්න බැහැ. ඒ වගේම 1, 2, 3 පෙළ පොත් ද අපි සලකා බලන්නෙ නැහැ. ඒ වගේම 11 පංතියේ ළමයින්ගේ පොත් ද අපි නැවත එකතු කරන්නෙ නැහැ.අපි මෙම වැඩපිළිවෙළින් බලාපොරොත්තු වන්නේ පොත නැවත පරිහරණයට වඩා පොත් පරිහරණය කිරීමේ පුරුද්ද ළමයින් තුළ ඇති කිරීමයි.සමහර විෂයන්ට තවම පෙළ පොත් මුද්‍රණය වී නැහැ. තවත් සමහර විෂයන්ට පෙළ පොත් කිහිපයක් තියෙනවා. ඒ ඇයි...?ජාතික අධ්‍යාපන ආයතනයේ නිර්දේශවලට අනුව අවශ්‍ය පොත් සියල්ලම මුද්‍රණය කළා. ලබන වසරේ අපි විෂය නිර්දේශයට අවශ්‍ය පොත් වගේ ම අතිරේක පොතුත් මුද්‍රණය කරනවා. මේ වසරේ අපි අතිරේක පොත් සඳහා වෙනම ලේඛනයක් හදා පාසල් වලට යැව්වා.අතිරේක පොත් ඇනවුම් ලේඛනයට අපි සියලුම අතිරේක පොත් ඇතුළත් කළා. එකදු පොතක් වත් මඟ හැරුණේ නැහැ.දැනට අපි අතිරේක පොත් වර්ග 350 ක් මුද්‍රණය කරනවා. 12, 13 ;ශ්‍්‍රණිවලට අවශ්‍ය පොත් වගේ ම අනිකුත් විෂයන්ට අමතර පොත් මුද්‍රණය කරනවා. ඒවා මිලදී ගන්න පුළුවන්.මෙම අතිරේක පොත් පාසල් වලට ලබා දුන්නොත් ළමයින්ට මිලදී ගන්න පහසුයි නේද?ඇත්තෙන්ම පහසුයි. මේ නිසා තමයි අපි ජංගම රථය ආරම්භ කළේ. ගම්බද පාසල් ළමයි අතිරේක පොත් තියනවා ද කියා දන්නෙත් නැහැ. මේ ජංගම රථයෙන් බලාපොරොත්තු වන්නේ එයයි.ජංගම රථය සෑම කලාපයකටම සෑම ගමකටම යනවා. එසේම මේ පොත් සමහර ලියාපදිංචි වෙළෙඳ සැල් වලටත් නිකුත් කරන්න බලාපොරොත්තු වෙනවා.මේ වසරේදී අමතර පොත් තව 200 ක් පමණ අලුතින් නිකුත් කරන්නත් බලාපොරොත්තු වෙනවා. ඒ වගේම පාසල් වලට අත්‍යවශ්‍ය වෙන පොත් තියෙනවා නම් අපිට ඒවාත් මුද්‍රණය කර දෙන්න පුළුවන්.අපේ අරමුණ තමයි විෂය මාලාවට අනුකූලව අඩු මිලකට හොඳ පොතක් ලබාදීම.පාසල් පෙළ පොත් වෙබ් අඩවියට දැමීමේ වැඩ සටහනක් ආරම්භ කළා නේද?8 ශ්‍රේණියේ පාසල් පොත් මෙවර වෙබ් අඩවියට දැම්මා. ඉදිරියේදී සියලුම පෙළ පොත් දානවා. මෙයින් අදහස් කරන්නේ විදේශයන්හි වෙසෙන අපේ ලාංකික ළමයිනට බලන්නයි. www.edupub.gov.lk  මීට අමතරව අපි අලුතින් ආරම්භ කළ තවත් වැඩ සටහනක් තමයි පාසල් පෙළ පොත් අන්තර්ජාතික මට්ටමක ගෙන ඒමේ වැඩ සටහන.අපි ඉන්දියාව, ඇමෙරිකාව, එංගලන්තය, ඔස්ටේ‍්‍රලියාව, පින්ලන්තය වැනි රටවල පෙළ පොත් අන්තර්ජාලය හරහා ලබා ගෙන එම පෙළ පොත් අධ්‍යයනය කරනවා.මෙයින් බලාපොරොත්තු වන්නේ අපේ පෙළ පොතුත් අන්තර්ජාතික තලයකට ගෙනෙන්නයි.සාකච්ඡා කළේ සුභාෂිණි ජයරත්නඡායාරූපය විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=af0905032</link>
    <topic>ජාතික අවශ්‍යතාවයෙන් බිහිවූ ජාතිය ගොඩනැඟීමේ බද්ද</topic>
    <author/>
    <content>වලවේ උරුමය: වැවක් හැදුවොත් ගමක් එළිය වෙනවාසතියේ අදහස: වෙසක් දන්සල් අවතැන් මිනිසුන් වෙත ගෙනයමුපාසල් පෙළ පොත් අන්තර් ජාතික මට්ටමට ගෙන එන්නට කටයුතු යොදනවාපැතිකඩ: ජාතික අවශ්‍යතාවයෙන් බිහිවූ ජාතිය ගොඩනැඟීමේ බද්දසෞන්දර්යවේදීන් කියන්නේ සිත හීලෑ කරගත් පිරිසක්අවතැන් වූ දරුවන්ගේ අධ්‍යාපනයට විශාල වැඩ කොටසක් අප ඉටු කරනවාපුවතක දිග සහ පළල: ලංකාවට වින කටින තමිල්නාඩුවේ තාරකා දේශපාලනයඕනෑම රටක ආණ්ඩුවක් එදිනෙදා පවත්වාගෙන යාමේ වියදම් දරනු වස් ආර්ථික නිමැවුම පහත නොවැටී පවත්වාගෙන යාමට සහ නිෂ්පාදනය තවදුරටත් වැඩි කිරීම වෙනුවෙන් දරන ප‍්‍රාග්ධන වියදම පියවා ගැනීම සඳහා ආදායම් ලබාගන්නා වූ ප‍්‍රධානතම මූල්‍ය වන්නේ බදු පැනවීමයි. බදු පැනවීමක් නොකරන හෝ පනවා ඇති බදු අනුපාතිකයන් සංශෝධනය නොකරන ආණ්ඩුවක් ලෝකයේ නැත.ඕනෑම රටක වර්ෂයෙන් වර්ෂය බදු මතින් රැස් කරන ආදායම් ප‍්‍රමාණය වැඩි කරගත යුතු ය. මක් නිසාද යත්; රටක ජන සංඛ්‍යාව වැඩිවීම එකී ජනතාවගේ අවශ්‍යතා සහ වුවමනා දිගින් දිගටම ඉහළ යාම, භාණ්ඩ සහ සේවාවන්ගේ පොදු මිල මට්ටම් ඉහළ යාම, නව සංවර්ධන ව්‍යාපෘති ඇරැඹීම සහ පවතින සංවර්ධන ව්‍යාපෘති වේගවත් කිරීම වැනි විවිධ හේතු සාධක රාශියක සමුච්චිත ප‍්‍රතිඵලයක් ලෙස ඕනෑම ආණ්ඩුවක වියදම් දිගින් දිගටම ඉහළ යා හැකිය.රටක වැඩිවන වියදම් පියවා ගැනීම සඳහා බදු පනවා අයකැර ගැනීම ඕනෑම රටක පාර්ලිමේන්තුවක් විසින් කරනු ලබන ප‍්‍රධානතම කර්තව්‍යයක් වෙයි. සාර්ව ආර්ථිකය පිළිබඳ එතරම් තැනීමක් නොකර පාර්ලිමේන්තුව නියෝජනය කරන ඇතැම් නියෝජිතයන් පාර්ලිමේන්තුව තුළ සහ ඉන් පිටතින් වැඩි වැඩියෙන් ඉදිරිපත් කරන්නේ රජයේ වියදම ඉහළ යන යෝජනා ය.උදා - ලෙස උපාධිධාරීන් ඇතුළු සියලු සේවා වියුක්තිකයන්ට රක්ෂා ලබාදෙන ලෙසට රජයට බල කිරීම, රාජ්‍ය සේවක වැටුප්, විශ‍්‍රාම වැටුප් ඉහළ නංවන ලෙසට කරන උද්ඝෝෂණ, සමෘද්ධි සහනාධාර, පොහොර සහනාධාර වැනි සහන වැඩි වැඩියෙන් ලබාදෙන ලෙසට කරන ඉල්ලීම, අධ්‍යාපනය, සෞඛ්‍ය, නිවාස, ප‍්‍රජා සේවා වැනි සමාජ සුබසාධන අංශ තවදුරටත් සංවර්ධනය කිරීමට කරන යෝජනා යන ආදියෙන් ලංකා ආණ්ඩුවේ වියදම දවසින් දවස, මාසයෙන් මාසය වර්ෂයෙන් වර්ෂය ඉහළ නගී.මෙසේ ඉහළ නගින රාජ්‍ය වියදම දැරීම සඳහා ඕනෑම ආණ්ඩුවකට අනුගමනය කළ හැකි විකල්ප කි‍්‍රයාමාර්ග කළ හැකි විකල්ප කි‍්‍රයාමාර්ග පවතින්නේ කිහිපයක් පමණි.1. රාජ්‍ය අයබදු පැනවීම සහ බදු අනුපාතිකයන් ඉහළ නැංවීම2. බදු කුලී, පොලී, ලාභ වැනි බදු නොවන රාජ්‍ය ආදායම් ඉහළ නැංවීම3. අනාගත පරම්පරාවට හිමි විය යුතු රාජ්‍ය දේපොළ අවසතු කිරීම හෝ විකුණා දැමීම4. නොපියවන අය වැය පරතරය පියවා ගැනීම සඳහා දේශීය විදේශීය වශයෙන් ණය ලබාගැනීමරාජ්‍ය වියදම පියවා ගත හැකි මෙකී සීමිත එක් එක් ක‍්‍රමයට පක්ෂව සහ විපක්ෂව ඕනෑම තරම් කරුණු දැක්විය හැකි ය.එහෙත් ලෝකය පුරා ආර්ථික විශේෂඥයන් පිළිගන්නා පොදු නියමය වන්නේ ඉහතින් දක්වා ඇති අනෙකුත් ක‍්‍රමවලට සාපේක්ෂව බදු ගැලපුම් මගින් ආදායම් උපදවා ගැනීම වඩා ප‍්‍රායෝගික වන බව ය. ඒ නිසා එක්සත් ජාතික පක්ෂය මගින් හෝ ශ‍්‍රී.ල.නි.ප. මගින් හෝ පොදුජන එක්සත් පෙරමුණ මගින් හෝ සන්ධාන රජය මගින් හෝ ලංකාවේ පිහිටවූ කිසිම රජයක් මගින් දිගින් දිගටම ජනතාවගෙන් ලබාගන්නා බදු ආදායම ඉහළ නැංවූවා මිස බදු ආදායම අඩුකර ගත් එකම රජයක් හෝ බිහි වී නැත.මතු යම් දිනක එවැනි රජයක් පිහිට වෙන්නේ ද නැත. මක්නිසාද යත්; බදු ආදායම වැඩිකර ගන්නේ නැත්නම් වැටුප් ගෙවීම, විශ‍්‍රාම වැටුප් ගෙවීම, සහනාධාර ගෙවීම, අධ්‍යාපනය, සෞඛ්‍ය, ප‍්‍රජා සේවා පවත්වාගෙන යාම යනාදී සියල්ල සම්පූර්ණයෙන් නවතා දැමීමට හෝ කප්පාදු කිරීමට සිදුවන නිසාවෙනි.ඒ නිසා ශ‍්‍රී ලංකාවට නිදහස ලැබීමෙන් පසු සියලුම ආණ්ඩු යටතේ ආණ්ඩුවේ බදු ආදායම ඉහළ ගොස් ඇති අයුරුත් ලංකා ආණ්ඩුවේ පුනරාවර්තන වියදම, හා ප‍්‍රාග්ධන වියදම ඉහළ ගොස් ඇති අයුරුත් පහත දැක්වෙන දත්ත සටහනෙන් පැහැදිලි වෙයි.මේ අනුව වර්තමානයේ සේනාධිනායක ලෙස අතිගරු ජනාධිපතිතුමා ප‍්‍රමුඛ වීර රණවිරුවන් තිස් අවුරුදු සාපයක් වූ රුදුරු ත‍්‍රස්තවාදය වසර තුනක් වැනි කෙටි කාලයකදී අවසන් කොට අලුත් ශ‍්‍රී ලංකාවක් ගොඩනැගීම සඳහා දරන ජාතික ව්‍යායාමයේදී අත්‍යවශ්‍යයෙන් ම එකී සත් අරමුණ සඳහා සමාජ දායකත්වය ලබා ගත යුතු ය. ඒ සඳහා පැන වූ බද්දකි, ‘ජාතිය ගොඩනැඟීමේ බද්ද’. මුදල් හා ක‍්‍රම සම්පාදන ඇමැතිවරයා වශයෙන් අතිගරු ජනාධිපතිතුමා විසින් 2009 අය වැය මගින් මෙම බද්ද හඳුන්වා දෙනු ලැබීය.එහි අරමුණ වූයේ ත‍්‍රස්තවාදය නිසා විනාශ වූ ජන ජීවිත සහ ඔවුන් ගේ යටිතල පහසුකම් යළි ගොඩ නැංවීමත් ආරක්ෂක හමුදාවලට සුබසාධන පහසුකම් සැලසීමත් සඳහා සමාජයේ දායකත්වය ලබාගැනීමයි. මෙම ආනයනය කරුවන්ගේ, නිෂ්පාදකයන්ගේ සහ සේවා සපයන්නන්ගේ පිරිවැටුම මත 1% වශයෙන් පැනවූ බද්ද 3% දන්වා සංශෝධනය කිරීම ඉකුත් සතියේ පාර්ලිමේන්තුව විසින් අනුමත කරනු ලැබීය. ජාතිය ගොඩනැඟීමේ මෙම බදු සංශෝධනයට විපක්ෂය විරුද්ධ විය.</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=af0905033</link>
    <topic>සෞන්දර්යවේදීන් කියන්නේ සිත හීලෑ කරගත් පිරිසක්</topic>
    <author>සාකච්ඡා කළේ රමණි සුබසිංහ</author>
    <content>වලවේ උරුමය: වැවක් හැදුවොත් ගමක් එළිය වෙනවාසතියේ අදහස: වෙසක් දන්සල් අවතැන් මිනිසුන් වෙත ගෙනයමුපාසල් පෙළ පොත් අන්තර් ජාතික මට්ටමට ගෙන එන්නට කටයුතු යොදනවාපැතිකඩ: ජාතික අවශ්‍යතාවයෙන් බිහිවූ ජාතිය ගොඩනැඟීමේ බද්දසෞන්දර්යවේදීන් කියන්නේ සිත හීලෑ කරගත් පිරිසක්අවතැන් වූ දරුවන්ගේ අධ්‍යාපනයට විශාල වැඩ කොටසක් අප ඉටු කරනවාපුවතක දිග සහ පළල: ලංකාවට වින කටින තමිල්නාඩුවේ තාරකා දේශපාලනයසෞන්දර්ය කලා විශ්ව විද්‍යාලයයේ උපකුලපති ජ්‍යෙෂ්ඨ මහාචාර්ය ජයසේන කෝට්ටගොඩසෞන්දර්ය කලා විශ්වවිද්‍යාලයේ දෙවන උපාධි ප‍්‍රදානෝත්සවය මේ 07 දා බණ්ඩාරනායක අනුස්මරණ අන්තර්ජාතික සම්මන්ත‍්‍රණ ශාලාවේදී කුලපති ආචාර්ය පණ්ඩිත් අමරදේවයන් ගේ ප‍්‍රධානත්වයෙන් පැවැත්වේ. ඒ නිමිත්තෙන් සෞන්දර්ය කලා විශ්ව විද්‍යාලයේ උපකුලපති ජ්‍යෙෂ්ඨ මහාචාර්ය ජයසේන කෝට්ටගොඩ සමඟ කළ සාකච්ඡාවකි.සෞන්දර්ය කලා විශ්වවිද්‍යාල ඉතිහාසයෙහි එම ආයතනයෙන් ම බිහි වූ ප‍්‍රථම උපකුලපතිවරයා ලෙස ඔබ ගේ මූලිකත්වයෙන් පැවැත්වෙන පළමු උපාධි ප‍්‍රදානෝත්සවය මෙයයි. එහි යම් සුවිශේෂත්වයක් වේද?ඒ ඒ විෂයයන්හි දස්කම් දැක්වූවන් සහ සෞන්දර්ය අධ්‍යාපනය වැඩි දියුණු කිරීමෙහිලා ඇප කැප වූ වියතුන් ඇගයීමට ලක් කිරීම සුවිශේෂත්වයයි. මෙහිදී සෞන්දර්ය ගමන් මඟෙහි අභිවෘද්ධිය උදෙසා කාලය, ශ‍්‍රමය දායාද කළ විද්වතුන් දෙදෙනෙකුට සහ සංගීත, නර්තන, දෘශ්‍ය කලා යන විෂයයන් ගේ ප‍්‍රගමනයට ඉතාමත් සුවිශේෂී දායකත්වයක් සැපයූ ප‍්‍රවීණ කලාකරුවන් තිදෙනෙකුට සම්මාන ආචාර්ය උපාධිය පිරිනැමීමට කටයුතු සූදානම්. එසේ ඇගයීමට ලක් කරන්නේ ඉදිරි පරම්පරාවට ආදර්ශයක් ලබාදීමටයි. ඒ ඒ විෂයයන් පෝෂණය කිරීම, ඒ පිළිබඳ පර්යේෂණ කිරීම, පොතපත ලිවීම, යන්නෙන් අදහස් වන්නේ තමන් ගේ දේශය වෙනුවෙන්, ජාතික සංස්කෘතිය වෙනුවෙන් තමන්ට කළ හැකි ඉහළ ම සත්කාරය වන බව අවධාරණය කිරීමටයි.මහාචාර්ය සේනක බණ්ඩාරනායක, මහාචාර්ය තිස්ස කාරියවසම් යන වියතුන් දෙදෙනා මෙහිදී සාහිත්‍ය ශූරී සම්මාන උපාධියෙන් පිදුම් ලබනවා. සෞන්දර්ය කලා විශ්වවිද්‍යාලය, සෞන්දර්ය ආයතනය හැටියට පැවැති කාලයේ සිට පූර්ණ විශ්වවිද්‍යාලයක් බවට පරිවර්තනය කිරීමට කැප වී කටයුතු කළ විද්වතුන් අතර මේ දෙදෙනා සුවිශේෂයි. එමෙන් ම විෂයානුබද්ධ දැනුම වර්ධනය කිරීම සඳහා විවිධ පර්යේෂණ කරමින් පොතපත රචනා කරමින් සෞන්දර්ය විෂයය ක්ෂේත‍්‍රය වෙනුවෙන් ඔවුන්ගෙන් ලද දායකත්වය සුවිශාලයි.පුරා විද්‍යාව, චිත‍්‍ර හා මූර්ති කලා යන විෂයයන් පිළිබඳ ප‍්‍රවීණ මහාචාර්ය සේනක බණ්ඩාරනායක මහතාටත් සෞන්දර්ය අධ්‍යාපනය වෙනුවෙන් නාට්‍ය හා නර්තනය පිළිබඳ වටිනා කෘති දායාද කළ මහාචාර්ය තිස්ස කාරියවසම් මහතාටත් මෙහිදී සාහිත්‍ය ශූරී සම්මාන උපාධිය පිරිනැමීමට නියමිතයි.මහාචාර්යතිස්ස කාරියවසම්,මහාචාර්යසේනක බණ්ඩාරනායකසාහිත්‍ය ශූරීසම්මාන උපාධිලබතිසංගීතය, චිත‍්‍ර සහ නැටුම් යන විෂයයන් ප‍්‍රචලිත කිරීම සඳහා ප‍්‍රායෝගික වශයෙන් මෙන් ම නිර්මාණාත්මක වශයෙන් ද සුවිශේෂී දායකත්වයක් ලබාදුන් ප‍්‍රවීණ ශිල්පීන් වන ෂෙල්ටන් පෙ‍්‍ර්මරත්න, වසන්ත කුමාර, තිස්ස රණසිංහ යන විෂයය ප‍්‍රාමාණිකයන් ද මෙහිදී සම්මාන ආචාර්ය උපාධියෙන් පිදුම් ලබනවා.ප‍්‍රවීණ සංගීත ශිල්පී ෂෙල්ටන් පෙ‍්‍ර්මරත්න මහතා ඇගයෙන්නේ නිර්මාණ සංගීතය වෙනුවෙන් කළ සුවිශාල සේවයටයි. වසන්ත කුමාර මහතා ඇගයෙන්නේ නිර්මාණ නර්තනය, පොත පත රචනය ඇතුළු සුවිශේෂී සේවා රැසක් වෙනුවෙන්. ජාතික හා අන්තර්ජාතික වශයෙන් ද චිත‍්‍ර හා මූර්ති ශිල්පය පවත්වාගෙන ගිය, ඉතා ඉහළ ගණයේ මූර්ති ශිල්පියෙක් ලෙස නම් දැරූ තිස්ස රණසිංහ මහතාට ද මෙහිදී සම්මාන ආචාර්ය උපාධිය හිමිවීමට නියමිතයි. නවක විද්‍යාර්ථීන් අධ්‍යාපන කටයුතු කෙරෙහි උනන්දු කරවීම සඳහා ඒ ඒ විෂයයන් වෙනුවෙන් ඉහළ ම ලකුණු ලැබූ උපාධිධාරීන්ට ද සුවිශේෂී සම්මාන පිරිනැමීම සිදු කෙරෙනවා.යහපත් සමාජයක් නිර්මාණය කිරීම සඳහා සෞන්දර්ය අධ්‍යාපනයේ දායකත්වය කෙබඳුද?සෞන්දර්යවේදීන් කියන්නේ සිත හීලෑ කරගත් පිරිසක්. ශිල්ප ශාස්ත‍්‍ර ප‍්‍රගුණ කිරීම භාවනාවක් හා සමානයි. ඔවුන් ගේ සිත්වල තදබල වෛරය, කෲර අදහස් ඇතිවිය නොහැකියි. ඔහු අනුන්ට වින්දනයක් ලබාදෙන අතර ම තමන් ද වින්දනයට පත්වෙනවා. සමාජයට යම් කලා නිර්මාණයක් දායාද කිරීමට පෙර නිර්මාණ කරුවා ආත්මීය වින්දනයක් ලබා දෙන අතර ම තමන් ද වින්දනයට පත්වෙනවා. සමාජයට යම් කලා නිර්මාණයක් දායාද කිරීමට පෙර නිර්මාණකරුවා ආත්මීය වින්දනයක් ලබා ගන්නවා. ඒ ඔස්සේ ඔහු අනිවාර්යයෙන් ම නිවුණු පුද්ගලයෙක්, යහපත් මිනිසෙක් බවට පත් වෙනවා.අනෙකුත් විෂයය ක්ෂේත‍්‍රයන්ට සාපේක්ෂව සෞන්දර්ය අධ්‍යාපනයෙහි වත්මන් ශිෂ්‍ය ප‍්‍රජාවගේ දායකත්වය කවරාකාර ද?මීට පෙර මේ විෂයය හැදැරීමට යොමු වුණේ ඉතාම අවම මට්ටමකින්. එහෙත් අද විශාල ඉල්ලුමක් තියෙනවා. වසරකට ඉල්ලුම් පත් තුන්දහසක් හාරදහසක් පමණ ලැබෙනවා. ඉඩකඩ ප‍්‍රමාණවත් නොවන නිසා තෝරා ගැනෙන්නේ සීමිත ප‍්‍රමාණයක්. එහෙත් මේ තත්ත්වය මඟ හැරවීමට දැනටමත් වැඩ සටහන් රැසක් කි‍්‍රයාත්මක වෙනවා. එහිදී ‘මහින්ද චින්තන’ වැඩ පිළිවෙළ යටතේ විශාල ඉඩ පහසුකම් සහිත නේවාසිකාගාර දෙකක් ඉදිවීම සුවිශේෂයි. සෞන්දර්ය අධ්‍යාපනය වැඩි දියුණු කිරීමටත් තවත් වැඩ සටහන් රැසක් කි‍්‍රයාත්මකයි. පර්යේෂණ ඒකක, වෘත්තීය මාර්ගෝපදේශන කටයුතු, පශ්චාද් උපාධි අධ්‍යාපන කටයුතු, ආචාර්ය මණ්ඩල සහ කාර්ය මණ්ඩල සංවර්ධන වැඩ සටහන් ඒ අතර ප‍්‍රධානයි.තාක්ෂණය උපයෝගි කරගත් නවතම පාඨමාලා රැසක් ද දැන් විද්‍යාර්ථින් වෙනුවෙන් හඳුන්වා දී තිබෙනවා. ප‍්‍රසාංගික හා දෘශ්‍ය කලා සඳහා අවශ්‍ය නව රංග ශාලා, කලාගාර, ශ‍්‍රව්‍ය දෘශ්‍ය පටිගත කිරීම් මැදිරි, වීඩියෝ සහ පරිගණක මැදිරි යනාදිය ද මේ සැලසුම් අතර කි‍්‍රයාත්මක කිරීමට නියමිතයි. මෙය අනාගත සෞන්දර්යය විද්‍යාර්ථින්ට සුබ පණිවුඩයක්.විශ්ව විද්‍යාල ශිෂ්‍යයා ගේ වගකීම විය යුත්තේ කුමක් ද?විශ්ව විද්‍යාලයක පරමාර්ථය වන්නේ උගත්, බුද්ධිමත් විද්‍යාර්ථින් රටට දායාද කොට යහපත් සමාජයක් ගොඩනැඟීමයි. එහෙත් අද රටේ මේ අධ්‍යාපනය අඩාල කිරීමට උත්සාහ දරන ඇතැම් දේශපාලනික ජාවාරම්කරුවන් තම අරමුණු සාක්ෂාත් කරගන්නට ශිෂ්‍ය ප‍්‍රජාව යොමු කරගන්නා බව පැහැදිලි කරුණක්. ආවේගශීලී බව නිසා ශිෂ්‍යයන් මේ දේවලට ඉතාම පහසුවෙන් නැඹුරු වෙනවා. කුඩා ප‍්‍රශ්නයක් වුවත් ලේ හලා ගැනීම් දක්වා දුරදිග යන්නේ මේ නිසයි. ඒත් ඉගෙන ගන්නා දරුවන් මේ දෙය තේරුම් ගත යුතුයි. විශ්ව විද්‍යාලවල ඉන්නේ උගත් පිරිසක්. දැඩි මහන්සියෙන් අධ්‍යාපනයේ කඩඉම් පසුකළ පිරිසක්. ඔවුන් කළ යුතු වන්නේ දේපළවලට හානි කිරීම, ගුටි බැට හුවමාරු කරගැනීම, ලේ වැගිරවීම නොවෙයි. බුද්ධිමය තර්ක විතර්ක, වාද විවාද මගින් යහපත් දර්ශනයක් නිර්මාණය කිරීමයි.විශ්ව විද්‍යාලය, පිළිබඳ බාහිර සමාජයේ පවතින අයහපත් ආකල්පය වෙනස් කළ හැකි වන්නේ ද ශිෂ්‍ය ප‍්‍රජාවටමයි. මේ අධ්‍යාපන ආයතන සතු සම්පත් සුවිශාලයි. වටිනා පොත පත ඇතුළු ඒ සම්පත්වලින් ප‍්‍රයෝජනය ගැනීමට ශිෂ්‍යයා උනන්දු විය යුතුයි. ගුරුවරයා කරන්නේ මඟ පෙන්වීම පමණයි. අවුරුදු තුන හතරක් වූ මේ ගෙවී යන කාලය අපට යළි කිසිදාක ළඟා කර ගත නොහැකියි. විවිධ කුමන්ත‍්‍රණවලට හසු නොවී, බොරුවට, වංචාවට හසු නොවී ඒ කාලයෙන් නිසි ප‍්‍රයෝජනය ගෙන අධ්‍යාපනය සඵල කරගැනීම මවුපියන් ගේ බලාපොරොත්තුව, රටේ බලාපොරොත්තුව මල්ඵල ගැන්වීම ශිෂ්‍යයාගේ වගකීමක්.උපාධිය ලබා සරසවියෙන් පිටවී යන උපාධිධාරීන් වෙනුවෙන් ඔබ ගේ පණිවුඩය.උපාධියක් ලැබුවා කියන්නේ යම් මූලාරම්භයක් ගොඩ නඟා ගැනීම පමණයි. කලා විෂයයන් නම් ප‍්‍රායෝගික කි‍්‍රයාවන්හි යෙදෙමින් ප‍්‍රවීණත්වයක් ලැබිය හැකි විෂයයන්. විශ්ව විද්‍යාලයේදී ඉගෙන ගන්නේ න්‍යායාත්මක දේ, මූලික ශිල්පය පමණයි. ප‍්‍රවීණත්වයට පත්වීමට නම් භාවිතයට ගත යුතුයි. ඒ අනුව තමන් ගේ නව නිර්මාණ, කුසලතා රටට ප‍්‍රදර්ශනය කළ යුතුයි. ඒ ඒ විෂයයන් පිළිබඳ පර්යේෂණවල නිරත වෙමින් නව අදහස්, ශාස්තී‍්‍රය ලේඛන දායාද කළ යුතුයි.අද සමහර පාසල් ගුරුවරු පතපොත කියවන්නේ නෑ. තමන් ගේ දැනුම අලුත් කරගන්නේ නෑ. එහෙම නොවී ඉදිරියට යන්නේ කොහොමද? දරුවන්ට නිසි මඟ පෙන්වන්නේ කොහොමද? සියලු දෙනාගේ ම යුතුකම හා වගකීම වන්නේ තමන් ලැබු අධ්‍යාපනයෙන් නිසි ප‍්‍රයෝජනය ගන්නට එය නිසි ලෙස කි‍්‍රයාවේ යොදවන්නට උත්සාහ කිරීමයි.සාකච්ඡා කළේ රමණි සුබසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=af0905034</link>
    <topic>අවතැන් වූ දරුවන්ගේ අධ්‍යාපනයට විශාල වැඩ කොටසක් අප ඉටු කරනවා</topic>
    <author>සාකච්ඡා කළේ සුභාෂිණි ජයරත්න</author>
    <content>වලවේ උරුමය: වැවක් හැදුවොත් ගමක් එළිය වෙනවාසතියේ අදහස: වෙසක් දන්සල් අවතැන් මිනිසුන් වෙත ගෙනයමුපාසල් පෙළ පොත් අන්තර් ජාතික මට්ටමට ගෙන එන්නට කටයුතු යොදනවාපැතිකඩ: ජාතික අවශ්‍යතාවයෙන් බිහිවූ ජාතිය ගොඩනැඟීමේ බද්දසෞන්දර්යවේදීන් කියන්නේ සිත හීලෑ කරගත් පිරිසක්අවතැන් වූ දරුවන්ගේ අධ්‍යාපනයට විශාල වැඩ කොටසක් අප ඉටු කරනවාපුවතක දිග සහ පළල: ලංකාවට වින කටින තමිල්නාඩුවේ තාරකා දේශපාලනයඅධ්‍යාපන අමාත්‍යංශයේ අතිරේක ලේකම් (සැලසුම්)එස්.යූ.විජේරත්නමානුෂික මෙහෙයුම්වල ප‍්‍රතිඵලයක් ලෙස මේ වනවිට විශාල පිරිසක් රජයේ පාලන ප‍්‍රදේශයට පැමිණ සිටිති. මේ පිරිසෙන් අධ්‍යාපනය ලබන වයසේ පසුවන ඉතා විශාල පිරිසක් සිටින හෙයින් ඔවුන් පාසල් ගතකර අධ්‍යාපනය ලබාදීම රජයේ ප‍්‍රමුඛතම කාර්යභාරයක් වෙයි. මේ සත්කාර්යයට මේ වනවිටත් අධ්‍යාපන අමාත්‍යාංශය අතගසා ඇත. අධ්‍යාපන ඇමැති සුසිල් පෙ‍්‍ර්මජයන්ත මහතාගේ අධීක්ෂණය යටතේ ආරම්භ කර ඇති මේ දිගුකාලීන හා කෙටිකාලීන වැඩසටහන් පිළිබඳ ‘සිළුමිණ’ට අදහස් දැක්වූයේ අධ්‍යාපන අමාත්‍යාංශයේ අතිරේක ලේකම් (සැලසුම්) එස්.යූ.විජේරත්න මහතායි.අපිට සංඛ්‍යා ලේඛන කොටස් දෙකකිනුයි ලැබෙන්නේ. ඉන් එකක් තමයි පුදුමාතලන් සිට නිදහස් වී පැමිණි පිරිස. අනිත් කොටස තමයි ඊට පෙර ටිකෙන් ටික පැමිණි පිරිස. පුදුමාතලන්වල සිට නිදහස් වී ආ ලක්ෂයකට අධික වූ පිරිසේ පාසල් දරුවන් ගැන තාම සංඛ්‍යාලේඛන නිවැරැදිව ලැබී නැහැ. වවුනියාවේ පළාත් හා කලාප කාර්යාලවලින් මේ වනවිට එම තොරතුරු එක් රැස් කරනවා. නිල නොවන ආරංචිවලින් මේ පිරිස් ළමයි 30,000ක් පමණ සිටින බවට ආරංචි තියනවා. නමුත් මීට පෙර ආ 68,000 ක පිරිසෙන් අපිට ළමා ශිෂ්‍ය සංඛ්‍යාව 20,000ක් බවට ආරංචි ලැබී තියනවා. මේ අය පාසල් යා යුතු වයසේ අය.ඔව්. මේ පුදුමාතලන් සිට ආ පිරිස පුදුමාතලන්වලට ඒමට පෙර අධ්‍යාපනය ලැබුවා. අපිට මේ පිරිසට එකපාරටම පාසල් පටන් ගන්න බැහැ. ජනාධිපති කාර්යාලයෙන් ඒ සඳහා නියෝගයක් ආ යුතුයි. මේ අවතැන් වූ පිරිස අතර ගුරුවරුත් ඉන්නවා. අධ්‍යාපන අධ්‍යක්ෂවරුත් ඉන්නවා. අපිට දැන් සිදුවී තියනවා මේ අවතැන්වූ පිරිසෙන් සිසුනුත් ගුරුවරුනුත් වෙන් කර හඳුනාගන්න. එසේම මේ අය යොදාගෙන නැවත අධ්‍යාපනය ආරම්භ කරන්න අපිට පුළුවන්.අපේ මේ කාර්ය දිගු කාලීන වැඩපිළිවෙළක් ලෙසටයි කරන්නේ. එයින් අදහස් කරන්නේ දිගුකලක් ගතවීම නෙමෙයි. ආරක්ෂක අමාත්‍යංශයෙන් හා ජාතිය ගොඩනැගීමේ අමාත්‍යංශයෙන් අවසර අපිට ලැබුණු වහාම අපේ නිලධාරීන් ගොස් මේ කටයුතු ආරම්භ කරනවා. මින් අනතුරුවයි අපේ වැඩ සටහන් කි‍්‍රයාත්මක කරන්න පුළුවන් වෙන්නේ.එහෙම වෙන්කර ගැනීමක් කරන්නේ නැතුව අපිට ඒ අයත් සමඟ සෘජුවම සම්බන්ධ වෙන්න අමාරුයි. එසේම මේ පිරිස දැනට සිටින තත්ත්වය අනුව එකපාරටම අධ්‍යාපනයක් ලබා දිය යුතු තත්ත්වයක නොවෙයි ඉන්නේ. මේ නිසා අපි හෙට (4දා) සිට මනෝ සමාජයීය වැඩ සටහනක් මේ අය වෙනුවෙන් කි‍්‍රයාත්මක කෙරෙනවා.මේ ශිෂ්‍ය සංඛ්‍යාව හා ගුරුවරු අපිට පැහැදිලිව හඳුනාගතහොත් ආධාර මත පාසල් හෝ තාවකාලික කඳවුරු අසල තාවකාලික පාසල් පිහිටුවන්න පුළුවන්. බොහෝවිට නිශ්චිත ශ්‍රේණි නැතිවුණත් කඳවුරුවල පාසල් පවත්වාගෙන යාහැකියි. තෝරාගත් වයස් සීමාවලට අධ්‍යාපනය ලබා දිය හැකියි. බොහෝ විට මේවා විෂය මාලාවට අදාළ නොවෙන්නත් පුළුවන්. මේ දිගුකාලීන වැඩපිළිවෙළ තවත් ඉදිරියටත් ගෙන යන්න අපි කටයුතු යොදා තියනවා. මේ පිරිස නැවත ඔවුන්ගේ ගම්බිම්වල පදිංචි වූවාට පසු බිම්බෝම්බ ආදිය ඉවත් කර කඩා බිඳ වැටී තිබූ පාසල් ගොඩනැඟිලි නැවත ප‍්‍රතිසංස්කරණය කිරීමේ වැඩපිළිවෙළක් ද මේ අතර තියනවා.හරියටම නොවුණත් මෙම යුද මුක්ත කලාපයේ වැඩ ආරම්භ කරන්නට යම්කිසි කාලයක් ගතවෙනවා. නමුත් කොතරම් කාලයක් ගියත් මේ අය අධ්‍යාපනය ලබා නොදී සිටින්නට අපිට බැහැ. අපි ඔවුනට අධ්‍යාපනය දිය යුතුය. එසේම පසුගිය වතාවේ සාමාන්‍ය පෙළ ගණිතය 2 ප‍්‍රශ්න පත‍්‍රය නොලියපු අය මේ අතර සිටිනවා. මේ පිරිසට නැවත විභාගයක් පැවැත්වීමටත් ගැන අධ්‍යාපන ඇමැතිතුමාගේ අදහසක් තියනවා. එසේ ම ඉදිරියේ පැවැත්වෙන උසස් පෙළ විභාගයට මේ ළමයින්ට පෙනී සිටින්න බැරි වුණොත් එයටත් ක‍්‍රමවේදයක් සලසන්න සිදුවෙනවා. මෙය කෙටි කාලීන දෙයක්.අපි මේ පිරිසට ඇඳුම් ආහාර ආදී අත්‍යවශ්‍ය දේ පාසල් මට්ටමින් ලබාදීමේ චක‍්‍රලේඛයක් පසුගියදා නිකුත් කළා. ළමයිනුත් මෙයට සම්බන්ධ විය යුතුයි. මේවා කොට්ඨාස පළාත් දෙපාර්තමේන්තු හරහා දිසාපතිවරුන් මඟින් අවතැන්වූ පිරිසට දෙනවා. මෙය අපේ කෙටිකාලීන වැඩ සටහනේ එක් පියවරක්. කෙටිකාලීන වැඩසටහනේ දෙවන පියවර තමයි මනෝ සමාජයීය වැඩසටහන.අපි දන්නවා මේ පිරිස අතර බහුතරයක් ළමයි ඉන්නවා අම්මා නැතුව, තාත්තා නැතුව, නැත්නම් දෙන්නම නැතුව. ගෙයක් දොරක් නැතුව. මුලින් අපි මේ දරුවන්ගේ හිත් හැදිය යුතුයි. දැනට අපි තෝරාගෙන සිටිනවා මේ කාර්ය සඳහා යවන්න 200ක ගුරු පිරිසක්. මෙහි දෙමළ, සිංහල, මුස්ලිම් ගුරුවරුන් ඉන්නවා. ඒ වගේම අපේ ශිෂ්‍ය උපදේශන සේවාවකුත් තියනවා. අධ්‍යාපන අමාත්‍යංශයේ හා පළාත් අමාත්‍යංශවල මේ විෂයට සම්බන්ධ ගුරු උපදේශකයන් මෙම පිරිසට අයත් වෙනවා. පසුගිය සතියේ දිනක මේ අයව හඳුනාගැනීමේ වැඩසටහනක් කි‍්‍රයාත්මක කළා. මේ පිරිස 4දා අමාත්‍යංශ නිලධාරීන් සමඟ මැණික් ෆාම් ප‍්‍රදේශයේ පදිංචි කර ඇති අවතැන් පිරිස් සිටින ප‍්‍රදේශයට ගොස් ඔවුන් සමඟ කතා කර ළමයින්ට සෙල්ලම් බඩුදී මෙම වැඩ සටහන පටන්ගන්නවා. දෙමළ මුස්ලිම් සිංහල නිලධාරීන් 5 දෙනෙකුගේ කණ්ඩායම් ලෙස ළමයි සැකසීමේ මේ කාර්යය මාසයක වැඩසටහනක් ලෙස කි‍්‍රයාත්මක කරනවා.අපේ අදහස තමයි දරුවන් වගේම දෙමව්පියනුත් ඇතුළත් කරන්න. පවුලක් ලෙස ගෙනයි ඔවුන්ගේ ප‍්‍රශ්න කතා කළ යුතුª වන්නේ. මේ ද්‍රව්‍ය සැපයීමේ හා මනෝ සාමාජයීය යන කෙටිකාලීන වැඩසටහන් දෙක කර ඉන් අනතුරුව අපි දිගුකාලීන වැඩ පිළිවෙළ වන දරුවන් පාසල් ගත කිරීමේ කාර්යයට යන්නට පටන් ගන්නවා.ළමයාගේ මනස නැවතත් යථාතත්ත්වයට පත්කිරීමයි. යුදමය තත්ත්වය නිසා මානසික පීඩාවක් ඇතිවී ඇත්නම් ඒ අය සාමාන්‍ය පරිසරයට හුර කර සාමාන්‍ය කටයුතු කරන තත්ත්වයකට ඔවුන්ව හැඩගැන්වීමය.අපිට පමණක් තනිව කරන්න බැහැ. ජනාධිපති කාර්යාලයෙන් ලැබුණු උපදෙස් අනුව ජාතිය ගොඩනැඟීමේ අමාත්‍යාංශයත් මෙයට හවුල් වෙනවා. ආගමික ආයතනවලද උදව් අපිට අරගෙන දෙන බව ජනාධිපති කාර්යාලයෙන් කියා තිබෙනවා. නමුත් යම් යම් නිර්දේශ හා මට්ටම්වලට අනුව මෙය සිදුවෙයි. අපිට තවම යම් යම් අපැහැදිලි තැන් තියනවා. නමුත් අපගේ මෙම 200ක කණ්ඩායම සුදුසුකම් සහිත, සුනාමි ව්‍යසනවලදීත් මේ කාර්යයට අතගහපු අයයි. ප‍්‍රායෝගිකව මෙය කි‍්‍රයාත්මක කරන්න ඔවුන් දන්නවා.මේ දරු පිරිස මේ තත්ත්වයට පත්වීමට පෙර අධ්‍යාපනයක් නොලද අය නොවෙයි. එල්ටීටීඊයෙන් වුණත් අධ්‍යාපනයට බාධාවක් කළේ නැහැ. මොවුන්ට වූයේ ඉතා කුඩා කාලයක් තුළ අධ්‍යාපනයේ බිඳ වැටීමක්. මේ නිසා අපිට පුළුවන් වෙයි ඉතා පහසුවෙන්, කි‍්‍රයාදාම හත අටක් උඩ මේ අය යථා තත්ත්වයට පත්කරන්න. පාසල් ගත කරන්න පෙර මේ මනෝ සමාජයීය වැඩ සටහන කි‍්‍රයාත්මක කළ යුතුමයි.අපි තවමත් පොත් පත් දෙන්න සූදානම් නැහැ. එකක් තමයි නිවැරැදි සංඛ්‍යා ලේඛන ගැනීම. දෙවැන්න තමයි මේ පිරිස අධ්‍යාපනයට සූදානම් කිරීම. අපි මේ අයට පෙළපොත් ඇඳුම් පැලඳුම් නැවතත් දිය යුතුයි. මාසයක් ඇතුළත අපි මේ වැඩ පිළිවෙළට පිවිසෙනවා. එසේ ම පසුගියදා අධ්‍යාපන අමාත්‍යාශයේ ග‍්‍රන්ථ ප‍්‍රකාශන ඒකකයෙන් පාසල් ගතවීමට සූදානම් පිරිසට පෙළපොත් ලබා දුන්නා.බොහෝ විට තාවකාලිකව අධ්‍යාපනය හැදැරීම සඳහා තාවකාලික ගොඩනැගිලි ඉදිරියේදී ඉදිවේවි.කරන්න බැරිත් නැහැ. එයත් එක් යෝජනාවක්. අපි ඔවුන්ගේ පදිංචිය බලන්න ඕන. ඒ වගේම ඒවා තාවකාලික පදිංචිවීම්. නමුත් පාසල් ළඟ තියනවානම් එන්න පුළුවන් අය ඉඩකඩ තිබේනම් ඇතුළත් කළ හැකියි. නමුත් මෙය කරන්න බැරි පිරිසකුත් ඉන්නවා. මේ ආසන්නයේ පාසල් තියනවා. ඒවායේ ළමයිනුත් ඉන්නවා. අපේ ගුරුවරු ඒ පළාත්වලට ගිහින් උගන්වන්න කැමැතියි. නමුත් උතුරු පළාත් අධ්‍යාපන අධ්‍යක්ෂ කියනවා මේ පිරිස අතර ගුරුවරු ඉන්නා බව. මේ අය රස්සාවක් කළ යුතුයි. වැටුප් ලැබිය යුතුයි. නමුත් අපිට පැහැදිලි සංඥාවක් ආ යුතුයි මෙය ආරම්භ කරන්න. හමුදාව මේ අවතැන්වූ පිරිස ලියාපදිංචි කිරීමේදී නිකුත් කරන හැඳුනුම්පතින් තමයි අපිට දැනගන්න පුළුවන් වන්නේ ඔවුන්ගේ රැකියාව, ස්ථානය ආදිය.නිල වශයෙන් නොවුණත් අපි යම් යම් දේ මුලින් ආ පිරිසට ආරම්භ කර තියෙනවා. ප‍්‍රශ්නයකට තියෙන්නේ මෑතකදී පුදුමාතලන් සිට ආ විශාල පිරිස ගැනයි. මුල් කණ්ඩායමට අපි පොතුත් දුන්නා. ළඟ තියන පාසල්වලට පුළු පුළුවන් ලෙස අනුයුක්ත ද කළා. නමුත් පසුව ආ පිරිසට එහෙම කරන්න අපහසුයි.අපි විශ්වාස කරන ආකාරයට පුදුමාතලන්, මුලතිව් වගේ ප‍්‍රදේශවල අධ්‍යාපනයට යුද්ධයෙන් බාධාවක් වී තිබුණේ නැහැ. විභාග හා විභාග ප‍්‍රතිඵල අනුව මෙය අපට පැහැදිලියි. අධ්‍යාපන කටයුතුවලට බාධාවක් වූයේ නම් එය වූයේ මේ මෑත කාලයේදී. එනිසා ඔවුන්ට අධ්‍යාපනය නැවතත් අල්ලා ගැනීමට අපිට දිය හැක්කේ කුඩා තල්ලුවක් පමණයි. අපේ අයවැය පවා අපි දැන් වෙන් කරගෙන ඉන්නේ දැනට කරන වැඩ සටහන් පවා නවතා උතුරේ මේ කටයුතු සඳහා යොදවන්න.ලෝක බැංකු ආධාර ඩොලර් මිලියන 10 ක් ලැබිලා තියෙනවා. මෙය ගැටුම් සහිත ප‍්‍රදේශවලට මෙන්ම අනිකුත් අඩුපාඩු සහිත ප‍්‍රදේශවලටත් සමඟයි. එම ප‍්‍රතිපාදන දැනටත් ‘නැඟෙනහිර නවෝදය’ වැනි වැඩ සටහන් යටතේ ඒවා යැවෙනවා. එසේම ආසියානු සංවර්ධන බැංකු ප‍්‍රතිපාදන ද්විතියික පාසල් සඳහා ලැබෙනවා. එසේම අධ්‍යාපන ඇමැතිතුමාගේ අදහසක් තියෙනවා අවශ්‍යතා හරියටම නිර්ණය කර විශේෂ ව්‍යාපෘතියක් ලෙස අවශ්‍ය මුදල් සොයා ගැනීමට.අපිට පසුගිය කාලයේ තිබු ප‍්‍රධාන බාධාවක් තමයි ලෝක බැංකු මුදල් වියදම් කරද්දි අවශ්‍ය ඉදිකිරීම් කිරීම් එම පළාත්වල කිරීමේ අපහසුතාව. නමුත් දැන් ඒ ප‍්‍රශ්න විසඳිලා. උතුරු පළාතේ මේ වැඩ සටහන කරන්න විශාල ව්‍යාපෘතියක් අවශ්‍යයයි. නැවත ප‍්‍රතිසංස්කරණ සෑම පාසලකම කළ යුතු වෙනවා. කාලයකින් යුද්ධය නිසා මේ පාසල්වල අවශ්‍යතා ඉටුවුණේ නැහැ. මේ නිසා ඉදිරියේදී අපි සාර්ථකව කරන්න බලාපොරොත්තු වෙනවා.එසේ ම උතුර එදා අපිට තරගයක් වූ ප‍්‍රදේශයක්. අදටත් ඒ පළාතේ උසස් පෙළ, සාමාන්‍ය පෙළ ප‍්‍රතිඵල ඉහළයි. අපිට අවශ්‍ය ඒ තත්ත්වය වැඩි කිරීමේ යටිතල පහසුකම් දීමයි. මේ සඳහා අපි ව්‍යාපෘතියක් ද ආරම්භ කරනවා.අධ්‍යාපන ඇමැතිතුමාගේ අදහසක් තියෙනවා පසුගිය සාමාන්‍ය පෙළ ගණිතයධ්ධ් ප‍්‍රශ්න පත‍්‍රයට විශාල පිරිසකට මුහුණ දෙන්න බැරිවුණා. 4000 කින් විශාල පිරිසක් මේ අය. ඉදිරියේදී උසස් පෙළ තියෙනවා. අපි මේ ගැනත් දැනට කල්පනා කරමින් ඉන්නවා. කාලය පිළිබඳ ප‍්‍රශ්නයක් ආවොත් ඉදිරියේ තීරණයක් ගන්නට සිදුවෙනවා. විභාග දිනවල වෙනසක් වෙන්නැහැ. මේවා ජාතික විභාග. ඒ නිසා මේ දරුවන්ට කිසිසේත් අසාධාරණයක් වීමට රජය ඉඩ තියන්නැහැ.මැයි අග වන විට මනෝ සමාජයීය වැඩ සටහන අවසන් කරන්න බලාපොරොත්තු වෙනවා. එසේම විභාග වලට සූදානම් කර දරුවන් ගුරුවරු පාසල්වලට අනුයුක්ත කර හෝ ඔවුන් පාසල් ගත කර හෝ නැවත අධ්‍යාපනය ලබාදීමට අපිට මාසයකට වැඩිය කාලයක් යන්නැහැ. ජූනි මස අග වන විට අවසන් කරන්න පුළුවන් වෙයි. ඔවුන්ගේ අධ්‍යාපනය කඩා වැටුණේ මාස 3 ක් වගේ කෙටි කාලයක පමණයි. කාලය කෙටි නිසා ඉතා ඉක්මනින් මේ කටයුතු සාර්ථක කරගන්න අපිට පුළුවන්.සාකච්ඡා කළේ සුභාෂිණි ජයරත්න</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=as0905031</link>
    <topic>නෙත් අඳුරු ලොවට සදහම් ආලෝකය දුන් දෘශ්‍යාබාධිත තරුණයෙක්</topic>
    <author>සේමාලි කැල්ලපත ඡායාරූප - දුෂ්මන්ත මායාදුන්න</author>
    <content>නෙත් අඳුරු ලොවට සදහම් ආලෝකය දුන් දෘශ්‍යාබාධිත තරුණයෙක්වෙසක් සමයේ බුදුරදුන් දකින එතුමන් පුදන මඟක්නෙළුම් විලගුරු සේවයේ රසකතාමිනිත්තුවක කතාවක්නිසි ජීවිතාවබෝධයක් ඇත්තා කිසි දිනක මානයට පත් නොවේකුරුණෑගල රිදී විහාරයේ වෙසක් පින්කම් මාලාවක්බ්‍රේල් ක‍්‍රමයට නඟන ලද ධර්ම ග‍්‍රන්ථමේ එළැඹ ඇත්තේ අප බෞද්ධයනට උතුම් වූ වෙසක් මාසය යි. බෞද්ධයෝ ආමිස පූජාවට මෙන්ම ප‍්‍රතිපත්ති පූජාවට මුල් තැනක් දෙමින් වෙසක් උලෙළ සමරති. ආමිස පූජා අතුරින් මුල් තැනක් ගන්නේ දානමානා දී පිංකම් ය. ඉනුත් ධර්ම දානය උතුම් ම දානයකි. මෙම වෙසක් සමයේ අපගේ මේ වෙර වෑයම ද එම උතුම් වූ ධර්ම දානයෙහි යෙදෙන්නා වූ සුවිශේෂී තරුණයකු හඳුන්වා දීමට ය. ඔහු හේතු කීපයක් නිසා සුවිශේෂී වූවෙකි.දෑස් පෙනෙනා ඇතැමුන් අඳුරේ අතපත ගාමින් මඩි තර කර ගැනීමට වෙර දරද්දී මෙම තරුණයා සිය පංචේන්ද්‍රියයන් ගෙන් එකක් අහිමිව වුව යෙදෙනුයේ මහඟු සමාජ මෙහෙවරක ය.දියණියන් දෙදෙනකුට පසු පවුලේ බඩපිස්සා ලෙස පුතකු ඉපදීම ඒ මවුපිය දෙපළගේ සිත්හි ජනිත කළේ මහත් උද්දාමයකි. ඔව්හු ඒ පුතු මහේෂ් රත්නසිරි ලෙසින් නම් කළේ පුතුගේ අනාගතය ගැන දහසකුත් එකක් බලාපොරොත්තු තබමිනි. එසේ වුවද, වෛද්‍යවරුන් ඒ පුතුගේ දෑස් නොපෙනෙන බව සඳහන් කරන තුරුත් සිය පුතුගේ දෑස් නොපෙනෙනා බවක් ඒ මවත් පියාත් දැන නොසිටියහ. වෛද්‍යවරුන් කොතෙක් කරුණු කාරණා පහදා දුන්න ද ඒ මවුපියෝ දරුවාට පෙනීම ලබාදීම සඳහා තව තවත් වෛද්‍ය පිහිට සෙවූහ. ඒ වෙර වෑයම නිෂ්ඵල වෙද්දී සිය පුතුට දිය හැකි තරම් උසස් අන්දමින් අධ්‍යාපනය ලබාදීමට මව්පියෝ වෙර දැරූහ.“මගේ පුතා මුලදී පාසල් යන්න අකැමැති වුණා. මං පුතා ඇතුළත් කළේ සාමාන්‍ය පාසලකටයි. පාසල් යන්න අකැමැති වෙද්දී මං පුතා වඩාගෙන එක්ක ගියා. අක්කලා දෙන්නාත් මල්ලි ආදරයෙන් රැක බලා ගෙන එක්ක ගියා. පසුව පුතා ටිකෙන් ටික පාසල් යන්න පුරුදු වුණා. පස්සෙ හදිසියකටවත් ගෙදර නතර කරගන්න බැරිවුණා” යැයි මහේෂ් රත්නසිරි ගේ මව එස්.ඒ. සීලවතී මහත්මිය පැවසුවාය.එදා මවගේ උවමනාවට පාසල් රැගෙන ගිය ඒ පුතා අද දෘශ්‍යාබාධිතයකු ලෙස මුළුගැන්වී නොසිට තමන් වැනිම වූ ජන කොටසකට සෙත සැලසීමේ උදාර කර්තව්‍යයකට අත ගසා සිටී. මහේෂ් ගේ උපන් ගම කළගෙඩිහේන ය. විශේෂ පාසලකට නොගොස් ඔහු ප‍්‍රාථමික අධ්‍යාපනය ලැබුවේ කළගෙඩිහේන ප‍්‍රාථමික විද්‍යාලයේ ය.නිට්ටඹුව සංඝබෝධි විද්‍යාලයෙන් ද්විතීයික අධ්‍යාපනය ලැබ යක්කල අනුර ම.ම. විද්‍යාලයෙන් උසස් පෙළ හදාරා 1999 දී කැලණිය විශ්ව විද්‍යාලයෙන් ශාස්ත‍්‍රවේදී උපාධිය ද හිමිකර ගත්තේය. 2002 වසරේ දී ඔහු ශාස්ත‍්‍රපති උපාධිය ද ලබා ගත්තේය. මල්ලී කැලණිය සරසවියේ අධ්‍යාපනය ලබද්දී ඔහු විශ්ව විද්‍යාලයට හැරලුවේ වැඩිමහල් සහෝදරියන් ය. සති අන්තයේදී මල්ලි ගෙදර එක්ක ගෙන යෑමට ඔව්හු සරසවියට පැමිණියහ.“උපාධිය සමත් වී වසර 5 ක් පමණ රැකියාවක් නොමැතිව සිටි අවදියේ ජීවිතයේ අරමුණක් නැතිව මං බොහෝ දුක් වින්දා. ජීවිතයෙන් පලක් නැතැයි මට හිතුණා. එහෙත් ජනාධිපතිතුමාගේ මහින්ද චින්තනය-උපාධිධාරීන්ට රැකියා ලබාදීමේ ව්‍යාපෘතිය යටතේ 2004 දී මට උපාධි ගුරු පත්වීමක් ලැබුණා. එය මගේ ජීවිතය නව මාවතකට යොමු කළා.” මහේෂ් පවසයි.“මං උසස් පෙළ ඉගෙන ගන්න කාලයේ සිට ම බෞද්ධ සංස්කෘතියට කැමැතියි. මා මගේ ජීවිතය හැඩ ගස්වා ගෙන ඇත්තේ ද බෞද්ධ දර්ශනය අනුවයි. මා ඉගෙන ගන්නා අවදියේ අප වැනි අයට පහසුකම් අඩුයි. පාඩම් බාහිර පතපොත පරිශීලනයේ දී පටිගත කිරීමේ යන්ත‍්‍ර එහෙම තිබුණේ නැහැ. මිතුරු මිතුරියෝ එවැනි පතපොත කියවා දී උදව් කළා. අප නිර්ධන පන්තිකයො හැටියට පාඩම් කියවා ගෙන රෙකෝඩ් කරගැනීමට අවශ්‍ය උපකරණ සපයා ගැනීම අපහසුයි.ඒ සඳහා වැය වන වියදම අපට ඔරොත්තු දෙන්නෙ නැහැ. එනිසා අප වැනි අයට ඒ ප‍්‍රශ්නය ඇති නොවීමට අවශ්‍ය පතපොත බ්‍රෙල් ක‍්‍රමයට පරිවර්තනය කළ යුතු යැයි මා කල්පනා කළා.”තිළිණ සිසුවා උදව් කරමින්දෘශ්‍ය ඉන්ද්‍රිය නොමැති අයගේ ස්පර්ශ සහ ශ‍්‍රවණ ඉන්ද්‍රියන් ප‍්‍රබලය. බ්‍රේල් ක‍්‍රමය යනු ස්පර්ශය මගින් සන්නිවේදනය කළ හැකි අන්තර්ජාතිකව පිළිගත් සංඥා මාධ්‍යයකි. මහේෂ් ගේ වෑයම වූයේ දෘශ්‍යාබාධිතයනට කියවීම සඳහා පතපොත බ්‍රේල් ක‍්‍රමයට පරිවර්තනය කිරීමය. මේ සඳහා බ්‍රේල් යතුරු ලියනය අවශ්‍ය වේ. මහේෂ්ට මෙහිදී මුලින් ම උපකාරයට ආවේ මිතුරෙකි. ඔහු ගෙන් ලද මුදල ඉතා සුළු වුව ද ඉන් ලද දිරිය ඔහුට මනා පිටුවහලක් වූ බව මහේෂ් පැවැසීය.“මා මුලින් ම බ්‍රේල් ක‍්‍රමයට පොත් පරිවර්තනය ආරම්භ කළේ ශාස්ත‍්‍රපති උපාධියට ඉගෙන ගනිද්දීයි. බ්‍රේල් ලිවීම සඳහා මූලික ප‍්‍රාග්ධනයක් හා මූලද්‍රව්‍ය ඕනෑ බ්‍රේල් ලියන කඩදාසි සහ බ්‍රේල් යතුරු ලියනයක් අවශ්‍යයි. එම පොත් බැඳීම අවශ්‍යයි. විශ්ව විද්‍යාලෙ යන කාලෙ මට තනිවම කිසිම තැනක යන්න බැහැ.මේ කටයුතු සඳහා අවශ්‍ය තැන්වලට යන්න හැම වෙලේම අක්කාට උදව් වෙන්නත් බැහැ. මා වැනිම වූ දෘශ්‍යාබාධිතයන් සඳහා සාමාන්‍ය පතපොත බ්‍රේල් ක‍්‍රමයට පරිවර්තනය කිරීමේ මෙම ව්‍යාපෘතිය පිළිබඳ අදහස කී විට මුලින් ම මට විරුද්ධ වුණේ ගෙදරිනු යි. තනියම කොළඹ යනනේ කොහොමද ඇහුවා. 2003 වසරේ දවසක ගෙදරට නොකියා තනියම කොළඹ ගියා. එදායින් පසු මං ජීවිතයේ ලොකු ගමනක් ආරම්භ කළා.නව මං ඔස්සේ ගොස් නිර්මාණශීලී ප‍්‍රවේශයන් සොයා යෑම මගේ ජීවිත දර්ශනය යි. මෙම ව්‍යාපෘතිය සඳහා මට මුලින් ම උදව් කළේ ලක්හඬයි. ඒ සඳහා සම්පත් දායකයන් සොයා දුන්නේ ලක්හඬයි. බ්‍රේල් යතුරු ලියනය සහ බ්‍රේල් ලිවීම සඳහා අවශ්‍ය විශේෂිත වූ කොළ ලබා ගත්තා.සංස්කෘතික අමාත්‍යංශයත් මෙහිදී මට උදව් කළා. මා මුලින් ම බ්‍රේල් ක‍්‍රමයට හැරෙව්වේ පණ්ඩිත ගනේගම සරණංකර හාමුදුරුවන්ගේ “බුදු හාමුදුරුවෝ” පොතයි. ඒ 2005 වසරේදී යි. මෙහි පිටපත් දෘශ්‍යාබාධිතයන් පරිශීලනය කරන පුස්තකාල, පාසල්, විශ්ව විද්‍යාල වැනි ආයතන අටකට පරිත්‍යාග කළා. මින් ලද දිරිගැන්වීම මත මා කිරිබත්ගොඩ ඤාණානන්ද හාමුදුරුවන් මුණ ගැසුණා. උන්වහන්සේ මෙම ව්‍යාපෘතිය ගැන සතුටු වී තවත් ග‍්‍රන්ථ දෙකක් බ්‍රේල් මාධ්‍යයට පරිවර්තනය සඳහා මා දිරිමත් කළා. එසේ පරිවර්තනය කළ දෙවැනි ග‍්‍රන්ථය උන්වහන්සේ විසින් සම්පාදනය කරනු ලැබු ධම්මපදය ග‍්‍රන්ථය යි.දෘශ්‍යාබාධිත මා වැන්නකුට මෙවන් පොතක් පරිවර්තනය එතරම් පහසු කටයුත්තක් නොවෙයි. පළමුව මේ පොත කියවා ගත යුතුයි. පොතේ සිංහල කොටස මට කියවා දුන්නේ මගේ අම්මායි. පාලි කොටස පන්සලකට ගොස් ස්වාමීන් වහන්සේ නමක ලවා කියවා ගෙන පටිගත කර ගන්නවා. ඉන්පසු එය අසමින් බ්‍රේල් ක‍්‍රමයට යතුරු ලියනය කරනවා. පසුව පොත ‘බයින්ඩ්’ කරවනවා. මෙය කළේ 2007 වසරේ දී යි. මෙලෙස ධම්ම පදයේ පිටපත් 23 ක් කළා. එක පිටපතක් කරන්න සති 3 ක් ගතවෙනවා.වසර එකහමාරක් ඇතුළත පිටපත් 23 සකස් කර දෘශ්‍යාබාධිතයන් සඳහා වන ආයතන 21 කට පරිත්‍යාග කළා. වැඩිම පිටපත් සංඛ්‍යාවක් බ්‍රේල් ක‍්‍රමයට සකස් කෙරුණු ලංකාවේ පළමු බෞද්ධ ග‍්‍රන්ථය ධම්ම පදය යි. එසේ ම ලංකාවේ ලේඛනාගාරයේ තැන්පත් කෙරුණු පළමු බ්‍රේල් ග‍්‍රන්ථයත් මෙය යි. මීළඟට සකස් කළේ කිරිබත්ගොඩ ඤාණානන්ද හාමුදුරුවන්ගේ ‘ඒ අමා නිවන් සුව බොහෝ දුර නොවෙයි’ යන ග‍්‍රන්ථය යි. දැනට ලංකාවේ බ්‍රේල් ක‍්‍රමයට සකස් වූ ලොකුම පොත මෙයයි. මෙය කාණ්ඩ 10 කින් යුක්ත යි. මෙයත් නොමිලේ බෙදා දුන්නා. මා දැන් කරගෙන යන්නේ සිවු වැනි ග‍්‍රන්ථය යි. ඒ “අමා දම් රස වෑහෙන විස්තරාත්මක ධම්ම පදය” ග‍්‍රන්ථය යි. මෙම ග‍්‍රන්ථය ඉදිරි පොසොන් මාසයේ දී ආයතන 18 කට බෙදා දීමට කටයුතු කරගෙන යනවා.”ඇස් පෙනෙන අයකුට වුවද අඳුරේ සිටිමින් පොතක් කියවිය නොහැකිය. ඒ සඳහා ආලෝකයක් තිබිය යුතුය. ඔහු ලබාගත් ධර්ම ඥානය තමාට ම සීමා කර නොගෙන දෑස් නොපෙනෙන ජනතාවගේ ධර්ම ඥානාවබෝධය උදෙසා මෙම තරුණයා කරනුයේ ද ඒ සඳහා වූ ආලෝකයක් ලබා දීමය. එය මහඟු පින්කමකි.මේ උත්සාහවන්ත තරුණයා තවත් සමාජ සත්කාර්යයක නිරත ව සිටින්නේ ය. ඒ දෘශ්‍යාබාධිතයන් සඳහා ශ‍්‍රවණ මාධ්‍යයෙන් ධර්මය ලබාදීමය. කැසට් පට උපයෝගී කරගෙන අන්ධ ජනතාවට ධර්ම ග‍්‍රන්ථ ශ‍්‍රවණයට අවකාශ සලසාදීම ඉන් සිදු කෙරේ. ඒ සඳහා ම සැකසුණු ඉතා කුඩා ශබ්දාගාරයක් ඔහුගේ නිවසේ වෙයි. ලංකා බැංකුවේ බෞද්ධ සංගමයේ සහ තවත් හිතවතුන්ගේ අත දීමක් ලෙස පසුගිය වසරේදී මෙම ශබ්දාගාරය සඳහා යම් තරමකින් හෝ අවශ්‍ය මෙවලම් සපයා ගෙන වැඩ කටයුතු ආරම්භ කර ඇත්තේ ය.මහේෂ් විසින් ශ‍්‍රව්‍ය පුස්තක (Audio Books) ලෙස හඳුන්වන මෙම කැසට් පට කට්ටල නිසා දෘශ්‍යාබාධිත ජනතාවට ධර්ම ශ‍්‍රවණය කිරීමට අවකාශ සැලසී ඇත. ගංගොඩවිල සෝම හිමිගේ ධර්ම දේශනා, රටේ සුප‍්‍රසිද්ධ ධර්ම කථික ස්වාමින් වහන්සේ ගේ ධර්ම දේශනා, වල්පොල රාහුල හිමියන්ගේ බුදු සමයේ ඉතිහාසය නමැති ග‍්‍රන්ථය කැසට් 18 ක ශ‍්‍රව්‍ය පුස්තකයක් ලෙසින් ද විවරණ සහිත ධම්ම පදය කැසට් 29 ක පුස්තකයක් ලෙසින් ද සකස් කර ඇත්තේය.මෙහි මුල් ම ශ‍්‍රව්‍ය පුස්තකය දෘශ්‍යාබාධිතයන්ගේ පරිහරණය සඳහා නොමිලයේ බෙදා දී තිබේ. අනෙක් තුන සම්පාදනය සඳහා අවශ්‍ය මූල්‍ය පහසුකම් නොමැතිකම හේතුවෙන් බෙදා දීම අතරමඟ නතර ව ඇතැයි මහේෂ් පවසයි.මෙවන් කටයුත්තක් තව දුරටත් කරගෙන යෑම සඳහා අවශ්‍ය වන මූලික උපකරණ බොහෝ ය. අවම වශයෙන් ඒ සඳහා වන පරිගණකයක් හෝ මහේෂ් සතුව නොමැත. නවීන තාක්ෂණය ඔස්සේ මෙම හඬ පට සැකසීම සඳහා අවශ්‍ය කරන දියුණු පටිගත කිරීමේ උපකරණ ලබාගැනීම ඔහුට සිහිනයකි. කළගෙඩිහේන මහා විද්‍යාලයේ ගුරුවරයකු ලෙස කටයුතු කරන මහේෂ්ට මෙම උපකරණ මිලදී ගැනීම සඳහා වත්කමක් ද නැත්තේ ය. එහෙයින් ඔහු මෙම සත්කාර්යය ඉදිරියටත් කරගෙන යෑම සඳහා පරිත්‍යාගශීලීන්ගේ උදව් උපකාර බලාපොරොත්තු වන්නේ ය.වසර තුනක සිට ගුරු සේවයේ යෙදී සිටින මහේෂ් සිය ගුරු වෘත්තියේ වැඩ කටයුතු අතරතුරදී සිය සමාජ මෙහෙවර ඉදිරියට කරගෙන යෑම සඳහා සම්පත් දායකයන් සෙවීම සඳහා ද වෙහෙසෙයි. ඔහුගේ සියලු වැඩ කටයුතුවලට සහායකයා ලෙස උදව් කරනුයේ පාසලේ 13 වැනි ශ්‍රේණියේ (වානිජ) තිලිණ සිසුවාය.මහේෂ් රත්නසිරි“මෙම වැඩ කටයුත්ත ඉදිරියටත් කරගෙන යෑමට අවශ්‍ය වන බ්‍රේල් කොළ සහ උපකරණ මිලදී ගත යුතුයි. තාක්ෂණික උපකරණ අලුත්වැඩියා කිරීම, බයින්ඩ් කිරීම සහ ශ‍්‍රව්‍ය පුස්තක ව්‍යාපෘතිය සඳහා අවශ්‍ය උපකරණ සඳහා ද මුදල් වැය වෙනවා. එසේ ම මේ දේ අන්ධ ජනතාව වෙත ළඟා කරන්න ඕනෑ. ධර්ම දානයට කැමැති පින්වතුන් මේ වෙනුවෙන් කරන උපකාර මා ඉතසිතින් අගය කරනවා” යැයි මහේෂ් පැවසුවේය.එදා වඩාගෙන වදෙන් පොරොන් පාසල් කැටිව ගොස් ශිල්ප ලබා දුන් පුතා ගැන සීලවතී මාතාව අද මහත් සේ ආඩම්බර වන්නීය. ඇය මුලින් ම පුතාට බ්‍රේල් ක‍්‍රමයට හැරවීම සඳහා පොත් කියවා දුන්නේ 2004 වසරේදී ය. එදා පටන් මේ දක්වා ම මේ මව පුතා පසුපස සිටිමින් පුතාට උදව් කරන්නීය. මහේෂ් මෑත දී විවාහ දිවියට පිළිපන්නේ ය. ඔහුගේ අත ගත්තේ ද අන්ධ යුවතියකි. ඇය ද ගුරුවරියක ලෙස සේවය කරන්නීය.ගම්පහ ප‍්‍රාදේශීය ලේකම් කොට්ඨාසයේ බෞද්ධ කටයුතු සමායෝජක ධුරය දරන හේන්පිටමුල්ලේ සුසිල හිමියෝ මහේෂ් රත්නසිරි ගේ මෙම සත්කාර්ය මහත් සේ අගය කරමින් එය ඉදිරියටත් කරගෙන යෑම සඳහා අත හිත දෙති.“මහේෂ් කරගෙන යන මේ කාර්යය සඳහා අතිවිශාල කාලයක් ධනයක් හා ශ‍්‍රමයක් වැය කළ යුතුයි. අප‍්‍රකට ව සිදුවන මෙවන් සත්කාර්යයක් සඳහා පරිත්‍යාගශීලින්ගේ දායකත්වය ඉතා අල්ප බව සඳහන් කළ යුතුයි. මෙවන් උතුම් සමාජ මෙහෙවරක් තවදුරටත් කරගෙන යෑම සඳහා අත හිත දීම අප කාගේත් යුතුකමකැ”යි උන්වහන්සේ පැවසූහ.මහේෂ් රත්නසිරිට මෙම සමාජ මෙහෙවර තවදුරටත් ඉදිරියට කරගෙන යෑමට නම් පින් කැමැති ඔබගේ ආධාරය උපකාරය හා අතහිත දීම අත්‍යවශ්‍යය. ඒ සඳහා දායක වීමට කැමැති පින්වතුනට තොරතුරු දැන ගැනීම සඳහා ඔහුගේ ලිපිනය මෙසේ ය.එස්.ඒ. මහේෂ් රත්නසිරි 49/11, පැලහැලවත්ත, කළගෙඩිහේනසේමාලි කැල්ලපත ඡායාරූප - දුෂ්මන්ත මායාදුන්න</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=as0905032</link>
    <topic>වෙසක් සමයේ බුදුරදුන් දකින එතුමන් පුදන මඟක්</topic>
    <author>ගෞරව ශාස්ත‍්‍රවේදී බෙංගමුවේ නාලක හිමි</author>
    <content>නෙත් අඳුරු ලොවට සදහම් ආලෝකය දුන් දෘශ්‍යාබාධිත තරුණයෙක්වෙසක් සමයේ බුදුරදුන් දකින එතුමන් පුදන මඟක්නෙළුම් විලගුරු සේවයේ රසකතාමිනිත්තුවක කතාවක්නිසි ජීවිතාවබෝධයක් ඇත්තා කිසි දිනක මානයට පත් නොවේකුරුණෑගල රිදී විහාරයේ වෙසක් පින්කම් මාලාවක්බුදුරජාණන් වහන්සේ දැකීමටත් උන්වහන්සේ පිදීමටත් ඇති හොඳම මඟ බුදු දහම දැන ගෙන ඒ අනුව කි‍්‍රයා කිරීමයි.“යො ධම්මං පස්සති සො මං පස්සති” ‘යමෙක් දහම දකී ද ඔහු මා දකී’ යන බුද්ධ වචනයෙන් පැවසෙන්නේ එයයි. බුදුරදුන් නුවණැසින් දැක උන්වහන්සේට ගරු කිරීමට බුදු තෙමඟුල සිහිපත් කෙරෙන වෙසක් සමය තරම් සුදුසු කාලයක් තවත් නොමැත. එම වෙසක් සමයෙහි ලොව පුරා තිබෙන බෞද්ධ රටවල බොදුනුවෝ බුදුරදුන් සිහි කර විවිධ පූජා හා උත්සව පවත්වති. ඒ නිසාම එය වෙසක් උත්සවයක් බවට පත් වී ඇත. මෙම වෙසක් උත්සවය මුලින්ම ආරම්භ කරන ලද්දේ දුටුගැමුණු මහ රජතුමා විසින් බව බොහෝ දෙනා නොදනිති. එය දැන සිටීම ද අපට වැදගත් වන කරුණකි.නියම බුද්ධ පූජාව නම් ප‍්‍රතිපත්ති පූජාව යැයි බොහෝ දෙනා පවසති. එය නිවැරැදි වුවත් ආමිස පූජාව නොකළ යුතු යැයි එයින් පැවසෙන්නේ නැත. වෙසක් සමයෙහි වැඩි වශයෙන් ම සිදුවනුයේ ආමිස පූජා පැවැත්වීමයි. වෙසක් කූඩු තොරණ ආදි වෙසක් සැරසිලි මල් පහන් පූජා දන්සැල් වැනි දෙයින් අර්ථවත් වනුයේ ආමිස පූජාවයි. සීල සමාදාන හා භාවනා වැනි ප‍්‍රතිපත්ති පූජා සිදු කෙරෙතත් මතු වී පෙනෙනුයේ ආමිස පූජාවයි. ආමිස පූජාවලින් බුදුරදුන් පුදා සතුටක් ලැබීම වරදක් නොවෙයි. එම ආමිස පූජාව ද දහමට අනුගත වන ලෙසින් සිදු කිරීම කළ හැකි දෙයකි.තුනුරුවන් වන්දනා කිරීමෙහි දී භාවිතා කරන ගාථා තුනක් ඇත. ‘නමාමි බුද්ධ ගුණ සාගරන්තං, ආදි එම ගාථා වලින් කියවෙන සරල තේරුම නම් ‘මම බුදුන් දහම් සඟුන් යන තුනුරුවන් වදිමි. සියලු සත්ත්වයෝ සැප ඇත්තෝ වෙත්වා මේ මුළු ශරීරයම පිළිකුල් සහගතය. දුගඳ හමනසුලුය. මම ද අනෙක් සියලු සත්වයෝ ද මරණයට පත් වෙති. මෙම අර්ථ දැන ගෙන එම ගාථා කියමින් වන්දනා කරතොත් එහි දී බුද්ධානුස්සති ධම්මානුස්සති සංඝානුස්සති අසුභානුස්සති මරණානුස්සති යන භාවනා ද වැඩුවා වෙයි.එවිට වන්දනා කිරීම අමිස පූජාවේ කොටසක් වුව ද අරුත් දැන එය සිදු කිරීමෙන් ධර්මයට සිත නැඹුරු වෙයි. අනිත්‍ය මෙනෙහි වීමක් ද සිදුවෙයි. වෙසක් සමයෙහි පමණක් නොව කවර අවස්ථාවක වුව තුනුරුවන් වන්දනා කරන මෙම ගාථා කියන විට ඒවායෙහි අර්ථය මෙනෙහි කරමින් කියන්නේ නම් එය නිසි වන්දනාවක් වන බව මෙයින් පැහැදිලි වෙයි.වෙසක් සැරසිලි අතර බෝසත් සිරිත ප‍්‍රදර්ශනය කිරීමට යෙදීමෙන් ඒවා බලමින් සතුටක් ලබනවා මෙන්ම කිසියම් අධ්‍යාපනයක් ද ලැබීමට හැකි වෙයි. එම අධ්‍යාපනය තුළින් හරවත් දෙයක් වටහා ගත හැකිය. ඒ නිසා වෙසක් කූඩු වෙසක් තොරණ වැනි සැරසිලි මගින් ආමිස පූජාවක් සිදු කළ ද දහම වටහා ගැනීමට මං සැලසෙන ලෙසින් ඒවා සකස් කිරීමෙන් විශාල ප‍්‍රයෝජනයක් ලැබෙයි.කලකට පෙර වෙසක් සැරසිලි අතර බුද්ධ චරිතය හෝ බෝසත් සිරිත හෝ වෙනත් ශ‍්‍රාවක චරිත මතු වී කැපී පෙනෙන ලෙසින් සැරසිලි සකස් වී තිබුණ ද අද වන විට ඒ සියල්ල යටපත් වී විවිධ විචිත‍්‍ර විදුලි ආලෝකය මතු වන ලෙසින් සැරසිලි සකස් වී ඇත. එසේ වූ විට නරඹන්නන්ගේ සිතට කා වදිනුයේ සැරසිලිවල තිබෙන දර්ශන නොව විදුලි ආලෝකයයි. ඒ හේතු කොට ගෙන ජීවිතය හා ලෝකය පිළිබඳ අවබෝධයක් ලබා ගැනීමට වෙසක් සැරසිලි මගින් තිබුණු ඉඩ ඇහිරී ගොස් එතැන සර්ව පිත්තල ලෝකයක් නිර්මාණය වී ඇත.බුදු සිරිත හා බුදු දහම නිසි ලෙස වටහා ගැනීම අවශ්‍ය ම දෙයකි. ඒ සඳහා උපකාර වන බුද්ධ දේශනා කොතෙකුත් ඇත. දීඝ නිකායේ එන චක්කවත්ති සීහනාද සූත‍්‍රයෙහි ඇතුළත් මෙම පාඨය එබඳු බුදු වදනකි.“ගොචරෙ භික්ඛවෙ චරථ සකෙ පෙත්තිකෙ විසයෙ. ගොචරෙ භික්ඛවෙ චරතං සකෙ පෙත්තිකෙ විසයෙ න ලච්ඡති මාරෝ ඔතාරං, න ලච්ඡති මාරෝ ආරම්මණං, කුසලානං භික්ඛවෙ ධම්මානං සමාදානහේතු එවමිදං පුඤ්ඤං පවඩ්ඩති.”මහණෙනි පිය උරුමයෙහි හැසිරෙවු. පිය උරුමයෙහි හැසිරෙන විට මරුට සිදුරක් සොයාගත නොහැකි වෙයි. මරුට අරමුණු නොවෙයි. කුසල් දහම් සමාදම් වීම හේතු කොට ගෙන පිං වැඩෙයි.මෙම බුද්ධ වචනයෙන් කරුණු දෙකක් ප‍්‍රධාන වශයෙන් කියවෙයි. එකක් නම් පිය උරුමය දැන එහි හැසිරෙන විට මරුට හසු නොවන බවයි. එනම් විනාශ නොවන බවයි. අනෙක කුසල් දහම් සමාදම් වීම හේතු කොට ගෙන පිං වැඩෙන බවයි. මෙම බුදු වදන අනුව සිතා කි‍්‍රයා කළ හොත් විනාශ නොවී සිටීමටත් පිං වැඩි කර ගැනීමටත් හැකි වෙයි. මෙහිවිනාශය යනුවෙන් අදහස් වෙන්නේ එක් අතකින් පරිහානියයි. අනෙක් අතින් මරණයයි. උපන් මිනිසා මැරි මැරි ජීවත් වීම පරිහානියකි. ඉපදෙමින් මැරෙමින් සසර ගමන් කිරීම මරණයයි.මෙහි පිය උරුමය වශයෙන් මූලිකව අදහස් වනුයේ බුද්ධ ශ‍්‍රාවකයන් සියලු දෙනාට පියාණන් වූ බුදුරජාණන් වහන්සේ පිළිබඳ වූ උරුමයයි. ඒනම් උන්වහන්සේගේ චරිතය හා දහම දැන ඒ අනුව කි‍්‍රයා කිරීමයි. එසේ කටයුතු කරන විට නොපිරිහි ජීවිත ගත කිරීමට හැකි වෙයි. බුදු සිරිත හා බුදු දහම සපුරා වටහා ගෙන කටයුතු කිරීමෙන් මරුගේ විෂය ඉක්මවා නිවනට යා හැකිය.වෙසක් සමයෙහි මෙවැනි බුදු වදන් අනුව සිතා කටයුතු කිරීමට අප සිතට ගත යුතුය. බුදු සිරිතෙන් උදාහරණ ලබා ගෙන ඒවා පාඩමකට ගෙන කටයුතු කිරීම බුදු සව්වන් පිය උරුමයෙහි හැසිරීමක් ලෙස සැලකිය හැකිය. එවැනි එක් කරුණක් බුදු සිරිතෙන් ගෙන බලමු. බුදුරජාණන් වහන්සේ දෙව්රම් වෙහෙරෙහි වැඩ වෙසන සමයෙහි අන්‍යාගමිකයෝ කොසොල් රජුට අල්ලස් දී රජු පහදවා ගෙන දෙව්රම් වෙහෙර බිමෙහිම ඔවුන් සඳහා නිවසක් තැනීමට කටයුතු යෙදූහ.මේ බව දැන ගත් බුදුරජාණන් වහන්සේ තම ශිෂ්‍යයන් අත රජුට පණිවුඩ යවා එය නතර කිරීමට කටයුතු යෙදු නමුත් ශ‍්‍රාවකයන් යන විට රජතුමා සැඟ වී ඔවුන්ට මුහුණු නොදීම නිසා අවසානයේ තමන් වහන්සේම රජු ළඟට ගොස් පැමිණිලි කළ යුතු යැයි තීරණය කළහ. උන්වහන්සේ රජු හමුවට ගිය විට රජුට සැඟවී සිටිය නොහැකි විය. එවිට බුදුහිමියන් රජු අමතා තම පන්සල් ඉඩමෙහි අන්‍යාගමිකයන්ට නිවසක් හදා ගැනීමට ඉඩ දීම වැරදි බවත් වහාම එය නතර කරන ලෙසත් පවසා ආපසු වැඩියහ. රජතුමා ඉදි කිරීම් නතර කළා පමණක් නොව එම ස්ථානයෙහි පන්සලක් සාදවා බුදුරදුන්ට පූජා කළේය. අදත් ජේතවනාරාම භූමියට ගිය විට එහි “රාජකාරාරාම” නමින් දැක්වෙන නටබුන් එදා රජු තැනූ පන්සලේ නටබුන්ය.මෙම බුද්ධ චරිතයෙන් අපට කියන්නේ කුමක් ද? අන්‍යාගමිකයන් රජුගේ ද සහාය ලබා ගෙන තම පන්සල් භූමියෙහි ඉදි කිරීම් කරන විට“මම බුදු වෙලා මම රහත් වෙලා ඕනැ කෙනෙක් ඕනැ තැනක ඕනැ ඉදිකිරීමක් කළාහම මට මොකදැයි” නිහඬව සිටීමට බුදු හිමියන් සිතුවේ නැත. එසේ සිතා නිහඬව සිටියා නම් අන්‍යාගමිකයන් පන්සලේ මුළු ඉඩමම ආක‍්‍රමණය කරන්නට ඉඩ තිබුණි. ඒ නිසා උන්වහන්සේ ඉදිරිපත්ව රජු හමුවට ගොස් නඩු කීවේ පන්සල් ඉඩම රැක ගැනීමට පමණක් නොව තම ශ‍්‍රාවකයන්ට නිදහසේ ජීවත් වීමට මෙන්ම අනාගත බුදු සසුන ආරක්ෂා කර ගැනීම සඳහා පාඩමක් කියා දීමටයි. ඉතිහාසය පුරාම බුදු සව්වන් ඒ බුද්ධාදර්ශය අනුගමනය කරමින් කටයුතු නොකළා නම් බුදු සසුනක් ඉතිරිවන්නේ නැත. මේ වෙසක් සමයෙහි ඒ පාඩම ද සිහියට ගෙන බුදු සසුන ආරක්ෂා කිරීමට ද අප කි‍්‍රයා කළ යුතුව ඇත.අංගුලිමාල මිනීමරුවා දමනය කිරීමෙහි දී බුදුරජාණන් වහන්සේ ඔහු අත කඩුව තිබෙන තුරු දහම් දෙසුවේ නැත. කවර ආකාරයකින් හෝ කඩුව අතින් ගිලිහීමට සලස්වා ඉන් පසුවයි දහම් දෙසුවේ. ඒ බුදු පිළිවෙත මිනිමරුවන් ත‍්‍රස්තවාදින් පිළිබඳ අනුගමනය කිරීම බුදුරදුන්ට ගරු කිරීමකි. උන්වහන්සේ අනුගමනය කිරීමකි. ජනතාව පෙළන එල්ටීටීඊ ත‍්‍රස්තවාදීන් සතුව අවි තිබෙන තුරා ඔවුන් සමඟ සාකච්ඡා නොකර ඔවුන් මර්දනය කිරීමට ජනාධිපති මහින්ද රාජපක්ෂ මැතිතුමා ගත් තීරණය ද එම බුද්ධාදර්ශය අනුව යාමක් ලෙස සැලකිය නොහැකි ද?යුද්ධය දිනීම සඳහා කොසොල් රජුට උපදෙස් දුන්නේ යැයි භික්ෂු නමකට චෝදනාවක් එල්ල වූ විට එය විභාග කිරීමට නොගොස් බුදු හිමියන් ච්;ව් “මේ කාලයේ විතරක් නොව ඉස්සරත් මගේ පුතා එවැනි දේ කරලා තිබෙනවා” යනුවෙනි. ජාතක පොතේ එන වඩ්ඪකී සූකට ජාතකය දේශනා කළේ එම සිදුවීම මුල් කර ගෙනයි. එයින් පැවසෙන්නේ නුවණැති ශක්තිමත් ඌරෙක් තම වර්ගයාට කොටින් ගෙන් එල්ල වූ මරණ තර්ජන එම කොටියා හා කොටියා පුහුණු කළ තාපසයා ද විනාශ කර ලීමෙන් වලක්වාලු ආකාරයයි.තවත් භික්ෂු නමක් භික්ෂුන් වහන්සේ ගෙන් ප‍්‍රශ්න අසා හිරිහැර කළ ප‍්‍රශ්න ගුණ්ඩිකයාට “ගුටි බැට දුන් විට එය ද පැමිණිල්ලක් ලෙස බුදුරදුන් හමුවට ගෙන ආහ. එහි දී ද උන්වහන්සේ “මගේ පුතා ඉස්සර කාලෙත් ඔහොම තමයි” යනුවෙන් පවසා ජාතක පොතෙහි දැක්වෙන “භූඨපානි ජාතකය” දේශනා කළහ. එයින් පැවසෙන්නේ රා බී මත් වූ කුරුමිණියකු හස්ති රාජයකුට සටනට ඇරයුම් කළ විට එම හස්ති රාජයා තම අසූචි බෙට්ටක් කුරුමිණියා මත හෙළීමෙන් ඌ විනාශයට පත් කළ ආකාරයයි. එම හස්ති රාජයාව එදා ඉපද සිටියේ ප‍්‍රශ්න ගුණ්ඩිකයාට බැට දුන් භික්ෂුව බව ද ජාතක කතාවෙහි සඳහන් වෙයි.බුදු සිරිත ඇසුරු කර ගෙන පවතින මෙවැනි කතන්දර හා සිදුවීම් අපට අපේ ජීවිත මැනැවින් පවත්වා ගෙන යාමට ඉතා හො¼ඳ පාඩම් කියා දෙයි. ඒ සියල්ල බුදු පියාණන් වහන්සේ පිළිබඳ වූ උරුමයන් ලෙස සැලැකිය හැකිය.කුසල් දහම් සමාදම් වීමෙන් පිං වැඩෙන බව පැවසෙන බුදු වදන ද වෙසක් සමයෙහි අප ඉතා හොඳින් සිතට ගත යුතු කරුණකි. මෙහි දී පිං සිදු වෙනවා නොව පිං වැඩෙනවා යැයි දක්වා තිබීම විශේෂත්වයකි. කුසල් දහම් සමාදම් වීම යනු පාපි අකුසල ධර්මයන්ට එරෙහි සිතුවිලි වැඩීමට අදිටන් කර ගැනීමයි. තවත් විදියකින් කියතොත් එවැනි සිතුවිලි ඉතා හොඳින් තදින් සිතට ගැනීමයි. සමාදාන - සං &gt; ආදාන = සමාදාන යන විග‍්‍රහයට අනුව මැනැවින් සිතට ගැනීම සමාදාන යයි යහපත් සිතුවිලි මැනවින් සිතට ගත් විට ඒ හේතු කොට ගෙන පිං වැඩෙයි.ඒ අනුව සීල සමාදානය මෙන්ම විවිධ පිංකම් කටයුතු කිරීමට හොඳින් සිතට ගැනීම ද කුසල් දහම් සමාදම් වීමක් ලෙස සැලකිය හැකිය. එහෙත් ගිහි පිංවතුන් පන්සිල් සමාදම් වීමේ දී අර්ථය සිතට නොගෙන වචන පමණක් කියතොත් එය සමාදම් වීමක් ලෙස සැලකිය නොහැකිය. එය පන්සිල් ගැනීමක් පමණි. හරියටම එය පැරණි කතාවක් වන ගමරාල සිල් ගත්තා වගෙයි යන කතාන්දරයෙහි පෙන්වන සිල් ගැනීම මෙනි.මේ අන්දමින් බුදු සිරිත, බෝසත් සිරිත හා බුදු වදන් නුවණින් විමසා සිතට ගෙන ඒ අනුව කටයුතු කිරීමට යොමු වීම වෙසක් සමයෙහි බුදුරදුන් දැකීමට මෙන්ම උන්වහන්සේට පූජා කිරීමට ද ඇති ඉතා හොඳ පිළිවෙතක් ලෙස සඳහන් කළ හැකිය. ඒ සඳහා උත්සුක වීම නුවණැති හැම දෙනාගේම යුතුකම හා වගකීම වන්නේ ය. එවිටයි වෙසක් සමයේ කටයුතු අර්ථවත් වන්නේ. ලස්සන වන්නේ.ගෞරව ශාස්ත‍්‍රවේදී බෙංගමුවේ නාලක හිමි</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=as0905033</link>
    <topic>නෙළුම් විල</topic>
    <author/>
    <content>නෙත් අඳුරු ලොවට සදහම් ආලෝකය දුන් දෘශ්‍යාබාධිත තරුණයෙක්වෙසක් සමයේ බුදුරදුන් දකින එතුමන් පුදන මඟක්නෙළුම් විලගුරු සේවයේ රසකතාමිනිත්තුවක කතාවක්නිසි ජීවිතාවබෝධයක් ඇත්තා කිසි දිනක මානයට පත් නොවේකුරුණෑගල රිදී විහාරයේ වෙසක් පින්කම් මාලාවක්ගුණසිංහ හෙට්ටිආරච්චිපුංචි අවදියේ මා දයාබර දියණිය නැළ වූ එක් ගීයක් තව ම මට මතක ය.”මගේ පුතා ලොකු වෙනවාදවසක කොළඹට යනවාසිලිම් පහක් උපයනවාඑයින් තුනක් මට දෙනවා’අගනුවර රාජ්‍ය ආයතනයක වැදගත් රැකියාවක් කරන ඇය දැන් ‘සිලිම් තුන’ නොව ‘සිලිම් පහම’ මට දෙයි.ඒ මුදලින් මම ඇය වෙනුවෙන් නිවහනක් හදමි.ඇය මාස් පතා සිය වැටුප මා’තට දෙන විට මට අර නැළවිලි ගීය මතක් වෙයි. ඒ නැළවිලි ගී අර්ථ සම්පන්න වනු දැකීම කොපමණ වාසනාවක් ද?අද ලොක්කියක වී සිටින එදා සිඟිත්තියේ, නුඹ මා ලද මහඟු සම්පත යි. නුඹ බඳු දියණියක ලැබීම මා ලද භාග්‍යය යි.අද මම මෙසේ සිතින් ගයමි.”මගේ පුතා ලොකු වෙනවාදවසක කොළඹට යනවාසිලිම් පහක් උපයනවාසිලිම් පහම මට දෙනවා”  ගනේමුල්ලේ, කොස්සින්නේ, පියසීලි සේනාධීර මහත්මිය විසින් යොමු කරන ලද ලිපියක් ඇසුරිනි.  පුරාණයේ සිට පැවත ආ කරත්ත පාර පසු කාලයේ දී අඩි පාරක් බවට පත්වීම හේතුකොටගෙන කුඩා වැව, අඩප්පරගම, තල්ගස්ගොඩැල්ලේ කුඹුරු යායට යෑම් – ඊම් අසීරු වී තිබිණි. මේ නිසා අක්කර පනහක පමණ ගොවි බිමක් පුරන් ව යෑමට ආසන්නව පැවතිණි.පාරක් ඉල්ලා කරන ලද සටනට වසර විස්සක පමණ දිගු ඉතිහාසයක් ද තිබේ.කුඹුරු හිමියා තම කුඹුර උඩින් පාරක් ලබා දෙන්නට කැමති ව සිටියේ නැත.කුඹුරේ අයිතිය වෙනස් වූයේ මේ අතර ය. නව කුඹුරු හිමියා මිනිස්කම අගයන සත් පුරුෂයෙකි.හලාවත සහකාර ගොවි ජන සේවා කොමසාරිස් දිසානායක මහතා හමුවූ මේ අපූරු මිනිසා තම කුඹුර උඩින් පාර ලබා දීමට කැමැත්ත පළ කළේ ය.කුඹුරු හිමියකු බවට පත් වීමට වසර හැත්තෑ ගණනක් කුලී ගොවියකු ලෙස දුක් අනුභව කළ මේ උතුම් ගොවියා පසු ගිය දා මට මුණ ගැසිණ.’මට දැන් මිනිස්සු එක එක දේවල් කියනව. සමහරු කියනවලු “මොළේ තියන මිනිස්සු පාර නොදී බේරුණා; මේ මෝඩය අහුවුණා” කියල. අපේ සමහර අයත් කියන “අක්කර ගණන් තියන මිනිස්සු නොදීපු පාර දෙයියනේ කියල ඉස් ඉස්සරලම ගත්තු ඉඩමෙන් දෙන්න මෙයා කැමති වුණා” කියල. අනේ මහත්තයො, අපි මේව ගෙනියනවද? පාර දෙන්න හිතාගෙන ම තමයි මං ඔය කුඹුර ගත්තෙ. අපි මැරිල යයි. ඒත් ඔය පාර තියෙයි. ඉඳල හිටල හරි ඔය පාරෙන් යන කෙනෙක් කියයි “මේ පාර දුන්නෙ විමලෙනෙ” කියල. මට ඒ හොඳට ම ඇති.”විමලෙ අයියේ, ඔබ ජීවිතය පසක් කොට ගත් උත්තමයෙකි. ඔබේ ගුණ සුවඳ අප සමාජයේ සදා පවතීවි.  මහවැව, මාලිගාවත්තේ රෝහණ මද්දුමරාල මහතා විසින් යොමු කරන ලද ලිපියක් ඇසුරිනි.  අලව්වේ සති පොළ පැවති දිනෙක ගල්ගමුව බලා යනු පිණිස බසයකට නැඟ සිටියෙමි.පමා වී පැමිණි බසය සෙනඟින් පිරිණි. අව් රශ්මිය ද දැඩි විය. අපි දහඩියෙන් නෑවීමු.ඔහු බසයට නැඟුණේ මේ අතර ය.හොඳින් හැඳ පැළඳ සිටි ඔහු මැදි වියේ පසු විය. දෑතෙහි සූට් කේසයක්, ෆයිල් කවරයක් සහ ගමන් මල්ලක් විය.ඔහු අප ඇමතුවේ ය.‘අද මැදින් පුන් පෝ දා. ඔබ හැමට තෙරුවන් සරණයි. මං මේ බස් එකට නැග්ගෙ ඔබට කරදරයක් කරන්න නෙමෙයි. මං ගැන ලොකු අයට වඩා මේ පුංචි අය හොඳින් දන්නව‘ ඔහු කීවේය.කවුරුත් ඔහු කෙරේ අවධානය යොමු කරන්නට වූහ.‘මං රූපවාහිනිය හඬ කැවීම් අංශෙ තමයි වැඩ කළේ. එක්තරා බලාධිපත්‍යයක් නිසා මට රැකියාව අහිමි වුණා.’ ඔහු සිය අනන්‍යතාව තහවුරු කළේ ය.‘මං තමයි ලෝක ප‍්‍රසිද්ධ ‘ඔෂින්’ ටෙලි නාට්‍යයෙ තනකුරා චරිතයට සිංහලෙන් කටහඬ දුන්නෙ. ඒ වගේ ම සුදු පුංච වගේ වැඩසටහන්වලටත් මං දායක වෙලා තියනව. අපි වැඩ කළේ මුදල් බලාගෙන ම නෙමෙයි. අපි ඒවයින් ලොකු ආත්ම තෘප්තියක් ලැබුව.’ඔහු සිය චරිතයට අදාළ දෙබස් ඛණ්ඩයක් සිහිපත් කළේ ය.“ඔෂින්. මං ඔයාට කියල තියනවනෙ ඔය වැඩ කළා ඇති කියල. දැන් ඕව කරන්න සුදුසු කාලෙක ද ඔයා ඉන්නෙ ඔෂින්?”ඔහු දැන් බස්වලට නැග තේ පැකට් විකුණයි.‘රස්සාව නැති වුණාට පස්සෙ මං මේ ජීවිකාව තෝරගත්ත. මං මේව ගන්න කියල ඔයාලට බලකරන්නෙ නෑ. මට කරන උපකාරයක් හැටියට තේ කොළ පැකට් එකක් ගන්නව නං ස්තුතිවන්ත වෙනව.’ඔහු බසයෙන් බැස ගියේ සංවේදී හදවත් දිනා ගනිමිනි.අහෝ, කලා ශිල්පියකු ගේ ඉරණම!කලා ශිල්පියකු යන සංවේදී පුද්ගලයකි. ඔවුන් ගෙන් තොර ව කලාවක් පැවතිය හැකි ද? එබඳු ශිල්පීන් කටයුතු කරන තැනෙක බලාධිකාරිත්වය හිමි කොට දිය යුත්තේ ඔවුන් තේරුම් ගත හැකි දැන උගතකුට ය. නො එසේ නම් කලා ශිල්පීනට මෙන් ම ඔවුන් හා බැඳී ගත් සමාජයට ද, අදාළ ආයතනයට ද සිදුවන්නේ හානියකි.මෙබඳු කලා ශිල්පීන් රැක ගැනීම සමාජයේ යුතුකමකි.  අලව්වේ, කණමීවල ජයන්ත කුමාර දිසානායක මහතා විසින් යොමු කරන ලද ලිපියක් ඇසුරිනි.  ගුවන් යානය පිටත් ව යෑමට නියමිතව තිබුණේ සවස 7.40 ට ය. සවස හයයි කාල පමණ වන විට මගේ සැමියාත්, මමත් අප දරුවා ද සමඟ කටුනායක ගුවන් තොටුපොළට ගියෙමු.ගුවන් තොටුපළ අභ්‍යන්තර ප‍්‍රවේශ දොරටුවෙහි දී අප ගමන් බලපත් පිරික්සූ නිලධාරීහු එහි විදේශ සේවා නියුක්ති කාර්යාංශයට ගොස් ලියාපදිංචි වන්නැ යි කී හ. අපි එහි ගියෙමු.රුපියල් එකොළොස් දහස් පන්සියයක මුදලක් ගෙවා ලියාපදිංචි විය යුතු බව එහි නිලධාරීහු කී හ. අප අත එතරම් මුදලක් නොවී ය. රුපියල් වලංගු නොවන රටකට එතරම් මුදලක් රැගෙන යෑම සාමාන්‍යයෙන් සිදු නොවන්නකි. ඒ මුදල නොගෙව්වොත් අපට ජපානය බලා පිටත් ව යෑමට අවසර නොදෙන බව ඔවුහු කියා සිටියහ. අප පත්වූයේ දැඩි මානසික අවුලකට ය. මාපියනට දන්වා අදාළ මුදල ගෙන්වා ගැනීමටවත් කාලයක් නොවී ය.ඒ අවස්ථාවේ අපට දෙවි කෙනකු මෙන් පිහිටට ආවේ මාතලේ පදිංචි මහත්මයෙකි. ඔහු වහා ම අදාළ මුදල අපට දී අප ඒ කරදරයෙන් මුදා ගත්තේ ය.අපි ඔහුට හද පිරි බැතිය පුදමු.එදින අප මෙන් ම තවත් අය අසරණ වූ හැටි අපට මතක ය.වයස අවුරුදු එක හමාරක් වන අප පුතුට අදාළ සියලු තොරතුරු ගමන් පත‍්‍රයෙහි සටහන් ව ඇතත් එය සනාථ කර ඇත්තේ ඡායාරූපයක් මගින් බැවින් පුතුට ද මට ද යෑමට අවසර නොදෙන බව නිලධාරින් ගේ ඊළඟ නිගමනය විය.අප මෙහි පැමිණ සිටියේ දෙසතියක පමණ කෙටි නිවාඩුවකට ය. ඒ අවස්ථාවේ දී අප ගේ ගමන් බලපත් පරීක්‍ෂා කළේ ද මේ නිලධාරින් ම ය. මෙබඳු නීතියක් ගැන එදින ඔවුන් අප දැනුම්වත් කළේ ද නැත. අප ඊළඟට පීඩාවට පත් කළ ප‍්‍රශ්නය වූයේ එය යි.එහෙත් අපේ වාසනාව තවදුරටත් රැඳී තිබිණ. ප‍්‍රධාන කාර්යාලයේ ප‍්‍රධානයකු ගේ කරුණාව අපට ලැබිණ. අප ගේ ප‍්‍රශ්නය නිසා ගුවන් යානය ද පිටත් වීම ද විනාඩි කිහිපයකින් පමා විය. එහි නැඟුණු අවසාන මගීන් වූයේ ද අප ය. කෙසේ වුව ද ඒ කරුණාබර නිලධාරියාට ද තුති පුදමු.අපි ඉල්ලීමක් කරමු.’මෙබඳු නීති කි‍්‍රයාත්මක කිරීමට පෙර ඒවා කොතරම් මානුෂික දැයි සාධාරණ දැයි සලකා බැලුව මැනව. නීති තිබිය යුත්තේ නීති ගරුක මිනිසා ගේ යහපතට විනා ඒ යහපතට හානි සිදු කිරීමට නොවන බැවිනි.’එදින අපට ජපානය බලා ඒමට නොහැකි වූවා නම් අප රැකියාවල වගකීම බාර ගන්නේ කවුරුන් ද? කුඩා දරුවකු රැගෙන යන විට බොහෝ රටවල දරුවාට ප‍්‍රමුඛතාවක් ලැබෙයි. අහෝ අප රටේ එබඳු දෙයක් හෝ නැද්ද?සතුටින් පිරුණු කෙටි නිවාඩුවක් ලංකාවේ ගත කළ අප පිටත් ව ආයේ ඊට දස ගුණයකටත් වැඩි අසතුටකිනි.අපට උපකාර කළ මාතලේ මහත්මයාට ද ප‍්‍රධාන නිලධාරි මහතාට ද තුති පුදමු.  ජපානයේ යොකොහමා නුවර නදීකා සමන්ති මහත්මිය විසින් යොමු කරන ලද ලිපියක් ඇසුරිනි.  අපි දඹදිව වන්දනා ගමනක යෙදුණෙමු. එය අපට දුෂ්කර ගමනක් විය.බුදුන් වහන්සේ ගේ පා පහස ලද බුද්ධගයාවේ ඉපදුණු පින්බර පුතකු එහි දී අපට හමු විය.අප නඩයේ ඡායාරූප ශිල්පියා වූයේ ඔහු ය. එසේ වුව ද ඔහු අප අතර සිටි හැම මවකට ම පියෙකුට ම ආදරණීය පුත‍්‍ර රත්නයක් ම වූයේ ය.යෑම් - ඊම් අපහසු කාටත් ඔහු අත්වැලක් වූයේ උදවු ඉල්ලන්නත් පෙර ය. ඔහු අපේ බඩු පොදි ඔසොවා ගෙන අප සැහැල්ලු කළේ ය; ඇවිසි විටෙක වැසිකිළි කැසිකිළි සොයා දුන්නේ ය.බොන වතුර හිඟ වූ විට එය සොයා සපයා දුන් ඔහු ලෙඩ වූ ඇතමකුට බෙහෙත් සොයා ෆාමසි කරා දිව ගියේ ය. ඉන් නොනැවතී, ඔහු බඩුමුට්ටු මිල දී ගැනීමේ දී අතරමැදියකු ලෙස උදවු කළේ ය.පුරා දෙසතියක් අපි අපූරු මිනිස් හැඟුම් දාමයකින් බැඳී සිටියෙමු. එහෙත් ඔහු ගෙන් වෙන්වීමේ දිනය ළඟා විය.ඔහුට පුංචි තෑග්ගක් දීමට අපි උත්සාහ කළෙමු. ඔහු කීවේ උදවු කර තෑගි ලබා ගැනීම නුසුදුසු බව ය.‘ආයෙ එන්නෙ කවදාදැයි’ ඔහු සිනාසී ඇසුවේ බිඳුණු සිංහලෙනි.  රාජා පුතනුවනි, නුඹට ආයුබෝ වේවා! වන්දනා නඩයේ සිටි කේ. රණවක මහත්මිය විසින් යොමු කරන ලද ලිපියක් ඇසුරිනි.  හදිසියේ මගේ නිවසට පැමිණියේ මගේ ගෝලයෙකි.“මැඩම් මට හදිසි කරදරයක් වුණා. මට රුපියල් 500 ක් දෙනවද? හෙට හවස නොවරදවාම ගෙනත් දෙන්නම්.”“ඇයි මොකද උනේ?”“මගෙ තී‍්‍රවීල් එක හැප්පුණා.”මම ඔහු අත රු. 500/= ක් තැබීමි. පිට වී ගිය ඔහු ටික වේලාවකට පසු ඔහු මිතුරකු එවීය.“මැඩම්. ඒ ගාණ මදි කියල තව රු. 500/= ක් ඉල්ලගෙන එන්න කිව්ව.”මම ඒ ඉල්ලීම ප‍්‍රතික්ෂේප කළෙමි.පසු දා නොව ඉන් පසු කිසි දිනෙක ගෝලයා ආවේ නැත.දිනක් මිතුරියකට මේ සිද්ධිය කීමි.“ඔයාට විතරක් නෙමේ. අපි කීප දෙනෙකුටම ඔය විදියට කරල තියනව. ගෝලයෙක් මේ වගෙ වැඩක් කළා කියන්නෙ කොහොමද?” මිතුරිය කීවා ය.  කඩවත සුජාතා ගුණවර්ධන මහත්මිය විසින් යොමු කරන ලද ලිපියක් ඇසුරිනි.  සුමනේ වූ කලි මහරගම වත්තේගෙදර ප‍්‍රදේශයේ සිට නාවින්න දක්වා උස් පහත් භේදයෙන් තොරව බොහෝ නිවැසියන්ගේ ඉඩම්වල කුලියට පොල්, තැඹිලි, කොස් කඩමින් සමහර අවස්ථාවන්වල දී කුලී වැඩ ද කරමින් මුදලක් උපයා ගැනීමට වෙහෙස දැරූ අහිංසකයෙකි.ඔහු ඉතාමත් සාමකාමී, විනෝදකාමී, කලාකාමී තැනැත්තෙකි. ජෝතිපාලයන් ගේ ගීත ගායනා කරමින්, නටමින් මගතොට ගමන් කරන්නන් විනෝදයට පත් කිරීම ඔහු ගේ පුරුද්දකි.පාරේ ගමන් කරනා බොහෝ අවස්ථාවන් හිදී තමාගේ හිත ගත් කුමන තරාතිරමේ පුද්ගලයකුට වුවත් ඉදිරියට මුණ ගැසුණු විට තරාතිරම නොබලා සැලුට් එකක් ගසා (පොලීසියේ මෙන්) පාරේ පසකට වී ආචාර දැක්වීම ඔහු ගේ සිරිතකි.සමහර අවස්ථාවන්හි දී වත්තේගෙදර මංසන්ධියට වී පොලිස් නිලධාරියකු මෙන් වාහන හසුරවමින් පාරේ ගමන් කරන ජනයා විනෝදයට පත්කිරීම ඔහු ගේ තවත් අංගයකි. මෙලෙස වාහන හසුරුවමින් සිටි අවස්ථාවක පොලිස් ජීප් රථයක පැමිණි නිලධාරිනට ද සැලුට් ගසා සිනහ ගැස්සීමට තරම් ඔහු උපක‍්‍රමශිලී විය.ඉතා සැහැල්ලුවෙන්, විනෝදකාමී ව, කා හටත් උදව් උපකාර කරමින් ජීවත්වූ මේ පුංචිම පුංචි මිනිසා පසුගිය දිනක පොල් ගසකින් වැටී මිය ගියේ ය.ඔහු ගේ මේ හදිසි මරණය වත්තේගෙදර සහ නාවින්න ප‍්‍රදේශවල කාගේත් දැඩි සංවේගයට හේතු විය.සුමනෙට ස්ථිර නිවහනක් නොතිබූ බැවින් ඔහු ගේ දේහය මහජන ගෞරවය සඳහා තැන්පත්කර තබන ලද්දේ වත්තේගෙදර සණස ශාලාව තුළය. අවසන් කටයුතු සහ දානමාන සඳහා අවශ්‍ය වියපැහැදම් කරන ලද්දේ ගමේ ප‍්‍රදේශවාසීන්ය.උස් පහත් භේදයෙන් තොරව විශාල ජනකායක් අවසන් කටයුත්තට සහභාගි වූහ.මේ පුංචි ම පුංචි මිනිසාගේ ගුණසුවඳ සිහිපත් කරමින් වත්තේගෙදර සණස සභාපතිවරයා ඇතුළු කථිකයන් විසින් කරන ලද ගුණකථන ඉතා අගනේ ය.සුමනෙ සමාජයේ පුංචිම පුංචි මිනිසෙක් වුවත් ඔහුගෙන් සමාජයට සිදුවූ සේවාව පුංචි නො වේ. ඔහු ගේ ආචාරශිලී හැසිරීම ද අපට අමතක නොවේ.මතු භවයේ ද ඔහුට මෙවන් අකල් මරණයක් සිදු නොවේවායි පතමු.  නාවින්නේ එම්. සුනිල් ශාන්ත මහතා විසින් යොමුකරන ලද ලිපියක් ඇසුරිනි. නෙළුම් විල, සිළුමිණ, ලේක්හවුස්, කොළඹ</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=as0905034</link>
    <topic>තරගකරුවන් සමඟ දිවූ විදුහල්පති බිරිය</topic>
    <author/>
    <content>නෙත් අඳුරු ලොවට සදහම් ආලෝකය දුන් දෘශ්‍යාබාධිත තරුණයෙක්වෙසක් සමයේ බුදුරදුන් දකින එතුමන් පුදන මඟක්නෙළුම් විලගුරු සේවයේ රසකතාමිනිත්තුවක කතාවක්නිසි ජීවිතාවබෝධයක් ඇත්තා කිසි දිනක මානයට පත් නොවේකුරුණෑගල රිදී විහාරයේ වෙසක් පින්කම් මාලාවක්වයඹ පළාතේ උඩුබද්දාව, ගහලගස්වෙල ප‍්‍රදේශයට නුදුරුව පිහිටි එක්තරා පාසලක් කී‍්‍රඩා අතින් ප‍්‍රදේශයේ ප‍්‍රමුඛස්ථානයක් ලබාගෙන පෙරමුණේ විය. සෑම වසරකම මෙම පාසල මාණ්ඩලික ශූරතාවය දිනා ගත් අතර ඊට ප‍්‍රධාන හේතුව වූයේ පාසලේ සිටි කී‍්‍රඩා ගුරුවරයා වූ ටිල්වින් ගුරුතුමා පාසලේ සියලුම කී‍්‍රඩක කී‍්‍රඩිකාවන්ට කැපවීමෙන් මනා පුහුණුවක් ලබාදීමය. මෙකල පාසලේ විදුහල්පතිවරයා වූයේ චාර්ලිස් ගුරුතුමාය. එතුමාගෙන් පසුව මෙම පාසලට විදුහල්පති ලෙස පත්ව ආයේ මාරසිංහ මුල්ගුරුන්නාන්සේය.මාරසිංහ මුල් ගුරුන්නාන්සේගේ බිරිය ද ගුරුවරියක වූ අතර එක්දහස් නවසිය හැත්තෑ එකේ වර්ෂයේ මෙම දෙපළම ස්ථාන මාරුවක් ලැබ මෙම විදුහලට පත්ව ආහ. මෙකල මාණ්ඩලික කී‍්‍රඩා තරග පවත්වනු ලැබුවේ දුම්මලසූරිය මහජන කී‍්‍රඩාංගණයේ වූ අතර නව මුල්ගුරුන්නාන්සේ ද ළමයින්ගේ මෙම කී‍්‍රඩා තරගවලදී පාසලේ ජයග‍්‍රහණය උදෙසා මහත්සේ කැපවීමෙන් කටයුතු කළේය.මේ අතර මුල් ගුරුන්නාන්සේගේ බිරිය ද මහත්සේ උත්සාහ ගනිමින් දැඩි උද්‍යෝගයකින් පාසලේ සියලු කී‍්‍රඩක කී‍්‍රඩිකාවන් තරග වලදී උනන්දු කරවූ අතර ඒ සඳහා සෑම උපක‍්‍රමයක්ම යෙදුවාය.පාසලේ සියලුම කී‍්‍රඩක කී‍්‍රඩිකාවන් ධාවන පථයේ දුවන සෑම අවස්ථාවකදීම මුල්ගුරුන්නාන්සේගේ ගුරු බිරිය ද ළමයින් සමඟ ධාවන පථයට පිටින් දුවමින් ළමයින් උද්‍යෝගිමත් කළ අතර එම දර්ශනය බලා සිටින සැමටම මහත් විනෝදයක් ගෙන දෙන්නක් විය. තරග අවසානයේ ශූරතාව මෙම පාසලට ලැබුණු අතර මහත් ඔල්වරසන් මධ්‍යයේ පාසලේ පිරිමි ළමයින් මාරසිංහ මුල්ගුරුන්නාන්සේ ද ගැහැනු ළමයින් මුල්ගුරුන්නාන්සේගේ බිරිය ද ඔසවාගෙන ධාවන පථය වටේ ගෙන ගිය ආකාරය කී‍්‍රඩා තරග නරඹන්නන්ට මනරම් දර්ශනයක් විය.විශ‍්‍රාමලත් ආචාර්ය ඩී.එන්. දිසානායක කොස්වත්ත – බිංගිරිය  මේ පාසල පිහිටියේ යක්කුරේ කැලෑ බද ප‍්‍රදේශයක ය. යක්කුරේ ගම්මුන්ට සහ පාසල් සිසුනට පානීය ජලය ලබා ගැනීම සඳහා තිබුණේ මෙම ළිඳ පමණි.එහෙයින් පාසලේ ලොකු මහතා ළිඳ ඉසීමේ කටයුතු කඩිනමින් සංවිධානය කළේය. මේ සඳහා ගැමියන් කීප දෙනකු ද සහභාගි වූ අතර කටයුත්ත ද ඉතා හොඳින් ඉටුවිය.ගැමියනට හොඳින් සංග‍්‍රහ කළ පාසලේ ලොකු මහතා ඔවුනට ස්තුතිය පළ කළේය. ළිඳ ඉසින්නට ගිය වියදම් පියවා ගැනීම සඳහා මුදල් ඉල්ලා ලොකු මහතා දින කීපයකට පසු ප‍්‍රදේශයේ අධ්‍යාපන කාර්යාලයට වවුචරයක් ඉදිරිපත් කළේය.ටික දිනකට පසු ලොකු මහතාට අධ්‍යාපන කාර්යාලයෙන් ලිපියක් ලැබිණි.”ඔබ, පාසලේ ළිඳ ඉස්සේ කාගේ අවසරයක් පිටද?”ලද ලියමන කීපවතාවක් ම හෙමින් සීරුවේ කියවූ ලොකු මහතා අධ්‍යාපන කාර්යාලයට, හැරෙන තැපෑලෙන් ලියුමක් ඇරියේය. එහි මෙසේ සඳහන් වූයේය.”කලවැද්දා ඉස්කෝලේ ළිඳට පැන්නේ කාගේ අවසරයක් පිටද?”මින් වැඩි දවසක් නොගොසින් ම අදාළ චෙක්පත අධ්‍යාපන කාර්යාලයෙන් පාසලට එවා තිබිණි.බෝපිටියේ වී.එස්. කරුණාදාසශී‍්‍ර.ලං.අ.ප.සේවය (විශ‍්‍රාමික)</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=as0905035</link>
    <topic>මිනිත්තුවක කතාවක්</topic>
    <author/>
    <content>නෙත් අඳුරු ලොවට සදහම් ආලෝකය දුන් දෘශ්‍යාබාධිත තරුණයෙක්වෙසක් සමයේ බුදුරදුන් දකින එතුමන් පුදන මඟක්නෙළුම් විලගුරු සේවයේ රසකතාමිනිත්තුවක කතාවක්නිසි ජීවිතාවබෝධයක් ඇත්තා කිසි දිනක මානයට පත් නොවේකුරුණෑගල රිදී විහාරයේ වෙසක් පින්කම් මාලාවක්මේ අවුරුද්දේ තරම් අවුරුදු උත්සව බහුල වූ වසරක් මෑත ඉතිහාසයේ නැතිතරම් ය. සීමිත යුද මුක්ත කලාපයේ හැර අවුරුදු උත්සවයක් නොතිබුණු ගමක් තිබුණේ නම් ඒ කලාතුරකිනි. සැබෑ සාමයේ අස්වැසිල්ලෙන් තුන් සිංහලය එකළු වෙමින් තිබේ. එහෙව් කලක බක්මහ සැණකෙළි ද වැඩිවීම අරුමයක් නො වේ. ඒ ගමේත් අවුරුදු සැණකෙළියක් විය. උලෙළ සමාරම්භ වූවේ ඓතිහාසික කටයුත්තකිනි. ගම්යාය මැදින් දිවෙන කුරුගඟට සිංහල රජ කාලේවත් පාලමක් තිබුණේ නැත.එ ද, අද කාලයේ ‘ගම නැඟුම’ නම් යෝධ සංවර්ධන කි‍්‍රයාවලිය යටතේ අංග සම්පූර්ණ පාලමක් ඉදි විය. මේ පාලම හැදෙනතුරු ගම්මුන් එගොඩ - මෙගොඩ වූවේ ඔරුවෙනි. තොටියා, රම්බන්දහාමි තොටි පරම්පරාවේ අන්තිම පුරුක වූ මද්දුමේය. මද්දුමේ ගේ අප්පා - මුත්තා කාලයේත් පාලමක් හදන්නට පිළිණ - පහින -තොම්බු කප්පරක් තිබුණේ ය.එහෙත් හැදූ පාලමක් තබා ඒදණ්ඩක් වත් නැතත් පාලම හදනවා යැයි කියන හැම වෙලේ ම මද්දුමේගේ අප්පච්චි කීවේ බඩවියතට වින කැපීම සහගහන අපරාධයක් බව ය. කුටුම්භය පොහොනය කළ රස්සාවට ආයුබෝවන් කීමට සිදුවෙතැයි මුසුප්පු ව මද්දුමේත් දෙලොවක් අතර තනිවෙන්නට ඇත. ඊටත් වඩා ඒ ගැටයාගේ ඉහ - මොළ ආතබූත කෙළේ පාට කන්නාඩි දමා ගත් ප‍්‍රත්‍යන්ත දේශපාලකයින් හා පාලම සමඟ ඉදිවෙන පාරට යටවෙන ගහ-කොළට උත්තර බැඳි ඉඩම් අයිතිකාරයින් ය.”පාලමක් හදන්න කලිං ගමේ කරන්න වැඩ මරාලයයි. එව්ව සම්පූර්ණ නොකර පාලමක් විතරක් බම්බුවටයැ..? අනික මද්දුමයට වෙන්නෙ ගඟටම පනින්න. අනේ පව් දෙයියනේ අහිංසකය..” දෙපිරිස වියරු වී සේ ගම පුරා දිව්වෝ ය.පාලම විවෘත වන අවුරුදු උත්සවදාට දින පහකට පෙරාතුව තොටියා, මද්දුමේ ආගිය අතක් නැති වන. ඒ දොහේ ගම්මුන්ට ද සිදු වූවේ එගොඩ – මෙගොඩ යෑම නතර කිරීමටය . ”මද්දුමයඑක්කෝ පණ නහගෙන, නැත්නම් ඉහ හැරුණු අතේ ගිහිං. හපොයි වෙච්ච සංතෑසිය!” දේශපාලන මහත්තැන්ලාත්, ඉඩම් හිමියෝත් ගෙන්ගෙට ඇවිලි දුන්නෝ ය. දැන් පාලම විවෘත කැර අවුරුදු උත්සවය ද පටන්ගෙන තිබේ. උලෙළේ කොට්ටා පොරය ආරම්භ වෙද්දී තකහනියේ ම එතැනට දිව ආ මද්දුමේ ගේ රූපකාය උලෙළේ කාටත් සැනසිල්ලක් මෙන් ම පුදුමයක් ඇති කෙළේය.”සමන් දෙයිහාංදුරුවනේ! උඹ මැරුණ කියලයි කට්ටියක් කටකතා හැදුවෙ. ;මාන දීපංකරේ ද බං ගිහිං හිටියෙ?” සුරං මාමා නළලේ අත ගසා ගත්තේ ය.”කොහේ යන්නද මාමෙ ගම දාල? මං යාළුවො කට්ටියක් එක්ක ඇමැතිතුමා හම්බ වුණා. බැංකු ලෝං එකක් දාල තී‍්‍රවීලර් එකක් ගත්ත. ආං බලහංකො බඩුව...” මද්දුමේ පස්වනක් ප‍්‍රීතියෙන් පිට්ටනියේ කෙළවරක වූ කී‍්‍රම් පාට තී‍්‍ර රෝද රථය දෙසට දෑතම දිගු කෙළේය.ගමකට දියුණුවේ අරුණලු වැටෙනවාට වෙර බැඳි පුස්සන්ට මෙන් ම පිස්සන්ට ද මද්දුමේ තොටියා හොඳවැයින් ටොක්කක් ඇන්නා නො වේ දැයි ගම්මුන්ට සිතිණි.පණුකැරෑපිටියේආරියපාලකණ්ඩායමේආරච්චි</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=as0905036</link>
    <topic>නිසි ජීවිතාවබෝධයක් ඇත්තා කිසි දිනක මානයට පත් නොවේ</topic>
    <author>සාකච්ඡා කළේ -රමණී සුබසිංහ</author>
    <content>නෙත් අඳුරු ලොවට සදහම් ආලෝකය දුන් දෘශ්‍යාබාධිත තරුණයෙක්වෙසක් සමයේ බුදුරදුන් දකින එතුමන් පුදන මඟක්නෙළුම් විලගුරු සේවයේ රසකතාමිනිත්තුවක කතාවක්නිසි ජීවිතාවබෝධයක් ඇත්තා කිසි දිනක මානයට පත් නොවේකුරුණෑගල රිදී විහාරයේ වෙසක් පින්කම් මාලාවක්කුප්පියාවත්ත ජයශේඛරාරාම විහාරවාසී ගෞරව ශාස්ත‍්‍රවේදී මාවරලේ භද්දිය හිමිආඩම්බරකම, මාන්නය, උඩඟªබව මිනිසා කෙරෙහි වූ ප‍්‍රබල මනෝභාවය . තමන් සතු වූ ශක්තිය, බලය ප‍්‍රයෝජනයට ගනිමින් තමන් සමඟ ජීවත්වන්නා වූ අනෙක් පුද්ගලයන් පරාජයට පත්කරගෙන, යට කරගෙන ජීවත්වන්නට දරන උත්සාහය මේ සමාජයේ ඉතාම සුලබය. එහෙත් මෙම මනෝභාව පුද්ගලයකු ගේ පරිහානියට මිස දියුණුවට හේතු සාධක වන්නේ නැත. බුදු දහමේ අනුමත කෙරෙන්නේ ආඩම්බරකම වෙනුවට නිහතමානී බව ඇති කර ගැනීම ය. කරණීය මෙත්ත සූත‍්‍රයේ ‘මුදු අනතිමානී’ යන වචනවලින් ‘අනතිමානී’ හෙවත් අධිමානයෙන් තොරවීම ඉතාම වටිනා ගුණාංගයක් ලෙස අගය කොට ඇත.නූතන සමාජයේ ඕනෑම පුද්ගලයකුට ක්ෂණිකව සිය මූලික අනන්‍යතාව වසාගෙන අලුත් අනන්‍යතා ගොඩනඟා ගැනීමේ හැකියාව උදාවී ඇත. එහෙත් අධ්‍යාපනයෙන් හෝ ආර්ථිකයෙන් හෝ රූප සෞන්දර්යයෙන් හෝ වෙනත් කුසලතාවයක් හේතුවෙන් ලැබෙන බලය නිසා තමන් පිළිබඳව අධිතක්සේරුවට ගමන් කරන්නේ නම් එතැන දී ලැබෙන්නේ පරාජයයි.සම්බුද්ධ ශාසනයේ වැඩ විසූ මහ රහතන් වහන්සේ අතර සැරියුත් මහ රහතන් වහන්සේ ප‍්‍රමුඛය. නිහතමානී වන්නේ කෙසේද යන්න පිළිබඳව සොයා බැලීමට නම් උන්වහන්සේ ගේ චරිතය නිරතුරුවම විමසීමට ලක් කළ යුතු ය. එක් අවස්ථාවක මිදුල අමදිමින් සිටිනා මොහොතක සිවුරේ එක පොටක් බිම ඇතිල්ලෙමින් සිටිනා බව උන්වහන්සේ දුටුවේ නැත. ඒ දුටු කුඩා සාමණේර නමක් ඒ පිළිබඳව සැළකර සිටියේ ය. එවිට සැරියුත් මහරහතන් වහන්සේ කුඩා සාමණේරයන් කෙරෙහි කෝපයට පත්වූයේ නැත. තම වරද පෙන්වා දුන් කුඩා සාමණේරයන්ට කරුණාවෙන් ආශිර්වාද කොට වරද නිවැරැදි කර ගත්තාහ.කෙනෙක් කොතරම් බලවත් වූයේ ද වරදක් සිදුවූ තැන එය පිළිගෙන වරද නිවැරැදි කරගන්නට පෙළඹෙනවා නම් හෙතෙම ඉතාම නිහතමානී කෙනකු බවට පත්වන්නේ ය. සැරියුත් මහ රහතන් වහන්සේ අපට ලබාදෙන්නේ එවැනි ආදර්ශයකි. ජීවිතයේ විවිධ අවස්ථාවන්හි දී ඔබට කායික බලය ලැබීමට පුළුවන. ආර්ථික හා සමාජ දේශපාලනික ශක්තිය ලැබීමට පුළුවන. ඒ සෑම මොහොතකදීම උඬගු ස්වභාවයට ගමන් කිරීමෙන් වැළකී සිටිය යුතු ය. ඔබ සතු වූ මේ සියලුම ශක්ති හෙට දවසේ දී තවත් කෙනකු අතට පත්වීමට ඉඩ ඇත. බලය සතු මොහොතේ දී ඔබ එය වැරැදි ලෙස භාවිතා කළේ නම් ඊළඟ පියවරේ දී අනර්ථයක් මිස යහපතක් සිදුවන්නේ නැත.වරද පෙන්වා දෙන පුද්ගලයා ඔබ ගේ කල්‍යාණ මිතුරකු බවට පත්කර ගත යුතු ය.  “නිධීනං ව පවත්වාරංයං තස්සේ වජ්ජ දස්සිනංනිග්ගය්හ වාදිං මේධාවීතාදිසං පණ්ඩිතං භජේතාදිසං භජ මානස්සස්‍යෙයෝ හෝති නපාපියෝනිධානයක් පෙන්වන්නකු සේ තමන්ගේ වරද යම් පුද්ගලයකු පෙන්වා දෙනවා නම් එවැනි වූ පණ්ඩිතයින් සේවනය කළ යුතු බවට බුදුරජාණන් වහන්සේ මග පෙන්වා ඇත.අප බලවත්ව සිටින මොහොතක කෙනෙක් වරදක් පෙන්වා දුන්නේ යැයි සිතමු. එහෙත් ඒ වරද පිළිගන්නවා වෙනුවට විවිධ තර්ක ඉදිරිපත් කරමින් එය වරදක් නොවන බව ඒත්තු ගැන්වීමට උත්සාහ කරන අවස්ථා සමාජයේ බොහෝ ය. සාමාන්‍ය ස්වභාවය එයයි. එසේත් නැතිනම් වරද පෙන්වා දුන් තැනැත්තා ගේ කවර හෝ අඩුපාඩුවක් සොයා ඔහු ගේ ඇසුරෙන් මිදීමට උත්සාහ කරනු ඇත. එය තමන් විසින් තමන්ටම කරගනු ලබන හානියකි. දියුණුව කරා තබන සෑම පියවරක් සමගම නිහතමානී බව ද අප කෙරෙහි වර්ධනය කරගත යුතු ය. ඒ නම්‍යශීලී බව ගිහි ජීවිතය මැනවින් පවත්වා ගෙන යාමට උපකාරයක් වනු ඇත.නූතනයේ පවුල් සංස්ථා අතර ගැටුම් අධිකය. සාමකාමී පවුල් ජීවිතයක් ගත කරන්නේ අතළොස්සකි. එයට ප‍්‍රධානම හේතුව වන්නේ එකිනෙකා කෙරෙහි වූ උඬගුබාවයයි. පවුල් ජීවිතයට ඇතුළුවන මොහොතේම තම තමන් ගේ බලය පිළිබඳව, හැකියා පිළිබඳව ඇති කරගන්නා උඩඟු මානසිකත්වයයි. විවාහක අවස්ථාවේ ඇතැමුන් ආර්ථිකයෙන් බලවත් ය.සමාජ තත්ත්වයෙන් ඉහළ ය. තවත් කෙනකු ඉහළ රූප සොබාවෙන් යුතු ය. එහෙත් මෙවැනි දේ ඔබට උපකරණයක් විනා කිසිදු විටෙක ආභරණයක් බවට පත් කර නොගත යුතු ය. ඔබ සතු වූ ධනය, කීර්තිය, රූපය යන මේ දේවල් පිළිබඳව ඉහළින් සිතාගෙන බිරිය සමඟ එසේත් නැතිනම් ස්වාමි පුරුෂයා සමඟ කටයුතු කරන්නට පටන් ගන්නේ නම් යහපත් පවුල් ජීවිතයක් ගත කරන්නට හැකිවන්නේ නැත. ඔබ අනෙකාගේ කීමට ඇහුම්කන් නොදෙන සෑම මොහොතකදී ම, සාකච්ඡාවට සූදානම් නැති සෑම මොහොතකදීම ඔබගේ බිරිය ඔබ කෙරෙන් දුරස්වනු ඇත. ස්වාමි පුරුෂයා වඩ වඩාත් දුරස් වනු ඇත. එසේ සිදුවන්නේ මාන්නාධික හැසිරීම්වල කර්කශ ස්වභාවය අනෙකාට දරාගත නොහැකි නිසා ය.ජීවිතය පිළිබඳව නිසි අවබෝධයක් ඇති පුද්ගලයා තමන් සතු දේ පිළිබඳව මානයට පත්වන්නේ නැත. නිවෙසේදී හෝ සේවය කරන ආයතනයේ දී හෝ කිසිවකු පීඩනයට ලක් කරන්නේ ද නැත.උඩඟු බව නිසා සිය විනාශය ළඟා කරගත් අවස්ථා පිළිබඳව අතීතයේ දීත්, වර්තමානයේ දීත් බොහෝ නිදසුන් සොයාගත හැකි ය. මේ පිළිබඳව අපූරු කතා පුවතක් බණ පොතේ සඳහන් ය.එක් වනයක කැට කිරිල්ලියක් විසීය. තම පැටවුන්ට කපා පොවා ඉතාම ආදරයෙන් ආරක්ෂා කරන්නී ය. සෙනෙහස දක්වන්නී ය. එක් දිනෙක හස්තීන් සමූහයක් සිය දරු පැටවුන් සිටින ගස මුලින් ගමන් කරන්නට සූදානම් වන බව කැට කිරිල්ලි ය දුටුවා ය. වහා ඉගිළී ගොස් නායක හස්ති රාජයා හමු වී මෙසේ පැවසුවා ය.“හස්ති රාජයාණනි, මගේ දරු පැටවුන් ඔබ ගමන් කරමින් සිටින මාර්ගයේ අසවල් ගසෙහි වූ කූඩුවක සිටී. කරුණාකර මගේ දරුවන්ට අවහිරයක් නොවන ලෙස එතැනින් යනවා නම් ඔබට පින් සිදුවනු ඇත.”නායක හස්තියා මෙසේ පවසන්නේ ය.“මාගෙන් කිසි ලෙසකින්වත් ඔබ ගේ කැදැල්ලට හෝ දරුවන්ට හෝ කරදරයක් සිදුවන්නේ නැත. එසේ වුව ද මේ ඇත් රංචුවෙහි අවසානයේ ම ගමන් කරන ඇතාට ඔබ මෙය සඳහන් කළ යුතුයි. ඔහුගෙන් ඔබ ගේ කැදැල්ලට කරදරයක් නොවීමට ඔබ උත්සාහ දැරිය යුතුයි.”කැට කිරිල්ලිය හස්ති රාජයා හමුවට පැමිණ දරු පැටවුන් වෙසෙන කැදැල්ල විනාශ නොකරන ලෙස ඉතාම බැගෑපත්ව ආයාචනා කළා ය. එකල එම හස්තියා සිය බලය හා ශක්තිය නිසා ආඩම්බරයට පත් වන්නේ ය.“තොප වැනියවුන්ගෙන් මට ඇති ප‍්‍රයෝජනය කිම? තොප මට බැගෑපත් වුව ද මා කරනා දෙය මම කරමි” යි පවසා කැට කිරිල්ලිය ගේ කූඩුව සමඟ අත්ත කඩා බිඳ දමා සියලුම පැටවුන් පා ගා පොඩි කර දමන්නේ ය. වේදනාවෙන් ඒ දෙස බලා සිටි කැට කිරිල්ලිය මෙසේ කීවා ය.“තොප ගේ සැඩ පරුෂ ගති ස්වභාවය හා මාගේ බුද්ධි බලය සමාන වන්නේ නැත. බලව මාගේ බුද්ධිය තොප ගේ ශක්තිය අභිබවා සිටිනු ඇත. කෙතරම් බලසම්පන්නයකු වුව ද කැට කිරිල්ලිය වැනි පොඩි එවුන්ගෙන් ද විනාශයට පත්වන්නේ ය. එතෙක් ඉවසා සිටව. තොපගෙන් පළි ගැනීමට වැඩි කල් නොයවමි. මාගේ දරුවන් කුඩු කළ පරිද්දෙන් තොප ද කුඩුකර දමන්නෙමි.”එවිට හස්ති රාජයා“තොප කුමක් කියන්නෙහි ද? මාගේ සොඬට අසුවන මානයක සිට එසේ කීයේ වී නම් තොප කුඩු පට්ටම් වන අයුරු බලන්නට තිබිණි. නිකරුණේ කට මැත නොදාඩා යන අතක යව“ යි කීය.කැට කිරිල්ලිය සිය දරු පැටවුන් ගේ මරණයෙන් කම්පනයට පත් වූවා ය. වේදනාවෙන් කැලය පුරා ඉගිළී ගියා ය. එක් දිනෙක කැට කිරිල්ලියට කැවිඩයක හමු වූවා ය. එතැන් පටන් කැවිඩියට බැල මෙහෙ කරන්නී ය. දිනක් කැවිඩිය මෙසේ අසන්නී ය.“කැට කිරිල්ලිය නුඹ මට මෙතරම් බැල මෙහෙවර කරන්නේ කවර හේතුවක් නිසා ද? එකල්හි කැට කිරිල්ලිය හස්ති රාජයා විසින් සිය දරු පැටවුන් විනාශ කළ අයුරු පහදා දෙන්නී ය. අනතුරුව හැකි අවස්ථාවක හස්තිරාජයා ගේ දෙනෙත් අඳ කරන්නට කැවිඩිය ගේ උපකාර පතන්නී ය. කැට කිරිල්ලිය ගේ කතාව අසා ප‍්‍රති උපකාර කිරිමක් ලෙස ඇතා නින්දේ පසුවන අවස්ථාවක ඇස් දෙකටම හොටෙන් පහරදී තුවාල කර කැවිඩිය ඉගිළී යන්නට ගියා ය.තුවාලවල වේදනාවෙන් ඇතා වේදනාවටත් පීඩාවටත් පත් විය. මේ අවස්ථාවේ නිල මැස්සියකට සේවය කරන කැට කිරිල්ලිය නිල මැස්සියගෙන් ප‍්‍රති උපකාර ඉල්ලන්නේ තමන් මුහුණ දුන් කනගාටුදායක සිදුවීම් හෙළි කළා ය. තමන් ගේ දරු පැටවුන් ගේ ජීවිතය නැති කළ හස්තියා ගේ ඇස්වල ඇති තුවාල වලට ඉහඳ දා එවයි කී ය. නිල මැස්සිය ද සිය ප‍්‍රති උපකාරය එලෙසම ඉටු කළා ය. හස්තියා ගේ දෙනෙත්වල ඉහඳ දැමීම නිසා තුවාල පණුවන් ගැසී ය. හස්තිරාජයා දිය බිඳක් හෝ සොයා ගැනීමට නොහැකිව අසරණ වී ගල් මුල්වල හැපෙමින්, වැටෙමින්, පෙරළෙමින් අතිශය දුක්ඛිත තත්ත්වයට පත්විය.කැට කිරිල්ලිය ගේ දරුවන් අහිමි වූ දුක ඉන් නිමාවට පත්වූයේ නැත. ඇතා ගේ ස්වරූපය දැක මොහුට තව දුරටත් ජීවත්වන්නට ඉඩ නොතබා මරණයෙන් ම කෙළවර කළ යුතු යැයි තීරණය කළා ය. ඉන්පසු මැඩියකු සොයා ගොස් දින කිහිපයක් සේවය කරන්නීය.“මට උපකාරයක් ලෙස තොප ගොස් අසවල් තැන ඉන්නා හස්තියාට ඇසෙන සේ පර්වතයක් මුදුනේ සිට කෑගසව. තොප ගේ හඬ ඇසී ඇතා ඒ සමීපයට එනු ඇත. තොප ඒ සීමාවේ නොසිට පර්වත කෙළවරට ගොස් කෑගසව. එවිට ඒ ඇතා පර්වතයේ සීමාවට එනු ඇත. එවිට තොප හඬ නොනඟා ආපසු එව“ යි.මැඩියා ගෙන් ප‍්‍රතිඋපකාර ඉල්ලා සිටියා ය. මැඩියා ද එලෙසින් ම කළේ ය. තැන තැන ඇවිදිමින් වේදනාවෙන් පෙළෙමින් සිටි හස්තියාට මැඩියාගේ හඬ ඇසී ඒකාන්තයෙන් ම මැඩියන් සිටින්නේ ජලාශයක යැයි සිතා පර්වතය මුදුනට නැඟ ගත්තේ ය. පර්වතයේ සීමාවට ගොස් මහා කළු ගලක් පෙරළී යන්නාක් මෙන් පර්වතය පාමුලට පෙරළී ගියේ ය. හස්තිරාජයාගේ පා බිඳී හිස පොඩි වී මරණාසන්න විය. මේ සියල්ල ගසක් මුදුනට වී බලා සිටි කැට කිරිල්ලිය මෙසේ කියන්නීය.“එම්බල චණ්ඩ හස්තිය! තොප ගේ ශක්තියත්, මා ගේ නුවණත් බලව. තොප එදා මා ගේ දරුවන් සුනු විසුණු කළා සේම තොප ද දැන් සුනු විසුණු වී ඇත. ශක්තිවන්ත වූ පමණින් කුඩා සතුන්ට වධ හිංසා කිරීමේ විපාකය දැන් තොපට ලැබී ඇත. එය තොප විසින් ම කරගත්තකි” යි කියා ඉගිලී ගියා ය.මේ කතාන්දරයෙන් අපට බොහෝ දේ දැකගත හැකි ය. ඒ බොහෝ දේ අතරින් එක් දෙයක් කෙරෙහි ඔබ ගේ ප‍්‍රබල අවධානය යොමු කළ යුතු ය. එනම් බලයෙන් මත් වී ඉතාම දුබලයකුටවත් කිසි කලෙක අකටයුත්තක් නොකළ යුතු බවයි. එසේ කරන අකටයුතුකම්වල දී පලි ගැනීමේ චේතනාවක් ඒ දුබලයාට ඇති වුවහොත් නිසැකවම ඔබ ගේ විනාශය ඔහු විසින් තීරණය කරනු ලබනු ඇත.මෙම කතා වස්තුවෙන් කෙරෙන අපූරු මඟ පෙන්වීම ඔබේ ජීවිතයට සමීප කරගන්න. ඕනෑම පුද්ගලයකුට සැප සම්පත්, තාන්න මාන්න ලැබෙන කල්හි සියුම් ආඩම්බරයක් ඇතිවීම ස්වභාවිකය. එහෙත් ඒ මනෝභාවය තවත් කෙනෙකු ගේ විනාශයට හේතු සාධක කරගන්නවා නම් ලැබෙන ප‍්‍රතිඵල අතිශයින්ම කනගාටුදායක ය. ඔබ තවමත් ඉගෙන ගන්නා පාසල් දරුවකු විය හැකි ය. මෙම කැටකිරිල්ලිය ගේ කතාව ඔබගේ ජීවිතයට හොඳ පාඩමක් කරගත හැකි ය. සෑම මොහොතකම“සුවචෝ තස්ස’ කීකරු බව, “මුදු අනතිමානී’ - මෘදු බව හා නිහතමානී බවත් ඔබ කෙරෙහි ගොඩ නඟා ගැනීමට උත්සාහ කළ යුතු ය. එය ශිෂ්‍ය ජීවිතය සාර්ථක හා අරුත් බර වීමට බොහෝ සෙයින් උපකාරි වේ.එපමණක් ද නොවේ. ඔබ ආයතන ප‍්‍රධානියෙක් නම් ඔබ වඩාත් නිහතමානී කෙනෙක් බවට පත්වුවහොත්, උඩඟු බවින් තොර වුවහොත් එම ආයතනයේ ගැටුම් නිරාකරණය කරගන්නට ඔබට ඉතා පහසු වනු ඇත. ඔබේ නිහතමානීකම ඔබ අනෙකාට ඇහුම්කන් දීමට පොළඹවන නිසා ය. ඔබ අනෙකා සමඟ සාකච්ඡාවට සූදානම් කරවන නිසා ය. ඒ නිහතමානීකම පවුලේ දීත් ආයතනයේදීත් මහ මගදීත් ඔබ කෙරෙහි ඇති කරගන්නේ නම් ඔබේ ජීවිතය වඩාත් තෘප්තිමත් බවට පත්වීම නොඅනුමාන ය.සාකච්ඡා කළේ -රමණී සුබසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=as0905037</link>
    <topic>කුරුණෑගල රිදී විහාරයේ වෙසක් පින්කම් මාලාවක්</topic>
    <author/>
    <content>නෙත් අඳුරු ලොවට සදහම් ආලෝකය දුන් දෘශ්‍යාබාධිත තරුණයෙක්වෙසක් සමයේ බුදුරදුන් දකින එතුමන් පුදන මඟක්නෙළුම් විලගුරු සේවයේ රසකතාමිනිත්තුවක කතාවක්නිසි ජීවිතාවබෝධයක් ඇත්තා කිසි දිනක මානයට පත් නොවේකුරුණෑගල රිදී විහාරයේ වෙසක් පින්කම් මාලාවක්ශී‍්‍ර ලාංකිකයන් වන අපි දීර්ඝ ඉතිහාසයක් ඇත්තෝ වෙමු. ඒ දැවැන්ත ඉතිහාස පරිණාමයේ නටඹුන් අනුරාධපුර හා පොළොන්නරුව යන ප‍්‍රදේශයන්හි පමණක් නොව රට පුරාම විසිරී ඇත. එවැනි ඓතිහාසික සිද්ධස්ථානයක් වන්නේ කුරුණෑගල රිදී විහාරය යි. දුටුගැමුණු රජතුමා මෙම විහාර නිර්මාණයේ සමාරම්භක පාලකයා ලෙස සඳහන් වෙයි. රුවන්වැලි සෑය නිර්මාණයේ දී එතුමන්ට මෙහි පිහිටි එක් ගල් ලෙනකින් රිදී ලැබුණු බවත්, එම වස්තුව රුවන්වැලි මහා සෑ කර්මාන්තයට යොදාගත් බවත් සඳහන් වෙයි.මේ පිළිබඳව විස්තර මහා වංශය, ථූප වංශය, සංඝරාජ සාධු චරියාව වැනි ඓතිහාසික ග‍්‍රන්ථවල සඳහන් වෙයි. ඒ අනුව මෙම ස්ථානයෙන් ලැබුණු රිදීවලින් කොටසක් නිදන් වස්තු ලෙස රුවන්වැලි සෑයේ තැන්පත් කළ බවත්, අනෙක් කොටස එහි වැඩ කටයුතු කළ සේවකයන්ට වේතනය වශයෙන් දුන් බවත් සඳහන් වෙයි. මෙම හේතු සාධක නිසා රිදී ලැබුණු ස්ථානයට කෘතගුණ සැලකීමක් ලෙස දුටුගැමුණු මහා රජතුමා විසින් “රජත ලෙන” හෙවත් රිදී විහාරය කරවූ බව සඳහන් වෙයි.අනුරාධපුර යුගයෙන් පසුව මහ නුවර යුගයේදී කීර්ති ශී‍්‍ර රාජසිංහ රජතුමා විශාල වැඩ කටයුතු ප‍්‍රමාණයක් සිදු කොට ඇත. ඊට අමතරව පොළොන්නරු යුගයට අයත් නිර්මාණ හමු වුවද ඒ සඳහා අනුග‍්‍රහ දැක්වූ රජ කෙනෙකු ගැන සඳහන් නොවේ. මෙම විහාරස්ථානයේ දක්නට ලැබෙන බොහෝමයක් කලා නිර්මාණ මහනුවර යුගයට අයත් කලා කෘති ලෙස සඳහන් කළ හැකිය. මෙම යුගයට අයත් ප‍්‍රතිමා, චිත‍්‍ර හා කැටයම් රාශියක් දක්නට ලැබේ. ප‍්‍රධාන ලෙන් විහාරය තුළ රියන් 18 ක. සැතපෙන බුද්ධ ප‍්‍රතිමාවක් හා තවත් ප‍්‍රතිමා රාශියකි. මීට අමතරව උඩ විහාරයේ දක්නට ඇති මකර තොරණ සුවිශේෂිත නිර්මාණයකි.කුරුණෑගල රිදී විහාරයේ වෙසක් පිංකම් මාලාව හා සර්වඥ ධාතු ප‍්‍රදර්ශනය, වෙසක් පහන් කූඩු ප‍්‍රදර්ශනය හා බොදු බැති ගී සංදර්ශනය වෙසක් පොහෝ දින (8) හා ඊට පසුදා (9) එම විහාරස්ථානයේදී මල්වතු පාර්ශවයේ මහා නායක තිබ්බටුවාවේ ශී‍්‍ර සිද්ධාර්ථ සුමංගල මහා නායක හාමුදුරුවන්ගේ අනුශාසකත්වයෙන් පැවැත්වේ.වෙසක් සතියේ පුණ්‍ය උත්සව වැඩ සටහන මෙසේ වෙයි.මැයි 03 දින සවස 07 ට ධර්ම දේශනය, මැයි 04 දින සවස 07 ට කාව්‍යමය ධර්ම දේශනය, මැයි 05 දින සවස 07 ට ධර්ම දේශනය සහ මැයි 06 දින සවස 07 ට කාව්‍යමය ධර්ම දේශනය රිදීගම බෞද්ධ මධ්‍යස්ථානයේ දී.මැයි 8 - 9 දෙදින ආලෝක පූජාව, සර්වඥ ධාතු ප‍්‍රදර්ශනය, වෙසක් කූඩු තරගය සහ බොදු බැති ගී සංදර්ශනය පැවැත්වේ.</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=av09050313</link>
    <topic>අද කවරය - දුලානි</topic>
    <author>ජයමිණි</author>
    <content>අද කවරය - දුලානිදරු සටනින් මෙවර මැඩෝනා පරදී...තව මාස කීපයකින් යළි ලංකාවේ පදිංචියට එනවාසුරේනි සමඟ කතාබහක්හාවා - මකරා සංකේතවල ගතිගුණ ගැන දැන ගනිමුකැමරාවට පෙම් බැඳි ආලෝකකරණ ශිල්පියාමට ටිකක් මුතූ එක්ක කතා කරන්න ඕන (රසදුන නව කථාව)සතුටු සිනා මැද ගෙවීයයි ජීවිතේ...තෙළඟපාතට පනස් වාරයක් අවුරුදු උලෙළ ගෙනා ජයතිස්ස‘මට අදත් සංජේ දෙවියෙක්’කොහොමද තොරතුරුවිවාහය මගේ ඇසින්කේමදාසයන් ඇසුරින් පිබිදි තරුණ සංගීත වේදියාදරු මුනුපුරන්ටත් මැජික් බෝ කළ සූරයන්ගෙත් සූරයාමානයක් ඇතිව විසුමට "‍‍ෆෝනයක්" අවැසි වී මටදශක ගණනාවක් පුරා රංගනයටම කැපවුණුලෙඩ රෝගවලට මඟ සදන අසාත්මිකතාවයරූ විසිතුරුඅද ‘රසඳුන’ කවරය සරසන්නේ ‘අබා’ තුළින් සිනමා සම්ප‍්‍රාප්තිය ලද දුලානි අනුරාධාය. ‘ගුම්භක භූතා’ ලෙස අපූරු රංගනයක් තුළින් ඈ පෙ‍්‍ර්ක්ෂකයින්ට එහිදී සමීප වූවා ය.‘පානදුර’ පුරවරයෙන් කළ එලි බට මේ යුවතිය අද, රංගනයෙන් දිගු ගමනකට මුළ පුරමින් ටෙලි නාට්‍යය ක්ෂේත‍්‍රයට ද අවතීර්ණව සිටියි. සෞන්දර්ය විශ්වවිද්‍යාලයේ ‘නර්තනය’ පිළිබඳව, ඇය උපාධි අපේක්ෂිකාවක් ද වන්නීය.ජයමිණි</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=av0905031</link>
    <topic>දරු සටනින් මෙවර මැඩෝනා පරදී...</topic>
    <author>ආතර් උස්මීයගේ</author>
    <content>අද කවරය - දුලානිදරු සටනින් මෙවර මැඩෝනා පරදී...තව මාස කීපයකින් යළි ලංකාවේ පදිංචියට එනවාසුරේනි සමඟ කතාබහක්හාවා - මකරා සංකේතවල ගතිගුණ ගැන දැන ගනිමුකැමරාවට පෙම් බැඳි ආලෝකකරණ ශිල්පියාමට ටිකක් මුතූ එක්ක කතා කරන්න ඕන (රසදුන නව කථාව)සතුටු සිනා මැද ගෙවීයයි ජීවිතේ...තෙළඟපාතට පනස් වාරයක් අවුරුදු උලෙළ ගෙනා ජයතිස්ස‘මට අදත් සංජේ දෙවියෙක්’කොහොමද තොරතුරුවිවාහය මගේ ඇසින්කේමදාසයන් ඇසුරින් පිබිදි තරුණ සංගීත වේදියාදරු මුනුපුරන්ටත් මැජික් බෝ කළ සූරයන්ගෙත් සූරයාමානයක් ඇතිව විසුමට "‍‍ෆෝනයක්" අවැසි වී මටදශක ගණනාවක් පුරා රංගනයටම කැපවුණුලෙඩ රෝගවලට මඟ සදන අසාත්මිකතාවයරූ විසිතුරුඅනාථ දරුවන් දරුකමට හදා වඩා ගැනීම සඳහා පුදුම ආශාවක්. දක්වන සුපිරි පොප් ගායිකා මැඩෝනා පසුගියදා මහත් අසීරුවකට පත්වූවාය.ලූඩ්ස් (අවු. 12) සහ රොකෝ (අවු. 8) යන දරු දෙදෙනාගේ මව වන මැඩෝනා මලාවි රටේ අනාථ මඬමකින් ලබාගත් ඩේවිඩ් බණ්ඩා ද දරුකමට හදාගනී. මේ සඳහා මැඩෝනාට උසාවි ගොස් ලොකු සටනක් කිරීමට ද සිදු විය.දැනට තුන් හැවිරිදි වියේ පසුවන ඩේවිඩ්, මැඩෝනා විසින් දරුකමට හදා ගැනීම සඳහා ලබාගන්නා ලද්දේ 2006 දී ය.මැඩෝනා යළි ප‍්‍රශ්නයකට මුහුණ දී ඇත්තේද මලාවි රටේදීම ය. ඒ අනාථ දැරියක දියණියක ලෙස හදාගැනීමට කළ ඉල්ලීම ප‍්‍රතික්ෂේප වීමෙනි.මැඩෝනා විවාහ වී සිටියේ චිත‍්‍රපට අධ්‍යක්ෂවරයෙකු වන ගයිරිචී සමඟ ය. පසුගියදා මැඩෝනා සහ ගයිරිචී දික්කසාද නඩුවකින් වෙන්වූහ. මෙම වෙන්වීම සිදුවූයේ මෙයට මාස හයකට පමණ ඉහත දී ය. (2008 ඔක්තෝබර්) අවුරුදු හතක් එකට ජීවත්වූ මැඩෝනා සහ ගයි.මේවනවිට වෙන් වෙන් වශයෙන් ජීවත්වෙති. දරුවන් තිදෙනා ද (ලූඩ්ස්, රොකෝ සහ ඩේවිඩ් බණ්ඩා) වරින් වර මොවුන් සමඟ ජීවත්වීමට පුරුදු වී සිටිති.මැඩෝනා, මෙවර දරුකමට හදා ගැනීම සඳහා ලබාගැනීමට බලාපොරොත්තු වූයේ තුන් හැවිරිදි මර්සි ජේම්ස් (Mercy James)  නමැති ගැහැනු ළමයා ය. මව මිය ගියේ ඇය ඉපදී දවස් පහකට පසුව ය. එතැන් සිට මේ දක්වා මර්සි ඇති දැඩි වූයේ ලීලෝංවි ප‍්‍රදේශයේ අනාථ මඬමක ය.මලාවි රටෙන් දරුවෙකු දරුකමට හදා ගැනීම සඳහා ලබා ගනිද්දී Ministry of Gender අමාත්‍යාංශයෙන් ද ළමා සුබ සාධන සහ සමාජ සේවා දෙපාර්තමේන්තුවෙන් ද අවශ්‍ය ලියකියවිලි පුරවා එම (ඉල්ලුම්පත්) ලියකියවිලි නීතිඥයෙකු මාර්ගයෙන් උසාවියට ඉදිරිපත් කළ යුතු ය.දරුවා දරුකමට හදා ගැනීම සඳහා අවසර දිය යුතු ද නැද්ද යන්න ඉන්පසු තීරණය කරනු ලබන්නේ උසාවිය විසිනි.ප‍්‍රශ්නයට තුඩුදුන් මර්සි දැරියඅවශ්‍ය ලියකියවිලි පුරවා නීතිඥයෙකුගේ මාර්ගයෙන් මැඩෝනා ලීලෝංවී ඉහළ උසාවියට ඉල්ලුම් පතක් ඉදිරිපත් කළේ කරදරයක් නැතිව එය අනුමත වේයැයි සිතමිනි.රටවල් දෙකේම ජනාධිපතිවරුන් ද ඇමැතිවරයෙකු ද මෙම දරුවා මැඩෝනාට ලබා දෙන ලෙස උසාවියෙන් ඉල්ලීමක් කර තිබිණ.එහෙත් ඉහළ උසාවිය මැඩෝනා ගේ ඉල්ලුම්පත ප‍්‍රතික්ෂේප කරමින් මර්සි ජේම්ස් නමැති අනාථ දැරිය දරුකමට හදා වඩා ගැනීම සඳහා ඇයට බාරදීමට නීතියෙන් ඉඩක් නැතැයි කියා සිටියේ ය.මෙම තීන්දුවට විරුද්ධව මැඩෝනාගේ නීතිඥයා එම මොහොතේම උසාවියට ඇපෑලක් ඉදිරිපත් කළේ ය. එහෙත් මෙම ඇපෑලෙන් වැඩක් වේද යන්න සැක සහිත ය.මැඩෝනාගේ ඉල්ලුම්පත සලකා බලන ලද්දේ එස්මී චොම්බෝ (Esme Chombo) නමැති විනිශ්චයකාර තුමා විසිනි.මැඩෝනාගේ ඉල්ලුම්පත ප‍්‍රතික්ෂේප කරමින් ඔහු කියා ඇත්තේ දැනට මෙම දරුවා (මර්සි ජේම්ස්) දිවයිනේ ඉතාමත් හොඳ, සියලුම සැප පහසුකම්වලින් යුත් අනාථ මඬමක ඇති දැඩිවෙන බැවින් ඇය දරුකමට හදා වඩා ගැනීම සඳහා වෙනත් කෙනෙකුට පැවරීම තේරුමක් නැති වැඩක් බව ය.ආගන්තුක මවගේ සෙනෙහස ලබන ඩේවිඩ් බණ්ඩාඇගේ මව මිය ගොසිනි. පියා ද ඇගෙන් ඈත් වී සිටියි. කුඩා මර්සි උපත ලැබුවේ ඉතාමත් දුගී පවුලකට දාව ය. එහෙත් අනාථ මඬමට ඇතුළුවීමත් සමඟ ම මර්සි ගෙවන්නේ සුඛෝපභෝගී ජීවිතයකි.මැඩෝනා මලාවි රටේ පදිංචිකාරියක ද නොවේ. අඩුම තරමින් මාස දහ අටක් හෝ විසි හතරක් හෝ එහි පදිංචි වී නොසිටි මැඩෝනා වැනි කෙනෙකුට මලාවි රටෙන් දරුවෙකු ගෙන යෑමට ඉඩ නැතැයි කියන චොම්බෝ විනිශ්චයකාරවරයා ඇයගේ පෙත්සම ප‍්‍රතික්ෂේප කිරීමට එයත් එක් හේතුවක් බව ද සඳහන් කරයි.ඩේවිඩ් බණ්ඩා නමැති දරුවා හදා ගැනීම සඳහා දුන් තීන්දුවද වැරැදි බව ඔහු කියා සිටියි. මැඩෝනාගෙන් වෙන්වූ ඇගේ සැමියා ගයිරිච් කියා සිටින්නේ ඇය විශිෂ්ට ගණයේ මවක් බව ය. ඇය තමන්ගේ දරුවන්ට වගේ ම අනාථ දරුවන්ට ද බෙහෙවින් ම ආදරය කරන බවත් හොඳින් සලකන බවත් ඔහු සඳහන් කරයි.මලාවි රටේ, නීතිඥවරුද, මානව හිතවාදීහු ද ඩේවිඩ් බණ්ඩා එරටින් ගෙන යනවාට විරුද්ධව විශාල උද්ඝෝෂණ ව්‍යාපාරයක් දියත් කළහ. එහෙත් උසාවිය ඇයට වාසිවන සේ තීන්දුවක් දීම නිසා මැඩෝනාට ඩේවිඩ් බණ්ඩා ගෙන යෑමට පුළුවන් කමක් ලැබිණ.එහෙත් මර්සිගෙ ප‍්‍රශ්නය එයට වඩා බරපතලය. චොම්බෝ නමැති නඩුකාරවරයා මේ ප‍්‍රශ්නයේදී තදින් ම සිටින බව පෙනේ. එසේ වුවහොත් මැඩෝනාට මර්සි ජේම්ස් නමැති අනාථ දරුවා ලබා ගැනීම සඳහා තවදුරටත් සටනක් කිරීමට සිදුවනු ඒකාන්තය."මේ අනාථ දරුවා හොඳ පුරවැසියකු කරන්න, ඇයට දුකෙන් තොර සැපවත් ජීවිතයක් ගත කරන්න පිහිට වීමටයි මං ඉදිරිපත් වුණේ.එයට ඉඩ දෙන්නේ නැත්නම්, එය ඇයගේ මානුෂික අයිතිවාසිකම්වලට එරෙහි වීමක් යැයි කියන මැඩෝනා තමන් කිසි දිනක පැරදී නැති බවත්, එම නිසා මර්සි ජේම්ස් දැරිවිය ලබාගැනීම සඳහා තවදුරටත් සටන් කරන බවත් කියා සිටියි.ආතර් උස්මීයගේ</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=av0905032</link>
    <topic>තව මාස කීපයකින් යළි ලංකාවේ පදිංචියට එනවා</topic>
    <author>හේමාලි විජේරත්න</author>
    <content>අද කවරය - දුලානිදරු සටනින් මෙවර මැඩෝනා පරදී...තව මාස කීපයකින් යළි ලංකාවේ පදිංචියට එනවාසුරේනි සමඟ කතාබහක්හාවා - මකරා සංකේතවල ගතිගුණ ගැන දැන ගනිමුකැමරාවට පෙම් බැඳි ආලෝකකරණ ශිල්පියාමට ටිකක් මුතූ එක්ක කතා කරන්න ඕන (රසදුන නව කථාව)සතුටු සිනා මැද ගෙවීයයි ජීවිතේ...තෙළඟපාතට පනස් වාරයක් අවුරුදු උලෙළ ගෙනා ජයතිස්ස‘මට අදත් සංජේ දෙවියෙක්’කොහොමද තොරතුරුවිවාහය මගේ ඇසින්කේමදාසයන් ඇසුරින් පිබිදි තරුණ සංගීත වේදියාදරු මුනුපුරන්ටත් මැජික් බෝ කළ සූරයන්ගෙත් සූරයාමානයක් ඇතිව විසුමට "‍‍ෆෝනයක්" අවැසි වී මටදශක ගණනාවක් පුරා රංගනයටම කැපවුණුලෙඩ රෝගවලට මඟ සදන අසාත්මිකතාවයරූ විසිතුරුශ‍්‍රීනාත් මද්දුමගේශ‍්‍රී ලාංකිකයෙකුට තමන් උපන් භූමිය තරම් වටින තවත් ස්වර්ග රාජ්‍යයක් ලෝකේ කොහේවත් නෑ කියල තමයි බොහෝ දෙනෙක් කියන්නේ. මේ වටිනාකම හොඳින් ම දැනෙන්න නම් තමන් උපන් රටින් ඈත දුරු රටක ජීවත්වෙන්න යන්න ඕන.ටික කලකට හරි එහෙම ගිය අපේ හිතවතෙක් පසුගියදාක ලංකාවට ආවා. ඔහු තමයි පුංචි තිරයෙනුත්, සිනමාවෙනුත් රසික රසිකාවියන් ගේ හද බැඳි ශ‍්‍රීනාත් මද්දුමගේ.ශ‍්‍රීනාත් මේ පාර ලංකාවට ඇවිත් තිබුණේ අවුරුදු තුනකට විතර පස්සෙයි. පෙර පුරුදු සිනහවෙන් හා ළබැඳි හිතින් පසුගිය දාක ඔහු ලේක්හවුස් ආයතනයට ආවා සුපුරුදු හිතවතුන් මුණ ගැහිලා යන්න.මොකද හදිස්සියෙම ලංකාවට ආවේ? කලා කටයුත්තක් සඳහාවත් ද?නෑ. මේ පාර ලංකාවට එන්න සිදුවුණේ මගේ ජීවිතේ එක් ශෝක ජනක අවස්ථාවක් සඳහා සහභාගි වෙන්න. මාව කලාවට තල්ලු කරපු මගේ පියා හදිසියේ ම අන්ත‍්‍රා වුණා.ඔහුගේ අවසන් කටයුතු වෙනුවෙන් දවස් 10 ක් විතර ලංකාවෙ රැඳීලා ඉන්නවා. හැබැයි තාත්තා නැති වුණු ශෝකයත් සමඟම වසර ගණනාවකින් කිසිදු නිර්මාණ කටයුත්තකට දායක නොවුණු මට දකින දකින පුද්ගලයාගෙන් තවමත් ලැබෙන ප‍්‍රතිචාර දැකලා ලොකු සතුටක් ඇති වුණා.ඒ කියන්නේ ඔබේ රංගනයන් තවමත් අපේ රසික රසිකාවියන්ට අමතක වෙලා නෑ කියන එක නේද?ඔව්. මට හරි පුදුමයි ඒ ගැන. මම දැන් ලංකාවෙන් ගිහින් අවුරුදු 05 ක් වෙනවා. මීට අවුරුදු තුනකට කලින් උදයකාන්ත වර්ණසූරියගේ 'රන් කෙවිට' චිත‍්‍රපටයේ රඟපාන්න මම ලංකාවට ආවා. ඒ ගැන මේ මොහොතේ මම සඳහන් කළ යුතුමයි.ඒ මොකද ඔහු මට ගුවන් ටිකට්පතක් ලබා දීලයි මාව ගෙන්න ගත්තේ. ඒක මට සම්මානයක් ලැබුණා හා සමානයි. අද ලංකාවට ආවමත් වෙනදා වගේ ම ලැබෙන රසික ප‍්‍රතිචාර දැක්කම මට හිතෙනවා මා රඟපෑ චරිත පිළිබඳ හොඳ මතකයක් ඔවුන් තුළ ඇති කියලා.කලාවෙන් ලංකාවෙන් ඈත් වුණු එක ගැන කනගාටුවක් නැද්ද?ඇත්තටම කනගාටුයි. මම ලංකාවෙන් ගියේ මගේ කලා ජීවිතේ හොඳම කාලේ උදා වෙද්දී. 2004 දී හොඳම සහාය නළුවාට හිමි සම්මානයක් ලැබී තිබුණු අලුතමයි මම ගියේ. ඕස්ටේ‍්‍රලියාවේ ජීවිතේ පාලුවක් නෑ. ඕන තරම් හිත මිතුරෝ ඉන්නවා. බොහොම ආදරෙන් ඒ අය මාව පිළිගත්තා. නමුත් කුමක්දෝ කිව නොහැකි හුදකලා බවක් දැනෙනවා.මේ ළඟකදී ඒ බව වඩාත් දැනුණා. ඒකට හේතු වුණේ පැරැණි මිතුර ඇසුර. ශ‍්‍රියන්ත මෙන්ඩිස් ඇතුළු පිරිස 'රෝමය ගිනි ගනියි' නාට්‍යයත් අරගෙන එහේ ආවා. ශ‍්‍රියන්ත ලියපු අලුත් පොත මට එහෙදි පිරිනැමුවා. එතකොටයි මම දන්නේ ශි‍්‍රයන්ත එහෙම එකක් කරලා තිබෙනවා කියලා. මේ අයත් එක්ක තමයි මමත් ඒ කාලේ ලෝකෙ වටේ ම රවුම් ගැහුවේ. කට්ටිය ගියායින් පස්සෙ තමයි මට හැඟුණේ මං දැන් ඉන්නෙ වෙනමම ලෝකෙක නේද කියලා.දැන් ඔබ ඕස්ටේ‍්‍රලියාවේ ස්ථිර පදංචි කරුවෙක්ද?ඔව්. මට එහේ ස්ථිර පදිංචිය ලැබුණා. මමයි මගේ බිරිඳයි ඕස්ටේ‍්‍රලියාවට ගියේ බිරිඳගේ ඉගෙනීමේ කටයුතු වෙනුවෙන්. දැන් නම් ඇගේ ඉගෙනීමේ කටයුතු අවසන් වේගෙන එනවා.නැවත ලංකාවේ පදිංචියට එන්නෙ නැද්ද?එනවා. මේ නොවැම්බර් විතර වෙනකොට එන්න හිතාගෙන තමයි ඉන්නේ.ඔබට එහේ කලා කටයුතුවලට සම්බන්ධ වෙන්න අවස්ථාව ලැබුණේ නැද්ද?මම මෙහේ ඉඳල ගිය ගමන් ම ප‍්‍රසංග වේදිකාවේ නිවේදක කටයුතු කරන්න අවස්ථාව ලැබුණා. ඊට පස්සේ ඕස්ෙටි‍්‍රලියාවේ පදිංචි වෙලා ඉන්න ජය ශ‍්‍රී චන්ද්‍රජිත් එහෙදි කළා මහාචාර්ය සරච්චන්ද්‍රයන්ගේ 'මහාසාර' නාට්‍යය.ඒ සඳහාත් මම සම්බන්ධ වුණා. මේ ළඟකදි චන්ද්‍රරත්න මාපිටිගම ඇවිත් එහේ ටෙලි නාට්‍යයක් කළා. ඒකටත් මම සම්බන්ධ වුණා.ඔය අතරම මම එහේ සිංහල ගුවන් විදුලි නාලිකාවකට, 'අපේ කතා' සහ 'බෝගස් හන්දිය' නමින් ගුවන් විදුලි නාට්‍ය දෙකක් රචනා කළා. ඒත් එක්කම ජගත් ජේ. එදිරිසිංහ, අසෝක සුමතිපාල, සාලිය ගලප්පත්ති කියන මිතුරන් 'සන්නස' සඟාව මාසෙට එකක් අපි පළ කරනවා.සාහිත්‍යය, දේශපාලනය කලාව ආදී විවිධ දේ පළ කරනවා.ඔබ එහේ වෘත්තියෙන් වෙනත් යමක් කරනවද?ඔව්. මම වෘත්තියෙන් එහේ රෝහලක ශල්‍යාගාර සහායකයෙකු වශයෙන් වැඩ කරනවා.ඕස්ටේ‍්‍රලියාව විවිධ ජාතීන් ජීවත්වන රටක්. අපි බොහෝ ම සහයෝගයෙන් එහේ ජීවත් වෙනවා. මේ ළඟදි අපි මෙල්බර්න් වල රුදුරු ත‍්‍රස්තවාදයට එරෙහිව සෙනඟ 7000 - 8000 ක් විතර එකතුවෙලා විශාල පිකටිං ව්‍යාපාරයක් පැවැත්වූවා.මෙල්බර්න් ඉතිහාසයේ ලොකුම පිකටිං ව්‍යාපාරය මේක වෙන්න ඇති. මේ ජූනි මාසේදි අපි බලාපොරොත්තු වෙනවා උතුරේ වසන්ත උදානය වෙනුවෙන් ලොකු ප‍්‍රදර්ශනයක් පවත්වන්න.මැති ඇමැතිවරු කිහිප දෙනෙකුත් මේකට සම්බන්ධ කරගන්න බලාපොරොත්තු වෙනවා. ලංකාවට ආවම වෙනදා නොදැනුණු නිදහසක් මෙරට තිබෙනවා කියලා දැනුණා.ජනාධිපතිතුමාගේ ත‍්‍රස්තවාදය තුරන් කිරීමේ සංකල්පය යටතේ මුළුමනින් ම නිදහස් රටක් අපට නුදුරේදීම හිමි වේවි. මේ නිදහස භුක්ති විඳින්න ඕස්ටේ‍්‍රලියාවේ සිටින අයත් බොහොම ආසාවෙන් උනන්දුවෙන් බලා ඉන්නවා.ඉදිරියේදී ඔබ නිර්මාණ කටයුතු සඳහා සම්බන්ධ වෙනව ද?මේ පාර ලංකාවට ආවම ඒ වගේ ආරාධනා කිහිපයක් ම ලැබුණා. ජයන්ත වන්ද්‍රසිරි ගේ අලුත් චිත‍්‍රපටය 'දුටුගැමුණු' වගේ ම ජැක්සන් ඇන්තනී ගේ සහ උදයකාන්ත වර්ණසූරිය ගේ අලුත් චිත‍්‍රපට සඳහාත් ආරාධනා ලැබුණා. ජූඩ් ශ‍්‍රී මාල්ගෙන් ආරාධනාවක් තිබෙනවා වේදිකාවට සම්බන්ධ වෙමු කියලා. එහෙදි වේදිකා නාට්‍යයක් කරන්නත් බලාපොරොත්තුවක් තිබෙනවා.රුක්මල් නිරෝෂ්, තරුපති මුණසිංහ, ගයනි ගිසන්තිකා, ජය ශ‍්‍රී චන්ද්‍රජිත් වගේ අයත් එහේ ඉන්නවානේ.හේමාලි විජේරත්නඡායාරූපය ටෙනිසන් එදිරිසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=av0905033</link>
    <topic>සුරේනි සමඟ කතාබහක්</topic>
    <author>ජයමිණි අත්තනායක</author>
    <content>අද කවරය - දුලානිදරු සටනින් මෙවර මැඩෝනා පරදී...තව මාස කීපයකින් යළි ලංකාවේ පදිංචියට එනවාසුරේනි සමඟ කතාබහක්හාවා - මකරා සංකේතවල ගතිගුණ ගැන දැන ගනිමුකැමරාවට පෙම් බැඳි ආලෝකකරණ ශිල්පියාමට ටිකක් මුතූ එක්ක කතා කරන්න ඕන (රසදුන නව කථාව)සතුටු සිනා මැද ගෙවීයයි ජීවිතේ...තෙළඟපාතට පනස් වාරයක් අවුරුදු උලෙළ ගෙනා ජයතිස්ස‘මට අදත් සංජේ දෙවියෙක්’කොහොමද තොරතුරුවිවාහය මගේ ඇසින්කේමදාසයන් ඇසුරින් පිබිදි තරුණ සංගීත වේදියාදරු මුනුපුරන්ටත් මැජික් බෝ කළ සූරයන්ගෙත් සූරයාමානයක් ඇතිව විසුමට "‍‍ෆෝනයක්" අවැසි වී මටදශක ගණනාවක් පුරා රංගනයටම කැපවුණුලෙඩ රෝගවලට මඟ සදන අසාත්මිකතාවයරූ විසිතුරුරඟන ගයන ගී රැල්ලේ "ආදරේ නම් - එන්න මා වෙත චාටු බස් නොකියා ඇත්ත පෙන්වා - බොරුව කරනා චපල කෙනෙක් නොවෙයන්!"ඔබට මතක ඇති පහුගිය කාලයේ මේ පොප් ගීතය රූපවාහිනි, ගුවන්විදුලි නාලිකා කීපයකින්ම නිතර නිතර ඇහුණා.ගීතයට අනුව, අපූරු නර්තන රටාවන් ද, පෑ.... මේ යුවතියසුරේනි ද මැල්.“මගේ හඩින් මතුව එන්නේ බටහිර ගී ආරක්, ඒකට හේතු වෙන්න ඇත්තේ පුංචි කාලේ ඉඳලම මම බටහිර ගායනය, පිළිබඳව යම් පුහුණුවක් ලැබු නිසා වෙන්න ඇති."ඇත්තටම මේ ගීතය තමා මට වාසනාව ගෙනාවේ. ඒ වගේ ම හොඳ පේ‍්‍රක්ෂක ප‍්‍රතිචාරත් ලැබුණා.ඒ වගේම 70 දශකයේ හිටපු ගායක ගායිකාවන් අතරින් ක්ලැරන්ස් ඇන්ස්ලි අනිල් භාරති, මරියසෙල්, නෙවිල්, වගේ ගායක ගායිකාවන් ගීතවලට මං ගොඩක් ආසා කරනවා.ඒ තනු හරිම සුන්දරයි. හැමෝටම මතක හිටිනවා. මම හිතන්නෙ තනුව, වචන ලස්සන නම් ඕනෑම ගීතයක් ඉදිරියට එනවා. ඒ ගීත රසිකයන් අතර රැඳෙනවා."ඒ වගේ ගීත නිර්මාණය කරන්න තමා මාත් ගොඩක් ආසා කරන්නේ.'ආදරේ නම්' ගීතයේ මෙලඩි එක මගේ හිතෙන්ම ආපු එකක්. ගීතයට අනුව මුලින් ම වචන ලීවේත් මම.. ඊට පස්සේ ඒක වශීලට දීලා නැවත ලියවා ගත්තා.අන්තිමට ගීතයේ එන රැප් එකත් මමම ලීවා.ඒ වගේම මගේ නර්තන හැකියාව පෙන්වන්නත් මෙතැනදි අවස්ථාවක් උදාවුණා."ආඩම්බරයි බැලුවම නම් හොරැහින් බලන්නේ ඇයි එහෙනම්"ආර්එන්බී හිපොප් ශෛලියෙන් නිර්මාණය වුණු සුරනි ගයන මේ ගීතයත් සමඟින් මේ දිනවල ඈ ගයන තවත් ගීත කීපයක් ශ‍්‍රාවකයන් අතර ජනපි‍්‍රයයි. ඔච්චම් සිත ළඟ, අද රෑ කළුවර නෑ... යන ගීතත් ඒ අතර විශේෂයි.මේ ගීත මම කරන්නේ තරුණ පරපුරටම නෙවේ. පොදුවේ හැම කෙනකුගේම රස වින්දනයට.අද මම බයිලා, ක්ලැසික් හිපොප් පොප් ආදි ගීතත් ගයනවා. නමුත් මම හිතන්නේ මගේ හඬ ගොඩක් ගැළපෙන්නේ පොප්, හිපොප් ශෛලියේ ගීතවලට කියලා.සංගීතය කෙතරම් දුරකට හදාරල තියෙනවද.?මම ඉගෙන ගත්තේ දෙහිවල ර්‍ණඹ්ඍ කන්‍යාරාමයේ. පාසලේ දී සංගීතයට එතරම් යොමු නොවුණත් පල්ලියේ ගීතිකා කණ්ඩායමේ සාමාජිකාවක් වෙලා හිටියා. උසස් පෙළට කළේ වාණිජ විෂයන්.ඊට පස්සේ පෞද්ගලික ආයතනයක වැඩ කළා. ඒ අතර ගීත ගයන්න පටන් ගත්තා. මේ අංශයෙන් හැකියාවන් පෙනෙද්දී ලොකු කැපවීමක් කළා ගායිකාවක් වෙන්න. රැකියාව කළ ආයතනයෙනුත් අස්වුණා. එහෙම කැපවීම් කරපු එක ගැන අද මට සතුටු වෙන්න පුළුවන්.ඔයා අද වෘත්තිය ගායිකාවක්?ඔව්. නවක ගායිකාවක් විදිහට මම යම් දුරක් පැමිණිලා. 'ආදරේ නම්' මගේ පළමු ගීත ඇල්බමයත් ඒ අතර වෙළෙඳ පොළට නිකුත් කළා. ඔය සියලු දේම පෙළ ගස්වලා බලද්දි ඇත්තටම ඔබ අහපු විදිහට අද මම වෘත්තිය ගායිකාවක්.ගයන විට නටන එක අද මෝස්තරයක්.ගීතයට අනුව නර්තනය යොදා ගැනීම වරදක් නොවේ. මාත් ඉදිරියට ආවේ නර්තනයත් එක්ක. මම කාලයක් ලතින් ඇමෙරිකන් නර්තනය ඉගෙන ගත්තා.ඒත් මගේ ගීතවලට ෆී‍්‍ර ස්ටයිල් එකක් තමා යොදා ගන්නේ. මම එවන් නර්තනයක් පවා ඉදිරිපත් කරන්නේ ගීතයේ මියුසික් යන අතරතුරට.ඉන් ගීතයට හානියක් වන්නේ නෑ. දැන් ඇරියුම් ලැබෙන ප‍්‍රසංගවලින් බොහොමයක් එන්නේ නර්තනයත් සමඟ ගැයීමට. මම හිතන්නේ මම මේ හදාගත්ත ක‍්‍රමයට රසිකයන් කැමතියි. කවුරුවත් අනුකරණය නොකර මගේම අයුරකින් මා නර්තනය ඉදිරිපත් කරනවා.නමුත් සංගීත ප‍්‍රවීණයන් මේ ක‍්‍රමයට විරුද්ධයි?මට ඒ අයගෙන් ලොකු චෝදනා ඇවිත් නෑ. මොකද මම නිතරම හිතන්නේ ලංකාවට ගැළපෙන විදිහට, නිර්මාණ කරන්න ප‍්‍රවීණයන් කීප දෙනෙක්ම මගේ ගීත ගැන ප‍්‍රශංසා කරලා තියෙනවා.සුරේනිගේ පවුලේ අයත් ගායනයට යොමුවෙලා ඉන්නවා කියන්නේ ඇත්ත ද?මගේ අම්මා 70 දශකයේදී ගායිකාවක්. ඇය චෙරිල් ද මෙල්. සංගීත කණ්ඩායම් කීපයක් සමඟම ගීත ගැයු කෙනෙක්.ඒ වගේම අද මගේ සහෝදරයන් දෙදෙනාම බටහිර ගීත ගායනය කරනවා.සුරනිගේ විවාහය කවදාද සිදුවන්නේ?ඒක ළං වුණාම විස්තර කියන්නම්.ඒ කියන්නේ පෙම්වතෙක් ඉන්නවා කියන එක ද?(සිනාසෙමින්) ම්............ දන්නෝ දනිති.ජයමිණි අත්තනායක</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=av0905034</link>
    <topic>හාවා - මකරා සංකේතවල</topic>
    <author>උපදෙස් - ෆෙං - ෂුයි උපදේශිකා තිලංගනී හේරත්</author>
    <content>අද කවරය - දුලානිදරු සටනින් මෙවර මැඩෝනා පරදී...තව මාස කීපයකින් යළි ලංකාවේ පදිංචියට එනවාසුරේනි සමඟ කතාබහක්හාවා - මකරා සංකේතවල ගතිගුණ ගැන දැන ගනිමුකැමරාවට පෙම් බැඳි ආලෝකකරණ ශිල්පියාමට ටිකක් මුතූ එක්ක කතා කරන්න ඕන (රසදුන නව කථාව)සතුටු සිනා මැද ගෙවීයයි ජීවිතේ...තෙළඟපාතට පනස් වාරයක් අවුරුදු උලෙළ ගෙනා ජයතිස්ස‘මට අදත් සංජේ දෙවියෙක්’කොහොමද තොරතුරුවිවාහය මගේ ඇසින්කේමදාසයන් ඇසුරින් පිබිදි තරුණ සංගීත වේදියාදරු මුනුපුරන්ටත් මැජික් බෝ කළ සූරයන්ගෙත් සූරයාමානයක් ඇතිව විසුමට "‍‍ෆෝනයක්" අවැසි වී මටදශක ගණනාවක් පුරා රංගනයටම කැපවුණුලෙඩ රෝගවලට මඟ සදන අසාත්මිකතාවයරූ විසිතුරුචීන ලූනා කැලැන්ඩරයේ දැක්වෙන පරිදි එක් එක් පුද්ගලයාගේ උපන් දිනයට ගැළපෙන සත්ත්ව සංකේතය සොයාගත් අප පසුගිය සතියේ එම සතුන් දොළොස් දෙනාගෙන් සතුන් තිදෙනකු ගේ පොදු ගතිගුණ සහ වැදගත් ලක්‍ෂණ ගැන කතා බහ කළා. ඒ අනුව මීයා, ගවයා සහ කොටියා යන සත්ත්වයින් නියෝජනය වන පුද්ගලයින්ගේ ගතිගුණ ගැන දැන් ඔබට මනා අවබෝධයක් ලැබී ඇති.විශේෂයෙන් සඳහන් කළ යුතු කරුණක් වන්නේ ගතිගුණ වලින් 25% ක් අනිවාර්යයෙන්ම අදාළ පුද්ගලයා තුළ තිබීමයි. ඉතිරි 75% හිමි වන්නේ ඔවුන් උපතින්ම ගෙනෙන දිව්‍යමය වාසනාවත්, පාරිසරික වාසනාවත්, ස්වශක්ති වාසනාවත් යන වාසනාවන්හි ප‍්‍රමාණය අනුවයි.අද අපි තවත් සතුන් කිහිපදෙනකු නියෝජනය කරන පුද්ගලයින් තුළ දක්නට ඇති ගතිගුණ ගැන දැනුම්වත් වෙමු.හාවා(Rabbit) සංකේතවත් වන පුද්ගලයා  සතුන් දොළොස් දෙනාගෙන් වාසනාවන්තම සත්ත්වයා වෙයි. හාවා සංකේතවත් කරන පුද්ගලයින් ඕනෑම කෙනකු සමඟ මිත‍්‍රශීලීව ඉන්නට දන්නවා. සතුරාට වුවද සළකන්නේ මිතුරකුට මෙනි. හොඳ විචාරක බුද්ධියක් තිබේ. කිසියම් ප‍්‍රශ්නයකදී හොඳ විනිශ්චයක් ලබාදෙයි.අනෙක් අයට නොමැති හොඳ තීරණ ගැනීමේ හැකියාවක් ඇති අතර කිසියම් දෙයක් තීරණය කිරීමේ හොඳ ඉවක් ඇත. මෙය හඳුන්වන්නේ සාමාන්‍ය සත්ත්ව ලෝකයේ බල්ලකුට නොදෙවැනි ඉවක් ඇති ලෙසිනි.මෙවැනි පුද්ගලයින් සමාදානයට බෙහෙවින් කැමැති සාමකාමී අයයි. ආරවුලක් ඇතිවන ස්ථානයක ඉන්නට වත් අකැමැති අය වෙයි.පවුලේ අයට සහ තමන්ගේ අයට ගොඩක් උදව් උපකාර කරන අතර, ඒ අය තමන්ගෙන් අයුතු ප‍්‍රයෝජන ගැනීමට සූදානම් වන බව දැනුණුවිට අයින් වෙයි.මොවුනගේ මනස දුවන මනසක් ලෙස හැඳින්විය හැකියි. එහෙත් කිසියම් ප‍්‍රශ්නයකදී දුර බලා වැඩ කළ හැකි මනසක් හිමියි.ආදරය ප‍්‍රකාශ කර ගැනීමේදී හාවා සත්ත්ව සංකේතය ලෙස ඇති පුද්ගලයා දුර්වලයෙකි.අනෙක් අයගෙන් අවංක ආදරය බලාපොරොත්තු වූවාට, පෙරළා අවංකව ආදරය නොකරන බැවින් ප‍්‍රශ්න ඇතිකර ගනී.කෙසේ වෙතත් සෑම විටම හාවා සත්ත්ව සංකේතය ඇති ගැහැනිය සිය සහකරු තෝරා ගැනීමට පෙළඹෙයි.මෙවැනි අයට මහන්සි වී වැඩ කළ නොහැකියි. ඔවුන් මොළය වෙහෙසා කරන වැඩ වලදී විශේෂ හැකියාවන් පෙන්වයි.කොතරම් අහිංසක වුණත්, කොතරම් සමාදානයට කැමැති වුවත් කිසියම් ප‍්‍රශ්නයකදී ඉවසීමේ සීමාව පැන්න විට විරුද්ධවාදියාගේ බෙල්ල කපා අතට දීමට තරම් දරුණුව ක්ෂණිකව කි‍්‍රයාත්මක වේ.මෙහිදී අනිත් පුද්ගලයාට හිතාගන්නටවත් බැරි තරම් කෙටි කාලයකින් එම පළිගැනීම සිදුකිරීමට දක්ෂ වෙයි.හාවා සත්ත්ව සංකේතය ඇති අම්මා දරුවන්ට ආදරය කරයි.ඔවුන් දරුවන් වෙනුවෙන් අවශ්‍ය සෑම දෙයම කරන නමුත් කොටි අම්මලා සහ මී අම්මලා මෙන් තමන්ගේ ආදරයෙන් දරුවන් නරක් කරන්නේ නෑ. මෙවැනි අම්මලා දරුවනට බොහෝ වේලාවට බැරෑරුම් ප‍්‍රශ්නවලදී ස්වාධීන තීරණ ගන්නට ඉඩදෙයි.උදාහරණ – පිදෙල් ක‍්‍රස්තෝ, ටයිගර් වුඩ්, ඇන්ජලීනා ජොලී, ඩේවිඩ් බෙකම්මකරා(Dragon) නියෝජනය කරන පුද්ගලයා ෆෙං - ෂුයි විද්‍යාවේ සඳහන් වන සතුන් 12 දෙනාගෙන් ශක්තිමත්ම සහ පී‍්‍රතියෙන් සිටින වාසනාවන්තම ජීවිතයක් ගත කිරීමට හැකි අයෙකි.එසේම ලෝකයට විශ්ව ශක්තිය ලබා දෙන්නේ මකරාගේ මුව තුළින් බව ෆෙංෂුයි විද්‍යාවේ විශ්වාසයයි. කිසිම පුද්ගලයකු අමනාප (තරහා) කරගන්නට කැමැති නැති මොවුන් මේ මොහොතේ එක් පුද්ගලයකු සමඟ හිතවත්කමින් කතා කර ඔහුගේ පැත්ත ගන්නා අතර, ඊළඟ මොහොතේ අනෙක් පුද්ගලයා සමඟ හිතවත්වී ඔහුගේ පැත්ත ගෙන කටයුතු කිරීමේ දක්‍ෂ වෙයි.මොවුහු දක්‍ෂ ව්‍යාපාරිකයින් වන අතර අහංකාර පුද්ගලයෝ ද වෙති. කිසියම් ඉලක්කයක් කරා යාමට අධිෂ්ඨාන කර ගතහොත් මේ පුද්ගලයාට සිහිනයෙන් පවා එය පෙනෙයි.ඉන්පසු එම සිහිනය සැබෑ වන තුරුම කටයුතු කරයි. මේ දක්‍ෂකම නිසාම දියුණුව කරා ඉක්මනින් ළඟා වීමේ හැකියාව ඇත.මොවුන් මනºකල්පිත ලෝකවල ජීවත් වෙයි. කිසියම් පවුලකට මකර දරුවකු (විශේෂයෙන් පිරිමි දරුවකු) ලැබුණහොත්, එම පවුල කොයිතරම් පහත් තත්ත්වයක සිටියත් දියුණුවට පත්වෙයි. ඊට හේතුව එම දරුවාගේ දිව්‍යමය වාසනාවයි. මේ නිසා බොහෝ චීන ජාතිකයෝ මකර දරුවකු ලබා ගැනීම සඳහා වෛද්‍ය උපදෙස් පවා ලබා ගැනීමට කටයුතු කරති. (විශේෂයෙන් පිරිමි දරුවකු)පෞද්ගලික ආරවුල් වලින් පවුල බිඳී තිබුණ ද ඔවුනොවුන් හමුවීමේදී කතා කරන්නේ කවදාවත් ආරවුලක් වුණා ද කියලවත් නොදන්නා ආකාරයටය.මකරා නියෝජනය කරන කාන්තාවන් ගැන සැලකීමේදී ඔවුන් මකර පිරිමින් තරම්ම වාසනාවන්ත නොවන නමුත් දක්‍ෂ කාන්තාවන් වෙයි. සමහර අවස්ථාවල පිරිමින් හා සමාන දක්‍ෂතා පෙන්වයි.එසේම මකර කාන්තාව ගෙදර ස්වාමියා වැඩ කරන තුරු බලා නොසිට සියලුම වැඩ කරන අතර, ඒ නිසාම හොඳ වාසනාවන්ත පිරිමින්ට මෙම මකර ගැහැනුන් විවාහයට ලැබෙයි.මකරා සංකේතවත් වන අම්මලා දරුවන් ගැන තීරණ ගැනීමේදී අත්තනෝමතික ස්වභාවයක් පෙන්වයි. ඒ නිසාම ආත්මාර්ථකාමී මවුවරු බවට පත්වන්නට ඇති ඉඩකඩ ද වැඩිය.ඒ වගේ ම මකර කාන්තාව කිසියම් සිදුවීමක් වූ විට පිරිමින් මෙන් අමතක කර කිසිත් සිදු නොවුණා සේ කතා බහ කර හැසිරෙයි. එහෙත් අවස්ථාවක් ලද විගස එම පළියගන්නට පෙළඹෙයි.බොහෝ පිරිමි මකරුන් තරුණ වියේදීම විවාහ වන අතර හදිසියේ හෝ විවාහවීමට නොහැකි වුවහොත් ජීවිත කාලය අවිවාහකව ගත කිරීමට පෙළඹෙනවා.ව්‍යාපාරික කාන්තාවක් නම් අනෙක් අය පාලනය කිරීමේ හැකියාව තිබේ. ඒ වගේම කිසියම් කාර්යයක් පැවරූ විට එය අවසන් කරන තුරු ඇයට නින්ද නොයයි.උදාහරණ – අභිෂේක් බච්චන්, ඒබ‍්‍රහම් ලින්කන්, චේ ගුවේරා, බෘස් ලී, චාල්ස් ඩාවින්.ලබන සතියේ ඉතිරි සත්ත්වයින්ගේ ගතිගුණඋපදෙස් - ෆෙං - ෂුයි උපදේශිකා තිලංගනී හේරත්සටහන - ඉඳුනිල් වීරරත්න</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=av0905035</link>
    <topic>කැමරාවට පෙම් බැඳි ආලෝකකරණ ශිල්පියා</topic>
    <author/>
    <content>අද කවරය - දුලානිදරු සටනින් මෙවර මැඩෝනා පරදී...තව මාස කීපයකින් යළි ලංකාවේ පදිංචියට එනවාසුරේනි සමඟ කතාබහක්හාවා - මකරා සංකේතවල ගතිගුණ ගැන දැන ගනිමුකැමරාවට පෙම් බැඳි ආලෝකකරණ ශිල්පියාමට ටිකක් මුතූ එක්ක කතා කරන්න ඕන (රසදුන නව කථාව)සතුටු සිනා මැද ගෙවීයයි ජීවිතේ...තෙළඟපාතට පනස් වාරයක් අවුරුදු උලෙළ ගෙනා ජයතිස්ස‘මට අදත් සංජේ දෙවියෙක්’කොහොමද තොරතුරුවිවාහය මගේ ඇසින්කේමදාසයන් ඇසුරින් පිබිදි තරුණ සංගීත වේදියාදරු මුනුපුරන්ටත් මැජික් බෝ කළ සූරයන්ගෙත් සූරයාමානයක් ඇතිව විසුමට "‍‍ෆෝනයක්" අවැසි වී මටදශක ගණනාවක් පුරා රංගනයටම කැපවුණුලෙඩ රෝගවලට මඟ සදන අසාත්මිකතාවයරූ විසිතුරුයාපා විජය බණ්ඩාරආරම්භයේදීම ආචාර්ය ලෙස්ටර් ජේම්ස් පීරිස් යටතේ සිනමා ආභාෂය ලබන්නට වාසනාව ලබන ඔහු අද ප‍්‍රධාන පෙළේ සිනමා හා ටෙලිනාට්‍ය කැමරා ශිල්පියෙක්.වසර 10ක් පමණ ලෙස්ටර් ජේම්ස් පීරිස් මහතා යටතේ ප‍්‍රධාන ආලෝක ශිල්පියා ලෙස හා විටෙක සහාය කැමරා ශිල්පියකු ලෙසද ඔහුට කටයුතු කරන්නට අවස්ථාව උදාවෙන්නේ සිය කලාවට ඇති ළැදිකම නිසාමයි. ඔහු අන්කිසිවකු නොව ප‍්‍රවීණ කැමරා හා ආලෝක ශිල්පි යාපා විජයබණ්ඩාරයි.”ඇත්තටම මම කලා ක්‍ෂේත‍්‍රයට එන්නේ අවුරුදු 16 දී විතර. ඒ මගේ සහෝදරයා වන යාපා ජයවර්ධන හරහායි. මුලින්ම මට අවස්ථාව ලැබෙනවා මේ ගමනෙදි ආචාර්ය ලෙස්ටර් මහත්මයා යටතේ කටයුතු කරන්න. එහිදී ආලෝකකරණය පිළිබඳ හොඳ අවබෝධයක් ලබන්නට එතුමා හරහා මට හැකියාව උදාවුණා.ඒ 1978 දී විතර. එතනින් පටන් ගත් ගමන එදා සිට අද දක්වා චිත‍්‍රපට 180ක පමණ මම ආලෝකකරණ ශිල්පියා විදිහට කටයුතු කර තියෙනවා.ඇත්තටම මේ වෙනකොට කලාවට මම සම්බන්ධ වෙලා අවුරුදු 32ක් පමණ. එතැනදීත් සිනමා ක්‍ෂේත‍්‍රයටයි මගේ වැඩි දායකත්වයක් තිබුණේ.ඔය අතරෙදියි සිනමා කැමරාවට මගේ හිත යොමුවුණේ. මේ වනවිට චිත‍්‍රපට 11ක පමණ මම ප‍්‍රධාන කැමරා ශිල්පියා ලෙස කටයුතු කර තිබෙනවා. ඉදිරියේදී ප‍්‍රදර්ශනය වීමට නියමිත ‘මගෝ ඩිගො ඩයි’ සිනමා පටයේ කැමරා අධ්‍යක්ෂක වරයා ලෙස කටයුතු කළෙත් මමයි.ඇත්තටම මේ ගමන මම ආවේ විශාල කැපකිරීම් ප‍්‍රමාණයක් කරලා. තිරයෙන් පිටුපස සිට අපි කරන මෙහෙය ඉතාම විශාලයි. ඒ වගේම කැමරා ශිල්පියා හා ආලෝකකරණ ශිල්පියා කියන්නේ හැම නිර්මාණයකින්ම අලුත්වන කෙනෙක්.අලුත් අත්දැකීම් ලබන කෙනෙක් වගේම හැම මොහොතකම ඉගෙන ගන්න කෙනෙක් විදිහටයි මම දකින්නේ. කොහොම වුණත් කලාව වෙනුවෙන් හොඳ නිර්මාණ ශිල්පියෙක් විදිහට කටයුතු කරන්නයි මගේ බලාපොරොත්තුව.”ඔහුගේ ලිපිනය – ‘නෙත්මිණ’, උඩුමුල්ල වත්ත, දුන්හින්න, වෙහෙරපිටිය. දුරකතනය 0771177489.</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=av0905036</link>
    <topic>මට ටිකක් මුතූ එක්ක කතා කරන්න ඕන</topic>
    <author/>
    <content>අද කවරය - දුලානිදරු සටනින් මෙවර මැඩෝනා පරදී...තව මාස කීපයකින් යළි ලංකාවේ පදිංචියට එනවාසුරේනි සමඟ කතාබහක්හාවා - මකරා සංකේතවල ගතිගුණ ගැන දැන ගනිමුකැමරාවට පෙම් බැඳි ආලෝකකරණ ශිල්පියාමට ටිකක් මුතූ එක්ක කතා කරන්න ඕන (රසදුන නව කථාව)සතුටු සිනා මැද ගෙවීයයි ජීවිතේ...තෙළඟපාතට පනස් වාරයක් අවුරුදු උලෙළ ගෙනා ජයතිස්ස‘මට අදත් සංජේ දෙවියෙක්’කොහොමද තොරතුරුවිවාහය මගේ ඇසින්කේමදාසයන් ඇසුරින් පිබිදි තරුණ සංගීත වේදියාදරු මුනුපුරන්ටත් මැජික් බෝ කළ සූරයන්ගෙත් සූරයාමානයක් ඇතිව විසුමට "‍‍ෆෝනයක්" අවැසි වී මටදශක ගණනාවක් පුරා රංගනයටම කැපවුණුලෙඩ රෝගවලට මඟ සදන අසාත්මිකතාවයරූ විසිතුරුමෙතෙක් කතාව...ගමේ ප‍්‍රභූ පවුලක එකම දරුවා වූ මහේෂ් දුප්පත් යුවතියක වූ මුතු සමඟ සබඳතාවක් ඇති කරගනී.රූමත් අවිහිංසක යුවතියක වන මුතූ මහේෂ්ට දැඩිසේ ආදරය කළ අතර, මේ නිසා ම මහේෂ් අතින් මුතූ අනාථ වෙයි.අප්පච්චී සහ අම්මා මේ සිදුවීම දැනගත් පසු මහේෂ්ගේ ඇවැස්ස නෑනණ්ඩිය වූ අර්මිලා වෙසෙන එංගලන්තය බලා තම පුතු පිටත් කර යැවීමට කටයුතු කරයි. එහිදී අර්මිලා ගේ ඇසුර නිසා මුතු පිළිබඳව අමතක කර දමන මහේෂ් අර්මිලා සහ විවාහ වෙයි.වසර අටකට පසු මහේෂ් සිය මවු රටට යළි පැමිණෙන්නේ සිය බිරිය සමගිනි. එහිදී ඔවුනට මුතු සහ සුරංග මුණ ගැසේ.එහිදී මහේෂ්, මුතූ සහ සුරංග අර්මිලාට හඳුන්වා දෙන අතර, ඔවුන් දොළ පහරේ දියනා විනෝද වෙයි. මේ එකතුව නිසා මුතූ පිළිබඳව පැහැදෙන අර්මිලා මහේෂ්ට හොරෙන් මුතූ ගේ නිවෙසට යයි.ආපසු සිය මා පියන් වෙත යාමට පෙර එකම වරක් හෝ සුරංග මුණගැසී තමාගේ යටි සිත නිවාගත යුතු බව අර්මිලා තරයේ කල්පනා කළාය. එසේ නොවුනහොත් ජීවිත කාලයම හදවත රිදුම් දෙමින් ජීවත්වන්නට සිදුවනු නිසැකය. තව කොතෙක් ප‍්‍රශ්න කළද මහේෂ්ගෙන් තමාට ලබාගත හැකිවන්නේ ඉතා සීමිත තොරතුරු ස්වල්පයක් බව අර්මිලාට දැනිණි.තමා කිසිදා මැදි නොවූ මහත් වූ මානසික ගැටලුවකට පත්වී ඇති බව හොඳින් අවබෝධ කරගෙන සිටියද ඉන් තම ජීවිතය අවුල් කර ගැනීමට ඇය මෝඩ නොවූවාය.දහවල් ආහාරයෙන් පසුව මවත්, පියාත් නින්දට යන බව ඕ දැන සිටියාය. සුරංග හමුවීමේ සුදුසුම අවස්ථාව හා වේලාව එය බව අර්මිලාට වැටහිණ. හොර බැළලියක සේ ඉව අල්ලමින් කුමක්දෝ කියන්නට හෝ කරන්නට සූදානමක් ඇති බව මහේෂ් එකවරම තේරුම් ගත්තේය.දැඩි ඉවසිලිවන්ත බවක් දැක්වුවද ඇගේ හදවතේ ඇති නොසන්සුන්තාවය දෙස ඔහු සුපරීක්ෂාකාරීව බලා සිටියේය. ඇය කෑම කෑවේද අඩුවෙන්ය. පිඟානටම නැඹුරු වී තිබූ ඇගේ දෙනෙත් තත්පර ගණනාවක් එක එල්ලයකට යොමුවී තිබුණි.”අර්මි..”විඳගැනීමට නොහැකිම තැන මහේෂ් පහත් හඩින් මැතිරුවේ මවගේ අවධානය යොමු නොවන්නටය.”ඇයි බඩගිනි නැද්ද?””ම්හ්..”අර්මිලා ද ඊට සරිලන ලෙසින් දුන් පිළිතුරින් මහේෂ් යළි කරබාගත්තේය.”මහේෂ්.. මොකෝ දෙන්නම කතා නැත්තේ? කෑම රස නැද්ද?”මවගේ හඩින් නිහඬතාවය බිඳී ගියේය. අර්මිලා හිස ඔසවා නැන්දණිය දෙස බැලුවේ සිනහමුසු මුහුණින්ය.”උදේට.. දවල්ට මෙහෙම ගොඩාක් කන්න ගියොත් මාව හොඳටම මහත්වේවි...”මව එවර හඬ නඟා සිනාසුණේ සතුටින්ය.”ඒක ඇත්ත දුව.. මේ මට වෙලා තියන දේ බලන්න. උදේට බත් දවල්ට බත්..””අර්මි ඒ තරම් මහත නෑනේ..”මහේෂ් පසුපසට නැඹුරු වී හිස හැකි තරම් ඈත්කර අර්මිලා දෙස බලා සිටියේය.”මම ලංකාවට ආවාට පස්සෙ බර වැඩිවෙලා..””ආ ඕක නම් මොකක්ද දුව.. දැන් ආපහු ගියහම ඇඟ හදාගන්න බැරියැ..””ඔව් අර්මි.. තව කන්න..”මහේෂ් ඇයට බත් ස්වල්පයක් බෙදීමට සූදානම් වුවද අර්මිලා අතින් බත්පත මුවා කරගත්තාය.සුහදශීලී කතාබහකින් පසුව කෑම මේසයෙන් නැඟී සිටින්නට ලැබීම ගැන පොදුවේ හැම දෙනාම සතුටට පත්වී සිටියහ.”මගේ දුව ඔන්න ඔහොම සතුටින් ඉන්නකොට මුළු ගේම පිරිල.. හරියට හිනාවෙනව වගේ.”මවගේ හදවතින්ම නැගුණ අවංක සිතිවිල්ල මහේෂ්ගේ පමණක් නොව අර්මිලාගේද හදවත උණුකරවීය.හඬනඟා සිනාසුණ අර්මිලා මවගේ කම්මුල මත හාදුවක් තබමින් නැගිට කාමරයට ගියාය.”අම්මට හරි සතුටුයි”මහේෂ් යහන මත වාඩිවෙමින් කීවේ අර්මිලා ඒ මේ අත ඇවිදිනු බලා සිටය. ඇගේ මේ පුරුද්ද සෑම දිනකම මහේෂ් දැක ඇත.මොහොතක් නතරව මහේෂ් විනිවිද යන සේ බැල්මක් හෙලූ අර්මිලා යළි සිය කාර්යය පටන් ගත්තාය.”මහේෂ්.. ඔයා දැන් මොකද කරන්නේ?””ඇයි? .. අපි ටිකක් නිදාගමු.. හවස කොළඹ යන්නත් තියනවා..””මට ටිකක් මුතු එක්ක කතා කරන්න ඕනේ.. අපි ගියාට පස්සේ ආයේ මං ලංකාවට ඒවිද කවුද දන්නේ?””මුතූ හම්බවෙන්න? .. ඒ මොනවටද?” තිගැස්සුණ මහේෂ්ගේ ස්වරය මඳක් වේගවත් වූයේ නොදැනුවත්වමය.”ඇයි ඔය තරම් කලබල වෙලා? මම ආසයි යන්න ඉස්සර ඒ කෙල්ලට කතාකරල යන්න..””ඉතින් ඇයි තනියම. ඉන්න මාත් එන්නම්””එපා..”අර්මිලා නතර වී මහේෂ් දෙස තියුණු බැල්මක් හෙලුවේය. ”ඔයාටත් මුතූට කතාකරන්න ඕනකමක් තියෙනවද මහේෂ්?”අර්මිලාගේ සෘජු ප‍්‍රශ්නයෙන් නිරුත්තර වූ මහේෂ් කර කියාගත හැකි දෙයක් නොමැතිව බලා සිටියේය.”මම කියන්නේ ඔයා තනියම?””නෑ මට තනිකමක් නෑ..”අර්මිලා මහේෂ්ට අවස්ථාවක් නොදීම වචනය ස්ථිර කළාය.”අර්මිලා... ඔයා මෙතන විකාර සෙල්ලම් කරන්න එපා.. අප්පච්චි දැක්කොත් මටයි බැනුම් අහන්න වෙන්නේ?””ඔයා බැනුම් අහන්න? අන්කල් ඔයාට බනින්න හේතුවක් ඇතිනේ .. නේද?”ඇඟට පතට නොදැනී කියා දැමූ අර්මිලා ඇඟට හිරවූ කෙටි කලිසමට උඩින් සැහැල්ලු ටීෂර්ටය දමාගෙන කාමරයෙන් පිටවූවාය.ඇය මේ තරම් දරදඬු වූයේ තමාගේ වරදින් නොවේද? ඉතා සියුමැලි ගති ගුණ තිබූ අර්මිලා ඇගේ මවට හෝ පියාටවත් අකීකරු වූ දවසක් ඔහුට මතක නොමැත. ඇය පසුපස ගමන් කර සිදුවන්නේ කුමක්දැයි දැනගැනීමේ ගුප්ත ආශාවක් ඇතිවූ නමුදු බැරිවීමකින් වත් අර්මිලා ආපසු හැරී බැලුවහොත් උද්ගතවන තත්ත්වයට මහේෂ් බිය විය.මද්දහනය නිසා හිරු රශ්මිය පීඩාකාරී වුවද අර්මිලා ඊට බෙහෙවින් ප‍්‍රිය කළාය. කුරුල්ලන්ගේ මිහිරි ගීත ඇසුණේද ස්වල්ප වශයෙනි. මිනිසුන් මෙන්ම ඒ කුඩා සතුන් ද නිදි සුව විඳිනු ඇති යැයි ඈ කල්පනා කළාය.ඉඩමේ කෙළවරේ කඩුල්ල පැන්න පසු හිරු එළිය පතිත වූයේ ඉතා මඳ වශයෙනි. එතරම් ගහ කොළ සරුවට වැඩී තිබුණේය. අඩි පාරේ ඉදිරිය බලාගෙන ගමන් කළ තරුණිය ඉඳහිට ආපසු හැරී බැලුවේ මහේෂ් පසුපස ඇදෙමින් සිටීදැයි බැලීමටය.සුරංග මේ මොහොතේ නොඅනුමානවම දොළ පහර සමීපයේ සිටින බව ඇය දැන සිටියාය. ආහාර ගැනීමට පෙර දිය නෑම දෙදෙනාගේම සිරිතක් වීම ඊට හේතුවයි.මුතූගේ ගෙපැළ දෙසට නොගොසින් දකුණට හැරී මානා පඳුරු අතරින් අර්මිලා ගමන් කළේ මහත් පුරුදු කාරියක ලෙසිනි. පඳුරුවලින් වැසී ගියද ජලය කැළතෙන ශබ්දයෙන් ඇගේ මුවඟට සිනහවක් නැගිණි.තමා අපේක්ෂා කළ දෙය හමුවීම වැනි හැඟීමකින් ඇය සතුටට පත්විය. එහෙත් දිය පහර අසලටම එන තුරු ඒ මුතු හෝ සුරංගදැයි කීමට අර්මිලා නොදත්තාය. ඕ හෙමිහිට හෙමිහිට මානා පඳුරු මෑත් කර ඒ දෙසට ඇදුණේ සුසුමක ශබ්දයවත් නොඇසෙන්නටය.ඔහු සිටියේ ඉවුරේ ගල්පොත්තක දෙදණ තබා පහත්වී මුහුණ දොවමින්ය. අර්මිලා දිග අඩි තබමින් ඔහු වෙත ළඟාවූයේ සුරංගගේ උරහිසෙන් අල්ලා ජලයට තල්ලු කර හොඳ විහිළුවක් කිරීමේ අහිංසක අපේක්ෂාවෙනි.ඇගේ දඟකාර කෙස්වැටිය සුළඟේ පාවෙන විට, ඇය මඳක් පහත් විය. පළමුව සුදු වැලි තලය මත දැඩි අව් රශ්මියට දිස්වූ ඡායාවෙන් මුහුණ සෝදමින් සිටි ඔහු එකවරම මඳක් තැතිගෙන හැරී බැලුවේය.ඒ මුහුණ දුටු සැණෙකින් අර්මිලා යටි ගිරියෙන් කෑ ගැසූ හඩින් මුතූගේ දෙසවන් හිරි වැටී ගියේය.”සුරංගයියේ... ඒ අපේ නෝනා.. දෙවියනේ ගලෙන්වත් වැටුණවත්ද? සුරංගයියේ..”මුතූ කෑ ගසමින් ශබ්දය ඇසුණ ඉසව්වට දිව ගියේ ඊයක වේගයෙනි.. තමා ඉදිරියට දිව එන අර්මිලාත්, ඒ පසු පස හඹා එන උක්කු අයියාත් දුටු මුතූ කිසිවක් තේරුම් ගත නොහැකිව දෑත බදා අර්මිලා නතර කර ගත්තාය.”නෝනා.. නෝනා.. මොකද මේ උක්කු අයියේ .. නෝනට මොකද වුණේ?””නෝනා..”ඔහු නැවතී විශාල වූ දෙනෙත්වලින් අර්මිලා දෙස බලා සිටියේ අමුතු සතෙක් දෙස බලනවා මෙනි.තව කොටසක් ලබන සතියේ</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=av0905037</link>
    <topic>සතුටු සිනා මැද ගෙවීයයි ජීවිතේ...</topic>
    <author>හේමාලි විජේරත්න ඡායාරූප – විමල් කරුණාතිලක</author>
    <content>අද කවරය - දුලානිදරු සටනින් මෙවර මැඩෝනා පරදී...තව මාස කීපයකින් යළි ලංකාවේ පදිංචියට එනවාසුරේනි සමඟ කතාබහක්හාවා - මකරා සංකේතවල ගතිගුණ ගැන දැන ගනිමුකැමරාවට පෙම් බැඳි ආලෝකකරණ ශිල්පියාමට ටිකක් මුතූ එක්ක කතා කරන්න ඕන (රසදුන නව කථාව)සතුටු සිනා මැද ගෙවීයයි ජීවිතේ...තෙළඟපාතට පනස් වාරයක් අවුරුදු උලෙළ ගෙනා ජයතිස්ස‘මට අදත් සංජේ දෙවියෙක්’කොහොමද තොරතුරුවිවාහය මගේ ඇසින්කේමදාසයන් ඇසුරින් පිබිදි තරුණ සංගීත වේදියාදරු මුනුපුරන්ටත් මැජික් බෝ කළ සූරයන්ගෙත් සූරයාමානයක් ඇතිව විසුමට "‍‍ෆෝනයක්" අවැසි වී මටදශක ගණනාවක් පුරා රංගනයටම කැපවුණුලෙඩ රෝගවලට මඟ සදන අසාත්මිකතාවයරූ විසිතුරුමංජුලා - චානුක කැදැල්ලට ගිය මොහොතක්කලකට ඉහතදී පුංචි තිරය ඔපවත් කළ ‘ඕලු’ට අපි කවුරුත් ආදරය කළා. අනේක විධ දුක්ඛ දෝමනස්සයන් මැද්දේ හිතේ ධෛර්යයෙන් ජීවිතය දිනාගත් ‘ඕලු’ ගේ ජීවිතේ තරුණ තරුණියන් කාටත් රැගෙන ආවේ ආදර්ශයක්.‘ඕලු’ වගේම ඇයට ජීවය දුන්න මංජුලා කුමාරිත් අද ජීවිතය දිනූ වාසනාවන්තියක්. පසුගිය කාලේ කාගේත් කතාබහට ලක්වුණේ ඇය ඇගේ හද දිනාගත් යෞවනයා සමඟ නව දිවියක් ආරම්භ කරපු බව.පසුගියදාක අපි ගොඩවැදුණේ ඇගේ මේ ආදරණීය නිවහන වෙතටයි. මංජුලාගේත් චානුකගේත් සෙනෙහස පිරි මේ කැදැල්ල නිර්මාණය කරන්න ඔවුන් මාස ගණන්, දවස් ගණන් පෙරුම් පුරන්න ඇති. එහි ප‍්‍රතිඵලයක් විදියට මංජුලාත් – චානුකත් විවාහ වී ඉස් ඉස්සරම තම නව නිවහනේ පදිංචියට තමයි ඇවිත් තිබෙන්නේ.මංජුලාත් – චානුකත් දැන් ජීවත්වෙන නව නිවෙස පිහිටා තිබෙන්නේ අත්තිඩියෙ. කුඩා ඉඩ ප‍්‍රමාණයක මහල් තුනකින් යුතුව අලංකාරව ඉදිවුණු මේ නිවෙස ඔවුන් දෙදෙනාගේම රුචි අරුචිකම් අනුව තැනුනක්.”අපි දෙන්නා විවාහ වෙන්න කලින්ම ජීවිතේ ඉදිරි කටයුතු ගැන බොහෝ දේ සාකච්ඡා කළා. ඒ අනුව තමයි අපි දෙන්නා හිතුවේ අපට ඉන්න ලස්සන ගෙයක් ඕන කියලා. චානුක ඒ වෙනකොට විදේශයක හිටිය නිසා මම තමයි මෙහේ ඉඳගෙන ගෙවල් හොයන්න පටන්ගත්තේ.මම කීප තැනකින්ම ගෙවල් බැලුවා. ඒ අතරේ තමයි අපට මේ ඉන්න ගේ හම්බවුණේ. ඒ වෙනකොට වැඩ ඉවර කරලා තිබුණෙත් නෑ. පස්සෙ කොහොම හරි චානුක ආවට පස්සෙ එයාටත් ගේ පෙන්නල අපි දෙන්නම කැමැති වුණ නිසා මේ ගේ ගත්තා.දැන් මේ නිවෙසේ පදිංචිව ඉන්නේ මංජුලාත් චානුකත් පමණයි. ගෙදර දොරේ සියලු වැඩ කටයුතු මේ දෙන්නගේ අතින් තමයි සිද්ධ වෙන්නේ. බොහෝ වෙලාවට මංජුලාගේ මල්ලිත් අක්කාගේ තනියට මෙහි එනවා.විවාහයට පෙර අම්මා ළඟින්ම ඉඳගෙන ගෙදර ගතකරපු ජීවිතේ නිසා මුලින් මුලින් මේ ජීවිතේට හුරු වෙනකම් මංජුලාට අමුත්තක් දැනුණත් දැන්නම් ගෙදර දොරේ සියලු වැඩ කරගන්න ඇය පුරුදු වෙලා.”ගෙදර වැඩ කටයුතු කරගන්න චානුකගෙන් මට ගොඩාක් උදව් ලැබෙනවා. මොකද එයාට මටත් වඩා හොඳට උයන්න පිහින්නත් පුළුවන්. අපි දෙන්නා අපි දෙන්නගේ වැඩ බොහොම සහයෝගයෙන් කරගන්නවා.චානු ගොඩාක් කල් පිටරටක හිටිය නිසා ෆැස්ටා වර්ග කන්න තමයි වඩාත්ම කැමැති. ඒ වගේම ෆැස්ටා හදන්නත් එයා හොඳට දන්නවා.විවේකයෙන් ගෙදර හිටියොත් අපි දෙන්නා කරන්නේ ගෙවල් අස්පස් කරනවා. ඒ වගේ වෙහෙස වෙලාවට අපි දෙන්න එළියට ගිහින් කාලා එනවා.එහෙම නැතිනම් චිත‍්‍රපටයක් බලන්න යනවා. නැතිනම් ඇවිදින්න යනවා. හැබැයි ඉතින් දවස් දෙක තුනකට සැරයක් අම්මල බලන්න නම් අනිවාර්යයෙන් යනවා. අපි ගියේ නැතිනම් අම්මල මෙහේ එනවා.මංජුලා මේ දවස්වල තවත් අපූරු ටෙලි නිර්මාණයකට රංගනයෙන් එක්වෙලා ඉන්නවා. මේ ටෙලිනාට්‍යය සිරිතුංග පෙරේරා අධ්‍යක්ෂණය කරන ‘හඳපාන’. මීට බොහෝ කලකට ඉහතදී ‘හඳපාන’ නමින් චිත‍්‍රපටයක් තිරගත වුණා ඔබට මතක ඇති.ඒ චිත‍්‍රපටය තමයි මෙවර සිරිතුංග පෙරේරා අතින් ටෙලි නාට්‍යයකට නිර්මාණය වෙන්නේ. ඉතින් හඳපාන ගැන අපි අහමු මංජුලාගෙන්ම. ”පසුගිය දවස් ටිකේම මම හිටියේ මේ ටෙලිනාට්‍යයේ රූගත කිරීම් සඳහා එක්වෙලයි. කුරුණෑගල අවට තමයි රූගත කිරීම් කරන්නේ.සිංහල අවුරුද්ද සඳහා දින කීපයක නිවාඩුවක් විතරයි ලැබුණේ. ‘හඳපාන’ චිත‍්‍රපටයේ ඒ කාලයේ විජිත මල්ලිකා මහත්මිය රඟපාපු කුසුම්ගේ චරිතය තමයි මට ටෙලිනාට්‍යයේ රඟපාන්න තියෙන්නේ. රෙද්ද හැට්ටේ අඳින ගැමි තරුණියකගේ චරිතයක්.මට මේ නාට්‍යයට කතා කරපු ගමන්ම මට ඒ චරිතයට ආස හිතුණා. චිත‍්‍රපටයේත් කොටස් කීපයක් මට බලන්න ලැබුණ. මම ඒක අනුකරණය කරනවාම නොවෙයි.මගේ දේවලුත් එකතු කරල අලුත් නිර්මාණයක් විදියට කරන්න උදව් වෙනවා. මෑත භාගයේ ගොඩාක් ටෙලිනාට්‍ය සඳහා මට ආරාධනා ලැබුණ.ඒ වුණාට විවිධ හේතූන් නිසා ඒවා බොහොමයක් මගේ අතින් ප‍්‍රතික්ෂේප වුණා. ඒ අතර ‘හඳපාන’ සුවිශේෂ වුණ නිසයි මම බාරගත්තේ.”විවාහ වෙන්න කලින් මංජුලා ටෙලිනාට්‍ය රූගත කිරීම් සඳහා සම්බන්ධ වුණේ ඇගේ අම්මා සමඟය. දැන් මංජුලා මේ ගමන් යන්නේ සැමියා චානුක සමඟයි. හදිසියේවත් චානුකට මංජුලා එක්ක එන්න නොහැකි වුණොත් සුපුරුදු පරිදි එදාට අම්මත් එක්ක ෂූටිං යනවා.නිළියක්ය කියලා දැනගෙන ද චානුක මංජුලාව විවාහ කරගත්තේ කියන ප‍්‍රශ්නය අපි චානුකගෙන් ඇහුවා. ඔහු කියන්නේ ‘ඕලු’ ටෙලි නාට්‍යය මුල් කාලේ විකාශය වෙත්දි චානුක මංජුලාගේ රසිකයෙක් වෙලා හිටියා කියලයි.”මට මතකයි ඒ කාලේ චානුක මට පර්ෆියුම් එකක් එවලා තිබුණා. ඒ කාලේ එයා මගේ රසිකයෙක්. ඊට පස්සෙ එයා ලංකාවට ඇවිත් අපේ ගෙදර ආවා. ඊට පස්සෙ තමයි අපි දෙන්නා ගොඩාක් කිට්ටු වුණේ.”චානුක නම් කියන්නේ ඔහු වඩාත් කැමති විදේශයක ජීවත්වෙන්න කියලයි. දැන් මංජුලා නිසාම තමයි ඔහු ලංකාවේ පදිංචියට ඇවිත් තියෙන්නේ.”ඇත්තටම මම නම් කැමැතියි මංජුලත් එක්ක විදේශගත වෙන්න. ඒ වුණාට එයාගේ කලා ජීවිතේ ගැනත්, එයාගේ දක්ෂතාවයන් ගැනත් හිතනකොට එයාව ලංකාවෙන් ඈත් කරන එක අපරාධයක් කියලා මට හිතෙනවා.මට හැකි හැම අයුරකින්ම එයාගේ කලා ජීවිතේට උදව් කරනවා. මගේ පැත්තෙන් බලනකොට එයා මට නිළියක් නොවෙයි. මගේ බිරියයි.”මංජුලා සැබෑවටම වාසනාවන්තයි. ඒ තමන්ට වගේම කලාවටත් ආදරය කරන සැමියකු ලැබීම. මේ නිසාම විවාහ වුණා කියලා නෑ මංජුලාට පෙර පරිදිම කලා කටයුතුවල නියැලෙන්න ඉඩ තිබෙනවා.”ඇත්තටම කියනවා නම් මම ගෙදරදි නිළියක් නොවේ. මගේ අම්මා තාත්තා පවුලේ උදවිය ඉස්සරහා මම නිකම්ම නිකන් ගැහැනියක්. නිළියක් විදියට කලා ජීවිතේ දිගින් දිගටම මම රැඳෙන්න බලාපොරොත්තු වෙනවා.ඒකට ධෛර්යය දෙන මා ගැන හොඳින් අවබෝධ කරගත්ත සැමියෙක් ලැබීම ගැනත් සතුටු වෙනවා.ලැබෙන හැම නාට්‍යයකටම සම්බන්ධ නූනත් ඉඳහිට කරන හොඳ නිර්මාණවලට සම්බන්ධ වෙන්න ඉදිරියේදී බලාපොරොත්තු වෙනවා.මගේ පළමුවැනි චිත‍්‍රපටය වුණු ආචාර්ය ලෙස්ටර් ජේම්ස් පීරිස් ගේ ‘අම්මාවරුනේ’ චිත‍්‍රපටයෙන් පසු මම හේමසිරි සෙල්ලප්පෙරුම ගේ ‘සංජානා’ චිත‍්‍රපටයේ රඟපෑවා. ඒ චිත‍්‍රපටයේත්, හඳපාන, අහංකාර නගරේ වැනි ටෙලි නාට්‍යයන් ඉදිරියේදී පැමිණීමට නියමිතයි.මීට කලින් මගේ අම්මත් සමඟ එකතු වී ටෙලිනාට්‍ය නිෂ්පාදන දෙකක් කළා. ඉදිරියේදීත් චානුකත් එක්ක එකතුවෙලා තවත් නිෂ්පාදනයක් කරන්න බලාපොරොත්තු වෙනවා.පෞද්ගලික ජීවිතේ පැත්තෙන් මගේ එකම බලාපොරොත්තුව හොඳ පවුල් ජීවිතයක් ගෙනියන එකයි. දරුවන් පිළිබඳව නම් තාම අපි හිතලා නෑ.මේ කටයුතු සියල්ලම සමඟ මගේ අධ්‍යාපන කටයුතුත් මම පසුගිය දිනවල කලා. බාහිර උපාධි අපේක්ෂිකාවක් විදියට පසුගිය දිනවල කලා අංශයෙන් අවසාන උපාධියට වාඩිවුණා.අධ්‍යාපනය පැත්තෙන් වෘත්තියක් කරන්න බලාපොරොත්තුවක් නොමැති වුණත් දිගටම ඉගෙන ගන්න ඕන කියලා මට හිතුණා.හේමාලි විජේරත්න ඡායාරූප – විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=av0905038</link>
    <topic>තෙළඟපාතට පනස් වාරයක්</topic>
    <author>අතුල මහවලගේ</author>
    <content>අද කවරය - දුලානිදරු සටනින් මෙවර මැඩෝනා පරදී...තව මාස කීපයකින් යළි ලංකාවේ පදිංචියට එනවාසුරේනි සමඟ කතාබහක්හාවා - මකරා සංකේතවල ගතිගුණ ගැන දැන ගනිමුකැමරාවට පෙම් බැඳි ආලෝකකරණ ශිල්පියාමට ටිකක් මුතූ එක්ක කතා කරන්න ඕන (රසදුන නව කථාව)සතුටු සිනා මැද ගෙවීයයි ජීවිතේ...තෙළඟපාතට පනස් වාරයක් අවුරුදු උලෙළ ගෙනා ජයතිස්ස‘මට අදත් සංජේ දෙවියෙක්’කොහොමද තොරතුරුවිවාහය මගේ ඇසින්කේමදාසයන් ඇසුරින් පිබිදි තරුණ සංගීත වේදියාදරු මුනුපුරන්ටත් මැජික් බෝ කළ සූරයන්ගෙත් සූරයාමානයක් ඇතිව විසුමට "‍‍ෆෝනයක්" අවැසි වී මටදශක ගණනාවක් පුරා රංගනයටම කැපවුණුලෙඩ රෝගවලට මඟ සදන අසාත්මිකතාවයරූ විසිතුරුබක් මාසය අවසන් වෙලත් තවමත් රට පුරා ම සිංහල අවුරුදු උත්සව පවත්වන්නේ මහ ඉහළින්.ඒත් අපි දන්නා හැටියට මුළු ගමම එකමුතු කරගෙන නොකඩවාම, පුරා අවුරුදු 50 ක් ම මේ ජාතික උත්සවය පවත්වා ඇත්තේ තෙළඟපාත ගමේ පමණයි.ඒ තෙළඟපාත එම්.ඩී. ජයතිස්ස ගේ මූලිකත්වයෙන් යුත් තිස්ස කී‍්‍රඩා සමාජයේ මෙහෙයවීමෙන්. එවක 28 හැවිරිදි මේ ජයතිස්ස තරුණයා “වෙස්සන්තර ඇතුළු නාට්‍යවල රංගන ශිල්පියෙක්. සංගීත භාණ්ඩ වාදනයේ දක්ෂයෙක්.චිත‍්‍ර ශිල්පියෙක්. එදා ජාතික කලා භවනේ ප‍්‍රදර්ශන පවත්වමින් අපේ රටේ චිත‍්‍ර කලාවට විශාල මෙහෙවරක් කළ පූජ්‍ය මාපලගම විපුලසාර ස්වාමීන් වහන්සේ ගේ ප‍්‍රධානත්වයෙන් ආරම්භ කළ ජාතික කලා පෙරමුණේ ද මේ ජයතිස්ස තරුණයා කි‍්‍රයාකාරී සභිකයෙක්. ප‍්‍රවීණ ගායන ශිල්පී සුසිල් පෙ‍්‍ර්මරත්න, චිත‍්‍ර කලා ශිල්පී ජෝ දඹුලුගල ආදීන්ගේ සමකාලීනයෙක්.එදා, 1952 අවුරුද්දේ සිංහල අවුරුදුදා නැකතට චාරිත‍්‍ර ඉටු කළ ගමන් ම, තෙලඟපාත ගමේ හැමෝම පාහේ අපේ මේ කි‍්‍රයාශීලී ජයතිස්ස තරුණයා වටා එක්රොක් වුණේ තෙලඟපාත ගමේ මුල්ම අවුරුදු කී‍්‍රඩා උත්සවයට සහභාගි වන්නට.තෙළඟපාත පුරාණ විහාරස්ථානයේ එවක විහාරාධිපතිව වැඩ සිටි පූජ්‍ය කණුමුල්දෙනියේ රතනපාල නායක ස්වාමීන්ද්‍රයන් වහන්සේ ගේ ප‍්‍රධානත්වයෙන් පැවැත්වූ මේ අවුරුදු කී‍්‍රඩා උත්සවය රබන් හඩින් පටන් ගෙන ජාතික ධජයට, හෙළ සිරිත්වලට මුල් තැන දෙමින්.ගමේ විවාහකයන් හා අවිවාහකයන් අතර පැවති සුහද එල්ලේ තරග, ගම හරහා දිවීම, බයිසිකල් ධාවනය, පොල් අතු විවීම, පොල් ගෑම, කඹ ඇදීම, කොට්ටා පොර ආදී තරග රාශියක් දවස පුරාම පැවැත්වූ අතර ජාතික මට්ටමේ ශූරයන් ද සහභාගි වූ ප‍්‍රදර්ශන මල්ලවපොර තරග ද, විටින් විට කෙටි සංගීත ප‍්‍රසංග ද, තෑගි ප‍්‍රදානය අවසානයේ එළිමහන් චිත‍්‍රපට දර්ශන ද පැවැත්වුණේ පැමිණි හැමෝටම සිංහල කැවිලිවලින් මදි නොකියන්නට සංග‍්‍රහ ද පවත්වමින්. මේ අවුරුදු උත්සවයට තෙළඟපාත ගම්වාසීන් පමණක් නොව අහල ගම් වලින් ද එකතු වුණේ පවුල් පිටින්.මේ උත්සවය නිසා ගමේ පමණක් නොව අහල ගම් අතර ද සමගිය තහවුරු කරන්නට ජයතිස්ස තරුණයාට පුළුවන් වුණා.ඔහු ගේ මේ සමාජ සත්කාරය ඉතා ඉහළින් අගය කරමින් හතර අතින් පැසසුම් ගලා එන්නට වුණා.හැමෝගෙම උදව්, උපකාර සමඟ ජයතිස්ස ප‍්‍රමුඛ තිස්ස කී‍්‍රඩා සමාජයට මේ අවුරුදු උත්සවය නොකඩවාම පවත්වන්නට හැකියාව ලැබුණා. ගමේ හැම පොදු කටයුත්තකදීම පාහේ මුල් තැන ගෙන කි‍්‍රයාකරමින් එඩිතර සමාජ උපදේශකවරයෙකු ලෙස කාගේත් ගෞරවය හිමිකරගත් ජයතිස්ස තෙළඟපාත අවුරුදු උත්සවය බාධක මැඬගෙන අවුරුදු 50 ක් පුරාම ඉතාම ඉහළ මට්ටමෙන් ම පවත්වාගෙන ආවේ කිසිදු ජාති, ආගම් හෝ පක්ෂ භේදයකින් තොරව සාමයට, සමගියට, එකමුතු කමට මුල් තැන දෙමින්.පසුගිය දා තෙළඟපාත පුරාණ විහාරස්ථානයේ අධිපති පූජ්‍ය පාද පස්ගොඩ විනීත නායක හාමුදුරුවන්ගේ ආශිර්වාදය ලබාගනිමින් 85 වැනි උපන් දිනය සැමරූ එම්.ඩී. ජයතිස්ස අදටත් සිතින් වියපත් නොවූ ක‍්‍රියාශීලී පුද්ගලයෙක්.එතුමාට දීර්ඝායුෂ ලැබේවා!අතුල මහවලගේ</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=av0905039</link>
    <topic>‘මට අදත් සංජේ දෙවියෙක්’</topic>
    <author>සුජීව තේවහෙට්ටිගේ</author>
    <content>අද කවරය - දුලානිදරු සටනින් මෙවර මැඩෝනා පරදී...තව මාස කීපයකින් යළි ලංකාවේ පදිංචියට එනවාසුරේනි සමඟ කතාබහක්හාවා - මකරා සංකේතවල ගතිගුණ ගැන දැන ගනිමුකැමරාවට පෙම් බැඳි ආලෝකකරණ ශිල්පියාමට ටිකක් මුතූ එක්ක කතා කරන්න ඕන (රසදුන නව කථාව)සතුටු සිනා මැද ගෙවීයයි ජීවිතේ...තෙළඟපාතට පනස් වාරයක් අවුරුදු උලෙළ ගෙනා ජයතිස්ස‘මට අදත් සංජේ දෙවියෙක්’කොහොමද තොරතුරුවිවාහය මගේ ඇසින්කේමදාසයන් ඇසුරින් පිබිදි තරුණ සංගීත වේදියාදරු මුනුපුරන්ටත් මැජික් බෝ කළ සූරයන්ගෙත් සූරයාමානයක් ඇතිව විසුමට "‍‍ෆෝනයක්" අවැසි වී මටදශක ගණනාවක් පුරා රංගනයටම කැපවුණුලෙඩ රෝගවලට මඟ සදන අසාත්මිකතාවයරූ විසිතුරුමන්යාටාඔහු තරම් අනන්තවත් බාධක, කම්කටොලුවලට මුහුණ දුන් නළුවකු බොලිවුඩ්පුරය තුළ තවත් නැතිව ඇති. කොයිතරම් බාධක සහ අභියෝගයන් එල්ල වුවත් ඔහු පසු බැස්සේ නැහැ.පෞද්ගලික ජීවිතය තව තවත් ශක්තිමත් කරගත් ඔහු, සිනමා ලෝකය තුළ තවමත් රැඳී සිටින්නේ ඒ ශක්තිය ඔහු වෙතින් පලා නොගිය නිසයි. ඔහු සන්ජේ දත්.සන්ජේ, ඉන්දීය ජාතික දේශපාලනයටත් පිවිසෙන්නට පසුබට වුණේ නැහැ. තමන්ගේ පියා (සුනිල් දත්) ඉන්දීය කොංග‍්‍රස් පක්ෂයේ ප‍්‍රබල සාමාජිකයෙකුව සිටියත් එම පක්ෂයෙන් මැතිවරණ තරග කර ජය ලබා ඇමැති ධූර ලැබුවත් සන්ජේ දේශපාලනයට පිවිසුණේ සමාජවාදී පක්ෂයෙන්.ඔහු සමාජවාදී පක්ෂයේ අපේක්ෂකයෙකු ලෙස තරග බිමට පිවිසුණේ පසුගියදා නිමාවට පත්වුණු ඉන්දීය මහ මැතිවරණයේදීයි. නමුත් නීතිමය කරුණු ප‍්‍රබලව ඉස්මතු වූ නිසා සන්ජේට සිදුවුණේ ඒ අපේක්ෂකත්වයෙන් ඉවත් වෙන්නටයි. කොහොම වුණත් මේ වනවිට සන්ජේ සමාජවාදී පක්ෂයේ ජාතික ලේකම් ධූරයට පත් කරන්නට එම පක්ෂය තීරණය කර තිබෙනවා.ඉන්දීය මහ මැතිවරණයේදී සන්ජේට තරග කරන්නට බැරි වුවහොත් ඔහු වෙනුවට මන්යාටා ඉදිරිපත් වේවි යැයි බොහෝ දෙනෙකු තුළ විශ්වාසයක් තිබුණා. නමුත් මන්යාටා මැතිවරණයට තරග කළේ නැහැ. දේශපාලනයට එන්න මගේ කිසිම බලාපොරොත්තුවක් තිබුණෙ නෑ. මට දැන් ඕනෙ අපේ පවුල් ජීවිතය පිළිවෙළක් ඇතුව ගෙනියන්නයි. දැනටත් අපි සතුටෙන් ජීවිත ගත කරනවා.අපි දෙන්නට දරුවෙක් ලැබුණොත්? ඒක අනාගතයේදී සිදුවේවිද දන්නෙ නෑ. කොහොම වුණත් මම ඒ වෙනුවෙන් දෙවියන් යදිනවා. මන්යාටා ගේ ඒ කතාවෙන් පැහැදිලි වෙන්නෙ සුබ අනාගතයක් වෙනුවෙන් ඇය නිරතුරුවම පැතුම් පතන බව නොවෙයිද?සන්ජේ මෙන්ම මන්යාටා ද තම අතීත ජීවිතයේදී නොයෙකුත් කටුක අත්දැකීම් විඳි කාන්තාවක්. ඇය ඒ අතීතයත් නොපැකිළව හෙළි කර සිටිනවා.“මම පොඩි කාලේ (අවුරුදු 9 දී විතර) මගේ අම්මයි තාත්තයි වෙන්වුණා. නීතියෙන් වෙන් නොවුණත් ජීවත් වුණේ එකට නෙමෙයි. ඒ අඳුරු කාල පරිච්ඡේදය මට අමතක කරන්න බෑ. මම ඉගෙන ගත්තෙ අම්ම හරි තාත්තා හරි එක්ක, අතනයි මෙතනයි. ඉස්කෝල කීපයක් ම වරින් වර වෙනස් කරන්න සිද්ධ වුණා. යාළුවොත් වෙනස් වුණා.මගේ මුළු ජීවිතයම වෙනස් වුණාය කිව්වොත් හරි.. මට ඒ කාලෙ නිතරම හිතුණා, ඇයි මේ වගේ දේවල් මටම අත්විඳින්න සිද්ධ වෙන්නෙ කියලා. නමුත් මම පුංචි කාලෙ වුණත් දුකෙන් හිටියෙ නෑ. ජීවිතය දිහා සුබවාදීව බැලුවා. අත්දැකීම් ලැබුවා. ජීවිතය ඉගෙන ගත්තා.”“අපේ පවුල දැඩි මතධාරී මුස්ලිම් පවුලක්. ඉතින් මට අවශ්‍ය වුණේ නැහැ, අම්මගෙයි තාත්තාගෙයි හිත් රිදවන්න. ඒ වුණත් මගේ හිත සිනමාවෙන් ඈත් වුණේ නැහැ. ඒ කාලෙ මගේ ප‍්‍රියතම නළුවන් කීප දෙනෙක් ම හිටියා. අම්තාබ් භච්චන්, විනෝද් ඛන්නා වගේ නළුවන්ටත්, සල්මන් ඛාන්ටත් ප‍්‍රිය කළා. මගේ ප‍්‍රියතම නළුවන් දෙන්නා තමයි, විනෝද් ඛන්නා සහ සල්මන් ඛාන්.මේ නළුවන් රඟපාන චිත‍්‍රපට බලන අතරේදී සන්ජේ රඟපාන චිත‍්‍රපට බලන්නත් මම අමතක කළේ නැහැ. මට ඒ දවස්වල සන්ජේව පෙනුණේ ග‍්‍රීක දෙවියෙක් වගෙයි. මං හිතන්නෙ තාමත් එයාගෙන් ඒ පෙනුම දිස්වෙනවා. මට මතකයි, මම 9 වැනි ශ්‍රේණියේ ඉගෙන ගනිද්දි සන්ජේ රඟපාපු ‘සඩක්’ කියන චිත‍්‍රපටය හරිම ආසාවෙන් බැලුව හැටි.’නව යොවුන් වියේ දී තමන් ප‍්‍රිය කළ සන්ජේ දත් නම් වූ ප‍්‍රසිද්ධ නළුවා තම සැමියා වේවි යැයි මන්යාටා මොහොතකටවත් හිතුවේ නැහැ. ඔහු මුලින් ම මුණ ගැසුණු අයුරු ඇය හෙළි කරන්නේ මෙහෙමයි... “මීට අවුරුදු 9 කට කලිනුයි සන්ජේට මාව මුණ ගැහුණේ. එදා මම බන්ද්‍රාවල රීජන්ට් හෝටලයේ මේසයක් ළඟ වාඩිවෙලා හිටියා.තව මගේ යාළුවො කීප දෙනෙකුත් හිටියා. අපි හිටපු තැනට ටිකක් එහායින් තිබුණු මේසයක් ළඟ සන්ජේ, එයාගෙ යාළුවො කට්ටියකුත් එක්ක වාඩිවෙලා හිටියා. ඒ යාළුවො අතරෙ මගේ මිතුරියකගේ සැමියා හිටියා. එයා මාව දැකලා මා ළඟට ඇවිත් මාව සන්ජේට හඳුන්වල දුන්නා. එතනින් පස්සෙ අපි අතරේ යාළු මිත‍්‍රකමක් ඇති වුණා.”අපි නිතර නිතර මුණ ගැහුණා. ඔය කාලෙදි තමයි සන්ජේගේ තාත්තා නැති වුණේ. ඉන් පස්සෙ සන්ජේ තනිවුණාය කියලයි මට හිතුණෙ. ඒ නිසා වෙන්න ඇති එයා මට නිතරම කෝල් කරලා මුණ ගැහෙන්න පටන් ගත්තෙ. අපි පැය ගණන් කතා කර කර හිටියා. සන්ජේ වගේ ම මගේ ජීවිතයේත් ගොඩක් ප‍්‍රශ්න ඇති වෙලා තිබුණා.මගේ පළමු විවාහය ඒ වෙනකොට කැඩී බිඳී ගිහින්. සන්ජේ ඒවා හැම එකක් ම දැන ගත්තා. අපි ගොඩක් කිට්ටු වුණා. දවස් ගෙවිල ගියා. මට අද වගේ මතකයි, 2005 ඔක්තෝබර් මාසෙ දවසක පාන්දර තුන හමාරට විතර සන්ජේ මට කෝල් කළා.‘ඔයා වගේ කෙනෙක් හමුවෙනතුරු තමයි මම මෙච්චර කාලයක් බලා හිටියෙ.’ කියල කිව්වා. මම ඒ වෙලාවෙ මොනවත් කිව්වෙ නැහැ. ඔහොම මාස දෙකක් ගත වුණා. දෙසැම්බර් මාසෙ දවසක සන්ජේ මට විවාහ යෝජනාවක් ගෙනාවා.’ඒ සුන්දර පෙම් කතාව විවාහයෙන් නිමාවට පත්වුණා ය කියල ද ඔබ හිතන්නෙ?නැහැ. සන්ජේත් මන්යාටාත් ඉතාම සතුටෙන් දැන් කාලය ගත කරනවා. මන්යාටා දැන් වෑයම් කරන්නේ අඳුරු අතීතය අමතක කර දූ දරු සෙනෙහස සපිරි සොඳුරු අනාගතයක් වෙත පියමන් කරන්නයි.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=av09050310</link>
    <topic>කොහොමද තොරතුරු</topic>
    <author>හේමාලිගෙන්</author>
    <content>අද කවරය - දුලානිදරු සටනින් මෙවර මැඩෝනා පරදී...තව මාස කීපයකින් යළි ලංකාවේ පදිංචියට එනවාසුරේනි සමඟ කතාබහක්හාවා - මකරා සංකේතවල ගතිගුණ ගැන දැන ගනිමුකැමරාවට පෙම් බැඳි ආලෝකකරණ ශිල්පියාමට ටිකක් මුතූ එක්ක කතා කරන්න ඕන (රසදුන නව කථාව)සතුටු සිනා මැද ගෙවීයයි ජීවිතේ...තෙළඟපාතට පනස් වාරයක් අවුරුදු උලෙළ ගෙනා ජයතිස්ස‘මට අදත් සංජේ දෙවියෙක්’කොහොමද තොරතුරුවිවාහය මගේ ඇසින්කේමදාසයන් ඇසුරින් පිබිදි තරුණ සංගීත වේදියාදරු මුනුපුරන්ටත් මැජික් බෝ කළ සූරයන්ගෙත් සූරයාමානයක් ඇතිව විසුමට "‍‍ෆෝනයක්" අවැසි වී මටදශක ගණනාවක් පුරා රංගනයටම කැපවුණුලෙඩ රෝගවලට මඟ සදන අසාත්මිකතාවයරූ විසිතුරුනිරෝෂා හේරත් කාලයක් අපේ නිවෙස්වල ආලින්දයට පැමිණි සමීප රූපවාහිනී හිතවතියක්. ඒත් මෑත භාගයේ ඇය කිසිදු නිර්මාණයක් ඔස්සේ අප හමුවට ආවේ නෑ. ඒකට විශේෂම හේතුව වුණේ විවාහයෙන් පස්සෙ ඇය දරු සුරතල් බලන ආදරණීය මවක් වීමයි.දැන් ඇය තිදරු මවක්. දරුවෝ තුන් දෙනාම ලොකු මහත් වෙනකම් රඟපාන්න තරම් නිදහසක් ඇයට හොයාගන්න ලැබෙන්නේ නෑ. නිරෝෂාට ඉන්නේ පුත්තුම තුන්දෙනෙක්.නාට්‍යවල රඟ නොපෑවට ඇය තවමත් කලාවට ආදරෙයි. ඒ වගේ ම කලාව ගැන හොඳ අවදියකින් ඉන්නේ. කොහොම වුණත් දරුවෝ ලොකු වුණා ම ඇය නැවතත් රංගනයට එක්වෙනවා කියලයි කිව්වේ.නිරෝෂා විවාහ වුණෙත් කලාවට සම්බන්ධ කෙනෙක් එක්කයි.ඔහු කුමාර ජයකාන්ත. ටෙලිනාට්‍ය කිහිපයකින් ම ඔහුත් රූපවාහිනි රසිකයන් හමුවට ආවා.ඔහුගේ රැකියාවේ කටයුතු නිසා කාලෙකින් ඔහුත් කලා කටයුත්තකට එකතු වුණේ නෑ. කුමාර ප‍්‍රචාරණ ආයතනයක් පවත්වාගෙන යනවා.මියුරි සමරසිංහ පසුගිය කාලයේ ම ඉඳල තිබෙන්නේ ටිකක් අසනීප තත්ත්වයෙන්. ඒ නිසා තමයි ඇය පසුගිය ටිකේ නිර්මාණවලිනුත් වැඩිය දැක්කේ නැත්තේ.පසුගිය කාලයේ ඇය පෝය ටෙලිනාට්‍යයක් සඳහා දුෂ්කර ජීවිතයක් ගෙවන වැලිගොඩ දාන කාන්තාවකගේ චරිතයක් රඟපාලා තිබෙනවා. මේ සඳහා ගඟක බැහැලා වැලි ගොඩදාන්නත් ඇයට සිද්ධ වුණා. ඊට පස්සේ වතුර වලක් ළඟ තැනුණු පුංචි පැළකට ගොඩවෙන්නත් ඕනෑ.මේ වතුර ටිකක් අපිරිසිදුයිලු. ඒ අවස්ථාවේ ඇගේ කකුලේ කිසියම් දෙයක් ඇනී තුවාල සිදුවී තිබෙනවා. ඒක ඒ මොහොතේ ඒ තරම් ගණන් නොගත්තත් දවස් තුනක් විතර වෙන කොට ඇයට හොඳටම උණ ගැනිලා.ඉස්පිරිතාලේ නැවතුණාම අර තුවාලය ළඟින් විෂ බීජ ගිහින් කියලා කකුලේ සැත්කමක් කරලා තුවාලය සුද්ද කරලා. මේ හේතුව නිසා ඇයට මාස 03 ක් විතරම කකුල උඩ තියාගෙන තමයි ඉන්න සිද්ධ වෙලා තියෙන්නේ.ඔය අතරතුරදීම අසනීප තත්වයෙන් රෝද පුටුවක ඉන්න රෝගී කාන්තාවකගේ චරිතයක් නිරූපණය කරන්නත් ඇයට අවස්ථාව උදාවෙලා.ඒ චාමර පීරිස් අධ්‍යක්ෂණය කළ ‘අයාල්’ ටෙලිනාට්‍යයේ. අසනීප පිටින් ම ඇය ඒ ටෙලිනාට්‍යයේත් රූගත කිරීම් වලට සම්බන්ධ වෙලා තියෙනවා. දැන් මේ වෙනකොට නම් ඇයට හොඳටම සනීපයි. නව නිර්මාණයකට සම්බන්ධ වෙන්න ඉක්මනින් ම බලාපොරොත්තු වෙනවා.මේ දිනවල විකාශය වන ‘පබා’ ටෙලිනාට්‍යයේ ‘උක්කු’ ගේ චරිතයත් අපේ රූපවාහිනි පෙ‍්‍ර්ක්ෂකයන් අතරේ අතිශයින් ම ජනප‍්‍රියයි. ‘උක්කු’ අපි හමුවට රැගෙන එන්නේ ජගත් බෙනරගම.ඔහු මේ දවස්වල ‘පබා’ ටෙලිනාට්‍යය හැරුණම තවත් අලුත් සිනමා නිර්මාණයකට සම්බන්ධ වී සිටිනවා. ජගත් කියන්නේ මේ චරිතය ඔහුගේ රංගන ජීවිතයට සුවිශේෂියි කියලයි.‘මේ දිනවල මම සම්බන්ධවෙලා ඉන්නේ බෙනට් රත්නායක අධ්‍යක්ෂණය කරන අලුත්ම චිත‍්‍රපටය වන ‘ඉර හඳ යට’ සමඟයි. මේ චිත‍්‍රපටයේ මට රඟපාන්න තියෙන්නේ දරුණු එල්.ටී.ටී.ඊ ත‍්‍රස්තවාදියෙකුගේ චරිතයක්.ඉතින් මේක මට අලුත් අත්දැකීමක්. මේ දිනවල කොළඹ, වැලිඔය, දඹුල්ල, මඩකලපුව ආශ‍්‍රිත ප‍්‍රදේශවල රූගත කිරීම් කරනවා. ඊට අමතරව, සුනිල් චන්ද්‍රසිරිගේ ‘සිහිනවලට පාට දෙන්න’ වේදිකා නිර්මාණයටත් සම්බන්ධ වෙලා ඔහු වැඩ කරනවා.“රොෂාන් - චතුරිකා ගේ නිෂ්පාදනයක් වන ‘සිහින කුමරි’ ටෙලි නාට්‍යයට මේ දිනවල මම සම්බන්ධ වෙලා ඉන්නව. පසුගිය මාස 03 - 04 ක කාලය ඇතුළත මම ලංකාවේ හිටියේ වරින්වර තමයි.ඒ මොකද අපේ ‘රෝමය ගිනි ගනියි’ ‘සුබ සහ යස’ වේදිකා නාට්‍ය එක්ක ඩුබායි, ඇමරිකා, කැනඩා, ඕස්ෙටි‍්‍රලියා වැනි රටවල සංචාරය කරන්න සිද්ධ වුණු නිසා.සිංහල අවුරුද්දට කලින් තමයි මම ලංකාවට ආවේ. මේ දිනවල අපේ ලොකු දුවත් ලංකාවට ඇවිත් ඉන්නවා.එයා බැංගලෝර් විශ්ව විද්‍යාලයේ මෝස්තර සහ ඇඳුම් නිර්මාණකරණය පිළිබඳ උපාධියක් හදාරනවා.ප‍්‍රායෝගික පුහුණුවීමකට තමයි ලංකාවට එන්නේ මාස 02 ට පස්සෙ එයා ආයෙත් යනවා උපාධිය අවසන් කරන්න. ඔය වැඩ කටයුතුත් එක්ක තමයි මම මේ දවස්වල ඉන්නේ.”තොරතුරු කොහොමද අහන්න අපි කුසුම් රේණුට කතා කළාම ඇය කිව්වේ ඔය වගේ කතාවක්.හේමාලිගෙන්</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=av09050311</link>
    <topic>විවාහය මගේ ඇසින්</topic>
    <author/>
    <content>අද කවරය - දුලානිදරු සටනින් මෙවර මැඩෝනා පරදී...තව මාස කීපයකින් යළි ලංකාවේ පදිංචියට එනවාසුරේනි සමඟ කතාබහක්හාවා - මකරා සංකේතවල ගතිගුණ ගැන දැන ගනිමුකැමරාවට පෙම් බැඳි ආලෝකකරණ ශිල්පියාමට ටිකක් මුතූ එක්ක කතා කරන්න ඕන (රසදුන නව කථාව)සතුටු සිනා මැද ගෙවීයයි ජීවිතේ...තෙළඟපාතට පනස් වාරයක් අවුරුදු උලෙළ ගෙනා ජයතිස්ස‘මට අදත් සංජේ දෙවියෙක්’කොහොමද තොරතුරුවිවාහය මගේ ඇසින්කේමදාසයන් ඇසුරින් පිබිදි තරුණ සංගීත වේදියාදරු මුනුපුරන්ටත් මැජික් බෝ කළ සූරයන්ගෙත් සූරයාමානයක් ඇතිව විසුමට "‍‍ෆෝනයක්" අවැසි වී මටදශක ගණනාවක් පුරා රංගනයටම කැපවුණුලෙඩ රෝගවලට මඟ සදන අසාත්මිකතාවයරූ විසිතුරුකැලුම් විජේසූරිය1. වඩාත් හොඳ පෙ‍්‍ර්ම විවාහය ද යෝජිත විවාහයද? දෙකම එකතුවෙලා එන තරමට වඩා හොඳයි කියල හිතෙනවා.2. කේන්දරයට මුල්තැන දිය යුතුද? ඔව්! මොකද ඒකෙන් වෙන්නෙත් හොඳක්නේ.3. විවාහයට සුදුසුම වයස? පිරිමියෙක් නම් අවුරුදු 30 – 37 ත් අතර හොඳයි. ගැහැනියෙක් නම් අවුරුදු 25-30 ත් අතර හොඳයි.4. මංගල උළෙල කෙබඳු විය යුතුද? පවුලේ ඥාතීන් සහ ළඟම හිතවතුන් සම්බන්ධවන ලස්සන චාම් උත්සවයක් විය යුතුය.5. විවාහයෙන් පසු කලා කටයුතු සීමා කළ යුතුද? මම නම් එහෙම හිතන්නෙ නෑ.6. සහකරු හෝ සහකාරිය තුළින් දකින්ට කැමැති ගුණාංගය? අවංක වෙන්න ඕන. පිරිසිදු වෙන්න ඕන. තමුන්ගේ ජීවිතේ ඉන්න හොඳම යහළුවා වෙන්න ඕන.7. ප‍්‍රීතිමත් විවාහයක පදනම කුමක්ද? විශ්වාසය, ආදරය සහ අන්‍යෝන්‍ය අවබෝධය.08. ඔබත් කැමැති පුංචි පවුලකටද? ඔව්. අද පවතින ආර්ථිකයත් එක්ක ලොකු පවුලක් හදන්න බෑ. සල්ලි තියන අය නම් දරුවෝ ඕන තරම් හැදුවට කමක් නෑ.09. ගේ - දොර - සල්ලි බාගේ, යාන වාහන නැතිකම යුගදිවිය අවුල්වෙන්න හේතුවක්ද? බොහෝවිට හේතුවක් වෙන්නත් පුළුවන්. තමන්ට නිසි සැලසුමක් නැති වුණොත්.10. විවාහය කෙටියෙන් අරුත් ගන්වතොත්? විවාහය කියන්නේ සමඟිය, සතුට, ආදරය, විශ්වාසය, වාසනාවත් එක්ක එකට එක්වන දැඩි බැඳීමක්.</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=av09050312</link>
    <topic>කේමදාසයන් ඇසුරින් පිබිදි</topic>
    <author>ජයමිණි අත්තනායක</author>
    <content>අද කවරය - දුලානිදරු සටනින් මෙවර මැඩෝනා පරදී...තව මාස කීපයකින් යළි ලංකාවේ පදිංචියට එනවාසුරේනි සමඟ කතාබහක්හාවා - මකරා සංකේතවල ගතිගුණ ගැන දැන ගනිමුකැමරාවට පෙම් බැඳි ආලෝකකරණ ශිල්පියාමට ටිකක් මුතූ එක්ක කතා කරන්න ඕන (රසදුන නව කථාව)සතුටු සිනා මැද ගෙවීයයි ජීවිතේ...තෙළඟපාතට පනස් වාරයක් අවුරුදු උලෙළ ගෙනා ජයතිස්ස‘මට අදත් සංජේ දෙවියෙක්’කොහොමද තොරතුරුවිවාහය මගේ ඇසින්කේමදාසයන් ඇසුරින් පිබිදි තරුණ සංගීත වේදියාදරු මුනුපුරන්ටත් මැජික් බෝ කළ සූරයන්ගෙත් සූරයාමානයක් ඇතිව විසුමට "‍‍ෆෝනයක්" අවැසි වී මටදශක ගණනාවක් පුරා රංගනයටම කැපවුණුලෙඩ රෝගවලට මඟ සදන අසාත්මිකතාවයරූ විසිතුරුහිතට එන හැම සිතුවිල්ලක්ම නාද බවට පෙරළන්නට ඔහු සමත්ය. ප‍්‍රකාශ කිරීමට, ලිවීමට බැරි අරුත් බර කල්පනා මිහිරි ස්වර මගින් අපූරු නිර්මාණයකට හසුකරගන්නට ඔහු උපන් හපනෙකි. ඔහුගේ වාදන හැකියාව පිළිබඳව අද දවසේ කතා නොකරන කෙනෙක් නෑ. මොහු අද බොහෝ රූපවාහිනී නාලිකාවල විකාශය වෙන සංගීත වැඩසටහන්වලටත් නැතිවම බැරි කෙනෙක් වෙලා.'දෙරණ' රූපවාහිනියේ විකාශය වෙන 'සිකුරාදා රෑ' සංගීත වැඩසටහනේදී ඔහුගේ වාදන හැකියාව වඩාත්ම ඉස්මතු වෙනවා. ඒ වැඩසටහනේදී ඔහු සංගීත භාණ්ඩ කීපයක්ම වාදනය කරන අපූරුව දකින්න පුළුවන්.ඔහු නමින්, දිනේෂ් සුබසිංහය.අපේ සංගීත ආර, එනම් අපට උරුමව ඇති සංගීත ක‍්‍රමවේදය සොයා යන ගමනට උරදිය හැකි අපූරු ජවයක් ඔහු තුළින් දිස්වනු දැකීම අපටත් අස්වැසිල්ලක්. ඒ නිසාම බලාපොරොත්තු තැබිය හැකි තරුණ සංගීත අධ්‍යක්ෂවරයෙකු ලෙස ඔහු ඉදිරියේදී කැපී පෙනේවි. හැකියාව, හා ඊට සාපේක්ෂව විවිධ ගුරුවරුන් ඇසුරෙහි ලැබු සංගීත ඥානය අද ඔහුගේ ජනපි‍්‍රයත්වයට ආලෝකයක් වෙලා.සංගීත භාණ්ඩ අතරින් ඔහු දැඩි කැමැත්තක් දක්වන්නේ රාවණා හත්තය හා කිංගිරි නම්වූ සංගීත භාණ්ඩ වැයීමටය. උතුරු ඉන්දියාවේ මහාරාෂ්ට‍්‍ර හා අග‍්‍රා රාජස්ථාන් ප‍්‍රාන්තවල කළ සංචාරයකදීයි ඔහුට මේ සංගීත භාණ්ඩ දැකගන්නට ලැබී තිබෙන්නේ.ඒ භාණ්ඩ දෙක මිලදී ගැනීමෙන් පසු ලැබෙන හැම නිවාඩු අවස්ථාවකම ඔහු ඒවා වැයීමට උනන්දු වුණා. ඒ ඇසුරින් ඔහු අද රාවණා නාද නමින් වූ වාදන වෘන්ද සහිත සංයුක්ත පටයක් ද එළි දක්වලා. එම අනුවාදය සැකසී ඇත්තේ අපේ ප‍්‍රබුද්ධ ගායක ගායිකාවන් ගැයූ ජනපි‍්‍රයතම ගීත ගොන්නකිනි.“රාවණා හත්ත කියන්නේ ලොව පැරණිතම අලුවකින් වයන භාණ්ඩයක්.ඒක භාවිතා කළේ රාවණා රජු කියලයි සඳහන් වෙන්නේ. රාවණා හත්තට ලාංකික නෑකමකුත් තියෙනවා කියලා ඔප්පු කරන්නයි දැන් මම උත්සාහ කරන්නේ.ඒ ඇසුරින් මම කරපු නිර්මාණ මම හිතුවේ බුද්ධිමතුන් අතරට පමණක් යාවී කියලා. නමුත් අද මට ඒ ඇසුරින් කරපු නිර්මාණ පිළිබඳව හා ඒ භාණ්ඩය ගැන බොහෝ දෙනෙක් විමසනවා. ඒත් අපේ රටේ මේ උපකරණ යොදාගෙන නිර්මාණ කරන්න නිෂ්පාදකයින්ගේ හිතේ බයක් තියෙනවා."ඒත් මෑතකදී මාත් එක්ක ඉන්දියානු මාධ්‍යවේදියකු පැවැත්වූ සාකච්ඡාවේදී ඔහු කීවේ මේ නිර්මාණ ඉතා අගනා බවයි. අද වෙනකොට අන්තර්ජාලයේ පවා මගේ නමින් මේ උපකරණ ගැන වෙබ් පිටු හැත්තෑවක පමණ තොරතුරු සඳහන් වෙනවා.""රාවණා හත්තය, කිංගිරි ඇතුළුව මේ වන විට විවිධ සංගීත සම්ප‍්‍රදායන්ට අයත් විවිධ වාද්‍ය භාණ්ඩ 45 ක් පමණ වාදනය කිරීමට ඔහු දක්ෂය.දිනේෂ් ගේ ගම් පළාත මීගමු පුරවරය. කොළඹ ශාන්ත පීතර විද්‍යාලය හා මීගමුව මාරිස්ටෙලා යන විද්‍යාලයන් ගෙන් ඔහු අකුරු කළේය. ඔහුගේ පියා ඇන්ටන් සුබසිංහය. සේවය කළේ නාවික හමුදාවේ. රුක්මණි දේවි, හා එඩී ජයමාන්න නෑකමින් දිනේෂ්ට ආච්චි හා සීයා වෙනවලු.පල්ලිය ආශි‍්‍රතව ලැබු බටහිර සංගීත සම්ප‍්‍රදායත්, පොප්, ජෑස්, කන්තාරු හා වයලීන් වාදනයේ හසල දැනුම මත ඉදිරියේදී උසස් නිර්මාණයන් නිරතුරුව රසිකයින් වෙත තිළිණ කරන්නයි ඔහුගේ වෑයම. ඒ අතර ආචාර්ය පේ‍්‍රමසිරි කේමදාසයන්ගේ හමුව හා ඔහුගේ සංගීත ආභාෂය ලැබීම, දිනේෂ් ලැබු ලොකු ජයග‍්‍රහණයක්.2001 සිට වසර 7 ක් තිස්සේ, ඔහුගේ සියලුම ගීත පටිගත කිරීම්වලට ඔහු දායක වෙලා. කේමදාසයන් නිර්මාණය කළ 'අග්නි' ඔපෙරාවේ වාද්‍ය වෘන්දය මෙහෙයවීමේ වාසනාවත් ඔහුට හිමිවෙලා.මේ දිනවල ඔහු ඉන්නේ එළිදැක්වීමට නියමිත Feel My Heart" නම් වූ නව ආරක සංයුක්ත පටයේ වැඩ කටයුතුත් සමඟය. එය ආදරවන්තයන් උදෙසා ම සැකසුණු සංගීත නිර්මාණාවලියක්.ඩී.ආර්.සී. සංගීත කණ්ඩායමේ නායකයා ලෙස ද කටයුතු කරන දිනේෂ් ටෙලිනාට්‍ය සංගීත අධ්‍යක්ෂණයටත් සම්බන්ධව සිටී. අහංකාර නගරය, හිම වගේ හිත, රොසලියා, ශ්වේතා ඇතුළු ටෙලි නාට්‍යය හතලිහකට පමණ ඔහු සංගීත අධ්‍යක්ෂණයෙන් දායක වෙලා. ඒ අතර චිත‍්‍රපට විස්සකට පමණ ගායනයෙන්ද සහාය වෙලා."මම වෙළෙඳ රැල්ලේ් විකිණෙන කෙනෙක් නොවේ . අද මට ගොඩක් සතුටුවෙන්න පුළුවන්. මේ ගමනේදී මගේ හැකියාවන් අවබෝධ කරගත් බොහෝ දෙනෙක් ඉන්නවා. ඒ අතර අතිගරු ජනාධිපති තුමා මට තව දුරටත් ඉන්දියාවට ගොස් සංගීතය හදාරන්නට, ශිෂ්‍යත්වයක් පවා ලබා දුන්නා. ඉන්දියාවේ ඔස්කාර් සම්මානලාභී, ඒ ආර්. රාහුමාන්ගේ සංගීත ඇකඩමියට ලංකාවෙන් තේරුණ ශිෂ්‍යයකු වීමේ භාග්‍යය ඉදිරියේදී මට හිමි වෙනවා.ඒ අවස්ථාව උදාකර දීමට වෙහෙසුණු අතුරලියේ රතන ස්වාමින් වහන්සේට මා බෙහෙවින් ම ස්තුති වන්ත වෙනවා.ක්ලිටස් මෙන්ඩිස්, රවීන්ද්‍ර රන්දෙණිය, අශෝක සේරසිංහ හා ප‍්‍රදීප් මහාරාජා යන මහත්වරුන් ද මේ අවස්ථාවේ මම සිහිපත් කරනවා."ඔහුගේ විද්‍යුත් ලිපිනය - Music. dinesh &amp; yahoo.comජයමිණි අත්තනායක</content>
  </post><post>
    <category>NEWSPAPER</category>
    <date>
      <year>2009</year>
      <month>05</month>
      <day>03</day>
    </date>
    <link>http://www.silumina.lk/2009/05/03/_art.asp?fn=av09050314</link>
    <topic>දරු මුනුපුරන්ටත් මැජික් බෝ කළ සූරයන්ගෙත් සූරයා</topic>
    <author>ඉනෝකා පෙරේරා බණ්ඩාර</author>
    <content>අද කවරය - දුලානිදරු සටනින් මෙවර මැඩෝනා පරදී...තව මාස කීපයකින් යළි ලංකාවේ පදිංචියට එනවාසුරේනි සමඟ කතාබහක්හාවා - මකරා සංකේතවල ගතිගුණ ගැන දැන ගනිමුකැමරාවට පෙම් බැඳි ආලෝකකරණ ශිල්පියාමට ටිකක් මුතූ එක්ක කතා කරන්න ඕන (රසදුන නව කථාව)සතුටු සිනා මැද ගෙවීයයි ජීවිතේ...තෙළඟපාතට පනස් වාරයක් අවුරුදු උලෙළ ගෙනා ජයතිස්ස‘මට අදත් සංජේ දෙවියෙක්’කොහොමද තොරතුරුවිවාහය මගේ ඇසින්කේමදාසයන් ඇසුරින් පිබිදි තරුණ සංගීත වේදියාදරු මුනුපුරන්ටත් මැජික් බෝ කළ සූරයන්ගෙත් සූරයාමානයක් ඇතිව විසුමට "‍‍ෆෝනයක්" අවැසි වී මටදශක ගණනාවක් පුරා රංගනයටම කැපවුණුලෙඩ රෝගවලට මඟ සදන අසාත්මිකතාවයරූ විසිතුරුරත්නායක මැජික් ශිල්පී පවුලේ කතාව...විස්මිත ඉන්ද්‍රජාලිකයන්ගෙ ලෝකෙ සිද්ධ වෙන්නෙ මහ අරුම පුදුම දේ.ඇස් ඉදිරියෙ ඇති දේ බලන් ඉඳිද්දි අතුරුදන් කරන ඔවුන්, ඊළඟ මොහොතෙ ඒ දේවල් තිබූ හැටියටම යළි මවනව.වෙලාවකට ලේන්සු ඇතුළින් මල් පිපෙනව. තවත් වෙලාවක තොප්පි අස්සෙන් මතු වෙන්නෙ සුදු පරෙවි ජෝඩුවක්. ඒ විතරක් ද...ගැහැනු, පිරිමි දෙකට ඉරල යළි හා කරන්නත් ඔවුන් හපන්නු.තාත්තයි - හරින්ද්‍ර පුතයි එකම වේදිකාවකඑක එල්ලෙ බලා හිටියත් වුණේ මොකක්ද කියල හිතා ගන්න බැරි එකයි පුදුමෙ.මැජික් කියන්නෙ ඇස් බැන්දුම්...මේ මායාව ගැන කවුරුත් කියන්නෙ ඔය හින්ද වෙන්න ඇති.හැමෝටම අල්ල ගන්න බැරි, මායා ලෝකයක විස්මය තනිව හොයා උගත් ආර්.එම්.එස්. රත්නායක, අද අපේ රටේ මැජික් ශිල්පී ප‍්‍රවීණයන් කිහිපදෙනාගෙන් කෙනෙක්.ඔහුගෙ මුළු පවුලමත් ඊට ඈඳිල.එනයින්, ඔවුන් එක ඉත්තක සුපිපුණු, තවත් සුවිශේෂි පවුලක්. මැජික් පවුලක්.රත්නායකගෙ ලොකු පුතු, මහේන්ද්‍ර කාන්ත රත්නායක. අද ඔහුත් ඉතාලියෙ ජනපි‍්‍රය මැජික් ශිල්පියෙක්.දෑස් බැඳ මෝටර් සයිකලයක් පැදවූ, අපේ රටේ ප‍්‍රථම පාසල් සිසුවත් ඔහු. 1993 වසරේ නව දිල්ලියේ පැවැති සාක් මැජික් සම්මේලනයේ ශී‍්‍ර ලංකාකුෂාන්ත සඳ කැලුම්නියෝජිත වූ මහේන්ද්‍ර, එම වසරේ ම, සමස්ත ලංකා අභියෝගතා කුසලානය හිමිකර ගත්තෙ, 'ස්ලයිට් ඔෆ් හෑන්ඩ් මැජික්' නම්, අත හුරුවෙන් ඉදිරිපත් කරන මැජික් වෙනුවෙන.් 1995 වසරේ ඔහු සමස්ත ලංකා මැජික් සූරයා.තාත්තා දිනූ හැම තරගයක්ම තමනුත් ජයගැනීම, මහේන්ද්‍රගෙ සුවිශේෂිම ලක්ෂණය.තාත්තගෙ මැජික් සංදර්ශන වේදිකාවෙ සහායකයකු ලෙස පුංචි සන්ධියේම වේදිකාවට ගොඩවූ මහේන්ද්‍ර, ආභාෂකොට ගත්තෙ තාත්තගෙ මැජික් කලාව.අද මහේන්ද්‍රගෙ පුතු පස් හැවිරිදි මනෝද්‍යාත් මැජික් සංදර්ශන වේදිකාවට ගොඩ වන්නෙ සිය සීයා සහ තාත්තාගෙ අඩිපාරේ ම යමින්. මැජික් සහායකයකු විදියට.මහේන්ද්‍රගෙ බිරිය පී‍්‍රති අරුණ. වෘත්තියෙන් ගුරුවරියක වුවත්, ඉතාලියෙ පවත්වන විසල් සංදර්ශනවලදි මහේන්ද්‍රගෙ මැජික් සහායිකාව ඈ. නවෝද්‍යා මේ දෙන්නගෙ ලොකු දූ.කුෂාන්ත කැලුම්, රත්නායකගෙ දෙවැනි පුතු. තාත්තාගෙ සහායකයකු ලෙස පටන් ගත් ඔහුගේ මැජික් ජීවිතයෙත් අද බොහෝ දුර විත්. බුද්ධිකඉතාලියෙම සේවය කරන කුෂාන්ත සිය අයියා මෙන්ම ඉතාලි රටේ මැජික් සංදර්ශන පවත්වනවා වෙනත් ප‍්‍රදේශවල. ලංකාවේ ඔහුගේ මැජික් සංදර්ශන වේදිකාවේ සහායිකාව වූයේ සිය බිරිය ඩයනා. නැතිනම් යෙනුත් පුතු.රත්නායකගේ තුන් වැනි පුතු හරින්ද්‍ර ශාන්ත. තාත්තගෙ ආභාෂය ඔස්සේ මැජික් ශිල්පය ප‍්‍රගුණ කළත්, ඔහුගෙ වැඩි කැමැත්ත, නිවෙසේම පවත්වාගෙන යන 'මැන්ඩරින්' අවන්හලට.සිය මාමණ්ඩියගේ මැජික් සංදර්ශනවලදි අදත් සහායිකාවක ලෙස කටයුතු කරන චතුරිකා, හරීන්ද්‍රගෙ බිරිය.යන්තම් අවුරුදු දෙක පිරුණු කළිඳු, හරින්ද්‍ර - චතුරිකා යුවළගෙ එකම පුතු. අද රත්නායකගෙ මැජික් සංදර්ශන වේදිකාවෙ නැතිවම බැරි ළාබාලතම ශිල්පියා කළිඳු."එයා පුංචි වුණාට 'ටයිමින්' වලට ඉතාම දක්ෂ යි. මැජික්වලදි ටයිමින් අත්‍යවශ්‍යම දෙයක්. පුංචි පුංචි මැජික්වලට දැන් තියාම එයාගෙ අත හුරුයි..."චතුරිකා - ලේලියපුංචි මුණුබුරා ගැන රත්නායකයන්ට ආඩම්බරයි.බුද්ධික සමන් කුමාර, පවුලේ මැජික් සංදර්ශන වේදිකාවෙ නිත්‍ය සංගීත ශිල්පියා. ඔහු රත්නායකගෙ බාල පුතු.පුංචි කාලෙ මැජික්වලට හිත ගියත් අද ඔහු වඩාත් තෘප්තිමත් වෙන්නෙ මැජික්වලට පසුබිම හදන සංගීතය සැපයීමෙන්.පුතුන්ම හතරදෙනෙක් ඉන්න නිසාදෝ රත්නායක දියණියක් හදා වඩා ගන්නවා.ඈ චන්දිමා. අද සංගීත ගුරුවරියක්. දුවෙක් නැති මේ ගෙදර ඈ හැදුණෙ වැඩුණෙ නොමඳ සැලකිලි ලබමින්.පුංචි පහේ මැජික් පෙන්වනඒ නිසාම පවුලේ රහසක්ව පැවැති මැජික් ශිල්පය රත්නායකයන් ඈටත් දන් දෙනව.දාහතර වසරක්ම විටින් විට රත්නායක පවුලෙ විසල් මැජික් සංදර්ශනවලදි, සහායිකාව ලෙස වේදිකාවට ගොඩවෙන්න ඈටත් වාසනාව උදා වෙනවා.හැබැයි මේ කාටත් කලින් රත්නායකගෙ මැජික් සහායිකාව වුණේ, බිරිඳ පුෂ්පකාන්ති. අදත්ඔහුගෙ මැජික් සංදර්ශනයකදි අවශ්‍ය වුණොත් වේදිකාවට ගොඩ වෙන්න ඈ දෙසැරයක් හිතන්නෑ.තනිව මැජික් ඉදිරිපත් නොකළට ඈත් දක්ෂ මැජික් ශිල්පිනියක් කියලයි, රත්නායක කියන්නෙ. කොහොම වුණත්, මැජික් - විජ්ජාව නම් මහ පුදුමාකාරම ශිල්පයක්. ඉගෙන ගත්තොත් නම් උත්සාහයෙන්ම තමයි.ලේලිය - ඩයනාපවුලෙ කෙනෙකුට හැරෙන්න ශිල්ප දෙන මැජික් ගුරෙක් හොයා ගන්න එක, කළු නික හොයනවටත් වැඩිය අමාරු දෙයක්.ඒ හින්දම රත්නායකට සිද්ධ වුණා, මැජික් ශිල්පය හදාරන්න, බොහෝ කැප කිරීම් කරන්න.ඒ කතාව ඇරැඹෙන්නෙ කුලියාපිටියෙ වෙල්පල්ල ගමෙන්.මේ රත්නායකගෙ පුංචි අවධිය. වයස ඇති, අවුරුදු 6 - 7 ක් තරම. රත්නායකගෙ අම්ම අධිකාරි මුදියන්සේලාගේ පොඩි මැණිකේ.තාත්තා, ආර්.එම්. චාර්ලිස් රත්නායක. ඉස්කෝලෙ මහත්තයෙක්. ඉගැන්නුවෙ වෙල්පල්ල ඉස්කෝලෙ. රත්නායකගෙම ඉස්කෝලෙ.උදේට තාත්තා එක්ක ඉස්කෝලෙට එන මේ මද්දු පුතා, බලා ඉන්නෙ ඉන්ටවල් එකට සීනුව වදින්නෙ කොයි වෙලාවෙද කියල.ඉස්කෝලෙට අල්ලපු වැටේ වෙළෙඳ්‍රම් පොළ. තවත් යාළුවො දෙතුන් දෙනකුත් අල්ලගෙන අඟහරුවාදා පොළ දවසට රත්නායක වැටෙන් පනින්නෙ පොළේ පෙන්වන විජ්ජා බලන්න.මුණුබුරු මනෝද්‍යා"අඟහරුවාදා පොළට විජ්ජාකාරයො එනවා. ඒ අය වතුර පොල් කට්ටෙ තාරා පැටව් නටවනවා. කාසි ඇවිද්දවනවා. කාඩ් කූට්ටම ඇවිද්දනවා. පුංචි අපි බලාන හිටියෙ මවිත වෙලා.ඉතින් පොළ ඉවර වෙනකල් එතැන හිටගෙන ඉඳල විජ්ජාකාරයන් ගෙන් අහනව, කොහොමද මේව කරන්නෙ කියල. නමුත් කියල දෙන්නෑ. සත 25 කට පොඩි විජ්ජා පොතක් විකුණනවා. ඒක ගන්න කියනව.මං ඉතින් සත 25 දීල අරගෙන ගියාට ඒකෙ තියෙන ඒවා ජීවිතේට කරන්න බැහැ. තනිකර බොරු. සමහර වෙලාවට මට පන්තිය මතකත් නෑ. ඔක්කොම ඉවර වෙලා පන්තියට ගියාමයි දන්නෙ, ඉස්කෝලෙ ඇරෙන වෙලාවත් ළං වෙලා බව. ආර්.එම්.එස්. රත්නායක'කොහෙද ගියේ...' ටීචර් අහනකොට මට දෙන්න උත්තර නෑ. හැබැයි කවදාවත් ඒ ගුරුවරු තාත්තට කිව්වෙ නැහැ, මං ඉන්ටවල් එකේදි විජ්ජා බලන්න පොළට යනව කියල.කොහොම හරි මං පහේ ශිෂ්‍යත්වෙ පාස් වුණා. තාත්තා මාව සඳලංකාව මධ්‍ය මහ විදුහලට ඇතුළු කළා.ඒ ඉස්කෝලෙදි මගෙ ඉංගී‍්‍රසි දැනුම ටික ටික වැඩි වෙන කොට, මං පිටරටවල පෑනෙ මිතුරන්ට ලියුම් ලියන්න ගත්තා.ජපන් රටේ, ඉන්දියාවෙ හිටපු ඒ පෑනෙ මිතුරන් ගෙන් මං හැම වෙලාවෙම අහල යැවුවෙ මැජික් පොත් ගැන.ඒ ගොල්ලොත් මට මැජික් පොත් හොය හොයා එව්වා. මං ඒ අයට මුද්දරයි, තේ කොළයි යැවුවා.අවුරුදු 14 - 15 වෙනකොට මං මැජික් ගැන හුඟක් දේ තනිවම ඉගෙන ගෙන. පොඩි පොඩි මැජික් බඩු මමම හදා ගෙන, ගෙදර අයට පුංචි පුංචි මැජික් කරල පෙන්නනවා.ඒ වෙලාවට හිනාවෙලා පුදුම වෙනව ඇරෙන්න, කොහොමද ඒක කළේ කියලවත් ගෙදර කවුරුවත් මගෙන් ඇහුවෙ නැහැ. අයියා, අක්කා, මල්ලි, නංගිල දෙන්න, අම්ම - තාත්තා මේ කවුරුවත් මං වගේ මැජික් පස්සෙ පැන්නුවෙත් නැහැ.ඒ හින්දම මගේ මැජික් රහස්, මගේම රහස් වුණා. උසස් පෙළ කරද්දියි, මට මහජන බැංකුවෙ ලිපිකරු පත්වීම ලැබුණෙ. ඒ, 1963 අවුරුද්දෙ.යූනියන් පෙදෙසේ ප‍්‍රධාන කාර්යාලයට. රස්සාව කරන ගමනුත් මං සුපුරුදු විදියට මගේ මැජික් වැඩ කරගෙන ගියා..."මහේන්ද්‍ර කාන්තහැබැයි ඔය අතරෙම තමයි අම්මගෙ දොස් පරොස් රත්නායකට එල්ල වෙන්නෙ."අපේ පරම්පරාවෙ කවුරුවත් නෑ මැජික් කාරයො. ඕව පොළවල්වල යන මිනිස්සු කරන වැඩ. ලැජ්ජ නැති වැඩ කරනව..."ඔහොම නෙවෙයි, අම්ම කොහොම කිව්වත් රත්නායක නෙවෙයි මැජික් කෙරිල්ල නැවැත්තුවෙ.කොළඹ ප‍්‍රධාන කාර්යාලයෙ වැඩඩකරන ගමන් රත්නායකට අපූරු අවස්ථාවක් පෑදෙනවා. දවල් කෑම පැයට කොටුවෙ ඉස්ටේසම ළඟට දුවන්නෙ, එතැන නිතරම වගේ අක්බාර්ගෙ මැජික් පෙන්වන හින්ද.කොම්පඤ්ඤවීදියෙ අක්බිාර් ඒ කාලෙ හිටි ප‍්‍රසිද්ධම මැජික් කාරයා.දවසක් වැල්ලවත්ත රාමකි‍්‍රෂ්ණ ශාලාවෙ පැවැති විදේශ මැජික් සංදර්ශනයක් බලන රත්නායකට, මැජික් ලෝකෙ එතෙක් නුදුටු අරුම පුදුම දේ ඇහැ ගැටෙනවා.බිලියඩ් බෝල මවන හැටි, පරෙවියො මවල, අතුරුදන් කරන හැටි, මල් වල පාට වෙනස් කරන හැටි... බලං ඉඳිද්දි සිද්ධ වෙන මේ විස්මිත විදෙස් මැජික් ගැන දැන ගන්න ඔහු ඉවර වෙනකල් බලා ඉන්නව.ශී‍්‍ර ලංකා මැජික් කවය සංවිධානය කරපු මේ සංදර්ශනයට එදා, කවයේ සභාපතිවරයා මුදළිඳු අමරසේකරත් ඇවිත්.ශී‍්‍ර ලංකා මැජික් කවය අරඹපු නිර්මාතෘවරයත් ඔහු. රත්නායක ඔහු ළඟට කිට්ටු කරනව.බුද්ධික කුඩා අවධියේ"මූඩ්ලියර්, මටත් පුළුවන්ද මැජික් කවයෙ සාමාජිකත්වය ගන්න...""මැජික් දන්නවද...""තරමක් පුළුවනි...""එහෙමනම් රැස්වීම තියෙන දාට එන්න..."රත්නායකගෙ මැජික් ජීවිතේ වෙනස් වෙන්නෙ එතැනින්.චන්දිමා දියණිය සමඟ වේදිකාවේකවදාවත් ගුරුවරයකු ගෙන් කියල මැජික් ඉගෙන නොගත්තු රත්නායක, ඒ වන විට හිටි ප‍්‍රවීණ ශිල්පීන්ගේ දස්කම් ප‍්‍රයෝග වඩාත් සමීපව දැන කියාගත්තේ මේ මාසික රැස්වීම් වලදි.“උවමනාවෙන් බලා සිටි කෙනෙකුට ඒ රහස් අල්ල ගන්න පුළුවන් වුණා. හැම වසරකම දක්ෂම මැජික් සූරයා තේරුවෙත් කවයෙන්.වසරේ මැජික් සූරයා, ජාතික සූරයා විතරක් නෙවෙයි, මං අන්තිමේ නැවතුනේ 'සූරයන්ගෙත් සූරයා' කිරුළත් දිනාගෙන.මුලින්ම මැජික් තරගෙකට මං ඉදිරිපත් වුණේ 1980 අවුරුද්දෙ. 1988 පළමු ජය ලබා ගත්තු මං ඉන්දියාවෙ කල්කටාවෙ සාර්ක් මැජික් සම්මේලනයටත් තේරුණෙ ඒ අවුරුද්දෙමයි.පත්තරවල මං ගැන කතා කළේ, 'මහජන බැංකුවෙ මැජික් සූරයා' කියල. බැංකුවට කීර්තියක් ගෙනාපු නිසා බැංකුවත් මට සැලකුවා. 89 දියි මං, සූරයන්ගෙත් සූරයා කිරුළ දිනුවෙ...'ඒ වෙනකොට ඔහු බැංකු රස්සාවෙන් බොහෝ දුර විත්. බිබිල, බුත්තල, මහලේකම් ශාඛාව, වෙන්නප්පුව, මීගමුව, ජාඇල, මිනුවන්ගොඩ, වැල්ලවත්ත, තණමල්විල, මාකඳුර, වගේ රටපුරා ශාඛා ගණනාවක සේවය කළ රත්නායක බැංකු ජීවිතයෙන් විශ‍්‍රාම ගියේ, කුරුණෑගල ශාඛාවේදී. කළමනාකරුවකු විදියට. ඒ අවුරුදු 34 ක සේවා කාලයක් අවසානයෙ.”බිරිඳ - පුෂ්පකාන්ති1973 විවාහ පත් වූ දා පටන් ඔහුගෙ මැජික් ජීවිතයේ සෙවණැල්ල වුණේ පුෂ්පකාන්ති.දරුවො ටිකෙන් ටික ලොකු වෙද්දි අම්මා එක්කම වේදිකාවට ගොඩ වුණේ තාත්තගෙ සහාය කටයුතුවලට.ලණු මැජික් ශිල්පය සහ ලේන්සු මැජික් ශිල්පය උදෙසා ඔහු දැක්වූ සුවිශේෂ හැකියාවට සම්මාන උපහාර අනේකවත් ලබා ඇති රත්නායක, දෙස් විදෙස් මැජික් කව ගණනාවකම නිල තල දරන්නෙක්."හොඳම මැජික් ප‍්‍රයෝග, මැජික් පොත් තියෙන්නෙ ඉන්දියාවෙ. අදටත් වරින්වර ඉන්දියාවට යමින්, මැජික් ශිල්පයෙ ප‍්‍රවණතා, අතීත තොරතුරු මං වඩ වඩාත් හදාරනව. අත්හදා බලනව. එහෙ ප‍්‍රවීණ ශිල්පීන්ගෙ ඇසුර, මාව තවමත් දැනුවත් කරනවා.අනික හොඳම මැජික් උපකරණ තියෙන්නෙත් ඉන්දියාවෙ. මං ඉගෙන ගත් දේ එක එල්ලේම දරුවන්ට නොදුන්නත්, ඒ අයත් උත්සාහයෙන් යමක් කරනව. ඒ ගැන මට හරි සතුටුයි..."අදත් ඇටියාවල - දංකොටුවෙ ඔහුගෙ නිවෙස පිරී තියෙන්නෙ මැජික් ආම්පන්න වලින්. විනෝදෙට එකතු කළ ඉපැරැණි කැමරා - ආම්පන්න වලින්.ඉතින්, මායා ලොවක විස්මය සොය සොයා එහිම සරණ රත්නායකත් ඔහුගෙ දරු මුනුබුරොත් අපේ රටේ විරල, තවත් එක් සුවිශේෂි පවුලක් කියලයි මට හිතෙන්නෙ.ඉනෝකා පෙරේරා බණ්ඩාර</content>
  </post></root>