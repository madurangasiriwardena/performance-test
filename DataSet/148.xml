<?xml version="1.0" encoding="UTF-8" standalone="no"?><root><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=af08033011</link>
    <topic>විදුලි බිල අඩුකර ගන්න මෙන්න සරල පිළියම්</topic>
    <author>නිහාල් පී. අබේසිංහ</author>
    <content>බුද්ධි සම්ප‍්‍රදායයකට මුල පිරූ ‘සිළුමිණ’ ට අද 78 යියළි භාවිතයට ගත යුතු සිංහල ස්ථාන නාමවැඩේ නියමෙට ම නියමයිජීවිතය සුන්දරයිදැන් නම් නැතුව ම බැරි කඩුවරටේ හැමටම නැවුම් කිරිදෙදෙනකුට මරු කැඳවූ දෙදාහේ නඩත්තුවඔබ නැති ‘කම්පනය’ දැනේ අපට තවමත්ජේ.එච්.එම්.ඩබ්ලිව්. රංජිත්, අධ්‍යක්ෂ, ගුරු ස්ථාන මාරු ඒකකයඅලුත් වෙස් මුහුණක්හිපොක‍්‍රටීස් ගේ බෙහෙත් පෙත්ත සහ යක්‍ෂයා ගේ සල්ලි පෙත්තවිදුලි බිල අඩුකර ගන්න මෙන්න සරල පිළියම්මේ මාසයේදී විදුලි බිල යළිත් වරක් ඉහළ යාමට ඉඩ ඇති බව විදුලි බල මණ්ඩලය පවසයි. රජයේ කාර්යාලවල හා නිවාසවල පවා විදුලිය අපතේ යෑම සියයට සියයක් වළක්වා ගතහොත් වැඩිවන විදුලි බිලට විශාල සහනයක් ලැබෙන බව ජාතික ඉංජිනේරු පර්යේෂණ හා සංවර්ධන මධ්‍යස්ථානය (නර්ඩ් ආයතනය) පෙන්වා දෙයි.අපේ රටේ නිපදවන විදුලිය බලයෙන් දිනකට රුපියල් ලක්ෂ 550 ක් වටිනා විදුලිය අපතේ යන බව ද අධ්‍යයනවලින් හෙළිවී ඇත.අපේ රටේ වැඩියෙන්ම මුදල් පිළිස්සෙන වේලාව සවස 6 සිට 9 දක්වා යැයි දැන්වීමක් පුවත්පත්වල පළ විය. ඒ ඉන්ධන විශාල ලෙස දවා විදුලිය නිපදවන වේලාව එය වීමයි. දැනට දිනකට විදුලිය නිපදවීමට යන ඉන්ධන සඳහා රුපියල් ලක්ෂ 2740 ක් වැය වෙන බව විදුලිබල මණ්ඩලය කියයි.වාර්ෂිකව ඒ මුදල රුපියල් කෝටි 10000ක් වන බව ද පැවසේ. එසේ වුවත් ඒ සා විශාල මුදලක් වැය කර නිපදවන විදුලියෙන් සියයට 35 ක් අපතේ යයි. මේ ජාතික අපරාධය මැඩ පැවැත්වීමට පැහැදිලි විදුලි බල සංරක්ෂණ වැඩ පිළිවෙළක් කරා අප ගමන් කළ යුතුය.විදුලිය අත්‍යවශ්‍ය දෙයකි. අපේ රටේ ජනතාවගෙන් සියයට 65 කට පමණ විදුලිය මූලික යටිතල පහසුකමක් ලෙස ලැබී ඇත.එසේ වුවත් අද අපේ රටේ වැඩි විදුලි බල ප‍්‍රමාණයක් නිපදවීමට ඛනිජ තෙල් උපයෝගි කර ගනී. ඒ අනුව අද ශී‍්‍ර ලංකාවේ මුළු විදුලි බලයෙන් සියයට 65 ක් නිපද වන්නේ ඛනිජ තෙල් හා ගෑස් දැවීමෙනි. ජලය මගින් මෙරට විදුලියෙන් සියයට 35 ක් නිපදවනු ලැබේ. මේ අතර විදුලි බිල ලබන මස සිට වැඩි වෙන බව ද පැවසේ.මෙලෙස විදුලි බිල වැඩි කිරීමට ප‍්‍රධාන හේතුව වී ඇත්තේ මෙරට සියයට 65 ක විදුලිය බල ධාරිතාවක් නිපදවීමට භාවිත කරන ඉන්ධනවල මිල ඉහළ යෑමයි. ලෝක වෙළෙඳ පොළේ මිල ඉහළ යාම නිසා මෙය සිදු කරන අතර එය පාලනය කිරීමට අප රටට පමණක් සිදු කළ නොහැකිය.එසේ වුවත් විදුලිය අපතේ යාම අඩු කර විදුලිය සුපරීක්ෂාකාරීව අවම ලෙස පාවිච්චි කරන්නේ නම් ඔබේ විදුලි බිල හා රටේ විශාල ධන සම්පතක් ඉතිරි කර ගත හැකි බව පර්යේෂණ මගින් හෙළිවී ඇත.අද අපේ රටේ විදුලියෙන් වැඩි ප‍්‍රමාණයක් රජයේ කර්මාන්ත ශාලාවල රජයේ ගොඩනැගිලිවල කාර්යාලවලින් අපතේ යයි. වීදි ලාම්පුද නිරපරාදේ දැල්වේ.මුලින්ම වීදි ලාම්පු පිළිබඳව අවධානය යොමු කිරීම වැදගත්ය. අද රටේ විවිධ ප‍්‍රාදේශීය සභා, නගර සභා, සමහර දේශපාලන අභිමතාර්ථ ඉටු කර ගැනීමට පවා වීදි ලාම්පු අතුරු පාරවල්වලට පවා ලබා දී ඇත. ඒත් මේ විදුලි ලාම්පු දැල්වීමට නිවීමට වගකිවයුත්තෙක් නැත.ලාම්පු සවිකරන විටම ඒ පිළිබඳ වගකීම අසල්වැසියන්ට බාර දිය යුතුයි. උග‍්‍ර බලශක්ති ප‍්‍රශ්න ඇතිවූ විට වීදි ලාම්පු එකක් හැර එකක් පාවිච්චි කිරීම කළ යුතුය. රාති‍්‍ර 10 - 12 න් පසු පාවිච්චි නොකරන මාර්ගවල විදුලි ලාම්පු ඒ වේලාවට නිවා දැමිය යුතුය.රාජ්‍ය ආයතනවල විදුලි බලය මනා ලෙස කළමනාකරණයෙන් සහ පිරිමැසුම් ආකාරයට පාවිච්චි කරන්නේ නම් දැනට වැය වන විදුලියෙන් සියයට 35 ක් පමණ ඉතිරි කර ගත හැකි බව ජාතික ඉංජිනේරු පර්යේෂණ හා සංවර්ධන මධ්‍යස්ථානයේ බලශක්ති හා පාරිසරික කළමනාකරණ අංශයේ විද්‍යාඥයෝ පවසති.එම අංශයේ විද්‍යාඥ හා ඉංජිනේරු ඩී. ඩී. ආනන්ද නාමල් මහතා කළ නිරීක්ෂණයක් අනුව රජයේ කාර්යාලවල විදුලිය අරපිරිමැසීම පිළිබඳව වාර්තාවක් සකස් කර ඇත. නර්ඩ් ආයතනයේ සභාපති ඉංජිනේරු ඩී. බී. ජේ. රණතුංග ඉංජිනේරු ම. ව. ලීලාරත්න හා ඉංජිනේරු ජී. බී. විමලරත්න යන මහත්වරුන්ගේ උපදේශකත්වය ඇතිව මේ නිරීක්ෂණ වාර්තාව සකස් කරන ලදී.යම් උපකරණයකට අවශ්‍ය විදුලි බලයේ ධාරිතාව මනිනු ලබන්නේ වොට් (එ) වලිනි. වොට් වලින් දක්වනු ලබන්නේ තත්පරයක් ඇතුළත වැය වන ශක්තියයි. ඒ අනුව ඔබ නිවෙසේ පාවිච්චි කරන විදුලි බල්බවල 25එ, 40එ, 60එ යනුවෙන් සටහන් කර තිබෙනු ඔබට දක්නට හැකිය.විදුලි බලය මනින ඒකකය වනුයේ කිලෝ වොට් පැයයි. එය ඬඹඩ ලෙස හඳුන්වයි. අප නිවාසවල පාවිච්චි කරන විදුලි මීටරවල නිවෙසේ වැයවන විදුලි බලය මනිනු ලබන්නේ මේ මීටරයේ සඳහන් කිලෝ වොට් පැය වලිනි. වොට් 1000 ක උපකරණයක් පැයක් කි‍්‍රයාත්මක වීමට කිලොවොට් පැයක් වැය වේ. එමෙන්ම වොට් 100 ක උපකරණයක් පැය 10 ක් ඇතුළත කි‍්‍රයාත්මක වීමද කිලෝ වොට් පැයක් වැයවීමට හේතුවේ.අප පාවිච්චි කරන විවිධ විදුලි උපකරණවල විවිධ ධාරිතාවන් ඇත. ඒවා අප හඳුන්වන්නේ වොට් වලිනි. වායු සමන යන්ත‍්‍රවල ධාරිතාව වොට් 2500 කි. විදුලි කේතල සඳහා වොට් 1500 ක ධාරිතාවක් ඇත.මීට අමතරව බිම ඔප දමන හා දූවිලි ඉවත් කරන යන්ත‍්‍රවල ධාරිතාව වොට් 550 - 800 අතරය. පරිගණකවලට වොට් 100 ක ධාරිතාවක් ඇති අතර සිවිලින් විදුලි පංකාවල ධාරිතාව වොට් 75 ක් වේ. එසේ වුවත් මේස විදුලි පංකාවල ධාරිතාව වොට් 40 කි.මේ අනුව විදුලි බලය පිරිමැසීම පිණිස වොට් ප‍්‍රමාණය අඩු උපකරණ භාවිත කළ යුතුය. උපකරණ භාවිත කරන කාලය අවම කර ගැනීමත් විශේෂයෙන් විදුලි ඉස්ති‍්‍රක්ක වලින් රෙදි මදින විට එකම වේලාවක දී සතියකට අවශ්‍ය රෙදි සියල්ලම වාගේ මැද ගැනීමත් වැදගත් වේ.විදුලිබල මණ්ඩලය සියලු දෙනාගෙන්ම මාසිකව විදුලි බිලක් අයකරයි. එය නිවාස, ව්‍යාපාරික ආයතන, ආගමික ස්ථාන සඳහා වෙනස් අයකිරීමේ ක‍්‍රම යටතේ සිදුකෙරේ.රජයේ කාර්යාල හා ගොඩනැගිලිවල ප‍්‍රධාන වශයෙන් බලශක්තිය භාවිත වනුයේ වායුසමන යන්ත‍්‍ර, විදුලි බුබුළු, විදුලි පංකා කාර්යාල උපකරණ හා තේ සැදීම සඳහා ජලය උණු කරන කේතල යනාදිය සඳහාය. මෙහිදී ආලෝක කරණය සඳහා විදුලි බිලෙන් 15 - 25% පමණ ද කාර්යාල උපකරණ සඳහා විදුලි බලය සියයට 10 - 15% ක් අතර වැයවේ.නර්ඩ් ආයතනයේ විද්‍යාඥයන් කර ඇති අධ්‍යයන අනුව කාර්යාල සඳහා වැයවන විදුලියෙන් සියයට 50 - 60% ක්ම වැය කරනුයේ වායුසමීකරණ යන්ත‍්‍ර සඳහාය. වායුසමීකරණය නොකරන ලද කාර්යාලයක විදුලි බිලෙන් සියයට 30 - 40 ක් පමණ ආලෝක කරණය සඳහා ද, 15 - 20% ක් පමණ විදුලි පංකා සඳහා ද 20 - 25% ක් පමණ කාර්යාල උපකරණ සඳහා ද වැයවේ.විදුලි බලයට වැයවන මුදල පිළිබඳව බොහෝ කාර්යාලවල කිසිම අවධානයක් යොමු කරන්නේ නැත. වැඩි වශයෙන්ම චෙක්පත් මඟින් මේ මුදල් ගෙවන නිසා ඒ පිළිබඳව කටයුතු කරන නිලධාරීන් පවා මේ මුදල ක‍්‍රමයෙන් වැඩිවන බව ගණනට නොගනී. කිසිම පුද්ගලයකුට මේ පිළිබඳව වගකීමක් ද ගන්නේ නැත.උදෑසන කාර්යාලය විවෘත කරන කාර්යාල කාර්ය සහායක සේවකයන් සේවයට ඒමට පැය 1/2 කට පෙර පැමිණ වායුසමීකරණ හා විදුලි පහන් සමඟ වායු පංකා සියල්ලම කි‍්‍රයාත්මක කරයි.ඊට පසු දෛනික රාජකාරිවලින් පසු ආපසු කාර්යාල කාර්ය සහායක තැන මෙම යන්ත‍්‍ර කි‍්‍රයා විරහිත කරන්නේ තවත් පැය 1/2 ක් ගතවීමෙන් පසුවය. මේ අනුව සමස්තයක් ලෙස ගත් විට මෙවැනි කාර්යාලයක පැයක පමණ කාලයක් විදුලිය අපතේ යයි.මීට අමතරව කාර්යාලයක විදුලි පංකා හා විදුලි බල්බ ද නිකරුණේ දැල්වීම නිතරම සිදුකෙරේ. කාර්යාලවල හෝ කුටිවල සේවකයන් එක් අයකු සිටියත් කීප දෙනකු සිටියත් නොසිටියත් එකිනෙකට සම්බන්ධ කුටිවලින් කිහිපයක පුද්ගලයන් සිටියේ නැතත් සියලු කුටිවල විදුලි බල්බ හා විදුලි පංකා මෙන්ම වායු සමීකරණ යන්ත‍්‍ර සියල්ල කි‍්‍රයාත්මක වනු දක්නට හැකිය.එමෙන් ම යම් විශාල කාර්යාලයක් ඇතුළත වායු සමිකරණ යන්ත‍්‍ර 2 ක් තිබෙන අවස්ථා ඇත. එසේ වුවත් නිවාඩු දිනවල එහි සේවකයන් අඩුවෙන් සිටියද එම යන්ත‍්‍ර දෙකම කි‍්‍රයාත්මක කිරීම බොහෝවිට සිදුවේ. එවිට එහි සිටින අයට ද අධික සීතලක් දැනේ. එවැනි දිනවල කළ යුත්තේ එක් වායු සමීකරණයක් අකි‍්‍රය කිරීමයි.වායු සමන යන්ත‍්‍රයකට වැයවන විදුලි ප‍්‍රමාණය එම කාමරයෙන් ඉවත් කළ යුතු තාප ප‍්‍රමාණය හා ජලවාෂ්ප ප‍්‍රමාණය මත රඳ්‍ර පවතී. මේ අනුව කාමරයකට ඡායා පිටපත් යන්ත‍්‍ර හා විදුලි කේතල ආදිය මඟින් වැඩිපුර තාප බලය එකතු වන්නේ නම් වායු සමනය සඳහා වැය වන විදුලි බල ප‍්‍රමාණය ද වැඩිවේ.ඉහත සඳහන් කි‍්‍රයාමාර්ග අනුගමනය කිරීමෙන් වායුසමනය සඳහා වූ වැයවන විදුලි බලය අඩුකිරීමට අවස්ථාව සැලැසේ.යම් කාමරයක උෂ්ණත්වය පවත්වා ගනු ලබන උෂ්ණත්වයට අනුව වායු සමන යන්ත‍්‍රයට ලබාගන්නා විදුලි බලය වෙනස්වේ. උවමනාවට වඩා අඩු උෂ්ණත්වයක් පවත්වා ගත් විට වැයවන විදුලි බලය වැඩිවේ. සාමාන්‍ය සනිපදායි උෂ්ණත්වය වනුයේ සෙන්ටිග්‍රේඩ් 24 - 26 අතර ප‍්‍රමාණයකි. එසේ වුවත් අප හට බොහෝ විට මීට වඩා අඩු උෂ්ණත්වයක් පවත්වාගෙන යන ස්ථාන දැකිය හැකිය.මේ සඳහා වැඩි විදුලි බල ප‍්‍රමාණයක් අවශ්‍ය වේ. එවිට ඒ සීතල ඇතුළත සිටින පුද්ගලයන්ගේ ඵලදායිතාව ද අඩුවේ.වායුසමනය කරන ලද ස්ථානයකට අනවශ්‍ය ලෙස වාතය ඇතුළුවීම ද පිටවීම බලශක්ති හානියට හේතුවේ. මේ නිසා සියලුම කවුළු හොඳින් වැසීම කළ යුතුමය. දොර ජනේල ද හොඳින් වසා තැබිය යුතුය. වායුසමීකරණයක් සවිකිරීමේදී ක‍්‍රමවත්ව වාතය සිසිල් කර බෙදා හැරීමේ ක‍්‍රමයක් අනුගමනය කළ යුතුය. නැතහොත් මේ අපහසුතා මඟ හරවා ගැනීමට ද වැඩිපුර විදුලිබල ප‍්‍රමාණයක් වැය කිරීමට සිදුවේ.වායු සමිකරණ යන්ත‍්‍රයක් නිසි පරිදි කි‍්‍රයාත්මක කිරීමට එය නිසියාකාරව නඩත්තු කිරීම අත්‍යවශ්‍ය දෙයකි. අංශ ප‍්‍රධානියකු නම් කාමරයෙන් ඉවත් වීමට පැය 1/2 කට පෙර හෝ කාර්යාලය අවසන් වීමට විනාඩි 30 කට පෙර වායු සමීකරණ යන්ත‍්‍රවල විදුලි පංකාව පමණක් කි‍්‍රයාත්මක කරන්නේ නම් තවත් විදුලි බිල අඩුකර ගත හැකිය.වායු සමීකරණය කරන ලද කාමරයකට කාර්යාලයකට තාපය ඇතුළුවීම අවම කෙළේ නැත්නම් යන්ත‍්‍රය වේගයෙන් කි‍්‍රයාත්මක වී වැඩි විදුලි බලයක් වැය වේ. බිත්ති හරහා තාපය ඇතුළු වෙන අතර වහලය හරහා ද තාපය ගමන් කළ හැකිය. බිත්තිවල පිටත ලා වර්ණ ආලේප කිරීමත් සිවිලිම ගැසීමත් තාප පරිවාරක කි‍්‍රයාවන්ය.වීදුරු ජනේල වලින් හිරු එළියේ ආලෝකය ඇතුළුවීම නිසා ද වායු සමීකරණය කරන ලද ස්ථානයක් රත් වීම සිදු වේ. සැලසුම්කරණයේදී බටහිර දිසාවට හා නැගෙනහිර දිසාවට මුහුණලා ඇති බිත්තිවලට ජනෙල් නොයොදා දකුණු හා වම් දිසාවලට ජනෙල් යෙදීම මගින් මීට විසඳුමක් ලබා ගත හැකිය.මීට අමතරව තාපය කපා හරින පටල ජනේලවල ඇලවීම ජනේලවලට තිර රෙදි දැමීමේදී පිටතට දිස් වෙන පැත්ත සඳහා සුදු පාටට හුරු පාටක් යෙදීමෙන් ඇතුළුවන තාපය පරාවර්තනය වී පිටතට ගමන් කිරීමට සැලැස්වීම ජනේල මගින් තාපය ඇතුළුවීම වැළැක්වීමට සුදුසු කි‍්‍රයාදාමයකි.මීට අමතරව තාපය පිට කරන විදුලි කේතල ශීතකරන හා ඡායා පිටපත් යන්ත‍්‍ර වායු සමීකරණය කළ කාර්යාලවල තබා ගැනීමද වායු සමීකරණය අකී‍්‍රය වීමටත් විදුලි බලයට යන වියදම වැඩි වීමටත් හේතුවකි.ආලෝකකරණය සඳහා සුසංහිත විදුලි පහන් (ඛ්ජ්ඹ්) භාවිතය මගින්ද විදුලි බලය සංරක්ෂණය කළ හැකිය. මේ මගින් ගෘහ ආලෝකකරණයට වැය වන විදුලි බලය අවම කළ හැකිය. වොට් 15 ක ඛ්ජ්ඹ් බල්බයක් වොට් 75 ක විදුලි බල්බයටත් වඩා එළියක් විහිදුවන අතර වොට් 20 ක සී. එෆ්. එල්. බල්බයක් සාමාන්‍ය වොට් 100 ක බල්බයකින් ලබා දෙන ආලෝකය ලබා දෙයි.විදුලි බල සංරක්ෂණයට තවත් වැදගත් පියවරක් වනුයේ විදුලි ලාම්පු හා ඊට අදාළ ස්විච් නිසි ස්ථානවල ස්ථානගත කිරීමයි. මේ ලාම්පුවට මේ ස්විචය බවට හඳුනා ගත හැකි අයුරින් සවි කිරීම ද වැදගත් ය.වායු සමනය කළ යුතු ස්ථාන අවම කිරීම කාර්යක්ෂමව විදුලි ලාම්පු හා ඊට අදාළ උපාංග භාවිතය, ලාම්පු හා ලාම්පු උපාංග නිසි අයුරින් නඩත්තු කිරීම, නිතරම ස්වාභාවික ආලෝකය ගොඩනැගිලි ඇතුළට ලබා ගැනීමට උපක‍්‍රම භාවිත කිරීම හැකි සෑම විටම තිර පටල ජනෙල් දොරවල් විවෘත කර තැබීම වැඩ කරන මේස සූර්යාලෝකය ලැබෙන ස්ථානවල තැබීම මගින් අපේ විදුලි බිල අඩු කර ගැනීමටත් ඉන්ධන සඳහා පිටරට යන කෝටි ගණන් මුදල් මෙහි ඉතිරි කර ගැනීමටත් විශාල පිටුබලයක් වෙයි.විදුලි පංකාවලටද කාර්යාලවලදී වැඩි විදුලි බලයක් වැය වේ. සිවිලින් විදුලි පංකා සඳහා වොට් 75 ක බලයක් වැය වන අතර මේස විදුලි පංකා සහ බිම තබන විදුලි පංකා සඳහා වැය වන ධාරිතාව වොට් 40 කි. මේ අනුව සිවිලින් විදුලි පංකාවලට යන විදුලි බිල වැඩිය.නියමිත පරිදි විදුලි පංකාවල වේගය පාලනය කිරීම අත්‍යවශ්‍ය දෙයකි. විදුලි පංකා නියමිත උසකින් සවිකිරීම, කාර්යක්ෂම විදුලි පංකා භාවිතය, වඩාත් සුදුසු කාර්යක්ෂම විදුලි පංකා තෝරා ගැනීම මගින් විදුලි පංකාවලින් වැය වන විදුලිය සංරක්ෂණය කිරීමට පුළුවන.ඕනෑම ආයතනයක විදුලි බිල අඩු කිරීමට ප‍්‍රධාන සාධකයක් වී ඇත්තේ බලශක්ති සංරක්ෂණය සඳහා වන පුද්ගල ආකල්ප දායකත්වය හා කැපවීම වැඩි දියුණු කර ගැනීමයි. මේ සඳහා මුලින්ම ආයතනයේ ඉහළ නිලධාරින් ආදර්ශවත් විය යුතුය. නිකරුණේ දැල්වෙන විදුලි බුබුළු හා නිකරුණේ කි‍්‍රයාත්මක වන විදුලි උපකරණ දුටු තැනදීම අකී‍්‍රය කිරීම එවැනි ප‍්‍රධානියකුට කළ හැකිය.මීට අමතරව යම් ආයතනයක වැඩි වන විදුලි බිල ආයතනයේ සියලු දෙනාටම දැන ගැනීමට සැලැස්වීමද වැදගත් ය.ඒ සමඟම සේවකයන්ගේ හා නිලධාරින්ගේ බලශක්ති සංරක්ෂණය පිළිබඳව දැනුම වර්ධනය කිරීම ද විදුලි බල සංරක්ෂණයට අත්‍යවශ්‍ය දෙයකි.සෑම ආයතනයක් ඇතුළතම බල ශක්ති සංරක්ෂණය සඳහා විධිමත් ක‍්‍රමවත් වැඩ පිළිවෙළක් කි‍්‍රයාවට නැංවිය යුතුය. ඒ සඳහා දැනුමක් ඇති නිලධාරියකු හෝ කමිටුවක් පත් කිරීමද වැදගත් වේ.අඩුවෙන් විදුලිය භාවිත කරන අංශ හා පුද්ගලයන් දිරිමත් කිරීමේ හා ඔවුන්ට තිළින ප‍්‍රදානය කිරීම ද අපේ විදුලි බිල අඩු කිරීමට හේතුවක් වනු ඇත.නිහාල් පී. අබේසිංහසේයාරුව විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=as0803305</link>
    <topic> ගුරු සේවයේ රසකතා</topic>
    <author>විශ‍්‍රාමලත් ආචාර්ය, ඩී.එන්.දිසානායක කොස්වත්ත, බිංගිරිය.</author>
    <content>දෑත් දෙපා නැතත් බුද්ධිය ඇති බුද්ධිකබෝතල් තැපෑලේ චමත්කාරයපරණ විදිහට අලුත්වෙන අපේ ගාලු කොටුවමැලේ රයිෆල් හමුදාව වෙනුවෙන් හැදූ ඕලන්ද පුස්තකාලයගුරු සේවයේ රසකතාබී. එච්. එස්.නෙළුම් විල,එක්දහස් නවසිය හතළිස් හතේ වර්ෂයේ වයඹ පළාතේ උඩුබද්දාව රජයේ මිශ‍්‍ර පාඨශාලාවේ මුල්ගුරුවරයා ලෙස සේවය කළ ගුණරත් බණ්ඩේ මුල්ගුරුන්නාන්සේ පාසලේ මෙන්ම ප‍්‍රදේශයේද ජනප‍්‍රිය ගුරුවරයෙක් වූයේය.මෙදින වසර අවසානයේ පාසලේ ළමයින් පන්තිවලින් ඉහළ දැමීම සඳහා පාඩම් මහතා නොහොත් පාසල් පරීක්ෂකතුමා පාසලට පැමිණීමට නියමිතව තිබිණි.මෙදින උදේ පාසලේ ආරම්භක රැස්වීමේදී ගුණරත් බණ්ඩේ මුල්ගුරුන්නාන්සේ කියා සිටියේ වර්ෂ අවසානයේ ළමයින්ගේ දැනුම විමසා ළමයි ඉහළ දැමීම සඳහා එදින පාසලට ප‍්‍රදේශය බාර පාඨශාලා පරීක්ෂකතුමා එන බවත් ඔහු පාසලට පැමිණෙත්ම තමා සීනුව නාදකරන බවත් එවිට සියල්ලෝම නැඟිට ‘ආයුබෝවන්’ කියා ඔහු පිළිගන්නා ලෙසත් ය.නියමිත වේලාවට පාඨශාලා පරීක්ෂකතුමා පාසලට පැමිණෙත්ම තම සීනුව නාද කළ ගුණරත් බණ්ඩේ මුල්ගුරුන්නාන්සේ ඒ බව ළමයින්ට දැනුම් දුන්නේ නැඟිට ‘ආයුබෝවන්’ කියමින් ඔහු පිළිගැනීමේ අරමුණිනි.පරීක්ෂකතුමා පංතියෙන් පංතියට ගොස් ළමයින්ගේ දැනුම විමසා ඉහළ පංතියට දමන ළමයින් නම් කරන අතර තුර පරීක්ෂකතුමාට දිවා භෝජනය සූදානම් කරවූ ගුණරත් බණ්ඩේ මුල්ගුරුන්නාන්සේ වින්සන් ගුරුතුමාගේ නවය පංතියේ මුදියන්සේ කැඳවා කෑම මේසයට වතුර ගෙනැවිත් තබන ලෙස දැන්වූයේ ඔහු ව්‍යාකරණානුකූලව කථාකරන සිසුවෙකු බැව් කල්තියා දැන සිටි බැවිනි.වතුර භාජනය දෙස බැලූ මුදියන්සේට එහි වතුර නොමැති බැව් පෙනිණි. පසුව වතුර ගෙනඒමට ඔහු ළිඳ ළඟට ගියද වතුර ඇදීමට තිබූ ලනුව කැඩී යෑමට ආසන්නව තිබූ බැවින් අසල ගෙදරකට ගොස් වතුර ගෙන ආවේය.මේ වනවිට සෑහෙන වේලාවක් ගතවී තිබුණ බැවින් ගුණරත් බණ්ඩේ මුල්ගුරුන්නාන්සේ ඉවසාගත නොහැකි කෝපයෙන් දත්මිටි කමින් සිටි අතර මුදියන්සේගේ මෙම ප‍්‍රමාදයට වහා කරුණු විමසීය. ඒ වනවිට පාඨශාලා පරීක්ෂකතුමාද කෑම මෙසය වෙත පැමිණ සිටි අතර ප‍්‍රමාදයට හේතුව මුදියන්සේ පරීක්ෂකවරයා හා මුල්ගුරුන්නාන්සේ ඉදිරියේ කියා සිටියේ මෙසේය.“මම ජල බඳුන නිරීක්ෂණය කළ විට එහි දිය බිඳකුදු නොවීය.එනිසා කිසිදු සැලීමකින් තොරව ළිඳට ගිය විට එහි දියබානා රැහැන කැඩීයාමට ආසන්නව තිබූ හෙයින් ජලය බාගත නොහැකි විය. එයිනුත් අධෛ්‍ය¡ය නොවූ මම ස්ථිර අධිෂ්ඨානයෙන් යුතුව අසල්වැසි ගෙහිමියාට කරුණු පැහැදිලි කර පරීක්ෂකතුමාගේ පවස නිවා ගැනීම සඳහා සැණෙකින් ජලය ගෙන ආවෙමි”මුදියන්සේගේ් මෙම ප‍්‍රකාශයෙන් අතිශයින්ම සතුටු වූ පරීක්ෂකතුමා පාසලෙන් පිටත්ව ගියේ වහාම මුදියන්සේ ඉහළම පන්තියට උසස් කිරීමෙනි. මේ සිද්ධියෙන් පසු මුදියන්සේ කා අතරත් “ව්‍යාකරණ මුදියන්සේ” නම් විය.  එක්දහස් නවසිය අසූහතර වර්ෂයේ වයඹ පළාතේ පුත්තලම දිස්ති‍්‍රක්කයේ අති දුෂ්කර ප‍්‍රදේශයක පිහිටි පාසලකට අලුතින් ගුරු පත්වීමක් ලැබ ආ වීරක්කොඩි ගුරුතුමා විද්‍යා උපාධිධාරියෙකි.විද්‍යා විෂය උගන්වනු නොලබන එම දුෂ්කර පාසලේ මුගුරුතුමා විසින් නව පත්වීමක් ලැබ ආ වීරක්කොඩි ගුරුතුමාට පවරනු ලැබුවේ පහ, හය පංතිවල සමාජ අධ්‍යයනය විෂයය ඉගැන්වීමේ කටයුතුය. වෙඩි තැබීම්, බෝම්බ ගැසීම්, ඡන්ද පෙට්ටි මංකොල්ලකෑම් හා ගෙවල් ගිනිතැබීම් වැනි මැතිවරණ ප‍්‍රචණ්ඩ කි‍්‍රයා ප‍්‍රදේශය පුරා බහුලව පැවැති මෙසමයෙහි ඡන්ද පොළකට යායුත්තේ ජීවිතය පරදුවට තබමින් ජීවිතයත්, මරණයත් අතර මහා සටනක් කරමිනි.මෙකල ඡන්ද පොළ ඉතා බිහිසුණු අන්තරාකාරී ස්ථානයක් බවට පත්ව තිබිණි. මෙවන් යුගයක මෙම පාසලේ පැවැති වාර අවසාන විභාගයකදී වීරක්කොඩි ගුරුතුමා උගන්වනු ලබන හයවැනි පංතියේ “පරිසරය” ප‍්‍රශ්න පත‍්‍රයේ මෙවන් ප‍්‍රශ්නයක් අඩංගු වී තිබිණි.1.”අනතුරු සිදුවිය හැකි ස්ථාන හතරක් නම් කරන්න” ප‍්‍රශ්නයට පිළිතුරු සැපයූ ශිෂ්‍යයෝ බොහෝ දෙනෙක් වැව්, ගංගා, දියඇලි, සාගරය, ළිඳ, විදුලිය, විදුලි උපකරණ, පාර මාරුවන ස්ථාන වැනි දෑ ලියූ අතර මඳක් කල්පනා කර ප‍්‍රශ්නය දෙස බැලූ සුමනදාස ශිෂ්‍යයාට එකල ප‍්‍රදේශය පුරා පැවැති ප‍්‍රචණ්ඩකාරී මැතිවරණ යුගය පිළිබඳ මතකය අවදි විය. සුමනදාස ශිෂ්‍යයා එක්වරම ඊට පිළිතුරු හතරක් කඩිනමින් ලීවේ මෙසේය.1. ”නාමයෝජනා පත‍්‍ර බාර දෙන කාර්යාලය”2. “මැතිවරණ රැස්වීම් පැවැත්වෙන ස්ථානය”3. “අපේක්ෂක කාර්යාලයය”4. “ඡන්ද පොළ”සුමනදාස සිසුවාගේ උත්තර පත‍්‍රය බැලූ වීරක්කොඩි ගුරුතුමා ඔහුගේ මෙම පිළිතුර පිළිබඳව මුල්ගුරුතුමා ඇතුළු පාසලේ ආචාර්ය මණ්ඩලය දැනුවත් කළේය.විශ‍්‍රාමලත් ආචාර්ය, ඩී.එන්.දිසානායක කොස්වත්ත, බිංගිරිය.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=as0803307</link>
    <topic>නෙළුම් විල,</topic>
    <author/>
    <content>දෑත් දෙපා නැතත් බුද්ධිය ඇති බුද්ධිකබෝතල් තැපෑලේ චමත්කාරයපරණ විදිහට අලුත්වෙන අපේ ගාලු කොටුවමැලේ රයිෆල් හමුදාව වෙනුවෙන් හැදූ ඕලන්ද පුස්තකාලයගුරු සේවයේ රසකතාබී. එච්. එස්.නෙළුම් විල,විවේක සේනාසනය පිහිටියේ පහසුකම් හිඟ දුර පෙදෙසක ය. එහෙයින් දෝ භික්‍ෂු නමක එහි වැඩ වාසය කිරීමට කැමැති කරවා ගැනීම ලේසි - පාසු නො වී ය.සඟ රුවනක් නොමැති වුව ද ගැමියෝ පෝ දිනවල එහි ආ හ. පෙහෙවස් සමාදන් වූ හ. පත - පොත බලාගෙන ගාථා කී හ.අග්ගසිරි හිමියෝ ශාන්තය හ; කෙසඟ ය හ. විවේක සේනාසනයේ හාත් පස නැරඹූ හිමියෝ මෙසේ ඉටා ගත් හ. 'මෙහි වැඩ වෙසෙමි. හැකි පමණින් මෙය නිමවමි.'උන්වහන්සේ ගේ ලැගුම් ගෙය තැනුණේ කටුමැටියෙනි. දහම් හල වූයේ අතු මඩුවකි. වැසි කිළිය ද පොල් අත්තෙන් ම නිමැ වී.ø අඳුර මැකුණේ චිමිනි ලාම්පුවෙනි.කොත්තමල්ලි ටිකක් ලබා ගැනීමටවත් ළඟ පාත කඩයක් නොවී ය. ඒ සඳහා කිලෝ මීටර කිහිපයක් යා යුතු විය. පෙදෙස සර්පයන් ගෙන් ද ගහණ ය.අග්ගසිරි හිමියෝ මේ සියල්ල ඉවසා වදාළ හ.අහිංසක ගැමියෝ උන්වහන්සේ ගේ දාන වේල නොවැරැද්දූ හ. පොළොව හා හැපී දුක සේ උපයා ගත් දේ හාමුදුරුවන් ගේ අඩුපාඩු පිරිමසින්නට ඔවුන් වැය කළේ හොඳ හිතිනි. ළඟ පාතක ළිඳක් නොවීමේ අඩුපාඩුව ද ලෙහෙසියෙන් ම මැකී ගියේ ය. උපාසක මාතාවෝ කළ ගෙඩි, බාල්දි පුරවා දිය ඇද දුන් හ.අහිංසක සැදහැතියන් ගේ කැපවීම හාමුදුරුවන් ගේ ධෛර්යය තවත් වැඩි කළේ ය. ආශ‍්‍රමයේ අඩුපාඩු සපුරා ගැනීම සඳහා යා යුතු සෑම තැනකට ම උන්වහන්සේ වැඩියහ.කොතැනකදීවත් වැරදුණේ නැත. ආධාර, උපකාර කළ අය බොහෝ ය. ගැමියෝ නොමිලේ ම ශ‍්‍රමය සැපයූහ. මාස කිහිපයක දී ආශ‍්‍රමයට අවශ්‍ය ජලය විදුලිය පමණක් නොව, ලැගුම්ගෙය, ධර්මශාලාව, ජලමුද්‍රිත වැසිකිළි ආදී මූලික අවශ්‍යතා මනාව ඉටුවිණි.ආධාර පතා අගනුවරට වැඩි හාමුදුරුවන්ට දහවල් දානය පිරිනැමුණේ කැලණියේ විසූ අන්‍යාගමික මාතාවක ගෙනි. මහරගම විසූ විශ‍්‍රාමික යුද හමුදා නිලදරුවකු ගේ නිවසෙහි උන්වහන්සේ රැය ගත කළ සේක.දුෂ්කර පෙදෙසක කටුකව දිවිගෙවන මේ සිල්වත් සඟරුවන කෙරේ පහන් සිත් ඇති මේ දෙදෙන තම ඥාති හිත මිත‍්‍රාදීන්ට දන්වා ආධාර ලබාගත්හ. ආශ‍්‍රමයෙහි වැඩ සිටින සමාධි බුදු පිළිමය ද හමුදා නිලධාරියා ගේ පරිත්‍යාගයක්.දැන් වන සෙනසුන දැකුම්කළු ය. වසර විස්සක් පමණ පැරණි බෝධිය වටා පූජා පැවැත්වෙයි. පුන්පොහෝ දිනවල විශේෂ ආගමික වැඩසටහන් ය.'දැන් ඉතින් චෛත්‍යයක් තමයි අඩු' එහි පැමිණි දිනක අන්‍යාගමික මාතාව පැවසුවා ය.'ඒක ලොකු වැඩක් උපාසක අම්මෙ. බර වියදමක් දරන්න වේවි.''අපි පොඩි චෛත්‍යයක් හදමු හාමුදුරුවනේ.''එහෙම දේකට අතගහලා අමාරුවේ වැටෙයිද?''වැඩේ පටන්ගත්තොත් කවදහරි හැදේවිනේ. මං සල්ලිකාරයෙක් නෙමේ. ඒත් මගේ හිත කියනවා වැඩේ පටන්ගන්නම කියලා. අත්තිවාරමට යන වියදම මං දෙන්නං. ඔබවහන්සේ ඇස්තමේන්තුව හදලා සුබ දවසක් බලන්නකො.'සත් බුදු කුටි සහිත චෛත්‍යයක සැලැස්ම නිම විය. ආධාර පතා ටිකට් පොත් මුද්‍රණය කොට බෙදාහරින ලදි.නියමිත සුබ දිනය උදා විය.'මේ වැඩේට මුල්උනේ අම්මානෙ. අම්මගේ අතින්ම මුල්ගල තියන්න.'හාමුදුරුවන් ගේ බස රැස් ව සිටි පිරිස ද අනුමත කළහ. අන්‍යාගමික මාතාව සෙත් පිරිත් මධ්‍යයේ චෛත්‍යයට මුල්ගල තැබුවා ය. පැමිණ සිටි පිරිස් මුදල් පරිත්‍යාග කළහ. හමුදා නිලධාරී තැන බුදුකුටි හතරක් සඳහා දායක වූයේ ය.චෛත්‍යයෙහි අත්තිවාරම සම්පූර්ණ විය. මුදල් හිඟකම නිසා කලක් ඉදිකිරීම් අත්හිටුවා තිබිණි. රේගු නිලධාරියකු මේ ආශ‍්‍රමයට යාබද ඉඩම් අක්කර කිහිපයක් මිලදී ගැනීමට පැමිණියේ මේ අතර ය. ඔහු චෛත්‍යය නිම කිරීමට අවශ්‍ය මුළු මුදල ම පරිත්‍යාග කළේ ය.වසරකට පමණ පසු චෛත්‍යරාජයාණන් ගේ කොත පැලඳවීමේ උත්සවය රේගු නිලධාරි තැනගේ ප‍්‍රධානත්වයෙන් පැවැත්විණි. ආධාර උපකාර සැමගේ නාම ලේඛනයක් ද ප‍්‍රදර්ශනය කැරිණි.අභාග්‍යයකට මෙන් අන්‍යාගමික කාන්තාවට ඒ උත්සව අවස්ථාවට සහභාගි නොවිය හැකි විය. ඒ ඇය අසනීපව සිටි බැවිනි. එහෙත් ඇය නිහතමානීව සතුටු වූවා ය. 'මං හිතුවෙ නෑ මේ තරම් ඉක්මනට චෛත්‍යය හැදේවි කියලා.අර රේගුවේ මහත්මයා දෙවියො එව්වා වාගෙ, කවුරුවත් දන්නෙ නෑ. එදා මං හාමුදුරුවන්ට සල්ලි දුන්නේ මගේ වළලු හයම උකස් තියලා' ඇය සිය සැමියාට රහසක් හෙළි කළා ය.අප‍්‍රසිද්ධියේ යහපත් දේ කරන සුදනෝ අදත් රටේ සිටිති. මේ ලිපිය ඔවුනට උපහාර පිණිස වේවා.ප.ලි. (කුරුණෑගල දිස්ති‍්‍රක්කයේ කොස්වත්ත ග‍්‍රාම නිලධාරි වසමෙහි ඟෙඩම්ගහ කොටුව සිරි විදසුන විවේක සේනාසනය පිහිටියේ ය. වේගොල්ලේ අග්ගසිරි හිමියෝ එහි වැඩ සිටිති.)කැලණියේ, නුවර පාරේ, යූ.ඒ. ආතර් මහතා විසින් යොමු කරන ලද ලිපියක් ඇසුරිනි.  ම’පියා කොටින් ගේ අත්අඩංගුවට පත් වූ පසු (1995) අපේ ජීවිත සී සී කඩ විසිර ගියේ ය.මහවැලි ඇළවේලි පවිත‍්‍ර කිරීමේ කොන්ත‍්‍රාත්තුවක් ලබා සිටි මපියා අපේ ජීවිතවලට ආලෝකයක් ලබා දෙන්නට කළ කැපකිරීම් අප‍්‍රමාණ ය. ම’පියා ගේ අතුරුදන් වීමෙන් පසු අපට ඉතිරි වූයේ ඒ පසු ගිය අතීත සුවඳ පමණි. කෙසේ වුව ද තාත්තාට යළි අප අතරට පැමිණීමේ වාසනාව ලැබිණ. එහෙත් සදාකාලික හෘද රෝගියකු ලෙසිනි.ජනාධිපති අරමුදල ඇතුළු විවිධ ආධාර උපකාර නොවන්නට මපියා ගේ හෘද සැත්කම අපට මහ මෙරක් වනවාට සැක නැත.අදටත් මපියා අප වෙනුවෙන් කළ යුතු යුතුකම් ඉටු කිරීමට ගන්නා වීරිය දකින විට හිත වාවන්නේ නැත. සමාජ සේවා ආයතනය නොමිලේ ලබා දෙන බෙහෙත් ටික නොවන්නට ඔහු මීටත් වඩා අසරණ වනු ඇත.කුඩා මල්ලී පෙර පාසල් යවන්නටත්, මට උගන්වන්නටත් අම්මා කුලී වැඩ කරමින් දරන වෙහෙස තවදුරටත් බලා සිටිය නොහැකි ය.පසුගිය වසරේ දී ලේක්හවුස් ආයතනයේ කර්තෘ මණ්ඩල අධ්‍යක්ෂ සරත් කෝන්ගහගේ මහතා ආයතන මට්ටමින් කළ උපකාර හේතුවෙන් මට වෙඩි හඬක් නෑසෙන පළාතක පාසලකට ඇතුළත් වීමට ඉඩ ලැබුණි.වැස්සකටත් කඩා වැටෙන නිවෙසක වෙසෙමින් මා කළ අකුරු හරඹය නිසා ම පංතියේ ඉහළ මට්ටමේ ලකුණු ලබා ගැනීමට මට හැකියාව ලැබිණ. නිවෙස කඩා වැටුණ අවස්ථාවේ දී එය හදා දුන් යුද හමුදාවේ සහ පොලිසියේ උතුමන් නොවන්නට අප මේ වන විට ද මහ පාරට වැටී සිටිය හැකි ව තිබිණ.සත්ගුණවත් මහත්වරුනි, මේ දුක කුඩා මට මහ බරකි.මම මෙවර අ. පො. ස. සා. පෙළට පෙනී සිටිමි. ඉන් සමත් ව සෙබළියක ලෙස යුද හමුදා සේවාවට එක් වෙමි. ඒ මගේ අසරණ දෙමාපියන් සහ මල්ලී රැක බලා ගනු පිණිස ය. එතෙක් අපේ පැල්පත සවිමත් කර ගැනීමටත් මගේ අධ්‍යාපන කටයුතු සඳහාත් අත හිත දෙනු මැනවි.වැලිකන්ද සිංහපුර, පැරකුම් යායේ, අංක 458 දරන ස්ථානයේ නිලූකා දිල්හානි මෙනෙවිය විසින් යොමු කරන ලද ලිපියක් ඇසුරිනි. (සම්පත් බැංකුවේ පොළොන්නරු ශාඛාවේ 103842086262 දරන ගිණුම් අංකය ද සටහන් කර ඇත.)  සිංහල භාෂා දින කුමාරතුංග මුනිදාස අනුස්මරණ උත්සවයකට සහභාගි වීමට ලත් ආරාධනයෙන් ප‍්‍රදේශයේ උසස් බාලිකා විද්‍යාලයකට ගියෙමි.කෙටි ඉතිහාසයක් ඇති, එහෙත් දිනෙන් දින ජය මාවත කරා ගමන් ගන්නා මේ විදුහලේ දිරිය විදුහල්පතිනිය ගේත්, ගුරු මණ්ඩලයේත්, දැරියන්ගේත් කැපවීම, පාසල වෙත දක්වන ආදරය හොඳින් දුටුවෙමි.සිංහල භාෂාවට අති මහත් සේවයක් කළ කුමාරතුංගයන් ගේ අගය වත්මන් දරු පරපුරට හැඟෙන, අවබෝධ වන අයුරින් මෙදින උත්සවය සංවිධානය කර තිබිණ. විදුහල්පතිනිය ගේ ආරාධනයෙන් මම විශේෂ ආරාධිත දේශනය කළෙමි. ඉන් අනතුරු ව විදුහල්පතිනිය මා හට සිහිවටන තිළිණයක් ද පිරිනැමුවා ය.උත්සවයේ වැඩ කටයුතු අවසන් වීමට ආසන්න වෙමින් තිබිණ. විදුහලේ දැරියක් ස්තුති කතාව කිරීම සඳහා පැමිණෙමින් සිටියා ය. නිවේදන කාර්යයේ යෙදී සිටි සිසුවිය ඒ අතරතුර මෙසේ පැවසුවා ය.'සමාවෙන්න, ස්තුති කතාවට පෙර අපි විශේෂ ගායනාවකට සවන් දෙමු. අද අපේ ආරාධනාව පිළිගෙන මෙතැනට පැමිණි ආරාධිත පාසලක අන්ධ සොයුරියක් කවියෙන් ඔබ සැම ඇමතීමට සූදානමින් සිටිනවා.මම ඇයට සෙනෙහසින් ආරාධනා කර සිටිනවා අප සැම ඇමතීමට.මම හිඳ සිටි අසුනේ සිට පිටුපස හැරී බැලීමි. උසස් පෙළ පන්තියක සිසුවියක් තවත් සිසුවියකගේ ආධාරයෙන් වේදිකාව වෙත සෙමින් සෙමින් පැමිණියා ය. තමා ගේ හැකියාවට ලබා දුන් අවස්ථාව සම්බන්ධයෙන් පළමුවෙන් ම වචන කිහිපයකින් ස්තුති කළ ඇය මිහිරි හඩින් කවි ගායනය ඇරඹුවා ය.ඒ කවි සියල්ල ම අවස්ථානුකූල ව කළ 'හිටිවන කවි' ගායනයක් විය. කුමාරතුංග මුණිදාසයන් පිළිබඳව ද ඇය කවි කිහිපයක් ගායනා කළා ය.මගේ සිතට මහත් සතුටක් මෙන් ම කම්පනයක් ද දැනුණේ ය. දෑසට කඳුළක් නැගිණ. මම යාබද අසුනේ සිටි විදුහල්පතිනිය දෙස බැලීමි. ඇයගේ දෑසින් ද කඳුළු වැගිරෙමින් තිබිණ. අපි මොහොතකට සංවේදී විමු.'ඔබතුමිය මට දුන් මේ තෑග්ග ඇයට දෙන්න. මම අත තිබූ තිළිණය ඇය වෙත පෑවෙමි.'නෑ... නෑ... අපි එයාට වෙන තෑග්ගක් දෙනවා. ඕක තියා ගන්න..' විදුහල්පතිනිය ගුරු මහත්මියක කැඳවා කිසිවක් පැවසුවා ය.'අන්ධ කිවිඳිය' වේදිකාවෙන් බැස සමු ගැනීමට සූදානම් වන මොහොතේ ඇය වෙතට ගිය විදුහල්පතිනිය සිසුවිය ගේ මුහුණ සිප ඇයට මල් පොකුරක් සමග කවරයක දමන ලද මුදල් ත්‍යාගයක් පිරිනැමුවා ය.තේ විවේකයේ දී මම ඒ සිසුවිය හා පැමිණ සිටි ගුරු මහත්මිය සමග මදක් කතා කළෙමි. ඇය තම පන්තියේ සිටින දක්ෂතම ශිෂ්‍යාව බවත්, මේ වන විට ඇය විසින් ලියන ලද පද්‍ය සංග‍්‍රහ පොත් දෙකක් මුද්‍රණය වෙමින් තිබෙන බවත් ගුරු මහත්මිය කීවා ය.මේ දිරිය දියණිය ගේ මව ද දිරිය මාතාවකි. ඇය දිනපතා ම සිය දියණිය ගේ පන්ති කාමරයේ හිඳගෙන සියලුම පාඩම් සටහන් කර ගෙන නිවසේ දී නැවත ඇයට ඇසෙන්නට ඒවා පවසන බවත් දියණිය ඒවා බ්‍රේල් ක‍්‍රමයට සටහන් කරගෙන පාඩම් කර විභාගයේ දී බ්‍රේල් ක‍්‍රමයට ම පිළිතුරු ලියන බවත් දැන ගතිමි.ඇය වෙනුවෙන් ම පාසලට බ්‍රේල් ක‍්‍රමයට ඉගැන්වීමට සතියකට වරක් ගුරු මහත්මයකු පැමිණෙන බව ද පැවසිණ.මම ඒ දිරිය දියණිය සමඟත් දිරිය මව සමගත් කතාබස් කෙළෙමි. දියණිය මගේ කට හඬ වහා හඳුනා ගත්තාය.'නයනා මැඩම් නේද?' ඇය සිනාමුසු ව විමසුවා ය. මවටත්, දියණියටත් සුබ පැතූ මම ඔවුන් ගෙන් සමු ගතිමි.මේ දිරිය දියණිය ගේ අනාගතය යහපත් කිරීමට වෙහෙසන ආදරණීය මවටත්, විදුහලේ විදුහල්පති, ගුරු භවතුන් සහ දයාබර සිසු දරු දැරියන්ටත් අප සැම ගේ ආශීර්වාදය හිමි විය යුතු ම ය.කැලණියේ ධර්මාලෝක මාවතේ, නයනා දීප්ති ගුණරත්න මෙනෙවිය විසින් යොමුකරන ලද ලිපියක් ඇසුරෙනි.  පසුගිය දිනෙක මම වැල්ලවත්තේ රොක්සි සිනමාහළ අසල පිහිටි බස් නැවතුම වෙත යමින් සිටියෙමි.දිග කලිසමක් හා කමිසයක් ඇද සිටි මැදි වියේ පුද්ගලයෙක් මා දැක දුර තියාම කට පුරා සිනාසෙමින් මවෙත ආවේ ය. මා වට පිට බැලුවේ මොහු සිනාසෙන්නේ මා සමඟදැයි සැක හැර දැන ගනු රිසියෙනි."මචං... හරි වැඩේනෙ උණේ! වෑන් එක කැඩුණනේ' ඔහු කීවේ ය.මා යළිත් පිටුපස හැරී බැලුවේ මොහු අමතන්නේ මා දැයි සැක හැර දැනගනු රිසියෙනි."රුපියල් දෙදාහක් ඕනලු මචං හදා දෙන්න. හරි වැඩේනෙ අතේ තියෙන්නෙ එක්දාස් පන්සීයයි." ඔහු දාහේ කොළයක් හා පන්සීයේ කොළයක් මට පෙන් වී ය."මටද මේ කියන්නෙ" මම ඇසීමි."ඔව් මචං... අපි එක පළාතෙ මිනිස්සුනේ. පුළුවන් නම් මට පොඩි උපකාරයක් කරපං. එහෙදි බලාගන්න බැරියැ." ඔහු මගේ උරහිසට මිත‍්‍රශීලි තට්ටුවක් දැම්මේ ය."මම ඔහේ හඳුනන්නෙ නැහැ' මම කීවෙමි."අපි දෙන්නම මාතර මිනිස්සුනේ. දන්නෙ නැද්ද පිටකදි හමුවුනාම. ඔහේට කරදරයක් වුනොත් මම පිහිට වෙන්න ඕන. මට කරදරයක් වුණොත් ඔහේ පිහිට වෙන්න ඕන. ඒකයි ගමේකම. අපේ කම" ඔහු මා අන්ද මන්ද කළේ ය."කෝ කැඩිච්ච වෑන් එක" මම බැරිම තැන ඇසීමි."මේ තියෙන්නෙ මචං" හේ අසල නවතා තිබූ නිල් පැහැති වෑන් රියක් මට පෙන්වී ය."හරි, මං ඔහේ හඳුනන්නෙ නැති වුණාට කාරි නෑ. ගමේ කමට උපකාරයක් කරන්නම්. ගන්න බලන්න ලයිසන් ඉන්ෂුවරන්ස්!" මම අභියෝගයක් කළෙමි.ඔහු පරාජය වූයේ ය. මට සිනා ගියේ ය. ඔහු මට රවමින් යන්නට ගියේ ය. මම බස් නැවතුමට ගියෙමි.ඔහු යාර 30 - 40 එපිටදී තවත් ගොදුරක් අල්ලාගෙන කථා කරන අයුරු මට පෙනිණි. ආගන්තුකයා ඔහුට යම් මුදලක් දුන්නේ ය.මෙය රැකියාවකි. ඔහු ඉල්ලන රුපියල් පන්සියය නොලැබිය හැකි වුව ද රුපියල් සීයක් දෙසීයක් කෙනකු ගෙන් ලැබිය හැකි ය.හැන්දෑ වන විට රුපියල් හත් අට සියයක්වත් ඔහුට උපයා ගත හැකි වනු ඇත.මා මාතර බව ඔහු දැන ගත්තේ මා භාවිතා කළ "ඔහේ" යන පදයෙන් බව පසුව මට අවබෝධ විය.අකුරැස්සේ කේ.ඩබ්ලිව්. ගුණවර්ධන මහතා විසින් යොමු කරන ලද ලිපියක් ඇසුරිනිනෙළුම් විල, සිළුමිණ, ලේක්හවුස්, කොළඹ</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=av0803304</link>
    <topic>දරුවන් තිදෙනකු පිළිබඳ ඇදහිය නොහැකි කතාවක්</topic>
    <author>ආතර් උස්මීයගේ</author>
    <content>පුංචි තිරේ ‘විකට රජා’ දඟකාරිය සමඟදරුවන් තිදෙනකු පිළිබඳ ඇදහිය නොහැකි කතාවක්මේ ඔබට පුදන්නේ හතළිස් පස් වසරක් පුරා මා රැස්කළ ධනයයිජීවිතයට එබී බලන හංසවතියි - රතුහාමියිගිරවු වගේ නව පරපුරකින් වැඩක් නෑලස්සනම දවස් 350 ක් පසු කළ ජීවිතය ලස්සනයි“මේ... එන්න එපා අපිව පල් කරන්නකරීනා ගෙන් වෙන් වූ ශාහිද් නැවුම් පෙමක් පතයිචන්ද්‍රිකා සිරිවර්ධනසිසිර ගෙන් ‘නුඹෙ සිරික්කියට’අලුත් ආරක සිතුවම් ගෙනෙන අනීතාආදරය උත්තරීතරයිදෙවසර සපුරන දැයේ නුවණැස විදුලකොහොමද තොරතුරු?ආඩම්බරයි වර්ණපුරපොදුවේ බටහිර ලෝකයා තවමත් පුනරුත්පත්තිය ගැන විශ්වාසයක් නොතබයි. වැඩි දෙනෙකු සිතන්නේ එය මිථ්‍යාවක් ලෙසිනි. එහෙත් රිඉන්කානේෂන් (Reincarnation)  හෙවත් පුනර්භවය ගැන තද විශ්වාසයකින් පසුවන්නෝ ද ඒ අතර වෙති.නැතිවෙච්ච පුතුන් තිදෙනා වෙනුවට අලුතින් ලැබුණු පුතුන් දෙදෙනා සහ දියණියකි‍්‍රස් සහ සුසාන් මියගිය ස්කයිලා හා සී. ජේ. පුතුන් දෙදෙනා සමඟමේ පුනරුත්පත්තිය ගැන කියැවෙන කතාවකි. මේ කතාවට මැදි වී සිටින්නේ පුනරුත්පත්තිය ගැන කිසිම විශ්වාසයක් නොතැබූ, එය මිථ්‍යාවක් ලෙස සැලකූූ ඇමෙරිකාවේ කොලරාඩෝවල ජීවත්වන අඹු සැමි යුවළකි.මේ යුවළ නමින් සුසාන් සහ කි‍්‍රස් ස්පීගල් ය. ඔවුනට, ස්කෝටි (Scotty), ස්කයිලා (Skylar) සහ සී. ජේ. නමින් පුතුන් තිදෙනෙක් සිටියහ. මෙම දරු තිදෙනාට කි‍්‍රස් මෙන් ම සුසාන් ද පණට මෙන් ආදරය කළහ.දරුවන් තිදෙනාට ලබා දිය යුතු හැම සැප සම්පතක් ම ලබා දීමට ඔවුහු හැම විට ම මහන්සි ගත්හ. මේ ලෝකයේ තිබෙන වටිනා ම වස්තුව මෙම දරුවන් තිදෙනා බව ඔවුහු ආඩම්බරයෙන් කියා සිටියහ.එහෙත් කාලය ගෙවෙත් ම කි‍්‍රස්ටිට ද සුසාන්ට ද බලාපොරොත්තු නො වූ මහා ඛේදවාචකයකට මුහුණ දීමට සිදු විය.කි‍්‍රස් සහ සුසාන් ගේ වැඩිමහල් පුතා ස්කයිලා ය. මෙම සිද්ධිය වන විට ස්කයිල පසු වූයේ දහසය වැනි වියේ ය. දිනක් ස්කයිලා පාසල ඇරී නිවස බලා එද්දී රිය අනතුරකට මුහුණ දුන්නේ ය.රෝහල් ගත කරන ලද ස්කයිලා ගේ ජීවිතය බේරා ගැනීමට වෛද්‍යවරු ලොකු සටනක් කළහ. එහෙත් රිය අනතුරින් බරපතළ ලෙස හිසට තුවාල වීම නිසා ස්කයිලා බේරා ගැනීමට ඔවුනට නොහැකි විය.මෙම අනපේක්‍ෂිත සිද්ධියෙන් කි‍්‍රස් මෙන් ම සුසාන් ද මහා කම්පනයකට ගොදුරු වූහ. තමන් ගේ වැඩිමහල් පුතාට මේ සිදු වූයේ කුමක් දැයි ඔවුනට අදහා ගැනීමට බැරි විය. ඔවුහු දිවා  ස්කයිලා සිහි කරමින් හඬා වැළපීමට පටන් ගත්හ.කාලය සෙමින් සෙමින් ගෙවී ගියේ ය. ස්කයිලා ගැන තිබූ මතකය ද කි‍්‍රස් මෙන් ම සුසාන් ගෙන් ද ඈත් වී ගියේ ය. එහෙත් ඒ සමඟ ම තවත් බිහිසුණු ඛේදවාචකයකට කි‍්‍රස්ට මෙන් ම සුසාන්ට ද මුහුණ දීමට සිදුවිය.මෙවර මෙම ඛේදවාචකයට ගොදුරු වූයේ කි‍්‍රස් ගේ දෙවෙනි පුතා වන හත් හැවිරිදි සී ජේ (C J) ය. ඔහු ද බලාපොරොත්තු නො වූ ලෙස මෝටර් රථ අනතුරකට මුහුණ දුන්නේ ය. සී ජේ අනතුර සිදු වූ ස්ථානයේ දී ම මියගියේ ය.ලොකු පුතා මියගොස් වැඩි කලක් යෑමට මත්තෙන් සිදු වූ මෙම ‘මාරක රිය අනතුර’ නිසා යළිත් වරක් කි‍්‍රස් මෙන් ම සුසාන් ද මුහුණ දුන්නේ මහත් කම්පනයකට ය. මෙම කම්පනය ගිය වතාවටත් වඩා දැඩි ලෙස ඔවුනට දැනෙන්නට විය.සුරතල් වියේ පසුවන දරුවන් දෙදෙනෙකු නැති වූ විට එම දුක ඉවසාගෙන සිටීමට පුළුවන් වන්නේ මොන පියාට ද මොන මවට ද? එහෙත් නොසිතූූ නොපැතූ මොහොතක සිදු වූ මෙම ඛේදවාචකයන් උසුලා දරා ගැනීමට කි‍්‍රස් මෙන් ම සුසාන් ද මහන්සි ගත්හ.මෙම ඛේදවාචකයන්ගෙන් පසු ඔවුනට ඉතිරි වූයේ තුන් මස් වයසැ’ති බාල පුතා වන ස්කොට් පමණකි. එහෙත් අනික් හුරතලුන් දෙදෙනා නැතිව කි‍්‍රස් සහ සුසාන් කාලය ගෙවා දැම්මේ කිව නොහැකි වේදනාවකිනි.කඳුළු බොමින්, සුසුම් හෙළමින් මෙසේ ජීවත් වූ කි‍්‍රස් සහ සුසාන්ට වැඩි කල් නොගොස් තවත් ඛේදවාචකයකට මුහුණ දීමට සිදු වූ බව කීවොත් ඔබ විශ්වාස නොකරනු ඒකාන්ත ය. ඒ ඔවුනට හිටපු එක ම දරුවා ඔවුනගේ පුංචිම පුතා තොටිල්ලේ සිටිද්දී මිය යෑම ය. මෙම මරණය “Cot death”  නමින් හැඳින්වෙයි.තමන්ට හිටපු දරුවන් තිදෙනා ම, මෙසේ අකාලයේ මිය යෑම නිසා කි‍්‍රස් මෙන් ම සුසාන් ද ඇදගෙන වැටුණේ මහා ගිනි ජාලාවකට ය. එක් අතකින් ඔවුනට පිස්සු නොවැටීම පුදුමයකි.තමන් සතුව තිබූ ලොකු ම වස්තුව, වටිනා ම වස්තුව මෙසේ අකාලයේ නැති වී යෑම නිසා කි‍්‍රස්ටත්, සුසාන්ටත් ජීවිත නැති කර ගැනීමට සිතුණු වාර බොහෝ ය. එහෙත් ජීවිතය නැති කර ගැනීමෙන් අත්වෙන පලය කුමක් ද? තමන් ගේ නැති වූ දරුවන් කවදා හෝ තමන් සොයාගෙන එනු ඇතැයි කි‍්‍රස් මෙන් ම සුසාන් ද විශ්වාස කළහ.පුනරුත්පත්තිය ගැන අසා තිබුණ ද ඔවුනට ඒ ගැන විශ්වාසයක් තිබුණේ නැත. එහෙත් තමන් ගේ නැති වූ දරුවන් තිදෙනා යළිත් වරක් තමන් සොයා එනු ඇතැයි ඔවුහු තදින් ම විශ්වාසයක් ඇති කර ගත්හ.මේ විශ්වාසය අනුව නැති වූ දරුවන් ගැන වැළපීම අත්හළ කි‍්‍රස් හා සුසාන් ඉන්පසු තවත් දරුවකු හැදීමට කතිකා කර ගත්හ.වැඩි කලක් නොගියේ ය. සුසාන් යළි ගැබ් ගත්තා ය. මාස නවයක් ගෙවී ගියේ ය. තමන්ට පුතෙකු හෝ දුවක ලැබෙනු ඇතැයි ඔවුහු විශ්වාස කළහ.එහෙත් සිදු වූයේ කි‍්‍රස් හා සුසාන් බලාපොරොත්තු නොවූ දෙයකි. සුසාන් දරුවන් තිදෙනෙකු ම ප‍්‍රසූත කළා ය. මේ තුන් නිවුන් දරුවන් ගෙන් දෙදෙනකු පිරිමිය, එක් දරුවෙකු කෙල්ලකි.අකාලයේ මිය ගිය දරුවන් තිදෙනා තුන් නිවුන් දරුවන් වී යළිත් වරක් තමන් සොයා ගෙන පැමිණි බව සුසාන් මෙන් ම, කි‍්‍රස් ද තදින් ම විශ්වාස කරති. මෙම දරුවන් තිදෙනා ගේ ම හැඩහුරුකම ද, හැසිරීම් රටාව ද නැති වූ දරුවන් තිදෙනා ගේ මෙනි.පුනර්භවය ගැන විශ්වාසයක් නොතිබුණ ද මේ යළි ඉපදී සිටින්නේ තමන් ගේ නැතිවෙච්ච දරුවන් තිදෙනා ම බව ඔවුහු තරයේ කියා සිටිති. එක් දරුවෙකු පමණක් ලැබුණා නම් මෙවැනි යළි ඉපදීමක් ගැන ඔවුන් කතා නොකරනු ඒකාන්ත ය.තුන් නිවුන් දරු උපතක් සිදු වූ නිසා කි‍්‍රස් සහ සුසාන් දැන් කියා සිටින්නේ නැතිවෙච්ච දරුවන් තිදෙනා ගේ පුනරුත්පත්තියක් සිදු වී තිබෙන බවයි. පසුගිය දෙසැම්බර් 24 වෙනි දා උපත ලැබූ මෙම දරුවන් තිදෙනාට මියගිය දරුවන් ගේ නම් එක්කොට අලුත් නම් තුනක් තබා ඇත.දැන් මොවුන් හඳුන්වනු ලබන්නේ කේඩන් ස්කොට්, ෂෙල්චිස්කයි, සහ බිලී සී. ජේ. නමිනි. මෙම තුන් නිවුන් දරු උපත “ප‍්‍රාතිහාර්යයක්” හැටියට හැඳින්වීමට ද කි‍්‍රස් සහ සුසාන් කැමැති ය.ආතර් උස්මීයගේ</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=av0803305</link>
    <topic>මේ ඔබට පුදන්නේ හතළිස් පස් වසරක් පුරා මා රැස්කළ ධනයයි</topic>
    <author>රෝහණ වෙත්තසිංහ</author>
    <content>පුංචි තිරේ ‘විකට රජා’ දඟකාරිය සමඟදරුවන් තිදෙනකු පිළිබඳ ඇදහිය නොහැකි කතාවක්මේ ඔබට පුදන්නේ හතළිස් පස් වසරක් පුරා මා රැස්කළ ධනයයිජීවිතයට එබී බලන හංසවතියි - රතුහාමියිගිරවු වගේ නව පරපුරකින් වැඩක් නෑලස්සනම දවස් 350 ක් පසු කළ ජීවිතය ලස්සනයි“මේ... එන්න එපා අපිව පල් කරන්නකරීනා ගෙන් වෙන් වූ ශාහිද් නැවුම් පෙමක් පතයිචන්ද්‍රිකා සිරිවර්ධනසිසිර ගෙන් ‘නුඹෙ සිරික්කියට’අලුත් ආරක සිතුවම් ගෙනෙන අනීතාආදරය උත්තරීතරයිදෙවසර සපුරන දැයේ නුවණැස විදුලකොහොමද තොරතුරු?ආඩම්බරයි වර්ණපුරආතර්.යූ. අමරසේනඔහු උපන්නේ පාණදුරේ ය. හැදුණෙ - වැඩුණේ මහනුවර හමංගොඩ නම් පිටිසර ගම්මානයේ ය. අකුරු කළේ නුවර. කටුගස්තොටය. (ශී‍්‍ර රාහුල). ජීවිතයේ හොඳ හරිය ගෙව්වේ කොළොම්තොටය.රේල්ලුවේ වැඩ කළ තාත්තාට වුවමනා වූයේ උසස් පෙළ සමත් අමරසේනයන්ට දුම්රිය සේවයේ රැකියාවක් අරන්දෙන්නටය.සම්මුඛ පරීක්ෂණයකින් පවා සමත් වුව පත‍්‍ර කලාවට ඇති ඇල්ම කෙතරම්ද යත් 'දවස' පත‍්‍රයේ නිදහස් ලේඛකයකු ලෙස (1961 පමණ) පේළියට ශත 03 ගණනේ් ලිවීම යෙහෙකැයි ඔහුට සිතිණි.චලන චිත‍්‍ර රූපාවලියක් සේ මේ සියල්ල ඔහුගේ මතකයේ පෙළ ගැසෙයි.ආතර් උස්මීයගේ හෙවත් ආතර් යූ. අමරසේන ලාංකේය චිත‍්‍රපට පත‍්‍ර කලාවේ ප‍්‍රබලම ජීවමාන පුරුකයි.එදා (1962 පමණ) කොළඹ මිහිඳු මාවතේ 'දවස' පත්තර කන්තෝරුවේ සිය මේසය මත ලැගුම්ගත් 'ඩමි ෂීට්' (පත්තර සැලසුම් පිටු) මත පැන්සලයකින් අඳිමින් මකන කෑල්ලකින් මකමින් 'විසිතුර' පිටුවක් සිත්ගන්නා ලෙස සකස් කිරීමට වෙහෙසුණු අමරසේනයන් අදටත් අග්ගෝන සිය නිවෙසට වී ඇඟිලි කරගැට නැඟෙන තෙක් ලියයි.එදා - අද ඔහුගේ ජීවිතය යා කරන අවියෝජනීය සාධකය සිනමාවයි. සිනමාවෙන් තොර ජීවිතයක් ගැන ඔහුට සිතිය නොහැකිය. (බිරිය ශි‍්‍රයානිත් ප‍්‍රවීණ නිළියක්) ඔහුගේ සිනමා ලේඛක ජීවිතය මේ වන විට 45 වසර ඉක්මවා ඇත.'සිංහලේ මහා සිනමා වංශය' ලියන්නට ඔහු කාලයක සිට වෙර දැරුවද එය සැබෑවක් බවට පත්වූයේ මේ වසරේදීය. ඒ හා සමඟම '60 වසරක සිංහල සිනමා ප‍්‍රකාශන' නමින් ද පොතක් ඔහු වෙතින් එළි දකී."මේ එකක්වත් ආප්ප, පුච්චනවා වගේ කලබලේට කරන්න ගිය ඒවා නොවේ. මං 'විසිතුර' කරන කාලෙ ඉඳන්ම තොරතුරු රැස්කළා. දුර්ලබ පින්තූර එකතු කරගත්තා. අනාගතයෙදි කවදා හරි මේවා ප‍්‍රයෝජනවත් වෙයි කියලා මට හිතුණා."ලාංකේය චිත‍්‍රපට අතීතය ගැන ලියන්නට අමරසේනයන් අර ඇන්දේ අද - ඊයෙක නොවන බැව් මින් පැහැදිලිය.මේ සිනමා වංශ කතාව කා උදෙසා ද?එක පැත්තකින් මේ රටේ සිනමාව ඕපපාතික එකක් යැයි නන් දෙඩවූ ඊනියා විචාරකයන්ට. අනෙක් අතින් එදා බයිස්කෝප් යුගයේ සිට මේ දක්වා චිත‍්‍රපට කර්මාන්තය විකාශනය වුණු අන්දම ගැන දැනුම්වත් වන්නට උනන්දු වෙන නූතන පරපුරට. පොදුවේ සිනමාව ගැන උනන්දුවක් දක්වන කාටත් මෙය ප‍්‍රයෝජනවත්.ඇයි අපේ සිනමාවට ඉතිහාසයක් නැහැයි කියන කොටසක් ඉන්නව ද?ඒ දිහාව එදා ඉඳලම අවඥාවෙන් බලපු කොටසක් හිටියා. ඒත් අපි අතීතයට යද්දී පෙනෙනවා මොන තරම් දුක් මහන්සියකින් ද බලාපොරොත්තුවකින් ද ඒ කලාකරුවන් චිත‍්‍රපට හදන්න පෙළඹුණේ කියලා.අපට එදා ඉඳලම ද්‍රවිඩ සිනමාවේ බලපෑම තිබුණා. එහි හොඳ - නරක දෙපැත්තම තිබෙනවා. එදා එස්.එම්. නායගම්ලා වගේ අය නොහිටින්න අපට සිංහල සිනමාවක් ගැන කතා කරන්න පුළුවන් ද?අපට මුල අමතක කර කවදාවත් ඉදිරිය බලන්න බෑ.සිනමා සාහිත්‍යය අතින් අපි දුප්පත්. ඒ වගේම තොරතුරු හොයාගන්න එකත් ලොකු සටනක්.මං මේ පොත් දෙකම ලියද්දි මුහුණ පෑ ලොකුම ප‍්‍රශ්නෙත් ඒකයි. අපි කිසිම දෙයක් සංරක්ෂණය කරන්න පුරුදු වෙලා නෑ. මං අදටත් සිරිසේන විමලවීරයන්ගේ 'සිරකරුවා' චිත‍්‍රපටයෙ ඡායාරූපයක් හොයනවා. ඔහුගේ දරුවන් ළඟවත් ඒ පරණ ඡායාරූප නෑ.මං හුඟක් තොරතුරු රැස්කරගෙන තිබුණා. තවත් මදිපාඩු කරුණු රාජ්‍ය ලේඛනාගාරයට ගිහින් හොයාගත්තා.ඒත් මං හරියට කම්පා වුණා මේ සිනමා වංශය ලියද්දි මේකට අදාළ මා ළඟ තිබුණු පින්තූර ගණනාවක්ම නැති භංගස්ථාන වීම ගැන.ඔව්. ඔබ මීට අවුරුදු 16 කට කලින් මේ වගේ සිනමා වංශ කතාවක් ලියන්න ගිහින් ප‍්‍රශ්න වැලකට මුහුණ පෑ බව ඔබේ පොතෙත් සඳහන්.ඔව්. 1988 දී සිංහල සිනමා වංශය ශී‍්‍ර ලංකා පුස්තකාල සේවා මණ්ඩලයෙ අනුග‍්‍රහයෙන් පළ කළා. නමුත් ඒ සීමිත පිටපත් ප‍්‍රමාණයක්. ඊට පස්සෙ මේ පොතේ තවත් පිටපත් සංඛ්‍යාවක් පළකරන්න ගිහිනුයි අවුල ඇතිවුණේ.අන්තිමේදී මං පණ වගේ රැකගත්තු ඡායාරූප 110 ක් අස්ථානගත වුණා වගේම පොත පළ කෙරුණෙත් නෑ. කඩවුණු පොරොන්දුව, කපටි ආරක්ෂකයා, අශෝක මාලා , දිව්‍යමය පේ‍්‍රමය වගේ චිත‍්‍රපට 4 මුල්කරගෙනයි ඒ පොත ලියැවුණේ.මෙවර සිනමා වංශය ඊට වඩා පුළුල් පරාසයකට විහිදෙනවා. ඒත් එදා නැතිවූ ඡායාරූප ආදියේ අඩුව මේක ලියද්දි හුඟක්ම දැනුණා.මං මොන තරම් මහන්සියෙන්ද ඒ ඡායාරූප තොරතුරු හොයාගත්තෙ.ආචාර්ය ඇන්.ඇම්. පෙරේරා වගේ පුද්ගලයො පවා මා මේ ගමනෙදි වෙහෙස නොබලා මුණ ගැසුණා තොරතුරු නිවැරැදිව දැනගන්න ඕනැ නිසා. ඉංගී‍්‍රසි නාට්‍ය රචකයකු ලේඛකයකු වූ ඊ.සී.බී. විජේසිංහත් අපේ සිනමා ඉතිහාසය ගැන සොයද්දි ලොකු හයියක් වුණා.ඔබ 'විසිතුර' පුවත්පත් කරද්දි කුමුදු කුසුම් කුමාර සිංහල සිනමා වංශය ගැන ලිව්වා මට මතකයි.ඒ 1969-70 විතර. ඇත්තටම කුමුදුට ඒ අදහස දුන්නේ මම. ඒ ලිපි පෙළ සංස්කරණය කරමින් මා සතුව තිබු කරුණුත් ඊට එකතු කළා. ඒ ලිපි පෙළට අපි හුඟක් දුර්ලභ ඡායාරූප පවා හොයාගත්තා.ඒ කාලෙ ඉඳලම අපි වෙහෙස ගත්තෙ මේ ඉතිහාසගත තොරතුරු නිවැරැදිව වාර්තා කර තබන්න.සොබාවික විපත් නිසාත් ඔබ හුඟක් බැට කෑවා.අපෝ ඔව්. මං හුඟක් ආශාවෙන් එකතු කරගෙන තිබුණු ඡායාරූපවලින් සියයට හැත්තෑ පහක් විතරම වේයන් නිසා විනාශ වුණා. ලිපි ලේඛන ගොඩකටත් ඒ ඉරණම අත්වුණා.ඒත් අද වගේ නම් මේවා සීඩී එකකට දාලා අරන් තියාගන්න තිබුණා.සිනමා වංශ කතාවේ ඊළඟ කොටසටත් ඔබ ලෑස්ති ද?දැන් මං ඒ කරුණු ලියාගෙන යනවා. 1956 සිට 1966 දක්වා දසකය තමයි ඒ කොටසට ඇතුළත්. මුල් කොටස ලියැවුණේ 1947 සිට 55 දක්වා ලබන ජනවාරියේ සිංහල සිනමාවට 61 වසරක් ලබන දවසෙ නිකුත් කරන්න තමයි බලාපොරොත්තු වෙන්නෙ.සිනමාවේ ස්වර්ණමය යුගය වශයෙන් ඔබ දකින්නේ කුමන කාල වකවානුව ද?අනිවාර්යයෙන්ම හැටේ දසකය හැත්තෑවේ මුල චිත‍්‍රපට කර්මාන්තයේ වගේම සිනමා සාහිත්‍යයෙත් ප‍්‍රබෝධයක් ඇතිවුණු සමයක් ඒ. ඒ කාලය තුළ තරුණ සිනමා රැල්ලක් ඇතිවුණා.චිත‍්‍රපට සඟා රාශියක් පළ කෙරුණා. හොඳ චිත‍්‍රපට හැදුණා. ගම්පෙරළිය, දෙලොවක් අතර, සත් සමුදුර, පරසතු මල්, අහස් ගව්ව, හන්තානේ කතාව වගේ චිත‍්‍රපට හැදුණේ ඔය කාල වකවානුවෙ. 'විසිතුර' සහ 'සරසවිය' පටන්ගත්තේ හැටේ මුල භාගයේ. ඒ වගේම සංවාදශීලී සිනමා සඟා රැසක්ම පළවුණා. අපේ චිත‍්‍රපට අන්තර්ජාතික සම්මාන දිනුවා.චිත‍්‍රපට සංස්ථාව බිහිවුණෙත් හැත්තෑව දසකය මුලනේ.ඔබ විසිතුර, සුරතුර, සිත්සර වගේ සිනමා 'පැටි පත්තර' ගණනාවක්ම සංස්කරණය කළා... ඉන් වඩාත් හොඳ පත්තරය 'විසිතුර' නොවේ ද?මා ඔබ සමඟ එකඟයි. මගෙත් පෞද්ගලික කැමැත්ත තියෙන්නෙ 'විසිතුර'ට. අද වගේ දියුණු මුද්‍රණ ක‍්‍රම නොතිබුණ ඒ කාලෙ 'විසිතුර' පළ කළේ කළු-සුදු පින්තූර, වර්ණ ඡායාරූප පළ කරන්න පහසුකම් තිබුණෙ නෑ.ඒත් ඒ පත්තරේට අමුතු හැඩයක් එක්වුණා. ඒ වගේම අරුතක් එක්වුණා. හැඩයක් එක්වුණේ රැලෙක්ස් රණසිංහලා වගේ දඩබ්බර ඡායාරූප ශිල්පීන් හා පිටු සැලැසුම් නිසා. අරුතක් එක්වුණේ තිස්ස අබේසේකර, සුනන්ද මහේන්ද්‍ර වගේ පිරිසක් ලියන්න ගත් නිසා.ඒ එකමුතුව හරිම සුන්දරයි ඒ වගේම හොඳ සිනමා රස වින්දනයක් ඇති කරන්න මේ හැමදෙයක්ම හේතු කාරක වුණා.අපි ලයිනෝ ක‍්‍රමයටයි පත්තරේ ඒ කාලෙ අච්චු ගැහුවේ. ඊයම් අකුරු. පිටුව හැඩගැන්වූ රූල් ඔක්කොම ඊයම් පටි. ඒවා කපලා තමයි ඊයම් අකුරු අතරට යොදන්නේ. ඡායාරූප ගත්තේ බ්ලොක් තහඩුවකට.මේ නිසා පිටු හැදීම තරමක කම්හල් ස්වරූපයක් ගත්තා. පිටු හදන බාසුන්නැහැලා එක්ක හැමදාම සටන්. පිටුව ලස්සන කරන්න අපි කරන යෝජනාවලට සමහර අය එකඟ නෑ. වැඩ වැඩිවෙන නිසා.ඒත් වද තිස්දෙකම විඳලා හරි ලබන අන්තිම පලය දැකලා අපට සතුටුවෙන්න පුළුවන් වුණා.ඔබ ඇත්තටම ජ්‍යෙෂ්ඨ සිනමා ලේඛකයකු ලෙස හොඳ පූර්වාදර්ශයක් සැපයුවා මෑතකදි ඒ ඔබේම වර්ගයා වෙනුවෙන් ඒ සම්මාන පිදීමකට මුල් වෙමින්.ඒක මගේ හිතේ කාලයක ඉඳලා තිබුණු වුවමනාවක්. අපි මොනතරම් මේ සිනමා තරු බිහිකරන්න මුල්වෙලා තියෙනවද? හොඳ චිත‍්‍රපට දුවවන්න උරදීලා තියෙනවද? සිනමාවෙ ඉදිරි ගමනට හේතුවෙන සංවාද ගොඩනඟලා තියෙනවද?ඒත් කවුද මේ කාර්යභාරය අගය කළේ. ඒ නිසා මගේ මුල්වීමෙන් හරි මේ එක එක යුගවල විශේෂ කාර්ය භාරයක් ඉටුකළ සිනමා ලේඛකයන්ගේ සේවය ඇගැයීමකට ලක්කරන්න ඕනෑ කියලා හිතාගත්තා.ඒත් ඇතැම් සිනමා ලේඛකයන්ගෙන්ම ඔබට චෝදනාත් එල්ල වුණා.ඒක ඉතින් අපේ රටේ සිරිතක් නෙ. මොකක්වත් නොකර ඉන්නකම් හොඳයි අමාරුවෙන් හරි හොඳ වැඩක් කරන්න ගියාම බැණුම්.මේ සම්මාන පිදූ ලේඛකයන් තිස්හත් දෙනා අප තෝරාගත්තේ එදා-මෙදා යුග නියෝජනය වෙන විදියට. සිනමා ලේඛකයන් ඔක්කොටම එකපාර සම්මාන දෙන්න බෑනේ. සම්මාන සඳහාත් යම් මුදලක් වැයවෙනවා.ලැබෙන මුදල් ප‍්‍රතිපාදන මත තමයි යම් යම් සීමාවන් ඇතිවන්නේ.ඒ වුණත් ලබන වසරේදි අනෙකුත් සිනමා ලේඛකයන් ගැනත් අප සලකා බලනවා. ඒ නිසා මුල් අවස්ථාවේදීම 'අප ප‍්‍රවීණ නැද්ද? අපට සම්මාන නොලැබුණේ ඇයි' කියලා අහන්න තරම් කලබල විය යුතු නෑ.රෝහණ වෙත්තසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=av0803307</link>
    <topic>ජීවිතයට එබී බලන හංසවතියි - රතුහාමියි</topic>
    <author/>
    <content>පුංචි තිරේ ‘විකට රජා’ දඟකාරිය සමඟදරුවන් තිදෙනකු පිළිබඳ ඇදහිය නොහැකි කතාවක්මේ ඔබට පුදන්නේ හතළිස් පස් වසරක් පුරා මා රැස්කළ ධනයයිජීවිතයට එබී බලන හංසවතියි - රතුහාමියිගිරවු වගේ නව පරපුරකින් වැඩක් නෑලස්සනම දවස් 350 ක් පසු කළ ජීවිතය ලස්සනයි“මේ... එන්න එපා අපිව පල් කරන්නකරීනා ගෙන් වෙන් වූ ශාහිද් නැවුම් පෙමක් පතයිචන්ද්‍රිකා සිරිවර්ධනසිසිර ගෙන් ‘නුඹෙ සිරික්කියට’අලුත් ආරක සිතුවම් ගෙනෙන අනීතාආදරය උත්තරීතරයිදෙවසර සපුරන දැයේ නුවණැස විදුලකොහොමද තොරතුරු?ආඩම්බරයි වර්ණපුරචාන්දනී ගේ අලුත්ම භූමිකා ගැනයිහංසවතී... ලස්සන නම.ඒ තරමට සිංහල නොතේරුණත් සුද්ද කැමතියි ඒ නමට.නිවුණු ගති සොබා ඇති හංසවතීට වෙදකමත් පිහිටනව. අප්පච්චිට පිං සිද්ධ වෙන්ට.කැඩිච්චි සිංහලෙන් අමුණ අමුණා, සුද්ද පබඳින කවි සිතිවිලිත් හංසවතී වෙනුවෙන්මයි.දුර දිග නොගිය වුණත්, පපු කැනැති අස්සටම රිංගපු ආදරේ වෙනුවෙන්, ඔන්න ඈ කඳුළකුත් හෙළනව.උණ සන්නිපාතෙ හැදිල කොළඹ අරං ගිය 'ටොං' මහත්තය නැව් නැගලද.. තනි නොතනියට ගිය අප්පච්චිත් ඒ නැවේම ඒරොප්පෙට යන්ට ඇති කියලයි වඩුරාළ කියන්නෙ.ගමට එන අලුත් සුදු මහත්තයගෙනුත් හංසවතී විස්තර අහනව. බැරිම තැන."අර ටොං... ටොං... යූ... ටොං මහත්තයගෙ නෑයෙක්ද...?"මොන හරුපයක්ද, සුද්ද අංදුං කුංදුං වෙලා බලා ඉන්නව. අසරණීගෙ දෑසින් කඳුළක් වැටෙන්නෙ ඔය අන්තිම බලාපොරොත්තුවත් බිඳ වැටුණට පස්සෙ. මිදුලෙ ඇවිලෙන ගිනි මැලේ දිහා බලාගෙන හූල්ලන ඈ ඒ සියලු දුක් දොම්නස් කවියට නගනව."බත් උයලා මොටද අප්පච්චිත් ගෙදර නැති... මං ඉඳලා මොටද දුක අහන්ට කෙනෙක් නැති... නිදි වරලා මොටද හිත නිවන්න කෙනෙක් නැති... තනි රැකලා, අක්කට මං එපත් ඇති...'ඒත් ජීවිතේ එහෙමම කළුවර වෙන්නෑ. වඩුරාළත් එක්ක දීග ගිහින් ඈ ඊළඟ පරම්පරාවක් හදනව. තවත් පරම්පරා පහ හයක් ඉදිරියට දිවෙන සද්ගුණාකාරයෙ හංසවතී නියෝජනය කරන්නෙ තුන්වැනි පරපුර.'හංසවතී තුළ මං කැමති යම් යම් පැතිකඩවල් තියෙනව. කැලේ කොලේ එක්ක, බෙහෙත් ඖෂධ එක්ක ජීවිතේ ගෙවුණට හංසවතී බොහොම සෞන්දර්යවාදී ගැහැනියක්.සුද්දත් එහෙමයි. ගැඹුරක් නොතිබුණාමත් නෙමෙයි, ඒත් කවදාවත් පෑහෙන්න බැරි බවත් හිත දන්නව. එහෙම කියල වැළපෙන සිතිවිලි එක්කම ඉන්නත් ඔවුන් බොළඳ නැහැ. සොබා දහම, කවි සිතිවිලි, සිතුවම් මේ දේවල් එක්ක විඳපු ආදරයක් ඒක. හංසවතීගෙ ඒ සරල ගති පැවතුම්වලට මාත් කැමතියි..."ඔන්න චාන්දනී ඇත්තම කිව්ව.සෘජු නැහැය, සිහින් දෙතොල් විතරක් නෙවෙයි, චාන්දනීට තියෙන්නෙ කොයි චරිතෙට වුණත් ගැළපෙන අපූරු මුහුණක්ය කියන එකට තර්කයකුත් නැහැ.මතකද ඔබට, බුමුතුරුණු, කස්තිරම, නිරානන්දය, දූ දරුවො, සෙක්කු ගෙදර, සංක‍්‍රාන්ති සමය, හිරු කුමාරි, ඉමදිය මංකඩ, නෑදෑයෝ, සත්පුර වැසියෝ, රම්‍ය සුරම්‍ය, ජීවිතයට ඉඩ දෙන්න, තෙත් සහ වියළි... නාට්‍ය පෙළ.එහෙම මතකයට නැගුවොත් ඔය පෙළ පුරා විහිදෙන්නෙ චාන්දනීගෙ එකකට එකක් වෙනස් චරිත ගොන්නක්.සෙක්කු ගෙදර,.. වියපත් චරිතයත්, හිරු කුමාරි, ටෙලිනාට්‍යයෙ ඈනුත් අහසට පොළොව වගේ චරිත.ඒත් චාන්දනීට නැහැ, එ්කෙ අමුත්තක්.වෙලාවකට ඈ, දැලි කුණු පෙරා ගත් හද්දා ගමක දුක් විඳින ගැහැනියක්. තවත් වෙලාවකට නාගරික පැලැන්තියෙ යුවතියක්. අම්මෙක්.ජීවිතයට ඉඩ දෙන්න, සුබා ඊටත් වෙනස්. ඔය කොයි වෙනස වුණත් අපිට දැනෙන්න තරම්, ඇගේ රඟපෑම සියුම් කියලයි මට නම් හිතෙන්නෙ.ස්වාධීන රූපවාහිනියෙ ø 8.00 'කරුවල ගෙදර' නරඹලා, 8.30 ට ස්වර්ණවාහිනියෙ ‘සද්ගුණාකාරය’ බලන කොට මේ දවස්වල ඉරිදාවෙත් ඔය කියන වෙනස, අපූරුවට දැනෙනව.මාර්ටින් වික‍්‍රමසිංහයන්ගෙ කරුවල ගෙදරත්, රංගන ජීවිතයට බොහෝ දේවල් එක් කළ අපුරු අත්දැකීමක් කියලයි චාන්දනී කියන්නෙ.කරුවල ගෙදර තිනන්ගෙ බිරිඳ රතුහාමි. දරුවෙක් වෙනුවෙන් ඈ බොහෝ දේ කරනව.ගාලු මාතර මූදුකරයෙ බොහෝ ගැහැනුන් මෙන් ජීවිකාවට පොල් ලෙලි, තැලුවත්, සීමා මායිම්වලින් එපිටට ගොස් ජීවිතේ බොහෝ දෑ කැප කරන්නටත්, පුළුල්ලව හිතන්නටත් තරම් රතුහාමි එඩිතරයි.දරු සුරතල් බැලීම එකම අරමුණ කොට ගත් ඈ අවසානයේ තවත් ගැහැනියක හා සිය සැමියා පවා බෙදා ගන්නව. එහෙත්, මුහුණ දෙන මහා ගැටලු සමුදායක් ඉදිරියේත් ඈ නොසෙල්වී හිඳිනව.චාන්දනී කවදද පොල් ලෙලි තැලුවෙ.ඒත් රතුහාමි වෙද්දි නම්, ගමේ පොල්ලෙලි වලේ අනෙක් ගැහැනු උදවිය වගේ චාන්දනීත් හරි හරියට මඩ පොල් ලෙලි තැලුව.කබා කුරුත්තුවයි, කොටු වැටුණු රෙද්දයි ඇඳල, ගමන් බිමන් යන කොටත් එහෙමයි."මට ඕනෙ වුණේ, ඒව 'ඇක්ෂන්' කිව්වම විතරක් කරන්න නෙවෙයි. නුහුරුකමට මඩ නාගෙන වුණත්, ඒ අය වාඩි වෙන විදිය පොල් ලෙලි තලන විදිය හරියට කරන එක මට සතුටක් වුණා. ලැබෙන හැම වෙලාවකම මාත් ඒ අය එක්ක වලේ ලෙලි තැලුව.අපේ රටේ එක්තරා යුගයක් නිරූපණය කරන එක යම්කිසි වගකීමකින් කළ යුතුයි කියල මට හැම වෙලාවෙම හිතුණ."ඔය චරිතෙදි විතරක් නෙවෙයි, ඒ වගකීම කොයි චරිතෙදිත් චාන්දනීගෙන් අපූරුවට ඉටු වුණා කියලයි අපට නම් හිතෙන්නෙ.කොහොම වුණත්, චාන්දනී දැන් අලුත් මාවතකට පිවිසිලා. රංගනයෙන් ඔබ්බට තැබූ ඒ පියවර අධ්‍යක්ෂණය දක්වා ඇවිත්.මාව රංගන ශිල්පිනියක් කිරීමේ වගකීම, සෝමලතා සුබසිංහ ගුරුතුමියට ගන්න වෙනව වගේම, අධ්‍යක්ෂවරියක් කිරීමේ වගකීමත් ගන්න කෙනෙක් ඉන්නව. මාව ඒ කටයුත්තට පෙළඹෙව්වෙ ඔහු. ඒ, ආනන්ද අබේනායකයන්. ඔහුත් එක්ක වැඩ කරද්දි මං ලබපු ප‍්‍රායෝගික ඥානය තවදුරටත් මුවහත් වුණේ ඔහුගෙ ආලෝකයෙන් කියන්න මං මැලි නැහැ. ඒ පහන් එළිය, පෙළඹවීම නොවන්නට මගේ වපසරිය තුළ සමහර විට මං කොටු වෙලා ඉන්නත් තිබුණා..."චාන්දනීට තියෙන්නෙ ලද දෙයින් සතුටු වීමේ, ගති පැවතුම්. ඒ සරල කම තුළ ලබන සැනසිල්ලම මහ මෙරක් තරම් සුවිසල් කියලයි ඈ කියන්නෙ.දුකම වළඳන, ජීවිතේ හුදෙකලා වූ ගැහැනු, චාන්දනීට කවදත් සමීපයි. ඈ කළ චරිත බොහොමයකම තිබුණෙත් ඒ විදියෙ ගති සොබාවක්.හැබැයි ඉතින් එහෙම චරිතයක් ගොඩනැගෙන්නෙ හැඟීම්වල යම් බැඳීමක්, සමානතාවයක් එක්කද කියලත් වෙලාවකට හිතෙනව."වෙන්න ඇති. මේව අපි ජීවත් වෙලාම ගත්ත අත්දැකිම්. මේ වෙනකොට අපේ ජීවිතවලට එකතු වුණු යම් යම් දේවල් තියෙනව. බෞද්ධ දර්ශනයෙන් හා ජීවිතාවබෝධයෙන්. එහෙම හදා ගත්තු රිද්මයකට මාත් අනුගත වෙලා.ආදරය, හුදෙකලාව වගේ හැඟීම් ඉදිරියෙ තවමත් පවතින්නෙ ඒ රිද්මය. විවාහය, බිරිඳක් අම්මෙක් වීම වගේ ලැබීම් නොලැබීම් ඉදිරියෙ නොසැලී ඉන්න වගේම පවතින තත්ත්වය තුළ තෘප්තිමත් වෙන්න තරම් මගෙ හිත ශක්තිමත් වෙලා තියෙන්නෙත් ඒ අවබෝධයෙන්. හැබැයි මට මහා බලසම්පන්න, ආත්මීය පෙ‍්‍ර්මයක් තියෙනව.සම්ප‍්‍රදායික පෙ‍්‍ර්මය තුළ කොටු වෙලා, නීති ගත වෙලා නැති වුණත්, මගේ අධ්‍යාත්මය පුබුදුවන, හැඟවිච්ච නිර්මාණ ජීවිතය උලුප්පවන තරම් සංවේදී වූ ඒ පෙ‍්‍ර්මය වෙනුවෙන් බොහෝ දේ කරන්න මටත් පුළුවනි.ඒක මට දුකක්වත්, කාලය නාස්ති කිරීමක්වත් දරා ගන්න බැරි තරමෙ හුදෙකලාවක්වත් නෙමෙයි..."ඉතින් තව මොනව කියන්නද... චාන්දනී තුළ ඉන්න ශක්තිමත් ගැහැනියට අපිත් කැමතියි.තවදුරටත් ඒක දැනුණෙ ඊයෙ පෙරේදා පැවැති රූපවාහිනි රාජ්‍ය උළෙලෙදි, ඈ ‘සුළං සීනු’ ඒකාංගික නාට්‍යයේ අධ්‍යක්ෂණය වෙනුවෙන් සම්මානනීය වෙද්දි.ඉනෝකා පෙරේරා බණ්ඩාර</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=av08033010</link>
    <topic>ගිරවු වගේ නව පරපුරකින් වැඩක් නෑ</topic>
    <author>පිළිසඳර - ජයමිණි අත්තනායක සේයාරූ - ගුණසිරි කොළඹගේ</author>
    <content>පුංචි තිරේ ‘විකට රජා’ දඟකාරිය සමඟදරුවන් තිදෙනකු පිළිබඳ ඇදහිය නොහැකි කතාවක්මේ ඔබට පුදන්නේ හතළිස් පස් වසරක් පුරා මා රැස්කළ ධනයයිජීවිතයට එබී බලන හංසවතියි - රතුහාමියිගිරවු වගේ නව පරපුරකින් වැඩක් නෑලස්සනම දවස් 350 ක් පසු කළ ජීවිතය ලස්සනයි“මේ... එන්න එපා අපිව පල් කරන්නකරීනා ගෙන් වෙන් වූ ශාහිද් නැවුම් පෙමක් පතයිචන්ද්‍රිකා සිරිවර්ධනසිසිර ගෙන් ‘නුඹෙ සිරික්කියට’අලුත් ආරක සිතුවම් ගෙනෙන අනීතාආදරය උත්තරීතරයිදෙවසර සපුරන දැයේ නුවණැස විදුලකොහොමද තොරතුරු?ආඩම්බරයි වර්ණපුර“අපට අපේ රට තරම් සොඳුරු රටක් තවත් නැත. පායන ඉර, හඳ තරම් දීප්තිමත් ඉරක් හඳක් ද අපේ අහස තරම් නිල්වන් අහසක් ද, අපේ පොළොව, එමෙන් ම අපේ නදී, ඇළ, දොළ, ගංගා තරම් සිසිල දෙන ජල සම්පතක් ද නැත. මේ අපේ රත්තරන් රටයි. අපේ රන් දිවයිනයි.”ඔවුන් ගේ නවතම සංයුක්ත පටය වූ “රන් දිවයින” වෙනුවෙන් මහාචාර්ය සුනිල් ආරියරත්නයන්, පූර්විකා තබා ඇත්තේ එලෙසිනි.ඔවුන් අන් කවරෙකුත් නොවේ. අපට සිටින ප‍්‍රවීණ ගායන ශිල්පී යුවළක්... නිරංජලා සරෝජිනී හා අබේවර්ධන බාලසූරිය.‘රන් දිවයින’ නවතම සංයුක්ත පටයේ තොරතුරු සමඟින් විස්තර කතා බස් කරන්නට අපි මහරගම යහම්පත් මාවතේ පිහිටි ඔවුන් ගේ නිසංසල, සොඳුරු නිවහන වෙත පියමං කළෙමු.මුව පුරා නැඟී පුළුල් සිනාවකින් අප පිළිගත්තේ නිරංජලා අක්කා ය. ගීතයක් තරමට ම නිවුණු, සොඳුරු බවකින් ඇගේ මුව පිරී තිබේ.මගේ මතකයට සැණෙකින් නැඟී ආවේ එදා අතිශයින් ම ජනප‍්‍රියත්වයට පත් වූ ‘ගජමුතු’ ගුවන් විදුලි නාට්‍යයේ ‘මුතු’ ය. අර ‘ගලබොඩ’ අප්පොට පෙ‍්‍ර්ම කරමින් කවි කීව ‘මුතු’. එලෙස ඔබේ මතකයටත් නැඟෙනවා ඇති.ගායිකාවක් වීමට කලින් නිරංජලා ගුවන් විදුලි නාට්‍ය ශිල්පිනියක්. ඒ වගේ ම නිවේදිකාවක්. එසැණින් ම සාලය කෙළවරේ පිහිටි තරප්පු පෙළ බසිමින් අබේවර්ධන බාලසූරිය නම් වූ ඒ ප‍්‍රතිභාපූර්ණ ගායන ශිල්පියා ද අප ඉදිරියට පැමිණියේ ය.“අපි ගීත ක්‍ෂේත‍්‍රයට ඇවිත් දැනට අවුරුදු 35 කටත් ආසන්නයි.”“තවමත් හෙමින් සාමාන්‍ය ගමනක් යනවා. ඒ වගේ ම අපි එක් රැයකින් ජනප‍්‍රිය වුණු අයත් නොවේ.”“නමුත් අවුරුදු 35 ක් තිස්සේ, ඒ ලැබුණු ජනප‍්‍රියත්වය තවම අඩුවෙලා නෑ. අපේ ගායනාවලට රසිකයින් ගේ තවමත් ප‍්‍රතිචාර ලැබෙනවා. කිසිම දවසක, කිසිම කෙනෙකු ගේ ගීත අපි හොරකම් කරලා ගායනා කළේ නෑ.අනුකරණය කරලා ගායනා කළේ නෑ. හින්දි ගීත ගායනා කළේ නෑ. අමු අමුවේ විකෘති කරලා ගායනා කළේ නෑ. අනන්‍යතාව රැකගෙන තනිව නැඟී සිටින්න, අපට ශක්තියක් තිබුණා. මේ ක්‍ෂේත‍්‍රයෙන් සමුගන්න සිදු වුණත්, ඒ දේවල් ම ඇති අපට සතුටු වෙන්න.”“එදා වගේ ම අදත් ගීතයක් ගායනා කරද්දී, අපි හුඟක් දේවල් ගැන හිතනවා. ගායනය වගේ ම පදමාලාව එහි අරුත පිළිබඳවත් හොඳ වැටහීමක් තිබුණා. ඇත්තට ම ගායකයෙක් කියන්නේ භාෂාවත් එක්ක හොඳ ගනුදෙනුවක් කරන කෙනෙක්.”“ගීතවලට ලියා ඇති වචනවලට වුණත් හොඳ භාවයක් දෙන්න හොඳට කටහඬ හසුරුවන්න පුළුවන් භාෂාව, සාහිත්‍යය පිළිබ¼ඳව හොඳ දැනීමක් ඇතුව ආවොත් විතරයි.”මීළඟට අබේ ගේ අවධානය යොමු වූයේ ඔවුන් ගේ නවතම ගීත සංයුක්ත තැටිය දෙසට.මෙහි නම “රන් දිවයින”. මේ සංයුක්ත තැටියට එකතු කර ගත්තෙ එදා ගුවන් විදුලියේ දී නිරංජලාත් අබේත් ගැයූ රසිකයින් අතර ඉතා ජනප‍්‍රිය වුණු, “දේශාභිමානී” ගීත ගොන්නක්.අනුරාධපුරය ඔබයි, සුදුවැලි මතුපිට, ගංගා එන්නකෝ ගංගා, අනුරාධපුරේ අනුරාව වගේ ගීත 16 ක් මීට ඇතුළත්. ලංකාවේ 60 වැනි නිදහස් සැමරුම වෙනුවෙනුයි ඔවුන් මෙය රසිකයින් අතට පත් කරන්නෙ.අපේ ගීත ක්‍ෂේත‍්‍රයට මෙවන් දේශාභිමානි ගීත එකතුවක් සංයුක්ත තැටියක් ලෙසින් එළිදක්වනු ලබන පළමු අවස්ථාව මෙය බවයි අබේ පවසන්නෙ.“අබේ - නිරංජලා විශිෂ්ට ගී” නමින් මේ වන විටත් අපි කැසට් පට 12 ක් ම එළිදක්වා තියෙනවා. ඉන් ගී වැඩි හරියක් ම රචනා කළේ මහාචාර්ය සුනිල් ආරියරත්නයන් ඇතුළු ප‍්‍රවීණ ගීත රචකයින්.”“මේ සංයුක්ත තැටි සඳහා මුළු බරපැන අපිමයි දරුවේ. මෙතෙක් ගයා තිබෙන ගීත සංයුක්ත තැටිවලට ගනිමින්, සංරක්‍ෂණය කිරීමට අපේ නිවහනේ කාමරයක් වෙන්වෙලා.අපි විදේශවලට ගිහිල්ලා ප‍්‍රසංග කරලා ලබන මුදල් වැඩිහරියක් ම වැය කරන්නේ මේ ගීත සංරක්‍ෂණ වැඩපිළිවෙළට. මේ සී ඩී තැටි එකක්වත්, මෙහේ වෙළෙඳපළට දාන්නෑ. විදෙස් සංචාරවල දී තමයි මේවා අලෙවි කරන්නේ.”ඇයි ඒ?මෙහේ වෙළෙඳ පොළට දැම්මොත් ඉතින් ඊට පහුවදා හොරට නිෂ්පාදනය කරනවා. කොහොම වුණත් නිරංජලාගෙනුයි මගෙනුයි පස්සේ, මේ ලෝකෙට ඉතුරු කරලා යන්න වෙන්නේ මේ ගීත ම විතරයි...”පහුගිය කාලය පුරා ඔවුන් නිහඬව සිටීම කැපී පෙනුණු සිද්ධියක්.”රසිකයිනුත් ඒ ගැන අහනවා. ඒත් අපි නිහඬ නෑ. හැම දා ම අලුත් නිර්මාණයක් ගැන හිතමිනුයි අපි ඉන්නේ. අපි කරන අලුත් ම ගීත ගුවන් විදුලි ආයතනවලට ලබා දීලා තියෙනවා. ඒත් ඔය දැන් සිදුවෙන ගීත ජනප‍්‍රිය කර ගැනීමේ රේස් දිවිල්ලට අපි කවදාවත් එකතු වෙන්නෑ.”“ඒත් බලන්න, පියාණෙනි! මා නැවත උපන්නොත්, කල්පනා ලොව මල්වනේ, ø පැල් රකින, රැළකින් තනිවී වන මැද සරණා වගේ මා ගැයූ ගීතවලට අදටත් තියෙන ප‍්‍රතිචාර, ප‍්‍රචාරය වෙන්නෑ කියලා ඒ ගීත කවදාවත් ඒ රසිකයින් ගෙන් අකා මකා දමන්න පුළුවන් ද? හොඳ නිර්මාණයක් කළොත් රසිකයින් හැම දා ම අපිත් එක්ක ඉන්නවා.”“වික්ටර්, සනත්, නන්දා, මාලනී, ටී. එම්. වගේ අය ගැයූ ගීත අදටත් ඉතා ජනප‍්‍රිය යි.”“ඊටත් පෙර, සුනිල් ශාන්ත, ආනන්ද සමරකෝන්, සී. ටී. ප‍්‍රනාන්දු ගැයූ ගීත තමා අදටත්, කවුරු හෝ කොහේ එකතු වුණත් ගායනා කරන්නේ. ඒ පැරණි ගීත ගැන අදටත් තියෙන්නේ, පෙ‍්‍ර්ක්‍ෂකයින් තුළ ලොකු කැමැත්තක්. කිසිම අනුකරණයකින් තොරවයි මේ ගීත බිහිවුණේ. ඒක තමා ඇත්ත.”අද මෙවන් පැරණි ගී ගයමින්, විකෘති කරමින්, විකුණමින් ලක්ෂ ගණන් ප‍්‍රසංගවලට අය කරන ඇතැම් පුද්ගලයින් පිළිබඳව අබේ - නිරංජලා කතා කරන්නේ කම්පිත ස්වරයෙනි.“අපි නව පරපුරක් එනවට කිසිම විරුද්ධත්වයක් නෑ, අකමැති නෑ. අපෙන් පසුව මේ තැන භාර ගත යුතු වෙන්නේ, මේ නව පරපුර. හැබැයි නිකම් ම නිකම් “ගිරවු” වගේ කට හොලවන අය නොවෙයි, මේ රටට, සංගීතයට, භාෂාවට, සාහිත්‍යයට ආදරය කරන අය වෙන්න ඕනෑ. ඒ අය කිසියම් පරිචයක් සමඟින් ආ යුතුයි.”“අපි ආධුනිකයන්ට කියන්නේ, ඔවුන් ගේ “අනන්‍යතාව“ ගොඩනඟාගෙන ඉදිරියට යන්න කියලා.”ශ‍්‍රී නේරුතුමා එදා කීවේ කොහොමද? හමා එන නැවුම් සුළඟ ගේ ඇතුළට එන්න ඉඩ දෙන්න ඕනෑ. හැබැයි ඒ ගේ තුළ තිබෙන බඩු බාහිරාදිය, හර පද්ධතීන් විනාශ වී යාමට ඉඩ නොදිය යුතුයි.”ඒත් බලන්න අද නව පරපුර ගයන ගීත දිහා. බොහෝ ගීත පොලිස් පැමිණිලි පොතෙන් උපුටාගෙන ගායනා කරනවා වගෙයි. කිසියම් වූ සෞන්දර්යයක් තිබෙනවාද?අපිට ලොකු හිත් වේදනාවක් දැනෙනවා. මේ ක්‍ෂේත‍්‍රයේ සිදු වීගෙන යන පරිහානිය දැක්කාම.අද ගීතය වැනි මාධ්‍යයන්ට, ප‍්‍රසාංගික, අංග, ලක්‍ෂණ, එක් වී ඇති යුගයක් මේ. පෙර දී රූපවාහිනී වැඩසටහන් නිෂ්පාදකවරයකු ලෙස ලැබූ අත්දැකීම් ඇසුරෙනුත්, ලැබූ දැනුම මත, ඒ ගැන අබේ ගේ අදහස අපි විමසා බැලුවා.“ඔව්, එදා කටහඬ. අද ඊටත් වඩා බාහිර පෙනුම, රූපය, ‘කට හඬ’ අභිබවා ඉදිරියට ඇවිත්. ගීතය, ගායනය, අභිබවා නර්තනය, රංගනය ඉස්මතු වෙනවා නම් ඒ ගීතය පිළිබඳව කතා කරන්නට ඇත්තේ මොනවා ද?ගීතය ගීතයක්. ‘කටහඬ’ මූලික කර ගත් ගායනයක්. ගායනයේ දී වැදගත් වෙන්නේ ඒ කටහඬ. ඊට වඩා කිසිවක් අවශ්‍ය වෙනවා ද? උදාහරණයක් වශයෙන් බලන්න අපේ ප‍්‍රවීණ ගායක පරපුර.අමරදේව, සුනිල්, වික්ටර්, සනත්, නන්දා, දයා - අමරා වගේ ම ජෝතිපාල, මිල්ටන්, හරුන් ලන්ත‍්‍රා වගේ ගායන ශිල්පීන් දිහා. භාරතයේ ගත්තොත් ලතා මංගේෂ්කාර්, මුකේෂ්, මොහොමඩ් රාෆි, ආශා බොන්ස්ලේ වගේ අය ගත්තත් එහෙමයි. ‘කටහඬ’ නිසා ම නොවේ ද මුළු මහත් ලෝකයක් ම ඔවුන් දිනා ගත්තෙ.”ගීත ගායනයේ දී හඬට මූලිකත්වයක් ලබා දිය යුතුයි. ගායකයෙකු වීමට, ඊට වඩා කිසිවක් අවශ්‍ය වෙන්නේ නෑ. ඒ හැකියාව සහජයෙන් ම අපේ ඇෙඟ් තියෙන්න ඕනෑ.”“අද වන විට ගීතයට ප‍්‍රසාංගික බවක් එක්වෙන්න ඕන කියන එක මෝස්තරයක් වෙලා. මේකත් රැල්ලක්. මේ රැළි බිඳීලා විසිරිලා යනවා. රැල්ලේ ස්වභාවය ඒකනේ. මම කියන්නේ කිසිම රැල්ලකට කිසිම ගායකයකු බිහිවිය යුතු නෑ කියලා.”පිළිසඳර - ජයමිණි අත්තනායක සේයාරූ - ගුණසිරි කොළඹගේ</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=av08033013</link>
    <topic>කරීනා ගෙන් වෙන් වූ ශාහිද් නැවුම් පෙමක් පතයි</topic>
    <author>සුජීව තේවහෙට්ටිගේ</author>
    <content>පුංචි තිරේ ‘විකට රජා’ දඟකාරිය සමඟදරුවන් තිදෙනකු පිළිබඳ ඇදහිය නොහැකි කතාවක්මේ ඔබට පුදන්නේ හතළිස් පස් වසරක් පුරා මා රැස්කළ ධනයයිජීවිතයට එබී බලන හංසවතියි - රතුහාමියිගිරවු වගේ නව පරපුරකින් වැඩක් නෑලස්සනම දවස් 350 ක් පසු කළ ජීවිතය ලස්සනයි“මේ... එන්න එපා අපිව පල් කරන්නකරීනා ගෙන් වෙන් වූ ශාහිද් නැවුම් පෙමක් පතයිචන්ද්‍රිකා සිරිවර්ධනසිසිර ගෙන් ‘නුඹෙ සිරික්කියට’අලුත් ආරක සිතුවම් ගෙනෙන අනීතාආදරය උත්තරීතරයිදෙවසර සපුරන දැයේ නුවණැස විදුලකොහොමද තොරතුරු?ආඩම්බරයි වර්ණපුරවසර හතරහමාරක කාලයක් තිස්සේ ශාහිද් කපූර් නම් කඩවසම් යෞවනයාට සෙනෙහස පෑ කරීනා කපූර් නම් රුවැත්තිය දැන් ආදරයෙන් කාලය ගෙවන්නේ සුපිරි නළු සායිෆ් අලිඛාන් සමගයි.ඒ පිළිබඳ වගතුග ලුණු ඇඹුල් ඇතුව පුවත්පත්වල පළවෙද්දී ශාහිද් සිටියේ නිහඬවයි. නමුත්, ඒ නිහඬතාව බිඳ දැමූ ශාහිද්, පසුගිය දා සිනමා මාධ්‍යවේදිනියක වූ කරීනා සහ තමන් අතර පැවති ආදරයේ නිමාව සිහිපත් කළා.”මේ දවස්වල හුඟ දෙනෙක් මගෙන් අහනව කරීනාත් එක්ක රඟපානව ද කියලා. දැන් තියෙන වාතාවරණය අනුව නම් එයත් එක්ක රඟපාන්න අමාරුයි. එහෙම ආරාධනාවක් ලැබිලත් නැහැ.කවුරු හරි අධ්‍යක්‍ෂවරයෙක් මට කිව්වොත්, අහවල් චරිතයට කරීනා හැර වෙනත් නිළියක් සුදුසු නැතෙයි කියලා, සමහර විට මට කරීනා එක්ක රඟපාන්න සිද්ධ වේවි. අපි දෙන්නා අතරෙ වෛරයක්, තරහවක් නැහැ. කරීනා ගැන මගේ හිතේ ගෞරවයක් ඉතිරිවෙලා තියෙනවා.””දැන් අපි දෙන්නා වෙන්වෙලා. එහෙම වුණයි කියලා මම දුක්වෙවී ඉන්නෙ නැහැ. එදා වගේ ම අදත් මම සතුටින් ඉන්නවා. චිත‍්‍රපටවල රඟපානවා. මගේ රංගන ජීවිතය අඩපණවෙලත් නැහැ.කරීනාත් මමත් ජනප‍්‍රියයි. ඉතින් අපි වගේ අයට මේ විදිහෙ අත්දැකීම්වලට මූණ දෙන්න වෙනවා. මෙතනදි මම කාටවත් දොස් කියන්න කැමැති නැහැ. කරීනා මනුස්සකම්වලින් පිරුණු කෙල්ලක්.කරීනාවත්, මමවත් සම්පූර්ණයෙන් ම හොඳයි, නැත්නම් නරකයි කියල කියන්න බැහැ. මේ වෙන්වීමට අපි දෙන්න ගේ ම පැත්තෙන් යම් යම් හේතු තියෙනවා. ඒවා මෙතනදි විස්තර කරන්න නම් බැහැ. මොකද, ඒ හේතු අති පෞද්ගලික කාරණා නිසා.”’කරීනා, සායිෆ් එක්ක පෙමින් වෙලී සිටින පින්තූූර ඔබ දකින්න ඇති. ඒවා දැක්කා ම හිතට වේදනාවක් ඇතිවුණේ නැද්ද?’ සිනමා මාධ්‍යවේදිනිය ශාහිද්ගෙන් ඇසුවා.”පෙම්වතුන් යුවළක් වෙන්වුණායින් පස්සෙ, එයින් එක්කෙනෙක් තවත් කෙනෙකුට තුරුලුවෙලා ඉන්නවා දැකීම පුදුමාකාර දෙයක් නෙමෙයි. කවුරුත් මේ වගේ අවස්ථා බලාපොරොත්තු වෙන්න ඕනෙ.” ශාහිද් ගත් කටට ම කියා සිටියා.මේ වන විට ශාහිද් කුරුල්ලෙකු සේ නිදහසේ කාලය ගත කරමින් පසුවෙනවා. දැන් බොලිවුඩ් පුරයේ බොහෝ දෙනෙකු ගේ උකුසු ඇස් ඔහු වෙත යොමු වී තිබෙනවා. සමහරු පවසන්නේ ඔහු, ජනප‍්‍රිය නවක නිළි විද්‍යා බාලන් සමග සමීප හිතවත්කමක් ඇති කරගෙන සිටිනවා කියලයි.ඒත්, ශාහිද් එකහෙළා ම පවසන්නේ තමන් සහ විද්‍යා අතර පවතින්නේ මිත‍්‍රත්වයක් පමණක් කියලයි. ඔය අතරේ දී සානියා මිස්රා නම් වූ යුවතියක ද ශාහිද් සමග ඇඟෑලුම්කම් පානවා යැයි ආරංචි පැතිරී යමින් තිබෙනවා.”ඔව්. මගේ මිත‍්‍රයෙක් ඉන්නවා බැංගලෝර්වල. එක වතාවක් මම සතියක් විතර නිවාඩුවක් ගත කරන්න එහාට ගියා. බැංගලෝර්වල දී තමයි මට මුලින් ම සානියාව මුණගැහුණෙ. අපි දෙන්නා කිහිප වතාවක් ම මුණගැහුණා.ඔය නිවාඩුවේදි එක දවසක් අපි එකට ඩිනර් එකක් ගත්තා. හැබැයි, අපි දෙන්නා විතරක් නෙමෙයි, අපේ යාලුවොත් එතන හිටියා.” ශාහිද් සිනාසෙමින් පැවසුවා.ශාහිද් නැවතත් කරීනා ගැන සිතන්නේ නැද්දැයි මේ කතා බහේ දී ප‍්‍රශ්නයක් මතු කෙරුණා. ශාහිද් ගේ උත්තරය වුණේ එවැන්නක් නම් යළි සිදුවන්නේ නැති බවයි.කොහොම වෙතත්, නැවුම් ආදරයක් පිළිබඳ පැතුම් තම හදවතෙහි රැඳී ඇති බව නම් ඔහුට පිළිගන්නට සිදුවුණා. බොලිවුඩ් චිත‍්‍රපට තුළින් රසික රසිකාවියන් වෙත සුන්දරත්වය, ත‍්‍රාසය, කුතුහලය මුසු වූ හැඟුම් සමුදායයක් ගෙන එද්දී ඒ සමගින් ම අති විශාල මුදල් කන්දරාවක් ද නොයෙක් අතට විසිවෙනවා.එය කවුරුනුත් නොදන්නා කාරණයක් නොවෙයි. වත්මනෙහි බොලිවුඩ් සිනමාව තුළ සංසරණය වන මුදල් මැනෙන්නේ සුළු පටු ගණන්වලින් නම් නොවෙයි. ඉන්දීය රුපියල් මිලියන වලිනුයි.මේ වන විට බොලිවුඩ් නළු නිළියන්ගෙන් වැඩි දෙනෙකු තමන් ගේ රංගන ගාස්තු තීරණය කරන්නේ රුපියල් මිලියන ගණන්වලින්.පසුගිය සතියේ දී බොලිවුඩ් පුරයෙන් දැනගන්නට ලැබුණේ, වැඩිම රංගන ගාස්තුවක් අය කරන නිළිය හැටියට කිරුළ දරා සිටින්නේ හිටපු ලෝක රූ රැජනය කියලයි.අමුතුවෙන් හඳුන්වා දෙන්න ඕනෙ නැහැ. ඇය තමයි, ඓශ්වර්යාව අලුත් ම චිත‍්‍රපටයක ප‍්‍රධාන චරිතයකට තෝරා ගැනුණා. සුපිරි නළු රජ්නි කාන්ත් අධ්‍යක්‍ෂණය කරන මේ චිත‍්‍රපටයේ නම, ‘රොබට්’. මෙහි රජ්නි කාන්ත් ද ප‍්‍රධාන චරිතයක් නිරූපණය කරනවා.ඓශ්වර්යාට මේ චිත‍්‍රපටයේ රඟපෑම වෙනුවෙන් ඉන්දීය රුපියල් මිලියන 40 ක් ගෙවීමට තීරණය වෙලා. ඒ අනුව වත්මන් බොලිවුඩ් සිනමාවේ වැඩි ම මුදලක් අය කරන නිළිය හැටියට වාර්තාව ඓශ්වර්යාට හිමිවුණා.සැබවින් ම, බොලිවුඩ් සිනමාව තුළ පමණක් නොවෙයි. සමස්ත ඉන්දියානු සිනමාව ම තුළ වැඩි ම මුදලක් අය කරන නිළිය හැටියට ද ඇයව නම් කළ හැකියි.”ඔව්. ඓශ්වර්යා දැන් චිත‍්‍රපටයක රඟපාන්න රුපියල් මිලියන 40 ක මුදලක් අය කරනවා. ඉන්දියාවේ සිටින වැඩි ම මුදලක් අය කරන නිළිය තමන්ය කියල දැන ගත්තාම ඓශ්වර්යාට ම පුදුම හිතුණා.මේ වගේ මුදලක් අය කරන්න හේතු වුණේ ඓශ්වර්යා ප‍්‍රධාන චරිත නිරූපණය කළ ‘ගුරු’, ‘ධූම් – 2’ සහ ‘ජෝධා අක්බාර්’ චිත‍්‍රපට අතිශය සාර්ථකව ප‍්‍රදර්ශනය වීමයි. ඉතින් මේ වගේ ඉහළ මුදලක් ගෙවීම ගැන පුදුම වෙන්න දෙයක් නැහැ.රජ්නි කාන්ත් එක්ක සන්සන්දනය කරලා බලන කොට නම් මේක ලොකු මුදලක් නෙමෙයි. රජ්නි කාන්ත් නිෂ්පාදනය කරන චිත‍්‍රපටවලින් රුපියල් මිලියන 150 ක් විතර ආදායමක් ලබනවා.ඒ ප‍්‍රමාණය ශුද්ධ ලාභය! ද්‍රවිඩ සිනමාවෙන් තමයි එයා ඒ විදිහෙ ආදායමක් ලබන්නේ. ‘රොබට්’ චිත‍්‍රපටය තමයි රජ්නි කාන්ත්ගෙ මුල් ම බොලිවුඩ් චිත‍්‍රපටය යැ” යි මේ පිළිබඳව අදහස් දැක්වූ ඓශ්වර්යා ගේ සහයකයකු පැවසුවා. ‘රොබට්’ චිත‍්‍රපටය ද එවැනි ම සාර්ථකත්වයක් ලබනවාට කිසිදු සැකයක් නැතැයි සිනමා විචාරකයන් ප‍්‍රකාශ කරනවා.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=av0803306</link>
    <topic>සිසිර ගෙන් ‘නුඹෙ සිරික්කියට’</topic>
    <author>සුසන්ත</author>
    <content>පුංචි තිරේ ‘විකට රජා’ දඟකාරිය සමඟදරුවන් තිදෙනකු පිළිබඳ ඇදහිය නොහැකි කතාවක්මේ ඔබට පුදන්නේ හතළිස් පස් වසරක් පුරා මා රැස්කළ ධනයයිජීවිතයට එබී බලන හංසවතියි - රතුහාමියිගිරවු වගේ නව පරපුරකින් වැඩක් නෑලස්සනම දවස් 350 ක් පසු කළ ජීවිතය ලස්සනයි“මේ... එන්න එපා අපිව පල් කරන්නකරීනා ගෙන් වෙන් වූ ශාහිද් නැවුම් පෙමක් පතයිචන්ද්‍රිකා සිරිවර්ධනසිසිර ගෙන් ‘නුඹෙ සිරික්කියට’අලුත් ආරක සිතුවම් ගෙනෙන අනීතාආදරය උත්තරීතරයිදෙවසර සපුරන දැයේ නුවණැස විදුලකොහොමද තොරතුරු?ආඩම්බරයි වර්ණපුරඅපෙ‍්‍ර්ල් 03 වැනිදා එළිදකී”නුඹෙ සිරික්කියට මුලු වැයික්කියෙම හිත් පයිත්තියන් වී නඟේ ඉස කුඩිච්චි දාගෙන වගේ”සේනානායක වේරලියද්ද සංගීතවත් කළ ජානක වික‍්‍රමසිංහ ගායනා කරන මෙම ගීයේ පදරචකයා ඔහුය. කලා කුසලතාවයන් රැසක්ම දායාද කරගත් ඔහු වෘත්තියෙන් ඉංජිනේරුවරයෙකි. ඔහු සිසිර දිසානායක.අවිස්සාවේල්ල ප‍්‍රදේශයේ උපන් සිසිර කුඩා කළ ප‍්‍රිය කළේ චිත‍්‍ර ඇඳීමටය. සිසිරගේ පියා සංගීත ගුරුවරයෙක් වන අතර මව සිංහල භාෂා ගුරුවරියකි. තම කලා කුසලතාවයන් වැඩදියුණු කරගැනීමට සිසිරට තම මව්පියන්ගෙන් ලැබුණේ නොමඳ පිටුබලයකි.අවිස්සාවේල්ල සීතාවක මහා විද්‍යාලයෙන් 5 වසර දක්වා සිප්සතර හැදෑරූ සිසිර ඉන්පසුව කොළඹ ආනන්ද විදුහලට ඇතුළත් විය. ආනන්ද විදුහල සිසිරගේ කලා කුසලතාවයන් ඔප මට්ටම් කරගැනීමට කදිම ස්ථානයක් විය.ආනන්දයේ “අනඳ නුවන” සංගමයේ කි‍්‍රයාකාරී ශිෂ්‍යයකු ලෙස කි‍්‍රයාකළ සිසිර, පාසල් බිත්ති පුවත්පතට චිත‍්‍ර, නිසඳැස්, කවි, කෙටිකතා ආදිය නිර්මාණය කරමින් තම කලා දිවියේ මග හෙළි පෙහෙළි කරගැනීමට උත්සාහ දැරීය.කෙසේ වුවද උසස් පෙළ සඳහා විද්‍යා විෂයයන් තෝරාගත් ඔහු උසස් අධ්‍යාපනය නිමා කරමින් ඉංජිනේරුවරයකු බවට පත්විය. වසර ගණනාවක්ම මාර්ග සංවර්ධන අධිකාරියේ අවිස්සාවේල්ල කොට්ඨාසයේ විධායක ඉංජිනේරුවරයා වූයේ සිසිර ය.ඉංජිනේරු විද්‍යාව පිළිබඳ ව වැඩිදුරටත් ඉගෙනීම සඳහා සිසිර දිසානායක ඕස්ටේ‍්‍රලියාවේ මෙල්බර්න් නුවර බලා ගියේ 2003 වසරේදී ය. මේ වනවිට ඔහු මෙල්බර්න් නුවර ඉගෙනීමේ කටයුතුවල නිරත වන්නේ් රැකියාවක් කරන අතෙර්ය.සිසිර දිසානායක දක්ෂ ගීත රචකයෙකි. ඔහුගේ ගී පදවැලක් මුලින්ම ගායනා කළේ වික්ටර් රත්නායකයන් විසිනි. ඒ “හත්දා නවදා” නමැති ගීතයයි. එය වන්නි බස් වහර ඇසුරු කරගෙන ලියැවුණු ගීතයකි.සිසිර පර්යේෂණාත්මක ලෙස ගීත රචනයේ යෙදීමට ප‍්‍රියකරන්නෙකි. ඕස්ටේ‍්‍රලියාවේදී තමන් යෙදී සිටින කලා කටයුතු පිළිබඳව සිසිර තම අදහස් කළ කළේ මෙලෙසිනි.”මම ඕස්ටේ‍්‍රලියාවට ගියේ ඉංජිනේරු විද්‍යාව පිළිබඳව වැඩිදුර ඉගෙනගන්න.එහිදී මට මුණගැසුණ ජගත් එදිරිසිංහව. ඔහුත් ඉංජිනේරුවරයෙක්. ඔහුගේ රැකියාවට අමතරව ඔහු එහි සිටින සිංහල පාඨකයින් සඳහා ‘පහන’ නමින් පුවත්පතක් පටන් අරගෙන තිබුණා.ජගත්ගේ ආරාධනය මත එම පහන පුවත්පතට ලියන්න පටන්ගත්තා. ඊට පසුව මට “සන්නස” පුවත්පතටත් ලියන්න අවස්ථාව ලැබුණා.ඒ වගේම මට ශ‍්‍රී ලංකාවේ ප‍්‍රවීන ගායක ගායිකාවන්ගේ සංගීත ප‍්‍රසංග මෙල්බර්න් නුවර සංවිධානය කරන්න හැකිවුණා. ඒව මම කළේ බොහෝ දෙනෙක්ගෙ උදව් ඇතිව. ඊට අමතරව වේදිකා සැරසිලි කිරීමේ කලාවටත් මම යොමුවුණා.මේ වනවිට ප‍්‍රසංග ගණනාවකත්, විවිධ උත්සව ගණනාවකත් වේදිකා නිර්මාණය කරන්න මට හැකිවෙලා තියෙනවා.” ඒ සිසිර දිසානායකගේ් කලා දිවියේ තොරතුරුය.සිසිර මේ දිනවල කෙටි නිවාඩුවකට ලංකාවට පැමිණ සිටී. ඔහු මේ දිනවල සූදානම් වන්නේ ඔහු විසින් රචනා කර ඇති ගීත ඇතුළත් සංයුක්ත තැටියක් එළිදැක්වීමටය.‘නුඹෙ සිරික්කියට” ලෙස නම්කොට ඇති මෙම සංයුක්ත තැටියට ගීත 19ක් ඇතුළත් වන අතර වික්ටර් රත්නායක, සුනිල් එදිරිසිංහ, නිරෝෂා විරාජිනී, කීර්ති පැස්කුවල්, ශසිකා නිසංසලා, ජානක වික‍්‍රමසිංහ, වසන්තා මධුරාංගනී වැනි ප‍්‍රවීණයින් එම ගීත ගායනා කර ඇත.අපෙ‍්‍ර්ල් මස 03 වැනිදා සවස 4.30ට කොළඹ මහජන පුස්තකාල ශ‍්‍රවනාගාරයේදී මෙම සංයුක්ත තැටිය එළිදක්වන අතර ආචාර්ය ප‍්‍රණීත් අභයසුන්දර විසින් ප‍්‍රධාන දේශනය පැවත්වීමට නියමිතය.වික්ටර් රත්නායක, දීපිකා ප‍්‍රියදර්ශනී, ජානක වික‍්‍රමසිංහ වැනි ගායක ගායිකාවන් සිසිර ගේ ගීපද රචනා මෙදින ගායනා කිරීමට නියමිතය. එමෙන්ම සහන් රන්වල ජනගී කණ්ඩායම මෙදින ප‍්‍රසංගය විචිත‍්‍රවත් කරනු ඇත.මෙම ගීතවත් සැඳෑවේ රසය විඳගැනීමට ගීත රචක සිසිර දිසානායක ඔබටද ඇරයුම් කර සිටී.සුසන්ත</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=av0803308</link>
    <topic>අලුත් ආරක සිතුවම් ගෙනෙන අනීතා</topic>
    <author>බුද්ධිකා බ‍්‍රාහ්මණගේ</author>
    <content>පුංචි තිරේ ‘විකට රජා’ දඟකාරිය සමඟදරුවන් තිදෙනකු පිළිබඳ ඇදහිය නොහැකි කතාවක්මේ ඔබට පුදන්නේ හතළිස් පස් වසරක් පුරා මා රැස්කළ ධනයයිජීවිතයට එබී බලන හංසවතියි - රතුහාමියිගිරවු වගේ නව පරපුරකින් වැඩක් නෑලස්සනම දවස් 350 ක් පසු කළ ජීවිතය ලස්සනයි“මේ... එන්න එපා අපිව පල් කරන්නකරීනා ගෙන් වෙන් වූ ශාහිද් නැවුම් පෙමක් පතයිචන්ද්‍රිකා සිරිවර්ධනසිසිර ගෙන් ‘නුඹෙ සිරික්කියට’අලුත් ආරක සිතුවම් ගෙනෙන අනීතාආදරය උත්තරීතරයිදෙවසර සපුරන දැයේ නුවණැස විදුලකොහොමද තොරතුරු?ආඩම්බරයි වර්ණපුරසිතුවම් මවන, අපූර්ව රූප රටා නිමවන සිත්තරියන් පුවත්පත් ලෝකයේ අපට නම් ආගන්තුක නෑ? ඒත්, දන්ත වෛද්‍ය, සිත්තරියක් හමුවන්නෙ ඉතාමත් කලාතුරකින්. ඈ නමින් අනිතා කලානි හපුතන්ති‍්‍ර.පැන්සලක් අතට හුරු වූ දා පටන් කුමක් හෝ අඳින්නට උත්සාහ කිරීම අනිතා ගේ පුරුද්දක්ව තිබුණා. ඊට එක් හේතුවක් වූයේ සිය මව චිත‍්‍ර කලා ගුරුවරියක වීමයි.වර්ණ සංකලනයේ පවතින විශේෂත්වය මෙන් ම චිත‍්‍රවල තාත්විකත්වය හා මුසු කොට ඇති භාව ප‍්‍රකාශ බව නිසා ම අනිතා ගේ සිතුවම් ඇයට ම විශේෂිත අනන්‍යතාවත් ඵල කරනවා.මේ නිසා එම චිත‍්‍ර ශෛලිය ‘කැරිකේඩ’ ශෛලිය ලෙසින් හැඳින්වෙනවා.ඉතා කාර්ය බහුල රාජකාරියක නිරත වී සිටියත් ලැබෙන සුළු විවේකයේ දී අනීතා කරන්නෙ චිත‍්‍ර ඇඳීම. “මම බබා පාසලට ගෙනියන්න ඕන නිසා උදේ 6 ට විතර ගෙදරින් එනවා.කොළඹ දන්ත ආයතනයට එනකොට 7 විතර වෙනවා. සාමාන්‍යයෙන් රාජකාරී වැඩ පටන්ගන්නෙ උදේ 8 ට නෙ. ඒ වෙලාව වෙනකම් මම කරන්නෙ චිත‍්‍රවල වැඩ.”ගෙදර වැඩ සේරම මගේ අතින් ම යි කෙරෙන්නෙ. ඒ නිසා ම ගෙදර දී චිත‍්‍රවල වැඩ කරන්න විවේකයක් නෑ. උදෙන් ම ගෙදරින් පිටත් වෙන නිසා සමහර විට ගෙදර වැඩ ඉවර කරන කොට ø 11, 12 වෙනවා.කොහොම වුණත් අනිතා ඉතා උත්සාහයෙන් සිතුවම් කළ චිත‍්‍ර හැමෝට ම දැක බලා රස වින්දනය කිරීමේ අවස්ථාවක් උදා වී තිබෙනවා.අපෙ‍්‍ර්ල් මස 03 දා ආරම්භ වීමට නියමිත මෙම චිත‍්‍ර ප‍්‍රදර්ශනය පවත්වනුයේ ප‍්‍රංශ තානාපතිතුමා ගේ ප‍්‍රධානත්වයෙන් කොළඹ අලියොන්ස් කලාගාරයේ දී අපෙ‍්‍ර්ල් මස 03 දා සිට 25 දා දක්වා මෙම ප‍්‍රදර්ශනය පැවැත්වීමට නියමිතයි.අනිතා ගේ චිත‍්‍ර දුටු අලියොන්ස් ආයතනය එම චිත‍්‍රවල ඇති විශේෂත්වය නිසා ම එම ආයතනයේ අනුග‍්‍රහයෙන් ම චිත‍්‍ර ප‍්‍රදර්ශනය කිරීමට කැමැත්ත පළ කළා. අනිතා නම් කියන්නෙ ඒ තෝරා ගැනීම ම ජයග‍්‍රහණයක් වූ බවයි.අනිතා විසින් ලංකාවේ පවත්වනු ලබන පළමු චිත‍්‍ර ප‍්‍රදර්ශනය මෙය වුවත් ඇය ගේ මුල් ම ප‍්‍රදර්ශනය පැවැත්වූයේ 2006 දී ය. ඒ ස්කොට්ලන්තයේ අයර් විද්‍යාලයේ දී යි.ඇයට ම විශේෂත වූ රටාවකින් ඇඳි මේ අපූරු සිතුවම් දැකගන්න මේ ප‍්‍රදර්ශනය හොඳ අවස්ථාවක් වේවි. මේ සඳහා අනිතා කලානි හපුතන්ති‍්‍ර විසින් අඳින ලද සිතුවම් 25 ක් පමණ ඇතුළත් වෙනවා.බුද්ධිකා බ‍්‍රාහ්මණගේ</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=av0803309</link>
    <topic>ආදරය උත්තරීතරයි</topic>
    <author/>
    <content>පුංචි තිරේ ‘විකට රජා’ දඟකාරිය සමඟදරුවන් තිදෙනකු පිළිබඳ ඇදහිය නොහැකි කතාවක්මේ ඔබට පුදන්නේ හතළිස් පස් වසරක් පුරා මා රැස්කළ ධනයයිජීවිතයට එබී බලන හංසවතියි - රතුහාමියිගිරවු වගේ නව පරපුරකින් වැඩක් නෑලස්සනම දවස් 350 ක් පසු කළ ජීවිතය ලස්සනයි“මේ... එන්න එපා අපිව පල් කරන්නකරීනා ගෙන් වෙන් වූ ශාහිද් නැවුම් පෙමක් පතයිචන්ද්‍රිකා සිරිවර්ධනසිසිර ගෙන් ‘නුඹෙ සිරික්කියට’අලුත් ආරක සිතුවම් ගෙනෙන අනීතාආදරය උත්තරීතරයිදෙවසර සපුරන දැයේ නුවණැස විදුලකොහොමද තොරතුරු?ආඩම්බරයි වර්ණපුරඑදා ගුවන් විදුලි නාට්‍යවල රසය හා වැදගත්කම කියා නිම කළ නොහැක. මුවන්පැලැස්ස, මොනරතැන්න, හංදියෙ ගෙදර, සුගන්ධිකා, මෙවන් නාට්‍යයන් බිහිවූයේ පවුලේ සියල්ලන්ට ම එකට වාඩි වී සවන් දිය හැකි අයුරිනි.ග‍්‍රාමීය ජනතාව අතර වඩාත් ම ජනප‍්‍රිය වූ මෙම කථාංගයන් අද ද මතකයේ රැඳී පවතී. එෆ්. එම්. නාළිකාවලින් දිවා රැයේ විකාශය වන අන්ධ ආදර කඳුළු කතාවන්ට සවන් දෙනවාට වඩා කනට වතුර දමා ගැනීම ගුණදායක ය.පුංචි තිරය ද ප‍්‍රධාන තැනක් දී ඇත්තේ පළිගැනීමේ චේතනාවන්ගෙන් සපිරුණු ටෙලිනාට්‍ය සඳහා ය. එක් නාට්‍යයක අහිංසක පෙම්වතියකි. අනෙක් නාට්‍යයේ දී එකෙක් ඉතුරු නොකරන බව කියති.ප‍්‍රවීණ නිර්මාණවේදීන් ගේ අනුදැනුමෙන් තොරව මෙලෙස ලේ කුපිත කරවන නාට්‍යයන් එක් පිරිසක් වටා නිර්මාණය වෙයි. එෆ්. එම්. නාළිකා හා රූපවාහිනී ආයතන තමන් කරන්නේ මොනවා ද කියා වත් නොදනී...සමන් ගාල්ලගේ - කැටපල  ටෙලිනාට්‍යවල වැඩිපුර ඇත්තේ බොළඳ පෙ‍්‍ර්ම ජවනිකා, බොළඳ ගීත හා පවුලේ සැමට එකට හිඳ නැරඹිය නොහැකි අශිලාචාර දර්ශන රාමු ය.ගුවන් විදුලි නාළිකා අපට සිතන්නට ඉඩ දුන්න ද ඒවායින් වැඩි හරියක් ස්තී‍්‍ර දූෂණ, පවුල් අඬ දබර, මිනීමැරුම් වැනි දේවල් ගැන සිතන්නට අපව පොළඹවයි.එක් ජනප‍්‍රිය යයි කියන නාළිකාවක ප‍්‍රචාරය මත ටෙලි නාට්‍යයක කථාව යුවතියක් දූෂණය වීම වටා ගෙතී ඇති අතර මුල සිට අග දක්වා ම සිද්ධි පෙළ ගැසෙන්නේ මේ දූෂණය සාධාරණීකරණය කිරීමටයි.මෙවන් ටෙලිනාට්‍ය නරඹන්නේ පවුල් පිටින් ය. මේ ගැන නරඹන්නන්ට දොස් කීමෙන් පලක් නැත. ඒවාට හුරු කළ නාළිකාවලට ඇඟිල්ල දික් කළ යුතු අතර ඊටත් එහා පවුලේ රූපවාහිනියකින් මේවා ප‍්‍රදර්ශනය සඳහා ඉඩ ලබා දෙන බලධාරීන්ට ඇඟිල්ල දිගු කළ යුතු ය.බී. ඒ. පී. අලහකෝන් - මාතලේ  නිර්මල ආදරය උත්තරීතර ය. පිරිමින් ගේ හා ගැහැනුන් ගේ සිත් තුළ ඇතිවන උතුම් හැඟීමකි. එය ගෞරවනීයයි, ප‍්‍රශංසනීයයි, පූජනීයයි.ආදරය ගැන සිහිවන විට මතකයට එන්නේ සාලිය - අශෝකමාලා, රෝමියෝ - ජුලියට් වැනි පෙම් පුවත් ය. ලෝකයේ පුදුම හතෙන් එකක් වන භාරතයේ අග‍්‍රාහි පිහිටි ටජ් මහල් ප‍්‍රාසාදය වැනි උසස් නිර්මාණයන් පිවිතුරු ආදරයේ සංකේතයන් ය.එහෙත් වර්තමාන සිනමාවෙන්, ටෙලිනාට්‍යවලින්, ගුවන්විදුලියෙන් හා පුවත්පත්වලින් පෙන්වන්නේ මීට වෙනස් විදියේ ආදරයකි. මෙකල ආදරය මෝස්තරයක්, වෙළෙඳ භාණ්ඩයක් බවට පත් වී ඇත.එහි උත්තරීතර යහගුණය නැති කර, බොල් හා නිසරු බවින් ඔප්නංවා කෘති‍්‍රම යාන්හෑල්ලක් බවට පත් කර තිබේ. වර්තමාන පෙ‍්‍ර්ම ගීතවලින් ද වැඩිපුර ඇසෙන්නේ පෙ‍්‍ර්ම අෙඳ¤නාවන් ය.අද ආදරය, ටියුෂන් පන්තියට, මල්වත්තට, සිනමාහලට, මූදු වෙරළට හා ලැගුම්හලට සීමා වී ඇත. සදාචාරයේ පවුරු පදනම් බිඳ දමා කාමය හා රාගය ඉස්මතු කරගෙන කරන “ආදරය” අද හැම තැනක දී ම දැකිය හැක.මෙවැනි විකාරවලට ඇතැම් සිනමාකරුවන්, ටෙලිනාට්‍ය නිෂ්පාදකයින්, ගුවන්විදුලිය හා පුවත්පත් උඩගෙඩි දීම කනගාටුවට කරුණකි.වැලැන්ටයින් දිනයේ දී දහස් ගණන් මුදල් වැය කර රතු රෝස මල් පූජාවක් පැවැත්වීමට මෙකල තරුණ පරපුර කටයුතු කරති. ඒවා එසේ තිබියදී, හද විල තුළ පිපුණු නොකිළිටි සුදු මලක් පෙ‍්‍ර්මයේ පූජාසනය මත තැබීමට නූතන යොවුන් පරපුර නුවණැත්තෝ වෙත්වා!ටී. ඇම්. තෙන්නකෝන් - මොරතිහ  එදා රූපවාහිනියෙන් විකාශය කෙරුණු “නෑදෑයෝ”, “දඬුබස්නාමානය”, “අකාල සන්ධ්‍යා”, “සෙනෙහෙවන්තයෝ” වැනි හරවත් ටෙලිනාට්‍ය මෙන් ම අද විකාශය වන “සතර දෙනෙක් සෙන්පතියෝ”, “කළුවර ගෙදර”, “මහතලා හටන” වැනි ටෙලිනාට්‍ය ද උසස් ගණයේ ඒවා ය.නමුත් සමහර නාළිකාවලින් දිනපතා ම විකාශය වන බිත්ති හතරේ බොළඳ ආදර කතා සැබැවින් ම කිසිම ප‍්‍රමිතියක් නොමැත. මේවායෙන් ප‍්‍රචණ්ඩත්වය, වෛරය, ක්‍රෝධය, ලිංගික අසහනය වැනි දෑ ද පවුල් ප‍්‍රශ්න ආදිය ද ඉතා පහත් ලෙස හුවා දක්වයි.එෆ්. එම්. නාළිකාවල ද එක ම රාමුවක බොළඳ ආදර කතා අසන්නන්ට බලෙන් අස්වන්නේ විවිධ මුදල් ත්‍යාග, රත්තරං ආභරණ දෙන පොරොන්දුවෙනි.මේ අසම්මත හර සුන් පෙ‍්‍ර්මකතා නිතර නිතර ගුවන් විදුලි නාළිකා හා රූපවාහිනි නාළිකාවලින් ප‍්‍රචාරය කිරීමෙන් මේවා අසා සිටින, බලා සිටින අනාගත ළමා පරපුරේ ජීවිත අසහනයට පත් කෙරේ.පෙ‍්‍ර්මය, ආදරය මෙලෙස ඉතා ළාමක, බොළඳ, රාගය උද්දීපනය කරන දෙයක් නොවන අතර මිනිසා ගේ ආධ්‍යාත්මය තුළ ගොඩනැගෙන ඉතා උසස් සංවේදිතාවයක් බව මේ ටෙලි හා ගුවන් විදුලි නාට්‍ය නිර්මාණකරුවන්ට නොවැටහීම කනගාටුවට කරුණකි.විශේෂයෙන් මෙවැනි ප‍්‍රමිතියක් නොමැති නාට්‍ය වෙනුවට උසස් ගණයේ හරවත් නාට්‍ය රස විඳීමට තෝරා ගැනීම බුද්ධිමත් රසිකයා ගේ වගකීමකි.සුරත් චාමර ජයසිංහ - හොරණ</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=av08033011</link>
    <topic>දෙවසර සපුරන දැයේ නුවණැස විදුල</topic>
    <author>සුනීතා වික‍්‍රමගේ</author>
    <content>පුංචි තිරේ ‘විකට රජා’ දඟකාරිය සමඟදරුවන් තිදෙනකු පිළිබඳ ඇදහිය නොහැකි කතාවක්මේ ඔබට පුදන්නේ හතළිස් පස් වසරක් පුරා මා රැස්කළ ධනයයිජීවිතයට එබී බලන හංසවතියි - රතුහාමියිගිරවු වගේ නව පරපුරකින් වැඩක් නෑලස්සනම දවස් 350 ක් පසු කළ ජීවිතය ලස්සනයි“මේ... එන්න එපා අපිව පල් කරන්නකරීනා ගෙන් වෙන් වූ ශාහිද් නැවුම් පෙමක් පතයිචන්ද්‍රිකා සිරිවර්ධනසිසිර ගෙන් ‘නුඹෙ සිරික්කියට’අලුත් ආරක සිතුවම් ගෙනෙන අනීතාආදරය උත්තරීතරයිදෙවසර සපුරන දැයේ නුවණැස විදුලකොහොමද තොරතුරු?ආඩම්බරයි වර්ණපුරදැයේ නුවණැස විදුල ළමා ගුවන්විදුලිය ආරම්භ වී 2008 මාර්තු මස 28 වැනිදාට වසර දෙකකි. ජනාධිපති මහින්ද රාජපක්ෂ මැතිතුමාගේ සංකල්පයක් අනුව නිර්මාණය වූ විදුල ළමා ගුවන්විදුලිය ජනමාධ්‍ය අමාත්‍ය අනුර ප‍්‍රියදර්ශන යාපා මැතිතුමාගේ මඟ පෙන්වීම යටතේ බිහිවිය.විදුල කාර්ය මණ්ඩලයවිදුල ළමා ගුවන්විදුලිය ආරම්භ වූ සමයේ ශ‍්‍රී ලංකා ගුවන්විදුලි සංස්ථාවේ සභාපතිත්වය දැරූ ප‍්‍රවීණ මාධ්‍යවේදී සුනිල් සරත් පෙරේරා මහතා කීවේ “විදුල” ළමයින් සඳහා වඩාත් අර්ථාන්විත ලෙස ගුවන් තරංග හා ගුවන් කාලය යොදා ගැනීමට ගත් වෙසෙසි උත්සාහයක් බවයි.ආසියාවේ මුල්ම ළමා ගුවන්විදුලිය වූ විදුල ළමා ගුවන්විදුලියේ මුල් අධ්‍යක්ෂවරයා වූයේ ශ‍්‍රී ලංකා ගුවන්විදුලි සංස්ථාවේ අධ්‍යාපන සේවයේ දිගුකාලීනව සේවය කොට අත්දැකීම් රැසක් ලබා සිටි නිමල් සෝවිස් මහතායි.ළමා මනස පෝෂණය කරන්නට අවශ්‍ය අධ්‍යාපනික, සෞඛ්‍ය, ආගමික, සාහිත්‍ය, විද්‍යා සහ අනෙකුත් ක්‍ෂේත‍්‍රයන්හි දැනුම දරුවාට ලබා දීම විදුල ළමා ගුවන් විදුලියේ මූලික අරමුණ විය.එනිසාම විවිධ වූ වැඩසටහන් දරුවන් සඳහා පෙළ ගස්වන ලදී. අධ්‍යාපනික දැනුම ඔප් නංවාලන අතර දරුවාගේ සෞන්දර්යාත්මක හැකියාවන් දියුණු කරන්නටද මෙම වැඩසටහන් උපකාරී විය.පටිගත කළ වැඩසටහන්වලට සවන් දෙන අතරම සජීවී වැඩසටහන්වලට සහභාගී වීමේ අවස්ථාවන් ද අත්විඳින්නට දරුවාට හැකිවිය. දිවයිනේ විවිධ පළාත්වල දරුවන්ගේ දායකත්වය මේ සඳහා ලැබුණි.දෙස - බස - රැස පිළිබඳව කිසිදු හැඟීමකින් තොරව “ඔයගොල්ලන්ට” “ඔයාට” කතාකරන ජ්.ර්. සංස්කෘතියක් තුළ මේ මුළු ශ‍්‍රී ලංකාවේ දරු පරපුර විදුල ළමා ගුවන් විදුලියේ “ආදරණීය දූ දරුවෝ” වූහ. ආදරණීය නංගී - මල්ලී විය. ඒ තරමටම විදුල ලාංකික දරුවන්ට සුහදශීලී විය.සමීප විය. හෙළ බස පමණක් නොව ඉංග‍්‍රීසි - දෙමළ භාෂා පිළිබඳ දැනුමක් ද දරුවාට ලබාදීමට වැඩසටහන් සකස් කෙරිණි. එමෙන්ම දරුවන්ගේ සාරධර්ම පෝෂණය සඳහාද බොහෝ වැඩසටහන් සහ විශේෂාංග උපකාරී කර ගන්නා ලදී.උදාහරණයක් වශයෙන් “සිත් අද්දරට දහම් දහර”, “ඇදුරු වදන් මිණ”, “මල් වැනි දරුවන්” වැනි වැඩසටහන් සහ විශේෂාංග දැක්විය හැක. එමෙන්ම දරුවා තුළ පරිසර හිතකාමීත්වය වර්ධනය කිරීමට අවශ්‍ය පසුබිම ඇතැම් වැඩසටහන්වලින් ඇති කරන ලදී.පාසල් යන වයසේ දරුවන් සඳහා පමණක් නොව මුල් ළමා වියේ පසුවන දරුවන් සඳහා ද වැඩසටහනක් වෙන් කිරීම විශේෂත්වයකි.කුඩා දරුවන්ගේ ගායන හා කතන්දර කීමේ කුසලතා ඔප් නංවන “සිඟිති සුරතල්” වැඩසටහන ගුරු මහත්මීන් සහ මුල් ළමා වියේ පසුවන දරුවන් අතර ජනප‍්‍රිය විය.විදුල ළමා ගුවන්විදුලියේ මේ සෑම වැඩසටහනක්ම වෙන් වන්නේ් දරුවන් සඳහාම පමණක් නොවේ. ගුරුවර වැඩිහිටියන් සඳහාද මෙම වැඩසටහන් බෙහෙවින් ප‍්‍රයෝජනවත් වෙයි. දහවල් කාලයේ දැයේ මෑණිවරුන්ට වෙන්වූ ගුවන් කාලයකි.මෙහිලා පෙර පාසල් ගුරුවරියන් 500කට ළමා පෞරුෂ වර්ධනය සම්බන්ධයෙන් නොමිලේ පුහුණු පාඨමාලාවක් පසුගිය වසරේ පැවැත්වීම අගේ කළ හැක.විදුල පළමු සංවත්සරය සැමරූ පසුගිය වසරේදී පේරාදෙණිය උද්භිද උද්‍යානයේ උඩවැඩියා මලක් “ඩෙන්ඩ්‍රොබියම් විදුල” නමින් නම් කරන ලදී. එමෙන්ම පින්නවල අලි අනාථාගාරයේ කුඩා ඇත් පැටවකුට විදුල නම ලැබිණි.ශ‍්‍රී ලංකාව පුරා විසිරී සිටින සිසුන් 5000ක පමණ පිරිසකගෙන් විදුල ළමා සන්නිවේදක ජාතික සංචිතයට ළමයින් 100 දෙනකු තෝරා පුහුණු කිරීම පසුගිය කාලය තුළ සිදුවිය.එමෙන්ම සියලුම පාසල් සම්බන්ධීකරණය කරමින් මානසික සුවතා වැඩසටහනක් සෑම සිකුරාදා දිනකම පෙ.ව.7.30 සිට 8.00 දක්වා ප‍්‍රචාරය කිරීමට සලස්වා ඇත.මේ සෑම සියලු වැඩසටහනක් පිළිබඳවම සොයා බලමින් අද දවසේ වගකීම් දරන්නේ වත්මන් විදුල ළමා ගුවන්විදුලියේ අධ්‍යක්ෂ ටී.ඩී.කේ.ඒ.ජයන්ත මහතායි. දැයේ දරුවන් සඳහාම වෙන්වූ ‘විදුල’ තම දෙවන සංවත්සරය ඊයේ (29 වැනිදා) ශ‍්‍රී ලංකා ගුවන්විදුලි සංස්ථාවේ ආනන්ද සමරකෝන් මැදිරියේදී සැමරීය. විදුල ඔබට දීඝායු!සුනීතා වික‍්‍රමගේ</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=av08033014</link>
    <topic>ක්ලීටස් නිතරම මහ පාරේ</topic>
    <author>හේමාලි</author>
    <content>පුංචි තිරේ ‘විකට රජා’ දඟකාරිය සමඟදරුවන් තිදෙනකු පිළිබඳ ඇදහිය නොහැකි කතාවක්මේ ඔබට පුදන්නේ හතළිස් පස් වසරක් පුරා මා රැස්කළ ධනයයිජීවිතයට එබී බලන හංසවතියි - රතුහාමියිගිරවු වගේ නව පරපුරකින් වැඩක් නෑලස්සනම දවස් 350 ක් පසු කළ ජීවිතය ලස්සනයි“මේ... එන්න එපා අපිව පල් කරන්නකරීනා ගෙන් වෙන් වූ ශාහිද් නැවුම් පෙමක් පතයිචන්ද්‍රිකා සිරිවර්ධනසිසිර ගෙන් ‘නුඹෙ සිරික්කියට’අලුත් ආරක සිතුවම් ගෙනෙන අනීතාආදරය උත්තරීතරයිදෙවසර සපුරන දැයේ නුවණැස විදුලකොහොමද තොරතුරු?ආඩම්බරයි වර්ණපුරදඹුල්ලේ සිට කොළඹටත් කොළඹ සිට මතුගමටත් දින තුන හතරක් ඇතුළත එහාට මෙහාට යන එක ඒ තරම් පහසු කාර්යයක් නොවෙයි. ඒත් මේ අපහසු කාර්යය මේ දිනවල අපේ කලා ක්‍ෂේත‍්‍රයේ ප‍්‍රවීණ ජනප‍්‍රිය නළුවෙක් නිතර ම කරනවා. ඔහු ක්ලීටස් මෙන්ඩිස්.’ඇත්තට ම මේ දවස්වල මට සිද්ධවෙලා තියෙන්නේ දිවයිනේ ස්ථාන තුනක රූගත වෙන ටෙලිනාට්‍ය තුනක වැඩ කරන්න. සුනිල් කොස්තා අධ්‍යක්‍ෂණය කරන නවතම ටෙලි නාට්‍යයේ ෂූටිං තියෙන්නේ දඹුල්ල ප‍්‍රදේශයේ.ඔය අතරතුර දී මම රඟපාන ‘පතිනි’ ටෙලිනාට්‍යයේ රූගත කිරීම් කොළඹ අවට තියෙනවා. චතුර පෙරේරා අධ්‍යක්‍ෂණය කරන ‘සුවඳ මට දී’ ටෙලිනාට්‍යයේ රූගත කිරීම් තියෙන්නේ මතුගමයි. ඉතින් මේ දිනවල මගේ වැඩේ මේ ස්ථාන තුන වෙන වරින් වර පැමිණීම තමයි.”  යමුනා මාලිනී පෙරේරා පසුගිය දිනවල සිය හයවැනි කවි එකතුව ‘මතක සංදේශය’ නමින් එළිදැක්වූවා. ’තත්පර රාවය’ නමැති කවි එකතුව කළාට පස්සේ කාලයක් ඇය අතින් කවි එකතුවක් විදියට එළියට ආවේ නෑ.බොහෝ දෙනෙක් ඇයගෙන් ඉල්ලීම් කරන්න පටන් ගත්තලු ගීත ලියන්න අරන් කවිය අමතක කරන්න එපා කියලා. ඒ ඉල්ලීම්වලට උත්තරයක් විදියට තමයි මේ කවි පොත එළිදක්වල තියෙන්නේ.මේ දිනවල ඇය තවත් අලුත් නවකතාවක් ලියමින් ඉන්නවා. ඒ සමඟ ම ඉදිරි කාලය ඇතුළත ඈ රචනා කළ ගීත අතුරින් ගීත ටිකක් තෝරාගෙන ඇගේ දෙවැනි සංයුක්ත තැටිය ඉදිරිපත් කරන්නත් බලාපොරොත්තුවක් තිබෙනවා.මේ වැඩ කටයුතුවලට තමයි ඇගේ කාලය මේ දිනවල වැය වෙන්නේ. ඒ අතර ම ගීත ලියලා දෙන්නට වන ඉල්ලීම් සඳහා ගීත රචනා කිරීම ද සිදුවෙනවා.  සුසිලා කෝට්ටගේ අපි තමවත් හඳුන්වන්නේ කෝපි කඩේ දයාවතී විදියට. ඒ තරමට ම දයාවතී අපි අතර ජනප‍්‍රිය වුණා. දැන් ඇය දයාවතී විදියට අපි අතරට නාවට වෙනත් විවිධ චරිත ඔස්සේ පෙ‍්‍ර්ක්‍ෂකයන් හමුවට එනවා.මේ දිනවල ඇය ටිකිරි රත්නායක ගේ ‘දූ කුමරියෝ’ ටෙලිනාට්‍යයේ නැනී කෙනෙක් විදියට රඟපානවා. වලව්වේ මහත්තයා විදියට රඟපාන්නේ සුසිලා ගේ සැබෑ ජීවිතයේ සහකරු වන රහල් බුලත්සිංහල යි.ඒත් එක්කම මේ දිනවල විකාශය වන ‘ජීවිතේ ලස්සනයි’ ටෙලිනාට්‍යයේ ඇය රඟපාන්නෙත් ඇගේ සැබෑ සැමියා ගේ නැගණිය ලෙස ය.’මේ දවස්වල මට වැඩියෙන් ම රඟපාන්න වුණේ මගේ මහත්තයා සමඟම ය. සුනිල් ශ‍්‍රී කරන පරිසරය සම්බන්ධව කතාවක් ගෙන එන අලුත් වේදිකා නාට්‍යයක පුහුණුවීම් කටයුතුවලටත් මේ දිනවල මම සම්බන්ධවෙලා ඉන්නවා.  අංජුලා රාජපක්ෂ පසුගිය කාලේ ඒ තරම් දකින්න ලැබුණේ නෑ. සමහරු අහන්න ගත්තා ඇය රඟපෑමෙන් ඉවත්වෙලා ද කියලත්. එහෙම දෙයක් නෑ. මේ දිනවලත් ඇය ටෙලිනාටක දෙකක ම රූගත කිරීම් සඳහා සහභාගි වෙනවා.’පහුගිය දවස්වල මම බර්ට‍්‍රම් නිහාල් ගේ ‘අමරපුරය’ ටෙලිනාට්‍යයට සම්බන්ධවෙලා වැඩ කළා. තාමත් ඒකේ ෂූටිං ඉවරවෙලා නෑ. ඒ අතරෙම තමයි මට ටිකිරි රත්නායක ගේ අලුත් ටෙලිනාට්‍යය වන ‘දූ කුමරියේ’ ටෙලිනාට්‍යයේ රඟපාන්න ආරාධනා ලැබුණේ.මේ ටෙලිනාට්‍යයේ මම රඟපාන්නේ පවුලේ විවිධ හැලහැප්පීම් එක්ක ජීවිතේට මුහුණ දෙන දියණියක ගේ චරිතයක්. අපෙ‍්‍ර්ල් මාසේ 21 වැනිදා ඉඳලා ‘දූ කුමරියේ’ ටෙලිනාට්‍යය විකාශය වෙනවා. ඒ වෙනුවෙන් මේ දිනවල නුවරට වෙලා තමයි ඉන්නේ.”කාලෙකට පස්සෙ අංජුලා ගේ රඟපෑම් ‘දූ කුමරියෝ’ තුළින් ඔබට දැක බලා ගන්න පුළුවන්.  සිකුරු හතේ චිත‍්‍රපටයෙන් හා හපුරා කියලා සිනමා අධ්‍යක්‍ෂවරයෙක් බවට පත්වුණු ගිරිරාජ් අපි හොඳින් හඳුනන්නේ අපට සමීප ජනප‍්‍රිය නළුවෙක් හැටියට. සිකුරු හතේ තිරගත කිරීමත් එක්කම කාර්ය බහුල වුණු ගිරිරාජ් රංගනය පැත්තට ඒ තරම් ම යොමුවුණේ නෑ.එහෙත් මේ දිනවල ගිරිරාජ් තමන් ගේ සම්පූර්ණ කාලය ම යොදලා තියෙන්නේ රංගනය පැත්තට. මේ දිනවල ඔහු ජයප‍්‍රකාශ් සිවගුරුනාදන් අධ්‍යක්‍ෂණය කරන ’King huntar’චිත‍්‍රපටයේ (කිංග් හන්තර්) රඟපානවා.ඒ සමඟ ම පසුගිය දිනවල සුමිත් ගල්හේන අධ්‍යක්‍ෂණය කළ ‘මධු’ ටෙලිනාට්‍යයේත් රඟපෑවා. පිටපත් රචනයට අධ්‍යක්‍ෂණයට වඩා මේ දිනවල ඔහු ගේ කාලය වැය වෙන්නේ රංගනය උදෙසා යි.හේමාලි</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=ay0803301</link>
    <topic>මුළු හදින් මම ඇයට පෙම් කොට අනාගත පෙම් සිහින මැව්වෙමි</topic>
    <author>උපාලි සමරසිංහ ඡායාරූපය - විමල් කරුණාතිලක</author>
    <content>මුළු හදින් මම ඇයට පෙම් කොට අනාගත පෙම් සිහින මැව්වෙමිරට රස්සාවට යන්න ඕනැ නෑ ......සදාතනික විරහ ගීතය ලියූ ඒජන්ත මහත්තයාමගේ නම ආරියදාස එඩ්මන්ඩ් පෙරේරා ජයසූරිය. බේරුවල කංකානම්ගොඩ අපේ ගම. පියා ගමේ ආරච්චි. රොබට් ජයසූරිය. මව රැකියාවක් කළේ නෑ. ජස්ලින් ද සිල්වා. මට බාල නංගිලා හතර දෙනෙක් හිටියා.මා වැඩිමලා. කළුතර මහා විද්‍යාලය තමයි තක්සලාව. බේරුවල ඉඳලා කෝච්චියෙන් එනවා. ඊට අමතරව පාලි, සංස්කෘත ආදිය ඉගෙනගන්න මා බේරුවල මංගලාරාමයට යනවා.එහි නායක හිමියෝ ලෝකය පිලිගත් සංස්කෘත පඩිවරයෙක්. තෙල්වත්තේ ආරියවංශ හාමුදුරුවෝ.මට වයස 10 - 12 වයසදි මට මතකයි මාර්ටින් වික‍්‍රමසිංහයන් පවා පොත් පත් ගෙනත් යම් යම් සංස්කෘත පාලි පාඨ උන්වහන්සේටගන් අහගෙන යනවා. සමහර වේද ග‍්‍රන්ථ උන්වහන්සේ වික‍්‍රමසිංහයනට කියා දෙනවා.උන් වහන්සේ ගේ මල්ලි තෙල්වත්තේ අමරවංශ. ඒ හාමුදුරුවොත් ලෝකයම පිළිගන්නා සංස්කෘත පඩි හිමිනමක්. මගේ පුංචි කාලෙ ජීවිතය හරිම නිහඬයි. ළමයින් සෙල්ලම් කරන තැන්වල වුණත් මා හිටියෙ නිහඬව.හුදෙකලාවම. ඒකට ආසන්න හේතුව වෙන්න ඇති. කුඩා කාලෙදිම මගේ මව අහිමිවීම. මා උසස් පෙළ හැදැරුවට පස්සෙ ලන්ඩන් විශ්ව විද්‍යාලයයෙන් තමයි උපාධිය ගත්තෙ. සිංහල, ඉංගි‍්‍රසි සාහිත්‍ය තමයි විෂයයන් වුණේ.“පරිපාලන විභාගෙ කරන කාලෙ මා රාජ්‍ය භාෂා දෙපාර්තමේන්තුවෙ පරිවර්තකයකු හැටියට කටයුතු කළා. මාත් සමඟ එකට පරිවර්තන කටයුතු කළ මහත්මයෙක් තමයි අද කථානායක වි.ජ.මු. ලොකුබණ්ඩාර. එහෙම ඉන්න ගමන්මයි මා පරිපාලන විභාගය සමත්වුණේ.මා 1973 දි අනුරාධපුර උප දිසාපති හැටියට පත්වුණ. ඒ කාලෙ අද වගෙ ප‍්‍රශ්න නෑ. ඈත වන්නියෙ පිටිසරබද ජනතාව දිසාපති කන්තෝරුවට එන්නෙ කාරණා දෙකක් ඉටුකරගන්න. එකක් වතුර ඉල්ලගෙන. නැත්නම් වගාවට ඉඩම් ඉල්ලගෙන.ඔය දෙක ඉටුකැර දුන්නොත් ආයෙ ඒ අය එන්නෙත් නෑ. ඔවුනට තිබෙන්නෙ ඉතාම අල්පෙච්ඡ ජීවිත. මහ ලොකු බලාපොරොත්තු නෑ.එහි යන විට ඔබට වයස 31 යි. ගම්මුලාදෑනිවරුන් වැනි වයස් පරතරයෙන් වැඩි අය පාලනය කිරීමේදී ගැටලු ඇතිවුණේ නැද්ද? මම අසමි.තමන් ගමකට ගිහින් පොදු ජනතාවට සේවය කරනවානම් එහෙම ප‍්‍රශ්න ඇතිවන්නෙ නෑ. ප‍්‍රශ්න එන්නෙ පෞද්ගලික න්‍යායපත‍්‍ර අනුව ගමේ වැඩ කරන්නට යාමේදි පමණයි... ඔහුගේ පිලිතුර කදිමය.“මං පරිපාලන පත්වීම ගන්න ගියෙ කෝච්චියෙන්. ඊට ඉස්සර එක් වතාවක් අනුරාධපුරයට ගිහින් තියෙනවා මතකයි. රුවන්වැලි සෑය කොත පළඳවන වේලාවෙ තාත්තා මාව කරේ තියාගෙන ඒක පෙන්වන කුඩා මතකයක් මට තියෙනවා.ඒ වගේම තවත් මට මතකයක් තියෙනවා. ගරාදි ගහපු ගෙයක් අස්සෙ රිලව් රැළක් බලාගෙන ඉන්නවා.අනුරාධපුරයට දෙවන වර 31 වියැති පුද්ගලයෙක් හැටියට යනකොට මට ජේතවනාරාමය ආදිය පෙනෙනකොට ටිකක් සසල වුණා. මා මේ යන්නෙ පූජා නගරයකට. මෙහි දේශගුණය පුරුදුවෙන්න වේවි.භාෂාව ඉගෙන ගන්න වේවි. ආහාරයට වතුරට පුරුදු වෙන්න වේවි. මේ වගේ ප‍්‍රශ්න මගේ හිතේ මතුවුණා.අනුරාධපුරයෙන් බැස්සම ටැක්සියක නැගලා මා කච්චේරියට ගෙන යන්න කීවාම ඒ රියදුරා ඉක්මනින්ම මාව කච්චේරියට ගෙනාවා. ඒ කාලෙ දිසාපති හැටියට හිටියෙ මනම්පේරි මහත්මයා.එතුමා මාව ඉහළින් පිළිගෙන මට අවශ්‍ය පහසුකම් දුන්නා. මා නැවතුණේ තනිකඩයන් සඳහා වෙන්වූ චමරියක කාමරයක.ඒ කාලෙ ඉඩම් භාරව හිටිය ඇමතිවරයා මෛතී‍්‍රපාල සේනානායක මහත්මයා. මා දුටු කීර්තිමත්ව දේශපාලනඥයෙක්. ඒත් එතුමාගේ සමහර සිරිත් එක්ක අපට ගැටලු ආවා. එතුමා එකම ඉඩම ලබා දෙන්න කියලා පුද්ගලයන් දෙන්නකුට වරක් ලිපි බාරදීලා තිබුණා.ඒ මිනිස්සු ඇවිත් මට කියනවා “සර්, ඇමැතිතුමා මට දීලා තියෙන්නෙ. ඒ ඉඩම දෙන්න කියලා. දෙන්නම කියන්නෙ එකම කතාව. මා ඒ මිනිස්සුන්ගෙන් කල් ඉල්ලගෙන රාති‍්‍රයක ඇමැතිතුමාට කතා කළා.සර්, මට ප‍්‍රශ්නයක් තියෙනවා. කාටද අර අහවල් ඉඩම දෙන්න ඕනෑ. සර් දෙන්නටම ලියුම් දීලා තියෙනවා. ඉතින්! කාටද දෙන්න ඕනෑ...” ඇමැතිතුමා ඇහුවෙ එහෙමයි.එක්කෙනෙකුටනේ සර් දෙන්න ඕනෑ. කාටද දෙන්නේ.” මා ඇහුවා.“ඔයා පරීක්ෂා කරලා බලලා සුදුස්සාට දෙන්න. ඔයානෙ දිසාපති. මගෙන් ඉල්ලුවම මා ලිපි දෙනවා. ඒ අයනෙ ඡන්දෙ දෙන්නෙ. මා ලිපි නොදුන්නොත් වරදක්.ඉඩම නොලැබෙන කෙනාට මට කියන්න පුළුවනි දිසාපතිනෙ ඉඩම් අයිතිකාරයා කියලා. ඔයා සුදුස්සාට දෙන්න... මෛති‍්‍රපාල වැනි ඇමැතිවරු අපේ සේවය අගය කළේ එහෙමයි. එතුමා තවදුරටත් කීවේ මෙහෙමයි.මම ඉඩම් ඇමැති වුණාට ඔයා ඉන්නෙ මගෙ බාරයෙ නොවේ. රාජ්‍ය පරිපාලන ඇමැති යටතේ. ඔයාගෙ රාජකාරිය කරන්න කියලයි.වසක් මගෙ කාර්යාලයෙ අහිංසක ගැමියො පිරිලා ඉන්නකොට මගෙ පියන් මහත්තයත් එක්ක උස මහත දැලි රැවුල් වවපු චණ්ඩියෙක් රණ්ඩු වෙනවා. “මා ආවෙ ඇමැතිගේ ලිපියකට.මට මෙතැන රස්තියාදු වෙන්න බෑ. මා යන්න ඕනෑ ඉක්මනට. මාව ඇතුළට යවනවා කියලා.කලබලය නැති කරන්න මා මිනිහව කාර්යාලයට ගෙන්නුවා. මිනිහා ඇමැතිතුමාගේ ලියුම දුන්නෙ හරිම ජයග‍්‍රාහි ලීලාවකින්. ඒ ලිපිය දීලා තියෙන්නෙ ‘මස් කඩයක්’ දාන්න පර්මිට් ඉල්ලලා. මා ඇමැතිතුමාට කතා කළා.“සර්, මේ ස්ථානය හොරොව්පතාන හන්දිය. හරියටම මැදවච්චිය ආසනයට ඇතුළුවන හන්දිය. ඔබතුමාගෙ ඡන්ද ව්‍යාපාරයටත් ඇතුළුවන පිරිස පිළිගන්නෙ තොරණ හදලා මේ හන්දියෙ. එතැන ජයමංගල ගාථා කියන්න පුළුවන්ද? මස් කඩයක් දාලා. මා ඇමැතිතුමාගෙන් ඇහුවා.ඇත්තමයි ජයසූරිය. මට ඒ ගැන කල්පනා වුණේ නෑනෙ ඕක දෙන්න එපා. ඇමැතිතුමා රිසිවරය එහා කොනේ ඉඳන් කීවා. මා චණ්ඩියාව පැන්නුවා ඇමැති හමුවී එන්න කියලා. මෛති‍්‍රපාල සේනානායක මහතා හරිම උසස් මිනිසෙක් බව ඒ සිද්ධියෙනුත් පෙනුණා.ගස් කැපීම් සිදුවුණේ නැද්ද බලධරයන්ගේ මැදිහත් වීමෙන්? මම අසමි.“මා ඉන්න කාලෙකට කිසිම බලගතු දේශපාලකයෙක් වැරැදි විදියට ගස් කැපුවෙ නෑ. කේ.බී. රත්නායක, මෛති‍්‍රපාල සේනානායක මහත්වරු විතරක් නොවේ හේරත් මහත්මයා ගත්තත් ඒ අය ඒවා කළේ නෑ. ඒවා කරලා අහුවුණා නම් අහුවුණේ ඒ ඇමැතින් යට සිටි හෙන්චයියො කීප දෙනෙක් විතරයි. හැබැයි! ඒවාට ඇමැති කෙළින්ම නීතිය කි‍්‍රයාත්මක කරන්න ඉඩ දුන්නා.දවසක් මා එන විට මැදවච්චිය නගරයේ එක්තරා රජයේ ඉඩමක් මැදින් තාප්පයක් බැඳ ගෙන යනවා. මා අදාළ වසමේ ග‍්‍රාම සේවක ගෙන්වා මේ ගැන නොදන්නවාදැයි ඇසුවා. එයා බය වෙලා මට කියනවා,“සර් උන් අපට හැපෙන්න බැරි මිනීමරුවෝ. බලහත්කාරයෙන් ඔය වැඩේ කරන්නෙ. දරු පවුල්වලටත් ආන්ත‍්‍රාවයි. මං මිනිහාට ඒ වැඩේ නවත්වන්නැයි කීවා. හැබැයි, ලිඛිතව නොවේ, වාචිකව. මිනිහා හරිම නපුරා. සර්, පියවරක් ගන්නවා නම් මං සර් එක්ක ඉන්නම්. කියලා.මං අභියෝගය බාර ගත්තා. ඊට පහුවෙනිදා උදේ මං ගියා මිනිහා ජීවත් වන ගෙදරට. අඩි 6 1/2 ක් පමණ උස හැඩි දැඩි මිනිහෙක්.මිනිහගෙ ඥාතියො අදත් ඉන්න නිසා නම නොකියා ඉඳිමු. මං කෙළින්ම කරන වැඩේ වැරදි බව කියලා තාප්පෙ කඩන්නැයි කීවා. නැතිනම් කරදර වෙන්න වේවි කියලත් කීවා. මිනිහා මුකුත්ම කීවෙ නෑ.එදා රාත්තිරියෙ මට පොලිසියෙන් ඇමතුමක්. ඕ. අයි. සී. රිසීවරයෙ. සර්, අර මිනිහා කුණුහරුප කිය කියා සර්ට බනිනවා. බස් හෝල්ට් එක දෙවනත් කරනවා එතැන. සර්, තාප්පයක් කඩන්න කීවද?.පොලිසියෙන් මිනිහා ගැන මගෙන් අහනවා.“මා කීවා දැන් මිනිහ බීලනෙ. හෙට උදේම මා ඒක බලා ගන්නම්” කියලා.ඊට පස්සෙන්දා උදේ නැවත මා එතැනට ගියේ තනියම. මටත් ඉතින් තරුණ ගායනෙ. බයක් නෑ. මිනිහා මාව දැක්කම ටිකක් බිරින්තට්ටු වුණා.‘කෝ, තමුසෙ තාප්පෙ කඩලා නෑනේ. ඒ වෙනුවට මහ ø මට බැන අඬ ගහලා තියෙනවා. හෙට උදේ එනකොට තාප්පෙ තිබ්බොත් තමුසෙට වෙන දේ බලා ගන්නවා. මට නීතියෙනුත් පුළුවන්.මැරකමෙනුත් පුළුවන්. තමුසෙව හතරට ඉරලා මේ හතර කොනේ එල්ලනවා...” මා වේගයෙන් එහෙම කියලා ජීප් එකට නැංගා. පහුවෙනිදා යනකොට තාප්පෙ කඩලා මිනිහා පෙනෙන්න හිටියෙත් නෑ.සමහර තැන්වල අප රාජකාරි කළේ ජීවිත තර්ජන එක්කයි.මිනිහෙක්ගේ ශක්තිය ගොඩ නැගෙන්නෙ බලපුළුවන්කාරකමට නොවේ. සල්ලිවලින් නොවේ. ශරීරයෙන් නොවේ. පිහියෙන් කිණිස්සෙන් නොවේ. හදවතට කෙනෙක් කොච්චර අවංකද ඒ තරමටම ඕනෑම අභියෝගයකට මුහුණ දෙන්න පුළුවන්...මා රාජ්‍ය සේවයේ ආණ්ඩු මාරු හතරක් විතර හිටියා. ඒත් කවරදාවත් කිසිම ආණ්ඩුවක් මාව මාරු කැර යැවුවෙ නෑ. හේතුව ඒ අය පිළිගෙන තිබුණ මගේ සේවය අවංක බව. මගේ පරිපාලන සේවයේ අවංකකමට බලපෑවේ ගංගා ප‍්‍රසාද් ඉලංගසිංහ මහත්මයා.මා මැදවච්චියෙ ‘ටේ‍්‍රනින්’ හිටපු කාලෙ එතුමා හදිසියෙම දිනයක ඇවිත් මගෙන් ඇහුවා ඔයාගෙ කොටසෙ ‘වයින් ස්ටෝර්ස්’ කීයක් තියෙනවද කියලා. මා කීවා 2 යි කියලා. සාමාන්‍යයෙන් ඒ මහත්තයා ආවදාට දවල්ට මාත් සමග තමයි කෑම ගන්නෙ.එදා එතුමා මැදවච්චියෙ ඉඳලා පදවියට ගිහින් එනවිට දවල් වුණා. එතුමා ආවේ රජයේ හදිසි රෙගුලාසියක් කි‍්‍රයාත්මක කරන්න. ඒ තමයි වයින් ස්ටෝර්ස් දින 7 කට වසා තබන්නැයි නියෝග කිරීමට.ඒ කාර්යය නිම වෙලා ආපු ඉලංගසිංහ මහත්මයා මුහුණ කට දොවාගෙන කෑම මේසයට එන විට මා බ‍්‍රැන්ඩි බෝතලයක් හා වීදුරුවක් ළං කළා. එතුමා ඇහුවා ‘මේ මොකද කියලා. මා කීවා සර් කෑමට පෙර බ‍්‍රැන්ඩි වීදුරුවක් ගන්න කියලා. එතුමා මට කියනවා,“අයිසෙ මං දැන් පදවියට ගිහින් මිනිස්සුන්ට බොන්න තියන වයින් ස්ටෝර්ස් වහලා ආවා. ඒ මිනිස්සුන්ට දවස් 7 කට කොහෙන්වත් බොන්න නෑ. ඉතින් එහෙම තිබියදී අපි බොන එක සදාචාරාත්මකව වැරැදියි කියලා එතුමා බීම ප‍්‍රතික්ෂේප කරලා බත් ටික කෑවා.තරුණයකු හැටියට මට පුදුම හිතුණා, මෙහෙමත් මිනිස්සු අපේ රටේ ඉන්නවද කියලා.ජීවිතයේ අල්ලසක් ලැබූ අවස්ථාවක් නැද්ද? මම අසමි.අල්ලස් අරගෙන නෑ. හැබැයි, දෙන්න හදලා තියෙනවා. ඒ කාලෙ හරක් පර්මිට් දෙන්නෙ හරියට නීති රෙගුලාසි බලලා. හරක් පැටවීමේදී හරියට ම ඒ චක‍්‍රලේඛ රකින්න ඕනෑ.පැටවුන් සිටින මවක්, පැටවුන් වැදීමට සිටින ගැබිනි වැස්සියක්, පැටවෙක්, ඒ වගේම තුවාල වූ සතෙක් පටවන්න බෑ. මේ නීති මං හරියටම කි‍්‍රයාත්මක කළා.දවසක් රාත්තිරියෙ මගෙ පදිංචි නිවහනට එනවා ව්‍යාපාරිකයෙක්. එයා ඇවිත් කියනවා, “සර්, මේ හරක් පැටවීමට අපි ඉස්සරත් දිසාපති හාමුදුරුවන් එක්ක කටයුතු කළා. සර් පර්මිට් බලන්න එපා.අවසර දෙන්න. මං එක පර්මිට් එකකට රුපියල් 50,000 ක් දෙන්නම් කියලා. මට කේන්ති නම් ආවේ නෑ. ඒත් මා කීවා ඒ ඔබේ විදිය. මේක මගේ විදිය. මට ඒ විදියට කටයුතු කරන්න බෑ කියලා. මිනිහා කනගාටුවෙන් නැගිටලා ගියා.සංස්කෘතික ති‍්‍රකෝණයෙ ඉන්න කාලෙත් අපි සංස්කෘතිය නගා සිටවන්න විශාල වැඩ කොටසක් කළා.පුරාවිද්‍යා ස්මාරක වූ පන්සල් ගොඩ නංවන්න අරමුණු කළාට අපේ ඇතැම් හාමුදුරුවරු තමන්ගේ ජනපි‍්‍රය පන්සල් ගොඩ නගා ගන්නයි ඒ හරහා බැලුවෙ. මං පුළුවන් තරම් සටන් කළේ ඒ මුදල් පුරා විද්‍යා ස්මාරකවලට ගෙන යන්නයි.මං දිසාපති හැටියට ඉන්නකොටයි අනුරාධපුරයට කොටි ගැහුවේ. මං ඒ වන විට ජීප් රථය පාරට අරගෙන කන්තෝරුවට එන්න ලෑස්ති වෙලයි හිටියේ. මට ඇමතුමක් ආවා එන්න එපා කියලා. සාමාන්‍ය සිවිල් ජනතාව සන්සුන් කරන්න අපට විශාල වෙහෙසක් ගන්න සිදුවුණා.ඒ තරම් ඛේදනීය අවස්ථාවකට මා මේ ජීවිතයේදී මුහුණ දීලා නෑ.මගේ බිරිය රාණි ජයසූරිය. එයා හමුවෙන්න මා සවසට බේරුවල ඉඳන් ඇවිත් බෝධිය ළඟටම ඇවිදගෙන යනවා. දවසක් එයා ආවේ නෑ. ඒ සිද්ධිය කොතරම් මගේ හද පෑරුවද කියන්නෙ “මුළු හදින් මම ඇයට පෙම් කොට අනාගත පෙම් සිහින මැව්වෙමි.මගේ සොඳුරිය තවත් කෙනකුට අයත් වන හැටි බලා දුක් වෙමි. ගීතය ලියා මගේ පන්තියෙ එකට ඉගෙන ගත් නාරද දිසාසේකරට දීලා ගායනා කෙරෙව්වා. මා ජීවිතයේ ලියූ එකම ගී රචනාව එයයි. අපට දරුවන් දෙන්නෙක් ඉන්නවා. ඒ දෙන්නම පිටරට.මා ඉංගී‍්‍රසි සාහිත්‍ය විචාරකයෙක් ලෙස ජීවිතය ඇරඹුවා. ඩී. ජේ. නමින් කාලයක් ඉංගී‍්‍රසි පත්තරයට ලියුවෙ මම. සැලලිහිණිය ඉංගී‍්‍රසි පරිවර්තනයට මා රාජ්‍ය සම්මාන ලැබුවා. මා ලියූ වැව් බැඳි රාජ්ජේ සවාරියක්’ ජීවිත අත්දැකීම් ගොනුව අතිශය ජනපි‍්‍රය වුණා.දැන් ජීවිතය ගැන හිතන්නේ බොහොම සතුටින්. මා ගත කළ පරිපාලන දිවිය ඉතාම සුන්දරයි. අද වන විට ඒ ක්ෂේත‍්‍රය දේශපාලනයෙන් ඔත්පල කරලා.එඩ්මන්ඩ් ජයසූරිය දැන් අපේ ප‍්‍රාචීන සාහිත්‍යයේ තවත් අදාළ මුතු කැට කීපයක් ඉංගී‍්‍රසියට පරිවර්තනය කරමින් සිටී. පරිපාලකයාට වඩා සාහිත්‍යධරයා ගැන අපට හෙට දවසේ යමක් කතා කරන්නට සිදුවනු ඇත.උපාලි සමරසිංහ ඡායාරූපය - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=ay0803302</link>
    <topic>රට රස්සාවට යන්න ඕනැ නෑ ඒ සල්ලි ගමේ ඉඳලම උපයාගන්න පාර හදලා දෙන්නම්</topic>
    <author>සාකච්ඡා කෙළේ - කුමුදිනී ප‍්‍රියංකා කුරුගල</author>
    <content>මුළු හදින් මම ඇයට පෙම් කොට අනාගත පෙම් සිහින මැව්වෙමිරට රස්සාවට යන්න ඕනැ නෑ ......පේෂ කර්ම අමාත්‍යාංශය වෙන ම අමාත්‍යාංශයක් ලෙස පැවැතියේ 1977 ට පෙර ය. ආණ්ඩුක‍්‍රම ව්‍යවස්ථාවේ 13 වැනි සංශෝධනය මගින් පේෂ කර්ම අමාත්‍යාංශය යටතේ තිබූ ඇතැම් කාර්යයන් පළාත් සභාවලට පැවිරිණි.දැනට පේෂ කර්මාන්තය බොහෝ ප‍්‍රදේශවලින් තුරන් ව ගොස් තිබේ. වයඹ පළාතේ සහ නුවර ප‍්‍රදේශ කීපයක කර්මාන්තය පවත්වාගෙන යයි.සාර්ථක ගෘහ කර්මාන්තයක් ලෙස පේෂ කර්මාන්තය ප‍්‍රචලිත කිරීමෙන් හොඳ ආදායම් මාර්ගයක් උපයා ගත හැකි ය. මවුබිම හැර ගොස් අත මිට සරු කැර ගැනීමට සිතූූ කාන්තාවන්ට පිටරට යෑම රජයෙන් වළකාලීම පිළිබඳව සාකච්ඡා වෙමින් පවතී.ඔවුනට ජීවන මඟ පාදා ගැනීමට මෙය කදිම විසඳුමකි. ඉදිරියට රටට වැඩදායක ලෙස මෙහෙයවන ආකාරය පිළිබඳව අපට අදහස් දැක්වූයේ පේෂ කර්මාන්ත සංවර්ධන ඇමැති මහින්ද රත්නතිලක මහතා ය.පේෂකර්ම අමාත්‍යාංශය බාරගෙන දැනට මාස හතරක පමණ කෙටි කාලයක් ගත වී තිබෙනවා. මේ කෙටි කාලය ඇතුළත දී කර්මාන්තයේ ඉදිරිය වෙනුවෙන් ගත් ක‍්‍රියාමාර්ග මොනවා ද?2007 වසරේ දී පාසල් නිල ඇඳුම් සඳහා රෙදි පිළි 100% ක් ම ආනයනය කරන ලද්දේ පිටරටවලිනුයි. නමුත් මේ වසර වන විට අපි මේ තත්ත්වය වෙනස් කැර පාසල් නිල ඇඳුම් සඳහා අවශ්‍ය රෙදිපිළි 52% ක් පමණක් ආනයනය කිරීමට කටයුතු සම්පාදනය කළා.මින් අදහස් කෙරෙන්නේ 48% ක් ම අපි නිෂ්පාදනය කළාය කියන එකයි. මේ කර්තව්‍ය ඉටු වන්නේ දැනට ලියාපදිංචි බලවේග පේෂ කර්මාන්තකරුවන් 52 ක ගේ දායකත්වයෙන්.මේ වසරේ පළමු අදියර වශයෙන් 100% ක් ලංකාවේ කර්මාන්තකරුවන්ගෙන් පාසල් නිල ඇඳුම් නිපදවීමට අපේක්‍ෂා කරනවා.ඒ 2009 වසර සඳහායි. මේ සඳහා ටෙන්ඩර් කැඳවා බාර දෙමින් පවතිනවා.ඊළඟ අදියරය ලෙස පිටරටවලින් අමු රෙදි ගෙන්වා වර්ණ ගන්වා යුද හමුදා නිල ඇඳුම් නිෂ්පාදනය කිරීමට කටයුතු කරනවා.එය සිදුවනුයේ අපේ කර්මාන්ත හිමියන් රටේ අවශ්‍යතාවය සපුරාලීමට ප‍්‍රමාණවත් උපකරණ සපයා ගන්නා තුරු පමණයි. අනතුරුව අපි ම රෙදි නිෂ්පාදනය කරනවා.අනෙක් කටයුත්ත වනුයේ කර්මාන්ත හිමියන් ගේ නිෂ්පාදන අප විසින් ම මිලට ගනු ලබන බවට වසර දහයක වගකීම් කාලයක් ඉදිරිපත් කිරීම ය.මෙය ලබන අයවැයට ඉදිරිපත් කරනවා. මෙවිට නිෂ්පාදකයන් දිරි ගැන්වෙනවා.එමෙන් ම ඔවුන්ට වෙළෙඳ පොළ ද ස්ථිර බවට සහතිකයක් ලැබෙනවා. බලවේග කර්මාන්ත හිමියන්ට ද බිය නැතිව යන්ත‍්‍ර සූත‍්‍ර ගෙන්වා කර්මාන්ත ඇරඹිය හැකියි. මේ නිසා කර්මාන්ත හිමියනට බිය නැතිව ආයෝජනය කළ හැකියි.අමාත්‍යාංශ, ආණ්ඩු වෙනස් වුව ද ඔවුන් ගේ අනාගතය පිළිබඳ බියක් උපදවා ගත යුතු නෑ.මේ කර්මාන්තය අප රටේ වැඩිමනත් ග‍්‍රාමීය කර්මාන්තයක් ලෙසටයි පැවතුණේ. ග‍්‍රාමීය සංවර්ධනය යටතේ මේ කර්මාන්තයට විශේෂ යමක් කිරීමට පුළුවන් යැයි අපට සිතෙනවා.සෑම ප‍්‍රාදේශීය ලේකම් කොට්ඨාසයක ම පේෂ කර්ම ගම්මානයක් ඉදිකිරීමට අප බලාපොරොත්තු වෙනවා. මේ මගින් එම ප‍්‍රදේශයේ එක් ස්ථානයක යන්ත‍්‍ර කිහිපයකින් යුතු මධ්‍යස්ථානයක් ඉදිකොට පේෂ කර්මාන්තය පුහුණු කිරීමට කටයුතු කරනවා.මේ මගින් ගමේ උදවියට කර්මාන්ත පුහුණුව ලබා දී ඒ නිවෙසකට එක් යන්ත‍්‍රයක් බැගින් නොමිලේ ලබා දීමට ද ඊට අවශ්‍ය නූල් පළමු වතාව සඳහා පමණක් නොමිලේ ලබා දීමට ද අප බලාපොරොත්තු වෙනවා.පළමු වතාවේ අලෙවි කරනු ලබන රෙදිවලින් ලැබෙන මුදලින් දෙවැනි වතාව සඳහා මුදල් ලබා ගැනීමට හැකියි. අවශ්‍ය නූල් ලංකා ෆැබ්රික් ආයතනය මගින් ගෙන්වා ලංකාවේ සියලු ම අත් යන්ත‍්‍ර රෙදි පිළි නිෂ්පාදකයනට ලබා දීමයි අපේ අපේක්‍ෂාව.දැනට මුළු රට පුරා අත්යන්ත‍්‍ර පේෂ කර්මාන්තකරුවන් කොපමණ සිටිනවා ද? ඔබේ කර්තව්‍ය සාර්ථක වීමට මේ කර්මාන්තය තරුණ පිරිස අතරට යා යුතුයි නේ ද? වැඩිපුර මෙහි නිරතවන්නේ වැඩිහිටි අය නේ ද?දැනට පහළොස් දහසක පමණ පිරිසක් කර්මාන්තයේ නියුතු අය සිටිනවා. ඒ උදවිය ගෙනුත් 95% ක් පමණ වයස අවුරුදු 45 ඉක්ම වූවන්. පේෂ කර්මාන්තය දැනට පවතින වාතාවරණය අනුව තරුණ පිරිස මෙයට ආකර්ෂණය වීම අඩුයි.ඊට හේතුව පේෂ කර්මාන්ත ආයතන ප‍්‍රිය මනාප තත්ත්වයෙන් පවත්වාගෙන නොයාමයි. ඇතැම් ස්ථාන කුකුළු කොටුවලට සමාන කළ හැකි බාල මට්ටමක පවතිනවා.මේ තත්ත්වය වළක්වා රටේ තරුණ පිරිස පේෂ කර්මාන්තයට හුරු කරවිය යුතුයි. ඒ ස¼ඳහා පේෂකර්ම මධ්‍යස්ථාන පිළිවෙළට, ප‍්‍රියමනාප ලෙසට සැකසිය යුතුයි.අපේ රටේ බොහෝමයක් තරුණ පිරිස ඇඟලුම් කර්මාන්තයේ සේවයේ යෙදෙනවා. මොවුන් ඒ සඳහා ඇදී යන්නේ එහි තිබෙන ආකර්ෂණීය බව නිසයි. ඒත් ගම්වල තරුණ තරුණියන්, ඇඟලුම් කර්මාන්තය සඳහා ගොස් වසරකින් නැතිනම් වසර එක හමාරකින් පමණ ආපසු ගම්මානවලට ම පැමිණෙනවා මා දැක තිබෙනවා.පේෂ කර්මාන්තය ප‍්‍රියජනක ලෙසට එමෙන් ම හොඳ ආදායම් මාර්ගයක් ලෙසට පවත්වා ගතහොත් නැවත ගමට පැමිණෙන තරුණ පිරිසට හොඳ මාවතක් නිර්මාණය වෙනවා.ඔබ පවසන නව මාවත නිර්මාණය කිරීම සඳහා, සෑම ප‍්‍රාදේශීය ලේකම් කොට්ඨාසයක ම පේෂකර්ම මධ්‍යස්ථානයක් ඉදිකිරීමට විශාල මුදලක් රජය වියදම් කළ යුතුයි. අනතුරුව කර්මාන්තය ආරම්භ කරන උදවියට ණය පහසුකම් ලබා දීමට ක‍්‍රමයක් සකසනවා ද?ණය අවශ්‍ය වන්නේ නෑ. කවුරුන් හෝ බලවේග හෝ අත් යන්ත‍්‍ර පේෂකර්මාන්ත ආයතනයක් ආරම්භ කිරීමට අපේක්‍ෂා කරනවා නම් ඒ සඳහා යෙදවිය යුතු මුදලින් හරි අඩක් අපි අමාත්‍යාංශයෙන් ලබා දෙනවා.අවශ්‍ය යන්ත‍්‍ර ද අපි ලබා දෙනවා. අපි මාස තුනක නැති නම් හයක පුහුණුවක් ලබා දෙනවා. පුහුණුවන වෙන කාලයට අපි මසකට රුපියල් 2000/- බැගින් ලබා දෙනවා.අපේ අමාත්‍යාංශයේ, සැලසුම් ශිල්පීන්, ගුරුවරියන්, උපදේශකයන් සිටිනවා. පේෂ කර්මාන්ත මධ්‍යස්ථානයට ඔවුන් පමුණුවා ගමේ උදවිය එකතු කොට සමිතියක් ගොඩනගා ඒ මගින් පුහුණුව ලබා දෙනවා.ඊ ළඟට තමයි පුහුණුවෙන් පසු රෙදි විවීමේ අත් යන්ත‍්‍රයක් නිවෙසට ලබා දීම කෙරෙන්නේ ඊට පසු රැකියාව ගෙදර සිට ම කැරගෙන ගිය හැකියි. මේ මගින් ගෙදරට ආදායම ලබා ගත හැකියි.මා දන්නා උදාහරණ තිබෙනවා. මා දන්නා එක් ආයතනයක පිරිමි අයෙක් දිනකට සරොම් අටක් වියා එක් සරමකට 125 ක් බැගින් දිනකට රුපියල් 1000 ක් උපයනවා. ඔහු ගෙදර සිටියේ නම් සරොම් දහයක් හෝ වියා වැඩිපුර ඉපයීමට පුළුවන්. කාන්තාවකට අඩු ම තරමින් රු. 500 ක් දිනකට සොයා ගත්තොත් ප‍්‍රමාණවත්.2010 වන විට දැනට තිබෙන අත් යන්ත‍්‍ර 15,000 ප‍්‍රමාණය 30,000 ක් කිරීමයි අපේ අරමුණ. ඊට අමතරව අත්යන්ත‍්‍ර හා බලවේග යන්ත‍්‍ර දෙවර්ගය ම උපයෝගී කැරගෙන රෝහල්, පොලීසි, හමුදා ඇතුළු රජයේ ආයතනවලට රෙදිපිළි මුළුමනින් ම සැපයීමත් එක් සුවිශේෂි අරමුණක්.රටේ ඉදිරි අනාගතය වෙනුවෙන් පේෂ කර්මාන්ත ක්‍ෂේත‍්‍රය සංවර්ධනය කිරීම සඳහා අවශ්‍ය තාක්‍ෂණය අප සතු ද?තාක්‍ෂණය අප සතුයි. රත්මලානේ පුහුණු මධ්‍යස්ථානය අපගේ අමාත්‍යාංශය යටතේ පවතිනවා. එහි සියලුම මාදිලියේ අවශ්‍ය කරන පුහුණු කිරීම් කරනවා. ඩයිකිරීම්, රෙදි විවීම් ආදී කටයුතු.එමෙන් ම මොරටුව විශ්ව විද්‍යාලයේ හා රත්මලානේ පුහුණු මධ්‍යස්ථානය සම්බන්ධ කැරගෙන මේ පුහුණු කිරීම් කටයුතු සිදුවනවා.මොරටුව විශ්වවිද්‍යාලයෙන් මේ සම්බන්ධ උපාධියක් ද ලබා ගැනීමට අවස්ථාව තිබෙනවා. මේ අනුව තාක්ෂණය 100% ම අපට තිබෙනවා. ඒ වගේ ම මේ සඳහා අවශ්‍ය අත්යන්ත‍්‍ර ලංකාවේම නිෂ්පාදනය කරනවා. මේවා පේෂකර්ම දෙපාර්තමේන්තුවෙන් ලබාගත හැකියි.මේ ක්ෂේත‍්‍රයේ ඔබ දකින දුර්වලතා මොනවාද?ප‍්‍රධාන වශයෙන් දැනට තිබෙන්නේ අමුද්‍රව්‍ය හිඟකමයි. නූල් මෙහි නිෂ්පාදනය කිරීමට අවස්ථාව නෑ. ඉස්සර හම්බන්තොට ප‍්‍රදේශයේ නූල් නිෂ්පාදනය කළා. දැන් එම ප‍්‍රදේශයේ වෙනත් බෝග වවනවා. කපු වවන්නේ නෑ. වෙනත් ආර්ථික කටයුතුවලට පෙලඹිලා.එම නිසා නූල් පිටරටින් ගෙන්වනවා. ඒ වගේ ම ඩයි වර්ගත් පිටරටින් ගෙන්වන්නට වෙනවා.අපි ‘ඩයි හවුස්’ එකක් පුත්තලමේ ඉදි කරන්න කටයුතු කරමින් පවතිනවා. වයඹ, මධ්‍යම පළාත් දෙකට ඒ ඩයි හවුස් එකෙන් අවශ්‍ය නූල් ඩයි කැර ගැනීමට පුළුවන්. මේ සඳහා යන මුදලෙන් අඩක් වයඹ පළාත් සභාවෙන් ද ඉතිරිය අපේ අමාත්‍යාංශයෙන් ද ගෙවීමටත් කතා බහ කැර තිබෙන්නේ.කොළඹ පැමිණ පෞද්ගලික ආයතනවලින් ඩයි කිරීමේ කටයුතු කැර ගත යුතුයි. එම නිසයි නිෂ්පාදන මිල ඉහළ යන්නේ.ලංකා පැබ්රික් ආයතනය මගින් නූල් ගෙන්වා ලාබ නොගෙන නූල් සැපයීමටයි බලාපොරොත්තුව. නූල් කිලෝ එක 350/= කට දෙන බවට ඉන්දියාව පොරොන්දු වී තිබෙනවා.එසේ වුවත් මේ සඳහා ටෙන්ඩර කැදවූවා ඊටත් අඩුවෙන් ගත හැකි දැයි බැලීමට.අපේ අත්යන්ත‍්‍ර රෙදි පිළි පිටරට වලට අලෙවි කිරීමේ හැකිකම අවධානයට ලක් කැර තිබෙනවාද?ඔව්, අත්යන්ත‍්‍ර රෙදි පිළි පමණක් නොවෙයි බලවේග යන්ත‍්‍ර රෙදි පිළි පවා. මෑතකදී වරාය හා සිවිල් ගුවන් සේවා ඇමැති චමල් රාජපක්ෂ මහතා හරහා ඇමෙරිකාවෙන් ඇනවුමක් ලැබුණා.එරට වරායකට අවශ්‍ය රෙදි පිළි සැපයීමට. මාසයකට මිලියන දෙකක් වටිනා රෙදි. ගෝස්, අත්පිස්නා වැසුම් වැනි ද්‍රව්‍ය. මෙය අත්යන්ත‍්‍ර හා බලවේග දෙඅංශයම සඳහා යි. මෙලෙස වසර 10 ක් පුරා සෑම මසකම ලබාදිය යුතුයි. මෙය ඔවුන් අපේ නිෂ්පාදනවල ගුණාත්මක බව හඳුනා ගැනීමක්.ඊට අමතරව හිරගෙවල සිටින එමෙන් ම ඉතා කෙටි කලකින් නිදහස්වීමට නියමිත හිරකරුවන් ප‍්‍රධාන කොට ගනිමින් ඔවුනට පේෂකර්මාන්තය ඉගැන්වීමට අදහස් කොට තිබෙනවා. දැනට බෝගම්බර හිරගෙදර අත්යන්ත‍්‍ර මැෂින් කිහිපයක් මගින් තුවා සහ හිරකරුවන්ගේ ජම්පර මැසීම සිදු කරනවා.මොවුන් නිදහස් වී යනවිට යන්ත‍්‍රයක් හා නූල් නොමිලේ ලබා දීමට කටයුතු කරනවා. මොවුන් ගේ ආර්ථිකය සවිමත් වනවිට නැවත හිරගෙදරට පැමිණෙන වැඩ කරන්නේ මොකටද? ඉන් නිකම්ම මිනිසුන් සංවර්ධනය වෙනවා. මෙය සෑම හිර ගෙදරකටම ව්‍යාප්ත කරනවා.ලංකාවේ අනන්‍යතාවය ලෝකයේ ප‍්‍රචාරය වන පරිදි රෙදි පිළි නිෂ්පාදනය කොට පිටරට යැවිය හැකි නම් ලෝක ප‍්‍රජාව අතර අපේ නිෂ්පාදනවලට විශේෂ තැනක් ලැබෙනවා නේද? සංචාරක ව්‍යාපාරය වැනි කටයුතුත් එමඟින් වඩාත් ව්‍යාප්ත කළ හැකියි නේද?මෙය සලකා බලන ලද කාරණයක්. ඇමැති චමල් රාජපක්ෂ මහතා සමඟ සාකච්ඡා කැර ගුවන් තොටුපළේ, අපේ රෙදි පිළි නිෂ්පාදන අලෙවි සලක් පටන් ගැනීමට කටයුතු සකස් කැරමින් පවතිනවා. විශේෂයෙන් අත්යන්ත‍්‍ර. එමෙන් ම සළුසල මගින් මෙය සිදු කරනවා. කමිස, සරොම්, සාරි ආදී නිෂ්පාදන මෙයට ඇතුළත්. එමෙන් ම කුර්තා වැනි ඇඳුම්.එමෙන්ම ලංකාවේ සුපිරි වෙළෙඳ සල් බොහොමයක් තිබෙනවා.මේවායේ රෙදි පිළි අංශය තවම විවෘත නෑ. අපි බලාපොරොත්තුවනවා, හිමිකරුවන් සම්බන්ධ කැරගෙන ඔවුනට වට්ටමක් ලබා දී මේ රෙදි පිළි අලෙවියට තබන්න. මේ මගින් වෙළෙඳ පොළක් නිර්මාණය වේ යැයි අපේක්ෂා කළ හැකියි. විශේෂයෙන් ම අවශ්‍ය ඉල්ලුමට අවශ්‍ය ආකාරයට සැපයුමක් ලබාදීමයි විය යුත්තේ.සංචාරකයින්ට මේ අත්යන්ත‍්‍ර රෙදි පිළි නිෂ්පාදනය කරන ආකාරය පෙන්වීමට ප‍්‍රදර්ශන මධ්‍යස්ථානයක් ඉදිරියේ දී ඉදිකිරීමට බලාපොරොත්තුවනවා. මෙය සංචාරක නගර ආශ‍්‍රිතව කළ යුතුයි.සළුසල ශාඛා 19 ක් ලංකාවේ තිබෙනවා. මේ සෑම ශාඛාවකටම ගමේ ගොඩේ නිෂ්පාදකයාගේ නිෂ්පාදන පහසුවෙන් ම සැපයීමට පුළුවන්. දැනට සාළුව, සරම, සාරිය, ඇඳ ඇතිරිල්ල, අත්පිස්නාව පමණයි නිෂ්පාදනය කරන්නේ.මේ තත්ත්වය නැති කොට නිෂ්පාදන පරාසය පුළුල් කිරීම කළ යුතුයි. සාදවලට ගැළපෙන ඇඳුම්, කුර්තා ඇතුළු අලුත් දේවල් හඳුන්වා දිය හැකියි. එමෙන් ම පෞද්ගලික වෙළෙඳුන්ට, ද කලින් කී පරිදි සුපිරි වෙළෙඳ සල්වලට ද භාණ්ඩ සැපයීමේ ක‍්‍රම ඇති කිරීමට කටයුතු කරනවා.මේ වෙළෙඳ ජාලයට පොඩි මිනිසා සම්බන්ධ කරගත්තේ කොහොමද? ඔබ මුලින් ම සඳහන් කළ ගමේ සිටින නිෂ්පාදකයා.ගමට නූල් ටික බෙදා දෙන ගමන් වියපු රෙදි ටික අරන් එන්න පුළුවන්. මා කලින් සඳහන් කළ සංගමය හරහා මේ කටයුතු මෙහෙය විය යුතුයි. මිනිසුන්ට රස්තියාදු විය යුතු නෑ.වෙළෙඳ ජාලයට සම්බන්ධ කිරීම පමණක් නොවේ, මේ ක‍්‍රමය සාර්ථකව කි‍්‍රයාත්මක කැරවීමෙන් කාන්තාවන් රට යෑමක් වැළක්විය හැකියි. රුපියල් 15,000 ක් පමණ කිසිදු කරදරයකින් තොරව නිවසේ සිටම සොයා ගත හැකි ක‍්‍රමයක් මේක.කාන්තාවන් රට යෑම නවත්වනවා නම් මට පුළුවන් ඔවුන්ට නිවෙසේ සිට හොඳ ආදායමක් ලබා ගැනීමට උදව් කරන්න.දැනට වැසී ගිය කර්මාන්ත ශාලා ගොඩ ගැනීමට මොකක්ද කිරීමට බලාපොරොත්තු වෙන්නේ.අම්බලන්තොට - බටාන, වීරවිල, සූරියවැව වැසී තිබෙන කර්මාන්ත ශාලා නැවත ආරම්භ කිරීමට බලාපොරොත්තු වනවා. එමෙන් ම කල්මුණේ පුහුණු කිරීමේ මධ්‍යස්ථානයක් හා කර්මාන්ත ශාලාවක් ඇරඹීමට මිලියන 50 ක් වෙන් කරනවා.වැසුණු පේෂ කර්මාන්ත ශාලාවන් පළාත් සභා යටතේයි පවතින්නේ. මේ පිළිබඳව පළාත් සභා ද විශේෂ අවධානය යොමු කළ යුතුයි. මේ ආකාරයට පිළිවෙළ හා අලංකාරය දැක්කාම තරුණ පිරිස මේ සඳහා යොමු කැර විය හැකියි.මෙය සමාජයේ සුබවාදී නව නැම්මක් වේවි.සාකච්ඡා කෙළේ - කුමුදිනී ප‍්‍රියංකා කුරුගල</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=aj0803301</link>
    <topic>මයික්‍රොසොෆ්ට්-ෆිලින්ටෙක් ව්‍යාපාරික ගිවිසුමක</topic>
    <author/>
    <content>මයික්‍රොසොෆ්ට්-ෆිලින්ටෙක් ව්‍යාපාරික ගිවිසුමකමහජන බැංකු කාන්තා දින සමරුවසිමා සිසුනට හේලීස් රැකියා පුහුණුවපුංචි කාර් නිවසේ ෆුල් ඔප්ෂන් වෙන්දේසිය සාර්ථකව නිමාවෙයිඑයිට්කන් ස්පෙන්ස් ඇඟලුම් කම්හල ඇරේ් රුවන් බණ්ඩාර(අභ්‍යන්තර අලෙවි විධායක මයික්‍රොසොෆ්ට් ශ‍්‍රී ලංකා), ශ‍්‍රියාන් ද සිල්වා විජයරත්න (තොරතුරු තාක්ෂණ කළමනාකරු ෆ්ලින්ටෙක් ට‍්‍රාන්ස්ඩියුසර්ස්), මරෙක් සෙකුලා (කළමනාකාර අධ්‍යක්‍ෂ ෆ්ලින්ටෙක් ට‍්‍රාන්ස්ඩියුසර්ස්), ෆායිග් ෆායිස් (විධායක උප සභාපති මිලේනියම් ඉන්ෆොමේෂන් ටෙක්නොලොජීස්), එස්. බී. සේනාරත්න (වෙළෙඳ ප‍්‍රවර්ධන කළමකාකරු මිලේනියම් ඉන්ෆොමේෂන් ටෙක්නොලොජීස්) මහත්ම මහත්මීහු ගිවිසුම අස්සන් කළ අවස්ථාවට එක්වෙමින්.බර කිරුම් මිනුම් වෙළෙඳ පොළ තුළ අති සූක්ෂම පැටවුම් බහලුම් නිර්මාණයෙහි හා නිෂ්පාදනයෙහි ප‍්‍රමුඛයා වන ෆ්ලින්ටෙක් ට‍්‍රාන්ස්ඩියුසර්ස් (පුද්ගලික) සමාගම, වර්තමානයෙහි අනෙකුත් කර්මාන්තයන් වෙත සිය සේවා පරාසය විහිදුවනු ලබන අතර මෑතක දී මයික්‍රොසොෆ්ට් ශ‍්‍රී ලංකා සමග ව්‍යාපාරික ගිවිසුමකට එළඹියේ ය.මෙමගින් මයික්‍රොසොෆ්ට් ශ‍්‍රීී ලංකා සතු තොරතුරු තාක්ෂණ වෘත්තීය නිපුණත්වය යොදා ගනිමින් සිය ආයතනික පාරිභෝගිකයින් වෙත විශිෂ්ට සේවාවක් සැලසීමට ෆ්ලින්ටෙක් ට‍්‍රාන්ස්ඩියුසර්ස් (පුද්ගලික) සමාගම අපේක්‍ෂා කරයි.මෙම ක‍්‍රමවේදී සබඳතාවයත් සමග මයික්‍රොසොෆ්ට් හි අති නවීන මෘදුකාංග වෙත පිවිසුමක් ලබා ගනිමින් මයික්‍රොසොෆ්ට් හි විශේෂඥ මගපෙන්වීම යටතේ අදාළ තාක්ෂණ පද්ධතීන් යොදා ගනිමින් වඩාත් වේගවත් ආයෝජන ප‍්‍රතිඵලයන් හා පරිපූර්ණ අවදානම් කළමනාකරණ ශක්‍යතාවයන් අත්කර ගැනීම ෆ්ලින්ටෙක් හි අරමුණ වේ.මයික්‍රොසොෆ්ට් සමඟ ව්‍යාපාරික ගිවිසුමකට එළඹි අපනයන සැකසුම් කලාපයක් තුළ පවතින ප‍්‍රථම සමාගම වනුයේ ෆ්ලින්ටෙක් වන අතර, එමගින් සිය පාරිභෝගික සමූහයා වෙත විශ්වාසනීය සේවාවක් සැලසීමේ ෆ්ලින්ටෙක් සතු අතිමහත් වූ කැපවීම විදහා දැක්වේ.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=aj0803302</link>
    <topic>මහජන බැංකු කාන්තා දින සමරුව</topic>
    <author/>
    <content>මයික්‍රොසොෆ්ට්-ෆිලින්ටෙක් ව්‍යාපාරික ගිවිසුමකමහජන බැංකු කාන්තා දින සමරුවසිමා සිසුනට හේලීස් රැකියා පුහුණුවපුංචි කාර් නිවසේ ෆුල් ඔප්ෂන් වෙන්දේසිය සාර්ථකව නිමාවෙයිඑයිට්කන් ස්පෙන්ස් ඇඟලුම් කම්හල ඇරේජගත් කාන්තා දිනය නිමිත්තෙන් මහජන බැංකුව (බටහිර කලාප) මගින් පවත්වනු ලැබූ උත්සවය ප‍්‍රධාන විධායක නිලධාරි එම්. වික‍්‍රමසිංහ මහතා ගේ ප‍්‍රධානත්වයෙන් බොරැල්ල රිජ්වේ ආර්යා ළමා රෝහලේ දී පසුගිය දා පැවැත්විණ.එහි දී වනිතා වාසනා ගිණුම් හිමිකාරිනියක ඇයට හිමි ත්‍යාගය වික‍්‍රමසිංහ මහතා අතින් ලබා ගන්නා අයුරු.නියෝජ්‍ය සාමාන්‍යාධිකාරි (මානව සම්පත්) එච්. එස්. ධර්මසිරි, නියෝජ්‍ය සාමාන්‍යාධිකාරි (බටහිර කලාප 1) පී. රාජපක්ෂ රෝහල් අධ්‍යක්‍ෂ එස්. ලෝගනාදන්, ව්‍යාපාර ප‍්‍රවර්ධන නිලධාරි (බටහිර කලාප 1) ආර්. රත්න විභූෂණ, බොරැල්ල නගර ශාඛා කළමනාකාර විමලා කොඩිතුවක්කු යන මහත්ම මහත්මීහු ද එම අවස්ථාවට සහභාගි වූහ.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=aj0803303</link>
    <topic>සිමා සිසුනට හේලීස් රැකියා පුහුණුව</topic>
    <author/>
    <content>මයික්‍රොසොෆ්ට්-ෆිලින්ටෙක් ව්‍යාපාරික ගිවිසුමකමහජන බැංකු කාන්තා දින සමරුවසිමා සිසුනට හේලීස් රැකියා පුහුණුවපුංචි කාර් නිවසේ ෆුල් ඔප්ෂන් වෙන්දේසිය සාර්ථකව නිමාවෙයිඑයිට්කන් ස්පෙන්ස් ඇඟලුම් කම්හල ඇරේහේලීස් සමූහයේ මානව සම්පත් සංවර්ධන කළමනාකාර රවී රාජසිංහ මහතා ශ‍්‍රී ලංකා සිමා ආයතනයේ සභාපති අරුණ ප‍්‍රනාන්දු මහතා වෙතින් අදාළ සහතිකය ලබා ගන්නා අවස්ථාව.ශ‍්‍රී ලංකාවේ වරලත් ගණකාධිකාරීන්ගේ කළමනාකාරිත්ව ආයතනය (සිමා) මඟින් තම ආයතනයේ සිසුන් සඳහා ලබාදෙන උසස් තත්ත්වයේ රැකියා පුහුණුව සඳහා කරන පිළිගැනීමක් වශයෙන් හේලීන් සමූහය තම පුහුණු හවුල්කරුවකු ලෙස තෝරා ගෙන ඇත.සිමා පුහුණු වැඩසටහනේ අරමුණ වන්නේ සිසුන්හට තත්ත්වයෙන් උසස් රැකියා පුහුණු අත්දැකීමක් ලබා දීම වන අතර වරලත් ගණකාධිකාරීන්ගේ කළමනාකාරිත්ව ආයතනයේ තත්ත්ව ප‍්‍රමිතියට අනුව එම සිසුන් වෙත රැකියා පුහුණුව ලබා දෙන ආයතන මෙම වැඩසටහන මඟින් අගය කරනු ලබයි.හේලීස් සමූහයේ මානව සම්පත් කළමනාකරණ ප‍්‍රධානී සුනිල් දිසානායක මහතා පැවැසුවේ සිමා සිසුන්හට තත්ත්වයෙන් ඉතාම උසස් වූ රැකියා පුහුණු අත්දැකීමක් හේලීස් සමූහය විසින් ලබාදෙන බවට මෙයින් සහතික වන බවයි.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=aj0803304</link>
    <topic>පුංචි කාර් නිවසේ ෆුල් ඔප්ෂන් වෙන්දේසිය සාර්ථකව නිමාවෙයි</topic>
    <author/>
    <content>මයික්‍රොසොෆ්ට්-ෆිලින්ටෙක් ව්‍යාපාරික ගිවිසුමකමහජන බැංකු කාන්තා දින සමරුවසිමා සිසුනට හේලීස් රැකියා පුහුණුවපුංචි කාර් නිවසේ ෆුල් ඔප්ෂන් වෙන්දේසිය සාර්ථකව නිමාවෙයිඑයිට්කන් ස්පෙන්ස් ඇඟලුම් කම්හල ඇරේමාලබේ පුංචි කාර් නිවස නව අලෙවි විධි ක‍්‍රමයක් ලෙස ශ‍්‍රී ලාංකික මෝටර් රථ ලෝලීන්ට හඳුන්වා දුන් “ෆුල් ඔප්ෂන් වෙන්දේසිය” පසුගිය ඉරිදා ඉතා සාර්ථක ලෙස නිමාවට පත්විය.දිවයිනේ නන් දෙසින් ආ කාර්, වෑන්, ජීප්, කැබ් සියයක් පමණ එදින වෙන්දේසියට එක් විය. ගනුදෙනුකරුවන් විශාල පිරිසක ගේ බලාපොරොත්තු ඔවුනට පැය හතරක් තුළ ඉටු කර ගැනීමට හැකි වීම මෙහි විශේෂත්වයකි.පුංචි කාර් නිවස මෙම අලෙවි විධි ක‍්‍රමය හඳුන්වා දී තිබුණේ “ෆුල් ඔප්ෂන් වෙන්දේසිය” නමිනි.ගැනුම්කරුවන්ට ඔවුන් ගේ හැකියාව අනුව විවිධ මාන හා තේරිම් ගණනාවක් ඔස්සේ වාහන මිල දී ගන්නට අවස්ථාව සැලසීම මෙයට හේතුවයි.සාමාන්‍ය වෙන්දේසියක පවත්නා දැඩි නීතිරීති නැතිව ගැනුම්කරුවන්ට අවශ්‍ය නම් ලීසිං/ෆිනෑන්ස් පහසුකම් ද ලබා ගැනීමට ඉඩ ලැබිණ.මීළඟ “ෆුල් ඔප්ෂන් වෙන්දේසිය” මාර්තු 30 ඉරිදා පැවැත්වීමට විධිවිධාන යොදා ඇති බව පුංචි කාර් නිවස පවසයි.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=aj0803305</link>
    <topic>එයිට්කන් ස්පෙන්ස් ඇඟලුම් කම්හල ඇරේ</topic>
    <author/>
    <content>මයික්‍රොසොෆ්ට්-ෆිලින්ටෙක් ව්‍යාපාරික ගිවිසුමකමහජන බැංකු කාන්තා දින සමරුවසිමා සිසුනට හේලීස් රැකියා පුහුණුවපුංචි කාර් නිවසේ ෆුල් ඔප්ෂන් වෙන්දේසිය සාර්ථකව නිමාවෙයිඑයිට්කන් ස්පෙන්ස් ඇඟලුම් කම්හල ඇරේඇමැති නවීන් දිසානායක කම්හල පිරික්සමින්. ප‍්‍රධාන විධායක අර්ඩ්ලි ඩේවිඩ් මහතා ද මෙහි වෙයි.නිපැයුම් ශී‍්‍ර ලංකා ව්‍යවසාය 300 වැඩසටහන යටතේ කොග්ගල අපනයන සැකසුම් කලාපයේ පිහිටුවන ලද අයිට්කන් ස්පෙන්ස් ඇපරල් පෞද්ගලික සමාගමේ ඇඟලුම් නිෂ්පාදන කර්මාන්ත ශාලාව ආයෝජන ප‍්‍රවර්ධන අමාත්‍ය ගරු නවීන් දිසානායක හා ව්‍යවසාය සංවර්ධන හා ආයෝජන ප‍්‍රවර්ධන අමාත්‍යාංශයේ ලේකම් තොසපාල හේවගේ මහතාගේ ප‍්‍රධානත්වයෙන් පසුගියදා විවෘත කෙරුණි.අපනයනය සඳහා ඇඟලුම් නිෂ්පාදනයෙහි යෙදෙන මෙම කර්මාන්තශාලා ව්‍යාපෘතිය සඳහා සමාගම මිලියන 37.5 ක් ආයෝජනය කරයි. මුල් අදියරෙහිදී ප‍්‍රදේශයේ රැකියා විරහිත තරුණ තරුණියන් 400 රැකියා අවස්ථා උදා කර දෙයි.අයිට්කන් ස්පෙන්ස් සමාගමේ කළමනාකාර අධ්‍යක්‍ෂ ජේ එම් එස් බි‍්‍රටෝ ප‍්‍රධාන විධායක අර්ඩ්ලි ඩේවිඩ්, අධ්‍යක්‍ෂක රංජන් කාසිවෙට්ටි ශී‍්‍ර ලංකා ආයෝජන මණ්ඩලයේ දකුණු පළාත් භාර විධායක අධ්‍යක්‍ෂ කේ ජී චන්ද්‍රසිරි, ජ්‍යෙෂ්ඨ කළමනාකරු ජයන්ත ගුණසේකර විධායක අධ්‍යක්‍ෂ රංජිත් ප‍්‍රනාන්දු ඇතුළු නිලධාරිහු රැසක් විවෘත කිරීමේ අවස්ථාවට සහභාගි වූහ.මහින්ද චින්තන සංකල්පය අනුව නිපැයුම් ශී‍්‍ර ලංකා ව්‍යවසාය 300 වැඩසටහන රටපුරා කි‍්‍රයාත්මක කරන්නේ ශී‍්‍ර ලංකා ආයෝජන මණ්ඩලයයි. මෙවැනි වැඩසටහනක් රටපුරා කි‍්‍රයාත්මක කිරීමෙන් දේශීය ව්‍යවසායකයන් දිරිමත් කෙරේ.තවද ජාතික අපනයන වැඩි කිරීමටත් නිෂ්පාදන ධාරිතාව ඉහළ නැංවීමටත් ආර්ථික සංවර්ධනය ඇති කිරීමටත් විශාල ශක්තියක් හා දායකත්වයක් ලබා දේ.අයිට්කන් ස්පෙන් ඇපරල් (පුද්ගලික) සමාගමේ නව ඇඟලුම් නිෂ්පාදන කර්මාන්තය අනාගතයේ දී නව රැකියා අවස්ථා රැසක් බිහි කරමින් ප‍්‍රදේශයෙහි ජනතාවගේ ජීවන තත්ත්වය ඉහළ නැංවීමට මහෝපකාරී වන ව්‍යාපාරයක් වනු ඇත.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=aw0803301</link>
    <topic>මේ වගේ දෙයක් මගේ නංගිට වුණා නම් මං මොනව කරයිද?</topic>
    <author>මතුගම මහින්ද විජේතිලක</author>
    <content>මේ වගේ දෙයක් මගේ නංගිට වුණා නම් මං මොනව කරයිද?නීතිය හා සාමය ආරක්ෂා කිරීම රාජකාරිය වශයෙන් ම වගකීම කොටගත් නිලධාරීන් ද ඊට පටහැණිව කි‍්‍රයා කරන අවස්ථා ඒ තරම් දුර්ලභ නැත.වැටත් නියරත් ගොයම් කා නම් කාට පවසමි මේ අමාරුව කියන්නා සේ මෙවැනි අවස්ථාවල දී මහජනයා බොහෝ විට නොදැක්කා සේ කටයුතු කරති.එහෙත් වර්තමාන සමාජය නීතිය පිළිබඳ යම් තරමකට හෝ අවබෝධයක් ඇති හෙයින් ද ජනමාධ්‍යයේ අනාවරණයන් නිසා ද ලොකු ලොකු අතු කැඩී යන හැටිත්, මහ ගස්වල කරටියෙන් ම කැඩී යන හැටිත්, සමහර ගස් මුලින් ම ඉදිරී පොළව බදාගන්නා හැටිත්, දැක ගන්නට ලැබෙන අවස්ථා ඇත.මෙවැනි නිලධාරීහු ස්වකීය බලය පාවිච්චි කරමින් තමන්ගේ වාසිය හා සුඛ විහරණය සඳහා අනුන් සතු දේ නීතිවිරෝධීව අත්පත් කැර ගනිති. මේත් එවැනි සිද්ධියක ආදීනව කතාවකි.සේකර පොලිස් නිලධාරියෙකි. ප‍්‍රදේශයේ වැදගත් උත්සව අවස්ථාවලට කැඳවනු ලබන තත්ත්වයේ ආරාධිත ප‍්‍රභූ මට්ටමේ සිටියේ ය. ප‍්‍රදේශයේ එක්තරා ප‍්‍රසිද්ධ උත්සවයක දී රූප සුන්දරිය තේරීමේ තරගයේ විනිශ්චයකරුවකු ලෙස එම තේරීම් කමිටුවේ කි‍්‍රයාකිරීමට ඔහුට අවස්ථාව ලැබුණි.නිලංගා රූමත් ය. පැහැපත්ය. කඩවසම් ය. මේ වනවිටත් සුරාවෙන් තරමක මත් ගතියකින් සිටි සේකර ගේ දෑස් නිලංගා ගේ පිරුණු අඟ පසඟවල රස උරා බොන්නට වීය.රූප සුන්දරිය සඳහා තමන්ට දිය හැකි උපරීම ලකුණු ප‍්‍රමාණය ලබාදීමට තරම් ඔහුගේ සිත පරිත්‍යාගශීලී විය. කරුණු විමසීම්වලදීත් මේ පොලිස් නිලධාරියා ගේ උපරිම ලකුණු තමන්ට හිමිවන බව ද නිලංගාට වැටහිණි.තරගයේ ප‍්‍රතිඵල ප‍්‍රකාශ වීමේ දී නිලංගා ප‍්‍රථම ස්ථානයට තේරී තිබිණි. ත්‍යාග ප‍්‍රදානය සවසට නියමිතව තිබූ අතර ඒ අතරතුර කාලයේ දීත් පොලිස් නිලධාරියා ගේ අවධානය තමා කෙරෙහි පවතින බව තේරුම්ගත් නිලංගා මේ වනවිට තමන්ට පෙම්වතකු සිටි බැවින් ප‍්‍රවේශම් වීමට වග බලා ගත්තාය.මේ සුන්දර යුවතිය කෙසේ හෝ ගොදුරු කැර ගැනීමට සේකර මාන බලමින් සිටියේය. දිනක් පංතියකට ගොස් ආපසු නිවස බලා ගමන් කරමින් සිටි නිලංගා පාළු ස්ථානයකදී සේකරට මුණගැසිණි.තම වාහනයේ සිටි සගයකුගේ ද සහාය ඇතිව නිලංගා බලහත්කාරයෙන් ම වාහනයට ඇද දමා ගත් ;ස්කර ඔහුට ම පෞද්ගලික වූ ස්ථානයකට ඇය ගෙන ගියේ ය.බීමත්ව සිටි සේකර ඉදිරියේ අසරණ වූ ඇය තමන්ට හිරිහැර නොකරන ලෙස කන්නලව් කළාය. බැරිම තැන බෙරිහන් දී විලාප දුන්නාය. එහෙත් ඇගේ හඬ අසන්නට හෝ ඇයට පිළිසරණ වීමට හෝ කෙනකු නොවීය.ආසාවෙන් අන්ධ වී, සුරාවෙන් මත් වී තරුණ මදයෙන් කුපිතව සිටි මේ හැඩි දැඩි නිලධාරියා අතින් මේ අහිංසකාවිය තැලී පොඩි වී කෙලෙසී ගියේය. කිසිසේත් බලාපොරොත්තු නොවූ මේ අපරාධයෙන් සිහිසුන්ව සිටි නිලංගා තමන්ට සිදුවූ හානියෙන් වියරුව නැඟී සිටියාය.මේ වනවිට නීතිය හා සාමය රැකීමට බැඳී සිටින තමන් වැනි නිලධාරියකුගෙන් සිදු වී ඇත්තේ නොවිය යුත්තක් බව සේකරට ද වැටහිණි.වියරුව සිටි නිලංගාගේ සාපයන් අතරින් කියැවුණු ඇතැම් තර්ජනාත්මක වදන්වලින් සේකරට තමන්ගේ තරාතිරම හා තනතුර පිළිබඳ අනතුරු සේයාවක් දැනුණේය. සේකර වහා කි‍්‍රයාත්මක වීය. ඔහුගේ දරදඬු දෑත්වලින් ඇගේ ගෙල සිරවී ගියේය. ගින්නකට හසුවූ ළා දල්ලක් සේ ඇගේ හිස පහතට කඩා වැටිනි.උමතුවෙන් මෙන් සිදු කරන බොහොමයක් අපරාධවලට සම්බන්ධ අපරාධකරුවන් නීතියේ රැහැනට අසුකර ගැනීමට අවශ්‍ය වන සාධක සොයා ගැනීමට අපහසු නොවේ. එසේ ම නිලංගා දූෂණය කොට මරා දැමීම පිළිබඳ සිද්ධියේ දීත් සේකර අතින් ගිලිහී ගිය සාධක බොහෝ ය.කොයිතරම් පුහුණු පොලිස් නිලධාරියකුª වුවද සේකර අධිකරණය ඉදිරියට පමුණුවා චෝදනා ඔප්පුවීම නිසා මරණීය දණ්ඩනයට යටත් වීය.”මගේ වරද. මගේ වරද. ඒ අහිංසක කෙල්ල මගේ් කකුල් දෙක අල්ලලා වැඳලා කීවා අනේ සර්, මා විනාශ කරන්න එපා කියා. මගේ බීමත්කම නිසා ඒ වෙලාවේ මට මතකයි මං හැසිරුණේ තිරිසනෙක් වගේ.ඒ ළමයා නැඟූ විලාපය දැනුත් මට ඇහෙනවා ඇහෙනවා වගෙයි. ඒ විතරක් ද නිලංගාගේ බෙල්ල මිරිකද්දී මා දෙස බලා හිටිය හැටි. ඒ ඇස් දෙක විශාල වූ හැටි දිව එළියට ඇදුන හැටි මේ දැනුත් මැවි මැවී පෙනෙනවා වාගෙයි.අනේ දෙයියනේ ඒ වගේ් අපරාධයක් මගේ නංගීට සිදුවුණා නම්, මගේ අම්මට සිදුවුණා නම් මම කොයි වගේ් හැසිරේවිද? මේ හිර ගෙදරට ආපු දවසේ පටන්ම මගේ හිත මට ම සාප කරනවා. හැම තත්ත්පරයක් පාසාම මම දැවි දැවී මැරුණා.අන්තිමට මට කරන්න දෙයක් නැති තැන පන්සල් වාට්ටුවේ බුදු පිළිම වහන්සේ දෙස බලාගෙන ඉන්න පුරුදු වුණා. උදේ හවස වන්දනාවට සහභාගි වුණා. ධර්ම දේශනාවලට සවන් දෙන්න පුරුදු වුණා.සුබසාධක නිලධාරි මහත්වරු මට උදව් කළා. උපදෙස් දුන්නා. ඒ අනුව කටයුතු කැරගෙන යනකොට මගේ මරණ දඬුවම ඉවත්කැර ජීවිතාන්තය දක්වා සිර දඬුවම බවට වෙනස් කළා.එදා පොලිස් සේවයේ මා සමඟ සිටි අය අද එස්.පී.ලා, ඒ.එස්.පී.ලා. මම හිරබත් කනවා. මා බලන්න කවුරුවත් එන්නෙත් නෑ. දෙයියනේ! මරණ දඬුවම නියම කළ දවස්වලම මා එල්ලා මැරුවා නම් හොඳයි කියා ඒ දවස්වල මට නිතර හිතුණා.ඒත් දැන් හිතෙනවා මා අතින් සිදුවූ අපරාධය හේතු කොට ගෙන නිරයේ දුක්විඳින්නට සිදුවෙන බැවින් ජීවත් වෙන ඉතුරු කාලසීමාව තුළ හෝ යහපත් මිනිසකු ලෙස ජීවත් වෙන්න.මිනිසුන් අනූ නවයක් මැරූ අංගුලිමාලටත් බුදුරජාණන් වහන්සේ පිහිට වුණා නම් ඒ දහම තුළින් මටත් සැනසුමක් ලබන්නට පුළුවන් ය කියන අධිෂ්ඨානයෙන් මම දැන් කටයුතු කරනවා.දිනපතා උදේ සවස නොවරදවා ආගමික වතාවත්වල යෙදෙනවා. භාවනා උපදෙස්වලට අනුව සිත පිරිසුදු කැර ගැනීමේ උත්සාහයකත් යෙදෙනවා. ධර්ම දේශනාවලට සවන්දීම හා බෞද්ධ පොත පත කියැවීමෙන් කර්මය හා කර්ම ඵලය පිළිබඳ මම විශ්වාස කරනවා. හේතුªඵල දහමට අනුව පාපයේ ආදීනවය සතර අපා ගතවීම බව මා දන්නවා.නීතිය හා බලය අයුතු ලෙස යොදා ගෙන කටයුතු කරන අය කුම්භාණ්ඩයින් වී උපදිනවා.කුම්භ කියන්නේ කළ ගෙඩියට. අණ්ඩ කියන්නේ අණ්ඩ කෝෂවලට. කුම්භාණ්ඩයින් වී උපදින අමනුස්සයින් කළගෙඩියක් තරම් විශාල අණ්ඩකෝෂ සහිතව ඉපදීම නිසා මහත් දුක්විඳිනවා. ඔවුන්ගේ අණ්ඩ කෝෂ කොයිතරම් විශාලද කියනවා නම් මේ කුම්භාණ්ඩයින් ගමන් බිමන් යන්නේ අණ්ඩකෝෂය කරපිට තියාගෙන.යම් තැනක හිඳ ගැනීමට අවශ්‍ය වුණොත් කුම්භාණ්ඩයා හිඳ ගත්තේ තමන්ගේම අණ්ඩ කෝෂය උඩ. ඔවුන් විඳින දුක වේදනාව එයින් ම පැහැදිලි වෙනවා.වැරදි නඩු තීන්දු දෙන නඩුකාරයන්, මුදල පදනම් කැර ගෙන ඇත්ත නැත්ත කරන නීතීඥයන්, නීතිය හා බලය වැරදි අන්දමට භාවිතා කරන පොලිස් නිලධාරීන්, නීති විරෝධීව, දස රාජ ධර්මයට පටහැනිව කටයුතු කරන මැති, ඇමැතිවරුන්, රාජ්‍ය නායකයන්, ආයතන ප‍්‍රධානීන්, මෙසේ කුම්භාණ්ඩයන් වී උපදින බව, කර්ම විපාක ගෙවන බව මා දන්නවා.ඒ නිසා නීතිය හා බලය උපයෝගී කැර ගෙන මහජන දේපළ අයුතු ලෙස භªක්ති විඳින, මහජනයා දුක් පීඩා විඳිද්දී තමන්ගේ හා තම පවුලේ සුඛ විහරණය සඳහා කටයුතු කරන අය මරණයෙන් මතු අවුරුදු දස දහස් ගණන් කල්ප කාලාන්තරයක් එවැනි අමනුස්ස ආත්ම භව වල උපදින බැවින් එයින් මිදීමට දැහැමිව කටයුතු කළ යුතු වෙනවා.මගේ මේ අත්දෙකෙන් මීට පසු නම් කිසිම වරදක් කරන්නේ නැතැයි සේකර නමැති සිරකරුවා - හිටපු පොලිස් නිලධාරියා පවසයි.මතුගම මහින්ද විජේතිලක</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=aa0804062</link>
    <topic>අපේක්ෂකයකුට ආරක්ෂකයන් 2 ක් අවදානම වැඩි නම් අමතර ආරක්ෂාව</topic>
    <author/>
    <content>රනිල්-ප‍්‍රභා-හකීම් සංධානය හරහා උතුරේ කි‍්‍රයාන්විත නවතන සැලසුමක්අපේක්ෂකයකුට ආරක්ෂකයන් 2 ක් අවදානම වැඩි නම් අමතර ආරක්ෂාවකොත්මලේ වැඩ විදුලි වේගයෙන්ගණංකාරයෝ’ ඉහළ ගිහින්ඉහළ පෙළේ දූත පිරිසක් සමඟ ජනපති චීන සංචාරයකඅලුත් සහල් මංගල්‍යය අදඅලුත් අවුරුද්දට ‘ඉර්රි හයර්’ආගමික ස්ථාන හා රෝහල්වලට පහර දෙන තරමට කොටි ත‍්‍රස්තවාදය වියරු වැටිලාති‍්‍ර’මලේ සංවර්ධන වැඩ ළඟදීම ජන අයිතියටමේජර් ජෙනරාල් පන්නිපිටියගේ මෝසම වෙනුවෙන් ශ්‍රේෂ්ඨාධිකරණයට වගඋත්තර බඳීනවීකරණය කළ ගම්පහ මල්වත්ත විවෘත කිරීම අදපලස්තීනයේ නිල සංචාරයක යෙදුණු අග‍්‍රාමාත්‍ය රත්නසිරි වික‍්‍රමනායක මහතාදේශපාලන පක්‍ෂයකින් හෝ ස්වාධීනව මෙවර නැඟෙනහිර පළාත් සභා ඡන්දය සඳහා ඉදිරිපත් වන අපේක්ෂකයන්ගේ ඉල්ලීම මත අවි සහිත නිලධාරින් දෙදෙනකු බැගින් ආරක්‍ෂාව සඳහා ලබාදීමට රජය තීරණය කර ඇත.ඔවුනගේ අනාරක්ෂාව පිළිබඳව තක්සේරුව මත මෙම ආරක්ෂාව ලබා දෙනු ඇත. ඊට අමතරව ඉදිරිපත්ව සිටින සියලුම අපේක්‍ෂකයන්ගේ ආරක්‍ෂාව මේ වන විටත් තහවුරු කිරීම සඳහා නොයෙකුත් ආරක්‍ෂිත විධිවිධාන යොදා ඇතැයි මැතිවරණ කටයුතු භාර නියෝජ්‍ය පොලිස්පති ගාමිණි නවරත්න මහතා “සිළුමිණ” ට කීය.මේ අතර සිකුරාදා (4) සිට ඇරඹුණු මැතිවරණ ප‍්‍රචාරක කටයුතු මැතිවරණ නීතිරීති වලට අනුකූලව කළ යුතු බවට සියලුම අපේක්‍ෂකයන්ට දන්වා ඇති බවද හෙතෙම කීය.මැතිවරණ නීති උල්ලංඝණය කරන්නවුන්ට පළාත් සභා මැතිවරණ පනත යටතේ තදින් කි‍්‍රයාත්මක කිරීමට නැඟෙනහිර සියලුම පොලිස් ස්ථානවලට පොලිස්පතිවරයා දැනටමත් නියෝග ලබා දී ඇත.සාධාරණ, සාමකාමී, නිදහස් මැතිවරණයක් පැවැත්වීම අරමුණ බව අවධාරණය කළ නියෝජ්‍ය පොලිස්පතිවරයා නීති කඩකරන්නවුන් අත්අඩංගුවට ගෙන අධිකරණ කි‍්‍රයාමාර්ග අනුගමනය කළ යුතු බවට ද සියලුම පොලිස් ස්ථානවලට නියෝග කර ඇති අතර අවිගත් පිරිස් කොටුකර ගැනීම හා ප‍්‍රචණ්ඩකාරින් අල්ලා ගැනීම සඳහා පැය විසිහතර පුරාම ආරක්‍ෂක විධි විධාන මාර්ග බාධක සෝදිසි කිරීම් ආදිය පවත්වාගෙන යන බවද හෙතෙම කීවේය. </content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=aa0804063</link>
    <topic>කොත්මලේ වැඩ විදුලි වේගයෙන්</topic>
    <author>සුමිත‍්‍ර ද සිල්වා</author>
    <content>රනිල්-ප‍්‍රභා-හකීම් සංධානය හරහා උතුරේ කි‍්‍රයාන්විත නවතන සැලසුමක්අපේක්ෂකයකුට ආරක්ෂකයන් 2 ක් අවදානම වැඩි නම් අමතර ආරක්ෂාවකොත්මලේ වැඩ විදුලි වේගයෙන්ගණංකාරයෝ’ ඉහළ ගිහින්ඉහළ පෙළේ දූත පිරිසක් සමඟ ජනපති චීන සංචාරයකඅලුත් සහල් මංගල්‍යය අදඅලුත් අවුරුද්දට ‘ඉර්රි හයර්’ආගමික ස්ථාන හා රෝහල්වලට පහර දෙන තරමට කොටි ත‍්‍රස්තවාදය වියරු වැටිලාති‍්‍ර’මලේ සංවර්ධන වැඩ ළඟදීම ජන අයිතියටමේජර් ජෙනරාල් පන්නිපිටියගේ මෝසම වෙනුවෙන් ශ්‍රේෂ්ඨාධිකරණයට වගඋත්තර බඳීනවීකරණය කළ ගම්පහ මල්වත්ත විවෘත කිරීම අදපලස්තීනයේ නිල සංචාරයක යෙදුණු අග‍්‍රාමාත්‍ය රත්නසිරි වික‍්‍රමනායක මහතාසුමිත‍්‍ර ද සිල්වාඉහළ කොත්මලේ ජල විදුලි බලාගාරයේ ඉදිකිරීම් කටයුතු බොහෝ දුරට අවසන් කොට ඇති බවත් ඉලක්ක ගත දිනයට හෝ ඊට පෙර හෝ මේ බලාගාරයෙන් මෙගාවොට් 150 ක විදුලි ධාරිතාවක් ජාතික විදුලිබල පද්ධතියට එකතු කළ හැකි බවත්ව්‍යාපෘතිය බාර අධ්‍යක්ෂවරයා පවසයි.ඔහු එසේ පැවසුවේ ඉහළ කොත්මලේ ජල විදුලි බලාගාරය ඉදිකිරීමේ කටයුතු නිරීක්ෂණය කිරීම සඳහා ජනමාධ්‍ය නියෝජිතයින් එහි ගිය අවස්ථාවේ දී ය. ශී‍්‍ර ලංකාවේ ඉදි කැරෙන අවසන් ජල විදුලි බලාගාර දෙකෙන් එකක් ලෙස සැලකෙන්නේ ද ඉහළ කොත්මලේ බලාගාරයයි.ජලාශය ඉදි කිරීම හේතුවෙන් නිවාස අහිමි වූ ජනතාව වෙනුවෙන් නව නිවාස 450 ක් හා ඒවාට අවශ්‍ය යටිතල පහසුකම් සපයා ඇති බවද ව්‍යාපෘති අධ්‍යක්ෂවරයා පෙන්වා දුන්නේය.මේ ව්‍යාපෘතිය සඳහා මුල්‍ය ප‍්‍රතිපාදන ජපන් රජය විසින් ණය ආධාර වශයෙන් ලබාදී තිබෙන අතර එය අමෙරිකානු ඩොලර් මිලියන 384 කි. රජයේ නව සංවර්ධන වැඩපිළිවෙළට අනුව 2010 දී “සැමට විදුලිය” යන තේමාව යටතේ මෙහි වැඩ අවසන් කිරීමට ද නියමිතය.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=aa0804064</link>
    <topic>‘ගණංකාරයෝ’ ඉහළ ගිහින්</topic>
    <author>සුභාෂිණි ජයරත්න</author>
    <content>රනිල්-ප‍්‍රභා-හකීම් සංධානය හරහා උතුරේ කි‍්‍රයාන්විත නවතන සැලසුමක්අපේක්ෂකයකුට ආරක්ෂකයන් 2 ක් අවදානම වැඩි නම් අමතර ආරක්ෂාවකොත්මලේ වැඩ විදුලි වේගයෙන්ගණංකාරයෝ’ ඉහළ ගිහින්ඉහළ පෙළේ දූත පිරිසක් සමඟ ජනපති චීන සංචාරයකඅලුත් සහල් මංගල්‍යය අදඅලුත් අවුරුද්දට ‘ඉර්රි හයර්’ආගමික ස්ථාන හා රෝහල්වලට පහර දෙන තරමට කොටි ත‍්‍රස්තවාදය වියරු වැටිලාති‍්‍ර’මලේ සංවර්ධන වැඩ ළඟදීම ජන අයිතියටමේජර් ජෙනරාල් පන්නිපිටියගේ මෝසම වෙනුවෙන් ශ්‍රේෂ්ඨාධිකරණයට වගඋත්තර බඳීනවීකරණය කළ ගම්පහ මල්වත්ත විවෘත කිරීම අදපලස්තීනයේ නිල සංචාරයක යෙදුණු අග‍්‍රාමාත්‍ය රත්නසිරි වික‍්‍රමනායක මහතාසුභාෂිණි ජයරත්නගිය වසරට වඩා මෙවර සාමාන්‍ය පෙළ විභාගයේ ගණිතය විෂය සමත් ප‍්‍රතිශතය සියයට 8.2 කින් ඉහළ ගොස් ඇති අතර මේ අනුව උසස් පෙළ විෂයන් හැදෑරීම සඳහා ගිය වසරට වඩා විශාල පිරිසක් සුදුසුකම් ලබා ඇතැයි විභාග කොමසාරිස් ජනරාල් අනුර එදිරිසිංහ මහතා සිළුමිණට පැවැසීය.මෙවර ගණිතය සමත් ප‍්‍රතිශතය සියයට 42 සිට සියයට 50.2 දක්වා ඉහළ ගොස් ඇත.එසේම මෙවර සියලුම විෂයන් අසමත් සිසුන්ගේ සංඛ්‍යාව 22,000 සිට 20,000 දක්වා අඩුවී තිබීම ද විශේෂත්වයකි. ඉංගි‍්‍රසි භාෂාව, සිංහල භාෂාව හා ආගම යන විෂයයන් සම්බන්ධයෙන් ගිය වසරට වඩා මෙවර සාධන මට්ටම සැලකිය යුතු ප‍්‍රමාණයකින් ඉහළ ගොස් ඇත.සිංහල භාෂා විෂය සියයට 80 සිට සියයට 82 දක්වා ද, ඉංගි‍්‍රසි භාෂා විෂය 40 සිට සියයට 43 දක්වා ද බුද්ධාගම විෂය සියයට 83 සිට සියයට 85 දක්වා ද හින්දු ධර්මය සියයට 70 සිට සියයට 86 දක්වා ද ප‍්‍රතිඵල ගිය වසරට වඩා මෙවර ප‍්‍රතිඵල ඉහළ ගොස් ඇත.මෙවර පළමු වරට විභාගයට පෙනී සිටි අයදුම්කරුවන් අතරින්ඒඅටක් ලබා ගත් ගණන 4832 කි. </content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=aa0804065</link>
    <topic>ඉහළ පෙළේ දූත පිරිසක් සමඟ ජනපති චීන සංචාරයක</topic>
    <author>සුනිල් දයා අල්විස්</author>
    <content>රනිල්-ප‍්‍රභා-හකීම් සංධානය හරහා උතුරේ කි‍්‍රයාන්විත නවතන සැලසුමක්අපේක්ෂකයකුට ආරක්ෂකයන් 2 ක් අවදානම වැඩි නම් අමතර ආරක්ෂාවකොත්මලේ වැඩ විදුලි වේගයෙන්ගණංකාරයෝ’ ඉහළ ගිහින්ඉහළ පෙළේ දූත පිරිසක් සමඟ ජනපති චීන සංචාරයකඅලුත් සහල් මංගල්‍යය අදඅලුත් අවුරුද්දට ‘ඉර්රි හයර්’ආගමික ස්ථාන හා රෝහල්වලට පහර දෙන තරමට කොටි ත‍්‍රස්තවාදය වියරු වැටිලාති‍්‍ර’මලේ සංවර්ධන වැඩ ළඟදීම ජන අයිතියටමේජර් ජෙනරාල් පන්නිපිටියගේ මෝසම වෙනුවෙන් ශ්‍රේෂ්ඨාධිකරණයට වගඋත්තර බඳීනවීකරණය කළ ගම්පහ මල්වත්ත විවෘත කිරීම අදපලස්තීනයේ නිල සංචාරයක යෙදුණු අග‍්‍රාමාත්‍ය රත්නසිරි වික‍්‍රමනායක මහතාසුනිල් දයා අල්විස්චීනයේ පැවැත්වෙන ‘බාවෝ’ අන්තර්ජාතික සමුළුවට සහභාගිවීම සඳහා මහින්ද රාජපක්ෂ ජනාධිපතිතුමා ප‍්‍රමුඛ රජයේ ඉහළ පෙළේ දූත කණ්ඩායමක් ලබන 9දා චීනය බලා පිටත්ව යෑමට නියමිතය.ආසියාව සඳහා වූ සමුළුව යනුවෙන් හැඳින්වෙන මේ සමුළුවේදී ශ‍්‍රීී ලංකා ජනාධිපතිතුමා විශේෂ දේශනයක් පැවැත්වීමට නියමිත අතර සමුළුව අපෙ‍්‍ර්ල් 11 දා සිට 13 දක්වා චීනයේ හයිනාන් පළාතේ බාවෝ හි පැවැත්වෙයි.“හරිත ආසියාවක් සඳහා ජයග‍්‍රාහී ගමනක්” මැයෙන් පැවැත්වෙන මේ සමුළුව සඳහා චීන ජනාධිපති හූජින්තාවෝ, සහ තවත් රටවල් රැසක රාජ්‍ය නායකයෝ සහභාගී වෙති.ඒ අතර ඔස්ටේ‍්‍රලියා අගමැති කෙවින් මයිකල්, චීලී ජනාධිපති මිෂෙල් ජේ.බාක්ලට්, කසකස්ථාන් අගමැති කරීම් කේ.මසිමොව්, මොංගොලියානු ජනාධිපති නම්බාරි එන්කාබයර්, පාකිස්ථානු ජනාධිපති පර්වේස් මුෂාරෆ්, කටාර් අගමැති හාමද් බින් ජාසිම්බින් ජාබර් අල්තානී, ස්වීඩන අගමැති ෆෙඩ්රික් රීත්ෆෙල්ට්, ටැන්සානියා ජනාධිපති ජකයා ටි‍්‍රෂෝ කික්වීට් සහ ටොංගා රාජ්‍ය නායක සිසෝයි ටිනොව් යන මහත්වරු ද වෙති. </content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=aa0804066</link>
    <topic>අලුත් සහල් මංගල්‍යය අද</topic>
    <author>නිහල් පී. අබේසිංහ</author>
    <content>රනිල්-ප‍්‍රභා-හකීම් සංධානය හරහා උතුරේ කි‍්‍රයාන්විත නවතන සැලසුමක්අපේක්ෂකයකුට ආරක්ෂකයන් 2 ක් අවදානම වැඩි නම් අමතර ආරක්ෂාවකොත්මලේ වැඩ විදුලි වේගයෙන්ගණංකාරයෝ’ ඉහළ ගිහින්ඉහළ පෙළේ දූත පිරිසක් සමඟ ජනපති චීන සංචාරයකඅලුත් සහල් මංගල්‍යය අදඅලුත් අවුරුද්දට ‘ඉර්රි හයර්’ආගමික ස්ථාන හා රෝහල්වලට පහර දෙන තරමට කොටි ත‍්‍රස්තවාදය වියරු වැටිලාති‍්‍ර’මලේ සංවර්ධන වැඩ ළඟදීම ජන අයිතියටමේජර් ජෙනරාල් පන්නිපිටියගේ මෝසම වෙනුවෙන් ශ්‍රේෂ්ඨාධිකරණයට වගඋත්තර බඳීනවීකරණය කළ ගම්පහ මල්වත්ත විවෘත කිරීම අදපලස්තීනයේ නිල සංචාරයක යෙදුණු අග‍්‍රාමාත්‍ය රත්නසිරි වික‍්‍රමනායක මහතානිහල් පී. අබේසිංහවාර්ෂිකව පවත්වනු ලබන අලුත් සහල් මංගල්‍යය 6 වැනිදා අනුරාධපුර ශී‍්‍ර මහා බෝධිය අසලදී කෘෂිකර්ම සංවර්ධන හා ගොවිජන සේවා ඇමැති මෛති‍්‍රපාල සිරිසේන මහතාගේ ප‍්‍රධානත්වයෙන් සිදු කෙරේ.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=aa0804067</link>
    <topic>අලුත් අවුරුද්දට ‘ඉර්රි හයර්’</topic>
    <author>සුභද්‍රා දේශපි‍්‍රය</author>
    <content>රනිල්-ප‍්‍රභා-හකීම් සංධානය හරහා උතුරේ කි‍්‍රයාන්විත නවතන සැලසුමක්අපේක්ෂකයකුට ආරක්ෂකයන් 2 ක් අවදානම වැඩි නම් අමතර ආරක්ෂාවකොත්මලේ වැඩ විදුලි වේගයෙන්ගණංකාරයෝ’ ඉහළ ගිහින්ඉහළ පෙළේ දූත පිරිසක් සමඟ ජනපති චීන සංචාරයකඅලුත් සහල් මංගල්‍යය අදඅලුත් අවුරුද්දට ‘ඉර්රි හයර්’ආගමික ස්ථාන හා රෝහල්වලට පහර දෙන තරමට කොටි ත‍්‍රස්තවාදය වියරු වැටිලාති‍්‍ර’මලේ සංවර්ධන වැඩ ළඟදීම ජන අයිතියටමේජර් ජෙනරාල් පන්නිපිටියගේ මෝසම වෙනුවෙන් ශ්‍රේෂ්ඨාධිකරණයට වගඋත්තර බඳීනවීකරණය කළ ගම්පහ මල්වත්ත විවෘත කිරීම අදපලස්තීනයේ නිල සංචාරයක යෙදුණු අග‍්‍රාමාත්‍ය රත්නසිරි වික‍්‍රමනායක මහතාසුභද්‍රා දේශපි‍්‍රය‘ඉර්රි හයර්’ නමින් හඳුන්වනු ලබන සහල් මෙටි‍්‍රක් ටොන් 12,000 ක් පාකිස්ථානයෙන් ගෙන්වීමට කටයුතු යොදා තිබේ. එම සහල් තොගයෙන් මෙටි‍්‍රක් ටොන් 5000 ක් අලුත් අවුරුදු උත්සව සමයට පෙර ගෙන්වීමට නියමිතය.මේ මඟින් උත්සව සමයේදී පාරිභෝගික ජනතාවට සහන මිලට සහල් ලබා ගැනීමේ පහසුව ලැබෙනු ඇතැයි පැවසෙයි.සුදු කැකුළු සහලට බෙහෙවින් ම සමාන මේ ‘ඉර්රි හයර්’ සහල් සුපිරි වෙළෙඳ සැල්වල ‘බාස්මතී’ සහල් ලෙස හඳුන්වා අලෙවි කරන බවත් දැන ගන්නට ඇත.මේ සහල් කිලෝවක් රුපියල් 62 ට පමණ මිල දී ගත හැකි බවත් පැවසෙයි. එළැඹෙන අලුත් අවුරුදු උත්සව සමයේ දී ජනතාවට සහන මිලට අත්‍යවශ්‍ය ආහාර මිලට ගැනීමේ අවස්ථාව සලසා දීමේ අරමුණින් තවත් සහල් මෙටි‍්‍රක් ටොන් 20,000 ක් ඉන්දියාවෙන් ආනයනය කිරීමට ද කටයුතු යොදා තිබේ. </content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=aa0804068</link>
    <topic>ආගමික ස්ථාන හා රෝහල්වලට පහර දෙන තරමට කොටි ත‍්‍රස්තවාදය වියරු වැටිලා</topic>
    <author/>
    <content>රනිල්-ප‍්‍රභා-හකීම් සංධානය හරහා උතුරේ කි‍්‍රයාන්විත නවතන සැලසුමක්අපේක්ෂකයකුට ආරක්ෂකයන් 2 ක් අවදානම වැඩි නම් අමතර ආරක්ෂාවකොත්මලේ වැඩ විදුලි වේගයෙන්ගණංකාරයෝ’ ඉහළ ගිහින්ඉහළ පෙළේ දූත පිරිසක් සමඟ ජනපති චීන සංචාරයකඅලුත් සහල් මංගල්‍යය අදඅලුත් අවුරුද්දට ‘ඉර්රි හයර්’ආගමික ස්ථාන හා රෝහල්වලට පහර දෙන තරමට කොටි ත‍්‍රස්තවාදය වියරු වැටිලාති‍්‍ර’මලේ සංවර්ධන වැඩ ළඟදීම ජන අයිතියටමේජර් ජෙනරාල් පන්නිපිටියගේ මෝසම වෙනුවෙන් ශ්‍රේෂ්ඨාධිකරණයට වගඋත්තර බඳීනවීකරණය කළ ගම්පහ මල්වත්ත විවෘත කිරීම අදපලස්තීනයේ නිල සංචාරයක යෙදුණු අග‍්‍රාමාත්‍ය රත්නසිරි වික‍්‍රමනායක මහතාකොටි ත‍්‍රස්තවාදීන් මේ වන විට ශුද්ධ වූ ආගමික ස්ථාන හා රෝහල්වලට පවා පහර දෙන ආකාරයේ වියරු මානසිකත්වයකට ඇද වැටී ඇතැයි ජාතික ආරක්‍ෂාව පිළිබඳ මාධ්‍ය මධ්‍යස්ථානයේ අධ්‍යක්‍ෂ ජනරාල් ලක්ෂ්මන් හුළුගල්ල මහතා පවසයි.ඉකුත් දා ශුද්ධ වූ මඩු මාතා දේවස්ථානයට කොටි ත‍්‍රස්තවාදීන් ප‍්‍රහාර ගණනාවක් එල්ල කළ අතර අවසානයේ දී ත‍්‍රස්තවාදී බලපෑම හේතුවෙන් පූජනීය මඩු මාතා ප‍්‍රතිමාව වෙනත් ආරක්‍ෂිත තැනෙකට රැගෙන යෑමට පූජකතුමන්ලාට සිදු විය.මේ තත්ත්වය පොදුවේ සියලු ආගමික නියෝජිතයන් ගේ දැඩි පිළිකුලට ලක් ව ඇති බව පෙන්වා දෙන හුළුගල්ල මහතා මේ සිදුවීම් මඟින් කොටි ත‍්‍රස්තවාදයේ සැබෑ මුහුණුවර නැවත වරක් ලොවට පෙන්නුම් කොට තිබෙන බවත් කීය.මීට දින ගණනාවකට පෙර මුරුක්කන් රෝහලට ද ප‍්‍රහාර එල්ල කළ කොටි ත‍්‍රස්තවාදීන් අහිංසක රෝගීන් සහ වෛද්‍ය කාර්ය මණ්ඩලය ඉමහත් අවදානම් තත්ත්වයකට ද පත් කෙළේ ය.නැඟෙනහිර අහිමි වීමෙන් අනතුරුව උතුරේ කොටි ත‍්‍රස්ත පාලනය ද බරපතළ තර්ජනයකට ලක් ව තිබෙන මොහොතක ජාති - ආගම් හෝ වෙනත් කිසිදු දෙයකට ගරු නොකරන තත්ත්වයක් මත ත‍්‍රස්තවාදීන් කෙසේ හෝ යළි හිස එසවීමට උත්සාහ දැරීම සඳහා මෙවැනි අපරාධ සිදු කරන බවත් හුළුගල්ල මහතා සඳහන් කෙළේ ය. </content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=aa0804069</link>
    <topic>ති‍්‍ර’මලේ සංවර්ධන වැඩ ළඟදීම ජන අයිතියට</topic>
    <author>කීර්ති මෙන්ඩිස්</author>
    <content>රනිල්-ප‍්‍රභා-හකීම් සංධානය හරහා උතුරේ කි‍්‍රයාන්විත නවතන සැලසුමක්අපේක්ෂකයකුට ආරක්ෂකයන් 2 ක් අවදානම වැඩි නම් අමතර ආරක්ෂාවකොත්මලේ වැඩ විදුලි වේගයෙන්ගණංකාරයෝ’ ඉහළ ගිහින්ඉහළ පෙළේ දූත පිරිසක් සමඟ ජනපති චීන සංචාරයකඅලුත් සහල් මංගල්‍යය අදඅලුත් අවුරුද්දට ‘ඉර්රි හයර්’ආගමික ස්ථාන හා රෝහල්වලට පහර දෙන තරමට කොටි ත‍්‍රස්තවාදය වියරු වැටිලාති‍්‍ර’මලේ සංවර්ධන වැඩ ළඟදීම ජන අයිතියටමේජර් ජෙනරාල් පන්නිපිටියගේ මෝසම වෙනුවෙන් ශ්‍රේෂ්ඨාධිකරණයට වගඋත්තර බඳීනවීකරණය කළ ගම්පහ මල්වත්ත විවෘත කිරීම අදපලස්තීනයේ නිල සංචාරයක යෙදුණු අග‍්‍රාමාත්‍ය රත්නසිරි වික‍්‍රමනායක මහතාරුපියල් මිලියන 2000ක් වැය කෙරුණුකීර්ති මෙන්ඩිස්නැඟෙනහිර පළාත එල්.ටී.ටී.ඊ. ග‍්‍රහණයෙන් මුදාගත් රජය ති‍්‍රකුණාමලයේ මිලියන 2000 කට ආසන්න මුදලක් වැය කර ක‍්‍රියාත්මක කෙරුණු ව්‍යාපෘති රැසක් නොබෝ දිනකින් ජනතා අයිතියට පැවරීමට කටයුතු යොදා ඇත.ති‍්‍රතුණාමල නවනගර සංවර්ධන යටතේ වටරවුම් පාර, නිලාවේලි සිට ඉලංකන්තෙයි දක්වා වූ කිලෝ මීටර් 58.3ක පාර මීටර් තිහක් පුළුල් කැරෙනු ඇත.මේ නිසා ති‍්‍ර’මල නගරයට ඇතුළු නොවී එක්දෙසකින් මුතූර් වලටත් අනෙක් දෙසින් නිලාවේලි මුහුදු වෙරළටත් ඉතා ඉක්මනින් ළඟාවීමේ හැකියාව ලැබෙනු ඇත.රුපියල් මිලියන දහසක් වියදමින් ශ‍්‍රී ලංකා යුද හමුදාව විසින් මාර්ග වැඩ කටයුතු 50%ක්ම මේ වනවිට අවසන් කර ඇතැයි ජ්‍යෙෂ්ඨ ජනාධිපති උපදේශක චන්ද්‍රා ප‍්‍රනාන්දු මහතා ‘සිළුමිණ’ට කීය.මේ යටතේ ති‍්‍ර’මලේ ඉදිකැරෙන ව්‍යාපෘති අතර ති‍්‍රකුණාමල එළවළු වෙළඳ සැල, බස් සංකීර්ණය, නව දිස්ති‍්‍රක් ලේකම් කාර්යාලය, කප්පල්තුරේ නව කර්මාන්තපුරය ආදියද වෙයි.බහුදින යාත‍්‍රා ලබාදීමට කටයුතු කෙරෙන අතර රුපියල් මිලියන 50ක් මේ සඳහා ඇස්තමේන්තු කෙරේ. මේ අතර ති‍්‍රකුණාමල සෑම ප‍්‍රාදේශීය කාර්යාලයකම වොලිබෝල් පිටියක් සකස් කෙරෙනු ඇත.ජනතාවගේ කායික හා මානසික වර්ධනය ඇතිකිරීම සඳහා එවැනි පිටි 14ක් සකස් කෙරෙන අතර එකක් සඳහා රුපියල් පනස්දහසක් වැය කෙරේ.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=aa08040610</link>
    <topic>මේජර් ජෙනරාල් පන්නිපිටියගේ මෝසම වෙනුවෙන් ශ්‍රේෂ්ඨාධිකරණයට වගඋත්තර බඳී</topic>
    <author/>
    <content>රනිල්-ප‍්‍රභා-හකීම් සංධානය හරහා උතුරේ කි‍්‍රයාන්විත නවතන සැලසුමක්අපේක්ෂකයකුට ආරක්ෂකයන් 2 ක් අවදානම වැඩි නම් අමතර ආරක්ෂාවකොත්මලේ වැඩ විදුලි වේගයෙන්ගණංකාරයෝ’ ඉහළ ගිහින්ඉහළ පෙළේ දූත පිරිසක් සමඟ ජනපති චීන සංචාරයකඅලුත් සහල් මංගල්‍යය අදඅලුත් අවුරුද්දට ‘ඉර්රි හයර්’ආගමික ස්ථාන හා රෝහල්වලට පහර දෙන තරමට කොටි ත‍්‍රස්තවාදය වියරු වැටිලාති‍්‍ර’මලේ සංවර්ධන වැඩ ළඟදීම ජන අයිතියටමේජර් ජෙනරාල් පන්නිපිටියගේ මෝසම වෙනුවෙන් ශ්‍රේෂ්ඨාධිකරණයට වගඋත්තර බඳීනවීකරණය කළ ගම්පහ මල්වත්ත විවෘත කිරීම අදපලස්තීනයේ නිල සංචාරයක යෙදුණු අග‍්‍රාමාත්‍ය රත්නසිරි වික‍්‍රමනායක මහතායුද හමුදා මේජර් ජෙනරාල් පරාක‍්‍රම පන්නිපිටියගේ මෝසම වෙනුවෙන් ශ්‍රේෂ්ඨාධිකරණයට වගඋත්තර ඉදිරිපත් කර ඇති බව යුද හමුදාවේ ජනමාධ්‍ය අධ්‍යක්ෂ බි‍්‍රගේඩියර් වීයූබී නානායක්කාර යූඑස්පී නිවේදනයක් නිකුත් කරමින් පවසා සිටී. ඔහු විසින් එවා ඇති නිවේදනයේ මෙසේ සඳහන් වේ.පසුගිය පෙබරවාරි මස 29 වන දින ශ්‍රේෂ්ඨාධිකරණයේ දී මේජර් ජෙනරාල් පරාක‍්‍රම පන්නිපිටිය විසින් ගොනු කළ මෝසමක් මඟින් යුද හමුදාව වෙත නිකුත් කරනු ලැබූ අතුරු නියෝගයන්ට අනුගතව කටයුතු නොකළ බවට ශ්‍රේෂ්ඨාධිකරණයට වාර්තා කර තිබුණි.ශ්‍රේෂ්ඨාධිකරණය මෙම නඩුව නැවත පසුගිය මාර්තු මස 31 වන දින විභාගයට ගත් අවස්ථාවේදී යුද හමුදා මූලස්ථානය විසින් පහත සඳහන් කරුණු ශ්‍රේෂ්ඨාධිකරණය වෙත දන්වා සිටින ලදී.යුද හමුදා මාණ්ඩලික ප‍්‍රධානී අතුරු නියෝගයන්ට අනුගත වෙමින් පෙත්සම්කරු සිය කාර්යාලයට කැඳවා ඔහු විසින් ඉල්ලා තිබූ සුඛෝපභෝගී වාහන සැපැයීමට යුද හමුදාවට ඇති අපහසුතාවයන් සහ හමුදාවේ කි‍්‍රයාන්විත ප‍්‍රදේශවල පවා යතුරු පැදි හිඟතාවයක් ඇති බව පහදා දෙන ලදී.එමෙන්ම මාණ්ඩලික ප‍්‍රධානියාට පවා එවැනි යතුරු පැදි වෙන් කර නොමැති බව පෙන්වා දෙනු ලැබිණි.උසාවි නියෝගයට අනුව මාණ්ඩලික රථයක්, ඩබල් කැබ් රථයක් සහ හයිඒස් වර්ගයේ වෑන් රථයක් පෙත්සම්කරුට ලබා දුන් අතර කොළඹ ප‍්‍රදේශයේ ස්ථානගත කර ඇති මේජර් ජෙනරාල් නිලයේ සිටින ජ්‍යෙෂ්ඨ නිලධාරියකුට හිමි වෙන්කරන ලද වාහන ප‍්‍රමාණයටත් වඩා මෙම ප‍්‍රමාණය අධික වේ.එමෙන්ම පුද්ගලික ආරක්ෂකයින් දස දෙනෙක් පෙත්සම්කරුට ලබා දුන් නමුදු ඔවුන් ප‍්‍රභූ ආරක්ෂකයින්ට අදාළ පාඨමාලා හදාරා නොමැති අය බව පවසමින් ඔවුන්ගෙන් අට දෙනෙක්ම නැවත පිටත් කැර හැර ඇත.මාණ්ඩලික ප‍්‍රධානී ඇතුළු කිසිම ජ්‍යෙෂ්ඨ නිලධාරියකුට එවැනි ප‍්‍රභූ ආරක්ෂාව පුහුණු කරනු ලැබූ ආරක්ෂකයින් ලබාදී නොමැති බව යුද හමුදාව විසින් ශ්‍රේෂ්ඨාධිකරණය දැනුවත් කරනු ලැබීය.තවදුරටත් කරුණු පෙන්වා දෙමින් දැනට කි‍්‍රයාන්විතය පවතින ප‍්‍රදේශවල පවා රථවාහන හිඟයක් ඇති බව ශ්‍රේෂ්ඨාධිකරණයට වාර්තා කරනු ලැබීය. දැනට ඔහු භාවිතයේ ඇති ඩබල් කැබ් රථය අවශ්‍ය නම් අලුත්වැඩියා කරගන්නා ලෙස ද දැනුම් දී ඇත.දෙපාර්ශවයේ ම කරුණු සලකා බැලූ ශ්‍රේෂ්ඨාධිකරණය පෙත්සම්කරුට ලබා දී ඇති ආරක්ෂකයින් ගණන 10 සිට 8 දක්වා අඩු කිරීමට නියෝග කළ අතර ඔවුන්ගෙන් දෙදෙනෙකු පෙත්සම්කරුගේ අභිමතය පරිදි තෝරා ගත හැකි බවද දැන්වීය.දැනට භාවිතා කරන හයිඒස් වර්ගයේ වෑන් රථය වෙනුවට ජීප් රථයක් සහ යතුරු පැදි දෙකක් ලබාදීමට යුද හමුදාවට ඇති හැකියාව සොයා බලන ලෙස ද උපදෙස් දෙනු ලැබීය.දැනට ප‍්‍රශ්නගත ජ්‍යෙෂ්ඨ නිලධාරියා නැඟෙනහිර ආරක්ෂක ආඥාපති හැටියට සේවය කරන කාලය තුළදී යුද හමුදා පිරිස්, රථවාහන සහ වෙනත් සම්පත් අනිසි ලෙස භාවිතා කිරීමේ චෝදනා මත විනය පරීක්ෂණ මණ්ඩලයක් එම චෝදනා පිරික්සීමට පත් කිරීමට අවශ්‍ය විධි විධාන හා පියවර ගැනෙමින් තිබෙන අතරතුර වුවද ශ්‍රේෂ්ඨාධිකරණ නියෝගයට අනුව සමුළු නිවාසයන්හි විවාහක නිල නිවාසය ඔහුට දිගටම භාවිතා කිරීමට ඉඩ දී ඇත.කි‍්‍රයාන්විත ප‍්‍රදේශවල සේවය කරන නිලධාරීන් ඇතුළුව ජ්‍යෙෂ්ඨ නිලධාරීන් 14 දෙනෙක් මෙම නිවාස ඉල්ලුම් කිරීම සඳහා පොරොත්තු ලේඛනයේ අපේක්ෂාවෙන් සිටිති.එසේ වුවද ප‍්‍රශ්නගත නිලධාරි එවැනි නිවාස සඳහා දෙනු ලබන වසර 4ක කාලසීමාව ද ඉක්මවා වසර 7කට වැඩි කාලයක් මෙම නිවසේ පදිංචිව සිටින බව උසාවියට දන්වනු ලැබීය.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=aa08040611</link>
    <topic>නවීකරණය කළ ගම්පහ මල්වත්ත විවෘත කිරීම අද</topic>
    <author>නිහාල් පී. අබේසිංහ</author>
    <content>රනිල්-ප‍්‍රභා-හකීම් සංධානය හරහා උතුරේ කි‍්‍රයාන්විත නවතන සැලසුමක්අපේක්ෂකයකුට ආරක්ෂකයන් 2 ක් අවදානම වැඩි නම් අමතර ආරක්ෂාවකොත්මලේ වැඩ විදුලි වේගයෙන්ගණංකාරයෝ’ ඉහළ ගිහින්ඉහළ පෙළේ දූත පිරිසක් සමඟ ජනපති චීන සංචාරයකඅලුත් සහල් මංගල්‍යය අදඅලුත් අවුරුද්දට ‘ඉර්රි හයර්’ආගමික ස්ථාන හා රෝහල්වලට පහර දෙන තරමට කොටි ත‍්‍රස්තවාදය වියරු වැටිලාති‍්‍ර’මලේ සංවර්ධන වැඩ ළඟදීම ජන අයිතියටමේජර් ජෙනරාල් පන්නිපිටියගේ මෝසම වෙනුවෙන් ශ්‍රේෂ්ඨාධිකරණයට වගඋත්තර බඳීනවීකරණය කළ ගම්පහ මල්වත්ත විවෘත කිරීම අදපලස්තීනයේ නිල සංචාරයක යෙදුණු අග‍්‍රාමාත්‍ය රත්නසිරි වික‍්‍රමනායක මහතානිහාල් පී. අබේසිංහරාජ්‍ය පරිපාලන හා ස්වදේශ කටයුතු ඇමැති කරු ජයසූරිය මහතා ගේ හා කී‍්‍රඩා ඇමැති ගාමිණි ලොකුගේ මහතා ගේ මෙහෙයවීමෙන් රුපියල් කෝටියක වියදමින් නවීකරණය කළ ගම්පහ හෙනරත්ගොඩ උද්භිද උද්‍යානය විවෘත කිරීම අද උදේ 9 ට එම ඇමැතිවරුන් ගේ ප‍්‍රධානත්වයෙන් සිදු කෙරේ.නව පිවිසුම, පාරු සේවය හා බෝට්ටු සේවය විවෘත කිරීම ද මෙහි දී සිදු කෙරේ. පාර්ලිමේන්තු මන්තී‍්‍ර රෙජී රණතුංග හා පළාත් සභා ඇමැති ප‍්‍රසන්න රණතුංග යන මහත්වරු ද මෙම අවස්ථාවට එක්වෙති. </content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=aa08040612</link>
    <topic>පලස්තීනයේ නිල සංචාරයක යෙදුණු අග‍්‍රාමාත්‍ය රත්නසිරි වික‍්‍රමනායක මහතා</topic>
    <author/>
    <content>රනිල්-ප‍්‍රභා-හකීම් සංධානය හරහා උතුරේ කි‍්‍රයාන්විත නවතන සැලසුමක්අපේක්ෂකයකුට ආරක්ෂකයන් 2 ක් අවදානම වැඩි නම් අමතර ආරක්ෂාවකොත්මලේ වැඩ විදුලි වේගයෙන්ගණංකාරයෝ’ ඉහළ ගිහින්ඉහළ පෙළේ දූත පිරිසක් සමඟ ජනපති චීන සංචාරයකඅලුත් සහල් මංගල්‍යය අදඅලුත් අවුරුද්දට ‘ඉර්රි හයර්’ආගමික ස්ථාන හා රෝහල්වලට පහර දෙන තරමට කොටි ත‍්‍රස්තවාදය වියරු වැටිලාති‍්‍ර’මලේ සංවර්ධන වැඩ ළඟදීම ජන අයිතියටමේජර් ජෙනරාල් පන්නිපිටියගේ මෝසම වෙනුවෙන් ශ්‍රේෂ්ඨාධිකරණයට වගඋත්තර බඳීනවීකරණය කළ ගම්පහ මල්වත්ත විවෘත කිරීම අදපලස්තීනයේ නිල සංචාරයක යෙදුණු අග‍්‍රාමාත්‍ය රත්නසිරි වික‍්‍රමනායක මහතාපලස්තීන රාජ්‍යයේ ආරාධනයෙන් පලස්තීනයේ නිල සංචාරයක යෙදුණු අග‍්‍රාමාත්‍ය රත්නසිරි වික‍්‍රමනායක මහතා රමල්ලා නුවරදී එහි නගරාධිපතිවරයාගේ ආරාධනයෙන් එරටට ආවේණික වූ පැළයක් රෝපණය කරන අයුරු. ඡායා - සිරි ගුණසේකර</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=ab0804064</link>
    <topic>එතුමිය හිතාගන්ඩ බැරි විදියට පහත් මට්ටමකට ඇදවැටිලා</topic>
    <author>සංවාද සටහන කේ. සී. ජේ. රත්නායක</author>
    <content>එතුමිය හිතාගන්ඩ බැරි විදියට පහත් මට්ටමකට ඇදවැටිලා‘කුඩය’ එපා කී හකීම් අලියාට යටවෙලානැඟෙනහිර ජයග‍්‍රහණයේ වැඩි වාසිය ආණ්ඩුවටයිරාජ්‍ය අංශය ශක්තිමත් කිරීමෙන් රටක් ගොඩගන්න බැහැහට්ටි - මුට්ටි සංග‍්‍රාමය ට අන්ත පරාජයක්අපේ ප‍්‍රතිපත්ති අන්තර් ජාතික ප‍්‍රජාව හමුවටඕවගෙ ලෙඩවලට බෙහෙත් නැහැ  ජනක බණ්ඩාර තෙන්නකෝන් පළාත් පාලන හා පළාත් සභා ඇමැතිහිටපු ජනාධිපතිනිය මෑතක දී කළ ප‍්‍රකාශ මතභේදයකට තුඩු දී තියෙනවා. ඒ අතර පෞද්ගලික කරුණු වගේ ම දේශපාලන විවේචනත් දකින්න පුළුවන්. මේ දේශපාලන විවේචන ඔබට දැනෙන්නේ කොහොමද?මුලින් ම කියන්න ඕනේ එතුමිය ඉතාම අනවශ්‍ය ප‍්‍රකාශ ගණනාවක් කරලා තියෙනවා. දෙවරක්ම මේ රට පාලනය කළ රාජ්‍ය නායිකාවක් හැටියට ඔයිට වඩා සංවරයක් – පරිණතභාවයක් තියෙන්න ඕනේ.අද එතුමියට නැවත ජනාධිපති ධූරයට පත් වෙන්න ව්‍යවස්ථාවෙන්ම ඉඩක් නෑ. නමුත් ශ‍්‍රීලනිපයේ ප‍්‍රධාන අනුශාසක ධූරය නම් දරනවා. එහෙම තියෙද්දි ශ‍්‍රීලනිපයේ වත්මන් නායකයා විවේචනය කිරීම මේ පක්ෂයේ ප‍්‍රබල සාමාජිකයෙක් හැටියට මම කොහෙත්ම අනුමත කරන්නේ් නෑ.චන්ද්‍රිකා මැතිනිය එක්ක අපට කිසිම පෞද්ගලික අමනාපයක් නෑ. වචනයකින් වත් එතුමිය ගැන නරකක් කියන්නෙත් නෑ. එහෙම නොකරන්නේ බැරිකමට නෙවෙයි. මහත්මාකමක්, චර්යාවක් තියෙන නිසයි.ඔය සමහරු ඉන්නවා ජීවිතේ සතුටක් කියන එක විඳින්නේ කාට හරි අපහාස කරලා.. බොරු කතන්දර හදලා.. නමුත් දෙවරක්ම රාජ්‍ය නායිකාව හැටියට පත්වුණ අගමැතිවරු දෙදෙනකු ගේ දියණියක් හැටියට චන්ද්‍රිකා මැතිනිය අන්න ඒ පහත් තත්ත්වයට ඇද වැටීම හරිම ඛේදවාචකයක්.එතුමිය අද කාටද මේ පහර ගහන්නේ? ශ‍්‍රීලනිප වත්මන් නායකයාට. රටේ රාජ්‍ය නායකයාට. ඒකෙන් සෘජු වාසිය ගන්නේ යූ.ඇන්.පී.යයි. මේක ඕන තොත්ත බබෙකුට තේරෙනවා. මේ කි‍්‍රයා කලාපය වැරදිය කියලා කියන්න මට කොන්දක් තියෙනවා.චන්ද්‍රිකා මැතිනිය කළ ප‍්‍රකාශ එ.ජා.ප. න්‍යාය පත‍්‍රයක හෝ ප‍්‍රචාරක වැඩ පිළිවෙළක කොටසක් හැටියටයි ඔබ දකින්නේ. නමුත් ඒවා එතුමියගේ පෞද්ගලික, ස්වාධීන අදහස් හැටියට නොදකින්නේ ඇයි? මොකද එතුමිය බලයේ සිටියදීත් යම් ආන්දෝලනාත්මක ප‍්‍රකාශ සිදුකර තියෙනවා.මොන විදියට හිතලා කිව්වත් අවසාන වාසිය යන්නේ යූ.ඇන්.පී.යටයි. චන්ද්‍රිකා මැතිනිය යූ.ඇන්.පී. න්‍යාය පත‍්‍රයකට අනුව මේ ප‍්‍රකාශ කළාද? නැත්නම් තමන්ම හිතලා යූ.ඇන්.පී.යට වාසියක් දෙන්න ප‍්‍රකාශ කළාද කියන කාරණය මොකක් වුණත් වාසිය යන්නේ යූ.ඇන්.පී.යටයි. ඕන පොඩි ළමයකුටත් ඒක තේරෙනවා.එතුමිය අතීතයේදීත් ආන්දෝලනාත්මක ප‍්‍රකාශ සිදු කළ බව ඇත්ත. නමුත් මේ තරම් පහත් තත්ත්වයට වැටෙයි කියලා නං හිතුවේ නෑ.පහත් තත්ත්වය කියා ඔබ අදහස් කරන්නේ මොකක්ද?එතුමිය කරපු ප‍්‍රකාශ සියල්ලම දැඩි වෛර භාෂාවකින් තමා කරලා තියෙන්නේ. ඒ ප‍්‍රකාශ දිහා බැලුවම හොඳට පේනවා මේක කාලාන්තරයක් තිස්සේ තිබුණාය කියන කාරණය. ඒක ලොකු වරදක්.රාජ්‍ය නායිකාවකට තියා ප‍්‍රාදේශීය සභා මන්තී‍්‍රවරයකුටවත් මෙවැනි හැසිරීමක් සුදුසු නෑ. අර ගිය සති අන්තේ පත්තරේක දාලා තිබුණ මුළු ලිපිය පුරාම තියෙන්නේ වෛර භාෂාවක්.2004 දී එ.ජා.ප. ආණ්ඩුව විසුරුවා හැරීම වරදක්ය කියලාත් අද එතුමිය පශ්චාත්තාප වෙනවා. වරදක් පිළිගැනීම හොඳ ගුණාංගයක්?ඒක පුදුම කතාවක් නේ.. එදා ඒ තීන්දුව නොගත්තා නං අපේ ආණ්ඩුවක් හැදෙන්නේ නෑනේ. පක්ෂ නායිකාවක් නං බලන්න ඕනේ තමන්ගේ පක්ෂය බලයට පත් කරන විදිහ මිසක් විරුද්ධ පක්ෂ බලයේ තියා ගැනීම නෙවෙයි.2004 දී එතුමිය කරපු දේට අපි ස්තුතිවන්ත වෙනවා. නමුත් කරපු දේ ගැන අද කියන කතාවලින් වෙන්නේ කරපු කි‍්‍රයාවේ වටිනාකම බාල්දු වෙන එක විතරයි. ශ‍්‍රීලනිප ය ගැන කතා කරන්න මට හොඳට ම අයිතිය තියෙනවා.මගේ පියා මේ පක්ෂයේ ආරම්භක සාමාජිකයෙක් සහ කැඳවුම්කරුවෙක් හැටියටත් හිටිය කෙනෙක්. එතකොට මම උත්පත්තියෙන් ම ශ‍්‍රී ලංකා කාරයෙක්. ගහලා එලෙව්වත් මේ පක්ෂයෙන් මං යන්නෑ.ඒ වගේ්ම මොන අරියාදු තිබුණත් මම පක්ෂයට හානි වෙන වචනයක් කියන්නේ නෑ. ඒකයි ප‍්‍රතිපත්තිය. දේශපාලනයේදී ප‍්‍රතිපත්තිගරුක නොවී පවතින්න බෑ.මහින්ද රාජපක්ෂ මැතිතුමා අද ජනාධිපති පුටුවේ ඉන්නෙත් ඒ ප‍්‍රතිපත්තිගරුක බව නිසයි.එතුමාගේ හොඳම යාළුවා අනුර මහත්මයා යූ.ඇන්.පී.යට යත්දීත් මෙතුමා පක්ෂය රැකගෙන හිටියා. එහෙට මෙහෙට පැනලා පෞද්ගලික කෝන්තරවලට දේශපාලනේ කරන අයට නං ඕවා ගැලපෙන්නේ නෑ.දැන් බලන්න ඔය ප‍්‍රකාශයේ තියෙන අතුරු ආන්තරා ගැන එතුමියට අවබෝධයක් තිබිලා නෑ. 2004 දී යූ.ඇන්.පී. ගෙදර යැව්වේ නැත්තං තවම මේ රටේ නිල වශයෙන් ප‍්‍රභාකරන් ගේ් පාලනයක් තියෙනවා. එක කොල්ලෙකුට කෙල්ලෙකුට රස්සාවක් දුන්නෙ නෑ. පාලම් බෝක්කුවක් හදන තරමේ සංවර්ධනයක් කළේ නෑ.’යළි පුබුදමු’ හරහා රට විකුණන්න දාලයි තිබුණේ. වැට් බදු වංචා දිගටම යන්න තිබුණා. ඒ අපරාධ නැති කිරීම වරදක් කියලයි අද එතුමිය කියන්නේ. මේවා අහන මහජනතාවගේ වෛරයට හා පිළිකුලට අද එතුමිය පත්වෙනවා.ඒකයි මම කිව්වේ මේ ප‍්‍රකාශවලින් වාසිය ගන්නේ එ.ජා.ප.යයි. එ.ජා.ප.යට වාසි ගන්න දීලා එතුමිය තමන් කරපු හොඳ වැඩවලට පවා මඩ තවරා ගන්න තැනට වැටිලා. මෙතුමිය දැන් මහජනතාව අතර කළු තිතක් වෙන තැනට ඇවිත්.අර ඉරිදා පත්තරේට කියලා තිබුණු දේවල් ගැලපෙන්නේ ගැලරියටයි. මම නං හීනෙකින්වත් හිතුවෙ නෑ එතුමිය මේ තරම් බොළඳ කතා කියයි කියලා.ජනතා විමුක්ති පෙරමුණ එක්ක සන්ධානගත වීමත් වරදක් කියලා එතුමිය දැන් කියනවා?ඒ තවත් කතාවක්.. 1994 දී මුලින්ම ජ.වි.පෙ.ට ලිඛිත පොරොන්දුවක් දුන්නේ කවුද? චන්ද්‍රිකා මැතිනියමයි. ජූලි 15 ට කලින් විධායක ජනාධිපතිධුරය අහෝසි කරන පොරොන්දුව පිට ජ.වි.පෙ අපේක්ෂකයා ඉවත් වෙලා චන්ද්‍රිකා මැතිනියට ජනාධිපතිවරණයේ දී සහාය දුන්නා.එහෙම ජනාධිපති වුණු චන්ද්‍රිකා අර පොරොන්දුව නං දිගින් දිගටම කඩ කළා. ගිය සැරේ අයවැය ඡන්දය වෙලාවේ ජ.වි.පෙ අය යූ.ඇන්.පී කුමන්ත‍්‍රණකාරීන් ගේ අරමුණු ඉටු කළේ නෑ. අද චන්ද්‍රිකා මැතිනිය ඒ වෛරය තමා මේ ප‍්‍රකාශ කරන්නේ.අද එතුමිය කතා කරන්නේ ශී‍්‍රලනිප අනුශාසක හැටියට නෙවෙයි යූ.ඇන්.පී. අනුශාසක හැටියටයි. මේ ප‍්‍රකාශ එක්ක ගත්තම එතුමිය තවදුරටත් ශී‍්‍රලනිප අනුශාසක ධුරයට සුදුසුත් නෑ. දුර්දාන්ත එ.ජා.ප පාලනය පලවා හරින්න ජ.වි.පෙ ඉටු කළ වැඩ කොටස ගැන අපේ සදාකාලික ගෞරවය ඔවුන්ට හිමි වෙනවා.2005 ජනාධිපතිවරණයේදීත් ජ.වි.පෙ ඉටු කළ ජාතික මෙහෙවර විශිෂ්ටයි. මේවා අමතක කරනවා නං අපි මිනිස්සු නෙවෙයි.හිටපු ජනාධිපතිනිය අතිශය සංවේදී ප‍්‍රකාශයක් කරමින් ඉඟි කොට තිබුණා අනුර බණ්ඩාරනායක මහතා අභාවයට පත් වුණේ වත්මන් ජනාධිපතිතුමා කළ සිත් රිදවීම් නිසාය කියලා?සිත් රිදවීම් නිසා මනුස්සයෙක් මැරෙනවා නං වත්මන් ජනාධිපතිතුමා අද ජීවතුන් අතරත් නෑ. ඒ තරමට චන්ද්‍රිකා මැතිනිය මෙතුමා ගේ හිත රිදෙව්වා. මහින්ද රාජපක්ෂ මැතිතුමා ඒ කාලේ බොහෝම කලකිරීමෙන් හිටියේ.චන්ද්‍රිකා මැතිනිය දන්නවා අනුර බණ්ඩාරනායක මහතාට සභා නායක ධුරය දුන්නා. නමුත් හැමදාම පාර්ලිමේන්තු එන්න වෙයි කියලා අනුර මහත්මයා ඒක බාර ගත්තේ නෑ.එහෙම වගකීමක් බාර නොගත්ත කෙනෙක් රටේ අගමැති - ජනාධිපති වෙන්නේ කොහොමද? මෙයින් පස්සේ තමා මම මහින්ද රාජපක්ෂ මැතිතුමා ජනාධිපති අපේක්ෂකත්වයට සුදුසුය කියලා මුලින් ම යෝජනාවක් සම්මත කර ගත්තෙත්.එතැනින් එහාට වෙච්ච දේවල් මම කියන්න කැමැති නෑ මියගිය අයට කරන ගෞරවයක් වශයෙන්. අනුර මහත්මයා එවපු ලියුම් තාම මා ළඟ තියෙනවා. ඔය කතා කරන අයට අතීතය අමතකයි.පක්ෂයට වගේම බණ්ඩාරනායක මැතිනියට හයිය හත්තිය දුන්නේ කවුද? ඒවා කළේ අපි මිසක් ඔය ආඩපාලි කියන උදවිය නෙවෙයි. වත්මන් ජනාධිපතිතුමා අවසන් මොහොතෙත් ගියා අනුර මහත්මයා බලන්න.අස් කරපු ඇමැතිකම ආපහු දුන්නා. නමුත් ඒ උදවිය ජනාධිපතිවරණය වේලාවේත් ඊට පෙරත් මහින්ද රාජපක්ෂ මැතිතුමාට කරපු දේවල් මේ රටේ මිනිසුන්ට මතක තියෙනවා.හිටපු ජනාධිපතිනිය ප‍්‍රසිද්ධියේ ම කිව්වා වත්මන් ජනාධිපතිතුමා මේ තැනට ගෙනාවේ තමන් ය කියලාකියන්න කනගාටුයි... අපි සාමාන්‍යයෙන් ඕවට කියන්නේ බයිලා කියලා.. දැන් එතුමිය කියනවා එදා පාර්ලිමේන්තුව විසුරුවා හැරියා නං මහින්ද රාජපක්ෂ මැතිතුමාට අගමැතිකමත් නැති වෙනවාය කියලා.මං දැන් අහනවා ඇයි එහෙනං එහෙම නොකෙරුවේ කියලා. එහෙම නං එතුමියට බලා ගන්න තිබුණා මොකද වෙන්නෙ කියලා. උඩට ඉස්මතු වෙන නැගී එන ජනපි‍්‍රය නායකයන් කපන්න කාටවත් බෑ.එතකොට එංගලන්තෙට වෙලා හිටිය චන්ද්‍රිකා මැතිනිය ලංකාවේ ජනාධිපතිවරිය කළේ කවුද? එයා ඉබේටම උඩින් පාත් වුණාද? නෑ මේ රටේ මහජනතාවයි ඒ වරම දුන්නේ. නායක නායිකාවෝ බිහි කරන්නේ මේ රටේ මහජනතාව මිස වෙන කවුරුවත් නොවෙයි.හැබැයි අද එතුමියට ඒකත් අමතක වෙලා. ඒක නේ ඔය විදිහට කතා කරන්නේ. මහින්ද රාජපක්ෂ මැතිතුමාගේ වෙලාව හොඳයි. මහජනතාව කැමැතියි. එතුමාත් ඕන කෙනෙකුට අයියා - මල්ලි කියලා කතා කරනවා.මහජනතාව එතුමාට ආදරෙයි. ඒ කැමැත්ත ඇති කළේ කවුද? ඒක තමන්ම හදා ගන්න ඕන දෙයක්. පිය පරම්පරාව දේශපාලනය කළාය කියලා... ලොකු වලව්වල හිටියාය කියලා.. මිනිස්සු ඡන්දෙ දෙන්නේ නෑ.ඒකට කැප වෙලා වැඩ කරන්න ඕනේ. මොකද බණ්ඩාරනායක මැතිතුමා ඔක්ස්ෆර්ඩ් උගතාය කියලා... ටයි කෝට් ඇඳ ගෙන පයිප්ප උර උරා හොරගොල්ල වලව්වට වෙලා හිටියා නං මේ රටේ අගමැති වෙනවාද? නෑ.මේවා තීන්දු කරන්නේ ඔය අරයා මෙයා නෙවෙයි. මේ රටේ මහජනතාවයි. අනිත් එක බලන්න... චන්ද්‍රිකා මැතිනිය ගේ ප‍්‍රකාශ එකකට එකක් පරස්පර විරෝධීයි. මුලින් කියනවා ආණ්ඩුව විසුරුවා හැරියා නං මහින්දට අගමැතිකමත් නැති වෙනවාය කියලා.දෙවනුව කියනවා මම ඒ වෙලාවේ මහින්දට ඒ තනතුර නො දුන්නා නං පක්ෂය ඇතුලේ අරගලයක් වෙන්න ඉඩ තිබුණාය කියලා. ඕන්න පේනවද දැන් මේකෙන් කොයි එකද ඇත්ත? කොයි එක ද බොරුව?නමුත් එතුමිය ඒ ගැනත් කියනවා. ඒ වෙලාවේ යම් තීන්දු නො ගත්තේ එ.ජා.ප යට වාසියක් ඇති වීම වළක්වන්නය කියලා?ඒකත් පරස්පරයි නේ.. මුලින් කියනවා යූ.ඇන්.පී යට වාසි වෙන හින්දා එහෙම නොකළාය කියලා. අවසානයට කියනවා රට හදන්න නං ශී‍්‍රලනිපය යූ.ඇන්.පී එක්ක එකතු වෙන්න ඕනෑය කියලා.2004 දී රනිල් ගේ ආණ්ඩුව විසුරුවා හැරිය එකත් කරපු වරදක් ලු. ඉතිං බලන්න කාටද මේවා තේරෙන්නේ කියලා. ඔය පත්තරේ ගිය විස්තරේ මම දෙපාරක් කියෙව්වා.හරි රසවත්... හිටපු රාජ්‍ය නායිකාවක් මෙහෙම ප‍්‍රකාශශ කරනවාය කියන්නේ ලෝක පුදුමයක්... තමන් කරපු ප‍්‍රකාශ දැන් නිවී හැනහිල්ලේ කියෙව්වොත් එතුමියට තේරෙයි තමන් කර ගෙන තියෙන වින්නැහිය.ඔය ලිපිය ලිව්ව මනුස්සයත් ඒක හොඳට කරලා තියෙනවා. මොකද චන්ද්‍රිකා කුමාරතුංග චරිතයට වැටෙන්නම වඳින්න ඉඩ හරින ප‍්‍රශ්න - උත්තර ලියලා තියෙනවා. ඒ ලිපියත් එක්කම චන්ද්‍රිකා මැතිනියගේ දේශපාලන ජීවිතය කම්මුතු වුණා කියලයි මට හිතෙන්නේ.මොකද ඒ පිටුව පුරාම තියෙන්නේ වෛර භාෂාව සහ තමන් කළයි කියන වැරදි පුන පුනා කියන එක විතරයි. මේ ලෝකේ මෙතෙක් හිටිය කිසිම රාජ්‍ය නායකයෙක් නායිකාවක් ඔය තරං පහත් තත්ත්වයට වැටිලා... විහිළු කරලා නෑ.චන්ද්‍රිකා මැතිනිය ගේ දේශපාලන ජීවිතය කම්මුතු වුණාය කීමෙන් මොකක්ද ඔබ අදහස් කරන්නේ? තමන් ගේ දරුවන් දේශපාලනයට එනවට වත් එතුමිය කැමැති නැති බව කියා තිබුණා.ඔව්... එතුමියට දැන් දේශපාලන වලංගු භාවයක් නෑ. අපි ඇත්ත පිළි ගන්න ඕනෑ නේ. මං චන්ද්‍රිකා මැතිනියට කොයි තරං කැමැති වුණත් එතුමිය එක්ක යන්න දේශපාලන ගමනක් නෑ.දැන් ඔය එතුමිය කරන සමහර ප‍්‍රකාශවලට අනිත් පැත්තෙන් දෙන්න පුළුවන් ප‍්‍රති උත්තර මොනවද කියලවත් දන්නේ නැති ගාණටයි ඔය ප‍්‍රකාශ කරලා තියෙන්නේ.එහෙත් අනුර බණ්ඩාරනායක මහතා ගේ අවමඟුල් කටයුතු සඳහා රාජ්‍ය ගෞරව නොදීම ගැන චන්ද්‍රිකා මැතිනිය පළකරන වේදනාව යුක්තිසහගත නැද්ද?එතන මොකද වුණේ.. ජනාධිපතිතුමා අනුර මහත්මයාට අවසන් ගෞරව දක්වන්න ගියහම චන්ද්‍රිකා මැතිනිය හැසුරුණේ කොහොමද? රාජ්‍ය ගෞරව දෙන්න කතා කරන්න තියා ගෙදරට ආව රටේ රාජ්‍ය නායකයා එක්ක කතා කළේවත් නෑ.ඒ කිසිදේකට රජයට මැදිහත් වෙන්න ඉඩක් දුන්නේ නෑ. දැන් රාජ්‍ය ගෞරව ගැන කතා කරන්න කලින් ඒ ගැනයි හිතන්න තිබුණේ. ජනාධිපතිවරණය වෙලාවෙත් ඔය වගේ බොරු කතන්දර කිව්වානේ.ගිය ජනාධිපතිවරණයේදී මහින්ද රාජපක්ෂ මැතිතුමා පරාජය කරන්න හිටපු ජනාධිපතිනිය දැනුවත්ව වැඩ කළාය කියලා ඔබ චෝදනා කරනවද?මං මේ වෙනතුරු එහෙම කිව්වේ නෑ.. ඒත් දැන් මං නොකීවත් ඕන කෙනකුට පෙනෙනවා එතුමිය කරන ප‍්‍රකාශවල හැටියට එහෙම දෙයක් තිබුණාය කියල.දැන් චන්ද්‍රිකා මැතිනිය කියනවා මැතිවරණ සැලසුම නොදන්න හින්දලු වැඩ නොකළේ. අර අනුර බණ්ඩාරනායක මහතාගේ අවමඟුල් කටයුතුවලට රාජ්‍ය ගෞරව නොදීම ගැන කරන චෝදනාවයි මේකයි දෙක එකම කාසියේ දෙපැත්ත.අවමඟුලට ගිය වෙලාවේ චන්ද්‍රිකා මැතිනිය රනිල් එක්ක කතා කර කර හිටියා. රටේ රාජ්‍ය නායකයට කතා කළේ නෑ. ඕක තමා කියන්නේ වෛර භාෂාව කියලා.වසර දාහතක් විපක්ෂයේ අතරමං වෙලා හිටිය ශ‍්‍රීලනිපය 1994 දී බලයට ගෙනාවේ චන්ද්‍රිකා මැතිනියයි. ඒ බලය අදත් පවතින බව එතුමියම කියා තිබෙනවා. නමුත් අද එතුමියට තැනක් නෑ. කොන් කරලා. කෙනකුට ඒ ගැනත් ප‍්‍රශ්න කරන්න පුළුවන්?ඒකට වෙන කාටවත් බැණලා වැඩක් නෑ. ඕක තමා ලෝක ස්වභාවය. දැන් බලන්න බලය තියෙන කොට ගෙදර බල්ලා මළත් සෙනඟ පිරිවර එනවා. බලය නැතිදාට තමන් මළත් අර සෙනඟ පිරිවර නෑ. මම අද ඇමැති. මේ ඇමැතිකම නැති වුණදාට සෙනඟ පිරිවර නෑ. අපි ඒවා ගැන දැන ගෙනයි ජීවත් වෙන්න ඕනේ.මේ තනතුරු කියන්නේ සළු-පිළි වගේ දේවල් හිටි ගමන් ගැලවිලා යන්න පුළුවන්. කරන්න දෙයක් නෑ. වෙලාව හොඳ නං හොඳ මිනිස්සු ආශ‍්‍රය කරන්න ලැබෙනවා. නරක කාලෙට නරක මිනිස්සු ආශ‍්‍රය කරන්න වෙනවා.ඉතිං මේවා චන්ද්‍රිකා මැතිනිය දැන ගන්න ඕනේ අද මේ රටේ ජනාධිපති චන්ද්‍රිකා මැතිනිය නෙවෙයි. එහෙනං එතුමිය දැනගන්න ඕනේ තැනකට ගියහම හැසිරෙන්න. තමන් ජනාධිපති නොවන බව දැනගෙන තමන් පළවැනියා නෙවෙයි දෙවැනියාය කියන ඇත්ත පිළිගන්න ඕනේ.දැන් චන්ද්‍රිකා මැතිනිය හිතනවා නම් මහින්ද රාජපක්ෂ ජනාධිපතිතුමා තමන්ට දෙවැනියා වෙන්න ඕනේ කියලා මේ රටේ මොන මිනිහද ඒක පිළිගන්නේ? මම හිතන්නේ චන්ද්‍රිකා මැතිනියට මොකක් හරි මානසික ප‍්‍රශ්නයක් තියෙනවා.ගෞරවය කියන දේ බලෙන් ගන්න බෑ. ඒක තමන් ගේ හැසිරීමෙන් ඇති කරගන්න ඕනේ.දැන් බලන්න බණ්ඩාරනායක පවුලේ වැඩිමලා. සුනේත‍්‍රා බණ්ඩාරනායක මහත්මිය කවදාවත් ඔය විදිහට මුදුනා වෙන්න, ප‍්‍රමුඛයා වෙන්න දඟලනවද? නෑ! දවසක් මම ගුවන් තොටුපළේ වී.අයි.පී. දොරටුවෙන් ඇතුළුවෙන කොට දැක්කා සුනේත‍්‍රා මැතිනිය සාමාන්‍ය මඟීන් යන එන දොරටුවෙන් ඇතුළු වෙනවා.මං එතුමියට කතා කළා. වී.අයි.පී. දොරටුවෙන් යමුයි කියලා. නමුත් මොකද කිව්වේ.. නෑ. මට ඔය වරප‍්‍රසාදය අයිති නෑ. කියලා.. සාමාන්‍ය මිනිස්සු එක්කම යන්න ගියා. අපි බලාගෙන හිටියා.බලන්න ඒ නිහතමානීකම කොයිතරම්ද කියලා. එතුමිය දන්නවා සමාජයේ ජීවත් වෙන්නේ කොහොමද කියලා. අද වුණත් බලන්න එතුමියට කිසි කෙනෙක් දොසක් කියන්නේ නෑ.ජේ.ආර්.ජයවර්ධන ජනාධිපතිතුමා විශ‍්‍රාම ගිහින් හිටියා. මේ වගේ ප‍්‍රකාශ කළාද? විජේතුංග ජනාධිපතිතුමා තාම ජීවතුන් අතර ඉන්නවා. කවුරුවත් මොකවත් කියනවද?ඔබ කියන්නේ ජේ.ආර්.ජයවර්ධන හා ඩී.බී.විජේතුංග ජනාධිපතිවරුන් විශ‍්‍රාම ගියා වගේ චන්ද්‍රිකා මැතිනියත් දේශපාලන වශයෙන් විශ‍්‍රාමගත යුතුය කියලද?නෑ.. මෙතන පොඩි ප‍්‍රශ්නයක් තියෙනවා. අර ජනාධිපතිවරුන් දෙදෙනාම විශ‍්‍රාම ගියේ මහලු වෙලා. චන්ද්‍රිකා මැතිනිය ඊට වඩා තරුණයි. හැට පිරුණත් අද ඒක ගණං ගන්නේ තරුණකමක් හැටියටයි.මොකද මහලු වෙලා නෙවෙයි නේ. නමුත් එතුමියට පුළුවන්කම තිබුණා මේ රටේ දේශපාලනයට වෙනත් පැතිවලින් දායක වෙන්න. පොත පත ලියන්න. දේශන මඟින් අත්දැකීම් ලබාදෙන්න.අන්න ඒ මාර්ගයේ ගියා නං එතුමිය මීට වඩා බැබළෙනවා. ශ‍්‍රීලනිපය වෙනුවෙන් වැඩ කළා නං ඊටත් වඩා හොඳයි. නමුත් එතුමිය යන්නේ වැරදි මාර්ගයකයි.බුදුන්වහන්සේ පෙන්වා දුන්නා පිරිහීමේ දොරටුවලින් මිදෙන හැටි. මෙතුමියට ඒක වැටහිලා නෑ. නරක කාලෙට වෙන දේවල්. තමන්ගේ අතිශය පෞද්ගලික ජීවිතයට පවා මඩ ගහපු, මෙතුමියගේ අධ්‍යාපන සුදුසුකම් ගැන පවා ප‍්‍රශ්න කරපු මිනිස්සු එක්ක නේ අද ආශ‍්‍රය කරන්නේ. මේවාට බෙහෙත් නෑ.හිටපු ජනාධිපතිනිය ගේ නරක කාලෙට අහුවෙලා තියෙන්නේ නරක මිනිස්සු. එතුමියගේ කාලය හොඳනං මේ තරම් පහත් තැනකට වැටෙන්නෙත් නෑ.අනුර බණ්ඩාරනායක මහත්මයා මරා ගත්තේ වත්මන් ජනාධිපතිතුමාය කියලා කියනවා. ගිය පාර අය-වැය වෙලාවේ අනුර මහත්මයා විපක්ෂයේ වාඩි කෙරෙව්වේ ජනාධිපතිතුමාද කියලා මම අහනවා. එදා විපක්ෂයේ වාඩි වෙලා ආපහු නැගිටලා යන්න ගිය වෙලාවේ තමා අනුර මහත්මයා ඇත්තටම මැරෙන්න ගත්තේ.රනිල් වික‍්‍රමසිංහලා අනුර මහත්තයා විපක්ෂයේ වාඩිකරවලා ආපහු දිව්වා එළියට. තව කට්ටිය අරන් එන්න. නමුත් කවුරුවත් ආවේ නෑ. අන්න එදා ඉඳන් තමා අනුර මහත්තයාගේ ජීවිතය වෙනස් වෙන්න ගත්තේ.මේවා නැහැයි කියනවා නං මං තව විස්තර එක්ක ඕන කෙනෙක් එක්ක වාද කරන්න ලෑස්තියි. ඕනම අභියෝගයක් බාර ගන්න ලෑස්තිවෙලයි මේ කතාව කිව්වේ.ගිය සැරේ පක්ෂ සම්මේලනය අමතලා ජනාධිපතිතුමා හොඳ කතාවක් කිව්වා. දැන් අපේ සමහර නායක නායිකාවොත් රටවල් ගාණේ ගිහිං ලංකාවට ආධාර දෙන්න එපා කියලා මහජනතාවගෙන් පළිගන්නවාය කියලා.මටත් කියන්න තියෙන්නේ එච්චරයි.කෝන්තර පිරිමහන්න කරන කියන කතාවලින් මේ රටේ මහජනතාවගෙන් පළිගන්න එපා කියලා.සංවාද සටහන කේ. සී. ජේ. රත්නායක</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=ab0804066</link>
    <topic>‘කුඩය’ එපා කී හකීම් අලියාට යටවෙලා</topic>
    <author/>
    <content>එතුමිය හිතාගන්ඩ බැරි විදියට පහත් මට්ටමකට ඇදවැටිලා‘කුඩය’ එපා කී හකීම් අලියාට යටවෙලානැඟෙනහිර ජයග‍්‍රහණයේ වැඩි වාසිය ආණ්ඩුවටයිරාජ්‍ය අංශය ශක්තිමත් කිරීමෙන් රටක් ගොඩගන්න බැහැහට්ටි - මුට්ටි සංග‍්‍රාමය ට අන්ත පරාජයක්අපේ ප‍්‍රතිපත්ති අන්තර් ජාතික ප‍්‍රජාව හමුවට- ඇමැති අමීර් අලීනැඟෙනහිර පළාත් සභා මැතිවරණය සඳහා සිය මන්තී‍්‍රධූරවලින් ඉල්ලා අස්වූ රවුෆ් හකීම් ඇතුළු දෙදෙනාට එම මැතිවරණය සඳහා කිසිදු බලපෑමක් කළ නොහැකි බව ආපදා සහන සේවා ඇමැති අමීර් අලි ඒෂියන් ටි‍්‍රබියුන් වෙබ් අඩවියට පවසා තිබේ.නැඟෙනහිර මැතිවරණයෙන් එක්සත් ජනතා නිදහස් සන්ධානය නියත වශයෙන්ම ජය ගන්නා බවත් මුස්ලිම් හා දෙමළ ජාතිකයන් එජාප මුස්ලිම් කොංග‍්‍රස් උගුලට හසු නොවන බවද ඒ මහතා පවසා තිබේ.සියලුම මුස්ලිම් කණ්ඩායම් හා පක්ෂ එක පෙරමුණකට එක්ව පොදු වේදිකාවකට එන්නැයි මුලින් මුස්ලිම් කොංග‍්‍රසයට ආරාධනා කළ බවත් අමාත්‍යවරයා පවසා තිබේ.මුස්ලිම් දේශපාලකයන් හා ආගමික නායකයන් හමුවූ මුස්ලිම් කොංග‍්‍රස් නායකයා තමා තරග කරන්නේ ගස ලකුණින් යැයි අවධාරණය කළ බවත් මුස්ලිම් නායකයන් යෝජනා කළ පරිදි ‘කුඩය’ ලකුණින් තරග කිරීම ඔහු ප‍්‍රතික්ෂේප කළ බවත් අමාත්‍ය අමීර් අලි කියා සිටී.එහෙත් දැන් මුස්ලිම් කොංග‍්‍රස් නායකයා එ. ජා. ප. යටතේ අලියා ලකුණින් තරග කරන්නේ කෙසේදැයි ඇමැතිවරයා ප‍්‍රකාශ කර සිටී. </content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=ab0804061</link>
    <topic>නැඟෙනහිර ජයග‍්‍රහණයේ වැඩි වාසිය ආණ්ඩුවටයි</topic>
    <author>සංවාද සටහන සුමේධා නවරත්න</author>
    <content>එතුමිය හිතාගන්ඩ බැරි විදියට පහත් මට්ටමකට ඇදවැටිලා‘කුඩය’ එපා කී හකීම් අලියාට යටවෙලානැඟෙනහිර ජයග‍්‍රහණයේ වැඩි වාසිය ආණ්ඩුවටයිරාජ්‍ය අංශය ශක්තිමත් කිරීමෙන් රටක් ගොඩගන්න බැහැහට්ටි - මුට්ටි සංග‍්‍රාමය ට අන්ත පරාජයක්අපේ ප‍්‍රතිපත්ති අන්තර් ජාතික ප‍්‍රජාව හමුවටහිටපු නියෝජ්‍ය අමාත්‍ය ශී‍්‍ර ලංකා මුස්ලිම් කොංග‍්‍රසයේ එම්. ඒ. එල්. එම්. හිස්බුල්ලාඉන්දු ලංකා ගිවිසුමෙන් 1987 වසරේ දී ඒකාබද්ධ වූ උතුරු නැඟෙනහිර පළාත් ශ්‍රේෂ්ඨාධිකරණය විසින් නැවත වෙන් කරනු ලැබුවේ 2006 වසරේ දී ය. ඒ ජනතා විමුක්ති පෙරමුණ, උතුරු නැඟෙනහිර වෙන් කරන ලෙසට ශ්‍රේෂ්ඨාධිකරණයට ඉදිරිපත් කළ පෙත්සමක් හේතුවෙනි.ඊට සමගාමීව ආණ්ඩුවේ හමුදා නැඟෙනහිර පළාත කොටි ත‍්‍රස්තවාදීන්ගෙන් මුදා ගැනීම, උතුරු නැඟෙනහිර එක් කිරීම වෙන් කිරීම හා සමාන වූ ඉතිහාසයේ තවත් සන්ධිස්ථානයක් විය.එමෙන්ම වසර විස්සකට පසු නැඟෙනහිර පළාත් සභා මැතිවරණය පැවැත්වීම ද ඉතිහාසයේ එබඳුම වූ සන්ධිස්ථානයකි.මේ මැතිවරණයට දේශපාලන පක්ෂ දාහතරක් ද ස්වාධීන කණ්ඩායම් පනස් හයක් ද තරග වදී. නැඟෙනහිර බලය ගැන විශාල බලාපොරොත්තුවකින් තරග වදින කණ්ඩායමක් වන්නේ ශී‍්‍ර ලංකා මුස්ලිම් කොංග‍්‍රසයයි. ඒ බලාපොරොත්තුවෙන් පක්ෂ නායකත්වය එ. ජා. ප. ය සමඟ සන්ධානගත වෙද්දී, එහි උත්තරීතර මණ්ඩලයේ සාමාජිකයකු වන හිටපු නියෝජ්‍ය ඇමැති එම්. ඒ. එල්. එම්. හිස්බුල්ලා මහතා ඇතුළු පක්ෂයේ තවත් මන්තී‍්‍රවරු පිරිසක් ආණ්ඩුව සමඟ සන්ධානගතවී සිටිති.මේ ඒ පිළිබඳව හිස්බුල්ලා මහතා සමඟ සිළුමිණ කළ සාකච්ඡාවකි.ඔබ හදිසියේම මුස්ලිම් කොංග‍්‍රසයෙන් ඉවත්ව ආණ්ඩුවට සහයෝග දෙන්න හිතුවෙ ඇයි?විශේෂයෙන්ම මුස්ලිම් ජනතාව බහුතරයක් සිටින නැඟෙනහිර පළාතේ මහ ඇමැති ධූරය මුස්ලිම් ජනතාව වෙනුවෙන් අපි ලබා ගත යුතුයි කියන මතයේ තමයි මා ඇතුළු පක්ෂයේ සියලු දෙනා සිටියේ.අපේ නායක, අභාවප‍්‍රාප්තඅෂ්රොෆ් මහතා නිතර කියූ කථාවක් තිබුණා. ඒ මහ ඇමැතිධූර නවයෙන් හතක් සිංහල මහ ඇමැතිධූර; ඉතිරි එකක් දමළ මහ ඇමැති ධූරයක්. අනෙක මුස්ලිම් මහ ඇමැතිධූරයක් කියලා.මුස්ලිම් මහ ඇමැතිධූරය ගන්න පුළුවන්කම තියෙන්නෙ නැඟෙනහිර පළාතේ විතරයි. ඒ නිසා ඕනෑම දෙයක් කරලා මේ මැතිවරණයේදී මහ ඇමැති ධූරය ලබා ගත යුතුයි කියන මතයේ අපි සිටියා. හැබැයි ඒ මහා ඇමැතිකම ගන්න පුළුවන් වෙන්නෙ ආණ්ඩුව එක්ක සන්ධානගත වුණොත් විතරයි කියලත් අපි කිව්වා.මහ ඇමැතිකම ලබා ගත හැක්කේ ආණ්ඩුවත් සමඟ තරග කිරීමෙන් පමණක් කියලා ඔබ හිතන්නේ ඇයි?නැඟෙනහිර පළාතෙන් අපිට ඡන්ද සියයට හතළිස් පහක්ම ගන්න පුළුවන්. ඒත් ඉතුරු පිරිසෙන් සියයට හතළිහක් ඉන්නෙ පිල්ලෙයාන් පිල එක්ක. සියයට පහළොවක් විතර ඉන්නෙ ආණ්ඩුවත් එක්ක. එතකොට ජයග‍්‍රහණයට වැඩි ඉඩක් තියෙන්නෙ ආණ්ඩුවට. ඒ නිසා අපි ආණ්ඩුවට එකතු වෙන්න ඕනෙ.ඔය තත්ත්වය ඔබ නායකත්වයට පැහැදිලි කර දුන්නේ නැද්ද?ඇයි නැත්තෙ. ඒත් අපේ නායකතුමා රාජපක්ෂ ජනාධිපතිතුමාට කැමැති නැහැ. ආණ්ඩුවට කැමැතිත් නැහැ. ඒ නිසා ආණ්ඩුවට එකතු වුණේ නැහැ. ‘ඊට පස්සෙ අපි කිව්වා එහෙම නම් තනිව තරග කරමු කියලා. ඒත් ඒකට කැමති වුණෙත් නැහැ.ඔහු බේරන්න හදන්නෙ මුස්ලිම් ජනතාව නොවෙයි; එක්සත් ජාතික පක්ෂය. එ. ජා. ප. ය තනිව තරග කළොත් ආසන දෙක තුනකට වැඩිය ගන්නෙ නැතිලු. එහෙම වුණොත් මහ මැතිවරණයේදී එය එ. ජා. ප. යට බලපාන්න ඉඩ තිබෙනවලු.ඒ නිසා එ. ජා. ප. ය ආරක්ෂා කර ගන්න ඕනෙලු. මැතිවරණයේදී අපිට ඡන්ද දුන්නෙ එ. ජා. ප. ය ද අපේ ජනතාවද? එතකොට අපි ආරක්ෂා කරන්න ඕනෙ එ. ජා. ප. යද? අපේ ජනතාවද?රවුෆ් හකීම් මන්තී‍්‍රවරයා සිය මන්තී‍්‍රධූරයෙනුත් ඉවත් වෙලා පළාත් සභාවට තරග කරනවා. ඒ මහ ඇමැතිධූරය ලබා ගෙන ජනතාව ආරක්ෂා කරන්න නොවේ ද?මේක ලොකු වංචාවක්. බොරුවක්. එයා මහින්ද රාජපක්ෂ ජනාධිපතිතුමාට ඇකැමැති වුණාට එ. ජා. ප. යට හිතවත්. රනිල් එ. ජා. ප. ය අතහැරලා ගියත් රවුෆ් හකීම් එ. ජා. ප. ය අත හැරලා යන්නෙ නැහැ කියලයි කට්ටිය කියන්නෙ.දැන් එ. ජා. ප. යත් එක්ක එකතු වුණා. හැබැයි මහ ඇමැතිකම ගන්නෙත් නැහැ. මොකක්ද මේ වැඩේ තේරුම. එ. ජා. ප. මේ ඡන්දෙන් පැරදුණොත් එ. ජා. ප. යට ලොකු බලපෑම් එල්ල වෙන්න පුළුවන් කියලයි ඔහු එ. ජා. ප. යට උදව් කරන්නෙ.ඔබ දැන් ආණ්ඩුවත් එක්ක සන්ධානගත වුණේ මහ ඇමැතිකම ඔබට ලබා ගන්නා පොරොන්දුව මතද?අපි ඒ ගැන ආණ්ඩුවත් සමඟ කථා කළා. බැසිල් රාජපක්ෂ මහත්තයත් අපි සමඟ සාකච්ඡා කළා. සාකච්ඡා අවසානයේදී ජනාධිපතිතුමා මට සමු දුන්නෙ මේ අපේ අනාගත මහ ඇමැතිතුමා කියලා.ඒ කියන්නෙ වැඩිම මන්තී‍්‍ර ගණනක් දිනා දෙන්න ඔබට පුළුවන්?ඔව්. අපිට පුළුවන්.කී දෙනෙක් විතර පුළුවන්ද?මන්තී‍්‍රවරු නව දෙනෙක් හෝ දහ දෙනෙක් දිනවා දෙන්න අපිට පුළුවන්.නැගෙනහිර පළාතේ මන්තී‍්‍ර ධූර තිස් පහයි. ඔබ දිනවා දෙන්නේ දහදෙනයි. එතකොට ඔබ කොහොමද මහ ඇමැති ධූරය ලබා ගන්නෙ?දැනට දහදෙනයි. අපේ ඡන්ද ප‍්‍රචාරය අනුව ඊට වැඩිවෙන්නත් පුළුවන්.පිල්ලෙයාන් පිල ඊට වඩා මන්තී‍්‍ර ධූර දිනවා දුන්නොත් මහ ඇමැතිකම ලැබෙන්නේ ඔහුට නේ ද?වැඩි ම මන්තී‍්‍ර සංඛ්‍යාවක් කියන කථාව මහ ඇමැතිකමට එක් සුදුසුකමක් විතරයි.අනෙක් සුදුසුකම් මොනවා ද?අපි ඒ ගැන සාකච්ඡා කරලා තියෙන්නෙ. ජනාධිපතිතුමා නිවැරදි තීරණයක් ගනියි.මහ ඇමැතිකම යම් හෙයකින් පිල්ලෙයාන්ට ලැබුණොත් ඔබ මොකද කරන්නෙ?ඒක ප‍්‍රශ්නයක් කර ගන්න ඕනෙ නැහැ. ජනාධිපතිතුමා හරි තීරණයක් ගනීවි.ඔබ ආණ්ඩුවත් සමඟ සන්ධානගත වීම මුස්ලිම් කොංග‍්‍රසයට අභියෝගයක් යැයි ඔබ හිතනවා ද?ඇයි නැත්තෙ. මම එයාලට විශාල අභියෝගයක්. රවුෆ් හකීම් මහතා ඇතුළු තුන් දෙනෙක් ම මන්තී‍්‍ර ධූරවලින් ඉවත් වුණේ.මම ආණ්ඩුව එක්ක සන්ධානගත වෙන තුරු එයාල එහෙම අදහසක හිටියෙ නැහැ. මම ආවා විතරයි පහුවදා එයාලා මන්තී‍්‍ර ධූරවලින් ඉල්ලා අස්වුණා. හැබැයි ඒකත් අමු බොරුවක්. හකීම් මහත්තයා ඡන්දෙ ඉවරවෙලා ආයෙත් ජාතික ලැයිස්තුවෙන් පාර්ලිමේන්තුවට එනවා.ඒ වගේ ම බසීර් සේගු දාවුඩ් පාර්ලිමේන්තු එනවා. හසන් අලි විපක්ෂ නායකයා වෙයි. ඕක තමයි වෙන්නෙ.ඔබ මුස්ලිම් කොංග‍්‍රසයට අභියෝගයක් බව ඔබ පැවසුවා. ඒත් පසුගිය මැතිවරණයේ දී ඔබ පරාජිත අපේක්‍ෂකයෙක්.කොහොමද ඔබ ඔවුන්ට අභියෝගයක් වෙන්නේ?ගිය වර මැතිවරණ ප‍්‍රතිඵල මේ මැතිවරණයට අදාළ වෙන්නෙ නැහැ. මේ මැතිවරණය නැඟෙනහිර පවත්වන්නෙ අවුරුදු විස්සකට පස්සෙ. පළමු වරට සිංහල දෙමළ මුස්ලිම් ජනතාව එකට සන්ධානගත වෙලා තමයි තරග කරන්නෙ. එය ඉතිහාසගත වෙනවා.ඒත් බලන්න එ. ජා. ප. යේ සන්ධානගත වීම. මඩකළපුව, ති‍්‍රකුණාමලය, අම්පාර දිස්ති‍්‍රක්ක තුනේ ම අපේක්‍ෂකයන්ගෙ නායකත්වය ලැබී තියෙන්නෙ මුස්ලිම් අයට. අම්පාර හසන් අලි. මඩකළපුව බසීර් සේගු දාවුඩ්, ති‍්‍රකුණාමලයට රාවුෆ් හකීම්.ඒත් ආණ්ඩුවෙ සන්ධානය යටතේ දිස්ත‍්‍රික් තුනට ජාති තුන ම නායකත්වය ලබා දෙනවා. ති‍්‍රකුණාමලයට සිංහල නායකත්වයක්. අම්පාර මුස්ලිම් නායකත්වයක්. මඩකළපුවට දෙමළ නායකත්වයක්.එය කොයි තරම් හොඳ තත්ත්වයක් ද? අපි ඔක්කොම එකට. අපිට දිනන්න පුළුවන්.රවුෆ් හකීම් මහතා පක්ෂයේ දෙවෙනි නායකත්වයක් කාට හෝ ලැබෙනවාට කැමැති නැති බව ඔබ කියා තිබුණා. ඒත් ඔහු මහ ඇමැතිකම ඉල්ලන්නෙත් නැහැ. එහෙම නම් ඔබේ චෝදනාව පදනම් විරහිත වෙනවා නේද?ඒක තමයි මම කියන්නෙ. එයා මහ ඇමැතිකම ගන්නෙත් නැහැ. වෙන කෙනෙකුට මහ ඇමැති වෙන්න දෙන්නෙත් නැහැ. පක්ෂයේ දෙවෙනියෙක් හැදෙයි කියලා එයා බයයි.ඒ කියන්නෙ එ.ජා.ප. සන්ධානය යටතේ හෝ මහ ඇමැති ධූරය ඔබ බලාපොරොත්තුව සිටියා ද? මුස්ලිම් කොංග‍්‍රසයේ ඇතැමකු ඔබ තනතුරු බලාපොරොත්තුවෙන් ආණ්ඩුවට එකතු වූ බවටත් චෝදනා කරනවා.?මම එහෙම බලාපොරොත්තුවක හිටියෙ නැහැ. තනතුරු බලාපොරොත්තුවෙන් මම කටයුතු කරලා නැහැ. මුස්ලිම් කොංග‍්‍රසය ආණ්ඩුවෙන් ඉවත් වුණාට පසු, ජනාධිපතිතුමා මට කිව්වා ආණ්ඩුවට එකතු වෙන්න, නැඟෙනහිර ආණ්ඩුකාර පදවිය දෙන්නම් කියලා.ඒත් එදාත් මම පක්ෂය අතහැර ගියේ නැහැ. මම අද ආණ්ඩුවට සහයෝගය දෙන්නෙ ජනතාව වෙනුවෙන්. ආණ්ඩුවට එකතු නොවී මහ ඇමැතිකම දිනාගන්න අපිට බැහැ. එහෙම වුණොත් බලයට එන්නෙ පිල්ලෙයාන්.එතකොට මුස්ලිම් ජනතාව පාරට වැටෙනවා. ඒ නිසා අපි ජනතාව බේරා ගන්න ආණ්ඩුවට එකතු වෙන්න ඕනෙ.කොංග‍්‍රසය ආණ්ඩුවෙන් ඉවත් වෙද්දි මම ගුවන්තොටුපළේ සභාපතිකමත් අත්හැරලයි මුස්ලිම් කොංග‍්‍රසයත් එක්ක හිටියේ. එහෙම නැතිව මම තනතුරු රැක ගන්න ආණ්ඩුව එක්ක හිටියෙ නැහැ.ඔබට ප‍්‍රතිපත්තියක් නැති බවටත්, ඔබ නිතර පිල් මාරු කරන බවටත් කොංග‍්‍රසයේ ඇතැමුන් ඔබට චෝදනා කරනවා?එයාලට ප‍්‍රතිපත්තියක් තියෙන හින්ද ද එයාලා එ.ජා.ප. ය එක්ක එකතු වුණේ. ඔවුන් මුස්ලිම් ජනතාව එ.ජා.ප. යට පාවා දුන්නා. මහ ඇමැති ධූරයත් නොගෙන කරන්නෙ ඒක නොවේ ද? මඩකළපුව මැතිවරණයේ බර තනියම ඇද්දෙ මම. ඔය නායකයෝ කොළඹට වෙලයි හිටියෙ.මම කවදාවත් පිල් මාරු කර නැහැ. මම හැමදාම මුස්ලිම් කොංග‍්‍රසයෙ. මම පක්ෂයේ උත්තරීතර මණ්ඩලයේ සාමාජිකයෙක්. මේ මැතිවරණය ජයග‍්‍රහණය කරලා ඒ උත්තරීතර මණ්ඩලයේ රැස්වීමටත් මම සහභාගි වෙනවා.මා පක්ෂයෙන් ඉවත් කරන්න එයාලට බලයක් නැහැ. මම හැමදාමත් මුස්ලිම් කොංග‍්‍රසයෙ.පිල්ලෙයාන් කණ්ඩායම අවි දැරීම ගැන විවිධ විවේචන තියෙනවා. ඔබ මොකද ඒ ගැන හිතන්නෙ?ඔවුන්ට ආරක්‍ෂාව අවශ්‍ය බව කියනවා. ඒත් ඒ අවි දැරීම ගැන මම නම් කැමැති නැහැ. එහෙම නම් ඒ අයිතිය අපි හැමෝට ම තියෙන්න ඕනෙ.එහෙම නැති නම් ආණ්ඩුව ඔවුන්ට ආරක්‍ෂාව සපයන්න ඕනෙ.එක් කොටසකට පමණක් අවි දැරීමට ඉඩ දීම සාධාරණ නැහැ.මඩකළපුව මැතිවරණයට වඩා පළාත් සභා මැතිවරණය තරගකාරියි. සාධාරණ මැතිවරණයක් පැවැත්වෙයි කියලා ඔබට විශ්වාස ද?පැහැදිලිව ම ඔව්. අපි බොහොම සුහදශීලීව සහයෝගයෙන් කටයුතු කරනවා. මම පිල්ලෙයාන් සමඟත් සාකච්ඡා කළා. අප අතර කිසි ප‍්‍රශ්නයක් නැහැ.කුමන හෝ පදනමක් මත පිල්ලෙයාන් මහ ඇමැති වුණොත්?කිසිම ප‍්‍රශ්නයක් නැහැ. අපි සහයෝගයෙන් කටයුතු කරනවා. ජනාධිපතිතුමා කිව්වේ මුලින් ම මැතිවරණය දිනලා එන්න කියලයි.සංවාද සටහන සුමේධා නවරත්න</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=ab0804062</link>
    <topic>රාජ්‍ය අංශය ශක්තිමත් කිරීමෙන් රටක් ගොඩගන්න බැහැ</topic>
    <author>සංවාද සටහන සරත් පෙරේරා</author>
    <content>එතුමිය හිතාගන්ඩ බැරි විදියට පහත් මට්ටමකට ඇදවැටිලා‘කුඩය’ එපා කී හකීම් අලියාට යටවෙලානැඟෙනහිර ජයග‍්‍රහණයේ වැඩි වාසිය ආණ්ඩුවටයිරාජ්‍ය අංශය ශක්තිමත් කිරීමෙන් රටක් ගොඩගන්න බැහැහට්ටි - මුට්ටි සංග‍්‍රාමය ට අන්ත පරාජයක්අපේ ප‍්‍රතිපත්ති අන්තර් ජාතික ප‍්‍රජාව හමුවටඑජාප පාර්ලිමේන්තු මන්තී‍්‍ර වජිර අබේවර්ධනඅලුත් එජාප ආණ්ඩුවකින් බදුබර අඩු කරලා බඩුමිල අඩුකරන බවත් අද ඇතිවී තිබෙන දේශපාලන වටපිටාව අනුව ඡන්දය නොපවත්වා ආණ්ඩුව නැගෙනහිර ඡන්දය කල් දැමීමට හොඳටම ඉඩකඩ තිබෙන බවත් එජාප පාර්ලිමේන්තු මන්තී‍්‍ර වජිර අබේවර්ධන මහතා පවසයි.එජාප විරෝධතා හා නැගෙනහිර ඡන්ද සටන පිළිබඳව සිළුමිණ සමඟ පැවැති සම්මුඛ සාකච්ඡාවකදී මන්තී‍්‍රවරයා මේ ප‍්‍රකාශය කළේය. එම සම්මුඛ සාකච්ඡාවේදී ඇසූ ප‍්‍රශ්න කීපයක් හා ඒවාට අබේවර්ධන මන්තී‍්‍රවරයා දුන් පිළිතුරු මෙසේය.පොළේ ගිහිල්ලා කඩේ ගිහිල්ලා යූඇන්පීය හට්ටිමුට්ටි පොළවේ ගහන විරෝධතා වැඩපිළිවෙළක් මේ සතියේ ආරම්භ කළා. ඒ විරෝධතාවෙන්ම ඔබ සමග කෙරෙන මේ කෙටි කතාබහ ආරම්භ කළොත්?ඔව් අපි තුන්වැනිදා දිවයින පුරා සියලු දිස්ති‍්‍රක්කවල, සියලු මැතිවරණ කොට්ඨාසවල මේ දුර්දාන්ත පාලනයට විරුද්ධව, අකාර්යක්ෂම පාලනය ගැන ජනතාවට විඳින්න වෙලා තියෙන අමාරුකම් ගැන අවධානය යොමු කරන්න මේ විරෝධතාව දියත් කළා.මේ පාලනය පලවා හරිනතුරු අපි මේ විරෝධතා වැඩපිළිවෙළ නවත්වන්නේ නැහැ. දැන් ලබන සුමානයේ සිංහල හින්දු අලුත් අවුරුද්ද එනවා.හැම ගෙදරකම සිංහලයෝ දෙමළ අය විශේෂයෙන්ම පොඩි දරුදැරියෝ අලුත් ඇඳුම් පැළඳුම්වල හැඩ බලන්න, කැවිලි පෙවිලි හදන්න තෙල් තාච්චිය ළිප තියන්න මඟ බලාගෙන ඉන්නවා.පොල්තෙල් බෝතලේ 350 යි. හාල් සේරුව සීයයි. පොල් ගැන කතා කළාම එළොව පොල් පේනවා. මේ අහස උසට නැගෙන බඩු මිල මැද දුප්පත් මිනිස්සුන්ට විතරක් නෙවෙයි මධ්‍යම පන්තිකයන්ටත් මෙවර අලුත් අවුරුද්ද සමරන්න බැහැ.තමන්ගේ බඩ ගැන පමණක් බලන අදූරදර්ශී පාලනය නිසා රට ගිනි ගොඩක් කළ මේ පාලනය වහා අවසන් කර රට පාලනය කරන්න පුළුවන් කෙනෙකුට රට බාරදිය යුතු බවයි අපි මේ විරෝධතාවයෙන් ජනතාව ඉස්සරහට ගිහින් කියන්නේ.ලෝක වෙළෙඳපොළ නිසානෙ මේ බඩු මිල ඉහළ ගිහින් තියෙන්නේ. ඉතින් යූඇන්පී ආණ්ඩුවක් ආවා කියල බඩු මිල අඩු වෙනවද?පැහැදිලිවම ලියන්න අපි පාලනය අරන් බඩු මිල අඩු කරනවා. බදු බර අඩු කරල බඩු මිල අඩු කරනවා. එජාප පාලනයක් යටතේ නියත වශයෙන් බඩු මිල අඩු කරනවා.ආණ්ඩුව බඩු මිල වැඩිවීමට හේතුව ලෝක වෙළෙඳ පොළේ වැඩිවීම නිසා කියන්න හැදුවත් ජාත්‍යන්තර මුල්‍ය අරමුදලම පසුගිය සතියේ කිව්වා ලංකාවේ බඩු මිල ඉහළ යාම ගැන ලෝක තෙල් මිල ඉහළ යාමේ බලපෑම සීයට 6 යි.බඩු මිල වැඩිවීමේ වේගයේ සීයට 75 කට හේතු වෙලා තියෙන්නේ රටේ අභ්‍යන්තර සාධක කියලා. ඒ නිසා නිසි කළමනාකරණයක් මුල්‍ය විනයක් හඳුන්වාදීමෙන් අපේ ආර්ථිකය ශක්තිමත් කර අපි මේ තත්වයට මුහුණ දෙන්න සූදානම්.දැනටත් මේ ආණ්ඩුවේ වෙළෙඳ ඇමැතිවරයා වන්නේ එජාපයට ආර්ථික න්‍යාය සැපයූ එජාප ප‍්‍රබලයකු වන බන්දුල ගුණවර්ධන මහතාම නේද? ඔහු පවතින ලෝක තත්ත්වය නිසා බඩු මිල අඩු කළ නොහැකි බව හොඳින් පැහැදිලි කළා?එජාපයෙන් එක පුද්ගලයෙක් අරන් බඩු මිල අඩු කරන්න බැහැ. ඒකට එජාප වැඩපිළිවෙළයි වැදගත්. ඒ වැඩ පිළිවෙල කි‍්‍රයාත්මක කරන්න ආණ්ඩුව බාරදීලා බලන්න. බැරි දේ අපි කරලා පෙන්වන්නම්.ආවේ බඩු මිල අඩු කරන්නම් පෝෂණ මල්ලක් දෙන්නම්. රට සුරපුරයක් කරන්නම් කියලනේ. දැන් ඒව බැහැ කියනව නම් අපිට බැහැ කියල නම්බුකාර පිළිවෙළට බැහැල යන්න ඕන. පුළුවන් කෙනෙකුට බාරදීලා.ඕවා නිකම් දේශපාලන කතා විතරනේ. ලෝක වෙළෙඳපොළේ බඩු මිල වැඩි වෙනකොට අපට ඒකට මුහුණ දෙන්න වෙනවා?මොන බොරු කතාද? දැන් ලෝක වෙළෙඳ පොළේ තෙල් මිල ඉහළ ගිහින් තියෙද්දි සති දෙකකට කලින් ඉන්දියාව දුම්රිය ගාස්තු අඩු කළා. පළවෙනි එක අපේ රටේ ආර්ථිකය ශක්තිමත් කරගන්න ඕන. නැතිනම් ලෝක වෙළෙඳ පොලේ සීනි බෝල මිල ඉහළ ගියත් මෙහෙ වැඩි කරන්න වෙනවා.අපි බලයට ඇවිත් දුප්පත් අයට පටවල තියන බදුබර සම්පූර්ණයෙන් අයින් කරනවා. මධ්‍යම පන්තික අයට පටවල තියන අනවශ්‍ය බදු අයින් කරනවා. ඉහළම ධනපතියන්ට පටවල තියන අනවශ්‍ය බදු බරත් අයින් කරන්න අපි කි‍්‍රයා කරනවා. එතකොට බඩු මිල අඩු වෙනවා.දේශීය නිෂ්පාදනය කාර්මික කෘෂිකාර්මික නිපැයුම් පුළුවන් තරම් මේ රටේ වැඩි කරන්න ඕන. කෘෂිකර්මයට නව තාක්ෂණය හඳුන්වා දී පුළුවන් තරමින් ඵලදාව වැඩි කරගන්න ඕන. වැඩිවන රැකියා වෙළෙඳපොළට තරුණ පිරිසට රැකියා දෙන්න සමත් කාර්මික සංවර්ධනයක් අපි ඇති කරන්න ඕන.ඒ සඳහා දේශීය විදේශීය ආයෝජන ඇද ගන්නා පරිසරයක් මේ රටේ ඇති කර ගැනීමට අප කටයුතු කරනවා. අද මේ මොකවත් වෙන්නේ නැහැ.ලෝක වෙළෙඳ පොලේ තෙල් මිල ඉහළ ගියාම මේ රටේ තෙල් මිල වැඩි නොකර ඉන්න පුළුවන් ද?ලෝක වෙළෙඳ පොළේ එක එක බඩු මිල වැඩි වුණා කියල මෙහෙ බඩු හැම එකකම මිල වැඩි කරන්න ඕන නෑ. ආර්ථිකය කළමනාකරණය කරන්න දර්ශනයක්, වැඩපිළිවෙළක් තියෙන්න ඕන.කෙතේ ගොයම් මුවන් කෑවාට ගෙදර තියන මුව හමට තඩි බෑවා වගේ වැඩක් මේ ආණ්ඩුව කරන්නේ. ලවක් දෙවක් නැතිව සල්ලි අච්චු ගහපුවම ගන්න පුළුවන් හැම තැනින්ම ගිනි පොලියට වාණිජ ණය ගත්තහම වෙන දේ දැන් මේ අවුරුදු දෙකේ පාලනය අවසානයේ මේ ආණ්ඩුව මුහුණ දෙමින් සිටිනවා.දැන් මේ ආණ්ඩුව ලෝකයේ වැඩිම වේගයෙන් බඩු මිල ඉහළ යන රටවල් දෙක තුන අතරට මේ රට ඇතුළත් කර තිබෙනවා.ඔබ ඔහොම කිව්වත් පඩි වැඩි කිරීම රැකියා ලබාදීම හා මහා පරිමාණ සංවර්ධන කටයුතු ඇරැඹීම හා වේගවත් කිරීම පිළිබඳව මේ ආණ්ඩුව හා ජනාධිපතිවරයා අගැයීමට ලක්ව තිබෙනවා. මේවා එකක්වත් අවුරුදු දෙකේ යූඇන්පී පාලනයෙන් කළ දේවල් නොවෙයිනේ?කරත්තෙක සල්ලි ගෙනිහිල්ලා සිලිසිලි බෑග් එකක බඩු ටිකක් ගේන්න පුළුවන් නම් වැඩක් තියනවද? නිකන් තැන් තැන්වල මිනිස්සු පුරවලා හරි යන්නේ නැහැ. ආර්ථිකය පුළුල්වීම සමගයි රැකියා වැඩි වැඩියෙන් සැපයීම අනුබද්ධ විය යුත්තේ.අද කොහෙද අලුතෙන් කර්මාන්ත ඇති වෙන්නේ. ඔබ අලුත් සංවර්ධනයක් ගැන කතා කළා. ඔය වගේ ප‍්‍රචාර පත්තරවලිනුත් ගෙනියන්න ඕන ප‍්‍රවේශමෙන්. නැතිනම් මේ අය ගෙනියන පාලනයේ ශාපයට පුවත්පත් කලාවේදිනුත් නිරපරාදේ අහුවෙනවා.එජාප කාලේ අලුත් රස්සා දුන්නෙ නැහැ කියනවා. හැබැයි අද ඔක්කෝම හෝටල් වැහිලා. ඒ සේවකයන්ට රැකියා නැතිවෙලා. පඩි ගෙවන්න බැරි වෙලා. විදුලි බිල්පත ගෙවාගන්න විදියක් නැහැ.අද මේ වහපු ව්‍යාපාරවලින් අහිමි වූ රැකියා ප‍්‍රමාණය ලක්ෂ ගණනක්. ලක්ෂ ගාණක රැකියා නැතිවුණ වැරදි පාරක ගියගමනක් තමයි රාජ්‍ය අංශයට පිරවීම.ඒ පිරෙව්වට කමක් නැහැ ආර්ථිකය ශක්තිමත් කරලා. අද ආර්ථිකය දුර්වල කරලා. හැබැයි වටහා ගන්න ඕන රාජ්‍ය අංශ ශක්තිමත් කිරීමෙන් රටක් ගොඩගන්න බැහැ. ඒ නිසා ඔය වගේ බොරු ප‍්‍රචාරක ව්‍යාපාර ගැන ඔබලා ප‍්‍රවේශම් විය යුතුයි.ඔබ අලුත් සංවර්ධන වැඩ ගැන කතා කළා. ඒ මුල්ගල් තැබීම් ගැන කියනවා නම් කියන්න තියෙන්නේ අද ඒ මුල්ගල් ආරක්‍ෂා කරන්න පැය 24 ම පොලීසියෙන් දාල තියනවා.ඔබ ගමේ නගරයේ, මාර්ග පද්ධතියේ නිවාස සංවර්ධන කටයුතුවල මේ ඇතිවෙලා තියන වෙනසවත් දකින්නේ නැද්ද?ලෝකයේ ඇතිවෙන සංවර්ධනයෙන් යම් ප‍්‍රමාණයක් රටට කාන්දුවෙන එක ඇත්ත. මේ ආණ්ඩුව මොනතරම් බංකළොත් පරිපාලනයක් ගෙනගියත් ලෝකයේ ගොඩගැසෙන සල්ලි වලින් කොටසක් මේ රටට එනවා.පාලම් කීපයකුත් ඉදිවෙන එක ඇත්ත. නමුත් මම කියන්නේ ගමේ රටේ ආර්ථිකය දිහා බලපුවහම සම්පූර්ණ කඩාවැටීමක් අද තියෙන්නේ.එහෙම කඩාවැටීමක් කොහෙද තියෙන්නේ. අද ආර්ථික සංවර්ධන වේගය සීයට 7 ඉක්මවලනෙ තියෙන්නේ.ඔය කතාව ඇත්තයි කියල අපි පොඩ්ඩක් හිතුවොත් එතකොට මහජනයා කියයි හරි ෂෝක් ආණ්ඩුවක් සංවර්ධන කෙරෙනවා. කොන්ත‍්‍රාත්කරුවෝ කියයි ඉදිකිරීම් කෙරෙනවා හරි හොඳයි.රටේ ව්‍යාපාරිකයොත් එහෙම කියයි. ඇස් ඇරල බලන්න කො නිදා නොවැටි. එහෙම සුබවාදී තත්ත්වයක්ද අද රටේ තියෙන්නේ. සංවර්ධනය වෙන එකම දේ දූෂණයයි භීෂණයයි විතරයි.සුදුවෑන් සංස්කෘතිය මේ මහින්ද චින්තනය යටතේ නීතිගත වෙමින් තිබෙනවා. නීතිපොතේ් තියන ආණ්ඩු ක‍්‍රම ව්‍යවස්ථාවත් අමු අමුවේ කඩකරමින් රටේ ඉහළ විධායකය කටයුතු කරමින් සිටිනවා.මේ ආණ්ඩුව ආර්ථිකය විතරක් නෙවෙයි රටේ ප‍්‍රජාතන්ත‍්‍රවාදී ව්‍යූහයත් ප‍්‍රජාතන්ත‍්‍රවාදී ආයතන ව්‍යූහයත් දුර්වල කරමින් සිටිනවා.නැඟෙනහිර පළාත් සභා ඡන්දයට එජාපය මුස්ලිම් කොංග‍්‍රසය සමඟ එකතුවුණා. කොහොමද නැඟෙනහිර ඡන්ද සටන?දැන් අපි මුස්ලිම් කොංග‍්‍රසය සමඟ එක්ව නැඟෙනහිර පළාත් සභා මැතිවරණයට ඉදිරිපත් වෙනවා. නැඟෙනහිර පළාතේ එක්සත් ජාතික පක්ෂයට වඩා හොඳ තත්ත්වයක් ඉස්සර ඉඳලම තිබෙනවා.මුස්ලිම් කොංග‍්‍රසයත් නැඟෙනහිර ජනපදනමක් තිබෙන පක්ෂයක්. ඒ නිසා නැඟෙනහිරට පුළුවන් නම් ඉදිරිපත් වන්නැයි අභියෝග කළ පිරිසටම අද එජාපය අභියෝගයක් ලෙස ඉදිරිපත් වී තිබෙනවා.නැඟෙනහිරට ඉදිරිපත් වන පුළුල්ම බලවේගය ලෙසයි අපි ඉදිරිපත් වෙන්නේ. මං හිතන්නේ ඡන්දය ගැන කලින් පුරසාරම් කී ආණ්ඩුව දැන් කලබල වී සිටිනවා.ඒනිසා ආණ්ඩුවේ හොරණෑ යොදාගෙන එජාපයටත් එහි නායකයාටත් මඩගැසීමේ සුපුරුදු පිළිවෙත කල්තියාම පටන්ගෙන තිබෙනවා. නමුත් මේ එකතුවී සිටින නැඟෙනහිර සැබෑ ජනබලවේගය ආපස්සට යැවිය නොහැකි බව මම ආණ්ඩුවට මතක් කරන්න කැමැතියි.ඔබ කියන්න හදන්නේ දැනටම ඔබලා ඡන්දය දිනලා කියන කතාවක්ද?දැන් ආණ්ඩුව ඡන්දය කල්දායිද කියන බිය තියෙනවා. නිදහස් හා සාධාරණ ඡන්දයක් පැවැත්වෙනවා නම් මේ නැඟෙනහිර ඡන්දය අපි ස්ථිර ලෙස ජයග‍්‍රහණය කරනවා.නැඟෙනහිර කියන්නේ සිංහල, දෙමළ, මුස්ලිම් ජාතීන් තුනම සමසමව වගේ ඉන්න අතිශය වැදගත් පළාතක්. නැඟෙනහිරට රටේ මුහුදෙන් හා ගොඩබිමෙන් විශාල වපසරියක් අයිතියි.මේ රටේ දෙවැනි විශාලතම පළාත. මගේ නම් විශ්වාසය සුළු ජාතීන්ගේ ලේවලින් පළිගන්න ආණ්ඩුවකට ඒතරම් දීර්ඝ ගමනක් යන්න බැහැ.මම පැහැදිලිව කියන්නේ මේ රජයට යම් සුළු ජාතිකයකු ඡන්දයක් පාවිච්චි කරනවා කියන්නේ තමන්ගේ ජාතිය මර්ධනය කරන්න ඔවුන්ගේ මූලික අයිතිවාසිකම් උල්ලංඝනය කරවාගැනීම සඳහා තමන්ගේම ඡන්දය පාවිච්චි කිරීමක්.නැඟෙනහිර එජාප පෙරමුණ රනිල් හකීම් පෙරමුණක් විතරක් නෙවෙයි. ‘රනිල් හකීම් ප‍්‍රභාකරන් පෙරමුණක්’ බවට කෙරෙන චෝදනාව ගැන කියන්නේ කුමක්ද?ඕවා ඉතින් හැමදාම ලේක්හවුස් පත්තරවල නිර්මාණනේ. ආයුධ අතේ තියන පිල්ලෙයාන් කල්ලිය එක්ක එකතු වුණු ආණ්ඩුව ගැන ඔය පත්තර කතා නොකරන්නේ ඇයි. ආයුධ ගත් කල්ලි ඡන්දයට කලින් නිරායුද කරන ලෙස අප කළ ඉල්ලීම තවමත් ඉටු කර නැහැ.නැඟෙනහිර බහුතරය විතරක් නෙවෙයි සාමය අගය කරන ආයුධ කල්ලි ප‍්‍රතික්ෂේප කරන නැඟෙනහිර සිංහල- දෙමළ, මුස්ලිම් සියලු ජනතාවගේ ඡන්ද මෙවර එජාපයට ලැබෙනවා.කොහොමද ඔබ පදනම් විරහිතව මේ රජය සුළු ජාතීන්ගෙන් පළිගන්නවා කියල චෝදනා කරන්නේ ඔබ මේ චෝදනා කරන්නේ ත‍්‍රස්තවාදී සමූලඝාතනය කරන්න කරගෙන යන යුද්ධය ගැනද?ත‍්‍රස්තවාදයට විරුද්ධව යුද්ධ කරන එක වෙනම විෂයක්. නමුත් උඩින් ගිහිල්ලා බෝම්බ දැම්මාම කොහොමද කියන්නේ් ත‍්‍රස්තවාදීන් මැරෙනවා කියලා. උඩින් ගිහිල්ලා බෝම්බ දැම්මහම කොළඹට කියනවා ත‍්‍රස්තවාදීන් මැරුණා කියලා.උඩින් දැමූ බෝම්බයකින් තමයි අංක දෙකේ ත‍්‍රස්තවාදියා ලෙස ගණන් ගත් තමිල් චෙල්වම් මරාදැමුණේ. නමුත් සතුරා හැමවිටම කියන්නේ මැරෙන්නේ අහිංසක වැසියන් කියලනේ.උතුරු-නැඟෙනහිර පැත්තකින් තියන්න. පසුගිය සඳුදා දිනය විතරක් ගන්න. එදා විද්‍යුත් මාධ්‍යවලින් රටපුරා සිදුවුණු ඝාතන 14ක් පිළිබඳ විස්තර හෙළි කළා.අත්අඩංගුවට ගත්ත ඕනෑම පුරවැසියෙක් ඔහු අරගෙන ගියාම ඔහුගේ තුවක්කුව හොයන්න තුවක්කුව ගත්ත ගමන්ම වෙඩි තියනවා. මේක දැන් පොලිසිය දැනගෙන මීට පස්සේ තුවක්කුව හොයන්න යන්න ඕන ඝාතනය නොවන සැලැස්මක් හොයාගෙන.ඔබ හිතනවාට වඩා සතුරාගේ ඉලක්කය නිවැරැදි ව ගන්න තරම් තාක්ෂණය ආරක්ෂක හමුදා සතු යැයි කිව්වොත්?ඉලක්කය අරගෙන පසුගිය කාලෙම යුද්ධ කරල අදටත් අපේ ගුවන් යානා තාම ලංකාව වටේ ගිහිල්ලා ගොඩබාන්නේ නැහැනේ. ඉන්දියාවට ගිහිල්ල ඇවිල්ලනේ උතුරේ තාම ගොඩබාන්නේ.ඒ නිසා විවිධ යුද්ධ කතා කියන්න පුළුවන්. යුද්ධයකින් කවදාවත් මේ ප‍්‍රශ්නය අවසන් කරන්න බැහැ.ඔබ දැන් යූඇන්පීයේ දෙවැනියා ද නැතිනම් කී වෙනිය ද?යූ.ඇන්.පී.යේ ඉන්නේ එක නායකයයි. අපි ඔහුට එකතුවෙලා වැඩකරනවා. වෙනියෝ නැහැ. අපට තියෙන්නේ රට පුරා ඉන්න අපේ ලක්ෂ සංඛ්‍යාත අනුගාමිකයන් රටේ පුරවැසියන් පෙළගස්වමින් හැකි ඉක්මනින් අපේ පක්ෂයේ ආණ්ඩුවක් පිහිටුවීමට කටයුතු කිරීමයි.ඔබේ සංවිධායකත්වයෙන් පළාත් පාලන නියෝජිතයන් කැඳවා කොළඹදී පැවැත්වූ රැස්වීම අසාර්ථක යැයි කියනවා නේද?එහෙම කියන්නේ සිළුමිණද? කවුද? ආණ්ඩුවේ පත්තර එහෙම කියන්න ඕන තමයි. නැතුව ආණ්ඩුවේ පත්තරවලට කියන්න පුළුවන්ද එක්සත් ජාතික පක්ෂය කරපු වැඩක් සාර්ථකයි කියලා.ඔබ කියන්නේ ඒ රැස්වීම සාර්ථකයි කියලා?ඒක එක්සත් ජාතික පක්ෂයේ ඉතිහාසයේ රනිල් වික‍්‍රමසිංහ මැතිතුමා දීපු උපදෙස් අනුව ලංකාවේ සියලුම දිස්ති‍්‍රක්කවලට ගිහිල්ලා ඇවිල්ලා දීප ව්‍යාප්තව ඉන්න සියලුදෙනා එකතු කරලා අවුරුදු 15කට වැඩි කාලයක් පක්ෂයට සේවය කළ පැරණියන් 400 ඇගැයීමට ලක්කරලා ප‍්‍රාදේශීය සභා මන්තී‍්‍රවරු හා අපේක්ෂකයන් 4800 නියෝජිතයන් රක්ෂණය කළ අවස්ථාවක්. ඒක පක්ෂයේත් අලුත් පිටුවක්.එතන පක්ෂයේ ජාතික සංවිධායක එස්.බී.දිසානායක මහතාටවත් කතාවක් දුන්නේ නැහැ නේද?මගේ මතය වුණේ මෙතන මගේ් කතාවක්වත් අවශ්‍ය නැහැ කියන එකයි. අපි ලංකාවෙම වැඩකළේ යම්කිසි වැඩසටහනක් අනුව. මොකද අපි ලංකාව වටේ ගිහිල්ලා අපේ අදහස් කියලා සියලු සංවිධායකවරු සියලු මන්තී‍්‍රවරු ඒ දිස්ති‍්‍රක්කවලදි කතා පවත්වල මේ විෂය අවසන් කරල තිබුණේ.මේ විෂයේ ඊළඟ සම්පූර්ණ කාලය දිය යුතුව තිබුණේ පක්ෂ නායකයට රනිල් වික‍්‍රමසිංහ මහත්තයට. මගේ මතය වුණේ එතුමා කතාවක් කරලා පැය හයක් විතර මේ මන්තී‍්‍රවරු හා අපේක්ෂකයන් අතර ගතකළ යුතුයි කියන එකයි.ඒක තමයි වැඩ සටහන. අපට අරමුණක් තිබුණා. ඒ අරමුණ ඔස්සේ වැඩ කරනව මිසක් ලේක්හවුස් පුවත්පත්වලට හා අනෙක් පුවත්පත්වල අරමුණුවලට අපි වැඩ කළ යුතු නැහැ.එස්.බී.ට කතාවක්වත් නැතිව හැරීගිය බවට පිංතූරයක් ලේක්හවුස් නොවන පුවත්පතක පළවුණා.මං දන්න විදියට එහෙම ප‍්‍රශ්නයක් එතැන මතුවුණේ නැහැ.සංවාද සටහන සරත් පෙරේරා</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=ab0804065</link>
    <topic>හට්ටි - මුට්ටි සංග‍්‍රාමය ට අන්ත පරාජයක්</topic>
    <author>- චන්දන බණ්ඩාර</author>
    <content>එතුමිය හිතාගන්ඩ බැරි විදියට පහත් මට්ටමකට ඇදවැටිලා‘කුඩය’ එපා කී හකීම් අලියාට යටවෙලානැඟෙනහිර ජයග‍්‍රහණයේ වැඩි වාසිය ආණ්ඩුවටයිරාජ්‍ය අංශය ශක්තිමත් කිරීමෙන් රටක් ගොඩගන්න බැහැහට්ටි - මුට්ටි සංග‍්‍රාමය ට අන්ත පරාජයක්අපේ ප‍්‍රතිපත්ති අන්තර් ජාතික ප‍්‍රජාව හමුවටගිය සඳුදා ජනාධිපතිතුමා මහනුවර ප‍්‍රදේශයේ විශේෂ කටයුතු කිහිපයකට එක් විය. එදිනම ආදී වාසින්ගේ විශේෂ දිනයක් යෙදී තිබුණි.ආදි වාසි දිනය සැමැරීමට පැවැති උත්සවයට සහභාගී වූ ජනාධිපතිතුමා ඉන්පසු ගියේ මල්වතු අස්ගිරි මහා විහාරවලටය.විහාරය වැඳ පුදා ගත් ජනාධිපතිතුමා ඉන් අනතුරුව මුණ ගැසුනේ මල්වතු අස්ගිරි මහා නා හිමිවරුය. “විදේශ තානාපතිවරු අපේ රටෙන් වරප‍්‍රසාද ගන්නවා.ඒත් අපේ රටට වැඩක් කරනවාද කියන ප‍්‍රශ්නය තියෙනවා” මල්වතු අස්ගිරි මහ නාහිමිවරු ජනාධිපතිතුමාට කීවේ බැරෑරුම් ලෙසය. ජනාධිපතිතුමා ද මහ නා හිමිවරුන්ගේ අදහසට හොඳින් කන් දුන්නේය.“විදේශ තානාපතිවරුන් නඩත්තු කරන්න විශාල මුදලක් වැය කරනවා. ඒත් අපේ රටට සෙතක් වෙන බවක් පේන්න නෑ තමයි. ඔබ වහන්සේලා මේවා විවේචනය කිරීම හොඳයි. එතකොට ඒගොල්ල අපේ රටට වැඩක් කරයි. ඔබ වහන්සේලාට බොහොම පිං” ජනාධිපතිතුමා මහනායක හිමිවරුන්ගේ අදහසට තවත් යමක් එකතු කෙළේය.වැවිලි කර්මාන්ත ඇමැති දි. මු. ජයරත්නන්පසුව ජනාධිපතිතුමා ගියේ අස්ගිරියේ චන්ද්‍රානන්ද හිමියන් වෙනුවෙන් ඉඳිකැර ඇති චන්ද්‍රානන්ද බෞද්ධ විද්‍යාලය නිරීක්ෂණය කිරීමටය.ජනාධිපතිතුමා විදුහලේ පංති කාමරයකට ගිය විට පංතිභාර ගුරුවරිය දරුවන්ගෙන් ඇසූයේ “මේ කවුද ඔයාලා අඳුනනවාද? කියාය. දරුවන් එක හඩින්ම කීවේ “මේ අපේ ජනාධිපතිතුමා” කියායි.ඒ වෙලේ පංති භාර ගුරුතුමියගේ උපදෙස් අනුව දරුවන් එක හඩින්ම “තෙරුවන් සරණයි” කියා ජනාධිපතිතුමා පිළිගත්තේය. ජනාධිපතිතුමා දරුවන්ට ද “තෙරුවන් සරණයි” කියමින් ප‍්‍රතිචාර දැක්වූයේය.ඉන්පසුව ජනාධිපතිතුමා ගියේ දළඳ්‍ර වහන්සේ වැඳ පුදා ගැනීමටයි. ඒ වැදි නායක වන්නිලා ඇත්තෝ ද සමඟය. ආදි වාසීන්ගේ දිනය දා පැවැති උත්සවයේදී වන්නිලා ඇත්තෝ පැමිණ සිටි පිරිස අමතමින් කීවේ “පළමු වතාවට මහ හුරා එක රැයින් මත් පැනට තිත තැබූ බවයි.”අපි වෙනම රාජ්‍යය ඉල්ලන්නේ නෑ. අපිට අපේ කැලේ ආරක්ෂා කර දෙන්න.” වැදි නායකයාගේ එකම ඉල්ලීම එය විය. මේ උත්සවයේදී ජනාධිපතිතුමා වෙනුවෙන් කථා කෙළේ ඇමැති දි.මු. ජයරත්නය.ඇමැති දි.මු. මේ මොහොතේ දුටුවේ වැදි නායක වන්නිලා ඇත්තන්ට සෙසු වැද්දෝ සලකන ආකාරයයි. “වැදි ජනතාවගෙනුත් අපිට ඉගෙන ගන්න දේ තියෙනවා. බලන්න එයාලා නායක වැද්දාට සලකන විදිය. ඒක අපි කාටත් ආදර්ශයක්” ඇමැති දි.මු. කීවේය.එදින දිවා ආහාරයට පිළියෙල කැර තිබුණේ් කුරහන් තලප සහ බටු හොද්දකි. දිවා ආහාරයට එදින ජනාධිපතිතුමා ගත්තේ කානම නොහොත් බටු හොද්ද සමඟ කුරහන් තලපය. වැදි නායක වන්නිලා ඇත්තෝ දිවා ආහාරයට ගත්තේ කුරහන් තලප සහ බතලය.ජනාධිපතිතුමා ඒ මොහොතේම පරිසර ඇමැති පාඨලී චම්පික රණවකට කීවේ වැදි ජනතාව ගැන සොයා බැලීමට වෙනම අධ්‍යක්ෂවරයකු පත් කරන ලෙසය.ශී‍්‍ර ලංකන් ගුවන් සමාගමේ පාලනය රජය යටතටමේ අතර ගිය බ‍්‍රහස්පතින්දා උදේ 10.30 ට ශී‍්‍ර ලංකන් ගුවන් සමාගමේ කළමනාකාරීත්වය රජයට පවරා ගැනීම නිමිත්තෙන් උත්සවයක් පැවැත්විණි.මේ උත්සවයේදී ජනාධිපතිතුමා කීවේ, එයාර් ලංකා සමාගම රජයට පවරා ගත්තා වගේම මීට පෙර එමිරේට්ස් සමාගම පාලනය කරන කාලේදි පාඩු ලබන කොට අපි එයාලාට චෝදනා කළා. හැබැයි දැන් මේ ආයතනයට අපි වග කියන්න ඕන.පාරිසරික හා ස්වභාවික සම්පත් ඇමැති චම්පික රණවකචෝදනාත් අපිම බාර ගන්න ඕන. මේ ආයතනය මහේශාක්‍ය ආයතනයක් කරන්න එපා. ශී‍්‍ර ලංකා ගුවන් සේවයෙන් ඈත ගම්වල උදවිය විදේශ ගත වෙනවා. සමහරු ව්‍යාපාරික ආසනවලට වාණිජ ආසනවලට දෙවිදියකට සලකන්නේ. එසේ නොකරන ලෙස ද ජනාධිපතිතුමා ගුවන් සේවකයන්ගෙන් ඉල්ලා සිටියේය.ගුවන්සේවා නියෝජ්‍ය ඇමැති සරත් කුමාර ගුණරත්න ජනාධිපතිතුමා සමග ගියේ ගුවන් නියමුවන් පිරිසක් වෙතය. සමාගමේ ලාභය ඉහළ මට්ටමකට යනතෙක් කිසිම ඉල්ලීමක් නොකරන බව ගුවන් නියමුවෝ ප‍්‍රකාශ කළ බව නියෝජ්‍ය ඇමැතිවරයා ජනාධිපතිතුමාට කීවේය.ජනාධිපතිතුමාගේ ආර්යාව වන ශිරන්ති රාජපක්ෂ මැතිනියගේ මෑණියන් වූ වයලට් වික‍්‍රමසිංහ මැතිනිය අභාවප‍්‍රාප්ත වී දින හතක් ගෙවුණේ ගිය සෙනසුරාදාය. ගිය සෙනසුරාදා අධ්‍යාපන වෘත්තීය සමිතිවල නිලධාරින් පත්කැර ගැනීම උදෙසා ඡන්ද විමසීම් පැවැත්විණි.වෘත්තීය සමිති කිහිපයකින් ජනතා විමුක්ති පෙරමුණ ද ජය ගෙන තිබුණි. එම ඡන්ද විමසීම පැවැති දිනට පසු දින ශී‍්‍ර.ල.නි.ප සම්මේලනය පැවැත්විණි. ඒ ජනාධිපතිතුමාගේ ප‍්‍රධානත්වයෙනි.ඇමැතිවරුන් වන ජෙයරාජ් ප‍්‍රනාන්දුපුල්ලේ, නිමල් සිරිපාල ද සිල්වා, ලසන්ත. අලගියවන්න, මහින්දානන්ද අලුත්ගමගේ ඇතුළු මැති ඇමැතිවරු සම්මේලනයට එක් වූහ.“අධ්‍යාපන වෘත්තීය සමිති නිලවරණයෙන් ජ.වි.පෙ වැඩි හරියක් දිනුවා. අපේ සංවිධායකවරු ඇමැතිවරු රටට වැඩ කරනවා. අපේ රජය ගුරුවරුන්ට ඉතිහාසයේ කවදාවත් නැති විදියට පඩි වැඩි කළා.අපි නිදහස් අධ්‍යාපනයට විශාල වශයෙන් මුදල් වෙන් කරනවා. එහෙම කරලාත් ජ.වි.පෙ. වෘත්තීය සමිති නිලවරණයෙන් ඉදිරියට ගියා. ඒ ගැන ජේ.වී.පී. එකත් එක්ක හැප්පෙන්න යන්න එපා.ජේ.වී.පී එක හරි. අපි අපේ නියෝජිතයෝ නම් කරන කොට කුල මල ඇද ගන්නවා. ආසනයේ පක්ෂයට තියෙන මනාප ටික විතරයි බේර ගන්න බලන්නේ. එහෙම වැඩ කරලා බෑ.අපි ජනතාව අතරයි ඉන්න ඕන. මේක හොඳ පාඩමක්. මේකෙන් පාඩමක් ඉගෙන ගන්න.” ජනාධිපතිතුමා ශී‍්‍ර.ල.නි.ප සම්මේලනයේදී කීවේය.ගිය සතියේ ඉරිදා ජාතික පුවත්පතකට හිටපු ජනපතිනී චන්ද්‍රිකා කුමාරතුංග සම්මුඛ සාකච්ඡාවක් ලබා දී තිබුණි. හිටපු ජනපතිනිය එහිදී වත්මන් ජනාධිපතිතුමා සහ වත්මන් රජය විවේචනය කැර තිබුණේ බොරු චෝදනා ද ගොනු කරමිනි. මේ ගැන ඇමැතිවරු ජනාධිපතිතුමාට ද කීහ.“මේ සම්මුඛ සාකච්ඡාව දැක්කාම කාට වුණත් හිනා යනවා. පට්ටපල් බොරු ගොතලා හිටපු ජනපතිනිය කියලා තියෙනවා. මේ ගැන ජනතාව දැනුවත් කරන්න.” ජනාධිපතිතුමා කීවේය.එ.ජා.ප.මාධ්‍ය ප‍්‍රකාශක ගයන්ත කරුණාතිලකගිය සෙනසුරාදා ජනාධිපතිතුමා රූපවාහිනිය බලමින් සිටියේය. මේ අතරතුර ටී.එන්.එල්. රූපවාහිනියේ විකාශය වූ ප‍්‍රවෘත්තියක් ගැන දැඩි ලෙස අවධානය යොමු කෙළේය.ති‍්‍රකුණාමලයේ වැවෙන පාතේනියම් පැළෑටියේ මල් ආහාරයට ගැනීම නිසා මුවන් මිය යාම එම ප‍්‍රවෘත්තිය විය.ස්වභාවික පරිසරයේ නිදැල්ලේ හැසිරෙන මුවන් වාසය කරන්නේ ති‍්‍රකුණාමලයේ නිසා මේ ශාකය වඳ කළ යුතු බවද එම ප‍්‍රවෘත්තියෙන් කියවිණි. ජනාධිපතිතුමා මේ ප‍්‍රවෘත්තිය දුටු විගසම කථා කෙළේ පරිසර ඇමැති චම්පික රණවකටය.“හොඳ නිව්ස් එකක් දැන් ටී.එන්.එල්. එකේ ගියා. තී‍්‍ර මලයේ මුවෝ මැරෙනවා. මේ ගැන හොයලා අවශ්‍ය පියවර ගන්න” ජනාධිපතිතුමා ඇමැති චම්පිකට උපදෙස් දුන්නේය.ගිය සතියේ රටේ බොහෝ දෙනාගේ අවධානය යොමු වූයේ නැඟෙනහිර පළාත් සභා මැතිවරණයට නාමයෝජනා දීම ගැනයි. ගිය බ‍්‍රහස්පතින්දා නාමයෝජනා ඉදිරිපත් කළ යුතු අවසාන දිනය ලෙස මැතිවරණ කොමසාරිස් ප‍්‍රකාශ කැර තිබුණි.නැඟෙනහිරට එක්සත් ජනතා නිදහස් සන්ධානයෙන් ඉදිරිපත් කරන අපේක්ෂකයන් තේරීමේ මෙහෙයුම සිදු කෙළේ ජනාධිපති ජේ්‍යෂ්ඨ උපදේශක පාර්ලිමේන්තු මන්තී‍්‍ර බැසිල් රාජපක්ෂ, ආණ්ඩුකාර අලවි මව්ලානා, ඇමැතිවරුන් වන චම්පික රණවක, සුසිල් පෙ‍්‍ර්මජයන්ත, මෛතී‍්‍රපාල සිරිසේන, නිමල් සිරිපාල ද සිල්වා, ඒ.එල්.එම්. අතාවුල්ලා, දිනේෂ් ගුණවර්ධන යන මැති ඇමැතිවරුන්ගේ ප‍්‍රධානත්වයෙනි.මේ මැති ඇමැතිවරු දිවා රෑ නොබලා සන්ධාන අපේක්ෂක ලැයිස්තුව සැකසීමට සාකච්ඡා කළහ. ඉන්පසුව ශී‍්‍ර ලංකා මුස්ලිම් කොංග‍්‍රසයේ ප‍්‍රබල සාමාජිකයන් කිහිප දෙනෙක් එම පක්ෂයෙන් ඉවත් වී රජය සමඟ නැඟෙනහිර පළාත් මැතිවරණයට ඉදිරිපත්වීමට කැමැත්ත පළ කළහ.ශී‍්‍ර ලංකා මුස්ලිම් කොංග‍්‍රසයේ හසන් මව්ලානා, එම්.එල්.එම් හිස්බුල්ලා, තධීර් තවුපික් යන ප‍්‍රබලයන් ඒ අනුව රජයට සහයෝගය දීමට ඉදිරිපත් වූහ. ඔවුන් ජනාධිපති ජේ්‍යෂ්ඨ උපදේශක මන්තී‍්‍ර බැසිල් රාජපක්ෂට කීවේ දැන් මුස්ලිම් කොංග‍්‍රස් නායක හකීම් තනි වී ඇති බවයි.“හකීම්ට තනියම නැෙඟනහිර ඡන්ද කරන්න වෙන්නේ. එයාලාට සංවිධානයක් නෑ.” මුස්ලිම් කොංග‍්‍රස් ප‍්‍රබලයෝ කීහ. මුස්ලිම් කොංග‍්‍රසයේ හිටපු මන්තී‍්‍ර හිස්බුල්ලා කීවේ මේක හරියට කරාටේ කී‍්‍රඩාවක් වගේ කියාය.සාමාන්‍යයෙන් නැඟෙනහිර වගේ පළාතකට පක්ෂයක නායකයෙක් තරග කරන් නෑ. ඒකෙන්ම මුස්ලිම් කොංග‍්‍රසයේ බංකොලොත් බව පේනවා. කරාටි කී‍්‍රඩාවේදිත් ආධුනිකයෝ මුලින්ම එන්නේ.බැරිම වුණොත් තමයි මාස්ටර් එන්නේ. ඒ වගේ තමයි දැන් හකීම්ට වෙලා තියෙන්නේ. හකීම් අනාථම වෙලා හිස්බුල්ලා හිටපු මන්තී‍්‍රවරයා බැසිල් රාජපක්ෂ මන්තී‍්‍රවරයාට කීය.ගිය සතියේ ශී‍්‍ර ලංකා මුස්ලිම් කොංග‍්‍රසයේ උත්තරීතර මණ්ඩලය රැස්විණි. මේ රැස්වීම ද ඉතා උණුසුම් රැස්වීමක් බවට පත් විය. ශී‍්‍ර ලංකා මුස්ලිම් කොංග‍්‍රස් නායක හකීම්, හාරිස්ගෙන් ඉල්ලා සිටියේ නැඟෙනහිර මැතිවරණයට තරග කරන ලෙසය.නමුත් ඔහු ඒ ඉල්ලීම එකහෙළාම ප‍්‍රතික්ෂේප කෙළේය. ඉන්පසුව සමන්තුරේ නියෝජිතයගෙන් ද හකීම් කළ ඉල්ලීම ප‍්‍රතික්ෂේප විය. කල්මුණේ නියෝජනය කරන උත්තරීතර මණ්ඩල සභිකයා ද නැඟෙනහිරට තරග කිරීමට අකමැති වීය.පරාජයෙන් බේරෙන්න චෝදනාමුස්ලිම් කොංග‍්‍රසය ප‍්‍රමුඛ එ.ජා.ප යට නැඟෙනහිර පළාතෙන් අත්වෙන පරාජයේ ඉරණමෙන් බේරීමට ඔවුන් දැන් නොයෙකුත් චෝදනා රජයට එල්ල කරමින් සිටී. එ.ජා.ප යි,මුස්ලිම් කොංග‍්‍රසය බංකොලොත් බව දැනගත් ජනපති ජේ්‍යෂ්ඨ උපදේශක බැසිල් රාජපක්ෂ සන්ධානයේ නාම යෝජනා සැකසූ මැති ඇමැතිවරුන්ට මේ බව පැහැදිලි කෙළේය. “ඩී.එස්. සේනානායකට පස්සේ හොඳම වර්ණවත් නාම යෝජනාවලියක් හදන්න ඕන.සිංහල, දෙමළ, මුස්ලිම් නියෝජිතයෝ දාලා නාම යෝජනාවලිය වර්ණවත් කරමු.” බැසිල් රාජපක්ෂ මන්තී‍්‍රවරයා කීය.ආදිවාසී නායක ඌරුවරිගෙ වන්නිලා ඇත්තෝඑක්සත් ජනතා නිදහස් සන්ධානයෙන් තරග කරන මුස්ලිම් නියෝජිතයින් තෝරා ගත්තේ ඇමැතිනී ෆේරියල් අෂ්රොෆ්, ඇමැති අතාවුල්ලා, ඇමැති රිෂාඩ් බදුර්දීන් ගේ අදහස් අනුවය.වාසුදේව නානායක්කාර, තිස්ස විතාරණ, ඩියු ගුණසේකර නායකත්වය දෙන වමේ පක්ෂ නැඟෙනහිරට වෙන් වෙන්ව තරග කිරීමට තීරණය කැර තිබුණ ද ඔවුන් එක්සත් ජනතා සන්ධානය ලෙස තරග කිරීමට අවසානයේ තීරණය කැර තිබිණි.එක්සත් ජනතා නිදහස් සන්ධාන නාම යෝජනා සැකසීමේදි මඩකලපුව දිස්ති‍්‍රක්කයට දෙමළ නායකයකුත්, ති‍්‍රකුණාමල දිස්ති‍්‍රක්කයට සිංහල නායකයකුත්, දිගාමඩුල්ල දිස්ති‍්‍රක්කයට මුස්ලිම් නායකත්වයක් ලැබෙන පරිදි නාමයෝජනා වර්ණවත්ව සකස් කැර තිබිණි. සිංහල, දෙමළ, මුස්ලිම් අපේක්ෂකන්ගෙන් සමන්විතව සියළු ජාතීන් නියෝජනය කෙරෙන පරිදි නාමයෝජනා සැකසීම ගැන එම පක්ෂ රජයට ප‍්‍රසංසා කැර තිබිණි.ගිය සෙනසුරාදා එ. ජා. ප. නායක රනිල් සිටියේ ඉන්දියාවේය. ඒ සිය පෞද්ගලික සංචාරයකට සහභාගි වෙමිනි. එදින එ. ජා. ප. මහලේකම් තිස්ස අත්තනායක උදෙන්ම ගියේ මැතිවරණ මහ ලේකම් කාර්යාලයටයි.ඒ වන විට මැතිවරණ මහලේකම් කාර්යාලයේ ඡන්ද පති‍්‍රකා ගණනය කෙරෙමින් තිබිණ. ඒ අකුරණ ප‍්‍රාදේශීය සභා මැතිවරණයේ ඡන්ද පති‍්‍රකාය. ඡන්ද ගණනය කිරීම සිදු වූයේ අධිකරණ නියෝගයකට අනුවය.තිස්ස තම පක්ෂයේ නීතිඥයන් සමඟ මැතිවරණ මහ ලේකම් කාර්යාලයේ ටික වේලාවක් ගත කැර එතැනින් පිටත් වුණේ මහනුවර හතරලියද්ද ප‍්‍රදේශයටය. ඒ හතරලියද්ද වෙලගම රජ මහා විහාරයටය.එහි ගිය තිස්ස අපවත්වූ තුම්පනේ අධිකරණ සංඝනායක වෙලගම ශී‍්‍ර ජිනානන්ද නාහිමියන්ට අවසන් ගෞරවය පුද කෙළේය. ඉන්පසු ඔහු ගියේ දිවුලපිටිය සරස්වතී පිරිවෙනටය.ඒ අපවත්වී වදාළ රාමඤ්ඤ මහ නිකායේ අනුනායක ආචාර්ය යටගම ධර්මපාල නාහිමියන්ට අවසන් ගෞරව දැක්වීමටය. ඒ වන විට ජනාධිපති උපදේශක ලක්ෂ්මන් ජයකොඩිද පිරිවෙනට පැමිණ සිටියේය. පළාත් සභා මන්තී‍්‍ර කිත්සිරි මංචනායක ද අනුනායක හිමියන්ට අවසන් ගෞරව දක්වන්නට පැමිණ සිටිනු දක්නට ලැබිණි.පසුව තිස්ස කොළඹ බලා පිටත් විය. ඒ අතරතුර මධ්‍යම පළාත් සභා මන්තී‍්‍ර අල්විස් අත්තනායකගේ ජංගම දුරකථනයට කතා කෙළේය. “සර් ඡන්දය ගණන් කරලා ඉවරයි. අපි දිනුම්” පළාත් සභා මන්තී‍්‍රවරයා කීවේය.මේ සුබ ආරංචිය එ. ජා. ප. නායක රනිල්ට දැනුම්දීමට තිස්සට අවශ්‍ය විය. මහලේකම්වරයා ඒ මොහොතේම තම ජංගම දුරකථනයට එ. ජා. ප. නායක රනිල් සම්බන්ධ කැර ගන්නට සමත් වීය. තිස්ස අකුරණ ඡන්දයේ නැවත ගණන් කිරීමේ ප‍්‍රතිඵලය රනිල්ට දැනුම් දුන්නේය.“අපි දිනපු අකුරණ ප‍්‍රාදේශීය සභාව ආණ්ඩුව උදුර ගන්න හැදුවා. ඒක ආරක්ෂා කර ගන්න මැදහත් වුණ හලී මන්තී‍්‍රතුමාටත් ප‍්‍රාදේශීය සභා මන්තී‍්‍ර කණ්ඩායමටත් ස්තුති කරන්න” රනිල් ඉන්දියාවේ සිට තිස්ස අත්තනායක මහ ලේකම්වරයාට කීවේය.ගිය ඉරිදා එ. ජා. ප. ය ආණ්ඩුවට එරෙහිව අධිෂ්ඨාන පූජා සම්මන්ත‍්‍රණ 06 ක් පැවැත්වීය. මුල්කිරිගල, මස්කෙළිය, හාලිඇල, මීගමුව, බණ්ඩාරගම සහ ගලිගමුව යන මැතිවරණ කොට්ඨාසවල එම සම්මන්ත‍්‍රණ පැවැත්විණ.මේ සම්මන්ත‍්‍රණවල ප‍්‍රධාන කථිකයන් වූයේ එ. ජා. ප. ජාතික සංවිධායක එස්. බී. දිසානායක එ. ජා. ප. මන්තී‍්‍රවරුන් වන රංජිත් මද්දුම බණ්ඩාර, එ. ජා. ප. මාධ්‍ය ප‍්‍රකාශක ගයන්ත කරුණාතිලක සහ රවි කරුණානායකය.එ. ජා. ප. බදුල්ල නව ආසන සංවිධායක හරීම් ප‍්‍රනාන්දු ගේ මෙහෙයවීමෙන් ගිය සතියේ බදුල්ල ආසන බල මණ්ඩලය රැස් කැර තිබිණි. තිස්ස අත්තනායක එදින බල මණ්ඩලයේ ප‍්‍රධාන ආරාධිතයා වීය.බදුල්ල ශ‍්‍රවණාගාරයේ මේ රැස්වීම පැවැත්විණි. තිස්ස අත්තනායක බල මණ්ඩලයට යන විට එ. ජා. ප. ජාතික සංවිධායක එස්. බී. නියෝජ්‍ය මහ ලේකම් ලක්ෂ්මන් සෙනෙවිරත්න සහ මන්තී‍්‍ර රවීන්ද්‍ර සමරවීරද එහි සිටියහ.මේ අතරතුර ඉන්දියාවට ගිය එ. ජා. ප. නායක රනිල් ආපසු ආවේ ගිය ඉරිදා දිනයේය. කටුනායක ගුවන් තොටුපළෙන් ගොඩ බට රනිල් කෙළින්ම ගියේ කුරුණෑගල පන්නල ප‍්‍රදේශයටය.පන්නල ප‍්‍රදේශයේ එදින උපහාර උළෙලක් සංවිධානය කැර තිබුණි. ඒ එ. ජා. ප. ජ්‍යෙෂ්ඨ මන්තී‍්‍රවරයකු වන ගාමිණී ජයවික‍්‍රම පෙරේරා ගේ 40 වසරක දේශපාලන ජීවිතයේදී ජනතාවට කළ සේවය ඇගැයීමටය.පන්නල ජාතික කී‍්‍රඩාංගණයේ පැවැති උපහාර උත්සවයට තොරතුරු සහ ජනමාධ්‍ය ඇමැති අනුර පි‍්‍රයදර්ශන යාපා සහ තවත් මැති ඇමැතිවරු රැසක් ද පක්ෂ පාට බේද අතහැර සහභාගි වී සිටියහ.නැගෙනහිර අල්ලන්න එජාපයේ සාකච්ඡාගිය සඳුදා උදේ 11.00 ට කේම්බි‍්‍රජ් ටෙරස්හි එ. ජා. ප. නායකයාගේ ප‍්‍රධානත්වයෙන් විශේෂ රැස්වීමක් පැවැත්විණි. ඒ නැගෙනහිර පළාත් මැතිවරණය සඳහා එ. ජා. ප අපේක්ෂකයන් තෝරා ගැනීම සඳහා වූ නාම යෝජනා මණ්ඩල රැස්වීමයි.එ. ජා. ප. මහ ලේකම් තිස්ස අත්තනායක, එ. ජා. ප. සභාපති රුක්මන් සේනානයක, මන්තී‍්‍ර ජෝශප් මයිකල් පෙරේරා, ශිබ්ලි අශීෂ් සහ දයා පැල්පොළ ද එ. ජා. ප. නායක රනිල් සමඟ මේ හමුවට එක් වූහ.ඒ වන විට ද ශී‍්‍ර ලංකා මුස්ලිම් කොංග‍්‍රසය එ. ජා. ප. ය සමග එක්ව තරග කරනවාද නැද්ද යන්න තීරණය කැර නොතිබිණි. ඒ නිසා එදිනම මුස්ලිම් කොංග‍්‍රසයේ තීරණය දැන ගැනීමට අවශ්‍ය බව එ. ජා. ප. නායක රනිල් කීය.ගිය අඟහරුවාදා රනිල් වික‍්‍රමසිංහ බි‍්‍රතාන්‍ය පාර්ලිමේන්තුවේ කොන්සර්වේටිව් සහ ලිබරල් පක්ෂවල මන්තී‍්‍ර පිරිසක් මුණ ගැසුණේය. එහිදී රනිල් විදෙස් මන්තී‍්‍ර පිරිස සමග සාකච්ඡා කෙළේ නැගෙනහිර පළාත් සභා මැතිවරණය ගැනය.එදිනම උදේ 11.00 වන විට මුස්ලිම් කොංග‍්‍රස් නායක හකීම් රනිල් හමුවීමට පැමිණියේ අලියා ලාංඡනයෙන් නැගෙනහිර පළාත් සභාවට තරග කිරීමට තමා කැමැති බව කීමටය. හකීම්ට වැලේ වැල් නොමැති වූ තැන අවසානයේ මුස්ලිම් කොංග‍්‍රසය ද මුස්ලිම් ජනතාවද පාවා දුන් බව මුස්ලිම් ජනතාවගේ අදහස බව වාර්තා වෙයි.ගිය අඟහරුවාදා රාති‍්‍ර 10 ට පමණ තිස්ස, රුක්මන්, මලික් සමරවික‍්‍රම, සජිත් පෙ‍්‍ර්මදාස, රවි කරුනානායක එකතු වී එ. ජා. ප. නායකයා සමඟ සාකච්ඡා කෙළේ නැඟෙනහිර මැතිවරණයට තරග කරන ආකාරය ගැනයි.බදාදා දවස පුරාම කේමිබි‍්‍රජ් ටෙරස් කාර්යාලයේදී එ. ජා. ප. නාමයෝජනා ලැයිස්තු සැකසීම සිදු කෙරිණ. තිස්ස අත්තනායක මහ ලේකම් ලෙස පත්වී නාම යෝජනා සැකසීමේ පළමු අත්දැකීම තිස්සට ලැබුණේ එදින ය .එ. ජා. ප. යෙන් නාම යෝජනා අහිමි වූ අයගේ සිත සැනසීමට ද තිස්ස අත්තනායකට එදින සිදු විය.මේ අතර එ. ජා. ප. නායකයා ගිය බදාදා ජර්මන්, ඉතාලි, ඕස්ටේ‍්‍රලියා යන රටවල තානාපතිවරුන් සමඟ කේම්බි‍්‍රජ් ටෙරසයට වී විශේෂ සාකච්ඡාවක් පවත්වා තිබේ. ඒ නැගෙනහිර මැතිවරණය ගැනය.ජනතාව නැතිව උද්ඝෝෂණ වේලේගිය බ‍්‍රහස්පතින්දා එ. ජා. ප. ය රටපුරා අසාර්ථක උද්ඝෝෂණ කීපයක් පැවැත්වීය. සමහර උද්ඝෝෂණ සඳහා ජනතා සහභාගිත්වය සියයකට තරම් සීමා විය.එ. ජා. ප. ය රටපුරා මැතිවරණ කොට්ඨාස 120 කදී උද්ඝෝෂණ සංවිධානය කළ බව කීවද සමහර කොට්ඨාසවල ඒ සඳහා ජනතාව එකතු කැර ගැනීමට නොහැකි වූ නිසා එම උද්ඝෝෂණ අවලංගු කෙරිණි. ඒ බව එ. ජා. ප. නායකයාට ද ආරංචි වී ඇති බවත් ඒ ගැන පරීක්ෂණ පැවැත්වීට නියමිත බවත් වාර්තා විය.බ‍්‍රහස්පතින්දා උද්ඝෝෂණ සඳහා එ. ජා. ප. සාමාජිකයන්ට වළං රැගෙන එන ලෙස එ. ජා. ප. ජාතික සංවිධායක එස්. බී. දිසානායක කියා තිබුණි. එහෙත් උද්ඝෝෂණ එකකට දෙකකට හැර එ. ජා. ප. සාමාජිකයන් වළං ගෙන ගියේ නැත.මේ අතර එස්. බී. ගේ වළං පොඩි කිරීමෙන් එස්. බී. පොඩි වූ බව එ. ජා. ප. ජ්‍යෙෂ්ඨයන් අතර කථාවක් පැතිර ගියේ මේ අතරතුර ය.“එයා දැන් අවලංගු වෙච්ච කාසියක්. මන්තී‍්‍රකමත් නැතුව ඇමැති කෙනෙක් වෙන්නේ කොහොමද? එ. ජා. ප. ජාතික සංවිධායක කියලා තනතුරක් එ. ජා. ප. ව්‍යවස්ථාවේ නෑ. එස්. බී. ශී‍්‍ර. ල. නි. පෙ හිටිය නම් අද ප‍්‍රබල ඇමැතිවරයෙක් බ‍්‍රහස්පතින්දා කොළඹ ප‍්‍රධාන පෙළේ හෝටලයකදී එජාප ජ්‍යෙෂ්ඨයෝ කතා වූහ.ගයන්ත නිල් කමිසයකින් රනිල් හමුවටගිය සතියේ එ.ජා.ප. නායක රනිල් වික‍්‍රමසිංහගෙන් එ.ජා.ප. මාධ්‍ය ප‍්‍රකාශක ගයන්ත කරුණාතිලකට හදිසියේ දුරකථන ඇමැතුමක් ලැබිණි. ඉන් කියවුණේ නැෙඟනහිර පළාත් මැතිවරණයේ එ.ජා.ප. නාම යෝජනා ලයිස්තුව සැකසීමට පෙර ගයන්තව මුණ ගැසීමට අවශ්‍ය බවය.තම නායකයාගේ දුරකථන ඇමැතුමත් සමඟම ගයන්ත කරුණාතිලක රනිල් වික‍්‍රමසිංහ හමුවීමට ගියේ නිල් පාට කමිසයක්ද ඇඳගෙන ය. ගයන්ත රනිල් හමුවීමට ක්‍රෝම්බි‍්‍රජ් ටෙරස් වෙත යනවිට එතැන සිටි එ.ජා.ප. මන්තී‍්‍රවරු ගයන්ත නිල් පාට කමිසයකින් සැරසී එන්නේ කුමක් නිසා දැයි කථා කරන්නට පටන් ගත්හ.“මම නම් නායකයා හම්බවෙන්න එන්නේ නිල් පාට ඇදගෙන ඒ වුණාට එළියට ගිහිං කොළ පාට ඇඳගෙන වැඩ කරන්නේ. හැබැයි අපේ සමහරු නායකයා හම්බ වෙන්න කොළ පාට ඇඳගෙන ඇවිත් එළියට ගිහිං නිල්පාට ඇඳ ගන්නවා. සමහරු රජයේ ප‍්‍රබලයන් ළඟට යනවා” ගයන්ත කරුණාතිලක තොප්පිය මුදා හැරියේ ය.“කැමැති කෙනෙක් තොප්පිය දාගන්න” ගයන්ත එ.ජා.ප. මන්තී‍්‍රවරයකුට කියා තිබුණි. මේ මන්තී‍්‍රවරයා ගයන්තගේ කථාව තවත් එ.ජා.ප. මන්තී‍්‍රවරු කීප දෙනෙකුගේ කනේ තබා තිබුණි.රාජ්‍ය පරිපාලන අමාත්‍යාංශය මාස්පතා පවත්වනු ලබන ජනතා සත්කාරක සේවයේ දහවෙනි පියවර ගිය සතියේ පැවැත්වුණේ මඩකළපුව දිස්ති‍්‍රක්කයේදීය. මඩකලපුව බලා රාජ්‍ය පරිපාලන ඇමැති කරු ජයසූරිය සහ නිලධාරි පිරිස ගියේ විශේෂ හෙලිකොප්ටරයකිනි.මේ පිරිස ගුවන් ගත වූයේ කොළඹ ආරක්ෂක හමුදා මූලස්ථානයේ සිට ය. ඉන්පසුව ඇමැතිවරයා ප‍්‍රමුඛ පිරිස ති‍්‍රකුණාමලයේ මොරවැව රජමහා විහාරයේ පැවැති ආගමික වතාවත්වලට සහභාගි වී ආශිර්වාද ලබා ගත්හ.ඇමැතිවරයා ප‍්‍රමුඛ කණ්ඩායමට මඩකලපුවේ දී නැඟෙනහිර ආණ්ඩුකාර මොහාන් විජේවික‍්‍රම ද එක් විය. පසුව මඩකළපුව ගුවන් තොටුපළේ සිට ආණ්ඩුකාර නිල නිවෙස දක්වා මේ කණ්ඩායම කැඳවා ගෙන ගියේ හමුදාවට අයත් ආමඩ් රථ කීපයකිනි.එදින ආරක්ෂක උපදෙස් නොතකා නැඟෙනහිර ආණ්ඩුකාරවරයා සහ ඇමැති කරු වෑන් රථයක නැඟී මඩකළපුව නගරයේ සංචාරය කෙළේ ආරක්ෂාව ගැනවත් නොසිතමිනි. මඩකළපුව ප‍්‍රදේශයේ ජනතාවගේ සැබෑ තොරතුරු සියසින්ම දැක ගැනීමට ආණ්ඩුකාරවරයාට සහ ඇමැති කරු ජයසූරියට අවශ්‍ය වීම ඊට හේතු විය.ගිය සතියේ සෙනසුරාදා සහ ඉරිදා මඩකළපුව හින්දු විද්‍යාලයේ පැවැති ජනතා සත්කාරක සේවාවට 21000 ක පමණ ජනතාවක් සහභාගි වී තම ගැටලුවලට විසඳුම් ලබා ගත්හ. රාජ්‍ය සංස්ථා, දෙපාර්තමේන්තු ඇතුළු රාජ්‍ය ආයතන 120 ක නිලධාරිහු ජනතා ගැටලුවලට විසඳුම් දීමට මඩකළපුවට පැමිණ සිටියහ.රාජ්‍ය සේවකයන්ට නිවාස ව්‍යාපෘතියක්ගිය සඳුදා සවස ඇමැති කරු තවත් ජනතා සත්කාරයකට සහභාගි විය. ඒ කොළඹ 07 ටොරින්ටන් පෙදෙසේ රාජ්‍ය ආයතනවල සේවය කරන රාජ්‍ය සේවකයන් උදෙසා විවිධ ප‍්‍රදේශවලට බස් සේවාවන් කි‍්‍රයාත්මක කිරීමේ මූලික අවස්ථාවට ය.කරු ජයසූරිය ඇමැතිවරයාගේ ඉල්ලීමකට අනුව ප‍්‍රවාහන ඇමැති ඩලස් අලහප්පෙරුම ඒ සඳහා අවශ්‍ය බස් රථ සපයා තිබුණි. එදින ඇමැති ඩලස් සහ ඇමැති කරු රාජ්‍ය පරිපාලන අමාත්‍යාංශයේ සිට ටොරින්ටන් චතුරශ‍්‍රයට පයින් ඇවිදගෙන ගොස් බස් රථයකට ගොඩවී ප‍්‍රදේශයේ සංචාරය කළහ.ඇමැති කරු ජයසූරිය බස් කොන්දොස්තරගේ ටිකට් පොත අතට ගෙන ටිකට් නිකුත් කිරීමට පටන් ගත්තේ කවුරුත් පුදුම කරවමිනි.ඒ අවස්ථාවේ ඇමැති කරු ජයසූරිය ගේ පෞද්ගලික ලේකම් රංජන් බණ්ඩාරගෙන් ප‍්‍රවාහන අමාත්‍යාංශයේ ප‍්‍රධානියෙක් ඇසූයේ කරු ජයසූරිය ඇමැතිතුමා ඉදිරි මැතිවරණයකදී එ.ජා.ප. අපේක්ෂකයන්ට ටිකට් එක දෙන්න පුහුණු වෙනවද දන්නෑ කියාය.ගිය සතියේ ඇමැති කරු ජයසූරිය කුරුණෑගල දිස්ති‍්‍රක්කයේ ප‍්‍රාදේශීය ලේකම් කාර්යාල තුනක් විවෘත කෙළේය. ගිය සතියේ එ.ජා.ප. ප‍්‍රජාතන්ත‍්‍රවාදී කණ්ඩායමේ කණ්ඩායම් රැස්වීම සෙත් සෙවණ කාර්යාලයේදී පැවැත්විණි.අපෙ‍්‍ර්ල් 26 දා පැවැත්වීමට නියමිත ප‍්‍රජාතන්ත‍්‍රවාදී පිලේ තරුණ සම්මේලනය ගැන කණ්ඩායමේ ලේකම් හිටපු ඇමැති ආර්.ඒ.ඩී. සිරිසේන තම කණ්ඩායම දැනුම් වත් කෙළේ ය.බ‍්‍රහස්පතින්දා කොළඹ 07 කැප්පෙටිපොළ මාවතේ දී රාජ්‍ය සේවකයන් උදෙසා රුපියල් මිලියන 322 ක වියදමින් ඉදිකෙරෙන නිවාස ව්‍යාපෘතියේ ගෙපළ කැපීම සිදු කෙරිණි. මේ අවස්ථාවට ද ඇමැති කරු ජයසූරිය සහභාගි වුණේ ය.අපෙ‍්‍ර්ල් පළමුවෙනිදා බි‍්‍රතාන්‍ය පාර්ලිමේන්තු මන්තී‍්‍ර පිරිසක් ජාතික හෙළ උරුමයේ නායකත්ව මණ්ඩලය මුණ ගැසුණි. හෙළ උරුමයේ නායක එල්ලාවල මේධානන්ද හිමි පාර්ලිමේන්තු මන්තී‍්‍ර අක්මීමන දයාරතන හිමි ද, ඇමැති පාඨලී චම්පික රණවක, උදය ගම්මන්පිල, නරේන්ද්‍ර ගුණතිලක මේ හමුවට එක්වූහ.මේ සාකච්ඡාවේදී කන්සර්වේටිව් පක්ෂයේ මන්තී‍්‍ර ඇන්ඩෲලොස් ඇසූයේ උතුරු නැඟෙනහිර ජනවාර්ගික ප‍්‍රශ්නයට හෙළ උරුමයේ විසඳුම කුමක්ද කියාය. “ලංකාවේ ජනවාර්ගික ප‍්‍රශ්නයක් නෑ.දෙමළ බෙදුම්වාදී ත‍්‍රස්තවාදයක් තියෙන්නේ” එල්ලාවල මේධානන්ද හිමියන් දැඩිව අවධාරණය කෙළේය. “මේ ප‍්‍රශ්නයේ නිර්මාතෘවරුන් විදියට ඔබතුමාලටත් චෝදනාවක් තියෙනවා.යටත්විජිතවාදයෙන් බෙදුම්වාදය පෝෂණය වුණ හැටි ඔබතුමාලා දන්නවානේ. අපි දැන් විඳින පීඩාවලට හරි නම් ඔබතුමාලා අපේ රටට වන්දි ගෙවන්න ඕන“ එල්ලාවල මේධානන්ද හිමියෝ නියෝජිත පිරිසට තරමක් තදින් කීහ.මේ හමුවේදී කොන්සර්වේටිව් නියෝජිත ඇන්ඩෲලොප් දිගින් දිගටම කියා සිටියේ නෝර්වේ සාම මැදිහත්කරුවා වෙනුවට තම රට ඒ කාර්ය කිරීමට කැමැති බවයි.“විශාල මුදලක් අපේ රට ඒ වෙනුවෙන් වෙන්කරන්න සූදානම්” එම නියෝජිතයා කියනවාත් සමඟම එල්ලාවල මේධානන්ද හිමියෝ සහ උදය ගම්මන්පිල ඊට විරෝධය දක්වන්නට පටන්ගත්හ. එවැනි මැදිහත්වීමකට ඉඩක් නොමැති බවද එල්ලාවල හිමියෝ දැඩි ලෙස අවධාරණය කළහ.මේ සාකච්ඡාව අවසානයේ බි‍්‍රතාන්‍ය පාර්ලිමේන්තු නියෝජිතයන් සියලුදෙනාට උතුරු නැඟෙනහිර සිංහල බෞද්ධ උරුමය පිළිබඳ එල්ලාවල හිමියන් විසින් රචිත කෘතියේ ඉංගිරිසි පරිවර්තනය ද බෙදා දීම සිදුවිය. ඒ සමඟම කොටි ත‍්‍රස්තවාදීන්ගේ කි‍්‍රයාකාරකම් සහ මානව හිමිකම් කඩකිරීම් ඇතුළත් පොත් පති‍්‍රකා එම නියෝජිතයින්ට බෙදාදීම සිදුවිය.ත‍්‍රස්තවාදීන්ට හිස ඔසොවන්න ඉඩදෙන්න එපාපසුගිය 30 වෙනිදා ජනාධිපති ලේකම් කාර්යාලයේදී ඇමැති නිමල් සිරිපාල ද සිල්වාගේ ප‍්‍රධානත්වයෙන් නැඟෙනහිර පළාත් මැතිවරණය ගැන සාකච්ඡාවක් පැවැත්විණි. “නැඟෙනහිර මුදා ගන්නකොට සමහරු විවිධ චෝදනා කළා.දැන් පළාත් සභාවේ බලය අල්ලන්න හැමෝම පොරකනවා. හැබැයි ඒ පොරකෑමෙන් ඒ ප‍්‍රදේශවලට ලැබුණු නිදහස නැතිකරන්න ඉඩ දෙන්න බෑ” අතුරලියේ රතන මන්තී‍්‍ර හිමියෝ කීහ.ජනාධිපති ජ්‍යෙෂ්ඨ උපදේශක පාර්ලිමේන්තු මන්තී‍්‍ර බැසිල් රාජපක්ෂ ද එම අදහසට එකඟතාව පළ කළේය. “ත‍්‍රස්තවාදීන්ට හිස ඔසවන්න ඉඩ තියන්න හොඳ නෑ.යුද්ධයෙන් කොටින්ට අහිමි වුණ නැඟෙනහිර, දේශපාලනයෙන් සහ මැතිවරණවලින් දිනාගන්න කොටි බලවේග උත්සාහ කරනවා. අන්තර්ජාතික බලවේගත් උත්සාහ කරනවා. මේ පිටිපස්සේ නෝර්වේ යුරෝපා සංගමය ඉන්නවා.සුළු වාමාංශික කල්ලිවලට සල්ලි ලැබෙනවා. රනිල්, හකීම්, ප‍්‍රභා හවුල මේ සැරෙත් වැඩේට බැහැලා. හකීම් මුස්ලිම් ජනතාව විකුණනවා. අන්තිම ලජ්ජාසහගතයි.” ඇමැති පාඨලී චම්පික රණවක දීර්ඝ ලෙස අදහස් දැක්වීය.- චන්දන බණ්ඩාර</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=ab0804063</link>
    <topic>අපේ ප‍්‍රතිපත්ති අන්තර් ජාතික ප‍්‍රජාව හමුවට</topic>
    <author/>
    <content>එතුමිය හිතාගන්ඩ බැරි විදියට පහත් මට්ටමකට ඇදවැටිලා‘කුඩය’ එපා කී හකීම් අලියාට යටවෙලානැඟෙනහිර ජයග‍්‍රහණයේ වැඩි වාසිය ආණ්ඩුවටයිරාජ්‍ය අංශය ශක්තිමත් කිරීමෙන් රටක් ගොඩගන්න බැහැහට්ටි - මුට්ටි සංග‍්‍රාමය ට අන්ත පරාජයක්අපේ ප‍්‍රතිපත්ති අන්තර් ජාතික ප‍්‍රජාව හමුවටඅපනයන සංවර්ධන සහ ජාත්‍යන්තර වෙළෙඳ අමාත්‍ය, මහාචාර්ය ජී. එල්. පීරිස්අපනයන සංවර්ධන සහ ජාත්‍යන්තර වෙළෙඳ අමාත්‍ය, මහාචාර්ය ජී. එල්. පීරිස් මහතා විසින් ලන්ඩනයේ ඒෂියා හවුස්හිදී පවත්වන ලද දේශනය.ශ‍්‍රීලංකාවේ ආර්ථිකය සම්බන්ධයෙන් එහි ප‍්‍රතිපත්ති පිළිබඳ සමස්ත කි‍්‍රයාවලිය වනාහි ආධාර ලැබීමේ සිට වෙළෙඳ්‍රම හා ආයෝජනය ඇතුළත් සම්බන්ධතා දක්වා ප‍්‍රබල ලෙස අවධානය වෙනස් කිරීම පිළිබඳ වූවකි.පසුගිය වසරේදී ශී‍්‍ර ලංකාවේ ආර්ථිකය දළ වශයෙන් 6.5% කින් වර්ධනය විය. ඉතාමත් වැදගත් වර්ධන ක්ෂේත‍්‍රයන්ගෙන් එකක් වූයේ අපනයන අංශයයි. 2006 අපනයන කාර්ය සාධනය හා සැසඳීමේදී 2007 අපනයන කාර්ය සාධනයේ වර්ධනය 14% ක් පමණ විය.මෙය පොදුවේ දක්නට ලැබුණු තත්ත්වය වූ අතර ඊටත් වඩා හොඳින් කි‍්‍රයාත්මක වූ විශේෂිත කර්මාන්ත සමහරක්ද විය. ඒවා අතර ඇඟලුම්, ඉලෙක්ටෙ‍්‍රානික නිෂ්පාදන, රබර්, දැව නිෂ්පාදන සහ මැණික් හා ස්වර්ණාභරණ යන කර්මාන්ත විය.ශී‍්‍ර ලංකාවේ සමහර සමාගම්වල කාර්ය සාධනය සම්බන්ධයෙන් අපට ආඩම්බර වීමට හැකි සෑම හේතුවක්ම තිබේ. අපනයනවලින් රටට ඉහළම විදේශ විනිමය ප‍්‍රමාණයක් ඉපැයූ සමාගම් වශයෙන් ගිය වසරේදී සම්මානයට පාත‍්‍ර වූයේ ලෝඩ්ස්ටාර් සමාගමයි.අද මේ සමාගම කලාපීය වෙළෙඳ පොළේ පමණක් නොව ගෝලීය වෙළෙඳ පොළේ ද ඝන ටයර් නිෂ්පාදනය සම්බන්ධයෙන් 20% කට වැඩි කොටසක් අත්කර ගෙන සිටීම දැඩි සතුටට හේතු වී ඇත.වටිනාකම එකතු කිරීමේ පරිකල්පිත ශිල්ප ක‍්‍රම මගින් ලබා ගත හැකි සාර්ථකත්වය කොපමණ ද යන්න පිළිබඳ වැදගත් උදාහරණයක් ඉන් සැපයේ.කි‍්‍රයාශීලි බෙල්ජියම් හවුල්කරුවකු සමඟ කි‍්‍රයාත්මක වන මේ සමාගම උසස් තත්ත්වයේ ශී‍්‍ර ලාංකික රබර් කිරි භාවිත කරන අතර, මහාද්වීප පහක නව පන්නයේ වෙළෙඳපොළවල පුළුල් ඉල්ලුමක් ඇති වී තිබෙන ආකාරයේ ගුණාත්මක තත්ත්වයෙන් යුත් නිෂ්පාදන කිරීම සඳහා උසස් තාක්ෂණය ද හඳුන්වා දෙමින් සිටී.බ්ලූ ඩයමන්ඩ් සමාගම, මැණික් හා ස්වර්ණාභරණ අංශයේ තවත් සිත් ගන්නා සුලු, සමාගමක් පිළිබඳ උදාහරණයකි. ඇන්ට්වර්ක් සහ අනිකුත් මූලාශ‍්‍රවලින් දියමන්ති ආනයනයේ නියැලී සිටින මේ සමාගම, ශී‍්‍ර ලංකාවේ මැණික් ගල් ඔපදැමීම, සැකසුම් කිරීම හා කැපීම මෙන්ම ජාත්‍යන්තර වෙළෙඳපොළට වටිනාකම එකතු කළ නිෂ්පාදන අපනයනය කිරීමද සිදු කරයි.මේ නිසා ශී‍්‍ර ලාංකික තරුණ තරුණියන් විශාල සංඛ්‍යාවකට ලැබී ඇති පුහුණුව හා රැකියා අවස්ථා හැරුණු විට සමාගමේ සාර්ථකත්වය ප‍්‍රකාශ වන එක් උදාහරණයක් වනුයේ බොහෝ රටවල ව්‍යාපාරික ශබ්ද කෝෂයට අලුතින් එකතු වී ඇති “කොළඹ කැපුම”(Colombo Cut) යන යෙදුමයි.සත්‍ය වශයෙන්ම ප‍්‍රමුඛස්ථානයක් ගන්නා හොඳම හා සාර්ථක උදාහරණය නම් ඇඟලුම් අංශයයි. ශී‍්‍ර ලංකාව මේ ක්ෂේත‍්‍රයේ නිතරගයෙන් ලෝක මට්ටමේ ප‍්‍රමුඛයකුගේ තත්ත්වයට පත්වනු ඇතැයි වසර 30 කට පෙර කිසිවකු විසින් නිකමට හෝ සිතුවේ නැත.බහුකෙඳි ගිවිසුම අවසන් වීමත් සමඟ සහ එමඟින් පැහැදිලි වන පරිදි පංගු ආරක්ෂණ කි‍්‍රයා මාර්ගයේ අවසානයත් සමග බොහෝ දෙනා සිතුවේ ශී‍්‍ර ලංකාවේ ඇඟලුම් කර්මාන්තය ඉදිරියට යාම කෙසේ වෙතත්, එය තවදුරටත් පවතිනු නැත යන්නයි.ඇත්ත වශයෙන්ම සිදුවූයේ අද ලෝකයද දකින පරිදි සම්පූර්ණයෙන්ම වෙනස් වූවකි. ඊට විශාල වශයෙන් හේතු වූයේ මේ ක්ෂේත‍්‍රයේ ප‍්‍රමුඛ සමාගම් වල දර්ශනය සහ ප‍්‍රායෝගික බුද්ධිමත් භාවයයි.අනාගතය රඳ්‍ර පවතින්නේ වඩා විශාල රටවල් සමඟ යථාර්ථවාදීව තරග කිරීමට අප රටට නොහැකි වාහක පටියේ (Conveyor belt)  දුවන භාණ්ඩ නිෂ්පාදනයේ නොව, ස්ථාවර වෙළෙඳ පොළවල් ඉලක්ක කරගත් වටිනාකම එකතු වූ නිෂ්පාදන කෙරෙහි කල් පවත්නා පරිදි අවධානය යොමු කිරීමක් තුළින් බව එකී සමාගම් අවබෝධ කර ගනු ලැබීය.එක්සත් ජනපදයේ, වික්ටෝරියා සීක‍්‍රට්, ස්පිඩෝ, ඈන් ටේලර්ස්, මාක්ස් ඇන්ඩ් ස්පෙන්සර් සහ එක්සත් රාජධානියේ ටෙස්කෝ සහ නෙක්ස්ට් වැනි සුලබව භාවිතා වන නිෂ්පාදන වශයෙන් පහසුවෙන් හඳුනාගත හැකි ලෝකයේ ප‍්‍රමුඛ පෙළේ ගැනුම්කරුවන්ට සිය නිෂ්පාදන අලෙවි කිරීමට ශී‍්‍ර ලාංකික සමාගම් මෑත වසරවලදී සමත් වී ඇත්තේ මේ අතිශය සාර්ථක ප‍්‍රතිපත්ති අනුගමනය කිරීම නිසා බැව් කිව යුතුය.ඇඟලුම් අංශය ඇතුළු අපේ කර්මාන්ත රාශියකම වර්ධනය සඳහා ඉතා ප‍්‍රබල දිරිගැන්වීමක් පොදු වරණීය ක‍්‍රම කි‍්‍රයාමාර්ගයෙන් ලැබී ඇති බව ප‍්‍රතික්ෂේප කළ නොහැකිය. එහි ප‍්‍රතිඵල අද ශී‍්‍ර ලංකාව යුරෝපීය සංගමය තුළ භªක්ති විඳිමින් සිටී.මේ කි‍්‍රයාමාර්ගයේ ප‍්‍රතිඵලය වන්නේ ශී‍්‍ර ලංකාවෙන් යැවෙන නිෂ්පාදන කාණ්ඩ 7200 කට අවශ්‍ය විධිවිධාන සැලසීම සහ යුරෝපීය සංගමයේ වෙළෙඳ පොළට තීරුබදු රහිත ප‍්‍රවේශ වීමට හැකිවීම යන කරුණුය. මේ වැඩපිළිවෙළ 2005 දී කි‍්‍රයාත්මක විය.පළමුව මේ සහනය ශී‍්‍ර ලංකාවට ලබාදෙනු ලැබීමට හේතු සලකා බැලීම මේ අවස්ථාවේදී වැදගත්ය. ආසියාවේ මේ වරප‍්‍රසාදය භªක්ති විඳින එකම රට වන්නේ ශී‍්‍ර ලංකාව බව ද මෙහිදී මතක තබාගත යුතුය.ඒ තත්ත්වය අප රටට ප‍්‍රදානය කිරීමට ප‍්‍රධාන වශයෙන් හේතු වූයේ අපේ ඇඟලුම් කම්හල් තුළ පවතින ආදර්ශවත් තත්ත්වයන්ය. කම්කරු ප‍්‍රමිතීන්ට පූර්ණ වශයෙන් අනුකූලතා දැක්වීම දක්නට ලැබිණි.ශ‍්‍රමිකයන් තලාපෙළා දැඩි ලෙස වැඩෙහි යොදවන කර්මාන්තශාලා අපට තවදුරටත් නොතිබීමත්, කවර හෝ ආකාරයක ළමා ශ‍්‍රමය හෝ බලහත්කාර ශ‍්‍රමය අපේ ඇඟලුම් කම්හල් වල අප කවරදාවත් භාවිතා නොකිරීමත් ශී‍්‍ර ලංකාවේ ගරුත්වයට හේතු වී තිබේ.ඇඟලුම් කම්හල් නිසා දිවයිනේ ග‍්‍රාමීය ප‍්‍රදේශවල නවෝදයක් ඇති වීය යන්න විවාදයෙන් තොරව පිළිගැනීමට ලක්වී තිබේ. නාගරික හා ග‍්‍රාමීය අංශ අතර ඇති පරස්පරය සැලකිය යුතු තරමින් අඩු කිරීමට වෙනත් තනි කවර කි‍්‍රයාමාර්ගයකට වඩා හේතු වූයේ ඇඟලුම් කම්හල්ය.බොහෝ අවස්ථාවල දී ඇඟලුම් කම්හල්වල බහුතර සේවක පිරිස කාන්තාවන් වූ අතර, ඔවුහු සිය පවුල්වල මූලික ආදායම් උපයන්නෝ වූහ. දැනට පුද්ගලයන් 3,50,000 ක් පමණ සිය රැකියා වශයෙන් ඇඟලුම් කර්මාන්තය මත කෙළින්ම යැපෙන අතර රැකියා සඳහා වක‍්‍රව එමගින් යැපෙන සංඛ්‍යාව දස ලක්ෂයකට ආසන්නය.ඔවුන්ගෙන් යැපෙන මුළු සංඛ්‍යාව ද ගණන් ගතහොත් එය පුද්ගලයන් තිස් ලක්ෂයක් තරම් වනු ඇත.ඒකාබද්ධ ඇඟලුම් සංගම් සංසදය විසින් ආරම්භ කරන ලදුව කි‍්‍රයාශීලි ලෙස කි‍්‍රයාත්මක කරනු ලබන “අඩුපාඩු වලින් තොර ඇඟලුම්” යනුවෙන් හඳුන්වන වැඩ සටහනින් පෙනී යන්නේ සමාජ සංචලතාවයට හා සුබසාධනයට හැම අතින්ම හිතකර පරිසරයන් සිය ශ‍්‍රම බලකායන්ට ලබාදීම සඳහා පැවරී ඇති නෛතික අවශ්‍යතා ඉක්මවා ඇඟලුම් කම්හල් කොතරම් දුර ගොස් තිබේද යන්නය.ආහාර හා වෛද්‍ය වැනි පහසුකම් ලබා දීමට අමතරව බොහෝ අවස්ථාවලදී සිය නිවෙස්වලට ආසන්නයේ පිහිටි ඇඟලුම් කම්හල්වල සේවකයන් හට ගුණාත්මක හා අදාළ පුහුණුව ද ලබා දෙන අතර, එමගින් සමාජ අභිවෘද්ධිය සඳහා නව මංමාවත් විවෘත වේ. අවුරුදු කිහිපයකට පෙර පැවතියේ එවැනි තත්ත්වයක් පිළිබඳව සිතීමට පවා නොහැකි තත්ත්වයකි.අද අප රටේ ඇඟලුම් අංශය ලබා ගෙන ඇති වටිනාකම එකතු කිරීම (Value Addition) 55% ක් තරම් ඉහළ මට්ටමක පවතී. මෙය විශේෂයෙන්ම ප‍්‍රශංසා කටයුතු වන්නේ එය ළඟා කරගෙන ඇත්තේ පරිසර සංරක්ෂණය සම්බන්ධයෙන් වන දැඩි ප‍්‍රමිතීන් කිසිදු ආකාරයකින් හෝ කඩ කිරීමකින් හෝ අඩු කිරීමකින් තොරව කටයුතු කිරීමෙනි.යුරෝපීය සංගමයේ රටවල ඉහළම වාණිජ මට්ටමේදී ඊට විශේෂ පිළිගැනීමක් ලැබී තිබේ. මාක්ස් ඇන්ඩ් ස්පෙන්සර් සමාගමේ ප‍්‍රධාන විධායක නිලධාරි, ශී‍්‍රමත් ස්ටුවර්ට් රෝස් අතින් එළැඹෙන මාසයේදී අප රටේ විවෘත වීමට නියමිත ලෝකයේ පළමු හරිත ඇඟලුම් යන්ත‍්‍රාගාරය පිහිටුවන ස්ථානය වශයෙන් ශී‍්‍ර ලංකාව තෝරා ගැනීමට ඒ සමාගම ගෙන ඇති තීරණය අප බෙහෙවින් දිරි ගන්වන සලු බැව් මෙහිලා සඳහන් කළ යුතුය.පොදු වරණීය ක‍්‍රමය පිළිබඳ වැඩපිළිවෙළේ අඛණ්ඩ පැවැත්ම මේ වසර අවසානයේදී බ‍්‍රසල්ස් හිදී සමාලෝචනය කිරීමේ කටයුතු දැන් සිදුවෙමින් තිබේ.යුරෝපීය සංගමයේ වෙළෙඳ කොමසාරිස් පීටර් මැන්ඩෙල්සන් මහතා සහ යුරෝපීය සංගමයේ විදේශ සබඳතා කොමසාරිස්වරිය වන බෙනිටා ෆෙරෙයිරෝ වොල්නර් මහත්මිය මුණ ගැසී සාකච්ඡා කිරීම සඳහා එක්සත් රාජධානියේ නිල සංචාරයකට සහභාගි වීම සඳහා යන ගමනේදී මම පසුගිය සතියේ, බ‍්‍රසල්ස් නගරයටද ගියෙමි. ශී‍්‍ර ලංකා රජයේ මතය කුමක්දැයි මම මේ සාකච්ඡාවලදී පැහැදිලි ව සඳහන් කෙළෙමි.සමාලෝචන රැස්වීම බ‍්‍රසල්ස්හිදී පැවැත්වීමේ අරමුණ වන්නේ තවත් වසර තුනකට පොදු වරණීය ක‍්‍රමයේ ප‍්‍රතිලාභ ශී‍්‍ර ලංකාව තවදුරටත් අඛණ්ඩව භªක්ති විඳිය යුතුද යන්න තීරණය කිරීමයි. මේ තීරුබදු සහන තවදුරටත් දීර්ඝ කිරීම සඳහා දැනට පොදු වරණීය ක‍්‍රමයේ ප‍්‍රතිලාභීන් වන රටවල් 15 ම මේ වසරේ ඔක්තෝබර් 31 දිනට පෙර ලිඛිතව ඉල්ලුම් කළ යුතුය. (ඒ රටවල් 15 න්, 11 ක් මධ්‍යම සහ දකුණු ඇමරිකන් හා ඇන්ඩියන් කලාපයේ රටවල් වෙයි.)මේ කි‍්‍රයාවලියට පසුබිම් වී ඇති නිර්නායක විවිධය. ප‍්‍රායෝගික වෙළෙඳ අංශ හැරුණු විට වඩා පොදු ස්වරූපයේ නිර්නායකද වේ.මූලික අවශ්‍යතාවන්ගෙන් එකක් නම් ප‍්‍රධාන කාණ්ඩ 4 ක් යටතට ගැනෙන අන්තර් ජාතික සම්මුතීන් 27 ක් පිළිගැනීමට සහ කි‍්‍රයාත්මක කිරීම පිළිබඳ සාක්ෂි එකී ප‍්‍රතිලාභී රටවල් ඉදිරිපත් කළ යුතු වීමය. ඒ ප‍්‍රධාන කාණ්ඩ නම්, මානව හිමිකම්, කම්කරු ගැටලු පාලනය සහ පරිසරයයි. යුරෝපීය සංගමයේ කොන්දේසිවලට අනුකූල වන නීති, ශී‍්‍ර ලංකාව විසින් පනවනු ලැබ තිබේ.මානව හිමිකම් කරුණු සම්බන්ධයෙන් රජයේ අමාත්‍යවරුන් සමග මෙන්ම විපක්ෂයේ ප‍්‍රමුඛ පෙළේ පුද්ගලයන් සමගද මම ලන්ඩනයේ දී සවිස්තර සාකච්ඡා වට කිහිපයක්ම පැවැත්වූයෙමි.පසුබිම්ගත සාධක මේ සම්බන්ධයෙන් බෙහෙවින් වැදගත් වේ. ශී‍්‍ර ලංකාවේ පවතින්නේ අනුකම්පා විරහිත ත‍්‍රස්තවාදී සංවිධානයක් සමග පොර බදින ප‍්‍රජාතන්ත‍්‍රවාදී රජයක්ය යන්න හැම විටම මතක තබාගත යුතුය.ත‍්‍රස්තවාදී සංවිධානයකට කිසිදු ආකාරයකින් හෝ අවහිරයක් නොවන ප‍්‍රජාතන්ත‍්‍රවාදී මූලධර්ම හා කි‍්‍රයා පරිපාටි රාශියක සීමාවන්ට යටත්විමට ත‍්‍රස්තවාදයේ අභියෝගයට තම ප‍්‍රතිචාරය දැක්වීමේදී ශී‍්‍ර ලංකා රජයට සිදුවී තිබේ.බ‍්‍රයිටන් බෝම්බ සිද්ධියෙන් ඉක්බිතිව අයි. ආර්. ඒ. සංවිධානය, මාග‍්‍රට් තැචර් මහත්මියට ප‍්‍රකාශ කළ වචන වල මේ යථාර්ථය ප‍්‍රබල ලෙස ගැබ් වී තිබේ. ඒ සංවිධානය තැචර් අගමැතිනියට පැවසුවේ මෙසේය.“මැතිනියනි, කාලය, ස්ථානය හා අවස්ථාව තෝරන්නේ අපයි. ඔබතුමියට හැම අවස්ථාවකම වාසනාවන්ත වීමට සිදුවී තිබේ. අපට වාසනාවන්ත වීමට ඇත්තේ එක් අවස්ථාවක් පමණි.”අපේ කලාපයේ ප‍්‍රජාතන්ත‍්‍රවාදී ආණ්ඩුවලට අවශ්‍යයෙන්ම මුහුණ පෑමට සිදුවී ඇති අතිශය බරපතළ උභතෝකෝටික ප‍්‍රශ්න හා ගැටලු පිළිබඳව බටහිර ලෝකයේ ආණ්ඩු සහ ජනතාව දැන සිටීම සාධාරණත්වයේ නාමයෙන් අත්‍යවශ්‍යය.ඔවුන් ගත යුතු ප‍්‍රතිපත්ති තීරණවලට කේන්ද්‍රීය විය යුත්තේ නිදහස හා ආරක්ෂාව යන දෙක අතර ප‍්‍රායෝගික හා ඵලදායී තුලනයකි. මානව හිමිකම් අපේ දේශපාලන සංස්කෘතියට නොගැලපෙන ඒවා නොවේ.ශී‍්‍ර ලංකාවේ උරුමයේ හා සංස්කෘතික සම්ප‍්‍රදායන්හි මූලික ලක්ෂණයන්ගෙන් එකක් වන්නේ අප ජනතාවගේ ජාතික විඥානය තුළට ප‍්‍රබල ලෙස කා වැදී ගිය අන් අය කෙරෙහි සැලකිල්ල හා කරුණාව දක්වන සමාජයක් වශයෙන් අප පසුගිය සියවස් කිහිපය පුරාම ඉදිරියට පැමිණ තිබීමයි.කෙසේ වුවද කනගාටුවට හේතුවන යථාර්ථය වන්නේ සිය කැමැත්ත නිසා නොව, අවශ්‍යයෙන්ම කළ යුතු වන නිසාම අහිංසක පුද්ගලයන්ගේ ජීවිත විනාශ කිරීම අරමුණු කරගත් ප‍්‍රහාරයන්ට එරෙහිව කටයුතු කිරීමට රජයට සිදුව තිබීමයි.පාසල්, ආගමික ස්ථාන, වෙළෙඳ පොළවල් සහ පොදු ප‍්‍රවාහන සේවා නිරන්තරයෙන්ම ආරක්ෂා කිරීම සඳහා අවශ්‍ය වන පරිසරයන් තුළ කි‍්‍රයාත්මක වීමට ශී‍්‍ර ලංකා රජයට සිදුවී තිබීමයි. කරුණු පදනම් කරගෙන කරනු ලබන තක්සේරුවක් හෝ ඇගයීමක් සඳහා මේ තත්ත්වයේ සංකීර්ණත්වය පිළිබඳ ප‍්‍රමාණවත් අවබෝධයක් ඇති කර ගැනීම නැතිවම බැරි පූර්ව අවශ්‍යතාවක් වේ.බෙහෙවින්ම අභියෝගාත්මක තත්ත්වයන් මධ්‍යයේ වුවද සිය යුක්ති සහගත සාර්ථකත්වයන් ළඟා කර ගැනීම සම්බන්ධයෙන් ශී‍්‍ර ලංකා රජයට නිසි ගෞරවය හිමි විය යුතුය.රජය ලබා ගත් ජයග‍්‍රහණ අතුරින් ප‍්‍රබලව ඉස්මතුව පෙනුණු අවස්ථාවක් වූයේ නිරන්තර ත‍්‍රස්තවාදී කි‍්‍රයාකාරකම් නිසා දශක එකහමාරක් තරම් කාලයක් මැතිවරණ පැවැත්වීමට නොහැකිව තිබූ නැගෙනහිර පළාතේ පළාත් පාලන ඡන්ද විමසීම් සාර්ථකව අවසන් කිරීමට රජයට හැකි වීමයි.සති දෙකකට පෙර පළාත් පාලන ආයතන 09 ක් සඳහා සභිකයන් 101 දෙනෙක් තෝරා පත්කර ගන්නා ලදී. කුමන ආකාරයෙන් බැලුවත් මෙය සුළුපටු ජයග‍්‍රහණයක් නොවේ. ඒ සඳහා සැලකිය යුතු තරමේ දේශපාලන ධෛර්යයක් හා අධිෂ්ඨානයක් අවශ්‍ය වී තිබිණ.මැතිවරණ කටයුතු සිදුවූ මුළු කාලය තුළ ම ප‍්‍රදේශයේ අඛණ්ඩව සංචාරය කළ ස්වාධීන නිරීක්ෂණ සංවිධානවල නිගමනය වූයේ, මැතිවරණය නිදහස් හා සාධාරණ ලෙස පවත්වන ලද බවයි.සුදුසු ආකාරයේ මිලිටරි කි‍්‍රයාකාරීත්වයන් මගින් නැගෙනහිර ප‍්‍රදේශය මුදා ගැනීමෙන් පසු රජය ගත් කි‍්‍රයාමාර්ගය නිසා එතරම් දීර්ඝ කාලයකට පසු මානුෂීය නිදහස අතුරින් ඉහළම හා මූලිකම නිදහස වන සර්වජන ඡන්ද බලය පාවිච්චි කිරීමේ අයිතිය ප‍්‍රදේශයේ ජනතාවට ලැබී තිබේ.ඡන්ද කි‍්‍රයාවලියේ පුනර්ජීවයක් පිළිබිඹු කරන මේ සිද්ධිය තනි හෝ හුදකලා දෙයක් වශයෙන් නොසැලකිය යුතුය. ඒ වනාහි පැහැදිලි කාල රාමු සහිතව දිශාව තීරණය වී ඇති කි‍්‍රයාවලියක ආරම්භය සලකුණු කරන්නකි.ඊළඟ පියවර වන්නේ, සමස්ත නැගෙනහිර පළාතේම පළාත් සභා ඡන්ද විමසීම් පැවැත්වීමෙන් ප‍්‍රජාතන්ත‍්‍රවාදී කි‍්‍රයාවලිය ඉහළ තලයකට ගෙන ඒම වෙයි. ඉදිරි සතියේදී නාම යෝජනා භාර ගැනීමට නියමිත අතර, මැයි 10 දින ඡන්ද විමසීම පැවැත්වෙනු ඇත.ප‍්‍රජාතන්ත‍්‍රවාදී ව්‍යූහයන් නැවත නගා සිටුවීමේ මේ කි‍්‍රයාවලිය සමඟම නැගෙනහිර පළාතේ ආර්ථිකය ශක්තිමත් කිරීම ඉලක්ක කරගත්, වැඩ සටහනන් රාශියක්ද කි‍්‍රයාත්මක වනු ඇත.මහාමාර්ග, වාරිමාර්ග පද්ධති, සෞඛ්‍ය හා අධ්‍යාපන පහසුකම් සංවර්ධනය සඳහා මෙන්ම කෘෂිකර්ම, ධීවර, සංචාරක සහ කර්මාන්ත අංශවලට උපකාරී වීම සඳහා ද විශාල වශයෙන් සම්පත් භාවිතයට ගැනෙමින් පවතී.එකී කාර්යයන් සඳහා පූර්ණ දායකත්වය ලබා දෙන ලෙසට රජය කළ ඉල්ලීමට පෞද්ගලික අංශයෙන් විශාල වශයෙන් ප‍්‍රතිචාර ලැබෙමින් තිබේ. උදාහරණයක් වශයෙන් ප‍්‍රදේශය තුළ විශාල ඇඟලුම් කම්හල් තුනක් ඉක්මනින්ම විවෘත කිරීමට ඇඟලුම් අංශය දැනටමත් සැලසුම් ප‍්‍රකාශයට පත්කර තිබේ.රජය මෙය දකින්නේ දීර්ඝ කාලයක් අහිතකර බලපෑම්වලින් පීඩාවට පත්ව සිටි ප‍්‍රදේශයක ජනතාවගේ ජීවිත සුඛිත මුදිත භාවයට පත් කොට ඔවුන්ගේ ජීවනෝපායයන් ඉහළ නැංවීමට ඉවහල් වන සාමයේ ප‍්‍රතිලාභ පිළිබඳ යථාර්ථය ඔවුන්ට දැකීමට සැලැස්වීමට ලැබී ඇති සුවිශේෂී අවස්ථාවක් වශයෙනි.ඒ වනාහි ජනතා සුබසිද්ධිය කෙරෙහි උපරිම බලපෑමක් ඇති කරන ආකාරයකින් රජය විසින් ඉදිරියට ගෙන යනු ලබන සාම කි‍්‍රයාවලියේ ප‍්‍රායෝගික වටිනාකම ඒත්තු ගැන්වෙන ලෙස ප‍්‍රදර්ශනය කිරීමකි.මේ අවස්ථාවේදී ඔබලා ඇමතීමට භාග්‍යය ලද පෙ‍්‍ර්ක්ෂක සමූහයාගෙන් බලාපොරොත්තු වන්නේ මා ඔබ අමතන මේ අවස්ථාවේදී මගේ රටේ සිදුවෙමින් පවතින මෙම වර්ධනයන් සම්බන්ධයෙන් සංවේදී වීමත්, අවබෝධයක් ඇති කර ගැනීමත්ය.පොදු වරණීය ක‍්‍රමයෙන් ශී‍්‍ර ලංකාව ඉවත් කිරීමට ගනු ලබන කවර තීරණයක් වුවද, ශී‍්‍ර ලාංකික සමාජ දේහයට දැරිය නොහැකි පීඩනයක් ඇති කරනු ලබන අතර, දිළිඳුකම, නැති බැරි කම සහ ඌනතාවය, තවදුරටත් ව්‍යාප්ත කිරීමට තුඩුදෙනු ඇත. සාමය උදාවීමේ අවස්ථාවන්ට ඊට වඩා හානිකර දෙයක් තවත් නොමැති වනු ඇත.එසේම මෙහිලා සඳහන් කළ හැක්කේ, සාමය උදා කිරීමේ අවස්ථාවන්ට, ඊට වඩා හානිකර තවත් දෙයක් නොමැති බවයි.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=af0804061</link>
    <topic>අන්තිම වරට කතානායක තෝරන ඡන්දෙට පැය 11ක් ගතවුණා</topic>
    <author>සංවාද සටහන පාලිත ධර්මරත්න ඡායාරූපය සුදම් ගුණසිංහ</author>
    <content>අන්තිම වරට කතානායක තෝරන ඡන්දෙට පැය 11ක් ගතවුණාපැන යෑමේ තැත වැරැදුණු තැන...මඟ හොඳට තිබේ නම්...නාමල් උයන හඳුන්වා දී වසර 17 යිකුණුවලට සල්ලි දෙන අලුත්ම ‘බිස්නස්’ එකපාර්ලිමේන්තුවේ හිටපු මහලේකම් පි‍්‍රයානි විජේසේකරව්‍යවස්ථාදායකයේ උත්තරීතර ආයතනය වූ පාර්ලිමේන්තුවේ මහලේකම් ධුරයට පත්ව ඇය වාර්තාවක් පිහිටැ වූවාය. ඒ භාරධූර තනතුර සඳහා ප‍්‍රථම වරට පත් වූ කාන්තාව වශයෙනි. තොටිල්ල පදවන අතකට පාර්ලිමේන්තු කි‍්‍රයාදාමයට මෙන්ම පරිපාලන කාර්යයන්ට අදාළව කිසිවකුට නොදෙවෙනි වන ආකාරයට කටයුතු කළ හැකි බව සනාථ කළ ඇය පසුගියදා පාර්ලිමේන්තු මහලේකම් ධුරයෙන් විශ‍්‍රාම ලද පි‍්‍රයානි විජේසේකර මහත්මියයි.මෙරට පාර්ලිමේන්තු ඉතිහාසයේ ප‍්‍රථම පාර්ලිමේන්තු මහ ලේකම්වරිය ලෙස වාර්තාවක් එක් කළ විජේසේකර මහත්මිය ගේ දිගු ගමන් මඟ පිළිබඳව අප විමසිලිමත් වෙමු.මාදම්පේ ගල්මුරුව ඇගේ පියාගේ ගම් ප‍්‍රදේශයයි. කොළඹ මහ රෝහලේ නිර්වින්දන වෛද්‍යවරයකු වූ හේරත් ගුණරත්න මහතා ඇගේ පියාය. පියා කොළඹ සේවය කළ නිසා කුඩා පි‍්‍රයානිට කොළඹ විශාඛා විදුහලේ අධ්‍යාපන කටයුතු කිරීමට අවස්ථාව සැලසිණි.සාමාන්‍ය පෙළ සමත්ව උසස් පෙළ සඳහා ඇය කලා විෂය ධාරාව තෝරා ගත්තාය. ඉංගිරිසි, භූගෝල විද්‍යාව, ආර්ථික විද්‍යාව හා ඉතිහාසය ඇය උසස් පෙළ විභාගය සඳහා තෝරා ගත් විෂයයන්ය.උසස් පෙළ සමත් ව 1966 දී කොළඹ විශ්වවිද්‍යාලයේ නීති පීඨයට ඇතුළත් වූ ඇය නීති විද්‍යාලයේ නීතිඥ විභාගයෙන් ද සමත්ව 1971 දී අධි නීතිඥවරියක ලෙස දිවුරුම් දුන්නාය.හිටපු අග විනිසුරු එවකට නීතිඥවරයකු වූ නෙවිල් සමරකෝන් මහතා යටතේ නීතිඥවරියක ලෙස පුහුණුව ලැබූ ඇයට නීතිඥ තනතුරට වඩා හිත ගියේ නීතිමය කටයුතු සම්බන්ධ යම් පර්යේෂණාත්මක අංශයකට එක්වීමය.ඇගේ බලාපොරොත්තුව ඉටු කරමින් 1972 දි අධිකරණ අමාත්‍යංශයේ සහකාර ලේකම් වරියකු ලෙස පත්වීමක් ලබා ගැනීමට ඇය සමත් වූවාය.ඉන් අනතුරුව 1974 දී අල්ලස් දෙපාර්තමේන්තුවේ නීති නිලධාරිනියක ලෙස සේවයට එක් වූ ඇය ගේ විවාහය සිදු වූයේ 1975 වසරේදී වෛද්‍ය සරත් විජේසේකර මහතා සමඟය. විවාහයෙන් ඇයට දියණියන් දෙදෙනකු ලැබුණි.සැමියාට වෛද්‍ය වෘත්තිය සඳහා විදේශ ගත වීමට අවස්ථාව ලැබීම නිසා ඇය ද දරුවන් කැටුව 1982 නයිජීරියාව බලා පිටත් වූයේ දීර්ඝ නිවාඩු ලබා ගෙනය.1985 දක්වා නයිජීරියාවේ ගත කළ ඇය පෙරළා ශී‍්‍ර ලංකාවට පැමිණියාය. ඉන් පසුව ඇය පත් වූ තනතුර නීති කොමිෂන් සභාවේ ලේකම්වරිය ලෙසය. එවකට එහි සභාපති පදවිය හෙබවූයේ හිටපු අග විනිසුරු වික්ටර් තෙන්නකෝන් මහතාය.1992 පාර්ලිමේන්තුවේ සහකාර මහ ලේකම් තනතුරට අයදුම් කළ ඇය එම තනතුරට පත් කර ගනු ලැබිණි.‘මං හිතන්නෙ මගේ නීති දැනුම උපයෝගී කැරගෙන සතුටින් එම තනතුරට දායකත්වය ලබා දෙන්න හැකි වුණා කියලයි. එවකට මහලේකම් තනතුර දැරුවේ නිහාල් සෙනෙවිරත්න මහතාය.සහකාර ලේකම් හැටියට වසර දෙකක් කටයුතු කළ ඇය 1994 වසරේදී නියෝජ්‍ය මහලේකම් තනතුරට පත් වූවාය. ඒ නිහාල් සෙනෙවිරත්න මහතා විශ‍්‍රාම ලැබීමත් සමඟය.ඉන්පසුව බර්ට්රම් තිත්තවැල්ල මහතා මහලේකම් බවට පත් වූ අතර තිත්තවැල්ල මහතා 1999 විශ‍්‍රාම ලැබූ පසු ධම්මික කිතුල්ගොඩ මහතා මහ ලේකම් ලෙස පත් විය. ඒ මහතා 2002 දක්වා සේවය කළ අතර 2002 වසරේදී ව්‍යවස්ථාදායක සභාවේ ලේකම් පදවියට පත් විය.ඉන්පසුව වැඩබලන මහලේකම් පදවියට මා පත් කර 2003 වන විට එම තනතුරේ ස්ථිර කරනු ලැබුවා.’කාන්තාවක් එම තනතුරට පත් කරනු ලැබීම නිසා යම් විරෝධතාවක් එහෙම පැන නැඟුණේ නැද්ද මා ඇසීමි.ඇත්තෙන්ම එහෙම කිසිදු වෙනසක් මා දැක්කෙ නැහැ. කාන්තාවක් පත් කළා කියලා විශේෂ සැලකිල්ලක් හෝ විරෝධතාවක් ඇති වුණේ නැහැ.මං තමයි අධිකරණ අමාත්‍යංශයේත් අල්ලස් කොමසාරිස් දෙපාර්තමේන්තුවේත් එම තනතුරු මුලින්ම හෙබැවූ කාන්තාව. ඉතින් මට එම අත්දැකීම් පාර්ලිමේන්තු මහලේකම්වරිය ලෙස කටයුතු කරන්න යම් රුකුලක් වුණා.පාර්ලිමේන්තු මහ ලේකම් තනතුර යනු කතානායකවරයාගේ් අධිකාරි බලය යටතේ කි‍්‍රයා කළ යුතු තනතුරක්. මේ යටතේ කතානායකවරයා හා මහලේකම් අතර දැඩි විශ්වාසයක් ගොඩ නඟා ගෙන තිබිය යුතුයි.මහලේකම්ගේ කාර්යය පාර්ලිමේන්තු කටයුතු හා පරිපාලන කටයුතු වශයෙන් වර්ග කළ හැකියි. විවාද පැවැත්වෙන අවස්ථාවල කථානායකවරයා හෝ මුලසුන හොබවන මන්තී‍්‍රවරයාට රීති, පූර්වාදර්ශ හෝ අර්ථකථනය කිරීමට සිදුවන අවස්ථාවල තීරණ ගැනීමට හෝ නිගමන ලබා දීමට සිදුවෙයි.ඒ වාගේ ම දිනට නියමිත කටයුතු වලදී පැන නැඟිය හැකි ප‍්‍රශ්න හඳුනා ගැනීමට හැකියාව තිබිය යුතුයි. පක්‍ෂ භේදයකින් තොරව උපදෙස් ලබාදීම ඉතා වැදගත්. පොදු පරිපාලනය, ආරක්ෂාව හා මන්තී‍්‍රවරුන්ට සේවා හා පහසුකම් ලබාදීම වගේම ලේකම් කාර්යාලයීය කටයුතු පාලනය ද අයිති වෙනවා.මේ හැරුණු විට මන්තී‍්‍රවරුන්ට මාර්ගෝපදේශ සැපයීමත් නවීන තොරතුරු හා ප‍්‍රලේඛන පද්ධතියක් කි‍්‍රයාත්මක කිරීමත් ලේකම්වරයාට අයත් කාර්යයන් ගෙන් කිහිපයක්. මෙය අභියෝගවලට මුහුණ දෙමින් උණුසුම් වාතාවරණයක කළ යුතු රාජකාරියක්.ඒ වගේම අන්තර් පාර්ලිමේන්තු සංගමයේත් පොදු රාජ්‍ය මණ්ඩලීය පාර්ලිමේන්තු සංගමයේ ශී‍්‍ර ලංකා ශාඛාවේත් ලේකම් තනතුර ද හිමිවෙනවා.පාර්ලිමේන්තුවේ කටයුතු පරිගණක ගත කිරීම ඔබේ නිල කාල සීමාවේ සිදු වූවක්. ඒ ගැන විස්තර කළොත්...මන්තී‍්‍රවරුන්ට ඒ නිසා හුඟක් පහසුකම් ඇතිවී තියෙනවා. න්‍යාය පුස්තකය ලබා ගැනීමේදී ඇති කර තිබෙන පහසුකම බලන්න. දැන් පරිගණකයෙන් න්‍යාය පුස්තකය නැරැඹීමේ පහසුකම් තියෙනවා.න්‍යාය පුස්තකය මන්තී‍්‍රවරුන්ට අතට කලට වෙලාවට පත් කිරීම භාර ධූර කාර්යයක්. පරිගණකය මඟින් ඉතා පහසුවෙන් න්‍යාය පුස්තකය පරිශීලනය කළ හැකිය. එපමණක් නොවේ හැන්සාඩ් එකත් පරිගණකයෙන් බලන්න පුළුවන්.ඔබ පාර්ලිමේන්තු කි‍්‍රයාදාමය ගැන පොත් පළ කොට තිබෙනවා නේද?පොත් කිහිපයක් ම සිංහල හා ඉංගිරිසි බසින් ප‍්‍රකාශයට පත් කැර තිබෙනවා. පාර්ලිමේන්තුවේ විවිධ අංශ ගැන පති‍්‍රකා සමූහයක් මුද්‍රණය කොට තිබෙනවා. ‘පාර්ලිමෙන්ට්රි ප‍්‍රැක්ටිස් ඉන් ශී‍්‍ර ලංකා’ නම් පොත ගැන විශේෂයෙන් සඳහන් කළ යුතුයි.එය අභාවප‍්‍රාප්ත ආචාර්ය නීලන් තිරු චෙල්වම් මහතා ගේ විශේෂ උනන්දු කිරීම මත මා ලියූ පොතක්. එතුමා විශ්වවිද්‍යාලයේ මගේ කථිකාචාර්යවරයෙක්. මේ පොත ප‍්‍රකාශයට පත් වනු බලන්නට එතුමා නොසිටීම විශාල දුකක්.මගේ අනෙක් පොත ‘පාර්ලිමන්ට්ස් ඇන්ඩ් ගවර්න්මන්ට්ස් ඔෆ් ද නෙක්ස්ට් මිලේනියම්’පාර්ලිමේන්තුවේ විවිධ අංශ ගැන සරලව ලියැවුණු පති‍්‍රකා සමුච්චය ඒ පිළිබඳ උනන්දුව දක්වන අයට පාර්ලිමේන්තුවෙන් ලබා ගන්න හැකියි.රාජකාරි ගැන වගකීම් ගැන පොත්පත් ගැන කතා කළා. මොනවද ඔබේ විනෝදාංශ?වාදනයයි. මං ඒ කාලේ ඉඳලා පියානෝ වාදනයට හරි කැමැතියි මා ඉතා ප‍්‍රිය කරන සංගීත ඛණ්ඩය මොසාට් නම් ශ්‍රේෂ්ඨ සංගීතවේදියාගේ පියානෝ කොන්සර්ටෝ අංක 2. හැබැයි තරුණ කාලේ වගේ ඉතා ඉක්මනින් ඇඟිලි හසුරුවන්න බැහැ කියලයි මට හිතෙන්නෙ.ඒත් දැන් විවේක තියෙන නිසා සංගීතය ගැනත් වැඩිය අවධානය යොමු කරන්න පුළුවන්.මගේ අනෙක් විනෝදාංශය රේන්ද ගෙතීම හැබැයි රේන්ද ගෙතීමත් නැවතත් ආරම්භ කරන්න ඕනෑ. ඒ වගේ ම මං පොත් කියවන්නත් ආසයි.එකතු කළ පොත් රැසක් තියෙනවා කියවන්න නොහැකි වුණු. දැන් ඉතින් ඒ පොත් ටික කියවා නිම කරන්න ඕනෑ.වදරිං හයිට්ස් මං කැමැතිම පොත අර්නස්ට් හෙමිංවේ, මාර්ක් ට්වේන් එමලි බ්‍රොන්ටේ කැමැති ලේඛකයන් ජෝර්ජ් ඕබෙල්ගේ ඇනිමල් ෆාම් මං කැමැති තවත් පොතක්. ඩඩ්ලිව්.ඒ. සිල්වා, මාර්ටින් වික‍්‍රමසිංහ ගත් කතුවරුන්ටත් මා කැමැතියි. සාගර පලන්සූරිය කවියාගේ කාව්‍ය රචනා වලටත් කැමැතියි.සරල වින්දනයක් දෙන කෘතිවලට තමා මගේ කැමැත්ත.පාර්ලිමේන්තුවේ මහලේකම් වරිය ලෙස කටයුතු කරන විට සිදුවූ අමතක නොවන සිදුවීම් තියෙනවාද? මා ඇයගේ අවධානය පාර්ලිමේන්තු ඉතිහාසයට යොමු කෙළෙමි.අන්තිම වරට කතානායක තේරූ අවස්ථාව සඳහන් කරන්න පුළුවන්. එයට පැය 11 ක් ගත වුණා. සිව්වරක් ඡන්දය විමසන්න සිදුවුණා. ඡන්ද පෙට්ටිය මත වාඩිවීම, වේත‍්‍රධාරිවරයාට තර්ජනය කිරීම ආදිය ද සිදුවුණා.එය බැරෑරුම් අවස්ථාවක් වුණේ මන්තී‍්‍රවරුන් පාලනය කිරීමට මට බලයක් නොමැතිවීම නිසයි. එම බලය හිමි වනුයේ කතානායකවරයාටයි. ඉතා ප‍්‍රවේශමෙන් කිසිවකුගේ වරප‍්‍රසාද කඩ නොවන ආකාරයට කටයුතු කළ යුතුව තිබුණා.ප‍්‍රශ්නය වුණේ තෙවන අවස්ථාවට ඡන්දය විමසන විට සමහර මන්තී‍්‍රවරු ඡන්දය කුමන පැත්තට පාවිච්චි කළ යුතු දැයි කොළවල සටහන් කොට ප‍්‍රදර්ශනය කරන්නට වීමයි.ඒ නිසා කතානායක මේසය වටා ආවරණයක් යොදවා ඡන්ද පෙට්ටිය එහි තබා මන්තී‍්‍රවරුන්ට එක් අයකු බැගින් පැමිණ ඡන්දය පාවිච්චි කරන්න අවස්ථාව ලබා දුන්නා. ඒ අර්බුදය විසඳුවේ එහෙමයි.මගේ කාල සීමාවේ මන්තී‍්‍රවරුන්ට සභාවෙන් ඉවත්ව යන්නැයි නියෝග ලැබුණු අවස්ථා තිබෙනවා. ඒ හැරුණු විට සභා ගැබින් ඔසොවා ගෙන පිටතට යැවීමේ සිදුවීම් නම් වූයේ නැහැ.මල් වඩමක් සභා ගැබට ගෙන ආ සිද්ධිය මතකද?ඇත්තවශයෙන් ම එය පිටින් රැගෙන ආ මල් වඩමක් නොවේ. එහෙම ගේන්න ඉඩ දෙන්නෙත් නැහැනෙ. පාර්ලිමේන්තුවේ හැම කාමරයකම වගේ බඳුන්වල මල් තිබෙනවා. එය මන්තී‍්‍රවරයකු ඒ මල් එකතු කොට පාර්ලිමේන්තුවේ ඇතුළේදීම සැකැසූ එකක්.තවත් සිදුවීමක් තියෙනවා. මන්තී‍්‍ර ධූරය දැරූ භික්ෂූන් වහන්සේ නමක් ඉල්ලා අස්වූ අවස්ථාවේ සිදුවූ ඒ භික්ෂූන් වහන්සේ ඉල්ලා අස්වීමේ ලියවිල්ල මගේ අතට ගෙනත් දුන්නා. මා ඇසුවා එම අස්වීම ස්ව කැමැත්තෙන් ම ගෙන ආවාද කියා.උන්වහන්සේ එය කැමැත්තෙන් ගෙන ආ බව කී නිසා මම එය බාරගෙන උන්වහන්සේ වෙනුවට වෙනත් භික්ෂුන් වහන්සේ නමක් පත් කරන ලෙස මැතිවරණ කොමසාරිස්වරයාට දැනුම් දුන්නා.පරීක්ෂණයක් නොපවත්වා එම භික්ෂූන් වහන්සේ නමට අස්වන්නට ඉඩ දුන් බව මන්තී‍්‍රවරු උද්ඝෝෂණය කළත් මා නිසි පරිදි එම කාර්යය ඉටු කළ නිසා චෝදනා පල රහිත වුණා.ඔබ සමඟ කටයුතු කළ කතානායකවරු ගැන යමක් සඳහන් කළොත්.මුලින් ම එම්.එච්. මොහමඩ් මහතා පාර්ලිමේන්තු ක‍්‍රමය ගැන හොඳ අත්දැකීම් තිබුණා. හදිසි තීරණ ගන්න හැකි අයෙක්. ඉන්පසු කේ.බී. රත්නායක මහතා භාෂා තුනක ප‍්‍රවීණයෙක්. ඉතා කරුණාවන්ත අයෙක්. හැබැයි අවශ්‍ය වෙලාවට තදින් සිටියා.ඊළඟට අනුර බණ්ඩාරනායක මහතා. කතානායක වශයෙන් කටයුතු කරද්දී පාර්ලිමේන්තු කටයුතු වලට අධිකරණයට බලපෑම් කළ නොහැකි යයි ආන්දෝලනාත්මක තීරණයක් දුන්නා.නීති සම්පාදනයේදී ව්‍යවස්ථාවට අනුව අධිකරණයට බලයක් ඇතත් ඒ හැරෙන්නට අධිකරණයට බලපෑම් කළ නොහැකි බවට ඔහු දුන් තීන්දුවේ සඳහන් වුණා.ඉන් පසුව ජෝෂප් මයිකල් පෙරේරා මහතා එවක ජනාධිපතිතුමිය පාර්ලිමේන්තුව කල් දැමූ අවස්ථාවේ පාර්ලිමේන්තුවේ එකඟතාවක් නැතිව පාර්ලිමේන්තුව කල් දැමිය නොහැකි බවට ඔහු තීන්දුවක් දුන්නා.නමුත් ඊට මාස කිහිපයකට පසු පාර්ලිමේන්තුව විසුරුවා හැරියා. නීතිය යටතේ විසුරුවා හැරිය හැකි වුවත් හේතු නොමැතිව කල්දැමීම කළ නොහැකි බවට ඔහු දුන් තීන්දුවත් සඳහන් කළ හැකියි.වත්මන් කතානායක වි.ජ.මු. ලොකු බණ්ඩාර මහතා විශේෂයෙන් බුදු දහම හා සාහිත්‍ය ගැන ගැඹුරු දැනුමක් තිබෙන කෙනෙක්. එතුමා සභාව හැසිරවීමේදී ඒ දැනුම උපයෝගි කර ගන්නවා.රටක් දියුණුවන්නට අදහස් හුවමාරුව අවශ්‍ය යැයි මතයක් තියෙනවා ඒ ගැන ඔබ දක්වන අදහස කුමක්ද?ඇත්තෙන්ම පාර්ලිමේන්තුව වැදගත් වන්නෙ එහි අදහස් හුවමාරුවක් වන නිසයි.නිදහස් මාධ්‍ය වැදගත් වන්නෙත් ඒකයි. යම් මාධ්‍යයක් අසත්‍ය ප‍්‍රකාශ කරනවා නම් ජනතාව එය ප‍්‍රතික්ෂේප කරනවා. එයට අමුතුවෙන් තහංචි දැමීම අවශ්‍ය නැහැ. හැමෝගෙම අදහස් කි‍්‍රයාත්මක කරන්න බැහැ.හැබැයි අදහස් ප‍්‍රකාශකරන නිදහස වගේ ම ඒ සඳහා අයිතියත් තියෙන්න ඕනෙ. දැන් බලන්න පුවත්පත්වල පළවන කාටුන් ඒ කාර්යය කොයිතරම් ලස්සනට කරනවාද? කාටුන් ශිල්පීන් ඔවුනගේ සියුම් පින්සල් පහරෙන් කියන පණිවුඩය කොයි තරම් අවස්ථාවෝචිතද? මම කාටුන් චිත‍්‍රවලට විශේෂ කැමැත්තක් දක්වනවා.ඔබ දැන් විශ‍්‍රාමික ජීවිතයක් ගත කරන්නෙ. කොහොමද ඔබේ දවස ගත වන්නෙ.දැන් ප‍්‍රිය සාද නැහැ. ගමන් බිමන් අඩුයි විවේකය තියෙනවා.ඉතින් ගේ දොර අස්පස් කරගෙන සැහැල්ලුවෙන් ජීවත් වෙනවා. ගෙදර සිංහල කෑම හදනවා. අවුරුදු කාලෙත් එනවා. මට කොකිස් හදන්න පුළුවන්. මං වැඩියෙන් ම ආසා කරන්නෙ සුදු ආප්ප වලටයි. හැබැයි හොඳට ආප්ප හදන්න නම් ටිකක් අමාරුයි.ඔබේ දරුවන් ගැන යමක් කතා කළොත්.ලොකු දුව තිළිණි. එයා ඇමෙරිකාවේ ජීව තාක්ෂණ විද්‍යාව පිළිබඳ ආචාර්ය උපාධියක් හදාරනවා. චූටි දුව රධිකා මෙරට පරිගණක තාක්ෂණ විශ්ලේශිකාවක් ලෙස සේවය කරනවා.පොතපත කියවීම පියානෝ වාදනය මගින් සැහැල්ලු දිවිපෙවෙතක් ගෙවිය හැකි නම් ජීවිතය කොතරම් සුන්දර දැයි මට සිතෙනවා. ඇය අපගෙන් සමුගත්තේ එසේ ය.සංවාද සටහන පාලිත ධර්මරත්න ඡායාරූපය සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=af0804062</link>
    <topic>පැන යෑමේ තැත වැරැදුණු තැන...</topic>
    <author>කීර්ති මෙන්ඩිස් පිංතූර එස්.ඒ.එල්. නිරෝෂන(රත්නපුර දිසා විශේෂ) හාමධුජිත් ප‍්‍රසන්න</author>
    <content>අන්තිම වරට කතානායක තෝරන ඡන්දෙට පැය 11ක් ගතවුණාපැන යෑමේ තැත වැරැදුණු තැන...මඟ හොඳට තිබේ නම්...නාමල් උයන හඳුන්වා දී වසර 17 යිකුණුවලට සල්ලි දෙන අලුත්ම ‘බිස්නස්’ එකදිවයින පුරා පිහිටි බන්ධනාගාර අතරින් රත්නපුර කුරුවිට බන්ධනාගාරයට හිමිවන්නේ විශේෂ තැනකි. එය එක් පැත්තකින් තාප්පයකින් වට වූ සිරගෙයකි.අනෙක් පැත්තෙන් එළිමහන් සිර කඳවුරකි. කුරුවිට බන්ධනාගාරය ස්ථාපිත කර තවමත් ගෙවී ඇත්තේ වසර එකොළහක පමණ කාලයකි.විශේෂ වර්ගයේ අපරාධකරුවන් රඳවා සිටින තැනක් ලෙස ප‍්‍රසිද්ධියක් උසුලන කුරුවිට හිරගෙදර සිදුවූ ආසන්නතම සිදුවීම පසුගියදා වාර්තා විණි. ඒ රැඳවියන් හයදෙනකු ඝාතනය වීමයි.බන්ධනාගාර බලධාරීන් පවසන අන්දමට ඔවුන් එලෙස ඝාතනය වූයේ සිරගෙදර අවි ගබඩාව බිඳ පලායෑමට දැරූ උත්සාහයක් නිසා ය. නිලධාරීන්ට ප‍්‍රහාර එල්ල කිරීමට දැරූ ප‍්‍රයත්නයකදී ඊට ප‍්‍රතිප‍්‍රහාර දැක්වීමේදී රැඳවියන් මියගිය බව ඔවුහු කියති.කුරුවිට බන්ධනාගාරය හා එළිමහන් සිරකඳවුර අක්කර හතළිස් තුනක භූමි භාගයක් පුරා විහිදී තිබේ. අඩි තිහක් පමණ උසැති ශක්තිමත් තාප්පයකින් වට වී ඇති බන්ධනාගාරයේ රිමාන්ඩ් සැකකරුවන් මෙන්ම දඬුවම් විඳින්නෝ ද රඳවා සිටිති.පැනගිය සිරකරුවන් සොයා හමුදාව මෙහෙයුම් අරඹද්දීපවුර වටා ඇති උසැති මුරකුටිවල පැය විසි හතර පුරාම රාජකාරියේ යෙදෙන අවි දරාගත් නිලධාරීන් ය. ඒ නිසා දෝ තාප්පයෙන් පලායෑම එතරම් ලෙහෙසි කරුණක් නොවේ.අවිස්සාවේල්ල, රුවන්වැල්ල, පැල්මඬුල්ල හා බලංගොඩ මෙන් ම කුරුවිට සිට ඇඹිලිපිටිය දක්වා ඇති පොලිස් වසම්වල නීති විරෝධී කි‍්‍රයාවන්හි නිරතවන්නන් මෙන් ම අධිකරණ මගින් දඬුවම් ලබන්නවුන් ද ගෙන එනුයේ කුරුවිට බන්ධනාගාරයට ය.ඒ අතර විශේෂ ගණයේ ලා සලකන සිරකරුවන් 60 ක් පමණ ද වෙති. මිනීමැරුම්, මංකොල්ල, ස්තී‍්‍ර දූෂණ, පුපුරණ ද්‍රව්‍ය හා අවි පනත් යටතේ වැරැදි කරුවන් වූවන් එම ගණයට අයත් වෙති.එවැනි වැරැදි හතරකට වැඩි සංඛ්‍යාවක් සිදුකොට සිරගත වූවන් විශේෂ ගණයේ පුද්ගලයන් ලෙස වර්ගීකරණය කර තිබේ. ඔවුන් අතර භයානක ගණයේ පුද්ගලයෝ ද වෙති.ඔවුන් බොහොමයක් පාතාල කල්ලි සමඟ දැඩි සබඳකම් පවත්වන්නවුන් බව සහකාර බන්ධනාගාර අධිකාරවරයා කියයි. ඒ අනුව ඔවුන් සිරෙන් පැනයෑමේ ප‍්‍රවණතාවය ද වැඩි බව හෙතෙම අවධාරණය කරයි.මෙම සුවිශේෂී අපරාධකරුවන් අතර අධිකරණයේ පවා අනිසි ලෙස හැසිරුණු පුද්ගලයෝද වෙති. රිමාන්ඩ් සැකකරුවන් නවසීයයක් ද එළිමහන් සිරකඳවුරේ සිරකරුවන් සියයකට ආසන්න පිරිසක් ද මෙහි රඳවා ගෙන සිටිති.ඊට අමතරව නොයෙකුත් නඩු හබ සඳහා වෙනත් බන්ධනාගාරවලින් කුරුවිටට මාරු කරන ලද සිරකරුවෝ ද වෙති. සිරකරුවන් අදාළ නඩුවලට ඉදිරිපත් කිරීමෙන් පසු යළිත් සුපුරුදු ලෙස බන්ධනාගාරය වෙත ගෙන යනු ලැබේ.අප එහි යනවිටත් සුවිශේෂ පුද්ගලයන් ලෙස වර්ගීකරණය කරනු ලැබූ හැටකට ආසන්න ප‍්‍රමාණයක් කුරුවිට රඳවා සිටියහ. ඔවුන් අතර රිමාන්ඩ් සිරකරුවන් ද දඬුවම් ලාභී සිරකරුවෝ ද වෙති.අවි ගබඩාවමොවුන් බොහොමයකගේ නඩු හඹ රුවන්වැල්ල හා අවිස්සාවේල්ල යන අධිකරණවල විභාග වෙමින් පවතී.නඩු හඹ සඳහා මොවුන් ගෙන යනු ලබන්නේ බන්ධනාගාරයට අයත් බසයෙනි. පුද්ගලයන් තිහ හතළිහ එකවර අධිකරණය වෙත ඉදිරිපත් කිරීම මෙතෙක් පැවැති සාමාන්‍ය සම්ප‍්‍රදායයි.ඔවුන් ගෙනයෑමේ දී හා ගෙන ඒමේදී ගිනි අවි සහිත නිලධාරීහු ආරක්ෂාව සඳහා යොදවති.සුවිශේෂී වර්ගයේ පුද්ගලයන් වූ මොවුන් එකට පොදියේ ගෙන යෑම ඒම සිදුකරන විටත් අධිකරණයට එකවර රොත්තම ඉදිරිපත් කිරීමේදීත් පැනයෑමේ ප‍්‍රවණතාව වැඩි බැවින් නිලධාරින්ගේ සුවිශේෂී අවධානය ද මොවුන් වෙත යොමු වී තිබිණි.පසුගිය බදාදා සිදුවූයේ ද එවැන්නකි. සුපුරුදු ලෙස එවැනි සුවිශේෂී පුද්ගලයන් මෙන් ම සිරදඬුවම් විඳින්නන් කිහිප දෙනකුම රුවන්වැල්ල හා අවිස්සාවේල්ල යන අධිකරණ වෙත යොමු කිරීමට නියමිතව තිබිණි.උදෑසන හතයි තිහ වනවිට ඔවුන් රැගත් බන්ධනාගාර බසය කුරුවිටෙන් නික්ම ගියේ ගිනි අවි සහිත නිලධාරින් දෙදෙනකු ද සමඟිනි. බසයේ ආරක්ෂාව බාරව කටයුතු කළේ ජේලර් රොබට් ය. ඔහු සතුව ද රිවෝල්වරයක් විය.දෙදෙනා බැගින් එකට යාවන සේ යකඩ දම්වැලෙන් විලංගු ලා මොවුන් අධිකරණය වෙත ඉදිරිපත් කෙරිණි. සුපුරුදු ලෙස අධිකරණ කටයුතු නිමා වීමෙන් පසු ඔවුන් රැගත් බසය යළි තුනයි තිහ වෙද්දී කුරුවිට බන්ධනාගාරය වෙත ළඟා විය.දම්වැලෙන් එකට යා කළ විශේෂිත සිරකරුවන් විසි හතක් ද සාමාන්‍ය සිරකරුවන් දෙතුන් දෙනෙක් ද ඒ අතර වූහ. ඔවුන් එකා දෙන්නා ගණන් කරමින් ඇතුළුකිරීම සිදුවෙද්දී දම්වැල් පුරුකේ අවසානයට සිටි තිදෙනෙකු දෙස නිලධාරින් ගේ අවධානය යොමු විණි.ඇසිපිය ගහන වේගයෙන් එකෙක් අත් බෝම්බයක් ද රැගෙන ජේලර් රොබට් දෙසට කඩා පැන්නේ ය. ඔහුගේ එක් අතක් රොබට් ගේ ගෙල වටා රැඳිණි.“දාපන්... තුවක්කු බිම...”මහේස්ත‍්‍රාත් පරීක්ෂණ පවත්වද්දීඔහු කෑගසනු ඇසිණි. නිලධාරීහු අන්දුන් කුන්දුන් වූහ. ටී පනස් හය ගිනි අවි අතැතිව පැමිණි නිලධාරීන් දෙදෙනා ඒ අණත් සමඟ දෙපසට විහිදී ඔවුන් ගේ ආරක්ෂාව සලසා ගත්හ.ජේලර් රොබට් ගේ ගෙල මිරිකා අල්ලා ගෙන සිටි සැකකරු ජේලර්වරයාගේ ඉණේ රඳවා තිබූ රිවෝල්වරය ගැනීමට උත්සාහ ගත් බවක් පෙනිණි.ඒ සැණින් කි‍්‍රයාත්මක වූ ජේලර් වරයා වහා තම රිවෝල්වරය නිලධාරින් සිටි තැනට විසි කළේ තැනට සුදුසු නුවණ පාවිච්චි කරමිනි.මුළු සිරගෙදරම එකම ගාලගෝට්ටියකි. ඇතැම් රැඳවියන් ගේ කෑ කෝ ගැසීම් මැද්දේ කීප දෙනෙක් ඒ අසල ම තිබෙන අවි ගබඩාව කැඩීමට උත්සාහ දැරූහ.වාසනාවකට දෝ ඒ වනවිටත් ගබඩාවේ තිබූ බොහොමයක් අවි නිලධාරීන් වෙත නිකුත්කර තිබූ අතර ගබඩාවේ තිබුණේ අවි තුනකි. තී‍්‍ර එයිට් වර්ගයේ රිවෝල්වරයක් රිපීටරයක් හා ටී පනස්හයක් ඒ අතර විය. ඇසි පිය නඟන සැණින් රැඳවියෝ ඒ අවි සියතට ගත්හ.වෙඩි ප‍්‍රහාරය එල්ලවූයේ ඒ සමඟිනි. දෙපැත්තට විසිරී ගිය ටී පනස්හය ගත් නිලධාරීන් ඔවුන් ගේ තුවක්කු රැඳවියන් වෙත එල්ල කළේ තව මොහොතකින් වෙන්නට යන දේ හොඳින් අවබෝධ වූ නිසා ය... එක් වෙඩි උණ්ඩයක් කාගෙනම රැඳවියකු සිරගෙදර ගේට්ටුව ඇතුළට ඇද වැටිණි.එකෙක් අතේ තිබූ අත්බෝම්බය ඔවුන් වෙත එල්ල කෙරිණි. බෝම්බය දරගොඩක් මත වැටී පුපුරා ගියේ ය. ආරක්ෂක පියවරක් ගත් නිලධාරීන් අත තිබූ ගිනි අවි පත්තු විණි. එකා දෙන්නා ඇද වැටිණි. සමහරු ඒ අතරින් පලා යන්නට වෙර දැරූහ. සිරගෙදර ගේට්ටුව අසල එකම යුද්ධයකි. පලායන්නට උත්සාහ දැරූ කිහිප දෙනෙකුගේ ම ගමන ඒ සමඟම නතර විණි.නිලධාරින්ගේ හා රැඳවියන් ගේ කෑකෝ ගැසීම් ඒ අසල සිටි එළිමහන් සිරකඳවුරේ සිටි සැකකරුවන්ට ද ඇසිණි.ඔවුන් ද වහා සිය කාර්යය පසෙක තබා එතැනට ආවේ සිද්ධිය හරි හැටි නොදැන ය.“කවුදෝ කට්ටියක් මහත්තුරුන්ට ගහනවා...”“වරෙන් යන්න” එකකු කියනු ඇසිණි. පිටතින් පැමිණි පිරිසක් නිලධාරින්ට පහරදී ඇතුළත සිටින පුද්ගලයන් රැගෙන යෑමට උත්සාහ දරන බවක් ඔවුන් සිතන්නට විණි. අසල තිබූ කළුගල් අතට ගත් ඔවුහු ඒ සැණින් කි‍්‍රයාත්මක වූහ.ගල් මුල් හා පොලු රිමාන්ඩ් සිරකරුවන් වෙත එල්ල විණි. ඒත් සමඟම පලායන්නට උත්සාහ දැරූ සමහරු යළි සිරගෙය තුළට සේන්දු වූ අතර පලායන්නවුන්ට වෙඩි ප‍්‍රහාර ද එල්ල කෙරිණි. දඬුවම්ලාභී සිරකරුවන් නිලධාරීන්ගේ සහායට පැමිණීම නිලධාරීන්ට ලොකු හයියක් විය. ප‍්‍රශ්නය සමථයකට පත්වූයේ ඉන් පසුය.සහකාර අධිකාරී ජයසූරිය ඇතුළු නිලධාරීන් තත්ත්වය සමනය කිරීමට ගත් උත්සාහය සාර්ථක විය.තැන තැන වැටී තිබූ මළසිරුරු පහක් පසුව හඳුනාගත් අතර තිදෙනෙක් ඒ වන විටත් පැනගොස් සිටියහ. ඉන් එකෙක් ටී පනස්හය වර්ගයේ ගිනිඅවියක් ද රැගෙන ගොස් තිබුණේය.මියගියවූවන් අතර කඩුවෙල පදිංචි කුලතුංග මුදලිගේ දොන් සුදර්ශන පුෂ්පකුමාර, යටියන්තොට වරාගොඩ පදිංචි නාරංගොඩ ගමරාළලගේ රුවන් තුෂාර නාරංගොඩ බද්දේගම සමන්කඩය පාරේ රත්නපුර හේවගේ ජයවර්ධන, කඩුවෙල ඉහළ බෝමිරියේ සුරංග වීරක්කොඩි හා ඇඹිලිපිටිය නව නගරයේ පදිංචි මහ මඩකලපුගේ ප‍්‍රසන්න ජානක ප‍්‍රසාද් යන සැකකරුවෝ සිටියහ. තිදෙනෙක් පැනගොස් සිටියහ.සිද්ධිය රත්නපුර හා කුරුවිට පොලිස් ස්ථානවලට දැනුම්දීමත් සමඟ කි‍්‍රයාත්මක වූ ජ්‍යෙෂ්ඨ පොලිස් අධිකාරී කිත්සිරි ගනේගම මහතා පොලිසියට අමතරව කුරුවිට හමුදා කඳවුරේ හමුදා භටයන් පිරිසක් ද රැගෙන කුරුවිට බන්ධනාගාරය වෙත පැමිණියේය.කුරුවිට නගරයේ සිට කිලෝමීටර තුනහමාරක් ගිය තැන ඇති සිරගෙදර හා ඒ අවට දැඩි ආරක්ෂාව යෙදූ පොලිස් නිලධාරීහු ඒ වන විටත් තත්ත්වය පාලනය වී ඇති බව දැනගෙන අවශ්‍ය සහාය ලබා දුන්හ.පලාගිය සිරකරුවන් තිදෙනාගේ ඡායාරූප හා විස්තර ලබාගත් නිලධාරීහු වහා ඒ අවට ළඳු කැලෑ අවට මෙහෙයුමක් සිදුකළේ පැනගියවුන් අත්අඩංගුවට ගැනීම සඳහාය. මහේස්ත‍්‍රාත් පරීක්ෂණය පැවැත්වූයේ ඉන් අනතුරුවය.සබරගමුව දිසාව බාරව නව පත්වීම ලැබු නියෝජ්‍ය පොලිස්පති ප‍්‍රතාපසිංහ මහතා ඊට පෙර දින විදේශගතව සිටි අතර සබරගමුව දිසාවේ වැඩ බැලීම කළේ නුවරඑළිය දිසාව බාර නව නියෝජ්‍ය පොලිස්පතිවරයා ලෙස පත්ව සිටි ජගත් අබේසිරිගුණවර්ධන මහතා ය.ජ්‍යෙෂ්ඨ පොලිස් අධිකාරිවරයා සිද්ධිය නියෝජ්‍ය පොලිස්පතිවරයා වෙත දැනුම් දුන් අතර පරීක්ෂණ කටයුතු සඳහා පොලිස් අධිකාරි පතිනායක පත්කරනු ලැබුවේය. ඒ කටයුතු නිමාවෙද්දී බන්ධනාගාරයේ නොසන්සුන් තත්ත්වය ද පහව ගොස් \ධඛ.පසුදාට පහන් විය. හවස් වන විට සහකාර අධිකාරිවරයා වෙත ලැබුණු හෝඩුවාවකින් පසු ඔවුහු යළි කි‍්‍රයාත්මක වූහ. අවිගත් නිලධාරීහු වහා කැලය වට කළහ. පළාත් හරිහැටි නොදැනීම නිසා සැකකරු එම කැලයේ අතරමංව සිටින බව නිලධාරීන්ට තේරුම් ගියේය.බන්ධනාගාර නිලධාරීහු වහා සැකකරු සැඟවී සිටි යහළකොටුන්න ප‍්‍රදේශයේ ළඳු කැලෑව වට කළහ. ගිනිඅවි ද අතැතිව මුළු කැලෑ පෙදෙසම වට කළ ඔවුහු ටිකෙන් ටික සැකකරු සැඟවී සිටි තැනට ළංවූහ. නිලධාරීන්ගේ සපත්තු අඩි ශබ්දය සැකකරුගේ දෙසවන වැකිණි. කලබලවූ ඔහු එතැනින් පලා යෑමට උත්සාහ කරද්දී නිලධාරීහු තුවක්කු අමෝරා ගත්හ.බන්ධනාගාර අධිකාරිවරයා පවසන අන්දමට සැකකරු ඒ මොහොතේ නිලධාරීන්ට අත්බෝම්බ ප‍්‍රහාරයක් එල්ල කිරීමට සූදානම් වී ඇත. ඒත් සම¼ඟම කි‍්‍රයාත්මක වූ නිලධාරියෙක් ඔහුට වෙඩි තැබුවේය.වෙඩි ප‍්‍රහාරයෙන් සැකකරු මරුමුවට පත්විය. පසුව කරන ලද සොයා බැලීමේදී මියගිය පුද්ගලයා කුරුවිට බන්ධනාගාරයෙන් පලාගිය යූ.එල්.ඩී. නිමල් තුෂාර නමැත්තා බවට හඳුනාගත්තේය. සැකකරු අතට බෝම්බයක් ආවේ කෙසේදැයි යන්න පිළිබඳව තවමත් ස්ථිර තොරතුරක් හෙළිවී නැත.ඒ අනුව සිරගෙයින් පැන යාමට උත්සාහ කොට වෙඩි පහරවලින් මියගිය පුද්ගලයන්ගේ සංඛ්‍යාව හය දක්වා ඉහළ ගියේය.බන්ධනාගාර සහකාර අධිකාරි ජයසූරිය මහතා පවසන පරිදි තවත් පුද්ගලයන් දෙදෙනෙක් තවමත් අතුරුදන්ව සිටිති. ඔවුන් ද පලායෑමට නොහැකිව තවමත් සැඟවී ඇතැයි ඔහු සැක කරයි.“විශේෂ ගණයේ පුද්ගලයන් සේරම අප බන්ධනාගාරයේ සිටින්නේ එකට... හොරු මංකොල්ල, මිනිමැරුම් හා ස්තී‍්‍ර දූෂණ ආදි ගණයේ අය... ඔවුන් එකට එකතු වුණාම නොයෙකුත් සැලැසුම් කරන එක බන්ධනාගාර ඉතිහාසය පුරාම දකින්නට තිබුණ දෙයක්... ඔවුන් බොහොමයක් නොයෙකුත් කල්ලි සමඟ සම්බන්ධකම් පවත්වන පුද්ගලයන්... මං මේ බව මීට කලින් තේරුම් ගත්තා... ඒ වගේම මේ සම්බන්ධව අදාළ බලධාරීන්ට ලිඛිතව දැනුම් දී තිබුණා” යැයි ජයසූරිය මහතා කියයි.එය සැබෑවකි. විශේෂ ගණයේ සැකකරුවන් එකම දිනයේ එකම අධිකරණයක් වෙත ඉදිරිපත් කිරීමට නියෝග කර තිබීම මීට ප‍්‍රධාන හේතුව බව ඔහු කියයි.“මොවුහු මෙහි රඳවා තිබියදී විවිධ අවස්ථාවලදී අනෙක් සැකකරුවන් සමඟ ගැටුම් ඇතිකරගනිමින් ආයතන පරිපාලනය කෙරෙහි මහත් තර්ජනයක් වන සේ හැසිරෙමින් සිටිති. දැනට විශේෂ ආරක්ෂණය යටතේ ආයතනය තුළදී හා ආයතනයෙන් පිටතට රැගෙන යන විටදී ආරක්ෂාව ලබාදෙන මොවුන් යළි ආයතනයට ඉදිරිපත් කරන අවස්ථාවකදී එකවර බන්ධනාගාර නිලධාරීන්ගෙන් මිදී නිත්‍යනුකූල අත්අඩංගුවෙන් පැනයෑමේ සැලැසුමක් ඇති බවට ද ;තාරතුරු ලැබී තිබේ.ඒ අනුව සැකකරුවන් විශාල සංඛ්‍යාවක් එකම අධිකරණයක් වෙත ඉදිරිපත් කරන විට මොවුන් ඒකරාශිවී සිටීමෙන් නීති විරෝධි කි‍්‍රයාවකට පෙළඹවීමක් වනු ඇත.සහකාර බන්ධනාගාර අධිකාරිවරයා 2008.01.01 දින ලිඛිතව මේ සම්බන්ධව රුවන්වැල්ල මහේස්ත‍්‍රාත් අධිකරණයේ රෙජිස්තාරතුමා වෙතත් බන්ධනාගාරයේ ඉහළ බලධාරීන් වෙතත් දැනුම් දීමක් කර තිබිණි. එම ලිපියේ විශේෂිත සැකකරුවන් දහතුන්දෙනකුගේ නම්ගම් ද සටහන් වී තිබිණි.ඒත් බලධාරීන්ගේ නෙත් මේ වෙත යොමුවූ බවක් පෙනෙන්නට නොතිබිණි. ඊට ප‍්‍රතිචාර නොදැක්වීම නිසාදෝ රැඳවියන් හයදෙනකුට ජීවිතය අහිමි විය.සියල්ල නිමවී ඇතත් තවත් ප‍්‍රශ්න කිහිපයක්ද පැන නැඟී තිබිණි. අධිකරණයේ සිට පැමිණ රිමාන්ඩ් සිරකරුවන් අතට අත්බෝම්බයක් ලැබුණේ කෙසේදැයි යන්න තවමත් සොයාගෙන නොමැත.අධිකරණයට ඔවුන් ඉදිරිපත් කළ මොහොතේ කිසිවකු විසින් මෙම අත්බෝම්බය ඔහු වෙත ලබා දුන්නේ දැයි සෙවීම සඳහා දෙපාර්තමේන්තු මට්ටමින් පරීක්ෂණයක් පැවැත්වෙන බව සහකාර බන්ධනාගාර අධිකාරි රොහාන් ජයසූරිය මහතා කීය.පොලිසිය ද මේ සම්බන්ධව දක්වන්නේ එවැනි දෙයකි.“අපිත් මේ සම්බන්ධව පරීක්ෂණයක් කරනවා... මොවුන් අධිකරණයට ඉදිරිපත් කරන ලද මොහොතේ දම්වැල කඩා පැන යාමට ගත් උත්සාහයක තොරතුරුත් මා වෙත දැනගන්නට ලැබුණා... තවත් දෙදෙනකු පලාගොස් තිබෙනවා... එක් අයකු තුවාල ලබා රෝහල් ගත කරලා තිබෙනවා... ඔහුගෙන් මේ වනතුරුත් ප‍්‍රකාශයක් සටහන් කරගෙන නැහැ...”“ඔහුගේ තත්ත්වය සාමාන්‍ය අතට පත්වූ සැණින් අපි ඔහුගෙන් ප‍්‍රකාශ ලබාගන්නවා... එවිට දැනගන්නට පුළුවන් වෙයි පැන යාමේ සැලැසුම හා කුමන්ත‍්‍රණකාරී සිදුවීම කුමක් ද කියා...” මේ පිළිබඳ පරීක්ෂණ මෙහෙයවන රත්නපුර කොට්ඨාස බාර ජ්‍යෙෂ්ඨ පොලිස් අධිකාරී කිත්සිරි ගනේගම මහතා අවසාන වශයෙන් “සිළුමිණ” වෙත අදහස් පල කරමින් පැවැසුවේය.කීර්ති මෙන්ඩිස් පිංතූර එස්.ඒ.එල්. නිරෝෂන(රත්නපුර දිසා විශේෂ) හාමධුජිත් ප‍්‍රසන්න</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=af0804063</link>
    <topic>මඟ හොඳට තිබේ නම්...</topic>
    <author>- දෞපදී වෑවලගේ</author>
    <content>අන්තිම වරට කතානායක තෝරන ඡන්දෙට පැය 11ක් ගතවුණාපැන යෑමේ තැත වැරැදුණු තැන...මඟ හොඳට තිබේ නම්...නාමල් උයන හඳුන්වා දී වසර 17 යිකුණුවලට සල්ලි දෙන අලුත්ම ‘බිස්නස්’ එකදින හැට එකකින් ඉඳි වූ කැලණිය ගුවන් පාලම ලෝක වාර්තාවකට හිමිකම් කීය. ශී‍්‍ර ලාංකිකයන් වශයෙන් එය සැබවින්ම අපගේ උද්දාමයට හේතු වන්නකි.දශක තුනක ඉතිහාසයක් සහිත සිවිල් යුද්ධයකට උරුමකම් කියන අප රටේ මෙවැනි සංවර්ධනාත්මක ඉලක්ක ජයග‍්‍රහණය කළ අවස්ථා විරලය. යුද්ධය නිමා කර රට සංවර්ධනය කරන්නේ යැයි පෙර සිටි රාජ්‍ය නායකයන්ගේ අධිෂ්ඨානය වූයේ දැයි නොදනිමි.වන්නිය කරා හමුදා සේනාංක ඉදිරියට ඇදෙන මෙම වකවානුවේ අසන්නට ලැබෙන්නේ උද්ධමනය, විරැකියාව, බඩුමිල ඇතුළු ඒ හා සමාන කථාබහ ය. කැලණිය ගුවන් පාලම ලෝක වාර්තාවක් තබමින් ඉඳිවන්නේ එවන් වූ වාතාවරණයකදීය.අද අප රටේ පෙර නුවූ විරූ පරිද්දෙන් පාරිභෝගික භාණ්ඩ මිල ඉහළ ගොස් තිබේ. ඛනිජ තෙල් හා ගෑස් මිල ද පවසන්නේ එවැනිම වූ කථාවකි. යුද වියදම් අස්සේ ලෝක වෙළෙඳ පොළ තත්ත්වයන් ද අපට සරදම් කරමින් සිටී.එවන් වූ වාතාවරණයක අපට සතුටු විය හැකි අන්දමට රටේ සංවර්ධන කටයුතු සිදු වන්නේ නම් මහාමාර්ග සෑදීමට හිමි විය යුත්තේ ඒ අතරින් ද ප‍්‍රමුඛ ස්ථානයකි.සියලු ආර්ථික අපහසුතා අතර අපේ රටේ මහාමාර්ග පද්ධතිය නව පණක් ලබමින් සිටී. කැලණිය ගුවන් පාලම ඒ අතරින් එක් සන්ධිස්ථානයක් පමණි.මාස කීපයක සිට ප‍්‍රතිසංස්කරණය කෙරෙන කොළඹ නුවර මහා මාර්ගය පෙන්වන්නේ අති විශාල ප‍්‍රගතියකි. නුවර සිට ගමන් ආරම්භ කළ විට කොළඹට බොහෝ ළං වන තෙක් මාර්ගය ප‍්‍රතිසංස්කරණය කර අවසන්ය.නුගේගොඩ, නාවල මාර්ගය ද යළි සකස් කර තිබේ. පාණදුර රත්නපුර මාර්ගයේ තත්වය ද එලෙසමය. වෙනදාට බොහෝ අපහසුවෙන් නිතිපතා මේ මාර්ගවල ගමන් ගන්නා මගී ජනතාව අද හෙළන්නේ සැනසුම් සුසුමකි.වැසි දිනට අඩි තුනක් පමණ ජලයෙන් යටවන කැලණි රජමහා විහාරයට අවට මහා මාර්ග පද්ධතිය ද මේ දිනවල ප‍්‍රතිසංස්කරණය වෙමින් පවතී. පාණදුර ගුවන් පාලම ද මාස තුනකදී වැඩ අවසන් කිරීමේ අරමුණෙන් යුක්තව ඉඳිකිරීම් අරඹා තිබේ.පෑලියගොඩ අලුත් පාලමට සහ කඩුවෙල පාලමට අමතරව කැලණි ගඟෙන් එතෙර වී කොළඹට ළඟා වීමේ ඉතා පහසු මාර්ගයක් ලෙස ඉඳි කරනු ලැබූ කැලණි තිස්ස පාලම ද වැඩ අවසන් වීමට ආසන්නය.එහෙත් එහි වැඩ නිම කිරීම් කඩිනම් වන බවක් දක්නට නොමැති වීම කනගාටුදායකය. සූර්ය ශක්තිය උපයෝගී කර ගෙන දැල්වෙන සේ සකස් කර ඇති එම පාලමේ විදුලි පහන්වල තත්ත්වය ද කනගාටුදායක බව කිව යුතුය. ඒ කෙරෙහි ද බලධාරීන් ගේ අවධානය යොමු වීම වැදගත්ය.අප රටේ සංවර්ධනය මහත් ලෙස පසුගාමී කිරීමට අදින් වසර දෙක තුනක තරම් මෑත අවදියේ සිට මහාමාර්ග පද්ධතිය ද දායක විය. දැවැන්ත වාහන තදබදය අපතේ යැවූ ඉන්ධන ප‍්‍රමාණය සුළුපටු නැත.වාහන නඩත්තුව ද බොහෝ දුෂ්කර විය. අබලන් මහා මාර්ග ජනතාවගේ කාලය අපතේ යැවීම සම්බන්ධයෙන් ද ප‍්‍රබල ලෙස වගකිව යුතු විය. අද ඒ සියල්ලට විසඳුම් ලැබෙමින් තිබෙන බවක් පෙනේ.ජනතාව ඒ හේතුවෙන් ලබන පහසුකම් සහ එයින් රටේ ආර්ථිකයට ලැබෙන ශක්තිය වෙනුවෙන් ජනතා ප‍්‍රශංසාව මහා මාර්ග ඇමැතිවරයාට හිමි විය යුතුය. එසේම රටේ නායකත්වයට ද හිමි විය යුතුය.- දෞපදී වෑවලගේ</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=af0804064</link>
    <topic>නාමල් උයන හඳුන්වා දී වසර 17 යි</topic>
    <author>සටහන - උපාලි සමරසිංහ , හර්ෂණී රුද්‍රිගු</author>
    <content>අන්තිම වරට කතානායක තෝරන ඡන්දෙට පැය 11ක් ගතවුණාපැන යෑමේ තැත වැරැදුණු තැන...මඟ හොඳට තිබේ නම්...නාමල් උයන හඳුන්වා දී වසර 17 යිකුණුවලට සල්ලි දෙන අලුත්ම ‘බිස්නස්’ එකවනවාසී රාහුල හිමිදඹුල්ල ගල්කිරියාගම ලෝ පතල වූයේ අද ඊයේ නොවේ. ඒ පෙදෙසේ අක්කර 2000 කින් පමණ සමන්විත ජාතික නාමල් උයන හා රෝස තිරිවානා නිධිය ගැන දේශීය මෙන් ම විදේශීය පරිසරවේදීහු ද, සංචාරකයෝ ද දැන් හොඳින් දනිති.ලොව පැරණි ම නාගස් වදුලකින් හා ශ‍්‍රී ලංකාවට ආවේණික පක්ෂි විශේෂ 18 ගණනකින් මතු නොව කෘමි විශේෂ ගණනාවකින් මේ පරිසර පද්ධතිය සැදුම් ලද්දේ ය.ඈත තෙරක් නොපෙනෙන සුවිසල් නා ගසින් හා ශෝභාවත් තුරු ලතාවන්ගෙන් පෝෂිත මේ මහා පරිසර පද්ධතියේ ප‍්‍රධාන උයන්පල්ලා, මුරදේවතාවා ජනාධිපති පරිසර සම්මානලාභී වනවාසී රාහුල හිමියෝ ය.ජාතික නාමල් උයන පිළිබඳව අනෙක තොරතුරු අප දන්නා බැවින් රාහුල හිමියන් ගේ අප‍්‍රතිහත ධෛර්යය හා කැපවීම පිළිබඳව උන්වහන්සේ ගේ 53 වැනි උපන් දිනය හා නාමල් උයන ලෝ ප‍්‍රචලිත වී 17 වැනි වසර සමරන මේ මොහොතේ දී යමක් ලිවීම යුක්ති යුක්ත ය.ඒත් ඊට පෙර මේ පරිසර පද්ධතියේ අතීතය හා එහි පෞරාණික වටිනාකම ගැන යමක් නොකියා බැරි ය.දේවානම්පියතිස්ස රජ දවස මහමෙවුනා උයන කරවන්නට පෙර මෙහි ද විහාරාරාමයක් තිබුණු බවට ලකුණු දැන් පුරාවිද්‍යාඥයන් විසින් සොයා ගනු ලැබ ඇත.දප්පුල රජ දවස නාමල් උයන සහ රෝස තිරිවානා නිධිය පිහිටි පරිසර පද්ධතිය මිනිස් අභය භූමියක් ලෙස පැවති බවට ඒ අසල පිහිටි ආඩියාගම ටැම් ලිපියේ සඳහන් වේ.වසර කෝටි ගණනකටත් වඩා ඉපැරැණි වූ මේ රෝස තිරිවානා නිධියේ කොටස් ලොව බොහෝ කලාත්මක නිර්මාණ කෙරෙහි ද යොදා ගෙන තිබූ බව ජනප‍්‍රවාදයේ එයි.මෝගල් අධිරාජයා වූ සජහාන් රජු තම ප‍්‍රියම්බිකාව මුම්ටාස් දේවිය සමරනු වස් ඉදි කළ ටාජ් මහල් මන්දිරයේ ජනේල පියන්පත් අලංකරණය සඳහා මෙහි රෝස තිරිවානා කොටස් භාවිත කර ඇති බව කියයි.යම් යම් පරිගණක උපාංගවල ඉක්මනින් නොගෙවෙන කොටස් නිර්මාණය සඳහා ද මේ රෝස තිරිවානා භාවිත කළ බව පෙනේ. මෙහි ඇති ඇතැම් පස් වර්ග ඉතා වටිනාකමින් යුක්ත ය.ආග්නේය නම් වටිනා පාෂාණ විශේෂයත්, සිලිකන් ඩයොක්සයිඩ් ඛනිජ සංයෝගයත් එහි අන්තර්ගත වීම මීට හේතුවයි. මෙහි ඇති නා වෘක්ෂ විවිධ කුලවලට අයත් වන අතර ලොව එක ම ස්ථානයක දී මෙතරම් නා වෘක්ෂ පෙළක් දැකිය හැකි එක ම ස්ථානය ජාතික නාමල් උයනයි.ප‍්‍රාග් ඓතිහාසික යුගය දක්වා දිවෙන මේ රෝස තිරිවානා නිධිය අක්කර 450 කටත් වැඩි බිමක් පුරා විසි පැතිර ඇත්තේ ය. දාගැබ්, පියගැට, බෝධිඝර, සෙල් කුලුණු ආදිය මහ වනයෙන් සඟවා ගත් මේ බිම වනවාසී රාහුල හිමියන් අද ලෝක උරුමයේ දොරකඩට ගෙනැවිත් තිබේ.නාගස අපේ ජාතික වෘක්ෂයයි. මේ භූමිය අද වන විට වන රක්ෂණ භාරයට පත් වූ භූමියක් ලෙස ප‍්‍රකාශයට පත් කර ඇත්තේ ය.මේ වන අරණ පිළිබඳව මුලින් ම වනවාසී හිමියනට දැනගන්නට ලැබුණේ සිහිනයකිනි. උන්වහන්සේ මෙහි වැඩම කර කැලෑ පාළුවන් ගේ දඩයක්කරුවන් ගේ මෙන් ම නිධන් හොරුන් ගේ ද දඩ බිමක් වූ මෙම භූමිය ඉන් මුදවා ගත්තේ බලවත් මරණීය තර්ජන මැද ය.වරක් දේශපාලන බලවතකු ගේ අධාර කරුවෙක් වනවාසී රාහුල හිමිට පන්න පන්නා වෙඩි තැබුවේ ය. ධර්මයේ බලයෙන් තමා ගේ දිවිය මරණයෙන් ගැලවී යැයි උන්වහන්සේ අදහති.පරිසරවේදීන්ට පර්යේෂණ භූමියක් ලෙස ද, ඉතිහාසඥයන්ට ඉපැරණි සාධක සහිත අත්පොතක් ද, සංචාරකයන්ට රසඳුනක් ද, අධ්‍යාපනය හදාරන්නට පරිසර ග‍්‍රන්ථයක් බඳු මේ වන අරණ අද අපට ඉතිරි වී ඇත්තේ උන්වහන්සේ ගේ අනල්ප කැපවීම නිසා යැයි කීම අතිශයෝක්තියක් නොවේ. උන්වහන්සේ තවමත් නොපිරිහෙන අධිෂ්ඨානයෙන් යුතුව මෙසේ කියයි.”මං ජාතික නාමල් උයනට එනකොට මේක කැලෑ පාළුවන් ගේ, නිධන් හොරුන් ගේ දඩබිමක් වෙලා තිබුණා. මං ජීවත් වුණේ මොරගහක අට්ටාලයක් බැඳගෙන. අනන්තවත් දුක් කරදර මං මේ කාලෙදි අනුභව කළා.දැන් මේක වනරක්‍ෂිතයක්. ඒ නිසා කාටවත් ඇතුළු වෙන්න බැහැ. ඉදිරියේ දී මං මේ රෝස තිරිවානා පරිසර පද්ධතිය බලන්න එන සංචාරකයින්ට එය හොඳින් දැක බලාගන්න ඒ ඉහළින් පියාසර කරන කේබල් කාර් පද්ධතියක් යොදන්න දැනටමත් සැලසුම් කරලා ඉවරයි.මේ රටේ සාගරය පිළිබඳව විශ්වවිද්‍යාල තියෙනවා. ඒත් පරිසරය පිළිබඳ විශ්වවිද්‍යාල නැහැ. පරිසරය ගහකොළ ගැන කියා දෙන වෙනම විද්‍යායතනයක් පිහිටුවන්න යැයි මං රජයෙන් ඉල්ලනවා.ඒ වගේ ම ඉදිරි වසරේ දී ජාතික නාමල් උයන රැක බලා ගන්න දහ දාහක තරුණ බලකායක් හැදීමටත් මම බලාපොරොත්තු වෙනවා.”ඒ හිමියන් ගේ වචනවලින් මට වැටහුණේ උන්වහන්සේ ගේ නොසිඳෙන දිරියයි. ජාතික නාමල් උයන හා රෝස තිරිවානා නිධිය අපේ ලෝක උරුමයකි.ජෛව විවිධත්වයෙන් යුතු විවිධ කෘමීන්ගෙන් තුරුලතාවන්ගෙන්, සියොතුන්ගෙන් සුසැදි මේ වනය ආසියාවේ ඇති එක ම නා වනය ලෙස ඉතිහාසයට එක් වී ඇත. එය රැක ගැනීම අපේ ජාතික යුතුකමකි.සටහන - උපාලි සමරසිංහ , හර්ෂණී රුද්‍රිගු</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=af0804065</link>
    <topic>කුණුවලට සල්ලි දෙන අලුත්ම ‘බිස්නස්’ එක</topic>
    <author>නිහාල් පී. අබේසිංහ</author>
    <content>අන්තිම වරට කතානායක තෝරන ඡන්දෙට පැය 11ක් ගතවුණාපැන යෑමේ තැත වැරැදුණු තැන...මඟ හොඳට තිබේ නම්...නාමල් උයන හඳුන්වා දී වසර 17 යිකුණුවලට සල්ලි දෙන අලුත්ම ‘බිස්නස්’ එකහා.. හා.. ප්ලාස්ටික් පොලිතින් කුණු ගොඩවලට දමන්න එපා. පුච්චන්න එපා. දැන් ඒවාට සල්ලි දීලා ගන්න ආයතන 100ක් විතර ලංකාවේ සෑම තැනම තිබෙනවා. ඒ අය කිලෝවක් රුපියල් 80 දක්වා මුදලකට ගන්නවා.”මේ ආරංචිය කණ වැකුණු මම මේ පිළිබඳ වැඩි විස්තර දැන ගැනීමට බත්තරමුල්ල රොබට් ගුණවර්ධන මාවතේ පරිසර අධිකාරියට ගියෙමි. මේ ප්ලාස්ටික් මිලදී ගන්නා වැඩසටහන කි‍්‍රයාවට නංවන්නේ එහි ඇති පසුභාවිත ප්ලාස්ටික් අපද්‍රව්‍ය කළමනාකරණ ජාතික ව්‍යාපෘතිය මඟිනි.ප්ලාස්ටික් හා පොලිතින් අද අපේ රටේ ප‍්‍රධානම පරිසර ප‍්‍රශ්නයකි. කොළඹ දිස්ති‍්‍රක්කයේ පමණක් දිනකට කසළ ගොඩවලට ප්ලාස්ටික් හා පොලිතින් මෙටි‍්‍රක් ටොන් 88ක් එක්වේ. මේවා වළදැමීමට නුපුළුවන.ඒ දිරා නොයන බැවිනි. ඒවා ගිනි තැබීම ද පරිසර දූෂණයට හේතුවකි. පොලිතින් හා ප්ලාස්ටික් පිළිස්සීමේදී පිටවන වායු නිසා පිළිකා හා පෙනහලු රෝග ඇතිවන බව වෛද්‍යවරු පෙන්වා දෙති.මීට අමතරව ප්ලාස්ටික් හා පොලිතින් කාණුවල හා ජල මාර්ගවල සිරවී කාණු පද්ධති අවහිරවීමෙන් හදිසි ගංවතුර ආපදා ද ඇතිවේ.තැන තැන ඉවතලන ප්ලාස්ටික් බරවා, ඩෙංගු වැනි බෝවන රෝග පැතිරීමට ද හේතු වේ. මීට අමතරව උද්භිද උද්‍යානවල හා ජාතික උද්‍යානවල ඉවත ලන ප්ලාස්ටික් නිසා ජෛව විවිධත්වයටද බලවත් ලෙස හානි සිදුවේ.සමහර අවස්ථාවල ප්ලාස්ටික් හා පොලිතින් භාවිතය අවම කළ හැකි වුවත් සම්පූර්ණ ලෙස නැවැත්වීම අපහසු වී ඇත. සැහැල්ලු වීම, මිල අඩුවීම හා ගෙනයාමට පහසුවීම නිසා එය තවත් සුරතල් භාණ්ඩයක් බවට පත්වී ඇත.මේ නිසා මේ ප්ලාස්ටික් හා පොලිතින් ප‍්‍රශ්නයට විසඳුමක් අත්‍යවශ්‍යය. ඒ සඳහා සුදුසුම වැඩපිළිවෙළ ප‍්‍රතිචකී‍්‍රකරණය බව ප්ලාස්ටික් සහයෝගිතා කමිටුවටත්, මධ්‍යම පරිසර අධිකාරියටත් පැහැදිලි විය.මෙයට පිළියමක් ලෙස පරිසර ඇමැති පාඨලී චම්පික රණවක මහතාගේත් මධ්‍යම පරිසර අධිකාරියේ සභාපති උදය ගම්මන්පිල මහතාගේත් උපදෙස් පරිදි මධ්‍යම පරිසර අධිකාරිය යටතේ පසු භාවිත ප්ලාස්ටික් අපද්‍රව්‍ය කළමනාකරණ ජාතික ව්‍යාපෘතිය ආරම්භ කරන ලදී.මේ ව්‍යාපෘතිය පිළිබඳ අපට කරුණු දැක්වූ පසුභාවිත ප්ලාස්ටික් අපද්‍රව්‍ය කළමනාකරණ ජාතික ව්‍යාපෘතියේ ප‍්‍රධාන ප‍්‍රවර්ධන නිලධාරි පාලිත ගමගේ මහතා පැවැසුවේ මෙම වැඩපිළිවෙළේ ප‍්‍රධාන අරමුණ ප්ලාස්ටික් හා පොලිතින් අපද්‍රව්‍ය නිසියාකාරව ඉවත් කිරීම පිළිබඳ ශ‍්‍රී ලාංකික පාරිභෝගිකයන්ගේ ආකල්පමය වෙනසක් ඇති කිරීම බවයි.“ඒ සමඟම අපි මේ මඟින් ප්ලාස්ටික් හා පොලිතින් එකතු කිරීම සහ ප‍්‍රතිචකී‍්‍රකරණය ව්‍යාප්ත කිරීම පිළිබඳ අවශ්‍ය වැඩ පිළිවෙළක්ද කි‍්‍රයාත්මක කරනවා.ගෙදර දොරේ විශේෂයෙන් කුස්සියේ එකතුවන ප්ලාස්ටික් හා පොලිතින් මිලදී ගැනීමට ගෙදරටම එකතු කරන්නකු එවීමට යම් වැඩපිළිවෙළක් අපි සකස් කරමින් ඉන්නවා.එම ප්ලාස්ටික් මිලදීගෙන ගබඩා කර ප‍්‍රතිචකී‍්‍රකරණ ආයතන වෙත ලබාදීමේ වැඩපිළිවෙළක් දැන් සකස් කර අවසානයි.මුලින්ම අප මේ සඳහා පළාත් පාලන ආයතනවල සේවකයන්, ශිෂ්‍ය ශිෂ්‍යාවන් හා ගුරුවරුන් බොහෝ දෙනකු දැනුම්වත් කිරීම සිදු කළා. ඉදිරියටත් කරනවා. මේ වැඩ පිළිවෙළට ජනතාවගේ පූර්ණ සහයෝගය ලැබිය යුතුයි ගමගේ මහතා පැවැසීය.මෙරට ප්ලාස්ටික් - පොලිතින් ප‍්‍රශ්නය විසඳීමට අරඹා තිබෙන සාර්ථක ව්‍යාපෘතියක් ලෙස අපට මෙම පසුභාවිත ප්ලාස්ටික් අපද්‍රව්‍ය කළමනාකරණ ජාතික ව්‍යාපෘතිය හැඳින්විය හැකියි.මේ ව්‍යාපෘතියේ ප‍්‍රධාන අරමුණු තුනක් ඇත.ප්ලාස්ටික් හා පොලිතින්වලින් ද සිදුවන පරිසර දූෂණය අවම කිරීම, ශ‍්‍රී ලංකාවේ සියලු ප‍්‍රදේශවල ප‍්‍රතිචකී‍්‍රකරණ කටයුතු නගා සිටුවීම හා විවිධ අපද්‍රව්‍ය වෙන්කර එකතු කිරීම පිළිබඳ අදාළ ආයතන හා පාසල් සිසු සිසුවියන් ඇතුළු රටේ සියලු ජනතාව මාධ්‍ය මගින් දැනුම්වත් කිරීම ඒ ප‍්‍රධාන අරමුණු 3 යි.පසු භාවිත ප්ලාස්ටික් අපද්‍රව්‍ය කළමනාකරණ ජාතික ව්‍යාපෘතියේ අධ්‍යක්ෂ ලෙස කටයුතු කරන්නේ රිශ්වි මජීඩ් මහතායි. ඔහු පවසන පරිදි මේ ව්‍යාපෘතිය තවම මාස 8 ක ළදරුවෙකි."අපි මේ ව්‍යාපෘතිය පටන් ගත්තේ 2007 ජූලි 8. මුලින් ම අප පළාත් පාලන ආයතනවලට පොලිතින් ප්ලාස්ටික් වීදුරු හා කඩදාසි එකතු කරන්න බෑග් දුන්නා.ඒ අනුව පොලිතින් හා ප්ලාස්ටික් එක බෑග් එකකටත්, කඩදාසි තව බෑග් එකකටත්, වීදුරු තව බෑග් එකකටත් ලෝහ හා පොල් කටු තව බෑග් එකකටත් කාබනික ද්‍රව්‍ය තව බෑග් එකකටත් දමන්න අපි උපදෙස් ලබාදුන්නා.මේ එක් එක් බෑග් වලට විවිධ වර්ණ තිබුණා. ඒ අනුව අදාළ ප‍්‍රාදේශීය පළාත් පාලන ආයතනයට ප්ලාස්ටික් හා පොලිතින් මෙන් ම කඩදාසිත් වෙනම වෙන්කර ප‍්‍රතිචකී‍්‍රකරණ ආයතනවලට විකිණීම පහසු වෙලා තිබෙනවා.ඊට පසු අපි බැලුවා මේ පළාත් පාලන ආයතනවලට අමතරව මේ බෑග් ලබාදීමට අපහසු පළාත් පාලන ආයතන බල ප‍්‍රදේශවල අයට හා මුළු රටටම ප‍්‍රයෝජනවත් පරිදිම පුළුල් ජාතික වැඩපිළිවෙළකට යායුතුයි කියලා.ඒ අනුව අපි කොළඹ හා ගම්පහ දිස්ති‍්‍රක්කවල ප්ලාස්ටික් හා පොලිතින් ප‍්‍රතිචකී‍්‍රකරණ ආයතන හා ඒවා එකතු කරන අය පිළිබඳව තොරතුරු එකතු කළා. පසුව ලංකාවේම ඒ ආයතන පිළිබඳ තොරතුරු එකතු කර ඒවායේ දුරකථන අංක පවා ලබාගෙන ඒ පිළිබඳව ජාල ගත තොරතුරු එකතු කළා.මේ දිනවල ඒ ප්ලාස්ටික් ප‍්‍රතිචකී‍්‍රකරණ ආයතන පිළිබඳව තොරතුරු දුරකථන අංක අපි පුවත්පත් දැන්වීම් මගින් ප‍්‍රසිද්ධ කරනවා. ඒ අනුව දැන් ඕනෑම අයකුට පුළුවන් ඒ පුවත්පත් දැන්වීම බලා ඔබට ළඟම සිටින ප්ලාස්ටික් හා පොලිතින් එකතු කරන ස්ථානයට දුරකථන ඇමතුමක් ලබාදී ගෙදර එකතු වෙලා තිබෙන ප්ලාස්ටික් හා පොලිතින් ඒ අයට ලබාදීමට.ඒ සමඟම ඉදිරියේ දී නගරයේ ගමේ වීදිවල ප්ලාස්ටික් පොලිතින් එකතු කිරීමට එක් එක් පුද්ගලයකුට බාරදීමටත් අපි වැඩපිළිවෙළක් යොදනවා.පසු භාවිත ප්ලාස්ටික් අපද්‍රව්‍ය කළමනාකරණ ජාතික ව්‍යාපෘතිය ආරම්භ කළ දිනවල මේ රටේ ප්ලාස්ටික් ප‍්‍රතිචක‍්‍රීකරණ ආයතනවලට ලැබුණේ ඒ ආයතනවලට අවශ්‍ය මුළු ප්ලාස්ටික් හා පොලිතින් ප‍්‍රමාණයෙන් සියයට 15% 20% ක් විතරයි.මේ ව්‍යාපෘතියේ ප‍්‍රතිඵලයක් ලෙස දැන් ඒ අයට අවශ්‍ය ප්ලාස්ටික් හා පොලිතින් ප‍්‍රමාණයෙන් සියයට 80 ක් විතර ලැබෙනවා. ඒ ප‍්‍රගතිය අපි ලැබුවේ මාස 6 - 7 ක් ඇතුළත.දැන් ඒ සමඟම ගෙවල්වල එකතු වෙන පොලිතින්වලට ප්ලාස්ටික්වලට නිවැසියන්ට ලොකු මුදලක් ලැබෙනවා. මේ දිනවල ප්ලාස්ටික් කිලෝ 1 කට රුපියල් 20 සිට 80 දක්වා මුදලක් දෙනවා.ප්ලාස්ටික්වල පොලිතින්වල පාට හා පිරිසුදු බව අනුව ඒ මිල වෙනස් වෙනවා. මීට අමතරව පාසල්, කාර්යාල, වෙළෙඳ ආයතන විවිධ කී‍්‍රඩා උත්සව හා කාලීන සුවිශේෂ උත්සව තිබෙන ස්ථානවලටත් අපි බෑග් නොමිලේ ලබාදෙනවා ශ‍්‍රී පාදය සඳහා ශ‍්‍රී පාද වාරයේදීත් පොසොන් උත්සවය කාලයේදී අනුරාධපුරයටත්, ඇසළ සමයට මහනුවරටත් පසුව කතරගමටත් මේ බෑග් වර්ග ලබාදී අදාළ පළාත් පාලන ආයතනවලට අපද්‍රව්‍ය කළමනාකරණයට පූර්ණ සහාය ලබාදෙනවා.සිරිපාදේ වැඩසටහනින් පොලිතින් ප්ලාස්ටික් විශාල තොගයක් එකතු කළා. දැන් සිරිපාදයේ ප්ලාස්ටික් පොලිතින් තහනම හරියටම කි‍්‍රයාත්මක වන්නේ නැහැ. මේ නිසා එහි ප්ලාස්ටික් පොලිතින් බහුලව ඉවත දමා තිබුණා. මේ පිළිබඳ පරිසර බලධාරීන්ගේ අවධානය යොමු විය යුතුයි."ඒ සමඟම පාසල් රාජ්‍ය ආයතන හා පෞද්ගලික ආයතන සඳහා ප්ලාස්ටික් හා පොලිතින් මෙලෙස එකතු කළ යුත්තේ ඇයි ද යන්න පිළිබඳව දැනුම්වත් කිරීමට අප අමතක කරන්නේ නැහැ" යැයි ද මජීඩ් මහතා පැවසීය.මෙම ව්‍යාපෘතිය මගින් ප්ලාස්ටික් හා පොලිතින් එකතු කරන ආයතන හා ප‍්‍රතිචකී‍්‍රකරණ ආයතන අතර සම්බන්ධීකරණයක් ඇති කරයි. ඊට අමතරව ප‍්‍රතිචකී‍්‍රකරණ ක‍්‍රම හා විධි නව තාක්ෂණය අනුව දියුණු කිරීමටත් ඒ පිළිබඳව ව්‍යාපාරික ආයතනවල අවධානය යොමු කරවීමටත් අපේක්ෂා කෙරේ.එම ප‍්‍රතිචකී‍්‍රකරණ කටයුතුවල නියැළි සමාගම් සඳහා වැඩමුළු හා සම්මන්ත‍්‍රණ පැවැත්වීමට ද විදේශ රටවල උදව් ඇතිව නව තාක්ෂණය හා යන්ත‍්‍ර සූත‍්‍ර ලබාදීමට ද අපේක්ෂා කෙරේ.ප්ලාස්ටික් හා පොලිතින් එකතු කරන අය සඳහා ගබඩා ලබාදීම හා ඒවාට කුලී ගෙවීම සිදු කර ඒ අය දිරි ගැන්වීමට ද ව්‍යාපෘතිය කටයුතු යොදා ඇත.අපේ රටට අවශ්‍ය ප්ලාස්ටික් හා පොලිතින් විශාල ප‍්‍රමාණයක් පිට රටින් ගෙන්වනු ලැබේ. ඒ සඳහා විශාල විදේශ විනිමයක් වැයවේ.ඒ අනුව ඉහත භාණ්ඩ අපේ රටේදීම ප්ලාස්ටික් හා පොලිතින් ප‍්‍රතිචකී‍්‍රකරණය කර නිපදවන්නේ නම් ඒ මුදල අපේ රටේ ම ඉතිරිවන අතර මෙරට කුණු කසළ හා පොලිතින් ප‍්‍රශ්නයට ද කදිම විසඳුමක් ලැබේ.එමෙන් ම මෙරට ප්ලාස්ටික් හා පොලිතින් කර්මාන්ත ශාලාවලට ද ප්ලාස්ටික් හා පොලිතින් ප‍්‍රතිචක‍්‍රීකරණය මගින් භාණ්ඩ නිපදවීම ද ඉතා ලාභ දායකය. ඒ සඳහා වැය වන විදුලි බලය අඩු ය.පිටවන අපද්‍රව්‍ය ප‍්‍රමාණයන් ද අවමය. ඒ ව්‍යාපාරිකයන් ම මෙන් ම රටට ලැබෙන වාසිය ද වැඩිවේ. ප්ලාස්ටික් පිටරටින් ගෙන්වීමට වැයවන මුදල අපේ රටේම ඉතිරි වේ.ඒ අනුව මධ්‍යම පරිසර අධිකාරියේ පසු භාවිත ප්ලාස්ටික් අපද්‍රව්‍ය කළමනාකරණ ජාතික ව්‍යාපෘතිය මගින් කි‍්‍රයාත්මක කරන මේ පරිසර හිතකාමී වැඩපිළිවෙළ හරිත ශ‍්‍රී ලංකාවක් අපේ රට ඇතුළත ගොඩනැංවීම මෙන් ම රට ආර්ථික ලෙස සංවර්ධනය කිරීමට ද මහඟු පිටුබලයකි.මේ කටයුත්තට මහජන සහාය අත්‍යවශ්‍යය. ගෙදර එකතු වෙන ප්ලාස්ටික් හා පොලිතින් ප‍්‍රතිචකී‍්‍රකරණ ආයතනවලට ලබාදීම මගින් එය ඔබට සිදුකළ හැකි ය. එමගින් ගෙදර කුණු අඩුවේ.අතට මුදලකුත් ලැබේ. රටේම පරිසරය පවිත‍්‍ර වෙයි.පොලිතින් හා ප්ලාස්ටික් එකතු කරන ආයතන පිළිබඳව ප‍්‍රතිචකී‍්‍රකරණ ආයතන පිළිබඳව හා අපද්‍රව්‍ය කළමනාකරණය පිළිබඳව අවශ්‍ය සියලු තොරතුරු ලබාගැනීමට 0773909090 දුරකථනය පැය 24 පුරාම විවෘතව පවතින බවද ව්‍යාපෘතිය පවසයි. ඊට අමතරව මේ කටයුතු සඳහා ඔබගේ ප‍්‍රාදේශීය සභාව, නගර සභාව ඔබට උදව් කරනු ඇත.පරිසරයත් රැකගෙන මුදල් ද උපයා ගත හැකි මේ සුවිශේෂි වැඩපිළිවෙළට එක්වන ලෙස සියලු නිවැසියන්ටත් පරිසර හිතකාමී ව්‍යාපෘතිකයන්ටත් අපි ආරාධනා කරමු.නිහාල් පී. අබේසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=as0804061</link>
    <topic>අපට කරදර කළාට අපි උඹත් එක්ක තරහා නැහැ</topic>
    <author>නිහාල් පී. අබේසිංහ ඡායාරූප - සෙනරත් බණ්ඩාර කුලසේකර ආනන්ද පතිරාජ</author>
    <content>අපට කරදර කළාට අපි උඹත් එක්ක තරහා නැහැසීවලී හාමුදුරුවෝකොන්කී‍්‍රට් පුරවරයේ සුන්දර වනාන්තරයනෙළුම් විලනීරෝගීභාවයේ අරුම පසක් කළ මෙඩෙක්ස් - 2008ගුරු සේවයේ රසකතාකහල්ල පල්ලෙකැලේ අභය භූමියේ සිටින අලි වී අස්වනු පැහෙන කාලයේදී කලාවැව - බලලුවැව ඉස්මත්තේ කිරට නැමුණු රන්වන් පැහැ ගත් කුඹුරු වෙත ළඟා වීම සාමාන්‍ය සිරිතකි.මේ අපේ කතා නායක අලියාද එවැන්නෙකි. කලාවැව හා බලලුවැව ඉස්මත්තේ පිහිටි පීදුණු ගොයමට වැදෙන්නට මේ අලියාට ගත වූයේ නිමේශයකි.වැවෙන් ගොඩට ගත් අලියා දැන් කැලේ නිදහසේ දිවි ගෙවයි.තම සියලු බලාපොරොත්තු එක්තැන් කරගත් කෙත් යාය එක රැයෙන් අලියාට ගොදුරු වනු දුටු ගොවීහු වහා වැව් ඉස්මත්තට එක් රොක් වූහ. එසේ පැමිණ කෑ ගසමින් අලි වෙඩි දමමින් අලියා පැන්නූහ.අලියා තමන්ට යෑමට තිබූ එකම දිසාව වූ කලාවැවත් බලලුවැවත් සම්බන්ධ වෙන ස්ථානය අසල ඉදි කර ඇති මහවැලි නේවාසික කළමනාකාර කාර්යාලය අසලින් කලාවැවට ගියේ අලි වෙඩිවලටත් ගම්මුන්ගේ කෑ ගැසීමටත් බියෙන් මිස ඉලක්ක කර ගත් ගමනක් නොවේ. නමුත් එය අලියාගේ දෛවෝපගත ගමනක් විය.දිනය මාර්තු 25 වැනිදායි. පෙරවරු 8.30 ට පමණ ඇත. මේ අලියා කලාවැවට පැන ඈතින් ඇති ගල්කිරියාව රක්ෂිතය දෙසට පිය නැගීය. වෙනදාත් මේ මාර්ගයේ අලියා ගියත් අද අලියා පොවුවන්නේ නැති තරම් වතුර ඇති බව අලියාට වැටහුණේ තරමක් වැව මැදට ආ විටය.මේ මොහොත වන විට මුළු කලාවැවත් බලලුවැවත් පිටාර මට්ටමට ළං වෙමින් තිබිණි. වැවේ බැම්වලට තර්ජන ඇති වෙන නිසා වැවේ දොරටු අඩි 7 ක් විවෘත කිරීමට මහවැලි බලධාරීන් පියවර ගෙන තිබුණේ ඊට පැය කීපයකට පෙරය.මේ අතර අලියා වැව මැදට අඩි 70 - 80 ක් පිහිනා ගියේ වෙනදා ගල්කිරියාගම රක්ෂිතය දෙසට යන අයුරින්ය.වැව ඉස්මත්තේ විවිධ ජල මාර්ගවලින් වැවට ලැබෙන අධික වැසි ජලයේ සැඩ පහරත්, වාන් දොරටුවලින් වේගයෙන් ජලය පිටවීමත් නිසා වැව මැද ජලය දිය සුළි නංවමින් කැළතෙන්නට පටන් ගෙන තිබිණි.වැව මැදට ගසා ගෙන ගිය අලියා මේ ජලයේ සැඩ තත්ත්වය මත දිය සුළියකට අසු විය. ඌ වැවේ ගැඹුරු ප‍්‍රදේශයටත් පසුව ක‍්‍රමයෙන් සොරොව්ව අසලටත් ගසා ගෙන ගියේ සුනාමියට පැරෑලියේදී දුම්රිය ගසාගෙන ගොස් පෙරළුණු කතාව මතකයට නංවමිනි.“කලාවැවේ අලියෙක් ගසාගෙන යන බව අපට දැන්වූවේ වැවේ මාළු අල්ලන පිරිසක්. ඉක්මනටම මම ඒ බව වයඹ පළාත් වන ජීවි පශු වෛද්‍ය චන්දන ජයසිංහ මහතාට දැන්වූවා.ඊට පසුව ඔහුගේ මෙහෙයවීමෙන් හා වයඹ කලාපයට අයත් වන ජීවි නිලධාරින් 15 කගේ පමණ සහභාගිත්වයෙන් මහ වැස්ස, මහ ගංවතුර, ගල්කුළු, මඩ ගොහොරු මැද අලියා බේරීමට වැවට බැස අලි මෙහෙයුමක් පටන් ගත්තා.වයඹ කලාපය බාර වන ජීවි සහකාර අධ්‍යක්ෂ මංජුල අමරරත්න මහතා අප සමග පැවසුවේ අලියකු බේරා ගැනීමට හැකි සෑම අවස්ථාවකම තම රාජකාරිය උපරිම ලෙස සිදු කරන බව පසක් කරමිනි.ශී‍්‍ර ලංකාවේ අලියකු ගංවතුරට ගසා ගෙන ගිය අවස්ථාවක් මීට පෙර වාර්තාවී ඇත්තේ 1957 දීය. ඒ වයඹ වනජීවි කලාපයෙන්ම වීමද විශේෂත්වයකි.මහවැලි අධිකාරියේ කලාවැව වාරිමාර්ග ඉංජිනේරු එම්. එම්. එම්. ආර්. බණ්ඩාර මහතාටද මේ ආරංචිය කන වැකුණේය. ඔහුද තම සහායක පිරිසත් වැවේ ජලයෙන් කුඹුරු කරන ජනතාවත් එක්ව අලි මෙහෙයුමට එක්වූහ.අලියා බේරා ගැනීමේ මෙහෙයුම වයඹ කලාපයේ පශු වෛද්‍ය චන්දන ජයසිංහ මහතාගේ මෙහෙයවීම මත මිගලෑව වන ජීවි අඩවි සහකාර රත්නායක මහතා ඇතුළු වන ජීවි නිලධාරින් 15 කගේ පමණ සහභාගිත්වයෙන් සිදු විය.ගල්කිරියාගම වන ජීවි බිට්ටුවේ හා අනුරාධපුර වන ජීවි පශු වෛද්‍ය කාර්යාලයේ නිලධාරිහු ද අවට වන ජීවි ලෝලි ජනතාවද මෙම අලියා බේරා ගැනීමට සහාය දුන්හ.“ආරංචිය ලැබුණු විගසම 25 වැනිදා උදේ 10ට විතර අපි කලාවැවට ගියා. යන විට අලියා සුළියකට අසුවී සොරොව්ව අසලට ගසා ගෙන ඇවිත් සොරොව්වේ හිරවෙලා හිටියා. අලියාගේ උස අඩි 9 ක් විතර ඇති.වයස 45 ක් බව බැලූ බැල්මට පෙනුණා. සොරොව්වෙන් කැරකිලා තමයි අලියා ඇවිත් තිබෙන්නේ. සොරොව්වේ හා ඊට පහළ ගල්කුලක තමයි අලියා හිරවෙලා හිටියේ.විශාල ජනකායක් මේ ස්ථානයට රැස්වෙලා හිටියා. වැව පිරිලා තිබුණත් අලියා බේරා ගන්න අවශ්‍ය නිසා සොරොව්වේ දොරටු ටික වෙලාවකට වැහුවා. වහාම අපේ නිලධාරින් කඹ දාල උපක‍්‍රම යොදල අලියා හිර වෙච්ච තැනින් ගොඩ ගන්න උත්සාහ කළා.කලාවැවේ සොරොව්ව අසලින් ගොඩට ගත් අලියා. කලාවැවේ එරුණු අලියා.ඊළඟට මිනිස්සු සේරම එකතු වෙලා කෑ ගහලා කෑම වර්ග දාලා, උපක‍්‍රම යොදලා අලියා වැවේ ජලයෙන් උඩට ගන්න උත්සාහ කළා. අතර වරක් අලියා අපේ නිලධාරින්ටත් පහර දෙන්න වුණා.අන්තිමේ ජනතාවගේ ආධාර ඇතිව අපේ නිලධාරින් සොරොව්වේ ජලය ගලා ගෙන යන ස්ථානයට ඉහළ තැනකට අලියා ගෙනාවා.ඊට පස්සේ සොරොව්ව ටික ටික ඇරියා.” වෛද්‍ය චන්දන ජයසිංහ මේ වික‍්‍රමය පිළිබඳ විස්තර කෙළේය.අලියාගේ බාහිර තුවාල රැසක් වූයේය. වම් කකුලේ තුවාලය දරුණු විය. අලියාට කෙළින් සිටීමට අපහසු තත්ත්වයක් තිබිණි. උකුල් ඇටයද දුර්වල විය.මේ තත්ත්වය මැද අලියා ජනතාවගේද උදව් ඇති කඹවලින් ගස් බැඳ ඖෂධ මගින් තාවකාලික නිද්‍රාවකට ලක් කළේය. ඊට පසු සේලයින් බෝතල් 30 ක් දුන්නේය.මේ අලියා අපේ කුඹුරු කෑවා. අපි එළෙව්වා තමයි. ඒත් අපි හිතුවේ නැහැ ගංවතුරට අහුවෙයි කියලා. අනේ අපි මේකව බේර ගම්මු.” කලාවැව ඉස්මත්තේ කුඹුරු ඉඩම් හිමියෝ ද ඒ ස්ථානයට පැමිණ වන ජීව නිලධාරිහුට උදව් කළහ.ඔවුන් එහි ඇවිත් සිටියේ නිකම්ම නොවේ. අලියාට කෑමට ගස් ලබු, පැණි කොමඩු, බඩ ඉරිඟු හා පොල් අතු ආදි විවිධ අතු වර්ග ද කර ගහගෙනය.“මිනිස්සු 25 වැනිදා රාති‍්‍රයේ අපේ නිලධාරින් එක්ක නිදි වරමින් අලියා බලා ගත්තා. ගිනි ගොඩවල් ගැහුවා.තම කෙත් බිම් හා සමහරුන්ගේ ගෙවල් දොරවල් ගංවතුරින් විනාශ කර තිබුණත් සමහර අය අලියා ළඟින් හෙල්ලුණේ නැහැ. 26 උදේ ගස්ලබු ටිකක් අලියා කෑවා.අපි ජනතාවත් එක්ක අලියාට දිගටම බේත් කළා. 27 වෙනකොට අලියා තරමක් සුවපත් වුණා. කෑම ගන්න ප‍්‍රමාණය වැඩි කළා. ජනතාව බඩ ඉරිඟු, පැණි කොමඩු ගෝනි ගණන් ගෙනාවා.අපිත් මිලදී ගත්තා. සමහරු සල්ලි එපා කිව්වා.” වයඹ වන ජීවි සහකාර අධ්‍යක්ෂ මංජුල අමරරත්න අප සමඟ පැවසුවේ අලි, මිනිසුන්ට කොතරම් අඩන්තේට්ටම් කළත් අලියට තවමත් මිනිසුන් ආදරේ බව පෙන්වා දෙමිනි.28 වැනිදා වන විට සොරොව්ව අසල මාර්ගයට අලියා ගෙන ඒමට වන ජීවි නිලධාරිහු සමත් වූහ. 29 වන විට අලියා මිටර් 10 - 15 ක් අමාරුවෙන් ඇවිද්දේය. දිගටම අලියාට ගස්ලබු, පැනි කොමඩු දීමට ප‍්‍රදේශයේ ජනතාව පෙළ ගැසී සිටියහ. කොළ අතු කෑමට අලියා පිරියක් දැක්වූයේ නැත.කෙසේ හෝ මාර්තු 31 වැනිදා වන විට අලියා වැවේ සොරොව්වේ සිට කිලෝමීටර් 3 ක් කැලේ ඇතුළට ගොස් තිබිණි. වන ජීවි නිලධාරිහු අපෙ‍්‍ර්ල් පළමු වැනිදාත් ඌට ප‍්‍රතිකාර කළහ.දිගටම ඌට පැණි කොමඩු, ගස් ලබු, බඩ ඉරිඟු දුන්හ. අලියා දැන් සුවපත්වී රිසිසේ නිදහසේ ජීවත් වනු ඇත.අලි - මිනිස් ගැටුම නිසා අලි වසරකට මිනිස් ජීවිත 80 - 90 ක් නැති කරති. අක්කර සිය ගණන් වගා බිම් පාළු කරති. ගේ දොර වනසති. තුවාල කරති. ළමා ළපටින් අල්ලා පොළොවේ ගසති. ගම්මාන, දුප්පත් ගැමි පවුල් බිය වද්දති. ඒත් අපේ ජනතාව තවමත් අලියාට ආදෙර්ය.අනුකම්පා කරවනසුලුය. සිත් උනුවෙනසුලුය. අලියන්ට කරදරයක් වූ විට තොග පිටින් ආහාර ගෙනැත් දෙන්නේ ඒ නිසාය. මේ සිද්ධියෙන් පෙන්වන්නේ අලියාට අපේ මනුස්සයන් පෙන්වන මනුස්සකමය.සමහර අවස්ථාවල බැනුම් අසන වන ජීවි නිලධාරිහුද මොන බාධක අවහිරතා මධ්‍යයේ වුවද අලි බේරා ගැනීමට තම උපරිම බලය යොදන බවට ද මේ කතාව පෙන්වා දෙයි.කලාවැවේ එරුණු අලියා බේරා ගැනීමට කටයුතු කළ වන ජීවි නිලධාරින්ටත් මහවැලි නිලධාරින්ටත් විශේෂයෙන් අලි කරදර මැද තම දිවි යන්තමින් ගැට ගහ ගෙන ගොවිතැනින් දිවි ගෙවන තවමත් අලියට ආදරේ කරන කලාවැව බලලුවැව ඉස්මත්තේ ගොවි ජනතාවටත් අපේ උපහාරය පුද කරමු.නිහාල් පී. අබේසිංහ ඡායාරූප - සෙනරත් බණ්ඩාර කුලසේකර ආනන්ද පතිරාජ</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=as0804062</link>
    <topic>සීවලී හාමුදුරුවෝ</topic>
    <author>සමන් චන්ද්‍රනාත් වීරසිංහ</author>
    <content>අපට කරදර කළාට අපි උඹත් එක්ක තරහා නැහැසීවලී හාමුදුරුවෝකොන්කී‍්‍රට් පුරවරයේ සුන්දර වනාන්තරයනෙළුම් විලනීරෝගීභාවයේ අරුම පසක් කළ මෙඩෙක්ස් - 2008ගුරු සේවයේ රසකතා‘කවිෂා දුව‘ ඒ වන විට සිටියේ ති‍්‍රකුණාමලයේ ගැඹුරු මුහුදේ මුහුදු සැතපුම් 270 කට පමණ උතුරට වෙන්නට ය. ඇය එතුවක් දුර රැගෙන ගිය පිරිසේ නායකයා වූයේ මහවැව තොටුවාවේ සමන්ත ප‍්‍රනාන්දු ය.සමන්තලා ගේ බඩ රස්සාව ධීවර කර්මාන්තය යි. ඔවුන් ඒ සඳහා සයුරු දඩයමට ගිය යාත‍්‍රාවේ නම ‘කවිෂා දුව‘ යි.ගැඹුරු මුහුදේ දැල් එළමින් මසුන් මරද්දි, ඈත රළ මත දිලිසෙන යමක් ‘කවිෂා දුව‘ යාත‍්‍රාවේ සිටි අයට පෙනිණි.ඔවුහු වහා ම ඒ දෙසට යාත‍්‍රාව පදවා ඒ දිලිසෙන වස්තුව යාත‍්‍රාවට ගත් හ. එය බෞද්ධ ප‍්‍රතිමාවකි. බුදු පිළිමයක් ද නැතහොත් වෙනත් රහත් පිළිමයක් ද යන වගක් භක්තිමත් කතෝලිකයන් වූ සමන්තලා නො දත් හ. එහෙත් පිළිමය සුරක්‍ෂිත ව ගොඩට ගෙන ආ යුතු බවට ඔවුහු තීරණය කළ හ.ඒ අතරවාරයේ ‘කවිෂා දුව‘ සයුරට එළුෑ දැලක සුවිසල් තල් මසෙක් පැටලුණේ ය. මුහුද මැද ඒ කාරණාව බරපතළ එකකි. තවත් ධීවර යාත‍්‍රා තුනක උදවුවෙන් තල් මසා දැලෙන් මුදා හැර, දැල යාත‍්‍රාවට ගත් ධීවරයෝ පෙරළා ගම රට බලා ආ හ.මූදු රස්සාව නැත්නම් ගරු නම්බු ඇතුව කියනවා නම් ධීවර වෘත්තිය – ධීවර කර්මාන්තය දෙවියන් වහන්සේ ගේ ආශිර්වාදය ලද ජීවනෝපායයකි. මේ රටට පැමිණි පෘතුගීසි ලන්දේසි පරදේසක්කාරයන් ස්වකීය පාර්ශ්වයට මූදු වෙරළබඩ වැසියන් නතු කර ගත්තේ ධීවර ඔරු යාත‍්‍රාවලට, සුද්ධ වූ ජලය ඉස, බෙන්සාරු කැර ධීවර කර්මාන්තයට දේවාශිර්වාද ලබා දෙමිනි.කි‍්‍රස්තියානි කතෝලික ලබ්ධියට වෙරළාශ‍්‍රිත ජනතාව අනුගත වූ එක් ප‍්‍රබල සාධකයක් වූයේ ද මේ ආශීර්වාදය යි. එසේ වූ ආශීර්වාද ලත් පරපුරක වර්තමානිකයන් වූ සමන්තලා සාගරයේ දී තමන්ට හමු වූ වස්තුව දෙවියන් ගේ කැමැත්තක් නිසා වූවක් බව අදහන්නට ඇත. ඒ නිසා ම ඒ වස්තුවට නිසි පිළිවෙත් කිරීම යුතුකමක් සේ සලකන්නට ඇත.සයුරේ දී හමු වූ දිලිසෙන පිළිමය ගෙදර ගෙනා විට, සමන්ත ගේ බිරියත් දරුවෝත් එය අසුනක වඩා හිඳුවා, මල් පහන් තබා පුද සත්කාර කළ හ. ප‍්‍රතිමාව බෞද්ධාගමිකයන් ගේ උරුමයක් බව වටහා ගත් ඔවුහු එය මාදම්පේ සේනානායකාරාමයට බාර දුන් හ. මේ ප‍්‍රතිමාව බුදුන් වහන්සේ ගේ අනුරුවක් නො ව සීවලී මහ රහතන් වහන්සේ ගේ පිළිමයක් බවත්, තායිලන්තයේ නිමවන ලද්දක් බවත්, ලීයෙන් තනවා රන් ආලේප කළ පිළිමයක් බවත් නායක හාමුදුරුවෝ කී හ.සීවලී මහ රහතන් වහන්සේ එසේ මෙසේ කෙනෙක් නොවෙති. උන්වහන්සේ වැඩ උන් තැනෙක කිසි විටෙක වත් වැරැදුණේ නැත. සිරිතක් වශයෙන් අනාදිමත් කාලයෙක සිට බොදු නිවෙස්වල සීවලී හාමුදුරුවන් දන් වළඳන පින්තූරයක් එල්ලා ඇත්තේ ද එබැවිනි. එදා බුදු රජාණන් වහන්සේ ද, භික්‍ෂූන් වහන්සේ පිඬු සිඟා වඩින විට සීවලීත් කැටුව යන්නැ යි වදාරා තිබේ.ඒ වගේ ම පාරේ ගමන් කරන කෙනකුට කිසිවකු කැට කැබැලිත්තක් දමා ගැසුවත් සීවලී හාමුදුරුවන් මඟ වඩින විටෙක නම් එය උන්වහන්සේ ගේ ඇඟේ ම වදිතැ යි කියනු ලැබේ. රහත් වුණත් සමහර පෙර පව් එහෙම ය. තමන් ට විතරක් නො ව අනුන්ට ද බත් ලැබී ඇත්තේ පිනට ය. පින් පව් පල දෙන විට වැඩියෙන් කියන්නේ පව් ගැන වුණත් සීවලී හාමුදුරුවන් විතරක් නොව උන්වහන්සේ ගේ පාත‍්‍රය ද පින් උතුරයි.භක්තිමත් කතෝලිකයකු වූ සමන්ත, පන්සලට ගෙනැවිත් බාර දුන්නේ එසේ වූ සීවලී ප‍්‍රතිමාවයි. බෞද්ධ නොවන අන්‍ය ලබ්ධිකයකු වුවද මේ ධීවරයා ඒ පිළිමයට දැක් වූ බුහුමන ද, නැවත එය ඓතිහාසික උරුමය ඇති පන්සලට බාර දීමෙන් කළ සද්කාර්යය ද මහත් පල මහානිශංස දෙනු නිසැක යි. සීවලී හාමුදුරුවන් ඇති තැන අගහිඟකම් නැති වග දැන උන්නා වුණත් ආත්මාර්ථකාමී නො වීම තවත් අතකින් පූර්වාදර්ශ සහගතයි.ඒ කි‍්‍රයාවේ පූර්වාදර්ශී භාවය නිකම් කියනවාට වඩා සිතෙහි රඳවා ගෙන කටයුතු කිරීම කාට වුවද, විශේෂයෙන් මේ යුගයේ හැටියට වැදගත් වෙයි. මක්නිසාද යත්, ගර්හා කිරීම, නොයෙක් ශාස්තෲන් වහන්සේ විසින් දේශනා කරන ලද ධර්ම කාරණා ස්වකීය අභිමතය පරිදි දේශපාලනික හෝ පෞද්ගලික හෝ වාණිජමය හෝ පරමාර්ථ පෙරදැරි කැර රිසි රිසි සේ අර්ථ කථනය කිරීම ගැලැප්පීම අද මෝස්තරයක් වී ඇති නිසා ය. ඒ අතින් තමන් ලද වස්තුවක් පොදු අයිතිය ඇති තැනට, නිසි තැනට ප‍්‍රදානය කිරීමේ ධර්ම කාරණය මේ ධීවරයා ප‍්‍රායෝගිකවම ඉටුකර තිබේ. ඒ අවබෝධය අප‍්‍රමාණ පුණ්‍යවන්ත ය.සමන් චන්ද්‍රනාත් වීරසිංහ </content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=as0804063</link>
    <topic>කොන්කී‍්‍රට් පුරවරයේ සුන්දර වනාන්තරය</topic>
    <author>රමණී සුබසිංහ</author>
    <content>අපට කරදර කළාට අපි උඹත් එක්ක තරහා නැහැසීවලී හාමුදුරුවෝකොන්කී‍්‍රට් පුරවරයේ සුන්දර වනාන්තරයනෙළුම් විලනීරෝගීභාවයේ අරුම පසක් කළ මෙඩෙක්ස් - 2008ගුරු සේවයේ රසකතාහිරු මුදුන් වී තිබිණි. ගත දවා ලූ තාපයෙන් අපි විඩාවට පත්ව සිටියෙමු. කොළඹින් කිලෝමීටර් හතළිස්තුනක් පමණ පසුකර සීතාවක පුරවරයේ කළුඅග්ගල ප‍්‍රදේශයට අපි පැමිණ සිටියෙමු.අනේකවිධ වූ කෙළි සෙල්ලම්, අහස උසට නැඟුණු ජල ධාවන පථ, අලංකාර වැවක සරණ බෝට්ටු පසුකර ආ අපි ඒ උද්‍යානයේ කෙළවරක දී වෑන් රථයෙන් බැස්සෙමු. හමා ආ සිහිල් සුළඟින් ගත මෙන් ම සිත ද නිවී ගියා සේ ය.පැතිරී ගිය මල් සුවඳ ඒ ලියගොමුව තුළට අප කැඳවන්නාක් මෙනි. වැසි වනාන්තරයක ආකෘතියෙන් නිමැ වූ මේ වන උද්‍යානය කළුඅග්ගල පිහිටි ලෙෂර් වර්ල්ඩ් වින්දන හා ජල කී‍්‍රඩා උද්‍යානයේ නවතම අංගයයි.කුඩා දරු දැරියන්ට මෙන් ම වැඩිහිටියන්ටත් සතුට විනෝදය කැන්දන පුංචි ඩිස්නිලන්තයක අසිරිය විඳින්නට ලාංකික ජනතාවට අවස්ථාව උදා වුණේ මීට වසර දෙකකට ඉහත දී. ඒ සීතාවක පුරවරයේ ඉදිවුණු ලෙෂර්වර්ල්ඩ් උද්‍යානය ආරම්භ කිරීමත් සමඟිනි.අක්කර පනස් දෙකක මනරම් භූමි ප‍්‍රදේශයක් පුරා ඉදිවුණු මෙම ආශ්චර්යයවත් නිර්මාණය වින්දන හා ජල කී‍්‍රඩා පදනම් කරගත් ලංකාවේ පළමුවැනි තේමා උද්‍යානයයි.දෙස් විදෙස් සංචාරකයන් ගේ නෙත් සිත් ඇද ගනිමින් සතුට විනෝදය තිළිණ කළ මෙම විනෝද උද්‍යානය පසුගියදා (27) සිය අභිමානවත් දෙවැනි උපන්දිනය සනිටුහන් කළේ ය.දුර්ලභ ගනයේ ශාක විශේෂ පනහක් පමණ හඳුන්වා දෙමින් අක්කර හතක භූමි ප‍්‍රදේශයක් පුරා පැතිරී ගිය වැසි වනාන්තරය නවතම අංගයක් ලෙස නරඹන්නන් වෙත තිළිණ කරන්නේ ඒ නිමිති කරගෙනයි.සතුට විනෝදය වගේ ම අධ්‍යාපනික දැනුම ලබාදෙමින් දරුවන් ගේ පාරිසරික දැනුම වර්ධනය කිරීමට, පරිසරය රැක ගැනීමේ අගය අවබෝධ කරවීමට, සොබා සෞන්දර්යය අත්විඳීමට මේ වැසි වනාන්තරය මහෝපකාරී වේ.සිංහරාජ වනාන්තරයේ වඳවී යන ශාක විශේෂ මෙම උද්‍යානයේ දී දැකබලාගත හැකිවීම සුවිශේෂී ය. එහි රෝපිත ශාක අතර ගොඩපර, හොඬපර, දියනා, කිතුල්, කටුකිතුල්, හොර, කොරකහ, වල්දෙල්, කුරුඳු, හීන් ඇඹිලිය, ඌරු හොඬ, බෝමී ආදී ශාක ද වේ.හඳුනා ගැනීමේ පහසුව සඳහා කුඩා සටහන් පුවරුවල ඒ ඒ ශාකයේ ව්‍යවාරික නාමය සහ ජීව විද්‍යාත්මක නාමය ද සටහන් කොට තිබේ.වැසි වනාන්තරය මැදින් ගලායන දොළපහර එහි චමත්කාරය වැඩි කරයි. වනගොමුවේ කෙළවරක ඉදිවුණු ගිමන් හල වන සංචාරය අවසානයේ තමන් දැක බලාගත් වෘක්ෂලතාදිය පිළිබඳ අධ්‍යයනය කිරීමට හා සාකච්ඡා කිරීමට හැකිවන ලෙස සැකසී ඇත.විශේෂයෙන් නගරබද පාසල් දරුවන් සඳහා මේ වැසි වනාන්තරය නිර්මාණය වී තිබේ. එය විවෘත කෙරෙනුයේ ලබන ජූලි පස්වැනිදා ය.බාල, තරුණ, මහලු, සැමට එකසේ විනෝද විය හැකි නවතම විනෝදාත්මක කී‍්‍රඩා රැසක් ද අලුතෙන් හඳුන්වා දීමට නියමිතය. එකිනෙකට වෙනස් නවතම විනෝදාංශ විස්සකට අධික ප‍්‍රමාණයක් ඊට ඇතුළත් ය.ඒ අනුව 29” සිට 50” දක්වා එල්.සී.ඩී. තිරමත මෝටර් රථ ධාවන, බයිසිකල් ධාවන තරග ආදිය ප‍්‍රදර්ශනය කෙරෙනු ඇත.ලෙෂර් වර්ල්ඩ් විවේක උද්‍යානයේ වඩාත් සුවිශේෂී වන්නේ ජලාශ‍්‍රිත කී‍්‍රඩා ය. මෙතෙක් අත් නොවිඳි ජල කී‍්‍රඩා රැසකට එහි දී ඔබට සහභාගි විය හැකි ය. මනරම් වැවක පැද යන ආරක්ෂිත බෝට්ටු සවාරි චමත්කාර ජනක අත්දැකීමකි.ලේක් පැඩ්ල් බෝට්ටු සවාරි, ස්පීඩ් බෝට්ටු සවාරි, බම්පර් බෝට්ටු සවාරි ඒ අතර වේ. විනාඩි දෙකක් තුළ ජල ධාවන පථයක ඉහළටම ගොස් පහළ රූටා වැටෙන කී‍්‍රඩාව (log flume)  නවතම අත්දැකීමකි.සැබෑ මුහුදක මෙන් ජල තරංග නංවන වේවපූල්  (Wave pool)  නමින් වන කෘති‍්‍රම මුහුද අලංකාර වෙරළ තීරයකින් ද සමන්විත ය.මීට අමතරව මල්ටිලේන් සලයිඩ්, ලේසි රිවර්, තන්ඩර් කෲස්, ක්‍රේසි කෲස්, ජූනියර් කෝස්ටර්, ස්විංග් අරවුන්ඩ්, සුපර් ස්වින්ගර්, පයිරේට් ෂිප්, ස්පේෂ් ෂිප්, එකී නොකී කී‍්‍රඩා රැසක් සඳහා සහභාගි වීමට හැකි ය.පුංචි දරුවන්ට අලුත්ම අත්දැකීමක් ලබාදෙන වංගු පසු කරමින් උඩින් යටින් දිවයන කුඩා දුම්රිය ද චමත්කාරජනක දසුනකි.මේ බොහෝමයක් ක‍්‍රීඩා සඳහා වයස් බේදයකින් තොරව පවුලේ සැමට සහභාගි වීමට ද හැකි ය. මෙම උද්‍යානයේ සුවිශේෂත්වය වන්නේ ද එයයි.ඇමෙරිකාවේ ලොස් ඇන්ජලීස් හි ඇති ඩිස්නිලන්තයේ සැරිසරන මිකී මවුස්, ඩොනල්ඩ් ඩක් වැනි සුරතලුන් මෙන් මේ පුංචි ඩිස්නිලන්තයේද ජිංජි නම් වූ නිල සුරතලෙක් වේ. ලෙෂර් වර්ල්ඩ් හි පිවිසුම් දොරටුව හැඩ වී ඇත්තේ ද මේ සුරතලා ගේ අනුරුවකිනි.උද්‍යානයට පැමිණෙන සියලු දෙනා ගේ පහසුව සඳහා සුව පහසු විවේකාගාර, ඇඳුම් මාරු කිරීමේ ස්ථාන, නවීනතම ආම්පන්නවලින් සමන්විත වැසිකිලි පහසුකම් සැපයෙනු ඇත. දේශීය හා විදේශීය ආහාරපානවලින් සමන්විත සුඛෝපභෝගී අවන්හල් සංකීර්ණයක් ද පිහිටා ඇත.එකවර වාහන දෙදහසක් පමණ නවතා තැබිය හැකි වාහන අංගනයකින් ද සමන්විත ය. එකවර අමුත්තන් දෙදහස් පන්සියයකට පමණ ඇතුළත සැරිසැරීමේ පහසුව ද ඇත.ලාංකික දරු දැරියන්ගේ කලා කුශලතා වර්ධනය කිරීමට අත දීමක් ලෙස ඉදිරියේදී ලෙෂර් වර්ල්ඩ් හි එළිමහන් රංග පීඨයක් ආරම්භ කිරීමට ද කටයුතු යොදා තිබේ.පරිසර හිතකාමී ලෙස නිර්මාණය කර ඇති මෙම උද්‍යානය තුළට මධ්‍යසාර, පොලිතින්, ප්ලාස්ටික් හා වීදුරු බෝතල් රැගෙන ඒම සම්පූර්ණයෙන් ම තහනම් ය.විනෝද උයනේදී නරඹන්නන්ට යම් අනතුරක් සිදුවුවහොත් ඊට අවශ්‍ය ප‍්‍රථමාධාර කඩිනමින් සැපයෙනු ඇත. ඒ සඳහා පළපුරුදු හෙදියන් ගේ සේවය ලබා ගැනෙන අතර ගිලන් රථ සේවයක් ද කි‍්‍රයාත්මක වේ.විශේෂයෙන් ජලාශ‍්‍රිත කී‍්‍රඩා සඳහා විශේෂිත ආරක්ෂකයින් යොදවා තිබේ. සියලුම කී‍්‍රඩා උපකරණ ද අන්තර්ජාතික ප‍්‍රමිතීන්ට අනුකූලව සැකසී තිබේ.රමණී සුබසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=as0804064</link>
    <topic>නෙළුම් විල</topic>
    <author/>
    <content>අපට කරදර කළාට අපි උඹත් එක්ක තරහා නැහැසීවලී හාමුදුරුවෝකොන්කී‍්‍රට් පුරවරයේ සුන්දර වනාන්තරයනෙළුම් විලනීරෝගීභාවයේ අරුම පසක් කළ මෙඩෙක්ස් - 2008ගුරු සේවයේ රසකතාශී‍්‍රපාද වන්දනාවේ යනු පිණිස අලුයමින් ම පිටත් ව ගියෙමු. අප කණ්ඩායම තිස් ගණනකින් සැදුම් ලද්දේ විය.සිරි පා කන්ද නැගීම සවස් භාගයට යොදා ගත් අපි ඉතිරිව ඇති කාලය හෝර්ටන් තැන්න, ලෝකාන්තය සහ හග්ගල නැරඹීමට යොදා ගතිමු.අප දහවල අහර ගත්තේ හෝර්ටන් තැන්නේ සිරි විඳිමිනි. අනතුරුව ලෝකාන්තය නරඹනු පිණිස ඇවිද ගියෙමු.අප ආපසු පැමිණ බසයට නැඟ ගත්තේ හග්ගල බලා යන අදහසිනි. එහෙත් බසය අකී‍්‍රය ව තිබිණ.අපේ සියලු බලාපොරොත්තු බිඳී ගියේ ය. අපි අතරමං වීමු.යාබද තැනෙක වූ වාහනයක සිටි සිවු දෙනකු ගෙන් යුතු පිරිසක් අප ගැන විමසිලිමත් වන බව පෙනිණ.'මොකද වුණේ?' ඔවුහු අප වෙත ආහ.බසය යථා තත්ත්වයට පත් කර ගැනීම සඳහා උපාංග කිහිපයක් මිල දී ගෙන සවි කළ යුතු විය. එහෙත් ළඟ පාතක අලෙවි සලක් ද නොවී ය.'බඩු ටික ගේන්න නුවරඑළියට ආපහු යන්න වෙනව. එහාට කිලෝ මීටර හතළිහක් තියනව. කමක් නෑ අපි ගිහිල්ල ගේමු'ආගන්තුක තරුණ පිරිස අපේ කිහිප දෙනකු ද සමඟ සිය රියට නැගී නොපෙනී ගියහ.සෑහෙන වේලාවකට පසු උපාංග ගෙනෙන ලදී. ඒවා සවි කිරීමට ද එබඳු ම වේලාවක් ගියේ ය. ඒ වෙනුවෙන් ආගන්තුක පිරිස බෙහෙවින් ඇප කැප වූහ.අපට සිතට ඉස්පාසුව ගෙන දෙමින් රිය යළි පණ ගැන්වුණ ද ඒ වන විට සවස හය ද පසුව තිබිණ.අපේ දරුවෝ සීතලෙන් ගැහෙන්නට වූහ. අපි කවුරුත් තෙහෙට්ටුවට ද, පීඩාවට ද පත් ව සිටියෙමු.'සිරී පාදෙ නගින්ඩ ඔය ගොල්ලන්ට විවේකයක් අවශ්‍යයිනෙ. ඒ හින්ද යං අපිත් එක්ක අපේ ගමට' ඔවුහු කාරුණික ව ආරාධනා කළ හ. අපිදු ඒ ආරාධනාව ඉත සිතින් බාර ගතිමු.'ඔය අම්මලයි දරුවොයි අපේ වාහනේට නගින්න' ඔවුහු ඉල්ලා සිටියහ. ඒ අනුව අදාළ පිරිස එහි අසුන් ගත් හ. සෙස්සෝ තම බසයට නැග අසුන් ගත් හ.ඔවුන් ගේ රිය ඉදිරියට ඇදිණ. අපි ඊට පිටුපසින් යන්නට වීමු.ඔවුන් අප කැඳවා ගෙන ගියේ ඔවුන් ගේ ගම ද, නගරය ද වන පට්ටිපොළට ය.එහි දී අප ආදරයෙන් පිළිගත් මේ තරුණ පිරිසේ නෑ සිය හිත මිතුරෝ අපට නවාතැන් පහසුකම් ද අහර ද රැකවරණය ද සැලසූ.අපි ඒ උතුමන්ට පින් දුනිමු.මේ සටහන ලියන්නේ ඒ උතුම් මිනිසුන්ට (අජන්ත රත්නායක, අතුල, වසන්ත, කැලුම් තුෂාර මහත්වරුන් ඇතුළු රත්නසිරි හෝටලයේ සහ පෙ‍්‍ර්මදාස නිවසේ අයට) කළ ගුණ සලකනු පිණිස ය.ඔබ සැමට නිදුක් නිරෝගි සුව අත්වේවා!බුලත්කොහුපිටියේ, නාරංගල, අමුකොටුවේ, ඩී.පී. විමලරත්න මහතා විසින් යොමු කරන ලද ලිපියක් ඇසුරිනි. අහස වැහිවලාවෙන් බරව තිබිණ.මම පිටකොටුවේ කෙළින් වීදියේ රෙදි කඩයෙන් කඩයට යමින් සිටියෙමි.මා ඔහු දුටුවේ එසේ කඩයකින් පිටතට ආ මොහොතේ්ය.ඔහු වියපත් ය. පාර අයිනේ එළන ලද කරදාසියක් මත හිඳ අතපාමින් සිටියි. දෙපා නැත. උඩුකය නිරුවත්ය.ඔහුට මුදලක් දුන් මම එතැනම වූ රෙදි කඩයට ගියෙමි. මට රෙදි කැබැල්ලක් මිල දී ගන්නට එතරම් වෙලාවක් ගියේ නැත. මා ආපසු කඩ දොරට පය තියන විට ම මහ වැස්සක් කඩා පාත් වූයේ ය.මම එහිම නැවතුණෙමි. මඟ යන්නෝ ද පදික වේදිකාවේ වෙළෙඳ්‍රම් කරන්නෝ ද එහි දිව ආහ.යාගත නොහැකි අර වියපත් පුද්ගලයා, රළු වැසි පහර කාගෙන හිඳි තැන ම සිටියේ ය. ඔහු වැසි පීඩාව ඉවසමින් ම නොතෙමෙන තැන්වල සිරවී සිටි මිනිසුන් දෙස බලා සිටියේ ‘අනේ හැකිනම් මාවත් වැස්සෙන් බේරාගන්නැ’යි ආයාචනා කරන්නා සේ ය.මඩ දියෙන් පාර පිරිණි. රියසකින් කැළඹෙන මඩ දිය ද ඔහු ගේ සිරුරෙහි වැදිණි.කඩදොර පදික වෙළෙන්දු ද සිටියහ. මම ඉන් කෙනකුට වියපත් අසරණයා පෙන්වීමි.’අනේ අර මනුස්සයට දෙන්ඩ නැද්ද ඉටිකොළයක්වත්?’ මම ඔහුට කීමි.’ඇත්ත නේන්නං, පව්’ කී හෙතෙමේ වැස්ස කා ගෙනම වීදියට දිව ගියේ ය. අසරණයා වෙත දිව ගිය හේ ඔහු දෑතින් ඔසොවා වඩාගෙන කඩදොරට ගෙනැවිත් එතැන බිම තැබුවේ ය.වියපත් අසරණයා තරුණයා දෙස හෙළුවේ කළගුණ පිදෙන බැල්මකි.’පුතේ, උඹට පින් සිද්ධ වෙච්චාවෙ!’ ඔහුගේ සීතල තොල් වෙවුළුවේ ය.ඒ සත්කාර්යය කළේ පදික වේදිකාවේ වෙළෙඳ්‍රමෙහි නිරතව සිටි මුස්ලිම් ජාතික තරුණයෙකි.රළු පරළු පදික වේදිකා සංස්කෘතියෙහි ද මිනිස්කම සැඟවී තිබේ.ඕපනායක, උතුරු හුණුවල, තමාලි නානායක්කාර මෙනෙවිය විසින් යොමු කරන ලද ලිපියක් ඇසුරිනි. ඉකුත් තෙමසක කාලය මා කැප කළේ මගේ නෑ පුතකු ගේ හදවත් සැත්කමක් වෙනුවෙනි.හදවත් සැත්කම ඉතා ඉක්මනින් කළ යුතු බව නවලෝක රෝහලේ හෘද රෝග ඒකකයේ වෛද්‍ය ප‍්‍රදීප් චාන්ද් මහතා ගේ නිගමනය විය.වියදම ලක්ෂ පහකි.මම පොල්ගහවෙල කුරුණෑගල පෙදෙස් හි දානපතියන් සොයා ගියෙමි. දෙමසක් තිස්සේ ගිය ඒ ගමන් ඵල රහිත විය. රෝගියා ගේ තත්ත්වය නරක අතට හැරෙමින් පැවතිණි.මුදල් සොයා ගත් ආකාරය ගැන කියා පාඨක ඔබ වෙහෙසට පත් නොකරමි. ඉකුත් පෙබරවාරි 15 වැනි දින සැත්කම සිදු කැරිණි.කෙසේ වුව ද මේ මුදල් සොයා යෑමේ වේදනාත්මක කි‍්‍රයාවලිය විසින් මා නව මිනිසකු බවට පත් කර තිබෙන බව කියමි.දුප්පත් හෘද රෝගීන් බේරා ගැනීම සඳහා සුදුසු පියවර ගැනීමට මගේ විශ‍්‍රාම කාලය යෙදීමට මම තීරණය කළෙමි.ඒ වෙනුවෙන් සියලු හෘද රෝගීන් එකමුතු විය යුතු ය. එබඳු සංවිධානාත්මක ව්‍යුහයක අවශ්‍යතාව අති මහත් ය.එබැවින් හදවත් රෝගී සියල්ලන් ගේ විස්තර (වෛද්‍ය නිර්දේශ ද ඇතුළත්) පහත ලිපිනයට යොමු කරන ලෙස සද්භාවයෙන් ඉල්ලා සිටිමි. සාමදාන විනිශ්චයකාර, යූ. ඇම්. හැරිසන් ප‍්‍රනාන්දු මහතා, 68/4, රත්මල්ගොඩ වත්ත, රත්මල්ගොඩ, පොල්ගහවෙල.අපි එකතුව මුහුණ දෙමු.පොල්ගහවෙල ඉහත ලිපිනයේ යූ. ඇම්. හැරිසන් ප‍්‍රනාන්දු මහතා විසින් යොමු කරන ලද ලිපියක් ඇසුරිනි. ඔහු උසස් නිලධාරියෙකි.ඔහු මට හමු වූයේ මගේ භාණ්ඩ ප‍්‍රදර්ශනාගාරයේ දී ය.සුඛෝපභෝගි රියකින් සිය බිරිය හා එහි පැමිණි ඔහු යකඩ අල්මාරියක් වෙන් කරවා ගෙන, ඊට අත්තිකාරම් මුදලක් ගෙවා, තෙදිනකට පසු එය සවි කිරීමට සේවක මහත්මයෙකු ද එවන ලෙස ඉල්ලා සිටියේ ය.නියමිත දා මම සේවක මහත්මයකු ද සමඟ අල්මාරිය සවි කිරීමට එහි ගියෙමි. එය ගෘහ භාණ්ඩවලින් සුසැදි සුන්දර නිවෙසකි.අල්මාරිය සවි කරන තුරු ඔහු මා හා කතා කළේ ය. ඔහු කී යමක් මසිතෙහි ඇඳී තිබේ.'අපේ තාත්තත් වඩු බාස් කෙනෙක්. පොඩි කාලෙ මං වඩු වැඩත් කෙරුව'ඇතැම් අය තනතුරින් හා ධනයෙන් ඉහළ නගින විට සිය දුක්බර අතීතය සඟවති. ඔහු එසේ නොකරයි.මම ඔහුට ගරු කරමි.කෝට්ටේ, බංගලා හන්දියේ ලාල් වන්නිආරච්චි මහතා විසින් යොමු කරන ලද ලිපියක් ඇසුරිනි. පරිපාලන ගැටලුවක් හේතු කොට ගෙන මට දෙවසරක් පමණ කාලයක් අඩු වැටුපකට සේවාව කිරීමට සිදු වී තිබිණි. එය නිවැරදි කර ගැනීමට මට මහත් වෙහෙසක් දැරීමට සිදු විය. මම ජය ගත්තෙමි.මා නියමිත වැටුප් තලයේ තබන ලෙස ඉහළින් නියෝග ලැබිණ.වැටුප් සකස් කරන නිලධාරි තැන හමු වූ මම මගේ වැටුප කඩිනමින් පිළියෙල කර දෙන්නැයි ඉල්ලීමි.’මට වැඩ කරන්න කියන්න එන්න එපා! වැඩ කරන එක මගෙ වැඩක්’ ඔහු එක වර ම කීයේ ය.මම කරබා ගෙන ගෙදර ගියෙමි.මගේ විශ‍්‍රාම යෑමේ දිනය ද ආසන්න වෙමින් තිබිණි. එහෙයින් සේවාවෙන් සමු ගැනීමට පෙර කොමසාරිස්වරිය හමුවිය යුතු යැයි මට සිතිණි.එහෙයින් මම ඇය හමුවීමට ගියෙමි. එහෙත් ඇය කාර්යබහුල ව සිටියා ය. මගේ උත්සාහය යළි ව්‍යර්ථ විය.ඒ දුර ඇමතුම ආයේ මා මෙසේ මානසික ව ඇද වැටී සිටි මොහොතේ ය.’චෙක් එක ගන්න සඳුදා උදේ දහයට එන්න!’ඒ ඔහු ගේ කට හඬ ය. ‘මට වැඩ කරන්න කියන්න එන්න එපා! වැඩ කරන එක මගෙ වැඩක්’ යැයි කීවේ ඔහු ය.නියමිත දින මම ඔහු හමුවේ පෙනී සිටියෙමි. ඔහු මට චෙක් පත ලබා දුන්නේ ය.’මහත්තයට මොකක් ද මගෙන් කෙරෙන්න ඕනෑ’ මම ඇසීමි.ඔහු දුන් පිළිතුර බලනු මැනවි.’මහත්තේල එන නිසා තමයි මට මේ පුටුවටයි මේසෙටයි අමතරව පඩියකුත් ගෙවන්නෙ. නැත්තං ගෙදර පුටුවකට වෙලා උඩ බලාගෙන ඉන්න තමයි මට වෙන්නෙ. යන්න, මොකුත් එපා. මහත්තයට වඩා සතුටු වෙනව මම.’එදා ඔහු කී බස මට යළි සිහිපත් විය. එදා එය මට වචන ගොඩක් පමණක් විය. එහෙත් අද එය අරුත් රසයෙන් පිරී ගිය ඉමිහිරි වදන් වැලක් ය.මේ ආදර්ශවත් රාජ්‍ය සේවකයා මට හමුවූයේ මගේ රාජකාරී ජීවිතයේ අවසාන කාලයේ ය. කම්කරු දෙපාර්තමේන්තුවේ වැටුප් අංශයේ ඒ. එම්. කාලිංග මහතාණනි ඔබට දීගායු පතමි.රාගම මහර නුගේගොඩ සී. ගුණරත්න මහතා විසින් යොමු කරන ලද ලිපියක් ඇසුරිනි. මාඋසස් පෙළ හැදෑරූ දෙල්ගොඩ කල්‍යාණ ප‍්‍රදීප පිරිවෙනේ සෞන්දර්ය විෂයයන් ඉගැන්වූයේ සුනිල් ඩී ඒබියන් නමැති ගුරු මහතෙකි.කාලයේ වැලි තලාවෙන් වැසී යන ගැමි නාටක පිළිබඳව ඔහු නව පරපුරට අපූරු දේශන හා වැඩමුළු පෙළක් ගෙන හැර පෑවේ ය. '70 දශකයේ ගම්පහ අධ්‍යාපන දිස්ති‍්‍රක්කයේ ම එතුමා නොමැති රඟ මඬලක් නොමැති තරම් විය.විවෘත ආර්ථිකයක් සමග නාට්‍යවලට තිබූ ඇල්ම ද වාණිජකරණයට ලක් විය. වෙළෙඳ පොළ බලාගෙන නාට්‍ය නොසෑදූ ඒබියන් වැනි ආචාර්යවරුන් පිළිබඳව මතකය ටිකෙන් ටික බොඳ වී ගියේ ය. ඔහු ගේ සමකාලිනයෝ ද ඒ වන විට සමාජයෙන් සමුගෙන සිටියහ.වසර විස්සක් ගෙවී ගියේ ය. අත්තනගල්ල රජමහා විහාරයේ දී නවකයන් සඳහා රංගනය පිළිබඳ වැඩමුළුවක් මෙහෙයවමින් සිටියෙමි.ප‍්‍රවීණ දේශක ජේ. ඩී. ඒ. පෙරේරා මහතා රංග වින්‍යාසය පිළිබඳව දෙසුමක් කරන අතරතුර නායක ස්වාමීන්වහන්සේ නමක් ගෝල හිමිනමක ද කැටුව එහි පැමිණියේ ය. සියල්ලන් නැඟී සිටියත් අසුන් ගන්නා ලෙස නාහිමියෝ අතින් සංඥා කළහ.අනතුරුව අසුන් ගත් උන්වහන්සේ ඉතා උනන්දුවෙන් දෙසුම අසා සිටියහ. අතරින් පතර ගැටලු විසඳ්‍ර ගැනීමට ප‍්‍රශ්න නැඟුණු අතර ඇතැම් කරුණු පහදා දීමට උන්වහන්සේ ද උත්සහ කරනු පෙනිණ.දේශනය අවසානයේ දී අපි සාමීචියේ යෙදුණෙමු. 'දරුවන්ට ගැමි නාටක ගැනත් කියල දුන්නොත් තමා හොඳ. මොකද ඒව තමයි දරුවන්ගෙ ජානවල තියෙන්නෙ. එහෙම නේද?' උන්වහන්සේ විමසූහ.ඔබ වහන්සේ නාට්‍ය ගැන දන්නෙ පත පොතින්ද?'අප ඇසූ පැනයට උන්වහන්සේ පිළිතුරු දුන්නේ නිහතමානි සිනහවක් මුවේ රඳවාගෙන ය.'ගුරු ඇසුරත් ලැබුණ. සේරටම වඩා ප‍්‍රායෝගිකවත් දැනුම ලැබුණා.'අපට උන්වහන්සේ ගැන මහත් පැහැදීමක් ඇති විය. බුද්ධ පුත‍්‍රයන් වහන්සේ නාට්‍ය කලාව ගැන උනන්දු වීම දුලබ වූවකි. අපේ හැඟුම් උන්වහන්සේට ද දැනුණු බව පෙනිණ.'හැම දෙයකින්ම කරන්නේ දැනුම වැඩි කර ගන්න එකනෙ මහත්තයො. නිර්වාණෙට යන්නත් ප‍්‍රඥාව තමයි ඕනෑ.' අපි එහිමියන් සමග එකඟ වීමු. සමුගෙන යන්නට කලින් උන්වහන්සේ අපෙන් එක ඉල්ලීමක් කළහ.'මටත් අවස්ථාවක් දුන්නොත් මේ ළමයින්ට ගැමි නාටක ගැන ප‍්‍රායෝගිකව කියල දෙන්නම්.'අපි යළිත් චකිතයට පත් විමු. භික්ෂූන් වහන්සේ නමක් රංග කලාව ප‍්‍රායෝගිකව කියා දෙන්නේ කෙසේද?'ඔබවහන්සේ කලින් ඉගැන්නුවෙ කොහෙද?' පෙරේරා මහතා ඇසී ය.'ගම්පහ පළාතේ. අන්තිමට හිටියෙ දෙල්ගොඩ පිරිවෙනේ.'මටත් පෙරේරා මහතාටත් නැගිටුනේ එක් වරය. මේ එතුමා ය.' සුනිල් ඩී. ඒබියන් සර් පැවිදි වීම හිතා ගන්නවත් අසීරු කරුණකි.'ඇයි ඔබවහන්සේ පැවිදි වුණේ?'ඊට පිළිතුර වූයේ ඒ චාම් නිහතමානි සිනහවයි. 'නිර්වාණෙට යන්නත් ප‍්‍රඥාව එපායැ මහත්තයො.' උන්වහන්සේගේ වදන් අප දෙසවන් තුළ රැව් පිළිරැව් නැඟෙනු දැනුදු දැනේ.පුෂ්පනාත් ජයසිරි මල්ලිකාරච්චි මහතා විසින් යොමු කරන ලද ලිපියක් ඇසුරිනි.නෙළුම් විල, සිළුමිණ, ලේක්හවුස්, කොළඹ</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=as0804066</link>
    <topic>ගුරු සේවයේ රසකතා</topic>
    <author>විශ‍්‍රාමලත් ආචාර්ය, ඩී. එන්. දිසානායක,| කොස්වත්ත - බිංගිරිය.</author>
    <content>අපට කරදර කළාට අපි උඹත් එක්ක තරහා නැහැසීවලී හාමුදුරුවෝකොන්කී‍්‍රට් පුරවරයේ සුන්දර වනාන්තරයනෙළුම් විලනීරෝගීභාවයේ අරුම පසක් කළ මෙඩෙක්ස් - 2008ගුරු සේවයේ රසකතාදිසානායක මුල්ගුරුන්නාසේ ප‍්‍රදේශයට නොමැකෙන සේවයක් කළ ප‍්‍රදේශයේ ගුරුවරුන් අතර සිටි එඩිතර, කෙළින් වැඩ කරන පැරැණිම ගුරුවරයෙක් විය.එකල මහේශාඛ්‍ය ලීලාවෙන් පාසල්වලට පැමිණ අහිංසක ගුරුවරුන්ගේ නැති වැරදි පෙන්වමින් ඔවුන් පෙළන සමහර දෙපාර්තමේන්තු උසස් නිලධාරින් සිටි අතර ඔවුන් තුට්ටුවකටවත් ගණන් නොගන්නා මොහු කෙරෙහි සමහර නිලධාරින් සිටියේ නිතරම පළිගන්නා ස්වරූපයෙන් වූ හිත් අමනාපයෙනි.කෙසේ හෝ දිසානායක මුල් ගුරුන්නාන්සේ උගුලකට හසුකිරීමට මාන බලමින් සිටි ප‍්‍රදේශය බාර පාසල් පරීක්ෂකවරයා දිනක් කලින් නොදන්වා හිටි අඩියේ මෙම පාසලට කඩා වැදුණේ සිසුන්ගේ දිවා ආහාරය පිළිබඳ පරීක්ෂාවකටය.සිසුන්ට දෙන දිවා ආහාරය ඉතාමත් අසතුටුදායක තත්ත්වයක පවතින බවට තමාට පෙත්සම් කිහිපයක් ලැබී ඇති බැව් පැවසූ පරීක්ෂකවරයා ළමුනට දෙන දිවා ආහාරය පරීක්ෂා කළ යුතු බැව් කීවේ තරමක කලබලයෙනි.“හා! යං බලන්න”කී මුල් ගුරුන්නාන්සේ ඔහුද කැඳවාගෙන හනික පාසලේ මුළුතැන්ගෙට ගියේ යක්ෂාරූඨ වෙමිනි. බත් හා පරිප්පු උයා තිබෙනු දුටු පරීක්ෂකවරයා ඒවායේ රස ගුණ බැලිය යුතු බැව් කීවේය.පසෙකින් පුටුවක් තබා එහි වාඩි ගන්නා ලෙස පරීක්ෂකවරයාට පැවසූ මුල් ගුරුන්නාසේ මැටි කෝප්පයකට බත් ද පොල්කටු හැඳි හතරක් පමණ වූ පරිප්පුද බෙදා ඒ සියල්ලම ගිල දමන ලෙස පරීක්ෂකවරයාට තර්ජනාත්මකව පවසා මුල්ගුරුන්නසේ පිටුපසට වී සිටියේ බත් සහිත පරිප්පු මැටි කෝප්පයම ගිල දමනතුරුය.බත් හා පරිප්පු ස්වල්පයක් ඉතිරි කර අසුනින් නැගිටීමට සූදානම් වන පරීක්ෂකවරයා දෙස කෝපයෙන් බැලූ මුල්ගුරුන්නාන්සේ සියල්ලම ගිල දමනතුරු අසුනින් නැගිටීමට ඉඩ නොදෙන බැව් පැවසුවේ තර්ජනාත්මකවය.ඉහින් කනින් දහඩිය පෙරාගත් පරීක්ෂකවරයා සියල්ලම ගිල දමා අවසන් වූ පසු “කොහොමද බත්, පරිප්පු රසදැයි” ඇසූ මුල් ගුරුන්නාන්සේ මුල්ගුරු කාර්යාලයට පරීක්ෂකවරයා කැඳවාගෙන ගියේ දරුවන්ගේ දිවා ආහාරය පිළිබඳ වූ ලොග් සටහන් පොතේ පරීක්ෂකවරයා සටහන් කරන දෑ ගැන දැන ගැනීමටය.ඒ වුණාට ගුරුන්නාන්සේ ළමයින්ගේ දිවා ආහාරය නම් එතරම් සතුටුදායක නැහැ” යයි පරීක්ෂකවරයා පවසත්ම තදින්ම කෝප වූ මුල් ගුරුන්නාන්සේ ‘බතුයි, පරිප්පුයි මැටි කෝප්පයක්ම ගිල දමල තව මොන කෙහෙල්මලක් කියනවද’ කියමින් ලොග් සටහන් පොත ඔහු ඉදිරියට විසි කළේ ‘ලියන දෙයක් ලියා ඉක්මනට මෙතනින් පිටත් වන’ ලෙස කියමිනි.ලොග් පොත පෙරළා පෑන අතට ගත් පරීක්ෂකවරයා ළමයින්ගේ දිවා ආහාරය ඉතා සතුටුදායක බවත් ඔහුට විරුද්ධව එවා තිබූ පෙත්සම්වල සත්‍යතාවයක් නොමැති බවත් එම චෝදනාවලින් මුල්ගුරුන්නාන්සේ ඬර්දෝෂී බවත් සටහන් කර හනික පාසලෙන් පිටව ගියේය.මෙම මුල්ගුරුන්නාන්සේ පාසලේ සිටිනතාක් එම පරීක්ෂකවරයා නැවත එහි රාජකාරියට පැමිණියේ නැත. මෙම ‘ගුරු සේවයේ රස කතාව‘ සිළුමිණ ගුරුසේවයේ රස කතා තීරයට ලීවේ එදා පැවැති අධ්‍යාපන රාජකාරිවල ස්වභාවය සිහිපත් කරන්නටය. මෙය සත්‍ය සිද්ධියකි.විශ‍්‍රාමලත් ආචාර්ය, ඩී. එන්. දිසානායක,| කොස්වත්ත - බිංගිරිය.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=av08040619</link>
    <topic> 'සරසවිය' වෙබ් අඩවියට</topic>
    <author>ඡායාරූප - මාලන් කරුණාරත්න</author>
    <content>රංගනයෙන් ඉදිරියට එන නිරෝෂා'සරසවිය' වෙබ් අඩවියටසුපිරි පොප් ගායිකාවදියවැඩියාව පිළිබඳ මිථ්‍යාව හා සැබෑවමහින්ද ගේ ආගිය කතාවේදිකා රංගන ශිල්පියාට කැමරාව එතරම් ‘කජ්ජක්’ නොවේආදරේට කියන කතා ...‘යහළුවෝ හි තෝට්ටයියා මතක ද?මගේම හැකියාවෙන් නිවේදකයකු වෙන්න ලැබීම වාසනාවක්උපාලිගෙන් පැරණි ගී අනුවාදන ප‍්‍රසංගයක්අපි මොනවා කළත් වැඩක් නෑ මානසික සුවය නැත්නම්කොහොමද තොරතුරුඇත්ත නැත්තශිල්පා වෙබ් අඩවියකට නඩු දමයි ?සෙලිනාට කි‍්‍රකට් කී‍්‍රඩකයන්ගෙන් හිරිහැරඅහිමි වූ ඉඩම යළි අමිතාබ්ටඅන්න පාණදුරේ සීයලා කුමාරිහාමි කෙනෙක් හොයලාජනතා වින්දන පක්ෂයේ ගායන කැරැල්ලහැරී පොටර් කතුවරිය දිවිනහගන්න හදලාරසදුන පුවත් ලුහුඬින්www.sarasaviya.lk'සරසවිය' පුවත්පත වෙබ් අඩවියට පිවිසීම නිමිත්තෙන් පසුගියදා චාම් උළෙලක් ජනමාධ්‍ය අමාත්‍ය ලක්ෂ්මන් යාපා අබේවර්ධන මහතා ප‍්‍රමුඛ කලාකරුවන් රැසකගේ සහභාගිත්වයෙන් බත්තරමුල්ල වෝටර්ස් එජ් හිදී පැවැත්විණි. මේ එහි අවස්ථා කිහිපයකි.ඡායාරූප - මාලන් කරුණාරත්න වෙබ් අඩවිය විවෘත කළ අවස්ථාව. චිත‍්‍රපට සංස්ථාවේ සභාපති ජයන්ත ධර්මදාස, ජනමාධ්‍ය අමාත්‍ය ලක්ෂ්මන් යාපා අබේවර්ධන, මාලිනී ෆොන්සේකා හා වෙබ් අඩවිය නිර්මාණය කළ ලේක්හවුස් වෙබ් දෙපාර්තමේන්තු ප‍්‍රධානී ඩී.එන්. විජේසිංහ.ලේක් හවුස් අධ්‍යක්ෂ මණ්ඩලය ඇතුළු ආරාධිත අමුත්තන්අනුෂා දමයන්ති,ලකී ඩයස්,රන්ජන් රාමනායක, මහේෂ් ජයසිංහ  උලෙළට පැමිණි ෂෙරීන් කුමාරතුංග, සේමිණී ඉද්දමල්ගොඩ හා සබීතා පෙරේරා.උලෙළ ආරම්භ කරමින් පොල් තෙල් පහන් දල්වන නිළි රැජින මාලිනී ෆොන්සේකා. පසෙකින් ලේක්හවුස් සභාපති බන්දුල පද්මකුමාර, ලේක්හවුස් සාමාන්‍යාධිකාරි අභය අමරදාස සහ නීති අධ්‍යක්ෂ රසාංග හරිස්චන්ද්‍ර.වෙබ් අඩවිය විවෘත කිරීමෙන් පසු සුහද කතා බහක නියැලි 'සරසවිය' කර්තෘ ගාමිණී සමරසිංහ, මාලිනි ෆොන්සේකා ජනමාධ්‍ය අමාත්‍ය ලක්ෂ්මන් යාපා අබේවර්ධන සහ ලේක්හවුස් සභාපතිවරයා.නුවන් ලියනගේ, උපුල් ශාන්ත සන්නස්ගල, සුරේන්ද්‍ර පෙරේරා, සුරාජ් මාපා. </content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=av0804062</link>
    <topic>සුපිරි පොප් ගායිකාව</topic>
    <author>ආතර් උස්මීයගේ</author>
    <content>රංගනයෙන් ඉදිරියට එන නිරෝෂා'සරසවිය' වෙබ් අඩවියටසුපිරි පොප් ගායිකාවදියවැඩියාව පිළිබඳ මිථ්‍යාව හා සැබෑවමහින්ද ගේ ආගිය කතාවේදිකා රංගන ශිල්පියාට කැමරාව එතරම් ‘කජ්ජක්’ නොවේආදරේට කියන කතා ...‘යහළුවෝ හි තෝට්ටයියා මතක ද?මගේම හැකියාවෙන් නිවේදකයකු වෙන්න ලැබීම වාසනාවක්උපාලිගෙන් පැරණි ගී අනුවාදන ප‍්‍රසංගයක්අපි මොනවා කළත් වැඩක් නෑ මානසික සුවය නැත්නම්කොහොමද තොරතුරුඇත්ත නැත්තශිල්පා වෙබ් අඩවියකට නඩු දමයි ?සෙලිනාට කි‍්‍රකට් කී‍්‍රඩකයන්ගෙන් හිරිහැරඅහිමි වූ ඉඩම යළි අමිතාබ්ටඅන්න පාණදුරේ සීයලා කුමාරිහාමි කෙනෙක් හොයලාජනතා වින්දන පක්ෂයේ ගායන කැරැල්ලහැරී පොටර් කතුවරිය දිවිනහගන්න හදලාරසදුන පුවත් ලුහුඬින්දිවි නසා ගැනීමට සැරසෙනසුපිරි පොප් ගායිකා බි‍්‍රට්නි ස්පියර් ගැන මේ දිනවල අපට ලැබෙන ආරංචි එතරම් සුබ ඒවා නොවේ. සැමියාගෙන් (කේවින් ෆර්ඩලින්) වෙන්වීමත්, දරුවන් දෙදෙනා සැමියාට අයිති වීම නිසාත් මානසිකව ඇද වැටී සිටින ඇය මේ දිනවල කාලය ගෙවන්නේ පුනරුත්ථාපන රෝහලකය.මත්පැනට මෙන්ම මත්ද්‍රව්‍ය වලට ද තදින්ම ඇබ්බැහි වීම නිසා මේ සුපිරි ගායිකාව ඇගේ වටිනා ජීවිතය ඇය විසින්ම විනාශ කර ගත් බව ප‍්‍රකට කරුණකි. මත්කුඩු හා මත්පැන් නිසා ඇයට සිය සැමියාගෙන් ද වෙන්වීමට සිදු විය.ඉන්පසු උසාවිය දරුවන් දෙදෙනාගේ බාරකාරත්වය ද කේවින් ෆර්ඩිලින්ට පැවරුවේය. මේ නිසා බි‍්‍රට්නි අද පසුවන්නේ පිස්සු හැදුණ ගැහැනියක ලෙසිනි.අද පුනරුත්ථාපන රෝහලකට වී ප‍්‍රතිකාර ලබමින් හුදකලා ජීවිතයක් ගත කරන මේ පොප් ගායිකාව තමන්ට තව දුරටත් ජීවත්වීමට අවශ්‍යතාවක් නැතැයි සඳහන් කරයි.ඉක්මනින්ම මේ කරදරකාර ලෝකයෙන් ඉවත්වීමට තමාට අවශ්‍ය වී ඇතැයි ඇය කියයි.තමා ඉක්මනින්ම මේ ලෝකෙන් ඉවත්වීමට සූදානමෙන් සිටින බව කියන බි‍්‍රට්නි පසුගිය සතියේ 'දිවිනසා ගැනීමේ සටහනක්' ලියා ඇගේ නාන කාමරයේ මේසයක් මත තබා ඇත. ඇගේ මෙම 'දිවිනසා ගැනීමේ සටහන' මුලින්ම හමුවී ඇත්තේ බි‍්‍රට්නිගේ මව වන ලයිනි ස්පියර්ටය."මෙම දිවි නසා ගැනීමේ සටහන ඇය විසින් ලියන්නට ඇත්තේ අසිහියෙන් නොව හොඳ සිහියකින් සිටින වේලාවක" ඇගේ මිතුරියක් පවසයි."මේක ඉතාමත් දුක්බර ලියුමක් තවදුරටත් ජීවත් වීමේ අනවශ්‍යතාව මෙම සටහනින් ඇය පෙන්වා දී තිබෙනවා. මරණය ගැන කවි වැල් කීපයකුත් මෙම සටහනට ඇය ඇතුළත් කර තිබෙනවා." යැයි කියන බි‍්‍රට්නිගෙ මිතුරිය, බොහෝ දෙනකු බලාපොරොත්තු වූ සාර්ථක ජීවිතයක් ගත කිරීමට ඇයට නොහැකිවීම ගැන කනගාටු වෙන බවත්, මෙහි සඳහන් කර තිබෙන බව ද කියා සිටින්නීය.තමන්ට සැනසුම ලබා ගැනීම සඳහා දැනට තිබෙන එකම මාර්ගය 'මරණය' බව සඳහන් කරන බි‍්‍රට්නි අසහනකාරී මේ ජීවිතයෙන් මිදීම සඳහා ඉක්මනින්ම මරණය සොයා ගෙන යන බව ද සිය සටහනේ සඳහන් කර ඇති බව මිතුරිය කියයි.බි‍්‍රට්නි ස්පියර්ස් විසින් ලියා ඇති මෙම 'දිවිනසා ගැනීමේ සටහන' විහිළුවට ලියන ලද්දක් නොවන බව කියන වෛද්‍ය විශේෂඥවරියක වන සැඩ්රියන් ඈෂ්ලේ මෙම සටහන ලියා ඇත්තේ හොඳ සිහියෙන් බවත් එම නිසා බි‍්‍රට්නි ගැන ඉතා කල්පනාවෙන් සිටිය යුතු බවත් ඇය කියා සිටියි. ඉතාමත් අසහනකාරී තත්ත්වයකින් පසුවන අය මෙවැනි ලියුම් ලියන්නේ තවත් කෙනෙකුගේ උදව් උපකාර බලාපොරොත්තුවෙන් බව ද ඇඩ්රියන් ඈෂ්ලේ කියා සිටියි.බි‍්‍රට්නි ස්පියර්ස්ට ප‍්‍රතිකාර කරනු ලබන වෛද්‍යවරු කියා සිටින්නේ ඇගේ තත්ත්වය ඉතාමත් අයහපත් තත්ත්වයකට පත්වී ඇති බවයි. ඇය කායික වශයෙන් ද මානසික වශයෙන් ද ඇද වැටී සිටියි.ප‍්‍රතිකාර ක‍්‍රමවලින් ඇයට සුවයක් ලබා දීමට නොහැකි බව ද වෛද්‍යවරු මත පළ කරති. බි‍්‍රට්නි දරුණු මානසික අසහනයකට ඇද වැටී සිටින්නේ මත්ද්‍රව්‍ය නිසාම නොවේ. දරුවන් දෙදෙනා ඇගෙන් වෙන් කිරීම හේතුවෙනි.සෝන් පෙ‍්‍රස්ටන් (වයස අවුරුදු 2) සහ පේඩන් (වයස මාස 16) නමැති දරුවන් දෙදෙනා දැනට ඇති දැඩි වෙන්නේ සිය සැමියා වන පර්ඩිලින් ගේ සෙවණේ ය.එකල බි‍්‍රට්නි, මෙම දරුවන් දෙදෙනාට ඉතාමත් දරුණු ලෙස පහර දී ඇති බවත් ඔවුන් හොඳින් රැක බලාගෙන නැති බවත් උසාවියේදී කියැවිණ. මත්ද්‍රව්‍ය ගෙන සිටින අවස්ථාවලදී ඇය හැසිරී ඇත්තේ ඉතාමත් දරුණු ලෙසිනි.මේ නිසා දරුවන්ගේ බාරකාරත්වය පර්ඩිලින්ට පැවරූ උසාවිය සතියකට වරක් බි‍්‍රටිනිට දරුවන් දැක බලා ගැනීමේ වරම් ලබා දුන්නේය. එහෙත් පසු කලකදී බි‍්‍රට්නි එය ද නැති කර ගත්තේ ඇය ගේ නරක හැසිරීම් රටාව නිසාවෙනි.දරුවන් දෙදෙනා සමග කාලය ගත කිරීමට ඇයට අවස්ථාවක් දෙන්නේ නම් බි‍්‍රටිනි යළිත් යථා තත්ත්වයට පත්වීමට ඉඩ තිබෙන බව ඇයට ප‍්‍රතිකාර කරන වෛද්‍යවරු පවසති.එහෙත් බි‍්‍රට්නිගේ සැමියා කියා සිටින්නේ ඇය යළිත් දරුවන්ට නරක විධියට සැලකීමට ඉඩ තිබෙන බැවින් දරුවන් ඇගේ බාරකාරත්වයට පත් කිරීමට ඉඩ දිය නොහැකි බවයි."මවකගෙ වේදනාව මං දන්නව. ඇය සිටින අසහනකාරී තත්ත්වයත් මං දන්නව.එහෙත් මට ඇය ගැන විශ්වාසයක් තබන්න බෑ" කියන පර්ඩිලින් මේ නිසා යළිත් දරුවන් බි‍්‍රට්නි වෙත යැවීමට සූදානම් නැති බව ද සඳහන් කරයි.බි‍්‍රට්නි ලියා ඇති 'දිවි නසා ගැනීමේ සටහන' යළිත් කාගෙ කාගෙත් අවධානය සඳහා යොමු විය යුතු යැයි කියන ඇඩ්රියන් ඈෂ්ලේ ඒ ගැන නොසලකා හැරියොත් බි‍්‍රට්නි සිය දිවි තොරකර ගැනීමට ඉඩ තිබෙන බව ද කියා සිටියි.මේ අතර බි‍්‍රට්නි, දරුවන් බලා ගන්නා ආයා අම්මාට කතා කොට ඇයට දුරකථනයෙන් දරුවන්ට කතා කිරීමට ඉඩ දෙන ලෙසත්, ඔවුන්ට දුරකථනයෙන් ගීතයක් ගැයීමට අවසර ලබා දෙන ලෙසත් ඉල්ලීමක් කර ඇත.එහෙත් මෙම ඉල්ලීමට සතුටු දායක පිළිතුරක් ලැබී නැති බව ආරංචි මාර්ග සඳහන් කරයි.ආතර් උස්මීයගේ  </content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=av0804063</link>
    <topic>දියවැඩියාව පිළිබඳ මිථ්‍යාව හා සැබෑව</topic>
    <author>කොල්ලුපිටියේ හෙල්දි ලයිෆ් දියවැඩියා සායනයේ කායික රෝග පිළිබඳ විශේෂඥ වෛද්‍ය කයාති‍්‍ර පෙරියසාමි විසිනි</author>
    <content>රංගනයෙන් ඉදිරියට එන නිරෝෂා'සරසවිය' වෙබ් අඩවියටසුපිරි පොප් ගායිකාවදියවැඩියාව පිළිබඳ මිථ්‍යාව හා සැබෑවමහින්ද ගේ ආගිය කතාවේදිකා රංගන ශිල්පියාට කැමරාව එතරම් ‘කජ්ජක්’ නොවේආදරේට කියන කතා ...‘යහළුවෝ හි තෝට්ටයියා මතක ද?මගේම හැකියාවෙන් නිවේදකයකු වෙන්න ලැබීම වාසනාවක්උපාලිගෙන් පැරණි ගී අනුවාදන ප‍්‍රසංගයක්අපි මොනවා කළත් වැඩක් නෑ මානසික සුවය නැත්නම්කොහොමද තොරතුරුඇත්ත නැත්තශිල්පා වෙබ් අඩවියකට නඩු දමයි ?සෙලිනාට කි‍්‍රකට් කී‍්‍රඩකයන්ගෙන් හිරිහැරඅහිමි වූ ඉඩම යළි අමිතාබ්ටඅන්න පාණදුරේ සීයලා කුමාරිහාමි කෙනෙක් හොයලාජනතා වින්දන පක්ෂයේ ගායන කැරැල්ලහැරී පොටර් කතුවරිය දිවිනහගන්න හදලාරසදුන පුවත් ලුහුඬින්දියවැඩියාව වර්තමානයේ ලොව පුරා ශීඝ‍්‍රයෙන් හිස එසැවූ රෝගයක්. ශ‍්‍රී ලංකාවේ ද දිනෙන් දින දියවැඩියා රෝගීන් ගේ සංඛ්‍යාව ඉහළ යමින් පවතී. මෙරට ජනගහනයෙන් සියයට පහළොවක් දැනටමත් දියවැඩියාවට ගොදුරු වී ඇතැයි හඳුනාගෙන තිබේ. සංඛ්‍යා ලේඛනවලින් දැක්වෙන ප‍්‍රමාණය මෙය වුවත් හඳුනා නොගත් රෝගීන් ගේ සංඛ්‍යාව මීට වඩා ඉහළ විය හැකි ය. දියවැඩියා රෝගයේ ස්වභාවය වන්නේ ඇතැම් විට කිසිදු රෝග ලක්‍ෂණයක් නැතිව වුව කෙනකු ඊට ගොදුරුව තිබීමයි.දියවැඩියාවට වෙදකම් කරන වෛද්‍යවරුන් මුහුණ පාන ප‍්‍රධාන ගැටලුවක් වන්නේ රෝගීන් හා සෙසු සමාජය රෝගය පිළිබඳ විවිධ මිථ්‍යාවන් හී එල්බ ගෙන සිටීම ය. මෙවැනි මිථ්‍යාවන් හේතු කොට ගෙන රෝගය පාලනය කිරීම වඩාත් අපහසු වී තිබේ.පහත දැක්වෙන්නේ දියවැඩියාව පිළිබඳ සමාජය තුළ පවත්නා මිථ්‍යා මත කිහිපයක් සහ එහි සැබෑ තත්ත්වයයි.නැත. දියවැඩියාව යනු වෙනත් රෝගවලට වඩා විශේෂයෙන් සැලකිලිමත් විය යුතු රෝගයකි. මන්ද යත් දියවැඩියාව වෙනත් බරපතළ රෝග තත්ත්ව රැසකට හේතු කාරක වන බැවිනි. නිසියාකාරයෙන් පාලනය නොකළහොත් හෘදයාබාධ, අන්ධ භාවය, වකුගඩු ආබාධ හා ස්නායු ආබාධ වැළඳීමට දියවැඩියාව හේතු වේ.මෑත කාලීන පර්යේෂණ මගින් පැහැදිලිව ම පෙන්වා දී ඇති පරිදි දියවැඩියාව වැළඳීමට කලින් වළක්වා ගත හැකි රෝගයකි. ඒ සඳහා අවශ්‍ය වන්නේ සමබර පෝෂ්‍යදායි ආහාර, ව්‍යායාම, මෙන් ම සෞඛ්‍ය සම්පන්න ශරීර බරක් පවත්වා ගැනීමයි.දියවැඩියාව ජීවිත කාලය පුරා පවතින එහෙත් ක‍්‍රමානුකූලව ඖෂධ ලබා ගැනීමෙන් පාලනය කළ හැකි රෝග තත්ත්වයකි. රෝගය හඳුනා ගැනීමෙන් පසුව ඇතැම් රෝගීන් ගේ රුධිරගත සීනි මට්ටම සාමාන්‍ය තත්ත්වයට පත්වන අවස්ථා ඇත. එහෙත් ඔවුන් නිරන්තර ව ම සිය ආහාර පිළිබඳ සැලකිලිමත් විය යුතුවා සේ ම වරින් වර රුධිර මට්ටම පරීක්‍ෂා කළ යුතු ය.මෙය සියලු ම කරුණුවලට වඩා දරුණු ම අසත්‍යයකි. වර්තමානයෙහි දියවැඩියාව සඳහා දෙනු ලබන කිසිදු ඖෂධයක් වකුගඩු ආසාදන හෝ වෙසත් බරපතළ රෝග තත්ත්වයක් ඇතිවීමට හේතු කාරක නොවේ.දියවැඩියා ඖෂධ මගින් ඇති විය හැකි ප‍්‍රධාන අතුරු ඵලය වන්නේ රුධිර පීඩනය අඩු වීම ය. මෙම තත්ත්වය දෙනු ලබන ඖෂධ ප‍්‍රමාණය අඩු කිරීමෙන් ඉතා ඉක්මනින් යථා තත්ත්වයට පත් කර ගත හැකි ය.වකුගඩු අකි‍්‍රයවීම ඇතුළු බොහෝ ආබාධ සඳහා හේතු වන්නේ රුධිරයේ සීනි මට්ටම නිසි ආකාරයෙන් පාලනය නොකිරීම ය.ඊට බොහෝ විට හේතු වන්නේ ප‍්‍රමාණවත් තරම් පෝෂ්‍ය පදාර්ථයන් සහිත සමබර ආහාර නොගැනීම, ව්‍යායාම අඩුකම සහ වෛද්‍ය උපදෙස් අනුව ඖෂධ නොගැනීම යන කරුණු ය.දියවැඩියාව සඳහා දෙනු ලබන ඖෂධ ඇබ්බැහි වන සුළු ඒවා නොවේ. බොහෝ විට කල් ගත වෙත් ම ආමාශයේ ඉන්සියුලින් නිෂ්පාදන මට්ටම අඩු වීම හේතු කොට ගෙන වයස්ගත රෝගීන් හා දිගු කාලයක් රෝගය තිබෙන රෝගීන්ට ලබා දිය යුතු ඖෂධ ප‍්‍රමාණය වැඩි කිරීමට සිදු වේ. මෙම ඉන්සියුලින් නිෂ්පාදන මට්ටම අඩු නොවී පවත්වා ගැනීමට නම් රෝගය ආරම්භයේ සිට ම රුධිරයේ සීනි මට්ටම මනාව පාලනය කර ගත යුතු ය.දියවැඩියාවෙහි අතුරු ආබාධ බොහෝමයක් පැන නඟින්නේ ඉතා සෙමින් කිසිදු රෝග ලක්‍ෂණයක් නොපෙන්වමිනි. සෑම දියවැඩියා රෝගියකු ම ඔවුන් ගේ ඇස්. හෘදය, වකුගඩු ස්නායු සහ දෙපා පිළිබඳ නිරතුරු පරීක්‍ෂා කර ගත යුතු වන්නේ එහෙයිනි.රෝගය මුල් අවස්ථාවල දී ඒවා හඳුනා ගත හැක්කේ ඒ සඳහා ඇති විශේෂ පරීක්‍ෂණ මගිනි. මනා ලෙස දියවැඩියාව පාලනය කිරීමෙන් සහ වෛද්‍ය උපදෙස් මත ඖෂධ ලබා ගැනීමෙන් රෝගය පාලනය කර ගත හැකි ය.අතුරු ආබාධ උග‍්‍ර නොවීමට ද දියවැඩියාව පාලනය කිරීමෙන් සහ වෛද්‍ය උපදෙස් මත ඖෂධ ලබා ගැනීමෙන් රෝගය පාලනය කර ගත හැකි ය. අතුරු ආබාධ උග‍්‍ර නොවීමට ද දියවැඩියාව පාලනය කර ගැනීම වැදගත් වේ.ධ ඉන්සියුලින් සිරුරට හානිකර ද?දියවැඩියා රෝගීන් තුළ හිඟ වන ඉන්සියුලින් ඔවුනට වෙනත් මඟකින් ලබා දිය යුතු ව ඇත. අවාසනාවකට මෙන් ඉන්සියුලින් ලබා දෙනුයේ එන්නත් මගින් වන නිසා බොහෝ දෙනෙක් ඊට බිය වෙති.ඉන්සියුලින් හානිකර නම් වෛද්‍යවරුන් දියවැඩියාව සහිත ගැබිනි මවුවරුනට ඉන්සියුලින් ලබා දේවි ද? වර්තමානයෙහි ඉන්සියුලින් ශරීර ගත කිරිම සඳහා වේදනාවෙන් තොර සුරු බුහුටි උපකරණ නිපදවා තිබේ.පැණි රස කෑම සම්පූර්ණයෙන් ම තහනම් නොවේ. යම් ප‍්‍රමාණයක් ආහාරයට ගත හැකි ය. එහෙත් ඒ ප‍්‍රමාණය තීරණය කළ යුත්තේ ඔබේ වෛද්‍යවරයා හෝ පෝෂණවේදියා හමු වී ඔහු ගේ උපදෙස් මත ය. පැණි රස ලබා ගත යුතු ප‍්‍රමාණය පුද්ගලයා ගෙන් පුද්ගලයා අනුව වෙනස් වේ.නැත. පලතුරු කෑමට ද සීමාවක් තිබේ. දවසේ උදේ ආහාරයට පලතුරු එක් කර ගැනීම වඩාත් සුදුසු ය. දිවා ආහාරයට හෝ රාති‍්‍රයට වුව ද කුඩා ප‍්‍රමාණයක් ගත්තාට කමක් නැත. කෙසෙල් වර්ග ආහාරයට ගන්නා විට සීනි කෙසෙල්, ඇඹුල්, කෝලිකුට්ටු වැනි කවර වර්ගයක වුව ද බාගෙට ඉදුණු කුඩා කෙසෙල් ගෙඩියක් කෑම සුදුසු ය.අඹ, පේර, දොඩම්, ගස්ලබු, අන්නාසි වැනි කවර පලතුරක් වුව ද කෑ යුත්තේ පමණ දැනගෙන ය. දියවැඩියා රෝගීන්ට සුදුසු වන්නේ දිනකට ග‍්‍රෑම් 100 ත් 250 ත් අතර ප‍්‍රමාණයකි.මෙය ද මිථ්‍යාවකි. ජීවිත කාලයක් පවතින දියවැඩියාව එක් වර සුව කිරීමට සමත් ආහාර වර්ග නැත. විවිධ ආහාර වර්ග වැඩිපුර ගැනීම වැනි කෙටි ක‍්‍රම සෙවීමට වඩා සාමාන්‍ය ආකාරයට සුදුසු ප‍්‍රමාණවලින් ආහාර ලබා ගැනීම වඩා සුදුසු ය.සෑම ආහාර වේලක් ම කෙඳි සහිත ආහාර බහුලව ගැනීම වැදගත් ය. උදේ ආහාරය සඳහා ධාන්‍ය වර්ග, පරළු පාන් හෝ රතු පිටිවලින් හැදූ ආහාර වඩා සුදුසු ය. දිවා ආහාරයට රතු බත්, වෑංජන, රාති‍්‍ර ආහාරය සඳහා බත් සුදුසු නොවේ. එළවළු ප‍්‍රමාණවත් පමණ රතු සහලින් පිසූ ආප්ප, පිට්ටු, රොටි, ඉඳිආප්ප වැනි ආහාරයක් සමග එළවළු සලාදයක් හෝ සුප් එකක් ගැනීම වඩාත් උචිත ය. මස් හෝ මාළු ආහාරයට ගැනීමේ දී කුකුල් මස් හෝ මාළු දිනපතා ගැනීමේ වරදක් නැතත් රතු මස් වර්ග ගත යුත්තේ සතියකට වරක් පමණි.අමු එළවළු, ධාන්‍ය වර්ග ඇතුළු කෙඳි සහිත ආහාර වඩාත් සුදුසු ය. කවර ආහාරයක් වුව ද පෝෂණවේදියකු හමු වී ඔහු ගේ උපදෙස් අනුව ගැනීම වඩාත් සුදුසු ය.කොල්ලුපිටියේ හෙල්දි ලයිෆ් දියවැඩියා සායනයේ කායික රෝග පිළිබඳ විශේෂඥ වෛද්‍ය කයාති‍්‍ර පෙරියසාමි විසිනිසාකච්ඡාවකින් සකස් කළේ සාගරිකා දිසානායක ජයසිංහ </content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=av0804064</link>
    <topic>මහින්ද ගේ ආගිය කතා</topic>
    <author/>
    <content>රංගනයෙන් ඉදිරියට එන නිරෝෂා'සරසවිය' වෙබ් අඩවියටසුපිරි පොප් ගායිකාවදියවැඩියාව පිළිබඳ මිථ්‍යාව හා සැබෑවමහින්ද ගේ ආගිය කතාවේදිකා රංගන ශිල්පියාට කැමරාව එතරම් ‘කජ්ජක්’ නොවේආදරේට කියන කතා ...‘යහළුවෝ හි තෝට්ටයියා මතක ද?මගේම හැකියාවෙන් නිවේදකයකු වෙන්න ලැබීම වාසනාවක්උපාලිගෙන් පැරණි ගී අනුවාදන ප‍්‍රසංගයක්අපි මොනවා කළත් වැඩක් නෑ මානසික සුවය නැත්නම්කොහොමද තොරතුරුඇත්ත නැත්තශිල්පා වෙබ් අඩවියකට නඩු දමයි ?සෙලිනාට කි‍්‍රකට් කී‍්‍රඩකයන්ගෙන් හිරිහැරඅහිමි වූ ඉඩම යළි අමිතාබ්ටඅන්න පාණදුරේ සීයලා කුමාරිහාමි කෙනෙක් හොයලාජනතා වින්දන පක්ෂයේ ගායන කැරැල්ලහැරී පොටර් කතුවරිය දිවිනහගන්න හදලාරසදුන පුවත් ලුහුඬින්ආගිය කතා කියවලා දැන් ඔයගොල්ලො හිනාවෙන්නේ නැති නිසා පුංචි විහිළු කෑලි ටිකක් ලියන්නයි කල්පනාව.ඉක්මන් ඵලදායිතාවදෙපාර්තමේන්තුවට පත්වූ අලුත් කළමනාකරු කාර්ය මණ්ඩලය කැඳවා රැස්වීමක් පැවැත්වූවා.”සියලු දෙනාම අමතර උත්සාහයක් ගන්න ඕන. අපි සියලු දෙනාම එකතු වෙන්න ඕන. අපි එකතු වෙලා ඵලදායිතාවය වැඩි කරගත යුතුයි” කළමනාකරු උපදෙස් දුන්නා.දින කීපයකට පසු කාර්ය මණ්ඩලයේ දෙදෙනකුගෙන් ප‍්‍රසූත නිවාඩු ඉල්ලා ඉල්ලුම් පත‍්‍ර දෙකක් කළමනාකරුට ලැබුණා. ඒ ඉල්ලුම්පත‍්‍ර දෙක අතේ තියාගෙන කළමනාකරු මෙහෙම කිව්වා.”අපි එදා කළේ මූලික සාකච්ඡාවක් පමණයි. ඵලදායිතාව ගැන මේ ගොල්ලො මෙච්චර ඉක්මනට ලොකුවට ගණන් ගනීවි කියල මං හිතුවේ නෑ.”තොප්පියක්සීයා ක‍්‍රමවත්ව වැඩකරන පුද්ගලයෙක්. කරන හැමදේම පිළිවෙළක් තියෙනවා. එක දවසක් ඔහු බාබර් සාප්පුවකට ගොඩවුණා. උඩ කබාය ගලවා එල්ලුවා.ජැකට් එක ගලවා තවත් තැනක එල්ලුවා. ටයිපටිය බුරුල් කළා. කමීසයෙ උඩ බොත්තම් දෙකත් ගැලෙව්වා. එහෙම කරලා වාඩි වුණා.පුටුව ළඟට ආපු බාබර් “සර් ඔබතුමා ආවේ කොණ්ඩය කපන්නද?” කියලා ප‍්‍රශ්න කළා.මෙම ප‍්‍රශ්නයෙන් පුදුමයට පත් වෙච්ච සීයා “ඇත් වශයෙන්ම” කියා පිළිතුරු දුන්නා.”එහෙනම් සර් තොප්පිය ගලවන්න” බාබර් ඉල්ලා සිටියා.අපූරු මතකයඉරිදා දිනක කිසියම් අසීරුතාවකින් පසුවූ ඔහු ගෙදර ගියාට පස්සෙයි තේරුණේ තොප්පිය කොහේ හරි අමතක වෙච්චි එක. දැන් කරන්න තියන එකම දේ පල්ලියේ පූජාවට ගිහින් කාගේ හරි තොප්පියක් හොරාට ගන්න එකයි කියල එයා හිතුවා.පල්ලියට ගියා. ඇතුළේ පියතුමා දස පනත ගැන දේශනයක්. දේශනය අවසානයේ ඔහු පියතුමාට මෙහෙම කිව්වා.ඔහු - මම මෙතන්ට ආවේ තොප්පියක් හොරකම් කරගන්න. ඔබතුමා කියපු දේ අනුව මම ඒ අදහස වෙනස් කර ගත්තා.පියතුමා - මම කියපු මොන කතාවෙන් පස්සෙද තීරණය වෙනස් වුණේ?ඔහු - අනියම් සබඳතා ගැන කියපු දේ. ඒක කියාපු ගමන් මට මතක්වුණා තොප්පිය අමතක වෙලා දමල ආපු තැන.    </content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=av0804065</link>
    <topic>වේදිකා රංගන ශිල්පියාට කැමරාව එතරම් ‘කජ්ජක්’ නොවේ</topic>
    <author>වසන්ත ජයසිංහ ආරච්චි</author>
    <content>රංගනයෙන් ඉදිරියට එන නිරෝෂා'සරසවිය' වෙබ් අඩවියටසුපිරි පොප් ගායිකාවදියවැඩියාව පිළිබඳ මිථ්‍යාව හා සැබෑවමහින්ද ගේ ආගිය කතාවේදිකා රංගන ශිල්පියාට කැමරාව එතරම් ‘කජ්ජක්’ නොවේආදරේට කියන කතා ...‘යහළුවෝ හි තෝට්ටයියා මතක ද?මගේම හැකියාවෙන් නිවේදකයකු වෙන්න ලැබීම වාසනාවක්උපාලිගෙන් පැරණි ගී අනුවාදන ප‍්‍රසංගයක්අපි මොනවා කළත් වැඩක් නෑ මානසික සුවය නැත්නම්කොහොමද තොරතුරුඇත්ත නැත්තශිල්පා වෙබ් අඩවියකට නඩු දමයි ?සෙලිනාට කි‍්‍රකට් කී‍්‍රඩකයන්ගෙන් හිරිහැරඅහිමි වූ ඉඩම යළි අමිතාබ්ටඅන්න පාණදුරේ සීයලා කුමාරිහාමි කෙනෙක් හොයලාජනතා වින්දන පක්ෂයේ ගායන කැරැල්ලහැරී පොටර් කතුවරිය දිවිනහගන්න හදලාරසදුන පුවත් ලුහුඬින්රංගන ශිල්පියෙක්. නාට්‍ය නිෂ්පාදකවරයෙක්. ආර්ථික විද්‍යා ගුරුවරයෙක්. මේ සියලු භූමිකා ඔස්සේ ගොඩනැඟුණු ප‍්‍රතිරූපයක්. ‘රාජකපුරු’, ‘රජගහේ නාඩගම’, ‘සක්වළ කැළඹිලා’ වේදිකාව එකලු කළ ඔහු ගේ නිර්මාණ කිහිපයක්.පුංචි තිරේ සිය රංග ප‍්‍රතිභාව පාමින් වසරේ විශිෂ්ටතම රංගධරයා ලෙස ද සම්මානයට පාත‍්‍ර වෙයි. ඉන් නොනැවතී සිනමාවට ද සිය රංග පරාසය විහිදුවා ලූ ඔහු ප‍්‍රවීණ රංගන ශිල්පි ජනක් පෙ‍්‍ර්මලාල්. ජනක් මේ දිනවල විකාශය වන ‘කරුවල ගෙදර’ ටෙලි වෘත්තාන්තය ඔස්සේ කතාබහට අපට ප‍්‍රවේශයක් සපයයි.’කරුවල ගෙදර’ ටෙලි නාට්‍යයේ ‘කිනන්’ චරිතය ලැබීම භාග්‍යයක් විදිහටයි මට හිතෙන්නේ. ඇත්තටම එය විවිධ වයස් පරාසයන් කරා දිවෙන චරිතයක්. මා තුළ ලොකු චකිතයකුත් ඇතිවුණා මෙය මාර්ටින් වික‍්‍රමසිංහ සූරින් ගේ කෘතියක් වීම නිසා.ඒ හන්දා මේ කතාව කියවපු අයට අසාධාරණයක් නොවෙන විදියට චරිතය තුළ ජීවත්විය යුතුයි කියන දේ මා තුළ ගොඩනැඟිලා තිබුණා. ඊට මඟ සැලසූ හැමදාමත් අලුත් විදිහට හිතන - පතන අධ්‍යක්‍ෂවරයකු වන සුදත් රෝහණට කෘතවේදීත්වය මා පළ කළ යුතුයි.මාර්ටින් වික‍්‍රමසිංහ සූරීන් අතින් ලියැවුණු ‘කරුවල ගෙදර’ කෘතියේ ඒ සමාජ පරිසරය හා බැඳුණු චරිත අද වෙන කොට වෙනස් වෙලා මෙහි ප‍්‍රධාන චරිතයකට දායක වන ඔබට එම අභියෝගය දැනුණේ කොහොම ද?’කරුවල ගෙදර’ කතාවෙන් සංකීර්ණ මානුෂීය ගැටලුවක් මතුවෙන්නේ. එය අපූර්ව කෘතියක්. ඔබ කිවූ විදිහට එදා තිබුණ පසුබිම් දර්ශන තල අද දකින්න නැහැ. අපට සිදුවුණා එම දර්ශන තල ඒ පරිසරය නිර්මාණය කර ගන්න. විශේෂයෙන් ම තිස්ස අබේසේකර මහත්තයා ගේ තිර පිටපත ඉතා ම විශිෂ්ටයි. මෑත කාලයේ මා කියවපු සාර්ථක ම පිටපත කියලයි මට හිතෙන්නේ. සමහර තැන්වල ඔහු කැමරා කෝණ පවා යෝජනා කරලා තිබුණා.ඒ වගේ ම සමහර දර්ශන අවසානයේ චරිත සඳහා එම දෙබස්වලට පමණක් සීමා නොවී යටි පෙළ අර්ථය මතු කරලා ගන්න විදිය පවා තිර පිටපතේ සඳහන් කරලා තිබුණා.එවැනි සාර්ථක පිටපතක් සුදත් රෝහණ වැනි සාර්ථක නිර්මාණකරුවකුට ලොකු පිටිවහලක් වුණා කියලයි මට හිතෙන්නේ.මං විශ්වාස කරනවා අපි රංගන දායකත්වය ලබා දුන්නා වගේ ම සුදත් මේ ටෙලි නාට්‍යයට විශාල සාධාරණත්වයක් ඉටු කරලා දීලා තියෙනවා කියලා. එය පෙ‍්‍ර්ක්‍ෂකයන් ම තීරණය කරලා කියලා හිතෙනවා නාට්‍ය විකාශය ආරම්භයත් සමඟ ම ලැබෙන ප‍්‍රතිචාර දිහා බැලුවම.මෙවැනි සාර්ථක නිර්මාණ රැගෙන ඒමත් අද ප‍්‍රශ්නයක් වෙලා. හේතුව අද වෙන කොට ඇතිවෙලා තිබෙන ‘මෙගා’ ටෙලිනාට්‍ය සංස්කෘතිය. ඔබත් රංගන දායකත්වය ලබා දුන්නා එවැනි ටෙලි නාට්‍යවලට.මා හිතන්නේ එය ගැඹුරින් කතා කළ යුතු කාරණාවක්. ඉන්දියානු ටෙලිනාට්‍ය රැල්ල අපේ පෙ‍්‍ර්ක්‍ෂක ආකර්ෂණය එහෙම පිටින් ම දිනාගෙන තිබුණෙ. ඒ නිසා ම අපේ අයත් ඒ රැල්ලෙම යන නිර්මාණ කරන්න ගත්තා. මේවා තුළ බුද්ධිමය කතිකාවක් තිබුණේ නැහැ. කාන්තා මනසට ප‍්‍රබල විදිහට බලපාන නිර්මාණ විදිහට ගොඩනැගුණේ. ගෙදර වැඩ කරන්නේ නිදාගන්නේත් ලිප්ස්ටික් ගාගෙන, සාරි ඇඳගෙන. මේ සරුව පිත්තල ලෝකයෙන් පෙ‍්‍ර්ක්‍ෂකයින් මුදවා ගන්න එයට අභියෝගයක් එල්ල කරන්න විකල්පයක් බිහිවෙන්න ඕනෑ.කරුවල ගෙදර රූප රාමු එහි ප‍්‍රතිඵලයක් විදිහටයි ‘ජීවිතය ලස්සනයි’, ‘බට්ටි’ වැනි ටෙලි නාට්‍ය හරහා යම් තාක් දුරකට බලපෑමක් කරන්නේ. ‘බට්ටි’ ටෙලිනාට්‍යය ගත්තම ගමේ සංස්කෘතිය අපිට සමීප චරිත මෙහි තිබෙන්නෙ. ඒ නිසා ම ජනප‍්‍රිය වුණා. එතැනින් පස්සේ හැමෝ ම ඒ දේ කරන්න ගත්තා. අද වෙන කොට ඒක වසංගතයක් වෙලා. අන්න එවැනි කාලයකයි ‘කරුවල ගෙදර’ වැනි හොඳ නාට්‍ය එන්නේ. මෙහි කොටස් 31 යි තියෙන්නේ. මං විශ්වාස කරනවා චක‍්‍රායුධය, සරදියෙල්, මහතලා හටන වගේ ටෙලිනාට්‍ය ස්වාධීන රූපවාහිනිය ඔස්සෙ නව මානයක් පෙන්නුවා වගේ මේ දීර්ඝ ටෙලි නාට්‍ය රැල්ලටත් බොහොම ඉක්මනින් පිළිතුරු ලැබෙයි කියලා.ඔබ ලැබෙන කුමන හෝ චරිතය හොඳින් කරන්න පුළුවන් නළුවෙක්. මේ හුරුව ඔබට ලැබුණෙ කොහොම ද?මුල් කාලයේ වගේ ම අදටත් රංගනය හදාරන්න තැනක් නොමැති වීම කියන තැන තිබෙන්නෙ ලොකු හිඩැසක්. මට මූලික අඩිතාලම වැටෙන්නේ වේදිකාව හරහා. වේදිකාවෙ රංගන ශිල්පියෙක් වුණාම ඒ පරිසරයට කතාවට අදාළ දේ අපි වේදිකාවට ගේන්න ඕන. උදාහරණයක් විදිහට ‘සිංහබාහු’ නාට්‍යයේ පසුතලයේ ගල්ගුහාවක් නැහැ නේ. කළු තිරයක් විතරයි තියෙන්නේ. වේදිකා නළුවා ගේ අතිශය දක්ෂතාව නිසා ඔහු තාත්වික පරිසරයක් රංගනයේ දී මවනවා. හඬ පවා සජීවියි. ඒ නිසා වේදිකා රංගනයෙන් ඉගෙන ගන්න බොහෝ දේ තියෙනවා. නමුත් ටෙලිනාට්‍ය කරුවාට කැමරාව හරහා ඕනෑ දෙයක් කරන්න පුළුවන්. අද වේදිකාවෙන් ආව පිරිසයි ඔය රංගනයේ කැපී පෙනෙන පෙරළි කරන්නේ. වේදිකාවෙන් ඒ පරිචය ලබපු රංගන ශිල්පියාට කැමරාව ඒ තරම් කජ්ජක් නෙමෙයි.ඔබ කළ වේදිකා නාට්‍ය විශාල වාර ගණනක් ප‍්‍රදර්ශනය වුණා. ඇයි ඔබ දැන් නිහඬ.මේ පවතින තත්ත්වය එහෙ මෙහෙ වුණු ගමන් මා නැවත පෙළඹේවි වේදිකාවට එන්න. හේතුව නාට්‍යයක් කිරීමේ පිපාසාව තවම මා තුළ තියෙනවා. නමුත් සද් භාවයෙන් යුතු නිෂ්පාදක කෙනෙකු ගේ අවශ්‍යතාව නම් තදින් ම දැනෙනවා මේ කාලයේ.කලාවට හිතැ’ති අර්ථපතීන් හෙවත් නිෂ්පාදකයන් දැන් ඇත්තෙම නැද්ද?නැත්තෙත් නෑ. ඒත්, ‘කරුවල ගෙදර’ කරලා සුදත් රෝහණ කීවේ සමහර විට එය තමන් ගේ අවසන් නාට්‍ය වෙන්නත් පුළුවන් කියලා. හේතුව ඔහුට විශාල මුදලක් පාඩුවුණු නිසා. ඒ නිසා ම හොඳ නිෂ්පාදකවරු කලාවට ආයෙත් ඕන.දුව පුතා සහ බිරිය සමඟමුල් කාලයේ එහෙම අය හිටියා. මට මතක් වෙනවා ග‍්‍රීසියේ හිටපු ‘ජේසීස් ටුරාටෝස්’ රජ්ජුරුවෝ. ඔහු කලාවට වන හානිය දැකලා ප‍්‍රසිද්ධ ව්‍යාපාරිකයන්ට ආරාධනා කරලා රජයට ගෙවන බදු නාට්‍ය නිෂ්පාදනයට යොදවන්න කියලා කිව්වා. එහෙමයි කලාව කඩා වැටෙද්දි පවත්වා ගන්නේ. අද කි‍්‍රකට් කී‍්‍රඩාවට යොදවන මුදලින් හතරෙන් එකක් වත් කලාවට නැහැ. නමුත් කි‍්‍රකට් හරහා ජාත්‍යන්තර කීර්තියක් ගෙනෙන්න පෙර කලාව හරහා ජාත්‍යන්තර කීර්තියක් රටට ආවා කියන එක අපි අමතක කරන්න හොඳ නැහැ.හොඳයි කොහොමද ඔබේ පෞද්ගලික දිවිය.ඇත්තට ම බොහෝ ම හොඳින් කටයුතු කරගෙන යනවා. ගුරුවරයෙක් විදිහට වුණත් මා වගකීමෙන් ඒ දේ කරන්නේ. විශේෂයෙන් පාසලෙන් ලැබෙන සහයෝගය ඉතා ම විශාලයි.ඒ වාගේ ම මගේ බිරිඳ ඥානෝත‍්‍රා සේනාරත්න දුව සසිකලා පුතා ගයාන්ජිත් සෙවණැල්ලක් මෙන් මා වටා සිටීම අද මගේ ගමනට යෝධ ශක්තියක්.වසන්ත ජයසිංහ ආරච්චි  </content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=av0804066</link>
    <topic>ආදරේට කියන කතා ...</topic>
    <author/>
    <content>රංගනයෙන් ඉදිරියට එන නිරෝෂා'සරසවිය' වෙබ් අඩවියටසුපිරි පොප් ගායිකාවදියවැඩියාව පිළිබඳ මිථ්‍යාව හා සැබෑවමහින්ද ගේ ආගිය කතාවේදිකා රංගන ශිල්පියාට කැමරාව එතරම් ‘කජ්ජක්’ නොවේආදරේට කියන කතා ...‘යහළුවෝ හි තෝට්ටයියා මතක ද?මගේම හැකියාවෙන් නිවේදකයකු වෙන්න ලැබීම වාසනාවක්උපාලිගෙන් පැරණි ගී අනුවාදන ප‍්‍රසංගයක්අපි මොනවා කළත් වැඩක් නෑ මානසික සුවය නැත්නම්කොහොමද තොරතුරුඇත්ත නැත්තශිල්පා වෙබ් අඩවියකට නඩු දමයි ?සෙලිනාට කි‍්‍රකට් කී‍්‍රඩකයන්ගෙන් හිරිහැරඅහිමි වූ ඉඩම යළි අමිතාබ්ටඅන්න පාණදුරේ සීයලා කුමාරිහාමි කෙනෙක් හොයලාජනතා වින්දන පක්ෂයේ ගායන කැරැල්ලහැරී පොටර් කතුවරිය දිවිනහගන්න හදලාරසදුන පුවත් ලුහුඬින්ආදරේට කියන කතා බොළඳ වුණාට සාගරේක ගැඹුර දැනෙයි නොවෙද ඔයාට තටු සිඳීලා වැළපෙනවාසිත බැඳිලා හිනැහෙනවා මල් අතුරා සුව යහනේ මල් අතුරා පවන් සැලූ ආදරවන්තයින් පෙලූ බොළඳ කතාමල් ගොමුවේ තුරු සෙවණේ හමුවෙනවා හා වෙන්වෙනවා උයන් කොනේ අවන්හලේ උයන් කොනේ හමුවෙනවා අවන්හලේ වෙන්වෙනවා බොළඳ කතාගායනය – රචනය - සංගීත - ක්ලැරන්ස් විජේවර්ධන    </content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=av0804068</link>
    <topic>‘යහළුවෝ හි තෝට්ටයියා මතක ද?</topic>
    <author>ඉනෝකා පෙරේරා බණ්ඩාර ඡායාරූප ගීත් ද මැල්</author>
    <content>රංගනයෙන් ඉදිරියට එන නිරෝෂා'සරසවිය' වෙබ් අඩවියටසුපිරි පොප් ගායිකාවදියවැඩියාව පිළිබඳ මිථ්‍යාව හා සැබෑවමහින්ද ගේ ආගිය කතාවේදිකා රංගන ශිල්පියාට කැමරාව එතරම් ‘කජ්ජක්’ නොවේආදරේට කියන කතා ...‘යහළුවෝ හි තෝට්ටයියා මතක ද?මගේම හැකියාවෙන් නිවේදකයකු වෙන්න ලැබීම වාසනාවක්උපාලිගෙන් පැරණි ගී අනුවාදන ප‍්‍රසංගයක්අපි මොනවා කළත් වැඩක් නෑ මානසික සුවය නැත්නම්කොහොමද තොරතුරුඇත්ත නැත්තශිල්පා වෙබ් අඩවියකට නඩු දමයි ?සෙලිනාට කි‍්‍රකට් කී‍්‍රඩකයන්ගෙන් හිරිහැරඅහිමි වූ ඉඩම යළි අමිතාබ්ටඅන්න පාණදුරේ සීයලා කුමාරිහාමි කෙනෙක් හොයලාජනතා වින්දන පක්ෂයේ ගායන කැරැල්ලහැරී පොටර් කතුවරිය දිවිනහගන්න හදලාරසදුන පුවත් ලුහුඬින්පියා ගේ අඩිපාරේ ගිය පුතා රාජා ගනේෂන්බෝලෙයි බැට් එකයි අතට ගත්තම, රජීව්ගෙ සෙල්ලමට ‘තෝට්ටයියා’ නැතිවම බැහැ.හැබැයි ඉතින්, ‘තෝට්ටයියා’ කිව්වට ඇත්ත නම නම් ෂන්මුගලිංගම්. නැහැයි බැහැයි නොකියා ඕනම දේකට එන ‘තෝට්ටයියා’ ඒ හැම දේම කරන්නෙ ආදරේ නිසා බව පුංචි වුණත් රජීවට පැහැදිලියි.ජාතිය, කුල-මල මොකවුණත් රජීව් හඳුනන්නෙත් තෝට්ටයියගෙ ඒ ආදරෙයි සෙනෙහෙවන්තකමයි විතරමයි. මුළු චිත‍්‍රපටය පුරාම මේ බැඳීම විහිදෙනවා. හරියට සිහින් රිදී හුයක් වගේ.සුමිත‍්‍රා පීරිස් ප‍්‍රවීණ සිනමා වේදිනියගෙ ‘යහළුවෝ’ චිත‍්‍රපටයේ ‘තෝට්ටයියා’ වුණාට පස්සෙ. ‘රාජව‘ අපි ආයෙත් දැක්කා.සද්ගුණාකාරයෙ ‘ටොම්’ සුද්දට ආව තේව කරන දෙමළ සේවකයා විදියට.ජාතිය සිංහල නොවුණට රාජා ගනේෂන් රඟපෑ තරමක් රඟපෑවෙ සිංහල ටෙලිනාට්‍යවල. සිංහල චිත‍්‍රපටවල. හැබැයි ඉතින් එහෙම වෙන්නත් පසුබිමක් තිබුණා.ඒ පිය උරුමය.”ඒ.එස්.රාජා මගේ තාත්තා. ගාමිණී ෆොන්සේකා යුගයෙ සත පනහ, යටගිය දවස, සූර චෞරයා.. එතකොට වනගත කෙල්ල දෙමළ පිටපත, ‘සුමදි එන්ගේ සමුද්‍රායම්’ වගේ චිත‍්‍රපට කිහිපයකම රඟපෑවා. එයා රඟපෑවෙ ආත්ම තෘප්තියට. මගේ් කලා ලෝකෙ පටන් ගැනෙන්නෙත් තාත්තගෙ ඒ කලා රසයෙ, වින්දනයෙ ප‍්‍රතිඵලයක් විදියට..”තාත්තා ඔහු ඇරලවනව, ගුවන්විදුලියෙ දෙමළ සේවයෙ ‘සරවනමුත්තු මාමා’ ගේ ළමා පිටියට. 1960 න් පටන් ගත්තු ඒ ගමනෙ, 1980 දක්වාම ඔහු රැඳී ඉන්නවා. කාර්ය බහුල ගුවන් විදුලි ශිල්පියෙක් විදිහට. දහසකට වැඩි ගුවන් විදුලි නාට්‍ය ප‍්‍රමාණයක්. එකකට එකක් දෙවැනි නැති චරිත ගොන්නක්.”නාට්‍ය පිටපත් රචනය, රඟපෑම තරම්ම පසුකාලෙක මට සමීප වුණා. ඒ කාලෙ ඉඹ්ඕඛ් එකේ හිටපු බී.එච්.අබ්දුල් හමීඩ් සහ ජෝර්ජ් චන්ද්‍රසේකරන් කියන ජ්‍යෙෂ්ඨ නිවේදකයො දෙන්න තමයි රචනය පැත්තට මාව ;යාමු කළේ.”හැබැයි ඉතින් අද තත්ත්වය වෙනස්. ගුවන්විදුලියෙ දෙමළ සේවය, පැරැණි ශිල්පීන් එහෙම පිටින්ම අමතක කරල. ජීවත්වෙලා ඉන්න කිහිපදෙනා හරි එකතු කරගෙන අද පරපුරට වැදගත් යමක් කරනව නම් තමා හොඳ. අපේ සම්පූර්ණ සහාය දෙනවා එහෙම දේකට...”කොහොම වුණත් වේදිකා නාට්‍ය ගැනත් රාජා කතා කළේ කනස්සලු හිතින්.”අද අපේ දෙමළ නාට්‍යයක් පුහුණු වෙන්නවත් තැනක් නෑ. එහෙම නැතිකම නිසා වේදිකා නාට්‍ය ටිකෙන් ටික දෙමළ ජනතාවගෙන් බැහැර වෙනවා....”ගුවන් විදුලිය, වේදිකාව මොන තරම් ඇසුරු කළත් මෑත කාලයේ රාජා අපිට මතක හිටියෙ අශෝක හඳගමගෙ ‘මේ පාරෙන් එන්න’ ටෙලි නාට්‍යයෙ ‘කනකරත්නම්’ නිසා.දිගට දිගේ ඇදෙන දේශපාලන කතා බහේදි දීර්ඝ දෙබස්, බර වචන හැඟීම් දනවන ලෙස එක දිගට කටපාඩමින් කියන එක ලේසි වැඩක්ද..ඒත්, කනකරත්නම් වෙලා, රාජා ඒ අභියෝගය ජයගත්තා.”ඒක මට ලොකු වගකීමක් වුණා. සමහරදාට පුතා පාන්දර පාඩම් කරන කොට මාත් ඒ වෙලාවටම නැගිටගෙන දෙබස් පාඩම් කළා. ඒක මට අතපය දිගඇරල හොඳට රඟපාන්න ලැබුණු චරිතයක්.කනකරත්නම්එක තැනෙක මුණසිංහ මාව බිම දිගේ ඇදගෙන ගිහින් කොළ රොඩු අතරෙ අත හරිනවා. ඊට පස්සෙ තල්කොළවලින් වහනවා. අර කොළ රොඩුවල ඉන්න කූඹි, දිමියො මගෙ ඇඟ දිගේ යනවා. මූණ කටේ හිට වහලා විදිනවා.සීන් එක ඉවර වෙනකල් අමාරුවෙන් ඉවසගෙන හිටියා. අනෙක මගෙ කොණ්ඩෙ සම්පූර්ණයෙන්ම ‘බ්ලීච්’ කළා. ඒ සැරට කොණ්ඩෙත් ගියා.ඒත් මං සතුටුයි. නාට්‍යය බලන කොට ගෙදර පුතාගෙන් නෝනගෙන් ලේලිගෙන් වගේම යහළුවො සහ හිතවත් අයගෙන් හරියට ප‍්‍රතිචාර ලැබුණා. ඒක මට තෘප්තියක්..”ඒ තෘප්තිය අඩු වැඩි වශයෙන් ලබපු නාට්‍ය 28කුත් චිත‍්‍රපට කිහිපයකුත් ඔහුගෙ නිර්මාණ ජීවිතය පුරා විහිදෙනව.මිහිමඬල ගිනිවදී, කැදැල්ල, සුදෝසුදු, දෑකැති මුවහත, හිරු කුමාරි, සූරිය දරුවො, තිළිණය, හිමවරුසා, දොළොස් පැය, මේ පාරෙන් එන්න, සැඳෑ සක්මන, කටු ඉඹුල, මහතලා හටන, දේදුනු පාලම, සුදු කපුරු පෙති, පබලු මුහුද, ඒ ටෙලිනාට්‍ය පෙළ අතරින් කිහිපයක්.’දොළොස් පැයේ’ කළ වතුකරයේ කම්කරු චරිතය වරක් රයිගම් ටෙලි සම්මාන උලෙළේ ‘හොඳම සහාය නළුවා’ නිර්දේශිත නම් අතරෙ කියැවීමත් ඔහුට සතුටක්.ගැලවුම්කාරයො, කිරියි – පැණියි, තෙන්ඩලේ (මඳ පවන) ඔහු රැඟූ වේදිකා නාට්‍ය අතරින් කිහිපයක්. පාදෙයි මාරිය පරුවංගල් (නොමඟ ගිය තරුණ විය, අක්ෂරය, ගරිල්ලා මාකටින්, යහළුවො, තාරකා මල්, හෑන්ඩ්බෝල්, ඔහු රඟපෑ ඉංග‍්‍රීසි - දමිළ හා සිංහල චිත‍්‍රපට.මේ සියල්ල අතරේ ඔහු වෙළෙඳ දැන්වීම් හා නාට්‍ය පරිවර්තකයෙක්. සිංහලෙන් දෙමළටත්, දෙමළෙන් සිංහලටත් නඟන එකකට එකක් වෙනස් නිර්මාණ අතර ලබන සතුටත් සැනසුමත් මහ මෙරක් කියලයි ඔහු කියන්නෙ.කොළඹ මරදානෙ හැදුණු වැඩුණු, රාජට සිංහල බස වඩාත් ජීර්ණ වුණේ, මරදානෙ 'සෙන්ට‍්‍රල්' එකේදි.ශී‍්‍ර කුමාර් ගනේෂන් රාජ ගෙ එකම පුතා. කොළඹ ඩී.එස්. සේනානායකයෙ උගත් ඔහුත් කලාවට පෙම් බඳින්නෙක්.'චැනල් අයි' දෙමළ නාළිකාවෙ නිවේදකයකු හා වැඩසටහන් ඉදිරිපත් කරන්නකු ලෙස ශී‍්‍ර කුමාර් අපට මුණ ගැහුණත්, වෘත්තියෙන් නම් ඔහු ගණකාධිකාරිවරයෙක්."තාත්තා ජීවිතයෙන් වැඩි කාලයක් ගත කළේ කලා ලෝකයෙ. ඒත් කවදාවත් කිසි ඇගයීමක් ලබල නැහැ. දෙමළ ජාතිකයෙක් වුණත් එයා සම්බන්ධ වුණේ සිංහල නිර්මාණවලට. 'මේ පාරෙන් එන්න' වගේ නාට්‍යයක් බලපු කෙනකුට 'කනකරත්නම්' අමතක වෙන්න විදියක් නෑ. එයාගෙ විශිෂ්ටම රංගනය මං දුටුවෙ ඒ නාට්‍යයෙදි.බිරිඳ පුතු හා ලේලිය සමගකොහොම වුණත් දෙමළ නිර්මාණ නම් අපේ රටේ දැන් හැදෙන්නෙම නැති තරම්. හැබැයි ඉතින්, ඕනම චිත‍්‍රපටයක්, වෙළඳ දැන්වීමක් දෙමළට පරිවර්තනය කරද්දි තාත්තා එතැන. බොහෝ සිංහල නිර්මාණකරුවන්ට එයා දෙමළ බස් කැවීමේදි වචන උච්චාරණය කරන්න කියා දෙන හොඳම මඟ පෙන්වන්නා..."තාත්තා රඟපාන දේ ගැන මුලින්ම ප‍්‍රතිචාර ලැබෙන්නෙ ශී‍්‍ර කුමාර්ගෙන්. ඊළඟට අම්මා 'යෝගා' ගෙන්. ළඟදි පවුලට එකතු වුණු ලේලිය දර්ශිත්, දැන් ඒ විචාරයෙ කොටස් කාරියක්."මේ ගොල්ලො තමයි ඉතින් මගෙ හොඳම විචාරකයො. අම්මටයි පුතාටයි තමා වැඩිපුර අඩුපාඩු පේන්නෙ. මට්ටක්කුළිය වික‍්‍රමාරාම පන්සලේ නායක හාමුදුරුවොත් මගේ සිංහල දැනුම පුළුල් කරගන්න නිබඳ අත දෙන කෙනෙක්. 'සිංහල ශබ්ද කෝෂයේ' වනසිංහ මහත්මියත් ඒ වගේ.හුණුපිටිය ශී‍්‍ර ධර්මාරාමයේ පූරිප්පල අනෝමා දස්සි හාමුදුරුවොත් මට ඒ වගේ හුඟක් උදව් කරන කෙනෙක්. දර්ශිත් රූපවාහිනි නිවේදිකාවක් නිසා, අපේ පවුලෙ අය එකතු වුණාම 'ප‍්‍රඩක්ෂන් හවුස්' එකක් වගේ..."රාජගෙ ලේලිය දර්ශි, කතකලී නැටුම් ප‍්‍රගුණ කොට ඇත්තී, 'අරංගේත‍්‍රම්' ප‍්‍රසංගය ද පවත්වා අවසන්.බිරිඳ යෝගාත් භාෂා පරිවර්තන යෙහිලා හපනියක් බවයි ඔහු කියන්නෙ."ඉතින් අපි කෝවිල් යනවා. පන්සල් යනවා. කාටවත් කරදරයක් නොකර සරලව ජීවත් වෙනවා..."රාජා කියන්නෙ බොහෝ දේ කැටිකරල. 'මුල් පිටුව' රාජගෙ පි‍්‍රයතම වැඩසටහන. ඊළඟට සිංහල පත්තර ටික.කොයි දේ කළත් පවුලක එකමුතුකම හැමදේටම යටයි කියලයි රාජා කියන්නෙ."එදා මෙදා තුර අත දීපු හැමෝටම 'පිං' කියල ලියන්න. විශේෂයෙන්, පෙ‍්‍ර්ම් දිසානායක, සුරේන් ද සිල්වා හ බන්දුල ජයකොඩි මහත්වරුන්ට..."මේ සටහන අවසන් කරන්නෙ රාජගෙ ඒ ඉල්ලීමත් එක්ක.ඉනෝකා පෙරේරා බණ්ඩාර ඡායාරූප ගීත් ද මැල්    </content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=av0804069</link>
    <topic>මගේම හැකියාවෙන් නිවේදකයකු වෙන්න ලැබීම වාසනාවක්</topic>
    <author/>
    <content>රංගනයෙන් ඉදිරියට එන නිරෝෂා'සරසවිය' වෙබ් අඩවියටසුපිරි පොප් ගායිකාවදියවැඩියාව පිළිබඳ මිථ්‍යාව හා සැබෑවමහින්ද ගේ ආගිය කතාවේදිකා රංගන ශිල්පියාට කැමරාව එතරම් ‘කජ්ජක්’ නොවේආදරේට කියන කතා ...‘යහළුවෝ හි තෝට්ටයියා මතක ද?මගේම හැකියාවෙන් නිවේදකයකු වෙන්න ලැබීම වාසනාවක්උපාලිගෙන් පැරණි ගී අනුවාදන ප‍්‍රසංගයක්අපි මොනවා කළත් වැඩක් නෑ මානසික සුවය නැත්නම්කොහොමද තොරතුරුඇත්ත නැත්තශිල්පා වෙබ් අඩවියකට නඩු දමයි ?සෙලිනාට කි‍්‍රකට් කී‍්‍රඩකයන්ගෙන් හිරිහැරඅහිමි වූ ඉඩම යළි අමිතාබ්ටඅන්න පාණදුරේ සීයලා කුමාරිහාමි කෙනෙක් හොයලාජනතා වින්දන පක්ෂයේ ගායන කැරැල්ලහැරී පොටර් කතුවරිය දිවිනහගන්න හදලාරසදුන පුවත් ලුහුඬින්- නව පරපුරේ නිවේදක හර්ෂ වික‍්‍රමසිංහනව පරපුරේ නිවේදකයකු වන හර්ෂ වික‍්‍රමසිංහ මෙරට පෞද්ගලික ගුවන්විදුලි සේවා බිහිවීමත් සමඟ හඳුනාගන්නට ලැබුණු අයෙකි. “සිරස” හා ”FM – NINETY NINE”  වැනි ගුවන්විදුලි නාලිකාවන්හී ස්ථිර හා නිදහස් නිවේදකයකු ලෙසත් වරෙක TNL්රූපවාහිනියේ ප‍්‍රවෘත්ති ප‍්‍රකාශකයකු හා ස්වර්ණවාහිනියේ දේශපාලන වැඩසටහන් රැසකට දායක වෙමින් විද්‍යුත් මාධ්‍ය ඔස්සේ හමු වූ ඔහු වර්තමානයේ දී අපට වඩාත් හුරුපුරුදු හඬක් ඇති නිවේදකයකු බවට පත්ව සිටින්නේ ගුවන්විදුලි හා රූපවාහිනි මාධ්‍ය වෙළෙඳ දැන්වීම් ඔස්සේ ය.මේ ඔහු සමඟ කළ කථාබහකි...අපේ රටේ දැවැන්ත නිවේදකයකු වන ධර්ම ශ‍්‍රී වික‍්‍රමසිංහ ඔබේ පියා. ඒ පිය උරුමය ගැන ඔබට දැනෙන්නේ කොයි විදිහට ද?”ලංකාවේ මුල් පෙළේ නිවේදකයකු ගේ පුතා හැටියට ඉපදිලා තාත්තා ගේ අඩිපාරේ යමින් තාත්තා ගේ ම රස්සාව කරන්න ලැබීම මගේ පෙර පිනක් හැටියටයි මම සලකන්නේ.ඒත් ඊටත් වඩා මම ආඩම්බර වෙනවා තාත්තා ගේ කිසිම උදව්වක් නැතුව නිවේදක වෘත්තියට පිවිසෙන්නට තරම් මම වාසනාවන්තයකු වීම ගැන.මම නිවේදකයකු වුණේ මගේ තාත්තා ගේ උදව්වක් නැතුවයි. කොටින් ම අදටත් මම ධර්ම ශ‍්‍රී වික‍්‍රමසිංහ ගේ පුතා කියලා අපේ රටේ වැඩි දෙනෙක් දන්නේ නැහැ.”කලක් ඔබ “සිරසෙ” වැඩි ම වෙළෙඳ වැඩසටහන් ප‍්‍රමාණයක් ඉදිරිපත් කළ නිවේදකයා...”ඔව්. ඒක හරිම අහම්බෙන් සිදු වූ දෙයක්. මම “සිරස” ගුවන්විදුලියේ ස්ථිර නිවේදකයකු ලෙස රැකියාව කරද්දි එහි විනාඩි 15 කට සීමා වූ වෙළෙඳ වැඩසටහන් විශාල ප‍්‍රමාණයක් සතිපතා ප‍්‍රචාරය වෙමින් තිබුණා. නමුත් මම සිරසට ගිය අලුත මට එක ම වැඩසටහනක්වත් තිබුණේ නැහැ. ඔය අතරේ දී දවසක් හවස හයට විතර එහි වැඩසටහන් නිෂ්පාදකයෙක් හදිසියේ ම මා ළඟට ඇවිත් ඇහුවා හෙට උදේට ප‍්‍රචාරය වෙන්න තියෙන වෙළෙඳ වැඩසටහනක නිවේදකයා ඇවිත් නැහැ පුළුවන්ද අදට විතරක් ඒ වැඩසටහනට VOICE කරන්න කියලා.ඒ වේලාවේ මම ඔහු ගේ ඉල්ලීම ඉටු කළා. එහි ප‍්‍රතිඵලය වුණේ සති හතරක් ඇතුළත “සිරස” ගුවන් විදුලියේ ඒ වන විට ප‍්‍රචාරය වෙමින් තිබූ වෙළෙඳ වැඩසටහන්වලින් භාගයක් ම මා වෙත ලැබීමයි.කොටින් ම ඒ කාලේ “සිරස” ගුවන්විදුලියේ දී මට ලැබුණු ස්ථිර වැටුප වගේ දෙගුණයක ආදායමක් වෙළෙඳ වැඩසටහන්වලින් මට ලැබුණා.”ඔබේ කටහඩින් මේ දිනවල අපට ඇහෙන වෙළෙඳ දැන්වීම් මොනව ද?”අලුත් ම HUTCH දැන්වීම් කිහිපයක් ම ප‍්‍රචාරය වෙනවා. ඒ වගේ ම සන්ටෙල් දැන්වීම්, පෙයාස් හර්බල් සබන්, ශ‍්‍රී ලංකා ලයිෆ්, රිට්ස්බරි මිල්ක්චොක්ලට්, ඕ – තී‍්‍ර හෙයා ජෙල්, ඇතුළු තවත් දැන්වීම් කිහිපයක් ම මේ දිනවල ප‍්‍රචාරය වෙමින් තිබෙනවා...”ඔබ කාලයක් ප‍්‍රසංග වේදිකා නිවේදකයෙක්ව හිටියා. ඒත් අද ඈත්වෙලා?”මම ප‍්‍රසංග වේදිකාවේ හිටියෙ ගුවන්විදුලි මාධ්‍යයට එන්න කලින්. නමුත් මම ඒ කාලෙදි ම “සිරස” ගුවන්විදුලියට ගියාට පස්සේ එම මාධ්‍ය ජාලයේ හැර පිටස්තර සංදර්ශන සඳහා සහභාගී වීම තහනම් වුණා. ඒ තහනමත් එක්ක ප‍්‍රසංග වේදිකාව ගැන මගේ තිබුණු උනන්දුවත් ටික ටික අඩුවෙලා ගියා.“සිරස” ගුවන්විදුලියේ හිටපු කාලෙදි අවසන් වරට කුරුණෑගල ප‍්‍රදේශයේ පැවති සංගීත ප‍්‍රසංගයකට සහභාගි වුණාට පස්සේ මම අද දක්වා කිසිම ප‍්‍රසංගයකට සහභාගී වෙලා නැහැ. කොහොමටත් මුළු රැයක් පුරා ඇහැරගෙන කරන ඒ රාජකාරිය ගැන මගේ ඒ තරම් තෘප්තියක් නැහැ.”විවාහ වෙන්න එහෙම තවම හර්ෂ ගේ අදහසක් නැද්ද?”මගේ කේන්දරේ හැටියට මගේ විවාහය ප‍්‍රමාද වෙනවා. මගේ පවුලේ ඡ්‍යොතිර්වේදියා මට විවාහය පිළිබඳව බොහෝ නීති රීති හා කොන්දේසි පනවලයි තියෙන්නේ. ඒ නිසා රටේ හැමෝ ම කසාද බඳින නිසා මමත් කොහොමහරි විවාහ විය යුතුයි කියන සාම්ප‍්‍රදායික අදහසින් විවාහය කියන මාතෘකාව දිහා බලන්න මම කැමති නැහැ...”  </content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=av08040610</link>
    <topic>උපාලිගෙන් පැරණි ගී අනුවාදන ප‍්‍රසංගයක්</topic>
    <author>ජයමිණි</author>
    <content>රංගනයෙන් ඉදිරියට එන නිරෝෂා'සරසවිය' වෙබ් අඩවියටසුපිරි පොප් ගායිකාවදියවැඩියාව පිළිබඳ මිථ්‍යාව හා සැබෑවමහින්ද ගේ ආගිය කතාවේදිකා රංගන ශිල්පියාට කැමරාව එතරම් ‘කජ්ජක්’ නොවේආදරේට කියන කතා ...‘යහළුවෝ හි තෝට්ටයියා මතක ද?මගේම හැකියාවෙන් නිවේදකයකු වෙන්න ලැබීම වාසනාවක්උපාලිගෙන් පැරණි ගී අනුවාදන ප‍්‍රසංගයක්අපි මොනවා කළත් වැඩක් නෑ මානසික සුවය නැත්නම්කොහොමද තොරතුරුඇත්ත නැත්තශිල්පා වෙබ් අඩවියකට නඩු දමයි ?සෙලිනාට කි‍්‍රකට් කී‍්‍රඩකයන්ගෙන් හිරිහැරඅහිමි වූ ඉඩම යළි අමිතාබ්ටඅන්න පාණදුරේ සීයලා කුමාරිහාමි කෙනෙක් හොයලාජනතා වින්දන පක්ෂයේ ගායන කැරැල්ලහැරී පොටර් කතුවරිය දිවිනහගන්න හදලාරසදුන පුවත් ලුහුඬින්”සරසවි පාය” සංගීත ආශ‍්‍රමයේ දී සංගීතඥ, ෂෙල්ටන් පෙ‍්‍ර්මරත්නයන් ගේ ඇසුර ලැබීමට තරම් ඔහු භාග්‍යවත් විය. වයලීනයට ඔහු වඩාත් පෙම් බැන්දේ එතැන් සිට ය. ඒ පිළිබඳව ශාස්තී‍්‍රය, ශිල්ප විධි නියාම ඔහු ගෙන් දැන ඉගෙන ගත්තේ ය. ඒ පන්නරයෙන් ඔහු මේ වන විටත් දිගු ගමනක් පැමිණ සිටියි.ඔහු නමින් ඩබ්ලිව්. ජේ. උපාලි ය. ක්‍ෂේත‍්‍රයේ කවුරුත් දැන හඳුනන්නේ “වයලීන” වාදකයෙකු හැටියට යි. ඔහු දැන් ශ‍්‍රී ලංකා ගුවන් විදුලියේ නිත්‍ය වාදකයෙකි.ගුවනේ විසුරුවා හැරෙන, සංගීත වැඩසටහන් සරසන, උපාලි ජාතික රූපවාහිනියේ කාලීන වැඩසටහන් කීපයකට ද වාදකයෙකු ලෙස සහභාගී වෙයි.නුගසෙවණ, කලස වැනි වැඩසටහන් පමණක් නොව ස්වර්ණවාහිනියේ, හද බැඳි ගීත, හා හා පුරා හා හංසවිලට ද වයලීන් වාදනයෙන් එක් වෙයි.මේ දිනවල ඔහු, නවතම කටයුත්තකට වෙහෙසේ. එනම් ගී අනුවාදන ඒක පුද්ගල ගී ප‍්‍රසංගයක් පැවැත්වීමට ය. “ප‍්‍රභාවී” නමින් නම් කර ඇති මේ ප‍්‍රසංගයට ඇතුළත් වෙන්නේ, පැරණි හින්දි, බටහිර හා සිංහල ගී අනුවාදනයන් ය. මේ විචිත‍්‍ර නාද රටාවන් සැරසී ඇත්තේ ඔහු උගත් වාදන ශිල්පී ක‍්‍රම රැසක ගේ ද නියෝජනයෙනි.අද (06) හරියට ම සවස 3.30 හා 5.30 ට ගාලු පුරහලේ දී පැවැත්වීමට නියමිත මේ ප‍්‍රසංගයට පැමිණෙන ලෙස ඔහු කලාකාමීන් ගෙන් ඇරියුම් කර සිටියි.උපාලි වැලිගම ශ‍්‍රී සිද්ධාර්ථ විද්‍යාලයෙන් ද, ඉන් අනතුරුව පිළියන්දල මහා විද්‍යාලයෙන් ද සිප්සතර හදාරා ඇත. පාසල් කාලයේ සිට ම සංගීතය විෂයක් ලෙස හැදෑාරීමෙන්, ඔහු බලාපොරොත්තු වූයේ, ඒ අංශයේ නිර්මාණ කටයුතුවල දිගට ම නියැළෙන්න යි.ජයමිණි</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=av08040611</link>
    <topic>අපි මොනවා කළත් වැඩක් නෑ මානසික සුවය නැත්නම්</topic>
    <author>ජයමිණි අත්තනායක</author>
    <content>රංගනයෙන් ඉදිරියට එන නිරෝෂා'සරසවිය' වෙබ් අඩවියටසුපිරි පොප් ගායිකාවදියවැඩියාව පිළිබඳ මිථ්‍යාව හා සැබෑවමහින්ද ගේ ආගිය කතාවේදිකා රංගන ශිල්පියාට කැමරාව එතරම් ‘කජ්ජක්’ නොවේආදරේට කියන කතා ...‘යහළුවෝ හි තෝට්ටයියා මතක ද?මගේම හැකියාවෙන් නිවේදකයකු වෙන්න ලැබීම වාසනාවක්උපාලිගෙන් පැරණි ගී අනුවාදන ප‍්‍රසංගයක්අපි මොනවා කළත් වැඩක් නෑ මානසික සුවය නැත්නම්කොහොමද තොරතුරුඇත්ත නැත්තශිල්පා වෙබ් අඩවියකට නඩු දමයි ?සෙලිනාට කි‍්‍රකට් කී‍්‍රඩකයන්ගෙන් හිරිහැරඅහිමි වූ ඉඩම යළි අමිතාබ්ටඅන්න පාණදුරේ සීයලා කුමාරිහාමි කෙනෙක් හොයලාජනතා වින්දන පක්ෂයේ ගායන කැරැල්ලහැරී පොටර් කතුවරිය දිවිනහගන්න හදලාරසදුන පුවත් ලුහුඬින්නිරෝෂා පෙරේරා සමඟ පිළිසඳරක්පුංචිසන්දියේම ඇගේ ‘කටකාරකම’ දුටු බොහෝ දෙනෙක් අනාවැකි පල කළා.සියුම් සතුටකින් ඉපිලී ‘නිවේදිකාවක’ වීමේ සිහිනය ඇගේ හිතට තදින් ම කා වැදුණේ එතැන් පටන්.ඒ හීනය මල් ඵල ගැනුණේ ස්වර්ණවාහිනියේ 'ස්වර්ණෝදය කලාපය' හරහායි.තමාටම ආවේණික වූ ශෛලියක් ගොඩනඟා ගන්නට සමත් වූ ඈ මේ වනවිට පෙ‍්‍ර්ක්ෂක ආකර්ෂණය දිනාගන්නට තරම් භාග්‍යමත් වෙලා.නිරෝෂා පෙරේරා..."සිරස ඩාන්සින් ස්ටාර්ස්" 'ඉරෝෂයි, නිරෝෂයි' යන වැඩසටහන් මෙහෙයවන ඇය මේ දිනවල වඩාත් ජනප‍්‍රියයි.'හෙලෝ නිරෝෂා...""ඔව්... කතා කරනවා...""කොහොමද මේ දවස්වල ලැබෙන ප‍්‍රතිචාර.(සිනාසෙමින්) "හොඳයි, හොඳයි... ප‍්‍රතිචාර, හුඟක් හොඳයි. ඒ ගැන හරිම සතුටුයි."'සිරස ඩාන්සින් ස්ටාර්ස්' කොහොමද?මම හරිම කැමැත්තෙන් එක්වුණ වැඩසටහනක් මේ. වෙනස්ම අත්දැකීමක්. මං දන්න විදියට අපේ ටී.වී. චැනල් එකක මුල් වතාවටයි මේ වගේ වැඩසටහනක් ගෙන එන්නේ. ඒ අලුත් වෙනසට මම කවදත් කැමැතියි. අලුත් විදිහට හිතලා පතලා වෙනස් දෙයක් කිරීමේ උනන්දුව උවමනාව කවදත් මට තියෙනවා.අද මේ වැඩසටහන හුඟක් ජනප‍්‍රියයි. මේ වැඩසටහන් රේටින්ග්ස් පැත්තෙන් වුණත් උඩින් ම ඉන්නෙ.ඔය අතර චෝදනාත් එල්ල වෙනවා."ම්...ම්... වෙන්නැති. හැබැයි බොහෝ දෙනෙක් ආශාවෙන් නරඹනවා. අපිට 100% ක් හැමෝම සතුටු කරන්න බෑ. නරඹන්නට කැමැති නැති අය නොබලා ඉඳීවි.ඒක වෙනම දෙයක්. ඒක එක් එක් කෙනාගේ කැමැත්ත. හැබැයි නරඹන අයට, උණුසුම්, උද්යෝග කර අත්දැකීමක් ලබාදෙන්න. මට කළ හැකි දේ උපරිමව කරනවා.මේ නැටුම් රැල්ල නිරෝෂා දකින්නේ?"මෙහෙමයි. අපි හැමෝම දකින්නේ අගය කරන්නේ, හින්දි නළු නිළියන්ගේ නර්තන, රංගන, අපේ අයත් ඒ අයගේ දක්ෂතා, හැකියාවන් කවදත් පුදුම ඉහළින් වර්ණනා කරනවා.ඒ අයගේ දේවල් දිහා කට ඇරගෙන බලා ඉන්නවට වඩා නරක ද? අපේ කොල්ලන්ගේ කෙල්ලන්ගේ ඒ දස්කම් පෙන්වන තැනක් හදා ගත්තාම.මේ තරගාවලිය හරහා ඉහළම දස්කම් දක්වන බොහෝ අය අපිට මුණ ගැසුණා. පුදුම හැකියාවක් තියෙනවා.බලන්න දිනෙන් දින මේ තරගාවලියට එන අයගේ නර්තන, රංගන හැකියාවන්, ඔප මට්ටම් වෙන විදිහ. ඒක ගැනවත් ආඩම්බර වෙන්න බැරිද අපට?ඇත්තද 'ඉරෝෂයි නිරෝෂයි' ඔබේම සංකල්පයක් කියන්නේ?ඔව්, මට නිවේදිකාවක් විදිහට නිදහසේ වැඩ කටයුතු කරන්නයි ඕනෑ වුණේ. බොහෝ ටීවී චැනල් වලින් වැඩසටහන් ඉදිරිපත් කිරීමට ආරාධනා ලැබුණා. ඔය අතර සිරසෙනුත් කතා කළා.මගේ හිතේ් අලුත් විදිහට නව ආරකට, වැඩසටහනක් කරන්න කන්සෙප්ට් එකක් තිබුණා. එතැනදී මගේ හිතේ ගොනුවුණු අදහස 'සිරසට' පැහැදිලි කළා. ඒකට 'සිරස' ඉඩ දුන්නා."ඉරෝෂයි නිරෝෂයි" කියලා මගේ නංගියි මමයි වැඩසටහන් ඉදිරිපත් කරන්න එක්වුණේ ඒ විදිහට. අක්කයි නංගියි පළමු වතාවටයි ලංකාවේ මේ වගේ වැඩසටහනක් ඉදිරිපත් කරන්නේ.කොහොමද? ඔයාගේ නංගී ඉරෝෂාගෙන් මේ වැඩසටහනට ලැබෙන අත්වැල?හොඳ සහයෝගයක් ලැබෙනවා. මේ වනවිට ප‍්‍රවීණ මෙන් ම නව පරපුර නියෝජනය කරමින් 'කලා ලොවේ හැම තරාතිරමක අය අප සමඟ සම්බන්ධ වෙලා.අද බොහෝ වැඩසටහන් වලින් 'ආට්ස්' කෙනෙක් ගෙන්නපුවාම අහන්නේ එදිනෙදා කරන වැඩ. නමුත් මෙහි විශේෂත්වයක් විදිහට අපි කරන්නේ, පුද්ගලයෙක් හැටියට ඔහුගේ මුළු ජීවිත කාලේදීම කළ කී දෑ හැම පැත්තක් ගැනම, විවෘතව කතාබහ කරන එක. නින්දා, ප‍්‍රශංසා, විවේචන, යෝජනා ගල් මල් මේ හැම දෙයක්ම ඔහු හෝ ඇය හමුවේ තබනවා.හැබැයි එකක්...අපි කවදාවත් කෙනෙකුට, කැළැලක් වෙන අතිශය පෞද්ගලික ප‍්‍රශ්න අහන්න යන්නෑ. අපේ අරමුණ, ඒ එන කෙනාට හොඳක් මිසක් නරකක් කිරීමට නොවන නිසා."අවුරුද්දකටත් වැඩි කාලයක් තිස්සේ මේ වැඩසටහන ගණනින් දැන් 60 ත් පහු කරලා.මේ වැඩසටහනට එන්න පොරොන්දු වෙන අය 'කණු' තියනවා කියලත් ආරංචියි.(සිනාවෙමින්) වැඩසටහනට සම්බන්ධ කරගන්න ඕනෑ වුණාම 'ආටිස්' කෙනෙක්ව, අපි ඒ පිළිබඳව ඔවුන්ව දැනුවත් කරන්නේ මාසයකට උඩදීයි, ඔය අතර මමයි ඉරෝෂයි, ඔවුන් පිළිබඳව ලියැවුණු බොහෝ දේවල් කියවනවා.නෑදෑයෝ, හිත මිත‍්‍රයෝ, අසල්වැසියෝ, සතුරන්, යහළුවන් පමණක් නොව, පෙ‍්‍ර්ක්ෂකයින් පවා දක්වන ප‍්‍රතිචාර පිළිබඳව සැලකිලිමත් වෙනවා. අපේ ඒ දැනුමත් එක්ක අපි අහන ප‍්‍රශ්නවලට උත්තර දෙන්න නොහැකි නිසා, එන්න බැහැ කියූ අයත්, ඒ අවස්ථාවට බයේ මඟ හැරිය අයත් ඉන්නවා. ඕනෑ තරම්, බොහෝම කැමැත්තෙන් ආපු අයත් ඒ අතර ඉන්නවා. ඒක තමා ඇත්ත."නිවේදනයෙන් ලැබුණු 'ජනප‍්‍රියත්වය' නිසාම ඔයා නිළියකුත් වුණා. දැන් රඟපෑම අමතක කර දමලා ද?"පසුගිය කාලෙදි ටෙලි නාට්‍ය කීපයකටම දායක වුණා. ඒත් ලැබුණු ආරාධනා වැඩි හරියක් ප‍්‍රතික්ෂේප කරන්න සිද්ධ වුණා.මගේ වැඩි කැමැත්ත, බැඳීම නිවේදනයට. රංගනයයි නිවේදනයයි මේ හැම දෙයක්ම පටලවාගෙන වැඩ ගොඩ ගහගෙන මම දුක් විඳින්න කැමැති නෑ.සාමාන්‍යයෙන් මම කම්මැලියි. නිදහසේ පාඩුවේ ඉන්න හරිම කැමැතියි. කාලය බෙදා හදාගැනීමේ ප‍්‍රශ්නය නිසයි රඟපෑම පැත්තට හිත යොමු නොකරන්නේ.මට ඕනෑ කරන්නේ කරන වැඩ ප‍්‍රමාණය නොවෙයි. 'ක්වොලිටි' එක. කරන දේ හරියට කරන්න. අනෙක් දේ අපි මොනවා කළත් වැඩක් නෑ. හරියට වෙලාවට කෑවේ බීවේ නැත්නම්, නින්දක් නැත්නම්. මේ හැමදේටම වඩා වැදගත්, මානසික සුවය, නිවැරැදිව හිතන්න, පතන්න පුළුවන් වෙන්නෙත් එහෙම වුණාම නේද?නිරෝෂාගේ ව්‍යාපාරික කටයුතු කොහොමද? පවුලේ අයගෙන් ලැබෙන සහයෝගය එහෙම?"මේ ලෝකයේ ඉන්න ප‍්‍රීතිමත්ම පවුලක් ඉන්නවා නම් මං හිතන්නේ ඒ වගේ ෆැමිලි එකක් තමා අපේ ෆැමිලි එක. මගේ පියා ජීවතුන් අතර නෑ. මගේ හිතේ තියෙන එකම දුක ඒක. පවුලේ අයගෙන් මගේ කලා කටයුතුවලට වගේම ව්‍යාපාරයට ලැබෙන සහයෝගය දැක්කාම, මං හරිම වාසනාවන්තයි කියලා හිතෙනවා.මට ඇඩ්වටයිසින් කම්පැනි එකක් තියෙනවා. ඒ ව්‍යාපාර කටයුතු වල බර කරට ගෙන කරන්නේ මගේ නංගී, 'ඉරෝෂා'. එයා විවිධ භාෂාවන් ඉගෙන ගත්ත කෙනෙක්. දැන් සමාජ විද්‍යාව පිළිබඳ උපාධියක් කරනවා."නිවේදනයේ දී ඔයාටත් චෝදනා නැඟෙනවා. සිංහල, ඉංග‍්‍රීසි භාෂාවන් කලවමේ යොදා ගන්නවා කියන එක ගැන?'නිවේදිකාවක්' කියනවට වඩා මම කැමති වැඩසටහන් ඉදිරිපත් කරන්නියක් කියනවනම්. මා වටා ඉන්නේ සිංහල ප්‍රේක්ෂකයෝ විතරක් ම නෙවේ. භාෂා 06 ක් කතා කරන්න මට පුළුවන්.ඒ හැකියාව විවිධ පෙ‍්‍ර්ක්ෂකයින්ට සමීප වෙන්න මම අවස්ථානුකූලව යොදා ගන්නවා. මගේ බර වචන නැහැ. හැබැයි මේ ක‍්‍රමයට පෙ‍්‍ර්ක්ෂකයින්ගෙන් ඉහළ ප‍්‍රතිචාර ලැබෙනවා. මේ තමා මා ගොඩනඟා ගත්ත මටම ආවේණික වූ ඉදිරිපත් කිරීමේ ශෛලිය.සුන්දරතම හදවතකට ළංවෙන කාලයත් දැන් ඇවිත්.(සිනාසෙමින්) ප‍්‍රශ්නය වෙලා තියෙන්නේ, පෙම්වතෙකුගේ අඩුව නොදැනෙන එක. මුදල්, ජනප‍්‍රියත්වය, ප‍්‍රසිද්ධිය, සාර්ථකත්වය, සතුට, සාමය, මේ හැම දෙයක්ම මට තියෙනවා. ඒත්, එහෙම හිතන්නවත් ඕනෑ කමක් නෑ. ඒත් අනාගතේ කුමක් වේවි ද? කියලා කියන්න නම් බෑ."ඔයා කැමති කොයි වගේ කෙනෙක්, විවාහයට තෝරා ගන්නද?"බොහෝ ගෑනු ළමයි හිතන අර 'කඩවසම්' කමට නම් මගේ හිත යන්නේ ම නෑ. වැදගත් වෙන්නේ 'ගති ගුණ'. අංක එක හොඳ මනුස්සයෙක් වීම. (සිනාසෙමින්) කුල මල, ජාති භේද, වයස් භේද, දේශීය විදේශීය භේද කිසිත් නෑ.අනෙක් දේ, කලාවට සම්බන්ධ ප‍්‍රසිද්ධ කෙනෙක් නොවීම පිළිබඳව මම වඩාත් ම සැලකිලිමත් වෙනවා."ජයමිණි අත්තනායක </content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=av08040612</link>
    <topic>කොහොමද තොරතුරු</topic>
    <author/>
    <content>රංගනයෙන් ඉදිරියට එන නිරෝෂා'සරසවිය' වෙබ් අඩවියටසුපිරි පොප් ගායිකාවදියවැඩියාව පිළිබඳ මිථ්‍යාව හා සැබෑවමහින්ද ගේ ආගිය කතාවේදිකා රංගන ශිල්පියාට කැමරාව එතරම් ‘කජ්ජක්’ නොවේආදරේට කියන කතා ...‘යහළුවෝ හි තෝට්ටයියා මතක ද?මගේම හැකියාවෙන් නිවේදකයකු වෙන්න ලැබීම වාසනාවක්උපාලිගෙන් පැරණි ගී අනුවාදන ප‍්‍රසංගයක්අපි මොනවා කළත් වැඩක් නෑ මානසික සුවය නැත්නම්කොහොමද තොරතුරුඇත්ත නැත්තශිල්පා වෙබ් අඩවියකට නඩු දමයි ?සෙලිනාට කි‍්‍රකට් කී‍්‍රඩකයන්ගෙන් හිරිහැරඅහිමි වූ ඉඩම යළි අමිතාබ්ටඅන්න පාණදුරේ සීයලා කුමාරිහාමි කෙනෙක් හොයලාජනතා වින්දන පක්ෂයේ ගායන කැරැල්ලහැරී පොටර් කතුවරිය දිවිනහගන්න හදලාරසදුන පුවත් ලුහුඬින්පාලිත සිල්වා පසුගිය කාලය ම අපි දැක්කේ මහතලා හටනේ සරදියෙල් විදියට. පුරා දින ගණනාවක් වුණත් තමන් ගේ සිත කය වෙහෙසවා චරිතයක් වෙනුවෙන් කැපවෙන්න පාලිත කුමන මොහොතකවත් පසුබට වෙන්නෙ නෑ. ඒ හින්දම වෙන්න ඇති ඔහු කරපු චරිත පෙ‍්‍ර්ක්‍ෂක මනසේ සදා නොමියෙන ලෙසින් තැන්පත් වෙන්නේ. මේ දිනවල ඔහු ‘සුවඳ හමන මනමාලි’. ‘චන්ද විංසතිය’ ‘නිම්වළල්ල’ කියන ටෙලි නාට්‍යවලින් විවිධ චරිත රැගෙන අපේ නිවහන්වලට ගොඩවදිනවා. රඟපාන්න වගේ ම ලියන කියන කටයුතුවලටත් පාලිත හරි රුසියෙක්.’මේ දිනවල මම බර්මින් ලයිලි ප‍්‍රනාන්දු ගේ ‘ගුරු ගීතය’ ටෙලිනාට්‍යයේ රඟපානවා. මීගොඩ පැත්තේ තමයි ෂුටින් තියෙන්නේ. ඒ ටෙලිනාට්‍ය වෙනුවෙන් ම කැපවෙන නිසා ලියන කියන කටයුත්තක යෙදෙන්නටවත් මට විවේකයක් නෑ’ යි පාලිත කියනවා.යාපනේ දී ඕෂධීට හොඳ ප‍්‍රතිචාරපසුගිය දවස්වල මම ජීවිතේ අලුත් ම අත්දැකීමකට මුහුණ දුන්නා. ජාතික රූපවාහිනියේ වැඩසටහනක් සඳහා මට යාපනයට යන්න සිද්ධ වුණා. මේ ආරාධනාව ආවම බොහෝ දෙනෙක් මගෙන් ඇහුවා මේ වෙලාවේ ඇයි ඔය වගේ පළාතකට යන්නේ කියලා.නමුත් මට බයක් හිතුණේ නෑ. යාපනේ ජනතාවගෙන් ලොකු රසික ප‍්‍රතිචාරයක් මට ලැබුණා. විශේෂයෙන් ම මට හිතුණා අපට යුද්ධ කරන්න බැරි වුණාට කලාකාරියක් විදියට ඒ අය වෙනුවෙන් අපිත් මොනව හරි කරන්න ඕන නේද කියලා. ඒ ගැන හිතලයි මම යාපනේට ගියේ... මෙහෙම කිව්වේ අපේ ජනප‍්‍රිය නිළි ඕෂධී හේවාමද්දුම ය. ඇය පසුගිය දා ජාතික රූපවාහිනියේ වැඩසටහනක් සඳහා යාපනයට ගොස් පැමිණියා. මේ වැඩ කටයුතුත් සමඟ ඇය ඉදිරියේ දී ශ‍්‍රියානි අමරසේන ගේ නවතම ටෙලි නාට්‍යයෙන් අප හමුවට පැමිණෙනවා.චන්දන ලියනආරච්චි ගෙන් කාලෙකින් අලුත් ගීතයක් ඇහුණෙ නෑ කියලා බොහෝ පාඨකයෝ පසුගිය කාලයේ කියන්න ගත්තා. ඒ හින්දම අපි පසුගියදා චන්දනට කතා කළා මොනවද අලුත් තොරතුරු කියලා දැනගන්න.මේ දවස්වල මම මගේ අලුත් සී. ඩී. තැටියට ගීත එකතු කරමින් ඉන්නවා. ‘නිල්වන ලන්දේ’ සී. ඩී. තැටිය කළාට පස්සෙ ගීත එකතුවක් කරන්න මට බැරි වුණා. මේ කාලය ඇතුළත මම ගීත පද මාලා ටිකක් එකතු කළා.කොහොමත් මේ අවුරුද්ද ඉවර වෙන්න කලින් මගේ රසික රසිකාවියන්ට අලුත් ගීත එකතුවක් තිළිණ කරන්නයි මගේ බලාපොරොත්තුව. ඊට අමතරව විදේශ සංචාර කිහිපයක් ලැබී තිබෙන නිසා මේ දිනවල ඒකට සහභාගි වෙන්නට සූදානම් වෙනවා.”සේමිණී කොණ්ඩේ කපලා !මේ පින්තූරෙ ඉන්නෙ උපශාන්ත මෙහෙණින් වහන්සේ කෙනෙක්. මේ මෙහෙණින් වහන්සේ අපට හමුවුණේ සඳුන් රාජකරුණා ගේ ‘ඉතිං මට අවසරයි’ ටෙලි නාට්‍යයෙන්. මෙහෙණින් වහන්සේ විදියට රඟපාන්නේ අපේ ජනප‍්‍රිය නිළි සේමිණි ඉද්දමල්ගොඩ.’සඳුන් අධ්‍යක්‍ෂණය කළ මේ ටෙලිනාට්‍යයේ මෙහෙණින් වහන්සේ ගේ චරිතය මට හරිම සුවිශේෂි ය. මගේ ජීවිතේ පළමුවැනි වතාවට තමයි මම මේ වගේ චරිතයත් කළේ. ටෙලිනාට්‍යයේ පින්තූර මුද්‍රණය කරන්න ගිය තැනින් මගේ පින්තූර දැකලා අහල තිබුණ අනේ කොණ්ඩෙ කපන්නෙ නැතුව මේ වගේ චරිතයක් කරන්න බැරිද කියලා. ඒ තරමට ම ස්වභාවිකයි. ඒ පින්තූූර. මේ ස්වභාවිකත්වයට සමීප තට්ටය මට දැම්මේ නාරද ධනන්ජි කියන කලා අධ්‍යක්‍ෂවරයා ය. ඒක දැක්කම මට හිතුණා මේ වගේ දක්ෂතා තියන කලා අධ්‍යක්‍ෂවරු ඉන්නකම් අපට කොයි තරම් වටිනා චරිත කොයි අකාරයෙන් නිර්මාණය කරන්න බැරිද කියලා.මම බොහොම ආශාවෙන් රඟපාපු චරිතයක් මේක. ඒ සතුටත් එක්ක තමයි මේ දවස්වල මම ඉන්නේ.ඩොනල්ඩ් ළඟ දී ම කැනඩාවටඩොනල්ඩ් ජයන්ත කියන්නේ කාර්යබහුල චිත‍්‍රපට සහාය අධ්‍යක්‍ෂවරයෙක්. ගණනින් කොච්චරද කිව්වොත් චිත‍්‍රපට 37 ක් මේ වෙන කොට සහාය අධ්‍යක්‍ෂණය කරලා තියෙනවා.ඔහු ගේ 37 වැනි චිත‍්‍රපටයේ වැඩකටයුතුවල තමයි ඔහු මේ දිනවල නිරතවෙලා ඉන්නේ. ඒ ලාල් ප‍්‍රියදේව අධ්‍යක්‍ෂණය කළ ‘මගෝ ඩිගෝ ඩයි’ චිත‍්‍රපටයේ. ඉදිරි මාස කිහිපය ඇතුළත ඔහු ගේ චිත‍්‍රපට කිහිපයක් ම තිරගත වීමට නියමිත ය.ඒ තුෂාර පීරිස් අධ්‍යක්‍ෂණය කළ ‘ප‍්‍රභාකරන්’, සංජය නිර්මාල් අධ්‍යක්‍ෂණය කළ ‘රෝස කැලේ’ සහ ලාල් ප‍්‍රියදේව ගේ ‘මගෝ ඩිගෝ ඩයි’. ලබන මාසෙ වෙන කොට ඔහු නැවතත් කාර්ය බහුල වෙනවා.උදයකාන්ත වර්ණසූරිය ගේ නවතම චිත‍්‍රපටයේත්, ධම්මික සිරිවර්ධන අධ්‍යක්‍ෂණය කරන චිත‍්‍රපටයේත්, නවක අධ්‍යක්‍ෂවරයකු වන සංජය කරලියැද්ද කැනඩාවේ රූගත කිරීමට නියමිත චිත‍්‍රපටයේත් සහාය අධ්‍යක්‍ෂවරයා වන්නේ ඔහු යි. </content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=av08040613</link>
    <topic>ඇත්ත නැත්ත</topic>
    <author>හේමාලි</author>
    <content>රංගනයෙන් ඉදිරියට එන නිරෝෂා'සරසවිය' වෙබ් අඩවියටසුපිරි පොප් ගායිකාවදියවැඩියාව පිළිබඳ මිථ්‍යාව හා සැබෑවමහින්ද ගේ ආගිය කතාවේදිකා රංගන ශිල්පියාට කැමරාව එතරම් ‘කජ්ජක්’ නොවේආදරේට කියන කතා ...‘යහළුවෝ හි තෝට්ටයියා මතක ද?මගේම හැකියාවෙන් නිවේදකයකු වෙන්න ලැබීම වාසනාවක්උපාලිගෙන් පැරණි ගී අනුවාදන ප‍්‍රසංගයක්අපි මොනවා කළත් වැඩක් නෑ මානසික සුවය නැත්නම්කොහොමද තොරතුරුඇත්ත නැත්තශිල්පා වෙබ් අඩවියකට නඩු දමයි ?සෙලිනාට කි‍්‍රකට් කී‍්‍රඩකයන්ගෙන් හිරිහැරඅහිමි වූ ඉඩම යළි අමිතාබ්ටඅන්න පාණදුරේ සීයලා කුමාරිහාමි කෙනෙක් හොයලාජනතා වින්දන පක්ෂයේ ගායන කැරැල්ලහැරී පොටර් කතුවරිය දිවිනහගන්න හදලාරසදුන පුවත් ලුහුඬින්වැඩ බැරි ටාසන් - 1 සිතුවටත් වඩා ජනප‍්‍රිය වුණා කියන්නේ ඇත්ත ද?මම නම් හිතුවා ජනප‍්‍රිය වෙයි කියලා. අති සාර්ථක අන්දමින් ඒ චිත‍්‍රපටය දිවයින පුරා තිරගත වුණා. විශේෂයෙන් ම පොඩි ළමයින්ගෙන් ‘ටාසන්’ කියලා මට බේරිල්ලක් නැති වුණා.වැඩ බැරි ටාසන් - 2 චිත‍්‍රපටයෙන් ඔබ පාර්ලිමේන්තුවට යනවා කියන්නේ ඇත්ත ද?ඇත්ත. කැලේ හිටපු මම කොළඹට ඇවිත් ඡන්දෙ ඉල්ලලා පාර්ලිමේන්තු යනවා. නිකම් මන්තී‍්‍ර කෙනෙක් විදියට නොවෙයි අගමැති විදියට.ඒ සඳහා ඔබ වගේ ම තවත් කෙනෙක් හිටියා කියන්නේ ඇත්ත ද?නෑ. මම වගේ ඉන්නේ මම විතරයි. වැල්වල එල්ලෙන ඒවා අලියා පිටේ යන ඒවා ඒ හැම එකක් ම කළේ මම ම යි. මම වෙනුවට ඤධභඡතඥ කරනවට මම කොහෙත් ම ආස නෑ. එක ම ‘ටාසන්’ මම තමයි.ඔබ නාට්‍ය නිෂ්පාදනය කරන්නෙ නැත්තෙ කලකිරිලා කියන්නේ ඇත්ත ද?ඔව්. මගේ නාට්‍යයේ හිටපු කෙනෙක් ඇමෙරිකාවේ නාට්‍ය දර්ශනයට ගිය වෙලාවේ එහේ නැවතිලා. එයින් මම අතිශයින් ම ලැජ්ජාවට පත් වුණා. ඒකෙන් මම හරියට කලකිරුණා. නාට්‍යය කරත්දි ඒ අමිහිරි සිදුවීම මට මතක් වෙන නිසා පිටරට නාට්‍ය දර්ශන බොහොමයක් තියෙද්දි මම නවත්තල දැම්මා. ඉදිරියේ දී අලුත් එකක් කරන්න හිතනවා.බන්දුයි - ඔයයි එකට රඟපාන්නේ නෑ කියන්නේ ඇත්ත ද?කවුද කියන්නේ? එහෙම එකක් නෑ. බන්දුයි මමයි දෙන්නව ම දමලා චිත‍්‍රපටයක් නිෂ්පාදනය කරන්න ශක්තිමත් නිෂ්පාදකවරයෙක් ආවොත් හරි. ඇත්ත ම කියනවා නම් බන්දු එක්ක රඟන කොට මට තවත් හොඳීන් Comedy මතු කරන්න පුළුවන්.හේමාලි</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=av08040614</link>
    <topic>ශිල්පා වෙබ් අඩවියකට නඩු දමයි ?</topic>
    <author>සුජීව තේවහෙට්ටිගේ</author>
    <content>රංගනයෙන් ඉදිරියට එන නිරෝෂා'සරසවිය' වෙබ් අඩවියටසුපිරි පොප් ගායිකාවදියවැඩියාව පිළිබඳ මිථ්‍යාව හා සැබෑවමහින්ද ගේ ආගිය කතාවේදිකා රංගන ශිල්පියාට කැමරාව එතරම් ‘කජ්ජක්’ නොවේආදරේට කියන කතා ...‘යහළුවෝ හි තෝට්ටයියා මතක ද?මගේම හැකියාවෙන් නිවේදකයකු වෙන්න ලැබීම වාසනාවක්උපාලිගෙන් පැරණි ගී අනුවාදන ප‍්‍රසංගයක්අපි මොනවා කළත් වැඩක් නෑ මානසික සුවය නැත්නම්කොහොමද තොරතුරුඇත්ත නැත්තශිල්පා වෙබ් අඩවියකට නඩු දමයි ?සෙලිනාට කි‍්‍රකට් කී‍්‍රඩකයන්ගෙන් හිරිහැරඅහිමි වූ ඉඩම යළි අමිතාබ්ටඅන්න පාණදුරේ සීයලා කුමාරිහාමි කෙනෙක් හොයලාජනතා වින්දන පක්ෂයේ ගායන කැරැල්ලහැරී පොටර් කතුවරිය දිවිනහගන්න හදලාරසදුන පුවත් ලුහුඬින්ජනප‍්‍රිය නිළි ශිල්පා ශෙට්ටි සහ ඇයගේ පෙම්වතා ගැන වරින් වර නොයෙකුත් පුවත් අසන්නට ලැබෙනවා.ඒවා සමහර විට කට කතා වෙන්නත් පුළුවන්. නොවෙන්නත් පුළුවන්. ශිල්පා ගේ පෙම්වතා රාජ් කුන්ද්‍රායි. ඔහු ව්‍යාපාරිකයෙක්.පසුගිය සති කිහිපය තිස්සේ ම බොලිවුඩයේ උකුසු නෙත් දල්වාගෙන සිටින විවිධාකාර පිරිස්, මේ දෙදෙනාගේ ගමන් ගැන සෙවිල්ලෙන් පසුවුණා. එයින් පසුව එක්වරම පැතිරී ගියේ කාගේත් අවධානය දිනාගන්නා ආරංචියක්.මේ ආරංචියෙන් කියැවුණේ, ශිල්පා සහ රාජ් විවාහ වූ බවයි. මේ විවාහය රහසේ ම සිදුවූ බවත් හතර අත ආරංචි පැතිරී ගියා.මෙය දැනගත් විගසකින් ම ශිල්පා ගේ ප‍්‍රකාශකයා හැටියට කටයුතු කරන ඩේල් භග්වගර් මාධ්‍යයන් වෙත කරුණු දක්වමින් කියා සිටියේ ශිල්පා සහ රාජ් විවාහ වූ පුවත බොරුවක් බවයි."එහෙම විවාහයක් සිද්ධ වුණේ නැහැ. එක්තරා වෙබ් අඩවියකයි මේ ගැන සඳහන් වෙලා තිබුණේ. ශිල්පා මේ ප‍්‍රවෘත්තිය දැක්ක ගමන් අන්දුන් කුන්දුන් වුණා. එයාට හිතාගන්න බැරි වුණා, මොනවද මේ පළ කරලා තියෙන්නෙ කියලා.ඒ ප‍්‍රවෘත්තියෙන් ශිල්පා ගේ පෞද්ගලික ජීවිතයටත් මඩ ගහලා තිබුණා. මේ වගේ කැත වැඩ අපේ ඉන්දියානු සංස්කෘතියට මේ කොහෙත් ම ගැලපෙන්නෙ නැහැ.කිසිම හෙවිල්ලක් බැලිල්ලක් නැතුවයි ශිල්පා ගැන බොරු සඳහන් කරල තිබුණේ."ඩේල් භග්වගර් එලෙස චෝදනා කළත් මේ ප‍්‍රවෘත්තියත් සමඟම ශිල්පා, තම පෙම්වතා සහ පවුලේ සියලු දෙනාත් කැටුව සායි බාබා තුමන්ගේ ආශ‍්‍රමය වෙත පිය නගන ඡායාරූපයක් ද පළ කර තිබූ බවයි පැවසෙන්නේ.ශිල්පාගේ ප‍්‍රකාශකයා ඒ ගැන කිසිවක් පැවසුවේ නැහැ. කොහොම වෙතත්, ඔහු දැඩිවම කියා සිටින්නේ අදාළ පුවත පළකළ වෙබ් අඩවිය ශිල්පාගෙන් සමාව නොගතහොත් ඇය ඊට එරෙහිව නීතිමය කි‍්‍රයාමාර්ග ගැනීමට පසුබට නොවනු ඇතිය කියලයි.පුවත්පත් කලාවේ නාමයෙන් සිදු කෙරෙන මෙවැනි අකටයුතුකම්වලින් බොලිවුඩ් සිනමාවේ ජනප‍්‍රිය නිළියන් දැඩි ලෙස අපහසුතාවන්ට පත්වන්නේ යැයි ඩේල් භග්වගර් කියා සිටිනවා.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=av08040615</link>
    <topic>සෙලිනාට කි‍්‍රකට් කී‍්‍රඩකයන්ගෙන් හිරිහැර</topic>
    <author/>
    <content>රංගනයෙන් ඉදිරියට එන නිරෝෂා'සරසවිය' වෙබ් අඩවියටසුපිරි පොප් ගායිකාවදියවැඩියාව පිළිබඳ මිථ්‍යාව හා සැබෑවමහින්ද ගේ ආගිය කතාවේදිකා රංගන ශිල්පියාට කැමරාව එතරම් ‘කජ්ජක්’ නොවේආදරේට කියන කතා ...‘යහළුවෝ හි තෝට්ටයියා මතක ද?මගේම හැකියාවෙන් නිවේදකයකු වෙන්න ලැබීම වාසනාවක්උපාලිගෙන් පැරණි ගී අනුවාදන ප‍්‍රසංගයක්අපි මොනවා කළත් වැඩක් නෑ මානසික සුවය නැත්නම්කොහොමද තොරතුරුඇත්ත නැත්තශිල්පා වෙබ් අඩවියකට නඩු දමයි ?සෙලිනාට කි‍්‍රකට් කී‍්‍රඩකයන්ගෙන් හිරිහැරඅහිමි වූ ඉඩම යළි අමිතාබ්ටඅන්න පාණදුරේ සීයලා කුමාරිහාමි කෙනෙක් හොයලාජනතා වින්දන පක්ෂයේ ගායන කැරැල්ලහැරී පොටර් කතුවරිය දිවිනහගන්න හදලාරසදුන පුවත් ලුහුඬින්බටහිර සිනමා නිළියකගේ පෙනුමට සමාන ස්වරූපයක් ඇති හැඩකාරියක් බොලිවුඩ් සිනමාවටත් එක්වී සිටිනවා. ඇය තමයි, සෙලිනා ජයිට්ලි. ඇය වෙතින් දිස්වන මේ අමුතුම සුන්දරත්වයට වසඟ වූ නිසා දෝ පසුගියදා කි‍්‍රකට් කී‍්‍රඩකයන් පිරිසක් ඇයට උසුළු විසුළු කර තිබෙනවා. ඒ නුවුමනා කටයුත්ත තරමක් දුරදිග ගිය බවයි සමහරු කියන්නේ.මේ සිද්ධියට සෙලිනා මුහුණ දුන්නේ පසුගිය සතියේ ඉන්දියාව සහ පකිස්තානය අතර පැවැති කි‍්‍රකට් තරගයක් නරඹන්නට ගිය අවස්ථාවේදියි. කි‍්‍රකට්, මහත්වරුන් ගේ කී‍්‍රඩාවක් වුනත් සෙලිනා මේ 'වාචික අතවරයට' හසුකරගෙන ඇත්තේ කි‍්‍රකට් කී‍්‍රඩකයන් කිහිප දෙනෙක් යැයි පැවසෙනවා.ඒ මොහොතේ දී සෙලිනා අසලින් ඇයගේ ආරක්ෂකයෙකු රැඳී සිටියත් ඒ බවක් තුට්ටුවකටවත් මායිම් නොකළ කිහිප දෙනෙක් තමයි ඇයට යම් යම් නොහොබිනා වචනවලින් 'සංග‍්‍රහ' කර තිබෙන්නේ. සෙලිනා නම් එකහෙලාම කියා සිටින්නේ, ඒ වචන ගලාගෙන ආවේ කි‍්‍රකට් කී‍්‍රඩකයන් අතරින්ම බවයි."හින්දි භාෂාවෙන් තමයි මට ඒ වචන ඇහුණෙ. මුලදී මට විශ්වාස කරන්නත් බැරි වුණා. මොකද, මේ වගේ පිරිසක් ඔය විදිහට අවිනීතව හැසිරෙන්නෙ නැහැනෙ. මට තවමත් හිතාගන්න බැහැ, මේ වචන කිව්වෙ ඒ අයම ද කියලා.කොහොම වෙතත්, මම ඉක්මනටම කී‍්‍රඩා පිටියෙන් එළියට ඇවිත් මගෙ වාහනේට ගොඩවෙලා එතනින් පිට වුණා..." සෙලිනා මෙහෙම කිව්වේ මවිතයට පත් මුහුණක් ඇතිවයි.ඇය මේ සිදුවීමෙහි තවත් කාරණයක් හෙළිදරව් කරන්නටත් මැළි වුණේ නැහැ. "ඇත්තම කිව්වොත් මට එදා විහිළු කළේ කවුද කියල හඳුනා ගන්න පුළුවන් වුණා. පකිස්තානු කි‍්‍රකට් කී‍්‍රඩකයන් කිහිප දෙනෙක් තමයි මට විහිළු තහලු කළේ.මේ ළඟකදී එක්තරා රූපවාහිනි චැනල් එකක තිබුණු වැඩසටහනකට මම ඒ අයත් එක්ක සම්මුඛ සාකච්ඡාවකට සහභාගි වුණා. ඉතින් මට හඳුනගන්න බැරිද ඒ කවුද කියලා?"පසුගිය සතියේ දී ඉන්දියාවේ හෝලි උත්සවය පැවැත්වුණා. සෙලිනා ඒ උත්සවයකට සහභාගි වී සිටියේ මේ කරදරයට කළිනුයි. "චිත‍්‍රපට නිෂ්පාදකවරයෙකු ගේ (කුමාර් මන්ගාටි) නිවසේ පැවැත්වුණු හෝලි උත්සවයකටයි මම එකතු වුණේ.එතනදී ලැබුව සතුට ඊට පහුවදා ක‍්‍රිකට් තරගයේදී නැතිවුණා. මොනව කරන්නද? මම ඔය වගේ ඇස් රතුවෙන විහිලුවක් කවදාවත් බලාපොරොත්තු වුණේ නැහැ" සෙලීනා කළකිරීමෙන් යුතුව කියා සිටියා.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=av08040616</link>
    <topic>අහිමි වූ ඉඩම යළි අමිතාබ්ට</topic>
    <author/>
    <content>රංගනයෙන් ඉදිරියට එන නිරෝෂා'සරසවිය' වෙබ් අඩවියටසුපිරි පොප් ගායිකාවදියවැඩියාව පිළිබඳ මිථ්‍යාව හා සැබෑවමහින්ද ගේ ආගිය කතාවේදිකා රංගන ශිල්පියාට කැමරාව එතරම් ‘කජ්ජක්’ නොවේආදරේට කියන කතා ...‘යහළුවෝ හි තෝට්ටයියා මතක ද?මගේම හැකියාවෙන් නිවේදකයකු වෙන්න ලැබීම වාසනාවක්උපාලිගෙන් පැරණි ගී අනුවාදන ප‍්‍රසංගයක්අපි මොනවා කළත් වැඩක් නෑ මානසික සුවය නැත්නම්කොහොමද තොරතුරුඇත්ත නැත්තශිල්පා වෙබ් අඩවියකට නඩු දමයි ?සෙලිනාට කි‍්‍රකට් කී‍්‍රඩකයන්ගෙන් හිරිහැරඅහිමි වූ ඉඩම යළි අමිතාබ්ටඅන්න පාණදුරේ සීයලා කුමාරිහාමි කෙනෙක් හොයලාජනතා වින්දන පක්ෂයේ ගායන කැරැල්ලහැරී පොටර් කතුවරිය දිවිනහගන්න හදලාරසදුන පුවත් ලුහුඬින්බොලිවුඩ් සුපිරි තරුව, අමිතාබ් භච්චන්ට මෑතකදී ඉඩම් ගනු දෙනුවක් පිළිබඳ චෝදනාවක් එල්ල වුණා. ඔහු අයථා ලෙස ඉඩමක් ලබාගෙන ඇති බවයි, ඒ චෝදනාවෙන් කියැවුණේ. දැන් ඔහු ඒ චෝදනාවෙන් නිදහස් වෙලා.මහාරාෂ්ට‍්‍ර ප‍්‍රාන්තයේ පූන් දිස්ති‍්‍රක්කයේ පිහිටි අක්කර 20 ක් වූ මේ ඉඩමේ අයිතිය අමිතාබ්ට ලබාදෙන බව මහාරාෂ්ට‍්‍ර ප‍්‍රාන්තයේ ආදායම් ඇමැති නාරායන් රෙනේ ප‍්‍රකාශ කර තිබෙනවා. ඔහු මේ ප‍්‍රකාශය කර තිබුණේ මෙයට අදාළව පූන් අධිකරණය මගින් දෙන ලද තීන්දුවකට අනුවයි.ඒ අධිකරණ තීන්දුවෙන් කියැවුණේ, අමිතාබ් විසින් ඉදිරිපත් කර තිබූ සිය අයිතිය තහවුරු කිරීමේ ලිපි ලේඛන අනුමත කරන බැවින් අක්කර 20 ක් වූ ඉඩමේ අයිතිය ඔහුට ලබාගත හැකි බවටයි.මේ ඉඩමට අදාළව නඩුව විභාග වෙමින් තිබිය දී අමිතාබ් ප‍්‍රකාශ කර තිබුණේ ඉඩමෙහි අයිතිය තමන් විසින් ඒ පළාතෙහි ගොවීන් අතර බෙදා දෙන බවයි.නමුත් මේ නව තීන්දුවෙන් පසුව අමිතාබ් තම තීරණය වෙනස් කරලා දැන් ඔහු සැරසෙන්නේ මේ ඉඩමේ අයිතිය තමන් වෙතම තබා ගන්නටලු.අමිතාබ් මෙම ඉඩම ලබාගෙන තිබුණේ 1982 දීයි. කෘෂිකාර්මික කටයුතු වෙනුවෙන් භාවිතා කෙරෙන මෙය ලබා ගැනීම ඉන්දියාවේ පවතින නීතිය අනුව නීති විරෝධී දෙයක් හැටියට සැලකෙනවා.ඒ නීතියට අනුව කිසිදු කෘෂි කාර්මික ඉඩමක් ගොවියෙකු නොවන පුද්ගලයෙකුට ලබාගැනීමට බැහැ. කොහොම වෙතත් මේ ඉඩමට අදාළ ලිපි ගොනුවල අමිතාබ් තම වෘත්තිය හැටියට සඳහන් කර තිබුණේ 'ගොවිතැන' යනුවෙනුයි.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=av08040617</link>
    <topic>අන්න පාණදුරේ සීයලා කුමාරිහාමි කෙනෙක් හොයලා</topic>
    <author/>
    <content>රංගනයෙන් ඉදිරියට එන නිරෝෂා'සරසවිය' වෙබ් අඩවියටසුපිරි පොප් ගායිකාවදියවැඩියාව පිළිබඳ මිථ්‍යාව හා සැබෑවමහින්ද ගේ ආගිය කතාවේදිකා රංගන ශිල්පියාට කැමරාව එතරම් ‘කජ්ජක්’ නොවේආදරේට කියන කතා ...‘යහළුවෝ හි තෝට්ටයියා මතක ද?මගේම හැකියාවෙන් නිවේදකයකු වෙන්න ලැබීම වාසනාවක්උපාලිගෙන් පැරණි ගී අනුවාදන ප‍්‍රසංගයක්අපි මොනවා කළත් වැඩක් නෑ මානසික සුවය නැත්නම්කොහොමද තොරතුරුඇත්ත නැත්තශිල්පා වෙබ් අඩවියකට නඩු දමයි ?සෙලිනාට කි‍්‍රකට් කී‍්‍රඩකයන්ගෙන් හිරිහැරඅහිමි වූ ඉඩම යළි අමිතාබ්ටඅන්න පාණදුරේ සීයලා කුමාරිහාමි කෙනෙක් හොයලාජනතා වින්දන පක්ෂයේ ගායන කැරැල්ලහැරී පොටර් කතුවරිය දිවිනහගන්න හදලාරසදුන පුවත් ලුහුඬින්මෙතෙක් කතාවචංචලාට ප‍්‍රකට ටෙලිනාට්‍ය නිෂ්පාදිකාවක වන අනුලා සිරිවර්ධන මැතිනිය මුණ ගැසෙන්නේ මව සමඟ බෝධි පූජාවකට පන්සලට ගිය විට ය. අනුලාගේ එකම පුතා අනුප් එදින මුහුරත් උත්සවයේ කැසටය තුළින් චංචලාගේ රුව දකී. ඒ රුවට වශී වන ඔහු චංචලා මුණගැසීමට පන්සල අසල රැක සිටී.මේ අතර රැකියා විරහිත තරුණ විරෝධතා පෙළපාලියකදී පහර කෑමට ලක්වන චංචලා රෝහල් ගත වන අතර, රූපවාහිනිය තුළින් එම සිද්ධිය ප‍්‍රචාරය කිරීම නිසා ඇය වඩාත් ප‍්‍රසිද්ධියට පත්වෙයි.මේ පිළිබඳව දැනගන්නා අනුප් රෝහලට ගොස් ඇය හමුවන අතර දෙදෙනා අතර හිතවත්කමක් ගොඩනැඟෙයි. දුරකතනයෙන් නිතර කතා කිරීමත්, නිතර හමුවීමත් නිසා මේ දෙදෙනා සිතින් වඩාත් ළංවෙයි. රැකියාවක් නොමැති කමින් පීඩා විඳින චංචලාට අනුප්ගේ මිතුරකුගේ ගුවන් විදුලියක පුහුණුවීමට අවස්ථාව සැලසෙයි.රතුමාමා කමිසය මැද දෙනතෙක් අනුප් බලා සිටියේය."සීයා ඉක්මන් කරන්ට කමිසෙ යන්තම් මැද්දම ඇති.""මට ඔය හොර වැඩ පුරුදු නෑ. මොකක් ද මේ හදිස්සිය.""මාමා මොටද අනුන්ගෙ කමිස මදින්නෙ. චූටි කාලෙ මැද්දට දැන් ලොකුයිනෙ. එයාගෙ වැඩ තනියම කරගන්ට ඉඩ දෙන්ට.""තව ටික දවසයිනෙ නෝනෙ. එතකොට කවුරු හරි ඇඳුම් පැළඳුම් මැදල දෙන්නෙ නැතෑ.""සීයා... මේ මට ද කියන්නෙ.""ඔව් එහෙම නැතිනම් පිට කෙනෙක් මෙතන ඉන්නවයැ. ළඟදීම බලාගන්ට කෙනෙක් ගෙනැත් දෙන්නම්" රතුගම කීවේය."ඇඳුම් ටික හදා ගන්ට පිට කෙනෙක් ගේන්ටම ඕනෑ ද? හරි මං කෙනෙක් පෙන්වන්නම්. මට ඒ කෙල්ල ගෙනැත් දෙනවද?""පුංචි මහත්තයෝ ඕනෑ නැති විකාර අදහස් තියෙනවා නම් දැන් ම ඒවා නතර කරන්ට. අන්න පානදුරේ සීයල කුමාරිහාමි කෙනෙක් බලල."ඒ කුමාරිහාමිගෙ අමුතු ගැජට් තියෙනවද?""පුතා කා එක්කද කතා කරන්නෙ කියල දැන ගන්ට ඕනෑ. පානදුරේ සීයා කතා කළා"ඔහු මව හා කවදාවත් එකට එක කියන්නේ නැත. මව ගිය පසු ඔහු කමිසය ඇඳ ටයි පටිය ගැට ගසා ගත්තේ ය."පුංචි මහත්තයගෙ අප්පච්චි මට ඉන්දියාවෙ ඉඳන් කතා කළා.""එයාගෙ ඩ‍්‍රාම එක ටෙලිකාස්ට් වෙන බව දන්නවද?""මොකද නැත්තෙ. ඒක නෙවේ. කට්ටිය ටුවර් එකකට මෙහෙ එන්ට ලෑස්ති වෙනවා.""වහ කන වැඩේ. මොනවට ද වැඩි වැඩ දාන්නෙ. ඕක ආරංචි උනාම දැන් අම්මිට තදවෙයි එන්න එපා කියන්ට.""කෙනෙකුට එන්ට එපා කියල මට කියන්ට පුළුවන් ද? විශේෂයෙන් ශ‍්‍රී ලාංකිකයෙකුට."අම්මට ඔය ඉන්දියන් ගැහැනුන්ව පෙන්වන්ට බෑ. අම්මා දන්නවද?""තවම මම කිව්වෙ නෑ. බුදුන් වැඳල ආව ගමන් කියන්ට ඕනෑ.""මේ රෝල් එක කරන කෙල්ල ලංකාවෙ හෙන ප‍්‍රසිද්ධයි. පොඩි පබ්ලිසිටි පාරක් දෙන්ටත් පුළුවන්. ෂාරුක් ඛාන් එක්ක මේන් රෝල් එකකුත් කරනවා.""ඒවා පුංචි මහත්තයා තීරණය කරන්න. දැන් අපේ නාට්‍යයත් තදට අල්ලා තියෙනව.""තාත්ත අර අම්මණ්ඩි එක්ක ආවොත් වහකන්ඩ වෙයි.""දැන් මහත්තයාගෙ තාත්තාගෙ නංගිගෙ දුව තමයි මේන් රෝල් එක කරන්නෙ."මෙහෙ නියම පබ්ලි සිටි පාරක් දෙන්ට පුළුවන්."හෑන්ඩ් පෝනය නාද වුණි."අනුප් මෝනින්."යර්ස්... මොනවද කෙරෙන්ට ඕන.""මට ආපහු ටෙලි විෂන් එක ගෙනියන්ටලු. අම්මද තාත්තද කිව්වේ.""දෙන්නම.""අපිට කවද හරි ටෙලිවිෂන් එකක් ඕනැ නේද?""ඔව්. ඒත් මේක එපාලු.""මම කියන්නද කරන්ට තියෙන හොඳම වැඩේ. ගෙදර මෝල්ගස් තියෙනවද?"ඔව් තියෙනව.""එහෙම නම් දෑත බදලා ටෙලිවිෂන් එකට හයියෙන් ගහල පාරට වීසි කරන්න. එතකොට ඔයාලගෙ ස්ථාවරයයි නම්බුවයි ආරක්ෂා වෙනවා. අද මම එන්නෙ නෑ" ඔහු දුරකථනය විසන්ධි කරමින් කීවේය.අමරා උදේ ආහාරය සඳහා බතල තැම්බුවාය. දුව උදේ කෑම කන්නේ තනිව නොවන බව දනී."දුව බතල කෑම පෙට්ටියට දාන්නද නැතිනම් කෙහෙල් කොළේ බඳින්නද?"ඇය පිළිතුරක් නොදී හිස් බැල්මෙන් යුතුව මව දෙස බැලුවා ය. වෙනත් පිරිමි වාගෙ නෙවේ තේරුම් ගන්ට පුළුවන් කෙනෙක් නෙවේ."කව්ද කථා කළේ අනුප් මහත්තයාද?"ඇය හිස වනා එය අනුමත කළා ය."මේ වගෙ ලොකු තෑග්ගක් දුන්නෙ දුවට තියෙන ආදරේ නිසා විත්තිය මට තේරෙනවා.""එකට ඉඳල කෑවට, ළඟ ඉඳල කතා කළාට තවම තේරුම් ගන්ට පුළුවන් කෙනෙක් නෙවේ අම්මා.""මම කිව්ව දේ කිව්වද?""මෝල්ගහක් අරන් දෑත බදල ටී.වී. එකට ගහල පාරට විසි කරන්ට කිව්වා." ඇය හැඬුම් මුසුව කීවා ය.එකවරම ඔවුනතර නිහඬ බවක් ඇති වුණි. ආදරයේ ස්වභාවය එහෙමයි. තමා සතු සියල්ල දන් දුන් වෙසතුරු පුවතට වඩා වෙනස්."කෑම බෙදන්ට එපා. ආයෙ එන එකක් නෑ" නිවෙස අසලට පැමිණි රථයේ නලා හඬ ඈ හඳුනා ගත්තා ය.ඇය පහත් වී අම්මාට වැන්දා ය."ඇයි මේ කෑම ගෙනියන්නෙ නැද්ද?""එපා අද එන එකක් නෑ."ඇය හඬමින් දුව ගොස් වෑන් රියේ අසුන් ගත්තාය."ගුඩ් මෝනින් මිස්." රත්නපාල සුබ පැතුවේය. ඇය පහත් හඩින් සුබ පැතුවා ය. වෑන් රිය ආපසු හරවා වෙනින් මගකින් යාමට සූදානම් වුණි."රත්නපාල අනුප් මහත්තයා ගන්නෙ නැද්ද?""අනුප් මහත්තයා අද එන්නෙ නෑ කියල කෝල් එකක් දුන්න. ඇයි කිව්වෙ නැද්ද" ඇය පිළිතුරක් දුන්නේ නැත. වරදක් වෙලා නෑ කියල මා කියන්නෙ නෑ. ඒත් ඇයි මගෙන් පළි ගන්ට හදන්නෙ. හදවතට පිවිසි වේදනාව දරා ගැනීමට පහසු වූයේ නැත. වෙනදා කාර්යාලයට පිවිසෙන්නේ කොතරම් සතුටෙන් ද අද එසේ නොවේ.නිකම්ම නිකං කෙල්ලෙකුට වටිනාකමක් ලබාදීලා දැන් ඉවතට විසි කරල වාගේ.ඇමතුමක් ගන්න විදිහක් නෑ. ෆෝන් එක ඕෆ් කරල. දැන් එයි දැන් එයි කියලා බලා හිටියා. ඒත් නෑ. දිවා ආහාරයට සැවොම යන්ට සූදානම් වෙද්දී විමසීම් අංශයෙන් කැදවුමක් ලැබුණා."චංචලා... විසිට ෆෝ... යූ..."ඈ අසුනින් නැගී සිටියා ය. කිසිදාක අමුත්තෙක් තමා හමුවීමට පැමිණ නැත.අම්මා... අමුත්තන්ගේ කාමරයේ අසුන් ගෙන සිටිනු දුටුවා ය."ඇයි ආවෙ?""මේ කෑම දෙක දාල ගියේ ඇයි?"උත්තරයක් දෙන්නෙ කොහොමද?"ඔක්කොම හිතුවක්කාරයි. අර ළමයා ඇතුළෙ ද?""මා එක්ක තරහ වෙලා. අද එන්නෙ නෑ කිව්වා" ඇය ඉවතට හැරී කඳුළු පිස දමා ගත්තා ය.අමරා පිළිතුරක් දීගත නොහැකිව සිටියා ය. සැමියා වරදක් පැවැසුවේ යැයි කීමට ද නො පුළුවන. මේ සමාජය තුළ ජීවත්වීම සඳහා අභිමානයක් අවශ්‍ය වෙයි. භික්ෂුවක් ලෙස පිණ්ඩපාතයේ යද්දී භික්සාචාර ලෙස දෙන හැම දෙයක් ම පිළිගන්නේ නැත. ගිහි ජීවිතය වටා පත, පාත‍්‍රය තුන් සිවුර මෙන් සරල නැත."අප්පච්චි කිව්වෙ වරදක් නෙවෙයි දුව.""මට තේරෙනවා අම්මා.""මෙච්චර වටිනා දෙයක් බාර ගන්නට අපි ගැන මොනවා නොහිතයි ද. දුව පෙන්නල තෑගි භෝග ගන්න වෙනත් අම්මලා තාත්තලා ඇති.""ඒ වගෙ දෙයක් ගන්න මමත් කැමති නෑ අම්මා. අනිත් පිරිමි ළමයි වගේ නෙමේ." මවගේ මුහුණෙ සිනාවක් සටහන් වුණි."නෑවිදින් ඉන්න එකක් නෑ. කෑම එක අරන් ගිහින් කන්න බඩගින්නෙ ඉන්ට එපා.""එපා අම්මා මම අද කන්නෙ නෑ. ඕක කවුරු හරි කෑම නැති කෙනෙකුට දෙන්න." ඇය කාමරයෙන් පිටත්ව යමින් කීවාය.අනුරුද්ධගේ මැදිරියේ ෆෝනය නාද වුණි."ඇයි සනා උඹ අද එන්නෙ නැද්ද?""මම එන්නෙ නෑ. මචං චංචලා මොකද කරන්නෙ කියල බලපං.""ඇයි ලව්කේස් ද?"අනුරුද්ධ ලේකම් වරියට කාරණය පැහැදිලි කරදී යැව්වේය."ඇයි උඹ කෙල්ල එක්ක රණ්ඩුවක් ඇල්ලුවද?"ඔවුන් කතා කරද්දීම ලේකම් වරිය ආවාය."සර් චංචලා ස්ටුඩියෝ එකට වෙලා අඬ අඬා ඉන්නවා.""අසනීපෙන්ද.""මම ඇඟටත් අත තියල බැලුවා වෙනසක් නෑ. ලන්ච් වලට ගිහිල්ලත් නෑ."ඇය යළි කොම්පියුටරය ඉදිරියේ අසුන් ගනිමින් කීවාය."මධුගෙ කතාව ඇහුණනෙ. ලන්ච් වලට ගිහිල්ලත් නෑ අඬ අඬා ඉන්නවලු. ආදරය කරන කොට කඳුළක් දෙකක් වැටුණට කමක් නෑ." අනුරුද්ධ සිනාසුණේ ය. කාගෙද වරද."චංචලා ගෙ කිසි වරදක් නෑ.""පල් වැඩ කරන්න එපා. දෙමව්පියන්ගෙ වරදවල් මේ අහිංසක කෙල්ලෙකුගෙ පිටින් යවන්ට එපා.""තවත් මාර ලෙඩක් වැටෙන්ට යනවා... අනූ, මේ මේක ෆෝන් එකෙන් කියන්ට බෑ හවසට ගෙදර වරෙන්."මචං අනුප් කෙල්ල මාව හම්බවෙන්න එනවා. ඔන්න කියන දේ අහගනින්."</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=av08040618</link>
    <topic>ජනතා වින්දන පක්ෂයේ ගායන කැරැල්ල</topic>
    <author>ගාමිණී සුසන්ත</author>
    <content>රංගනයෙන් ඉදිරියට එන නිරෝෂා'සරසවිය' වෙබ් අඩවියටසුපිරි පොප් ගායිකාවදියවැඩියාව පිළිබඳ මිථ්‍යාව හා සැබෑවමහින්ද ගේ ආගිය කතාවේදිකා රංගන ශිල්පියාට කැමරාව එතරම් ‘කජ්ජක්’ නොවේආදරේට කියන කතා ...‘යහළුවෝ හි තෝට්ටයියා මතක ද?මගේම හැකියාවෙන් නිවේදකයකු වෙන්න ලැබීම වාසනාවක්උපාලිගෙන් පැරණි ගී අනුවාදන ප‍්‍රසංගයක්අපි මොනවා කළත් වැඩක් නෑ මානසික සුවය නැත්නම්කොහොමද තොරතුරුඇත්ත නැත්තශිල්පා වෙබ් අඩවියකට නඩු දමයි ?සෙලිනාට කි‍්‍රකට් කී‍්‍රඩකයන්ගෙන් හිරිහැරඅහිමි වූ ඉඩම යළි අමිතාබ්ටඅන්න පාණදුරේ සීයලා කුමාරිහාමි කෙනෙක් හොයලාජනතා වින්දන පක්ෂයේ ගායන කැරැල්ලහැරී පොටර් කතුවරිය දිවිනහගන්න හදලාරසදුන පුවත් ලුහුඬින්මේ නම් දෙක අද වෙන් කළ නොහැකි ලෙස එකට බැඳුණු නම් දෙකක්. මේරියන්ස් - ලංකාවේ ජනප‍්‍රිය සංගීත කණ්ඩායමක්. ඔහු එහි නායකයා මෙන් ම නිර්මාතෘවරයා ද වන නලීන් පෙරේරා.නලීන් පෙරේරා විවිධ කලා කුසලතා රැසක් ම සහජයෙන් ම උරුම කර ගත්තෙක්. ගායනය, තනු නිර්මාණය, රංගනය වගේ ම චිත‍්‍ර කලාවටත් ඔහු හපනෙක්. නලීන් ගේ නායකත්වයෙන් මේරියන්ස් සංගීත කණ්ඩායම බිහි වී මේ වන විට වසර 20 ක්.ඒ නිමිත්තෙන් අපෙ‍්‍ර්ල් 05 වැනි දා (ඊයේ) කොළඹ බණ්ඩාරනායක ජාත්‍යන්තර සම්මන්ත‍්‍රණ ශාලාවෙදි ‘මේරියන්ස් මියැසි මන්ත‍්‍රා’ නමින් නැටුම් - ගැයුම් - වැයුම් පිරි අපූරු ප‍්‍රසංගයක් පැවැත්වුණා.අප නලින් පෙරේරා හමුවුණේ මේ 20 වැනි සංවත්සරයට ඔන්න - මෙන්න කියා තිබියදීයි.ඔබේ සංගීත දිවියේ ආරම්භයත් මේරියන්ස් සංගීත කණ්ඩායමේ බිහිවීමත් නැවත සිහිපත් කළොත්...මම ඉපදුණේ හලාවත හලාවත. ශාන්ත මරියා මහ විදුහලේ තමයි මම ඉගෙන ගත්තෙ. උසස් පෙළට කළේ විද්‍යා විෂයයන්. ටික දවසක් වාණිජ විෂයනුත් ඉගෙන ගත්තා. ඒ දවස්වල මම පාසලේ ප‍්‍රධාන ශිෂ්‍ය නායකයා.පාසලේ තිබුණු ගීත ගායනා තරගයකට සංගීතය සපයන්න අපි කීපදෙනෙක් සංගීත කණ්ඩායමක් හදා ගත්තා. ඒක තමයි මේරියන්ස්. ඒ 1988 දී. පාසල් යන කාලෙ ඉඳල මට විශාල ආශාවක් තිබුණ හොඳ සංගීත ශිල්පියෙක් වෙන්න.ඒ අරමුණ වෙනුවෙන් මම වැඩ කළා. පාසල් අධ්‍යාපනයෙන් පස්සෙ අපේ මේරියන්ස් සංගීත කණ්ඩායම කැපවීමෙන් පුහුණු වෙලා, වැඩ කරලා හොඳ සංගීත කණ්ඩායමක් බවට පත්වුණා.සන්ෆ්ලවර්ස් නායක නීල් අයියා අපට ගොඩක් උදව් කළා. 1989 දී තමයි අපේ මුල් ම සංගීත ඇල්බමය පිටවුණේ. ඒ “මේරියන්ස් සංගීත නාදය” නමින්. අපේ ගීත ජනප‍්‍රිය කර ගන්න ඒ දවස්වල අපට උපකාර වුණේ ප‍්‍රසංග වේදිකාව. එදා ඉඳලා අපේ ගීත අහපු රසිකයො අපව දිරිමත් කළා.ඒ දිරිමත් කිරීම තමයි මේ තරම් දුරක් එන්න හයි හත්තිය ලබා දුන්නෙ. පාසලෙන් බිහිවුණු මේරියන්ස් කණ්ඩායම අවුරුද්දක් ඇතුළත වෙනස් වුණා. ඊට පස්සෙ විවිධ ශිල්පීන් මේරියන්ස් වෙත ආවා; ඒ වගේ ම ගියා. එහෙම වුණා කියලා මේරියන්ස් සංගීත කණ්ඩායම වැටුණෙ නෑ. තවත් හොඳින් ඉදිරියට ආවා.””මේරියන්ස් සංගීත කණ්ඩායම 1988 දි බිහිවුණත් ඊට අවුරුදු කීපයකට ඉස්සර පටන් මම ‘ඒන්ජල්’ සංගීත කණ්ඩායමේ ගීත කිව්වා.ඒ කාලෙ මම වැඩියෙන් ම කිව්වෙ සී. ටී. ප‍්‍රනාන්දුගෙ ගීත. ඒ දවස්වල මගෙ සංගීත ලෝකයේ වීරයා තමයි ජිප්සීස් නායක සුනිල් පෙරේරා. පොඩි කාලෙ ජිප්සීස්ලගෙ ෂෝ එකක් බලලා මම හිතුවා කවද හරි මම සුනිල් පෙරේරා වගේ ගායකයෙක් වෙනව කියලා.ඔබට ඒ සම්බන්ධයෙන් හොඳ නියත විවරණයකුත් ලැබුණා.ඔව්. මේරියන්ස් ආරම්භ කරල කාලෙකට පස්සෙ ජිප්සීස්ලගෙ ෂෝ එකකට මේරියන්ස්ලටත් එකතු වෙන්න ලැබුණා. එදා මම ජනප‍්‍රිය ගීත කීපයක් ම කිව්වා. මම සින්දු කියල ස්ටේජ් එකෙන් බහින කොට සුනිල් අයියා කිව්වා “මල්ලි උඹටත් තියෙන්නෙ මගෙ වගේ ම ටකරං වොයිස් එකක් නේද කියලා” සුනිල් අයියගෙ ඒ වචන ටික මට ඔටුන්නක් දැම්මා වගේ. එදා ෂෝ එක ඉවරවෙලා සුනිල් අයියා මට ළඟට අඬගහලා කිව්වා “මල්ලි මම උඹට එක අවවාදයක් දෙන්නම්, කාවවත් අනුකරණය කරන්න එපා අනුගමනය කරපං” කියලා. මගෙ හිතට ඒ කතාව තදින් ම වැදුණා.අනුගමනය, අනුකරණය වචන දෙක ගැන මම ගෙදර ගිහිල්ලත් කල්පනා කළා. ඉන් පසුව මම මගෙ ම ශෛලියක් ගොඩනඟාගන්න උත්සාහ කළා. ඒකෙ ප‍්‍රතිඵල මම අද බුක්ති විඳිනවා. අදත් මගෙ සංගීත ලෝකයෙ වීරයා සුනිල් පෙරේරා.සංගීත කණ්ඩායම බිහිවෙලා අවුරුදු 20 ක් ගත වුණත් තාම අපි කරල තියෙන්නෙ සංගීත ඇල්බම් 6 යි. ඒ වගේ ම මේ අවුරුදු විස්සට ම මේරියන්ස්ලා කරල තියෙන්නෙ එක ම එක ර්භඵඪජ ඍඪඤඥධ එකක් විතරයි.ඔබ වැඩියෙන් ම වේග රිද්මයේ ගීත ගායනා කළත් ඔබේ ‘අංජලිකා’ ගීතය හැම දෙනා අතර ම ජනප‍්‍රියයි.ඒක හරි. 1989 වසරේ අග භාගයෙදි තමයි මේ ගීතය නිර්මාණය වුණේ. ඒ දවස්වල මම දන්නෙ ගිටාර් එකේ කෝඩ්ස් 3 ක් හෝ 4 ක් විතරයි. ඒ දැනුමෙන් තමයි අංජලිකා නිර්මාණය කළේ. මර්වින් මිහිඳුකුල මේ ගීතය නිර්මාණය කරන්න හවුල් වුණා.අංජලිකා පද රචනය කළේ කුමාර පෙරේරා. ඒ ගීතයට අදත් සමාජයේ කවුරුත් කැමතියි. මහාචාර්ය සුනිල් ආරියරත්නයන් ඔහු ගේ “කණ්ඩායම් සංගීතය” නම් කෘතියේ සඳහන් කරලා තියෙනවා, 70 දශකයෙන් පසුව බිහිවුණු හොඳ ම කණ්ඩායම් ගීතයක් ලෙස “අංජලිකා” සැලකිය හැකි බව.රාතී‍්‍ර 10 න් පසුව සංගීත ප‍්‍රසංග නැවැත්වීම ශිල්පියෙක් විදියට ඔබ දකින්නේ කොහොම ද?මේ නීතිය ආවට පස්සෙ අපේ ප‍්‍රසංගවල ලොකු වෙනසක් දැක්ක. අත දරුවන් පවා වඩාගෙන පවුල් පිටින් සංගීත ප‍්‍රසංග බලන්න රසිකයො එන්න ගත්ත. ඒ වගේ ම අරක්කු බී ගෙන පිස්සු නටන සමාජය එතැන දැක්කෙ නෑ. ඉස්සර වඩා සෙනග පිරිල ඉන්නව. මිනිස්සු හොඳට ගීත රස විඳල රෑ 10 ට ගෙදරට යනව. ඒක කොච්චර හොඳ දෙයක් ද?ඔබ සංගීත ශිල්පියෙක් වගේ ම රූපවාහිනී වැඩසටහන් ඉදිරිපත් කරන්නෙක්. කොහොමද ඒ පැත්තට යොමු වුණේ.”කාගෙද ගී නද” වැඩසටහන මම අවුරුදු 12 ක් තිස්සෙ ඉදිරිපත් කරනවා. මම ඒක කරන්නෙ නිදහස් ආරකින්. ඒක කරන්න ගත්තෙ M T V ආයතනයේ ආරාධනයක් මත. ළඟදි ඉඳලා කිසියම් චරිතයකින් තමයි මේ වැඩසටහන ඉදිරිපත් කරන්නෙ.ඒවට කිසිම පිටපතක් නෑ. මට චරිතය දැනගන්න ලැබුණම ඒ චරිතය හොඳට හිතට අරගෙන කරනවා. සෙටි එකට ගියාට පස්සෙ මගෙ ඇඟට එනවා කරන්න ඕන දේවල්.ඒක මට දෙවියන් වහන්සේගෙන් ලැබිලා තියන හැකියාවක්. සමහරු කියනවා මේ වැඩසටහන ඉදිරිපත් කිරීමෙන් මම සවුත්තු වෙනවා කියලා. මට නම් එහෙම හිතෙන්නෙ නෑ.හලාවතින් කොළඹට පදිංචියට ඇවිත් ආයෙත් හලාවතට ගියා නේද?1997 දි මම කොළඹ පදිංචියට ආවා. ඒ සංගීත වැඩ කටයුතුවලට පහසු නිසා. නමුත් කොළඹ මට හරි ගියෙ නෑ. ආයෙත් මම හලාවතට ගියා. 2000 දී මම හලාවත අලුත් නිවෙසක් හැදුවා. ගාමිණි ප‍්‍රනාන්දු මහත්මයා මට ගොඩක් උදව් කළා.2003 දී ආයෙත් මට කොළඹට එන්න ඕන වුණා. එහෙම ඇවිත් වැඩි දවසක් යන්න ඉස්සර වෙලා ආයෙමත් හලාවතට ගියා. දැන් මම හලාවතට වෙලා සතුටින් ඉන්නවා.ඔබ හොඳ චිත‍්‍ර ශිල්පියෙක් කියලත් ආරංචියි.කුඩා කාලෙ ඉඳලම මම චිත‍්‍ර අඳින්න ආසයි. ඒක මගේ ඇඟේ තියෙනව. 2003 වසරෙදි මේරියන්ස් කණ්ඩායමට යුරෝපයේ සංචාරයක් ලැබුණා. ඉතාලියේදි මගෙ උගුරේ ආබාධයක් ආවා. ඒ වගේ ම ප‍්‍රසංග තිබුණෙ සති අන්තයෙ නිසා සතියේ දවස් ගත කළේ කම්මැලිකමෙන්.ඉතාලිය කියන්නෙ ලෝක පූජිත චිත‍්‍ර නිර්මාණ තියෙන රටක්. එහෙ චිත‍්‍ර ශිල්පයට හොඳ පිළිගැනීමක් තියෙනව. මම එහෙදි චිත‍්‍ර ගැන හැදෑරුවා. චිත‍්‍ර ප‍්‍රදර්ශන බලන්න ගියා. ඒ වගේ ම ඈත නිස්කලංක ප‍්‍රදේශවලට ගිහින් චිත‍්‍ර ඇන්දා. දැන් මට චිත‍්‍ර අඳින්න විවේකය අඩුයි. ඒත් මගෙ හිතේ ලොකු බලාපොරොත්තුවක් තියෙනවා චිත‍්‍ර ප‍්‍රදර්ශනයක් පවත්වන්න.මේරියන්ස් ‘මියැසි මන්ත‍්‍රා’ ගැන තවදුරටත් යමක් කීවොත්?අපේ ජනප‍්‍රිය ගීත වගේ ම අපේ සමාජයේ විවිධ ප‍්‍රශ්න හාස්‍යමය ආකාරයෙන් මෙම ප‍්‍රසංගයෙන් ඉදිරිපත් කෙරෙනව. පොඩි දරුවගෙ ඉඳල මහලු පුද්ගලයා දක්වා සෑම වයසක ම අයට උපරිම රස වින්දනයක් ලැබෙන අයුරින් තමයි මේ ප‍්‍රසංගය සංවිධානය කරල තියෙන්නෙ. මෙය මෙතෙක් නුදුටු ආකාරයේ ප‍්‍රසාංගික අත්දැකීමක්.අපෙ‍්‍ර්ල් 05 වැනි දා අපේ රටේ දේශපාලන ක්‍ෂේත‍්‍රයේ වැදගත් දවසක්. 1971 අපෙ‍්‍ර්ල් 05 වැනි දා තමයි ‘71 කැරැල්ල ඇතිවුණේ. 2008 අපෙ‍්‍ර්ල් 05 වැනි දා අපිත් කැරැල්ලක් ආරම්භ කළා. ඒ කැරැල්ල ඇති කළ පක්ෂය තමයි ජනතා වින්දන පක්ෂය.අප සටන් කරන්නෙ අපේ සතුටට වින්දනයට බාධා කරන අයට එරෙහිව. එයින් අප පෙන්වා දෙන්න උත්සාහ කරන්නේ අපේ ජීවිතවලට කලා රස වින්දනය අත්‍යවශ්‍යයි කියන එකයි.ඔබේ පෞද්ගලික ජීවිතය දෙසට හැරුණොත්.මගෙ කාර්ය බහුලත්වය නිසා මගෙ බිරිඳයි දරු දෙන්නයි එක්ක ගත කරන්න තියෙන කාලය හරිම අඩුයි. ඒත් හැකි හැම වෙලාවෙම මම ඒ අය එක්ක ඉන්න උත්සාහ කරනව.මගෙ බිරිඳ තමයි මට තියෙන ලොකු ම හයිය. එයා දරුවන්ගෙ වැඩ බලාගෙන මටත් උදව් කරගෙන ලොකු වැඩ කොටසක් කරනවා. මගෙ නිර්මාණ, වැඩසටහන් ගැන එයා දරුණු විදියට විවේචනය කරනවා. මගෙ අඩුපාඩු හදාගන්න ඒ විවේචන ගොඩක් උපකාර වෙනව. අපෙ‍්‍ර්ල් 05 වැනි දා ප‍්‍රසංගය මුලින් ම සැලසුම් කළේ මගෙ බිරිඳයි දරුවො දෙන්නයි. ඔවුන්ගෙන් මගෙ ජීවිතයට විශාල ධෛර්යයක්, ආලෝකයක් ලැබෙනව.ගාමිණී සුසන්ත </content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=av08040620</link>
    <topic>හැරී පොටර් කතුවරිය දිවිනහගන්න හදලා</topic>
    <author>වත්සලා ගමගේ</author>
    <content>රංගනයෙන් ඉදිරියට එන නිරෝෂා'සරසවිය' වෙබ් අඩවියටසුපිරි පොප් ගායිකාවදියවැඩියාව පිළිබඳ මිථ්‍යාව හා සැබෑවමහින්ද ගේ ආගිය කතාවේදිකා රංගන ශිල්පියාට කැමරාව එතරම් ‘කජ්ජක්’ නොවේආදරේට කියන කතා ...‘යහළුවෝ හි තෝට්ටයියා මතක ද?මගේම හැකියාවෙන් නිවේදකයකු වෙන්න ලැබීම වාසනාවක්උපාලිගෙන් පැරණි ගී අනුවාදන ප‍්‍රසංගයක්අපි මොනවා කළත් වැඩක් නෑ මානසික සුවය නැත්නම්කොහොමද තොරතුරුඇත්ත නැත්තශිල්පා වෙබ් අඩවියකට නඩු දමයි ?සෙලිනාට කි‍්‍රකට් කී‍්‍රඩකයන්ගෙන් හිරිහැරඅහිමි වූ ඉඩම යළි අමිතාබ්ටඅන්න පාණදුරේ සීයලා කුමාරිහාමි කෙනෙක් හොයලාජනතා වින්දන පක්ෂයේ ගායන කැරැල්ලහැරී පොටර් කතුවරිය දිවිනහගන්න හදලාරසදුන පුවත් ලුහුඬින්හැරී පොටර් චරිතය නිර්මාණය කළ එම කතා මාලාවේ කතුවරිය වූ ජේ. කේ. රෝලින්ග් පසුගිය දා අනාවරණය කළේ තම ජීවිතය සම්බන්ධයෙන් රහසිගත කාරණයකි.ඒ තම දියණිය බාල අවදියේ දී දිළිඳුකමත්, විෂාදය නමැති මානසික තත්ත්වයන් නිසා දිවි නසා ගැනීමට තමන් කල්පනා කළ බව යි. තමා සිය පළමු සැමියාගෙන් වෙන් ව නිවාස සංකීර්ණයක දිවි ගෙවමින් සිටිය දී මෙම කල්පනාව ඇති වූ බව ඇය පවසන්නී ය.තම මිතුරකු ගේ සහයෝගය මත එම නිවාසයට ගෙවීමට තරම් ප‍්‍රමාණවත් මුදලක් ලැබුණු බව ද ඈ සඳහන් කරයි.වයස විසි ගණන්වල දී දුප්පත්කම නිසා රෝලින් ගේ මානසික තත්ත්වය අන්තයට පිරිහෙමින් පැවතිණි.එහෙත් ළා බාල, සුරතල් දියණිය නිසා එකී තත්ත්වයන්ට මුහුණ දීමට රෝලින්ග්ට සිදු විය.එවන් ආර්ථික අපහසුතා මැද්දේ දියණිය ගේ අනාගතය සුරක්‍ෂිත නොවන බැවින්, තේරුම් ගත් ඈ වෘත්තිය මට්ටමින් ස්ථාවර විය යුතු ය යන්න හදවතට කාවද්දා ගෙන තිබේ.රෝලින්ග් හැරී පොටර් නිර්මාණය කරන්නේ මෙවැනි පසුබිමක සිටිය දී ය. හැරී පොටර් කෘතියක් ප‍්‍රථම වරට 1996 දී පළ වී තිබේ. කෘති මිලියන 325 ක් අලෙවි වූ අතර භාෂා 64 කට පරිවර්තනය වී ලොව පුරා බෙදා හැරිණි. හැරී පෝටර් නිසා ම රෝලින්ග් අද ලෝකයේ ධනවත් ම කාන්තාවන් ගේ ගොන්නට වැටී තිබේ. ප‍්‍රංශ ජනාධිපති නිකලොස් සාර්කෝසිංග් හිටපු බිරිය වූ සිසිලියා සිග්නර් ඇල්බෙනිස් පසුගිය දා නැවතත් විවාහ වූවා ය. ඒ, කෝටිපතියකු වූ මොරොක්කෝ ජාතික 48 හැවිරිදි රිචඩ් අලියාස් සමඟිනි. ඒ අනුව, රිචඩ් සිසිලියා ගේ තෙවැනි සැමියා බවට පත් වේ.පසුගිය ඉරිදා නිව්යෝර්ක් හි පැවැති මංගලෝත්සවය සඳහා යුවළ සහභාගි වූයේ කළු පැහැයෙන් වීදුරු ආවරණය කෙරුණු කළු පැහැති සුඛෝපභෝගී රථයකිනි. ඒ පැපරාසීන් ගෙන් මිදෙනු වස් ය. ආරාධිතයන් 150 ක් පමණ සහභාගි වූ මංගලෝත්සවය විවිධ අංග රැසකින් සමන්විත විය. නව යුවළ ගේ පෞද්ගලිකත්වය ආරක්‍ෂා කරනු සඳහා කැමරා හෝ කැමරා සහිත ජංගම ජරකතන නො ගෙනෙන ලෙස ද දන්වා තිබිණි. සිසිලියා හා රිචඩ් ප‍්‍රථම වරට පොදු මහජනතාව හමුවේ පෙනී සිටියේ 2003 වසරේ දී නිව්යෝර්ක් හි දී ම ය. ඒ සාර්කෝසි හා විවාහය කැඩී බිඳී යමින් තිබිය දී ය.ප‍්‍රංශ ජනාධිපති සාර්කෝසි සිය පෙම්වතිය වූ ඉතාලි ජාතික හිටපු මෝස්තර නිරූපණ ශිල්පිනියක හා ගායිකාවක වූ කාර්ලා බෲනි හා විවාහ වී මසක් ගතවෙද්දි, සිසිලියා ගේ විවාහය රිචඩ් හා සිදුවීම ද විශේෂත්වයකි.සාර්කෝසි හා සිසිලියා යුවළ සිය 11 වසරක විවාහ දිවිය දික්කසාදයෙන් කෙළවර වන බව නිවේදනය කළේ පසුගිය ඔක්තෝබරයේ දී ය. සිසිලියා 1984 දි ප‍්‍රථම වරට සාර්කෝසි මුණගැසෙන විට ඔහු නගරාධිපතිවරයෙකි. කොනාන්, සුනඛ සුරතලෙකි. ජපානයේ ඔකිනාවා ප‍්‍රදේශයේ ජිගෙනින් විහාරස්ථානයේ වාසය කරන කොනාන් අපූරු පුරුද්දක් ඇති කරගෙන තිබේ. ඒ උපාසක ලීලාවෙන් දෑත් එක් කොට නමස්කාරයේ යෙදීමයි.කොනාන් ගේ ඉරියව්ව සියලු දෙනා ගේ ම ආකර්ෂණය දිනාගෙන ඇත.අවුරුදු දෙකක් පමණ වයසැති පිරිමි සත්වයකු වන කොනාන් බුද්ධ ප‍්‍රතිමා වහන්සේ ඉදිරිපිටත්, පූජාසනය අසලටත් ගොස් සිය භක්තිය පළකරමින් සිටින බව සැල වේ.විහාරවාසී භික්ෂුන් වහන්සේ ගාථා පාඨ කියවද්දීත්, දොහොත් මුදුන් තබා නමස්කාර කිරීමේ දීත් ඒ අනුව යන කොනාන්, තම නියපොතු සහිත ඉදිරි පාද නාස් කෙළවර දක්වා ගෙන ඒ අනුව ම නමස්කාරයේ යෙදේ. යම්කිසිවකු හෝ තමන් නිතර නමස්කාරයේ යෙදෙන ස්ථානයට පැමිණිය හොත් කොනාන් කෝප ගනී. ඒ තමාට පමණක් විශේෂිත වූ ස්ථානයක් ය යන්න කොනාන් හඳුනාගෙන තිබේ. විහාරස්ථානයේ සුරතලා වන කොනාන් ගේ හැසිරීම් දැක බලා ගැනීමටත්, ඡායාරූප ගැනීමටත්, නිරතුරුව ම පිරිස් පැමිණෙමින් සිටින බව ද පැවසේ.මේ සිදුවීමත් සමඟ ම විහාරස්ථානයට පැමිණෙන සංචාරකයන් ගේ ප‍්‍රමාණය 30% කින් පමණ වැඩි වී තිබේ. ඉන් බොහොමයක් තරුණ සංචාරකයන් ය. පොදු ජනයා හමුවට ගොස් රාජකාරියේ හි නිරත පුද්ගලයන්ට නිරතුරුව ම විවිධ බාධකවලට මුහුණ දීමට සිදු වේ. තායිලන්තයේ තැපැල් සේවකයන්ට ද එවැනි ප‍්‍රශ්නයකට මුහුණ දීමට සිදු වී තිබේ. ඒ, බැංකොක් නගරයේ රාජකාරි කිරීමට යාමේ දී සුනඛයන් ගෙන් එල්ල වෙන අතවරය යි.එවැනි සුනඛයන් ගේ අතවරයන්ගෙන් බේරීම සඳහා තැපැල් සේවකයන්ට මැහිඩ්ල් සරසවියේ සත්ව විද්‍යා අංශය මඟින් පුහුණුවක් ලබා දීමට යයි. මෙම පුහුණුව තේමා කරගෙන ඇත්තේ, “සුනඛයන් හා මිතුරු වන්න, සතර පා හදවතින් දිනන්න” යනුවෙනි.මෙහි දී ඉතා සැරපරුෂ සුනඛයන් හා ගනුදෙනු කරන ආකාරය පිළිබඳ විශේෂ අවධානයක් යොමු කරමින්, එවැනි සුනඛයන් තැපැල් සේවකයන්ට අකැමැති ඇයි ද යන්න පිළිබඳව ද අවබෝධයක් ලබා දෙනු ඇත.පර්යේෂකයන් විමසන්නේ, තැපැල් සේවකයන් තම බල ප‍්‍රදේශය ආක‍්‍රමණය කරන්නේ නම්, සුනඛයා ගේ ස්නායුවලට එය දැනෙන බව යි. ඒ අනුව සුනඛයා තර්ජනාත්මක විය හැකි බව යි.තායිලන්තයේ තැපැල් සේවකයන්ගෙන් 20% ක් පමණ සුනඛයන් ගේ අතවරයට නිතර නිතර මුහුණ පාන බැව් වාර්තා වේ. තායි වැසියන් සුරතලකු ලෙස සුනඛයන් ඇති දැඩි කිරීම ක‍්‍රමයෙන් වර්ධනය වෙමින් තිබිය දී, බැංකොක් නගරයේ පමණක් අයාලේ යන සුනඛයන් ලක්ෂ 3 ක් පමණ වෙතැයි සත්ව ආරක්‍ෂක සංවිධාන පවසයි. වත්සලා ගමගේ</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=av0804067</link>
    <topic>රසදුන පුවත් ලුහුඬින්</topic>
    <author/>
    <content>රංගනයෙන් ඉදිරියට එන නිරෝෂා'සරසවිය' වෙබ් අඩවියටසුපිරි පොප් ගායිකාවදියවැඩියාව පිළිබඳ මිථ්‍යාව හා සැබෑවමහින්ද ගේ ආගිය කතාවේදිකා රංගන ශිල්පියාට කැමරාව එතරම් ‘කජ්ජක්’ නොවේආදරේට කියන කතා ...‘යහළුවෝ හි තෝට්ටයියා මතක ද?මගේම හැකියාවෙන් නිවේදකයකු වෙන්න ලැබීම වාසනාවක්උපාලිගෙන් පැරණි ගී අනුවාදන ප‍්‍රසංගයක්අපි මොනවා කළත් වැඩක් නෑ මානසික සුවය නැත්නම්කොහොමද තොරතුරුඇත්ත නැත්තශිල්පා වෙබ් අඩවියකට නඩු දමයි ?සෙලිනාට කි‍්‍රකට් කී‍්‍රඩකයන්ගෙන් හිරිහැරඅහිමි වූ ඉඩම යළි අමිතාබ්ටඅන්න පාණදුරේ සීයලා කුමාරිහාමි කෙනෙක් හොයලාජනතා වින්දන පක්ෂයේ ගායන කැරැල්ලහැරී පොටර් කතුවරිය දිවිනහගන්න හදලාරසදුන පුවත් ලුහුඬින්ශ‍්‍රියානි ගේ ‘පොරමඬල’ දෙරණින්ශ‍්‍රියානි අමරසේන අධ්‍යක්‍ෂණය කළ නවතම ටෙලි වෘතාන්තය “පොර මඬල” අපේ‍්‍රල් 8 වැනි අඟහරුවාදා සිට රාතී‍්‍ර 7.30 ට දෙරණ නාළිකාවෙන් විකාශය කිරීමට නියමිත ය.රොබින්, අර්ජුන, ඕෂධී, සේමිණි, රුවන්ති, සුසන්තා, හර්ෂ ඇතුළු ජනප‍්‍රිය නළු නිළියන් රැසක් චරිත මවන ‘පොරමඬල’ නිෂ්පාදනය කළේ ලලිතා සිරිවර්ධන හා ශ‍්‍රියා අමරසේන යි.'අබා' අන්තර්ජාලයටලංකා සිනමා ඉතිහාසයේ වැඩිම වියදමක් දරා නිපදවන 'අබා' චිත‍්‍රපටයේWWW.ABA.LK වෙබ් අඩවියේ දෙවන අදියර පසුගියදා අන්තර්ජාලයට මුදා හැරුණු අතර එදිනම 'අබා' චිත‍්‍රපටයේ පූර්ව ප‍්‍රචාරක පටය ද මාධ්‍ය වෙත ප‍්‍රදර්ශනය කෙරිණි.'අපේ දේ ලොවට හොඳයි' යන මතය ජාත්‍යන්තරය වෙත ගෙන යෑමේ වෑයමකට උරදෙමින් 'අබා' අධ්‍යක්‍ෂණය කරන්නේ ජැක්සන් ඇන්තනීයි. නිෂ්පාදනය කරන්නේ ජස්ටින් බෙලගමගේයි.සුමින්ද වීරසිංහ කැමරාව මෙහෙය වන 'අබා' හි සංස්කරණය රවීන්ද්‍ර ගුරුගේ විසිනි. නදීක ගුරුගේ සංගීතවත් කරන මෙහි යෝධ පසුතල නිර්මාණය උදේනි සුබෝධි කුමාර විසිනි.චීන චිත‍්‍රපට සමාප්ති උලෙළ අදශ‍්‍රී ලංකාව, චීනය සමග අත්සන් කරන ලද “සිනමාව සම්බන්ධ ජාත්‍යන්තර අවබෝධතා ගිවිසුම” කි‍්‍රයාත්මක කිරීමට අදාළව පසුගිය දා ඇරඹුණු “චීන චිත‍්‍රපට උලෙළේ සමාප්ති උත්සවය අද (06) සවස 6.00 ට කටුගස්තොට සීගිරි සිනමා ශාලාවේ දී ආරාධිත අමුත්තන් ගේ ප‍්‍රධානත්වයෙන් පැවැත්වේ.සීගිරි සිනමා ශාලාවේ දී අද (6) පෙ. ව. 10.30 ට  ‘Call For Love’  චිත‍්‍රපටයත් ප. ව. 2.30 ට ‘hen Nuoma was Seventeen’ චිත‍්‍රපටයත් ප. ව. 6.00 ට ‘Gun of Mercy’  (ආරාධිත අමුත්තන් සඳහා පමණි) චිත‍්‍රපටයත් තිරගත කෙරේ.පත්මාල් ගේ සිතුවම් දැක්ම අදත්කැලණිය විශ්වවිද්‍යාලයේ දෘෂ්‍ය කලාව හා සැලසුම්කරණය පාඨමාලාව හදාරන දෙවන වසර විද්‍යාර්ථියකු වන පත්මාල් චතුරංග යහම්පත් ගේ ‘චිත‍්‍ර’ ප‍්‍රථම චිත‍්‍ර ප‍්‍රදර්ශනය අදත් (06) කොළඹ 07 ලයනල් වෙන්ඩ්ට් කලාගාරයේ දී පැවැත්වේ.මහරගම ජනාධිපති විද්‍යාලයේ හා කොළඹ රාජකීය විද්‍යාලයේ ආදි සිසුවකු වන පත්මාල් මෙම චිත‍්‍ර ප‍්‍රදර්ශනයට තෙල් සායම් චිත‍්‍ර 20 ක් පමණ ඉදිරිපත් කර ඇත.“සිංහබාහු” අද යක්කලමහාචාර්ය එදිරිවීර සරච්චන්ද්‍රයන් ගේ විශිෂ්ටතම නාට්‍ය නිර්මාණය ‘සිංහබාහු’ අද (06) ප. ව. 3.00 ට ගම්පහ, යක්කල අනුර මධ්‍ය මහා විද්‍යාලයීය ශ‍්‍රවණාගාරයේ දී රඟදැක්වීමට කටයුතු යොදා ඇත.‘ටෙලිනිස රසවින්දන’ රජරට දීටෙලි නිර්මාණවේදීන් ගේ සංසදය උතුරු මැද පළාත් සභාව හා එක් ව සංවිධානය කරන ‘ටෙලිනිස රස වින්දන’ වැඩසටහන අද (06) දවස පුරා අනුරාධපුර ස්වර්ණමාලි බාලිකා විද්‍යාලයේ දී පැවැත්වේ.‘වෘෂභ රාජ’ දඹුල්ලේ දීවිජය නන්දසිරි නාට්‍ය නිර්මාණ ‘වෘෂභ රාජ’ නාට්‍යයේ විශේෂ දර්ශන 2 ක් අපේ‍්‍රල් මස 07 දින ප. ව. 3.00 ට සහ 6.00 ට දඹුල්ල පුරහලේ දී වේදිකාගත කිරීමට කටයුතු යොදා ඇත.ජන කරළියෙන් “නවරැල්ලක අරුණැල්ල”වසර 4 ක් පුරා ගම් දනව් සැරිසරමින් “ජන කරළිය” විසින් නාට්‍ය හා රංග කලා ක්‍ෂේත‍්‍රය හා ජන සමාජය තුළ ඉටු කර තිබෙන සේවාව හා අත්දැකීම් ප‍්‍රකාශයට පත් කිරීමේ උත්සවයක් “නවරැල්ලක අරුණැල්ල” නමින් අද (06) සවස 4.30 ට බණ්ඩාරනායක අනුස්මරණ ජාත්‍යන්තර සම්මන්ත‍්‍රණශාලා පරිශ‍්‍රයේ දී පැවැත්වීමට කටයුතු යොදා ඇත.අනුස්මරණ ශාලා පරිශ‍්‍රයේ ස්ථාපනය කරනු ලබන නාට්‍ය කලා ක්‍ෂේත‍්‍රයට අලුතෙන් හඳුන්වා දෙන ජංගම පුංචි රඟහලේ දී පැවැත්වෙන මෙම උත්සවයේ දී පරාක‍්‍රම නිරිඇල්ල ගේ “චරන්දාස් සහ චරන්දාස් හොරා” සිංහල සහ දෙමළ මුද්‍රිත පිටපත් දෙක සහ “ජන කරළිය” පුවත්පත එළි දැක්වීමත්, “ජන කරළිය” පිළිබඳව නිර්මාණය කළ වාර්තා චිත‍්‍රපටය තිරගත කිරීමත් සිදු වේ.‘ශ‍්‍රවණ ආරාධනා’ ලන්ඩනයේවිශාරද නන්දා මාලිනි ඉදිරිපත් කරන ඒක පුද්ගල සංගීත ප‍්‍රසංගයක් අපෙ‍්‍ර්ල් 08 වැනි දා ලන්ඩනයේ කැම්ඩන් රංග ශාලාවේ දී වේදිකාගත වේ.නාලන්දා විද්‍යාලයීය ලන්ඩන් ආදි ශිෂ්‍ය සංගමයේ සභාපති අරුණ තිස් කුමාර ඇතුළු ආදි නාලන්දීයයන් සංවිධානය කරන ‘ශ‍්‍රවණ ආරාධනා’ යනුවෙන් නම් කර ඇති මෙම ප‍්‍රසංගයෙහි සංගීත අධ්‍යක්‍ෂණය සහ යුග ගායනය රෝහණ වීරසිංහගෙනි.වයලීන වාදනයෙන් ඩී. ඩී. ගුණසේන ද, කී බෝඩ් වාදනයෙන් තිස්සසිරි පෙරේරා ද, ගිටාර් වාදනයෙන් මහේන්ද්‍ර පැස්කුවල් ද, තබ්ලා වාදනයෙන් ධනංජය සෝමසිරි ද මේ ප‍්‍රසංගයට එක් වෙති.සිනමා නාමාවලිය එළිදකීශ‍්‍රී ලංකා ජාතික චිත‍්‍රපට සංස්ථාව වාර්ෂිකව ප‍්‍රකාශයට පත් කරනු ලබන සිනමා ශිල්පී දුරකථන නාමාවලිය 2008 මුද්‍රණද්වාරයෙන් එළිදක්වා ඇත. එම නාමාවලිය දැන් ශ‍්‍රී ලංකා ජාතික චිත‍්‍රපට සංස්ථාවෙන් රුපියල් 150.00 කට මිල දී ගත හැක.සුනිල්ගෙන් "වාදකයාණෙනි"70 සහ 80 දශකයන්හි දී සුනිල් එදිරිසිංහ විසින් ශී‍්‍ර ලංකා ගුවන්විදුලි සංස්ථාව වෙනුවෙන් ගායනා කරන ලද ස්වර්ණමය ගී එකතුවක්, "වාදකයාණෙනි" නමින් සංයුක්ත තැටියක් ලෙස පසුගියදා එළි දැක්විණි.සුනිල් එදිරිසිංහයන් ගුවන් විදුලි සරල ගී වැඩසටහනකට මුලින්ම ගායනා කරන ලද "වාදකයාණෙනි"ගීතය මෙන්ම ඔහුගේ ජනපි‍්‍රය ගුවන් විදුලි ගීත වන 'අද ඉපැදුණු', 'මොනවදෝ කියයි', 'තංගමනී', 'නරිඳු සේ නිළඹරේ', 'සඳට රැය දීලා', 'මුවරද සිඳුණේ', 'පුංචි පුතුට පාඩමක්' වැනි ගීත රැසක් රෝහණ වීරසිංහයන්ගේ නව සංගීත සංයෝජනයෙන් හැඩ ගැන්වී මෙම සංයුක්ත තැටියට ඇතුලත්ව ඇත. 'වාදකයාණෙනි' ටොරානා ආයතනයේ නිෂ්පාදනයක් ලෙස එළි දැක්වුණු ගීත එකතුවකි.‘ජගන් මා’ මංගල දැක්ම“ජගන් මා” හෙවත් විශ්ව මෑණි ප‍්‍රවීණ නාට්‍යවේදී කේ. බී. හේරත් ගේ නවතම ස්වතන්ත‍්‍ර නාට්‍ය නිර්මාණයයි. ස්වභාව ධර්මයේ පැවැත්ම කෙරෙහි අනිසි ලෙස මැදහත් වන මිනිසුන් කිහිපදෙනෙකු ගේ අනුවේදනීය කතා පුවතක් රැගත් “ජගන් මා” හි රත්නා ලාලනී ජයකොඩි, සම්පත් තෙන්නකෝන්, ඉන්දික පර්ඩිනැන්ඩු, මාධනි මල්වත්ත හා ලංකා බණ්ඩාරනායක රංගනයෙන් දායක වෙති.”ජගන් මා” ප‍්‍රධාන සංවිධායක ලෙස ජූඩ් ශ‍්‍රීමාල් කටයුතු කරන අතර අපෙ‍්‍ර්ල් මස 7 සහ 8 දෙදින පස්වරු 6.30 ට ලුම්බිණි රඟහලේ දී “ජගන් මා” මංගල දර්ශනයන් වේදිකා ගත කිරීමට කටයුතු යොදා ඇත.   </content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=ay0804061</link>
    <topic>අම්මා ඒ එළවළු කඩලා පාත්තිය අයිතිකාරයාගේ කැටේට සල්ලි දානවා</topic>
    <author>සාගරිකා දිසානායක ජයසිංහ ඡායාරූප - විමල් කරුණාතිලක</author>
    <content>අම්මා ඒ එළවළු කඩලා පාත්තිය අයිතිකාරයාගේ කැටේට සල්ලි දානවාජනතාවට වතුර දෙන්න කෝටි දෙදහස් නවසියයක්අපි නව දෙනාටම එළවළු පාත්තිය ගාණේ තිබුණාධර්මරාජ - ආනන්ද හිටපු විදුහල්පති ඒ.පී. ගුණරත්නබෙන්තර ගඟෙන් එහා ඉපදුණත් ඇස් අරින්නත් කලින් පුංචිම සන්දියේදි උඩරට කඳුකරේට ගෙනැවිත් එහිදි හැදුණු වැඩුණු නිසා උපන්ගම දකුණේ කියන්නද උඩරට කියන්නද කියල අද ඔහුට හිතාගන්න බැරිලු. අහංගමදි 1935 අපෙ‍්‍ර්ල් මාසෙ දහවැනිදා උපන් අහංගම ගමගේ දොන් පියසෙන ගුණරත්න හෙවත් ඒ.පී. ගුණරත්න විශ‍්‍රාමික විදුහල්පතිතුමා සිය අතීත කතාවට මුල පිරුවෙ එහෙම.මහනුවර ධර්මරාජ  විදුහල වගේම කොළඹ ආනන්ද විදුහලෙත් දිගු කලක් විදුහල්පතිධුරය දැරූ ඒ පී ගුණරත්න මහත්මයා ජීවිතේ දිහා ආපසු හැරිල බලන්නෙ හරි සතුටින් සැහැල්ලුවෙන්.ඔහුගේ පියා අහංගම ගමගේ දොන් පේද්‍රික් ගුණරත්න. රැකියාව ලෙස කළේ වෙළෙඳ්‍රම. දකුණෙ ඉඳන් උඩරට වතුකරේට වෙළෙඳ්‍රමේ ගිය ඔහුට හැටන් නෝවුඩ් ප‍්‍රදේශයේ පුංචි කඩ කෑල්ලක් තිබුණා. යකඩ බඩු වෙළෙඳ්‍රම තාත්ත කළේ.අම්ම අහංගම විතානගේ සෝමාවතී ගුණරත්න. ගුණරත්න යුවළට දරුවො නව දෙනෙක්. පියසේන පවුලෙ දෙවැනියා. වැඩිමලා අයියා. බාල මල්ලිලා හතරයි. නංගිලා තුන්දෙනයි. තාත්තා නෝවුඩ්වල කඩ කෑල්ලෙමයි පදිංචි වෙලා හිටියෙ. පියසේන උපන්නට පස්සෙ අම්මත් අයියත් එක්ක තාත්ත ළඟ පදිංචියට ගියා.නෝවුඩ් පළාතම යට කරගෙන ගලාපු මහ ගංවතුරට පියසේනලා පදිංචිව සිටි ගේ කෑල්ලත් යට වුණා. එකතු කරගන්න ලැබුණු බඩු කෑලි ටිකත් ලොරියක පටවගෙන තාත්ත පවුල පිටින් නුවරට ආවා.මහනුවර කොළඹ වීදියේ පුංචි කඩ කෑල්ලක යකඩ බඩු වෙළෙඳ්‍රම ඇරඹුවා. ජීවිතේ ආයම පටන් අරන් ටික දවසක් යනකොට පියසේනලගෙ තාත්තට යාන්තම් ඔළුව උස්සගන්න පුළුවන් වුණා.පියසේනයි අයියයි දෙන්නම මුලින්ම ඇතුළත් වුණේ කටුගස්තොට ශාන්ත අන්තෝනි විදුහලට. අවුරුදු දෙකයි එහෙ හිටියෙ. ඉංගී‍්‍රසියෙන් කතාව. ගාතාවක් කවියක් කටේ තොලේ ගෑවිලා නෑ. තාත්ත හොඳ බෞද්ධයා. දරුවන් බෞද්ධ පරිසරයක හදා වඩා ගන්න ඕනෑ කියල ඔහු හිතුවා.ඒ වන විට ලංකාව පුරා බොදු පුනර්ජීවයක් ඇති වෙලා, බෞද්ධ පාසල් බිහි වෙමින් පැවති යුගයක්. පියසේනත් අයියත් මහනුවර ධම¢රාජයට ඇතුළත් කළා. තුනේ පංතියේ ඉඳන් පියසේන ධම¢රාජෙට ගියා. පියසේනලගෙ ළමා විය යුද්ධ කාලෙත් එක්ක බැඳිලා ගතවුණා.පුංචි ළමයින්ට යුද්දෙ බරපතළකම තේරුණේ නෑ. ඔවුන් ලංකාව යටත් කරගෙන සිටි ඉංගී‍්‍රසි හමුදා භටයන් දැක්කම අතේ ඇඟිලි ඉංගී‍්‍රසි වී අකුරෙ හැඩේට හදල පෙන්නනව. ඒකෙ තේරුම ‘වික්ටරි’ හෙවත් ජයග‍්‍රහණය.ඉතින් හමුදා භටයන් ඔවුන්ට ටොෆි, චොක්ලට්, චුවින්ගම් විසි කරනවා. ළමයි ඒව අහුලා ගන්නේ පොර කකා. පියසේනලා පදිංචිව සිටියේ පාර අයිනෙ ගෙදරක. අයියයි, මල්ලිලයි නිතරම පාරෙ යන මිලිටරි වාහන දිහා බලාගෙන හමුදා නිලධාරින්ට අත වනනවා. පාරට පැනලා ටොෆි, චොක්ලට්, ඇහිඳ ගන්නවා. ඒක ඒ තරම් හොඳ වැඩක් නොවෙයි. සේරටම වඩා අනතුරුදායකයි. තාත්ත මේකට විසඳුමක් හෙව්ව. බැරි තැන ගෙවල් මාරු කරලා අම්පිටියෙ පදිංචියට ගියා.අම්පිටියෙ ගෙදර වත්තෙ හොඳට ඉඩකඩ තිබුණා. තාත්ත දරුවන්ට උපදෙසක් දුන්න. හැමෝම මොනව හරි වගා කළ යුතුයි. කංකුං, ගොටුකොළ, මුකුණුවැන්න, මෑ කරල්, බණ්ඩක්කා, වම්බටු ඔය ඕනෑම දෙයක්. හැම දෙනාටම පාත්තිය බැගින් තිබුණා.ඒ හැමෝම පාසල ඇරිල ඇවිත් තමන්ගේ පාත්තියෙ වැඩ කළා. පාත්තිවල එළවළු අස්වැන්න නෙළා ගත්තෙ අම්මා. අස්වැන්න නෙළා ගත්ත පාත්තියේ අයිතිකාරයාගෙ කැටයට අම්මා කිසියම් මුදලක් දැම්මා. හැමෝටම කැටය බැගින් තිබුණා. කැටයට මුදල් දැම්මා මිස අතට මුදල් දුන්නේ නෑ. තාත්තා දරුවන්ට වගා කරන්නත් ඉතිරි කරන්නත් එක සැරේම කියා දුන්නෙ එහෙම. අදටත් පියසේනට ඒ පුරුද්ද හුරුයි. අදත් ඔහු ගේ දෑතින් හිටවපු එළවළු පලතුරු ගෙවත්ත පුරා.පාඩම් කරන්න මහ හුඟක් ගෙදරවැඩ ඒ කාලෙ පාසල් ළමයින්ට නෑ. පියසේන පුංචි කාලේ ඉගෙනුමට විශේෂ දස්කම් පෑව සිසුවෙක් නොවෙයි. ඒත් දඟකාරයෙක් නොවෙයි. මලල කී‍්‍රඩාවලට දක්‍ෂයි. සිංහල භාෂාව තමයි ඔහුට තරමක් අමාරු. මුලින් අන්‍යාගමික පාසලකට ගිය නිසා ඔහු බුද්ධාගමට දුර්වලයි. තාත්ත ඔහු ගමේ දහම් පාසලට කැටුව ගියා. මුල් දවසෙම ලොකු හාමුදුරුවො ඉදලක් අතට දීල කිව්ව තල් අත්තෙ හැඩේටයි පොල් අත්තෙ හැඩේටයි මිදුල අතුගාන්න කියල.කිසිදාක ඉදලක් අල්ලලා පුරුද්දක් නොතිබූ පියසේන මුලින්ම දහම් පාසලෙන් ඉගෙන ගත්තෙ ඒ පාඩම. ඉන් පස්සෙ නම් පොතයි සකස්කෙඩයි කටපාඩම් කරන්න. පියසේනට දහම් පාසලත් එපා වුණා. ඒත් පාඩම් කළා. “අධ්‍යාපනය යනු දරුවා තුළ ඇති සහජ ශක්තීන් මනෝ විද්‍යානුකූලව හඳුනාගෙන ඒවා මනසට ලබා දීම මිස බලෙන් ගුරුවරයා හෝ වැඩිහිටියාට අවශ්‍ය දේ ඔවුන් මත පැටවීම නොවෙයි. කට පාඩම් කිරීමෙන් ගිරා පෝතකයන් මිස බුද්ධිමතුන් බිහි වන්නේ නෑ. ඒ ගුණරත්න මහතාගේ අදහසයි.ධම¢රාජ විදුහලේ අධ්‍යාපනය පමණක් නොවෙයි ශිෂ්‍යයකු සතුවිය යුතු හික්මීම, විනය, ජාතික ආගමික හැඟීම් දැල්වීමට අවශ්‍ය කදිම පසුබිමක් තිබුණා. පියසේන සාමාන්‍ය පෙළ විභාගය සමත් වුණේ ධර්‍මරාජේ පාපන්දු පිලේ නායකත්වය දරමින් කී‍්‍රඩා කරන අතරතුරේ. කඳු නගින්න දුවන්න, පනින්න ඔහු බෙහෙවින්ම පි‍්‍රය කළා. ගුරුවරුන්ගෙ හිත දිනාගත් විනය ගරුක ශිෂ්‍යයෙක් විදිහටයි ඔහු පාසලේ ප‍්‍රකටව හිටියෙ. පවුලෙ සහෝදර සහෝදරියන් අතරෙත් ඔහුගෙ නිවුණු ගති පැවතුම් කැපිලා පෙනුණා.අ. පො. ස. උසස් පෙළ සඳහා පියසේන තෝරා ගත්තෙ කලා විෂය ධාරාව. ලංකා ඉතිහාසය, ඉන්දියා ඉතිහාසය දේශපාලන විද්‍යාව හා සිංහල ඔහු තෝරා ගත් විෂයයන්. පළමු වසරෙදි විභාගෙ සමත් වුණත් වාචික පරීක්‍ෂණයේ දී අසමත් වූ නිසා පියසේන විශ්වවිද්‍යාලෙට තේරුණේ නෑ. එහෙත් දෙවැනි වර ඔහු උසස් ලෙස ඒ සමත්. 1957 දි පේරාදෙනියෙ විශ්වවිද්‍යාලෙ කලා පීඨයට ඇතුළත් වුණා. ඉතිහාසය, ආර්ථික විද්‍යාව හා සිංහල ඔහු උපාධිය සඳහා හැදෑරූ විෂයයන්.මහාචාර්ය ජේ. බී. දිසානායක, ජයන්ත ධනපාල වැන්නන් ඔහු ගේ සමකාලීන සගයන්. 1960 දි විශ්වවිද්‍යාලෙන් පිටවෙන විට ම පියසේනට ගුරු පත්වීමක් ලැබුණා. කුරුණෑගල මලියදේව විදුහලට තරුණ ගුරුතුමා ශිෂ්‍යයන් අතර ඉක්මනින් ම ජනප‍්‍රිය වුණා. ඒ කී‍්‍රඩා නිසා. මලියදේව විදුහලේ පාපන්දු පුහුණුකරු ලෙස කටයුතු කළාට පඩියට අමතරව රුපියල් පනහකුත් ලැබුණා. අධ්‍යාපන ක්‍ෂේත‍්‍රයේ රැඳී සිටින්නට නම් තවත් ඉහළට ඉගෙන ගත යුතු යැයි ඔහු සිතුවා. ඒ අනුව පේරාදෙනිය විශ්වවිද්‍යාලයෙන් අධ්‍යාපන පශ්චාද් උපාධි ඩිප්ලෝමාව ලබා ගත්තා. ප‍්‍රතිඵල පිටවීමත් සමඟ ම පියසේනට කටුකුරුන්ද ගුරු අභ්‍යාස විදුහලේ කථිකාචාර්ය තනතුරක් හිමි වුණා. වසර තුනක් කටුකුරුන්ද ගුරු විදුහලේ සේවය කළා.ඒ අතරතුර ඔහු අධ්‍යාපන සේවයේ පළමු ශ්‍රේණියට උසස් කරනු ලැබුවා. පළමු ශ්‍රේණිය ලැබුණත් කථිකාචාර්ය තනතුර සඳහා ලැබෙන වැටුප ගුරුවරයකු ගේ වැටුපට අඩුයි. තරුණ කාලෙ යහළු මිත‍්‍රයන් සමඟ විනෝදෙන් සැහැල්ලුවෙන් ගත කරන්නට මිල මුදලුත් අවශ්‍යයි. පියසේන යළිත් ගුරු වෘත්තියට එක් වුණා. තමා ගේ වියදමට මුදලක් තබා ගෙන ඉතිරිය ගෙදර වියදමට අම්මා වෙත යැව්වා.මේ අතර විවිධ අධ්‍යාපනික හා පුහුණු වැඩසටහන් සඳහා විදේශ ගතවන්නටත් ඔහුට අවස්ථාව උදා වුණා. එංගලන්තය, ජපානය, චීනය හා ඉන්දියාව වැනි රටවල පැවති අධ්‍යාපනික වැඩමුළු රැසකට ම ඔහු වරින් වර සහභාගී වුණා. පියසේන ගේ කල වයසත් හරි. අම්මා ඔහුට සුදුසු මනාලියක් සොයා වෙහෙසුණා. කටුකුරුන්දේ ඔහු සමඟ ඉගැන්වූ ටී. ඊ. සේනානායක ගුරුතුමා දවසක් පියසේනට යෝජනාවක් කළා.”මම දන්න හොඳ ගෑනු ළමයෙක් ඉන්නව, යමු ද බලන්න?””හා. හා . යමු. හොඳ කෑම වේලක රස බලන්නත් හැකි වේවි නෙ.” පියසේන එකඟ වුණා.ඔවුන් සමඟ එකට වැඩ කළ ඩී. සී. පී. රත්නාකර මහත්තයත් සේනානායක මහත්තයත් සමඟ කොට්ටාවේ නිවසකට ගියා. ඒ වන විට මහරගම ගුරු අභ්‍යාස විදුහලේ ශිෂ්‍යාවක ව සිටි සුනේත‍්‍රා ගුණරත්න නම් සුරූපී තරුණිය එහි සිටියා. ඇය සේනාරත්න මහතා ගේ සහෝදරයා ගේ දියණිය. ගම අහංගම. මනමාලි බලලා යළි කටුකුරුන්දට පැමිණියා. වැඩිහිටියෝ පියසේන ගේ කැමැත්ත විමසුවා.”අපූරු කෑම වේල” ඔහු පිළිතුරු දුන්නා.”කෑම වේල නොවෙයි, ගෑනු ළමයා කොහොම ද?”ඔහු මිතුරා ගේ මුහුණ බැලුවා.”ඒ ළමයා හොඳයි පියසේනට ගැළපෙනවා” මිතුරා කිව්වා.පියසේන ගේත් අකමැත්තක් නැති පාටයි. දෙපස වැඩිහිටි ආශීර්වාද මැද 1971 දී සුනේත‍්‍රාත් පියසේනත් යුග දිවියට ඇතුළත් වුණා.1971 වසර පියසේන ගේ ජීවිතයේ වැදගත් සන්ධිස්ථානයක්. කථිකාචාර්ය ධූරයෙන් යළිත් ගුරු වෘත්තිය කරා එළැඹුණු ඔහුට 1971 දී තමා උගත් මහනුවර ධර්මරාජ විදුහලේ නියෝජ්‍ය විදුහල්පති ධූරය භාර ගන්නට සිදු වුණා. තමා උගත් පාසලේ ඉගැන්වීමට ලැබීම එක් අතකින් මහත් භාග්‍යයක්. අනෙක් අතින් තරමක අභියෝගයක්. ඒ වන විටත් තමන්ට ඉගැන්වූ ගුරුවරුන් ධර්මරාජයේ ආචාර්ය මණ්ඩලයේ හිටියා.ඔවුන් තමා ගේ උපදෙස් පිළිපදීවි ද යන චකිතය ඔහු තුළ තිබුණා. පාසලේ වැඩ භාර ගත් දා ම තමන්ට උගන්වපු ගුරුවරුන් පිළිබඳ සොයා බැලූවා. ඒ වන විට ඔහුට තුනේ පන්තියෙදි සිංහල උගන්වපු ජයරත්න සර් තවමත් තුනේ පන්තියට සිංහල උගන්වනවා. ඔහු ගුරුතුමා හමුවන්නට ගියා. දණ ගහල ගුරුතුමාට වැන්දා. පියසේන ගේ පිට මැදට ජයරත්න සර් ගේ උණුසුම් කඳුළු කැට සට සට ගා වැටෙනු ඔහුට දැනුණා.පියසේන ධර්මරාජෙට පත් ව ඒම ගැන වැඩිපුර ම සතුටු වුණේ ආදි ශිෂ්‍යයො. ඔවුන් ගෙන් එකෙක් පාසලට පැමිණීම විශාල ශක්තියක්. කී‍්‍රඩා අංශය දියුණු කරන්න ඔහුට හැමෝගෙන් ම ලොකු සහයක්. ඒ වන විට නැවතිලා තිබුණු අන්තර් විද්‍යාලයීය කි‍්‍රකට් තරගය යළි ඇරැඹුවා.උඩවත්ත කැලෙන් පටන් ගෙන ලංකාව පුරා කඳු තරණය කරන්න ශිෂ්‍යයන් පුහුණු කළා. කී‍්‍රඩාව මඟින් අභියෝග ජයගන්න ධර්මරාජ සිසුන් පුහුණු කළා. අලුතෙන් ආපු නියෝජ්‍ය විදුහල්පතිතුමාගෙ ජනප‍්‍රියත්වය වැඩි වුණා. 1973 දි ඔහු ධර්මරාජේ විදුහල්පති ධූරයට පත් වුණා.කන්ද උඩරට රාජධානියෙ ප‍්‍රධාන බෞද්ධ පාසලේ ප‍්‍රධානියා ලෙස පහත රටින් පැමිණි සාමාන්‍ය පවුලක තරුණයකු පත් වීම ගැන කලබල වුණු උදවියත් ඒ අතර හිටියා.තමන් උගත් පාසලට ණය ගෙවන්න අදිටන් කර ගත් පියසේනට ඒ බාධක ඒ තරම් ලොකු අභියෝග වුණේ නෑ. කන්ද උඩරට පුංචි පවුල්වලින් ආපු දක්‍ෂ එඩිතර කොල්ලො හිමාල කන්ද තරණය කරල ලෝක වාර්තා තිබ්බ.ධර්මරාජ විදුහල පිහිටි අක්කර 33 ක් වූ භූමිය අක්කර 51 දක්වා වැඩි කර ගන්න අලුත් විදුහල්පතිතුමා සමත් වුණා. ඒ සඳහා ඔහුට උපකාර වුණේ ධනය හෝ බලය නොවේ. අවංක බව හා කැපවීමයි.1987 දි ධර්මරාජ විද්‍යාලය සිය ශත සංවත්සරය සැමරුවේ රටට ම දැනෙන්න. වසරේ මාස 12 තුළ විවිධ උත්සව 15 ක් පැවැත්වුණා. අධ්‍යාපන ප‍්‍රදර්ශන, කී‍්‍රඩා උත්සව, වර්ණ රාතී‍්‍ර, වගේ ම ලංකාවේ ප‍්‍රථම වතාවට මහා පරිමාණ බාලදක්ෂ ජිම් කඳවුරක්. මේ බාලදක්ෂ කඳවුරට විදේශ රටවලින් මෙන් ම උතුරු නැගෙනහිර පාසල්වලිනුත් බාලදක්‍ෂයො සහභාගී වුණා. එවකට ජනාධිපති ධූරය දැරූ ජේ. ආර්. ජනාධිපතිතුමා වඩාත් ම පැහැදුණේ උතුරු නැගෙනහිර පාසල්වල සහභාගීත්වය කාලයේ හැටියට මහත් සුභ දසුනක් වූ නිසා.සියවස සංවත්සරය රටට ම දැනෙන්න සමරන්න විදුහල්පතිතුමාට හැකිවුණේ ධර්මරාජෙ ගුරු මණ්ඩලයේත්, මවුපියන් වගේ ම ආදි ශිෂ්‍යයන් ගේත් ශක්තිය ඒකරාශී කර ගත් නිසා. ඒ සුවිශාල ජයග‍්‍රහණයත් සමඟ ම ජීවිතයේ තවත් කඩඉමක් පසු කරන්නට ඔහුට සිදුවුණා.ඒ වන විට කොළඹ ආනන්ද විදුහලේ සේවය කළ විදුහල්පතිතුමා විශ‍්‍රාම යාමට සූදානම්. ධර්මරාජය අතහැර කොළඹ ආනන්ද විදුහලේ විදුහල්පති ධූරය බාර ගන්නට පියසේන ගුණරත්න මහතාට සිදුවුණා.කුඩා කල සිට ඇති දැඩි කොට හදා වඩා ගත් මවුපියන් හැර දමා එන්නාක් වැනි කනගාටුවකින් යුතුවය ඔහු 1987 දී ධර්මරාජය හැරපියා ආනන්දයේ විදුහල්පති ලෙස පත් ව ආයේ. කොළඹට එන විට නවතින්නට ගුරු නිවාසයක් නෑ. ඔහු රජයෙන් ඉල්ලීමක් කළා. පාසලක අභිවෘද්ධිය සැලසීමට නම් විදුහල්පතිතුමා පාසල් පරිශ‍්‍රයේ රැඳීම ඉතා වැදගත්.ආනන්දයට ගුරු නිවාසයක් ලැබුණා. ගුරු නිවාස භූමිය ඉතා මනරම් ගෙඋයනක් බවට පත් කරන්නට ගුණරත්න මහතාට ඒ තරම් කාලයක් ගත වුණේ නෑ. ඉංග‍්‍රීසි භාෂා ගුරුවරියක වූ බිරිය සුනේත‍්‍රාත් 1979 දි උපන් දහම් ගුණරත්න පුතාත් ඔහු සමඟ කොළඹ ආනන්දයට පැමිණියා.දහම් අද එංගලන්තයේ ප‍්‍රධාන පෙළේ පරිගණක සේවා සමාගමක කළමනාකාර ධූරයක් දරනවා.”ආනන්ද විදුහලේ විදුහල්පති ධූරය භාර ගන්නා විට පාසලේ කී‍්‍රඩා සඳහා වෙන් ව තිබූ ඉඩකඩ මදි. කොළඹ ප‍්‍රධාන පෞද්ගලික සමාගමක් සතුව අත්හැර දමා තිබූ ඉඩමක් පවරා ගැනීමට ගුරු දෙගුරුන් හා ආදි ශිෂ්‍යයන් කලක පටන් වෙහෙසෙමින් සිටියා.ඒ කාලෙ අධ්‍යාපන අමාත්‍යාංශයේ ලේකම්තුමාට කතා කරල මේ ඉඩම ආනන්දෙට ලබා දෙන්න මම කටයුතු කළා. ඒ ලබා ගත්ත භූමියේ ඉදි කළ අංග සම්පූර්ණ කී‍්‍රඩාගාරය සහ පිහිනුම් තටාකය 1994 මාර්තු මාසෙදි විවෘත කළා. මේ සඳහා ඉතා ම වෙහෙස මහන්සිවෙලා කටයුතු කළේ ආදි ආනන්දීයයෙකු වන වෛද්‍ය එච්. එස්. පෙරේරා මහතා.මහා පරිමාණයේ වැඩ ඉටු කරගන්නට පාසලේ ගුරු මණ්ඩලයෙන් ආදි ශිෂ්‍යයන් ගෙන් හා දෙමවුපියන් ගෙන් ලැබුණු සහය විශේෂයෙන් ම සඳහන් කළ යුතුයි.” ගුණරත්න මහතා කියනවා.අද වගේ ළමයි ඇතුළත් කිරීමේ දැවැන්ත තරගයක් ඒ කාලේ තිබුණේ නෑ. නොතිබුණේම යැයි කියන්නත් බෑ. මැති ඇමැතිවරු ඉල්ලීම් කළත් පුරප්පාඩු අනුවයි ඒවා ඉටු කළේ. පාසලේ සංවර්ධනයට අදාළ උපකාර පමණයි අපි ඉල්ලුවේ.1995 දි මට විශ‍්‍රාම යන්න නියමිතව තිබුණා. ජනාධිපතිනිය මගේ සේවා කාලය වසරකින් දීර්ඝ කරන්නට උපදෙස් දී තිබුණා. ඒත් එවකට හිටපු අධ්‍යාපන ඇමැතිවරයා එසේ දීර්ඝ කළ සේවා පත්වීම ගන්නට මට අමාත්‍යාංශයට එන ලෙස දන්වා සිටියා. එසේ ලබා ගත හොත් එය දේශපාලන පත්වීමක් බවට පත්වෙනවා.1995 අපෙ‍්‍ර්ල් 18 දාට මට නියමිත කාලය අවසන්. 19 වැනි දා උදේ පාසලට ලිපිය නොලැබුණොත් මා විශ‍්‍රාම යන බව මා අමාත්‍යාංශ ලේකම්වරයාට දැන්වූවා. ඇමැතිතුමා හමුවන ලෙස ඔහු ඉල්ලා සිටියා. 1995 අපෙ‍්‍ර්ල් 19 දා උදෑසන මා කාර්යාලයට ගොස් ලොග් පොතේ වාර්තාවක් තැබුවා. මා සතු අඩුම කුඩුම ටික කාරයේ පටවා ගෙන සේවයෙන් විශ‍්‍රාම ලබා ගෙදර ගියා.විශ‍්‍රාම ගත් පසුව මගේ මිතුරන් කිහිප දෙනෙක් මට පෞද්ගලික විදුහල් දෙකක ම විදුහල්පති ධූරය බාර ගන්න කීවා. එහෙත් ගුරු වෘත්තියෙහි යෙදී සිටියදී මම ශිෂ්‍යයන්ට දුන් උපදෙස්වලට පටහැනි යම් යම් කටයුතු කරන්නට සිදුවන නිසා මා ඒ ඉල්ලීම් ප‍්‍රතික්‍ෂේප කළා.විශ‍්‍රාම ලබා මහනුවරට යන්නටයි මා අදහස් කළේ. ඒත් මගේ නෑනණ්ඩිය ගේ ඉල්ලීම මත මමත් බිරිඳත් විවේකීව කොළඹට නුදුරු මේ නිවෙසේ වෙසෙනවා. නිර්මාංශ ආහාර පමණක් ගන්නා මා වසර තිස් ගණනක පටන් දුම් බීමෙන් හා මත්පැනින් වැළකී සිටිනවා. අපේ මිතුරු පිරිසක් සමඟ එක් ව ඇරැඹූ “සදහම් මිතුරු සමුළුව“ නම් සංවිධානයට එක්ව භාවනා වැඩසටහන්වලට සහභාගී වෙනවා.අධ්‍යාපනය හා සම්බන්ධ විවිධ සේවා රැසක නියැළෙන ගුණරත්න මහතා 1999 සිට අධ්‍යාපන අමාත්‍යාංශයේ ගුරු අධ්‍යාපන පිළිබඳ උපදේශක කමිටුවේ සභාපතිවරයා ලෙස ද, සාරධර්ම අධ්‍යාපන කමිටුවෙහි සාමාජිකයකු ලෙස ද, උපදේශන හා උපදේශක කමිටුවේ සාමාජිකයකු ලෙස ද, ශ‍්‍රී ලංකා අධ්‍යාපන සංවර්ධනයෙහි ලා විධායක කමිටු සාමාජිකයකු ලෙස ද කොළඹ විශ්වවිද්‍යාලයේ වෛද්‍ය විද්‍යා පීඨයේ සාරධර්ම සමාලෝචන කමිටුවේ සාමාජිකයකු ලෙස ද විවිධ සේවා රැසක නියැළෙයි.යුනිසෙෆ් හා ලෝක බැංකු අධ්‍යාපන ව්‍යාපෘති කිහිපයක බාරදූර කාර්යභාරයක් ඉටු කළ ගුණරත්න මහතා ශ‍්‍රී ලංකා හරිත ව්‍යාපාරය සහ ශාන්ති පදනමෙහි ද කි‍්‍රයාකාරී සාමාජිකයෙකි. ශ‍්‍රී ලංකා බෞද්ධ විද්‍යාලයීය ආදි ශිෂ්‍ය සමිති සම්මේලනයේ කි‍්‍රයාකාරී සාමාජිකයකු වන ඒ මහතා ගේ මූලිකත්වයෙන් “පාසල තුළින් ජාතික පුනර්ජීවය” යන මැයෙන් පාසල් සඳහා අත්පොත් කිහිපයක් පළ වී තිබේ. අධ්‍යාපන ක්‍ෂේත‍්‍රයේ බොහෝ ඇසූ පිරූ තැන් ඇති කි‍්‍රයාකාරිකයකු වන ගුණරත්න මහතා අදත් අවස්ථාවක් ලදහොත් කඳු නගින්නටත් සොබා දහමේ අසිරිය විඳිමින් වනගත වන්නටත් එදා මෙන් ම රුචි කරයි. විශ‍්‍රාමික බව හෝ වියපත් බව ඒ සඳහා ඔහුට බාධාවක් නොවෙයි.සාගරිකා දිසානායක ජයසිංහ ඡායාරූප - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=ay0804062</link>
    <topic> ජනතාවට වතුර දෙන්න කෝටි දෙදහස් නවසියයක්</topic>
    <author>රමණී සුබසිංහ ඡායාරූප - සුදම් ගුණසිංහ</author>
    <content>අම්මා ඒ එළවළු කඩලා පාත්තිය අයිතිකාරයාගේ කැටේට සල්ලි දානවාජනතාවට වතුර දෙන්න කෝටි දෙදහස් නවසියයක්පොළෝ තලයෙන් සියයට හැත්තෑවක් පමණ වැසී පවතින්නේ ජලයෙනි. එසේ වුවද මානව පරිභෝජනයට ගත හැකිවන්නේ එයින් සියයට එකක් තරම් වූ සුළු ප‍්‍රමාණයකි.මානවයාගේ පැවැත්ම සඳහා ජලය අත්‍යවශ්‍යම සාධකයක් වුවත් අද වන විට ලෝක ජනගහනයෙන් බිලියනයකට අධික ජනතාවකට පිරිසිදු පානීය ජලය ලබා ගැනීමේ හැකියාව අහිමි වී ඇත.ඉන් වඩාත් පීඩා විඳින්නේ සංවර්ධනය වෙමින් පවත්නා රටවල ජනතාවය. විවිධ මිනිස් කි‍්‍රයාකාරකම් සහ පාරිසරික වෙනස්වීම් නිසා ජල සම්පත දිනෙන් දිනම ක්ෂය වී යාම සහ අපවිත‍්‍රවීම හේතුවෙන් ලෝකයා මේ අර්බුදයට මුහුණ දෙමින් සිටී.පානීය ජලය සහ මානව සනීපාරක්‍ෂාව සමඟ ඇත්තේ ද අවියෝජනීය බැඳීමකි. අපිරිසුදු ජලය ප‍්‍රයෝජනයට ගැනීමෙන් මිනිසා රෝගී වේ. රටක සංවර්ධන කි‍්‍රයාවලියට සෞඛ්‍ය සම්පන්න මිනිසුන්ගේ දායකත්වය අවැසිය.පිරිසුදු පානීය ජලය ජනතාවට ලබාදීම සඳහා මෙවර අයවැයෙන් රුපියල් මිලියන විසිනව දහසක් ජල සම්පාදන කටයුතු වෙනුවෙන් වෙන්කර ඇත්තේ මේ කරුණු පෙරදැරි කරගනිමින් හා ජලය මූලික මිනිස් අයිතිවාසිකමක් ද කොට සලකමිනි.ඒ අනුව පිරිසුදු පානීය ජල සැපයුම සියයට විසිදෙකේ සිට සියයට තිස්දෙක දක්වා ඉහළ නැංවීමට රජයට හැකි වී තිබේ. බස්නාහිර පළාතේ ජනගහනයෙන් සියයට පනස් අටකට, දකුණු පළාතේ ජනගහනයෙන් සියයට තිස් නවයකට, නැඟෙනහිර පළාතේ ජනගහනයෙන් සියයට විසි එකකට, මධ්‍යම පළාතේ ජනගහනයෙන් සියයට විසි අටකට ආදී වශයෙන් එහි දී ජලය සැපයේ.ලෝකය පානීය ජලය ලබා ගැනීමේදි විශාල අර්බුදයකට මුහුණපා සිටියද ලාංකිකයනට තවමත් නිසි ලෙස අවබෝධ නොවී පවතින්නේ ගංගා, ඇළ දොළ, වැව් පොකුණුවලින් සුසැදි රටක ජීවත්වන බැවිනි. එහෙත් ජල පෝෂක ප‍්‍රදේශ මෙන්ම ජල උල්පත් ද නොදැනුවත්වම අප අතින් විනාශ වී යාම ආරම්භ වී ඇත.අද මෙන්ම හෙට ගැන ද සිතිය යුතු කාලය දැන් එළඹී ඇත. අනාගත පරපුරට ද ප‍්‍රමාණවත් ලෙස ප‍්‍රයෝජනයට ගැනීම සඳහා ජල මූලාශ‍්‍ර ආරක්‍ෂා කිරීම අප සතු වගකීමකි.ජනතාවට පානීය ජලය සනීපාරක්‍ෂිතව සැපයීම සඳහා එක් ජල ඒකකයකට රුපියල් විසිපහක මුදලක් වැය කිරීමට රජයට සිදුවේ. එහෙත් එය ජනතාවට ලබා දෙන්නේ ඒකකයක් රුපියල් එකයි ශත විසිපහක් වැනි සුළු මුදලකටය. ජලය අපවිත‍්‍ර වීම වැඩි වන්නට වැඩිවන්නට පිරිසුදු කිරීමට යන වියදම ද වැඩි වේ. මේ නිසා ඉදිරියේ ජල මූලාශ‍්‍ර අපවිත‍්‍ර වීම වැළැක්වීමට විවිධ වැඩසටහන් කි‍්‍රයාත්මක කර තිබේ.ගංගා දෙපස සංරක්‍ෂණය කිරීමේ නව වැඩපිළිවෙළට මේ වනවිට නීති සංශෝධනය කෙරෙමින් පවතී. එහිදී ගංඟා දෙපස මීටර් සියයක් දක්වා ප‍්‍රදේශ තුළ මානව කි‍්‍රයාකාරකම් තහනම් කෙරේ.ජලසම්පාදන හා ජලපවහන අමාත්‍යාංශය, පරිසර අධිකාරිය, වන සංරක්‍ෂණ දෙපාර්තමේන්තුව, වාරිමාර්ග දෙපාර්තමේන්තුව, මධ්‍ය පළාත් සභා වැනි අදාළ ආයතන රැසක් සම්බන්ධ කර ගනිමින් එම වැඩසටහන කි‍්‍රයාවට නැංවීමට නියමිතය. ඒ යටතේ විවිධ කි‍්‍රයාකාරකම් තහනම් කිරීම්, නීතිමය සීමා පැනවීම් සහ යම් යම් ප‍්‍රමිතීන් නියම කිරීම් සිදු කෙරේ.ජල මූලාශ‍්‍ර ආරම්භ වන කඳුකර ප‍්‍රදේශවල වතු ආශි‍්‍රත ජනතාව ගේ වැසිකිළි ප‍්‍රශ්නය විසඳීමට ද පියවර ගෙන තිබේ. අනාරක්‍ෂිත විවෘත වැසිකිළි පද්ධති නිසා ජල මූලාශ‍්‍ර අපවිත‍්‍ර වීමත් සමඟ එම ජලය බීමට ගත් ජනතාව සෙංගමාලය වැනි රෝගී තත්ත්වයන්ට ගොදුරු වූ බව පසුගිය කාලයේ අසන්නට ලැබිණි. එම තත්ත්වයන් ඉදිරියේ දී ඇති නොවීම සඳහා පියවර ගෙන තිබේ.එමෙන්ම ජල මූලාශ‍්‍ර ආරක්‍ෂා කිරීම සඳහා මහජනතාව, පාසල් දරුවන් පෙළඹවීමට ද වැඩසටහන් කි‍්‍රයාත්මකය. පසුගිය මාර්තු විසි දෙවැනිදාට යෙදුණු ජල දිනයට සමගාමීව කි‍්‍රයාත්මක වූ සෞඛ්‍ය අධ්‍යාපන වැඩසටහන්, පාසල් සෞඛ්‍ය සමාජ, ග‍්‍රාමීය සනීපාරක්‍ෂක චකී‍්‍රය අරමුල වැනි වැඩසටහන් ඒ අතර සුවිශේෂීය.කොළඹ හා ඒ අවට ප‍්‍රදේශයන්හි දිනෙන් දින ඉහළ යන ජනගහනයත් සමග ඉදිරියේදී පානීය ජලය සම්බන්ධව විශාල ගැටලුවලට මුහුණ දීමට සිදුවනු ඇත.මේ වනවිට ලබුගම, කලටුවාව සහ අඹතලේ යන ජලාශවලින් කොළඹට ජලය ලබා දුන්නද දැනටමත් කොළොන්නාව ඇතුළු ඒ ආශ‍්‍රිත ප‍්‍රදේශවලටත්, නගරයෙන් පිටත හා කැලණි ගඟෙන් උතුරු ප‍්‍රදේශවලටත් විශාල ජල හිඟයක් පවතී.මේ සඳහා පිළියමක් ලෙස මීට සිවු වසරකට පෙර ඩෙන්මාර්ක් රජයේ ආධාර යටතේ ආරම්භ කිරීමට සැලසුම් කළ කැලණි ගඟ දකුණු ඉවුරු ජල සම්පාදන යෝජනා ක‍්‍රමය විවිධ ගැටලු මත ප‍්‍රමාද විය.දිිනකට ජලය ගැලුම් දශ ලක්ෂ හතළිහක් නිෂ්පාදනය කිරීම ඉලක්ක කරගෙන සැලසුම් වූ එම වැඩසටහනේ වැඩ කටයුතු අපෙ‍්‍ර්ල් මාසය තුළ දී කි‍්‍රයාත්මක කිරීමට හැකිවීම සුවිශේෂී ජයග‍්‍රහණයකි. එහි සම්පූර්ණ වැඩකටයුතු වසර දෙකකින් නිම කිරීමට අපේක්ෂිතය. මෙම ව්‍යාපෘතිය මගින් කැලණි ගඟෙන් උතුර ප‍්‍රදේශයේ ගම්පහ, කැලණිය, කඩවත, මහර ප‍්‍රදේශ රැසක ජල ප‍්‍රශ්නය විසඳෙනු ඇත.කැස්බෑව, පිළියන්දල, හොරණ ප‍්‍රදේශවලට ජලය සැපයෙන කළුගඟ දෙවැනි අදියරේ වැඩකටයුතු ළඟදීම ආරම්භ කිරීමට නියමිතය.වසර හතරක පමණ කාලයක් ප‍්‍රමාද වෙමින් පැවති විසල් කුරුණෑගල ජල සම්පාදන යෝජනා ක‍්‍රමයේ අදාළ ටෙන්ඩර් කටයුතු මේ වනවිට ද ආරම්භ කර ඇත. කුරුණෑගල නගරය සහ ඒ අවට ජනයාට ජලය සැපයෙන එම යෝජනා ක‍්‍රමයේ වැඩ කටයුතු වසර තුනකින් අවසන් කෙරේ.සුවහසක් දිය ව්‍යාපෘති – 200 වැඩසටහන යටතේ ජල සම්පාදන හා ජලාපවහන අමාත්‍යාංශයේ මඟ පෙන්වීමෙන් ජාතික ජල සම්පාදන මණ්ඩලය විසින් පසුගිය වසරේ අග භාගයේදී නව ජල ව්‍යාපෘති රැසක් දිස්ති‍්‍රක් මට්ටමින් ජනතා අයිතියට පැවරීම වර්ධනීය අවස්ථාවකි.මහනුවර ගිරාකඩුව ජල යෝජනා ක‍්‍රමය, මොනරාගල ජල සම්පාදන ව්‍යාපෘතිය, කොළඹ අපජල ව්‍යාපෘතිය, ඔරුවල කොරතොට ජල යෝජනා ක‍්‍රමය, පුවක්පිටිය නිවාස යෝජනා ක‍්‍රමයේ ජල යෝජනා ක‍්‍රමය කි‍්‍රයාත්මක කිරීම ඇතුලු ව්‍යාපෘති රැසක් එහිදී ජනතාවට තිළිණ කෙරුණි.නැඟෙනහිර පළාත ඈත අතීතයේ සිටම පානීය ජල ප‍්‍රශ්නය උග‍්‍රව පැවති ප‍්‍රදේශයකි. අම්පාර ජල සම්පාදන යෝජනා ක‍්‍රමය අදියර තුනේ වැඩකටයුතු ඉදිරියේදී නිම වීමට නියමිතය. එහිදී එක්ලක්ෂ අසූපන්දහසක ජනතාවට පිරිසුදු පානීය ජලය සැපයීමට අපේක්ෂිතය.කොළඹ ප‍්‍රදේශයට ජලය ලබාදෙන ලබුගම සහ කලටුවාව ජලාශයන් ගේ ජලය ලබාගත්තේ ගුරුත්ව බලයෙනි. ලබුගම ජලාශය ද වසර සියයකට වඩා පැරණිය. හංගේරියා රජය හා එක්ව එම ජලාශ වැඩි දියුණු කිරීමේ ව්‍යාපෘතියක් ද ආරම්භ කර ඇත.කොළඹ මල අපවහන පද්ධතිය ද වසර සියයකට වඩා පැරණිය. යම් යම් ස්ථානවල කඩා වැටීම් සිදුවන්නේ එහෙයිනි. එය පුනරුත්ථාපනය කිරීමෙහිලා විශාල ව්‍යාපෘති දෙකක් දැනට ක‍්‍රියාත්මක ය. එහි වැඩ වසර හතරක දී නිමැවෙනු ඇත.‘අහසින් වැටෙන එකම දිය බිඳුවක් හෝ ප‍්‍රයෝජනයට නොගෙන මුහුදට ගලාගෙන යන්නට ඉඩ දෙන්නට එපා” යැයි පැවසූ මහා පරාක‍්‍රමබාහු රජු සාගරය පරයන මහා වැව් බැන්දේ ජල බිඳුවක වටිනාකම කෙතෙක් දැයි දන්නා බැවිනි.ජලය හිඟ ඈත පිටිසර ප‍්‍රදේශවලට පමණක් නොව නාගරික ප‍්‍රදේශවල නිවාස ආශි‍්‍රතව ද වැසි ජල ටැංකි ඉදිකිරීමෙන් අපතේ යන වර්ෂා ජලය ක‍්‍රමවත්ව එක් රැස් කරගත හැකි ය. ආයුර්වේද වෙදැදුරන් ගේ මතය වැසි ජලයේ දිව්‍යමය ගුණ පවතින බවයි.අඩුම වශයෙන් එසේ එක් රැස් කරගන්නා ජලය මල් පැළ වලට, ගෙවතු වගාවට, වාහන සේදීමට, සතුන් නෑවීමට ප‍්‍රයෝජනයට ගත හැකි ය. ප‍්‍රමාණවත් තරම් ජලය ලබාදිය නොහැකි අයට සහ පොරොත්තු ලේඛනයේ සිටින විශාල පිරිස වෙනුවෙන් නළ ජලය ඉතිරි කරගත හැකි ය. වැසි ජල ටැංකි සඳහා අවශ්‍ය තාක්ෂණික උපදෙස් ජල සම්පාදන අමාත්‍යාංශයෙන් ලබාගත හැකි ය.ජලය මූලික අයිතිවාසිකමක් වුව ද එය හැකිතාක් අරපිරිමැස්මෙන් පරිහරණය කිරීමට ජනතාව වගබලා ගත යුතු ය. රජයකට පමණක් තනිව මේ ගමන යා නොහැකිය. හිතුමතේ නිකරුණේ ජලය පරිහරණයට අපට අයිතියක් නැත. එක් පැත්තකින් අප නාස්ති කරනුයේ අධික වියදම් දරා පිරිසුදු කරන ජලයයි. තවත් පැත්තකින් වෙනත් කෙනෙකුට ප‍්‍රයෝජනයට ගත හැකි ජලයයි. ජලය තවදුරටත් අසීමිත සම්පතක් වන්නේ නැත. එය රැකගැනීමේ වගකීම අප සතු ය.ජල සම්පාදන හා ජලාපවහන අමාත්‍යාංශයේ ලේකම් ටී. අශෝක පීරිස් මහතා සමඟ කළ සාකච්ඡාවක් ඇසුරින් මේ ලිපිය සැකසුණි.රමණී සුබසිංහ ඡායාරූප - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=aj0804061</link>
    <topic>ගමනාගමන මණ්ඩලයේ සන්නිවේදන</topic>
    <author/>
    <content>ගමනාගමන මණ්ඩලයේ සන්නිවේදන විසඳුම් මොබිටෙල් සමාගමින්ඩේන්ටී සමාගමෙන් එක්ස්ට‍්‍රා ළමා තරුකළුතර දිසා වාණිජ මණ්ඩල සම්මාන උලෙළ හෙටග‍්‍රාමීය ජල ව්‍යාපෘති 468ක් ඉදිකරයිටෝකියෝ සිමෙන්ති අභියෝග කුසලානය කල්මුනේටනිහාල් සෝමවීර - ලේකම් ප‍්‍රවාහන අමාත්‍යාංශය, ආර්. ඒ. ටියුඩර් දයාරත්න - සභාපති (ශී‍්‍ර ලං. ග. ම.) ලසන්ත අලගියවන්න මාර්ගස්ථ මගී ප‍්‍රවාහන අමාත්‍ය, ලේෂා ද සිල්වා චන්ද්‍රසේන, සභාපතිනි (ශී‍්‍ර ලංකා ටෙලිකොම්/මොබිටෙල්) සුරේන් ජේ. අමරසේකර - ප‍්‍රධාන විධායක (මොබිටෙල්), නලින් පෙරේරා ප‍්‍රධාන අලෙවි නිලධාරි (මොබිටෙල්) චන්දික විතාරණ - සාමාන්‍යාධිකාරි විකුණුම් හා බෙදාහැරීම් (මොබිටෙල්), රුක්ෂාන් ද සිල්වා ජ්‍යෙෂ්ඨ වෙළෙඳ කළමනාකාර (මොබිටෙල්) යන මහත්ම මහත්මීන් ගිවිසුම් අස්සන් කළ අවස්ථාවට එක්වෙමින්.ශී‍්‍ර ලංකා ගමනාගමන මණ්ඩලය, පසුගියදා ශී‍්‍ර ලංකා ටෙලිකොම් මොබිටෙල් සමාගම සමගින් ගිවිසුමකට එළැඹියේ සිය පූර්ණ ජංගම සන්නිවේදන විසඳුම් සපයන්නා වශයෙන් ශී‍්‍ර ලංකා ටෙලිකොම් මොබිටෙල් සමාගම තෝරා ගනිමිනි.මේ අනුව ශී‍්‍ර ලංකා ටෙලිකොම් මොබිටෙල් සමාගම විසින් විශේෂ සන්නිවේදන විසඳුම් රැගත් සම්බන්ධතා 500 ක් ශී‍්‍ර ලංකා ගමනාගමන මණ්ඩලය වෙත ලබා දෙයි.ශී‍්‍ර ලංකා ගමනාගමන මණ්ඩලයේ සන්නිවේදන අවශ්‍යතා ඉටු කරමින් ලබා දෙන මෙම සන්නිවේදන විසඳුම් තුළින් ශී‍්‍ර ලංකා ගමනාගමන මණ්ඩලයේ කාර්යක්ෂමතා මට්ටම හා ඵලදායිත්වය වර්ධනය කිරීමට අපේක්ෂා කරයි.මෙම අත්වැල් බැඳ ගැනීම සම්බන්ධයෙන් අදහස් දැක්වූ ශී‍්‍ර ලංකා ටෙලිකොම් සහ ශී‍්‍ර ලංකා ටෙලිකොම් මොබිටෙල් සභාපතිනි ලේෂා ද සිල්වා චන්ද්‍රසේන මැතිනිය මෙසේ පැවසීය.“ශී‍්‍ර ලංකා ගමනාගමන මණ්ඩලයේ ජංගම දුරකථන සේවා සපයන්නා බවට පත්වීම පිළිබඳව අප ඉතා පී‍්‍රතියට පත් වන්නෙමු.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=aj0804062 </link>
    <topic>ඩේන්ටී සමාගමෙන් එක්ස්ට‍්‍රා ළමා තරු</topic>
    <author/>
    <content>ගමනාගමන මණ්ඩලයේ සන්නිවේදන විසඳුම් මොබිටෙල් සමාගමින්ඩේන්ටී සමාගමෙන් එක්ස්ට‍්‍රා ළමා තරුකළුතර දිසා වාණිජ මණ්ඩල සම්මාන උලෙළ හෙටග‍්‍රාමීය ජල ව්‍යාපෘති 468ක් ඉදිකරයිටෝකියෝ සිමෙන්ති අභියෝග කුසලානය කල්මුනේටසහජ ගායන කුසලතා ඇති දූ දරුවන් ජාතික තලය කරා ගෙන ඒමේ අරමුණින් ස්වාධීන රූපවාහිනිය සමඟ එක්ව රත්මලානේ සීමාසහිත ඩේන්ටී සමාගම ඉදිරිපත් කරන එක්ස්ට‍්‍රා ළමා තරු ගීත ප‍්‍රසංගය දැන් සෑම අඟහරුවාදාවකම පස්වරු 9.20 ට විකාශය කෙරේ.වයස අවුරුදු 8 -15 ත් අතර දූ දරුවන් 15,000 කට අධික පිරිසකගෙන් මූලික තරග වටවලින් තේරුණු 50 දෙනෙකු අතර පැවැත්වෙන ගීත ගායනා තරගයට මහත් පෙ‍්‍ර්ක්ෂක ප‍්‍රතිචාර ලැබී ඇති බව ඩේන්ටී අලෙවි කළමනාකාර නිශාන්ත මෙන්ඩිස් මහතා පවසයි.ප‍්‍රවීණ විනිසුරු මඩුල්ලක් විසින් තෝරා ගනු ලබන දක්ෂතම ළමා ශිල්පියාට රුපියල් ලක්ෂයක්ද, කෙටි පණිවිඩ මගින් තෝරා ගනු ලබන ජනපි‍්‍රයම ළමා ශිල්පියාට රුපියල් ලක්ෂයක මුදලක්ද පිරිනැමේ. ගාමිණී රූපානන්ද  සීමාසහිත ඊගල් රක්ෂණ පොදු සමාගම 2007 වසර සඳහා රු. මිලියන 5,875 ක ඒකාබද්ධ ආදායමක් වාර්තා කළ අතර, මෙය පසුගිය වර්ෂයට සාපේක්ෂව 22% ක වර්ධනයකි. ජීවිත සහ ජීවිත නොවන රක්ෂණ ව්‍යාපාරවල සත්‍ය වාරික පෙර වසරට සාපේක්ෂව පිළිවෙලින් 20% ක සහ 27% ක වර්ධනයක් වාර්තා කරයි.සමාගමේ බදු ගෙවීමෙන් පසු ලාභය රුපියල් මිලියන 527 කි. 2007 වසරේ දී ඊගල් හි ශුද්ධ වත්කම් ප‍්‍රමාණය රු. බිලියන 2 කින් එනම් 16% කින් වර්ධනය වූ අතර සමාගමෙහි ශුද්ධ වත්කම් මත ඉපැයීම් (RONA) 27% ක් විය.ඊගල්හි අධ්‍යක්ෂ මණ්ඩලය විසින් කොටසකට රුපියල් 3/- ක අවසාන ලාභාංශයක් ප‍්‍රකාශයට පත්කිරීමට නිර්දේශ කර ඇති අතර ඒ සමඟින් මුළු ලාභාංශය කොටසකට රු.5.50 වනු ඇත. 2007 වසරේ දෙසැම්බර් මාසයේ දී කොටසකට රුපියල් 2.50/-ක අතුරු ලාභාංශයක් ද ප‍්‍රකාශයට පත් කරන ලදී.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=aj0804063 </link>
    <topic>කළුතර දිසා වාණිජ මණ්ඩල සම්මාන උලෙළ හෙට</topic>
    <author/>
    <content>ගමනාගමන මණ්ඩලයේ සන්නිවේදන විසඳුම් මොබිටෙල් සමාගමින්ඩේන්ටී සමාගමෙන් එක්ස්ට‍්‍රා ළමා තරුකළුතර දිසා වාණිජ මණ්ඩල සම්මාන උලෙළ හෙටග‍්‍රාමීය ජල ව්‍යාපෘති 468ක් ඉදිකරයිටෝකියෝ සිමෙන්ති අභියෝග කුසලානය කල්මුනේටකළුතර දිස්ති‍්‍රක් කර්මාන්ත හා වාණිජ මණ්ඩලය මඟින් සංවිධානය කරනු ලබන කළුතර දිසා කර්මාන්ත හා කෘෂිකාර්මික සේවා සම්මාන උලෙළ අප්‍රේල් මස හත් වැනිදා පස්වරු 5.00 සිට වාද්දුව බ්ලූ වෝටර්ස් හෝටලයේදී පැවැත්වේ.මෙතෙක් අගනුවරට පමණක් සීමා වූ ව්‍යවසායක සම්මාන උලෙළක් අගනුවරින් පිට පැවැත්වීම මෙහි ඇති විශේෂත්වයකි. උත්සවය අගමැති රත්නසිරි වික‍්‍රමනායක සහ කර්මාන්ත ඇමැති කුමාර වෙල්ගම යන මහත්වරුන්ගේ ප‍්‍රධානත්වයෙන් පැවැත්වේ.කළුතර දිසාව හැරුණු විට කෑගල්ල හා ගාල්ල දිසාවලද සිංහල ද්‍රවිඩ මුස්ලිම් යන ජාතීන් අතර සහයෝගීතාව වර්ධනය වන අයුරින් කටයුතුª කළ සාර්ථකම වෙළෙඳ ව්‍යාපාරිකයන් තිදෙනා සඳහා ද සම්මාන පිරිනැමේ.සුනාමි ව්‍යසනයෙන් පසුව පුනර්ජීවනය ලැබූ සාර්ථකම ව්‍යාපාරිකයා, කෘෂිකාර්මික, කාර්මික සේවා කුඩා, මධ්‍ය සහ මහා පරිමාණ ව්‍යවසාය ක්‍ෂේත‍්‍රවල සාර්ථකම ව්‍යාපාරිකයා, හොඳම තරුණ ව්‍යවසායකයා, හොඳම ව්‍යවසායික කාන්තාව, දිස්ති‍්‍රක්කයේ හොඳම අපනයනකරුවා, හොඳම වාණිජ මණ්ඩල සාමාජිකයා ඇතුළු විශේෂ සම්මාන 83ක් පිරිනැමීමට කටයුතු යොදා තිබේ. - සාගරිකා</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=aj0804064</link>
    <topic>ග‍්‍රාමීය ජල ව්‍යාපෘති 468ක් ඉදිකරයි</topic>
    <author/>
    <content>ගමනාගමන මණ්ඩලයේ සන්නිවේදන විසඳුම් මොබිටෙල් සමාගමින්ඩේන්ටී සමාගමෙන් එක්ස්ට‍්‍රා ළමා තරුකළුතර දිසා වාණිජ මණ්ඩල සම්මාන උලෙළ හෙටග‍්‍රාමීය ජල ව්‍යාපෘති 468ක් ඉදිකරයිටෝකියෝ සිමෙන්ති අභියෝග කුසලානය කල්මුනේටබ‍්‍රැන්ඩික්ස් සමාගම විසින් කහවත්ත ප‍්‍රදේශයේ ජනතාවට පරිත්‍යාග කරන ලද නළ ළිඳක්.බ‍්‍රැන්ඩික්ස් ලංකා සමාගම 2007 වසර තුළදී කුඩා ජල සම්පාදන ව්‍යාපෘතීන් 468 ක් සම්පූර්ණ කරමින් ග‍්‍රාමීය පවුල් සිය ගණනකට සහන සලසා දෙයි.අනුරාධපුර, පොළොන්නරුව, කන්තලේ, ති‍්‍රකුණාමලය, මොනරාගල සහ හම්බන්තොට ප‍්‍රදේශ වල වෙසෙන සමාගමේ කර්මාන්තශාලාවන්හි සේවයේ නියුතු සේවකයන්ගේ හා ඒ ප‍්‍රදේශවල වාසය කරන ජනතාවගේ ජල අවශ්‍යතා සපුරාලීම සඳහා නළ ළිං සහ නළ මාර්ග ඉදිකරමින සමාගම ආරම්භ කළ “බ‍්‍රැන්ඩික්ස් සොයුරු සත්කාරය” ව්‍යාපෘතිය ඔස්සේ සමාගම කි‍්‍රයාත්මක කළ ආයතනික සමාජ වගකීම් ව්‍යාපෘතිය යටතේ 2008 වසරේදීත් එවැනි ව්‍යාපෘති කි‍්‍රයාත්මක කිරීමට අපේත්ෂා කරන බව සමාගම කියයි.2006 දෙසැම්බර් මස සිට බ‍්‍රැන්ඩික්ස් සමූහයේ සේවකයන්ගේ පෞද්ගලික ජල අවශ්‍යතා පිළිබඳ සමාගමේ සමාජ වගකීම් ඒකකයේ නිලධාරින් සිදු කළ පුළුල් ඇගයීමක් එම ව්‍යාපෘතිය සඳහා පදනම වූ බව බ‍්‍රැන්ඩික්ස් ආයතනික සමාජ වගකීම් ඒකකයේ ප‍්‍රධානි අනූෂා අලස් මහත්මිය පැවසුවාය.  සෙලාන් මර්චන්ට් ලීසිං මූල්‍ය සමාගමක් ලෙස බලපත‍්‍ර ලබාගැනීමෙන් වසරක් තුළදී රුපියල් මිලියන 1360 ක තැන්පතු ලබමින් හා රුපියල් මිලියන 2000ක ලීසිං හා ණය ලබා දෙමින් ලංකාවේ නැඟී එන ප‍්‍රමුඛ මූල්‍ය ආයතනයක් බවට පත්වී ඇත.ශේෂිත ලීසිං ආයතනයක් ලෙස කටයුතු කළ සෙලාන් මර්චන්ට් ලීසිං මූල්‍ය සමාගමක් බවට පත්වීමේ වැදගත් සංසිද්ධිය පිළිබඳ අදහස් දැක්වූ එම සමාගම පැවැසුවේ 2007, මාර්තු මස ආයතනයේ ප‍්‍රථම ස්ථාවර තැන්පතු සැලසුම හඳුන්වා දීමෙන් පසු එහි ස්ථාවර තැන්පතු ප‍්‍රමාණය රුපියල් බිලියන 1.3 ඉක්මවීමට සමත් වී ඇති බවයි.මීට අමතරව සමාගම විසින් 2007 ජූනි සිට 2008 පෙබරවාරි දක්වා කාලය තුළ රුපියල් මිලියන 57ක ඉතුරුම් තැන්පතුª වාර්තා කරමින් ශ‍්‍රී ලංකාව තුළ වූ ඉතුරුම් පාදක කරගත් මූල්‍ය සමාගම් අතර තෙවන ස්ථානයට පැමිණීමට හැකිවී ඇති බව සෙලාන් මර්චන්ට් බැංකු සමූහයේ උප සභාපති රොහාන් සේනානායක මහතා පැවැසීය.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=aj0804065</link>
    <topic>ටෝකියෝ සිමෙන්ති අභියෝග කුසලානය කල්මුනේට</topic>
    <author/>
    <content>ගමනාගමන මණ්ඩලයේ සන්නිවේදන විසඳුම් මොබිටෙල් සමාගමින්ඩේන්ටී සමාගමෙන් එක්ස්ට‍්‍රා ළමා තරුකළුතර දිසා වාණිජ මණ්ඩල සම්මාන උලෙළ හෙටග‍්‍රාමීය ජල ව්‍යාපෘති 468ක් ඉදිකරයිටෝකියෝ සිමෙන්ති අභියෝග කුසලානය කල්මුනේටමොනරාගල ‘ලංකා හාඩ්වෙයාර්’ අධිපති ජයග‍්‍රාහී කුසලානය ලබාගත් අයුරු.ටෝකියෝ සිමෙන්ති සමාගමේ වාර්ෂික සම්මාන ප‍්‍රදාන උලෙළ පසුගියදා පැවැත්විණි. එහි සම කළමනාකාර අධ්‍යක්ෂක එස්.ආර්.ඥානම් හා කේ.යනගිහාරා මහත්වරු හා සමූහ සාමාන්‍යාධිකාරි කි‍්‍රස්ටෝපර් ප‍්‍රනාන්දු මහතා ද සහභාගි වූහ.පිළිගැනීමේ කථාව කේ.යනගිහාරා මහතා විසින් පැවැත්වූ අතර 2008 වසරේ සංවර්ධන සැලැස්ම එස්.ආර්.ඥානම් මහතා විසින් පවත්වන ලදී. මෙහි දී අලෙවි නියෝජිතයින් 60 කට වැඩි දෙනකුට ජර්මනිය, නේපාලය, බැන්කොක්, මැලේසියාව, ඉන්දුනීසියාව සඳහා ගුවන් ටිකට්පත් ප‍්‍රදානය කෙරිණි.කල්මුනේ එම්.එම්.සම්සුදීන් ආයතනය ටෝකියෝ සිමෙන්ති අභියෝග කුසලානයට හිමිකම් කී අතර මැල්සිරිපුර ඩෙල්කා එන්ටර්ප‍්‍රයිසස් දෙවන ස්ථානය ද, තුන්වන ස්ථානය මඩකලපුව ආන්චනයා සිමෙන්ති දිනාගන්නා ලදී.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>06</day>
    </date>
    <link>http://www.silumina.lk/2008/04/06/_art.asp?fn=aw0804061</link>
    <topic>ඔයා තමයි තාත්තා මරා ගත්තේ පස්සෙන් හිටි අය දැන් කෝ!</topic>
    <author>මතුගම මහින්ද විජේතිලක</author>
    <content>ඔයා තමයි තාත්තා මරා ගත්තේ පස්සෙන් හිටි අය දැන් කෝ!ධනය ඇති තැනට බලය ද බලය ඇති තැනට ධනය ද ගලා ඒමේ ප‍්‍රවණතාවය සොබාවික දෙයකි. ධනය ඇති තැනැත්තා නොසංසිඳෙන ආශාවන්ගෙන් පීඩිතව තව තවත් ධනය උපයයි හෝ කිසිදිනක සෑහීමකට පත්නොවේ.බලය පවතින විට එය තව දුරටත් තහවුරු කැරගැනීම සඳහා ගත හැකි සෑම පියවරක්ම ගනී. ඒ සඳහා මේ බලවතුන්ට පිරිස් බලය අවශ්‍ය වේ. ධනය හා බලය එක්තැන් වූ පුද්ගලයා තම අවශ්‍යතාව සපුරාගැනීම සඳහා කටයුතු කිරීමේදී තව කෙනකුට දෙවැනි වීමට කැමැති නැත.ධනය හා බලය ගොඩනැඟෙන තැන අනිවාර්යයෙන්ම මානය හිස ඔසවයි. ඒ නිසා ම බල පුළුවන්කාරකම කි‍්‍රයාත්මක කිරීම සඳහා කුලී හේවායින්, මැර කණ්ඩායම් යොදා ගනී. වෙනත් වචනයෙන් කියනවා නම් තමන් අත පුච්චා නොගෙන බළලුන් ලවා කොස් ඇට බාවා ගනිති.බළලාගේ අත පිච්චුණු දාට බළලා ම වේදනාව විඳ ගත යුතුªය. මානයෙන් ඉදිමුණු බලවතාට ඒ දුක දැනෙන්නේ නැත.අනුන් ගේ කොස් ඇට බාන්නට ගොස් අත පුච්චාගත් පුද්ගලයෝ සිර ගෙදර දුක් විඳින්නන් අතර පසුතැවිල්ලෙන් හා වෛරයෙන් කල් ගෙවති. මේ එවැන්නකු ගේ කතාවකි.ඔහු වැදගත් පවුලක ඉපිද පොලිසියේ ජ්‍යෙෂ්ඨ නිලධාරියකු ලෙස රාජකාරි කළේය. ඔහුගේ පවුලේ සහෝදර සහෝදරියෝ ද වැදගත් රැකියාවල නියුතු වෙමින් නම්බුකාර ලෙස ජීවත් වූහ. මේ පොලිස් නිලධාරියාට ජයන්ත යැයි කියමු.සිර ගෙදර තාප්පයට පිට දී හිඳ ගෙන සිටින ජයන්ත ගේ මුවින් පිටවන උණුසුම් සුසුම් ලෝකය දවාලන්නට තරම් බලවත් නම් ඔහු මේ ලෝකය අළු කර දමනවාට කිසිම සැකයක් නැත.මව්පිය සහෝදර සහෝදරියන්ට තමන් නිසා සිදුවූ අවනම්බුව සිහිපත්වන විට ඔහු ගේ දෙනෙත් කඳුළින් පෙඟී යයි.වරෙක ඔහු අත මිට මොළවා බිත්තියට එල්ල කරන පහර සිත තුළ තෙරපෙන වෛරය කියාපාන්නක් මෙනි.මොහුගේ චර්යා රටාව පිළිබඳ අධීක්ෂණයෙන් සිටි බන්ධනාගාර (සුබසාධක) අධිකාරි ඩබ්ලිව්.එෆ්.ආර්.ලක්ෂ්මන් මහතා දිනක් ඔහු ඇමතුවේ ය.”කොහොමද? ජයන්ත සැප සනීප.””මොන සැපක්ද සර්! හිර ගෙයක් ඇතුළේ?” ජයන්ත පිළිතුරු දෙයි.”ජයන්ත මොනවද? නිතරම කල්පනා කරන්නේ. අහස පොළව ගැට ගහන්න වාගේ. මොකද? හිර ගෙදරින් පැනලා යන්නවත් ක‍්‍රමයක් කල්පනා කරනවාද?”නෑ සර්. මට පැනලා යන්න පුළුවන් නම් දැනටත් පැනලා ගිහින් අරූගේ බොටුව කාලා””කවුද? ජයන්ත අරූ ය කිව්වේ”.................” ජයන්ත දේශපාලනඥයකු ගේ නමක් කියයි.”ඔය මිනිහා ළඟ රාජකාරියට ආවාම මිනිහගෙ කතාවට මම රැවටුණා මේ යකා හොඳ මිනිහෙක් ය කියා. අපට හොඳට කන්න දුන්නා. හැන්දෑවට හොඳට බොන්න දුන්නා. අපි මූට පණ ඇරලා වැඩ කළා.මිනිහගෙ ආරක්ෂාව වෙනුවෙන් අපේ ජීවිත ගැනවත් නොසලකා අපි වැඩ කළේ. මිනිහව ඡන්දෙන් දිනවන්න අපි නීතියට පටහැනි වැඩත් කළා. විරුද්ධ ඡන්ද වැළැක්කුවා තර්ජනය කරලා හොර ඡන්ද දැම්මෙව්වා.මේ මිනිහා අපේ ගැලවුම්කාරයාය කියා විශ්වාස කරගෙන කරපු වැරදිවලට මට විරුද්ධව චෝදනා විසි ගණනකට නඩු වැටුණා. මගේ හිර දඬුවම අවුරුදු අසූ පහක් සර්. නඩුව තීන්දු වෙනකොට මගේ වයස අවුරුදු තිස් පහයි.මේ දඬුවම ගෙවලා අවසන් වෙනකොට අවුරුදු එකසිය විස්සක් වෙනවා. ඊට කලින් මං මැරිලා යාවි සර්.””තමුසෙලා කිසි දේකට බය වෙන්න එපා. මං තමුසෙලාව බේරා ගන්නවා. කියපු මිනිහා මා බලන්නවත් එන්නේ නෑ. අනේ! ඕකා මට අහුවුණොත්?” යැයි ජයන්ත දත් සපමින් කීවේය.”ජයන්ත! ඔයා රාජකාරියට බැඳුණේ් නීතිය හා සාමය ආරක්ෂා කරන්න. ඒකට පටහැනිව කි‍්‍රයා කළ නිසා ඒ වරදට දඬුවම් ලැබී තියෙනවා.දැනුත් මේ හිරගේ ඇතුළේ ඉඳගෙන තරහෙන් වෛරයෙන් හිටියාම ඒ දුකත් ඔයාට ම නේද? කල්පනා කැර බලන්න ඔයාගේ හිත නිතර ම ගින්නෙන් දැවෙනවා. ඒ ගින්නෙන් දැවි දැවී දුක් විඳිනවා. දැන්වත් නුවණින් කල්පනා කර තීන්දුවක් ගන්න.තව තවත් වෛරයෙන් දුක් විඳිනවද? නැත්නම් හිත හදාගෙන හොඳ මිනිහෙක් වගේ ජීවත් වෙනවාද?ඔව් සර්! මට ඒක වැටහෙනවා. ඒත් මගේ හිත එක පාරට ම හදාගන්න අමාරුයි. මට මගේ පවුලේ අය මතක් වුණා ම ඒ දුක තමයි උහුලන්න අමාරු. මගේ පවුලේ අය වැදගත් රැකියාවල් කරමින් වැදගත් විදිහට ජීවත්වුණු අය.ගම් පළාතේ පිළිගත් උදවිය. මගේ තාත්තත් හොඳ රස්සාවක් කැර විශ‍්‍රාම ගිහින් ගමේ ප‍්‍රභූ තත්ත්වයෙන් ජීවත්වුණු කෙනෙක්. මට සිර දඬුවම් නියම වුණු බව අහපු ගමන් තාත්තා අසනීප වුණා.අයියලා තාත්තාව බේරාගන්න, සනීප කරන්න කොයි තරම් උත්සාහ කළත් හරි ගියේ නෑ. මම නිසා හිත නරක්වුණු තාත්තා අන්තිමේ මැරුණා.තාත්තා ගේ මරණයේ කටයුතු කරන දවසේ බන්ධනාගාරයෙන් මාව ගෙදරට එක්කර ගෙන ගියා. මා දැක්ක හැටියේ මගේ අම්මා විලාප දෙන්න වුණා. ඔන්න පුතේ ඔයා කරපු හපන්කමේ තරම බලාගන්න.ඔයා නිසා තමයි තාත්තා අපිව දාලා යන්න ගියේ. ඔයා තමයි මේ රත්තරන් තාත්තාව මරා ගත්තේ. කෝ දැන් ඔයාගේ යාළුවෝ.කෝ දැන් ඔයාගේ ලොක්කෝ. තාත්තා ඔයාව හැදුවේ ඉගැන්නුවේ අපරාධ කරන්නද? හිරකාරයෙක් කරන්න ද? කියලා අඬා වැලපුණා. මගේ අයියලා අක්කලා මාව දැකලා වේදනාවෙන් අහක බලා ගත්තා.මම ඒ වෙලාවේ තාත්තාගේ මිනියේ කකුල් දෙක (දෙපතුල්) මත නළල තියං අධිෂ්ඨාන කළා. මගෙ බුදු තාත්තේ මං මීට පස්සේ කිසිම පාපයක් කරන්නේ නැහැ. මටවත් අනුන්ටවත් වරදක් වෙන කිසිදෙයක් අද ඉඳලා කරන්නේ නැහැ කියා.එදා ඉඳලා තමයි සර්! මම මේ පන්සල් වාට්ටුව පිරිසුදුව තියාගෙන ආගමික වතාවත්වල යෙදෙන්නේ.ඒත් මගේ තාත්තා මිය ගියේ මා නිසා නේද? මා අනුන් වෙනුවෙන් කළ නීති විරෝධී වැඩ නිසා නේද? කියා නිතරම මගේ හදවත මට දොස් පවරනවා. ඒ වගේම දේශපාලනඥයන් ගැන විශාල කලකිරීමක් පවතිනවා.අදත් සමහර අය අවුරුදු දහඅට, විස්ස අච්චු ලබා හිරගෙදරට එනවා. පහුවදා ම සමාව ලැබී නිදහස් වී යනවා. ඒ වගේ විශේෂ වරප‍්‍රසාද ලැබෙන අයත් ඉන්නවා. අප ඕනෑ ම දේකින් බේරාගන්නවාය කියූ අය දැන් මා බලන්නවත් පැත්ත පළාතේ එන්නේ නෑ.ඒක තමයි ලංකාවේ දේශපාලනේ හැටි. කුම්බලා මස් කෑවා නම් දුක් විඳපං බළලෝ කියලා කතාවක් තියෙනවානේ. අපේ මෝඩකමට රැවටිලා අනුන් දිනවන්න ගිහින් කරපු වැරදි වැඩවලට දැන් දඬුවම් විඳිනවා.මගේ තරුණ ජීවිතය නිස්කාරණේ හිර ගෙදර බිත්ති හතර මැද්දේ ගෙවී යනවා.මෙසේ කියමින් සිටි ජයන්ත ආගමික වැඩසටහන්වලට සහභාගිවීමෙන් හා විශේෂයෙන් ම මෛතී‍්‍ර භාවනාව වැඩීමට පුරුදුවීම නිසා දැන් ශාන්ත භාවයකට පත් වී සිටී.ඔහු මිය ගිය පියා ගේ දෙපතුල් මත නළල තබා පොරොන්දු වූ පරිදි කය වචන සංවරව තබා ගැනීමට පුරුදුව සිටී. ඔහු සිර ගෙදරින් යහමඟට පිවිසුණු තවත් හොඳ මිනිසකු බවට බන්ධනාගාර සුබසාධක අංශයේ නිලධාරීහු පවසති.මතුගම මහින්ද විජේතිලක</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=aa0804131</link>
    <topic>විසි වසරකට පසුව මුළු නැඟෙනහිරම ආලෝකවත් කෙරෙයි</topic>
    <author>කේ.සී.ජේ. රත්නායක/ නිහාල් පී. අබේසිංහ</author>
    <content>විසි වසරකට පසුව මුළු නැඟෙනහිරම ආලෝකවත් කෙරෙයිචීනයට එරෙහි උද්ඝෝෂණ බටහිර කුමන්ත‍්‍රණයක්ජනපතිගේ චීන සංචාරයෙන් ශී‍්‍ර ලංකාවට ප‍්‍රතිලාභ රැසක්ආහාර මිල ඉහළ යෑමෙන් ලෝකයම දේශපාලන අර්බුදයකපරිසර බද්ද ගෙනාවේ එජාප යයිශ‍්‍රී ලංකා ආර්ථිකය වාර්තා තබයි‘නැනෝ’ උයනක්අලුත් අවුරුදු සුබ පැතුම් පණිවිඩඑල් ටී ටී ඊ පාලන ප‍්‍රදේශයේ සිටින ජනතාවට සාමය උදා කිරීම අපේ අරමුණයිමාස හයකින් විදුලිය දෙන්න රු. මිලියන 4000 ක්කේ.සී.ජේ. රත්නායක/ නිහාල් පී. අබේසිංහඉදිරි මාස හයක කාලයේදී නැඟෙනහිර පළාතේ සියලුම ගම්මානවලට විදුලි බලය ලබාදීමේ කඩිනම් වැඩපිළිවෙළක් කි‍්‍රයාවට නඟා ඇති අතර ඒ වෙනුවෙන් ‘නැඟෙනහිර උදානය’ යටතේ රුපියල් මිලියන 4000 ක මුදලක් ද වෙන් කොට තිබේ.මේ යටතේ පුරා විසි වසරකට අධික කාලයක සිට විදුලි බලය නොමැතිව තිබූ නැඟෙනහිර පළාතේ සියලුම ගම්මානවලට විදුලිය ලබාදිය හැකි බැව් විදුලිබල අමාත්‍යාංශය අවධාරණය කරයි.මෙසේ ගම්මානවලට විදුලිය ලැබීම නිසා නිවාස ආලෝකවත් කිරීමට පමණක් නොව නැඟෙනහිර ජනතාවට විවිධ ස්වයංරැකියා ආරම්භ කිරීමට ද මෙයින් හැකියාව ලැබෙන්නේ යැයි විදුලිබල අමාත්‍යාංශයේ ප‍්‍රකාශකයෙක් කීය.විදුලි බල අමාත්‍යාංශය නැඟෙනහිර නවෝදය යටතේ නැගෙනහිර ති‍්‍රකුණාමලය දිස්ති‍්‍රක්කයේ ආරම්භ කරන ගල් අගුරු බලාගාර 2 මගින් මේ මුළු නැඟෙනහිර පළාතටම අවශ්‍ය විදුලි බලය ලබාදීමේ වැඩසටහන කි‍්‍රයාත්මක කෙරේ.මීට අමතරව මේ මගින් ලැබෙන විදුලි බලයෙන් කර්මාන්ත හා වෙළෙඳ ව්‍යාපාර ගණනාවක් ආරම්භ කරන බවත් මුළු නැඟෙනහිර කලාපයම ශීඝ‍්‍ර සංවර්ධනයකට යොමු කරන බවත් නැඟෙනහිර උදානය වැඩසටහනේ නිලධාරියෙක් කීය.පාර්ලිමේන්තු මන්තී‍්‍ර නැඟෙනහිර උදාන වැඩසටහනේ නිර්මාතෘ බැසිල් රාජපක්ෂ මහතා විදුලි බල හා බලශක්ති අමාත්‍ය ඩඩ්ලිව්.ඩී.ජේ. සෙනෙවිරත්න විදුලිබල ඇමැති මහින්දානන්ද අලුත්ගමගේ යන මහත්වරුන්ගේ උපදෙස් පරිදි මෙම වැඩසටහන කි‍්‍රයාත්මක වෙයි.පසුගිය මාස 06 ක කාලය ඇතුළත නැෙඟනහිර පළාතේ ගම්මාන ගණනාවකට විදුලිය ලබාදී ඇති අතර ඉදිරි මාස 6 ඇතුළත නැඟෙනහිර පළාතේ ඇති දුෂ්කර ගම්මානවලට විදුලිය ලබාදීම දැනටමත් ආරම්භ කර ඇති බව ද විදුලිබල අමාත්‍යාංශය පවසයි.මේ අතර විදුලිබල හා බලශක්ති අමාත්‍යාංශය පළාත් පාලන අමාත්‍යාංශය ඒකාබද්ධව කි‍්‍රයාත්මක කරන කැෆ් ව්‍යාපෘතිය මගින් මේ සඳහා රුපියල් කෝටි 100 ක් ලබාදී ඇත.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=aa0804132</link>
    <topic>චීනයට එරෙහි උද්ඝෝෂණ බටහිර කුමන්ත‍්‍රණයක්</topic>
    <author/>
    <content>විසි වසරකට පසුව මුළු නැඟෙනහිරම ආලෝකවත් කෙරෙයිචීනයට එරෙහි උද්ඝෝෂණ බටහිර කුමන්ත‍්‍රණයක්ජනපතිගේ චීන සංචාරයෙන් ශී‍්‍ර ලංකාවට ප‍්‍රතිලාභ රැසක්ආහාර මිල ඉහළ යෑමෙන් ලෝකයම දේශපාලන අර්බුදයකපරිසර බද්ද ගෙනාවේ එජාප යයිශ‍්‍රී ලංකා ආර්ථිකය වාර්තා තබයි‘නැනෝ’ උයනක්අලුත් අවුරුදු සුබ පැතුම් පණිවිඩඑල් ටී ටී ඊ පාලන ප‍්‍රදේශයේ සිටින ජනතාවට සාමය උදා කිරීම අපේ අරමුණයිදශක ගණනාවක් තිස්සේ චීනයේ පාලනයට නතුවී පැවැති ටිබෙට් දේශය වෙනුවෙන් මේ දිනවල හදිසියේ ආරම්භ වී ඇති සුළුතරයක ගේ් උද්ඝෝෂණ බටහිර රටවල අවශ්‍යතාව මත සිදුවන්නක් විය හැකි යැයි මරදාන ශී‍්‍ර ලංකා විද්‍යාලයාධිපති ආචාර්ය නාගොඩ අමරවංශ හිමියෝ පවසති. 1951 මාර්තු මස චීනයේ ආධිපත්‍යයට පැවරුන ටිබෙට් දේශය එතැන් සිට මේ දක්වා චීනයේ පාලනය යටතේ සැලකිය යුතු ආර්ථික වර්ධනයක් ළඟා කරගෙන ඇති බව පෙන්වා දෙන අමරවංශ ස්වාමීන් වහන්සේ ටිබෙට් දේශය පටලවා ගෙන සිදු කරන මෙම විරෝධතා චීනය ලෝක බලවතා වනු දැකීම නොරුස්නා බටහිර රටවල උසිගැන්වීම මත කි‍්‍රයාත්මක වෙමින් පවතින වැඩ පිළිවෙළක් බව කියති.බටහිර රටවල් බොහොමයක ආර්ථිකයත් මේ වන විට අස්ථාවර වෙමින් තිබේ. ඩොලරයේ අගය ශීඝ‍්‍ර ලෙස පහළ බසිමින් ඇත. එහෙත් ආසියාවේ බලවතා වන චීනය දිනෙන් දින ශක්තිමත් වෙමින් ලෝකයේ ප‍්‍රධාන බලවතකු බවට පත් වෙමින් තිබේ. මේ වසර මැදදී පැවැත්වීමට නියමිත ඔලිම්පික් උළෙල ඊට ප‍්‍රධාන උදාහරණයකි. ඔලිම්පික් උළෙල පැවැත්වීමෙන් පසුව චීනය ආසියානු කලාපයේ පමණක් නොව මුළු මහත් ලෝකයේම ඉදිරි පෙළ බලවතකු බවට පත්වීමට නියමිතය.අඩසිය වසකටත් වඩා පැරැණි සිදුවීමක් යළි මතු කර ගනිමින් උද්ඝෝෂණ කිරීමේ බටහිර හස්තයන්ගේ අරමුණ ඔලිම්පික් උළෙල කඩාකප්පල් කිරීම මගින් චීනයට පහර ගැසීම බව මේ වන විට බොහෝ දෙනෙකුට වැටහී ඇතැයි අමරවංශ ස්වාමීන් වහන්සේ වැඩි දුරටත් පවසා සිටියි.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=aa0804133</link>
    <topic>ජනපතිගේ චීන සංචාරයෙන් ශී‍්‍ර ලංකාවට ප‍්‍රතිලාභ රැසක්</topic>
    <author>කරුණාදාස සූරියආරච්චි හයිනෑන් දූපතේ සිට...</author>
    <content>විසි වසරකට පසුව මුළු නැඟෙනහිරම ආලෝකවත් කෙරෙයිචීනයට එරෙහි උද්ඝෝෂණ බටහිර කුමන්ත‍්‍රණයක්ජනපතිගේ චීන සංචාරයෙන් ශී‍්‍ර ලංකාවට ප‍්‍රතිලාභ රැසක්ආහාර මිල ඉහළ යෑමෙන් ලෝකයම දේශපාලන අර්බුදයකපරිසර බද්ද ගෙනාවේ එජාප යයිශ‍්‍රී ලංකා ආර්ථිකය වාර්තා තබයි‘නැනෝ’ උයනක්අලුත් අවුරුදු සුබ පැතුම් පණිවිඩඑල් ටී ටී ඊ පාලන ප‍්‍රදේශයේ සිටින ජනතාවට සාමය උදා කිරීම අපේ අරමුණයිකරුණාදාස සූරියආරච්චි හයිනෑන් දූපතේ සිට...චීනයේ හයිනෑන් දූපතේ පැවැත්වෙන බාවෝ සමුළුවට සහභාගිවීමට පැමිණ සිටින මහින්ද රාජපක්ෂ ශී‍්‍ර ලංකා ජනාධිපතිතුමා හූ ජින්තාඕ චීන ජනාධිපතිතුමා සමග පැවැත්වූ ද්වි පාර්ශ්වීය සාකච්ඡා වලදී ශී‍්‍ර ලංකාවේ ආර්ථික, සමාජයීය, පාරිසරික හා ආරක්ෂක කටයුතුවල සංවර්ධනය සඳහා ආධාර ලබා ගැනීමට මඟ පෑදී ඇත.මේ සාකච්ඡාවලදී ශී‍්‍ර ලංකාවේ ත‍්‍රස්තවාදී ප‍්‍රශ්නයට විසඳුමක් ලබාදීමට මහින්ද රාජපක්ෂ ජනාධිපතිතුමා ගන්නා උත්සාහයට හැකි සෑම සහායක්ම ලබාදීමට චීන ජනාධිපතිවරයා පොරොන්දු විය.චීනය හා ශී‍්‍ර ලංකාව අතර මිත‍්‍රත්වය වඩාත් තහවුරු කර යහපත් සබඳතාවක් පවත්වා ගැනීමට ශී‍්‍ර ලංකා ජනාධිපතිවරයාගේ උත්සාහය චීන ජනාධිපතිවරයාගේ ප‍්‍රශංසාවට ලක් විය. පරිසරයට හානි නොවන ගෝලීය සංවර්ධනයක් සඳහා වන ආසියානු කලාපීය යෝජනාවලියක් සැකසීමේ අරමුණින් පැවැත්වෙන බාවෝ සමුළුව අති උත්කර්ෂවත් අන්දමින් පැවැත්වීමට විධිවිධාන යොදා තිබිණ.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=aa0804134</link>
    <topic>ආහාර මිල ඉහළ යෑමෙන් ලෝකයම දේශපාලන අර්බුදයක</topic>
    <author/>
    <content>විසි වසරකට පසුව මුළු නැඟෙනහිරම ආලෝකවත් කෙරෙයිචීනයට එරෙහි උද්ඝෝෂණ බටහිර කුමන්ත‍්‍රණයක්ජනපතිගේ චීන සංචාරයෙන් ශී‍්‍ර ලංකාවට ප‍්‍රතිලාභ රැසක්ආහාර මිල ඉහළ යෑමෙන් ලෝකයම දේශපාලන අර්බුදයකපරිසර බද්ද ගෙනාවේ එජාප යයිශ‍්‍රී ලංකා ආර්ථිකය වාර්තා තබයි‘නැනෝ’ උයනක්අලුත් අවුරුදු සුබ පැතුම් පණිවිඩඑල් ටී ටී ඊ පාලන ප‍්‍රදේශයේ සිටින ජනතාවට සාමය උදා කිරීම අපේ අරමුණයිශීඝ‍්‍රයෙන් ඉහළ යන ආහාර මිල සමස්ත ලෝකයේම දේශපාලනය අර්බුදයකට ලක් කරමින් සිටින බව එක්සත් ජාතීන්ගේ සංවිධානයේ මානුෂික කටයුතු පිළිබඳ ප‍්‍රධාන නිලධාරියකු වන ශී‍්‍රමත් ජෝන් හෝම්ස් කීය. ඔහු මෙම ප‍්‍රකාශය සිදු කර ඇත්තේ ඉහළ යන ආහාර මිල පිළිබඳව විමසමින් ඊජිප්තුවේ සිදු කළ දෙදින නිල සංචාරයකින් පසුවය.පසුව ඩුබායි නගරයේදී දේශනයක් පවත්වමින් ඒ මහතා පවසා ඇත්තේ ඉහළ යන ආහාර මිල ලොව පුරා බොහෝ රටවල අසහනකාරී බවේ ගිනි පුපුරු මතු කරමින් සිටින බවයි. වසරක කාලයක සමස්ත ආහාර මිල සියයට 40 කින් ඉහළ ගොස් තිබේ. වර්තමානයේ සිදුවෙමින් පවතින ආහාර මිල ඉහළ යාම ලෝකයටම පොදු ප‍්‍රශ්නයක් බවට පත් කරමින් ලෝකයම අනාරක්ෂිත කර තිබේ. චීනය, ඉන්දියාව, පකිස්ථානය, කාම්බෝජය සහ වියට්නාමය යන රටවල් සහල් අපනයනය නවතා දමා ඇති අතර දේශීය නිෂ්පාදනය ස්වකීය ජනතාවට පවා ප‍්‍රමාණවත් නොවේ යැයි යන බිය ඊට මූලික හේතුව වී ඇත.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=aa0804135</link>
    <topic>පරිසර බද්ද ගෙනාවේ එජාප යයි</topic>
    <author/>
    <content>විසි වසරකට පසුව මුළු නැඟෙනහිරම ආලෝකවත් කෙරෙයිචීනයට එරෙහි උද්ඝෝෂණ බටහිර කුමන්ත‍්‍රණයක්ජනපතිගේ චීන සංචාරයෙන් ශී‍්‍ර ලංකාවට ප‍්‍රතිලාභ රැසක්ආහාර මිල ඉහළ යෑමෙන් ලෝකයම දේශපාලන අර්බුදයකපරිසර බද්ද ගෙනාවේ එජාප යයිශ‍්‍රී ලංකා ආර්ථිකය වාර්තා තබයි‘නැනෝ’ උයනක්අලුත් අවුරුදු සුබ පැතුම් පණිවිඩඑල් ටී ටී ඊ පාලන ප‍්‍රදේශයේ සිටින ජනතාවට සාමය උදා කිරීම අපේ අරමුණයිරටේ පරිසරය සුරැකීම පිණිස පාර්ලිමේන්තුව අනුමත කළ පරිසර සංරක්‍ෂණ බද්දට එජාපය හා ජවිපෙ විරුද්ධ වුවත් එම පනතේ මූලික පිඹුරුපත් සකස් කර ඇත්තේ 1992 දී එජාප පාලන සමයේ දී බවත් පාරිසරික හා ස්වාභාවික සම්පත් ඇමැති පාඨලි චම්පික රණවක මහතා පවසයි.මෙම පනත මගින් බදු අය කරන්නේ පරිසරයට හිතකාමි නොවන අයුරින් නිපදවන භාණ්ඩවලට පමණක් බවත් එම බද්ද මගින් පරිසර හිතකාමි භාණ්ඩ හා නිෂ්පාදන දිරි ගැන්වීමට කටයුතු යොදා ඇති බවත් ඇමැතිවරයා පවසයි. 1987 දී රියෝ ද ජෙනයිරෝ නුවර පැවැති ජගත් මිහිතල සමුළුවේ 6 වැනි මූලධර්මය අනුව දූෂකයා විසින් ම අදාළ බදු ගෙවිය යුතු ය යන නීතිය අනුව මෙම බද්ද කි‍්‍රයාත්මක බවත් මෙම පනතට අදාළ මූලික ගිවිසුමට 1992 දී අස්සන් තබා ඇත්තේ එජාප පාලන කාලයේ දී බවත් ඇමැතිවරයා පැවසී ය.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=aa0804136</link>
    <topic>ශ‍්‍රී ලංකා ආර්ථිකය වාර්තා තබයි</topic>
    <author>චන්දන බණ්ඩාර - සුමිත‍්‍ර ද සිල්වා</author>
    <content>විසි වසරකට පසුව මුළු නැඟෙනහිරම ආලෝකවත් කෙරෙයිචීනයට එරෙහි උද්ඝෝෂණ බටහිර කුමන්ත‍්‍රණයක්ජනපතිගේ චීන සංචාරයෙන් ශී‍්‍ර ලංකාවට ප‍්‍රතිලාභ රැසක්ආහාර මිල ඉහළ යෑමෙන් ලෝකයම දේශපාලන අර්බුදයකපරිසර බද්ද ගෙනාවේ එජාප යයිශ‍්‍රී ලංකා ආර්ථිකය වාර්තා තබයි‘නැනෝ’ උයනක්අලුත් අවුරුදු සුබ පැතුම් පණිවිඩඑල් ටී ටී ඊ පාලන ප‍්‍රදේශයේ සිටින ජනතාවට සාමය උදා කිරීම අපේ අරමුණයිචන්දන බණ්ඩාර - සුමිත‍්‍ර ද සිල්වාවත්මන් රජය මෙරට ආර්ථික වර්ධන වේගය පිට පිටම වසර තුනක් තිස්සේ සියයට හතකට ආසන්න වේගයක පවත්වාගෙන යමින් 2004 වසරේදී ඇමෙරිකානු ඩොලර් 1068 ක් වූ ඒක පුද්ගල ආදායම මේ වසර වෙන විට ඇමෙරිකානු ඩොලර් 1617 දක්වා ඉහළ යාමෙන්ම මෙරට ආර්ථිකයේ ශක්තිමත් බව 2007 මහ බැංකු වාර්තාවෙන් පෙන්වා දී ඇතැයි රාජ්‍ය ආදායම් ඇමැති සහ මුදල් නියෝජ්‍ය ඇමැති රංජිත් සියඹලාපිටිය මහතා කියයි.2002 වසරේ සියයට 23ක් වූ මෙරට දිළිඳු ජනගහනය 2007 වසර වෙන විට සියයට 15 දක්වා අඩුවී තිබේ. මෙරට දිළිඳුකම අඩුවීමේ ශීඝ‍්‍ර වේගය නිසාම ලංකාව තවදුරටත් අඩු ආදායම් ලබන රටක් ලෙස නොව මැදි ආදායම් ලබන රටක් ලෙස ලෝක ප‍්‍රජාව පිළිගෙන ඇතැයිද සඳහන් කරන ඇමැතිවරයා මෙරට ආර්ථිකය කඩා වැටී ඇති බවට එ.ජා.ප.ය නැඟූ චෝදනාව ඒ අනුව බොරුවක් බවට පත්කැර ඇතැයි ද පෙන්වා දෙයි. වත්මන් රජය ත‍්‍රස්තවාදය පරාජය කරමින් රටට අත්‍යවශ්‍ය යෝධ සංවර්ධන ව්‍යාපෘති ගණනාවක් කි‍්‍රයාවට නඟමින් රටට ලබාදී තිබෙන ආර්ථිකමය ජයග‍්‍රහණ ආපස්සට හැරවීමට විපක්ෂය උත්සාහ කළද එය එ.ජා.ප.යේ සිහිනයක් පමණක් බවද ඇමැතිවරයා කියයි.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=aa0804137</link>
    <topic>‘නැනෝ’ උයනක්</topic>
    <author/>
    <content>විසි වසරකට පසුව මුළු නැඟෙනහිරම ආලෝකවත් කෙරෙයිචීනයට එරෙහි උද්ඝෝෂණ බටහිර කුමන්ත‍්‍රණයක්ජනපතිගේ චීන සංචාරයෙන් ශී‍්‍ර ලංකාවට ප‍්‍රතිලාභ රැසක්ආහාර මිල ඉහළ යෑමෙන් ලෝකයම දේශපාලන අර්බුදයකපරිසර බද්ද ගෙනාවේ එජාප යයිශ‍්‍රී ලංකා ආර්ථිකය වාර්තා තබයි‘නැනෝ’ උයනක්අලුත් අවුරුදු සුබ පැතුම් පණිවිඩඑල් ටී ටී ඊ පාලන ප‍්‍රදේශයේ සිටින ජනතාවට සාමය උදා කිරීම අපේ අරමුණයිලොව නවතම තාක්ෂණය වන නිනිති (නැනෝ) තාක්ෂණය අප රටට හඳුන්වා දී එමගින් අපේ සියලු ක්‍ෂේත‍්‍රවල විද්‍යාත්මක සංවර්ධනයක් ඇති කිරීම පිණිස අලුත් අවුරුද්දේ හෝමාගම පිටිපන ප‍්‍රදේශයේ දී අක්කර 50 ක නිනිති තාක්ෂණ උද්‍යානයක් ඉදිකිරීමට කටයුතු යොදා ඇතැයි විද්‍යා හා තාක්‍ෂණ අමාත්‍යාංශයේ ලේකම් අනිර අමරතුංග මහතා පවසයි.අද ලෝකයේ පස්වැනි කාර්මික විප්ලවය ඇති වී ඇති බව ද එහි මූලික අරමුණ නිනිති තාක්‍ෂණයෙන් ලොව දියුණු කිරීම බව ද ලේකම්වරයා කීය. විවිධ ද්‍රව්‍යවල මූලික කැනුම් ඒකකය වන පරමාණුවේ අන්තර්ගත නියුටෙ‍්‍ර¤නවලට විශාල බලයක් දී අරුම පුදුම සියුම් වැඩ කටයුතු සිදු කළ හැකි සියුම් තාක්‍ෂණයක් ලෙස නිනිති තාක්ෂණය හැඳින්විය හැකි බවත් නිනිති තාක්‍ෂණය මගින් රට දියුණු කිරීම පිණිස ඇමැති මහාචාර්ය තිස්ස විතාරණ මහතා ගේ ඉල්ලීම පරිදි පිටරට සරසවිවල සිංහල මහාචාර්යවරු කිහිප දෙනෙකු ම අපේ රටට පැමිණ සිටින බවත් ලේකම්වරයා කියයි.ඒ අනුව දැනටමත් එක්සත් රාජධානියේ සරේ විශ්වවිද්‍යාලයේ මහාචාර්ය රවි සිල්වා, අමෙරිකා එක්සත් ජනපදයේ කැලිෆෝනියා පොලිටෙක්නික් රාජ්‍ය විශ්වවිද්‍යාලයේ මහාචාර්ය රේ ප‍්‍රනාන්දු, කේම්බි‍්‍රජ් විශ්වවිද්‍යාලයේ මහාචාර්ය ගිහාන් අමරතුංග, එක්සත් රාජධානියේ කේවින්ස් සරසවියේ මහාචාර්ය ඒ. පී. ද සිල්වා එසේ ශ‍්‍රී ලංකාවට පැමිණ සිටින විදේශ මහාචාර්යවරු අතර සිටිති. මීට අමතරව දේශීය මහාචාර්යවරු ගණනාවක් ම මේ සඳහා උදව් දෙති.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=aa0804138</link>
    <topic>අලුත් අවුරුදු සුබ පැතුම් පණිවිඩ</topic>
    <author/>
    <content>විසි වසරකට පසුව මුළු නැඟෙනහිරම ආලෝකවත් කෙරෙයිචීනයට එරෙහි උද්ඝෝෂණ බටහිර කුමන්ත‍්‍රණයක්ජනපතිගේ චීන සංචාරයෙන් ශී‍්‍ර ලංකාවට ප‍්‍රතිලාභ රැසක්ආහාර මිල ඉහළ යෑමෙන් ලෝකයම දේශපාලන අර්බුදයකපරිසර බද්ද ගෙනාවේ එජාප යයිශ‍්‍රී ලංකා ආර්ථිකය වාර්තා තබයි‘නැනෝ’ උයනක්අලුත් අවුරුදු සුබ පැතුම් පණිවිඩඑල් ටී ටී ඊ පාලන ප‍්‍රදේශයේ සිටින ජනතාවට සාමය උදා කිරීම අපේ අරමුණයිඅලුත් අවුරුදු සුබ පැතුම් පණිවිඩකෘෂි කර්මාන්තය ද, එයින් උපදනා වූ සශ‍්‍රීකකත්වය ද අලුත් අවුරුද්දට උපත දුන් අතර පසුගිය කාලයේ දී කෘෂි කර්මාන්තය සවි බල ගන්වා දේශයේ සරුසාර බව තහවුරු කිරීමට රජය ගෙන ගිය වැඩපිළිවෙළෙහි විශිෂ්ට ජයග‍්‍රහණයන් මධ්‍යයේ අලුත් අවුරුද්ද සමරන්නට ලැබීම සොම්නස දනවන්නේ යැයි අලුත් අවුරුදු උත්සවය නිමිත්තෙන් සුබ පැතුම් පණිවිඩයක් නිකුත් කරමින් මහින්ද රාජපක්ෂ ජනාධිපතිතුමා පවසයි. දශක දෙකකට අධික කාලයක් ත‍්‍රස්තවාදයෙන් පීඩාවට පත් ජනතාව මෙවර අලුත් අවුරුද්ද සතුටින් සමරනු දැකීම මහත් භාග්‍යයක් බවත් එතුමා සඳහන් කරයි. ජනාධිපතිතුමා ගේ අලුත් අවුරුදු සුබ පැතුම් පණිවිඩය මෙසේ ය. සමගියත් සෞභාග්‍යයත් රැගෙන එන සිංහල දෙමළ අලුත් අවුරුද්ද අපි ඉමහත් සතුටින් පිළිගනිමු.අලුත් අවුරුද්දේ චාරිත‍්‍රානුකූලව කටයුතු කිරිමෙන් ඇතිවන සමගිය, සහෝදරත්වය රටේ සමෘද්ධියට මහත් පිටුවහලකි. මේ අපේක්‍ෂාව ගරු කරමින් මෙවර අලුත් අවුරුද්ද චාරිත‍්‍රානුකූලව පිළිපැදීමට සැවොම එක්වෙනු ඇතැයි මම විශ්වාස කරමි. එසේ ම සැවොම මතින් තොර ව අවුරුද්ද සමරමින් අනාගත පරපුරට ආදර්ශයක් සපයන ලෙස ද මුළු මහත් රටවැසියාගෙන් මම ඉල්ලා සිටිමි.රටේත් ජනතාවගේත් ආරක්‍ෂාව වෙනුවෙන් අවුරුදු සමයේ සේවයේ යෙදී සිටින ති‍්‍රවිධ හමුදා සහ පොලිසියේ සැමටත්, නන් විධ රාජකාරි කටයුතුවල නිරත නිලධාරින්ටත් අප ගේ කෘතඥ පූර්වක හෘදයාංගම බව ප‍්‍රකාශ කරමි.සිංහල හින්දු අලුත් අවුරුද්ද ශ‍්‍රී ලංකාවාසී සිංහල හා දෙමළ ජනතාවටත් ඒ නිමිත්තෙන් උත්සව පවත්වන ශ‍්‍රී ලංකාවෙන් බැහැර ව සිටින ශ‍්‍රී ලාංකේය හිතවතුන්ටත් සාමය සතුට පිරුණු යහපත් හෙට දිනයක් උදාවන සුබ අලුත් අවුරුද්දක් වේවා’ යි අලුත් අවුරුදු සුබ පැතුම් පණිවිඩයක් නිකුත් කරමින් අගමැති රත්නසිරි වික‍්‍රමනායක මහතා පවසයි. එම සුබ පැතුම් පණිවිඩය මෙසේ ය.සිංහල අලුත් අවුරුද්ද ශ‍්‍රී ලාංකීය සමස්ත සිංහල ජනතාවට පමණක් නොව ශ‍්‍රී ලාංකීය දෙමළ ජනතාවටත් සමස්තයක් වශයෙන් ලොව හින්දු බැතිමතුන්ටත් සතුට දනවන ප‍්‍රීතිදායක උත්සවයකි.සිංහල අලුත් අවුරුද්දේ සියලු කටයුතු සුබ නැකතකට ආරම්භ කිරීම එක් විශේෂ චාරිත‍්‍රයකි. ඒ තුළින් සිංහල හින්දු අලුත් අවුරුද්ද අපට ලබා දෙන්නේ කදිම ආදර්ශයකි. එනම් වේලාවට වැඩ කිරීමේ පුරුද්ද ඇති කරවීමයි. පුණ්‍ය කාලය තුළ ආගමික චාරිත‍්‍ර ඉටු කරමින් ආගම දහමට මිනිසා පෙළඹවීමත්, වැඩිහිටියන්ට බුලත් අතක් පිළිගන්වා ගෞරව කිරීමත් පැරැණි කෝන්තර අමතක කර දමා පවුලේ සියලු ම ඥාතිමිත‍්‍රාදීන් එකට එක්වීමත් සිංහල හින්දු අලුත් අවුරුද්දේ ඇති විශිෂ්ට චාරිත‍්‍රයන් ය. හිස තෙල් ගෑම තුළින් දේශීය වෙදකමටත් තැනක් ලබා දෙන අවුරුදු චාරිත‍්‍ර සිංහල අලුත් අවුරුදු චාරිත‍්‍ර ලොව වෙනත් කිසිදු ජාතියක නැති තරම් ය. අලුත් අවුරුද්දේ වැඩ අල්ලන්නේ ද පැලයක් රෝපණය කිරිම වැනි කෘෂිකර්මයට සම්බන්ධ චාරිත‍්‍රයකිනි. ලැබුවා වූ සිංහල හින්දු අලුත් අවුරුද්ද ශ‍්‍රී ලංකාවාසී සිංහල හා දෙමළ ජනතාවටත් සාමය, සතුට සපිරුණු යහපත් හෙට දිනයක් උදාවෙන සුබ අලුත් අවුරුද්දක් වේවා! ඉත සිතින් ප‍්‍රාර්ථනා කරමි.පරණ අවුරුද්ද ගෙවී අලුත් අවුරුද්ද උදාවන්නේ හිරු දෙව් රදාණන් දොළොස් මසක්, දොළොස් රැසක් තුළ ගමන් කොට මීන රැසින් මේෂ රැසට පැමිණීම නිමිත්තෙනි. සිය රජවරුන් සූර්ය ගෝත‍්‍රය යැයි සැලැකූ හෙළ දනන් හට, මේ සූර්ය මංගල උදාව පවසන්නේ හිරු මෙන් උදෑසන ම පිබිද, අනලස් ව නිතිපතා කි‍්‍රයාශීලි ව කටයුතු කිරීමේ අගය ය. තමා උපන් ලොව පණ ගැන්වීමට කැපවීමේ අගය සූර්ය මංගල්‍යයෙන් සංකේතවත් වෙයි.කෘෂි සමාජයේ අස්වනු කපා, නෙළා ගන්නා වසන්ත සමය හා බක් මස අසිරිය එක් ව බැඳී ඇත්තේ වසර දහස් ගණනෙක අපේ සංස්කෘතික උරුමය මේ යැයි විදහා පාමිනි. එසේ ම පොදුවේ කාලය ඇඟැවෙන මිනිත්තු පැය යන වදන් මෙන් නො ව අවුරුද්ද යන වදන අප කාගේත් සිත්හි මිහිරි හැඟුම් උපදවයි. සොබාදහමත්, තුරුලිය මල් පල ගන්වා වසන්ත අසිරියෙන් කුල්මත් වෙයි. එසේ අලුත් වන කාලය වනාහි පරණ වන තරමට අලුත් වන්නකි. සදා සපිරෙන යමක් ඇත්නම් එය කාලය යි. අප‍්‍රමාණ වූ කාලයෙන් අප‍්‍රමාණ ලෙස ප‍්‍රයෝජන ගැනීමට මේ අලුත් අවුරුදු උදාවෙහි අපි සැම අධිෂ්ඨාන කර ගනිමු.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=aa0804139</link>
    <topic>එල් ටී ටී ඊ පාලන ප‍්‍රදේශයේ සිටින ජනතාවට සාමය උදා කිරීම අපේ අරමුණයි</topic>
    <author/>
    <content>විසි වසරකට පසුව මුළු නැඟෙනහිරම ආලෝකවත් කෙරෙයිචීනයට එරෙහි උද්ඝෝෂණ බටහිර කුමන්ත‍්‍රණයක්ජනපතිගේ චීන සංචාරයෙන් ශී‍්‍ර ලංකාවට ප‍්‍රතිලාභ රැසක්ආහාර මිල ඉහළ යෑමෙන් ලෝකයම දේශපාලන අර්බුදයකපරිසර බද්ද ගෙනාවේ එජාප යයිශ‍්‍රී ලංකා ආර්ථිකය වාර්තා තබයි‘නැනෝ’ උයනක්අලුත් අවුරුදු සුබ පැතුම් පණිවිඩඑල් ටී ටී ඊ පාලන ප‍්‍රදේශයේ සිටින ජනතාවට සාමය උදා කිරීම අපේ අරමුණයිඋතුරේ දැනට එල් ටී ටී ඊ පාලනයේ පවතින ප‍්‍රදේශවල ජනතාවටත් නිදහස හා සමෘද්ධිය උදා කරදී එම ප‍්‍රදේශ සාමකාමී භූමියක් බවට පත් කිරීම රජයේ ඉදිරි වැඩ පිළිවෙළ බව විදේශ අමාත්‍ය රෝහිත බෝගොල්ලාගම මහතා චීනයේදී ප‍්‍රකාශ කෙළේය.චීනයේ පැවැත්වෙන බාවෝ සමුළුවට සහභාගිවීම සඳහා ගොස් සිටින විදේශ අමාත්‍ය රෝහිත බෝගොල්ලාගම මහතා මේ බව සඳහන් කළේ චීන විදේශ අමාත්‍ය යැන්ග් ජීචී මහතා සමග ද්විපාර්ශ්වීය හා ජාත්‍යන්තර වටිනාකමකින් යුත් කරුණු රාශියක් පිළිබඳව පැවති සාකච්ඡාවකදී ය.ටිබෙට් දේශය පිළිබඳව පැන නැගී ඇති ගැටලුකාරී තත්ත්වය පිළිබඳව කරුණු පැහැදිලි කළ චීන විදේශ අමාත්‍යවරයා ‘තනි චීනයක්’ උදෙසා ශී‍්‍ර ලංකාවෙන් ලැබෙන අඛණ්ඩ සහයෝගය අගය කෙළේය.මීළඟ සාක් සමුළුවට නිරීක්ෂණ මට්ටමින් සහභාගි වීම සඳහා චීන විදේශ අමාත්‍යවරයාට රෝහිත බෝගොල්ලාගම මහතා කළ ආරාධනය එහිදී පිළිගත් අතර ඔහුගේ පැමිණීම අගය කරන බවද බෝගොල්ලාගම මහතා පැවසීය.ශී‍්‍ර ලංකාවේ වර්තමාන තත්ත්වය යැංග් ජීචී මහතාට විස්තර කළ රෝහිත බෝගොල්ලාගම අමාත්‍යවරයා ජෙයරාජ් ප‍්‍රනාන්දු පුල්ලේ අමාත්‍යවරයා ඝාතනය කිරීම මගින් එල් ටී ටී ඊ ය යළිත් වරක් ප‍්‍රචණ්ඩත්වය පතුරුවා ඇති බව පෙන්වා දුන්නේ ය.නැඟෙනහිර පළාත සංවර්ධනය කරමින් ජනතාවට අවශ්‍ය යටිතල පහසුකම් සපයා දීමට පුරුදු පරිදි තම වැඩ කොටස තවදුරටත් ඉදිරියට ගෙන යමින් පවතින බවත් ඔවුන්ට පළාත් සභා ඡන්දයට සහභාගි වීමේ අවස්ථාව සලසා දී ඇති බවත් පැවසීය.බෝගොල්ලාගම මහතා අවධාරණය කළේ එම පළාත එල් ටී ටී ඊ යෙන් මුදා නොගත්තේ නම් මෙවැනි සාමකාමී වාතාවරණයක් ලබාගත නොහැකි බවයි.ශී‍්‍ර ලංකාව ත‍්‍රස්තවාදය තුරන් කිරීමේ ප‍්‍රයත්නයේදී සෑහෙන ඉදිරියෙන් සිටින බවත් මෙරට භෞමික අඛණ්ඩතාව හා ස්වෛරීභාවය උදෙසා චීනය හැම විටම පෙනී සිටින බවත් සඳහන් කෙළේය.මීළඟ ඔලිම්පික් තරගාවලිය චීනයේදී පැවැත්වීමට සංවිධනාත්මකව ඉටු කිරීමට චීනයට ශක්තිය ලැබේවායි ශී‍්‍ර ලංකා විදේශ අමාත්‍යවරයා විශ්වාසය පළ කළේය.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=ab0804132</link>
    <topic>කොටින්ගේ ම්ලේච්ඡ වැඩ අපි කවදත් හෙළා දකිනවා</topic>
    <author>සාකච්ඡා කෙළේ සරත් පෙරේරා</author>
    <content>කොටින්ගේ ම්ලේච්ඡ වැඩ අපි කවදත් හෙළා දකිනවාප‍්‍රශ්න පහසාකච්ඡා කෙළේ සරත් පෙරේරාඅඩු මිලට භාණ්ඩ සුලභ කරන්න බලයට ආ ආණ්ඩුවක් යටතේ හාල් සේරුව රුපියල් සියයට පොල් ගෙඩිය රුපියල් පනහට යන තරමේ අවුරුද්දක් ලෙස මේ අවුරුද්ද ඉතිහාස ගත වන බව එජාප මහ ලේකම් තිස්ස අත්තනායක මහතා පවසයි.සිළුමිණ සමග සම්මුඛ සාකච්ඡාවකට එක්වෙමින් එජාප මහ ලේකම්වරයා ඒ ප‍්‍රකාශය කළේය.සියලු ජනතාවගේ ජීවිත ආරක්ෂා කිරීමට කටයුතු කිරීම රජයේ වගකීම නමුත් තම ඇමැතිවරුන්ගේ ජීවිත රැකදීමටවත් රජයට නොහැකි වී ඇතැයි ද අත්තනායක මහතා කීය.එම සම්මුඛ සාකච්ඡාවේදී ඇසූ ප‍්‍රශ්න කීපයකට අත්තනායක මහතා දුන් පිළිතුරු මෙසේය.ආණ්ඩුවේ ප‍්‍රබල ඇමැතිවරයෙක් වන ජෙයරාජ් ප‍්‍රනාන්දු පුල්ලේ මහතා මේ සතියේ ඉතා සාහසික ලෙස කොටි ත‍්‍රස්තවාදීන්ගේ බෝම්බයකින් ඝාතනය කෙරුණා. ප‍්‍රධාන විරුද්ධ පක්‍ෂයේ ප‍්‍රධාන ලේකම්වරයා ලෙස මේ සිද්ධියෙන් ඔබ සමඟ කෙරෙන මේ කෙටි කතාබහ ආරම්භ කළොත්?අපි කිසිදු පැකිලීමකින් තොරව කොටින් සිදුකළ මේ ඝාතනය දැඩි ලෙස හෙළා දකිනවා. මේක ඉතාම කුරිරු මරාගෙන මැරෙන ඝාතනයක් බව මුළු ලෝකයම දැක්කා. ඒ පිළිබඳව ජෙයරාජ් ඇමැති තුමාගේ පවුලේ අයට වගේම මේ සිද්ධියෙන් ඝාතනයට ලක්වූ හා තුවාල ලැබූ සියලු දෙනාගේ පවුල්වල අයට අපේ ශෝකය හා කනගාටුව පළ කරනවා. අපි එල්ටීටීඊ ය දිගටම කරගෙන යන මේ ම්ලේච්ඡ කි‍්‍රයාදාමය පිළිකුලෙන් යුතුව හෙළා දැකිය යුතුයි. සාමාන්‍ය ජන ජීවිතය අඩාල කිරීමට එල්ටීටීඊ ය පුරුද්දක් විදියට කරගෙන යන මෙවැනි ම්ලේච්ඡ කි‍්‍රයාවලින් ඔවුන්ගේ අරමුණු කවදාවත් දිනාගන්න බැරි බව අවධාරණය කළ යුතුයි.ජෙයරාජ් ඇමැතිවරයා නිර්දය විවේචකයකු ද වුණා?ඔහු ආණ්ඩු පක්ෂයේ ප‍්‍රධාන සංවිධායකවරයා. ඔහුගේ වගකීම ආණ්ඩුව රැක ගැනීම. ඔහු ඔහුගේ පැත්තේ සිට කතා කළා. ඔහු ආණ්ඩුව රැකගන්න ඍජුව අදහස් ප‍්‍රකාශ කළා. ඒ ඔහුගේ දක්ෂතාව. ඒවා හරි යයි මා කියන්න යන්නේ නැහැ. ඔහුට එකඟ විය නොහැකි බොහෝ අවස්ථා අපට තිබුණා. මා මේ මොහොතේ ඒවා කියන්න යන්නේ නැහැ.කොටින් ආරක්ෂාව සම්බන්ධව තිබෙන ඉතා කුඩා හිඩසකින් හෝ රිංගා තම ඉලක්කයට යන බවක් නේද මේ සිද්ධියෙනුත් පේන්නේ.අපි කියන්නේ පසුගිය මාස කීපයේදී තුළ පාර්ලිමේන්තු මන්තී‍්‍රවරුන් කීප දෙනෙක් ඝාතනය වුණා. මේ ඝාතන හුඟක් වෙලාවට සිදුවුණේ කොළඹ හා තදාසන්න ප‍්‍රදේශවල. මේකෙන් පේනවා රජයට සාමාන්‍ය ජනතාවට තබා තම ඇමැතිවරුන්ට හා ප‍්‍රභූවරුන්ටවත් ආරක්ෂාව දෙන්න බැරි වෙලා. රජයක වගකීම වනුයේ සියලුම ජනයාගේ ජීවිත ආරක්ෂා කිරීමයි. සැබෑ යුද්ධයකට වඩා ප‍්‍රචාරක යුද්ධයක යෙදී සිටින මේ ආණ්ඩුවට ජනාධිපතිවරයාට අපි කියා සිටිනවා සාම සාකච්ඡා මගින් මේ ප‍්‍රශ්නය විසඳ්‍ර ගැනීමට අවතීර්ණය වන ලෙස. අද රජය සියල්ලටම යුද්ධය ඉස්සරහට දමමින් මේ රට ගිනි ගොඩක් කරා ගෙන යමින් සිටිනවා. රජය එක පැත්තකින් යුද්ධය කියමින් ජනතාව පිට උහුලා ගන්න බැරි බදු බර පටවනවා. මේක දිගින් දිගටම දරා ගන්න මේ රටේ ජනතාවට බැහැ.ත‍්‍රස්තවාදයම තම ධර්මය කර ගත් සතුරකු සමග සාමය ගැන කතා කිරීමත් විහිළුවක් නොවෙයිද?ත‍්‍රස්තවාදයේ බිහිසුණු කි‍්‍රයා ගැන අපට වසර විස්සක අත්දැකීම් තිබෙනවා. ත‍්‍රස්තවාදියාගේ දිගටම අරමුණ වෙලා තියෙන්නේ මිනිස් ඝාතන මගින් රට අවුල් කර රටේ ආරක්ෂක තත්ත්වය සම්පූර්ණයෙන් බිඳ දමා තම අරමුණ කරා යාමයි. මේ සඳහා රටේ අන්තර් ජාතික ජාලයක් ගොඩ නගා තිබෙනවා. මේ තත්ත්වය මත උපක‍්‍රමශීලි ලෙස සාමය දිනා ගැනීමට කටයුතු කිරීම ආණ්ඩුවේ වගකීමයි. ආණ්ඩුවකට ත‍්‍රස්තවාදීන් ලෙස කටයුතු කරන්න බැහැ. මේ කටයුත්ත අතිශය බැරෑරුම් කටයුත්තක් බව ඇත්ත. මෙවැනි ප‍්‍රශ්න යුද්ධයෙන් පමණක් විසඳන්න බැරි බව ලෝක අත්දැකීම බව පැහැදිලියි. ත‍්‍රස්තවාදයට පහර දෙන අතරතුර උතුරේ මේ ප‍්‍රශ්නය විසඳ්‍ර ගැනීමට සාමාන්‍ය දෙමළ ජනයා දිනාගන්න ව්‍යාපාරයකට ආණ්ඩුව යා යුතුයි. හැම දෙමළ ජාතිකයකුම ත‍්‍රස්තවාදියකු ලෙස නොසැලකිය යුතුයි. සාමය අගයන දස දහස් ගණන් දෙමළ ජනතාව සාධාරණත්වය තම ආරක්ෂාව ආණ්ඩුවෙන් බලාපොරොත්තු වෙනවා. අද මේ ආණ්ඩුව කොතෙන්ටද ගිහින් තියෙන්නේ අද මේ ආණ්ඩුව සුළු ජාතීන්ගෙ වෛරයට පාත‍්‍ර වුණ ආණ්ඩුවක් වෙලා තිබෙනවා. ඔවුන්ගේ සැකයට මේ ආණ්ඩුව භාජනය වෙලා. මේ තත්ත්වය යටතේ් දිගින් දිගටම මේ යුද්ධයේ පැටලීමෙන් ජාතික අසමගිය තවත් වැඩි වෙලා. මීට වඩා ප‍්‍රශ්න ඇති වෙලා තිබුණ රටවල සාමය ඇති කර ගැනීම පිළිබඳ ලෝක අත්දැකීම් තිබෙනවා. ඒ පිළිබඳ කටයුතු කිරීම ආණ්ඩුවේ වගකීමයි.ආණ්ඩුව දිගටම සාමය ගැන කතා කරනවා. එක පැත්තක් විතරක් ඉඳල සාම කතා ආරම්භ කරන්නේ කොහොමද?මේ ආණ්ඩුවට රට පාලනය කරන හැටි උගන්වන්න අපට බැහැ. ලෝකයේ ගැටුම් කළමනාකරණය කියල විෂයක් තියනවා. අද මේ ආණ්ඩුව යුද්ධය, ආර්ථික කළමනාකරණය යන දෙඅංශයෙන්ම අසාර්ථක වුණ ආණ්ඩුවක් බවට පත් වෙලා තියනවා. තීන්දු ගත යුත්තේ අප නෙවෙයි ආණ්ඩුවයි. විරුද්ධ පක්ෂයේ අපට කළ හැක්කේ සහාය දීම පමණයි. මේ ආණ්ඩුව යුද්ධයෙන් ජීවත් වන්න හදන ආණ්ඩුවක්. රටේ ආර්ථික හැකියාව ජනතාවගේ ආර්ථික හැකියාව පහළ දාන ආණ්ඩුවක්. ආණ්ඩුවේ යුද ඉලක්ක සපුරා ගන්න බැරිව තියනවා. මාර්තු වෙන කොට යුද්ධය ඉවර කරනව කියල කිව්ව ආණ්ඩුව දැන් වෙන කතා කියනවා. නැගෙනහිර මුදා ගත්තා කියනවා. එල්ටීටීඊ යේ තුවක්කුවේ බලය ඉවත් කොට මේ බලය තවත් තුවක්කු අතේ තියන පිල්ලෙයාන් කල්ලිය අතට පත් කරන්න ඉතාම මෝඩ ලෙස මේ රජය උත්සාහ කරනවා. ආරක්ෂක හමුදා තම ජීවිත පූජා කර නැගෙනහිර මුදා ගැනීම කළේ තවත් ආයුධ ගත් කල්ලියක් අතට එම ප‍්‍රදේශ පත් කිරීමට ද මේ විදියේ ඉතාම බාල උපක‍්‍රම තමයි මේ රජය පාවිච්චි කරමින් සිටින්නේ. සර්ව පාක්ෂික සමුළුවක් කැඳවලා සාකච්ඡා ගණනාවක් කැඳෙව්වත් කිසියම්ම නිශ්චිත විසඳුමකට එන්න බැරි වෙලා තියනවා. ඒක කතා සාප්පුවක් බවට පත් වෙලා ආණ්ඩුව මීට විසි වසරකට කලින් එජාප රජයක් විසින් ඉදිරිපත් කළ පළාත් සභා විසඳුමක් විදියට ඉදිරියට ගෙනියන්න උත්සාහ කරමින් සිටිනවා.දැන් මේ සියල්ල රජයට කරන්න වෙලා තියෙන්නේ වෙනම රාජ්‍යයකින් මෙහා විසඳුමකට කිසිදා කැමැති නොවන සතුරකු සමග නේද?ඇයි, එජාප රජය එල්ටීටීඊය සමඟ අස්සන් කළ සටන් විරාම ගිවිසුම හරහා අන්තර් ජාතික ප‍්‍රජාව ඉදිරියේ ප‍්‍රභාකරන් ඊළමට මෙහා විසඳුමකට එකඟත්වය පළ කළා. සටන් විරාම ගිවිසුමෙන් ප‍්‍රභාකරන් හිර වුණා. කොටු වුණා.ඒ ලියවිල්ලේ ප‍්‍රභාකරන් කොටුවුණා විතරක් නෙවෙයි ඔහුගේ සංවිධානයත් දෙකඩ වුණා. අවසානයේ මේ ආණ්ඩුව තම දේශපාලන වාසි වෙනුවෙන් ඒ ලියවිල්ල හෑල්ලුවට ලක් කර විවේචනය කර ඉවත දැමීම නිසා මේ වෙන කොට සාම ව්‍යායාමය තවත් දුෂ්කර අඩියකට වැටිලයි තියෙන්නේ. අපි විපක්ෂයක් විදියට මේ ප‍්‍රශ්නය විසඳන්න රටේ භෞමික අඛණ්ඩතාව සෛවරීභාවය ආරක්ෂා වෙන ඕනෑම විසඳුමකට අපේ කැමැත්ත පළ කර තිබෙනවා.ප‍්‍රභාකරන් කිසි දිනක ඊළමට මෙහා විසඳුමක් පිළිගෙන නැහැ. ඔබම දන්නවනේ ඔබ කතා කරන සටන් විරාම ගිවිසුමට එල්ල වුණ චෝදනා කොතෙක්ද කියලා?දේශපාලනඥයන් කටයුතු කළ යුත්තේ කෙටි කාලීන දේශපාලන වාසි ගැනීමට නොව දීර්ඝ කාලීනව තම දේශයට සමෘද්ධිය, සංවර්ධනය ගෙන ඒම සඳහායි. නමුත් මේ ආණ්ඩුව මේ යුද්ධය අනාගතයටත් තල්ලු කර ජනවර්ග දෙක අතර කෙරෙන යුද්ධයක් බවට එය වර්ධනය කරන්න උත්සාහ කරනවාද කියන ප‍්‍රශ්නය ඇසිය යුතුයි. සියලු දෙනාටම සහෝදරත්වයෙන් ජීවත් විය හැකි රටක් නිර්මාණය කරන්නයි ආණ්ඩුව උත්සාහ කළ යුත්තේ. සටන් විරාම ගිවිසුම හරහා ඇති වුණ ඔස්ලෝ ටෝකියෝ සාකච්ඡාවලින් ඇති කර ගත් එකඟත්වය අවසාන දේශපාලන විසඳුමක් නොවුණත් දෙපාර්ශවය අතර පවතින අනවබෝධය ඉවත් කර ඉදිරි සාකච්ඡාවලින් රට නොබෙදා දේශපාලන විසඳුමකට එන්න හොඳ ඉඩකඩක් ලැබුණා. ප‍්‍රභාකරන් අන්තර් ජාතික ප‍්‍රජාව ඉදිරියේ කොටුවුණ එකම අවස්ථාවත් එයයි. එම අවබෝධතා ගිවිසුමෙන් තමයි මම කලිනුත් කිව්වා වගේ ප‍්‍රභාකරන් වෙනම රටක් වෙනුවට සාධාරණ බලය බෙදිමේ විසඳුමකට එකඟත්වය පළ කළෙත්. එම වැඩ පිළිවෙළ ඉදිරියට ගෙන යන්න නොදී බහුතරයක් තිබූ එජාප ආණ්ඩුව එදා විසුරුවා හැරීමෙන් සාමයට තිබූ එම අනගි අවස්ථාව නැති වුණා.අද මොකද වෙලා තියෙන්නේ? යුද්ධය ගැන කතා කරමින් මේ රජය රට ආර්ථික වශයෙනුත් අරාජික කරමින් සිටිනවා.දැන් මොකද වළං මුට්ටි පොළොවේ ගැහුවායින් පස්සේ කරන්න යන්නේ.අප එදා ජනතාව සමග එක්ව කළ විරෝධයෙන් ආණ්ඩුව සසල වෙලා තිබෙනවා. මේ ජීවන වියදම ඉහළ යාමෙන් සිදුව ඇති පීඩාව මහජනතාව කොතෙක් දුරට ඉවසයිද කියන එකයි අද තියන ප‍්‍රශ්නය. බඩු මිල අදහා ගත නොහැකි ලෙස ඉහළ යමින් තිබෙනවා. මේ සිංහල අවුරුද්දත් සමග මහින්ද රාජපක්ෂ ජනාධිපතිවරයා ඉතිහාස ගත වෙනවා හාල් සේරුව රුපියල් සීයට ගත්තු, පොල් ගෙඩිය රුපියල් පනහට ගත්තු ප‍්‍රථම සිංහල දෙමළ අලුත් අවුරුද්ද විදියට. මහජනයාට විඳින්නට වී ඇති පීඩාවන් සමනය කරන්නට කිසිවක් නොකරන ආණ්ඩුවේ ලොක්කන් වංචා දූෂණවල යෙදෙමින් සුරසැප විඳිනවා. බඩු මිල ඉහළ යෑමට ඉඩදීමටත්, වංචා දූෂණ පිළිබඳවත් මහජනතාවගේ මූලික අයිතිවාසිකම් කඩ කිරීම පිළිබඳවත් අපි දිගින් දිගටම මේ ආණ්ඩුවට විරුද්ධව විරෝධතා ව්‍යාපාර සැලසුම් කරලයි තියෙන්නේ. මේ ආණ්ඩුව ගෙදර යවන තුරු අපි මේ විරෝධතා ව්‍යාපාර ගෙන යනවා.ලෝක ඉන්ධන මිල, ලෝක ආහාර මිල, ඉහළ යාම නිසා නේද මේ දුෂ්කරතා ඇතිවී තිබෙන්නේ?කවුද එහෙම කියන්නෙ. මේ ඉහළ යන මිල සම්බන්ධව සීයට 75 කටම හේතුවී ඇත්තේ රටේ පවතින අකාර්යක්ෂමතාව බව අන්තර් ජාතික මුල්‍ය සමීක්ෂණයකින් හෙළි කර තිබුණා. ඉන්ධන මිල ඉහළ යාමේ බලපෑම ඒ අනුව මිල ගණන් ඉහළ යෑමට බලපා තිබෙන්නේ සීයට හයකිනුයි.ආණ්ඩුව අද මොකද කරන්නෙ? ඇමැතිවරු 109 කින් යුත් ලෝකයේ ලොකුම ඇමැති මණ්ඩලය පත් කරගෙන තිබෙනවා. තම ඉන්ධන පඩි නඩි දීමනා ඔක්කොම වැඩි කරගෙන තිබෙනවා. නිල හා නිල නොවන ලෙස ආණ්ඩුවේ ලොක්කන් නඩත්තුවට අති විශාල මුදලක් වැය කරමින් සිටිනවා. ඒ ඔක්කොම අස්සේ යුද්ධය වවාගෙන කනවා.නැගෙනහිර පළාත් සභා ඡන්දය ගැනත් කතා කළොත්?මේ ඡන්දයට එජාපය ඉදිරිපත් නොවෙයි කියායි රජය මේ ඡන්දය ප‍්‍රකාශයට පත් කළේ. අදත් නිදහස් හා සාධාරණ ඡන්දයකට වාතාවරණය එහි නැතත් අපි ප‍්‍රබලම කණ්ඩායමක් නැගෙනහිර පළාත් සභා ඡන්දයට ඉදිරිපත් කර තිබෙනවා. අපි කියනවා එහි සිටින ආයුධ ගත් පිල්ලෙයාන් කල්ලිය නිරායුද කළ යුතුයි. අම්පාර දිස්ති‍්‍රක්කයෙන් මාරු කළ පොලිස් කාර්ය සාධක හමුදාව නැවත එහි යැවිය යුතුයි. මැතිවරණයට අන්තර් ජාතික නිරීක්ෂකයන් ඇතුළත් මැතිවරණ නිරීක්ෂකයන් පිරිසක් යෙදවිය යුතුයි. නිදහස් හා සාධාරණ ඡන්දයක් සහතික කළොත් අපි අනිවාර්යයෙන්ම නැගෙනහිර පළාත ජය ගන්නවා.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=ab0804133</link>
    <topic>ප‍්‍රශ්න පහ</topic>
    <author>සුමේධා නවරත්න</author>
    <content>කොටින්ගේ ම්ලේච්ඡ වැඩ අපි කවදත් හෙළා දකිනවාප‍්‍රශ්න පහප‍්‍රශ්න පහවීරවංශ මන්තී‍්‍රවරයා තනතුරුවලින් ඉවත් කර නැහැ.පසුගිය විසි හයවෙනි දා රාති‍්‍රයේ මධ්‍යම කාරක සභාවේ දී ඔහු සිටියදී ම ඔහුට පක්ෂයෙන් චෝදනා ඉදිරිපත් වුණා.ඔහු ගේ ඉල්ලීම පරිදි ඒවට උත්තර දෙන්න ඔහුට දින තුනක කාලයක් ලබා දී ඒ වෙනුවෙන් ම නැවත මධ්‍යම කාරක සභාවක් රැස්වුණා.ඔහු හොඳට ම දන්නවා එම තනතුරුවලින් ඔහු ඉවත් කෙළේ නැහැ කියලා. ඔහු සිටිද්දිම මේ ගැන සාකච්ඡා කරන්න නැවත දින යොදා ගත්තා. එහෙත් ඔහු උත්තර නොදී දිගින් දිගට ම කට්ටි පැන්නා.දැන් ඔහු උපකල්පන හදාගෙන සාවද්‍ය ප‍්‍රකාශ කරනවා.අමූලික බොරුවක් මේ ඔවුනගේ ප‍්‍රලාප. මීට පෙර පළ වූ ප‍්‍රවෘත්ති මාධ්‍යවලට දී තියෙන්නෙත් විමල් වීරවංශ ම යි.පක්ෂය ඉදිරිපත් කළ බරපතළ චෝදනාවලට ඉදිරිපත් වෙන්න ධෛර්යයක් ඔහුට නැහැ.ඔහු දැන් තාත්තාට බයේ කැලේ පැන්න පොඩි කොල්ලෙක් වගේපක්ෂය වීරවංශ මන්තී‍්‍රවරයාට හෝ වෙන කිසිවකුට වරදක් කර නැහැ. වැරැදි කළ අයට නිවැරැදි වෙලා පක්ෂය සමඟ එකතු වෙන්න පුළුවන්. එහෙම නොවන අය පක්ෂයෙන් ඉවත් කරන්නත් පුළුවන්. නන්දන ගුණතිලක කියන්නෙ එවැනි ඉවත් කිරීමක්. ඒ ඉවත් කිරීමට වීරවංශත් අත් දෙක ම ඉස්සුවා. දැන් එයා ප‍්‍රලාප දොඩවනවා.සීගිරි යන්න බැරි වුණාලු. සිරිපාදේ යන්න බැරි වුණාලු. ඇයි එයාගෙ කකුල් පණ නැද්ද? හැම නිවාඩුවකට ම පවුල පිටින් නිවාඩු නිකේතනවල නිවාඩු ගත කරන්න එයාට වෙලාව තිබුණා. සීගිරි යන්න තමයි බැරි වුණේ.එයාට එල්ල වුණ චෝදනාවලට මුහුණ දෙන්න ශක්තියක් නැතිව කරන කථා තමයි ඔය.ඔය අසනීප හැදුණෙ එහෙම උසස් තැනකට ගෙනාවට පස්සෙ නෙ. ඊට කලින් ඕවා තිබුණෙ නැහැ.ඕවා අමූලික බොරු.කුමන්ත‍්‍රණකාරීන් කවුදැ යි දැන් හෙළිවෙමින් තියෙන්නෙ.ඒ කුමන්ත‍්‍රණයේ නායකයා වීරවංශ ම බවටත් තොරතුරු හෙළිවෙමින් පවතිනවා.අනික ඕවා කඩාකප්පල් කරන්න ඕනෙ නම් අපි ඒකත් කරනවා. මොකද ඒවා වැරැදි වැඩ. ඒත් රණවීර එව්වෙ පක්ෂය නොවෙයි.ජවිපෙ කියන්නේ මේ රටේ දුක් විඳින, මේ රටට ආදරය කරන, ප‍්‍රගතිශීලි ජනතාවගේ අරමුණු ඉටුකරන්න කැපවුණ පක්ෂයක්. හද්දා පිටිසර සාමාජිකයාගේ පටන් උපරීම කැපකිරීමකින් මේ පක්ෂය ගොඩ නැගුණේ. කෙටියෙන්ම කියනවා නම් මේ රටේ ලොකුම පවුල ජවිපෙයයි. දෙවරක් ම ඉතා දැඩි මර්දනයකට අසු වුණත්, අපි නැවත නැගිට්ටේ ඒ නිසයි.ඒත් අපිට දැනුණා පක්ෂයේ ගැඹුරුම විශ්වාසය පලුදු කිරීමේ ප‍්‍රයත්නයක් තිබෙන බව. ජනතා බලාපොරොත්තු විනාශ කර අධිරාජ්‍යවාදීන්ගේ ගැත්තන් වන එජාප බලවේගවල වුවමනාවන්ට පක්ෂය ගැති කරන ස්වභාවයක් තිබුණා.එහි උච්ඡතම අවස්ථාව වුණේ වීරවංශ මන්තී‍්‍රවරයා ඉවත් කිරීම. එහෙත් අපි ඒ බව දන්නෙ මාධ්‍යවලින්. පක්ෂයේ කිසිවෙක් මෙය දන්නෙ නැහැ. අපි ඉවත් වීමට ප‍්‍රධාන හේතුව එයයි.පක්ෂ නායකත්වය යමක් ප‍්‍රකාශ කළහොත් ප‍්‍රශ්න නොකර පිළිගැනීමේ මහා සංස්කෘතියක් ජවිපෙට තිබුණා. හැබැයි වීරවංශ සහෝදරයා ඉවත් කරන බව ඔවුන් තෝරාගත් පිරිසකට පැවැසුවා.නැඟෙනහිර පළාත් සභා මැතිවරණයටත් විමල් ඉදිරිපත් කර මැයි දහයට පසුව ඔහු ඉවත් කළ බව කියන්නයි පක්ෂය සැලැසුම් කර තිබුණේ.මේ බව ඉඟි කැරෙන ආකාරයේ ප‍්‍රකාශ ලාල්කාන්ත මන්තී‍්‍රවරයා ප‍්‍රසිද්ධියෙම ප‍්‍රකාශ කළා. ඒ විතරක් නොවෙයි ඔහු බීබීසීයටත් ඒ බව ප‍්‍රකාශ කළා.ලාල්කාන්ත මන්තී‍්‍රවරයා මේ බව ප‍්‍රකාශ කළේ ඒ ප‍්‍රවෘත්තිය එහි විකාශනය කරන්න නොවෙයි. ජෙයරාජ් ඇමැතිවරයගෙ දේහය පාර්ලිමේන්තුවට රැගෙන ආ වෙලාවේ බීබීසීයේ එල්මෝ ප‍්‍රනාන්දුට ඔහු පෞද්ගලිකව ඒ බව කියා සිටියා.ඔහු එය කියනවා එතැනම සිටි මට ඇහුණා. ඔහු ඉවත් කරලා නැහැ කියන කථාව අමූලික බොරුවක්.පක්ෂය මෙහෙම විනාශ කරන්න එජාපයේ කුමන්ත‍්‍රණයට පක්ෂයේ කීප දෙනෙක් හවුල් වුණා. පක්ෂයේ සිටින මේ කුමන්ත‍්‍රණකරුවන්ට නිවැරැදි වෙන්න තවදුරටත් අවස්ථාව තියෙනවා.අපි එළියට නෑවිත් හිටියත් මේ කුමන්ත‍්‍රණය ජය ගන්නවා.අමූලික බොරු. මේ රටේ බෙදුම්වාදය පරාජය කරන්න විමල් වීරවංශ මහත් කාර්යභාරයක් ඉටුකළා වගේම ඔහු පක්ෂයේ වගකීම් රැසක් ඉටු කළා.ඒත් මේ අයට ඕන කරල තිබුණෙ වීරවංශට මඩ ගහලා දේශපාලන වශයෙන් ඔහු පරඩැලක් කරලා තූ තූ කරලා ඉරලා විනාශ කරලා දාල, සහමුලින්ම දේශපාලනයෙන් අතු ගා දමන්නයි.අවාසනාවකට පක්ෂ නායකත්වය මේක තේරුම් ගත්තෙ නැහැ. නමුත් පක්ෂයේ මේ වැරැදි නිවැරැදි කරගෙන අපිට නැවත ආරාධනා කළොත් අපි සියලු දෙනා පක්ෂයට එකතු වෙනවා. හැබැයි එජාපයටවත් ආණ්ඩුවටවත් අපි එකතු වෙන්නෙ නැහැ.සුමේධා නවරත්න</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=af0804131</link>
    <topic>ජෙයරාජ් ඝාතනයේ සුල මුල</topic>
    <author>කීර්ති මෙන්ඩිස්, පිංතූර - දුෂ්මන්ත මායාදුන්න</author>
    <content>ඇමැති ඝාතනය වූයේ කාගේ වරදින්ද?හරිත ආසියාවකට මුල පුරන ජනපතිගේ චීන සංචාරයසිංහල අවුරුදු අසිරියමේ රටම එක්සේසත් කරන අවුරුද්දයිසභා ගැබේ දෝංකාර දුන් අභීත හඬ ජෙයරාජ් ප‍්‍රනාන්දු පුල්ලේමිනිසුන්ට ආදරය කළ පරිණත දේශපාලනඥයාඅලුත් අවුරුදු සිරිත් විරිත් හා එහි සමාජ අර්ථයප‍්‍රජාතන්ත‍්‍රවාදය අගය කළ ඩඩ්ලිඅලුත් අවුරුදු චාරිත‍්‍රජෙයරාජ් ඝාතනයේ සුල මුලකීර්ති මෙන්ඩිස්, පිංතූර - දුෂ්මන්ත මායාදුන්නඅමාත්‍ය ජෙයරාජ් ප‍්‍රනාන්දුපුල්ලේ මහතා එල්. ටී. ටී. ඊ. ඝාතන ලැයිස්තුවට ඇතුළත් වූයේ අද ඊයේ නොවේ. බුද්ධි අංශ වාර්තා කරන පරිදි ඔහු ඝාතන ලැයිස්තුවේ (ඩ්ධ්ඊ ඹ්ධ්ඉඊ) තුන්වැනියා ලෙස සටහන් වී තිබිණි.ඒ නිසාම බුද්ධි අංශ මෙන්ම රටේ ඉහළ පෙළේ ප‍්‍රභූවරුද සිය ආරක්ෂාව පිළිබඳ විමසිලිමත් වන ලෙස ප‍්‍රනාන්දුපුල්ලේ මහතා නිරන්තරව දැනුවත් කළහ. ආරක්ෂක මණ්ඩල රැස්වීමේදී පවා ආරක්ෂක ලේකම්වරයා විසින් ඔහුගේ ආරක්ෂාව පිළිබඳ අවධානය යොමු කරන ලෙස ආරක්ෂක බලධාරීන් දැනුම්වත් කරනු ලැබීය. ඊට හේතුව වූයේ මීට මාස කිහිපයකට පෙර සිට ඇමැතිවරයා ඝාතනය කිරීමේ සැලැස්මක් කි‍්‍රයාත්මක වීමය. ඒ අනුව ඔහු යන එන ගමන් බිමන් පිළිබඳ ඔත්තු බැලීමට කොටි ඔත්තුකරුවන් ඔහු පදිංචි කටාන නිවෙස අසලටත් පාර්ලිමේන්තුව තෙක් ඔහු ගමන් කරන මාර්ගයේත් යෙදවිණි. ඒ අතර එලෙස ගැවසුණු කොටි සාමාජිකයෙක් ආරක්ෂක අංශවලට කොටු විය. එල්. ටී. ටී. ඊ. ය ඒකාන්තයෙන්ම ජෙයරාජ් ඇමැතිතුමා ඝාතනය කරන්නට සැලසුමක් යොදා ඇති බව ඔහුගෙන් ප‍්‍රශ්න කිරීමේදී ත‍්‍රස්ත විමර්ශන අංශය සොයා ගත්තේය.බුද්ධි අංශය මේ පිළිබඳව ජෙයරාජ් ඇමැතිතුමාට දැනුම් දුන්නේය. ඔහුට ආරක්ෂාව සඳහා ලබාදී තිබූ පොලිස් විශේෂ කාර්ය බළකායේ හා ඇමැති ආරක්ෂක අංශයේ භටයෝ ඇමැතිවරයාගේ ගමන් බිමන් ගැන සැලකිලිමත්ව සිටියහ. ඔහුට අවශ්‍ය උපරිම ආරක්ෂාව ලබා දුන් රජය වෙඩි නොවදින ලියෝන් වර්ගයේ රථ හය හතක්ම ඔහුගේ ගමන් බිමන් සඳහා එක් කෙළේය.බුද්ධි අංශය එතැනින් නතර වුණේ නැත. පරීක්ෂණ රහස් පොලිසියට බාර විය. අල්ලා ගත් කොටි ඔත්තුකරු ලවා එල්. ටී. ටී. ඊ. යේ සෙසු අයට කතා කරමින් තොරතුරු සෙවීය. දුරකථන මාර්ගයෙන් කළ කතා බහ අනුව ඔත්තුකරු තැන් තැන්වල යෙදවූයේ ඝාතනය කි‍්‍රයාත්මක කිරීමට යෙදවූවන් කොටු කැර ගැනීමටය.එල්. ටී. ටී. ඊ. ය ජෙයරාජ් ඇමැතිවරයා හැඳින්වූයේ “මුදලාලි” යන සංකේත නාමයෙනි. ඒ බව දැන සිටියේද ඔවුන් පමණි. ජෙයරාජ් යන එන ගමන් බිමන් ඔත්තුකරු විසින් සංවිධානයට දැනුම් දෙනු ලැබීය.“මුදලාලි එතැනට ගියා. තවම ආවේ නැහැ...” එක් ඔත්තුකරුවෙකුට අමතරව මීගමුව කොළඹ පාරේ තවත් ඔත්තුකරුවෝ ද වූහ. ඔවුන් සම්බන්ධ වූයේ ජංගම දුරකථන වලිනි. රහස් පොලිසිය ඔහුගෙන් දීර්ඝ ලෙස ප‍්‍රශ්න කෙළේය. අවසානයේ ජෙයරාජ් ඝාතනය කිරීමට ඔවුන් කළ සැලසුමක් ද අනාවරණය කර ගත්තේය.ඉන් එකක් වූයේ සහභාගි වන උත්සවයකදී ඔහු ඝාතනය කිරීමය. නැතහොත් කොළඹදී ඔහු ඝාතනය කිරීමය. ඊටද සැලසුමක් සකස් විය. ඇමැතිවරයා ගමන් ගන්නේ වෙඩි නොවදින රථවලින් බව එල්. ටී. ටී. ඊ. ය දැන සිටියේය. ඉන් බොහොමයක් රථ පරිගණකයක ආධාරයෙන් වාහනයේ කි‍්‍රයාකාරීත්වය හසුරුවන ආකාරයෙන් නිෂ්පාදිත ඒවායි. දරුණු පිපිරීමකදී එය අකී‍්‍රය වන බව කොටි දැන සිටියහ.ඇමැතිවරයා ගමන් කරද්දී මරාගෙන මැරෙන කොටියෙකු පුපුරන ද්‍රව්‍ය ද සමඟ ඔහු ගමන් කරන වාහනයට කඩා පැනීම ඉන් එකකි. වෙඩි නොවැදීම නිසා වාහනයට එතරම් හානියක් නොවුවද කම්පනයත් සමඟ වාහනය එතැනම නතර වන බව ඔව්හු දැන සිටියහ. ඇමැතිවරයා සිටි වාහනයෙන් ඉවතට එනවාත් සමඟ ඇමැතිවරයා වෙත මරාගෙන මැරෙන සාමාජිකයකු ලවා දෙවන ප‍්‍රහාරය එල්ල කිරීම ඊළඟ පියවරය.රහස් පොලිසිය මේ බව ජෙයරාජ් ඇමැතිවරයාට නිරන්තරයෙන් දැනුම් දුන්නේය. ඇමැතිවරයා බොහොමයක් වෙලාවට ආරක්ෂක අංශ පසෙක ලා ඔහු වටා එක්රොක් වන ජනතාව හමුවට යන්නේය. මෙය ඔහුගේ ආරක්ෂක භටයන්ට ප‍්‍රශ්නයක් වී තිබිණි. මේ බව ඇමැතිවරයාට කොතෙක් කීවත් සාමාන්‍ය ජනතාව දුටු පමණින් ඇමැතිවරයා ඔවුන් වෙතට ගොස් සුහදව කතා කිරීම කාලයක් තිස්සේ පුරුද්දක් කැරගෙන සිටියේය.ඇමැතිවරයා ඝාතනය කරන්නට එල්. ටී. ටී. ඊ. ය සැරසෙන බව දැනගත් රහස් පොලිසිය හා බුද්ධි අංශය ඇමැතිවරයාගේ බොහෝ ගමන් බිමන් සීමා කළේය. සමහර විට එල්. ටී. ටී. ඊ. ය, ද. මු. දසනායක ඇමැතිවරයා ඝාතනය කළේ ද වැරදීමකින් වෙන්නට ඇත. ඔවුන්ගේ ඉලක්කය ජෙයරාජ් ඇමැතිවරයා වන්නට ඇත. එහෙත් බෝම්බය පුපුරා ගියේ ජෙයරාජ් වෙනුවට ද. මු. ඝාතනය කරමිනි.ඇමැතිවරයා සඳහා හැත්තෑවකට ආසන්න ආරක්ෂක පිරිසක් සේවයේ යොදවා සිටියහ. ඉන් විශාල පිරිසක් ඇමැති ආරක්ෂක අංශයට සම්බන්ධ වූවන්ය. එත් පසුගිය සති කිහිපයකට උඩදී ආරක්ෂාවේ වෙනසක් සිදු විය. ඒ එක්තරා ජ්‍යෙෂ්ඨ ආරක්ෂක නිලධාරියකුගේ නියෝගය මතය. ඇමැතිවරයා කිසියම් උත්සවයකට යන විට ඇමැති ආරක්ෂක අංශය ඒ බව පළාතේ කොට්ඨාස බාර ජ්‍යෙෂ්ඨ පොලිස් අධිකාරිවරයාට දැනුම් දීම සාමාන්‍ය සම්ප‍්‍රදාය විය. ඉන් අනතුරුව පොලිසිය ඔහු යන එන තැනට විශේෂ ආරක්ෂාවක් යොදන අතර ඇමැතිවරයා පැමිණීමට කලින් එතැන පරීක්ෂාව සඳහා ඇමැති ආරක්ෂක අංශය එතැනට පැමිණීම ද සාමාන්‍යයෙන් අනුගමනය කරන ආරක්ෂක විධිවිධානයකි.ඇමැතිවරයා රැඳෙන සෑම මොහොතකම ඔහු වටා මීටර් තුනක වට ප‍්‍රමාණයේ ආරක්ෂක වළල්ලක් පවත්වාගෙන යයි. ඊට අමතරව සිවිල් ඇඳුමෙන් සැරසුණු තවත් ආරක්ෂකයෝ වළලු තුනක ආකාරයෙන් ඇමැතිවරයාට ආරක්ෂාව සපයති. ඉන් එහාට පොලිසිය ආරක්ෂක රැකවරණයේ යෙදෙති. උස් ගොඩනැගිලි ඒ අවට ඇත්නම් ඒ පිළිබඳව ද අවධානය යොමු කොට ඇමැතිවරයාට ආරක්ෂාව සැපයීම පොලිස් රාජකාරියයි.එවන් පසුබිමක ජෙයරාජ් ඇමැතිවරයා ප‍්‍රධාන අමුත්තා ලෙස සහභාගි වන උත්සවයක් වැලිවේරියේදී පැවැත්වීමට නියමිතව තිබිණි. එයට මැරතන් තරගයක් ඇතුළත් විය. වැලිවේරිය අධිෂ්ඨා කී‍්‍රඩා සමාජය එය මෙහෙයවූයේ ‘සිරිලක දහස් ගව්’ විවෘත මහා මැරතන් ධාවන තරගය ලෙසිනි. මැරතන් තරගය සංවිධානය කිරීමේ මූලිකයා වූයේ මැරතන් ශූර කරුණාරත්නය. ‘මැරතන්’ ජාත්‍යන්තර තලයට එක්කරලීමට ඔහුට අවශ්‍ය විය. ඔහු ඒ සඳහා සංවිධායකවරයකු සමඟ කතාබස් කොට ලක්ෂ 15 ක් තරගය සඳහා ලබා ගැනීමට ද යුහුසුළු විය. ඉන් අනතුරුව ජෙයරාජ් ඇමැතිවරයාටද මේ බව කීවේය. ඇමැතිවරයාද ඊට සිය කැමැත්ත පළ කෙළේය. ඊට අමතරව ඇමැති ගාමිණි ලොකුගේ, ලසන්ත අලගියවන්න, දිලිප් කුමාර රාජපක්ෂ හා රංජිත් ගුණවර්ධන යන මහත්වරු ආරාධනා ලැබූහ. මේ පිළිබඳ ප‍්‍රදේශය පුරා පති‍්‍රකාද ඇලවිණ. ඒ නිසාම ඇමැතිවරයා අනිවාර්යෙන් එතැනට එන බව එල්. ටී. ටී. ඊ. ද දැන ගත්තේය.තරගය වැලිවේරිය කාන්ති කි‍්‍රඩාංගනයෙන් උදේ 7 ට ඇරැඹීමට නියමිතව තිබූ අතර වැලිවේරිය නාරංවල, උඩුපිල, දෙල්ගොඩ, සියඹලාපෙ, සපුගස්කන්ද, මාකොල, මාවරමංඩිය හරහා මාදල මංසන්ධියට ගොස් ආපසු හැරී නැවත පැමිණි මාර්ගයේම කී‍්‍රඩාපිටියට වාර්තා කිරීමට සංවිධානය කෙරී තිබිණ.මේ අතර මීට සමානම උත්සවයක් ගම්පහ මල්වත්තේ ද එදින උදෑසන පැවැත්වීමට සූදානම් කර තිබිණි. ගම්පහ දිස්ති‍්‍රක්කයේ ප‍්‍රාදේශීය ලේකම් කොට්ඨාස 13 ක් නියෝජනය වන අයුරින් ගම්පහ දිස්ති‍්‍රක් බක්මහ උලෙළ ද ඊට සමගාමීව නවීකරණය කරන ලද හෙනරත්ගොඩ උද්භිද උද්‍යානය ද විවෘත කිරීමටද සූදානම් කර තිබිණි. කරු ජයසූරිය, ගාමිණි ලොකුගේ ඇතුළු ප‍්‍රභූවරු රැසක් ද ඊට එක්වීමට නියමිතව සිටි අතර වැලිවේරිය මැරතන් තරගයට එක්විමෙන් අනතුරුව ජෙයරාජ් ඇමැතිවරයාද ගම්පහට පැමිණීමට නියමිතව සිටියේය.මේ පිළිබඳ ගම්පහ කොට්ඨාස බාර ජ්‍යෙෂ්ඨ පොලිස් අධිකාරිවරයා දැනුවත් කැරිණි. ගම්පහ මල්වත්තේ බක්මහ උලෙළ බාරව ජ්‍යෙෂ්ඨ සහකාර පොලිස් අධිකාරිවරයකු වූ ලෙස්ලි එදිරිසූරිය මහතා ඊට යොමු කළහ. වැලිවේරිය බාරව කටයුතු කළේ සහකාර පොලිස් අධිකාරි දිනේෂ් කරුණාරත්නය.වැලිවේරිය පොලිස් වසමේ මැරතන් තරගය සඳහා වන ආරක්‍ෂක විධිවිධාන පිළිබඳව ලිඛිත දැනුම්දීමක් ද විය. ඊට හේතු වූයේ ජෙයරාජ් ඇමැතිවරයා මෙතැනට පැමිණීමය. උත්සවයට පැමිණෙන මහජනයාට මෙන්ම තරගයට එක්වන කී‍්‍රඩකයන්ගේ ආරක්‍ෂාව ගැනද එහි සඳහන් විය.කී‍්‍රඩකයන් නවාතැන් ගත්තේ ඊට නුදුරුව ඇති හේනේගම මධ්‍ය මහ විද්‍යාලයේය. ඊටද ආරක්‍ෂාව සැපයිය යුතු බව තීරණය විය. උත්සව භූමිය හා අවට ප‍්‍රදේශය පරීක්‍ෂාවට ලක්විය යුතු බවත් බෝම්බ නිෂ්කී‍්‍රය අංශයේ නිලධාරින් සේවය සඳහා යොදවාගත යුතු බවත් ඔවුන් වැලිවේරිය පොලිස් ස්ථානයේදි සහකාර පොලිස් අධිකාරි ලක්ෂ්මන් කුරේ මහතාට වාර්තා කළ යුතු බවත් ජ්‍යෙෂ්ඨ පොලිස් අධිකාරිවරයා ලිඛිත දැනුම්දීමක් කර තිබුණේය.ඒ අනුව වැලිවේරිය පොලිස් නිලධාරින්ට අමතරව පූගෙඩ පොලිසියේ 24 ක්ද කිරිඳිවැලින් 22 ක්ද විශේෂ රාජකාරි සඳහා අනුයුක්ත කර තිබුණහ. ඊට අමතරව මෙහෙයුම් ඒකකයේ 64 ක්ද ඊට එක්කරගත යුතු බව ජ්‍යෙෂ්ඨ පොලිස් අධිකාරිවරයා දන්වා තිබුණේය.ඒ අනුව වැඩකටයුතු ඇරැඹිණ. ගම්පහ මල්වත්තේ පැවති බක්මහ උලෙළ දැඩි ආරක්‍ෂක විධිවිධාන යටතේ කි‍්‍රයාත්මක විය. සහකාර පොලිස් අධිකාරි එදිරිසූරිය ඒ සඳහා අවශ්‍ය සියලුම ආරක්‍ෂක විධිවිධාන යොදා තිබුණේය. කරු ජයසූරිය ඇමතිවරයා ද උදෑසනම ඊට එක්ව සිටි අතර ගාමිණි ලොකුගේ ඇමැතිවරයා ඒ වනවිටත් උත්සවය සඳහා පැමිණෙමින් සිටියේය.ඒ අතර වැලිවේරිය මැරතන් ධාවන තරගය ද සූදානම් කෙරෙමින් පැවතිණි. මගට පැමිණි ඇමැතිවරයාට යමක් මතක් විය. ඒ සිය ගෙල බැඳි මාලයයි. ඔහුට එය පැළඳ ගන්නට අමතක වී තිබිණි. ඔහු උදෑසන හයයි තිහ වෙද්දි එම ස්ථානයට පැමිණියේය. ඒ වනවිට තරගකරුවෝ එතැනට පැමිණ නොසිටියහ. ඒ නිසා ඔහු අසල විහාරස්ථානයක ස්වාමින් වහන්සේ නමක් බැහැ දැකීමට ගියේය. තරගය ආරම්භ කිරීමට පෙර ඇමැතිවරයා එතැනට පැමිණියේ සංවිධායක මඩුල්ලේ දැනුම්දීමකින් පසුවය.වේදිකාවට පැමිණි ඇමැතිවරයා කතාවක් ද පැවැත්විය. ඉන්පසුව තරගය ආරම්භක ස්ථානයට ගොස් ආරම්භ කිරීමේ ධජය ඔසවා සංඥා කිරීමට උත්සුක වනවාත් සමඟම මහ හඬක් නඟමින් බෝම්බය පුපුරා ගියේය. පිපිරීමත් සමඟ මියගිය බොහෝ දෙනකුගේ් සිරුරු ඒ මේ අත විසිරිණි. ඇමැතිවරයාගේ සිරුරට දැඩි හානි සිදුවී තිබුණේය.බෝම්බය පිපිරීම පොලිස් පණිවිඩ මාර්ගයෙන් ගම්පහ සිටි සහකාර පොලිස් අධිකාරි එදිරිසූරිය දැනගත්ත ද ඇමැතිවරයා මියගිය බවක් ඔහු නොදත්තේය. වහා කි‍්‍රයාත්මක වූ ඔහු ගම්පහ රෝහල මෙන්ම වෛද්‍ය කණ්ඩායම් සියල්ල සැණින් සූදානම් කරවීය. රෝහලේ ආරක්‍ෂාවට දැඩි ආරක්‍ෂක වැටක් යෙදවීය. කණ්ඩායම් පහක් රෝහලට යැවූ ඔහු රෝහල වටා ආරක්‍ෂාවට එක් කණ්ඩායමක් ද, ප‍්‍රභූ ආරක්‍ෂාවට තවත් කණ්ඩායමක් ද, තුවාලකරුවන්ගේ ප‍්‍රකාශ සටහන් කිරීම, සිරුරු හඳුනා ගැනීම හා කට උත්තර ගැනීම, මාර්‍ගයේ ආරක්‍ෂක කටයුතු සඳහා සෙසු කණ්ඩායම් යෙදවූහ.ප‍්‍රහාරයෙන් දාහහතර දෙනෙකු මියගිය අතර තුවාලකරුවන් අසූවකට වැඩි පිරිසක් වූහ. ඇමැතිවරයාගේ ප‍්‍රධාන ආරක්‍ෂක නිලධාරින් වන කර්නල් පී.එස්.එස්. උදයධීර, පොලිස් විශේෂ කාර්ය බලකායේ ප‍්‍රධාන පොලිස් පරීක්‍ෂක කන්නන්ගර, ජාතික මලල කී‍්‍රඩා පුහුණුකරු ලක්ෂ්මන් ද අල්විස්, මැරතන් ශූර කරුණාරත්න ද ඒ අතර වූහ. ගම්පහ ජ්‍යෙෂ්ඨ පොලිස් අධිකාරි හෙක්ටර් ධර්මසිරි මහතා ද බරපතල තුවාල ලබා සිටියේය. ඔහුගේ වම් අත උඩ කොටසේ මස් පිඩු ගැලවී විනාශ වී ගොසිනි. වැලිවේරිය පොලිස් ස්ථානාධිපතිවරයා ද ඒ අතර විය.මූලික පරීක්‍ෂණ ගම්පහ සහකාර පොලිස් අධිකාරිවරයා යටතේ කි‍්‍රයාත්මක වූ අතර පසුව පරීක්‍ෂණ රහස් පොලිසියට පැවරුණේය.සිද්ධිය වූ තැන තිබූ හිසක කොටසක් ද නිලධාරින්ට හමුවිය. වැටී තිබූ හැඳුනුම්පතක් ද ඒ අතර විය. මුස්ලිම් ජාතිකයකු වූ වෙල්ලතම්බි මොහොමදු අමීන්ලෙස එහි සටහන්ව තිබිණි. ඔහු වාලච්චේන පදිංචිකරුවෙකි. පරීක්‍ෂණ පවත්වන නිලධාරිහු මිය ගොස් ඇත්තේ ඔහු බවට සැක කළහ.අවසානයේ ඒ ඔස්සේ පරීක්‍ෂණ ඇරැඹිණි. හැඳුනුම්පත ව්‍යාජ එකක් බව පසුව අනාවරණය විය. එය පුද්ගලයන් ලියාපදිංචි කිරීමේ දෙපාර්තමේන්තුවෙන් නිකුත් නොවූවක් බවද පොලිසිය සොයා ගත්තේය.“සමහරවිට පරීක්‍ෂණ නොමඟ යවන්නට පිපිරීමෙන් පසු කිසිවකු විසින් මෙම හැඳුනුම්පත එතැන දමන්නට ඇති...”රහස් පොලිස් නිලධාරියෙක් කීවේය.නිලධාරිහු ඒ වනවිට තරගය ඇරැඹීම දර්ශනගත කොට තිබූ වීඩියෝ පටද තියුණු ලෙස විමර්ශනය කළහ.බෝම්බකරු ඇමැතිවරයා පිටුපසින්ම සිට ඇති බවට ඇමැතිවරයාගේ සිරුරේ පසුපස කොටසට හානි වීමෙන් පැහැදිලි විය.ඝාතකයා ඇමතිවරයාගේ උසට සමාන උසකින් සිටි පුද්ගලයකු බව ප‍්‍රහාරයෙන් පෙනී යන බවද පොලිසිය කියයි. එය ඇමතිවරයාගේ කැඩීගිය සිරුරෙන් මොනවට පෙන්නුම් කරයි.ප‍්‍රහාරය එල්ල කළ මරාගෙන මැරෙන ත‍්‍රස්තවාදියාට අමතරව තවත් සහයකයකු එතැන සිටින බව වීඩියෝ දර්ශනවල පැහැදිලිව පෙනිණි. ඔහු ඒ මේ අත බලමින් ජංගම දුරකථනයකින් කතා කරන අයුරු එහි සටහන් වී ඇත. බෝම්බය පුපුරන්නට පෙර ඔහු එතැනින් ඉවත්ව ගොස් තිබූ බවද පෙනෙන්නට ඇත.ඝාතකයා ඇමැතිවරයා ළඟට පැමිණියේ ඊට නුදුරු සොහොන් පිට්ටනිය දෙසින් බවද සැළකේ.ඔහු ඇමතිවරයා පැමිණෙන තෙක් කාගේත් අවධානයට යොමුනොවීම නිසා ආරක්‍ෂාව බාරව කි‍්‍රයා කළ ප‍්‍රදේශයේ උසස් පොලිස් නිලධාරින් කිහිප දෙනෙකුගෙන්ම ප‍්‍රකාශ රහස් පොලීසිය සටහන් කරගෙන ඇත.කෙසේ වෙතත් දැනගන්නට ඇති පරිදි අවශ්‍ය ආරක්‍ෂාව ඇමැතිවරයාට ලැබුණේ නැති බවට සැකයක් ඇත. ඇමැති ආරක්‍ෂක භටයන් ඒ ගැන එතරම් අවධානයක් යොමු කළ බව පෙනෙන්නට නැත. සිද්ධිය වන විට පැවැති ආරක්ෂක අඩු පාඩුකම් බොහොමයක් මේ වනවිටත් අනාවරණය කර ගෙන තිබේ. ගම්පහ මල්වත්තේ පැවැති වත්මන් උලෙළට යොදා තිබූ ආරක්ෂක විධිවිධාන ජෙයරාජ් ඇමැතිතුමා පැමිණි උත්සවයට ලැබී නැති බව නම් හොඳ්‍රකාරවම පැහැදිලිය.එහෙත් ප‍්‍රදේශයේ පොලිසිය පවසන්නේ ඒ සම්බන්ධව ලිඛිතව උසස් පොලිස් නිලධාරින් දැනුවත් කර ඇති බවය. ඇමැති ආරක්‍ෂක අංශයෙන් ඇමැතිවරයාගේ පැමිණීම ගැන දැනුම්දීමක් කර නැති බවද එක් නිලධාරියෙක් කියා සිටියේය. එහෙත් ගම්පහ පැවති උත්සවයට නම් දැඩි ආරක්‍ෂක විධිවිධාන සකස්කර තිබුණේය. එතැනට අමාත්‍යවරුන් කිහිපදෙනෙකුම පැමිණීමට ද නියමිතව සිටියහ. ඒ නිසාදෝ මූලස්ථාන පොලිස් පරීක්‍ෂකවරයා ලිඛිතව ද ඒ බව මෙසේ දැනුම් දීමක් කර තිබුණේය.. පුපුරණ ද්‍රව්‍ය සවිකරනු ලැබූ මෝටර් රථයක් උත්සව භූමිය තුළට හෝ ඒ ආසන්නයේ හෝ ප‍්‍රභූන් ගමන් ගන්නා මාර්ගයේ කිසියම් ස්ථානයක පුපුරුවා හැර ප‍්‍රභූන්ට හෝ මහජනයාට හෝ දේපලවලට හානි කිරීමට ඉඩ ඇත.2. පාර්සල් බෝම්බයක් හෝ සවිකළ බෝම්බයක් හෝ පීඩන බෝම්බයක් ඉහත ස්ථානයේදී පුපුරුවා හැරීමට සලසා ප‍්‍රභූන්ට හෝ මහජනයාට හානි සිදු කිරීම.3. මරාගෙන මැරෙන ත‍්‍රස්තවාදින් විසින් ශරීරයේ පළඳින බෝම්බයේ ඉහත ස්ථානයකදී පුපුරුවා හැරීමෙන්4. දුරස්ථ ස්ථානයක සිට මෝටාර් වැනි අධිබලැති අවියක් උපයෝගි කැරගෙන ප‍්‍රභූන්ට හෝ මහජනයාට අනතුරක් සිදුකිරීම.මේ පිළිබඳව දැඩි අවධානය යොමු කොට උත්සවය ඇරැඹීමෙන් පසු උත්සවය අවසාන වනතෙක් නිලධාරින් දැඩි අවධානයෙන් කටයුතු කළ යුතු බවටත් සැක කටයුතු පුද්ගලයන් හා දේපල පරික්‍ෂා කළ යුතු බවටත් එමගින් මැති ඇමතිවරුන් සහ ප‍්‍රභූන්ගේ ආරක්‍ෂාව සැලසිය යුතු බවටත් එහි සඳහන් විණි. එහෙත් වැලිවේරියේ දී ජෙයරාජ් ඇමැතිවරයා සහභාගි වූ උත්සවයට මෙලෙස නියෝග කි‍්‍රයාත්මක වී ඇත්දැයි සැකයකි. ඊට වගකිව යුත්තේ පොලිස් විශේෂ කාර්ය බළකාය ද නැතහොත් ඇමැති ආරක්ෂක අංශයේ නිලධාරින්ද ප‍්‍රදේශයේ උසස් පොලිස් නිලධාරින් ද යන්න තවමත් ප‍්‍රශ්නයක්ව පවතී. එය සාක්ෂාත් කරගැනීම සඳහා රහස් පොලිසිය ඒ පිළිබඳව මේ වන විටත් විධිමත් පරීක්ෂණයක් අරඹා තිබේ.පරීක්ෂණ ඇසුරෙන් ලිපිය සකස් විය.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=af0804137</link>
    <topic>හරිත ආසියාවකට මුල පුරන ජනපතිගේ චීන සංචාරය</topic>
    <author>පාලිත ධර්මරත්න, ඡායාරූප - සුදත් සිල්වා</author>
    <content>ඇමැති ඝාතනය වූයේ කාගේ වරදින්ද?හරිත ආසියාවකට මුල පුරන ජනපතිගේ චීන සංචාරයසිංහල අවුරුදු අසිරියමේ රටම එක්සේසත් කරන අවුරුද්දයිසභා ගැබේ දෝංකාර දුන් අභීත හඬ ජෙයරාජ් ප‍්‍රනාන්දු පුල්ලේමිනිසුන්ට ආදරය කළ පරිණත දේශපාලනඥයාඅලුත් අවුරුදු සිරිත් විරිත් හා එහි සමාජ අර්ථයප‍්‍රජාතන්ත‍්‍රවාදය අගය කළ ඩඩ්ලිඅලුත් අවුරුදු චාරිත‍්‍රආසියාතික බාවෝ වාර්ෂික සමුළුවට සහභාගිවීමට චීනය බලා ගිය මහින්ද රාජපක්ෂ ජනාධිපතිතුමා චීන විදේශ ඇමැති යොංජී මයි මහතා විසින් මහත් හරසරින් පිළිගන්නා ලදී.2001 වසරේ බාවෝ සමුළුව ස්ථාපිත කරන ලද්දේ ආසියානු කලාපීය නායකයන්ට අන්‍යොන්‍ය ලෙස අදහස් හුවමාරු කැර ගැනීමට හා කලාපීය මට්ටමින් වඩාත් පුළුල් ආර්ථික ඒකාබද්ධතාවක් ගොඩනැඟීමේ අරමුණ ඇතිව ය.ජනාධිපතිතුමා චීනයට සම්ප‍්‍රාප්ත වූ අවස්ථාවේදී චීන විදේශ ඇමැති යොන්ග් ජී මයි මහතා විසින් ගෞරවයෙන් යුතුව පිළිගනු ලැබීමමේ වසරේ සමුළුවේ තේමාව වූයේ හරිත වර්ණ ආසියාවක් කරා යන්නයි. කාර්මික ප‍්‍රගතිය හමුවේ ගෝලීය උණුසුම හා දේශගුණික විපර්යාස වැනි තර්ජන වලට මුහුණ පා සිටින අවදියෙක එම අභියෝග වලට මුහුණ දෙමින් සංවර්ධන ඉලක්ක කරා ඉදිරියට යාමට හැකිවන ලෙස ප‍්‍රතිපත්ති සැකසීම බාවෝ සමුළුව විශේෂ අවධානයක් යොමු කොට තිබේ.මාස 14 ක කාල පරිච්ඡේදයක චීන ජනාධිපති හූ ජින්තාඕ හා ශ‍්‍රී ලංකා ජනාධිපති මහින්ද රාජපක්ෂ මහත්වරුන්ගේ දෙවැනි හමුවීම මෙය වීම සුවිශේෂී සිද්ධියකි.බාවෝ සමුළුවට පෙර ජනාධිපතිවරු දෙපළ මුණ ගැසී ද්වි පාර්ශ්වීය සාකච්ඡාවල යෙදුණ අතර එහිදී ශ‍්‍රී ලංකාවේ ත‍්‍රස්තවාදය අවසන් කොට සාකච්ඡාමය විසඳුමක් ලබාදීමට මහින්ද රාජපක්ෂ ජනාධිපතිතුමාගේ උත්සාහය හා කැපවීම හූ ජින්තාඕ චීන ජනාධිපතිතුමාගේ පැසසුමට ලක් විය.මෙම කාර්යයේදී චීනයේ සහාය උපරිම අන්දමින් ශ‍්‍රී ලංකාවට ලබාදෙන බවට චීන ජනාධිපතිතුමා සහතික විය.මෙහිදී නොරොච්චෝලේ ගල් අඟªරු බලාගාරය, හම්බන්තොට වරාය හා කොළඹ ඉදිවන කලාගාරය සඳහා චීන රජය දැනටමත් ලබාදී ඇති ආධාර සම්බන්ධයෙන් ජනාධිපතිතුමා සිය ස්තුතිය පළ කෙළේ ය.මේ වර්ෂයේ අග භාගයේ චීනයේ පැවැත්වෙන ඔලිම්පික් කී‍්‍රඩා උලෙළ ගැන ද ප‍්‍රසාදය පළ කළ ජනාධිපතිතුමා මෙබඳු අන්තර් ජාතික කී‍්‍රඩා උලෙළක අනුග‍්‍රාහක රට වශයෙන් චීනය ඉදිරිපත්වීම ගැන ශ‍්‍රී ලංකාවේ සුබ පැතුම් ද පිරිනැමීය.මේ වසරේ ශ‍්‍රී ලංකාවේ පැවැත්වෙන සාක් සමුළුවට නිරීක්ෂකයන් වශයෙන් චීන නියෝජිත පිරිසක් එවන බව චීන ජනාධිපතිතුමා කියා සිටියේ ය.ශ‍්‍රී ලංකාවේ ආයෝජන අවස්ථා ගැන විස්තරයක් ඉදිරිපත් කළ මහින්ද රාජපක්ෂ ජනාධිපතිතුමා ආයෝජනයට හොඳම ස්ථානයක් ලෙස ශ‍්‍රී ලංකාව කලාපයේ පෙරමුණ ගෙන සිටින බව කීය.මහින්ද රාජපක්ෂ ජනාධිපතිතුමා චීන ජනාධිපති හු ජින්තාඕ මහතා හමුවූ අවස්ථාවදෙරට අතර සංස්කෘතික සබඳතා ගැන ද කතා බහට ලක්වූ අතර පිළියන්දල යෝජිත අන්තර්ජාතික බෞද්ධ කලාපය පිහිටුවීම පිළිබඳ යෝජනාව ගැන ද නායක දෙපළ සාකච්ඡා කළහ.මෙහිදී ශ‍්‍රී ලංකාවේ සංචාරයෙක යෙදීම පිළිබඳව මහින්ද රාජපක්ෂ ජනාධිපතිතුමාගේ ඇරියුම ගැන සඳහන් කළ චීන ජනාධිපතිතුමා අවස්ථාවක් ලද වහාම ශ‍්‍රී ලංකාවේ සංචාරයෙක යෙදීමට අපේක්ෂා කරන බව කී ය.චීනයේ දේශපාලන ක‍්‍රමය සමාජයීය හා ආර්ථික සංවර්ධනය ගැන ද මහින්ද රාජපක්ෂ ජනාධිපතිතුමා ඇගයීමක් කෙළේය. මෙහිදී චීන ජනාධිපතිතුමා ශ‍්‍රී ලංකාවාසී සැමට සුබ අලුත් අවුරුද්දක් වේවා’යි ප‍්‍රාර්ථනා කෙළේ ය.පරිසරය සුරැකෙන ගෝලීය සංවර්ධනයක් සඳහා වන ආසියානු කලාපීය යෝජනාවලියක් සැකැසීමේ අරමුණින් පැවැත්වෙන බාවෝ අන්තර්ජාතික සමුළුව චීනයේ හයිනැන් දූපතේ සන්යා නගරයේ අති උත්කර්ෂවත් අයුරින් පැවැත්වීමට කටයුතු සූදානම් කොට තිබූ අතර මෙම සමුළුවේ දී මහින්ද රාජපක්ෂ ජනාධිපතිතුමා විශේෂ දේශනයක් පැවැත්වීමට ද නියමිතව තිබිණි.අපනයන සංවර්ධන හා ජාත්‍යන්තර වෙළෙඳ කටයුතු අමාත්‍ය මහාචාර්ය ජී.එල්. පීරිස්, විදේශ කටයුතු ඇමැති රෝහිත බෝගොල්ලාගම, ජනාධිපති ලේකම් ලලිත් වීරතුංග හා විදේශ කටයුතු අමාත්‍යාංශයේ ලේකම් පාලිත කොහොන මහත්වරු ද ජනාධිපතිතුමා සමඟ මේ සංචාරයට එක්වූහ.මහින්ද රාජපක්ෂ ජනාධිපතිතුමා චීනයේ හයිනෑන් ප‍්‍රාන්තයේ නන්ෂාන් බෞද්ධ මධ්‍යස්ථානයේ දී බෝ පැළයක් රෝපණය කළ අවස්ථාව. අමාත්‍ය ජී.එල්.පීරිස් හා ජනාධිපති ලේකම් ලලිත් වීරතුංග මහත්වරුද මෙහි සිටිතිපාලිත ධර්මරත්න, ඡායාරූප - සුදත් සිල්වා</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=af0804132</link>
    <topic>සිංහල අවුරුදු අසිරිය</topic>
    <author/>
    <content>ඇමැති ඝාතනය වූයේ කාගේ වරදින්ද?හරිත ආසියාවකට මුල පුරන ජනපතිගේ චීන සංචාරයසිංහල අවුරුදු අසිරියමේ රටම එක්සේසත් කරන අවුරුද්දයිසභා ගැබේ දෝංකාර දුන් අභීත හඬ ජෙයරාජ් ප‍්‍රනාන්දු පුල්ලේමිනිසුන්ට ආදරය කළ පරිණත දේශපාලනඥයාඅලුත් අවුරුදු සිරිත් විරිත් හා එහි සමාජ අර්ථයප‍්‍රජාතන්ත‍්‍රවාදය අගය කළ ඩඩ්ලිඅලුත් අවුරුදු චාරිත‍්‍රපලබර බක් මාසේ යැයි ගැමි වැඩිහිටියන් කියන්නේ සිංහල අවුරුදු සමය එළැඹෙන අප‍්‍රියෙල් මාසය පලතුරු වර්ග බහුලව වැවෙන සරුසාර මාසයක් බැවිනි.මෙම ජාතික උලෙළට නැකැත් සතර ද සම්බන්ධ යැ. මේෂ රාශිගත වූ හිරු යළිත් ජන්ම රාශිය බලා එන්නේ මේ උත්සව සමයේදී යැයි නැකැත් ඇදුරෝ කියති. හිරු මංගල්‍යය හෙව්ත සූර්ය මංගල්‍යය යැයි ද මේ උලෙළ නමක් දරා ඇත. මේ සමයේ දී පවුලේ අයට පමණක් නොව නෑයනට සහ අසල්වැසියනට ද බතින් බුලතින් සංග‍්‍රහ කිරීමකට සිංහලයෝ සැදී පැහැදී සිටිති. ගෙහිමි කතුන් අහර පිසිනු පිණිස අලුත් වළං මිල දී ගැනීම ද මේ මාසය මුල දී කරනු දැකිය හැකි යි. නව වස්ත‍්‍ර සැපැයීමට නව මෝස්තර සොයන ගැමි තරුණියෝ ඒ සඳහා වෙහෙසෙති.රබානට අවුරුදු සමයේ වෙසෙසි තැනක් හිමිවෙයි. අවුරුදු දිනවල රබන් හඬට නටන තරුණ - තරුණියන් ගම්වල දී දැකිය හැකි ය. ඔන්චිල්ලාව ද බක් මහ උලෙළ සමයේ යළි පණ ලබයි. තම දූනට සහ පුතුනට සිත් සේ පදින්නට ඔන්චිල්ලා බැද දීම මේ සමයේ දැක්ක හැකි යැ. ජාතික කී‍්‍රඩාවලට ඉහළ තැනක් මේ දිනවල හිමිවෙයි. කුඩා වුන් කුඩා ඔන්චිල්ලාවල නැඟී සින්දු කියමින් නැළැවෙද්දී තරුණියන් දෙදෙනා බැගින් එක ඔන්චිල්ලාවෙක නැඟී වාරම් කියමින් නරඹන්නවුන් කුල්මත් කරන සැටි ද මේ සමයේ සුලබ දසුනෙකි.නිවෙසේ සාලයේ දී පංචි දැමීම, චක්ගුඩු පැනීම, කඹ ඇදීම, කොට්ටා පොර, කළ ගෙඩි බිඳීම, ගෝනියෙක බැස දිවීම එදා සිට අද දක්වා පවතින අවුරුදු කී‍්‍රඩා ය. මා ඉපැදී හැදුණු වැඩුණු ගාල්ලේ, උණවටුන, යටගල ගම්වල බාල මහලු කවුරුත් මෙම කී‍්‍රඩාවල නිරත ව අවුරුදු උදාව සැමැරීම ඉමහත් සොම්නසින් කළහ.වැඩිහිටි නෑයනට සහ තම දූ පුතුනට නව රෙදි පිළි තෑගි දීම මේ සමයේ බහුලව සිදු කැරෙයි. කුඩා ළමයි එහිදී ඉමහත් සතුටක් විඳිති. අවුරුදු දා ‘නොනගතය’ පවතින කාලයේ දී ගමේ පන්සලට ගොස් මල් පහන් පුදා තමනටත් අනුනටත් සෙත් පැතීම මෙදින නොවරදවා මැ සිදුවෙයි.කදමලු ගෙනයාම යැයි නම් දැරූ චාරිත‍්‍රය තම තමන් ගේ සවි පමණින් ඉටු කිරීම අවුරුදු දිනවල සිදුවෙයි.අම්මා හෝ ආත්තම්මා විසින් බදින ලද කැවුමක්, කොකිසක් කන්නට කුඩා දරු දැරියෝ පුලපුලා බලා සිටිති. අග්ගලා, මුංකැවුම් වැනි රස කැවිලි හැම නිවෙසක මැ පිළියෙළ වෙයි.මේ උත්සව සමයේ නොකඩවා සිදුවන අගනා කාර්යයෙකි හිරු දෙවියන් නැමැඳීම. පැරැණියෝ එම සිරිත රකිමින් “භව බෝග සම්පතින් පිරුණු පින්වත් පිරිස ගේ ඇසුර ලැබූ ඔවුන් ගේ ස්පර්ශයෙන් ඔදවත් වූ මේ ලක්බිමට සතුට සමාදානය උදාවේවා” යි පැතූ ආදිතමයෝ හිරු දෙවි පිහිට පැතූහ. සියවස් ගණනෙක සිට පවතින මෙවැනි සත් සිරිත් සිංහල ජාතියට ආඩම්බරයෙකි.මුළු ලොව මැ සූර්ය දෙවිඳුන් ගේ ජීවය ලබන බව නොරහසෙකි.මෙම ජාතිකෝත්සවය සැබෑ මුහුණු වරින් මැ සැමැරීම කවුරුන් ගෙත් යුතුකම යැ. මෙය හෙළ හැදියාවට සිරිතට, විරිතට හෙළ කලාවනට අනුරූප ලෙස ම පැවැත්වීම අත්‍යවශ්‍ය ය. රූප සුන්දරී තරග ආදිය බාහිර ඔපයට ගැලැපුණත් ඒවා බටහිර පන්නයට පැවැත්වීම නුසුදුසු ය. වාණිජ රැල්ලට අපේ සාරධර්ම යට නොකළ යුතු මැ යි.කැවිලි වර්ගයක් විදේශික පන්නයට අයත් වේ නම් ඒවා පිළිකෙව් කැර අලුවා, දෝසි, කළු දොදොල් වැනි හෙළ කැවිලි වර්ග මැ අවුරුදු කෑමේ දී භාවිත කළ මනා යැ. කැකුළු සහලින් මැ කිරිබත් ඉවීමට ගැමි ළඳුන් අතීතයේ සිට මැ පුරුදු ව සිටි බව අපි දනිමු. නගරබද බොජුන් හල්වලැ විකිණීමට තිබෙන කට්ලස්, පැටිස්, රෝල්ස් ආදියට නගරබද තුරුණු පිරිස ඇබ්බැහි වී සිටීම කනගාටුවට කරුණෙකි. මේ හෙළ දිව කතුනට පහසුවෙන් මැ පිසිය හැකි රස කැවිලි කොන් කැර විදෙස් ආරේ කැවිලි පෙවිලි භාවිතය පැතිරුණොත් සිංහල කෑම මේසය කොතෙක් කල් පවතීද?ඔදවත්, තෙදවත්, සුලලිත, මිහිරි හ¾ඩින් යුත් අපේ මවු බස වන සිංහලය අමතක කැර ඉංගිරිසි වදන් හාමුකළ බස් වහරක් වත්මන් තුරුණු පරපුරේ වැඩි දෙනකු භාවිත කරනු අසන්නට ලැබේ. එ කලැ තුරුණු පරපුර කතාකළ අම්මා, තාත්තා, නැන්දා, මාමා, සීයා, ආත්තම්මා යන වදන් මදර්, ෆාදර් හෝ ඩැඩී, ආන්ටි, අන්කල්, ග‍්‍රෑන්ඩ් ෆාදර්, ග‍්‍රෑන්ඩ් මමී යන පර වදන් හාමු කළ බසක් වත්මන් තුරුණු පරපුරේ වැඩි දෙනෙක් භාවිතා කරති.ඉංගිරිසිය ලෝ පතළ, වියත්, හරවත් යෙදුම් ඇති බසක් බව කවුරුත් පිළිගනිති. එහෙත් සංකර බස් වහරක් භාවිත කිරීම ජාතියේ පැවැත්මට මහත් හානියෙකි.බස, රැස, දෙස තෙරුවනෙකැයි සිය බස පණගැන්වූ එයින්මැ ජාතිය අවදි කළ කුමාරතුංග මුනිදාස ප¼ඩිවරයාණෝ නිරතුරුව මැ පැවැසූහ. තමන් ගේ බසට තම මවට මෙන් මැ හරසර දැක්විය යුතු නමුත් දැන් එසේ සිදු නොවන බව පෙනෙයි. සිංහල අවුරුද්ද ගැන ජයන්ත වීරසේකර ප¾ඩිවරයාණන් විසින් පබඳ කරනු ලැබ සංගීත විසාරද සුනිල් සාන්තයන් විසින් ගයනු ලැබූ මේ ගීය සිංහල අවුරුද්ද ගැන දෙන පණිවුඩය කෙතරම් අර්ථවත්ද?සිංහල අවුරුද්දේ – මංගල ගී සද්දේසිංහල අවුරුද්දේ – උන්සිලි හැම පැද්දේසිංහලයන්ගේ ජාතික උලෙළයි මේසිංහල සුසිරිත් රැකෙන වැ දින මේසිංහල සෙල්ලම් හැම ගමැ රටැ පැතිරේසිංහල රසවත් කැවිලි පෙවිලි ගෙ-දොරේකැවුම් කොකිස් අලුවා-අතිරස මුං කැරැලිකිරිබත් කිරි දෝසි - මේ ඈ රස කැවිලිගෙයක් ගෙයක් පාසා - ඉදෙයි පිසෙයි මෙ දිනේ</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=af0804133</link>
    <topic>මේ රටම එක්සේසත් කරන අවුරුද්දයි</topic>
    <author>සංවාද සටහන කේ.සී.ජේ. රත්නායක, සුනිල් දයා අල්විස්, ඡායාරූප - විමල් කරුණාතිලක</author>
    <content>ඇමැති ඝාතනය වූයේ කාගේ වරදින්ද?හරිත ආසියාවකට මුල පුරන ජනපතිගේ චීන සංචාරයසිංහල අවුරුදු අසිරියමේ රටම එක්සේසත් කරන අවුරුද්දයිසභා ගැබේ දෝංකාර දුන් අභීත හඬ ජෙයරාජ් ප‍්‍රනාන්දු පුල්ලේමිනිසුන්ට ආදරය කළ පරිණත දේශපාලනඥයාඅලුත් අවුරුදු සිරිත් විරිත් හා එහි සමාජ අර්ථයප‍්‍රජාතන්ත‍්‍රවාදය අගය කළ ඩඩ්ලිඅලුත් අවුරුදු චාරිත‍්‍රනැඟෙනහිර දැනටමත් ජයගෙන අවසානයිසංවාද සටහන කේ.සී.ජේ. රත්නායක, සුනිල් දයා අල්විස්, ඡායාරූප - විමල් කරුණාතිලකජෙයරාජ් ප‍්‍රනාන්දුපුල්ලේ ඇමැතිතුමා ඔබ සමඟ ඉතා සමීපව කි‍්‍රයා කළ දේශපාලනඥයෙක්. නැඟෙනහිර සංවර්ධන කටයුතුවලදී ඒ බව කැපී පෙනුණා. අද එතුමා නැති අඩුව ඔබට දැනෙන්නේ කොහොමද?ජෙයරාජ් ප‍්‍රනාන්දුපුල්ලේ ඇමැතිතුමා මගේත් අපේ පවුලේත් සමීප හිතවතෙක්. ඒ මිත‍්‍රත්වය ඇතිවුණේ අද ඊයේ නෙවෙයි. මම විවාහ වෙන කොට සාක්ෂියට අස්සන් කළෙත් එතුමායි. එතුමා ඒ වන විට නීති ශිෂ්‍යයෙක් හැටියට ඉගෙන ගනිමින් හිටියා. ඒ විතරක් නෙවෙයි එතුමා වත්මන් ජනාධිපතිතුමා සමඟ නීති විද්‍යාලයේ එකට ඉගෙන ගත්තා. නීති විද්‍යාලයට ගියේ වත්මන් ආරක්ෂක ලේකම්තුමාගේ ගෙදර නැවතී ඉඳලයි. එතුමාගේ වියෝව පෞද්ගලිකව අපටත් - ජනාධිපතිතුමාටත්, ශී‍්‍රලනිපයටත් පමණක් නොව මුළු රටට ම සිදුවුණ පිරිමැසිය නොහැකි පාඩුවක් හැටියටයි මට දැනෙන්නේ.විශේෂයෙන්ම නැඟෙනහිර පළාත ගත්තොත් ඒ පළාත සෑම අංශයකින්ම දියුණු කරන්න එතුමා විශිෂ්ට මෙහෙවරක යෙදුණා. නැඟෙනහිර පළාතේ බහුතරයක් කතා කරන්නේ දෙමළ භාෂාව. ඊළඟට තමා සිංහල කතා කරන ජනතාව එන්නේ. මේ නිසා නැඟෙනහිර පළාතේදී දෙමළ - සිංහල භාෂා දෙකෙන්ම අදහස් ප‍්‍රකාශ කරන්න අදහස් හුවමාරු කරගන්න එතුමාට හැකියාව තිබුණා. ඊළඟට නැඟෙනහිර නවෝදය ගත්තොත් එහි ප‍්‍රධානම අරමුණ වුණේ නගර සංවර්ධනය කිරීමයි. මේ නගර එකිනෙක සම්බන්ධ කෙරුණේ මහාමාර්ගවලින්. එහෙම ගත්තම මහාමාර්ග පද්ධතිය සංවර්ධනය කිරීම නැඟෙනහිර පළාතේ සංවර්ධන අඩිතාලම බවට පත්වුණා. මහාමාර්ග සංවර්ධන ඇමැතිවරයා හැටියට එතුමා ඒ වගකීම අකුරටම ඉටුකළා.භූමිය වශයෙන් ගත්තහම නැඟෙනහිර දිගින් විශාල භූමි ප‍්‍රදේශයක විසිරී පවතිනවා. දකුණෙන් හම්බන්තොට දිස්ති‍්‍රක්කය දක්වාත් උතුරෙන් මුලතිව් දක්වාත් නැඟෙනහිර පළාත විහිදී තියෙනවා. එහෙත් බි‍්‍රතාන්‍ය යටත් විජිත සමයේ සිටම මේ පළාතේ මාර්ග සංවර්ධනය ගැන එතරම් අවධානයක් යොමුකර තිබුණේ නෑ. ඉංගි‍්‍රසි පාලන කාලයේදී රටේ හැම තැනකම වාගේ පාලම් හැදුවා. උතුරේ සමහර තැන්වල දූපත් සම්බන්ධ කරලත් පාලම් හදලා තියෙනවා. නමුත් නැඟෙනහිර අරුගම්බේ සිට පුල්මුඩේ දක්වා පාලම් පාරු විතරක් 17 ක් තියෙනවා. ජෙයරාජ් ඇමැතිතුමා ඒ තැන්වල වහාම පාලම් ඉදිකිරීමේ කටයුතු ආරම්භ කළා. මේකට හොඳම උදාහරණය තමා කින්නියා පාලම. ඒක ලංකාවේ දිගම පාළම හැටියටත් වාර්තා වෙයි. මේක මීටර තුන්සිය අනූ දෙකක් පමණ දිගයි. මොන්ටේගු ජයවික‍්‍රම මහතා රාජ්‍ය වැඩ පිළිබඳ ඇමැතිතුමා වෙලා සිටි කාලේ සිට මුල්ගල් තිය තියා ආවට ආරම්භ කරන්න බැරිවුණ පාලමක් තමා කින්නියා පාලම. අද බොහෝ දුරට ඒ පාලමේ වැඩ කටයුතු අවසන් වෙලා තියෙන්නේ. මේ වසර අවසානය වන විට සම්පූර්ණයෙන් ම ඉදිකිරීම් නිමා කරන්න පුළුවන් වෙයි කියලා.පෞද්ගලික මිත‍්‍රයෙක් හැටියට විතරක් නෙවෙයි දේශපාලනික වශයෙන් ජෙයරාජ් ඇමැතිතුමා නැති අඩුව මොන ආකාරයට ද බලපාන්නේ?එතුමා නැති පාඩුව අපට තවම හරියට දැනෙන්න පටන් අරගෙන නෑ. නමුත් ඊයේ පෙරේදා පාර්ලිමේන්තුවට ගිය වෙලාවේ මට ඒ අඩුව හොඳට දැනෙන්න ගත්තා. නැඟෙනහිර පළාත් සභා මැතිවරණයටත් මේ අඩුව දැනෙනවා. එතුමා ති‍්‍රකුණාමල දිස්ති‍්‍රක්කයේ සංවිධාන කටයුතු බාර අරගෙනයි හිටියේ. දවසකට වරක් හෝ දෙවරක් එතුමා මට අනිවාර්යෙන්ම කතා කරනවා. මට ඒකත් හොඳට දැනෙනවා. එතුමා අභාවයට පත්වුණ දවසේ උදේ පාන්දර පහට විතර මට දුරකථනයෙන් කතා කළා. මගෙන් ඇහුවා... මොකද තාම නිදිද කියලා... මං ඇහුවා මේ වෙලාවට නිදියගන්නෙ නැතුව වෙන මොනවද සර් කරන්න තියෙන්නෙ කියලා... එතකොට එතුමා කිව්වා... ඔන්න මමනං උදේ පාන්දර ඉඳන් ම වැඩ නමුත් ඔහෙලා තාම නිදි කියලා. ඒ වෙලාවේත් නැඟෙනහිර මැතිවරණ ව්‍යාපාරය ගැන කරුණු කීපයක් අපි සාකච්ඡා කළා. එතුමා අන්න ඒ වගේ දිවා රෑ නොබලා වැඩ කළ කෙනෙක්.පහුගිය වසරේ අයවැය ඡන්දය පැවැත්වෙන වෙලාවේ... ජනාධිපතිතුමා රාජ්‍ය තාන්ති‍්‍රක කටයුත්තකට විදේශගත වෙලා හිටියා. ඒ නිසා අයවැය ඡන්දය ජයග‍්‍රහණය කිරීමේ කටයුත්ත සාර්ථක කරගන්න ජෙයරාජ් ඇමැතිතුමා බොහෝම මහන්සි වෙලා කි‍්‍රයා කළා. සෙසු ඇමැතිවරුන්ගේ සහායත් එතුමා ලබාගත්තා. එතුමා නැති අඩුව අපිට හරියට තාම දැනෙන්න අරගෙන නෑ කියන්නේ ඒකයි. ශී‍්‍රලනිපයට විතරක් නෙවෙයි රටටත් ඒ අඩුව තාම හරියට දැනිලා නෑ.එතුමා ජාතික දේශපාලන ක්ෂේත‍්‍රයේ කළ භූමිකාව ඔබ දකින්නේ කොහොමද?ඒක සුවිශේෂයි! රනිල් වික‍්‍රමසිංහ මහතා වසර ගණනාවකට සටන් විරාම ගිවිසුමක් මඟින් වෙනම භූමි ප‍්‍රදේශ පවරා දී හත් වතාවක් සාම සාකච්ඡා පවත්වා තිබුණා. ඉන් පස්සේ ඒ සාකච්ඡා බිඳ වැටුණා. නමුත් මහින්ද රාජපක්ෂ ජනාධිපතිතුමා බලයට පත්වුණාට පස්සේ එතුමා ප‍්‍රතිඥා දුන් පරිදිම ප‍්‍රශ්නය සාකච්ඡා මාර්ගයෙන් විසඳ්‍රගන්න උත්සාහ කළා. ඒ අනුව පළමු සාකච්ඡාව ජිනීවා නුවරදී පැවැත්වුණා. එදා රජයේ ප‍්‍රබල නියෝජිතයෙක් හැටියට ජෙයරාජ් ඇමැතිතුමා ඉටුකළ කාර්යභාරය මට අදත් මතක තියෙනවා. මේ ජාතික ප‍්‍රශ්නය පිළිබඳව එතුමාට තිබුණ නිරවුල් අවබෝධයක්. භාෂා හැකියාවත් උපයෝගී කරගෙන හොඳ මැදහත් වීමක් කළා. ඉතාම අවංකව මේ ප‍්‍රශ්නයට සාකච්ඡාමය විසඳුමක් හොයන්න දායක වුණත් කොටි සංවිධානයේ සටකපට උත්සාහය එතුමා තේරුම් ගත්තා. එයින් පසුව එතුමා කි‍්‍රයා කළේ වෙනත් ආකාරයකටයි. අන්න ඒ කි‍්‍රයාකලාපය අපි කාගේත් පැසසුමට ලක්වෙන්න ඕනේ.ජෙයරාජ් ඇමැතිතුමා විවිධ හැකියාවන් තිබුණු කාර්යශූර දේශපාලනඥයෙක්. ඒ කාර්යභාරය මෙතැනින් ඉදිරියට ගෙන යන්නේ කොහොමද?ජෙයරාජ් ඇමැතිතුමාගේ කාර්යභාරය අගය කරන අය හැටියට අපට කරන්න තියෙන්නේ එතුමා ඉටුකළ කාර්යභාරය ඉදිරියට ගෙන යන්න හැකි අයුරින් දායක වීමයි. ඒ වෙනුවෙන් කැපවිය යුතුව තියෙනවා. එතුමාට ගරු කරන්න පුළුවන් හොඳම ආකාරය එයයි.පාර්ලිමේන්තු මන්තී‍්‍රවරයකු හැටියට පත්වීමට පෙර සිට ම ඔබ නැඟෙනහිර පළාතේ විවිධ සංවර්ධන කටයුතුවලට සම්බන්ධ වී සිටියා. මේ අවබෝධය මත ඔබට හිතෙන්නේ නැද්ද පිල්ලෙයාන් කණ්ඩායම එක්ක එකතු නොවී එක්සත් ජනතා නිදහස් සංධානයෙන් පළාත් සභා ඡන්දයට ඉදිරිපත් විය යුතු ව තිබුණා ය කියලා?නෑ... සංධානයක් කියන්නේ තනි පක්ෂයක් නෙවෙයි... පක්ෂ ගණනාවක එකතුවකටයි. ඒ සංධානයට පසුව තව තවත් පක්ෂ එකතු වුණා. එහෙම එකතු වුණ එක පක්ෂයක් තමා ටීඑම්වීපී කියන්නේ. ඩී.එස්. සේනානායක අගමැතිතුමාට පසුව අද අපට පුළුවන් වෙලා තියෙනවා සියලු ජාතීන් නියෝජනය කෙරෙන පුළුල් ප‍්‍රබල දේශපාලන පෙරමුණක් ගොඩනඟන්න. අන්න ඒ විදියේ සියලු ජාති නියෝජනය කරන පුළුල් සංධානයක් ඇතිකර ගැනීමට විතරක් ගත්තත් ඒක විශිෂ්ට ජයග‍්‍රහණයක් හැටියට මට පෙනෙන්නේ. නැඟෙනහිර පළාත කියන්නේ මේ රටේ ප‍්‍රධාන ජන කොටස් තුනම අඩු වැඩි වශයෙන් එකට ජීවත්වන පළාතක්. අන්න ඒ වගේ තැනක මැතිවරණයකට ඉදිරිපත් වෙන කොට අපට අවශ්‍ය වෙන්නේ අද තිබෙන ආකාරයේ සංධානයක්. මේ සංධානය ඇතුළේ ප‍්‍රධාන දේශපාලන පක්ෂ තියෙනවා. ජාතීන් නියෝජනය කරන පක්ෂත් තියෙනවා. වාමාංශික මතවාදය නියෝජනය කරන පක්ෂත් තියෙනවා. මුස්ලිම් පක්ෂ හතරක් මේසංධානය ඇතුලේ ඉන්නවා. ඊටත් අමතරව එක්සත් ජාතික පක්ෂයේ ප‍්‍රජාතන්ත‍්‍රවාදී කණ්ඩායමත් ඉන්නවා. ශී‍්‍ර ලංකා මුස්ලිම් කොංග‍්‍රසයෙන් කැඩී ආ ප‍්‍රබල චරිත හා බලවේගත් මේ සංධානයේ ඉන්නවා. එහෙම ගත්තහම අද අපි නැඟෙනහිරට තරග වදින්නේ ඉතා ශක්තිමත් සංධානයකින්ය කියා කියන්න පුළුවන්.එජාපය හා මුස්ලිම් කොංග‍්‍රසය එක සංධානයකට ඇවිත්. දෙමළ මන්තී‍්‍ර සංධානයේ නිහඬ සහයෝගය ලැබෙන්නේත් ඔවුන්ටයි. එහෙම ගත්තම එක්සත් ජනතා නිදහස් සංධානයට වඩා එ. ජා. ප. මුස්ලිම් කොංග‍්‍රස් සංධානය වඩා ප‍්‍රබලයි?ඔය එ. ජා. ප. මුස්ලිම් කොංග‍්‍රස් සංධානය අලුත් එකක් නෙවෙයි. මීට කලින් තිබුණ හැම මැතිවරණයකදීම ඔවුන් තරග කළේ එකටයි. ඔවුන්ට දෙමළ මන්තී‍්‍ර සංධානයේ සහයෝගය එදත් ලැබුණා. ඒ නිසා ඒකත් අලුත් දෙයක් නෙවෙයි. පසුගිය කාලේ ඔය තුන්ගොල්ලම කි‍්‍රයා කර තියෙන්නේ එක සංධානයක් හැටියටයි. මේ එ. ජා. ප. මුස්ලිම් කොංග‍්‍රස් සහ දෙමළ සංධානය කියන දේශපාලන පෙරමුණ අපට අභියෝගයක් නෙවෙයි. ඒ සංධානය ඔය කියන තරම් ප‍්‍රබලයි කියලත් අපි සලකන්නේ නෑ.මඩකලපු පළාත් පාලන ඡන්දය වර්ජනය කළ පක්ෂ පවා දැන් නැඟෙනහිර පළාත් සභා ඡන්දයට තරග වදිනවා. ඔබට පෙනෙන හැටියට හේතුව කුමක්ද?මේ තත්ත්වය දෙවිදියකින් බලන්න ඕනේ. රජයක් හැටියට අපි දැනටමත් නැඟෙනහිර පළාත ජයග‍්‍රහණය කර අවසානයි. ජනාධිපතිතුමාත්, ති‍්‍රවිධ හමුදාවත් නැඟෙනහිර පළාත ත‍්‍රස්තවාදීන් ගෙන් මුදා ගත්තා. සමස්ත නැඟෙනහිර පළාතම රජයේ පාලනය යටතට අරගෙන ජාතික ධජය යටතට ගෙනැවිත් තියෙනවා. ඒක තමා හැබැ ජයග‍්‍රහණය. දෙවනුව නැඟෙනහිර පළාතේ සිවිල් පරිපාලනය ඇති කළා. කරු ජයසූරිය ඇමැතිතුමා ඇතුළු තවත් අමාත්‍යංශ 22 ක් එකතු වෙලා දින 180 දී සමස්ත නැඟෙනහිර පළාතේ සිවිල් පරිපාලන යාන්ත‍්‍රණය ඇති කළා. අද නැඟෙනහිර පළාතේ ප‍්‍රාදේශීය ලේකම් කාර්යාල, පොලිසි, පාසල්, රෝහල්, සමූපකාර, යනාදී සියලු දේ කි‍්‍රයාත්මක වෙනවා. නැඟෙනහිර ප‍්‍රදේශීය ලේකම් කොට්ඨාස 46 ම අද ඉතා හොඳින් සිවිල් පරිපාලනය කි‍්‍රයාත්මක වෙනවා. එහෙම ගත්තාම ජනාධිපතිතුමා ප‍්‍රමුඛ රජය නැඟෙනහිර පළාත ජය අර ගෙන අවසන්. දැන් තියෙන්නේ පළාත් සභා මැතිවරණයයි. මෙතන ප‍්‍රධාන වශයෙන් පක්ෂ දෙකක් අතර තරගයක් තියෙනවා. මේකෙන් කවුරු දිනුවත් ප‍්‍රශ්නයක් නෑ. රජයක් හැටියට දැනටමත් නැඟෙනහිර පළාත ජයග‍්‍රහණය කර තියෙන නිසා. පළාත් සභාවේ බලය දෙන්නේ මොන පක්ෂයටද කියලා නැඟෙනහිර ජනතාව තීන්දු කරයි. අපේ පැත්තෙන් ගත්තොත් අපි දැනටමත් නැඟෙනහිර දිනා අවසන්.රජය ත‍්‍රස්තවාදීන් ගෙන් නැඟෙනහිර පළාත මුදා ගත්ත බව ඇත්ත. ආණ්ඩු බලය දරන පක්ෂයට ප‍්‍රතිවිරුද්ධ මත දරන පක්ෂයක් අතට නැඟෙනහිර පළාත් සභා බලය ගියොත් දේශපාලන බල ගැටුමක් නිර්මාණය වෙන්න ඉඩක් නැද්ද?(සිනාසෙමින්) ඒක තමා ප‍්‍රජාතන්ත‍්‍රවාදය කියන්නේ. කවුරු දිනුවත් අපේ ප‍්‍රශ්නයක් නෑ. නමුත් අපට ලොකු විශ්වාසයක් තියෙනවා නැඟෙනහිර ජනතාව ඒ වගේ තීන්දුවක් නො ගනීවී කියලා. ඔබ කියනවා වගේ යම් ප‍්‍රශ්නයක් මතු වෙන්න ඉඩක් නැත්තෙත් නෑ. සර්ව පාක්ෂික සමුළුවට එක්සත් ජාතික පක්ෂයයි, මුස්ලිම් කොංග‍්‍රසයයි ඉදිරිපත් කළ යෝජනා මගින් ඔවුන් කියන්නේ උතුරු හා නැඟෙනහිර පළාත් දෙක ඒකාබද්ධ කරන්න ඕනෑ කියලයි. එහෙම ගත්තම මේ ඡන්දයෙදී නැඟෙනහිර ජනතාව අලියට කතිරේ ගහන්න වෙන්නේ මේ පළාත් සභාව අපට එපා! ත‍්‍රස්තවාදීන්ගෙන් මුදා ගත්ත නැඟෙනහිර අපට එපා! කියලයි. අලියට දෙන ඡන්දයෙන් කියන්නේ ආපහු නැඟෙනහිර පළාත එල්. ටී. ටී. ඊ. යට දෙන්න කියලයි. එහෙම ගත්තම නැඟෙනහිර පළාත් සභා මැතිවරණය මට පෙනෙන්නේ ජනමත විචාරණයක් හැටියටයි. නැඟෙනහිරට වෙනම පළාත් සභාවක් ඕනෑ ද? එපාද? කියන තීරණයයි මෙතනින් එළියට එන්නේ. ත‍්‍රස්තවාදීන්ගෙන් නැඟෙනහිර පළාත මුදා ගැනීම නිවැරැදියි. නැඟෙනහිරට වෙනම පළාත් සභාවක් ඕනෑය කියලා එක පිරිසක් කියනවා. තවත් පිරිසක් කියනවා, නැඟෙනහිර පළාත උතුරට ඒකාබද්ධ කරන්න ඕනෑය. නැෙඟනහිරට වෙනම පළාත් සභාවක් එපාය කියලා. නැඟෙනහිර පළාත උතුරට ඈඳන්න ඕනෑය කියන්නේ ඒකයි. මේකේ දේශපාලන අර්ථය තමා නැඟෙනහිර ත‍්‍රස්තවාදයෙන් මුදා ගැනීම වැරදියි කියලයි ඔවුන් කියන්නේ. මේ ගැන නැඟෙනහිර ජනතාවයි නිවැරැදි තීන්දුවක් ගන්න තියෙන්නේ. විශේෂයෙන්ම මුස්ලිම් ජනතාව.මුස්ලිම් ජනතාව විශේෂ වෙන්නේ ඇයි?නැඟෙනහිර පළාත මුදා ගන්න පාර කැපුනේ කොහොමද? සටන් විරාම ගිවිසුමෙන් කොටින්ට පවරා දී තිබූ ප‍්‍රදේශවලට රජයේ හමුදාවන්ට ඇතුල් වෙන්න සිද්ධ වුණේ මුස්ලිම් ජනතාව නිසයි. කොටි ත‍්‍රස්තවාදීන් මුතූර් ප‍්‍රදේශයට පහර දී මුස්ලිම් ජනතාව 50,000 ක් ඒ ප‍්‍රදේශයෙන් පළවා හැරියා. එතකොට අපේ හමුදාව ගිහින් නැවත මුතූර් අල්ලා ගත්තා. ඒ වෙලාවේ මුස්ලිම් නියෝජිතයන් ජනාධිපතිතුමා හමු වෙන්න ඇවිත් කිව්වා, සාම්පූර් ප‍්‍රදේශයේ කොටින්ගේ ආයුධ තියෙන තුරු තමන්ට ආරක්ෂාවක් නැති නිසා නැවත මුතූූර්වල පදිංචියට යන්න බැහැයි කියලා.අන්න ඒ වෙලාවේ තමා රනිල් වික‍්‍රමසිංහ මහත්තය ගේ සටන් විරාම ගිවිසුමෙන් කොටින්ට පවරාදී තිබූ ප‍්‍රදේශයකට මුල්ම වතාවට රජයේ ආරක්ෂක හමුදා ඇතුල් වුණේ. සාම්පූර් ප‍්‍රදේශය මුදා ගන්න කියලා ජනාධිපතිතුමා හමුදාවට නියෝග කළා. එදා සාම්පූර් අල්ලගෙන රාමසාන් උත්සවයට කලින් මුතූර් ජනතාව නැවත පදිංචි කරවන්න පුළුවන් වුණා.රනිල් මහත්තයා ප‍්‍රභාකරන් එක්ක සටන් විරාම ගිවිසුම අස්සන් කරද්දී හකීම් මහත්තයා ඒ ආණ්ඩුවේ ප‍්‍රබල ඇමැතිවරයෙක් හැටියට හිටියා. උතුරෙන් පළවා හැරිය මුස්ලිම් ජනතාව ගැන එක වචනයක්වත් ඒ සටන් විරාම ගිවිසුමේ නෑ. ඒ ජනතාව අදත් පුත්තලමේ සරණාගත කඳවුරුවල ජීවත් වෙනවා. දැන් අවුරුදු 17 ක් ගත වෙලා. අර සටන් විරාම කාලෙදීවත් මේ මුස්ලිම් ජනතාවට උපන් ගම්බිම්වලට යන්න පුළුවන් වුණේ නෑ. මහින්ද රාජපක්ෂ ජනාධිපතිතුමා නොසිටින්න මුතූර් මුස්ලිම් ජනතාවටත් සිද්ධ වෙන්නේ උපන් ගම්බිම් කොටින්ට දී සරණාගත කඳවුරුවල දුක් විඳින්නයි.මුතූර් අත හැරියා නං එතැනින් නතර වෙන්නේ නෑ. ත‍්‍රස්තවාදීන් ඊළඟට යන්නේ කින්නියාවලට. ඒකත් වළක්වලා නැඟෙනහිර මුදා ගත්තා. මානුෂික මෙහෙයුම් සිදු කර කොටින්ට පවරා තිබූ ප‍්‍රදේශ නැවත අත්පත් කර ගත්තෙ මුලින්ම මුතූර්, මුස්ලිම් ජනතාව වෙනුවෙනුයි.ලබා ගත් ජයග‍්‍රහණය තවදුරටත් සුරක්ෂිත කරන්න හෝ එය තවදුරටත් ව්‍යාප්ත කරවන්න නැඟෙනහිර පළාත් සභාවේ බලය තීරණාත්මක වෙන්නේ නැද්ද?ඒ විදියටම හිතන්න පුළුවන්කමක් නෑ. පළාත් සභාවකට විශාල බලයක් හිමිවෙන බව ඇත්ත. එහෙත් ආරක්ෂක කි‍්‍රයා මාර්ග ගැන බලතල පළාත් සභාවට අයිති නෑ. ජනතාවගේ ප‍්‍රශ්න විසඳන්න වගේම පාලනයට ජනතාව සමීප කර ගන්නයි පළාත් සභා වැදගත් වෙන්නේ. ඒ මොනවා වුණත් මට ලොකු විශ්වාසයක් තියෙනවා නැඟෙනහිර පළාත් සභාව අපට දිනන්න පුළුවන් කියා.සහතික වශයෙන් ම අපි ජය ගන්නා බව මට විශ්වාසයි.මුස්ලිම් කොංග‍්‍රසයේ නායකතුමා ඇතුළු ඉතිරිව සිටින ප‍්‍රබලයන් පාර්ලිමේන්තුවෙන් ඉල්ලා අස්වී නැඟෙනහිර පළාත් සභාවට තරග වදිනවා. ඔවුන්ට මුහුණ දිය හැකි තරමේ අපේක්ෂකයන් එක්සත් ජනතා නිදහස් සංධාන ලැයිස්තුවේ සිටිනවාද යන වග ප‍්‍රශ්නය මතු කළොත්?ඒ ගැන කිසි ප‍්‍රශ්නයක් නෑ. අපේ ලැයිස්තුවේ හොඳ ප‍්‍රබලයන් ඉන්නවා. මඩකලපුවේ හිස්බුල්ලා මහත්මයා වගේම ති‍්‍රකුණාමලයේ සිටි මුස්ලිම් කොංග‍්‍රසයේ ප‍්‍රබලයන් තරග වදින්නේ සංධාන ලැයිස්තුවෙන්. අනෙක් පැත්තෙන් මේ ඡන්දයේදී ජනතාව තීරණ ගන්නේ පුද්ගලයන් දෙස බලා නොවෙයි ප‍්‍රතිපත්තිය දෙස බැලීමෙනුයි. ත‍්‍රස්තවාදීන් ගෙන් නැඟෙනහිර මුදා ගැනීම හරිද - වැරදිද? නැවත ත‍්‍රස්තවාදයට යටත් වෙනවද? නැද්ද? කියලයි ජනතාව තීරණය කරන්නේ. ඒ විතරක් නෙවෙයි නැඟෙනහිරට වෙනම පළාත් සභාවක් ඕනෑ ද? එපා ද? ඒ වගේම නැඟෙනහිර නවෝදය යටතේ සිදු කෙරෙන සංවර්ධන කටයුතු ඉදිරියට ගෙන යනවාද? නැද්ද? කියන කාරණා තමා ජනතාව තීරණය කරන්නේ. රණවිරුවෝ ඉදිරියට යන ගමන නැඟෙනහිර ජනතාව අනුමත කරනවද නැද්ද කියලත් මෙතනදි යම් ඇගැයීමකට ලක් වෙනවා.පාර්ලිමේන්තුවේ වැඩ බලන මහ ලේකම්තුමාගේ පත්වීම නීති විරෝධියි කියලා සමහරු උද්ඝෝෂණය කරනවා. දැන් හකීම් මහත්මයා ඇතුළු අනෙක් මන්තී‍්‍රවරු දෙන්නා ඉල්ලා අස්වීමේ ලිපි බාර දීලා තියෙන්නේ මේ වැඩ බලන මහා ලේකම්තුමාටයි. එතකොට එතුමා ගේ පත්වීම නීති විරෝධියි කියනවා නම් හකීම් මහත්මයාලා පාර්ලිමේන්තුවෙන් ඉල්ලා අස්වීමත් වලංගු නෑ. තත්ත්වය තවදුරටත් ගත්තොත් ඒ අනුව එක්සත් ජාතික පක්ෂයේ නැඟෙනහිර නාම යෝජනා ලැයිස්තුවත් අභියෝගයට ලක් වෙන්න පුළුවන්ය යැයි මට අපේ ඇමැතිවරයෙක් පෙන්වා දුන්නා. මේ ගැන කවුරු හරි අධිකරණය ඉදිරියට යාවිදැයි මම දන්නේ නෑ.ඔබ පාර්ලිමේන්තු මන්තී‍්‍රවරයකු හැටියට පත් වුණේ මෑතකදී නමුත් දේශපාලනයට අලුත් මුහුණක් නෙවෙයි. තවදුරටත් මන්තී‍්‍ර ධූරයේම ඉන්නද අදහස් කරන්නේ? නැත්තං ඔය බාර ගෙන තියෙන කටයුතු ඉටු කරන්න ඇමැති ධූරයක් ලැබුණොත් හොඳයි කියලා හිතෙන්නේ නැද්ද?(සිනාසෙමින්) මට පැවරුණු රාජකාරි හරියට ඉටු කරන්නේ නෑ කියලා තාම කවුරුවත් පැමිණිලි කර නෑ. කරන්න කියලා බාර දීලා තියෙන කටයුතු ටික හරියට කරනවා. මං හිතන්නේ ඔයිට වඩා රාජකාරි බාර අරගෙන කරන්නන් අමාරු වෙයි. පුළුවන් දේ ශක්ති ප‍්‍රමාණයෙන් කරනවා. ඒකේ අඩුවක් නෑ.නැඟෙනහිර මුදා ගැනීම ගැනත් සංවර්ධනය ගැනත් ඔබ කතා කළා. නමුත් ජීවන වියදම් ප‍්‍රශ්නය සම්බන්ධයෙන් රජය යම් සහනයක් මහජනතාවට ලබා දෙන්නේ නැද්ද? මේ අවුරුදු සමයේදී ජීවනබර ජනතාවට තදින්ම දැනෙනවා.ආණ්ඩුවක කාර්ය බාරයන් ගණනාවක් තියෙනවා. රටේ සංවර්ධනය එකක්. මහින්ද රාජපක්ෂ ජනාධිපතිතුමා බලයට පත් වෙලා කෙටි කාලයකදී ඉටු කරපු සංවර්ධන කටයුතු අති විශාලයි. මහා මාර්ග, අධ්‍යාපන, සෞඛ්‍ය යනාදි වශයෙන් හා ගම නැඟුම යනාදි වශයෙන් ක්ෂේත‍්‍ර ගණනාවක ඒ සංවර්ධනය දකින්න පුළුවන්. අනිත් පැත්තෙන් සුබසාධන කටයුතුත් අඩුවක් නැතිව කෙරෙනවා. සුබසාධන කටයුතු තවදුරට ව්‍යාප්ත වෙලත් තියෙනවා. ජාතික ආරක්ෂාව පැත්තෙන් ගත්තොත් රජය ඒ වෙනුවෙන් විශාල ධනස්කන්ධයක් වැය කරනවා. ඒ හැරෙන්න පොදුවේ නැති බැරි හා ඇති හැකි හැමෝටම සහන ලබා දෙන ක‍්‍රමයක් ද කි‍්‍රයාත්මක කෙරෙනවා. ඛනිජ තෙල් සඳහා ලබා දී තියෙන සහාය එක් උදාහරණයක්. ජීවන වියදම සම්බන්ධයෙනුත් මහින්ද චින්තන ප‍්‍රතිපත්ති මාලාවේ පැහැදිලිව සඳහන් වෙනවා. එකක් නම් නිෂ්පාදනය ඉහළ දැමීමෙන් භාණ්ඩ මිල පහත දැමීමයි. දෙවැනි එක ආදායම් මාර්ග ඉහළ දැමීම. නමුත් මේ තෙල් මිල ඉහළ යෑම නිසා අපි වගේ රටවල් විතරක් නෙවෙයි. ලෝකයේ ඉතා දියුණු රටවල් පවා අද අර්බුදයට ගිහින්. දැන් මේවා පාලනය කරන්න රජය කි‍්‍රයා කළ යුතුයි. සමහර ඒවා උදාහරණයකට තෙල් මිල ගත්තොත් ඒක අපිට පාලනය කරන්න බැහැ. නමුත් පාලනය කරන්න පුළුවන් සමහර දේවල් වෙලා නෑ කියලා මටත් හිතෙනවා.විදුලිබල මණ්ඩලයේ පාඩුව රටට දරන්න බැරි තරම් විශාලයි. මට තව තේරුම් ගන්න බැරි දෙයක් තමා මේ හාල් මිල ඉහළ යෑම. මේ හාල් සේරම දේශීය නිෂ්පාදන. ඒ සහල්වල නිෂ්පාදන වියදම වැඩි වුණේ නෑ. නමුත් හාල්වල මිල කිහිප ගුණයකින් ඉහළ ගිහින්. ගොවීන්ට හොඳ මිලක් ලැබෙනවට අපි සතුටුයි. නමුත් මෙතන ගොවියාට ලැබෙන මුදලයි පාරිභෝගිකයා ගෙවන මුදලයි අතර විශාල පරතරයක් තියෙනවා.මෙතනදී රජය හරියට කි‍්‍රයා කළා ද කියන්න මම දන්නේ නෑ. මෝල් හිමියෝ, තොග වෙළෙන්දෝ, සිල්ලර වෙළෙන්දෝ හාල් විකිණීම සම්බන්ධයෙන් වරදක් කරනවාය කියලයි මට හිතෙන්නේ. ඉස්සර හාල් වික්කේ ලාබයක් ගන්න නෙවෙයි. හාල් ගේන ගෝනිය විකුණලා ලාබයක් ගත්තේ. වෙළෙන්දෝ අනිත් භාණ්ඩවලින් ලාබ ගත්තා. ඒත් හාල්වලින් අධික ලාබ ගත්තේ නෑ. නමුත් අද මෝල් හිමියා ගේ සිට සිල්ලර වෙළෙන්දා දක්වා ම හාල්වලින් අයුතු ලාබ උපයනවාය කියලා මට හිතෙනවා. මෙතන මොකක් හරි වරදක් තියෙනවා.එක්සත් ජනතා නිදහස් සංධානය ගොඩනැඟීමට හවුල් වුණ, ජ. වි. පෙ. 2004 මහ මැතිවරණයේදීත් 2005 ජනාධිපතිවරණයේදීත් විශාල කාර්ය බාරයක් ඉටු කළා. නමුත් අද ඒ පක්ෂයේ අභ්‍යන්තර බෙදීමක් ඇති වෙලා. මේ තත්ත්වය ඔබ දකින්නේ කොහොමද?ඒක ඒ පක්ෂයේ අභ්‍යන්තර ප‍්‍රශ්නයක්. නමුත් ජ. වි. පෙ. කියන්නේ රටට අවශ්‍ය පක්ෂයක්. මේ මොහොතේ ජ. වි. පෙ. සමගි සම්පන්නව ඉදිරියට යෑම තමා රටට අවශ්‍ය කරන්නේ ඒ සමගිය ඇති වෙන්නැයි මම ප‍්‍රාර්ථනා කරනවා.ජාතික දේශපාලන චරිත හා ව්‍යාපාර විනාශ කරන්න කුමන්ත‍්‍රණයක් තියෙන බව කියැවෙනවා. ජ. වි. පෙ. අභ්‍යන්තර බෙදීමත් ඒ කුමන්ත‍්‍රණයක කොටසක් හැටියටයි සමහරු හඳුන්වන්නේ.ඒ ගැන හරියටම කියන්න දන්නේ නෑ. නමුත් එහෙමයි කියලා ප‍්‍රකාශ වෙලා තියෙනවා. නමුත් එක කාරණයක් පැහැදිලියි. මේ රටේ ඒකිය භාවය, ස්වෛරීභාවය පිළිබඳව තීරණාත්මක අවස්ථාවක් උදා වී තියෙනවා. මේ අතර බෙදුම්වාදීන් නොයෙකුත් උපක‍්‍රම යොදන බවත් පේනවා. අපේ ති‍්‍රවිධ හමුදාව හා පොලිසියේ කටයුතු කිසි ලෙසකින්වත් ඒ බෙදුම්වාදීන්ට පරාජය කරන්න බැරි බව පැහැදිලිව ඔප්පුවී තියෙනවා. අන්න ඒ නිසයි ඔවුන් වෙනත් උපක‍්‍රම යොදන්නේ. මොකද එල්. ටී. ටී. ඊ. ය කියන්නේ තනි සංවිධානයක් නොවෙයි. මේ ත‍්‍රස්තවාදීන් අතින් වෙනත් ජාත්‍යන්තර උවමනාවක් ඉෂ්ට කෙරෙන බවත් ඇත්ත. එක්කෝ කායිකව ඝාතනය කරනවා. නැත්නම් වෙනත් ක‍්‍රමවලින් තමන්ට එරෙහි පුද්ගලයන් ඉවත් කරනවා. ඒක හැම ක්ෂේත‍්‍රයකම කි‍්‍රයාත්මක කරන්න බලනවා.ඔබ රටට දෙන අලුත් අවුරුදු පණිවිඩය කුමක්ද?ඉතිහාසයේ නැවත වරක් රට එක්සේසත් කරන වර්ෂය හැටියටයි මේ අලුත් අවුරුද්ද උදා වෙන්නේ. දශක ගණනාවක් මේ රටේ සමහර ප‍්‍රදේශවල රජයේ පාලනය කි‍්‍රයාත්මක වුණේ නෑ. අධිකරණය නීතිය සාමය කි‍්‍රයාත්මක වුණේ නෑ. 2005 දී වත්මන් ජනාධිපතිතුමා බලයට පත් වෙද්දී එහෙම තත්ත්වයක් තමා තිබුණේ. සමහරු ඒ ප‍්‍රදේශ ගිවිසුමකින් ත‍්‍රස්තවාදීනට් ලියා දී තිබුණා. අපට ඒ ප‍්‍රදේශවලට යන්නවත් බැරි වුණා. අපේ හමුදා සාමාජිකයන්ට සිවිල් ඇඳුමෙන් නිවාඩුවකට වත් එහේ යන්න බෑ කොටින්ගේ අවසරයක් නැතිව. එහෙමයි ඒ ගිවිසුමේ තිබුණේ. දැන් අපි ක‍්‍රමක‍්‍රමයෙන් ඒ ප‍්‍රදේශ මුදා ගනිමින් ඉන්නවා. දිළිඳු බව අඩුම වසර හැටියටත් ගිය වසර වාර්තා වුණා. සංවර්ධිත රටවලටත් වඩා සාර්ථකව අපිට හැකිවී තියෙනවා ශී‍්‍ර ලංකාවේ දිළිඳු බව අඩු කරන්න. ඒක ඓතිහාසික ජයග‍්‍රහණයක්. ග‍්‍රාමීය සංවර්ධනය තවත් දැවැන්ත ජයග‍්‍රහණයක්. කෙටියෙන් ම කීවොත් රට එක්සේසත් කරන ත‍්‍රස්තවාදය පරදවන සංග‍්‍රාමයත්, නිෂ්පාදනය ඉහළ දැමීමෙන් දිළිඳු බව තුරන් කරන සංග‍්‍රාමයත් යන සංග‍්‍රාම දෙකම ජය ගන්නා අලුත් අවුරුද්දක් හැටියටයි මම මේ අවස්ථාව දකින්නේ.ඔබ සැමට සුබ අලුත් අවුරුද්දක් වේවා!</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=af0804134</link>
    <topic>සභා ගැබේ දෝංකාර දුන් අභීත හඬ ජෙයරාජ් ප‍්‍රනාන්දු පුල්ලේ</topic>
    <author>සුමේධා නවරත්න</author>
    <content>ඇමැති ඝාතනය වූයේ කාගේ වරදින්ද?හරිත ආසියාවකට මුල පුරන ජනපතිගේ චීන සංචාරයසිංහල අවුරුදු අසිරියමේ රටම එක්සේසත් කරන අවුරුද්දයිසභා ගැබේ දෝංකාර දුන් අභීත හඬ ජෙයරාජ් ප‍්‍රනාන්දු පුල්ලේමිනිසුන්ට ආදරය කළ පරිණත දේශපාලනඥයාඅලුත් අවුරුදු සිරිත් විරිත් හා එහි සමාජ අර්ථයප‍්‍රජාතන්ත‍්‍රවාදය අගය කළ ඩඩ්ලිඅලුත් අවුරුදු චාරිත‍්‍රසභා ගැබේ දෝංකාර දුන් අභීත හඬසුමේධා නවරත්නපුත්තලමේ සිට ගල්කිස්ස බලා දිවෙන කාර්යාල දුම්රිය ගිය සඳුදා කොළඹ බලා ඇඳෙමින් තිබිණි. ගම් නියම් ගම් පසු කරමින් ඇදී ආ දුම්රිය ඊළඟට පසු කෙළේ කොළඹ - නුවර මහා මාර්ගයේ ‘ලෝක වාර්තාව‘ යි.කොළඹ - නුවර මහා මාර්ගයේ කැළණියේ ගුවන් පාලම මීට සති දෙකකට පෙර නීල වර්ණ ධජ පතාක ආදියෙන් ප‍්‍රතාපවත් ලෙස සැරැසී සිටියේ එකී වාර්තාව ගැන අභිමානයෙන් මෙනි. පසුගිය සඳුදා උදෑසන ප‍්‍රතාපවත් ගුවන් පාලම සුදු කොඩි දරා සිටින අයුරු, දුම්රියේ කවුළු අතරින් අපි දුටුවෙමු.දුම්රිය ඉදිරියට ඇදෙන වේගයට වඩා වැඩි වේගයකින් මගේ මතකය අතීතය කරා දිව ගියේ ය. ජෙයරාජ් ඇමැතිවරයා මා මුලින් ම හඳුනා ගත්තේ ඉරිදා ලක්බිම පුවත්පතේ නිදහස් ලේඛිකාවක ලෙස කටයුතු කරන කාලයේදී ය. දේශපාලන ප‍්‍රවෘත්ති සෙවීමේ දී ‘ජෙයරාජ්’ ප‍්‍රධාන මූලාශ‍්‍රයක් විය.දේශපාලන ප‍්‍රවෘත්ති සැපයීමේ දී පුවත්පත් සමඟ ගනුදෙනු කරන ආකාරය ඔහු හොඳින් දැන සිටියේ ය. අපේ සිත්වල යම් ප‍්‍රවෘත්තියක ඉඟියක් නැති අවස්ථාවකදී වුව ද ආණ්ඩු පක්ෂයේ මෙන් ම විපක්ෂයේ තෝරා ගත් මැති ඇමැතිවරුන්ට සතියකට වරක් කථා කිරීම පුරුද්දක් කරගෙන තිබිණි. අප එලෙස කතා කරන විට අලුත් ප‍්‍රවෘත්තියක් ගැන අපිට හොඳ ඉඟියක් ලබාදිය හැකි මැති ඇමැතිවරු කිහිප දෙනෙක් සිටිති. ජෙයරාජ් ඒ අතර ප‍්‍රධාන විය. කිසි විටෙක පක්ෂයට හානිවන ආකාරයේ තොරතුරක් ලබාදී මාධ්‍ය වීරයෙක් වීමට ඔහු කිසිදා කටයුතු නො කෙළේ ය.එහෙත් පක්ෂයේ ඇතැම් අඩුපාඩු හා සිද්ධීන් නිර්භයව විවේචනය කරන්නට ඔහු නො පැකිලුණේ පක්ෂයේ දියුණුව පිණිසම ය.ඒ දෙදහස් දෙක වර්ෂයයි. ශ‍්‍රී ලංකා නිදහස් පක්ෂ ජනාධිපතිනියක හා එ.ජා.ප. අගමැතිවරයකු රට පාලනය කළ කාලයයි. ජනාධිපතිනියගේ පක්ෂයේ මන්තී‍්‍රවරු විපක්ෂයේ සිටි කාලයයි. මේ කාලය ශ‍්‍රී ලංකා නිදහස් පක්ෂයට මෙන් ම පොදු පෙරමුණට ද ජෙයරාජ් ප‍්‍රනාන්දුපුල්ලේට ද එතරම් හොඳ කාලයක් වුණේ නැත.පක්ෂයේ ඉහළ තැන්වලින් ජෙයරාජ්ට ලැබුණේ අඩු සැලකිලි හා චෝදනාය. පක්ෂය වෙනුවෙන් මහත් කැපවීමෙන් කටයුතු කළ ජෙයරාජ්ට මේ චෝදනා දරා ගැනීම ම¼ඳක් අපහසු විය. එහෙත් ඔහු සැලුණේ නැත. ඒ බව ඔහු හෙළි කෙළේ දෙදාස් දෙක වසරේදීය.“මම පිටරට ගිහින් එද්දී රත්රන් බිස්කට් හොරෙන් ගෙනාවා කියලත් ජනාධිපතිනිය මට චෝදනා කළානෙ.”ජෙයරාජ් පෞද්ගලිකව කළ මේ ප‍්‍රකාශය මම පුවත්පතේ සටහන් කෙළේ නැත. අද මම ඒ සටහන තබමි. ඊට හේතුවක් ඇත. පාර්ලිමේන්තුවේදී ද, මෙවැනි සාකච්ඡා ලබාගැනීමට ගිය අවස්ථාවල දී ද මාධ්‍ය සාකච්ඡාවලදී ද ජෙයරාජ් මට මුණ ගැසී ඇත. එහෙත් ඉහත ප‍්‍රකාශය කරන විට, ඔහු ගේ මුහුණේ දිස්වූ ශෝකාකූල බව මම කිසි දිනෙක දැක තිබුණේ නැත.“මම මොකටද එහෙම හොර වැඩ කරන්නෙ මම නීතිඥයෙක්. මැති ඇමැතිකම් නැතත් මට හම්බ කරන්න පුළුවන්.” වඩාත් අඳුරු වූ මුහුණින් ඔහු කී අයුරු තවමත් මතකය.මේ ප‍්‍රකාශය ගැන මට යළිත් සිහිපත් වූයේ ඊට වසර පහකට පමණ පසුව ය. ඒ ජෙයරාජ් හිටපු ජනාධිපතිනිය වෙනුවෙන් පෙනී සිටි අවස්ථා දෙකක් නිසා ය. ඉන් එකක් වූයේ ජනාධිපතිනියගේ ආරක්ෂක නිලධාරීන් ඉවත් කිරීම ගැන ශ්‍රේෂ්ඨාධිකරණය දුන් නියෝගයයි. ඇගේ උපන් දිනය දා ඇය පක්ෂ සභාපතිත්වයෙන් ඉවත් කිරීම අනිකයි. මේ කරුණු දෙක ගැනම ජෙයරාජ් විවේචනාත්මකව කරුණු ප‍්‍රකාශ කෙළේ හිටපු ජනාධිපතිනිය වෙනුවෙන් පෙනී සිටිමිනි.දෙදහස් දෙක වසරේ ආණ්ඩුවක් පිහිටුවීමට නොහැකි වූ පොදු පෙරමුණ ජාතික ආණ්ඩුවකට යමින් හෝ පොදු පෙරමුණෙන් ගිලිහෙන බලය රැකගත යුතුයි යන ස්ථාවරයේ ජෙයරාජ් සිටියේ ය. මේ පිළිබඳ ඔහුට චෝදනා නැගුණේ පොදු පෙරමුණේ මන්තී‍්‍රවරු පිරිසක් සමඟ එ.ජා.ප. ය හා ජාතික ආණ්ඩු පිහිටුවීමට ජෙයරාජ් සාකච්ඡා කරමින් සිටින බවට ය.එහෙයින් සමඟ පක්ෂය දිනවිය නොහැකි බව ප‍්‍රකාශ කළ ඔහු වැඩ ගත හැකි, වැඩ දන්නා පිරිස් පක්ෂයේ පැත්තකට දමා ඇතැයි චෝදනා කෙළේ ය.එ.ජා.ප. ය ආණ්ඩු බලය ඇල්ලීමත් සමඟ විපක්ෂ නායක බවට පත් වූයේ මහින්ද රාජපක්ෂ මහතා ය. පක්ෂය ගොඩ නැඟීමට ඔහුටද, පක්ෂයේ ඉහළින් හා පහළින් සහයෝගයක් නොලැබෙන බවට ඔහු එවේලේ චෝදනා කෙළේ තමන්ටත්, මහින්ද රාජපක්ෂ විපක්ෂ නායකවරයාටත් පක්ෂයේ අත්වී තිබෙන ඉරණම ගැන ඉඟි කරමිනි.“ජෙයරාජ්” වත්මන් ජනාධිපති මහින්ද රාජපක්ෂ මහතා වෙනුවෙන් පෙනී සිටියේ ද ඔහු ගේ සහාය ජනාධිපතිවරයාට ලැබුණේ ද අද ඊයෙක නොවේ. ජනාධිපතිවරයා සිය ජීවිතේ එක් ප‍්‍රධාන කඩඉමකදී ද ජෙයරාජ්ගේ සහය ලබා ගෙන තිබිණි. ඒ මීට වසර තිස් පහකට පමණ පෙර නීති විද්‍යාලයේ දී ය.ජෙයරාජ් ප‍්‍රනාන්දුපුල්ලේ හා මහින්ද රාජපක්ෂ යන දෙදෙනා නීති විද්‍යාලයේ සමකාලීනයෝ වූහ.“... පරණ ප‍්‍රශ්න පත්තර බලා ඊළඟ වසරේ ප‍්‍රශ්න පත්තරය කෙබඳු වේදැයි තීරණය කිරීමට ජෙයරාජ් සමතෙක් විය. ඔහු ඉලක්ක ප‍්‍රශ්න පත්තර තැනීමේ සමතෙක් විය. පාඩම් කරන කාලෙට මහින්ද කෙළේ ජෙයරාජ් සමඟ එකට පාඩම් කිරීම ය.”(මහින්ද රාජපක්ෂ මහතාගේ ජීවිත කතාව අළලා මහින්ද ඉලේපෙරුම රචිත “කුරහන් සාටකයේ කථාව - මහින්ද රාජපක්ෂ” නැමැති කෘතියෙනි.)මහින්ද රාජපක්ෂයන් ජෙයරාජ් ගේ වටිනාකම දැන සිටියේය. දේශපාලන ගමනේ දී ජෙයරාජ් පක්ෂයේ භාණ්ඩාගාරික තනතුර දක්වා ඔසොවා තැබුවේ ඒ නිසාය. වසර තිස්පහකට වැඩි මේ කාලයේ ජෙයරාජ් සිය උපරිම සහයෝගය මහින්ද රාජපක්ෂ මහතා වෙත ලබාදුන්නේය.පිටතදී මෙන්ම පාර්ලිමේන්තුව ඇතුළත ඔහු ඒ වෙනුවෙන් දැඩි කැපවීමක් කෙළේය. පෙරවරු නමයයි තිහට රැස්වීම් ආරම්භ වෙන පාර්ලිමේන්තු සභා ගර්භයේ, ආණ්ඩුවේ පාර්ශ්වයෙන්, දවසේ වැඩිම වෙලාවක් සිටගෙන සිටින ඇමැතිවරයා වූයේ ජෙයරාජ් ප‍්‍රනාන්දු පුල්ලේ මහතා ය. බොහෝවිට ආණ්ඩු පක්ෂයේ ප‍්‍රධාන සංවිධායක ලෙස විපක්ෂයෙන් නැඟෙන වාචික ප‍්‍රශ්නවලට පිළිතුරු දීම අරඹන්නේ ජෙයරාජ්ය. සභාගැබේ නොසිටින මෙන් ම සිටින ඇතැම් ඇමැතිවරු වෙනුවෙන් ද උත්තර දීමට නැඟී සිටින ජෙයරාජ් විපක්ෂයේ මහා ඝෝෂාවකට මැදිවෙන අවස්ථා එමටය.ඔබතුමා මොකද එයාගෙ ප‍්‍රශ්නවලට උත්තර දෙන්නෙ?විපක්ෂයේ මන්තී‍්‍රවරුන්ගේ බාධා මධ්‍යයේ කෙතරම් වෙහෙසට පත්ව සිටිය ද ඔහු පිළිතුරු දුන්නේ් සිනාමුසු මුහුණෙන්ම ය.මංගල ශ‍්‍රීපති දෙපළ විපක්ෂයට ගිය අලුත සභා ගැබේ පිල්මාරු ගැන එකිනෙකා බොහෝ චෝදනා කර ගත්හ. ජෙයරාජ්ට මේ චෝදනාව එල්ල වූයේ එ.ජා.ප.යේ රවී කරුණානායක මන්තී‍්‍රවරයාගෙන් විය යුතුය.”ඇයි මතක නැද්ද ඔබතුමන් අපිට එකතු වෙන්න සාකච්ඡා කළා.””ඔව්... මම සාකච්ඡා කළා තමයි” ජෙයරාජ් පැවසුවේ සිනාසෙමින් ය.”ජෙයරාජ් ගැන වාදයක් ඇද ගන්න විපක්ෂයට නොහැකි විය. කථාව එතනින් නතර විය.පාර්ලිමේන්තුවේදී මෙන්ම ඉන් පිටත විශේෂයෙන් අඟහරුවාදා දිනයන්හි එ.ජා.ප.ය ආණ්ඩුවට විරුද්ධව පවත්වනු ලැබූ මාධ්‍ය සාකච්ඡාවලට පිළිතුරු දීමේ ප‍්‍රධාන වගකීම පැවරුණේ ද ජෙයරාජ්ටය.සියලු කටයුතු අහවර කරන ඔහු පාර්ලිමේන්තු රැස්වීම්වලින් පසු විශේෂ කාර්යයක් නැති හැම අවස්ථාවකදී ම පෙරළා පැමිණියේ සිය අමාත්‍යාංශයටය. ඔහු එනතුරු නිල කාමරය අසල ලොබියේ ජනතාව බලා උන්හ. ඇතැම් දවසක හදිසි සාකච්ඡාවක් ලබා ගැනීමට අවශ්‍ය නම් අපි ද එහි යන්නෙමු.මහා වෙහෙසකින් දෙපැත්තට වැනෙමින් සෙමින් සෙමින් නිල කාමරයට යන ජෙයරාජ් පැමිණ සිටින සියල්ලන්ගේ ප‍්‍රශ්නවලට උත්තර සපයයි.සාමාන්‍යයෙන් සාකච්ඡාවකට වෙලාවක් නියම කරගන්නා විට විශේෂයෙන්ම ඇමැතිවරුන්ගෙන් බදාදා නොවන දිනයන් වෙන් කර ගැනීමට මම පොඩි උත්සහයෙක නිරත වෙමි. ඒ මහජන දිනයදා ඔවුන්ට කාර්ය බහුල වන බැවිනි. එහෙත් මට වැරදී තිබුණි.පාර්ලිමේන්තු රැස්වීම් පැවැති සතිවලද නොපැවැති සතිවලද සඳුදා සිට සිකුරාදා දක්වා ම ඇමැති ජෙයරාජ්ගේ මහජන දින විය. අපි කවදා සාකච්ඡාවක් ලබා ගැනීමට ගියද ඒ හැමදිනකම ජනතාව ඔහු හමුවීමට පැමිණ සිටියහ.තම දරුවාට රැකියාවක් සොයා ගෙන ආ මහලු පියාගේ පටන් තානාපතිකමක් ඉල්ලා ආ මහාචාර්යවරයෙක්ද, පන්සලට ඕනෑ කරන අවශ්‍යතා ඇතුළු බොහෝ ඉල්ලීම් සහිත ස්වාමීන්වහන්සේ නමකගේ ලැයිස්තුවක් රැගෙන ආ දායකයකුගෙන් ද ඇතුළු විවිධ අවශ්‍යතා ඉටු කැර ගැනීමට ආ අය එහි සිටියහ. පුවත්පතට සාකච්ඡාව දෙන අතරේ ඇතැම් විට ඔහු ප‍්‍රශ්නවලට විසඳුම් ද ලබාදුන්නේය.සුහදශීලී මට්ටමකින් මාධ්‍ය හා ගනුදෙනු කළ ඔහුට ඇතැම් මැති ඇමැතිවරුන්ට මාධ්‍ය සම්බන්ධව තිබූ දුර්වලකම් නොතිබුණි. ඔහු කිසිදිනෙක සාකච්ඡාවක් ලබාගැනීමට ගිය විටෙක රස්තියාදු කෙළේ නැත. ඔහුගේ පෞද්ගලික ජනප‍්‍රියත්වය උදෙසා ප‍්‍රවෘත්ති සමඟ අදාළ ඡායාරූප පළ කර දෙන්නැයි කිසි දිනක ඉල්ලීම් කෙළේද නැත.භාණ්ඩාගාරික තනතුරෙහි වැඩ බාර ගත් ජෙයරාජ් ඒ ප‍්‍රීතිය නිමිත්තෙන් සාදයක් පැවැත්වූයේය. ඒ සාදයේදී ඔහු වඩා සතුටුවූයේ ගම් මට්ටමේ සිටි සංවිධායකයාගේ සිට ජනාධිපතිවරයා දක්වා සියලු පාර්ශවයන් ඊට සහභාගි කර ගැනීම ගැනය.”ශ‍්‍රී ලංකා නිදහස් පක්ෂයේ මෙහෙම හමුවීමක් ඉතිහාසයේ කවදාවත් වෙලා නැහැ”ඔහු අපට පැවැසීය.මෙවැනි ම වූ සටහනක් තබන්නට මීට ටික කලකට පෙර මට සිදුවිය. ඒ ඝාතනයට ලක් වූ රවිරාජ් මන්තී‍්‍රවරයා ගැනය. රවිරාජ් ද, ජෙයරාජ් සමඟ ඝාතනය වූ මැරතන් ශූර කරුණාරත්න ඇතුළු සියලු දෙනාද ඝාතනය වූයේ එකම හේතුවකටය. ලෝකයම දන්නා ඒ හේතුව නැවත මා මෙහි සටහන් කරන්නේ කුමටද? එහෙත් සැමදා පවසන එක් දෙයක් මෙහි සටහන් කළ යුතුය. එනම් ත‍්‍රස්තවාදය පරාජය කරන අතර ම මේ ගැටලුවට යථාර්ථවාදී විසඳුමක් හැකි ඉක්මනින් ලබා දිය යුතු බවය. එතෙක් වසර තිහකට ආසන්න මේ ත‍්‍රස්තවාදයෙන් අප නිදහස් යැයි, ආරක්ෂිත යැයි කීමට හැකියාවක් නැත.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=af0804135</link>
    <topic>මිනිසුන්ට ආදරය කළ පරිණත දේශපාලනඥයා</topic>
    <author>සුභද්‍රා දේශපි‍්‍රය</author>
    <content>ඇමැති ඝාතනය වූයේ කාගේ වරදින්ද?හරිත ආසියාවකට මුල පුරන ජනපතිගේ චීන සංචාරයසිංහල අවුරුදු අසිරියමේ රටම එක්සේසත් කරන අවුරුද්දයිසභා ගැබේ දෝංකාර දුන් අභීත හඬ ජෙයරාජ් ප‍්‍රනාන්දු පුල්ලේමිනිසුන්ට ආදරය කළ පරිණත දේශපාලනඥයාඅලුත් අවුරුදු සිරිත් විරිත් හා එහි සමාජ අර්ථයප‍්‍රජාතන්ත‍්‍රවාදය අගය කළ ඩඩ්ලිඅලුත් අවුරුදු චාරිත‍්‍රසුභද්‍රා දේශපි‍්‍රය1953 ජනවාරි 26 වැනිදා කටානේ උපත ලැබූ ජෙයරාජ් ප‍්‍රනාන්දු පුල්ලේ මහතා මීගමුව ආවේ මරියා කන්‍යාරාමයෙන් ප‍්‍රාථමික අධ්‍යාපනය ලබා පසුව මාරිස්ටෙලා විද්‍යාලයෙන් ද වැඩිදුර අධ්‍යාපනය ලැබුවේය. 1972 වර්ෂයේ දී ගුරු වෘත්තියට පිවිසිය ද එතුමා ගේ සිහිනය වූයේ නීතිඥයකු වීමය. එම බලාපොරොත්තුව සඵල කර ගනිමින් 1975 වර්ෂයේ දී එතුමා නීති විද්‍යාලයට ඇතුළු විය. නීති විද්‍යාලයට ඇතුළු වීමෙන් අනතුරුව ඔහු වර්තමාන ජනපති මහින්ද රාජපක්‍ෂ මහතාගේ මිතුරෙක් බවට පත්විය. ඔවුහු එකමුතුව පාඩම් කළහ. දේශපාලන වාද විවාද කළහ. එම මිත‍්‍රත්වයට හේතු වූයේ දෙදෙනාගේ සම දේශපාලන අදහස් විය යුතුය. 1977 වර්ෂයේ දී එතුමා නීතිඥයකු ලෙස දිවුරුම් දුන්නේය.දේශපාලන වේදිකාවේ අභීත හඬ අවදි කරන්නට එතුමා අත්පොත් තැබුවේ නීති විද්‍යාලයේදීය. ඒ නීති විද්‍යාලයේ ශී‍්‍ර ලංකා නිදහස් පක්‍ෂ ශිෂ්‍ය සංගමයේ ලේකම් ධුරයට පත්වීමෙන් ලද පන්නරය විය හැකිය. නීතිඥයකු ලෙස දිවුරුම් දීමෙන් අනතුරුව එතුමා නීති ආධාර ලබා දුන්නේ නඩු වෙනුවෙන් බොහෝ විට නොමිලයේ පෙනී සිටිමිනි.අනතුරුව කි‍්‍රයාකාරී දේශපාලනයට ප‍්‍රවිෂ්ට වූයේ අක්මීමන අතුරු මැතිවරණයේදීය. 1983 වසරේ දී එතුමා කටානේ සංවිධායකවරයා ලෙස පත් කැරිණි. 1989 දී ගම්පහ දිස්ති‍්‍රක්කය නියෝජනය කරමින් පාර්ලිමේන්තුවට තේරී පත්විය. ප‍්‍රනාන්දුපුල්්ලේ මහතාගේ දිගු දේශපාලන ගමනේ ඇරැඹුම එතැනය.රට ජාතිය මෙන්ම තමන් නියෝජනය කරන පක්ෂය වෙනුවෙන් පෙනී සිටිමින් අභීත ලෙස කතා කිරීමේ හැකියාවක් ඔහු සතු විය. ඒ කතා හරසුන් ප‍්‍රලාප නොවීය. ඒ නිසාම මෑත කාලීන දේශපාලන වේදිකාවේ ඔහු නැතුවම බැරි චරිතයක් බවට පත්විය. තමන්ට පැවැරී ඇති අමාත්‍යංශවල කටයුතු කි‍්‍රයාත්මක කිරීමටත් ඒ සඳහා උපරිම දායකත්වය ලබා දීමටත් ඔහු කටයුතු කෙළේය.සතියේ කිසිදු දිනයක් ඔහු නිවාඩු දිනයක් ලෙස වෙන් කොට නොගත්තේය. වැඩි කාලයක් ගත කෙළේ කටානේ පිහිටි තම නිවෙසේය. ඔහුගේ නිවෙසේ ගේට්ටුව කිසි දිනෙක වසා තැබුවේ නැත. නිදහසේ ඕනෑම කෙනකුට එහි යාමට හැකියාව තිබිණි. පැමිණෙන අයගෙන් ප‍්‍රශ්න විචාරීමට කිසිවකු නොවීය. කටානේ නිවෙසේදී ඔහු සැබෑ ගැමියෙකි. නිතර තමා මුණ ගැසීමට පැමිණෙන මිනිසුන් නොපැමිණියහොත් එය ලොකු අඩුපාඩුවක් ලෙස ඔහු සැලකීය. ගැමියකු මෙන් මහත් ළෙන්ගතුකමින් ඔහු සිය ඡන්ද දායකයන් වෙත මෙන්ම තමා හමු වන්නට එන අය වෙතද පැමිණියේ නිර්ව්‍යාජ ගැමිකම ඉස්මතු කරමිනි.මීගමුව මාරිස්ටෙලා විද්‍යාලයේ ඔහු ශිල්ප හැදෑරූ ගුරුතුමියකගේ දියණියක් වන සුදර්ශනී මෙනෙවිය සමඟ 1986 දෙසැම්බර් 26 වැනි දින අතිනත ගත්තේය.කතා බහෙන් ඕනෑම කෙනකුගේ සිත් ඇද බැඳ තබා ගැනීමේ හැකියාවක් එතුමා සතුවිය. ඒ කතා බහට ඇයත් ඇලුම් කරන්නට වූවාය. ජෙයරාජ් ප‍්‍රනාන්දු පුල්ලේ මහතාගේ පාර්ශවයෙන් සිරිමාවෝ බණ්ඩාරනායක මහත්මිය සාක්‍ෂියට අස්සන් තැබුවාය. ඒ වන විට එතුමිය සමඟ සමීප දේශපාලන ඇසුරක් එතුමා පවත්වමින් සිටියේය. සුදර්ශනී මෙනෙවිය වෘත්තියෙන් වෛද්‍යවරියකි. දේශපාලනය ඇයට නුහුරු නුපුරුදු අත්දැකීමකි. එහෙත් ඇය පසුකාලීනව තම ස්වාමිපුරුෂයාගේ දේශපාලන ගමනේ සෙවණැල්ල බවට පත්වූවාය.දරුවන් දෙදෙනකුගේ පියකු වන එතුමා නිවෙසේ රැඳෙන අවස්ථා බොහෝ සෙයින් අඩු විය. එහෙත් නිවෙසේ සිටින සෑම විටම දරුවන් දෙදෙනා සමඟ කාලය ගත කිරීමට පුරුදු වී සිටියේය. දරුවන් ඇතුළු පවුලේ සියලු කටයුතු ඉටු කිරීමේ වගකීම පැවැරුණේ සුදර්ශනීටය. ඊට හේතුව එතුමාගේ ජීවිතයේ අංක එක බවට පත්ව තිබුණේ දේශපාලනය වීමය.දේශපාලන දර්ශනය කුමක් වුවත් නිවෙසට පිහිට පතා පැමිණෙන කිසිවකු එතුමා හිස් අතින් හැරියේ නැත. 1988 - 89 රට පුරා භීෂණය පැතිරී තිබුණි. තරුණ තරුණියෝ සිය ගණන් රැකවරණය පතා එතුමාගේ නිවසට පැමිණියහ. දේශපාලන මතවාද කුමක් වුවත් ඒ සියලු දෙනාට රැකවරණය සැලැසීමටත් ඔවුන් වෙනුවෙන් පෙනී සිටීමටත් එතුමා කටයුතු කෙළේය. ආරක්‍ෂාව පතා කටාන නිවෙසේ රැඳී සිටි තරුණ තරුණියන්ට කෑම බීම, ඉඳුම් හිටුම් සියල්ල සැපයූවේ එතුමාගේ පෞද්ගලික වියදමිනි.1989 වර්ෂයේ එතුමා ඡන්ද 51485 ක් ලබාගෙන කටාන ආසනය ජය ගත්තේය. මන්තී‍්‍රවරයකු ලෙස එතුමාට නිරන්තර මරණ තර්ජන එල්ල විය. පවුලේ ඥාතීන්ට ඡන්දය පාවිච්චි කිරීමට පවා හැකියාවක් නොවීය. පළාතේ ප‍්‍රබල විපක්‍ෂ මන්තී‍්‍රවරයකු නිවෙස ඉදිරිපිටටම තම සගයන් සමඟ පැමිණ මරණ තර්ජන එල්ල කළ ද එතුමා ඒ සියල්ලට නොබියව මුහුණ දුන්නේය. අවිගත් කණ්ඩායම් වෛද්‍යවරියක වන එතුමාගේ බිරිය පසුපස පැන්නූහ. එතුමාගේ දේශපාලන ගමන් මඟ වැටී තිබුණේ කෙබඳු බාධක ඔස්සේදැයි මේ උදාහරණ කිහිපයක් පමණි. එහෙත් මේ කිසිවක් එතුමාගේ දේශපාලන ගමන නතර කිරීමට හේතු කාරණා නොවීය.කියන්නට ඇති දෙය මුහුණටම කියන, එහෙත් තමාගෙන් ඉටුවිය යුතු යුතුකම් පැහැර නොහරින සංවේදී හදවතක් ජෙයරාජ් ප‍්‍රනාන්දු පුල්ලේ මහතා සතු විය. බෞද්ධයකු නොවූවද එතුමා බෞද්ධ ධර්මය කෙරෙහි විශාල පැහැදීමක් ඇති පුද්ගලයකු වූ අතර භික්ෂූන් වහන්සේලාගේ අවවාද අනුශාසනා ලබා ගැනීමට පුරුදුව සිටියේය. එපමණක් නොව බෞද්ධ සිද්ධස්ථානවල දියුණුවට ද උපරිම දායකත්වයක් සැපයුවේය.රෑ මැදියමේ වුවද දුරකථන ඇමැතුමකට ඔහු අවදි විය. කළ හැකි දෙයක් එවෙලේම කර දීමට නිරන්තර උත්සාහයක යෙදුණේය.එතුමා මාධ්‍යවේදීන්ගේ සමීප මිතුරෙක් විය. පාර්ලිමේන්තුවේ මාධ්‍යවේදීන් වෙනුවෙන් නිරන්තරයෙන් හඬ නඟමින් මාධ්‍ය නිදහස පිළිබඳව නිතර කතා කෙළේය.2001 වසරේ පැවැති අනපේක්‍ෂිත මැතිවරණ අවස්ථාවේ ඔහුගේ බිරිය සහ දරුවෝ විදේශගතව සිටියහ. එහෙත් එතුමා මෙරට රැඳී සිටියේය. ඒ වසරේ පැවැති මැතිවරණයේ දී එතුමා කටාන ආසනය ජයග‍්‍රහණය කළ ද ශී‍්‍ර ලංකා නිදහස් පක්‍ෂය පරාජයට පත්විය. පාක්‍ෂිකයන්ගේ ගෙවල් දොරවල් ගිනිබත් වන්නට විය. දේශපාලන පලිගැනීම්වලට ලක්වූවන්ට පෞද්ගලික මුදලින් කෑම බීම සපයා දුන්නේය. එතුමා වැඩි වේලාවක් ගත කෙළේ පිහිට පතා තමා වෙත පැමිණි එම පිරිස් සමඟය.රටේ පවතින ආරක්‍ෂක තත්ත්වය නිසාම වැඩිදුර අධ්‍යාපනය සඳහා විදේශගත වී සිටි බිරිය සහ දරුවන් වෙත ඔහු ගෙන්වා ගැනීමට උත්සාහ කළ ද එය නිරර්ථක විය. තම පුතණුවන්ගේ සත්ප‍්‍රසාදය සඳහා හදිසියේ ඕස්ටේ‍්‍රලියාව බලා පිටත්ව ගොස් පෙරළා පැමිණෙන අවස්ථාවේ එතුමාගේ පෞද්ගලික ආරක්‍ෂක නිලධාරින් අත්අඩංගුවට ගෙන තිබුණි. ඔවුන්ගේ පවුල්වලට ජීවත් වීමට විය පැහැදම් දුන්නේය. ඔවුන් වෙනුවෙන් නීතිය ඉදිරියේ පෙනී සිටියේය. නිවෙස් නැති අයට තම මුදලින් නිවෙස් තනා දුන්නේය. ඔහු රටේ සංවර්ධනය උදෙසා සැපයූ දායකත්වය ද විශිෂ්ටය.දක්‍ෂ සංවිධායකවරයෙක්, අමාත්‍යවරයෙක්, සැබෑ නායකයෙක්, ත‍්‍රස්තවාදයට බෙදුම්වාදයට එරෙහිව නිතර කතා කළ සැබෑ මානව හිතවාදි මිනිසෙක් රටට ජාතියට ශී‍්‍ර ලංකා නිදහස් පක්‍ෂයට අහිමි විය. එය පිරිමැසිය නොහැකි පාඩුවකි.පරාජය හමුවේ වියරු වැටී සිටින ත‍්‍රස්තවාදිහු තවත් බියගුලු ම්ලේච්ඡ ඝාතනයකට ඔහු ගොදුරක් කර ගත්හ.ඒ අභීත මිනිසාගේ අභාවයෙන් මුළු මහත් රටම හඬා වැලැපුණේය. මිනිසුන් වෙනුවෙන්ම කැප වූ ඒ සැබෑ මානව හිතවාදියාට දැක්විය හැකි ගෞරවය ත‍්‍රස්තවාදය මුලිනුපුටා දැමීමට සියලු වාද භේද ඉවතලා එකමුතු වීමය. ඒ හැරුණු විට දරිද්‍රතාව පළවා හරින්නට රැකියා ප‍්‍රශ්නය විසඳීමට, රට සමෘද්ධිමත් කිරීමට සැබෑ ඕනෑකමක් තිබූ දේශපෙ‍්‍ර්මී දේශපාලනඥයාගේ අරමුණට සහාය දැක්වීමය.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=af0804136</link>
    <topic>අලුත් අවුරුදු සිරිත් විරිත් හා එහි සමාජ අර්ථය</topic>
    <author>ආචාර්ය මීගොඩ පඤ්ඤාලෝක හිමි</author>
    <content>ඇමැති ඝාතනය වූයේ කාගේ වරදින්ද?හරිත ආසියාවකට මුල පුරන ජනපතිගේ චීන සංචාරයසිංහල අවුරුදු අසිරියමේ රටම එක්සේසත් කරන අවුරුද්දයිසභා ගැබේ දෝංකාර දුන් අභීත හඬ ජෙයරාජ් ප‍්‍රනාන්දු පුල්ලේමිනිසුන්ට ආදරය කළ පරිණත දේශපාලනඥයාඅලුත් අවුරුදු සිරිත් විරිත් හා එහි සමාජ අර්ථයප‍්‍රජාතන්ත‍්‍රවාදය අගය කළ ඩඩ්ලිඅලුත් අවුරුදු චාරිත‍්‍රබුදු දහම ශී‍්‍ර ලංකාවට පැමිණෙන්නට පෙරාතු සමයේ සිට ශී‍්‍ර ලංකාවේ ආගමික හා විවිධ සමාජ උත්සව රැසක් පැවැති බව වංසකථාවන්හි දැක්වෙන විස්තරයන් ගෙන් පැහැදිලි වේ. දියකෙළි, උයන්කෙළි, වසන්ත උත්සව සහ නැකැත්කෙළි ද ඒ අතර වේ.පණ්ඩුකාභය රජතුමා චිත්තරාජ යක්ෂයා සමඟ සම අසුන් ගෙන නැකැත්කෙළි නැරැඹූ බව මහාවංසය සඳහන් කරයි. වසරක් පාසා ශී‍්‍ර ලංකාවේ පැවැත්වෙන අලුත් අවුරුදු උත්සවයෙහි සියලු කාර්යයන් සිදුවන්නේ නියමිත නැකැත් අනුව යි. අතීත ලාංකික ජනයා නැකැත් උත්සවය යනුවෙන් අලුත් අවුරුදු උත්සවය පවත්වන්නට ඇතැ යි ද කල්පනා කළ හැකි ය.එහෙත් අපෙ‍්‍ර්ල් මාසය හෙවත් බක් (වප්) මාසය වනාහි ගොවි ජනතාව මහකන්නයේ අස්වනු කපා පාගා ගෙට ගෙන යළි කුඹුරු වැපිරීම් ආරම්භ කරන සමය වේ.අතීත ශී‍්‍ර ලංකාවේ මුළු මහත් ජන ජීවිතය කෘෂිකර්මාන්තය පදනම් කොට ගෙන පැවතිණ. අස්වනු කපා පාගා ගෙට ගැනීමට තරම් ගොවියාට ලොව වෙනත් සතුටක් නැත. එබැවින් ඒ මාසය බක්, එනම් භාග්‍යසම්පන්න මාසය ලෙස සම්භාවනාවට පාත‍්‍ර වී ඇත.එ සේ ම පරිසරයේ ගහ කොළ සියල්ල මල් ඵලවලින් බරවන්නේ ද බක් මාසයේ ය. සිවු පා සතුන් හා විහඟªන් ඵල රස උරා බොමින් පී‍්‍රතිවන්නේ ද ඒ කාල පරිච්ඡේදයේ ය. කලක් නිහඬ ව සිට කොවුලෝ අවුරුදු පී‍්‍රතිය හඬ නඟා දන්වමින් හිතකාමී කෘෂි ජනතාව තුළ බක් මස අස්වනු ලැබීමේ පී‍්‍රතිය සාමූහික ව භªක්ති විඳීමට එක් වෙති. සැබැවින් ම දුරාතීතයේ සිට ශී‍්‍ර ලාංකික ජනතාව තුළ සාමූහික සතුට හා පී‍්‍රතිය ගොඩනැඟෙන්නේ බක් මාසය මුල් කොට ගෙන ය.ඒ අනුව බක් මාසයේ මැද භාගයෙහි සිදුවන සූර්ය සංක‍්‍රාන්තිය අතිශය වැදගත් තැනක් ගනියි. විශ්වයේ අග‍්‍රගණ්‍ය වස්තුව හා ග‍්‍රහයා වන්නේ හිරු ය. දුරාතීතයේ සිට ජනයා තම දිවි පැවැත්මට උපකාරී වන හිරු දේවත්වයෙන් පුදනු ලැබූ හ. හිරු මිත‍්‍ර දෙවියා ලෙස ද සලකා ඇති අතර, ඔහු අසහාය බල පරාක‍්‍රමයෙන් ඔද තෙද ඇති ව වැජඹෙන්නා ලෙස ද සලකා පුදසත්කාර කර තිබේ.ඡ්‍යොතීර් විද්‍යාව අනුව හිරුගේ ගමන මේෂ රාශියෙන් ආරම්භ ව මීන රාශියෙන් අවසන්වේ. ගමනාන්තය හා හිරු ගේ ගමන් මඟ පිළිබඳ නව ආරම්භය මුල් කොට හින්දු ජනයා හා සිංහල ජනයා ද සියලු අලුත් අවුරුදු චාරිත‍්‍ර වාරිත‍්‍ර නියමිත යහපත් නැකැත් අනුව පිළියෙළ කර ගනිති.සුබ නැකැත් අනුව නව වර්ෂය ආරම්භ කිරීමෙන් ජනතාවට සමෘද්ධිය උදා වේ යැයි ජනතාව විශ්වාස කරති. හිරු මීන රාශියේ සිට මේෂ රාශියට සංක‍්‍රමණය වන කාලය සංක‍්‍රාන්තිය හෙවත් නොනගතය වශයෙන් හඳුන්වනු ලැබේ.ඒ කාලපරිච්ඡේදය තුළ කිසිදු සුබ මුහුර්තියක් නොමැති බැවින්, සියලු කටයුතු නවතා පුණ්‍ය කටයුතුවල පමණක් නිතර විය යුතු යැයි අවධාරණය කර තිබේ.මේ නිසා සිංහල අලුත් අවුරුද්දේ සියලු කාර්යයන් ආගමික මුහුණුවරකින් ආරම්භ වීම නිරායාසයෙන් මෙන් ඇරැඹී ඇත.අතීතයෙහි සිට ඇතැම් ඈත පිටිසර ගම්මානයන්හි ද අවුරුදු සිරිත් විරිත් අකුරට ම පිළිපැදීම සිදු කැරේ. ඒ අනුව ගමේ විහාරස්ථානයේ ස්වාමීන් වහන්සේ හෝ ගමේ නැකැත් රාළ විසින් අලුත් අවුරුදු නැකැත් සීට්ටුව පිළියෙල කර ගම්මුන් අතර බෙදාහරිනු ලැබේ. අලුත් අවුරුදු කාලය තුළ සියලු කාර්යයන් සිදු කළ යුතු නැකැත් වේලාවන් එහි සඳහන් වන අතර, ඉදිරි වර්ෂය සාර්ථක කරගැන්මට අපේක්ෂා කරන ජනතාව ඒ නියමිත නැකැත් වේලාවන් අකුරට ම පිළිපැදීමට කල් ඇති ව ම සියල්ල සූදානම් කර ගනිති.මෙසේ ඒ වර්ෂයට නියමිත අලුත් ඇඳුම්වල පාට හා ස්වභාවය ද සඳහන් කරනු ලැබේ.දුරාතීතයෙහි සිංහල රජ දරුවන් ගේ මූලිකත්වයෙන් අලුත් අවුරුදු උත්සව පැවැත්වූ බවට නිශ්චිත සාධක හමු නො වන නමුත්, නුවර යුගයෙහි රජවරුන් අලුත් අවුරුදු උත්සව උත්කර්ෂවත් අයුරින් පැවැත්වූ බව රොබට් නොක්ස් සඳහන් කරයි.ඒ අනුව රජයේ නැකැත් රාල ද බෙහෙත් ගෙය මුහන්දිරම් ද විසින් කල් ඇති ව ම අලුත් අවුරුද්ද සඳහා අවශ්‍ය මූලික කටයුතු සූදානම් කරනු ලැබේ. හිස තෙල් ගෑමට අවශ්‍ය තෙල් සහ දියර නැකැතියා විසින් කල් ඇති ව ම සම්පාදනය කරනු ලැබේ. එය රාජ මුද්‍රා තබා නාථ දේවාලයට ගෙන ;ගාස් ඒ ඒ ස්ථාන සඳහා බෙදා වෙන් කර තබනු ලැබේ.රජ මාලිගයේ දොරටුවක් පාසා අලංකාර තොරණ ඉදිකර ආරුක්කු නංවා සරසනු ලැබේ. ඒ තොරන් බොහොමයක් ගෙඩි තොරන් වූ බව දැක් වේ.සිංහල අවුරුද්ද ලබද්දී ම බළ සෙනඟ පෙළ ගැසී, මහ වාසලට රැකවරණ ශක්තිමත් කරනු ලැබේ.දියවඩන නිලමේ ගේ සහායෙන් ස්නානය කර අවසන් වන රජතුමා, සළුවඩන නිලමේ ගේ සහාය ඇති ව ස්ර්වාභරණයෙන් සැරැසී බල මුළුව පරීක්ෂා කිරීමෙහි යෙදෙයි. ඒ බව මහ ජනයාට දැන ගැන්ම සඳහා ආචාර වෙඩි මුර කිහිපයක් තබනු ලැබේ.අනතුරු ව අවුරුදු සංක‍්‍රාන්තියට මොහොතකට පෙර රජතුමා සිංහාසනාරූඪ ව සිටියි. විශේෂයෙන් තෝරා ගත් යුවතියෝ කිහිප දෙනෙක් දකුණතින් බුලත් ද වමතින් කැකුළු සහල් දැමූ රිදී තැටි ආදිය ගෙන රජතුමා දෙපස හිඳිති.නියමිත නැකැත් වේලාවේ දී රජතුමා බෙහෙත් ස්වල්පයක් ගෙන හිසෙහි හා සිරුරෙහි තවරා ගනියි. එවිට සියල්ලෝ එක් ව රජුට ආශිර්වාද කරති. දින රජතුමා විසින් රජගෙදර සියල්ලන්ට භෝජන සංග‍්‍රහයක් ද පවත්වනු ලැබේ. රාජ්‍ය නිලධාරීහු අගනා භාණ්ඩ, මුතු, මැණික් ආදිය ගෙනවුත් රජු දකිති. රජතුමා ද ඔවුනට නොයෙක් තෑගි භෝග දී සතුටු කරන්නේ ය.අනතුරු ව සියලු දෙනා සමඟ රජු දළදා මැදුරට ගොස් විශේෂ දළදා පූජාවන්ට සහභාගී වන බව රොබට් නොක්ස් විස්තර කර තිබේ.අලුත් අවුරුදු උත්සවය නිසා අගනා මානව වටිනාකම් රැසක් ශක්තිමත් වේ. ජන සමාජයක වැසියන් එකට ජීවත් වෙද්දී එකෙකා අතර නොයෙක් මතභේද හටගැනීම සාමාන්‍ය සිද්ධියකි. යම් විටෙක එබඳු මත ගැටුම් නිසා ඔවුනොවුන් හමු ව කතාබස් කිරීමට තරම් ආත්ම ධෛය්‍ය¡යක් නොලැබෙන අවස්ථා වැඩි ය. එ සේ වූ විට ඔවුනට මුළුමහත් ජීවිතය පුරා ම අමනාපයෙන් ම ගත කරන්නට සිදු වේ. එහෙත් අලුත් අවුරුද්දත් සමඟ ඒ සියල්ල අමතක කොට පී‍්‍රතියෙන් එක් ව අවුරුදු සතුට භªක්ති විඳීමට ඔවුනට අවස්ථාව ලැබීමෙන් සමාජ සමගිය තහවුරු වන අතර, සාමය හා සතුට ද ශක්තිමත් වෙයි.බොහෝවිට දුර බැහැරක වෘත්තියක යෙදෙන හෝ විවාහ වී ඈත පළාතක වසන දරුවන්ට මා පියන් හා එක් ව අහර වේලක් භªක්ති විඳින්නටවත් ඉඩ ප‍්‍රස්ථාවක් නො ලැබෙන අවස්ථා එමට ය. එහෙත් සිංහල අලුත් අවුරුදු දින ඔවුහු දූ දරුවන් සමඟ පැමිණ මාපියන්ට බුලත් හුරුලු දී වැඳ සමාකරවා ගන්නා අතර, පවුල් ජීවිතයේ උණුසුම් සෙනෙහසින් ගේ දොර පී‍්‍රතියෙන් පිරීයයි.එ සේ ම එක් ව ජීවත්වන අසල් වැසියන් සහ හිතවතුන් සමඟ ද ඇතැම් අවස්ථාවන් හි මතභේද හටගෙන ඔවුන් අමනාපයෙන් කල් යවන අවස්ථා එමට ය. අලුත් අවුරුදු දින ඒ සියලු අමනාප නොමනාපකම් අතහැර එක් ව යළි සුහදත්වයෙන් ජීවත් වන්නට මඟ සලසා ගනිති. මේ නිසා සිංහල අලුත් අවුරුද්ද වනාහි මානව සබඳතා ශක්තිමත් කරන හා සුහදත්වය ශක්තිමත් කරන අගනා සමාජ උත්සවයක් වන බව පැහැදිලි ය.එ සේ ම දේශීය වූ කෙළි සෙල්ලම් මඟින් ජනතාව එක් ව සතුටු වෙති. ඔවුහු මොහොතකට ස්වාධීන නිදහස් දේශයක පුරවැසියන් ලෙස තමන් ගේ උරුමය හඳුනා ගනිමින් ඒ තුළ පී‍්‍රතියෙන් ජීවත්වන්නට භාග්‍යය ලබති. රස ආහාර බෙදා හදාගෙන භªක්ති විඳීම, තෑගි භෝග ගෙන් ගෙට හුවමාරු වීම, අවුරුද්ද ලැබීමට පෙර ගේ දොර අලුත් වීම, මාපිය දූදරු සෙනෙහස ශක්තිමත් වීම, මිත‍්‍රත්වය තහවුරු වීම, සියල්ල තුළ නැවුම් බව හා ජන ජීවිතයේ එකමුතු කම මෙන් ම මානව සුවඳ පැතිර යෑම, අන්‍යොන්‍ය සහයෝගිත්වය මඟින් ග‍්‍රාමීය මෙන් ම නාගරික ජන ජීවිතය ද ශක්තිමත් වීම ආදී සමාජ වටිනා කම් රැසක් තහවුරු වීම වර්තමාන කලබලකාරී කුරිරු ලෝකය ම කුඩා රටක් වූ ශී‍්‍ර ලංකාව කෙරෙන් ආදර්ශයට ගත හැකි මානව අගයන් වන්නේ ය.අලුත් අවුරුදු සමය තුළ සිදුවන වැදගත් චාරිත‍්‍ර වාරිත‍්‍ර අතර ප‍්‍රමුඛත්වය ගන්නා කරුණු වන්නේ ගේ දොර අලුත් වැඩියා කරගැනීම, නව අස්වනුවලින් ලබාගන්නා සිංහල හාලෙන් දේශීය රස කැවිලි සාදා ගැනීම, ඒවා ගෙන්ගෙට මාරුකර ගැනීම, බැහැර සිටින දූ දරුවන් තෑගි භෝග ගෙන මාපියන් දක්නට පැමිණීම, නියමිත අවුරුදු නැකත අනුව අලුතෙන් ළිප් බැඳ අහර පිසීම යනාදිය යි.මෙය අතිශය වැදගත් කරුණක් වන්නේ මුළු රටපුරා එක ම වේලාවක ළිපගිනි මොලවා අහර පිස එක ම වේලාවක ගෘහයන්හි සියල්ල එක් ව පී‍්‍රතියෙන් අහර ගැනීමේ සාමූහික වූ ද මාපිය දූදරු සෙනෙහස ශක්තිමත් වන්නා වූ ද උණුසුම් පී‍්‍රතිය ප‍්‍රකට කැරෙන දුර්ලභ අවස්ථාව ය.පිසින ලද අලුත් අවුරුදු කිරිබත් පියා විසින් ප‍්‍රථමයෙන් මවටත්, අනතුරු ව දරුවන්ටත් සියතින් කවනු ලැබීම ප‍්‍රමුඛ චාරිත‍්‍රයක් වෙයි. අනතුරු ව නියමිත නැකැත් වේලාවෙහි වැඩ අල්ලා ගනුදෙනු කිරීම සිදු කැරේ. අතීතයෙහි මේ සඳහා නියමිත නැකත අනුව කෘෂිකාර්මික කටයුතු ආරම්භ කිරීම සිදු වී ඇත. ආහාර අනුභවයෙන් පසු රස කැවිලි තෑගි භෝග ගෙන නෑගම් යෑම සිදු කැරේ.වර්තමාන කාර්යබහුල සමාජයට මේ චාරිත‍්‍රය අතිශය වැදගත් අවස්ථාවක් වන්නේ වසරක් පුරා අමතක ව යන නෑදෑ හිත මිත‍්‍ර කම් උණුසුම් ව ශක්තිමත් වන බැවිනි.එ සේ ම සුළු සුළු මත භේද පමණක් නො ව කලක් එකෙකා අතර පැවැති කුරිරු තරහ මරහ කම් ද අමතක කොට මිත‍්‍රත්වය තහවුරු කර ගන්නට ලාංකික ජනතාව බුද්ධිමත් වෙති. මේ නිසා සිංහල අලුත් අවුරුද්ද ලාංකීය ජනතාව අතර සියලු අසමගිකම් බැහැරකර සමගිය මූර්තිමත් කරන අතිශය වැදගත් අවස්ථාවක් උදා කරයි.වර්තමානයේ කි‍්‍රකට් කී‍්‍රඩාවට අන්තර්ජාතික වශයෙන් ලැබී ඇති ප‍්‍රමුඛත්වය නිසා ශී‍්‍ර ලංකාවේ පැරැණි දේශීය කෙළි සෙල්ලම් අභාවයට යමින් තිබේ. එය ජාතික උරුමයක් ලංකාවට අහිමි වීමකි. එහෙත් ලාංකික දෑහිතකාමී ජනයා අවුරුදු සමයෙහි කඹ ඇදීම්, අං ඇදීම්, තරගයට පොල් අතු විවීම්, තරගයට ආහාර ගැනීම් ආදි පොදු ජාතික කී‍්‍රඩාවන් හි ආස්වාදය සාමූහික ව භªක්ති විඳින අතර, පංචිකෙළිය, ඔළිඳ කෙළිය, නෙරෙන්චි කෙළිය, දාම් ඇදීම ආදී කී‍්‍රඩා නිවෙස් තුළ සිට ම සිදුකර එක් ව පී‍්‍රති වෙති. අතීතයෙහි ඒ කී‍්‍රඩා, ඒවාට නියමිත ගායනයන් ද සමඟ රසවත් ව පැවැත් වූ බව සඳහන් වේ.අලුත් අවුරුද්ද අවසන් වන්නේ හිස තෙල් ගෑමේ චාරිත‍්‍රය අනුගමනය කිරීමෙනි.පෙරදිග ලෝකයේ ආරම්භ ව ප‍්‍රචලිත වූ ආයුර්වේද වෛද්‍ය ශිල්පය වනාහි මිනිසාට දීර්ඝායුෂ හා නීරෝගිත්වය ලබාදීම පරමාර්ථ කොට ඇත්තකි. බුද්ධදාස රාජ්‍ය සමයේ ලංකාවේ ආයුර්වේද වෛද්‍ය ශාස්ත‍්‍රය බෙහෙවින් සංවර්ධනයට පත්වූ බව මහාවංසය සඳහන් කරයි.ආයුර්වේද චිකිත්සාවෙහි මූලික අපේක්ෂාවන් දෙකක් වූ බව සඳහන් වේ. එනම් 1. නීරෝගී අය ගේ නීරෝගිත්වය ආරක්ෂා කිරීම.2. රෝගීන් ගේ රෝගී බව පහකොට නීරෝගී කිරීම මේ පරමාර්ථය මුල් කොට ජනතාවට නීරෝගිත්වය ප‍්‍රාර්ථනා කරමින් හිස තෙල් ගෑමේ චාරිත‍්‍රය පවත්වනු ලැබේ. මිනිසා ගේ උත්තමාංගය වන්නේ හිස ය. රාජ්‍යත්වයේ සංකේතය වූ ඔටුන්න පළඳින්නේ හිසෙහි ය. බුද්ධාදී උත්තමයන්ට උසස් ම ගෞරව පිරිනමන්නේ සිරස නමා වැඳීමෙනි. මිනිස් සිරුරෙහි හිස මුල් කොට දිවි පැවැත්මේ කාර්යය ද මැනැවින් සංවිධාන වේ. එබැවින් ප‍්‍රථමයෙන් බෙහෙත් නානු ගා පාරිශුද්ධත්වය සංකේතවත් කරමින් නීරෝගිත්වය ප‍්‍රාර්ථනා කරමින් හිස තෙල් ගෑම නියමිත නැකැත් වේලාවේ දී සිදු කර අලුත් අවුරුදු චාරිත‍්‍ර නිම කරනු ලැබේ.සිංහල අලුත් අවුරුදු චාරිත‍්‍ර ක‍්‍රමය වනාහි කවර ජන සමාජයකට වුව ද ඔබින, ජාතිකත්වය මූර්තිමත් කරන හා සමාජ සමගිය අර්ථවත් කරන අතිශය වැදගත් වූ පෙරදිග සාමූහික විශිෂ්ට සමාජ උත්සවය ලෙස සැලැකිය හැකි ය.ආචාර්ය මීගොඩ පඤ්ඤාලෝක හිමි</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=af0804138</link>
    <topic>ප‍්‍රජාතන්ත‍්‍රවාදය අගය කළ ඩඩ්ලි</topic>
    <author/>
    <content>ඇමැති ඝාතනය වූයේ කාගේ වරදින්ද?හරිත ආසියාවකට මුල පුරන ජනපතිගේ චීන සංචාරයසිංහල අවුරුදු අසිරියමේ රටම එක්සේසත් කරන අවුරුද්දයිසභා ගැබේ දෝංකාර දුන් අභීත හඬ ජෙයරාජ් ප‍්‍රනාන්දු පුල්ලේමිනිසුන්ට ආදරය කළ පරිණත දේශපාලනඥයාඅලුත් අවුරුදු සිරිත් විරිත් හා එහි සමාජ අර්ථයප‍්‍රජාතන්ත‍්‍රවාදය අගය කළ ඩඩ්ලිඅලුත් අවුරුදු චාරිත‍්‍රහිටපු අගමැති ඩඩ්ලි සේනානායක මහතාගේ 35 වැනි ගුණානුස්මරණය නිමිත්තෙනි.මීට අවුරුදු 35 කට පෙර 1973 වසරේ අපෙ‍්‍ර්ල් 13 වැනිදා අවුරුදු උදාවත් සමඟ ලක් වැසි ජනතාවගේ සිත් සතන් කම්පා කරවන පුවතක් අසන්නට ලැබුණේය. ඒ ප‍්‍රජාතන්ත‍්‍රවාදය දිවි දෙවැනි කොට සැලකූ දේශපාලනඥයකු වන හිටපු අගමැති ඩඩ්ලි සේනානායක මහතාගේ අභාවයයි.මෙය බොහෝ දෙනකුගේ හද සසල කරවන පුවතක් වූයේ එම පුවත අවුරුදු උදාවත් සමඟ අසන්නට ලැබීම නිසාය. අලුත් අවුරුද්දට මැසූ වර්ණවත් ඇඳුම් පසෙකලා සුදු ඇඳුම් තෝරා ගැනීමට බොහෝ දෙනකුට සිදුවිය.තමන්ටම ආවේනික වූ දර්ශනයකින් රට පාලනය කළ මෙතුමාගේ ජීවිතය අල්පේච්ඡය. ගල්කිස්සේ ශාන්ත තෝමස් විද්‍යාලයෙන් අධ්‍යාපනය ලබා වැඩිදුර අධ්‍යාපනය සඳහා කේම්බි‍්‍රජ් විශ්වවිද්‍යාලයට ඇතුල් වූ ඩඩ්ලි සේනානායක මහතා පසුව අධිනීතිඥයකු වශයෙන් මෙරටට පැමිණ අවුරුදු 24 දී දේශපාලනයට පිවිසුණේය.තම මවුබිමට සේවය කිරීම අරමුණු කොට ගත් ඩඩ්ලි සේනානායක මහතා සිය පියාණන් වූ මහාමාන්‍ය ඩී.එස්. සේනානායක මහතා ගේ වැවත් දාගැබත් සංකේතවත් කැරුණු කෘෂිකාර්මික වැඩපිළිවෙළ පිළිබඳව විශේෂ ලැදියාවක් දැක්වීය. ඩී.එස්. සේනානායක මහතා කෘෂිකර්ම ඇමැතිවරයා වශයෙන් කටයුතු කර පසුව එම ධුරය ඩඩ්ලි සේනානායක මහතාට බාර දුන්නේ එම කාර්යය නිසි ලෙස කි‍්‍රයාත්මක කිරීමටය. බෞද්ධ දර්ශනය අනුව ජීවිතය හැඩ ගස්වාගත් ඩඩ්ලි සේනානායක මහතා පාසල් වල බෞද්ධ ධර්මය ඉගැන්වීම පිළිබඳව විශේෂ උනන්දුවක් ගත්තේ ඒ මඟින් ශිෂ්‍යයන්ගේ ආගමික ඥානය වැඩි දියුණු කිරීම සඳහාය.ඔහුගේ අරමුණ වූයේ නිරතුරුවම ප‍්‍රජාතන්ත‍්‍රවාදය තහවුරු කිරීම සහ ස්වයං පෝෂිත ශී‍්‍ර ලංකාවක් බිහි කිරීමය.පනහට පනහ ප‍්‍රතිපත්තිය කරගත් ජී.ජී. පොන්නම්බලම් වැනි නායකයන් පවා එකතු කර ගනිමින් රටේ සමෘද්ධිය සඳහා වෙහෙසුණු ඩඩ්ලි සේනානායක මහතා නායකත්වයට අවශ්‍ය ගුණාංගවලින් සපිරුණු අන්‍යයන් කෙරෙහි ඉමහත් විශ්වාසයකින් කටයුතු කළ අයෙකි.අවංක සේවය සඳහා සැම විටකම පෙරමුණ ගත් එතුමා දුප්පත් ජනතාවගේ හිතවතෙක් විය. හිතට එකඟව අගමැති පදවිය පවා අතහැර දැමූ ඩඩ්ලි සේනානායක මහතා ප‍්‍රජාතන්ත‍්‍රවාදී නිදහස මෙන්ම පුවත්පත් නිදහසත් දිවි ;දවැනි කොට සැලකීය. නොමිලේ හාල් සේරුවක් ලබාදීමේ නිර්මාර්‍තෘවරයා ද ඔහුය. මාධ්‍ය නිදහස අගය කළ ඩඩ්ලි සේනානායක මහතාගේ ශ්‍රේෂ්ඨ නාමය ජනතා හදවත්වල සදා රැඳී පවතිනු නිසැකය.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=af0804139</link>
    <topic>අලුත් අවුරුදු චාරිත‍්‍ර</topic>
    <author/>
    <content>ඇමැති ඝාතනය වූයේ කාගේ වරදින්ද?හරිත ආසියාවකට මුල පුරන ජනපතිගේ චීන සංචාරයසිංහල අවුරුදු අසිරියමේ රටම එක්සේසත් කරන අවුරුද්දයිසභා ගැබේ දෝංකාර දුන් අභීත හඬ ජෙයරාජ් ප‍්‍රනාන්දු පුල්ලේමිනිසුන්ට ආදරය කළ පරිණත දේශපාලනඥයාඅලුත් අවුරුදු සිරිත් විරිත් හා එහි සමාජ අර්ථයප‍්‍රජාතන්ත‍්‍රවාදය අගය කළ ඩඩ්ලිඅලුත් අවුරුදු චාරිත‍්‍රසිංහල අලුත් අවුරුදු උදාව මෙවර යෙදී ඇත්තේ 13 වැනිදා ඉරිදා පස්වරු 6.29 ටය.පුණ්‍ය කාලය - 13 වැනිදා ඉරිදා දහවල් 12.05 සිට එදින රාති‍්‍ර 12.53 දක්වා පුණ්‍ය කාලය බැවින් 13 වැනිදා දහවල් 12.05 ට පෙර කා බී සියලු වැඩ අත හැර පුණ්‍ය කටයුතුවල යෙදිය යුතුය.ආහාර පිසීම - අපෙ‍්‍ර්ල් 13 වැනිදා ඉරිදා පස්වරු 6.54 ට රතු සහ කහ මිශ‍්‍ර වස්ත‍්‍රාභරණයෙන් සැරසී දකුණු දිශාව බලා ළිප් බැඳ ගිනි මොලවා කිරිබතක්ද තල මිශ‍්‍ර කැවිලිද පිළියෙළ කර ගත යුතුය.වැඩ ඇල්ලීම, ගනුදෙනු කිරීම හා ආහාර අනුභවය - අපෙ‍්‍ර්ල් 13 වැනිදා ඉරිදා පස්වරු 8. 10 රතු හා කහ මිශ‍්‍ර වස්ත‍්‍රාභරණයෙන් සැරසී දකුණු දිශාව බලා සියලු වැඩ අල්ලා ගනුදෙනු කර ආහාර අනුභවය මැනවි.හිස තෙල් ගෑම - අපෙ‍්‍ර්ල් 16 වැනිදා බදාදා පෙරවරු 7.42 නැගෙනහිර දිශාව බලා හිසට කොහොඹ පත්ද පයට කොලොන් පත් ද තබා කහ මිශ‍්‍ර කොළ පැහැති වස්ත‍්‍රාභරණයෙන් සැරසී කොහොඹ මිශ‍්‍ර නානු ගා ස්නානය කිරීම සුබ වේ.රැකී රක්ෂා සඳහා පිටත්ව යාම - අපෙ‍්‍ර්ල් 17 වැනිදා බ‍්‍රහස්පතින්දා පෙරවරු 6.19 ට උතුරු දිශාව බලා රන්වන් පැහැති වස්ත‍්‍රාභරණයෙන් සැරසී මෝරු සහ කිරිබත් අනුභව කර රැකී රක්ෂා සඳහා පිටත්ව යාම මැනවි.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=as0804131</link>
    <topic>අලුත ගෙනා අස්වැන්නෙන් රැඳවියනට අවුරුද්දට කිරිබත්</topic>
    <author>කීර්ති මෙන්ඩිස්සේයා රූ - මධුජිත් ප‍්‍රසන්න</author>
    <content>අලුත ගෙනා අස්වැන්නෙන් රැඳවියනට අවුරුද්දට කිරිබත්එදා අවුරුදු මෙහෙමයිසිංහල අලුත් අවුරුද්ද එළඹෙන්නේ කාගේත් සිත්වල බලාපොරොත්තු පොදි බැඳ ගෙනය. බිත්ති හතරකට කොටු වී උසට උසේ ඉදිවුණු බිත්ති හා කටුකම්බි වැටවලින් වටවී සිටියත් මේ අයගේත් සිත් නවමු බලාපොරොත්තුවලින් පිරී යන්නේ නිතැතිනි. ඒ බව මනාව පසක් කරගත් බලධාරිහු ඒ සිතුවිලි කොටුකර නොතබා යහපත් අරමුණු කරා ඔවුන් මෙහෙයවති.අප මේ කතා කරන්නේ මෙරට බන්ධනාගාර අතරින් එකක් වන කුරුවිට බන්ධනාගාරය ගැනය. මෙහි සිටින රැඳවියන් ගේ සංඛ්‍යාව සියය ඉක්මවයි. මෙම නේවාසිකයන් අතරින් කොටසක් අධිකරණයෙන් දඬුවම් ලැබූ ‘අච්චු සිරකරුවෝ’ වෙති. එක් තැනකට කොටුවී සිටින රැඳවියන්ගෙන් වඩාත් ඵලදායි වූ සේවයක් ලබා ගැනීමේ අරමුණින් කුරුවිට බන්ධනාගා බලධාරිහු පසුගිය අවදියේ ඔවුන් එළිමහනේ රාජකාරිවල යෙදවූහ. ඉන් එකක් වූයේ බන්ධනාගාරය අවට කුඹුරු අස්වැද්දවීම ය. කුඹුරු අක්කර දහසයක් අස්වද්දා ලද අස්වැන්නෙන් ඔව්හු මෙදා සිරගෙදරදී අවුරුදු කන්නට සැරසෙති. සහල් කිලෝ දෙසීයක කිරිබතක් උයා අවුරුදු දා සප්පායම්වීමට ඔව්හු දැන් සිටම ලක ලැහැස්ති වෙති.බිත්ති අතරට ගාල්වන සිරකරුවාද මනුෂ්‍යයෙකි. දඬුවම් ලබන කාලයේ දී ඔවුන් යහපත් මිනිසුන් කරන්නට කුරුවිට බන්ධනාගාරයේ බලධාරින් දරන උත්සහය පසුදා අපිද සියැසින් දුටුවෙමු.ඔවුන් වෙනදාට අඳින සුදුපාට ජම්පරය අද මඩින් නැහැවී ගොසිනි. ඔව්හු දැඩි හිරු රශ්මිය සතේකටවත් මායිම් නොකරති. උදලු තලය ඔවුන්ගෙ දෑතේ් හිරවී තිබිණි. වරක් අප දෙස බැලූ ඔවුන් සිහින් සිනහවකින් අපට සංග‍්‍රහ කොට යළි උදැල්ලෙන් පස් පිඩු පෙරළන්නට පටන් ගත්තේ සිය කාර්යය නිම කළ යුතු වූ බැවිනි.“මේ සේරම ගමේ කුඹුරු... පුරුන් වුණු ඒවා..”කුඹුරු සඳහා අයිතිකරුවන් ද එමටය. එහෙත් ආර්ථික හා නොයෙකුත් ප‍්‍රශ්න නිසා තමන්ගේ කුඹුරු අස්වැද්දීම ඔවුන්ට අපහසුවී ඇත. ඒ නිසා කුඹුරු පුරන් වී ගොසිනි. කුඹුරු රැසක් පතල් කැපීම නිසා තර්ජනයට ලක්වී තිබිණි. එවන් පුරන් වූ කුඹුරු අස්වැද්දීම මෙම කර්තව්‍යයේ අරමුණ විය.දැනටමත් කිලෝ නව දහසක අස්වැන්නක් අප සතුව තිබෙනවා. ඒවා හාල් බවට පත්කරලා සිරකරුවන්ගේම ආහාරයට ගන්නවා. ඒ අක්කර දහසයකින් ලැබුණු අස්වැන්නයි.කුඹුරු කිරීම ද එතරම් සුළුපටු දෙයක් නොවේ. බීජ ලබා ගැනීම සඳහා අද වැඩිපුර මුදලක් ගෙවිය යුතුය. ඊටත් වැඩිවන්නේ ඒ සඳහා වැය වන කම්කරු ශ‍්‍රමයයි. මේ නිසාම ගොවියාට කුඹුරු අස්වැද්දීමේ දී ප‍්‍රශ්න රැසකට මුහුණ දීමට සිදු වෙයි. අවසානයේ තම කුඹුරු පුරන්වන්නට ඉඩදී සුසුම් හෙළනවා හැරෙන්නට වෙන යමක් කරන්නට ඔවුනට නොහැකිය.කෘෂිකර්ම සංවර්ධන හා ගොවිජන සේවා අමාත්‍යංශය බන්ධනාගාර දෙපාර්තමේන්තුව හා එක්ව මෙලෙස පුරන්වූ කුඹුරු අස්වැද්දීමේ ව්‍යාපාරයක් ආරම්භ කර තිබිණි. ඒ අනුව කුරුවිට වළදුර ප‍්‍රදේශයේදී අස්වැද්දු කුඹුරුවල අස්වැන්න නෙළීම පසුගියදා සිදුවිණි. සුදු ජම්පරයෙන් සැරසුණු රැඳවියෝ එදා තමන් නෙළුෑ අස්වනු එක් තැනකට රැස් කළහ. එදා තරම් ඔවුන් සතුටු වූ තවත් දිනක් නැති තරම් ය. ඒ ඔවුන්ගේ අතින් පැළවුණු ගොයමේ අස්වනු දෑතින්ම නෙළීමට වාසනාව ලැබීමය.ගිය කන්නයේ අක්කර විස්සක කුඹුරු කළා. තව අමිතගොඩ අක්කර 10 ක් තියෙනවා. අක්කර තිහක් විතර ඊළඟ කන්නයට කරන්න දැනටමත් සකස් කරගෙන යනවා... ජූලි මාසේ වෙනකොට ඒ කුඹුරුවල අස්වැන්න ලබා ගන්න පුළුවන් වෙයි. ගියපාර කුඹුරු කරද්දී නොයෙකුත් ප‍්‍රශ්න තිබුණා. මේ පාර පොළොන්නරුව බන්ධනාගාරයෙන් බිත්තර වී ලබා දෙන නිසා ඊළඟ කන්නයේදී හොඳ අස්වැන්නක් අපි බලාපොරොත්තු වෙනවා.අවුරුදු දෙකක ගිවිසුමක් මත තමයි රැඳවියන් මේ දේ කරන්නේ. වසර දෙකක් යනතුරු අස්වැන්න අපි ගන්නවා. ඉන් පස්සේ අස්වැන්නෙන් 1/4 ක් අයිතිකරුවන්ට ලබා දෙනවා. අස්වැන්න අපේම බන්ධනාගාරයේ රැඳිලා ඉන්න රැඳවියන්ගේ ආහාරය සඳහා යොදා ගන්නවා.” යැයි මේ පිළිබඳව කළ විමසීමේදී සහකාර බන්ධනාගාර අධිකාරි රොහාන් ජයසූරිය මහතා කීය. බන්ධනාගාර කොමසාරිස් ජනරාල් වජිර විජේගුණවර්ධන මහතා ගේ උපදෙස් මත සියල්ලම සිදු කෙරෙන බව ද ඔහු කීය.කුරුවිට බන්ධනාගාරය අක්කර හතළිස් තුනක භූමි භාගයක පිහිටා ඇත්තේය. එක් කොටසක් සිරගත වූවන් සඳහා වෙන්වී ඇත. අනෙක් කොටස් එළිමහන් සිරකඳවුරක් සේ පවත්වාගෙන යයි. ඊට යාබදව ඔසු පැළ උයනකි. විශාල ගොවිපොළක් ඇති එකම බන්ධනාගාරය මෙය වේ.මනරම් කඳු වළල්ලකින් වටවූ කුරුවිට බන්ධනාගාරය පුරා ඇත්තේ පලතුරු හා එළවළුවලින් පිරුණු ගස්වැල්ය. තුරුලතාය. ගම්මිරිස් රඹුටන් වගාද සාර්ථකව පවතී. බන්ධනාගාරය වටාම බහුලව ඇත්තේ පරගස්ය. අතරින් පතර ළඳු කැළෑවය. එළිකැරුණු පරගස් අතරින් අද දක්නට ඇත්තේ මනරම් වූ තේ යායකි.අපි එහි යන විටත් රැඳවියෝ තේ දළු නෙළමින් සිටියහ. අක්කර තුනක් පුරා විහිදුණු තේ යාය අද පෞද්ගලික තේ වත්තක සිරිය පෙන්වයි. එමගින් මාසිකව රුපියල් පනස් දහසක ආදායමක් ලබති.“තේ වගාව ක‍්‍රමවත්ව කරගෙන යනවා.. ගල් වැටි හදලා කානු කපලා.. එස්ටේට් එකක් විදියට.. කවදා හරි ආයතනයට ස්ථිර ආදායමක් ලැබෙනවා. තේ අපි පෞද්ගලික සමාගමකට විකුණනවා. “මේ වසරේ තවත් අක්කර පහක විතර තේ වගාව කරන්න බලාපොරොත්තු වෙනවා.”මෑතකදි බන්ධනාගාරයේ තවත් ව්‍යාපෘතියක් අරඹා තිබේ. කුරුවිට ප‍්‍රාදේශීය සභාවට අයත් සීමාව තුළ එකතු වන කැළි කසළ කොම්පෝස්ට් පෝර බවට හැරවීමද රැඳවියන් අතින් සිදුවන අයුරු අපි දැක්කෙමු.දිනපතා ගෙනෙන කුණු කසළ වර්ග කර දිරන දේ ගොඩ ගසා දවස් හතරක් තැන්පත් කෙරේ. ඒ සඳහා විශේෂිත වූ බට මාර්ගයක් සකස් කර තිබේ. එලෙස සකසන කොම්පෝස්ට් පොහොරින් සියයට 45% ක් බන්ධනාගාරයේ වැඩ කටයුතුවලට යොදා ගැනෙන අතර ඉතිරිය ප‍්‍රාදේශීය සභාව වෙත යැවෙන බව එම අංශය බාර බන්ධනාගාර නිලධාරි ඩබ්ලිව්.වී.රත්නසේකර කියයි.”අපි ලොකු අධ්‍යාපනයක් ලබලා නැහැ. ඒත් මහජන සෞඛ්‍ය පරීක්ෂක වරයාගේ උපදෙස් මත අපද්‍රව්‍ය කළමනාකරණ ව්‍යාපෘතිය අනිත් අයටද ආදර්ශයක් වන අයුරින් කි‍්‍රයාත්මක කරනවා.”කොම්පෝස්ට් පොහොර කිලෝ දෙදහසකට වැඩි ප‍්‍රමාණයක් දැනටමත් වෙළෙඳපොලට යවා ඇතැයි ද බන්ධනාගාර නිලධාරීහු කියති.බන්ධනාගාරයක රැඳෙවියන්ගේ ආහාර වේලක් සඳහා වැයවන මුදල අධිකය. දෙපාර්තමේන්තුව පවසන අන්දමට ඒ සඳහා දිනකට රුපියල් 200කට ආසන්න මුදලක් වැයකෙරේ. ඒ අනුව දිවයින පුරා පිහිටි බන්ධනාගාරවලින් ආහාර සඳහා වැය වන වියදම රුපියල් කෝටි තිස්පහකට ආසන්න වේ. එම මුදලින් කොටසක් හෝ පියවාගන්නට කුරුවිට බන්ධනාගාරයට හැකිවී තිබීම සතුටට කරුණකි.නේවාසිකයන්ගේ මානසිකත්වය යහපත් අතට හැරවීමේ ඒකායන පරමාර්ථයෙන් මෙවන් කි‍්‍රයාදාම බොහොමයක් කුරුවිට බන්ධනාගාරය තුළ සිදුවේ.වී හා තේ වගාවට අමතරව කැකිරි, පිපිඤ්ඤා, නිවිති, පතෝල, කරවිල වලින් පරිපූර්ණව ගොවිපොළක් ද මෙහි පවත්වාගෙන යනවා. එමඟින් ලැබෙන ආදායමට අමතරව ගව පට්ටියක් මෙන්ම කුකුළු ගොවි පොළක්ද පවත්වාගෙන යනවා.. ලැබෙන බිත්තර රැඳවියන්ගේ පරිභෝජනයට ලබාගන්නවා.’ඊට අමතරව අක්කර හතරක පොල් වගාවක් තියෙනවා. අක්කර දෙකක අන්නාසි වගා කරනවා. ගම්මිරිස් වගාව අක්කර දෙකයි.” යයි නිලධාරීහු පැවසූහ.අස්වැන්න සාර්ථකව ලබාගැනීම සඳහා ජලය අවශ්‍යය. පායන කාලය සඳහා නළ ළිඳක් ලබාගැනීමට ගත් උත්සාහයක්ද පෙනෙන්නට තිබේ. එහෙත් වර්තමාන අධිකාරිවරයා ඊට විසඳුමක් ලබාදී ඇත.”අපි ඒ සඳහා අක්කර තුනක විතර ප‍්‍ර‍්‍රමාණයක පුංචි වැවක් සකස් කරගෙන යනවා... වැසි ජලය එක්කාසු කරගැනීම සඳහා. නියඟය ඇති කාලයට එම ජලය ප‍්‍රයෝජනයට ගැනීමට පුළුවන්.”එයද නිර්මාණය වන්නේ රැඳවියන්ගේ අතිනි. මනරම් වූ වැව ස්වභාවධර්මයාගේ සුන්දරත්වය තව තවත් තහවුරු කරයි.රැඳවියන්ට අමතරව වෙනත් බන්ධනාගාර මෙන් කාන්තා අංශයක්ද මෙහි පවත්වාගෙන යනු ලබයි. මව්වරුන් සමඟ සිපිරිගෙයට ඇතුළු වූ පුංචි දරුවන් කිහිපදෙනෙක් ඒ අතර වෙති. ඒ දරුවන් වෙනුවෙන් කුඩා පෙර පාසලක්ද බන්ධනාගාරය තුළම පවත්වාගෙන යනු ලැබේ. ”මගේ මහත්තයා මාව දාල ගියා. මම දරුවත් එක්ක තනිවුණා මම මෙහෙට ආවේ දඩයක් ගෙවාගන්න බැරිව. දඩය ගෙවන්න වගේම ඇපයකටත් කව්රු හරි ඕනැ. ඒ වෙනුවෙන් කව්රුත් ඉදිරිපත් වුණේ් නැහැ. ඒ නිසා මට මෙහෙට එන්න වුණා. කවදාහරි මං වෙනුවෙන් කෙනෙක් ආවොත් මට දරුවත් එක්ක එළියට යන්න පුළුවන් වේවි.” ඇය බන්ධනාගාර නිලධාරිනියකට පැවැසුවේ ඇකයේ සිටි සිය දරුවා සිපගනිමිනි. රූරා වැටෙන ඇගේ කඳුළු අපේ දෙනෙත් ද තෙත් කරවීය.’අපි මොවුන්ගේ මානසික තත්ත්වය යහපත් අතට ගන්නට නොයෙකුත් දේ කරනවා. ජුකී මැෂින් පුහුණුවක් ලබාදෙනවා. සබරගමුව පළාත් සභාවේ උපදේශකත්වය මත. මැණික් කැපීමේ ව්‍යාපෘතියක් පවත්වනවා.කාන්තා පිරිමි දෙපක්ෂම ඒ්කට සහභාගි වෙනවා. ඊට අමතරව රූපලාවන්‍ය පුහුණුවක් දෙනවා ප‍්‍රවීණ රූපලාවන්‍ය ශිල්පිනියන් ගේ සහභාගිත්වයෙන්.’සිරගෙදරින් නිදහස් වී තම ගම්බිම්වලට ගියාට පසු යහපත් පුරවැසියන් ලෙස කාටත් කරදරයක් නොවී ස්වයං රැකියාවකින් හෝ ජීවත් වීමට අත්වැලක්වීම අපේ අරමුණයි.. සහකාර අධිකාරිවරයා කියයි.සෑම සතියකට වරක් පැවැත්වෙන වෛද්‍ය සායන ඔවුන්ට මහත් සෙතක් සලසයි. නේවාසික ගැහැනු පිරිමි රැඳවියන්ට වෛද්‍ය සායනය අස්වැසිල්ලකි.මේ සියල්ලටම වඩා ඵලදායී කි‍්‍රයාවක්ද කුරුවිට බන්ධනාගාරයේ සිදුවේ. ඒ රැඳවියන් වෙනුවෙන් කෙරෙන යෝගී ව්‍යායාමය යි. සිත එක්තැනක රඳවාගැනීම හා අඩු මානසිකත්වයට වැටුණු මනස නිසිසේ රඳවා ගැනීම සඳහා යෝගි ව්‍යායාමයට අමතරව භාවනා පන්තිද පැවැත්වෙයි. සර්වෝදයේ පූර්ණ දායකත්වයෙන් පැවැත්වෙන භාවනා පන්ති නේවාසික රැඳවියන්ට දැඩි මානසික සහනයක් ලබාදී තිබීම සතුටට කරුණකි. රටේ නමක් දිනාගත් ස්වාමීන්වහන්සේ ලවා ආගමික වතාවත් සිදුකරවීමද ඒ අතර විශේෂ තැනක් ගනිති.නේවාසික රැඳවියන් හා බන්ධනාර නිලධාරීන් අතර ඇති අන්‍යොන්‍ය සබඳතාවය ද වෙනත් සිරගෙදරවලට වඩා මෙහිදී හොඳින් දක්නට ලැබිණි. පසුගියදා කුරුවිට සිරගෙදරින් පලායන්නට තැත් දැරූ අවස්ථාවේදී පළායන්නවුන් හා නිලධාරීන් අතර ඇතිවූ ගැටුමේදී නිලධාරීන්ගේ සහායට රැඳවියන් පැමිණීම එම සබඳතාවය මොනවට පැහැදිලි කළේය. මේ නිසා පලායන්නට උත්සාහ දැරූ ඇතැමුන් රඳවා ගැනීමට අවකාශ ලැබිණි.කුරුවිට බන්ධනාගාරය ස්ථාපිත කොට වැඩිකලක් නැත. ඒ මීට වසර එකොළහකට කලියෙන්ය. කුඩා කාලයක් තුළ ආදර්ශවත් ලෙස සංවර්ධනය වූ තැනක් ලෙස කුරුවිට බන්ධනාගාරය කාගේත් පැසසුමට ලක්වී ඇත. අවුල් වූ මනසින් කුරුවිටට එන සිරකරුවා හෙට ඉන් පිටවන්නේ හොඳ ශ‍්‍රමිකයකු ලෙසින්ය.”මෙහෙ ගිය සිරකරුවන් බොහෝ දෙනෙක් අද රටේ යහපත් පුද්ගලයන් ලෙස සිය ස්වයං රැකියාවෙන් ජීවත්වෙනවා. ඒ අය අප බලන්න එනවා. දුක සැප බෙදාහදා ගන්නවා. සමහර නේවාසිකයන් නිදහස් වී යන්නටත් ආසා නැති තරම්. නිලධාරීන් දාලා යන්න ඔවුන්ට දුක බව ඔවුන් කියනවා. ඒකයි අනෙක් බන්ධනාගාරයයි අපෙයි අතර වෙනස යැයි සහකාර අධිකාරි ජයසූරිය මහතා කීවේය.කීර්ති මෙන්ඩිස්සේයා රූ - මධුජිත් ප‍්‍රසන්න</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=as0804132</link>
    <topic>එදා අවුරුදු මෙහෙමයි</topic>
    <author>විශ‍්‍රාමලත් ආචාර්ය ඩී.එන්.දිසානායක, කොස්වත්ත – බිංගිරිය.</author>
    <content>අලුත ගෙනා අස්වැන්නෙන් රැඳවියනට අවුරුද්දට කිරිබත්එදා අවුරුදු මෙහෙමයිගුරු සේවයේ රසකතාසිංහල අලුත් අවුරුදු චාරිත‍්‍ර වාරිත‍්‍ර අකුරටම ඉටුකිරීමෙහිලා මගේ පියාත් මවත් දැඩි කැපවීමකින් කි‍්‍රයාකළ අතර එකල අවුරුදු අටක කුඩා දරුවකු වූ මා ඔවුනගේ එම අලුත් අවුරුදු චාරිත‍්‍ර වාරිත‍්‍ර අකුරටම ඉටුකිරීමේ මහඟු කාර්යයට ප‍්‍රධාන වශයෙන් දායක වූ පවුලේ වැඩිමලා විය.නවසඳ බැලීම, පරණ අවුරුද්ද සඳහා ස්නානය කිරීම, අලුත් අවුරුදු උදාව, පුණ්‍ය කාලය, ආහාර පිසීම, වැඩ ඇල්ලීම, ගනුදෙනු කිරීම හා ආහාර අනුභවය, හිසතෙල්ගෑම, රැකීරක්ෂා සඳහා පිටත්ව යෑම යනාදිය එදා මෙදා ඒ අලුත් චාරිත‍්‍ර වාරිත‍්‍ර අතර විය. මේ සෑම පුණ්‍ය කටයුත්තකදීම රතිඤ්ඤා පත්තු කිරීම මාහට පැවරුණු එක් වැඩකොටසක් ද විය. හිස තෙල් ගෑම සඳහා නානු ගෙන ඒමට නියමිත වේලාවට කලින් උඩවෙල පන්සල වෙත දිව යන මා එම නානු ගෙන ඒමෙන් පසු නියමිත නැකැත් වේලාවට අප සියල්ලන්ම එම නානු හිසෙහි ගා ස්නානය කිරීම සඳහා උඩවෙල වැවට දුවන්නේ මහත් සතුටකිනි. අප සියල්ලන්ගේම හිසෙහි නානුගෑම සිදුකරනු ලබන්නේ මපියාණන් අතිනි. “භවතු සබ්බ මංගලම්” යන ගාථාව කියමින් මපියාණන් අප හිස්වල නානු ගෑ හැටි අද මෙන් මට මතකය. මෙම අලුත් අවුරුදු සමයෙහි පාසලේ අප මුල්ගුරු නිවසට දිනපතා දිවා රාති‍්‍ර ලැබෙන රසවත් බත්පෙට්ටි වෑංජන හා තෑගිි-බෝග ගණනද අති විශාලය. පාසලේ සිසුනගේ මව්පියන් දිනපතා දිවා රාති‍්‍ර පාසලට පැමිණෙනුයේ ඔවුන්ගේ නිවෙස් කරා පාසලේ මුල් ගුරුන්නාන්සේ සහ ඔහුගේ ගුරු බිරිය ඇතුළු අප සියල්ලන්ම කැඳවාගෙන යෑම පිණිස ආරාධනා කිරීමටය. ගම් කිහිපයකම සිසු දෙමව්පියන් සියයකට ආසන්න සංඛ්‍යාවක් එසේ පැමිණෙනුයේ අලුත් අවුරුදු දිනවල දිවා හෝ රාති‍්‍ර භෝජනයට අප කැඳවාගෙන යෑම සඳහා දින වෙන්කර ගැනීම සඳහාය.මේ භෝජන සංග‍්‍රහ නිසා සති ගණනක් යනතුරු මුල් ගුරු නිවසේ වූ ලිප්, වලං, හට්ටි, මුට්ටි සඳහා ද දීර්ඝ නිවාඩුවක් ලැබේ. මෙසමයෙහි අපි සියල්ලෝම මහත් සතුටින් ගම්දනව් කරා පිය නඟන්නෙමු. ගම්මුන්ගේ මෙම කෑම බීම අතර බත්, දඩමස්, මුං නියඹලං, අච්චාරු, පපඩම්, අල බැදුම්, වෙල්මාළු, පරිප්පු, වල් ඌරුමස් හා එළවළු ද වේ. අතුරු පස සඳහා කෙසෙල්, මුංකැවුම්, කොකිස්, කැවුම් හා පැණි වළලු ද වේ.අලුත් අවුරුදු සමය අවසන්වී පාසල පටන්ගන්නා මුල් දිනයේ මුල් ගුරු මේසය මතට පිරෙන බුලත් හුරුළු සංඛ්‍යාව හා බිස්කට්, කේක් පෙට්ටි ඇතුළු තෑගිිබෝග සංඛ්‍යාවද අතිමහත්ය. අවුරුදු සමය අවසන් වී පාසල පටන් ගන්නා මුල් දිනයේ පාසලේ තේ පැන් සංග‍්‍රහයක් පැවැත්වෙයි.තම ගම් ප‍්‍රදේශයෙන් ඉතා දුර බැහැරව අතිදුෂ්කර කටුක ගුරු ජීවිතයක් ගත කළ එදා ගුරුවරුනට ඒ පිටිසරබද ගම්මු ගරුත්වයෙන් සැලැකූහ. එදා සිසුන් මෙම ගුරු දෙවිවරුන්ගෙන් අධ්‍යාපනය මිලදී නොගත් අතර “ගුරු ගෙදර” යනුවෙන් එදා සිසුන් මව්පියන් සලකනු ලැබූවේ මුල්ගුරු නිවසයි. පාසල ඇරුණු පසු ද එදා සිසු සිසුවියෝ ඇඳිරි වනතෙක්ම පාසල් භූමියේ කෙළි දෙලෙන් ගතකළ අතර සිසුවියෝ “ගුරුගෙදර” වැඩකටයුතු වලටද සහායවූහ.අලුත් අවුරුදු ජාතික කී‍්‍රඩා උත්සව පවත්වනු ලබන්නේ පාසල් භූමියේ කී‍්‍රඩා පිට්ටනියෙහි වූ අතර එම ජාතික කී‍්‍රඩා අතර පොර පොල් ගැසීම, චක්ගුඩු, අං ඇදීම, කොට්ට පොර ගැසීම, වොලිබෝල් ගැසීම, එල්ලේ ගැසීම හා කණාමුට්ටි බිඳීම ප‍්‍රධාන තැනක් ගත්තේය. මෙම සෑම තරගයකටම සිසුන් හා මව්පියන් සුහදව සහභාගි වූ අතර අඬදබර කලකෝලාහල කිසිවක් නොවීය. ඒ තරමටම සිසුන් මව්පියන් හා ගුරුවරු සුහදව මිත‍්‍රශීලීව කටයුතු කළහ. මෙසේ කෙළිදෙලෙන් සිංහල අලුත් අවුරුදු සමය ගතකරන ළමා ළපැටින් පිරිවරාගත් මව්පිය වැඩිහිටියන් ගෙන්ගෙට රසවත් කෑම පෙට්ටි ඔසවාගෙන යන ආකාරය ඉමහත් චමත්කාර දර්ශනයක් විය. ඔවුනගේ නෑදෑ හිතමිත‍්‍රකම් අලුත් කරවා ගැනීමටද මෙම සිංහල අලුත් අවුරුදු සමය බෙහෙවින් උපකාරී විය.විශ‍්‍රාමලත් ආචාර්ය ඩී.එන්.දිසානායක, කොස්වත්ත – බිංගිරිය.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=av0804132</link>
    <topic>පියකු ගේ බල පරාක‍්‍රමය සුන්නත් දූලි කළ පුතෙක්</topic>
    <author>ආතර් උස්මීයගේ</author>
    <content>රංගන දිවියේ නැවුම් පැතුම් සමඟපියකු ගේ බල පරාක‍්‍රමය සුන්නත් දූලි කළ පුතෙක්මේසය පිරුණු පලියට හිතුමතේට කන්න එපාලන්ඩනයේ අද සිටින පැරණි ම ශ‍්‍රී ලාංකිකයාධම්මිකගෙන් ‘සඳලන්දෙන්’ගිනි කෙළි නැටුමෙන් නමක් දිනූ කුමුදුනීඅලුත් අවුරුද්දට ‘ෆ්ලෑෂ් බැක්’ වෙතින් ෆුල් ඔප්ෂන්"පත්තරේක කෙනකුගෙ නම අගට මහතා කෑල්ල එක්වුණේ ධනපාල මහත්තයාගෙ කාලෙ"“අන්ධයකුට වුණත් අද පින්තූර ගන්න පුළුවන්”“ගල් මුල් එද්දි ඉස්සරනම් හරියට කම්පා වුණා”කොහොමද තොරතුරුමම කවදාවත් තෑග්ගක් අරන් නෑගිය අවුරුද්දෙත් මං කැවිලි පිඟන් අරන් ගියාඅපි පවුල් පිටින් එක්වෙන්නේ මහ ගෙදරටතුරුණු තරු 2007 කිරුළ දිනාහොලිවුඩ් සිනමාවේ පුරාවෘත්තයක් බවට පත් වී සිටින මහා නළු මාලන් බ‍්‍රැන්ඩෝ මෙලොවින් සදහට ම සමුගෙන අවුරුදු හතරක් ගෙවී හමාර ය. බ‍්‍රැන්ඩෝ මියගියේ අසූවෙනි වියත් පසු කළ පසු ය. එහෙත් ඔහු ගේ වැඩිමහල් පුතා කි‍්‍රස්ටිය් පසුගිය දා මියගියේ හතළිස් නවවෙනි වියට පා තබද්දී ය. කි‍්‍රස්ටියන් මියගියේ ලොස් ඇන්ජලිස් හි රෝහලක දී ය.පියා ගේ අඩි පාරේ යමින් රංගන ශිල්පියෙකු වීමට මහන්සි ගත් කි‍්‍රස්ටියන්ට ඒ සඳහා අවස්ථාව ලැබුණේ කුඩා කල දී ම ය. එහෙත් ඔහුට සිය පියා මෙන් රංගන කුසලතා ප‍්‍රදර්ශනය කිරීමට අවස්ථාවක් නො ලැබිණි. එයට හේතුව ඔහු කුඩා කල සිට ම රංගන ශිල්පියෙකුට වඩා දඩබ්බරයෙකු, නාහෙට නාහන පුද්ගලයෙකු ලෙස හැසිරුණු හෙයිනි. මේ නිසා ඔහුට රංගනයේ දී ද නොයෙක් විධියේ ප‍්‍රශ්නවලට මුහුණ දීමට සිදු විය.ඔස්කාර් සම්මානයෙන් පවා පිදුම් ලැබූ මාලන් බ‍්‍රැන්ඩෝ විවාහ කීපයකට ම මැදි වූ රංගන ශිල්පියෙකි. මාලන්ට කි‍්‍රස්ටියන් ලැබුණේ අන්නා කප්පි නමැති වේල්ස් ජාතික රංගන ශිල්පිනිය සමඟ විවාහ වී සිටිද්දී ය. මාලන් හා අන්නා විවාහ වී අවුරුද්දක් ගතවීමටත් පෙර ඔවුනගේ විවාහය දෙදරා ගියේ ය. ඉන්පසු විවාහ කීපයක් කර ගත් මාලන්ට දරුවන් එකොළොස් දෙනෙක් වෙති. පවුලේ වැඩි මහල් ම දරුවා කි‍්‍රස්ටියන් ය. කි‍්‍රස්ටියන් ගේ ජීවිතය අගාධයකට වැටීමට පටන් ගත්තේ කුඩා කල සිට ම මත්කුඩුවලට ඇබ්බැහි වීම නිසා ය. මත්කුඩු ගැනීමෙන් පසු ගෝරියට බරවීම නිසා ඔහුට කීප විටක් ම නඩු හබවලට ද මුහුණ දීමට සිදු විය.තරුණ වියට පා තබත් ම කි‍්‍රස්ටියන් ගේ හැසිරීම් රටාව තවත් නරක අතර පෙරළිණි. රංගන ශිල්පියකුට වඩා ගෝරිකාරයකු හා කුඩු කාරයකු වීම නිසා ඔහු මාලන්ට ද මහ බරක් විය.කි‍්‍රස්ටියන්ට, චෙනී නමින් සොහොයුරියන් සිටියා ය. (චෙනී මාලන් බ‍්‍රැන්ඩෝ ගේ දෙවැනි කසාදේ දරුවෙකි. මේ සොහොයුරිය විවාහ වීමට සිටියේ ඩැග් ඩ්‍රොලට් (ච්චඨ ච්පධතතඥබ) නමැති තරුණයෙකු සමඟ ය. ඔහු ද නාහෙට නාහන දඩබ්බරයෙකු විය. ඩැග්, නිතර නිතර චෙනී සමඟ අඬ දබර කර ගත්තේ ය. එයට හේතුව විවාහ වීමටත් පෙර චෙනී ගැබ් ගැනීම හේතුවෙනි. මේ දෙදෙනා ගේ ගැටුම්වලට කි‍්‍රස්ටියන් ද නිතර නිතර මැදි විය. කි‍්‍රස්ටියන්ට අවශ්‍ය වූයේ සිය සොහොයුරියගේත්, මස්සිනාගේත් ගැටුම් සමථයකට පත් කිරීමට ය. එහෙත් ඩැග් මෙල්ල කිරීම ලේසි පහසු නො වී ය. ඔහු ගැබ්ගෙන සිටින චෙනී සමඟ ගැටුම් ඇති කරගෙන ඇයට කීප විටක් ම පහර දුන්නේ ය.මෙසේ සිය සොහොයුරියට පහර දෙන එක් අවස්ථාවක කි‍්‍රස්ටියන් සිටියේ මත්කුඩු ගනිමිනි. මේ දුටු ඔහු හොඳට ම ඇවිස්සුණේ ය. ඔහු සිය පියා ගේ පිස්තෝලය ගෙන ඩැග් ඉදිරියට පැන්නේ ය. පිස්තෝලයක් තමා වෙත එල්ල කරගෙන සිටින කි‍්‍රස්ටියන් දුටු ඩැග්ට හොඳට කේන්ති ගියේ ය. ඔහු කි‍්‍රස්ටියන් ඉදිරියට පැන්නේ කි‍්‍රස්ටියන් අතේ ඇති පිස්තෝලයට පහර දීමට ය. එහෙත් ඩැග් තමා ඉදිරියට එන බව දුටු කි‍්‍රස්ටියන් පිස්තෝලයේ කොකා ගැස්සුවේ ය. වෙඩි පහර වැදුණේ ඩැග් ගේ ඔළුවට ය. ඔළුව හිල් වී ලේ ගලන්නට විය. ඩැග් එතැනට මැරී වැටුණේ ය. මිනීමැරීමේ චෝදනාව මත කි‍්‍රස්ටියන්ට විරුද්ධව නඩුවක් පැවරිණි. සිය පුතා බේරා ගැනීමට මාලන් බ‍්‍රැන්ඩෝ නොකළ දෙයක් නැත. ඉතා දක්ෂ නීතිඥවරුන් කීප දෙනකු ගේ ම සහාය ඔහු ලබා ගත්තේ ය. මෙය හදිසි කෝපයකින් සිදු වූ වෙඩි තැබීමක් බවත්, ඩැග් මැරීමට කි‍්‍රස්ටියන් සිහිනෙන්වත් නොසිතූූ බවත් මාලන් ගේ් නීතිඥවරු උසාවිය ඉදිරියේ කියා සිටියහ. කි‍්‍රස්ටියන් මරණ දණ්ඩනයෙන් බේරා ගැනීමට නීතිඥවරුන්ට හැකියාව ලැබිණි. එහෙත් නඩුකාරයා ඔහුට බරපතළ වැඩ ඇතිව පස් අවුරුදු සිර දඬුවමක් නියම කළේ ය.මේ අතර බෙනී පුතකු ප‍්‍රසූත කළා ය. ටුකි (ඊභඬඪ)නමින් හැඳින්වෙන මෙම දරුවා දැන් තරුණයෙකි. ඔහු නිරූපණ ශිල්පියෙකු ලෙස කටයුතු කරයි. ඩැග් සමඟ ඇති වූ ගැටුම් නිසාත් ඔහු ගේ අනපේක්‍ෂිත අකල් මරණය නිසාත්, මානසික වශයෙන් ඇද වැටුණු බෙනී 1995 දී ගෙල වැළලාගෙන ජීවිතය නැති කර ගත්තා ය. අවුරුදු පහකට පසු හිරෙන් නිදහස් වූ කි‍්‍රස්ටියන් ඉන් පසු විවාහ දෙකක් කර ගත්තේ ය. මෙම විවාහ දෙක ම අසාර්ථක විය. ඔහු දෙවෙනි වතාවට විවාහ වූයේ ඩෙබෝරා සමඟ ය. ඩෙබෝරා ඔහු සමඟ ජීවත් වූයේ ඉතා සුළු කාලයක් පමණි. දැන් ඇය ඔහුට විරුද්ධව වන්දි ඉල්ලා නඩුවක් පවරා තිබේ.කි‍්‍රස්ටියන් මියගියේ නිව්මෝනියාව වැළඳීමෙනි. එහෙත් ලොස් ඇන්ජලීස් මරණ පරීක්‍ෂක අංශයේ නිලධාරීන් කියා සිටියේ මත් කුඩු නොසෑහෙන සේ භාවිතා කිරීම නිසා ඔහු ගේ මරණය සිදු වී ඇති බවයි. කෙසේ වෙතත් පශ්චාත් මරණ පරීක්‍ෂණයකින් පසු කි‍්‍රස්ටියන් ගේ මළසිරුර මිහිදන් කිරීමට ඉඩ දෙන ලදී.මහා රංගධරයෙකු ගේ නම ගෙන යෑමට, සිටි එක ම දරුවා කි‍්‍රස්ටියන් ය. ඔහුට රංගධරයකු වීමට අවශ්‍ය සියලු ම සුදුසුකම් හා ප‍්‍රතිභාව ද තිබිණි. එහෙත් මත් රකුසා ඔහු ගේ ජීවිතය අකාලයේ සුනු විසුනු කැර දැමී ය.ආතර් උස්මීයගේ</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=av0804133</link>
    <topic>මේසය පිරුණු පලියට හිතුමතේට කන්න එපා</topic>
    <author>සාකච්ඡාවක් ඇසුරින් සකස් කළේ ගාමිණි සුසන්ත</author>
    <content>රංගන දිවියේ නැවුම් පැතුම් සමඟපියකු ගේ බල පරාක‍්‍රමය සුන්නත් දූලි කළ පුතෙක්මේසය පිරුණු පලියට හිතුමතේට කන්න එපාලන්ඩනයේ අද සිටින පැරණි ම ශ‍්‍රී ලාංකිකයාධම්මිකගෙන් ‘සඳලන්දෙන්’ගිනි කෙළි නැටුමෙන් නමක් දිනූ කුමුදුනීඅලුත් අවුරුද්දට ‘ෆ්ලෑෂ් බැක්’ වෙතින් ෆුල් ඔප්ෂන්"පත්තරේක කෙනකුගෙ නම අගට මහතා කෑල්ල එක්වුණේ ධනපාල මහත්තයාගෙ කාලෙ"“අන්ධයකුට වුණත් අද පින්තූර ගන්න පුළුවන්”“ගල් මුල් එද්දි ඉස්සරනම් හරියට කම්පා වුණා”කොහොමද තොරතුරුමම කවදාවත් තෑග්ගක් අරන් නෑගිය අවුරුද්දෙත් මං කැවිලි පිඟන් අරන් ගියාඅපි පවුල් පිටින් එක්වෙන්නේ මහ ගෙදරටතුරුණු තරු 2007 කිරුළ දිනාසාකච්ඡාවක් ඇසුරින් සකස් කළේ ගාමිණි සුසන්තමේ සිංහල අලුත් අවුරුදු සමය. ලංකාවේ සෑම ප‍්‍රදේශයක ම වෙසෙන බෞද්ධ හින්දු භක්තිකයන් සිංහල - දෙමළ අලුත් අවුරුද්ද තමන්ට හැකි උපරිම අයුරින් සමරනවා. වෙනත් දිනවල නොසාදන රස කැවිලි වර්ග, වෙනත් කෑම වර්ග සාදා තමන් ගේ නිවෙසේ සාමාජිකයන්ටත් නිවෙසට එන අමුත්තන්ටත් සංග‍්‍රහ කිරීමට සෑම ගෘහනියක් ම වාගේ උත්සාහ කරනවා. මෙයයි සාමාන්‍ය සම්ප‍්‍රදාය. සිංහල අලුත් අවුරුද්ද එන්නේ වසරකට එක්වරයි. ඒ නිසා ඒ කාලය ඉතා සතුටින් ප‍්‍රීතියෙන් ගත කළ යුතුයි. රසවත් තමන් ආශා කරන රසකැවිලි ආහාරයට ගත යුතුයි. කැවිලි වර්ගවලින් නෑ හිතවතුන්ට සංග‍්‍රහ කළ යුතුයි. එමෙන් ම සිංහල අවුරුදු සමයේ අප ගන්නා ආහාර වර්ග අපේ නිරෝගී පැවැත්මට කෙතරම් බලපාන්නේ දැයි කියා කල්පනාකාරී විය යුතුයි. එසේ නොවුණහොත් සිදුවන්නේ සිංහල අවුරුද්ද සැමරීමෙන් පසුව වෛද්‍ය ප‍්‍රතිකාර ගැනීමටයි. සිදුවීමයි. එබැවින් මේ කාලය තුළ අප ගන්නා ආහාර පිළිබඳව සැලකිලිමත් වීම වැදගත්. අලුත් අවුරුදු සමයේ දී රස කැවිලි නොකෑ යුතු බවත්, වෙනත් ආහාර නොගත යුතු බවත් මෙයින් අදහස් වන්නේ නෑ. වඩාත් වැදගත් වන්නේ තමාගේ නිරෝගී භාවය පිළිබඳව සිතා බලා පමණ දැන එම ආහාර වර්ග බුක්ති විඳීමයි.අලුත් අවුරුදු සමය තුළ අප ගන්නා යම් යම් ආහාර නැති ලෙඩ ඇති වීමටත් ඇති ලෙඩ වැඩිවීමටත් හේතු විය හැකියි. අපි පළමුවෙන් ම සොයා බලමු, හදවත් රෝග, අධි රුධිර පීඩනය, ගැස්ට‍්‍රයිටිස්, දියවැඩියාව වැනි රෝග නොමැති සාමාන්‍යයෙන් හොඳ සෞඛ්‍ය තත්ත්වයක් ඇති අයකු අවුරුදු කෑම රස විඳිය යුත්තේ කෙසේ ද කියා.සිංහල අලුත් අවුරුදු කෑම මේසය බොහෝ විට සැරසෙන්නේ, කැවුම්, කොකිස්, කිරිබත්, අතිරස, ආස්මී, මුං අලුවා, අලුවා වැනි රස කැවිලිවලින්. මේ ඇතැම් ආහාරවල තෙල් බොහෝ අඩංගුයි. එසේ ම සෑම ආහාරයක ම වාගේ සීනි අඩංගුයි. මේදය සීනි හා පිෂ්ටය තරබාරු වීමට බලපාන ප‍්‍රධාන සාධක. අලුත් අවුරුදු සමය තුළ බොහෝ දෙනෙක් ඇඟ වෙහෙසා වැඩ කරන්නේ නෑ. රැකියාවට යන්නේ නෑ. බොහෝ විට කෙරෙන්නේ තෙල්, සීනි පිෂ්ටය සහිත ආහාර ගනිමින් නෑ ගම් යාමයි; විනෝදයෙන් කාලය ගත කිරීමයි. තෙල්, පිටි, සීනි සහිත ආහාර ගැනීමත්, එම ආහාර දහනය වීමට අවශ්‍ය ව්‍යායාම ශරීරයට නොලැබීමත් නිසා නිරෝගී පුද්ගලයකු වුවත් තරබාරු විය හැකියි; රෝගී විය හැකියි. අප ගේ ශරීරයේ බර වැඩි වන ඉක්මනට එම බර අඩු කර ගත හැකිවන්නේ නෑ. එයට සෑහෙන කාලයක් ගත වෙනවා. විශේෂ උත්සාහයක් ගත යුතු වෙනවා.අතීතයේ දී ලාංකිකයන් කැවුම් කොකිස් අතිරස වැනි ආහාර නිතර කෑවත් ඔවුනට විශේෂ රෝගාබාධයක් නොවැළඳුණේ එම ආහාර ගෙන ඔවුන් කය වෙහෙසා වැඩ කළ නිසයි. බොහෝ දුරක් පයින් ගමන් කළ නිසයි. වර්තමානයේ දී නාගරික ප‍්‍රදේශවල ජීවත්වන්නන් උත්සව සමයකින් පසුව රෝගී වන්නේ, ශරීරයට ගන්නා කැලරි ප‍්‍රමාණය දහනය වන ආකාරයේ ශාරීරික ව්‍යායාමයක නොයෙදීම නිසයි. ඒ නිසා නිරෝගී අයකු වුණත් අලුත් අවුරුදු සමයේ දී තම නිරෝගී භාවය ගැන දෙවරක් සිතා පාලනයකින් යුතුව ආහාර ගැනීම වැදගත්.අලුත් අවුරුදු කෑම මේසය සැරසෙන මුං ඇට කැවුම්, තල කැවුම්, හැලප, ආස්මි, අලුවා වැනි කැවිලිවල කෙඳි සහිත බව (ජ්ඪඡඥප) වැඩියි. සීනි ප‍්‍රමාණය අඩුයි. ඒ, එම කැවිලි සෑදීම යොදාගන්නා අමුද්‍රව්‍ය නිසා. එසේ ම එම ආහාරවලට වැඩිපුර තෙල් යොදා ගන්නේ නෑ. එම ආහාර ශරීරයට හිතකරයි. කීප වරක් භාවිතයට ගන්නා ලද තෙල්වලින් සාදන ලද ආහාර අනුභවය කොලෙස්ටරෝල් වැඩිවීමට හේතුවක්.නිරෝගී පුද්ගලයන් අලුත් අවුරුදු සමයේ ආහාර පිළිබඳව සැලකිලිමත් වනවාට වඩා දියවැඩියාව, අධිරුධිර පීඩනය, ගැස්ට‍්‍රයිටිස් වැනි රෝගී තත්ත්වයන් ඇති පුද්ගලයින් ආහාර පිළිබඳව සැලකිලිමත් විය යුතුයි. ඒ සිංහල අවුරුද්ද ලැබූ බව අප ගේ ශරීර අභ්‍යන්තරය නොදන්නා නිසයි.අලුත් අවුරුද්දය කියා අප වැඩියෙන් පැණි, පිටි, මේදය සහිත ආහාර ගන්නේ නම් එය ශරීරයට ඉතා අහිතකරයි. විශේෂයෙන් ම රාතී‍්‍ර ආහාරය ගත යුත්තේ ඉතා ම අඩුවෙන්. තෙල් සහිත ආහාරයක් ඔබ ගන්නේ නම් ක‍්‍රමානුකූූලව ව්‍යායාමයක නිරත වීමෙන් ශරීරයට වැඩියෙන් එක් වූ මේදය ප‍්‍රමාණය දහනය කර ගත හැකියි.අවුරුදු කෑම මේසයට එක්කර ගන්නා තවත් ආහාරයක් වන්නේ අච්චාරු. අච්චාරු රසවත් ආහාරයක්. එසේ වුවත් ගැස්ට‍්‍රයිටිස් උදරාබාධ වැනි රෝග ඇති අයට අච්චාරු එතරම් සුදුසු වන්නේනෑ. එසේ නැතිව නිරෝගී අයෙකුට අච්චාරු ස්වල්පයක් ගැනීම අගුණ වන්නේ නෑ.අලුත් අවුරුදු කෑම මේසයට තවත් නැතිව ම බැරි දෙයක් වන්නේ කෙසෙල්. අවුරුදු ගමන් යන විටත් බොහෝ දෙනෙකු කෙසෙල් ඇවරියක් ගෙන යනවා. කෙසෙල් ඉතා හොඳ පළතුරක්. එසේ වුවත් දිනකට එක් කෙසෙල් ගෙඩියකට වඩා කෑම සුදුසු වන්නේනේ නෑ. කෙසෙල් සීනි, පිටි බහුල ආහාරයක්. ප‍්‍රක්ටෝස් සහ ග්ලූකෝස් එහි අඩංගුයි. කෙසෙල්වල ඇති ප‍්‍රක්ටෝස්වලින් මිනිස් ශරීරයට එතරම් හානියක් සිදුවන්නේ නෑ. එසේ වුවත් ග්ලූකෝස් වැඩිපුර ගැනීම ශරීරයට අහිතකරයි. ඉදෙන්න ඉදෙන්න කෙසෙල්වල පිටි, සීනි බවට පත්වෙනවා. වැඩිපුර කෙසෙල් කෑම තරබාරු වීමට ප‍්‍රධාන හේතුවක්. අද බොහෝ දෙනෙක් ආහාරයට ගන්නා සීනි කෙසෙල්, සීනි අධික ආහාරයක්. ඇඹුල් කෙසෙල්වලට වඩා කෝලිකුට්ටු කෙසෙල්වලත්, කෝලිකුට්ටුවලට වඩා සීනි කෙසෙල්වලත් සීනි ප‍්‍රමාණය වැඩියි. දියවැඩියා රෝගීන්ට සීනි කෙසෙල් ඉතා ම අහිතකරයි. ඇතැම් අය ගේ ශරීරයේ අධික සෙම තත්ත්වයක් තිබිය හැකියි. ඔවුන්ට ඇඹුල් කෙසෙල් හිතකර නෑ.ඇතැම් අය රෝගියකු බැලීමට සීනි කෙසෙල් ගෙන යනවා. එම රෝගියා ගේ ශරීරයේ සීනි ප‍්‍රමාණය වැඩි නම් සීනි කෙසෙල් කෑමෙන් ඔහු ගේ රෝගී තත්ත්වය තවත් වැඩි වෙනවා.අපේ නිවෙස්වල වෙනත් පලතුරක් ඇති විට ඒවා බොහෝ විට ආහාරයට ගන්නේ දිනකට එක්වරක් පමණයි. එසේ වුවත් නිවසට කෙසෙල් ඇවරියක් ගෙන ආ විට දිනකට කෙසෙල් ගෙඩි 2 ක් හෝ 3 ක් ආහාරයට ගන්නවා. එය ඉතා අහිතකරයි. කෙසෙල් ගෙඩි ඛ්චතධපඪඥ ඤඥදඵඥ ලෙස හඳුන්වනවා. එයින් අදහස් වන්නේ විශාල කැලරි ප‍්‍රමාණයක් කෙසෙල්වල අඩංගු බවයි. මෙහි දී සඳහන් කළ යුතු වැදගත් කරුණක් තිබෙනවා. ඒ; යම් යම් ආහාර ඒ ඒ පුද්ගලයන් ගේ ශරීරයට අනුව වෙනස් ආකාරයෙන් බලපානු ලබන බවයි. කෙසෙල් එවැනි ආහාරයක්. ඇතැමෙකුට දිනකට කෙසෙල් ගෙඩි 2 ක් හෝ 3 ක් අගුණ නොවුණත් වෙනත් අයකුට එය අගුණ විය හැකියි. අලුත් අවුරුදු සමයේ දී අප ගන්නා ආහාර පිළිබඳව සැලකිලිමත් විය යුතු බව දැන් ඔබට පැහැදිලිියි නේ ද?තෙල්, සීනි, පිටි අධික ආහාර අඩු කර කෙඳි සහිත සීනි පිටි අඩු ආහාරවලින් අලුත් අවුරුදු කෑම මේසය සකසා ගැනීමෙන් අලුත් අවුරුදු සමයේදි ඔබටත් ඔබේ නිරෝගි බව රැක ගැනීමට කටයුතු කළ හැකියි.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=av0804134</link>
    <topic>ලන්ඩනයේ අද සිටින පැරණි ම ශ‍්‍රී ලාංකිකයා</topic>
    <author>දයා ආනන්ද රණසිංහ, ලන්ඩනයේ සිට</author>
    <content>රංගන දිවියේ නැවුම් පැතුම් සමඟපියකු ගේ බල පරාක‍්‍රමය සුන්නත් දූලි කළ පුතෙක්මේසය පිරුණු පලියට හිතුමතේට කන්න එපාලන්ඩනයේ අද සිටින පැරණි ම ශ‍්‍රී ලාංකිකයාධම්මිකගෙන් ‘සඳලන්දෙන්’ගිනි කෙළි නැටුමෙන් නමක් දිනූ කුමුදුනීඅලුත් අවුරුද්දට ‘ෆ්ලෑෂ් බැක්’ වෙතින් ෆුල් ඔප්ෂන්"පත්තරේක කෙනකුගෙ නම අගට මහතා කෑල්ල එක්වුණේ ධනපාල මහත්තයාගෙ කාලෙ"“අන්ධයකුට වුණත් අද පින්තූර ගන්න පුළුවන්”“ගල් මුල් එද්දි ඉස්සරනම් හරියට කම්පා වුණා”කොහොමද තොරතුරුමම කවදාවත් තෑග්ගක් අරන් නෑගිය අවුරුද්දෙත් මං කැවිලි පිඟන් අරන් ගියාඅපි පවුල් පිටින් එක්වෙන්නේ මහ ගෙදරටතුරුණු තරු 2007 කිරුළ දිනාඅවුරුදු 60 කට පෙර බි‍්‍රතාන්‍ය පාලනයෙන් ලංකාවට නිදහස ලැබී ඒ සඳහා පැවැත්වූ ප‍්‍රථම නිදහස් උත්සවය දුටු කෙනෙකු හමුවිය හැක්කේ ඉතා කලාතුරකිනි. වසර හැටකට පෙර ශ‍්‍රී ලංකාවේ සිට එංගලන්තයට පැමිණ, තවමත් මෙහි ජීවත්වන ලාංකිකයෙකු ද දැකීම විරල ය. එහෙත් එවැනි කෙනෙකු, එසේ ම තවමත් සිය මවුරටට අප‍්‍රමාණ සෙනෙහස දක්වන ලන්ඩනයේ ජීවත්වන සිංහලයෙකු මම දැන සිටිමි. ඔහු ඩී. පී. බුළුවල ය.රසවත් නවකතාවක පමණක් දක්නා අන්දමේ විචිත‍්‍රත්වයක් බුළුවල මහතා ගේ ජීවන ප‍්‍රවෘත්තීන්හි ගැබ්ව තිබේ. චමත්කාරයෙන් අනූන ඒ සෑම සිද්ධියක් ම අප රටේ එවක පාලන තන්ත‍්‍රයේ ස්වරූපය කෙබඳු දැ යි පෙන්වන කැටපතක් වැනි ය. ලංකාවේ දී අපේ ප‍්‍රථම අගමැති ඩී. ඇස්. සේනානායක මහතා ද, සර් ජෝන් කොතලාවල මහතා ද ඉතා සමීපව ඇසුරු කිරීමේ වාසනාව ලද ඔහු ඒ දෙදෙන ගේ ඉතා ම හිතේසිවන්ත ආරක්‍ෂකයා ද විය. ඔවුන් ඔහු හැඳින්වූයේ ‘බුළු’ හෝ ‘පොඩි ඕවර්සියර්’ යනුවෙනි. ‘බුළු’ ලන්ඩනයට ඒමට ලංකාවෙන් පිටත්වුණේ 1948 අපේ පළමු නිදහස් උත්සවයට දින හතරකට පසුව ය. ඒ ගමන පිළියෙළ වූ හැටි ද අසා සිටින්නට රසවත් ය.ලංකාවට ළඟ දී ම නිදහස ලැබෙන බවට එකල රට පුරා ම පැතිරුණු ආරංචියෙන් අප රටේ ජනතාව කුල්මත්ව සිටි අවදියකි ඒ. එකල දැන් මෙන් ශ‍්‍රී ලංකා තානාපති කාර්යාලයක් මෙහි නොවී ය. එහෙත් ලංකාව වෙනුවෙන් ට‍්‍රැපල්ගා චතුරශ‍්‍රය අසල ඩොමීනියන් ඔප් සිලෝන්(ච්ධථඪදඪධද ධට ඛ්ඥරතධද) නමැති තැනක් තිබිණි. නිදහස ලැබුණු පසු ලන්ඩනයේ ලංකාව නියෝජනය කරන්නට නියම කාර්යාලයක් අරින්නට කටයුතු පිළියෙළ කළ සේනානායක මහතා ඒ ස්ථානයේ පාලක ලෙස තම ඉතා ම විශ්වාසවන්තයා එවන්නට හිතාගෙන මෙසේ කීවේ ය.”ලන්ඩන්වල අපේ ලංකා ඔපීසියක් අපි අරිනවා. ඒක බලාගන්න මම පොඩි ඕවර්සියර් යවනවා. ලෑස්ති වෙන්න ලන්ඩන් යන්න.”බුළු අන්දුන් කුන්දුන් විය. ලන්ඩන් එන්නට ඔහු කිසිදාක හිතාගෙන හිටියේ නැත. මහා නිදහස් උලෙළක් පැවැත්වෙන්නට යන බව පැතිරී තිබිණි. ඊට තව ඇත්තේ දින කීපයකි. ලන්ඩන් ගියොත් එය බලන්න ලැබෙන්නේ නැත.”මහත්තෙයො මම උත්සවේ බලල ම යන්න ද?” ඔහු සේනානායක මහතාගෙන් ඇසී ය.”හා හොඳයි. එහෙනම් උත්සවේට පහුවෙන්දම නැව් නගින්න ඕන.”1948 පෙබරවාරි 10 වෙනි දින කොළඹ නිදහස් චතුරශ‍්‍රයේ දී ග්ලොස්ටර් හි අදිපාදවරයා ප‍්‍රධාන බි‍්‍රතාන්‍ය සම්භාවනීය අමුත්තන් ගේ සහභාගිත්වයෙන් අත්‍යලංකාර ලෙස ශ‍්‍රී ලංකාවේ ප‍්‍රථම නිදහස් උත්සවය පැවැත්විණ. කොළඹ පමණක් නොව මුළු මහත් ලංකාව ම එක ම මඟුල් ගෙයක් වී ය. නිදහස් චතුරශ‍්‍රය අවට ලක්ෂ සංඛ්‍යාත ජනී ජනයාගෙන් පිරී ගොස් එක ම හිස් ගොඩක් බවට පත්විණි. නිදහස් චතුරශ‍්‍ර මණ්ඩපයේ කොණක සිට උත්සවය නරඹන්නට බුළුවල මහතාට හැකි විය. ඊට දින දෙකකට පසු ඔහු එංගලන්තය බලා නැව් නැංගේ ය.එදා සිට ඔහු මේ දක්වා ම ලන්ඩනයේ ජීවත්වෙයි. ට‍්‍රැපල්ගා චතුරශ‍්‍රය අසල වූ ච්ධථඪදඪධද ධට ඛ්ඥරතධද දැන් ඇමරිකානු තානාපති කාර්යාලය ඇති තැනට ගෙන යන ලදී. එතැනින් අද දවසේ හයිඩ්පාක් ගාඩන්ස්හි ශ‍්‍රී ලංකා මහ කොමසාරිස් කාර්යාලය දක්වා එහි ආරක්‍ෂකයා ලෙස, වසර කීපයකට පෙර විශ‍්‍රාම යන තුරු බුළුවල මහතා සේවය කළේ ය. ඔහු ගේ සේවා කාලය තුළ ලංකා මහ කොමසාරිස්වරු 17 දෙනෙකු වරින් වර ලන්ඩනයේ සේවයේ යෙදී ඇත.1958 දී ශ‍්‍රී ලංකාවට ගොස් තම නෑනා වන කුසුමා සමඟ විවාහ වී පැමිණි බුළුට පුතුන් දෙදෙනෙක් හා දුවක් සිටී. වෛද්‍යවරයෙකු වන ලොකු පුතා ලක්ජය, ලන්ඩනයේ ප‍්‍රධාන රෝහලක ජ්‍යෙෂ්ඨ වෛද්‍ය නිලධාරියා ලෙස සේවය කරයි.බුළුවල යුවළ වසර කීපයකට වරක් තම මවුබිමට ගොස් එති. ශ‍්‍රීී ලංකාවේ වෙසෙන තම නෑදෑ මිතුරන්ට උදව් කරති. නිතර රට ගැන හිතති, කතා කරති.ඉතා කාරුණික බුළුවල යුවළ බුදු දහමට ලැදිව අද දරු මුණුපුරන් ගේ සුරතල් මැද බටහිර ලන්ඩනයේ නිස්කලංකව ජීවත් වෙති. සැබෑ සිංහල යුවළක් යයි ඔවුන් ගැන කට පුරා කිව හැකි ය.දයා ආනන්ද රණසිංහ, ලන්ඩනයේ සිට</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=av0804135</link>
    <topic>ධම්මිකගෙන් ‘සඳලන්දෙන්’</topic>
    <author>ජයමිණි</author>
    <content>රංගන දිවියේ නැවුම් පැතුම් සමඟපියකු ගේ බල පරාක‍්‍රමය සුන්නත් දූලි කළ පුතෙක්මේසය පිරුණු පලියට හිතුමතේට කන්න එපාලන්ඩනයේ අද සිටින පැරණි ම ශ‍්‍රී ලාංකිකයාධම්මිකගෙන් ‘සඳලන්දෙන්’ගිනි කෙළි නැටුමෙන් නමක් දිනූ කුමුදුනීඅලුත් අවුරුද්දට ‘ෆ්ලෑෂ් බැක්’ වෙතින් ෆුල් ඔප්ෂන්"පත්තරේක කෙනකුගෙ නම අගට මහතා කෑල්ල එක්වුණේ ධනපාල මහත්තයාගෙ කාලෙ"“අන්ධයකුට වුණත් අද පින්තූර ගන්න පුළුවන්”“ගල් මුල් එද්දි ඉස්සරනම් හරියට කම්පා වුණා”කොහොමද තොරතුරුමම කවදාවත් තෑග්ගක් අරන් නෑගිය අවුරුද්දෙත් මං කැවිලි පිඟන් අරන් ගියාඅපි පවුල් පිටින් එක්වෙන්නේ මහ ගෙදරටතුරුණු තරු 2007 කිරුළ දිනාඔහු, ධම්මික තේරප්පෙරුම. නව පරපුරේ ගායකයෙක්. සංගීත ඥානය ලැබූවෙක්. ප‍්‍රවීණ සංගීත ආචාර්යවරුන් රැසක් යටතේ ම ගායනය, වාදනය හැදෑරූ ඔහු, පසුකාලීනව එඩ්වඩ් ජයකොඩි සංගීතවත් කළ ගීත කීපයක් ම, සංගත තැටියකට එක් කොට, ගායන ශිල්පියකු ලෙස ඉදිරියට ආවා.පසුගිය දිනවල තම නවතම සංයුක්ත පටය එළිදැක්වීමටයි ඔහු වැඩි කාලයක් කැප කළේ. “සඳ ලන්දෙන්” නමින් හඳුන්වා දෙන මේ සංගත තැටිය පසුගිය 04 වැනි දා සවස කඩවත, කේ. සී. පී. ශාලාවේ දී එළිදැක්වූවා.”මේ යන සංගීත රටාව වෙනස් කරන්නයි මට ඕනෑ වුණේ, ගායකයකු විදිහට. මේ ඛ් ච් පටයේ නිර්මාණය කොට ගත් ගීත 16 යේ ම තනු රටා ඒ නිසා එකකට එකක් වෙනස්. පැරණි ගීත ආකෘතියත්, බටහිර ගීත ආකෘතියකින් සැදුම් ලත් ගී ගණනාවක් මම රසිකයින්ට හඳුන්වා දෙනවා. මේ සඳහා නිෂ්පාදන පිරිවැය මගේ ම යි.”කසුන් කල්හාර, මංගල කටුගම්පල, රෝහණ වීරසිංහ, මහින්ද බණ්ඩාර, නවරත්න ගමගේ, සුමිත් මන්දනායක හා ශාන්ත ජයලත් තිසේරා ගේ ගී තනු නිර්මාණයෙන් විකසිත වෙන මෙහි පද රචනයෙන් යමුනා මාලනී, කැලුම් ශ‍්‍රී මාල්, වසන්ත දුක්ගන්නාරාල, අජන්තා රණසිංහ, අරුණ කිත්සිරි හා අරුණ ලොකුලියන එක්වෙනවා.2001 වසරේ දී “නැවුම් සඳ” නමින් ඒක පුද්ගල ප‍්‍රසංගයක් ද, 2005 වසරේ “සිතකට සිත” නමින් ගායිකා කුමුදුනී සමඟ ද්වි පුද්ගල ප‍්‍රසංගයක් ද පවත්වනු ලැබූ ධම්මික, ඉදිරියේ දීත්, ගායකයකු ලෙස නව නිර්මාණ බොහොමයකට අත ගසා සිටිනවා.”මගේ සංගීත ගමනට අත්වැල් සැපයූවන් අතර, මාලනී බුලත්සිංහල, ලීලානන්ද රත්නායක, කේමදාස මාස්ටර්, එඩ්වඩ් ජයකොඩි, කෝලිත භානු දිසානායක වැන්නන් නිබඳව ම ස්තුති පෙරදැරිව සිහිපත් කරනවා. කේමදාස පදනමේ දී මාස්ටර් ගේ නිර්මාණ රැසකට මම ගායනයෙන් දායක වුණා” ඔහු පවසයි.වෘත්තියෙන් බියගම ප‍්‍රදේශයේ ග‍්‍රාම නිලධාරියෙකු ලෙස කටයුතු කරන ඔහු ගේ දිවි ගමන ආලෝකමත් කරන්නේ, බිරිඳ ගීතා කුමුදුනී යි. ඇයත් සමඟ එක්වී මේ වන විට ඔහු සංගීත පංතියකුත් පවත්වාගෙන යනවා.320/3 ඒ, ගුණරත්න මාවත, මාකොළ උතුර, මාකොළ ඔහු ගේ ලිපිනය යි.ජයමිණි</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=av0804136</link>
    <topic>ගිනි කෙළි නැටුමෙන් නමක් දිනූ කුමුදුනී</topic>
    <author>හේමාලි</author>
    <content>රංගන දිවියේ නැවුම් පැතුම් සමඟපියකු ගේ බල පරාක‍්‍රමය සුන්නත් දූලි කළ පුතෙක්මේසය පිරුණු පලියට හිතුමතේට කන්න එපාලන්ඩනයේ අද සිටින පැරණි ම ශ‍්‍රී ලාංකිකයාධම්මිකගෙන් ‘සඳලන්දෙන්’ගිනි කෙළි නැටුමෙන් නමක් දිනූ කුමුදුනීඅලුත් අවුරුද්දට ‘ෆ්ලෑෂ් බැක්’ වෙතින් ෆුල් ඔප්ෂන්"පත්තරේක කෙනකුගෙ නම අගට මහතා කෑල්ල එක්වුණේ ධනපාල මහත්තයාගෙ කාලෙ"“අන්ධයකුට වුණත් අද පින්තූර ගන්න පුළුවන්”“ගල් මුල් එද්දි ඉස්සරනම් හරියට කම්පා වුණා”කොහොමද තොරතුරුමම කවදාවත් තෑග්ගක් අරන් නෑගිය අවුරුද්දෙත් මං කැවිලි පිඟන් අරන් ගියාඅපි පවුල් පිටින් එක්වෙන්නේ මහ ගෙදරටතුරුණු තරු 2007 කිරුළ දිනා70, 80 දශකයේ අපේ රටේ ගිනි සංදර්ශන ශිල්පිනියකව සිටි ඇය ඉතාම කෙටි කලක් ඇතුළත අසීමිත ජන ප‍්‍රසාදයක් දිනාගෙන සංදර්ශන ක්ෂේත‍්‍රයේ ඉහළ ස්ථානයක වැජඹෙන්නට සමත් විය. ඇය කුමුදුනී විජේනායකය. කලාවට ලැදි පවුලක සාමාජිකාවක වූ ඇය නර්තන ශිල්පයට පෙළඹී ඇත්තේ සිය වැඩිමල් සොයුරියට නර්තනය උගන්වන්නට නිවසට පැමිණි ගුරුවරයා අක්කාට නර්තනය උගන්වන අයුරු බලාසිටීමෙනි.සිය සහෝදරියගේ ඇවෑමෙන් ගිනි නර්තනයට පැමිණි ඇය පළමුවෙන් ම සංදර්ශන වේදිකාවට එන විට වයස අවුරුදු 14 ක ළාබාල යුවතියකි. ගිනි නර්තනයත් සමඟ ම පසුව ඇය චිත‍්‍රපට රංගනයට ද එක්වූවා ය. 'මරුවා සමඟ වාසේ' චිත‍්‍රපටයේ නැටුම් ජවනිකාවක් ද ඉන්පසු 'සුමිතුරෝ' චිත‍්‍රපටයේ එච්.ආර්. ජෝතිපාල සමඟ නැටුම් ජවනිකාවකට ද එක්වූ ඇය පසුව 'බදුලු කෝච්චිය', 'සත්‍යග‍්‍රහණය' වැනි චිත‍්‍රපට සඳහා ද දායක වූවා ය. දිගින් දිගටම මේ සඳහා එක්වන්නට ඇයට අවස්ථාව හිමි නොවුණේ ඒ වනවිටත් ගිනි නර්තන ශිල්පිණියක් ලෙසින් සංදර්ශන පවත්වමින් රටවටා යන්නට සිදුවූ නිසාවෙනි. ඒ කාලයේ ඇය කොයිතරම් කාර්ය බහුල වුණාද කිවහොත් ඇය රඟ පෑ චිත‍්‍රපට නරඹන්නට පවා ඇයට විවේකයක් ලැබී නැත.රූපවාහිනිය ලංකාවට හඳුන්වා දුන් මුල් අවදියේ දී ම පළමු වතාවට රූපවාහිනිය ඇතුළට ගිනි රැගෙන ගොස් ඇත්තේ ද ඇයයි. ඒ 1984 දී ඇය 'නන්දන වින්දන' වැඩසටහන සඳහා ගිනි නැටුම් ඉදිරිපත් කිරීම සඳහා ය.ජීවිතය සම්බන්ධයෙන් නිරන්තර අනතුරක් වන ගින්දර සමඟ කී‍්‍රඩා කිරීම කිසිවිටෙකත් ඇයට අභියෝගයක් වී නොමැත. පළමු දිනයේ දී මද බිය ගතියක් දැනුන ද ඉන්පසු ඇය සිය ශරීරයට කිසිදු අනතුරක් නොවන පරිදි කී‍්‍රඩාවෙහි නියුතු වූවා ය. එහෙත් 1970 දී අනුරාධපුරයේ මහඉලුප්පල්ලම ප‍්‍රදේශයේ පැවැති සංදර්ශනයකදී ඇගේ මුහුණ මතට ගිනි වළල්ලක් වැටී පිලිස්සුණ බව මතකය. ඒ වනවිටත් අවු. 16 ක පාසල් ශිෂ්‍යාවකව සිටි ඇය පිළිස්සුම් තුවාල පිටින් ම සංදර්ශනය නිම කළා ය. ඉන්පසු කිසිදිනක අනතුරක් වූ මතකයක් ඇයට නොමැත.එවකට කොල්ලුපිටිය ශාන්ත අන්තෝනි බාලිකා විද්‍යාලයේ ශිෂ්‍යාවකව සිටි ඇයට පාසලෙන් ද මේ සඳහා නොමඳ සහායක් ලැබිණි. 1988 දී ඇගේ සහෝදරයාගේ වියෝවෙන් පසු සිත එකලස් කරගෙන නර්තනයේ යෙදීමට ඇයට ;නාහැකි වූයෙන් එයින් සමුගත්තේ ය. අද වනවිට ඇය විවාහ වී ප‍්‍රංශයේ පදිංචි වී සිටින අතර තවමත් තමන් ආදරය කළ නර්තනයන්ට පෙම්බඳිමින් පසුවන්නීය.හේමාලි</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=av0804137</link>
    <topic>අලුත් අවුරුද්දට ‘ෆ්ලෑෂ් බැක්’ වෙතින් ෆුල් ඔප්ෂන්</topic>
    <author>ජයමිණි අත්තනායක, සේයාරූ - සිසිර විජේතුංග</author>
    <content>රංගන දිවියේ නැවුම් පැතුම් සමඟපියකු ගේ බල පරාක‍්‍රමය සුන්නත් දූලි කළ පුතෙක්මේසය පිරුණු පලියට හිතුමතේට කන්න එපාලන්ඩනයේ අද සිටින පැරණි ම ශ‍්‍රී ලාංකිකයාධම්මිකගෙන් ‘සඳලන්දෙන්’ගිනි කෙළි නැටුමෙන් නමක් දිනූ කුමුදුනීඅලුත් අවුරුද්දට ‘ෆ්ලෑෂ් බැක්’ වෙතින් ෆුල් ඔප්ෂන්"පත්තරේක කෙනකුගෙ නම අගට මහතා කෑල්ල එක්වුණේ ධනපාල මහත්තයාගෙ කාලෙ"“අන්ධයකුට වුණත් අද පින්තූර ගන්න පුළුවන්”“ගල් මුල් එද්දි ඉස්සරනම් හරියට කම්පා වුණා”කොහොමද තොරතුරුමම කවදාවත් තෑග්ගක් අරන් නෑගිය අවුරුද්දෙත් මං කැවිලි පිඟන් අරන් ගියාඅපි පවුල් පිටින් එක්වෙන්නේ මහ ගෙදරටතුරුණු තරු 2007 කිරුළ දිනා“රොෂාන්, මේ උඹේ විවාහය නිමිත්තෙන් මගෙන් තෑග්ගක්. හැබැයි කියපු විදිහට වැඩේ කෙරෙන්න ඕනෑ.”දිනෙක රොෂාන්ගේ මිතුරෙක් පැමිණ ඔහු අත යමක් තැබීය. එය තෑග්ගක් නොවේ. ඊටත් වඩා වටිනා දෙයකි. සංගීතයට ලැදි ඔහු අතින් එසේ ත්‍යාගයක් ලෙස ලැබුණේ ගී පදමාලාවකි. සියුම් සතුටින් රොෂාන්ගේ සිත ඉපිලී ගියේය. ඒ සිත් ඇදගන්නා ගීතයේ වචන ඔහු වරක් නොව බොහෝ වාරයක් මිමිණුවේය. අවසානයේ ඊටම සරිලන සොඳුරු ගී තනුවක් නිර්මාණය කළේය. ඒ ඔවුන්ගේ විවාහ මංගලෝත්සවයට හරියටම සතියකට පෙරය.ඔවුන්ගේ විවාහ මංගලෝත්සවය පැවැති නයින මඩම ‘කුමුදුවැලි’ හෝටලයේදී මේ ගීතය එදා පැමිණ සිටි සියලු දෙනාගේ සිත් ඇද බැඳ තබා දෙසවන් පිනවන්නට සමත්විය.‘සුපෙම් සුවඳක් අරන්නැවුම් පැතුමක් ලෙසින්සදා රැඳෙනු සිතේඔබයි මගේ ජීවිතේ....’රන්හුයෙන් අතින’ත බැඳගත් ඒ මොහොතේදී, රොෂානුත්, ඔහුගේ ආදරණීය බිරිය තිළිණිත් හා හා පුරා කියා මේ ගීතය ගැයුවේ ආදරයෙන් මුසපත් වෙමිනි. මේ ගීතයේ ගායිකාව පිළිබඳව රසිකයන්ට නිනව්වක් නැතත්, ඒ ගීතයේ හිමිකාරත්වයෙන් භාගයක්ම රොෂාන්ගේ ආදරණීය බිරිය තිළිණිටත් යා යුතුයි. අතිශයින්ම ජනප‍්‍රියත්වයට පත්වූ මේ ගීතය බිහිවීමේ මුල්කතාව එයයි. බොහෝ රසිකයින් රොෂාන්ට ආදරය කරන්න පටන්ගත්තේ මේ ගීතයත් එක්ක කිව්වොත් හරි.ඔහුගේ ආදරණීය ළයාන්විත හ¾ඩින් තාරුණ්‍ය හදවත් වලට, මේ වනවිටත් ආදරබර ගීත ගොන්නක්ම තිළිණ කරලා.තව එක සැරයක් ඔබ හමුවන්නට ඇත්නම්..වළා යහන සඳ සැතපෙන යාමේ..හමුවන්නට - සමුගන්නට ඇවිත් යන එනඔබ මලක් - සුවඳ මලක්පූජනීයයි – ආදරේ – පිවිතුරුයි මේ ආදරේඔබ හරිම ලස්සනයි නංගියේවසන්ත කාලෙට සුරංගනාවන් අනන්තවත් ඒවීමේ හැම ගීතයක්ම හැඩවෙලා තියෙන්නේ ඔහු විසින්ම නිර්මාණය කරගත් තනු රටාවලින් හා ඔහුටම අනන්‍ය වූ ගායනා විලාසයකින්. මේ ගී පද බොහොමයක්ම ලියැවිලා තියෙන්නේ ඔහු අතින්මයි.මේ විදිහට, කෙටි කාලයකින් ඔහුට මතුවෙන්නට, ලොකු රුකුලක් වුණේ ඔහුගේම “ෆ්ලෑෂ් බැක්” සංගීත කණ්ඩායමයි.අද ප‍්‍රසංග වේදිකාවේදී ‘සික්ස් ඉන් වන්’ කියලා රොෂාන් හඳුන්වා දෙන්නෙත් සංගීතය පිළිබඳව, අංශ ගණනාවකම ඔහු නියැලෙන නිසා.ඉතින් මොනවාද අලුත්ම තොරතුරු?”ම්.. මේ දවස්වල සුපර් ස්ටාර්ස් ගායක ගායිකාවන්ගේ අලුත් ගීත නිර්මාණය කරනවා. ඒ වගේම, ඔවුන්ගේ “කොන්සර්ට්” එකට බැක් කරන්නේ අපේ සංගීත කණ්ඩායම. ඒ අතර, සංගීත කණ්ඩායම් වලටත් ටෙලිනාට්‍යවලටත් ගීත නිර්මාණය කළා. ටෙලි නාට්‍ය තේමා ගීත කිහිපයකටම ගායනයෙන් දායක වුණා. ෆ්ලෑෂ් බෑක්’ සංගීත කණ්ඩායම රසිකයන්ට හඳුන්වා දෙන අලුත්ම ඛ්ච් එක ”ජ්භතත ර්‍ණනබඪධද” ව්ධදඵබධන ගීත එකතුවක් විදිහටයි මේක අපි රසිකයින්ට ඉදිරිපත් කරන්නේ. ඒ “අලුත්” අවුරුද්ද නිමිත්තෙන්. දැනට මගේම ස්ව නිර්මාණ ඛ්ච් තුනක් එළි දක්වලා තියෙනවා. එළි දැක්වීමට නියමිත ඊළඟ ඛ්ච් එකේ ගීත බොහෝමයක් මේ වනවිටත් කර අවසන්.”ඔබ පසුගිය කාලේ විදෙස් සංචාරවලටත් සහභාගිි වුණා. කොහොමද ප‍්‍රතිචාර?සතුටුදායකයි. විදෙස් රටවලට ගියාම ගැහැනු පිරිමි වගේම වයස බේදයක් නෑ කවුරුත් අපේ නිර්මාණ අගය කරනවා.තරුණ පරපුරේ වඩාත් සිත් ඇදගන්නා විදිහට ගීතනු නිර්මාණය කිරීම සඳහා විශේෂ සංගීත, ක‍්‍රම වේදයක් ඔබ අනුගමනය කරනව ද?එහෙම විශේෂ ක‍්‍රමවේදයක් නෑ. මං බොහෝවිට කීබෝඩ් එක, ගිටාරය අරගෙන හුදෙකලා වෙන්න, පාළුවේ ඉන්න හරිම කැමැති කෙනෙක්. (රොෂාන්ගේ නිවහනට යාබද ස්ටුඩියෝවත් ඉතාම නිදහස් තැනක්)එදිනෙදා හිතෙන, දැනෙන දේවල්, ඒ කියන්නේ මේ දුක, සතුට වගේ හැඟීම් ගිටාරයෙන් ‘රිදම්’ එකකට ගන්නවා. ඔන්න එතකොට ඒ හැඟීම් තවත් හොඳින් මට දැනෙන්න ගන්නවා. ඒ නාද රටා ඇඟ ඇතුළෙන්ම එනවා. ඊට සාපේක්ෂව මගේ හිතේ පදවැල් ද නිර්මාණය වෙනවා. ඒ අවස්ථාව මට හරිම විශේෂයි.එහෙම වුණත් හොඳ රිදම් එකක්, මෙලඩි එකක් හිතට එන වෙලාව නම් මට හරියටම කියන්න බෑ. රසිකයින් අතර ඉතා ජනප‍්‍රියත්වයට පත්වුණ මේ හැම ගීතයක්ම නිර්මාණය වුණේ ඒ විදිහට.පුංචි කාලේ ඉඳලම සංගීතය පිළිබඳව ගොඩ නඟාගත් දැනුම තමා මම අවස්ථාවට අනුව යොදාගන්නේ. ඒ දැනුම කොටුවකට සීමා කරන්න කැමැති නෑ.මේ දවස්වල සංගීත ප‍්‍රසංගවල අඩුවක් තියෙන බවට බොහෝ දෙනා මැසිවිලි නඟනවා. ඔබ සංගීත කණ්ඩායමටත් ඒ තත්ත්වයද?ප‍්‍රසංගවල අඩුවක් තියෙනවා තමා, මේ දවස්වල. හේතුව රාති‍්‍ර 10න් පස්සේ සියලු සංගීත ප‍්‍රසංග නැවැත්වීම. මේ ගැන නම් අපි ඉන්නේ හරිම කලකිරීමෙන්. ප‍්‍රසංග හරහා සම්බන්ධ වෙලා ඉන්න හැමෝටම මේ තත්ත්වය බලපානවා. මම කියන්නේ අඩුම තරමේ රාති‍්‍ර 12 වෙනකම්වත් මේ අවසරය ලැබෙනවා නම් ලොකු දෙයක්.සංගීතය හැරුනාම පහුගිය කාලේ රොෂාන්ට අලුත් භූමිකාවන් නිරූපණය කරන්නටත් අවස්ථාව උදාවුණා. නිවේදකයකු, නළුවකු විදිහට. ඔව්, මහේෂ් සත්සර මද්දුම ආරච්චිගේ ‘පූජනීයයි ආදරේ’ ටෙලි නාට්‍යයට සංගීත ශිල්පියෙක් විදිහට රංගනයේ යෙදෙන්න අවස්ථාවක් උදාවුණා. එය සංගීතමය ටෙලිනාට්‍යයක් නිසයි. එහි සංගීත, ගීත නිර්මාණ කටයුතුª කළේත් මම. සෙනසුරාදා උදේ 9.00ට ධ්ඊව් රූපවාහිනියෙන් ගෙන එන ‘හීන හතක්’ සංගීත වැඩසටහන ආශාත් සමඟ එක්ව ඉදිරිපත් කිරීමෙනුත් මම අපූරු ආස්වාදයක්, වින්දනයක් ලබනවා.කොහොමත්, අද සංගීත ක්ෂේත‍්‍රය තුළ දක්නට ඇත්තේ තරගකාරිත්වයක්. සංගීත කණ්ඩායම්, ගායකයින්, වාදකයින් වේගයෙන්, බිහිවන මෙවන් යුගයක “ෆ්ලෑෂ් බැක්ලාට” සංගීත ක්ෂේත‍්‍රයේ රැඳීමත් ලොකු අභියෝගයක් වේවි?අපි අතර ඉන්නේ අද, සංගීතය පිළිබඳ විවිධ රුචි, අරුචිකම් තියෙන අය. විවිධ බුද්ධි මට්ටම්වල, මානසික මට්ටම්වල ඉන්න අය.මුළු රටේම ඉන්න අයට, මගේ ගීත, අපේ සංගීත කණ්ඩායමේ ගීතම අහන්න ඕනෑ කියලා කියනවා නම්, ඒක විහිළුවක්. ඔවුන් තමන්ට කැමැති දේවල් තෝරාගනීවි. හැබැයි මගේ ගීතයක් ඇහෙන කොට, රසිකයින් දන්නවා නම් මේක රොෂාන්ගේ කියලා එච්චරයි. මගේ ‘අනන්‍යතාව‘ රැඳිලා තියෙන්නෙ එතැන.රොෂාන් කොළඹ පදිංචියට එන බව ආරංචියි?නැහැ. මම හිතලාවත් නැහැ. අපේ පදිංචිය කටුනේරියේ. හැම පහසුකමක්ම තියෙනවා. මගේ දෙමාපියන් එක්ක හැදුණේ් වැඩුණේ. ඒ පරිසරය දාලා එන්න නම් කොහෙත්ම හිතක් නැහැ. මට ඉන්නේ සහෝදරියන් දෙන්නෙක්. සහෝදරයෙක් විදිහට, මගේ පියා මියගියාට පස්සේ, ඔවුන්ගේ කටයුතු හොයලා බලනවා. මෙවන් ගමනක් එන්න මට ලොකු ශක්තියක් වුණේ, මගේ පියා.මගේ දූ (සිත්මී රොමාෂා) පුතා (චිනුත් ෂෙරොන්), බිරිය තිළිණිත් එක්ක නිදහසේ, පාඩුවේ සතුටින් කාලය ගත කරන බව රසිකයින්ට ලියන්න. මගේ නිර්මාණ කටයුතුවලට මගේ බිරියගෙන් ලැබෙන සහයෝගය, නිදහස, ඇත්තටම විශාල ශක්තියක්.සත්තකින්ම ඒ සතුට, සැනසුම, ඔහු ගැයූ හැම ගීතයක්ම සුන්දරව, ගැබ්වෙලා තියෙන බවයි, හැම මොහොතකම මට හිතෙන්නේ.පූජනීයයි ආදරේ – පිවිතුරුයි මේ ආදරේජයමිණි අත්තනායක, සේයාරූ - සිසිර විජේතුංග</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=av0804138</link>
    <topic>"පත්තරේක කෙනකුගෙ නම අගට මහතා කෑල්ල එක්වුණේ ධනපාල මහත්තයාගෙ කාලෙ"</topic>
    <author>ඉනෝකා පෙරේරා බණ්ඩාර, ඡායාරූප ගීත් ද මැල්</author>
    <content>රංගන දිවියේ නැවුම් පැතුම් සමඟපියකු ගේ බල පරාක‍්‍රමය සුන්නත් දූලි කළ පුතෙක්මේසය පිරුණු පලියට හිතුමතේට කන්න එපාලන්ඩනයේ අද සිටින පැරණි ම ශ‍්‍රී ලාංකිකයාධම්මිකගෙන් ‘සඳලන්දෙන්’ගිනි කෙළි නැටුමෙන් නමක් දිනූ කුමුදුනීඅලුත් අවුරුද්දට ‘ෆ්ලෑෂ් බැක්’ වෙතින් ෆුල් ඔප්ෂන්"පත්තරේක කෙනකුගෙ නම අගට මහතා කෑල්ල එක්වුණේ ධනපාල මහත්තයාගෙ කාලෙ"“අන්ධයකුට වුණත් අද පින්තූර ගන්න පුළුවන්”“ගල් මුල් එද්දි ඉස්සරනම් හරියට කම්පා වුණා”කොහොමද තොරතුරුමම කවදාවත් තෑග්ගක් අරන් නෑගිය අවුරුද්දෙත් මං කැවිලි පිඟන් අරන් ගියාඅපි පවුල් පිටින් එක්වෙන්නේ මහ ගෙදරටතුරුණු තරු 2007 කිරුළ දිනාජීවිතේ කියන්නෙ මහ පුදුමාකාර දෙයක්.ලැබීම් - නොලැබීම්.. වැටීම් - නැඟීම් අතරෙ අපි හැමෝම දෝලනය වෙනව. එක එක විදියට.හරියට, මැරෙන කල්ම අඩු නැතිව ගෙවා දමන්න සිද්ධ වෙලා තියෙන උරුම කරුමකං වගේ.මේ තියෙන ලෙඩ දුක් - කරදර එක්ක අවුරුදු 60 - 70 ක් කෙනෙක් ජීවත් වෙනව කියන එකත් ලොකු දෙයක්.ඉතින් 80 - 90 වෙනකල් ඉන්න ලැබෙනවා නම් වාසනාවක්, නොකියා කොහොමද...කොහොම වුණත්, තරුණ අයගෙනුත් ඇතැම්විට ගිලිහෙන මතක ශක්තිය, අවුරුදු 91 දිත් රැකිලා තියේ නම්, කොයි තරම් වාසනාවක් ද?වැලිතර ඒ. රණසිංහ කියන්නෙත් එහෙම වාසනාවන්තයෙක්.91 වියැති ඔහු, අදත් පත්තරවලට ලිපි ලියනවා.අතීත සිදුවීම්, එදා මෙදා තුර දේශපාලන චරිතවල පැටිකිරිය, ඔහු කියාගෙන යන්නෙ කිසිදු අපහසුතාවකින් තොරව එක හුස්මට.ඔහු අපිට තවත් සුවිශේෂයි. අවුරුදු 70 ක්ම පත්තරත් එක්ක කළ, ගනු දෙනුව නිසා. මාධ්‍යවේදියකු නිසා.“මං උපන්නෙ 1918 පෙබරවාරි 08 වැනිදා. බලපිටිය ගමේ. අවුරුදු දහය වෙනකොට මං පත්තර කියවන්න ගත්තා. ඒ කාලෙ තිබුණෙ 'දිනමිණ', 'ස්වදේශීය මිත‍්‍රයා' වගේ පත්තර. හැබැයි ගමේ පත්තරේ ගත්තෙ, පන්සලේ හාමුදුරුවො, ඉස්කෝලෙ මහත්තයා නැතිනම් වෙද මහත්තයා වගේ කිහිප දෙනෙක් විතරයි. ඒ අය හරහා තමයි රටේ තොටේ විස්තර ගමේ මිනිස්සු දැන ගත්තෙ.සිංහල අවුරුදු ලිතත් එහෙමයි. හාල් තුනපහ ඇරන් පන්සලට ගියාම, හාමුදුරුවො නැකැත් සීට්ටුව දෙනවා. අවුරුදු චාරිත‍්‍ර පවා දැන ගත්තෙ මේ විදිහට. හැබැයි මට අවුරුදු 12 වෙනකොට 'සිළුමිණ' පත්තරේ ආවා. ඒ 1930 දී. සිළුමිණේ තිබුණු 'කමලා ළමා සමාජය'ට ලියන්න පුළුවන් ගැහැනු ළමයින්ට විතරයි.ලියන්න තියෙන ආසාවට. මං ගැහැනු ළමයින්ගේ නම් වලින් 'කමලා ළමා සමාජෙට' ලියන්න ගත්තා. එක දෙක පළ වෙන කොට මට නිකන් ඉහේ මලක් පිපුණා වගේ. එතකොට මං හිටියෙ බලපිටිය සිංහල ඉස්කෝලෙ අටේ පන්තියේ 'පාඨශාලා' හැර යාමේ විභාගයෙන් පස්සෙ බලපිටියෙ සුගුණ ශාසණෝදය පිරිවෙණට ගියා. එතැන් පටන් පිරිවෙණේ අධ්‍යාපනය. හැබැයි 'සිළුමිණ' අතහැරියෙ නැහැ. සත 10 යි පිටු 24 යි. 'සත දහයෙ විශ්ව විද්‍යාලයෙ' පොඩි කොළමක් යනවා කියන්නෙ ඒ කාලෙ අපිට හරි නම්බුවක්. ධෛර්යයක්.'කොහොම හරි අවුරුදු 23 වෙනකොට මං පත්තර ලෝකෙ නමක් හදාගෙන. හැබැයි මගේ තාත්තයි, අයියයි ඒ ළඟ ළඟ නැතිවුණා. මට ඕන වුණා දිරියෙන් යමක් කරන්න.ඒ දෙවැනි ලෝක යුද්ධ කාලෙ. සිවිල් වැඩ, රස්සාවල් ඕනෙතරම් කොළඹ තිබුණා. මං දෙපාරක් නොහිතා කොළඹ ආවා. කොළඹ වරායට එන නැව්වල නාවිකයන්ට මං විසිතුරු බඩු විකුණන්න ගත්තා. බෝට්ටුවකට ලයිසන් අරගෙන අපි නැව්වලට ගියේ බෝට්ටුවෙන්. මං ඒකෙන් භාෂා කිහිපයක් කතා කරන්න ඉගෙන ගත්තා. ජපන්, හින්දි, ස්පාඤ්ඤ, කොරියන්... ඔය කොයි භාෂාවත් ටික ටික පුළුවන් වුණේ, නැව්වල නාවිකයන් එක්ක කතා බහ කරලමයි. හැබැයි මං මගේ ලියැවිල්ල අත් හැරියෙ නැහැ. ඒ අයගෙන් ගන්න තොරතුරු නිසා මට ඕනෙ තරම් කරුණු තිබුණ ලියන්න”.ඔහුගේ පි‍්‍රයතම විෂය වුණේ දේශපාලන කරළියේ චරිත පිළිබඳ පැටිකිරියයි.කොල්වින් ආර් ද සිල්වායි ඒ කරළියේ ඔහු කැමැතිම චරිතය."1931 මුල්ම රාජ්‍ය මන්ත‍්‍රණ සභාවේ, මන්තී‍්‍රවරු 50 දෙනාගෙම නම් මට කටපාඩම්. මං කවදත් කැමති දේශපාලන වේදිකාවේ, වාමාංශික දේශපාලනඥයන්ට...දන්නවද.. ඉස්සර පත්තරවල විස්තර යද්දි කෙනකුගෙ නමක් අගට 'මහතා' කියල ලියුවෙ නැහැ. නිකම්ම නම විතරයි. නමුත් 1947 දි බිහිවූ 'ලංකාදීප'යේ මුල්ම කර්තෘ ඩී. බී. ධනපාල මහත්තය තමයි, පත්තර කලාවේ තවත් මානයක් අරඹමින් නම අගට 'මහතා' ලියන්න පටන් ගත්තෙ.1942 අපෙ‍්‍ර්ල් 5 වැනිද කොළඹ වරායට බෝම්බ දාන කොටත් මං කොළඹ වැඩ.1934 සැප්. 20 වැනිදා එංගලන්තයෙන්, අපේ රජුගෙ සිංහාසනය ආපහු ගෙනාවා.1942 ජනවාරියෙයි ඉස්සෙල්ලාම 'හාල් පොත' නිකුත් කළේ. අපේ රට යටත් විජිතයක්ව සියවස (1815 - 1915) සපුරනදා, ඩී. ආර්. විජේවර්ධන මහත්තයා, දිනමිණේ විශේෂ අතිරේකයක් ගැහුවා. අන්තිමේ මරක්කල - සිංහල කෝලහලය (මාෂල්ලෝ) ආවා. පත්තරේ හය මාසයක් සීල් තබ්බා. හැබැයි ඩී. ආර්. විජේවර්ධන මහත්තයත් අත හැරියෙ නැහැ. 'නොරිස් රෝඩ් එකේ', මැලිබන් වීදියෙ පොඩියට පටන් ගෙන මහ දිග ගමනක් කරා ලේක්හවුසිය අරගෙන ආවා."සියලු සිදුවීම් ඔහුගේ මතකයේ පෙළ ගැහෙයි. වැසී ගිය ‘දවස’, ‘රිවිරැස’ වගේම ලංකාදීප, දිවයින, ලක්බිම, සිළුමිණ ආදි පුවත්පත්වල එදා විවිධාකාරයේ ලිපි පෙළවල් දිග හැරුණේත් ඒ මතකයේ ප‍්‍රතිඵල ලෙසින්."ඒ කාලේ හාල් සේරු 80 ක මුට්ටයක් රු. 10 යි. 6 - 7 දෙනෙක් ඉන්න පවුලකට රුපියල් 10 - 15 කින් පුළුවන් අවුරුදු කන්න."මේ අවුරුදු කාලෙ නම් ඒ දුක හිතෙන කතාවක්.කොහොම වුණත්, මෑතක් වනතුරුම දිවයිනේ පළවු, 'දේශපාලනයේ මෙතෙක් කතාව'ට හේ ලිපි 30 ක් ලියුවේ මහත් ප‍්‍රබෝධයෙන්."අදත් මං ලියනවා. හැබැයි ඉතින් පත්තරේක පළ කරවගන්න තමයි අමාරු..."මට දැනෙන හැටියට නම් ඔහු වැනි මතක ගබඩාවක්, පුවත්පතකට සම්පතක්."1955 ජුනි 20 පැවැති සූර්යග‍්‍රහණය බලන්න මුළු ලෝකයේම විද්වතුන් ආවා. හැබැයි සර් ජෝන් කොතලාවල රුසියාවට එන්න දුන්නේ නැහැ. මොකද උන්නැහේ කොමියුනිස්ට් විරෝධියෙක් නිසා.ආණ්ඩු පෙරළපු හැටි, ආණ්ඩු හදපු හැටි, මට අදත් මතකයි.ඒ. ඊ. ගුණසිංහ කම්කරු නායකයා ඉපැදුණේ මැයි 01 දා. හැබැයි ඒ කම්කරු පක්ෂයේ ගෝලයෙක්ව හිටි, පෙ‍්‍ර්මදාස ජනාධිපති මියැදුණෙත් මැයි 01 වැනිදා. නායකයා ඉපැදුණු දවසෙ ගෝලය මැරුණ..."මේ සිදුවීම් එකිනෙක, දින වකවානු සහිතව 91 වියෙහිදිත් මතකයට නඟා ගැනීමට ඇති හපන්කම වාසනාවක් නොවේද.පසුගිය දාක, 'රුහුණු කලා කවය' සංවිධානය කළ ජනාධිපති සම්මානයෙන් ද වැලිතර ඒ රණසිංහලයන් පිදුම් ලැබුවේ ඔහුගෙන් වූ අමිල සමාජ මෙහෙවර උදෙසා.බහුශ‍්‍රැත ප¾ඩිවරුන්, විද්වතුන්, කවීන්, ලේඛකයන්, නීතිවේදීන්, දේශපාලනඥයන්, ගත් කතුවරුන් ආදින් පිළිබඳ ඔහු අතින් ලියැවුණු ලිපි ගණන සියයක ටත් එහා.සර්ධා, සමන් මාලා, මංජුල, මාධවී දූ දරුවන් හතර දෙනාගෙන් එක්කෙනකුවත් ලේඛන කලාවට නො ආ මුත් ඔහුගේ හිතට දුකක් නැති තරම්.ඒ, උපාධිධාරින් ව්‍යාපාරිකයන් හා රජයේ නිලධාරිනියන් ලෙස තම දූ පුතුන් සමාජයේ වැජඹෙන හෙයින්."ඒත් හැබැයි මං එක දෙයක් කළා. මගේ පියාගෙන් මට උරුම වුණු වටිනා සිංහල, පාලි, සංස්කෘත, වෛද්‍ය, තාක්ෂණ ග‍්‍රන්ථ රැසකුත්, වසර සිය ගණනක් පැරැණි මුද්‍රිත පංචාග ලිත් රාශියකුත් මං ජාතික ලේඛනාගාරයට පිරිනැමුවා. මගේ දරුවන් වැඩක් නොගෙන ගෙදර ඔහේ තියෙනවට වඩා මේ රටේ කවුරු හෝ දරුවෙක් ඉන් ප‍්‍රයෝජන ගනීවි. ජීවත් වෙලා ඉන්නකල් මං ඒ පත පොතට ආදරය කරනවා..."එවැනි පිනක් කිරීමට හිත් පහළ වීමම අපේ වාසනාවක් බැව් නොකියා කොහොමද..91 වියේදීත් සකී‍්‍රයව ඇති ඔහුගේ පෑන, අදත් රටේ කවර ප‍්‍රශ්නයකට අදාළව වුව සැණෙකින් පෙළ ගැහෙයි.හැමදාමත් ‘දිනපතා පුවත්පත්’ දෙකක්, මාධවී දූ රැගෙන එන්නේ තාත්තාගෙ මේ පුවත් සා පිපාසාව දන්නා හෙයින් විය යුතුයි.78 වියැති අම්මාත් 91 වියැති තාත්තාත් මේ දුවා දරුවන්ට ආඩම්බරයක් සේ දැනෙයි. වාසනාවක් සේ හැඟෙයි. මුණුපුරු මිණිපිරියන් ඇසුරේ ලබන මේ සැනසිල්ලෙන්, ඔහු තව තවත් පන්නරය ලබයි. ලිපි ලියැවෙයි.ඉතින්, සියක් ආයු ලැබ අපෙත් ආයු ලැබ ඔබ ජීවත් වේවා! යි පතන්නේ නිකම්ම නොවේ.නොදන්නා අතීතය තවත් පරපුරකට කියා දෙන්නට ඔබේ පෑන තව තවත් ශක්තිමත් වේවායිද පතමින්.ඉනෝකා පෙරේරා බණ්ඩාර, ඡායාරූප ගීත් ද මැල්</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=av0804139</link>
    <topic>“අන්ධයකුට වුණත් අද පින්තූර ගන්න පුළුවන්”</topic>
    <author/>
    <content>රංගන දිවියේ නැවුම් පැතුම් සමඟපියකු ගේ බල පරාක‍්‍රමය සුන්නත් දූලි කළ පුතෙක්මේසය පිරුණු පලියට හිතුමතේට කන්න එපාලන්ඩනයේ අද සිටින පැරණි ම ශ‍්‍රී ලාංකිකයාධම්මිකගෙන් ‘සඳලන්දෙන්’ගිනි කෙළි නැටුමෙන් නමක් දිනූ කුමුදුනීඅලුත් අවුරුද්දට ‘ෆ්ලෑෂ් බැක්’ වෙතින් ෆුල් ඔප්ෂන්"පත්තරේක කෙනකුගෙ නම අගට මහතා කෑල්ල එක්වුණේ ධනපාල මහත්තයාගෙ කාලෙ"“අන්ධයකුට වුණත් අද පින්තූර ගන්න පුළුවන්”“ගල් මුල් එද්දි ඉස්සරනම් හරියට කම්පා වුණා”කොහොමද තොරතුරුමම කවදාවත් තෑග්ගක් අරන් නෑගිය අවුරුද්දෙත් මං කැවිලි පිඟන් අරන් ගියාඅපි පවුල් පිටින් එක්වෙන්නේ මහ ගෙදරටතුරුණු තරු 2007 කිරුළ දිනාප‍්‍රවීණ කැමරා ශිල්පියකු චිත‍්‍රපට හා ටෙලිනාට්‍ය අධ්‍යක්ෂවරයකු වන සෝමවීර බෝපිටිය මේ දිනවල කැමරාකරණ වීඩියෝකරණ, චිත‍්‍රපට හා ටෙලිනාට්‍යකරණ පාඨමාලාවක් මෙහෙයවයි. ඔහු කැමරාව මෙහෙයවමින් අධ්‍යක්ෂණය කළ 'සුහද ප‍්‍රාර්ථනා' ටෙලි චිත‍්‍රපටය ද දැන් නිමවී ඇත. එහි විශේෂ මාධ්‍ය දැක්මක් පසුගියදා පවත්වන ලදී. මේ සෝමවීර බෝපිටිය සමඟ කළ කෙටි කතාබහකි.මම 1969 දී විතර පවත්වපු ජී.ඩී.එල්. පෙරේරා ගේ 'කලා පෙළ' සිනමා පාඨමාලාවෙන් බිහිවුණු කෙනෙක්. එදා මා එක්ක ඒ පාඨමාලාවේ හිටපු සිසුන් තමයි අයි.එන්. හේවාවසම්, චන්දන සිල්වා, ලාල් පියසේන, ස්ටැන්ලි ද අල්විස්, එච්.එම්.පී. ප‍්‍රනාන්දු යන අය 'කලා පෙළ' සිනමා පාඨමාලාව තෛ‍්‍රමාසික පාඨමාලාවක්. ඊට පස්සෙ මම බාහිර නිරීක්ෂකයකු විදියට ලංකා චිත‍්‍රාගාරයට සම්බන්ධ වෙලා එහි කාර්මික අංශ ගැන ස්වයං අධ්‍යයනයක නිරත වුණා. මම සිනමාකරණය ඉගෙන ගත්තේ ස්වයං හැදෑරීමෙන්. 1970 දී මම පන්නිපිටියේ හන්දියේ 'ප‍්‍රියංකා නමින් චිත‍්‍රාගාරයක් ආරම්භ කළා. මම එය පටන්ගත්තේ රුපියල් 300 කින්. අද එය ඉහළම තාක්ෂණයකින් යුතුව පවත්වාගෙන යන චිත‍්‍රාගාරයක්.'හැටේ දශකය අග භාගය, හැත්තෑව දශකය මුල් භාගය විතර වෙනකොට අපේ රටේ කෙටි චිත‍්‍රපට ප‍්‍රබෝධයක් ඇති වී තිබුණා. ඒ ප‍්‍රවණතාවයට අනුව යමින් මා 'අන්තිමදා' නමින් කෙටි චිත‍්‍රපටයක් නිර්මාණය කළා. ඒක එක දවසකින් කළ නිර්මාණයක්. එහි සිරිල් වික‍්‍රමගේ දේවිකා කරුණාරත්න, වික‍්‍රම බෝගොඩ, සමන් බොකලවෙල, ෂෙල්ටන් සිල්වා රඟපෑවා 'අන්තිමදා' කෙටි චිත‍්‍රපටයට විචාරක සම්මාන උළෙලේ සම්මාන හිමි වුණා. ඒ අවදියෙදීම මම 'ඈත රුවන් ගිර' නමින් මි.මී. 16 ප‍්‍රමාණයෙන් වෘත්තාන්ත චිත‍්‍රපටයක් අධ්‍යක්ෂණය කරන්න උත්සාහ කළත් එය ව්‍යාර්ථ වුණා. ඊට පස්සේ තමයි මම "නිවන් දකිනා ජාති දක්වා" වෘත්තාන්ත චිත‍්‍රපටය අධ්‍යක්ෂණය කළේ. මා නිර්මාණය කරපු 'එක ඉත්තක මල්' වෘත්තාන්ත චිත‍්‍රපටය 83 ජූලි කලබල සමයේදී විනාශ වුණා.ඊට පස්සේ මම ටෙලිනාට්‍යකරණයට යොමු වුණා. 'ලොකු අයියා', 'සතුටු කඳුළු', 'රයි සහ ගම්', 'සෙනෙහසට පිපෙන මල්' මා නිර්මාණය කළ ටෙලිනාට්‍ය. ඊට පස්සේ මම අවුරුදු ගාණක් නිර්මාණ ක්ෂේත‍්‍රයෙන් ඈත්වෙලා හිටියා. මා පතුළ නොපෙනෙන අගාධයකට ඇද වැටුණා. ඒ උඩට පස් කන්දකුත් ඇදගෙන වැටුණා. අන්තිමට මම මහපොළොව පලාගෙන මතුවුණා. මම දැන් 'සුහද ප‍්‍රාර්ථනා' නමින් ටෙලි චිත‍්‍රපටයක් නිර්මාණය කර තිබෙනවා. තව නොබෝ දිනකින් මා වෘත්තාන්ත චිත‍්‍රපටයක වැඩ පටන් ගන්නවා. එහි නම 'දඩයක්කාරයා'. එය සිනමාස්කෝප් චිත‍්‍රපටයක්. ඊට පාදක වෙන්නේ උපාලි බණ්ඩාර වීරසේකර ලියූ 'කුලී මිනිමරුවා' නමැති නවකතාව."අපේ රටේ පාඨමාලාවලින් කරන්නේ ආධුනිකයන් රැවටීමක්. එකවර දෙසියකට තුන්සියයකට පාඨමාලා තියලා කැමරාකරණය උගන්වන්නේ කොහොමද කියන එක මට නම් ප‍්‍රශ්නයක්. කැමරාවක එක දෙයක් පෞද්ගලිකව ඒ දෙතුන් සීයටම පෙන්වන්නම කොච්චර වෙලාවක් ගත කරන්න ඕනෑ ද. මේක සම්පූර්ණ බොරුවක්. මමත් පෞද්ගලිකව එහෙම රැවටිලා තියෙනවා. ඒ නිසා මම කල්පනා කළා අවංකව හා නිවැරදිව පාඨමාලාවක් තියලා අලුත් පරම්පරාවක් බිහිකරන්න. මම මේ පාඨමාලා පටන්ගත්තේ මීට අවුරුදු 35 කට විතර කලින්. ඒ කියන්නේ 1973 දී. ඒ ගාල්ලේ 'ඉගෙනුම' ආයතනයෙන්. තිස්ස ද සිල්වා තමයි ඒ සඳහා මට උදව් කළේ.'මෙවර පාඨමාලාවේ අදියර තුනක් තිබෙනවා. එකක් තෛ‍්‍රමාසික පාඨමාලාව, දෙසති පාඨමාලාව අනික. තුන්වැන්න තෙදින පාඨමාලාව.'සිනමාකරණය දවස් තුනකින් උගන්වන්න බැහැ. නමුත් නිශ්චල ඡායාරූපකරණය හා වීඩියෝකරණය උගන්වන්න පුළුවන්. ඒ අභියෝගය මං භාරගන්නවා. මං සාමාන්‍යයෙන් පස්සෙන් එලව එලව යමක් උගන්වන්න හදන ගුරුවරයෙක්. බාගෙට උගන්වන්න මං කැමැති නැහැ. හොඳ පරපුරක් බිහිකිරීමයි මගේ අරමුණ.'අද අන්ධයකුට වුණත් පින්තූූර ගන්න පුළුවන් තරමට කැමරා තාක්ෂණය දියුණුයි. බොත්තම ඔබන්න විතරයි තියෙන්නේ. එතකොට මොකක් හරි පින්තූරයක් වැටෙනවනේ. නමුත් ඒක විනාශයට මුල කියලයි මම හිතන්නේ. ඕනෑම ශිල්පයක ඉගෙන ගත යුතු මූලධර්ම තිබෙනවා. කලකට ඉහත මම 'ප‍්‍රභාලේඛනය' නමින් පොතක් ද ලිව්වා. එයින් මා උත්සාහ කළේ ඒ මූලධර්ම හඳුන්වාදීමටයි. කැමරාකරණය බාගෙට ඉගෙන ගෙන අන්තිමට ඒ සිසුන් එන්නේ මා ළඟට. කැමරාකරණයේදී ඉගෙන ගන්න ඕනෑ ශිල්පය විතරක් නෙමේ. කාල කළමනාකරණය, ව්‍යාපාර කළමනාකරණය, පලදායිතාව වැනි විෂය ක්ෂේත‍්‍රයන්ද මා උගන්වනවා. මම වසර ගණනාවක්ම ජපානයේ හිටියා. එහෙත් තරුණයන් අපේ රටේ වගේ බෝක්කු උඩ ඉඳගෙන දාං අදින්නේ නැහැ. ඔවුන් කඩිසරව වැඩ කරනවා."ඔව්. එය කලා ලෝකයේ විශිෂ්ටයන් දොළොස් දෙනකුට පිදෙන උපහාරයක්. විජය කුමාරතුංග, එච්.ආර්. ජෝතිපාල, මහගමසේකර, මීමන පෙ‍්‍ර්මතිලක, සරත් දසනායක, ගුණදාස කපුගේ, එච්.ඩී. පෙ‍්‍ර්මරත්න, බණ්ඩාර කේ. විජයතුංග, ලෙස්ලි බොතේජු, විජය ධර්ම ශ‍්‍රී, විල්සන් හෑගොඩ, බන්දුල කුරේ එම කලාකරුවන් දොළොස් දෙනායි. ඒ විතරක් නෙමෙයි ඉදිරියේදී වයෝවෘද්ධ කලාකරුවන්ට මාසිකව විශ‍්‍රාම වැටුපක් පිරිනැමීමේ වැඩපිළිවෙළක් ද මා ළඟ තිබෙනවා.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=av08041310</link>
    <topic>“ගල් මුල් එද්දි ඉස්සරනම් හරියට කම්පා වුණා”</topic>
    <author>හේමාලි විජේරත්න, ඡායාරූප විමල් කරුණාතිලක</author>
    <content>රංගන දිවියේ නැවුම් පැතුම් සමඟපියකු ගේ බල පරාක‍්‍රමය සුන්නත් දූලි කළ පුතෙක්මේසය පිරුණු පලියට හිතුමතේට කන්න එපාලන්ඩනයේ අද සිටින පැරණි ම ශ‍්‍රී ලාංකිකයාධම්මිකගෙන් ‘සඳලන්දෙන්’ගිනි කෙළි නැටුමෙන් නමක් දිනූ කුමුදුනීඅලුත් අවුරුද්දට ‘ෆ්ලෑෂ් බැක්’ වෙතින් ෆුල් ඔප්ෂන්"පත්තරේක කෙනකුගෙ නම අගට මහතා කෑල්ල එක්වුණේ ධනපාල මහත්තයාගෙ කාලෙ"“අන්ධයකුට වුණත් අද පින්තූර ගන්න පුළුවන්”“ගල් මුල් එද්දි ඉස්සරනම් හරියට කම්පා වුණා”කොහොමද තොරතුරුමම කවදාවත් තෑග්ගක් අරන් නෑගිය අවුරුද්දෙත් මං කැවිලි පිඟන් අරන් ගියාඅපි පවුල් පිටින් එක්වෙන්නේ මහ ගෙදරටතුරුණු තරු 2007 කිරුළ දිනාජීවිතේ ප‍්‍රශ්න රාශියකට තනිය ම මුහුණ දීලා හුදකලාව ජීවත්වෙන්න හදපු ‘සුජාතා’ මට මතක් වෙනවා. ඒත් ඒ සුජාතා මැදිවියට ළං වුණු ගැහැනියක්. ඇගේ ජීවිතේට සෙවණක් වෙන දෙදරු පියකු ගේ බිරිය බවට පත්වෙලා ඇගේ ප‍්‍රශ්නකාරී ජීවිතේට තවත් ප‍්‍රශ්න වැලක් සුජාතා එකතු කර ගන්නවා. මේ හැම දුක්ඛ දෝමනස්සයක් ම වැඩිපුර ම පිළිබිඹු වෙන්නේ ඇගේ මුහුණේ ඉරියව්වලින්. දැන් මම ඉස්සරහ ඉන්නෙත් ඒ සුජාතා තමයි. ඒ වුණාට ඇය මැදවියට ළං වුණු කෙනෙක් නම් නො වෙයි.ඇත්තට ම කියනවා නම් මේ සම්මානය මට හිමි වෙයි කියන බලාපොරොත්තුවක් තිබුණේ නෑ. මාව නිර්දේශ වෙලා කියල නම් දැනගෙන හිටියා. එවැනි බොහෝ අවස්ථා තිබිලා මට සම්මාන නොලැබී ගිය වාර වැඩි නිසා බලාපොරොත්තුවක් තිබුණේ නෑ. නමුත් මා කළ දේ අගය කිරීම වෙනුවෙන් මට සතුටක් ඇතිවුණා. සැඳෑ සක්මනේ සුජාතා ගේ් චරිතය මැදි වයසේ කාන්තාවක ගේ චරිතයක්. මගේ වයසටත් වඩා වැඩිහිටි චරිතයකුයි මම කළේ. මේ අවස්ථාවේ මම විශේෂයෙන් මතක් කරන්න ඕන අධ්‍යක්‍ෂ බෙනට් රත්නායක සහ ලකී ඩයස් මහත්වරුන්. ඔවුන් දෙදෙනා ගේ උපදෙස් හා සහයෝගය මේ චරිතය ගොඩනඟා ගන්න මට විශාල වශයෙන් උදව් වුණා. ඒ වගේ ම තමයි මේ නාට්‍යයට සම්බන්ධ වුණු හැම දෙනෙක් ම මට තේ එකක් හදල දුන්න කෙනා පවා ආදරයෙන් සිහිපත් කරන්න ඕන. ඒ හැමෝගෙම සහයෝගය නිසයි මේ චරිතය මට සාර්ථකව කරන්න ලැබුණේ. ඒ හැම දෙනෙකුට ම මේ සම්මානය අයිතියි.බට්ටි මේ තරම් ම ජනප‍්‍රිය ටෙලි නාට්‍යයක් වෙයි කියලා මම කොහොමටවත් හිතුවේ නෑ. බට්ටි මිනිස්සු වැළඳගෙන තිබෙන ආකාරය දැක්කම හිතෙනවා අපේදේට, ගමේ දේට සහ ගමේකම කියන එකට තවමත් මිනිස්සු ආදරය කරනවා. ඒවා බලන්න කැමතියි කියලා. බට්ටි චිත‍්‍ර කතාව අපි පුංචි කාලේ ජනප‍්‍රිය වුණු එකක්. මම නම් බලලා නෑ. නමුත් මට හිතෙනවා චිත‍්‍ර කතාවටත් වඩා අද බට්ටි ටෙලිනාට්‍යය ජනප‍්‍රිය ද කියලා. බට්ටි දීර්ඝ ටෙලි නාට්‍යයක්. ඕනම දිග වැඩක් කරන්න යත්දි සුළු සුළු ප‍්‍රශ්න එනවා. නමුත් ඒ කොයි දේ ආවත් අපි එකා වගේ මේක කරගෙන යනවා.පැහැදිලිව ම මට ඒක දැනුණා. මම මගේ අදහස කිව්වා. නමුත් ස්වාධීන රූපවාහිනි කාර්ය මණ්ඩලය ම කිව්වේ ජනප‍්‍රියත්වයේ ඉහළ ම තලයේ තියෙද්දී. පෙ‍්‍ර්ක්‍ෂක ඉල්ලීම් තියන නිසා තව ටික දුරක් කරමු කියලයි. අපි හොඳ දෙයක් දුන්න වගේ ම ඒකේ අවසානයකුත් දකින්න ඕන නේ. මගේ පෞද්ගලික අදහස නම් වැඩිදුර දිගු වුණොත් මිනිස්සුන්ට එපාවෙන තත්ත්වයට එනවා කියලයි.ඒ එන්නට පෙර බට්ටි නතර කළ යුතුයි කියලයි. දැනටමත් දීර්ඝ වැඩි දෝ කියල මටත් හිතෙනවා. මේක මගේ පෞද්ගලික හැඟීම. මට හිතෙන්නේ ඒක කිව්වා කියලා කවුරුත් මාත් එක්ක තරහ වෙන එකක් නෑ.ඔව්. ඒ වෙන කොට මම හිටියේ දේවින්ද කොන්ගහගේ අධ්‍යක්‍ෂණය කළ ටෙලිනාට්‍ය ලොකේෂන් එකේ. බණ්ඩාරගම හරියේ. හදිසියේ ඇතිවුණ අසනීප තත්ත්වයක් නිසා එදා උදේ වරුව දේවින්ද ගෙන් ඉල්ලගෙන මම පාණදුරේ ඉස්පිරිතාලෙට ආවා බෙහෙත් ටිකක් ගන්න. ප‍්‍රඩක්ෂන් එකට කරදර නොකර මම මගේ වාහනේ අරගෙන ආවෙ. මට තනියට ප‍්‍රඩක්ෂන් එකේ නංගි කෙනෙකුත් දේවින්ද දුන්නා. කාරෙක අරන් ආවට ඩ‍්‍රයිව් කරන්න වත් පුළුවන් තත්වයක නොවෙයි හිටියේ. ඉස්පිරිතාලයට එන අතරතුරදි තමයි ඇක්සිඩන්ට් එක වුණේ. මට නම් තුවාල වුණේ නෑ. මගේ කාර් එකට ගොඩක් ඩැමේජ් වුණා. මේ මොහොතේ මට කරදරයක් වුණා කියලා දැනගෙන මාධ්‍යවේදින්, මගේ නෑදෑයින්, සහෝදර කලා ශිල්පීන් ශිල්පිනියන් හැමෝ ම මා ගැන හොයලා බැලුවා.මේ වෙලාවේ එක පාරට ම මට මතකයට ආවේ නිල්මිණි අක්කවයි. ඒ වෙලාවේ මට දැනුණ මිනිස්සු මට කොච්චර ආදරේ ද කියලා. ඒත් එක්කම මට කියන්න ඕන දේවින්ද ගැන. ඔහු මේක දැනගත්තම ෂූට් එක නැවැත්තුවා. මේ වෙලාවේ අපේ ක්‍ෂේත‍්‍රයේ ම ජනප‍්‍රිය තරුණ නළුවෙක්. ඔහු දේවින්දට කියලා මේ වගේ දේකට ෂූට් එක නවත්වන්නේ ‘දේවින්ද පෙ‍්‍රාෆෙෂනල් ඩිරෙක්ටර් කෙනෙක් නොවෙයි කියලා. ඒ මොහොතේ දේවින්ද කියල තියෙනවා. මේ වගේ මානුෂීය දේකට වත් සංවේදී නොවෙන කෙනෙක් නම් පෙ‍්‍රාෆෙසනල් ඩිරෙක්ටර් කෙනෙක් කියන්නේ ඒ ඩිරෙක්ටර් කමෙන් මට ඇති වැඩක් නෑ කියලා. මේ මොහොතේ දේවින්දව ආදරයෙන් සිහිපත් කරනවා ඔහු තුළ තිබෙන ඒ මානුෂීය ගුණාංගයන්ට.වී. සිවදාසන් අධ්‍යක්‍ෂණය කරන චිත‍්‍රපටයකට කතා කරල තිබෙනවා. කොහොම වුණත් ලබන සතියේ මම ලංකාවෙන් පිට යනවා. ලෙබනන්වල පැවැත්වෙන සංගීත සංදර්ශනයකට සහභාගි වීමට. ඊට අමතරව මගේ දෙවැනි ටෙලිනාට්‍ය නිෂ්පාදනයට සූදානම් වෙනවා.ඔව්. ච් ඊඥචථ ධ්දබඥපමචබඪධදචත ර්‍ථඍඊ ඹ්බඤ කියලා මගේ ම ව්‍යාපාරයක් කරගෙන යනවා. ටෙලිනාට්‍ය සඳහා කැමරා උපකරණ, ලයිට්ස් ආදිය හයර් කරනවා. මේක මගේ ක්‍ෂේත‍්‍රයට ම සම්බන්ධ දෙයක් නිසා මම බොහොම ගෞරවයකින් කරගෙන යන්නේ. නිෂ්පාදන කාර්යයටත් පසුගිය දිනවල අත ගැසුවා. සඳුදා 9.30 ට ජාතික රූපවාහිනියෙන් විකාශය වන ‘දේදුන්නෙන් පාට සොයා’ ටෙලිනාට්‍යය මගේ පළමු නිෂ්පාදනය. දෙවැනි නිෂ්පාදනය සඳහා තරුණ, උගත්, බුද්ධිමත්, අනාගතය දැකිය හැකි අධ්‍යක්‍ෂවරයෙකු වන දේවින්ද කෝන්ගහගේව මම තෝර ගත්තා. මම විශ්වාස කරනවා දේවින්දල වගේ අය ඉස්සරහට එන්න ඕන අය කියලා.බොහොම ආසාවෙන් ඉන්නවා. එක පාරට ම ඒකට අත ගහන්න පුළුවන්කමක් නෑ මට. ඉදිරියේ දී හොඳ නිර්මාණ බිහිකරන එක තමයි මගේ ලොකු ම ආසාව.හුඟාක් තෘප්තිමත්. මට සියලු දේ ලැබුණේ ඒ නිසා. ගල්මුල් නොවැදුණා නොවෙයි. ගල් මුල් වදින්නේ පල ඇති රුකටලු. මට හිතෙනවා මම පල ඇති රුකක් වෙන්න ඇති කියලා. ගල් මුල් එද්දි ඉස්සර නම් හරියට කම්පා වුණා, අඬා වැටුණා. දැන් මේ හැම දෙයක් ම උපේක්‍ෂාවෙන් බාර ගන්න ලෑස්තියි.මම පොඩි වයසින් විවාහ වෙන්න කැමැත්තෙන් හිටිය කෙනෙක්. මම ආසාවෙන් හිටියේ මගේ අම්මයි මායි යාළුවෝ විදිහට ඉන්නව වගේ මගේ දරුවනුත් එක්ක ඉන්න. නමුත් හැම දේ ම සිද්ධ වෙන්න වෙලාව එන්න ඕන. මගේ වෙලාවට අනුව තියෙන්නේ බොහොම පරක්කු විවාහයක්. කොහොම වුණත් දැන් මම ආදරය කරනවා. මේ අවුරුද්දෙ විවාහ වෙන්න හිතාගෙන ඉන්නවා.හේමාලි විජේරත්න, ඡායාරූප විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=av08041311</link>
    <topic/>
    <author>හේමාලි</author>
    <content>රංගන දිවියේ නැවුම් පැතුම් සමඟපියකු ගේ බල පරාක‍්‍රමය සුන්නත් දූලි කළ පුතෙක්මේසය පිරුණු පලියට හිතුමතේට කන්න එපාලන්ඩනයේ අද සිටින පැරණි ම ශ‍්‍රී ලාංකිකයාධම්මිකගෙන් ‘සඳලන්දෙන්’ගිනි කෙළි නැටුමෙන් නමක් දිනූ කුමුදුනීඅලුත් අවුරුද්දට ‘ෆ්ලෑෂ් බැක්’ වෙතින් ෆුල් ඔප්ෂන්"පත්තරේක කෙනකුගෙ නම අගට මහතා කෑල්ල එක්වුණේ ධනපාල මහත්තයාගෙ කාලෙ"“අන්ධයකුට වුණත් අද පින්තූර ගන්න පුළුවන්”“ගල් මුල් එද්දි ඉස්සරනම් හරියට කම්පා වුණා”කොහොමද තොරතුරුමම කවදාවත් තෑග්ගක් අරන් නෑගිය අවුරුද්දෙත් මං කැවිලි පිඟන් අරන් ගියාඅපි පවුල් පිටින් එක්වෙන්නේ මහ ගෙදරටතුරුණු තරු 2007 කිරුළ දිනාදමයන්ති ෆොන්සේකා මේ දිනවල විදේශ සංචාරයකට සූදානම් වෙනවා. ඒ ‘උමයංගනා’ චිත‍්‍රපටය ඉතාලියේ සහ ප‍්‍රංශයේ පෙන්වන්නට හිතාගෙන. ඉතාලියේ සහ ප‍්‍රංශයේ ශ‍්‍රී ලාංකිකයන් ‘උමයංගනා’ බලන්න බොහොම කැමැත්තෙන් ඉන්න බවයි දමයන්ති පවසන්නෙ. ඇගේ සොහොයුරකු සහ සොහොයුරියක එංගලන්තයේ පදිංචිව සිටින නිසා මේ ගමන් ම ඒ දෙන්නා බලන්න එංගලන්තයට යෑමේ බලාපොරොත්තුවකුත් තිබෙනවා.පහුගිය දිනවල ඈ සම්බන්ධ වුණු ‘ඇතුගල ආදරය’ ටෙලිනාට්‍යයේ රූගත කිරීම් අවසන් වුණා. පසුගිය අවුරුද්ද පුරා ම ඈ නාලන් මෙන්දිස් ගේ ‘සෙනෙහසට ආදරෙයි’ දීර්ඝ ටෙලිනාට්‍යයට සම්බන්ධ වී සිටිය නිසා වෙනත් වැඩකට අත ගහන්න ඉඩක් ලැබී නෑ.සුරේෂ් ගමගේ මේ දිනවල හරි හරියට වැඩ. එකක් දේවින්ද කෝන්ගහගේ අධ්‍යක්‍ෂණය කළ ‘සදිසි තරණය’ ටෙලි නාට්‍යය. සුරේෂ් මෙහි ප‍්‍රධාන චරිතයක් රඟපාන්නෙ. මේ ටෙලි නාට්‍යයේ ඔහුගෙ ප‍්‍රධාන සහායිකාව දමිතා අබේරත්නයි. සුරේෂ් ගේ කතා බහෙන් තේරුණේ ඔහු මේ චරිතයට ගොඩක් කැමැති බවයි. ඉදිරියේ දී කොළඹ බණ්ඩාරනායක සම්මන්ත‍්‍රණ ශාලාවේ දී පැවැත්වීමට නියමිත ප‍්‍රවීණ ගායන ශිල්පී ධර්මදාස වල්පොල අනුස්මරණ ගී ප‍්‍රසංගය සඳහා සුරේෂ් නර්තනයෙන් දායක වෙනවා. ඒ සඳහා වන පුහුණුවීම්වලයි මේ දිනවල ඔහු යෙදිලා ඉන්නේ. ඊට අමතරව එළඹෙන අවුරුදු කාලයට සංගීත සංදර්ශන කිහිපයකට සම්බන්ධ වෙන්නත් සුරේෂ් ගේ බලාපොරොත්තුවක් තිබෙනවා.ජයසේකර අපොන්සු වඩාත් අපි අතර ජනප‍්‍රිය වුණේ වේදිකා නළුවෙක් විදියට සහ වේදිකා නාට්‍ය අධ්‍යක්‍ෂවරයෙක් විදියට. පස්සෙ කාලෙක ඔහු ටෙලි නාට්‍ය නිර්මාණයටත් යොමු වුණා. මේ දිනවල ඔහු වේදිකාව සහ රූපවාහිනිය යන මාධ්‍ය දෙකට ම නිර්මාණ දෙකක් කිරීමට සූදානම් වෙනවා.මගේ අලුත් ම ටෙලිනාට්‍යය කොමඩි පැත්තට බරවුණු එකක්. දැන් එහි තිර පිටපත ලියලා ඉවරයි. මේ සඳහා මට අලුත් නිළියන් අවශ්‍ය වෙලා තිබෙනවා. වයස අවුරුදු 16 - 26 ත් අතර නව යෞවනියන් පිරිසක් අවශ්‍යයි. ඒ සමඟ ම ’භාෂා’ නමින් වේදිකා නාට්‍යයකුත් මේ දවස්වල කරමින් ඉන්නවා. ජාත්‍යන්තර පාසල් ගැන කියැවෙන මේ නාට්‍යයේ පුහුණුවීම් මේ දිනවල සිදු කෙරෙනවා. අලුත් නළු නිළියන් මගේ නාට්‍යයේ රඟපාන්න කැමති නම් පහත ලිපිනයෙන් විමසන්න පුළුවන්. ශිල්ප කලා ගුරු සෙවණ, ජයසේකර අපොන්සු රංග අභ්‍යාස පීඨය නො. 333 නව නුවර පාර, කොතලාවල, කඩුවෙල.මේදිනවල විකාශය වන ‘දිව්‍යා’, ‘තරු කුමාරි’, ‘සඳුනි’ වැනි ටෙලි නාට්‍යවලින් හමුවෙන නිරෝෂන් විජේසිංහ දැන් දැන් ක්‍ෂේත‍්‍රයේ ජනප‍්‍රිය කෙනෙකු බවට පත්වෙලා. සතියේ දින තුනක් ම ටෙලි නාට්‍ය තුනකින් අපේ නිවහනට ගොඩවදින ඔහු මේ දිනවල ඉන්නේ දඹුල්ල පැත්තෙයි. ඒ සුනිල් කොස්තා අධ්‍යක්‍ෂණය කරන නවතම ටෙලිනාට්‍යයේ රූගත කිරීම් සඳහායි. තවමත් නමක් යොදා නැති මේ ටෙලිනාට්‍යයේ නිරෝෂන් රඟපාන්නේ මෙතෙක් ඔහු රඟපෑ චරිතවලට වඩා වෙනස් ම වූ චරිතයක්. ඒ සමඟ ම ඔහු මාකෝ ඥානේන්ද්‍රන් අධ්‍යක්‍ෂණය කරන ‘මල් පිපෙන්නේ හෙටයි’ නමැති ටෙලි නාට්‍යයටත් සම්බන්ධ වී සිටිනවා.”මේ හැම දෙයක් ම එක්ක ඉරිදා රාති‍්‍ර 8.30 ට විකාශය වන සුදත් දේවප‍්‍රිය ගේ ‘අග්නි කංකාරිය’ චරිතය ගැන මට විශේෂයෙන් කියන්න ඕනෑ. මම හරි ම ආසා චරිතයක් ඒක. මේ ටෙලිනාට්‍යය විකාශය වෙන්නෙ කවදද කියල මම මඟ බලාගෙන හිටියේ. ඒත් එක්කම මගේ පෞද්ගලික ජීවිතේ තවත් සතුටුදායක ම මොහොතකට මම පසුගිය දා මුහුණ දුන්නා. ඒ තමයි මට දෙවැනි වතාවටත් පිය පදවිය හිමි කරමින් පුතෙක් ලැබුණු එක. දැන් මම දියණියකගේත්, පුතෙකුගේත් පියෙක්.”‘පබා’ ටෙලි නාට්‍යයේ ‘කුෂී’ ගේ චරිතයට හොඳ පෙ‍්‍ර්ක්‍ෂක ප‍්‍රතිචාර ලැබෙනවා කියලා රුවන්ති කියනවා. මේ ටෙලි නාට්‍යයේ රූගත කිරීම් තවමත් ඉවර නෑ. ඒ නිසා මේ දිනවලත් ඇය එහි රූගත කිරීම්වලට සම්බන්ධ වෙලා ඉන්නවා. ඒත් එක්කම ‘පතිනි’ ටෙලි නාට්‍යයේ රූගත කිරීම් සඳහාත් සහභාගි වෙන්න ඕනෑ. මේ ටෙලිනාට්‍ය දෙකේ ම රූගත කිරිම් තියෙන්නේ කලල්ගොඩ, බත්තරමුල්ල, තලවතුගොඩ වැනි කොළඹ අවට ම ප‍්‍රදේශවලටයි.පසුගිය දා ඇය එස්. එල්. ටී. සිටි ලින්ක් සඳහා අලුත් ආකාරයේ වෙළෙඳ දැන්වීමක් සඳහාත් පෙනී සිටියා. සිංහල අලුත් අවුරුද්ද කාලෙට විදේශ ප‍්‍රසංගයක් සඳහා ආරාධනා ලැබිල තියෙන නිසා අලුත් අවුරුද්දට රුවන්ති විදේශගත වෙන්නත් ඉඩ තිබෙනවා.හේමාලි</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=av08041312</link>
    <topic>මම කවදාවත් තෑග්ගක් අරන් නෑ</topic>
    <author/>
    <content>රංගන දිවියේ නැවුම් පැතුම් සමඟපියකු ගේ බල පරාක‍්‍රමය සුන්නත් දූලි කළ පුතෙක්මේසය පිරුණු පලියට හිතුමතේට කන්න එපාලන්ඩනයේ අද සිටින පැරණි ම ශ‍්‍රී ලාංකිකයාධම්මිකගෙන් ‘සඳලන්දෙන්’ගිනි කෙළි නැටුමෙන් නමක් දිනූ කුමුදුනීඅලුත් අවුරුද්දට ‘ෆ්ලෑෂ් බැක්’ වෙතින් ෆුල් ඔප්ෂන්"පත්තරේක කෙනකුගෙ නම අගට මහතා කෑල්ල එක්වුණේ ධනපාල මහත්තයාගෙ කාලෙ"“අන්ධයකුට වුණත් අද පින්තූර ගන්න පුළුවන්”“ගල් මුල් එද්දි ඉස්සරනම් හරියට කම්පා වුණා”කොහොමද තොරතුරුමම කවදාවත් තෑග්ගක් අරන් නෑගිය අවුරුද්දෙත් මං කැවිලි පිඟන් අරන් ගියාඅපි පවුල් පිටින් එක්වෙන්නේ මහ ගෙදරටතුරුණු තරු 2007 කිරුළ දිනාචංචලාට ප‍්‍රකට ටෙලිනාට්‍ය නිෂ්පාදිකාවක වන අනුලා සිරිවර්ධන මැතිනිය මුණ ගැසෙන්නේ මව සමඟ බෝධි පූජාවකට පන්සලට ගිය විට ය. අනුලාගේ එකම පුතා අනුප් එදින මුහුරත් උත්සවයේ කැසටය තුළින් චංචලාගේ රුව දකී. ඒ රුවට වශී වන ඔහු චංචලා මුණගැසීමට පන්සල අසල රැක සිටී.මේ අතර රැකියා විරහිත තරුණ විරෝධතා පෙළපාලියකදී පහර කෑමට ලක්වන චංචලා රෝහල් ගත වන අතර, රූපවාහිනිය තුළින් එම සිද්ධිය ප‍්‍රචාරය කිරීම නිසා ඇය වඩාත් ප‍්‍රසිද්ධියට පත්වෙයි.මේ පිළිබඳව දැනගන්නා අනුප් රෝහලට ගොස් ඇය හමුවන අතර දෙදෙනා අතර හිතවත්කමක් ගොඩනැඟෙයි. දුරකතනයෙන් නිතර කතා කිරීමත්, නිතර හමුවීමත් නිසා මේ දෙදෙනා සිතින් වඩාත් ළංවෙයි. රැකියාවක් නොමැති කමින් පීඩා විඳින චංචලාට අනුප්ගේ මිතුරකුගේ ගුවන් විදුලියක පුහුණුවීමට අවස්ථාව සැලසෙයි.චංචලා කෙටි නිවාඩුවක් ගෙන කාර්යාලයෙන් පිටව ගියේ දරාගත නොහෙන වේදනාවකින් සිත විසිර ගොස් තිබුණ හෙයිනි. අද ආවෙ නැත්තෙ ඇයි? මා එක්ක තරහ වෙලාද? බසයෙන් එද්දි කීපවරක්ම ඇඬෙන්ට ආ මුත් ඇය ආයාසයෙන් මැඬ ගත්තාය.අනිත් අය කළ වැරැදිවලට මගෙන් පළිගන්නේ ඇයි? ලබන්නාවූ වසරේ පැහැදිලිවම විශේෂත්වයක් ඇත. ගිය වසරේ තම සිත සොහොන් පිටියක් මෙන් පාළුව තිබූ හැටි සිහි වෙයි. මේ වසරේ මගේ සිතේ අඳුරු නැති වෙලා සෞම්‍ය හිරු කිරණක් පායලා. අවුරුද්දේ ලබපු පඩියෙන් අම්මටයි අප්පච්චිටයි තවත් කෙනෙකුටයි තෑගි ගන්න සල්ලි තියා ගත්තා.අප්පච්චි මගේ උස නිසා කමිසයක් ගන්ට මම දන්නවා.අනුප් උත්සව වගෙ වෙලාවට අඳින්නෙ සුදු පාටට හුරු ඇඳුම්. පාටිස්වලට තද පාට. කොයි ඇඳුමටත් තේජවන්තයි.අනුප්ට දිය යුතු තෑග්ග මොකක්ද? තමා කිසිවකුට මෙවැනි තෑග්ගක් පිරිනමා නැත. සාප්පු සවාරියේ යෙදුණේ තනිවමය. කමිසයක් හා ඊට ගැළපෙන ටයිපටියක් දීමට ඈ සිතා ගත්තාය. කමිසය තෝරද්දී කිසිවෙක් තම උරහිසින් අදිනු දැනී ඈ ආපසු හැරී බැලුවාය."දෙවියනේ..ආෂ්කා...""කොච්චර කාලෙකට පස්සෙද.." ආෂ්කා චංචලාගේ දෑතින් අල්වා ගනිමින් කීවාය."ඉතින් කෙල්ලෙ.""උඹ ගැන අපි නිතරම කතා වෙනව. අපිට හරිම සන්තෝසයි. මේ පාරෙම ඉදිරියට පලයං.""මේක මම කිසි දෙයක් නොදැන ඔහේ යන ගමනක්.""එහෙම කීම වැරැදියි. මට තේරෙන විදිහට අප තුළ මොනව හෝ දෙයක් තියෙනව. ඒක හඳුනාගෙන කළමනාකරණය කිරීම තමයි වැදගත්.""ඔව් ඒක නම් ඇත්ත.""ඔයාට කලාව එක්ක තව දුර ගමනක් යන්ට පුළුවන්. ඇයි රූපවාහිනියට, සිනමාවට යන්නෙ නැත්තෙ.""ආරාධනා කළොත් යනවා." ඈ සිනාසුණාය."හරි දැන් ඔයාගෙ ජීවිතේ කියන්න." ආෂ්කා දිගු සුසුමක් හෙලා ළය සැහැල්ලු කර ගත්තාය."කාරියවසම් අපිව රැවැට්ටුවා. අපි ලිප්ටන් වට රවුමෙයි, පිංකොටුවෙ ඉස්ටේෂන් එකෙයි විරෝධතා ව්‍යාපාරවලට ගියා.""මාත් ගිහින් ඉස්පිරිතාලෙ ලැග්ගනෙ.""ඊට පස්සෙ කාරියවසම්ටයි තවත් කමිටි මැම්බර්ස්ලා කීප දෙනෙකුටයි බැංකුවල රස්සාවල් හම්බ වුණා. ඊට පස්සෙ ඔක්කොම හබක්.""පාලක පක්ෂය හැමදාම ජනතාව රැවැට්ටුවෙ මේ විදිහටයි අපේ අප්පච්චි වෙන විදිහ කිව්වා.""කාටද කමිසෙ... හා... හා... හොඳ්‍ර.. අවුරුදු තෑග්ගක් ද?""මම කවදාවත් තෑග්ගක් අරන්නෑ. මේක හොඳද බලන්න.""උරහිසේ සයිස් එක දැන ගන්න ඕන නම් උරහිසේ හිස තියලා දැනගන්න ඕනෑ. ඒවා කොහොම උණත් උඹේ තෝරා ගැනීම ලස්සනයි.""තෑන්ක් යූ.""උඹට සුබ පතන්නම්. ඒ වුණාට පෙළපාලි ගිය අපිව අමතක කරන්ට එපා."රතුගමට මේ දිනවල කිසිම නිදහසක් නැත. කම්හල්වල මාධ්‍ය ආයතනවල සේවය කරන ස්ථිර තාවකාලික කාටත් පාරිතෝෂික දීමනා හිමිය. කිරිපිටි, හාල්, ඇඳුම් පැළඳුම් සහිත සලාකයත් ඇතැමුන්ට හිමිය. යමෙක් නිවෙසට ආවොත් ඔවුනට කන්ට බොන්ට දී තෑග්ගක් දීම අනාදිමත් කාලයක සිට කරන ලද්දකි."රතු මාමා... මෙහෙ එන්ඩ...""මේ එනවා. මේ එනවා..""දැන් අවුරුද්දට ලෑස්තිද?""ඔව් ඉතින් වෙනදා විදිහටම කළා. නමුත් මේ අවුරුද්දේ හැම දේම ගණන්."සාරි ගත්තෙ කොහෙන්ද?""කිසිදාක මුසාවක් පවසා නැත. එහෙත් මේ කතාව ඇසුන සැනින් ප‍්‍රශ්න ඇතිවීම වැළැක්විය නොහැක."සාරි ගෙන්නුවෙ ඉන්දියාවෙන්." අනුලා රතුමාමා දෙස රවා බැලුවාය."කුමරන්ලගෙන් නෙමේ. කොටේෂන් කෝල් කළාම වැඩියෙන් දාල එවල. පස්සෙ මම වෙන තැනකින් ගත්තා.""දැන් ඉතින් රතුමාමට ඉන්දියාවෙන් ඕනෑ දෙයක් ගෙන්න ගන්ට පුළුවන්.""ඕක කියයි කියල හිතුවා. අනේ නෝනෙ මම හිතට විරුද්ධව වැඩ කරන කෙනෙක් නෙමේ ඕන් කිව්වා."ඇය මඳ සිනාවකින් මුව සරසා ගත්තාය. ලෙස්ලි දැනට විවාහ වී සිටින ගැහැනිය ගේ පියාට සාරි නිෂ්පාදන කර්මාන්ත ශාලාවක් ඇත."ඕඩරේට එවපු සාරිවලට අමතරව හොඳ වටින සාරි 10 ක් තියෙනව.""ඇඳුම් නැතිව හිටියත් මට ඒ සාරි ඕනැ නෑ. මාමා අවුරුද්දට අර කෙලීටයි අම්මටයි තෑග්ගක් යවන්ට ඕනෑ.""අර කෙලී කිව්වෙ නෝනෙ.""බෝධි පූජාව තියන්න ආපු ළමයට."අනුප් කාමරය තුළට වී සිටියේ අමාරුවෙනි. ඔහුට චංචලා සිහි නොවන මොහොතක් නැති තරම්ය. සී ඩී තැටිය දමා රූපවාහිනියට දමා ළංකර බැලුවේය. ගැහැනිය යනු සැබෑ මායාවකි. මොන අයුරකින් වත් ගැහැනියකගෙන් තොරවූ ජීවිතයක් කෙනකුට පැතිය නො හැක.ඇසල කාමරයට පැමිණ අනුප් ගේ උර මත අත තැබුවේය."තවම මේ රූපය බලල ඉවරයක් නැද්ද?""මම දැන් ඉන්නෙ හොඳ සිහියෙන් නෙමේ.""දැන් ඉස්සර වාගේ ඈත ඉඳල බලන්ට ඕනැ නෑ. ළඟට අරන් කැමැති විදිහට බලා ගනින්." ඔහු උස් හ¾ඩින් සිනා සෙමින් කීවේය."කිට්ටු වෙන්න කිට්ටු වෙන්න ප‍්‍රශ්නෙ බැරෑරුම් වෙනවා වැඩියි. මට මේක අම්මට කියන්ට ඕනෑ.""කෙලින්ම කියපං.""මචං අම්මා ඒ කෙල්ලට උදව් කරන්න ලෑස්ති වෙනවා.""ඉතින් හොඳයිනෙ. මොකද මට එන්ට කිව්වෙ."කෙල්ල මේ දවස්වල ඉන්නෙ මා එක්ක අමනාපෙන්. ඒකිට අවුරුද්දට මොනව හරි හොඳ තෑග්ගක් දෙන්න ඕනෑ."හොඳ තැනක් හොයල කිස් එකක් දීපං.""උඹ මහ ජරා මිනිහෙක්.""නෑ මම කිව්වෙ කිස් එකක හොඳ සෙන්ටි මෙන්ටල් වැලිව් එකක් තියෙනව.""ගොනෝ කට පියාගෙන හිටපං.. වරෙන් ගමනක් යන්න..." ඔව්හු නිහඬව ගොස් රථයේ අසුන් ගත්හ."එහෙම නම් මෙහෙම කරමු. අපි චංචලා ගෙදරට යමු.""ගිහින්!""චංචලාගෙ අම්මගෙන් චංචලාව ඉල්ලමු.""ඒක කරන්න බෑ. අර ඊ ඍ එකේ කේස් එක නිසා මම කෙල්ලට ෆේස් නොකර ඉන්න කල්පනාව."ටිකක් ගණන් ඉස්සුවට කමක් නෑ. කෙල්ලව රිද්දන්න නරකයි.""මේ විදිහට තෑගි දෙන්න ගියොත් මම මෝඩයෙක් කියල හිතයි. ඒ වුණාට අලුත් අවුරුද්දට තෑග්ගක් නොදී බෑ.""තෑග්ග දෙන එකනෙ ප‍්‍රශ්නෙ. මම ගෙදරට ගිහින් දෙන්නම්. හැබැයි ලොක්කා දෙන එක තමා හොඳ.""චංචලා මම ගෙදරට එනවාට කැමැති නෑ.""මම කියන්ද. හොඳම වැඩේ රත්නපාලවම අරිමු.අවුරුද්දක් ලබන දිනයේ තෙල් තාච්චිය රත් කිරීම චාරිත‍්‍රයකි. පොල් තෙල් ගණන් කාලයේ එවැනි චාරිත‍්‍ර කළ නොහැක. දුව කාර්යාලයට යන විට මොනවා හෝ රස කැවිල්ලක් ගෙන යන්නට ඉල්ලුවොත්. මේ හැම දෙයක්ම කරන්නේ තම එකම හුරතලිය වෙනුවෙනි. කිසිවෙක් දොරට තට්ටු කරන හඬ ඇසී අමරා දොර විවෘත කළාය."මේ මොනවද?""නෝනා අනුලා සිරිවර්ධන මැඩම් මේ තෑගි පාර්සලේ දෙන්ට කිව්වා." පණිවිඩකරුවා කීවේය.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=av08041313</link>
    <topic>ගිය අවුරුද්දෙත් මං කැවිලි පිඟන් අරන් ගියා</topic>
    <author/>
    <content>රංගන දිවියේ නැවුම් පැතුම් සමඟපියකු ගේ බල පරාක‍්‍රමය සුන්නත් දූලි කළ පුතෙක්මේසය පිරුණු පලියට හිතුමතේට කන්න එපාලන්ඩනයේ අද සිටින පැරණි ම ශ‍්‍රී ලාංකිකයාධම්මිකගෙන් ‘සඳලන්දෙන්’ගිනි කෙළි නැටුමෙන් නමක් දිනූ කුමුදුනීඅලුත් අවුරුද්දට ‘ෆ්ලෑෂ් බැක්’ වෙතින් ෆුල් ඔප්ෂන්"පත්තරේක කෙනකුගෙ නම අගට මහතා කෑල්ල එක්වුණේ ධනපාල මහත්තයාගෙ කාලෙ"“අන්ධයකුට වුණත් අද පින්තූර ගන්න පුළුවන්”“ගල් මුල් එද්දි ඉස්සරනම් හරියට කම්පා වුණා”කොහොමද තොරතුරුමම කවදාවත් තෑග්ගක් අරන් නෑගිය අවුරුද්දෙත් මං කැවිලි පිඟන් අරන් ගියාඅපි පවුල් පිටින් එක්වෙන්නේ මහ ගෙදරටතුරුණු තරු 2007 කිරුළ දිනාඅ වු රු දු කා ලෙ සු න් ද ර ම ත ක අ ත රි න්”අවුරුද්දත් කිට්ටු කිට්ටුඑරබදු මල් මොට්ටු මොට්ටු...”පුංචි කාලේ අපි කිව්ව කවියක් මතක් වෙනවා. අවුරුදු මාසේ කියන්නේ පුංචි අය එනකම් බලා සිටින මාසයක්. සොබා දහමත් හරි හරියට අවුරුදු සමරන්න වෙනස් වෙනවා. ගහ කොළ මල් පල වලින් බර වෙනවා. එරබදු ගස් උඩ හරියට රතු රෙද්දක් එළලා වගේ මල් පිපිලා. දස අතින් ම ඇහෙන්නේ කුරුලු ගී හඬ. මේ අතරින් කොහා ගේ හඬ අලුත් අවුරුදු පණිවිඩේ අපට අරන් එනවා. මේ එළඹෙන්නෙත් එවන් සොඳුරු වූ තවත් සිංහල හා හින්දු අලුත් අවුරුදු සමයක්.සිංහල හා හින්දු අලුත් අවුරුද්ද චාරිත‍්‍රානුකූලව සමරන්න බොහෝ දෙනෙක් උනන්දු වෙනවා. අපේ සිනමා ක්‍ෂේත‍්‍රයේ ජනප‍්‍රිය නිළි තරුවක් වන සංගීතා වීරරත්නටත් අවුරුද්ද සම්බන්ධයෙන් අපූරු මතකයන් තිබෙනවා. පුංචි කාලේ ඈ සමරපු අවුරුද්ද ගැන බොහෝ දේවල් අප සමඟ පැවසුවා.”මම පුංචි කාලේ අවුරුදු නිවාඩුව එන්නෙ කොයි වෙලේ ද කියලා ඇඟිලි ගැන ගැනයි ඉන්නේ. විශේෂයෙන් ඉස්කෝලෙ නිවාඩු. අක්කයි මමයි දෙන්නම ගෙදර. අනික් පැත්තෙන් අවුරුදු කාලෙට ගෙදරත් පොඩි කලඑළියක් තිබෙනවා. අපේ ගෙදර අපි හතර දෙනාට අමතරව කවුරු හරි ගෙදරට එනවා - යනවා. අපිත් නෑදෑ ගමන් යනවා. මේ හින්දා මේ කාලෙට ලොකු සතුටක් මට දැනුණා.””ඒ කාලේ මට මතකයි අපේ පාණදුරේ ගෙදරදි චාරිත‍්‍ර වාරිත‍්‍රවලට අම්මා මූලික තැනක් දුන්නා. තාත්තා කතෝලික වුණත් සිංහල අවුරුද්දට අපි එකතු වෙලා කරන හැම දේට ම එයත් සහභාගි වුණා. කැවුම්, කොකිස්, මුං, අලුවා වැනි කෑම අම්මා හදනවා මට මතකයි. අක්කයි මායි දෙන්නම කෑම හැදෙනකම් තෙල් තාච්චිය ළඟ බලන් ඉන්නවා. අපේ ගෙදර වෙලාවට ළිප ගිනි මොළවල කිරිබත් උයලා වෙලාවට ඒ චාරිත‍්‍ර හැම එකක් ම කළා. පාණදුරේ අපේ ගේ වටේට ගෙවල් විස්සක් විතර තියනවා. මට මතකයි පුංචි කාලේ මේ හැම ගෙදරකට ම මම කැවිලි පිඟන් අරගෙන යනවා. අපිත් එක්ක හිත් අමනාපෙන් හිටපු ගෙවල්වලටත් අපි කැවිලි අරන් යනවා. ඒ කාලෙ ගෙවල්වලට යන්න තියන ආසාවට මම කැවිලි පිඟන් අරගෙන ගියාට පස්සෙ තමයි මට ඒ සිරිත් විරිත්වල වටිනාකම දැනෙන්න ගත්තේ. මේ සිරිත් නිසා අපි අතර කොයි තරම් සාමයක්, සමාදානයක් ගොඩනැගුණ ද, හිත් අමනාපයෙන් හිටියත් පරණ අවුරුද්දේ දේ අමතක කරලා අලුත් අවුරුද්දෙ අලුත් විදියට හිතන්න පතන්න පුරුදු වෙන හැටි මේවයින් මම ඉගෙන ගත්තා. විශේෂයෙන් ම කෙනෙකුට යමක් දෙන්න. ඒ වගේ ම තවත් කෙනෙක් අපිට යමක් දුන්නම ඒක බොහොම ආදරෙන් පිළිගන්න මම ඉගෙන ගත්තා.””මම හිතන්නේ අවුරුදු නිවාඩු කාලේ වෙන්න ඕන අපේ අම්මටයි තාත්තටයි අපි දෙන්නගෙන් කරදර ම කාලේ. අක්කයි මමයි සෙල්ලම් කරනවා. කෑ ගහනවා. ඒ වගේ ම දෙන්නගේ රණ්ඩු බේරලත් අම්මලට ඉවරයක් නෑ. ඉතින් සිංහල අලුත් අවුරුද්ද ගැන මට ඔය වගේ සුන්දර මතකයක් තිබෙනවා.””මම නිළියෙක් විදියට ජනප‍්‍රිය වුණා කියලා නෑ අදටත් අවුරුදු චාරිත‍්‍ර මම ඔය විදියට ම කරනවා. පසුගිය අවුරුද්දෙත් මම අවුරුදු දවසේ අපේ පාණදුරේ ගෙදර ගිහින් අවට ගෙවල් කිහිපයකට කැවිලි අරන් ගියා. හැම කෙනෙක් එක්කම පොඩ්ඩක් කතාබහ කරලා කෑමක් බීමක් කාලා එන්න තවමත් මම ආසයි. මම රොෂාන්ත එක්ක විවාහ වුණාට පස්සේ ඒ පවුලේ උදවිය අවුරුදු චාරිත‍්‍ර සමරන විට ඒ හැම දේට ම මාත් සහභාගි වෙනවා. ගමේ වගේ ළිප ගිනි මොළවන්න, තෙල් තාච්චි ළිප තියන්න. අවට ගෙවල්වලට කැවිලි අරන් යන්න බැරි වුණාට අත්‍යවශ්‍ය චාරිත‍්‍ර ටික අපි කරනවා.””මම කොහොමත් 100% ක් ම ලංකාවේ සංස්කෘතියට අනුගත ඒ චාරිත‍්‍ර වාරිත‍්‍ර අගය කරන සහ ඒවාට ආදරය කරන ගැහැනියක්. මගෙන් පසු මගේ දරු පරපුරට වුණත් මම අනිවාර්යයෙන් ම මේවා පුරුදු පුහුණු කරනවා. පිටරට සංචාර සඳහා බොහෝ විට සහභාගි වෙන කෙනෙක් විදියට හුඟාක් දියුණු රටවල පවතින සමාජ සම්බන්ධතා කෙබඳු ද කියලා මම අත්දැකලා තියනවා. දියුණු රටවල ජීවත්වෙන මිනිස්සුන්ට නැති දෙයක් නෑ. ඒත් ඒ මිනිස්සුන්ට අපිට වගේ ආදරණීය හැඟීම් දැනෙන සමාජ සම්බන්ධතා නෑ. ඒ ආදරණීය බව අපේ රටේ අයට අප‍්‍රමාණව තිබෙනවා. මේවා ගොඩ නැඟෙන්නේ සහ ඉදිරියට පැවතීගෙන යන්නේ් ඒ චාරිත‍්‍ර වාරිත‍්‍ර කිසියම් වූ සංවේදී හැඟීම් සමුදායක් අපි තුළ ඇති කරන නිසයි. මට හිතෙනවා කොයිතරම් මුදල් තිබුණත් සැප සම්පත් තිබුණත් මේවා ළඟාකර ගන්න බෑ කියලා.””මේ පාර අවුරුද්දට නම් චාරිත‍්‍ර වාරිත‍්‍ර කරන්න මට ලංකාවේ ඉන්න වෙන්නෙ නෑ. ඒ ගැන පුංචි කනගාටුවකුත් මට තිබෙනවා. ඕස්ටේ‍්‍රලියාවේ පදිංචි මගේ අක්කගෙ මහත්තයට හදිසියේ ම රටින් පිට යන්න සිද්ධ වෙලා තියෙන නිසා අක්ක ගේ තනියට මට එහෙට යන්න වෙනවා. ඕස්ටේ‍්‍රලියාවේ අනෙක් හැම දේ ම තිබුණට මිනිස්සු නෑ. එයාට මාසෙක පුංචි බබෙකුත් ඉන්නවා. අක්කා තනිවෙන වෙලාවේ මම එයාට උදව් කරන්න ඕන. එයා මගේ අක්කා කියන මේ ආදරණීය බැඳීම් ඇතිවෙන්න අපේ රටේ තිබෙන මේ සංස්කෘතිය සදාචාරය චාරිත‍්‍ර වාරිත‍්‍ර කියන දේ හරියට බලපානවා කියලා මම දැඩි ලෙස ම විශ්වාස කරනවා.””මම නිළියක් වුණාය කියන එක චාරිත‍්‍ර වාරිත‍්‍ර සහ සංස්කෘතිය අමතක කරන්න තරම් හේතුවක් නොවෙයි. ඒකෙ විශේෂත්වය තිබෙන්නෙ වෙනත් රැකියාවකට වඩා ජනතාවට සමීප වීම විතරයි. සාමාන්‍ය ගැහැනියක් විදියට සංස්කෘතිය, සදාචාරය, චාරිත‍්‍ර වාරිත‍්‍ර රකිමින් ජීවත්වෙන්න මම සතුටුයි.”</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=av08041314</link>
    <topic>අපි පවුල් පිටින් එක්වෙන්නේ මහ ගෙදරට</topic>
    <author>හේමාලි විජේරත්න</author>
    <content>රංගන දිවියේ නැවුම් පැතුම් සමඟපියකු ගේ බල පරාක‍්‍රමය සුන්නත් දූලි කළ පුතෙක්මේසය පිරුණු පලියට හිතුමතේට කන්න එපාලන්ඩනයේ අද සිටින පැරණි ම ශ‍්‍රී ලාංකිකයාධම්මිකගෙන් ‘සඳලන්දෙන්’ගිනි කෙළි නැටුමෙන් නමක් දිනූ කුමුදුනීඅලුත් අවුරුද්දට ‘ෆ්ලෑෂ් බැක්’ වෙතින් ෆුල් ඔප්ෂන්"පත්තරේක කෙනකුගෙ නම අගට මහතා කෑල්ල එක්වුණේ ධනපාල මහත්තයාගෙ කාලෙ"“අන්ධයකුට වුණත් අද පින්තූර ගන්න පුළුවන්”“ගල් මුල් එද්දි ඉස්සරනම් හරියට කම්පා වුණා”කොහොමද තොරතුරුමම කවදාවත් තෑග්ගක් අරන් නෑගිය අවුරුද්දෙත් මං කැවිලි පිඟන් අරන් ගියාඅපි පවුල් පිටින් එක්වෙන්නේ මහ ගෙදරටතුරුණු තරු 2007 කිරුළ දිනාසිංහල අලුත් අවුරුද්ද ගැන සුන්දර මතකයන් රැසක් සංගීතාට වගේ ම චන්න පෙරේරාටත් තියනවා. චන්න කොළඹ අවට ජීවත්වුණාට පුංචි කාලේ ගැමි පරිසරයේ සුන්දරත්වය මොනවට අත්වින්ද කෙනෙක්. චන්න ගේ ළමා විය ගෙවුණේ බණ්ඩාරගම ප‍්‍රදේශයේ ඔහු ගේ මහ ගෙදරයි.”අපේ ගෙදර අවුරුදු කාලෙට හරිම සද්ද බද්ද. ඒ මොකද මල්ලිලා තුන්දෙනයි මමයි එකතු වුණාම කරන දඟ වැඩ මොනවද කියලා කාටත් හිතා ගන්න පුළුවන්. විශේෂයෙන් ඉස්කෝලෙ නිවාඩු හින්දා ඇති තරම් විනෝද වෙන්න තමයි හිත යන්නේ. අවුරුද්දට අපේ ගෙදර අනිවාර්යයෙන් ම ඔන්චිල්ලාවක් බඳිනවා. අපි තුන්දෙනා තරගෙට ඔන්චිලි පදිනවා. ඒ කාලේ අවුරුදු දවස්වල අපි ආසාවෙන් ම හදන භාණ්ඩයක් තියනවා. උණ බම්බුවක් කපලා අරගෙන ඒකට භූමිතෙල් වත්කරලා පිඹලා උණ වෙඩි දාන්න අපි හරිම ආසයි. ඩෝං ගාලා සද්දෙ එනකොට අපි තුන්දෙනා ම ඈතට දුවනවා.””අපේ මහගෙදර අවුරුදු චාරිත‍්‍ර වාරිත‍්‍ර හරියට ම ඉටු කරන තැනක්. අම්මයි තාත්තයි දෙන්නා කල් වේලා ඇතුව ම ඒවට ලෑස්ති වෙනවා. අම්මා සහ ආච්චි ගේ ප‍්‍රධානත්වයෙන් තමයි මේ දේවල් සිද්ධ වෙන්නේ. හරියට නැකැත් වෙලාව ආවම ළිප ගිනි නිවන්න, නැවත ළිප ගිනි අවුළන්න, කිරිබත් උයන්න, කිරි උතුරන්න අම්මා හැමවිට ම උනන්දු වෙනවා. පුංචි කාලේ ඉඳන් ම ඒවා දැකලා දැකලා වෙන්න ඇති පස්සෙ කාලෙක අපි පවුල් ජීවිත පටන් ගත්තමත් ඒ චාරිත‍්‍ර ඉටු කරන්න අපි පෙළඹෙන්න ඇත්තේ. මේ චාරිත‍්‍ර කිරීමෙන් පවුල ඇතුළෙම ලොකු සහයෝගයක් සතුටක් අපට දැනුණා. මම ගයාති‍්‍රත් එක්ක විවාහ වුණාමත් කිව්වේ අපේ අම්මා තාත්තා අපට හුරු කරපු මේ දේවල් අපිත් අපේ දරුවන්ට උගන්වන්න ඕන කියලයි. ගයාති‍්‍රයි මායි කොළඹ අවට ම පදිංචි වෙලා ඉන්න නිසා සිංහල අලුත් අවුරුදු සමරන්න හැමදාමත් අපි අපේ මහගෙදරට එකතුවෙනවා. මගේ මල්ලිලා තුන්දෙනාත් ඒ අය ගේ පවුලේ අයත් එක්ක එදාට මහගෙදරට එනවා. අපි හැමදෙනාම එකතු වෙලා අපේ මහගෙදර තමයි මේ වෙනකම්ම සිංහල අවුරුදු සැමරුවේ. මල්ලිලගෙ දරුවෝ, මගේ දරුවෝ, සියලු දෙනාම එකතුවුණාම ගෙදර හරියට පුංචි උත්සවයක් වගේ යි. අපි හැමෝ ම අම්ම තාත්තාගෙන් කිරිබත් කෑල්ලක් කාලා, අම්ම තාත්තට බුලත් දුන්කොළ දීලා වැඳලා එන්න එදාට මහගෙදරට එකතු වෙනවා.””මේ අවුරුද්දෙත් සුපුරුදු විදියට මාත් ගයාති‍්‍රත් දරුවෝ දෙන්නත් අවුරුදු සමරන්න බලාපොරොත්තු වෙන්නේ අපේ මහගෙදර ම යි. අපේ දරුවෝ වුණත් ගමේ ගෙදර ගිහින් ඉන්න හරි ම කැමතියි. අද කොළඹට වෙලා කාර්ය බහුල ජීවිතයක් ගත කළාට මම බොහොම දැඩි ලෙස ගමට ආදරය කරන ගමේ දේවලට කැමති මිනිහෙක්. මගේ පුංචි කාලේ ගත කරපු සුන්දර අතීතය මට කවදාවත් අමතක කරන්න බෑ. අද වන විට නිර්මාණ කරන්නට පවා මා තුළ ඇති වී තිබෙන මේ පෙළඹවීම ගමේ ගත කරපු ඒ සුන්දර ජීවිතය නිසා මට ලැබෙන්න ඇති කියලා මම විශ්වාස කරනවා.”හේමාලි විජේරත්න</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=av08041315</link>
    <topic>තුරුණු තරු 2007 කිරුළ දිනා</topic>
    <author/>
    <content>රංගන දිවියේ නැවුම් පැතුම් සමඟපියකු ගේ බල පරාක‍්‍රමය සුන්නත් දූලි කළ පුතෙක්මේසය පිරුණු පලියට හිතුමතේට කන්න එපාලන්ඩනයේ අද සිටින පැරණි ම ශ‍්‍රී ලාංකිකයාධම්මිකගෙන් ‘සඳලන්දෙන්’ගිනි කෙළි නැටුමෙන් නමක් දිනූ කුමුදුනීඅලුත් අවුරුද්දට ‘ෆ්ලෑෂ් බැක්’ වෙතින් ෆුල් ඔප්ෂන්"පත්තරේක කෙනකුගෙ නම අගට මහතා කෑල්ල එක්වුණේ ධනපාල මහත්තයාගෙ කාලෙ"“අන්ධයකුට වුණත් අද පින්තූර ගන්න පුළුවන්”“ගල් මුල් එද්දි ඉස්සරනම් හරියට කම්පා වුණා”කොහොමද තොරතුරුමම කවදාවත් තෑග්ගක් අරන් නෑගිය අවුරුද්දෙත් මං කැවිලි පිඟන් අරන් ගියාඅපි පවුල් පිටින් එක්වෙන්නේ මහ ගෙදරටතුරුණු තරු 2007 කිරුළ දිනාස්වාධීන රූපවාහිනී සේවය , ලක්හඬ ගුවන් විදුලිය සහ ජාතික තරුණ සේවා සභාව ඒකාබද්ධව පැවැත්වූ 'තුරුණු තරු - 2007' නවක ගායන තරගාවලිය පසුගියදා අනුර පි‍්‍රයදර්ශන යාපා, ලක්‍ෂ්මන් යාපා අබේවර්ධන යන ජනමාධ්‍ය අමාත්‍යවරුන් සහ යෞවන කටයුතු ඇමතිනී පවිත‍්‍රා වන්නි ආරච්චි මහත්මිය ඇතුළු ආරාධිත අමුත්තන්ගේ ප‍්‍රධානත්වයෙන් මහරගම යොවුන් රඟහලේදී පැවැත්විණි.විශාරද එඩ්වඩ් ජයකොඩි, සංගීතඥ රෝහණ වීරසිංහ, සංගීත් නිපුන් අමරා රණතුංග සහ කලාජෝති වනිජා සිරි නිවාසම් යන ප‍්‍රවීණ විනිසුරු මඬුල්ලේ විනිශ්චයෙන් ලකුණු 874.75 ක් ලබා ගනිමින් ගම්පහ ලක්මාල් පි‍්‍රයංකර 2007 වසරේ විශිෂ්ටතම තුරුණු තරුව ලෙස කිරුළු පැළඳීය.ලකුණු 847.28 ලබා ගනිමින් ලහිරු වර්ණකුලසූරිය 2 වැනි ස්ථානයත්, මනෝජ් ලක්මාල්, ටී කයිලන් සහ ශිව ගෞරවී ලකුණු 834.45, 827.03 සහ 822.17 ලබා ගනිමින් පිළිවෙළින් 3, 4 සහ 5 ස්ථාන වලට පත්විය. මෙහි වඩාත් උණුසුම් අංගය වූ ජනපි‍්‍රයතම අංශය සඳහා තරග වැදුණු ශිල්පීන් 5 දෙනා අතරින් දහතුන් ලක්‍ෂ දහතුන් දහස් තුනක් (1313003) ඉර්ඉ ලබා ගනිමින් රත්නපුර අසංක ප‍්‍රදීප් මීමැඩුම ප‍්‍රථම ස්ථානයට පත් වූ අතර, ඉර්ඉ 1085100 ලබාගත් නිශාන්ත කුමාර වෙත්තසිංහ දෙවැනි ස්ථානයත්, නිමන්ත දිල්හානි ඉර්ඉ 381094 ලබා ගනිමින් තෙවැනි ස්ථානයටත් පත්විය. භාතිය කල්හාර 127181 සහ චින්තක රොෂාන් 60575 ඉර්ඉ ප‍්‍රමාණයක් ලබා ගනිමින් 4 සහ 5 ස්ථානවලට පත්විය.හොඳම ගායකයාට සහ ජනපි‍්‍රයම ගායකයාට මයික්‍රෝ කාර්, ඇඳුම් කට්ටල සහ සෙලියුලර් දුරකතන තෑගි ලැබුණු අතර මේ එක් මෝටර් රථයක වටිනාකම ලක්‍ෂ 15 කි. සෙසු තරගකරුවන් 8 දෙනාට මෝටර් සයිකල් ඇතුළු වටිනා තෑගි පිරිනැමිණි.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=ay0804131</link>
    <topic>රේඩියෝ සිලෝන් කාලෙත් නිවේදකයන්ට සිංහල පංති තියන්න සිද්ධ වුණා</topic>
    <author>උපාලි සමරසිංහ, ඡායාරූප විමල් කරුණාතිලක</author>
    <content>රේඩියෝ සිලෝන් කාලෙත් නිවේදකයන්ට සිංහල පංති තියන්න සිද්ධ වුණාමං දකුණේ මිනිහෙක්. ගාල්ල මහින්ද විදුහලේ අධ්‍යාපනය හදාළේ. මා හැදුණෙ වැඩුණෙ උපන්නෙ මධ්‍යම පංතික පවුලක. ඒ නිසා ජීවිතය හොඳින් හදාරන්නට, මිනිසුන් ගැන ඉගෙන ගන්නට කුඩා කාලෙදිම මට හැකි වුණා.මගේ පියාගේ නම ඩී.සී. පණ්ඩිත. මව හේමලතා පණ්ඩිත. පස්සෙ කාලෙ තමයි කොළඹට ආවේ. හැබැයි, යුනිවර්සිටි යනකම් මා හිටියෙ මහින්දෙ. පාසලෙදි ෆුට්බෝල්, කි‍්‍රකට් වැනි කී‍්‍රඩාවලට මට හැකියාවක් තිබුණ. එච්.එස්.සී. විභාගයෙන් ලංකාවෙන්ම පළමුවැනියාට සමත් වෙලයි සරසවියට ගියෙ.පුංචි කාලෙ ඉඳන්ම පාලි සංස්කෘත විෂයයන් වලට මං ආසයි. ඒ කාලෙ පේරාදෙණියත් කොළඹත් සරසවි දෙකේම උප කුලපති සර් අයිවන් ජෙනිංග්ස්. මං මේ සරසවි දෙකේම අවුරුදු 4 ක් එම විෂයයන්ම කළා. මට “ෆස්ට් ක්ලාස්” එකක් ලැබුණේ. එනිසා විශ්ව විද්‍යාලයයෙම සහකාර කථිකාචාර්ය තනතුර ලැබුණ. එතකොට මට වයස අවුරුදු 22 යි.ඔබේ විශ්ව විද්‍යාල ජීවිතයේ හා පාසල් වියේ දඟකාරකම්, සුවිශේෂ සිදුවීම්, මත ගැටුම් අර්බුද වැනි දේ හෙළි කරන්න කැමැත්තක් නැතිව වගේ... ඔහුගේ කරුණු දැක්වීම අතර මම කීමි.“මට දැන් අවුරුදු 76 ක්. කෙනෙකුට රිදෙන දේ මට හෙළිකරන්න අමාරුයි. දඟකාරකම් නම් මගෙ ජීවිතේ තිබුණෙම නෑ වගේ.” පණ්ඩිත මහතා කීවේය.“මා පරිපාලන විභාගය කළේ මට අවුරුදු 25 - 26 කාලෙ. ඉහළින්ම සමත්. මුල්ම පත්වීම යාපනයට. සුළු සිවිල් නිලධාරී හැටියට පුහුණුවට මා යන විට යාපනයේ දිසාපතිව සිටියෙ ශී‍්‍ර කාන්ත් මහතා. හින්දු ධර්මය හරියටම රැකි මහත්මයෙක්.පුහුණුවේ සිටියෙ මාස 3 යි. මාව කැඳෙව්වා කුරුණෑගලට. හේතුව 56 බුද්ධ ජයන්ති උලෙළ මහ ඉහළින් සංවිධානය කිරීමට. මේකට ලෝකය පුරා රජවරු, රැජිනන්, අගමැතිවරු, සංඝරාජවරු සහභාගි කර ගත්තා. 56 කියන්නේ මේ රටේ සංස්කෘතියේ පුනරුද වසර. ආනන්ද ගුරුගේ මහත්මයයි මායි පුදුමාකාර මහන්සියක් දැරුවා 2500 බුද්ධ ජයන්තියට. මෙහි අරමුණ මේ රටේ බෞද්ධ ධර්මය පිළිබඳ තවත් උත්තේජනයක් ඇති කිරීම. මෙහි කෙටිකාලීන හා දිගුකාලීන සැලසුම් තිබුණ. බෞද්ධ විශ්ව කෝෂය, සිංහල විශ්ව කෝෂය, ති‍්‍රපිටකය සිංහල පරිවර්තනය කාණ්ඩ වශයෙන් පළ කිරීම දිගුකාලීනව ගත් පියවර. එදා තැබූ මුල් පියවර තමයි දිගින් දිගටම කි‍්‍රයාත්මක වන්නෙ. ඊටත් අමතරව බුද්ධ ජයන්තියේ තවත් වැඩපිළිවෙළ තිබුණ. දළදා මාලිගාවේ ප‍්‍රතිසංස්කරණ කිරීම්, පූජනීය ස්ථානවල බෞද්ධ ස්මාරක රැකීම හා අලුතින් තැනිය යුතු නම් නිර්මාණය කිරීම වගේ දේ.56 තමයි සංස්කෘතික දෙපාර්තමේන්තුව පිහිටෙව්වෙත්... පණ්ඩිත මහතා තවත් යමක් කීමට පෙර මම එතෙක් මා තුළ ගුලි ගැහී සිටි ප‍්‍රශ්නය මුදා හළෙමි.නොයෙක් ත්‍යාග, ප‍්‍රසාද, පාක්කුඩම් දී දුගී සිංහල බෞද්ධ ජනතාව වෙනත් ආගම්වලට හරවා ගැනීමේ කූට ප‍්‍රයත්න බුද්ධ ජයන්තිය හරහා තරමක් වැළලී ගිය බව අප අසා තිබෙනවා.ඒවා තිබුණෙ බොහෝ විට අඩුවෙන්. බුද්ධ ජයන්තිය හරහා නැගුණ බෞද්ධ ප‍්‍රබෝධය අතිවිශාල එකක්. එනිසා ඒවට ලැබුණු ඉඩකඩ මදි. අනෙක බෞද්ධ, කි‍්‍රස්තියානි, හින්දු මේ හැම කෙනෙක්ම බොහොම සහජීවනයෙන් හිටියෙ. හැම මැයි මාසෙකම දැන් බෞද්ධාලෝක මාවත වෙසක් සැරැසිල්ලෙන් හැඩ වෙනවනේ. එක්තරා දේශපාලනඥයකුගේ මැදිහත් වීමෙන් ඒ මාවත වෙනත් ආගමික සැරැසිලිවලින් එක් කාලෙක සරසා තිබුණා. එදා එවැනි වැඩ සිදු වුණේ නෑ.සංස්කෘතික දෙපාර්තමේන්තුව පිහිටෙව්වම ඒකෙ සහකාර අධ්‍යක්‍ෂ හැටියට මා පත් වුණේ. අධ්‍යක්‍ෂක එම්.එන්. ඩයස්. හැබැයි එතුමාට සිංහල වචනයක්වත් බෑ. ඊළඟට 1957 වසර. සාහිත්‍ය සම්මේලනය පවත්වන්න රජය තීන්දු කරනවා. ඒ සඳහා අප තෝරා ගත්තෙ කෝට්ටේ රජ මහා විහාරය. මේ සාහිත්‍ය සම්මේලනයට එවක තිබුණු හැම මාධ්‍යයක්ම උදව් කළා.පත්තර මහ ගෙදර ලේක්හවුසිය කළ මෙහෙය අති විශාලයි. ඒ අතරින් ඩී.ආර්. විජයවර්ධන මහත්මයා වගේම පෙරමුණේ තිලක, විමලසිරි පෙරේරා මහත්වරුන් ඉහළ සම්මාදමක් දුන්නා. සාහිත්‍ය සම්මේලනය නිමිත්තෙන් අප “සාහිත්‍යය” නමින් තෛ‍්‍රමාසිකයක් නිකුත්කළා. කොටහේනේ පඤ්ඤාකිත්ති හිමි, අහුන්ගල්ලේ කරුණාතිලක මහතා තමයි සම සංස්කාරකවරු.58 දඹදෙණිය රජ මහා විහාරයෙ තමයි දෙවැනි සාහිත්‍ය සම්මේලනය පවත්වන්න තීන්දු කළේ. මේක සංවිධානය කරන්න මං එහෙට යනකොට පන්සල් වත්තෙ අඩි 2 - 3 ක් උසට තණකොළ වැවිලා. මං මිනිස්සු දාලා ඒවා සුද්ධ කරලා ගම් ප‍්‍රධානයන්, ප‍්‍රභූවරු, විහාරාධිපතිවරුන් කැඳවා මෙය කරන හැටි පිළිබඳ සාකච්ඡා කළා. එතැනදි තිබුණු ප‍්‍රශ්නය තමයි මෙහි වඩින හිමිවරුනට 50,000 ක් පමණ ජනතාව ආහාර ලබාදීම.පුදුමය ආහාර සඳහා සංස්කෘතික දෙපාර්තමේන්තුවට සතයක්වත් වියදම් නොවීමයි. ඔක්කොම බාර ගෙන කළේ දඹදෙණියේ ජනතාව. දවස් 2 ක් පැවැති උත්සවය හමාර වන තුරුම සියලු කටයුතු ඉටු වුණෙ ඔවුන් අතින්. හිතුවටත් වඩා සෙනඟක් 50,000 ට අධික ජනතාවක් ඒ උත්සවයට ආවා. මේ අත්දැකීම අනුව 1959 සාහිත්‍ය දිනය 59 සැප්තැම්බර් 17 වැනිදා පවත්වනකොට මා ‘නව පද්‍ය මාලා’ නමින් පොතක් කළා. ඒ කාලෙ කාව්‍යලෝකයේ කීර්තිධර කාගේත් කවි මේ පොතට ගොනු කැරගන්න මට හැකිවුණා. පොත්පත් කියවීමට වැඩි දියුණු කිරීමේ ව්‍යාපෘති, බෙදාහැරීමේ නව මං පෙත් ඇති කරන්නත් අපට හැකි වුණා. හොඳ පොතක් බලලා ඒ පොතින් පිටපත් 500 ක් අරගෙන පාසල් පුස්තකාලවලට බෙදා හැරීම දක්වා මේක දියුණු කරලා දෙන්න අපට හැකිවුණා. ඒ කාලෙ පොත් ප‍්‍රකාශනයේ ඉහළ සිටි ගුණසේන සමාගම 30% ක් හෝ 40% ක් අඩු මිලට පොත් විකුණන්න පටන්ගත්තෙ ඒ නිසයි. අනෙක් සමාගම් ද ඒ අනුව කටයුතු කළේ ඉන් පස්සෙයි.සංස්කෘත සාහිත්‍ය විෂයයෙහි මා දැක්වූ කුසලතාව දුටු රජය කලා හා සෞන්දර්යය පැත්ත නංවන්න යැයි කියා ගුවන් විදුලියෙ සහකාර අධ්‍යක්‍ෂ ජනරාල් හැටියට මාව පත්කළා. පිටරට බීබීසී හා සීඕඅයි වැනි ප‍්‍රවෘත්ති සේවා සමඟ කටයුතු කරන්නට අපේ ‘රේඩියෝ සිලෝන්’ එක (එදා ගුවන් විදුලිය හැඳින්වූවේ එහෙමයි) දියුණු කරන්න අභියෝගය බාර ගත්තට අපට සම්පත් මදි.ගාම්භීරව ප‍්‍රවෘත්ති නොකීම, තොදොල් විහිළු කතාවෙන් පණිවුඩ දීම, සිංහල මරා කතා කිරීම, ගිරා පෝතක නිවේදන එදා තිබුණෙ නැද්ද? මම හදිසියෙන් ඇසුවේ සිංහල බස, සංස්කෘතිය ගැන පුනරුදයක් ඇති කලෙක එසේ වී ඇද්දැයි දැනගනු රිසියෙමි.“මොකෝ නැත්තෙ, මට තිබුණු විශාල ප‍්‍රශ්නය ඒකයි. අද තරම් දියාරු ඕලාරික තත්ත්වයෙන් නොවේ. ඒත් සිංහල ව්‍යාකරණ මරලා කතා කරනවා. ගත්වහරෙ මෙන්ම කටවහරෙත් ව්‍යාකරණ තිබෙනවනේ. ඕනෑම කතාවක් විසින්...කළේය. කියා නිම කරනවා.මං සාමාන්‍යයෙන් පරිපාලකවරයෙක් නොකරන දෙයක් මෙතැනැදී කළා. සියලුම නිවේදකයනට, වැඩසටහන් සම්පාදකයනට වෙනම සිංහල පංතියක් පැවැත්වූවා. ගුරුවරයා වුණේ කළුකොඳයාවේ පඤ්ඤාශෙඛර හාමුදුරුවෝ.ඒ කාලෙ තිබුණෙ සේවයන් දෙකයි. එකක් ස්වදේශිය සේවය. අනෙක වෙළෙඳ සේවය. වෙළෙඳ සේවය කළේ සල්ලි හොයන එකම විතරයි. පවත්නා කලා, සංස්කෘත, නාටය, කවි ගැන කතා කරන්න ස්වදේශීය සේවයේ කාලය මදි.මං ඒ සඳහා අලුත්ම සේවයක් පටන්ගන්න කල්පනා කළා ‘සන්ධ්‍යා සේවය’නමින්. අදාළ ඉංජිනේරුවා ඒ අදහසට තදින්ම විරුද්ධ වුණා. එයා කීවා ඒක කරන්න බෑ කියලා. සියලු වේලාවන් ගුවන් කාලයට ගන්න ගියාම ට‍්‍රාන්ස්මීටරය පුපුරයි කියා එයා කීවා.මාත් හිතූ දේ වෙනස් කරන්න කැමැති වුණේ නෑ. ඒ කාලෙ ඡන්ද ප‍්‍රතිඵල දවස් 2 - 3 ක්එක දිගට විකාශය වෙනවා. මා ඇහුවා ඔහුගෙන් ඔබ ඡන්ද කාලෙට ට‍්‍රාන්ස්මීටරය ආරක්‍ෂා කරගන්නෙ කොහොමද? මට අලුත් එකක් සවිකරලා හරි මේ සේවය පටන් ගන්න ඕනෑ කියලා. ඒ වතාවෙ මිනිහා කැමැති වුණා. අපේ ‘සන්ධ්‍යා සේවය’ ජනතාව අතර බොහොම ජනපි‍්‍රය වුණා.ඊළඟට මාව යැවුවෙ කර්මාන්ත අමාත්‍යාංශයෙ අධ්‍යක්‍ෂ හැටියට. 1966 - 70 අතර මා හිටියෙ එහි. ඕනෑම තැනකට මා ගියාම ඉස්සෙල්ලම වැඩ පටන් ගන්නෙ එහි කාර්යභාරය මැනැවින් තේරුම් ගැනීමෙන් පසුවයි.පරිපාලකයන් කවදත් සර්වඥයින් යැයි හිතූ සමාජයේ ඔබ එහෙම හිතන එක වැදගත්... මම කීමි. එය පැහැදිලි කරන්නැයි ඔහු මගෙන් ඉල්ලීය. ඔව්, අද විශ්වවිද්‍යාල පරිපාලනයේ ඉන්න කෙනා හෙට තෘණ විද්‍යාව පිළිබඳව ආයතනයක අධ්‍යක්‍ෂ වෙනවා. ඒත්, ඒ පරිපාලකයාට ඒ ක්‍ෂෙත‍්‍රය ගැන අධ්‍යනයක් නෑ. මම කීමි.ඒක තමයි, මං වැඩ පටන් ගන්න ඉස්සෙල්ලා හොඳින් ඒ ක්‍ෂෙත‍්‍රය හදාරන්නෙ. කර්මාන්ත අමාත්‍යාංශයේ මා විදේශ විනිමය ගැන අපට වාසිදායක යමක් ලබා ගන්න කටයුතු කරමින් ඉන්නකොටයි සෞඛ්‍ය අමාත්‍යාංශයේ ලේකම් හැටියට යැවුවේ. කොළඹ මහ රෝහලේ ඒ කාලෙ වතුර ප‍්‍රශ්නයක් තිබුණා. වේලාවකට වතුර එනවා. වේලාවකට නෑ. උමතු රෝහලෙත් එහෙමයි. මං මිනිස්සු ගෙන්නලා කොළඹ මහ රෝහලේ විශාල ළිඳක් කැපෙව්වා. ඒකෙන් රෝහලට අවශ්‍ය වතුර ටික ගන්නයි සැලසුම් කළේ.ටික දවසක් යනකොට ඒ වතුර ප‍්‍රශ්නය ඉවරයි. මෙන්න තවත් ප‍්‍රශ්නයක් ඇවිත්. රෝහලේ සුළු සේවකයෝ රාජකාරි වේලාවෙදි අර ළිඳෙන් නානවලු. දැන් මේක වටේ ළිඳ ළඟ සංගමය වගේ කට්ටිය රැස් වෙන තැනක් වෙලාලු. කෑ කෝ ගැසීම් වැඩිලු. මා ඉතා තදින් පියවර අරන් ඒ වැරැදි වැඩ නැවැත්තුවා.මහ රෝහලේ වැඩ කරන කාලෙ එක්තරා ප‍්‍රධාන ලිපිකරුවෙක් ගැන පැමිණිල්ලක් ආවා. ඔබ ඇවිටිලිකරන නිසා එවැනි සිද්ධියක් කියන්නම්. මේ මනුස්සයා හොඳ පඩියක් ගන්නවා. වැඩ කරන්නෙ නෑ. හැමදාම ලිපි ගොනු මිනිහා ළඟ අතිශය ප‍්‍රමාදයි. අහිංසක මිනිස්සු අමාරුවේ. මං මිනිහා කැඳවලා කීවා. “තමන්ට නියමිත වැඩ කොටස අවසාන කරන්න. නැත්නම් විනයානුකූල පියවර ගන්න වේවි” කියලා.මිනිහට අවවාද කරලත් සතියක් ගියා. තවමත් එයා වැඩ නෑ. තවත් තැනක එයා කියා තිබෙනවා මට ආරංචියි “ඕනෑනම් ලොක්කා මාව මාරු කරයි. මං වැඩ කරන්නෙ මෙහෙම තමයි කියලා. ඒක ඇහුවහම නම් මට ටිකක් කේන්ති ආවා.මම මිනිහව නැවත කැඳවලා කීවා. “තමුන්ව මං මාරු කරන්නෙ නෑ. මෙතැන තියාගෙන කිසිම වැටුප් වර්ධකයක් නොදී අවශ්‍ය වැඩ ප‍්‍රමාණය ඉහළින් නියම කරවලා කර ගන්නවා. කියලා. සතියක් යනකොට අනෙක් ලිපිකරුවන්ටත් වඩා එයා වැඩ කරනවා.මගේ පරිපාලන සේවය ඒ විදියට අවුරුදු 42 ක් ගෙවුණා. 1979 වෙනකොට මං පේෂකර්ම අමාත්‍යාංශයේ. නෝර්වේ, ස්වීඩන් හා වෙනත් යුරෝපීය රටවලට අපි දේශීය රෙදි යවනවා. ඒත් කෝටා ප‍්‍රශ්නයක් ආවා. අපනයන සීමා කිරීම්. ඒ ඒ රටවල දේශීය කර්මාන්ත රැකගෙනයි අපේ ඒවා ගන්නෙ.අමෙරිකාවේදි අපේ ‘කෝටා’ ප‍්‍රමාණය ඉහළ ගියා යැයි ප‍්‍රශ්නයක් පැනනැගුණා. මා කීවා අපේ ‘කෝටා’ ප‍්‍රමාණය ඉහළ ගියේ නෑ. අප කළේ පිලිපීන හාඉන්දියාවෙ ප‍්‍රමාණය ලබාදීම පමණයි. ඒකෙන් ඔබේ රටේ නිෂ්පාදනවලට බලපෑමක් නෑ කියලා. ඒ කාලෙ ඉන්දියාවට හා පිලිපීනයට අවශ්‍ය කෝටා දෙන්න බැරි ප‍්‍රශ්නයක් තිබුණා.මා ඒ සියලු දන්ත සංඛ්‍යාලේඛන අතැතිව හිටි නිසා, ඒ රටවල කෝටා දීමයි අප කළේ කියා බේරුණා. කෙස් පැලෙන තර්ක ගෙනෙන්න ගිය ඒ රටේ නියෝජිතයා වහාම කතාව නතර කළා. මා පේෂකර්ම අමාත්‍යාංශයට යන විට තිබූ අපනයන ප‍්‍රමාණය මිලියන 143 යි. මා ඉවත්වන විට අවුරුදු 10 කින් පසු එය මිලියන 18,000 දක්වා වැඩි කළා.මේ නිසා ලෝකයේ 50 දෙනකුට පමණක් හිමි එංගලන්තයේ සම්මානයක් මට හිමිවුණා. ඛ්ධථනචදඪදඨ ධට බඩඥ ඊඥයබඪතඥ - ධ්දඵබඪබභබඥ (උ.ම්)ඒ සම්මානය හැඳින්වුවෙ එහෙමයි.රනිල් මහත්මයා ඉන්න කාලෙ 1989 කර්මාන්ත සංවර්ධන අමාත්‍යාංශයේ නැවතත් වැඩ කොටසක් කළා. ආයෝජන ප‍්‍රවර්ධන මණ්ඩලයේ උපදේශක වරයෙක් වශයෙන් තමයි අවසන් අවුරුද්දෙ හිටියෙ.මගේ පරිපාලන ජීවිතය නිසා මා ආශා කළ හින්දි බස ඉගෙන ගන්න මට අවස්ථාව නැති වුණා. විශ‍්‍රාම ගියාට පස්සෙ හින්දි බස අවුරුදු 3 ක් තිස්සේ හදාරල දැන් මට හොඳින් හින්දිත් පුළුවන්. මගේ ජීවිතය ආලෝකය කරා මෙහෙය වූ වැදගත් පුද්ගලයෙක් මගේ මාමා. යූ.ඒ. හැන්ඩි වික‍්‍රමසූරිය.ඒජන්ත මහත්මයෙක් හැටියට කුරුණෑගල හිටිද්දි ඔබට වෙනස් වෙනස් සංස්කෘතික වැඩ කරන්න සිදුවුණා. ඒ කාලෙ පවුල් ආරවුල් විසඳීමේ බලයත් දිසාපතිට තිබුණා. එහෙම එකක් මතක නැද්ද? මම තොරතුරු අතරින් විසිතුරකට යාමට කැමැත්තෙන් අසමි. ඔහු එකඟය.කුරුණෑගල තිබෙන්නෙත් උඩරට නීතිය. දවසක් දෙන්නෙක් ආවා. එක් දරුවෙක් අම්මගෙ අතේ එල්ලිලා. අනෙක් දරුවා තාත්තගෙ අතේ එල්ලිලා. දෙන්නා බංකු දෙකක දරුවන් දෙන්නත් එක්ක දෙපිලට වාඩි වුණා. දෙන්නම කියන්නෙ වෙන්වෙන්න අවශ්‍යයි කියලයි. මා දන්නා ධර්මයෙන් කියා දුන්නා මේ අහිංසක දරුවන් ගැන හිතන්න කියලා. දෙන්නම කීවා දරුවන් දෙදෙනා දෙන්නා බෙදා ගත්තා. අයින් වෙන්න දෙන්න කියලා. මා කීවා “ඒ අවසරය තවත් සතියකින් දෙනවා. ලබන සිකුරාදා මා හමුවට මේ වෙලාවට එනවා. හැබැයි දෙන්නම හිටපු ගෙදර එකට ඉන්න ඕනෑ කියලා.ඊළඟ සතියෙ මේ තරුණ දෙමාල්ලො දරුවන් සමඟ ආවා. අනේ සර්, අපට වෙන් වෙන්ට ඕනෑ නෑ. මේ දරු පැටවු ගැන හිතලා අපි සමාදාන වුණා. ඔවුන් කීවා. මේක මට හරිම සතුටු සිද්ධියක්.මටත් දරුවො දෙන්නෙක් ඉන්නවා. පුතා චිත‍්‍රාල් පණ්ඩිත. ඉංජිනේරුවෙක්. දුව මංජුලා ද සිල්වා. මගේ නෝනා සුධර්මා පණ්ඩිත. කොළඹ බෞද්ධ කාන්තා විදුහලේ හිටපු විදුහල්පතිනිය.මේ ජීවිත ගමන හරිම සුන්දරයි. සැඳෑ සමය නිකම්ම අපට ආවෙ නෑ. රටට සේවයක් කළා කියලා සතුටුවෙලා අපිට මැරෙන්න පුළුවන්.වි න්සන්ට් පණ්ඩිත මහතා අපට සමුදෙමින් කීවේ සිත සැහැල්ලු කර ගනිමිනි.උපාලි සමරසිංහ, ඡායාරූප විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=aj0804131</link>
    <topic>ඩයලොග් වෙළෙඳ ප‍්‍රදර්ශන  තරගාවලියෙන් 33 දෙනකුට සම්මාන</topic>
    <author/>
    <content>ඩයලොග් වෙළෙඳ ප‍්‍රදර්ශන තරගාවලියෙන් 33 දෙනකුට සම්මානඇස්ට‍්‍රා පාසල් කි‍්‍රකට් ශූරතාව නව කී‍්‍රඩකයන්ගේ ඉදිරි ගමනට දිරියක්බිලියන 32 ක ටෙලිකොම් කොටස් ග්ලෝබල් ටෙලි කොමියුනිකේෂන් සමාගමටසාර්ක් කලාපීය ගෙවීම් සංවර්ධන ප‍්‍රවේශයේ මංගල රැස්වීම ශී‍්‍ර ලංකාවේදීකුඩා හා මධ්‍යම පරිමාණ ව්‍යවසායකයෝ තිස්තුන් දෙනෙක් ඩයලොග් ටෙලිකොම් වාර්ෂික වෙළෙඳ ප‍්‍රදර්ශන තරගාවලියේ ජයග‍්‍රාහී සම්මානයෙන් පිදුම් ලබයි.ඩයලොග් ටෙලිකොම් පෞද්ගලික සමාගම විසින් සංවිධානය කරනු ලැබූ වෙළෙඳ ප‍්‍රදර්ශන තරගාවලියේ ජයග‍්‍රාහකයන් සඳහා සම්මාන පිරිනැමීම පසුගියදා ගල්කිස්ස මහ හෝටලයේදී පැවැත්වුනු අතර එහිදී කුඩා හා මධ්‍යම පරිමාණ ව්‍යවසායකයෝ තිස්තුන් දෙනෙක් සම්මානයෙන් පිදුම් ලැබූහ.දිවයින පුරා පැතිරී සිටින ඩයලොග් දුරකථන සේවාවන් අලෙවි කරනු ලබන ව්‍යවසායකයන් ඩයලොග් සමාගම විසින් ලබා දුන් විවිධ ඩයලොග් ස්ටිකර්, පෝස්ටර් වැනි ප‍්‍රවර්ධන අමුද්‍රව්‍ය යොදා ගනිමින් නිර්මාණශීලි ආකාරයෙන් තම වෙළෙඳසල් සැරසීම සහ මාස තුනක කාලයක් මුළුල්ලේ අඛණ්ඩව එම ප‍්‍රදර්ශන තත්ත්වය නඩත්තු කිරීම මේ තරගයේ කොන්දේසිය වූ අතර ව්‍යවසායකයන් 4000 ක් තරගයට ඉල්ලුම් කිරීමෙන් අනතුරුව සුදුසුකම් ලැබීය.කුඩා හා මධ්‍යම පරිමාණ ව්‍යවසායකයන්ගේ ඩයලොග් දුරකථන සේවා අලෙවි ප‍්‍රවර්ධනය සඳහා සහය පලකිරීම් අරමුණින් පැවැත්වූ මෙම තරගාවලියේදී අනුරාධපුරයේ රාජකරුණා සහ පුත‍්‍රයෝ වඩාත් නිර්මාණශීලිම වෙළෙඳසල ලෙස රුපියල් දෙලක්ෂ පනස් දහසක පළමු ත්‍යාගය හිමිකර ගත් අතර, මතුගම ජනක හෝටලය සහ ගැටහැත්ත වර්ණකුලසූරිය ටේලර්ස් පිළිවෙළින් දෙවැනි සහ තුන්වැනි ස්ථානය සඳහා හිමි රුපියල් එක් ලක්ෂ පනස්දහස සහ රුපියල් ලක්ෂයක මුදල් හිමිකර ගත්හ.මීට අමතරව රන් සම්මාන 10ක්, රිදී සම්මාන 10 ක් සහ ලෝකඩ සම්මාන 10 ක්ද, ප‍්‍රදානය කළ අතර සෑම සම්මානයකටම සිංගර් සමාගමේ ත්‍යාග වවුචරද ඇතුළත්ව තිබිණි. හොඳම ප‍්‍රාදේශීය අලෙවිකරුවන් ලෙස ඇගයීමට ලක්වූ තවත් වෙළෙඳසල් 400 කට විශේෂ ත්‍යාග හිමි විය.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=aj0804132</link>
    <topic>ඇස්ට‍්‍රා පාසල් කි‍්‍රකට් ශූරතාව නව කී‍්‍රඩකයන්ගේ ඉදිරි ගමනට දිරියක්</topic>
    <author/>
    <content>ඩයලොග් වෙළෙඳ ප‍්‍රදර්ශන තරගාවලියෙන් 33 දෙනකුට සම්මානඇස්ට‍්‍රා පාසල් කි‍්‍රකට් ශූරතාව නව කී‍්‍රඩකයන්ගේ ඉදිරි ගමනට දිරියක්බිලියන 32 ක ටෙලිකොම් කොටස් ග්ලෝබල් ටෙලි කොමියුනිකේෂන් සමාගමටසාර්ක් කලාපීය ගෙවීම් සංවර්ධන ප‍්‍රවේශයේ මංගල රැස්වීම ශී‍්‍ර ලංකාවේදීශ‍්‍රී ලංකා පාසල් ක‍්‍රිකට් සම්මේලනය සමඟ එක්ව යුනිලීවර් ශ‍්‍රී ලංකා මඟින් සංවිධානය කරනු ලබන ඇස්ට‍්‍රා පාසල් ක‍්‍රිකට් ශූරතාව පසුගිය දස වසර පුරා නැගී එන නවක කි‍්‍රකට් කී‍්‍රඩකයින් ගේ ඉදිරි ගමන සඳහා මං පෙත් විවර කරන්නා වූ සුවිශේෂී තරගාවලියක් වශයෙන් ගෞරවයට පාත‍්‍ර වී ඇත.ඒ පිළිබඳව සිය අදහස් දැක්වූ යුනිලීවර් ශ‍්‍රී ලංකා හි සහකාර ලාංඡන කළමනාකාරිනී ගංගා හේවගේ මෙනවිය කි‍්‍රකට් ශ‍්‍රී ලංකාවේ අතිශය ජනප‍්‍රිය කී‍්‍රඩාවක් වන නිසාම ඇස්ට‍්‍රා හි අප මෙම නවක කී‍්‍රඩකයින් තුළ පෞරුෂ හා ආකල්පමය වර්ධනයක් ඇති කරමින් ඔවුන් දිරිගැන්වීම සඳහා කටයුතු කිරීමට තීරණය කළා. මෙම කී‍්‍රඩකයින් නිසි මාවත වෙත යොමු කරමින් ඔවුන්ගේ ඉදිරි ගමනට අත්වැලක් වීමට හැකිවීම අප ලද මහඟු අවස්ථාවක් කොට සලකනවා. අපගේ කුසලතාපූර්ණ පාසල් කි‍්‍රකට් කී‍්‍රඩකයින්ගේ දක්ෂතා ඇගයීමට ලක්වීම හේතුවෙන් මේ සම්මාන ප‍්‍රදානෝත්සවය සුවිශේෂී අවස්ථාවක් වෙනවා.පිටපළාත්වල පාසල් කි‍්‍රකට් කී‍්‍රඩකයින්ට තරගකාරී වටපිටාවක් තුළ සිය දක්ෂතා එළිදැක්වීම සඳහා සලසන ලද විශේෂිත අවස්ථාවක් වශයෙන් මෙම ශූරතාවය කීර්තියට පත්ව ඇත. වසර 2007 දී ඇස්ට‍්‍රා පාසල් කි‍්‍රකට් ශූරතාවය 13න් පහළ, 15න් පහළ සහ 17න් පහළ වශයෙන් කාණ්ඩ තුනක් යටතේ සංවිධානය කෙරුණි.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=aj0804133</link>
    <topic>බිලියන 32 ක ටෙලිකොම් කොටස් ග්ලෝබල් ටෙලි කොමියුනිකේෂන් සමාගමට</topic>
    <author/>
    <content>ඩයලොග් වෙළෙඳ ප‍්‍රදර්ශන තරගාවලියෙන් 33 දෙනකුට සම්මානඇස්ට‍්‍රා පාසල් කි‍්‍රකට් ශූරතාව නව කී‍්‍රඩකයන්ගේ ඉදිරි ගමනට දිරියක්බිලියන 32 ක ටෙලිකොම් කොටස් ග්ලෝබල් ටෙලි කොමියුනිකේෂන් සමාගමටසාර්ක් කලාපීය ගෙවීම් සංවර්ධන ප‍්‍රවේශයේ මංගල රැස්වීම ශී‍්‍ර ලංකාවේදීමැලේසියාවේ උසහා තෙගස් සමාගමට මුළුමනින්ම අයිති සමාගමක් වන ග්ලෝබල් ටෙලිකොමියුනිකේෂන්ස් හෝල්ඩින්ස් සමාගම ශී‍්‍ර ලංකා ටෙලිකොම් සමාගමේ 35.19% කොටස් ප‍්‍රමාණයක් අත්පත් කර ගනියි.ග්ලෝබල් ටෙලිකොමියුනිකේෂන්ස් හෝල්ඩින්ස් සමාගම ශී‍්‍ර ලංකා ටෙලිකොම් සමාගමේ කොටස්වලින් 35.19% ප‍්‍රමාණයක් නියෝජනය කරන කොටස් 635,076,318 ආසන්න වශයෙන් ලංකා රුපියල් බිලියන තිස් දෙකක් වන ගැණුම් මුදලකට අද දින අත්කර ගත් බව, මැලේසියාවේ මූලස්ථානය තිබෙන ආයෝජන තැන්පත් සමාගමක් වන උසහා තෙගස් සමාගමට මුළුමනින්ම අයිති සමාගමක් වන ග්ලෝබල් ටෙලිකොමියුනිකේෂන්ස් හෝල්ඩින්ස් සමාගම කාරුණිකව නිවේදනය කරනු ලැබේ.මේ අත්පත්කර ගැනීමේ ප‍්‍රතිඵලයක් වශයෙන් ශී‍්‍ර ලංකා ටෙලිකොම් සමාගමට දැනට අයිති නැති ඉතිරි කොටස් සඳහා විධානාත්මක පොදු අර්පණයක් ඉදිරිපත් කරන බවට පොරොන්දුවක් දීමට ජී. ටී. එච්. සමාගමට නියම කරනු ලබයි. අර්පණයේ සියලු විස්තර අඩංගු අර්පණ ලියවිල්ලක් සියලු කොටස් හිමියන්ට යථා කාලයේදී යවනු ලබයි.ටෙලිකොම් සමාගමේ ආයෝජනය උපක‍්‍රමශීලි ආයෝජනයක් වශයෙන් ජී ටී එම් සමාගමේ අධ්‍යක්ෂ මණ්ඩලය අදහස් කරයි. ටෙලිකොම් සමාගම තවත් වැඩි දියුණු කිරීම පිණිස සහ කොටස් හිමියන්ගේ අගය උසස් කිරීම පිණිස ශී‍්‍ර ලංකා රජය, රජයට සම්බන්ධ සහ වෙනත් ශී‍්‍ර ලංකා ආයතන ඇතුළු සමාගමේ අනෙක් කොටස් හිමියන් සමග වැඩ කිරීමට බලාපොරොත්තු වෙයි.ශී‍්‍ර ලංකාව සහ මැලේසියාව අතර ඓතිහාසික, සංස්කෘතික සහ වෙළෙඳ සම්බන්ධතා ගොඩනඟන ටෙලිකොම් සමාගමේ ආයෝජනය කොළඹ කොටස් වෙළෙඳ පොළ සම්බන්ධ විශාලතම ගනුදෙනුව වන අතර, ශී‍්‍ර ලංකා ආර්ථිකයේ සහ විදුලි සංදේශ අංශයේ දිගුකාලීන බලාපොරොත්තු තුළ විශ්වාසය පිළිබිඹු කරයි.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>13</day>
    </date>
    <link>http://www.silumina.lk/2008/04/13/_art.asp?fn=aj0804134</link>
    <topic>සාර්ක් කලාපීය ගෙවීම් සංවර්ධන ප‍්‍රවේශයේ මංගල රැස්වීම ශී‍්‍ර ලංකාවේදී</topic>
    <author/>
    <content>ඩයලොග් වෙළෙඳ ප‍්‍රදර්ශන තරගාවලියෙන් 33 දෙනකුට සම්මානඇස්ට‍්‍රා පාසල් කි‍්‍රකට් ශූරතාව නව කී‍්‍රඩකයන්ගේ ඉදිරි ගමනට දිරියක්බිලියන 32 ක ටෙලිකොම් කොටස් ග්ලෝබල් ටෙලි කොමියුනිකේෂන් සමාගමටසාර්ක් කලාපීය ගෙවීම් සංවර්ධන ප‍්‍රවේශයේ මංගල රැස්වීම ශී‍්‍ර ලංකාවේදී‘සාර්ක් කලාපීය ගෙවීම් සංවර්ධන ප‍්‍රවේශයෙහි මංගල රැස්වීම පසුගියදා ශී‍්‍ර ලංකා මහ බැංකු ශ‍්‍රවණාගාරයේ දී පැවැත්විණි. සාර්ක් කලාපීය ගෙවීම් සංවර්ධන ප‍්‍රවේශයක් කලාපීය රටවල් අතර ස්ථාපිත කිරීමේ අදහස මතු වූයේ කලාපීය කණ්ඩායමක් කරා යන තේමාව යටතේ 2007 ජූලි මස පස් වැනිදා ශී‍්‍ර ලංකා මහ බැංකුවේ දී පැවැත්වුණු සාක් කලාපීය මුල්‍ය (ෆිනෑන්ස්) සමුළුවේදීය.පසුගිය වසරේ ඔක්තෝබර් මාසයේ වොෂිංටන්හිදී පැවැති සාක් ෆිනෑන්ස් කණ්ඩායමේ 16 වැනි රැස්වීමේදී මහ බැංකු අධිපතිවරුන් විසින් මෙම යෝජනාවට එකඟතාව පළ කරන ලද අතර එය කි‍්‍රයාවට නැංවීම සඳහා නායකත්වය සපයන ලෙස ශී‍්‍ර ලංකා මහ බැංකුවෙන් කරන ලද ඉල්ලීම ඉටු කරමින් ශී‍්‍ර ලංකා මහ බැංකුව උක්ත මංගල රැස්වීම සංවිධානය කළේය. ශී‍්‍ර ලංකා මහ බැංකුවේ අධිපති අජිත් නිවාඩ් කබ්රාල් මහතා ඇතුළු කලාපීය රටවල මහ බැංකු අධිපතිවරුන් ප‍්‍රධානත්වයෙන් මෙම රැස්වීම ඇරැඹිණ. සාර්ක් කලාපීය ගෙවීම් සංවර්ධන ප‍්‍රවේශය කි‍්‍රයාත්මක කිරීම සඳහා සාර්ක් කලාපීය රටවල ජාතික ගෙවීමේ කවුන්සලයෙහි සභාපතිවරුන්ගෙන් සැදුම්ලත් සාක් ගෙවීමේ කවුන්සලයක් පිහිටුවන ලද අතර එහි සභාපතිධූරය ශී‍්‍ර ලංකා මහ බැංකුවේ නියෝජ්‍ය අධිපතිනි ආචාර්ය රානි ජයමහ මහත්මිය විසින් උසුලනු ලබයි. - සාගරිකා</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>20</day>
    </date>
    <link>http://www.silumina.lk/2008/04/20/_art.asp?fn=aa0804202</link>
    <topic>ඉරාන ජනපති 28 දා ශී‍්‍ර ලංකාවට</topic>
    <author/>
    <content>වැඩි මිලට වික්කොත් කඩ වැසුවොත් හාල් කඩ වටලනවාඉරාන ජනපති 28 දා ශී‍්‍ර ලංකාවටදිය ඇලිවලට 801 ක් බිලි වෙතිසංචාරක ව්‍යාපාරයේ වර්ධනයක්පෞද්ගලික ආරක්ෂක සේවය අතහැර හමුදාවට බැඳෙන පිරිස ඉහළ යයි‘රැෂන් පැක්’ එකෙනුත් ගහන්න හදලාගලදාරි හෝටලයේ ‘ඉංගිරිසි මේලා’උමා ඔය වැඩ ඇරැඹෙයිමඩු මාතාව කොටි අඩවියට ගෙන යෑම අභිරහසක්දුෂ්කර පාසල් ළමයින්ට ප‍්‍රමුඛත්වය දෙන නව චක‍්‍රලේඛය නිකුත් වෙයිඇතැමුන් බොරු භීතිය වැපුරුවත් නැඟෙනහිර වාතාවරණය සුවදායකයිලොව දේශගුණික විපර්යාස නිසා අපේ රටේ කාලගුණයත් වෙනස් වෙලා‘අපේ ශාන්තිකර්ම’ කෘතියේ පිටපතක් ලේක්හවුස් සභාපතිතුමා වෙත පිරිනැමූ අවස්ථාව.‘හතු සොසේජස්’ එයිවිශ්වවිද්‍යාල පාඨමාලා සකස් කිරීමේ දී රැකියා වෙළෙඳ පොළ අධ්‍යයනය කළ යුතුයිලක්ෂ 400 ක් වටිනා බුද්ධ ප‍්‍රතිමා 108 නමක් ශ‍්‍රී ලංකාවටඉරාන ජනාධිපති මොහමඩ් අහමදිනජාඕ ස්වකීය ආසියානු සංචාරය අරඹමින් ලබන 28 වැනිදා දෙදින නිල සංචාරයක් සඳහා ශී‍්‍ර ලංකාවට පැමිණීමට නියමිතය. මෙරට අභිවෘද්ධිය උදෙසා වන වැඩපිළිවෙළ කිහිපයක්ම ආරම්භ කිරීමට ඔහු මෙරට සිටින කාල සීමාවේ දායක වනු ඇත.දේශපාලන විචාරකයන් පෙන්වා දී ඇත්තේ ඉරාන ජනාධිපතිවරයාගේ ප‍්‍රථම ආසියානු සංචාරයේ ප‍්‍රථම නැවතුම ලෙස ශී‍්‍ර ලංකාව තෝරා ගැනීම ශී‍්‍ර ලංකාව ලද ජයග‍්‍රහණයක් බවයි.පසුගියදා මහින්ද රාජපක්ෂ ජනාධිපතිතුමා ඉරානයේ කළ සංචාරයේදී කළ ආරාධනාවට අනුව අහමදිනජාඕ ජනාධිපතිවරයා මෙම සංචාරය සිදු කරයි.ඉරාන ජනාධිපතිවරයා වැල්ලවායේ උමා ඔය විදුලි බලාගාරයට මුල් ගල තැබීමට නියමිතය. මෙම ව්‍යාපෘතිය සඳහා ඩොලර් මිලියන 450 ක ආධාර ලබා දී තිබේ.මීට අමතරව ශී‍්‍ර ලංකාවේ තෙල් ගවේෂණ කටයුතු සඳහා වැය කිරීමට නියමිත මුදලෙන් සියයට 70 ක ප‍්‍රමාණයක් සැපයීමට ඉරාන රජය එකඟත්වය පළකොට ඇත.මේ වනවිට ශී‍්‍ර ලංකාවට බොර තෙල් සැපයීමේ මූලිකත්වය ඉරානයට හිමි වී ඇති අතර ණය සහ පොලී සහන යටතේ ශී‍්‍ර ලංකාවට තෙල් ලබාදීමට ද ඉරානය කාරුණික වී තිබේ.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>20</day>
    </date>
    <link>http://www.silumina.lk/2008/04/20/_art.asp?fn=aa0804203</link>
    <topic>දිය ඇලිවලට 801 ක් බිලි වෙති</topic>
    <author>නිහාල් පී. අබේසිංහ</author>
    <content>වැඩි මිලට වික්කොත් කඩ වැසුවොත් හාල් කඩ වටලනවාඉරාන ජනපති 28 දා ශී‍්‍ර ලංකාවටදිය ඇලිවලට 801 ක් බිලි වෙතිසංචාරක ව්‍යාපාරයේ වර්ධනයක්පෞද්ගලික ආරක්ෂක සේවය අතහැර හමුදාවට බැඳෙන පිරිස ඉහළ යයි‘රැෂන් පැක්’ එකෙනුත් ගහන්න හදලාගලදාරි හෝටලයේ ‘ඉංගිරිසි මේලා’උමා ඔය වැඩ ඇරැඹෙයිමඩු මාතාව කොටි අඩවියට ගෙන යෑම අභිරහසක්දුෂ්කර පාසල් ළමයින්ට ප‍්‍රමුඛත්වය දෙන නව චක‍්‍රලේඛය නිකුත් වෙයිඇතැමුන් බොරු භීතිය වැපුරුවත් නැඟෙනහිර වාතාවරණය සුවදායකයිලොව දේශගුණික විපර්යාස නිසා අපේ රටේ කාලගුණයත් වෙනස් වෙලා‘අපේ ශාන්තිකර්ම’ කෘතියේ පිටපතක් ලේක්හවුස් සභාපතිතුමා වෙත පිරිනැමූ අවස්ථාව.‘හතු සොසේජස්’ එයිවිශ්වවිද්‍යාල පාඨමාලා සකස් කිරීමේ දී රැකියා වෙළෙඳ පොළ අධ්‍යයනය කළ යුතුයිලක්ෂ 400 ක් වටිනා බුද්ධ ප‍්‍රතිමා 108 නමක් ශ‍්‍රී ලංකාවටනිහාල් පී. අබේසිංහමෙරට ප‍්‍රධාන පෙළේ දිය ඇලි 48 ක් අද මාරක ස්ථාන බවට පත්වී ඇති බවත් ඒ අනුව පසුගිය වසර 12 ඇතුළත දී පුද්ගලයන් 801 ක් දිය ඇලි ආශ‍්‍රිතව ජීවිතක්ෂයට පත්වී ඇති බවත් රත්නපුර දිය ඇලි යොවුන් මිතුරෝ සංවිධානයේ සභාපති අසිත ඉන්දික වීරවර්ධන මහතා කළ නිරීක්ෂණයකින් හෙළිවී ඇත.මේ වසරේ ඉකුත් මාස හතරක කාලයේ දිය ඇලි අසල මරණ 11 ක් සිදුවී ඇති බව ද පසුගිය වසර පුරාම සිදුවී ඇත්තේ දිය ඇලි අසල මරණ 14 ක් පමණක් බව ද හෙතෙම සඳහන් කරයි.වැඩිම මරණ ගණනක් වාර්තා වී ඇති දිය ඇල්ල රත්නපුර කුරුවිට බෝපත් ඇල්ලයි. ඒ මරණ සංඛ්‍යාව 66 කි. රාවණාඇල්ලේ මරණ 37 ක් හා රත්තොට බඹරකිරි ඇල්ලේ මරණ 18 ක් සිදුවී තිබේ.තලවකැලේ ඩෙවෝන්ඇල්ල ආශ‍්‍රිතව මරණ 11 ක් සිදුවී ඇත.මේ අතර දියඇල්ලක් අසල එකවර වැඩිම මරණ ගණනක් සිදුවූ අවස්ථාව පසුගිය 15 වැනිදා දෙනියාය විහාරහේන කොල්ලුදොළ ඇල්ලේදී වාර්තා වූ බවත් ඒ ප‍්‍රමාණය 5 ක් බවත් ඔහු පෙන්වා දෙයි.මීට පෙර බේකර්ස් ඇල්ලේ තිදෙනෙක් එක් වර මියගිය බවත් ඔහු සඳහන් කරයි.මෙරට ඇති භයානක දිය ඇලි 48 න් 4 ක හැර එම ස්ථානවල දියනෑම අනතුරුදායක බවට දැනුම්වත් කිරීමේ දැන්වීම් පුවරු සවිකර නැති බවත්, බීමත්කම, සිය දිවි නසා ගැනීම, ලිස්සායාම, සැඩ පහරට අසුවීම හා නොසැලකිලිමත් ලෙස දියනෑම මෙම මරණවලට ප‍්‍රධාන හේතුව බවත් මෙහිදී අනාවරණය වී ඇත.මෙරට දිය ඇලි 212 ක් ආශ‍්‍රිතව මෙම පර්යේෂණය සිදු කිරීමට වසර 2 ක් ගතවී ඇත. ඉදිරියටත් ඒ පර්යේෂණයේ නිරත වන බව දිය ඇලි ගවේෂක අසිත ඉන්දික වීරවර්ධන මහතා ‘සිළුමිණ’ ට කීය.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>20</day>
    </date>
    <link>http://www.silumina.lk/2008/04/20/_art.asp?fn=aa0804204</link>
    <topic>සංචාරක ව්‍යාපාරයේ වර්ධනයක්</topic>
    <author>සුමිත‍්‍ර ද සිල්වා</author>
    <content>වැඩි මිලට වික්කොත් කඩ වැසුවොත් හාල් කඩ වටලනවාඉරාන ජනපති 28 දා ශී‍්‍ර ලංකාවටදිය ඇලිවලට 801 ක් බිලි වෙතිසංචාරක ව්‍යාපාරයේ වර්ධනයක්පෞද්ගලික ආරක්ෂක සේවය අතහැර හමුදාවට බැඳෙන පිරිස ඉහළ යයි‘රැෂන් පැක්’ එකෙනුත් ගහන්න හදලාගලදාරි හෝටලයේ ‘ඉංගිරිසි මේලා’උමා ඔය වැඩ ඇරැඹෙයිමඩු මාතාව කොටි අඩවියට ගෙන යෑම අභිරහසක්දුෂ්කර පාසල් ළමයින්ට ප‍්‍රමුඛත්වය දෙන නව චක‍්‍රලේඛය නිකුත් වෙයිඇතැමුන් බොරු භීතිය වැපුරුවත් නැඟෙනහිර වාතාවරණය සුවදායකයිලොව දේශගුණික විපර්යාස නිසා අපේ රටේ කාලගුණයත් වෙනස් වෙලා‘අපේ ශාන්තිකර්ම’ කෘතියේ පිටපතක් ලේක්හවුස් සභාපතිතුමා වෙත පිරිනැමූ අවස්ථාව.‘හතු සොසේජස්’ එයිවිශ්වවිද්‍යාල පාඨමාලා සකස් කිරීමේ දී රැකියා වෙළෙඳ පොළ අධ්‍යයනය කළ යුතුයිලක්ෂ 400 ක් වටිනා බුද්ධ ප‍්‍රතිමා 108 නමක් ශ‍්‍රී ලංකාවටසුමිත‍්‍ර ද සිල්වාඉකුත් වසරේ මාර්තු මාසයේ මෙරටට සංචාරකයන් 1,34,635 පැමිණි බව සංචාරක අධිකාරිය කියයි. මේ වසරේ මුල් භාගය වන විට මෙරටට ආ සංචාරකයන් සංඛ්‍යාව 1,35,516 කි.එය ඉකුත් වසරේ මෙම කාලසීමාව හා සසඳන කළ සැලකිය යුතු වර්ධනයකි.මැද පෙරදිග සංචාරකයන්ගේ පැමිණීම සියයට 294.6ක වාර්තාගත වර්ධනයක් පෙන්නුම් කරන අතර ශ‍්‍රී ලංකා ඉරාන සබඳතා ගොඩනැඟීමෙන් පසු මෙරටට පැමිණි 1300ක පමණ සංචාරකයන් මෙම වර්ධනයට සෘජුවම බල පා ඇත.ප‍්‍රංසයෙන් මෙරටට පැමිණි සංචාරකයන් සියයට 93.5, රුසියාවෙන් 58.3, බි‍්‍රතාන්‍යයෙන් 11.9ක් ආදී වශයෙන් වර්ධන ප‍්‍රතිශතයක් පෙන්නුම් කැර ඇති බවත් සංචාරකයන් මෙරටට ගෙන්වා ගැනීමට රාජ්‍ය හා පෞද්ගලික අංශ සහායෙන් කි‍්‍රයාත්මක කළ උපාය මාර්ග නිසා මෙම සාර්ථකත්වය ලබාගැනීමට හැකි වූ බව සංචාරක සංවර්ධන අධිකාරිය කියයි.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>20</day>
    </date>
    <link>http://www.silumina.lk/2008/04/20/_art.asp?fn=aa0804205</link>
    <topic>පෞද්ගලික ආරක්ෂක සේවය අතහැර හමුදාවට බැඳෙන පිරිස ඉහළ යයි</topic>
    <author/>
    <content>වැඩි මිලට වික්කොත් කඩ වැසුවොත් හාල් කඩ වටලනවාඉරාන ජනපති 28 දා ශී‍්‍ර ලංකාවටදිය ඇලිවලට 801 ක් බිලි වෙතිසංචාරක ව්‍යාපාරයේ වර්ධනයක්පෞද්ගලික ආරක්ෂක සේවය අතහැර හමුදාවට බැඳෙන පිරිස ඉහළ යයි‘රැෂන් පැක්’ එකෙනුත් ගහන්න හදලාගලදාරි හෝටලයේ ‘ඉංගිරිසි මේලා’උමා ඔය වැඩ ඇරැඹෙයිමඩු මාතාව කොටි අඩවියට ගෙන යෑම අභිරහසක්දුෂ්කර පාසල් ළමයින්ට ප‍්‍රමුඛත්වය දෙන නව චක‍්‍රලේඛය නිකුත් වෙයිඇතැමුන් බොරු භීතිය වැපුරුවත් නැඟෙනහිර වාතාවරණය සුවදායකයිලොව දේශගුණික විපර්යාස නිසා අපේ රටේ කාලගුණයත් වෙනස් වෙලා‘අපේ ශාන්තිකර්ම’ කෘතියේ පිටපතක් ලේක්හවුස් සභාපතිතුමා වෙත පිරිනැමූ අවස්ථාව.‘හතු සොසේජස්’ එයිවිශ්වවිද්‍යාල පාඨමාලා සකස් කිරීමේ දී රැකියා වෙළෙඳ පොළ අධ්‍යයනය කළ යුතුයිලක්ෂ 400 ක් වටිනා බුද්ධ ප‍්‍රතිමා 108 නමක් ශ‍්‍රී ලංකාවටමෙරට පෞද්ගලික ආරක්ෂක ආයතනවල සේවයේ නියුතුව සිටින පුද්ගලයන් එම රැකියා අතහැර ති‍්‍රවිධ හමුදාවට බැඳීමේ ප‍්‍රවණතාවක් මතුව තිබෙන්නේ යැයි මේජර් නිශ්ශංක සේනාධිපති සිළුමිණට පැවැසීය.සේනාධිනායක ලෙස ජනාධිපතිතුමා ගෙනුත්, ආරක්ෂක ලේකම් ගෝඨාභය රාජපක්ෂ මහතාගෙනුත් ලැබෙන නිවැරැදි නායකත්වය හේතුකොටගෙන බොහෝ දෙනා විශ්වාසයෙන් යුතුව අද හමුදා සේවයට බැඳෙන බවත් ඔහු පෙන්වා දුන්නේය.මෙරට ප‍්‍රධාන පෙළේ ආරක්ෂක සේවා ආයතනයක් වන ‘ඇවන්ගාඩ්’ හි සභාපති ධූරය දරණ මේජර් නිශ්ශංක සේනාධිපති පවසන පරිදි එම ආයතනයේ සේවයේ යෙදී සිටි ආරක්ෂක නිලධාරීන් 800ක් පමණ සේවයෙන් ඉවත් වී හමුදා සේවයට එක්වී තිබේ.ඊට අමතරව තවත් ප‍්‍රධාන පෙළේ ආරක්ෂක ආයතන ගණනාවක සේවයේ යෙදී සිටි පුද්ගලයන් සිය ගණනක් හමුදා සේවයට එක්වී තිබේ.වසර 22ක හමුදා සේවයෙන් පසුව විශ‍්‍රාම ගිය අයද, මීට පෙර හමුදා සේවයෙන් පළා ආ අයද දැන් විශාල වශයෙන් හමුදා සේවයට එක්වන බවත් උතුරේ තීරණාත්මක හමුදා කි‍්‍රයාන්විත සිදු කැරෙමින් තිබියදී මෙසේ පුද්ගලයන් හමුදා සේවයට එක්වීම විශිෂ්ට ලක්ෂණයක් බවත් හෙතෙම සඳහන් කෙළේය.මේ හේතුකොට ගෙන පෞද්ගලික ආරක්ෂක සේවා ආයතන පවත්වාගෙන යෑමේ දුෂ්කරතා මතුව තිබෙන මුත් ත‍්‍රස්තවාදය මැඬලීමේ කටයුතු සඳහා ප‍්‍රමුඛත්වය ලබා දිය යුතුව තිබෙන හෙයින් තම ව්‍යාපාරවලට ලැබෙන පාඩුව නොතකා හැරීමට සිදුව තිබෙන බවත් හෙතෙම සඳහන් කෙළේය.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>20</day>
    </date>
    <link>http://www.silumina.lk/2008/04/20/_art.asp?fn=aa0804206</link>
    <topic>‘රැෂන් පැක්’ එකෙනුත් ගහන්න හදලා</topic>
    <author>කීර්ති මෙන්ඩිස්</author>
    <content>වැඩි මිලට වික්කොත් කඩ වැසුවොත් හාල් කඩ වටලනවාඉරාන ජනපති 28 දා ශී‍්‍ර ලංකාවටදිය ඇලිවලට 801 ක් බිලි වෙතිසංචාරක ව්‍යාපාරයේ වර්ධනයක්පෞද්ගලික ආරක්ෂක සේවය අතහැර හමුදාවට බැඳෙන පිරිස ඉහළ යයි‘රැෂන් පැක්’ එකෙනුත් ගහන්න හදලාගලදාරි හෝටලයේ ‘ඉංගිරිසි මේලා’උමා ඔය වැඩ ඇරැඹෙයිමඩු මාතාව කොටි අඩවියට ගෙන යෑම අභිරහසක්දුෂ්කර පාසල් ළමයින්ට ප‍්‍රමුඛත්වය දෙන නව චක‍්‍රලේඛය නිකුත් වෙයිඇතැමුන් බොරු භීතිය වැපුරුවත් නැඟෙනහිර වාතාවරණය සුවදායකයිලොව දේශගුණික විපර්යාස නිසා අපේ රටේ කාලගුණයත් වෙනස් වෙලා‘අපේ ශාන්තිකර්ම’ කෘතියේ පිටපතක් ලේක්හවුස් සභාපතිතුමා වෙත පිරිනැමූ අවස්ථාව.‘හතු සොසේජස්’ එයිවිශ්වවිද්‍යාල පාඨමාලා සකස් කිරීමේ දී රැකියා වෙළෙඳ පොළ අධ්‍යයනය කළ යුතුයිලක්ෂ 400 ක් වටිනා බුද්ධ ප‍්‍රතිමා 108 නමක් ශ‍්‍රී ලංකාවටකීර්ති මෙන්ඩිස්කැලෑ සටන්වලදී සෙබළුන්ගේ ප‍්‍රයෝජනය සඳහා භාවිතා කැරෙන රුපියල් පන්සිය පනහක් මිල නියම කැරුණු සලාක ආහාර පැකට්ටුවක් (රැෂන් පැක්) රුපියල් එක්දහස් හයසීයකට ලබාගැනීමට පොලිස් නිලධාරීන් කිහිපදෙනෙක් ගත් උත්සාහයක් ව්‍යර්ථ වී තිබේ.රුපියල් පන්සිය පනහට යුද හමුදාවෙන් මිලදී ගන්නා මෙම පැකට්ටුව පොලිස් විශේෂ කාර්ය බළකාය වෙත නව මිල ගණන් යටතේ ලබාගැනීමට සූදානම් වෙද්දීපොලිස් විශේෂ කාර්ය බළකායේ ඉහළ නිලධාරින්ගේ මැදිහත්වීමෙන් එය අත්හිටුවා ඇතැයි වාර්තා වෙයි.හමුදාවට අඩු මිලට ලැබෙන මෙම ආහාර සලාකය පොලිස් විශේෂ කාර්ය බළකායට වැඩි මිලකට ලබාගැනීමට ගත් උත්සාහය ගැන පොලිස් විශේෂ කාර්ය බළකායේ ජ්‍යෙෂ්ඨ නිලධාරීහු විමතියට පත්ව සිටිති.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>20</day>
    </date>
    <link>http://www.silumina.lk/2008/04/20/_art.asp?fn=aa0804207</link>
    <topic>ගලදාරි හෝටලයේ ‘ඉංගිරිසි මේලා’</topic>
    <author/>
    <content>වැඩි මිලට වික්කොත් කඩ වැසුවොත් හාල් කඩ වටලනවාඉරාන ජනපති 28 දා ශී‍්‍ර ලංකාවටදිය ඇලිවලට 801 ක් බිලි වෙතිසංචාරක ව්‍යාපාරයේ වර්ධනයක්පෞද්ගලික ආරක්ෂක සේවය අතහැර හමුදාවට බැඳෙන පිරිස ඉහළ යයි‘රැෂන් පැක්’ එකෙනුත් ගහන්න හදලාගලදාරි හෝටලයේ ‘ඉංගිරිසි මේලා’උමා ඔය වැඩ ඇරැඹෙයිමඩු මාතාව කොටි අඩවියට ගෙන යෑම අභිරහසක්දුෂ්කර පාසල් ළමයින්ට ප‍්‍රමුඛත්වය දෙන නව චක‍්‍රලේඛය නිකුත් වෙයිඇතැමුන් බොරු භීතිය වැපුරුවත් නැඟෙනහිර වාතාවරණය සුවදායකයිලොව දේශගුණික විපර්යාස නිසා අපේ රටේ කාලගුණයත් වෙනස් වෙලා‘අපේ ශාන්තිකර්ම’ කෘතියේ පිටපතක් ලේක්හවුස් සභාපතිතුමා වෙත පිරිනැමූ අවස්ථාව.‘හතු සොසේජස්’ එයිවිශ්වවිද්‍යාල පාඨමාලා සකස් කිරීමේ දී රැකියා වෙළෙඳ පොළ අධ්‍යයනය කළ යුතුයිලක්ෂ 400 ක් වටිනා බුද්ධ ප‍්‍රතිමා 108 නමක් ශ‍්‍රී ලංකාවටනවීනතම පුහුණු ක‍්‍රමවේද හා අධ්‍යාපන පාඨමාලා මඟින් ශී‍්‍ර ලාංකික තරුණ තරුණියන්ට රැකියාභිමුඛ ඉංගිරිසි කතා පුහුණුව ලබාදීම සඳහා ජනාධිපතිතුමා ගේ උපදෙස් මත සකස් කැර තිබෙන විශේෂ වැඩ පිළිවෙළේ තවත් පියවරක් වශයෙන් ලබන අපෙ‍්‍ර්ල් 23 - 24 හා 25 යන දිනවල කොළඹ ගලදාරී හෝටලයේ දී ඉංගිරිසි අධ්‍යාපන ප‍්‍රදර්ශනයක් පැවැත්වීමට කටයුතු යොදා තිබේ.මේ ප‍්‍රදර්ශනය සඳහා ඉන්දියාවේ ප‍්‍රමුඛ පෙළේ පෞද්ගලික ඉංගිරිසි අධ්‍යාපන ආයතන 12 ක් සහභාගී වන අතර නවීනතම ඉංගිරිසි කතා පුහුණුව ක‍්‍රමවේද පිළිබඳ සියලු තොරතුරු ඔවුන්ගෙන් ලබා ගැනීමට කටයුතු සූදානම් කොට තිබේ.මේ ඉන්දීය අධ්‍යාපන ආයතන සමඟ එක් වී හවුල් ව්‍යාපාර ලෙස ඉංගිරිසි පුහුණු පාඨමාලා පවත්වා ගෙන යාමට ශී‍්‍ර ලංකාවේ පෞද්ගලික ඉංගිරිසි අධ්‍යාපන ආයතන ගණනාවක් දැනටමත් ඉදිරිපත් ව සිටින අතර එසේ හවුල් ව්‍යාපාර ලෙස මෙරට ඉංගිරිසි අධ්‍යාපන ආයතන පවත්වා ගෙන යෑමට කැමති අනෙකුත් ආයතතනවලට ද මේ ප‍්‍රදර්ශනයේ දී ඒ සඳහා අවස්ථාව සලසා ගත හැකිව තිබේ.මේ වන විට මෙරට පෞද්ගලික ඉංගිරිසි අධ්‍යාපන ආයතන 1623 ක් පවතින අතර එයින් 200 ආසන්න ආයතන ගණනක් ඉන්දීය ආයතන සමඟ එක් වී නවීනතම පුහුණු ක‍්‍රමවේද මඟින් ඉංගිරිසි පාඨමාලා ආරම්භ කිරීමට ඉදිරිපත් වනු ඇතැයි විශ්වාස කෙරේ.ලබන අපෙ‍්‍ර්ල් 23 වනදා මේ ප‍්‍රදර්ශනය විවෘත කෙරෙනුයේ ඇමැති ආචාර්ය සරත් අමුණුගම, ජනපති ලේකම් ලලිත් වීරතුංග හා ඉන්දීය තානාපති ආලෝක් ප‍්‍රසාද් යන මහත්වරු අතිනි.ඊට අමතරව විශේෂ ආරාධිත අමුත්තන් ලෙස කරු ජයසූරිය, විශ්වා වර්ණපාල, පියසේන ගමගේ හා සුසිල් ප්‍රේමජයන්ත යන ඇමැතිවරු සහභාගී වෙති.මේ ප‍්‍රදර්ශනයේ සංවිධාන කටයුතු සිදු කෙරෙනුයේ ජනාධිපති ලේකම් කාර්යාලය හා ආයෝජන මණ්ඩලය විසිනි.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>20</day>
    </date>
    <link>http://www.silumina.lk/2008/04/20/_art.asp?fn=aa0804208</link>
    <topic>උමා ඔය වැඩ ඇරැඹෙයි</topic>
    <author/>
    <content>වැඩි මිලට වික්කොත් කඩ වැසුවොත් හාල් කඩ වටලනවාඉරාන ජනපති 28 දා ශී‍්‍ර ලංකාවටදිය ඇලිවලට 801 ක් බිලි වෙතිසංචාරක ව්‍යාපාරයේ වර්ධනයක්පෞද්ගලික ආරක්ෂක සේවය අතහැර හමුදාවට බැඳෙන පිරිස ඉහළ යයි‘රැෂන් පැක්’ එකෙනුත් ගහන්න හදලාගලදාරි හෝටලයේ ‘ඉංගිරිසි මේලා’උමා ඔය වැඩ ඇරැඹෙයිමඩු මාතාව කොටි අඩවියට ගෙන යෑම අභිරහසක්දුෂ්කර පාසල් ළමයින්ට ප‍්‍රමුඛත්වය දෙන නව චක‍්‍රලේඛය නිකුත් වෙයිඇතැමුන් බොරු භීතිය වැපුරුවත් නැඟෙනහිර වාතාවරණය සුවදායකයිලොව දේශගුණික විපර්යාස නිසා අපේ රටේ කාලගුණයත් වෙනස් වෙලා‘අපේ ශාන්තිකර්ම’ කෘතියේ පිටපතක් ලේක්හවුස් සභාපතිතුමා වෙත පිරිනැමූ අවස්ථාව.‘හතු සොසේජස්’ එයිවිශ්වවිද්‍යාල පාඨමාලා සකස් කිරීමේ දී රැකියා වෙළෙඳ පොළ අධ්‍යයනය කළ යුතුයිලක්ෂ 400 ක් වටිනා බුද්ධ ප‍්‍රතිමා 108 නමක් ශ‍්‍රී ලංකාවටකුඹුරු අක්කර 25000 ක් අස්වද්දන මෙගවොට් 100 විදුලිය උපදවනමහින්ද චින්තනය යටතේ මෙරට ඉදිවන අලුත් ම මහා පරිමාණ බහු කාර්ය සංවර්ධන යෝජනා ක‍්‍රමය උමා ඔය ව්‍යාපෘතිය අපෙ‍්‍ර්ල් 29 වැනිදා පෙරවරුවේ මහින්ද රාජපක්ෂ ජනාධිපතිතුමා අතින් ආරම්භ වෙයි.ඌවේ හා දකුණේ අලුත් කුඹුරු අක්කර 25000 ක් යල මහදී අස්වද්දන, මෙගා වොට් 100 ක විදුලි බලයක් නිපදවන මේ ව්‍යාපෘතිය මගින් මධ්‍යම පළාතේ උමා ඔයෙන් මහවැලි ගඟට ගලා ගිය ජලය ඌවට හරවා ඌවේ වැව් හා දකුණේ වැව් පෝෂණය කර හම්බන්තොට හා බුත්තල ප‍්‍රදේශවල සියලු ජල අවශ්‍යතා සපුරනු ඇතැයි වාරිමාර්ග ජල කළමනාකරණ, වරාය හා සිවිල් ගුවන් සේවා ඇමැති චමල් රාජපක්ෂ මහතා ‘සිළුමිණ’ ට කීය.ව්‍යාපෘතියට අවශ්‍ය මුදල් රුපියල් කෝටි 4500 ක් ලබාදීමට ඉරාන රජය මහින්ද රාජපක්ෂ ජනාධිපතිතුමාට පොරොන්දු වී ඇති බවත් ව්‍යාපෘතිය මුල් ගල තැබීමට ඉරාන ජනාධිපති මහමුද් අහමඩ් නිඩාජ් මැතිතුමා අපෙ‍්‍ර්ල් 28 වැනිදා ලංකාවට පැමිණෙන බවත් ඇමැතිවරයා කීය.මෙම ව්‍යාපෘතියේ ඉදිකිරීමට සියයට 98 ක් ම මෙරට ඉංජිනේරු ආයතන හා මෙරට ඉංජිනේරුවන් යොදවා ගන්නා බවත් ව්‍යාපෘතිය වසර 4 කදී අවසන් කරන බවත් වාරිමාර්ග හා ජල කළමනාකරණ අමාත්‍යාංශයේ ලේකම් විද්‍යාජෝති ඒ.ඩී.එස්. ගුණවර්ධන මහතා පවසයි.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>20</day>
    </date>
    <link>http://www.silumina.lk/2008/04/20/_art.asp?fn=aa0804209</link>
    <topic>මඩු මාතාව කොටි අඩවියට ගෙන යෑම අභිරහසක්</topic>
    <author/>
    <content>වැඩි මිලට වික්කොත් කඩ වැසුවොත් හාල් කඩ වටලනවාඉරාන ජනපති 28 දා ශී‍්‍ර ලංකාවටදිය ඇලිවලට 801 ක් බිලි වෙතිසංචාරක ව්‍යාපාරයේ වර්ධනයක්පෞද්ගලික ආරක්ෂක සේවය අතහැර හමුදාවට බැඳෙන පිරිස ඉහළ යයි‘රැෂන් පැක්’ එකෙනුත් ගහන්න හදලාගලදාරි හෝටලයේ ‘ඉංගිරිසි මේලා’උමා ඔය වැඩ ඇරැඹෙයිමඩු මාතාව කොටි අඩවියට ගෙන යෑම අභිරහසක්දුෂ්කර පාසල් ළමයින්ට ප‍්‍රමුඛත්වය දෙන නව චක‍්‍රලේඛය නිකුත් වෙයිඇතැමුන් බොරු භීතිය වැපුරුවත් නැඟෙනහිර වාතාවරණය සුවදායකයිලොව දේශගුණික විපර්යාස නිසා අපේ රටේ කාලගුණයත් වෙනස් වෙලා‘අපේ ශාන්තිකර්ම’ කෘතියේ පිටපතක් ලේක්හවුස් සභාපතිතුමා වෙත පිරිනැමූ අවස්ථාව.‘හතු සොසේජස්’ එයිවිශ්වවිද්‍යාල පාඨමාලා සකස් කිරීමේ දී රැකියා වෙළෙඳ පොළ අධ්‍යයනය කළ යුතුයිලක්ෂ 400 ක් වටිනා බුද්ධ ප‍්‍රතිමා 108 නමක් ශ‍්‍රී ලංකාවටකිතුනු බැතිමතුන් ගේ පමණක් නොව සමස්ත ජනතාව ගේ ම ගෞරවාදරයට පාත‍්‍ර වූ මඩු මෑණියන් ගේ ප‍්‍රතිමාව කාගේත් වන්දනාමානයට පහසු ආරක්‍ෂිත ප‍්‍රදේශයකට රැගෙන විත් තැන්පත් කිරීම වෙනුවට මඩු දේවස්ථානයේ සිට කිලෝ මීටර් 70 ක් දුරින් පිහිටි කොටි පාලන ප‍්‍රදේශයකට ම රැගෙන යාම අභිරහස් කුමන්ත‍්‍රණයක් යැයි ජාතික ආරක්‍ෂාව පිළිබඳව මාධ්‍ය මධ්‍යස්ථානයේ අධ්‍යක්‍ෂ ජනරාල් ලක්ෂමන් හුලුගල්ල මහතා සඳහන් කරයි.යුද මෙහෙයුම් හා මඩු දේවස්ථානයේ කොටි ත‍්‍රස්තවාදීන් රැඳී සිටිමින් කරන තර්ජන නිසා මඩු මෑණියන් ගේ ප‍්‍රතිමාව තවදුරටත් එහි තැන්පත් කිරීම පිළිබඳව පවතින අවිනිශ්චිත තත්ත්වය නිසා එය ඉන් ඉවත් කරගෙන යාමට එම දේවස්ථානයේ භාරකාර පිරිස ඉකුත් දා පියවර ගනු ලැබිණ.මෙම දේවස්ථානයේ සිට තව කිලෝ මීටර හතරක් පහක් පමණ දුරින් ආරක්‍ෂක හමුදා බලය තහවුරු කරගෙන සිටින ආරක්‍ෂිත ප‍්‍රදේශයකට මේ ප‍්‍රතිමාව රැගෙන ඒමට හොඳට ම අවකාශ තිබියදීත් ඔවුන් මඩු දේවස්ථානයේ සිට තවත් කිලෝ මීටර් 70 ක් පමණ මහා දුරක කොටි පාලන ප‍්‍රදේශයකට ම ප‍්‍රතිමාව රැගෙන ගියේ සාමාන්‍ය ජනතාවට පුද පූජා කිරීමට තිබූ අවස්ථාව ද අහිමි කරමින් යයි ඔහු පෙන්වා දෙයි.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>20</day>
    </date>
    <link>http://www.silumina.lk/2008/04/20/_art.asp?fn=aa08042010</link>
    <topic>දුෂ්කර පාසල් ළමයින්ට ප‍්‍රමුඛත්වය දෙන නව චක‍්‍රලේඛය නිකුත් වෙයි</topic>
    <author>සුභාෂිණී ජයරත්න</author>
    <content>වැඩි මිලට වික්කොත් කඩ වැසුවොත් හාල් කඩ වටලනවාඉරාන ජනපති 28 දා ශී‍්‍ර ලංකාවටදිය ඇලිවලට 801 ක් බිලි වෙතිසංචාරක ව්‍යාපාරයේ වර්ධනයක්පෞද්ගලික ආරක්ෂක සේවය අතහැර හමුදාවට බැඳෙන පිරිස ඉහළ යයි‘රැෂන් පැක්’ එකෙනුත් ගහන්න හදලාගලදාරි හෝටලයේ ‘ඉංගිරිසි මේලා’උමා ඔය වැඩ ඇරැඹෙයිමඩු මාතාව කොටි අඩවියට ගෙන යෑම අභිරහසක්දුෂ්කර පාසල් ළමයින්ට ප‍්‍රමුඛත්වය දෙන නව චක‍්‍රලේඛය නිකුත් වෙයිඇතැමුන් බොරු භීතිය වැපුරුවත් නැඟෙනහිර වාතාවරණය සුවදායකයිලොව දේශගුණික විපර්යාස නිසා අපේ රටේ කාලගුණයත් වෙනස් වෙලා‘අපේ ශාන්තිකර්ම’ කෘතියේ පිටපතක් ලේක්හවුස් සභාපතිතුමා වෙත පිරිනැමූ අවස්ථාව.‘හතු සොසේජස්’ එයිවිශ්වවිද්‍යාල පාඨමාලා සකස් කිරීමේ දී රැකියා වෙළෙඳ පොළ අධ්‍යයනය කළ යුතුයිලක්ෂ 400 ක් වටිනා බුද්ධ ප‍්‍රතිමා 108 නමක් ශ‍්‍රී ලංකාවටසුභාෂිණී ජයරත්නඋසස් පෙළ පංති නොමැති අඩු පහසුකම් සහිත පාසල්වල ශිෂ්‍යයන්ට ප‍්‍රමුඛත්වය ලබා දෙමින් උසස් පෙළ පංතිවලට ශිෂ්‍යයන් ඇතුළත් කිරීමේ නව චක‍්‍රලේඛය ලබන සිකුරාදා (25) නිකුත් කිරීමට නියමිත බව අධ්‍යාපන අමාත්‍යාංශය කියයි.ජාතික අධ්‍යාපන කොමිසම සැකසූ මෙම නව ප‍්‍රතිපත්ති මාලාව අනුව ජාතික හා පළාත් පාසල් භේදයකින් තොර ව උසස් පෙළ පංති සඳහා ඇතුළත් වීමට ඕනෑ ම අයකුට නිදහස ලැබෙනු ඇත.මේ යටතේ උසස් පෙළ පංති සහිත පාසලක ශිෂ්‍යයන්ට වුව ද පුරප්පාඩු පවතී නම් පහසුකම් වැඩි පාසලකට ඇතුළත් විය හැක. උසස් පෙළ පංතිවලට ඇතුළත් වීමට මේ මස 25 දා සිට මැයි මස 10 දා දක්වා අයදුම් පත් බාර ගැනෙයි.2009 වසරේ සිට ශිෂ්‍යයන් ඇතුළත් කිරීමට සැකසෙන නව චක‍්‍රලේඛ අනුව ආසන්නතාවයට සියයට 50 ක් ද ආදි ශිෂ්‍ය පදනමට සියයට 25 ක් ද සහෝදර පදනමට සියයට 15 ක් ද අනිකුත් ගණයන් සඳහා සියයට 10 ක් ද වශයෙන් ශිෂ්‍යයන් ඇතුළත් කැරෙන අතර එක් පංතියකට කි‍්‍රයාන්විත සේවයේ නිරතවූවන් ගේ ළමයින් ද ඇතුළුව ශිෂ්‍යයන් 40 දෙනකු ඇතුළත් කිරීමට නියමිත ය.මෙම නව ප‍්‍රතිපත්තිය අනුව පළමු වසරට අයැදුම් පත‍්‍ර කැඳවීම ජුනි මස 1 දා සිට 30 දක්වා සිදු කිරීමට නියමිත බව අමාත්‍යාංශ ප‍්‍රකාශකයෙක් කීය.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>20</day>
    </date>
    <link>http://www.silumina.lk/2008/04/20/_art.asp?fn=aa08042011</link>
    <topic>ඇතැමුන් බොරු භීතිය වැපුරුවත් නැඟෙනහිර වාතාවරණය සුවදායකයි</topic>
    <author>සුනිල් දයා අල්විස්</author>
    <content>වැඩි මිලට වික්කොත් කඩ වැසුවොත් හාල් කඩ වටලනවාඉරාන ජනපති 28 දා ශී‍්‍ර ලංකාවටදිය ඇලිවලට 801 ක් බිලි වෙතිසංචාරක ව්‍යාපාරයේ වර්ධනයක්පෞද්ගලික ආරක්ෂක සේවය අතහැර හමුදාවට බැඳෙන පිරිස ඉහළ යයි‘රැෂන් පැක්’ එකෙනුත් ගහන්න හදලාගලදාරි හෝටලයේ ‘ඉංගිරිසි මේලා’උමා ඔය වැඩ ඇරැඹෙයිමඩු මාතාව කොටි අඩවියට ගෙන යෑම අභිරහසක්දුෂ්කර පාසල් ළමයින්ට ප‍්‍රමුඛත්වය දෙන නව චක‍්‍රලේඛය නිකුත් වෙයිඇතැමුන් බොරු භීතිය වැපුරුවත් නැඟෙනහිර වාතාවරණය සුවදායකයිලොව දේශගුණික විපර්යාස නිසා අපේ රටේ කාලගුණයත් වෙනස් වෙලා‘අපේ ශාන්තිකර්ම’ කෘතියේ පිටපතක් ලේක්හවුස් සභාපතිතුමා වෙත පිරිනැමූ අවස්ථාව.‘හතු සොසේජස්’ එයිවිශ්වවිද්‍යාල පාඨමාලා සකස් කිරීමේ දී රැකියා වෙළෙඳ පොළ අධ්‍යයනය කළ යුතුයිලක්ෂ 400 ක් වටිනා බුද්ධ ප‍්‍රතිමා 108 නමක් ශ‍්‍රී ලංකාවට- පැෆරල් සභාපතිසුනිල් දයා අල්විස්නැඟෙනහිර පළාත් සභා ඡන්දයට නාම යෝජනා බාර දීමෙන් පසු ගත වූ දෙසතියක කාලයේ ප‍්‍රචණ්ඩ කි‍්‍රයාවලින් තොර සාමකාමි වාතාවරණයක් පැවතීම සුබවාදී කරුණකැයි පැෆරල් සංවිධානයේ සභාපති කිංස්ලි රුද්‍රිගු මහතා සඳහන් කරයි.ඇතැම් දේශපාලන පක්ෂ මැතිවරණය ගැන විවිධ මත පළ කරමින් ප‍්‍රචණ්ඩත්වයක් පිළිබඳ බිය සැක පහළ කළත් සාමකාමී වාතාවරණයකින් එහි සියලු කටයුතු සිදුවෙමින් පවතින බව දෛනික වාර්තා ලැබෙන බවත් රුද්‍රිගු මහතා කීය.නැඟෙනහිර පළාතට අයත් අම්පාර - ති‍්‍රකුණාමලය සහ මඩකලපුව දිස්ති‍්‍රක් තුනේ ම මැතිවරණ කටයුතු සම්බන්ධයෙන් දැනටමත් විදේශ නිරීක්‍ෂකයන් දෙදෙනකු බැගින් නිරීක්‍ෂකයන් 6 දෙනකු නිරීක්‍ෂණ කටයුතුවල නිරතව සිටිති.මැතිවරණ කටයුතු වෙනුවෙන් දේශීය නිරීක්‍ෂකයන් 2500 දෙනකු යෙදවීමට පැෆරල් සංවිධානය පියවර ගෙන ඇත.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>20</day>
    </date>
    <link>http://www.silumina.lk/2008/04/20/_art.asp?fn=aa08042012</link>
    <topic>ලොව දේශගුණික විපර්යාස නිසා අපේ රටේ කාලගුණයත් වෙනස් වෙලා</topic>
    <author>නිහාල් පී. අබේසිංහ තාරක වික‍්‍රමසේකර</author>
    <content>වැඩි මිලට වික්කොත් කඩ වැසුවොත් හාල් කඩ වටලනවාඉරාන ජනපති 28 දා ශී‍්‍ර ලංකාවටදිය ඇලිවලට 801 ක් බිලි වෙතිසංචාරක ව්‍යාපාරයේ වර්ධනයක්පෞද්ගලික ආරක්ෂක සේවය අතහැර හමුදාවට බැඳෙන පිරිස ඉහළ යයි‘රැෂන් පැක්’ එකෙනුත් ගහන්න හදලාගලදාරි හෝටලයේ ‘ඉංගිරිසි මේලා’උමා ඔය වැඩ ඇරැඹෙයිමඩු මාතාව කොටි අඩවියට ගෙන යෑම අභිරහසක්දුෂ්කර පාසල් ළමයින්ට ප‍්‍රමුඛත්වය දෙන නව චක‍්‍රලේඛය නිකුත් වෙයිඇතැමුන් බොරු භීතිය වැපුරුවත් නැඟෙනහිර වාතාවරණය සුවදායකයිලොව දේශගුණික විපර්යාස නිසා අපේ රටේ කාලගුණයත් වෙනස් වෙලා‘අපේ ශාන්තිකර්ම’ කෘතියේ පිටපතක් ලේක්හවුස් සභාපතිතුමා වෙත පිරිනැමූ අවස්ථාව.‘හතු සොසේජස්’ එයිවිශ්වවිද්‍යාල පාඨමාලා සකස් කිරීමේ දී රැකියා වෙළෙඳ පොළ අධ්‍යයනය කළ යුතුයිලක්ෂ 400 ක් වටිනා බුද්ධ ප‍්‍රතිමා 108 නමක් ශ‍්‍රී ලංකාවට- වන ජීවි සංරක්‍ෂණ සම්මේලනයනිහාල් පී. අබේසිංහ තාරක වික‍්‍රමසේකරලෝකය උෂ්ණත්වය ඉහළ යාමත් සමඟ ඇතිවන දේශගුණික විපර්යාස නිසා අපේ රටට ද අහිතකර බලපෑම් එල්ල වී ඇති බවත් අපේ රටේ ද උෂ්ණත්වය මෙන් ම කාලගුණයේ ද වෙනස්කම් සිදු වෙමින් පවතින බව ද වන ජීවි සංරක්‍ෂණ සම්මේලනයේ විධායක අධ්‍යක්‍ෂ නිශාන්ත බණ්ඩාර මහතා පවසයි.වියළි කලාපයට වැසි වැඩි වී කඳුකරයට වැසි අඩුවීම, පාංශු ඛාදනය හා ජලාශ රොන් මඩවලින් පිරී යාම මෙහි ප‍්‍රතිඵලයක් බවත් ඔහු පවසයි.මේ තත්ත්වය මත දේශගුණික විපර්යාස පිළිබඳව ලේකම් කාර්යාලයක් පිටකෝට්ටේ දී පරිසර හා ස්වාභාවික සම්පත් ඇමැති පාඨලී චම්පික රණවක මහතා විසින් ස්ථාපිත කිරීම අගය කරන බවත් ඔහු කියයි.අපෙ‍්‍ර්ල් 28 වැනි දා එම ලේකම් කාර්යාලය විවෘත කිරීමට නියමිත ය.ශ‍්‍රී ලංකා වන ජීවි සංරක්‍ෂණ සම්මේලනය සංවිධානය කළ පුවත්පත් සාකච්ඡාවක දී හෙතෙම මේ අදහස් දැක්වී ය.මෙහි දී විද්වත් දේශනය කළ වන ජීවි සංරක්‍ෂණ සම්මේලනයේ ව්‍යාපෘති අධ්‍යක්‍ෂ හා ඉහළ ජලාධාර ව්‍යාපෘතියේ හිටපු අධ්‍යක්‍ෂ ඩී. පී. මුණවීර මහතා පැවසුවේ පසුගිය වසර 100 ක කාලයේ වායු ගෝලයට නිකුත් වුණු මීතේන් ප‍්‍රමාණය සියයට 148 කින් ද කාබන් ඩයොක්සයිඩ් ප‍්‍රමාණය සියයට 36 කින් ද නයිට‍්‍රජන් ඩයොක්සයිඩ් ප‍්‍රතිශතය සියයට 18 කින් ද වැඩි වී ඇති බවයි.පසුගිය වසර 100 තුළ ලෝකයේ උෂ්ණත්වය සෙන්ටි‍්‍රග්‍රේඩ් අංශක 0.7 කින් ඉහළ ගොස් ඇති බවත් ඒ වකවානුවේ දී ශ‍්‍රී ලංකාවේ උෂ්ණත්වය සෙන්ටි‍්‍රග්‍රේඩ් අංශක 2.6 කින් ඉහළ ගොස් ඇති බවත් ඉදිරි කාලය ඇතුළත ද අපේ උෂ්ණත්වය ඉහළ යාමට ඉඩ ඇති බවත් මුණවීර මහතා පවසයි.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>20</day>
    </date>
    <link>http://www.silumina.lk/2008/04/20/_art.asp?fn=aa08042013</link>
    <topic>‘අපේ ශාන්තිකර්ම’ කෘතියේ පිටපතක් ලේක්හවුස් සභාපතිතුමා වෙත පිරිනැමූ අවස්ථාව.</topic>
    <author/>
    <content>වැඩි මිලට වික්කොත් කඩ වැසුවොත් හාල් කඩ වටලනවාඉරාන ජනපති 28 දා ශී‍්‍ර ලංකාවටදිය ඇලිවලට 801 ක් බිලි වෙතිසංචාරක ව්‍යාපාරයේ වර්ධනයක්පෞද්ගලික ආරක්ෂක සේවය අතහැර හමුදාවට බැඳෙන පිරිස ඉහළ යයි‘රැෂන් පැක්’ එකෙනුත් ගහන්න හදලාගලදාරි හෝටලයේ ‘ඉංගිරිසි මේලා’උමා ඔය වැඩ ඇරැඹෙයිමඩු මාතාව කොටි අඩවියට ගෙන යෑම අභිරහසක්දුෂ්කර පාසල් ළමයින්ට ප‍්‍රමුඛත්වය දෙන නව චක‍්‍රලේඛය නිකුත් වෙයිඇතැමුන් බොරු භීතිය වැපුරුවත් නැඟෙනහිර වාතාවරණය සුවදායකයිලොව දේශගුණික විපර්යාස නිසා අපේ රටේ කාලගුණයත් වෙනස් වෙලා‘අපේ ශාන්තිකර්ම’ කෘතියේ පිටපතක් ලේක්හවුස් සභාපතිතුමා වෙත පිරිනැමූ අවස්ථාව.‘හතු සොසේජස්’ එයිවිශ්වවිද්‍යාල පාඨමාලා සකස් කිරීමේ දී රැකියා වෙළෙඳ පොළ අධ්‍යයනය කළ යුතුයිලක්ෂ 400 ක් වටිනා බුද්ධ ප‍්‍රතිමා 108 නමක් ශ‍්‍රී ලංකාවට  ලේක්හවුස් ආයතනයේ මධ්‍යම ප‍්‍රවෘත්ති කාර්යාංශයේ නන්දික බැද්දේගම විසින් රචිත පර්යේෂණාත්මක ග‍්‍රන්ථයක් වන ‘අපේ ශාන්තිකර්ම’ කෘතියේ පිටපතක් ලේක්හවුස් සභාපති ජ්‍යෙෂ්ඨ මාධ්‍යවේදී බන්දුල පද්මකුමාර මහතා වෙත පිරිනැමූ අවස්ථාව. ඡායාරූපය – කාවින්ද්‍ර පෙරේරා</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>20</day>
    </date>
    <link>http://www.silumina.lk/2008/04/20/_art.asp?fn=aa08042014</link>
    <topic>‘හතු සොසේජස්’ එයි</topic>
    <author>නිහාල් පී. අබේසිංහ</author>
    <content>වැඩි මිලට වික්කොත් කඩ වැසුවොත් හාල් කඩ වටලනවාඉරාන ජනපති 28 දා ශී‍්‍ර ලංකාවටදිය ඇලිවලට 801 ක් බිලි වෙතිසංචාරක ව්‍යාපාරයේ වර්ධනයක්පෞද්ගලික ආරක්ෂක සේවය අතහැර හමුදාවට බැඳෙන පිරිස ඉහළ යයි‘රැෂන් පැක්’ එකෙනුත් ගහන්න හදලාගලදාරි හෝටලයේ ‘ඉංගිරිසි මේලා’උමා ඔය වැඩ ඇරැඹෙයිමඩු මාතාව කොටි අඩවියට ගෙන යෑම අභිරහසක්දුෂ්කර පාසල් ළමයින්ට ප‍්‍රමුඛත්වය දෙන නව චක‍්‍රලේඛය නිකුත් වෙයිඇතැමුන් බොරු භීතිය වැපුරුවත් නැඟෙනහිර වාතාවරණය සුවදායකයිලොව දේශගුණික විපර්යාස නිසා අපේ රටේ කාලගුණයත් වෙනස් වෙලා‘අපේ ශාන්තිකර්ම’ කෘතියේ පිටපතක් ලේක්හවුස් සභාපතිතුමා වෙත පිරිනැමූ අවස්ථාව.‘හතු සොසේජස්’ එයිවිශ්වවිද්‍යාල පාඨමාලා සකස් කිරීමේ දී රැකියා වෙළෙඳ පොළ අධ්‍යයනය කළ යුතුයිලක්ෂ 400 ක් වටිනා බුද්ධ ප‍්‍රතිමා 108 නමක් ශ‍්‍රී ලංකාවටනිහාල් පී. අබේසිංහශ‍්‍රී ලංකාවේදී ප‍්‍රථම වරට හතු සොසේජස් එළි දක්වන බව විද්‍යා තාක්ෂණ අමාත්‍යාංශයේ ලේකම් අනිර අමරතුංග මහතා පවසයි.මීට අදාළ පර්යේෂණ දැනට කාර්මික තාක්ෂණ ආයතනය (ITI) මගින් අවසන් කර ඇති බව ද තව නොබෝ දිනකින් මේ හතු සොසේජස් රටේ ජනතාවට ලබාදෙන බව ද ලේකම්වරයා කීය.මෙරට සිටින මස්, මාළු අනුභව නොකරන අයගේ ප‍්‍රයෝජනය පිණිස විද්‍යා තාක්ෂණ ඇමැති මහාචාර්ය තිස්ස විතාරණ මහතාගේ උපදෙස් මත කාර්මික තාක්ෂණ ආයතනය මගින් මෙම හතු සොසේජස් සෑදීම පිණිස දැනට සිදු කළ පර්යේෂණ සාර්ථක වී ඇත.ඒ අනුව මීට අදාළ තාක්ෂණය ළඟදීම සුළු ව්‍යාපාරිකයන්ට ලබාගත හැකි බවත් මීට අමතරව රටේ දේශීය ආහාර හා සහල් වලින් විවිධ ආහාර නිපැයුම් ජනප‍්‍රිය කරවීම පිණිස තාක්ෂණ ක‍්‍රම ගණනාවක් කාර්මික තාක්ෂණ ආයතනය සතු බවද අනිර අමරතුංග මහතා කීය.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>20</day>
    </date>
    <link>http://www.silumina.lk/2008/04/20/_art.asp?fn=aa08042015</link>
    <topic>විශ්වවිද්‍යාල පාඨමාලා සකස් කිරීමේ දී රැකියා වෙළෙඳ පොළ අධ්‍යයනය කළ යුතුයි</topic>
    <author/>
    <content>වැඩි මිලට වික්කොත් කඩ වැසුවොත් හාල් කඩ වටලනවාඉරාන ජනපති 28 දා ශී‍්‍ර ලංකාවටදිය ඇලිවලට 801 ක් බිලි වෙතිසංචාරක ව්‍යාපාරයේ වර්ධනයක්පෞද්ගලික ආරක්ෂක සේවය අතහැර හමුදාවට බැඳෙන පිරිස ඉහළ යයි‘රැෂන් පැක්’ එකෙනුත් ගහන්න හදලාගලදාරි හෝටලයේ ‘ඉංගිරිසි මේලා’උමා ඔය වැඩ ඇරැඹෙයිමඩු මාතාව කොටි අඩවියට ගෙන යෑම අභිරහසක්දුෂ්කර පාසල් ළමයින්ට ප‍්‍රමුඛත්වය දෙන නව චක‍්‍රලේඛය නිකුත් වෙයිඇතැමුන් බොරු භීතිය වැපුරුවත් නැඟෙනහිර වාතාවරණය සුවදායකයිලොව දේශගුණික විපර්යාස නිසා අපේ රටේ කාලගුණයත් වෙනස් වෙලා‘අපේ ශාන්තිකර්ම’ කෘතියේ පිටපතක් ලේක්හවුස් සභාපතිතුමා වෙත පිරිනැමූ අවස්ථාව.‘හතු සොසේජස්’ එයිවිශ්වවිද්‍යාල පාඨමාලා සකස් කිරීමේ දී රැකියා වෙළෙඳ පොළ අධ්‍යයනය කළ යුතුයිලක්ෂ 400 ක් වටිනා බුද්ධ ප‍්‍රතිමා 108 නමක් ශ‍්‍රී ලංකාවට- ජනාධිපතිවිශ්වවිද්‍යාල පාඨමාලා සකස් කිරීමේ දී රැකියා වෙළෙඳපොළ අධ්‍යයනය කරමින් එම පාඨමාලා සකස් කළ යුතු බව මහින්ද රාජපක්ෂ ජනාධිපතිතුමා පවසයි.ජනාධිපතිතුමා මේ අදහස් පළ කෙළේ පසුගිය සිකුරාදා අරලියගහ මන්දිරයේ දී පැවැති විශ්වවිද්‍යාල ප‍්‍රතිපාදන කොමිසන් සභාවේ නියෝජිතයන් සමඟ පැවැති සාකච්ඡාවක දී ය.උතුරු - නැඟෙනහිර විශ්වවිද්‍යාල කෙරෙහි වැඩි අවධානයක් යොමු කරවමින් ඒවා ශිෂ්‍යයන්ට හිතකර අයුරින් සකස් කිරීමේ අවශ්‍යතාව පෙන්වා දුන් ජනාධිපතිතුමා බහු ජාතික බහු ආගමික සහ බහු සංස්කෘතික විශ්වවිද්‍යාල වශයෙන් ඒවා වැඩිදියුණු කිරීමට විශ්වවිද්‍යාලවලට වැඩි ප‍්‍රමාණයක් ශිෂ්‍යයන් යොමු කිරීමේ වැදගත්කම ද පෙන්වා දුන්නේ ය.මෙවර අයවැයෙන් විශ්වවිද්‍යාල සඳහා විශාල මුදලක් වෙන් කර ඇති බවත් ඒ නිසා විශ්වවිද්‍යාල අලුතින් ඇති කිරීමට වඩා පවතින විශ්වවිද්‍යාල ගොඩනැංවීමට ආයෝජනය කිරීමේ අවශ්‍යතාවය ජනාධිපතිතුමා අවධාරණය කෙළේ ය.මේ සාකච්ඡාවට උසස් අධ්‍යාපන ඇමැති මහාචාර්ය විශ්වා වර්ණපාල, විශ්වවිද්‍යාල ප‍්‍රතිපාදන කොමිසමේ සභාපති මහාචාර්ය ගාමිණි සමරනායක යන මහත්වරු ද කොමිසමේ නියෝජිතයෝ ද සහභාගි වූහ.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>20</day>
    </date>
    <link>http://www.silumina.lk/2008/04/20/_art.asp?fn=aa08042016</link>
    <topic>ලක්ෂ 400 ක් වටිනා බුද්ධ ප‍්‍රතිමා 108 නමක් ශ‍්‍රී ලංකාවට</topic>
    <author/>
    <content>වැඩි මිලට වික්කොත් කඩ වැසුවොත් හාල් කඩ වටලනවාඉරාන ජනපති 28 දා ශී‍්‍ර ලංකාවටදිය ඇලිවලට 801 ක් බිලි වෙතිසංචාරක ව්‍යාපාරයේ වර්ධනයක්පෞද්ගලික ආරක්ෂක සේවය අතහැර හමුදාවට බැඳෙන පිරිස ඉහළ යයි‘රැෂන් පැක්’ එකෙනුත් ගහන්න හදලාගලදාරි හෝටලයේ ‘ඉංගිරිසි මේලා’උමා ඔය වැඩ ඇරැඹෙයිමඩු මාතාව කොටි අඩවියට ගෙන යෑම අභිරහසක්දුෂ්කර පාසල් ළමයින්ට ප‍්‍රමුඛත්වය දෙන නව චක‍්‍රලේඛය නිකුත් වෙයිඇතැමුන් බොරු භීතිය වැපුරුවත් නැඟෙනහිර වාතාවරණය සුවදායකයිලොව දේශගුණික විපර්යාස නිසා අපේ රටේ කාලගුණයත් වෙනස් වෙලා‘අපේ ශාන්තිකර්ම’ කෘතියේ පිටපතක් ලේක්හවුස් සභාපතිතුමා වෙත පිරිනැමූ අවස්ථාව.‘හතු සොසේජස්’ එයිවිශ්වවිද්‍යාල පාඨමාලා සකස් කිරීමේ දී රැකියා වෙළෙඳ පොළ අධ්‍යයනය කළ යුතුයිලක්ෂ 400 ක් වටිනා බුද්ධ ප‍්‍රතිමා 108 නමක් ශ‍්‍රී ලංකාවටරුපියල් ලක්ෂ 400 ක් වටිනා රන් ආලේපිත බුද්ධ ප‍්‍රතිමා වහන්සේලා 108 නමක් හොංකොං සහ දකුණු කොරියානු රාජ්‍යයන් ඒකාබද්ධව ශ‍්‍රී ලංකාවට ඊයේ පරිත්‍යාග කරනු ලැබිණි.අරලියගහ මන්දිරයේදී මේ බුද්ධ ප‍්‍රතිමා වහන්සේලා මහින්ද රාජපක්ෂ ජනාධිපතිතුමාට භාරදෙනු ලැබුවේ හොංකොං බෞද්ධ සංස්කෘතික පදනමේ සම නිර්මාතෘ පූජ්‍ය එන්.වී. යුංග් තුමාය. කුඩා මධ්‍යම හා විශාල ප‍්‍රමාණයන්ගෙන් යුත් මේ බුද්ධ ප‍්‍රතිමා වහන්සේලා වන්දනාමානය පිණිස විහාරස්ථානවලට බෙදාදීමට නියමිතය.මේ බුද්ධ ප‍්‍රතිමා වහන්සේලා භාර ගනිමින් කතා කළ මහින්ද රාජපක්ෂ ජනාධිපතිතුමා බෞද්ධ රටවල් අතර ශක්තිය බුදුදහම හා බැඳී පවතින බවද බුදු දහම ආරක්ෂා කිරීමට අපේ භික්ෂුන් වහන්සේලාගේ කැපවීම අගය කරන බව ද ඕනෑම ආගමක් ඇදහීමේ නිදහස ලංකාවේ පවතින බවද සඳහන් කෙළේ ය.කොරියානු රජයේ නියෝජිතයෝ 95 දෙනකු ද මේ අවස්ථාවට සහභාගි වූ අතර මේ පිරිස අරලියගහ මන්දිරයේ පිහිටි බෝධීන් වහන්සේට ද මල් පහන් පූජා කර ආගමික වතාවත්වලද නිරත වූහ.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>20</day>
    </date>
    <link>http://www.silumina.lk/2008/04/20/_art.asp?fn=ab0804201</link>
    <topic>වැඩිම සහයෝගය ඇති කෙනාට සන්ධාන මහ ඇමැති වෙන්ඩ පුළුවන්</topic>
    <author>සංවාද සටහන කේ.සී.ජේ රත්නායක ඡායාරූපයසුදම් ගුණසිංහ</author>
    <content>වැඩිම සහයෝගය ඇති කෙනාට සන්ධාන මහ ඇමැති වෙන්ඩ පුළුවන්මේ අර්බුදය විසඳන්න පුළුවන් සාකච්ඡා මාර්ගයෙන් විතරයිඅපි ජ. වි. පෙ. කැඩුවානැඟෙනහිර ජය නියතයිවිදුලිබල හා බලශක්ති ඇමැතිඩබ්ලිව්. ඩී. ජේ. සෙනෙවිරත්නනැඟෙනහිර පළාත් සභා ඡන්දය සඳහා එක්සත් ජනතා නිදහස් සන්ධානයෙන් ප‍්‍රබල අපේක්ෂක ලැයිස්තුවක් ඉදිරිපත් කැර ඇති බවත් ඒ අතර එක්සත් ජාතික පක්ෂයේ හා ශී‍්‍ර ලංකා මුස්ලිම් කොංග‍්‍රසයේ ප‍්‍රබලයන් රැසක් ද සිටින බවත් විදුලිබල හා බලශක්ති ඇමැති ඩබ්ලිව්. ඩී. ජේ. සෙනෙවිරත්න මහතා පවසයි. මේ හේතු කොට ගෙන එළඹෙන පළාත් සභා ඡන්දය නිසැකයෙන් එක්සත් ජනතා නිදහස් සන්ධානය ජය ගන්නා බවත් ඔහු සඳහන් කරයි.නැඟෙනහිර පළාත් සභා ඡන්දයේ ති‍්‍රකුණාමල දිස්ති‍්‍රක්කයේ සංවිධාන කටයුතු ඔබට පැවරී තිබෙන බව ආරංචියි. මුලින් ම ඒ ගැන කතා කළොත්?අපි දැනටමත් මැතිවරණ ව්‍යාපාරය ආරම්භ කරලයි තියෙන්නේ. ගෙයින් ගෙට ගිහින් මහජනතාව දැනුවත් කිරීමත් සිදු කෙරෙනවා. එක්සත් ජනතා නිදහස් සන්ධානයට නැඟෙනහිර පළාත් සභාවේ බලය දීමෙන් රජයට ඉතා පහසුවෙන් ජනතාවට අවශ්‍ය සේවාවන් ලබා දිය හැකි ආකාරය ගැනත් ජනතාවට කරුණු පෙන්වා දෙනවා. සාමකාමී ප‍්‍රජාතන්ත‍්‍රවාදී මැතිවරයක් වෙනුවෙනුත් කැප වෙනවා.ති‍්‍රකුණාමලය කියන්නේ ජනවර්ග තුනම අඩු වැඩි වශයෙන් ජීවත් වෙන ප‍්‍රදේශයක්. මේ ජන කොටස් තුනටම ආමන්ත‍්‍රණය කරන වැඩ පිළිවෙළක් නිදහස් සන්ධානයට තියෙනවද?අපි පැහැදිලිවම මැතිවරණ ව්‍යාපාරය මෙහෙයවන්නේ සිංහල - දෙමළ - මුස්ලිම් කියන ජන කොටස් තුනටම ආමන්ත‍්‍රණය වන විදිහටයි. ඒ වගේ ම අපේ ලැයිස්තුවේ ඒ ජන කොටස් නියෝජනය කරන ප‍්‍රබල අපේක්ෂකයන් ඉන්නවා.නමුත් මේ ඡන්දයේ දී ජ. වි. පෙ. වෙන ම තරග කරන නිසා සිංහල ඡන්ද බෙදී යෑමෙන් සංධානයටයි පාඩුව දැනෙන්නේ?මහ විශාල බෙදීමක් වෙන බවක් පෙනෙන්නෙ නෑ. 2004 මහ මැතිවරණයේදී සන්ධානයත් එක්ක නො හිටිය විශාල පිරිසක් මෙවර අපිත් එක්ක ඉන්නවා.විශේෂයෙන් ම එක්සත් ජාතික පක්ෂයේ ප‍්‍රබල ආධාරකරුවන් විශාල පිරිසක් සන්ධානයට සහාය දෙනවා. ඒ වගේ ම එ. ජා. ප. යේ හිටිය ප‍්‍රබල අපේක්ෂිකාවක් මෙවර අපේ ලැයිස්තුවෙන් ඡන්දය ඉල්ලනවා. ඊට අමතරව කන්තලේ එ. ජා. ප. ප‍්‍රධාන සංවිධායකතුමාත් අපට සහාය දෙනවා. මේ වගේ විශාල පිරිසක් දැන් සන්ධානයට එකතු වෙලා. වත්මන් ආණ්ඩුව නැඟෙනහිර පළාතේ දියත් කරන සංවර්ධන කටයුතු ගැන පැහැදීමෙන් ඉන්න ඔවුන් පෙන්වා දෙන්නේ පළාත් සභාවේ බලයත් සන්ධානයට ලබා දීමෙන් තමන්ගේ ගම් රටවල් දියුණු කර ගන්න පුළුවන් බවයි.ඔබ කතා කරන්නේ සිංහල ඡන්ද ගැනයි. නමුත් මුස්ලිම් ඡන්ද දිනා ගන්න තියෙන වැඩ පිළිවෙළ මොකක්ද?සිංහල ඡන්ද වගේ ම මුස්ලිම් ඡන්ද සම්බන්ධයෙනුත් අපට හොඳ ප‍්‍රවණතාවක් දකින්න ලැබෙනවා. ත‍්‍රස්තවාදීන්ගෙන් නැඟෙනහිර මුදා ගැනීම ගැන, මුස්ලිම් ජනතාවගේ විශාල ප‍්‍රසාදයක් තියෙනවා. ගිය වතාවේ මුස්ලිම් කොංග‍්‍රසයට සහාය දුන්න ප‍්‍රබලයන් සහ හිටපු අපේක්ෂකයන් පවා මෙවර සංධානයෙන් තරග වදිනවා. අද නැඟෙනහිර පළාතේ ඇති වෙන දියුණුව, වගේ ම අද එහි ඇති වෙන නිදහස් ප‍්‍රජාතන්ත‍්‍රවාදී වාතාවරණයට පයින් ගහන්න මුස්ලිම් ජනතාව ඉදිරිපත් වෙන්නේ නැති බවත් මට විශ්වාසයි. මුස්ලිම් ජනතාව සමග කතා බහ කරත්දී ඒ වෙනස හොඳින් පෙන්නුම් කෙරෙනව.ඒ වුණත් මුස්ලිම් කොංග‍්‍රසයේ නායකතුමා පාර්ලිමේන්තු මන්තී‍්‍ර ධූරයෙන් ඉල්ලා අස්වී මේ ඡන්දයට ඉදිරිපත් වුණේ තවත් ප‍්‍රබලයන් දෙන්නෙකුත් සමඟයි. ඔවුන්ගෙන් සංධානයට විශාල අභියෝගයක් එල්ල වෙනවා?මුස්ලිම් ජනතාව දේශපාලන වශයෙන් ප‍්‍රබුද්ධයි. මුස්ලිම් කොංග‍්‍රස් නායකයා තමන්ගේ පෞද්ගලික ඕනෑ එපාකම් පිරිමසා ගන්න වැඩ කරන බව ඒ ජනතාව දන්නවා. ඔහු වරින්වර පක්ෂ මාරු කරන්නේත් පෞද්ගලික වාසියටයි. හකීම් කියන්නේ අවස්ථාවාදියෙක් බවත් මුස්ලිම් ජනතාව දන්නවා. මුස්ලිම් ජනතාවට අද අවශ්‍ය වෙන්නේ මෙහෙම නායකත්වයක් නෙවෙයි. මුස්ලිම් ජනතාවට අවශ්‍ය සහනයත් හා විශ්වාසයත් ඇති කර ගන්න පුළුවන් වත්මන් ආණ්ඩුවෙන් හා ජනාධිපතිතුමාගෙන් පමණයි.සමස්තයක් හැටියට නැඟෙනහිර පළාත දෙමළ ජනතාව බහුතරයක් ජීවත් වන පළාතක්. ඒ ඡන්ද සංධානයට ලබා දෙන්න පිල්ලෙයාන් කණ්ඩායමට තිබෙන හැකියාව කුමක්ද?දෙමළ ජනතාව වැඩියෙන් ම ඉන්නේ මඩකළපු දිස්ති‍්‍රක්කයේ යි. පළාත් පාලන ඡන්දයේ දී පිල්ලෙයාන් කණ්ඩායම සන්ධානයත් එක්ක එකතු වෙලා විශිෂ්ට ජයග‍්‍රහණක් ලබා ගත්තා. නගර සභාව ඇතුළු පළාත් පාලන ආයතන සේරම දිනුවා. දෙමළ ජනතාවගේ විශ්වාසය තහවුරු කෙරෙන ආකාරයට කටයුතු කරන්න දැන් ඔවුන් සමත් වෙලා. මෙවර ඡන්දයේදී අම්පාර හා ති‍්‍රකුණාමලයේ දෙමළ ඡන්ද ලබා ගන්නත් ඔවුන්ට හැකියාව තියෙනවා.එහෙම නම් මහ ඇමැති අපේක්ෂකයෙක් නම් නො කෙළේ ඇයි?එහෙම කෙළේ ප‍්‍රජාතන්ත‍්‍රවාදයට ඉඩ දෙන්නයි. වැඩිම මනාප ලබන හා වැඩිම මන්තී‍්‍රවරුන්ගේ සහයෝගය ලබා ගන්න පුළුවන් කෙනාට මහ ඇමැති වෙන්න පුළුවන්. ප‍්‍රජාතන්ත‍්‍රවාදී ක‍්‍රමය එයයි. එහෙම නැතිව කලින් ම කෙනෙක් නම් කළා නං අනෙක් අයට අසාධාරණයක් වෙනවා. මහ ඇමැති පත් වෙන්න ඕනේ මහජන මතය අනුව මිසක් පක්ෂයෙන් නම් කරන පුද්ගලයා අනුව නෙ වෙයි.නමුත් එ.ජා.ප. යේ හා මුස්ලිම් කොංග‍්‍රසයේ එකතුව අන් කොතැනකටත් වඩා නැඟෙනහිර පළාතේ වඩාත් ප‍්‍රබලයි.මීට කලිනුත් ඔය දෙපාර්ශවය එකට එකතු වෙලා තමා නැඟෙනහිරට තරග කළේ. මෙවර ඒ ප‍්‍රතිඵලයවත් ගන්න ලැබෙන්නේ නෑ. දෙමළ සංධානයට වත් අද නැඟෙනහිර ඒ තරම් පිළිගැනීමක් නෑ. මොකද එදා තුවක්කුවට බයවෙලා හිටිය මිනිස්සු අද නිදහසේ ගොවිතැන් කරගෙන හොඳ ජීවිත ගත කරනවා. ඒ තත්ත්වය නැති කර ගන්න කවුරුවත් කැමති නෑ. ගම රට හැදෙනවා. මාර්ගය - විදුලිය - පාසල් - රෝහල් යන හැම එකක් ම ලැබෙනවා.ඒ නිසා මහජනතාව දන්නවා කාටද ඡන්දය දෙන්න ඕනේ කියලා.ත‍්‍රස්තවාදීන් ගෙන් නැඟෙනහිර පළාත මුදා ගත් බව ඇත්ත. ඒ පළාත් සංවර්ධනය කරන බවත් ඇත්ත. ඒත් පළාත් සභාවේ බලය දිනා ගන්න මේ කාරණා දෙක ප‍්‍රමාණවත් ය කියලා ඔබ හිතනවද?අද අපි දන්නවා නැඟෙනහිර ජනතාව මොනවද කතා කරන්නෙ කියලා. අද ඔවුන් ඉතාම නිදහසේ විශ්වාසයකින් ජීවත් වෙනවා. තමන්ට අනාගතයක් තියෙන බවත් දැන් ඔවුන් දන්නවා. ඒ බව තහවුරු කර ගන්න මිසක් නැති කර ගන්න ජනතාව කැමති නෑ.සාම්පූර් විදුලි බලාගාරය හදන අදහස අතහැර දැම්මාය කියන්නේ ඇත්තද?එහෙම නෙවෙයි. අපි වෙල්ලුර් ප‍්‍රදේශයේ වෙනම තාප බලාගාරයක් හදනවා. ඒකට ඉන්දියාවත් සහය දෙනවා. ඊට අමතරව වෙනත් ආයෝජන හොයා ගෙන සාම්පූර්වලත් ගල් අඟුරු බලාගාරයක් හදනවා. මේ අනුව ති‍්‍රකුණාමලයේ අනිවාර්යෙන් ම ගල් අඟුරු බලාගාර දෙකක් හැදෙනවා. මම මෙතනදී තව කාරණයක් කියන්න ඕනේ. අපි ඉන්දියාවත් එක්ක හවුලේ ආරම්භ කරන්න යන ව්‍යාපෘති එකක් වත් නවත්වන්නේ නෑ.ලෝකයේ ආහාර හිඟයෙන් පීඩා විඳින රටවල් 14 අතරට ශී‍්‍ර ලංකාවත් ඇතුළත් කරන්න එක්සත් ජාතීන් ගේ සංවිධානය තීරණය කළා. මේවා මෙහෙම වුණේ ඇයි?මීට කලින් අපි දේශීය ආහාර නිෂ්පාදනය ගැන හිතුවා නම් ඔහොම වෙන්නේ නෑ. නමුත් දැන් අපි දේශීය ආහාර නිෂ්පාදනය වැඩි කිරීමට ප‍්‍රමුඛත්වය දී තියෙන නිසා කාලයක් ගත වෙන කොට ඔය තත්ත්වය වෙනස් වෙන්න පුළුවන්. පසුගිය කාලේ අපි කෙළේ පිටරටින් ලාබෙට ගෙනල්ලා කන්න පුරුදු වීමයි.අද ඒ තත්ත්වය ටික ටික වෙනස් වෙනවා. අද වී ගොවිතැනට හොඳ තැනක් ලැබිලා. වෙනත් බෝග වගාවන්ටත් හොඳ කාලයක් උදා වෙලා. අපේ ගම් පළාත්වල තරුණයන් පවා දැන් වැඩි වැඩියෙන් ගොවිතැනට යොමු වෙන බව දකින්න තියෙනවා.එක්තරා කාලයක වී විකුණා ගන්න බැරි නිසා ගොවියන් වහ බිව්වා. අද හාල් ගණන් අහලා පාරිභෝගිකයන්ටයි වහ කන්න වෙලා තියෙන්නේ?අද තිරිඟු පිටි පරිභෝජනය අඩු වෙලා නිසා දේශීය හාල් ඉල්ලුම ඉහළ ගියා. අනිත් පැත්තෙන් පිටරටවල් දැන් හාල් අපනයනය කරන්න ඉඩ දෙන්නෙත් නෑ. මේ නිසා අපේ සීමිත සහල් නිෂ්පාදනයේ මිල ඉහළ ගිහින්. කොහොම නමුත් මෙයින් පාරිභෝගිකයන්ට හානියක් නොවෙන්න අවශ්‍ය පියවර දැන් රජය අරගෙන තියෙනවා.නෝර්වේ රාජ්‍යය සාම භූමිකාවෙන් ඉවත්ව එය ඉන්දියාවට පවරන්න යන බවට තොරතුරු පළ වෙනවා?ඒක එහෙම වෙනවා නම් ඉතාම හොඳයි. ඉන්දියාව මේ රටේ සාමය ගොඩ නඟන්න අවංකවම කැප වෙන රටක්. මේ රට බෙදනවාට ඉන්දියාව තදින් ම විරුද්ධයි. ඒ වගේම සාමය ගොඩනැඟීම සම්බන්ධයෙන් හොඳ කාර්ය භාරයක් ඉටු කරන්නත් ඉන්දියාවට වඩා වැඩි හැකියාවක් තියෙන බවයි මගේ හැඟීම.විදුලිබල මණ්ඩලයේ පාඩුව ගැන හැමදාම කතා කළත් පාඩුව පියවා ගන්න ගත්ත පියවරක් නං දකින්න නෑවිදුලිබල මණ්ඩලයේ ආදායමයි - වියදමයි අතර ලොකු වෙනසක් තියෙනවා. ඒ පරතරය බිලියන 42 යි. මේ නිසා සුළු ප‍්‍රතිශතයකින් විදුලිබිල වැඩි කරන්නත් සිදු වුණා. අනිත් පැත්තෙන් දැන් අපි බලන්නේ තව බිලියන 5 ක් වෙනත් ආකාරයකින් පියවා ගන්නයි. ඒ ඉලක්කය ඇතිව දැන් වැඩ පිළිවෙළක් කි‍්‍රයාවට නැඟෙනවා.රටේ බොහෝ සාමාන්‍ය ජනතාව හරිම අමාරුවෙන් විදුලිබිල ගෙවනවා. නමුත් ධනවත් ජාවාරම්කාරයෝ කෝටි ගණන් වටිනා විදුලිය හොරෙන් ගන්නවා. මේවා වළක්වන්නේ නැත්තේ ඇයි?ඕනම දෙයක් සියයට සීයක් හරියටම කරන්න බෑ. යම් අඩුපාඩු තියෙනවා වෙන්න පුළුවන්. නමුත් අපි හැම තිස්සෙම උපදෙස් දීලා තියෙන්නේ වැටලීම් හරියටම කරන්න කියලයි. වැටලීම් අංශය තව ශක්තිමත් කළ යුතු බව ඇත්ත. ඒ වගේම දැනටත් වැටලීම් අංශයෙන් විශාල වැඩ කොටසක් කෙරෙන බවත් මා කියන්න ඕනේ.හොඳයි අවසන් වශයෙන් කියන්න මේ වසරේ මොකක්ද රජය ප‍්‍රමුඛතාව දීලා තියෙන ඉලක්කය?ප‍්‍රධානම දේ යුද්ධය මේ වසරේ දී අවසන් කිරීම. දෙවැනි කාරණේ් රටේ ආහාර ප‍්‍රශ්නය විසඳීම. මේ ඉලක්ක දෙක ජය ගන්න විධිමත් වැඩ පිළිවෙළක් රජයට තියෙනවා.සංවාද සටහන කේ.සී.ජේ රත්නායක ඡායාරූපයසුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>20</day>
    </date>
    <link>http://www.silumina.lk/2008/04/20/_art.asp?fn=ab0804202</link>
    <topic>මේ අර්බුදය විසඳන්න පුළුවන් සාකච්ඡා මාර්ගයෙන් විතරයි</topic>
    <author>සංවාද සටහන සරත් පෙරේරා</author>
    <content>වැඩිම සහයෝගය ඇති කෙනාට සන්ධාන මහ ඇමැති වෙන්ඩ පුළුවන්මේ අර්බුදය විසඳන්න පුළුවන් සාකච්ඡා මාර්ගයෙන් විතරයිඅපි ජ. වි. පෙ. කැඩුවානැඟෙනහිර ජය නියතයිඑජාප හිටපු මන්තී‍්‍ර හා එජාප මැතිවරණ ව්‍යාපාරයේ ති‍්‍රකුණාමල දිස්ති‍්‍රක් කළමනාකරුඑම්. ඒ. එම්. මහරුෆ්සාමය සඳහා සිංහල මුස්ලිම් ජනතාව පමණක් නොව නැඟෙනහිර දෙමළ ජනතාවද එජාපයට ඡන්දය දෙන නිසා නැඟෙනහිර ඡන්දයෙන් අලියා ජය ගන්නා බව එජාප ති‍්‍රකුණාමල දිස්ති‍්‍රක් හිටපු මන්තී‍්‍රවරයකු වන එම්. ඒ. එම්. මහරුෆ් මහතා පවසයි.සිළුමිණ සමග සම්මුඛ සාකච්ඡාවකට එක්වෙමින් මේ ප‍්‍රකාශය කළ මහරුෆ් මහතා එජාප නැඟෙනහිර මැතිවරණ ව්‍යාපාරයේ ති‍්‍රකුණාමල දිස්ති‍්‍රක් ප‍්‍රධාන කළමනාකරු හා නැඟෙනහිර පළාත් සභා මැතිවරණ ති‍්‍රකුණාමල දිස්ති‍්‍රක් අපේක්ෂකයකු ද වෙයි.එම සම්මුඛ සාකච්ඡාවේදී ඇසූ ප‍්‍රශ්න කීපයකට මහරුෆ් මහතා දුන් පිළිතුරු මෙසේය.ඔබ ති‍්‍රකුණාමල දිස්ති‍්‍රක් එජාප හිටපු මන්තී‍්‍රවරයෙක් වගේම එම පක්ෂයේ ති‍්‍රකුණාමලය දිස්ති‍්‍රක් මැතිවරණ ව්‍යාපාරය භාර කළමනාකාරවරයා ද වනවා. ඔබ කොහොමද මේ මැතිවරණය දකින්නේ?මට පෙනෙන විදියට මේ මැතිවරණය එක්සත් ජාතික පක්ෂය ජය ගන්නවා. ති‍්‍රකුණාමලය, මඩකළපුව හා දිගාමඩුල්ල දිස්ති‍්‍රක්ක තුනේම අපට ජය ගන්න පුළුවන්. අවසානයට පැවැත්වූ ජනාධිපතිවරණය ගත්තත් ති‍්‍රකුණාමල දිස්ති‍්‍රක්කයේ රනිල් වික‍්‍රමසිංහ මහතාට ඡන්ද 92500 ලැබෙන කොට මහින්ද රාජපක්ෂ මහතාට ලැබුණේ ඡන්ද 54000 යි.මෙය තමයි මඩකළපුව, දිගාමඩුල්ල දිස්ති‍්‍රක්ක වලත් තත්ත්වය. මේ මැතිවරණයේදී ප‍්‍රධාන සාධකයක් වන දෙමළ ජාතික සංධානය හෝ ද්‍රවිඩ එක්සත් විමුක්ති පෙරමුණ තරග නො කරන නිසා ඒ ඡන්ද ප‍්‍රමාණයත් එක්සත් ජාතික පක්ෂයට ලැබීමට හොඳටම ඉඩකඩ තිබෙනවා. මේ පළාතේ මිනිස්සු දන්න දේශපාලනඥයකු ලෙස මට කියන්න පුළුවන් මේ ඡන්දයෙන් නැඟෙනහිර පළාත අලියා තමයි ජය ගන්නේ.ඔබ ඔහොම කිව්වත් නැඟෙනහිර පළාත කොටින්ගෙන් මුදාගත් රජයක් ලෙස මේ රජයටත් ජනාධිපතිවරයාටත් නැඟෙනහිර ජනයා විශේෂ සැලකිල්ලක් දැක්වීම වළක්වන්න බැහැ. මේ විශේෂ වාසිය මේ ඡන්දයේදී රජයට ලැබෙනවා යැයි මා කිව්වොත්. ඇරත් දෙමළ ජනයා අතර පදනමක් ඇති පිල්ලෙයාන් කණ්ඩායමත් මේ මැතිවරණයේදී රජය සමග එක්වයි තරග කරන්නේ?ඔය යුද ප‍්‍රචාර කතාව එහෙමම ඇත්තක් නොවෙයිනේ. නැඟෙනහිර අපි දන්නවා මෙහෙ තියෙන තත්ත්වය. 1994 න් පස්සේ මෙහෙ කලින් තිබුණ ආරක්ෂක තත්ත්වය දුර්වල වෙන්න හැර නැඟෙනහිර තිබුණු හමුදා කඳවුරු 78 ක් අලිමංකඩ අල්ලන්න කියලා අරන් ගියා. ඉන් පස්සේ කොටි ප‍්‍රචාරයක් ඇරියා දැන් නැඟෙනහිර පළාත තියෙන්නේ තමන්ගේ යටතේ කියලා. හැබැයි ඔවුන් හිටියා.ඒ හිටියේ එක එක සීමිත තැන්වල. නැතුව මුළු පළාතම කොටි යටතේ තිබුණේ නැහැ. උතුර නම් කොටි යටතේ තමයි තියෙන්නේ. දැන් එතැන මාස තුන හතරක සිට මන්නාරම් පළාතේ සටන් තිබෙන බව කියනවා. මා කියන්නේ මෙය සාමයට අවස්ථාව දෙන ඡන්දයක් වේවි.ඇයි තොප්පිගල වගේ තැන්වල කොටින් ගේ විශාල ප‍්‍රමාණයෙ කඳවුරු විනාශ කරන්න හමුදාවන්ට ජීවිත පූජාවෙන් සටන් කරන්න සිදුවුණානේ?සාමය සඳහා යුද්ධය කියන කොට හමුදා කඳවුරු ඉවත් කිරීම ගැන මම කිව්වනේ. කොටින් ඉන් ප‍්‍රයෝජන ගත්තා. කොටි තැන තැන ඉඳල තමන්ගේ බලය පෙන්වන්න කටයුතු කළා. බොරු ෂෝ වලින් වැඩක් නැහැ.අපේ පළාත්වල මිනිස්සුන්ට සාමයෙන් ජීවත් වෙන්න පුළුවන් පරිසරයක් ඇති කිරීමයි වැදගත් වෙන්නේ. දැන් ආණ්ඩුව උත්සාහ කරන බව පේන්නේ නැඟෙනහිර දිනල මුළු ලෝකයාටම තමන්ගෙ පාලනය නිවැරැදි යැයි පෙන්වන්නයි. නමුත් මේ බොරුවට ජය ගන්න බැහැ කියලයි මා කියන්නේ.නැඟෙනහිර ඡන්දදායකයා මේ ඡන්දයේදී කුමන කාරණා සැලකිල්ලට ගනු ඇති බව ද ඔබ කියන්නේ?මේ ඡන්දයේදී සිංහල, දෙමළ මුස්ලිම් ජන කොටස් තුනම සලකන කාරණාව තමයි සාමය. 2001 අප පිහිට වූ එජාප ආණ්ඩුවේ මමත් මන්තී‍්‍රවරයෙක් විදියට හිටියා. ඒ ආණ්ඩුව තමයි අවුරුදු ගණනාවකට පස්සේ දකුණේ ජනයාට ඒ - 9 පාරේ යාපනයට යන්නත් යාපනේ ජනයාට මාතර ගාල්ල, දෙවුන්දරට යන්නත් නිදහස් සාමකාමී පරිසරයක් ඇති කෙරුවේ. උතුරු නැඟෙනහිර එදා මුළුමනින්ම දකුණේ ජනයාට දවසේ පැය 24 ම විවෘත වුණා.කවුරු මොන විදියට කතා කළත් මේ මාර්ගය තමයි අපේ පළාත් වලටත් දකුණටත් කල් පවත්නා සාමයක් ඇති කර ගන්න තිබෙන එකම මාර්ගය. ඒ නිසා සාමය ඇති කර ගන්න ඕනෑ කරල තියන සිංහල, දෙමළ, මුස්ලිම් ජන කොටස් තුනම මේ ඡන්දයේදී අලියට තමයි ඡන්දය දෙන්නේ. ආණ්ඩුව ෂෝ එකක ප‍්‍රචාරක යුද්ධයක යෙදී සිටිනවා.කොයි සමාජයක වුණත් ති‍්‍රවිධ හමුදාවට පොලිසියට කාර්යභාරයක් වගකීමක් තිබෙනවා. ඒ රාජකාරි කරන්න ඔවුන්ට අවශ්‍ය සෑම පහසුකමත් සැලසිය යුතුයි. නීතිය, සාමය ඇති කිරීමේ නීත්‍යනුකූල වගකීම ඔවුන්ටයි පැවරී තිබෙන්නේ. ඒක ඔවුන් කරාවි.මේ වෙනකොට නැඟෙනහිර ඡන්ද ව්‍යාපාරය කොහොමද කි‍්‍රයාත්මක වෙන්නේ...?අපි පුළුවන් උපරිම විදියෙන් අත් පති‍්‍රකාවල සිට සාමුහික රැස්වීම් දක්වා ඡන්ද ව්‍යාපාරය පවත්වාගෙන යනවා. ඡන්ද දායකයන් හමු වී කරුණු පහදා දෙනවා. ගෙන් ගෙට යනවා. අපේ රැස්වීම් නම් හවස 6 වෙන කොට නවත්වනවා. ආණ්ඩුවේ මැති ඇමැතිල එන රැස්වීම රාති‍්‍ර 8, 9, 10, 11 වෙනකම් පවත්වාගෙන යනවා. එහෙම නෙවෙයි සාධාරණ නිදහස් ඡන්දයකුයි අපි මෙහිදී බලාපොරොත්තු වෙන්නේ. එක එක්කෙනාට නීතිය වෙනස් විදියට බලපාන්න බැහැ.ඔබ එජාපය දිනන බව කිව්වා. පසුගියදා මඩකලපුව පළාත්පාලන ආයතන 9 ක පැවැත්වූ ඡන්දයෙනුත් දිනුවේ ආණ්ඩුව නේද?අපට මේ ඡන්දය පිළිබඳව ප‍්‍රශ්නයක් නැහැ. අපි කියන්නේ නිදහස්, සාධාරණ ඡන්දයක් තියන්න කියන එක පමණයි. අපි නැඟෙනහිර මැතිවරණයට ශක්තිමත්ම කණ්ඩායම ඉදිරිපත් කර තිබෙනවා.අලියා ලකුණ යටතේ මේ මැතිවරණයේදී රවුෆ් හකීම් මහතා ප‍්‍රධාන මුස්ලිම් කොංග‍්‍රසයත් එකතු වෙලා ඡන්ද සටනට ඇවිල්ලා තියනවා. මේ නිසා ජාතීන් තුනටම පොදුවේ ඡන්ද දෙන්න පුළුවන් ඡන්ද ලකුණක් අලියා අපි ඉදිරිපත් කර තිබෙනවා.මෙතන තියන ප‍්‍රශ්නය දෙමළ ජනයාව ඡන්ද පොළට ගෙන්නන්න පුළුවන් නිදහස් පරිසරයක් ඇති කිරීමයි. පිල්ලෙයාන් කණ්ඩායම එල්ටීටීඊ යෙන් කැඩිල ගිය කරුණා කණ්ඩායම තමයි. ඔවුන්ටත් පුළුවන් මේ වෙලාවේ තමන් ගැන දෙමළ ජනයාගේ තියන තක්සේරුව ගැන දැන ගන්න.ඉස්සරහට එන්න නම් මිනිස්සු ඒ ගොල්ලන්ව පිළිගන්න ඕන. ඔබ කියන පළාත් පාලන ඡන්දයේදී එක්සත් ජාතික පක්ෂයවත්, ද්‍රවිඩ එක්සත් විමුක්ති පෙරමුණවත් තරග කෙළේ නෑ. එම පක්ෂ දෙකම මුස්ලිම් දෙමළ ජනයා අතර පදනමක් තියන පක්‍ෂ. එජාපය කියන්නේ ජාතීන් තුනටම විශ්වාසය තැබිය හැකි ඡන්ද දෙන්න පුළුවන් පක්ෂයක්.2001 මම නැඟෙනහිරට ති‍්‍රකුණාමලයට එජාපයෙන් ඉල්ලල වැඩිම මනාප අරන් මන්තී‍්‍ර වුණා. 2004 ඡන්දයේදි ති‍්‍රකුණාමලයට මුස්ලිම් කොංග‍්‍රසයේ ගහෙන් ඉල්ලීම නිසා මට ලැබෙන සිංහල දෙමළ ඡන්ද නොලැබීම නිසා මා පරාද වුණා. දැන් මේ බාධකය ජයගෙන තිබෙනවා. ඒ නිසා මෙදා ජාතින් තුනේම ඡන්දය ලැබෙන්නේ අලියට.ඔබ කියන ඡන්ද පදනම සිංහල, දෙමළ, මුස්ලිම් ජාතීන් තුනේම ඡන්දයත් රජය පැත්තට ලබාගන්න පුළුවන්නේ. මේ දිස්ති‍්‍රක්ක තුනේම රජයේ වැඩපිළිවෙළ අනුමත කරන නැඟෙනහිර උදානය වගේ වැඩපිළිවෙළ ගැන පැහැදුණ අති විශාල පිරිසක් ඉන්නවා?ඕනැ කෙනකුට තරග කරල බලන්න පුළුවන් මැයි 10 වැනිදාට මොනවද වෙන්නෙ කියලා. මැයි 11 වෙනකොට ප‍්‍රතිඵලය පැහැදිලි කරගත හැකියි. ති‍්‍රකුණාමලය ගත්තොත් දිස්ති‍්‍රක්කයට ලැබෙන ආසන 10 න් අපි ආසන 6 ක් අනිවාර්යයෙන් ලබා ගන්නවා.ජේවීපී ය මේ ඡන්දයේ දී වෙනම ඉල්ලන නිසා ඒ ඡන්ද 10000 ක් පමණ මෙදා රජයට ලැබෙන්නේ නැහැ. ති‍්‍රකුණාමලේ ඡන්දවලින් සීයට 65 - 75 ක් අතර අපි ගන්නවා. දෙමළ ජනයා වැඩිපුර ඡන්දෙ දාන්න ආවොත් අපේ ජයග‍්‍රහණය තවත් පහසුවේවි.මඩකලපුවෙන් සයිදරන් ඇතුළු අපේක්‍ෂකයන් 11 ක් දාලා තියනවා. බසීර් සේගුදාවුද් එජාපයෙන් ඉල්ලන නිසා ආණ්ඩුවට වඩා අපට ඡන්ද ගන්න පුළුවන් වෙනවා. මඩකලපුවේ ස්ථිර වශයෙන් ආසන 5 ක් අපට ලැබේවි.නමුත් මඩකලපුවේ ජන පදනමක් ඇති හිස්බුල්ලා ඉල්ලන්නේ එක්සත් ජනතා සංධාන ලැයිස්තුවෙන්?මා කියන්නේ හිස්බුල්ලා ගේ ඔය කියන ශක්තිය තියෙන්නේ මුස්ලිම් ;කාංග‍්‍රසයෙන් ඉල්ලුවොත් විතරයි. 1989 ඔහු මුස්ලිම් කොංග‍්‍රසයෙන් ඉල්ලා ජය ගත්තා. ඔහු රාවුෆ් හකීම් සමඟ අන්තිම රැස්වීමටත් ඇවිල්ලා ආණ්ඩුව පැත්තට ගියේ.නමුත් කොංග‍්‍රසය දන්නවා මාසෙකට කලින් ඔහු ආණ්ඩුවට යනවා කියලා. ඔහු මුස්ලිම් කොංග‍්‍රසය ආණ්ඩුවට පැත්තට ඇදගෙන යන්නයි බැලුවේ. දිගාමඩුල්ලෙත් ආසන 14 න් අපි ආසන 1 ක් හරි වැඩිපුර ගන්නවා. අම්පාරෙත් සීයට 22 ක් දෙමළ අය ඉන්නේ. ඒ අයට ඡන්දෙ දාන්න ඉඩ දුන්නොත් බෝනස් 2 ක් ගත්තහම අපට පළාත් සභාවේ බලය ගන්න පුළුවනි.ඔබේ ගණන් බැලීම වැරැදුණොත්නැහැ අපේ ගණන් මෙදා වරදින්නේ නැහැ. ආණ්ඩුවට මේ යන පාර වැරැදියි කියලා පොඩි මැසේජ් එකක් ලබන 11 වැනිදාට නැඟෙනහිර ජනතාව දෙන්නේ. මේ ගමන වැරැදි පාරක යන ගමනක් කියල රටේ ම ජනතාව දන්නවා.අද මෙහෙත් හාල් සේරුවට රු. 80 - 100 අතර මුදලක් ගෙවන්න ඕන. මාළු කිලෝව රු. 300 - 400 යයි. පොල් ගෙඩිය රු. 45 ඉහළ තියෙන්නේ. රුපියල් 95 ට තිබුණ කිරිපිටි පැකට් එක රු. 280 යි. දැන් වේල් තුන කාපු මිනිස්සු කන්නේ වේල් දෙකයි.වේල් දෙක කාපු මිනිහ අද කන්නෙ එක වේලයි. බලන්න අවුරුදු ගණනක් තිස්සේ ගෙවපු ඉන්ධන සහනාධාරය මේ රජය කපල දැම්මා. භූමිතෙල්වලට 1947 ඉදල දුන්න සහනාධාරය කපල දැම්මා. මේ අවුරුදු දෙකේ මොන තරම් බඩුමිල වැඩි වුණාද.එදා සියයට 8 ට තිබුණ උද්ධමනය අද සියයට 23 යි. අලුත් නෝට්ටු ගහල රජයක් ගෙන යාමේ වැඩපිළිවෙළ අද අසාර්ථකවේගන යනවා. මේ අවුරුද්දේ හය සැරයක් ඉන්ධන ඩීසල්, පැට‍්‍රල් මිල වැඩි වුණා. අද දවසකට රුපියල් දෙතුන් සීයක් හම්බ කරන මිනිහ ජීවත් වෙන්නේ කොහොමද?දැන් පළාත් සභා ඇති කිරීමෙන් පසු පළාතේ ප‍්‍රශ්න විසඳෙනු ඇතැයි විශ්වාස කරනවා...දැන් බලන්න වෙන්නේ කොයිතරම් දුරට පළාත් සභා ක‍්‍රමයට යන්න ආණ්ඩුව ඉඩ දෙනවද කියන එකයි. බලතල කොයිතරම් ආණ්ඩුව පළාත් සභාවලට දෙනවද කියන එකයි බලන්න ඕන. නැඟෙනහිර පළාත් සභාව සම්පත් පිරුණු භූමියක්.මේ පළාතේ ජාතීන් තුනටම සාමයෙන් ජීවත් විය හැකි පරිසරය අපි තවදුරටත් පෝෂණය කරන්න ඕන. උතුරු අයර්ලන්තයේ කොහොමද ප‍්‍රශ්නය විසඳ ගත්තේ. චෙච්නියාවේ ගරිල්ලා නායකයා මැරුව කියල ප‍්‍රශ්නය විසඳුණාද? මා කියන්නේ මේ වගේ ප‍්‍රශ්නයකට සාකච්ඡා මේසයෙන් තමයි විසඳුමකට එන්න ඕන.නැතුව යුද්ධයෙන්ම මේ වගේ ප‍්‍රශ්නයක් විසඳපු රටක් ලෝකයේ නැහැ. බිය සැක නැතුව සිංහලයන්ට නාගදීපය වඳින්න යන්න පුළුවන් වගේම උතුරේ අයට කතරගම වඳින්න යන්න පුළුවන් ලංකාවක් බිහි කරන්න පුළුවන් මේ සාම මාර්ගයෙන් පමණයි.සංවාද සටහන සරත් පෙරේරා</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>20</day>
    </date>
    <link>http://www.silumina.lk/2008/04/20/_art.asp?fn=ab0804203</link>
    <topic>අපි ජ. වි. පෙ. කැඩුවා</topic>
    <author>- චන්දන බණ්ඩාර</author>
    <content>වැඩිම සහයෝගය ඇති කෙනාට සන්ධාන මහ ඇමැති වෙන්ඩ පුළුවන්මේ අර්බුදය විසඳන්න පුළුවන් සාකච්ඡා මාර්ගයෙන් විතරයිඅපි ජ. වි. පෙ. කැඩුවානැඟෙනහිර ජය නියතයි- රවි ජනපතිට කියයි- ජනපති රවි ට කියයිගිය සතිය ආණ්ඩුවේ සහ විපක්ෂයේ මැති ඇමැතිවරුන්ට විවේකී සතියක් විය. ඒ ගිය සෙනසුරාදා සහ ඉරිදා දිනවල යෙදී තිබූ සිංහල හා හින්දු අලුත් අවුරුද්ද නිසාය.මෙවර සිංහල හා හින්දු අලුත් අවුරුද්ද සතියේ නිවාඩු දින දෙකකට යෙදී තිබුණ ද රටේ වැඩ කරන ජනතාවගේ වැඩි පිරිසක් සහ මැති ඇමැතිවරු ගිය සතිය පුරාම අවුරුදු සැමරීමට යොදා ගත්හ.මේ නිසාම මෙරට දේශපාලන ලෝකයේ වෙනදා දකින උණුසුම රටේ කිසිවකුටත් දැනුනේ නැත.එහෙත් සිංහල හින්දු අලුත් අවුරුද්ද උදා වීමට හරියටම සතියකට ආසන්න කාලයක් තිබියදී වැලිවේරියේදි කොටි ත‍්‍රස්තවාදින්ගේ මරාගෙන මැරෙන බෝම්බයකට බිලිවූ ජෙයරාජ් ප‍්‍රනාන්දු පුල්ලේ ඇමැතිතුමාගේ වියෝව මෙරට බොහෝ දෙනාට අමතක කරන්නට නොහැකි වීය.අවුරුදු උත්සවයකදී සිදුවූ බෝම්බ පිපිරීම නිසාම මැති ඇමැතිවරු බොහෝ දෙනා ආරක්ෂක උපදෙස් අනුව අවුරුදු උත්සවවලට සහභාගී වූයේ දැඩි ආරක්ෂක රැකවල් මැද්දේය.ඊට අමතරව අවුරුදු උත්සව සංවිධායකයෝ ද මැති ඇමැතිවරුන්ට මෙවර අවුරුදු උත්සවවල ප‍්‍රධාන අමුත්තන් ලෙස සහභාගීවීමට ඇරැයුම් කිරීමෙන් වැළකී සිටිනු දක්නට ලැබිණි.ජනාධිපතිතුමාගේ චීන රාජ්‍ය තාන්ති‍්‍රක නිල සංචාරය නිමා වූයේ සිංහල අලුත් අවුරුදු උදාව සමගය. සාමාන්‍යයෙන් චීන රාජ්‍යයේ ජනාධිපතිවරයා නිල රාජ්‍ය සංචාර සඳහා විදේශීය රාජ්‍ය නායකයන්ට ආරාධනය කරන්නේ කිසියම් තෝරා බේරා ගැනීමකින් පසුවය.ඒ අතරින් ශී‍්‍ර ලංකා ජනාධිපතිතුමාගේ යහපත් කි‍්‍රයා කලාපය, ආසියාවේ සමගිය උදෙසා සිදු කරන කැපවීම, ශී‍්‍ර ලංකාවේ සංවර්ධනය සහ ත‍්‍රස්තවාදය පරාජය කිරීමට ගන්නා උත්සාහය අගයමින් චීන ජනපති හූජිංතාඕ ශී‍්‍ර ලංකා ජනාධිපතිතුමාට චීනයේ නිල සංචාරයකට ඇරැයුම් කෙළේය.මේ නිසාම ජනාධිපතිතුමාගේ අතිශය සමීපතම පෞද්ගලික සහ දේශපාලනමය හිතවතකු වූ ජෙයරාජ් ප‍්‍රනාන්දු පුල්ලේ ඇමැතිතුමන්ගේ හදිසි අභාවය නිසා වූ ශෝකය ද දරාගෙන ජනාධිපතිතුමාට චීනය බලා යන්නට සිදු වීය.ජනාධිපතිතුමා ප‍්‍රමුඛ දූත පිරිස චීනයේ සන්සා ජාත්‍යන්තර ගුවන් තොටුපළට ගොඩ බට පසු එහිදී ජනාධිපතිතුමා පිළිගනු ලැබුයේ චීන රජයේ විදේශ ඇමැති යොජීමයි විසිනි.ඉන්පසු දින චීන ජනාධිපති හූජිංතාඕ සහ ශී‍්‍ර ලංකා ජනාධිපතිතුමා අතර ද්විපාර්ශවීය සාකච්ඡා සිදු කෙරුණේ චීනයේ ෂෙරන්ටා හෝටලයේදීයි. රාජ්‍ය නායක දෙපළ අතර සාකච්ඡාව ඉතාම සුහදව පැයකට ආසන්න කාලයක් පැවැත්විණි.මෙහිදී චීන ජනාධිපතිවරයා ශී‍්‍ර ලංකාවට හැකි සෑම ආකාරයකින්ම ආධාර උපකාර කරන බවට ප‍්‍රතිඥා දුන්නේය.මෙවර චීනයේ පැවැති බොආවෝ සමුළුවේ ප‍්‍රධානතම අරමුණ වූයේ පරිසරයට හානි නොවන ගෝලීය සංවර්ධනයක් සඳහා ආසියානු කලාපීය යෝජනාවලියක් සැකසීමය.ශී‍්‍ර ලංකා ජනාධිපතිතුමා ඇතුළු බොආවෝ සමුළුවට සහභාගී වූ රාජ්‍ය නායකයන් දස දෙනකු උදෙසා රාතී‍්‍ර භෝජන සංග‍්‍රහයක් ද චීන ජනාධිපති හූ ජිංතාඕ පිළියෙළ කැර තිබිණි.ඕනෑම මොහොතක ශී‍්‍ර ලංකාවට ආධාරශී‍්‍ර ලංකා ජනාධිපතිතුමා සහ පාකිස්ථාන ජනාධිපතිතුමා චීන සංචාරයේදී නවාතැන් ගෙන සිටියේ එකම හෝටලයකය.මැන්ගෝ ටී‍්‍ර නම් වු එම හෝටලය පිහිටි ප‍්‍රදේශය රාජ්‍ය නායකයන් දෙපළ ගේ පැමිණීම සමගම අධි ආරක්ෂිත කලාපයක් ලෙස දැඩි ආරක්ෂක මුරකාවල් යොදා තිබුණි.මැන්ගෝ ටී‍්‍ර හෝටලයේ සිට කිලෝමීටර කීපයක් ඈතට එරට ආරක්ෂක භටයින් රැකවල් යොදා තිබුණේ ශී‍්‍ර ලංකා ජනාධිපතිතුමාට සහ පාකිස්ථාන ජනාධිපතිතුමාට දැඩි ආරක්ෂාවක් ලබා දෙන ලෙස චීන රජයේ ආරක්ෂක අමාත්‍යාංශය දී තිබූ නියෝගයක් අනුවය.කළු සහ සුදු පැහැති ඇඳුමින් සැරසුණු ආරක්ෂක භටයින් ආයුධ සන්නද්ධව රාජ්‍ය නායකයන් දෙපළට ඉහළම ආරක්ෂාවක් සපයා තිබුණි.ගිය සතියේ මෙරට සුවිශේෂී රාජ්‍ය නිලධාරියකුගේ පුත‍්‍රයකුගේ මංගල උත්සවයක් පැවැත්විණි. ඒ මැතිවරණ කොමසාරිස් දයානන්ද දිසානායකගේ පුත‍්‍රයාගේ විවාහ මංගල උත්සවයයි.මංගල යුවළට සුභ පැතීමට ජනාධිපතිතුමා, විපක්ෂ නායක රනිල් වික‍්‍රමසිංහ, එ. ජා. ප. මන්තී‍්‍ර රවි කරුණානායක, ඇමැති කරු ජයසූරිය සහ තවත් මැති ඇමැතිවරු පැමිණ සිටියහ. ජනාධිපතිතුමාට එ. ජා. ප. නායකයා මුණ ගැසුණේ දින කිහිපයකට පසුවය.විපක්ෂ නායක රනිල් ජනාධිපතිතුමා සමග සුහද කතා බහක යෙදී සිටියේය. “ආ දැන් ඉතින් ජේ. වී. පී. එකත් කැඩුණානේ. එයාලා දැන් ඉවරේටම ඉවරයි.” කථාබහ අතරතුර රනිල් ජනාධිපතිතුමාට කීවේය.මේ කථාව මේ පිරිස අසල සිටි එ. ජා. ප. මන්තී‍්‍ර රවි කරුණානායකටද ඇසුණේය. ඔහුට තම කට පරෙස්සම් කරගෙන සිටීමට නොහැකි විය. “ජේ. වී. පී. එක අපි කැඩුවා. ප‍්‍රධාන පක්ෂ දෙක විදියට යූ. ඇන්. පී. එකයි ශී‍්‍ර. ල. නි. ප. යයි තිබුණාම ඇතිනේ.තව ඕනෑ නම් සුළු පක්ෂයක් තිබුණාම ඇති.” රවි කරුණානායක මන්තී‍්‍රවරයා කීවේ ජනාධිපතිතුමා දෙස බලමිනි.ඒ සමගම ජනාධිපතිතුමා රවි කරුණානායක මන්තී‍්‍රවරයාට හොඳ පිළිතුරක් දුන්නේය. ‘ඔයයි විපක්ෂනායකතුමයි එකතු වුණොත් ජෙ. වී. පී. නෙවෙයි ඕනෑ දෙයක් දෙකට කඩයි.”ජනාධිපතිතුමා මන්තී‍්‍ර රවීට පිළිතුරු බඳිමින් ඇමැති කරු ගෙන් සිනහ වෙමින් ඇසූයේ “එහෙම නේද කරු” කියාය. නමුත් කරු ජයසූරිය ඇමැතිවරයා ඊට පිළිතුරු දෙන්නට ගියේ නැත.ඇමැතිවරයා කිසිවක්ම නොකියා බිම බලා ගත්තේ කට කොනක සිනහවක් ද රඳවා ගනිමිනි.“ජේ. වී. පී. එක අපි කඩපු බව ඇත්ත. හැබැයි ඉන් වැඩි වාසි වුණේ ඔබතුමාලට.” රවී කරුණානායක මන්තී‍්‍රවරයා ජනාධිපතිතුමාට කීවේය. ජේ.වී.පී. එක දෙකට කඩපු එකෙන් මට නෙවෙයි වාසියක් වුණේ ඔයාලාටමයි.මොකද පසුගිය බජට් එකේදී ජේ.වී.පී. එකේ සහය අපිට ලැබුණ නිසයි ඔයාලා පරාද වුණේ. ඒ නිසා තමයි ඔයාලා ජේ.වී.පී එක දෙකට කැඩුවේ” ජනාධිපතිතුමා රවී කරුණානායක මන්තී‍්‍රවරයාට කීවේය.මන්තී‍්‍රවරයා එවර නම් ජනාධිපතිතුමාට කිසිවක් කීවේ නැත. “මම නම් ජේ.වී.පී. එක කැඩෙනවාට කැමැත්තක් නැහැ.” ජනාධිපතිතුමා මන්තී‍්‍ර රවීට එසේ කියමින්ම සිංහල අලුත් අවුරුද්ද වෙනුවෙන් මැති ඇමැතිවරු සියළු දෙනාටම සුබ පැතුවේය.මේ අතරතුර සිටි රජයේ ප‍්‍රධාන පෙළේ ඇමැතිවරයකු රවී කරුණානායක සහ රනිල් වික‍්‍රමසිංහ ඉලක්ක කරගෙන අපූරු කථාවක් කීවේය. “රට කාපු උන්ට ජේ.වී.පී එක කඩන එක වැඩක්ද සර්” ඇමැතිවරයා ජනාධිපතිතුමාට කීවේ ඇඟට පතට නොදැනෙන ගානටය.රනිල් අවුරුදු කාලේ රටේ නෑසිංහල හින්දු අලුත් අවුරුද්ද උදා වෙන විට එ.ජා.ප. නායක රනිල් වික‍්‍රමසිංහ ලංකාවේ සිටියේ නැත. මෙරට බහුතර ජනතාව ගේ ජාතික උත්සව පැවැති සිංහල අලුත් අවුරුදු සමයේ වෙන දා මෙන් ම මෙවර ද එ.ජා.ප. නායක රනිල් වික‍්‍රමසිංහ විදේශ ගත වී සිටියේ ය.මෙවර රනිල් සිටියේ බුරුම රාජ්‍යයේ ය. එරට පෞරාණික බෞද්ධ සිද්ධස්ථාන වැඳ පුදා ගත් එ.ජා.ප. නායකයා යළිත් ලංකාවට පැමිණියේ සිංහල හින්දු අලුත් අවුරුද්දට පසුව එළැඹුණු අඟහරුවාදා දිනයේ ය.ගිය බදාදා කැලණිය රජ මහා විහාරයේ දී එ.ජා.ප. යේ ප‍්‍රාදේශීය නායකයන් කිහිප දෙනකු ගේ සහභාගිත්වයෙන් විශේෂ සාකච්ඡාවක් පැවැත්විණි. පාර්ලිමේන්තු මන්තී‍්‍ර සරත්චන්ද්‍ර රාජකරුණා, සුරනිමල රාජපක්ෂ සහ කැලණිය එ.ජා.ප. සංවිධායක රුවන් විජේවර්ධන මේ සාකච්ඡාවට එක්වූහ. මෙවර එ.ජා.ප. යේ මැයි දින රැළිය කුරුණෑගල දී නොපැවැත්වීමට තීරණය කළ එ.ජා.ප.ය එදින කැලණිය විහාරස්ථානයේ දී ආගමික වතාවත් සිදු කිරීමට තීරණය කෙළේ ය.එක්සත් ජාතික පක්ෂයේ එංගලන්ත ශාඛාවේ වාර්ෂික මහා සම්මේලනය පසුගිය දා හැරෝ නගරයේ රයිසින් සන් හෝටලයේ දී පැවැත්විණි.සවස 6 ට පමණ ආරම්භ වූ එ.ජා.ප. මහා සම්මේලනය එ.ජා.ප. මහ ලේකම් තිස්ස අත්තනායක ගේ ප‍්‍රධානත්වයෙන් පැවැත්විණි. තිස්ස සමග සම්මේලනයට එ.ජා.ප. මාධ්‍ය ප‍්‍රකාශක ගයන්ත කරුණාතිලක සහ පාර්ලිමේන්තු මන්තී‍්‍ර දුනේෂ් ගන්කන්ද ද සහභාගී වූහ.එක්සත් ජාතික පක්ෂයේ ප‍්‍රජාතන්ත‍්‍රවාදී කණ්ඩායමේ නායක ඇමැති කරු ජයසූරිය සිංහල අලුත් අවුරුද්ද උදාවීමත් සමග ම මීරිගම තම මහ ගෙදරට ගියේ ය. සෑම වසරකම සිංහල අලුත් අවුරුදු දින කිහිපයේ මීරිගම තම නිවෙසට වී තම හිතවතුන් ඡන්ද දායකයන් සමග අවුරුදු සැමැරීම ඇමැතිවරයා ගේ සිරිතකි.මීරිගම ඇතුළු ගම්පහ දිස්ති‍්‍රක්කයේ ඇමැතිවරයා ගේ ඡන්දදායකයන් හිතවතුන් විශාල පිරිසක් මෙවර ද කරු ජයසූරිය ඇමැතිවරයා ගේ නිවෙසට පැමිණියහ.ගෙවුණු අවුරුදු සතියේ දී ඇමැතිවරයා ගේ නිවෙසට පැමිණි සෑම දෙනකුට ම පාහේ සංග‍්‍රහ කිරීමට ඇමැතිවරයා අමතක නො කෙළේ ය. එ.ජා.ප. යේ ජ්‍යෙෂ්ඨයන් පාර්ලිමේන්තු,, පළාත් සභා, මන්තී‍්‍රවරු කරු ජයසූරියට අලුත් අවුරුද්දට සුබ පැතූහ. අවුරුදු දින දෙකේ දී ඇමැති කරු ජයසූරිය ගේ නිවෙසට පැමිණි තම හිතවතුන් සමග දීර්ඝ වේලාවක් සුහදව පිළිසඳරේ යෙදෙමින් දිවා ආහාර ද ගත්තේ ය.කරු අවුරුදු චාරිත‍්‍ර ඉටු කරයිසිංහල අලුත් අවුරුදු චාරිත‍්‍ර සියල්ල ම තම නිවෙසේ දී ඉටු කිරීමට වග බලා ගත් ඇමැති කරු ජයසූරියට ඒ සඳහා සිය බිරිඳ ගේ සහයෝගය ද ලැබිණි.මීරිගම නිවෙසේ සිටින තම වයෝවෘද්ධ මවට බුලත් හුරුළු දී වැඳ ආශීර්වාද ගැනීමට ද ඇමැතිවරයා අමතක නො කෙළේ ය.මේ සියලු වැඩ කටයුතු අතරේ වැලිවේරියේ සිදු වූ බෝම්බ ප‍්‍රහාරයෙන් තුවාල ලබා ගම්පහ රෝහලේ ප‍්‍රතිකාර ලබන රෝගීන් ගේ දුක සැප සොයා බැලීමට දෙවන වතාවටත් රෝහලට යාමට ද ඇමැති කරු ජයසූරිය අමතක නො කෙළේ ය.කොටි ත‍්‍රස්තවාදීන් ගේ මරාගෙන මැරෙන ප‍්‍රහාරයකින් මෙලොවින් සමු ගත් ජෙයරාජ් ප‍්‍රනාන්දු පුල්ලේ ඇමැතිතුමා ගේ බිරිය වන විශේෂඥ වෛද්‍ය සුදර්ශනී ප‍්‍රනාන්දු පුල්ලේ ගිය සතියේ අරලියගහ මැදුරේ දී ජනාධිපතිතුමා මුණගැසුණා ය.ඒ තම ස්වාමියා වූ හිටපු ඇමැතිවරයා ගේ අවමංගල උත්සවයේ කටයුතුවලට ජනාධිපතිතුමා ලබා දුන් සහයෝගයට ස්තුති කිරීමට යි.මේ හමුවේ දී ජනාධිපතිතුමා සමග විශේෂඥ වෛද්‍ය සුදර්ශනී ප‍්‍රනාන්දු පුල්ලේ ජෙයරාජ් ඇමැතිතුමා ගේ මරණය සිදු වූ ආකාරය ගැන දීර්ඝ ලෙස සාකච්ඡා කළා ය.මෙහි දී ජනාධිපතිතුමා වෛද්‍ය සුදර්ශනී ප‍්‍රනාන්දු පුල්ලේ ගෙන් ඉල්ලා ඇත්තේ කටාන ශ‍්‍රී. ල. නි. ප. ආසන සංවිධායක ධූරය බාර ගන්නා ලෙස ය.කටාන ශ‍්‍රී. ල. නි. ප. ආසන සංවිධායක ධුරය බාර ගැනීමට තමන්ට මුලින් අදහසක් නොතිබූ බවත් නමුත් කටාන ජනතාව ගේ සහ මහා සංඝරත්නයේ ඉල්ලීම ඉවත දැමිය නොහැකි තැනට පත් ව ඇතැයි ද මේ හමුවේ දී වෛද්‍ය සුදර්ශනී ප‍්‍රනාන්දු පුල්ලේ ජනාධිපතිතුමාට ප‍්‍රකාශ කළා ය.කෙසේ වෙතත් ආසන සංවිධායක ධූරය බාර ගැනීම පිළිබඳ ජනාධිපතිතුමා ගේ ඉල්ලීමට සුදර්ශනී ප‍්‍රනාන්දු පුල්ලේ පවසා ඇත්තේ ඒ ගැන සිතා බැලීමට කාලය ලබා දෙන ලෙස ය.ගිය බ‍්‍රහස්පතින්දා ජනාධිපති ජ්‍යෙෂ්ඨ උපදේශක පාර්ලිමේන්තු මන්තී‍්‍ර බැසිල් රාජපක්ෂ ප‍්‍රමුඛ මැති ඇමැතිවරු පිරිසක් ති‍්‍රකුණාමලයේ සංචාරයක නිරත වූහ.මුදල් හා රාජ්‍ය ආදායම් ඇමැති, හා මුදල් නියෝජ්‍ය ඇමැති රංජිත් සියඹලාපිටිය, වෙළෙඳ හා පාරිභෝගික කටයුතු ඇමැති බන්දුල ගුණවර්ධන, ජාතිය ගොඩනැඟීමේ ඇමැති එස්. එම්. චන්ද්‍රසේන, උතුරු මැද පළාත් මහ ඇමැති බර්ටි පෙ‍්‍ර්මලාල් දිසානායක මේ සංචාරයට එක් ව සිටියහ.දැයට කිරුළ තී‍්‍ර’ මලේති‍්‍රකුණාමලය දිස්ති‍්‍රක්කයේ මොරවැව කනිෂ්ට විද්‍යාලයේ සහ ගෝමරන්කඩවල පැවැති ජනහමු කීපයකට ම මේ මැති ඇමැතිවරු පිරිස සහභාගි වූහ. නැඟෙනහිර පළාතේ සිදු කෙරෙන සංවර්ධන කටයුතු පිළිබඳව ජනාධිපති ජ්‍යෙෂ්ඨ උපදේශක පාර්ලිමේන්තු මන්තී‍්‍ර බැසිල් රාජපක්ෂ මේ ජන හමුවල දී දීර්ඝ ලෙස පැහැදිලි කෙළේ ය.ත‍්‍රිකුණාමලයේ මොරවැව ප‍්‍රදේශයේ ප‍්‍රබල එ.ජා.ප. සාමාජිකයන් තුන්සියයකට ආසන්න පිරිසක් බැසිල් රාජපක්ෂ මන්තී‍්‍රවරයා ගේ අතින් ශ‍්‍රී. ල. නි. ප. සාමාජිකත්වය ලබා ගැනීම ද මේ ජන හමුවල සුවිශේෂි සිදුවීමක් විය.ති‍්‍රකුණාමලය දිස්ති‍්‍රක්කයේ එ.ජා.ප. සාමාජිකයන් විශාල වශයෙන් ජනහමු කිහිපයක දී ම ශ‍්‍රී. ල. නි. ප.යට එක් වීම ද කැපී පෙනුණු සිදුවීමක් විය.මේ ජනහමුවල දී ජනතාවගෙන් ලැබුණු ඉල්ලීම් මත ලබන වසරේ දී දැයට කිරුළ ප‍්‍රදර්ශනය ති‍්‍රකුණාමලයේ දී පැවැත්වීමට ජනාධිපතිතුමා ගේ අවධානය යොමු කිරීමට අදහස් කරන බව ඇමැති රංජිත් සියඹලාපිටිය ප‍්‍රකාශ කෙළේ ය.ඇමැති රංජිත් සියඹලාපිටිය ගේ අදහසක් අනුව “රන් පියවර” නමින් අඩු ආදායම්ලාභි දරුවන්ට බැංකු පොත් බෙදා දීමේ ජාතික වැඩසටහනෙහි මුල් පියවර කෑගල්ල දිස්ති‍්‍රක්කයෙන් ආරම්භ කිරීමට නියමිත ය.මේ යටතේ කෑගල්ල දිස්ති‍්‍රක්කයේ අඩු ආදායම් ලාභී අවුරුදු 15 ට අඩු දරුවන් 6000 ක් සඳහා බැංකු පොත් සහ තෑගි පාර්සල් බෙදා දීමට නියමිත ය.- චන්දන බණ්ඩාර</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>20</day>
    </date>
    <link>http://www.silumina.lk/2008/04/20/_art.asp?fn=ab0804204</link>
    <topic>නැඟෙනහිර ජය නියතයි</topic>
    <author>සුනිල් දයා අල්විස්</author>
    <content>වැඩිම සහයෝගය ඇති කෙනාට සන්ධාන මහ ඇමැති වෙන්ඩ පුළුවන්මේ අර්බුදය විසඳන්න පුළුවන් සාකච්ඡා මාර්ගයෙන් විතරයිඅපි ජ. වි. පෙ. කැඩුවානැඟෙනහිර ජය නියතයි- ඇමැති නිමල් සිරිපාල ද සිල්වාසුනිල් දයා අල්විස්නැඟෙනහිර පළාත ත‍්‍රස්තවාදයෙන් මුදාගෙන ආරම්භ කොට තිබෙන සංවර්ධන කටයුතු ගැන සලකා බලන විට පළාත් සභා මැතිවරණයෙන් රජයට නැඟෙනහිර දිස්ති‍්‍රක්ක තුනෙන්ම විශිෂ්ට ජයග‍්‍රහණයක් හිමිවන බව සෞඛ්‍ය ඇමැති නිමල් සිරිපාල ද සිල්වා මහතා පවසයි.ශ‍්‍රී ලංකා නිදහස් පක්ෂයේ නැඟෙනහිර පළාත් සභා ඡන්ද ව්‍යාපාර මෙහෙයුම් කමිටුවේ නායකයා වශයෙන් නැඟෙනහිර පළාතේ ඡන්දය ගැන සිළුමිණට අදහස් දැක්වූ අමාත්‍ය නිමල් සිරිපාල ද සිල්වා මහතා දශක දෙකකට අධික කාලයක් තිස්සේ නැඟෙනහිර ජනතාව ත‍්‍රස්තවාදී ග‍්‍රහණයට යටත් වී ඔවුන්ගේ පාලනය යටතේ විඳි අනන්ත වූ දුක්කම්කටොලු අනුව දෙමළ, මුස්ලිම්, සිංහල බහුතරය රජය කෙරෙහි විශ්වාසය තබනු ඇතැයි ද කීය.නැඟෙනහිර එදා පැවැති තත්ත්වයත් අද පවතින තත්ත්වයත් නැඟෙනහිර සංවර්ධනයට දැන් එහි සිදුවෙමින් පවතින කි‍්‍රයාවලියන්ද කාටත් වඩා හොඳින් නැඟෙනහිර ජනතාව දන්නවා.අම්පාර, ති‍්‍රකුණාමලය සහ මඩකලපුව යන දිස්ති‍්‍රක්ක තුනේම ජනතාව රජයේ කටයුතු ගැන මනා අවබෝධයක් ලබාගෙන තිබෙනවා.මොන පෙරමුණු හා සන්ධාන ගසාගෙන රජය පරද්දන්න කවුරු මොනවා කළත් නැඟෙනහිර ජනතාව රජයේ ජයග‍්‍රහණය තහවුරු කරනවාට කිසිදු සැකයක් නැතැයි ද ඇමැතිවරයා පැවැසීය.නැඟෙනහිර ප‍්‍රදේශයේ මුස්ලිම් ජනතාව සතු කුඹුරු සහ ඉඩම් අක්කර 60,000 – 70,000ක් පමණ කොල්ලකාගෙන ඔවුන් පලවා හැර ඒවා අයිතිකරගෙන සිටියේ කොටි ත‍්‍රස්තවාදීන්. රජය එම ප‍්‍රදේශ මුදාගැනීමෙන් පසු එම ඉඩම් නැවත ඒවායේ අයිතිකරුවන් වන මුස්ලිම් ජනතාවටම අපේ රජය ලබා දුන්නා.මේ නිසා කළගුණ දත් මුස්ලිම් ජනතාව අපේ ජයග‍්‍රහණය තහවුරු කරාවි යයි ද ඇමැතිවරයා අවධාරණය කෙළේය.</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>20</day>
    </date>
    <link>http://www.silumina.lk/2008/04/20/_art.asp?fn=af0804201</link>
    <topic>මුට්ටිවල දැමූ රන් බඩු වත්ත පුරා</topic>
    <author>(පොලිස් පරීක්‍ෂණ ඇසුරෙන් ලිපිය සකස් විණි.) කීර්ති මෙන්ඩිස්</author>
    <content>මුට්ටිවල දැමූ රන් බඩු වත්ත පුරාසල්ලි කුට්ටි උඩින් දුවන දුම්රිය එන්ජින්ආසියාව හොල්ලන හාල්අකුණු අනතුරු බහුල පොළොව රත්වීම නිසයි?2007 සාමාන්‍ය පෙළ ප‍්‍රතිඵල බහුතරයකට උසස් අධ්‍යාපනයට මාවත විවර කරලාලංකාවේ ලොකු ම සොරකමඇල්ලුවේ මෙහෙමයිමුිතු මැණික් යනු වාසනාවට ලැබෙන දෙයකි. මහ පොළොවේ සැඟවුණු නිල් මැණික් නිසා වාසනාවන්තවූවෝ ද බොහොමයක් වෙති. එලෙස ම මැණික් නිසා සිය දරුමල්ලන් මෙන් ම ජීවිත ද විනාශ කරගත්තවුන් ද එමට ය.මැණික් සමඟ හැළහැප්පෙන බොහෝ දෙනා දෙවියන් කෙරෙහි ද දැඩි විශ්වාසයක් හා භක්තියක් දක්වති. ස්වභාවික සම්පතක් වූ මැණිකක් තමන් අතට ලැබෙන්නේ වාසනාව මෙන් ම දෙවියන් නිසා බවට ද ඔවුහු විශ්වාස කරති.වීරසේන ද එවැනි අයෙකි. ඔහු වෙත දෙවියන් කෙරෙහි දැඩි විශ්වාසයක් තිබිණි. වාසනාව තමන් වෙත පැමිණියේ කාටත් කරදරයක් හිරිහැරයක් නොකොට දෙවියන්ට වැඳුම් පිදුම් කරන නිසා බවට ඔහු දැඩි ව විශ්වාස කළේ ය.එක්දහස් නවසිය හැත්තෑපහේ දී දකුණු ලක සංචාරක පුරවරයක් වූ බෙන්තර ඇරැඹි කුඩා ව්‍යාපාරයෙන් ඔහු අද මුළු ලෝකය ම ජයගෙන සිටී. එල්. ඩබ්ලිව්. වීරසේන ලෙස ඔහු හඳුනන්නෝ කීපදෙනෙකි. ඒත් “හිච්චි මල්ලි” හෝ “අයිඩා බොස්” ලෙසින් අද මුළු රට ම ඔහු හොඳින් හඳුනති.සුළුවෙන් ඇරැඹි ඔහු ගේ ව්‍යාපාරයේ දියුණුව කෙරෙහි ඔහු තවමත් දහදිය කඳුළු එක්කරයි. උදේ අටට ගෙදරින් පිටත්වෙන ඔහු යළි දරු මල්ලන් දැක බලා ගන්නට එන්නේ රාති‍්‍රය ද ගෙවී යන්න ඔන්න මෙන්න කියා ය. ජීවිතය ජය ගත් මොහු අද අයිඩා මැණික් හා ස්වර්ණාභරණ සමූහ ව්‍යාපාරයේ අධිපතිවරයා ද වෙයි.ඉතා දුර්ලභ ගණයේ මැණික් හා ස්වර්ණාභරණ අලෙවි කිරීම ඔහු ගේ ව්‍යාපාරයේ කොටසකි. මැණික් ගල් ඔබ්බන ලද කෝටි ගණනක මුදු මාල අත් පළඳනා ඔහු ගේ කඩ සාප්පුවල ජයට විකිණේ. සංචාරකයන්ගෙන් එවන් ආභරණ සඳහා වැඩි ඉල්ලුමක් පවතී. ඒ නිසාදෝ ඔහු තරු පහේ හෝටල් කිහිපයක ද ස්වර්ණාභරණ සාප්පු පවත්වාගෙන යයි.උතුරු කළුතර වස්කඩුව “රමාඩා” හෝටලයේ නාන තටාකයට ඔබ්බෙන් අයිඩා මැණික් ව්‍යාපාරයේ එක් ශාඛාවක් මේ වන විට වසර දහයකට ආසන්න කාලයක් තිස්සේ විවෘතව පවතී. දෙතුන් ලක්‍ෂයක මැණික් හා ස්වර්ණාභරණ ;මහි විකිණීම සඳහා තැන්පත් කර තිබේ. විශ්වාසවන්ත සේවකයෝ ද එහි රාජකාරියේ නිරත වෙති.එහෙත් ඉකුත් 2007 සැප්තැම්බර් මස නව වැනි දා අලුයම හෝටලයට ඇතුළු වූ නාඳුනන කිහිපදෙනෙකු “අයිඩා ජෙම්ස්” ප‍්‍රදර්ශනාගාරයේ වීදුරුැ බිඳ එහි තැන්පත් කර තිබූ රන් හා මැණික් ඔබ්බවූ ස්වර්ණාභරණ රැගෙන ගියේ කිසිදු හෝඩුවාවක් වත් ඉතුරු නොකර ය.උතුරු කළුතර පොලිසියට මේ බව දැනුම් දෙනු ලැබිණි. නව වැනි දා සවස් වන තුරුත් පැහැරගෙන ගිය බඩු බාහිරාදියේ වටිනාකම නිල වශයෙන් පොලිසියට දැනුම් දී නො තිබිණි. අවසානයේ නැති වූ මැණික් හා රන් ස්වර්ණාභරණ තොගයේ වටිනාකම ලක්‍ෂ අටසීයයකට ආසන්න බවට ඒත්තු ගිය ද අද එහි සම්පූර්ණ වටිනාකම ලක්‍ෂ 1561 කි. ඒ අනුව ලංකාවේ සිදු වූ විශාලතම සොරකම ලෙස මෙය පොලිස් පොතට එක් වූයේ ය. පරීක්‍ෂණ ඇරැඹිණි. පොලිස් සුනඛයන්, ඇඟිලි සලකුණු පරීක්‍ෂකවරුන් සහ රස පරීක්‍ෂකවරුන් සිද්ධිය වූ ස්ථානයට පැමිණ පරීක්‍ෂණ ආරම්භ කළ ද දින සති මාස ගණනින් ගෙවී ගියේ කිසිදු හෝඩුවාවක් හෝ පොලිසියට ඉතිරි නො කරමිනි.බොහොමයක් පරීක්‍ෂකවරුන් ගේ අදහස වූයේ නමගිය පාතාල කල්ලියක් මෙම සොරකම සිදු කර ඇති බවකි.”ලෙහෙසි පහසු කෙනෙක්ට මේ වගේ සොරකමක් කරන්න බැහැ. හොඳ වැඩකාරයෝ ටිකක් තමයි ගේම දීලා තියෙන්නේ...”කාගේත් මතය වූයේ එයය. නැතිවූ බඩු බාහිරාදියේ වටිනාකම අනුව කාටත් එවැනි සිතුවිලි පහළවීම ස්වභාවිකය.තමන් දහදිය මහන්සියෙන් උපයාගත් බඩු මෙලෙස කොල්ලකෑම ගැන වීරසේන මහතාගේ සිටත් ඇතිවූයේ කලකිරීමකි. එහෙත් ඔහු කිසිවක් තැකීමක් නොකළේය. සමාජයේ ඉහළම පෙළේ පුද්ගලයන් මෙන්ම පොලිස් නිලධාරින් ද හොඳින් ඇසුරු කළ ද ඔහු මෙම කොල්ලය සම්බන්ධයෙන් කාගේවත් සහාය නොපැතුවේය. පරීක්‍ෂණ පැවැත්වීම ඔවුනට බාරකළ ඔහුට කිසියම් හෝ සිත් වේදනාවක් ඇති වූයේ කාටත් කරදරයක් නොවී ජීවත්වන තමන්ට මෙවැනි දෙයක් කළේ ඇයි ද යන්න ගැන පමණකි. ඊට හේතුව වූයේ ඔහු නැති බැරි අය මෙන්ම සේවකයන් වෙනුවෙන් ද වසරකට ලක්‍ෂ පන්හය සීයයක් වියදම් කරන්නෙක් වීම නිසාය. සිංහල අවුරුද්දට ද ඔවුහු එසේ ලක්‍ෂ ගණනින් තෑගි බෝග ලබති.උතුරු කළුතර පොලිසිය ද සොරකම පිළිබඳ පරීක්‍ෂණ ඇරැඹුව ද ඉන් සාර්ථක ප‍්‍රතිඵල නොලද තැන පරීක්‍ෂණ සඳහා පොලිස්පතිවරයා විසින් රහස් පොලීසිය ද කැඳවනු ලැබීය. ඔවුන්ට ද කොල්ලය ගැන කිසිඳු හෝඩුවාවක් නොලැබිණි. අවසානයේදී වීරසේකර මහතා නැති වූ බඩු පිළිබඳ ආශාව සම්පූර්ණයෙන්ම හිතෙන් අයින් කර ගත්තේය.”මම හිතුවා මට එකයි නැති වුණේ. මං හිත හදාගත්තා. මං ඒ දේ සම්පූර්ණයෙන්ම අමතක කරල මගේ අනෙත් ව්‍යාපාර බලා කියා ගත්තා...”එහෙත් පරීක්‍ෂණ නොනැවතිණි. කළුතර කොට්ඨාස බාර ජ්‍යෙෂ්ඨ පොලිස් අධිකාරි රවී විජේගුණවර්ධන ගේ එකම උත්සාහය වූයේ ද කෙසේ හෝ මෙම කොල්ලය අල්ලා ගැනීමය. ඔහු ද සිය ගෝල බාලයන්ට කෑ කෝ ගසමින් පරීක්‍ෂණ කටයුතුවල නිරත වූ අතර පොලිස් අධිකාරිවරයා හා මැණික් ව්‍යාපාරිකයා කෙතරම් හිතවත් වුවද ඔවුන් අතර පරීක්‍ෂණවලට කිසිදු පෙළඹවීමක් හෝ අතගැසීමක් හෝ සිදු නොවිණි.සති මාස ගණනින් ගෙවී ගියේය. දිනක් උතුරු කළුතර පොලිසියට ලැබුණු පැමිණිල්ලකි. ඉන් කියැවුණේ වස්කඩුවේ කිසියම් පිරිසක් අතර වූ ආරවුලක් ගැනය. උපපරීක්‍ෂක අරුණ ශාන්තත් තවත් කොස්තාපල්වරයකුත් වහා සිද්ධිය වූ ස්ථානයට ගියේ ආරවුල පිළිබඳ සොයා බැලීමේ අටියෙනි. පහරදීම සිදුකර ඇත්තේ තියුණු කඩුවකිනි. පරීක්‍ෂණ නිමකොට ඔවුන් ආපස්සට එන්න හැරිණි.”සර්... අර ගෙදර ඉස්තෝප්පු කාමරේ තමයි ආයුධය වළදාලා තියෙන්නේ...” එකෙක් එතැනට පැමිණ කීවේය.යන ගමන නැවැත්වූ අරුණ ශාන්ත එම නිවෙසට ගොස් පරික්‍ෂාවේ යෙදිණි. ඉස්තෝප්පුවේ බිම එක් තැනක සිමෙන්ති පිපිරී තිබිණි. ආයුධය සඟවා ඇත්තේ මෙතැන වන්නට ඇතැයි ඔහුට සිතිණි. එතැන තිබූ කෝටු කැබැල්ලක් ගෙන පිපිරීගිය හිඩැසෙන් කෝටුව ඇතුළට දැමූ ඔහු කෝටුව එහාට මෙහාට කළේ සැකයෙනි. පුදුමයකි... කෝටුවේ කෙළවර ගැටුණේ සිලිසිලි බෑගයකි. ඔහුගේ සිතට නැඟුණේ සැකයකි. කෝටුවේ ගැටුණු බෑගය පිටතට ගන්නට උපපරීක්‍ෂකවරයාට ගතවූයේ සුළු මොහොතකි. නිවෙසේ සිටියවුන්ට හීන් දහඩිය දැමුවේය. පිටතට ගත් බෑගයේ තිබුණේ රන් මුදු හා මැණික් ඔබ්බවූ ස්වර්ණාභරණ තොගයකි.”සර්... අයිඩා ජෙම්ස් එකේ බඩු වගයක් අහුවුණා පොළොවේ වළදාලා තියෙද්දී”සතුටින් ඉපිළි ගිය අරුණ ශාන්ත වහා මේ පිළිබඳ උතුරු කළුතර ස්ථානාධිපතිවරයා දැනුවත් කළේ එපරිද්දෙනි.මාස හයක් තිස්සේ කිසිදු හෝ හෝඩුවාවක් හොයාගත නොහැකිව තිබූ මෙරට ලොකුම සොරකම පිළිබඳ තොරතුරක් ලැබුණේ එසේය. පරීක්‍ෂණ තවතවත් තීව්ර විණි. ස්ථානාධිපති රෙක්ස් ජැක්සන් පරීක්‍ෂණවල ඉතිරිහරිය සියතට ගත්තේය. නිවසේ හිමිකරුගෙන් පොලිසිය දීර්ඝ ලෙස ප‍්‍රශ්න කිරීමෙන් අනතුරුව මීට සම්බන්ධ වූවන් කව්දැයි හෙළි කර ගත්තේය.තව දවස් දෙකතුනක් ගෙවී ගියේ සොරකම සිදුකළ පුද්ගලයන් පිළිබඳ පරීක්‍ෂණ අරඹමිනි. ඔවුහු ඒ වන විටත් නිවෙස්වලින් අතුරුදන්ව සිටියහ. ඒත් ජ්‍යෙෂ්ඨ පොලිස් අධිකාරිවරයාගේ තීරණය වූයේ නිතර නිතර ඔවුන් ගේ නිවෙස්වලට කඩා පනිමින් ඔවුන් සොයා ගැනීමයි. අවසානයේ ඔවුනට පොලිසිය මහත් කරදරයක් විය. තමන් නිසා තම ඥාතීන්ට ද හිරිහැර සිදුවන බව ඔවුන්ට ඒත්තු ගැනිණි. අවසානයේ කොල්ලයට සම්බන්ධ තිදෙනකු පොලිසියට බාර වූයේ ප‍්‍රදේශයේ ස්වාමින්වහන්සේ කෙනකු මඟිනි. ඒත් ඔවුන් කීවේ තමන් මේ ගැන නොදන්නා බවකි. පොලිසිය ඔවුන් සොයන නිසා මෙසේ බාර වූ බවකි.මේ වන විට පානදුර වාද්දුව කළුතර ආදි ප‍්‍රදේශවල පාතාල ගැටුම් උත්සන්න වී තිබිණි.ඒ නිසාදෝ පාතාල කරුවන් කිහිප දෙනකුම පොලිසිය මගින් වළපල්ලට යවා තිබිණි. සමහරවිට ඔවුන් එලෙස බාර වූයේ ද නිකරුණේ වළපල්ලට යෑමට තිබූ බිය නිසා විය හැකිය.බාර වූ තිදෙනාගෙන් ප‍්‍රශ්න කිරීම ප‍්‍රධාන පොලිස් පරීක්‍ෂක රෙක්ස් විසින් සූක්ෂම ලෙස සිදු කළේය. ඒත් හදිසියේ එතැනට පැමිණි ජ්‍යෙෂ්ඨ පොලිස් අධිකාරිවරයා මොවුන් තිදෙනාගෙන් වෙන වෙනම ප‍්‍රශ්න කරන්නට වූයේය.“ඇත්ත කියපන්... දන්නවනේ...” අධිකාරිවරයා ඔවුන්ට කීවේ තදිනි.“ඇත්ත කියන්නම් සර්... එදා රෑ ලස්සනයි. සිහින් වරුසාවක් තිබුණා. අපි හැමදාම වැල්ලේ බොනවා සර්... එදාත් අපි වැල්ලේ බීලා යනකොට එක තැනක පොඩි බෑග් වගයක් තිබුණා. ඒක අපි ගත්තා සර්...” එකෙක් පැවසීය. පොලිස් අධිකාරිවරයාගේ රතු කට්ට ඒ වන විටත් පැන තිබිණි.“මල්ලිලා හරි හොඳයිනේ... එහෙනම් උඹලා මේ මුකුත් දන්නේ නැහැ... උඹලා සොරකමක් නෙවෙයිනේ කරලා තියෙන්නේ...” කාටත් ඔහුගේ හැසිරීම අදහාගත නොහැකි විය. ඒ සැණින් ඔහු එකෙකුගේ කොලරය අල්ලා ගත්තේ ගෙලද සිරවෙන අයුරින්.“උඹලට තව පැය කාලක් දෙනවා... උඹ අහලා තියෙනවනේ මගේ ගැන... ඇත්ත කිව්වොත් උඹලා ගොඩ... නැත්නම්...”“ඇයි මුන්ව අරන් ගියේ නැත්ද එළියට...”ජ්‍යෙෂ්ඨ පොලිස් අධිකාරිවරයාගේ රඟපෑම ඉදිරියේ ඔවුහු නිරුත්තර වූහ. ටික මොහොතකින් එකෙකුගේ මුව විවර වූයේ මෙතෙක් ලංකාවේ සිදුවූ ලොකුම සොරකම පිළිබඳ සියලු තොරතුරු සමගිනි.“අයිඩා ප‍්‍රදර්ශනාගාරයේ ඉදිරිපිට සෝකේස්වල වළලු මුදු මාල තියෙනවා සෝකේස්වල විදුලිය දැමුවාට පස්සේ ඒවා ලස්සනට දිළිසෙනවා. මුන්ට හිත ගියේ ඒකට... මුන් දන්නේ නැහැ... මේවල වටිනාකම”ඔය සාප්පුව ඉස්සර තියෙන තැනක ටයිල්වගයක් අල්ලන්න එක්කෙනෙක් ඇවිල්ලා තියෙනවා. මිනිහාට ඕකට ආස හිතිලා එතැන හිටිය හෝටලේම නඩත්තු අංශයේ කොල්ලෙකුට මේක කියලා තමයි සැලැස්ම පටන් අරන් තියෙන්නේ.එදා රෑ දෙකහමාරට විතර මුන් පස්දෙනෙක් වැල්ල දිගේ ඇවිත් හෝටලය ඇතුළු වෙලා. අයිඩා සාප්පුවට ආවා... හෝටලයෙන්ම ගත්ත අලවංගුව දොරට දාලා ඇල්ලුවා. වීදුරු දොර එකපාරටම කඩාගෙන වැටුණේ ලොකු ශබ්දයකුත් ඇති කරගෙන.කට්ටිය කලබලවෙලා එතනින් දුවලා හැංගිලා බලාගෙන හිටියා සද්දෙට කව්රු හරි එයි ද කියලා... ආරක්‍ෂක භටයන් ඊට යාබදව හිටියත් ඒ අයට මේ සද්දේ ඇහිලා නැහැ. කව්රුත් ආපු නැති නිසා මේ අය ඇතුළු වෙලා සෝකේස් දහතුනකම තිබුණ බඩු ගත්තා... තවත් හතරක් ඉතිරිවෙලා තිබුණා. සේරම එතැනම මේසයක දමලා තිබූ “ටේබල් ක්ලෝත්” එකක දාගෙන මේ අය පැනලා ගියා...”මේ පිළිබඳව අදහස් දැක්වූ ජ්‍යෙෂ්ඨ පොලිස් අධිකාරි විජේගුණවර්ධන මහතා කීය.“අපි මුලින්ම හෝටල් සේවකයන් මෙන්ම ආරක්‍ෂක භටයන් කිහිපදෙනෙක්ම ගෙනත් දීර්ඝ ලෙස ප‍්‍රශ්න කළා. මෙපමණ දෙයක් වෙලත් ආරක්‍ෂකයන්ට මේ ගැන නොඇසීම පුදුමයට කරුණක් වුණා.එදා වැස්ස දවසක්... එක්කො මේ අයට නින්ද ගිහින් තිබුණා. නැත්නම් අදාළ රාජකාරි තැන මේ අය හිටියේ නැති බව අපට තේරුණා. අවසානයේ දැනගත්තා ආරක්‍ෂකයන් සිද්ධියට සම්බන්ධ නැති බව...”මාස හයකට ආසන්න කාලයක් සොයාගත නොහැකිව රහස් පොලිසිය පවා අසරණ කර තිබූ ලංකාවේ ලොකුම කොල්ලයේ සුල මුල මෙසේ කළුතර උතුර බාර ස්ථානාධිපතිවරයා ඇතුළු නිලධාරිහු හෙළිකර ගත්හ.සිද්ධියට සම්බන්ධ කණ්ඩායම එකම පවුලේ ඥාතීන් පිරිසක් බව පොලිසිය කීය. අයියමලෝ දෙදෙනකු ඇතුළු ඔවුන්ගේ ඥාති පුත්තු ද ඒ අතර වෙති. එකෙක් නාවික හමුදා භටයෙකි. තවකෙක් ග‍්‍රාමාරක්‍ෂකයෙකි.“පසුව කරන ලද ප‍්‍රශ්න කිරීම්වලදී සොරාගත් රන් මැණික් හා ආභරණ ;කාටස් වශයෙන් බෙදා ගෙන තිබූ බව හෙළි විය. එලෙස බෙදාගත් භාණ්ඩ වළන් කිහිපයක බහා වළ දමා තිබී සොයාගනු ලැබිණි.“එක ඉඩමක් මුළුමනින්ම හෑරුවා... වළ දැමූ මුට්ටි සොයාගන්න. ඒ වගේ මුට්ටි දෙක තුනක් අපි හොයා ගත්තා...”සැලසුම හා කොල්ලය සිදුකළ පිරිස් විදේශගත වීම සඳහා ගමන් බලපත‍්‍ර පවා ලක ලෑස්ති කර ගෙන සිටියහ. ඇතැමකු ලැබුණු මුදල් හොඳහැටි වියදම් කර විනෝද වී තිබේ. දවසට රුපියල් හැට හැත්තෑ දහස් ගණනින් වියදම් කරමින් සුරූපී තරුණියන් සමඟ කා බී විනෝද වී ඇති බව ද පරීක්‍ෂණවලදී අනාවරණය වූ බව පොලිසිය කියයි.“දෙන්නෙක්ගේ මව්වරුන් දඹදිව වන්දනාවේ පවා යවලා තියෙන්නේ මේ සල්ලිවලින්...”අවසානයේ පොලිසිය ලක්‍ෂ 800 කට ආසන්න වටිනාකමකින් යුත් රන් මැණික් ඇතුළු ස්වර්ණාභරණ සොයා ගැනීමට සමත් වී තිබේ. සැකකරුවන් හත් දෙනෙකු ඇතුළුව දහතුන් දෙනෙකු මේ වනවිට අත්අඩංගුවට පත්ව රක්‍ෂිත බන්ධනාගාර ගතකොට ඇත. ඉන් බොහෝ දෙනෙකු හොරබඩු ළඟ තබා ගත් අයය. මුදුවලින් ගලවන ලද මැණික් ගල් කිහිපයක් ගත් යුද හමුදා භටයන් දෙදෙනකු ද පොලිසිය විසින් කොටුකර ගනු ලැබ ඇත.“පරීක්‍ෂණ වාර්තා නීතිපති වෙත යොමු කරලා තියෙනවා” නීතිපති උපදෙස් අනුව නඩු පැනවීමට බලාපොරොත්තු වන බව සිද්ධිය පිළිබඳ කළ විමසීමකදී කළුතර උතුර පොලිස් ස්ථානාධිපතිවරයා කීය. සොකරම් කරන ලද සමහරෙකු වටිනා මුදුමාල උගස්කොට තිබුණේ සුළු මුදලකටය.පොලිසියට මගේ පූර්ණ ගෞරවයත් ස්තුතියත් හිමි වෙනවා. එකම කෑල්ලක්වත් අඩු නැතිව බඩු මගේ අතට ලබාදීම ගැන. මම හිතෙන් අතහැරලා තිබුණු දෙයක්. ඒත් මට ලැබුණා. විශේෂයෙන් ජ්‍යෙෂ්ඨ පොලිස් අධිකාරිවරයාත් කළුතර උතුර ස්ථානාධිපතිවරයා ඇතුළු නිලධාරින්ගේ කැපවීම අවංකකම ගැන ආඩම්බර වෙන්න පුළුවන්...” අයිඩා අධිපතිවරයා කීය.කළුතර කොට්ඨාශ බාර ජ්‍යෙෂ්ඨ පොලිස් අධිකාරි රවී විජේගුණවර්ධන, උතුර ස්ථානාධිපති රෙක්ස් ජෑක්ස්, අපරාධ විමර්ශන ස්ථානාධිපති ලලිත් වීරසිංහ, පොලිස් පරීක්‍ෂක උදයංග, උපපරීක්‍ෂකවරුන් වන අරුණශාන්ත විජේපාල හා සැරයන්වරුන් වන රත්නසිරි (4991) උපුල් (54305) කොස්තාපල්වරුන් වූ සිල්වා (35868) හා පුෂ්පවෙල (55322) යන මහත්වරු වැඩිදුර පරීක්‍ෂණ පවත්වති. රථ වාහන ස්ථානාධිපති උපපරීක්‍ෂක සංජීව ද මෙහිලා අමතක කළ යුතු නොවේ.(පොලිස් පරීක්‍ෂණ ඇසුරෙන් ලිපිය සකස් විණි.) කීර්ති මෙන්ඩිස්</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>20</day>
    </date>
    <link>http://www.silumina.lk/2008/04/20/_art.asp?fn=af0804202</link>
    <topic>සල්ලි කුට්ටි උඩින් දුවන දුම්රිය එන්ජින්</topic>
    <author>තාරක වික‍්‍රමසේකර</author>
    <content>මුට්ටිවල දැමූ රන් බඩු වත්ත පුරාසල්ලි කුට්ටි උඩින් දුවන දුම්රිය එන්ජින්ආසියාව හොල්ලන හාල්අකුණු අනතුරු බහුල පොළොව රත්වීම නිසයි?2007 සාමාන්‍ය පෙළ ප‍්‍රතිඵල බහුතරයකට උසස් අධ්‍යාපනයට මාවත විවර කරලාමේ සැරේවත්වැඩේ හරියට කරමුවසර 54 ක් අපේ රටේ ධාවනය වන ර් - 2 එන්ජිමට බොහෝ සෙයින් සමාන 1938 වසරේ නිපදවා අදත් ඊජිප්තුවේ ඉතා හොඳින් ධාවනය වන ට් - 22 එන්ජිමක්.අපේ දුම්රිය සේවය වඩාත් ප‍්‍රසිද්ධව ඇත්තේ වෙලාවට දුම්රිය ධාවනය නොවීම ගැන හා පාඩු ලබන රාජ්‍ය ආයතන අතර මුල් තැනක සිටීමත් නිසා ය.මේ පාඩු ලැබීම් බොහෝ විට සිදුවන්නේ දුම්රිය මෙහෙයුමට වඩා දෙපාර්තමේන්තුවේ තුළ සිදුවන දූෂණය නිසා ය.දුම්රිය දෙපාර්තමේන්තුවට අවශ්‍ය අමතර කොටස් සහ භාණ්ඩ මිලට ගැනීමේ දී ද්‍රව්‍යමය වශයෙන් මෙන් ම මූල්‍යමය අතින් ද දෙපාර්තමේන්තුවට විශාල පාඩු සිදුව ඇත.වසර කිහිපයකට පෙර බොහෝ කතාබහට ලක් වූ ප‍්‍රංස එන්ජින් ගනුදෙනුව එවැන්නකි. වසර 8 කට පෙර ප‍්‍රංසයේ ඇල්ස්ටොම් සමාගමෙන් එම එන්ජින් ආනයනය කෙළේ එක් එන්ජිමකට මිලියන 190 ක් බැගින් වැය කරමිනි.කෝටි 190 ක වටිනාකමින් ආනයනය කළ මේ එන්ජින් 10 න් වසර දෙක තුනක දී දෙක තුනක් හැරෙන්නට අනෙක් සියල්ල ධාවනයෙන් ඉවතට විසි විය.මෙමඟින් දෙපාර්තමේන්තුවට, දුම්රිය මඟියාට පොදුවේ රටට සිදු වූ හානිය සුළු පටු නො වේ. දැන් යළිත් දුම්රිය එන්ජින් මාතෘකාව කරළියට විත් තිබේ. මේ නිසා ඒ ගැන පූර්ව කතිකාවතක් කළ යුතු ම ය.ආනයනික ගැටලුවක් මතුවුවහොත් එහි ප‍්‍රධාන චෝදනාව විෂය භාර ඇමැතිවරයාටත් අදාළ දෙපාර්තමේන්තු ප‍්‍රධානියාටත් එල්ල කිරීම අපේ රටේ සාමාන්‍ය පිළිවෙතයි.එහෙත් දුම්රිය දෙපාර්තමේන්තුවට දුම්රිය එන්ජින්, අමතර කොටස්, මැදිරි ආදිය ආනයනය කිරීමේ දී ඒ සඳහා ඍජුව ම වගකිව යුත්තේ එහි ටෙන්ඩර් මණ්ඩලය හා තාක්ෂණ කමිටුවයි.කවරකු ගේ නිර්දේශයන් මත හෝ ආනයනය කළ ප‍්‍රංස දුම්රිය එන්ජින් (ඇල්ස්ටොම්) මෙරටට කිසිසේත් ම යෝග්‍ය නොවන බව දැන් පැහැදිලිව ඔප්පු වී ඇත. ප‍්‍රංස එන්ජින් මෙරටට ආනයනය කෙළේ උඩරට (බදුල්ලට) මැදිරි 17 ක් ඇදගෙන යා හැකි බව පවසමිනි.එහෙත් එම එන්ජින් නාවලපිටියෙන් ඔබ්බට ධාවනය කළ නොහැකි විය. රෝද යුගල හය සඳහා ම මෝටර් යොදා ඇති (CO – CO System) මෙම එන්ජිම ආනයනය කෙළේ (10.6 Weel base) රෝද යුගල අතර අඩි 10.6 කින් යුක්තව ය.එම එන්ජිමේ රියැදුරු අසුන පමණක් නිමවා ආනයනය කෙරුණු අතර අනෙක් අසුන මෙරට දී සකස් කෙරුණි. දුම්රියේ ගරාදි වැටට පහළින් ඇති ආරක්ෂිත කොටස (Cow catcher) වෙනුවට තිබුණේ රවුම් යකඩ කඳකි.හිරු රැස් ඍජුව ම රියැදුරා ගේ මුහුණට වැටුණි. එය වැළැක්වීමට විශේෂ පිළියම් යෙදීම මෙරට දී සිදු විය. එසේ ම රියැදුරු කුටියේ මැද රියැදුරු අසුන තිබීම නිසා දුම්රියේ පසු පස බැලීමට රියැදුරාට නොහැකි විය.මෙම එන්ජිම නිර්දේශ කළ, ආනයනය කිරීමට එතෙර සවාරි ගැසූ නිලධාරීන්ට ඉහත අඩුපාඩු නොපෙනුණේ ඇයි ද යන්න මෙහි ගැටලුව ය.මෙම එන්ජින් නාවලපිටියෙන් ඔබ්බට ධාවනය කළ නොහැකි වූයේ ඇයි? එය නිෂ්පාදකයා ගේ දෝෂයක් නම් ගිවිසුම් ප‍්‍රකාරව නීතිමය පියවර ගැනීමට හැකියාව තිබුණි. රියැදුරු අසුන එන්ජින් කුටියේ මැද තිබෙන බව නොදැන සිටියේ ද? කෙසේ හෝ මේ ප‍්‍රංස ඇල්ස්ටොම් එන්ජින් 10 න් දැනට ධාවනයේ ඇත්තේ 3 ක් 4 ක් පමණි.ඉතිරි සියල්ල රත්මලානේ ය. ඒවා යළි ගොඩ ගන්නවාට වඩා නව එන්ජින් මිලට ගැනීම ලාභදායක ය. රත්මලාන අංගනයේ ඇති අංක 867 ඇල්ස්ටොම් එන්ජිමේ සියලු ම වයර් පද්ධතිය ගලවා දමා ඇත. ඇතැම් විදුලි පද්ධති සොරුන් ගේ ග‍්‍රහණයට අසු වී ඇත.රත්මලාන අංගණයේ තිබියදීත් සොරුන් ගේ ග‍්‍රහණයට හසුවූයේ කෙසේ ද? වරක් ප‍්‍රවාහන ඇමැතිවරයා රත්මලාන අංගණයට ගොස් පරීක්‍ෂා කළ අවස්ථාවක දී ආරක්‍ෂක අංශයේ ඉහළ ම නිලධාරියකු පවසා ඇත්තේ දුම්රිය රෝද යුගල (බර ටොන් 3 කි.) පවා අඩි 8 ක පමණ උස තාප්පයෙන් හොරු ගෙන යන බවකි.ඇමැතිවරයා මේ කතාව අදත් මාධ්‍යවේදීන්ට පවසන්නේ දැඩි සිනහවකිනි. ඉතින් තව කවර නම් කතා ද? ප‍්‍රංස එන්ජින් ආනයනය සිදුවන අවස්ථාවේ කැබිනට් ටෙන්ඩර් මණ්ඩලය නියෝජනය කළ බී. සී. පෙරේරා මහතා මෙරටට ගැළපෙන ජෙනරල් මෝටර්ස් එන්ජින් මිලට ගැනීමට විශාල උත්සාහයක් ගත්තේ ය.එහෙත් අපේ තාක්ෂණ කමිටුව එක් එන්ජිමක් වෙනුවට එන්ජින් 3 ක් නිර්දේශ කිරීම නිසා (ජෙනරල් මෝටර්ස්, ප‍්‍රංස ඇල්ස්ටොම්, කොරියන්) අවසානයේ පත් කළ ඇමැති කමිටුවේ තීරණ ඔස්සේ ප‍්‍රංස එන්ජින් ගෙන්වීම නිර්දේශ කරන ලදී. එහි ප‍්‍රතිඵලය වූයේ උගත් ඉංජිනේරුවරයකු රට හැර දා යාමයි.2000 වසරේ ලබා ගත් ප‍්‍රංස එන්ජින් දැන් භාවිතයෙන් ඉවත්වෙමින් පවතී.M – 9 (ඇල්ස්ටොම්) ප‍්‍රංස එන්ජින් මිලට ගැනීමට සැරසෙන මොහොතේ ජෙනරල් මෝටර්ස් ආයතනය තම එන්ජින් උඩරට ධාවනයට සුදුසු බවත් එහි වගකීම ගන්නා බවත් ලිඛිතව ලබා දීමට ඉදිරිපත් වුණත් රටේ අවාසනාවට එය පිළිගත්තේ නැත.මේ ප‍්‍රංස ඇල්ස්ටොම් එන්ජිමේ ජෙනරේටරයෙන් A C විදුලිය නිපදවන අතර එය එන්ජිමේ දී D C බවට හරවා පසුව යළිත් A C බවට හැරී මෝටර්වලට යාම නිසා හදිසි අවස්ථාවල දී අපේ තාක්‍ෂණික දැනුම භාවිතා කර දෝෂය සොයා ගැනීම පවා අපහසු ය.මේ එන්ජින් වසරක් දෙකක් යන විට ධාවනයෙන් ඉවත් කිරීමට සිදු වූ හේතු මොනවා ද?1. සංකීර්ණ පරිගණක ජාලයකින් යුක්ත වීම.2. අප රටට ඔරොත්තු නොදෙන නඩත්තුව.3. එන්ජිමේ දෝෂ අලුත්වැඩියාවන් අපට ඍජුව ම කළ නොහැකි වීම.4. නඩත්තුව මෙරට රාජ්‍ය ප‍්‍රතිපත්ති ක‍්‍රමවේදවලට නොගැළපීම.මෙහි දෝෂ ඇති වූ විට ඒ සම්බන්ධව අදාළ ප‍්‍රංශ සමාගමෙන් විමසිය යුතු විය. පසුව ඔවුන් ගේ උපදෙස් පරිදි අමතර කොටස් යෙදිය යුතු ය. ඒ අනුව අදාළ අමතර කොටස ගැන අවසන් තීරණය පරිගණකයට බාර දීමට සිදු වේ.මෙය වත්මන් දුම්රිය නඩත්තු ක‍්‍රමවේදයට බලවත් අසීරු කාර්යයකි. එම නඩත්තු ගැටලුව එන්ජින් ආනයනයට පෙර කල්පනා කළ යුතුව තිබුණි.මෙවන් තවත් කතාවක් පාකිස්ථානය හා සම්බන්ධව අසන්නට ලැබේ. එකක් ලක්ෂ 63 බැගින් වූ දුම්රිය බඩු ගැල් 100 ක් පාකිස්ථානයේ බී සී ජී එස් (B C G S) සමාගමෙන් ආනයනය කෙරුණි. එම බඩු ගැල් පැයට කිලෝ මීටර් 120 ක වේගයකින් ධාවනය කළ හැකි බවට අපේ ඉංජිනේරුවෝ එදා පුරසාරම් දෙඩූහ.එහෙත් එම බඩු ගැල් භාණ්ඩ ප‍්‍රවාහනයටත් පෙර දුනු කැඩී අබලන් විය. ඒ දෙවෙනි ප‍්‍රධාන ම කරුණයි.තෙවැන්න ඇසෙන්නේ ඊජිප්තුව හා සම්බන්ධයෙනි. ඊජිප්තුවෙන් ආනයනය කළ කන්ටේනර් බහාලුම් කට්ටල 25 ක් ගෙනා දවසේ සිට ම ලෙඩ ඇඳේ ය.දුම්රිය දෙපාර්තමේන්තුවට අනවශ්‍ය පරිදි හස්ත සංඥා මිල දී ගෙන විශාල පාඩුවක් පසුගිය කාලයේ දී සිදු වූ බව අනාවරණය වූ අතර හිටපු දුම්රිය සාමාන්‍යාධිකාරිවරයකු වූ කේ. ඒ. පෙ‍්‍ර්මසිරි මහතා මේ බව අල්ලස් හෝ දූෂණ කොමිෂන් සභාවට දැන්වීමෙන් පසු දුම්රිය දෙපාර්තමේන්තුවේ ඉහළ නිලධාරියෙක් උසාවිය දක්වා ම ගියේ ය. මේ වන විට ඔහුට රැකියාව ද නැත.ටෙ‍්‍රාලි 175 ක් දෙපාර්තමේන්තුවට මිල දී ගෙන කළ මගඩිය තවම හෙළි වී නැත. එය ද දෙපාර්තමේන්තුවට වූ විශාල පාඩුවකි.මේ අපි කතා කළේ පොදුවේ දුම්රියේ පවතින ටෙන්ඩර් රටාව හා ඉන් ඇති වූ ප‍්‍රතිඵල යි. මේ ප‍්‍රතිඵලවලට බොහෝ විට බැනුම් අහන්නේ ඇමැතිවරු ය. නමුත් වගකිවයුත්තන් අහක ය. දුම්රිය සේවයට එන්ජින් මිල දී ගැනීමේ දී සැලකිය යුතු කරුණු ගැන දැඩි අවධානය යොමු විය යුත්තේ ඇයි ද යන්න සොයා බලමු.අදින් වසර 54 කට පෙර ලබා ගත් ජෙනරල් මෝටර්ස් එන්ජින් අදත් ඉතා හොඳ ධාවන තත්ත්වයෙන්.කැනඩාවේ ජෙනරල් මෝටර් සමාගමෙන් 1954 වසරේ සිට ආනයනන කළ M - 2 එන්ජින් වසර 50 ද ඉක්මවා ගොස් අදත් ඉතා හොඳින් ධාවනය වේ.එසේ ම 1975 වසරේ ම කැනඩාවේ එම්. එල්. ඩබ්ලිව්. සමාගමෙන් ආනයනය කළ M – 4 වර්ගයේ එන්ජින් ද හොඳින් ධාවනය කෙරේ. 1979 වසරේ ජපානයෙන් ආනයනය කළ  M – 5 වර්ගයේ එන්ජින් අද ධාවනය වන්නේ යළි ඩීසල් එන්ජින් සවි කිරීමෙන් පසුව ය.එනම් එහි මූලික එන්ජිම අද නැත. එයින් ද එන්ජින් හතරක ම යළිත් එන්ජින් යෙදිය යුතු ය. 1979 ජර්මනියෙන් ආනයනය කළ (ජෙනරල් මෝටර්ස් එන්ජිම සහිත) M – 6  වර්ගයේ එන්ජින් 16 න් 14 ක් ම හොඳ ධාවන තත්ත්වයේ පවතී.ඉතිරි එන්ජින් දෙක අබලන් වීමෙන් ඉවත් කළා නොවේ. එම එන්ජින් බෝම්බවලින් හානියට පත් විය. එංගලන්තයෙන් 1980 දී ආනයනය කළ M – 7 වර්ගයේ (ජෙනරල් මෝටර්ස් එන්ජිම සහිත) එන්ජින් 16 න් 15 ක් ම අද ධාවනයේ පවතී.එක් එන්ජිමක් අනතුරකින් හානියට පත් විය. ප‍්‍රංස එන්ජින් 10 න් අද ඇත්තේ හතරකි. මේ අනුව ප‍්‍රධාන දුම්රිය ධාවනාගාර දෙක සතු එන්ජින් සංඛ්‍යාව අපිට පහත ආකාරයට වගුව සාදා ගත හැකි ය.ඉහත අප දැක්වූයේ මාලිගාවත්ත බේස්ලයින් පාර ධාවනාගාරයේ (Running shed) හා මරදාන ඩීසල් විදුලි ධාවනාගාරයේ (E L S) අද ධාවනයට යෙදවීමට සුදුසුකම් ඇති එන්ජින් ප‍්‍රමාණයයි.මේ අනුව අපට පෙනී යන්නේ ජෙනරල් මෝටර්ස් එන්ජිම සහිතව නිපදවන ලද ඕනෑම දුම්රිය එන්ජිමක් මෙරටට ගැලපෙන බවයි.M - 5 එන්ජින් 1998 වසරේ යළි එන්ජින් සවි කළ ද දැන් ඒවා ද කනත්තට ගොසිනි. ඊට යට කළ මුදල ද සුළු පටු නොවේ. මේ මුදල්වලට සේවක වැටුප් අතිකාල ආදිය අයත් නොවේ.මේ අනුව අපට පෙනී යන්නේ ජෙනරල් මෝටර් ඩීසල් එන්ජිම සහිත දුම්රිය එන්ජින් වඩාත් කල් පවතින ශ‍්‍රී ලංකාවේ ආර්ථිකයට ගැළපෙන පහසුවෙන් නඩත්තු කළ හැකි බවකි.ජෙනරල් මෝටර් E M D  එන්ජිම නිසා මේ එන්ජින් ඉතා හොඳ ධාවන තත්ත්වයක පවතී. අද කොළඹ සිට බදුල්ල බලා යන සියලු ම දුම්රියනට පිහිටවන්නේ ජෙනරල් මෝටර්ස් එන්ජිම සහිත වූ M 6 එන්ජින් සහ සම්පූර්ණයෙන් ම ජෙනරල් මෝටර්ස් එන්ජිම සහිත වූ M - 2 එන්ජින් ය.ඒවා හොඳ තත්ත්වයෙන් පමණක් නොව නොනවත්වා යන ධාවන රටාවකට ද ඔරොත්තු දෙයි. උදෑසන 4.30 ට පමණ පණ ගන්වන එන්ජිම පොඩි මැණිකේ ඇදගෙන බදුල්ල බලා යයි.සවස 4 ට 5 ට බදුල්ලට යන එය රාතී‍්‍ර තැපැල් දුම්රිය ඇදගෙන කොළඹ එයි. උදෑසන කොළඹට එන එය යළිත් ඊළඟ දවසේ උඩරට මැණිකේ ඇදගෙන බදුල්ලට යයි. රාතී‍්‍ර 7 ට 8 ට බදුල්ලට ළඟා වන එය රාතී‍්‍ර 12.00 පමණ වන තුරු දුම්රිය මැදිරි ඇමිණීමේ කටයුතුවල නිරත වී පසු දා උදෑසන උඩරට මැණිකේ සමඟ කොළඹ එයි.එය යළිත් එදින ම රාතී‍්‍ර තැපැල් දුම්රිය ඇදගෙන යළි බදුල්ලට යයි. පසු දා උදෑසන 7.15 ට පමණ බදුල්ලට යන එය යළිත් උදෑසන බදුල්ලේ සිට පොඩි මැණිකේ දුම්රිය ඇදගෙන කොළඹ එයි.ජෙනරල් මෝටර්ස් එන්ජින් මෙරටට වඩාත් ගැලපෙන බවට ශ‍්‍රීමනී ඇතුළත්මුදලි ඇමැතිනියගේ කාලයේදී පවා නිර්දේශ වී ඇත.මෙවන් විශාල කර්තව්‍යයකට ජෙනරල් මෝටර්ස් එන්ජින් උර දෙන බව අපේ ඇතැම් දුම්රිය බලධාරීහු පවා නොදනිති. අධි භ‍්‍රමණ වේග (High Rpm) M – 5 වර්ගයේ එන්ජින් ද මේ අයුරින් ධාවනය කෙරුණු මුත් ඒ එන්ජින් ඉතා කෙටි කලකින් ම අබලන් විය.අද M – 5 වර්ගයේ (හිතාචි) එන්ජින්වල ඇත්තේ මෙරට දී සවි කළ කැටපිලර් එන්ජින් ය. එසේ එන්ජින් සවි කළ (Re Engine) ඒවා ද වසර 9 කට වඩා ධාවනය කළ නොහැකි විය. ඒ වසර 9 වුව ද කොළඹ බදුල්ල සේවා සැපයුවේ නැත.මේ කරුණුවලට අමතරව අවධානය යොමු කළ යුතු තවත් විශේෂ කරුණක් හා පුද්ගලයකු ද ඇත. පුද්ගලයා දුම්රිය ඉතිහාසයේ නොමැකෙන නමක් තැබූ බී. ඩී. රම්පාල මහතා යි.අපේ දුම්රිය සේවයට විශාල පණක් දුන් ශ‍්‍රී ලාංකිකයා ලෙස සැලකෙන බී. ඩී. රම්පාල මහතාට ද දුම්රිය ඉතිහාසයේ වැරැදුණු තැන් ඇත.එය මෙහි ලා සඳහන් කරන්නේ එතුමාට අගෞරවයක් කරනු පිණිස නොව ඉන් අපට පාඩමක් ඉගැනීමටයි. අප ඉහත දැක්වූ ප‍්‍රධාන දුම්රිය එන්ජින් ධාවනාගාර දෙකට අමතරව මාලිගාවත්ත හයිඩ්‍රොලික් අංගනයේ ඇති 1968/1969 වසරේ දී W  පංතියේ එන්ජින් 61 ක් සහ Y පංතියේ ෂන්ටින් එන්ජින් ද මෙරටට ආනයනය කෙරිණි.මේ එ පංතියේ එන්ජින් ඩීසල් හයිඩ්‍රොලික් එන්ජින් ඒවා වූ අතර ඉන් එ - 2 පංතියේ එන්ජින් සියල්ල ආනයනය කෙළේ බදුල්ලට දුම්රිය ධාවනය කිරීම සඳහා ය. එ - 2 පංතියේ එන්ජින් 16 ක් ද W - 1පංතියේ එන්ජින් 45 ක් ද ලබා ගන්නා ලදී.එහෙත් W - 2 පංතියේ එම එන්ජින් බදුල්ලට ගියේ කෙටි කලකි. ක‍්‍රමයෙන් ඒවා භාවිතයෙන් ඉවත් විය. එම එන්ජින් පමණක් නොව W - 1 පංතියේ එන්ජින් ද ක‍්‍රමයෙන් ඉවත් විය. W - 2 පංතියේ එන්ජින් අද ධාවනයේ ඇත්තේ එකක් පමණකි.W - 1 පංතියේ එන්ජින් ද අද ඇත්තේ 2 කි. කැටපිලර් එන්ජින් අලුතින් යෙදූ W - 1 පංතියේ එන්ජින් 10 ක් W – 3 ලෙස අද ධාවනයට එක් කර ඇත.සිලින්ඩර 16 කින් සමන්විත වූ W - 2 පංතියේ එන්ජින් හි අධික උෂ්ණත්වය නිසා ඒවායේ ටර්බෝ චාජර් ඉක්මනින් අකි‍්‍රය ව ගියේ ය.අපේ දුම්රියේ හිටපු හොඳ ම පාලකයා හොඳ ම ඉංජිනේරුවාටත් එසේ වැරැදුණේ අධි භ‍්‍රමණ වේග එන්ජින් ආනයනය කිරීම නිසා ය.M - 9 එන්ජින් මෙරටට ආනයනය කෙළේ බදුල්ලට මැදිරි 17 ක දුම්රියක් ඇදගෙන යාමට ය. එම එන්ජින් උඩරට නොව අද පහත රට ද ධාවනයට යෙදීමට හැකියාවක් නැත.රම්පාල මහතා එදා ජෙනරල් මෝටර්ස් එන්ජින් ආනයනයට කටයුතු කළ ද ජෙනරල් මෝටර්ස් එන්ජින් නවීකරණයට සමාගම අකමැති වීම නිසා ය. එ පංතියේ අධි භ‍්‍රමණ එන්ජින් මිලට ගත්තේ ය. අපි මේ කරුණු ගැන වැඩි අවධානයක් යොමු කළ යුත්තේ ඉදිරියේ දී හෝ අත පුච්චා ගැනීමෙන් වැළැකීමට ය.M – 2 වර්ගයේ ජෙනරල් මෝටර්ස් එන්ජිමක අදට ආයු කාලය වසර 54 කි. තවමත් හොඳ ධාවන තත්ත්වයේ ඇති මේ එන්ජිමට තව වසර 50 ක් ධාවනය කළ හැකි දැ යි ඇසූ විට ‘බැහැ’යි කියන අයකු නැත. මෙරට ඕනෑ ම මාර්ගයක මේ එන්ජින් ධාවනය වන අතර ධාවනයේ දී කිසිදු ගැටලුවක් මතුව නැත. කිසිදු අයෙක් මේ එන්ජිමෙහි දුබලතාවක් ගැන කතා කරන්නේ ද නැත.M-4M-5M-6M-7M-8M-91979197919791980199520001416161681014-141584දුම්රිය එන්ජිමක වැදගත් ම අංගය එහි අන්තර්ගත ඩීසල් එන්ජිම වේ. එය හොඳ තත්ත්වයේ පවතී නම් සෙසු කොටස් අලුතින් යොදා හෝ එන්ජිම ධාවනයට යෙදවිය හැකි ය.එන්ජිම අබලන් වූ විට සෙසු කොටස් ද සමඟ එය යකඩ ගොඩට යැවේ. M - 5 (හිතාචි) W - 1, W - 2 (හෙන්සල්) එන්ජින් ඉවතට විසිවූයේ ඩීසල් එන්ජිමෙහි ඇති වූ ගැටලු නිසා ය.අධික මුදලක් යොදා කැටපිලර් එන්ජින් යළි සවි කිරීම ද එතරම් ඵලදායක නොවන බව ද දැන් පසක් වී ඇත. ජෙනරල් මෝටර්ස් දුම්රිය එන්ජින් දෙපහර දහන (Two Storke) එන්ජිමක් වුව ද එය ඉතා හොඳින් දහනය වන බවත් 1954 නිපදවූ එන්ජිම වසර 50 කට පසු නිපදවූ එන්ජිමට පවා යෙදිය හැකි බව පෙනේ.හිටපු ප‍්‍රවාහන ඇමැතිනියක වූ ශ‍්‍රීමනී ඇතුළත්මුදලි මහත්මිය ද එන්ජින් මිල දී ගැනීමේ දී ජෙනරල් මෝටර්ස් එන්ජින් මිල දී ගැනීමට ලිඛිතව ම උපදෙස් ලබා දුන්නේ ඒ සම්බන්ධව අදාළ අංශවලින් කළ ඉල්ලීම් දෙස බලා ය. M – 9 එන්ජින් මිලට ගැනීමට පෙර පැවැත්වූ සමුළුවක දී ජෙනරල් මෝටර්ස් එන්ජිම මෙරටට ඉතා හොඳින් ගැළපෙන බව තීරණය කරන ලදී.මේ සියලු කරුණු කැටි කර ගත් විට අපට පෙනී යන්නේ මෙරටට අධි භ‍්‍රමණ (High Rpm) එන්ජින් නොගැළපෙන බවකි. නොගැළපීමටත් වඩා නඩත්තුව අපහසු බවකි.මැද භ‍්‍රමණ (Medium Rpm) එන්ජින් අත්දැකීමෙන් ම අපට සුදුසු බව ඔප්පු වී හමාර ය.දුම්රිය සේවයට සම්බන්ධ තාක්ෂණවේදීන් පවසන්නේ අපට අවශ්‍ය සුදුසු එන්ජිම අමුතුවෙන් නිර්දේශ කිරීමකින් හෝ අධ්‍යයන කිරීමක් අවශ්‍ය නොවන බවත් අත්දැකීම් මතින් සුදුසු එන්ජිම සොයා ගැනීම වඩා යෝග්‍ය බවකි. ඔවුන් පවසන්නේ ජෙනරල් මෝටර්ස් එන්ජිම සහිතව ඕනෑම රටක නිපදවන එන්ජිමක් වුව ද අපට ගැළපෙන බවයි.ප‍්‍රවාහන අමාත්‍ය ඩලස් අලහප්පෙරුම මහතා පවසන්නේ 1954 දී ජෙනරල් මෝටර්ස් එන්ජින් ආනයනයේ දී මෙරට මාධ්‍ය මෙන් ම බොහෝ අය ඊට දැඩි ලෙස විරුද්ධ වූ බවකි.මෙම එන්ජින් මෙරට ධාවනය කළ නොහැකි බවත් පීලි පනින බවත්, අධික බර නිවාස දෙදරුම් කෑම වැනි අහිතකර ප‍්‍රතිඵල මෙන් ම නලාවේ අධික ශබ්දයට නිවාසවල සිටින බල්ලන් පවා කඩාගෙන දුවන බවත් එදා බොහෝ දෙනා හඬ නැඟූ බවත් එහෙත් අවුරුදු 54 ක් ම එම එන්ජින් ඉතා හොඳින් ධාවනය වන බවත් තවත් දිගු කලක් ඒවා ධාවනය කළ හැකි බවත් ඇමැතිවරයා පවසයි. මෙරටට ගැළපෙන්නේ ජෙනරල් මෝටර්ස් එන්ජින් බව ද ඔහු පවසයි.හිටපු දුම්රිය සාමාන්‍යාධිකාරිවරයකු මෙන් ම දුම්රිය ඉංජිනේරුවරයකු වූ ප‍්‍රියාල් ද සිල්වා මහතා පවසන්නේ මෙවන් කතාවකි.අපට දුම්රිය එන්ජින් මිලදී ගැනීමේ දී අනිවාර්යයෙන්ම උඩරට මාර්ගය ගැන අවධානය යොමු කළ යුතුයි. එහි වංගුවල ස්වභාවය, ඇදගෙන යා යුතු මැදිරි සංඛ්‍යාව වැනි කරුණු මෙන්ම පාලම් ආදිය ගැනත් සැලකිලිමත් විය යුතුයි.නමුත් මේ සියල්ලටම වඩා අප ලබා ගන්නා එන්ජින් කොපමණ කලක් භාවිත කළ හැකිද, ඒවායේ නඩත්තුව අපට ඔරොත්තු දෙනවාද යන කරුණු ගැන විශේෂ අවධානයක් යොමු කළ යුතුය.පාලම් හෝ මාර්ගයන්ට ඔරොත්තු නොදෙන බර සහිත එන්ජින් ආනයනය පසෙක දැමිය යුතුයි කියා මා කියන්නෙ නැහැ. ඒ සඳහා පාලම් සහ මාර්ග ශක්තිමත් කළ යුතුයි. උදාහරණයක් ලෙස කියනවා නම් කැලණිවැලි මාර්ගයේ පළල් දුම්රිය ධාවනය ආරම්භ කිරීමේදී පාලම් බෝක්කු සියල්ල ගලවා ඉවත් කළාද? නැහැ.අපි ඒවා ශක්තිමත් කරා. උඩරට මාර්ගයට බොහෝ විට යොදවන්නේ රෝද යුගල් 4 ක් සහිත (BO - BO) එන්ජින්.එවැනි එන්ජිමක් ටොන් 80 ක් වූ විට එක් රෝද යුගලයකට  (AXLE LOAD)  ටොන් 20 ක බරක් දැරීමට සිදුවනවා. දැන් නිපදවන බොහෝ එන්ජින් ටොන් 90 ක් හෝ ඉන් එහාට යනවා. රෝද යුගල් 6 ක් සහිත නමුත් මධ්‍ය යුගල නිදහස්ව ඇති  (A 1 A) දුම්රිය එන්ජින් මේ අතින් වැදගත් වනවා.නමුත් ප‍්‍රංසයෙන් ආනයනය කර ඇති M - 9 පංතියේ දුම්රිය එන්ජින් රෝද යුගල් හය සඳහාම මෝටර් බලය සපයා ඇති නිසාත් (CO - CO) දිගින් වැඩිවීම නිසාත් ඒවා උඩරට ධාවනය කිරීමට බැහැ.එහි බර ටොන් 100 ක් පමණ වනවා. මේ බර ඉහිලීමට අපේ පාලම් ශක්තිමත් කිරීම වෙනම කාර්යයක්. නමුත් පාලම් ශක්තිමත් නැතැයි කියමින් හොඳ එන්ජින් ඉවත් කිරීමත් නොකළ යුතුයි.අහවල් එන්ජිම හොඳයි කියා කියනවාට වඩා අත්දැකීම් ඇසුරින් සුදුසු දේ තෝරා ගැනීමත් අපට වැදගත් වෙනවා. කොහොම වුනත් මිලදී ගැනීමේ කැබිනට් කමිටුවත් දුම්රිය තාක්ෂණ කමිටුවත් මේ ගැන අවධානය යොමු කිරීම ඉතාම වැදගත්.පි‍්‍රයාල් ද සිල්වාට පෙර දුම්රිය සාමාන්‍යාධිකාරි ධූරය හෙබවූ සිවිල් ඉංජිනේරුවරයකු වන ඩබ්ලිව්. කේ. බී. වේරගම මහතාගෙන් ද අපි දුම්රිය එන්ජින් මිලදී ගැනීම ගැන විමසුවෙමු.පරිගණක ගත දුම්රිය එන්ජින් ගෙන්වීමේදී නම් ඉතාම කල්පනාකාරී විය යුතුයි. දූවිලි අංශු නිසා එම එන්ජින් භාවිතය අසීරුයි. තමන්ගේ මෝටර් රථයක් ධාවනය වනවා මෙන් නොව දුම්රිය එන්ජින් නඩත්තුව, නිතරම මාර්ගයේ ධාවනය, ආදී කරුණු සැලකිල්ලට ගෙනයි එම කටයුතූ කළ යුත්තේ. පරිගණක ගත දුම්රිය එන්ජින් නඩත්තු කිරීම අපේ රටට ඔරොත්තු දෙන මෙන්ම පහසුවෙන් කළ හැක්කක් ද නෙමෙයි.එසේ කියා පරණ ක‍්‍රම වැළඳ ගන්නැයි මා කියන්නේ නැහැ. නමුත් අපට ගැලපෙන වඩාත් පහසුවෙන් නඩත්තු කළ හැකි වීමයි වැදගත් වන්නේ.ජෙනරල් මෝටර්ස් දුම්රිය එන්ජින් සම්බන්ධව ඔවුන් දෙදෙනාම පැවසුවේ එකම පිළිතුරකි. ඒවා අපට හොඳින් නඩත්තු කළ හැකි කල් පවතින එන්ජින් බවයි.වත්මන් දුම්රිය සාමාන්‍යාධිකාරි ආචාර්ය ලලිතසිරි ගුණරුවන් මහතා පවසන්නේ තමන් ඉංජිනේරුවකු නොවන නිසා දුම්රිය තාක්ෂණ කමිටු නිර්දේශවලට තමන් අත නොදමන බවත් එහෙත් තමන් තාක්ෂණ කමිටුවට දන්වා ඇත්තේ උඩරට ධාවනයට සුදුසු පහසුවෙන් නඩත්තු කළ හැකි, කල් පවතින දුම්රිය එන්ජින් අවශ්‍ය බවයි.දුම්රිය තාක්ෂණ කමිටුවේ සභාපති අතිරේක දුම්රිය සාමාන්‍යාධිකාරී (තාක්ෂණ) පී. පී. විජේසේකර මහතා පවසන්නේ මේ වන විට දුම්රිය එන්ජින් සඳහා විවෘත ටෙන්ඩර් කැඳවා ඇති බවත් මැයි 8 වනදා එය අවසන් වන බවත් ය. මෙම එන්ජින් නිපදවීමේදී නිෂ්පාදකයාට පහත කරුණු කෙරෙහි අනිවාර්ය අවධානය යොමු කළ යුතු වන බවට කොන්දේසි පනවා ඇතැයි ද විජේසේකර මහතා කීය.ඒ අනුව අපේ රටේ කාලගුණය, දුම්රිය මාර්ග වංගුවල ප‍්‍රමාණය, ස්වභාවය ආදියත් කිලෝවොට් 1450ක් හෝ ඊට වැඩි එන්ජින් ධාරිතාවකින් ද යුක්ත විය යුතු අතර වැකුම් හා වායු තිරිංග යන ද්විත්ව තිරිංග පද්ධතිවලින් සමන්විත විය යුතු ද වේ.එසේම රෝද යුගල් 4 ක් (BO - BO SYSTEM) හෝ රෝද යුගල් 6 ක් ඇති නමුත් මධ්‍ය යුගල් මෝටර් රහිතව (A 1 A SYSTEM) විය යුතු බවත්, උපරිම බර ටොන් 92 කට සීමා විය යුතු බවත්ය.ආරම්භයේදී මෙම කොන්දේසිවලට ද්විත්ව රියැදුරු කුටි අනිවාර්ය කර තිබූ නමුත් දැන් එම කොන්දේසිය ඉවත් කර තනි හෝ යුගල රියැදුරු කුටි නිපදවිය හැකි බවට එය සංශෝධනය කර ඇත.මීට පෙර ප‍්‍රංසයෙන් ආනයනය කළ M - 9 පංතියේ එන්ජින් සම්බන්ධයෙන් කළ විමසීමට පිළිතුරු දුන් අතිරේක දුම්රිය සාමාන්‍යාධිකාරිවරයා පැවසුවේ දුම්රිය තාක්ෂණ ඇගැයීම් කමිටුවේ නිර්දේශය වූයේ ජෙනරල් මෝටර්ස් එන්ජින් මිලදී ගත යුතු බව යැයි කී ඔහු ඊට ඉහළින් බල පැවැත්වූ හස්තයක් නිසා එම තත්ත්වය උදාවූ බවත් කීය.අද වන විටවත් කිසිවකුට චෝදනා පත‍්‍රයක් හෝ ලබා දීමට හැකියාවක් ලැබී නැත්තේ එම නිසා බව ද ඔහු කීය.කාගෙ කාගෙත් කතා බහ එසේය. එහෙත් තවම ප‍්‍රශ්නයට විසඳුමක් නැත. අපට ගැලපෙන දුම්රිය එන්ජින් මොනවාද යන්න අපට තවම සොයා ගත නොහැකි වූවා සේය.මාධ්‍යය මඟින් අහවල් රටෙන් අහවල් එන්ජිම මිලදී ගන්නැයි කිව නොහැකි ය. එහෙත් මෙම ලිපිය පුරාම අප පළ කෙළේ පසුගිය කාලයේ අපේ දුම්රිය සේවයේ එහා මෙහා පැද්දුණු මිලදී ගැනීම් ඇතුළත් කතාන්දරයයි.අඩු ලන්සුවට ටෙන්ඩරය ලබා දී වසර දෙක තුනකින් හූල්ලනවාට වඩා අප ලත් අත්දැකීම් ඇසුරු කර ගනිමින් දුම්රිය එන්ජින් මිලදී ගැනීම කළ යුතුය. එසේ නොකළහොත් මෙවර දුම්රිය එන්ජින් 15 ක් සඳහා වෙන් කර ඇති මිලියන 3000 ටත් දෙයියන්ගේම පිහිටයි.තාරක වික‍්‍රමසේකර </content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>20</day>
    </date>
    <link>http://www.silumina.lk/2008/04/20/_art.asp?fn=af0804203</link>
    <topic>ආසියාව හොල්ලන හාල්</topic>
    <author>Time සඟාව ඇසුරෙනි සකස් කෙළේසරත් පෙරේරා</author>
    <content>මුට්ටිවල දැමූ රන් බඩු වත්ත පුරාසල්ලි කුට්ටි උඩින් දුවන දුම්රිය එන්ජින්ආසියාව හොල්ලන හාල්අකුණු අනතුරු බහුල පොළොව රත්වීම නිසයි?2007 සාමාන්‍ය පෙළ ප‍්‍රතිඵල බහුතරයකට උසස් අධ්‍යාපනයට මාවත විවර කරලාසහල් ගිනි ගණන් යාම ලංකාවට පමණක් නොව ආසියාව සිසාරා මුළුලොවම වෙලාගත් ප‍්‍රශ්නයක් බවට පත්වෙමින් තිබේ.ඇතැමුන් සහල් ප‍්‍රශ්නය ලංකාවට ලඝුකොට සලකන්නට උත්සාහ දරතත් ඉන්දියාවේ සිට ලෝක සහල් පර්යේෂණ මධ්‍යස්ථානය පිහිටි පිලිපීනය දක්වාම සහල් ප‍්‍රශ්නය විවිධ මට්ටම්වලින් උද්ගතවෙමින් පවතී.මේ නිසාම අලුතෙන්ම නිකුත් වූ ලෝකප‍්‍රසිද්ධ ටයිම් සඟාව ද තම මූලික තේමා පාඨය කරගෙන ඇත්තේ රොකට් වේගයෙන් ඉහළ නඟින සහල් මිල හා ආසියාවේ සහල් අර්බුදය යන මාතෘකාවය.සහල් හිඟය නිසාම බොහෝ සහල් නිපදවන රටවල් දැනටමත් සහල් අපනයනයට සීමා පනවමින් සිටී. එයට අලුතෙන්ම එක්වී ඇත්තේ ප‍්‍රධාන සහල් නිපදවන රටක් වූ ඉන්දුනීසියාවය.ලෝකයේ ප‍්‍රධාන සහල් අපනයනකරුවා වන තායිලන්තයේ ඇතැම් වෙළෙඳ මධ්‍යස්ථාන තම රාක්ක හිස්වනු වළක්වා ගැනීම සඳහා පවුලකට සහල් මලු තුනක් පමණක් නිකුත් කරමින් සිටී. ලෝක බැංකුවද ලෝක ආහාර මිල ගණන් දෙගුණවීම ගැන අනතුරු හඟවමින් සංවර්ධනය වන රටවල කෝටි 10ක ජනකායක් තවදුරටත් දුප්පත්කමට ඇද දමනු ඇතැයි කියයි.ඇත්තෙන්ම ලෝකයේ වැඩිම ජනගහනය සහිත ආසියාවටම බත පොදුය. අපේ කලාපයේ සියලුම රටවල ප‍්‍රධාන ආහාරය බත්ය. ලෝක සහල් නිෂ්පාදනයෙන් සියයට අනූවක්ම නිපදවන්නේත් ආහාරයට ගන්නේත් ආසියානු රටවල්ය.ලංකාවට අමතරව බුරුමය, චීනය, ඉන්දියාව, තායිලන්තය, වියට්නාමය, ඉන්දුනීසියාව, බංග්ලාදේශය, පාකිස්තානය හා පිලිපීනය ප‍්‍රධාන සහල් නිපදවන රටවල් අතරට ගැනේ.දැනටමත් සහල් හිඟය පිලිපීනය හා බංග්ලාදේශය වැනි රටවල සහල් පෝලිම් ඇති කරමින් සිටී. සහල් හිඟය හා ජාවාරම් කරුවන් සහල් තොග සැඟවීම ද විවිධ රටවලට ප‍්‍රශ්න උද්ගත කරමින් ඇත්තේ ය.මොකක්ද මේ සහල් ප‍්‍රශ්නය අද ශ‍්‍රී ලංකා වැසියන් පමණක් නොව දස ලක්ෂ ගණන් ආසියානුවන් ද අසන ප‍්‍රශ්නයක් වෙමින් තිබෙන්නේය. ආහාර ද්‍රව්‍ය වල මිල ඉහළ යාම සහල්, තිරිඟු සිට ඌරු මස් දක්වාම ලෝක මිල ගණන් කිසිදා නොවූ ලෙස ඉහළ යමින් තිබේ.ආසියානු රටවල ආහාරයේ පදනම සහල් ය. ඒ සියලුම රටවලට සහල් හා බැඳුන අනන්‍ය සංස්කෘතික අංග ලක්ෂණද ඇත්තේය. සහල් බොහෝ දෙනා සලකන්නේ දෙවියන්ගෙන් ලැබුණ බෝගයක් ලෙසය.සියලුම ආසියානු රටවල පසුගිය වසරේ සහල් මිල දෙගුණයක් වී තිබේ. එය බරපතල තත්ත්වයකි. හේතුව ආසියානු රටවල පවුල් දින හතක වියදමෙන් හරි අඩක්ම වියදම් කරන්නේ ආහාර ද්‍රව්‍ය සඳහා වන නිසාය. එය බටහිර පවුල් ආහාර වලට වෙන්කරනා මුදල මෙන් හරියටම දෙගුණයකි.අපනයනය තහනම්තම රටවල සහල් මිල ගණන් ඉහළ යාම වළක්වා ගැනීම සඳහා ඉන්දියාව, වියට්නාමය වැනි රටවල් දැනටමත් සීමා පනවමින් සිටී. ඉන්දියාවේ බාස්මතී සහල් හැර අනෙක් සහල් වර්ග රට පැටවීම තහනම් කර තිබේ.ආසියාව ගෝලීයකරණයේ ඛේදවාචකයක් අත්විඳිමින් සිටී. බොහෝ රටවල් රටින් එන හාල්වලට “කට බලියා” ගනිමින් සිටී. ජාතික සහල් අවශ්‍යතාව සපුරා ගැනීමට ඔවුහු අසමත්ව සිටිති. ජාතික ආහාර සුරක්ෂිතතාව අද බොහෝ රටවලට අමතක ය.ඇත්තටම ලෝක සහල් අර්බුදයට හේතුව කුමක්ද? සහල් හිඟයත් සහල් මිල ගණන් ඉහළ යාමත් මේ ලෝක ප‍්‍රශ්නය හා බැඳී පවතී. ලෝක තෙල් මිල ගණන් ඉහළ යාම අහිතකර කාලගුණ තත්ත්වය හා ඇමෙරිකාව වැනි රටවල් ඉන්ධන විශේෂයක් ලෙස එතනෝල් නිපදවීම සඳහා ධාන්‍ය යොදා ගැනීමත් මීට හේතුකාරක වී තිබේ.ඉහළ යන ආර්ථික තත්ත්වයන් මැද ඉන්දියාවෙන් හා චීනයෙන් සහල් සඳහා ඉහළ ඉල්ලුමක් ඇතිවීම ලෝක සහල් ප‍්‍රශ්නයක් ඇතිවීමට ප‍්‍රබල හේතුවකි. ඔබ ඌරුමස් නොකන්නේ් නම් කුකුළුමස් තෝරාගත හැකිය. නමුත් සහල් වෙනුවෙන් හොඳ ආදේශකයක් අපට නැත. ආසියාවේ ආහාර කී පමණින් ම ඒ හා යන ඉතාම කිට්ටු වචනය ද සහල්ය.තායිලන්තයේ කියමනකට අනුව ‘කෑම’ කියන්නේ බත් කෑමය. මැනිලා නුවර පිහිටි ලෝක සහල් පර්යේෂණ ආයතනයේ අධ්‍යක්ෂ ජනරාල් රොබට් සෙස්ලර් කියන්නේ ‘සහල්’ යනු තවත් එක් ආහාර බෝගයක් නොවන බවයි. සහල් එතරම්ම ආසියාවට වැදගත්ය. මේ රටවල් සහල්වලට සංස්කෘතික සමාජ පමණක් නොව ආගමික බැඳීමක්ද ඇති බව සෙස්ලර් කියයි.සහල් හිඟයක් තිබුණත් ලෝකය වසරකට නිපදවන සහල් ප‍්‍රමාණය අතිවිශාලය. පසුගිය වසරේ ලෝක සහල් නිෂ්පාදනය මෙටි‍්‍රක් ටොන් දසලක්ෂ හාරසිය විස්සකි. මේ වසරේ ලෝක සහල් නිපැයුම් ඉලක්කය මෙටි‍්‍රක් ටොන් දසලක්ෂ 423කි.2007 වසරේ ලෝක සහල් නිපැයුමෙන් සියයට 91ක් ලැබී ඇත්තේ ආසියාවෙනි. ඇස්තමේන්තු අනුව මේ වසරේ විවිධ හේතු නිසා සහල් නිපැයුමේ සියයට 4ක අඩුවීමක් වනු ඇතැයි දැනටමත් ගණන් බලා තිබේ.චීනයේ, ඉන්දියාවේ සහල් ඉල්ලුම වැඩිවීම ඇතැමකුට ප‍්‍රශ්නයක් වන්නට ඉඩ ඇත. මේ දෙරටේ අලුත් සහල් ඇබ්බැහියක් වෙලාද? වී ඇත්තේ මේ රටවල ඇතිවන අලුත් සමෘද්ධියත් සමඟ දිගුකාලීන ලෙස දසලක්ෂ ගණන් මිනිසුන්ගේ සහල් සඳහා ඇති ඉල්ලුම ඉහළ යාමය.ලෝකයේ දෙවන සහල් සැපැයුම් කරු වන වියට්නාමයේ ගොයම පසුගිය වසරේ කෘමි උවදුරකට ලක්විය. අයහපත් කාලගුණයද අස්වැන්නට බලපෑවේය. ඉන්දියාවේද සහල් මිල ගණන් ඉහළ යමින් තිබේ.එහි මිල ඉහළ යාමේ වේගය සීයට 7ට ආසන්නය. එම උද්ධමන අනුපාතය වසර තුනක ඉහළම අගය වෙයි. මේ වසරේ ඉන්දියානු සහල් නිෂ්පාදනය මෙටි‍්‍රක් ටොන් දසලක්ෂ 94ක් වන අතර එය පසුගිය වසරට වඩා මෙටි‍්‍රක් ටොන් දසලක්ෂ දෙකක ඉහළ යෑමක් පෙන්නුම් කරනු ඇත.අඩු ආදායම් ලාභී ජනතාව සඳහා රජයෙන් සහල් බෙදාහැරීම එරට රජය දිගටම කරගෙන යයි. මේ ව්‍යාපෘතිය යටතේ පසුගිය වසරේ බෙදා හැරුණු සහල් තොගය මෙටි‍්‍රක් ටොන් දසලක්ෂ 20.6ක් විය.වියට්නාමයේ සහල් විනාශයඉන්දියාව ආර්ථික ප‍්‍රතිසංස්කරණ යටතේ පසුගිය වසර 15ක කාලයේ සහල් නිෂ්පාදනය හා බෙදාහැරීම සම්බන්ධයෙන් තම පාලනය ලිහිල් කෙළේය. ඉන්දියාව බෙහෙවින් මෙහිදී බාහිර ලෝකයට විවෘත විය. ඒ අනුව බාහිර මිලඋච්චාවචනයේ බලපෑම ඉන්දියානු වෙළෙඳපොළට ඇතුළු විය. ඉන්දියානු වගාකරුවන් හා වෙළෙඳුන් දැන් ලෝකයේ ඇති ඉහළ ම මිල ගණන්වලට තම සහල් විකුණති. මේ ගෝලීයකරණ බලපෑමෙන් සිදුව ඇත්තේ මීට කලින් ඉන්දියාවේ විකිණී ගිය සහල් ඒ වෙනුවට වැඩි මිලකට පිටරටවලට අපනයනය කිරීම ය.මේ නිසා ඉන්දියාවේ ද සහල් මිල ඉහළ ගියේ ය. ලංකාව, බංග්ලා දේශය වැනි රටවලත් සහල් හිඟයන්ට පිහිටවූ ඉන්දියාව මේ නිසා කෙළේ දේශීය වෙළෙඳ පොළේ ඇති තරම් සහල් සුලබ කිරීම සඳහා බාස්මතී හැර අනෙකුත් සහල් වර්ග පිටරට පැටවීමට වැට බැඳීම ය.මේ ගැන එරට නේරු විශ්වවිද්‍යාලයේ ආර්ථික විද්‍යාඥයකු වන බී. බී. බට්ටාචාර්ය කියා සිටියේ ඉන්දියාව අසරණ වී දේශීය වෙළෙඳපොළ තනිකර දමා ඇති බව ය. මේ පියවරින් ඉන්දියානු ආණ්ඩුවේ බලාපොරොත්තුව වී ඇත්තේ අඩු සහනශීලී මිල ගණන් යටතේ ඉන්දියානු වෙළෙඳපොළේ ඇති තරම් සහල් තොග ගොඩ ගසා ගැනීම සහතික කිරීම ය.නමුත් ලෝක වෙළෙඳපොළ මිල ගණන් නම් පවතින්නේ ඉහළ මට්ටමක ය. මේ නිසා ලෝක වෙළෙඳපොළෙන් ලබා ගත හැකි මිලට වඩා අඩු මිල ගණන්වලට දේශීය වෙළෙඳපොළේ සහල් විකිණීමට ඉන්දියානු වෙළෙඳුන්ට බල කෙරෙන්නේ ය.එහෙත් ඒ වෙනුවට වනු ඇත්තේ සහල් තොග අඩුවීමත් ඉන්දියානුවන්ට වැඩි මිල ගණන්වලට සහල් මිල දී ගැනීමට සිදුවීමත් බව ආර්ථික විද්‍යාඥයෝ පෙන්වා දෙති. එයට හේතුවන්නේ වෙළෙඳුන් සහල් තොග සැඟවීමයි.පොදු ජන යහපත සඳහා ඉන්දියානු රජය සහල් තොග රැස්කරද්දී ඇතැම් වෙළෙඳුන් සහල් තොග සැඟවීම කනගාටුවට කරුණකැයි එරට තවත් ආර්ථික විද්‍යාඥයෙක් පවසයි.බතින් උපන් කතාවලින් ශ‍්‍රී ලංකාව පමණක් නොව මුළු ආසියානු කලාපය ම වැසී තිබේ. එහෙත් දැන් ඒ කතා පැත්තකට විසි වී දැන් පැතිර යන්නේ සහල් හිඟය පිළිබඳ කතාවයි. මේ කතාවලින් තවත් සහල් මිල ඉහළ යනු මිස අඩු නොවන්නේ ය.සහල් මිල ඉහළ යාමේ වැඩි ම බලපෑම සිදු ව ඇත්තේ දුප්පතුන්ට ය. බංග්ලා දේශය, පිලිපීනය වැනි රටවල මේ බලපෑම ඉතා ම ඉහළ ය. එම රටවල් වැඩි වශයෙන් සහල් ආනයන මත තම සහල් අවශ්‍යතා සපයා ගැනීම ඊට හේතුව ය.නොවැම්බරයේ ඇති වූ සුළි සුළං බංග්ලාදේශ සහල් අස්වැන්න ගසාගෙන ගියේ ය. ශ‍්‍රී ලංකාවේ ද මෙවර වී අස්වැන්න නෙළා ගැනීමට වැස්ස හරස් විය. බංග්ලා දේශයේ මේ විපත් නිසා අහිමිවුණ වී අස්වැන්න මෙටි‍්‍රක් ටොන් ලක්‍ෂ 8 ක් බව ගණන් බලා තිබේ. මේ නිසා බංග්ලාදේශයට අමතර සහල් මෙටි‍්‍රක් ටොන් දශ ලක්ෂ 2.4 ක් ඉන්දියාවෙන් ආනයනය කිරීමට සිදු විය. ඒ එරට ආහාර අහේනියක් වීම වළක්වා ගැනීමට ය.පිලිපීනයේ උග‍්‍ර තත්ත්වයක්පිලිපීනයේ කෝටි 61/2 කට වැඩි ජනතාවක් ජීවත්වන්නේ දෛනික ආදායම ඩොලර් 2 ට අඩුව ය. මේ නිසා එරට රජය තම සහල් අවශ්‍යතා අඩකින් අඩු කිරීමට පියවර ගන්නැයි එරට හෝටල්වලට බල කෙළේ ය. දැනටමත් පැය දෙක සහල් පෝලිම්වලට වී සිටීමට පිලිපීන වැසියනට සිදුව ඇත. සහල් තොග හමාර වනු ඇතැයි යන භීතිය තත්ත්වය තවත් දරුණු අතට හරවා ඇතැයි එරටින් ලැබෙන වාර්තාවල සඳහන් වේ.ආසියානු සහල් අර්බුදය ළඟ දී හමාර නො වනු ඇතැයි මේ අතර ඇතැම් අංශ පෙන්වා දෙයි. දිගු කාලීන උපනති අනුව තත්ත්වය තවත් නරක අතට හැරෙනු ඇතැයි ඇතැම්හු මත පළ කරති. මෙයට හේතුව වී ඇත්තේ වැඩි වන ඉල්ලුමට සහල් සැපයුමේ වැඩි වන වේගය ප‍්‍රමාණවත් නො වීමයි.ඇමෙරිකානු කෘෂිකර්ම දෙපාර්තමේන්තුව කළ ගණන් බැලීම් අනුව සහල් පරිභෝජනය සියයට 0.9 කින් වාර්ෂිකව ඉහළ යමින් තිබුණත් සහල් සැපයුම ඉහළ යන්නේ සීයට 0.7 ක ප‍්‍රමාණයකින් ය. මේ තත්ත්වය වසර ගණනක් තිස්සේ පවතින තත්ත්වයක් බව ලෝක සහල් පර්යේෂණ ආයතනයේ ප‍්‍රකාශකයෙක් පැවැසී ය.දැනට පවතින ලෝක සහල් තොග දශක කිහිපයක පැවැති අඩු ම ප‍්‍රමාණය වෙයි. ‘අපි නිෂ්පාදනය කරනවාට වැඩි ප‍්‍රමාණයක් සහල් පරිභෝජනය කරමින් සිටිනවා සහල් සඳහා ඉල්ලුම වැඩිවුණත් සහල් නිෂ්පාදනයේ එවැනි තත්ත්වයක් දකින්නට නැතැ යි අර ප‍්‍රකාශකයා පැවැසී ය.බොහෝ ආසියානු රටවල කෘෂිකර්මයට කෙරෙන ආයෝජන ද අඩු අවම මට්ටමක පවතී. බොහෝ ආසියානු ගොවීහු කුඩා ඉඩම් කැබලි වගා කරන්නෝ ය. ඒ සඳහා යොදා ගන්නා තාක්ෂණය ද දුර්වල ය.නිදසුනක් ලෙස තායිලන්තයේ අස්වැන්න ගත්තොත් ඒ අස්වැන්න චීනය හෝ ඇමෙරිකානු ගොවිපොළවල් ලබා ගන්නා අස්වැන්නෙන් අඩකටත් අඩුය. ආසියානු රටවල වේගයෙන් ඇති වන නාගරීකරණය ද ඒ රටවල ගොවි බිම් ගිල ගනිමින් සිටී. මේ බොහෝ රටවල අලුතෙන් ඇතිවන අධිවේග මාර්ග, විශාල නිවාස ව්‍යාපෘති ඇති කෙරෙන්නේ ගොවි බිම් සඳහා යොදා ගත් ආන්තික ඉඩම්වල ය.ගොවි බිම් අහිමි වීමතවත් බොහෝ ගොවි බිම්කඩවල් වේගයෙන් මේ රටවල ඉදිවන කර්මාන්ත පුර සඳහා ගොදුරු වෙයි. වියට්නාමයේ වාර්ෂිකව සහල් නිෂ්පාදනයට යොදා ගත් ගොවි බිම් හෙක්ටයාර් හතළිස් දහසක් අලුත් නගර, කර්මාන්ත පුර හා මාර්ග ඉදිකිරීමට යටවෙන බව එරට කෘෂිකර්ම අමාත්‍යාංශය කියයි. 1995 - 2005 කාලයේ තායිලන්තයේ ගොවිතැනට යොදා ගත් ඉඩම් ප‍්‍රමාණය සියයට 13 කින් අඩු විය.ඇතැම් ආසියානු රටවල ආණ්ඩු ආහාර නිෂ්පාදනය වැඩි කර ගැනීමට දිගු කාලීනව අවධානය යොමු නො කරන බවට ද චෝදනා වෙයි. ඒ රටවල් රට අභ්‍යන්තරයේ උද්ධමනය සමනය කර ගැනීමට අසල්වැසි රටවල් මත යැපීමේ පිළිවෙතක් අනුගමනය කරයි.වියට්නාමය මෑතක දී සහල් අපනයනයට සීමා පැනවීම ලෝක සහල් මිල ගණන් ඉහළ යාමට කෙලින් ම බලපෑම් ඇති කෙරිණි. රට තුළ සහල් අර්බුදයක් ඇති නොවනු සඳහා චීනය ද මේ පිළිවෙත ම අනුගමනය කරමින් සිටී. පිලිපීන සහල් අර්බුදය විසඳ්‍ර ගැනීම සඳහා එරට ජනාධිපතිනි ග්ලෝරියා ඇරයෝට පෞද්ගලිකව ඉදිරිපත් වී සාකච්ඡා කර වියට්නාමයෙන් සහල් මෙටි‍්‍රක් ටොන් දස ලක්ෂ 1.5 ක් ලබා ගැනීමට සිදු විය.ඒ රටට අවශ්‍ය සහල්වලින් සියයට 15 ක් ම රටින් ගෙන්වීම මේ අර්බුදය උග‍්‍ර කිරීමට හේතු වී තිබේ. සහල් සොරා ගන්නා ඕනෑම අයකු සිර ගත කළ යුතු යැයි පිලිපීන ජනාධිපතිනිය කියයි.තෙත් බිම් මුඩු බිම් වෙද්දී බොහෝ අප‍්‍රිකානු රටවල් ද තම සහල් අවශ්‍යතා සපුරා ගන්නේ ද ආසියානු රටවල සහල් අතිරික්තයෙන් ය. ඒ නිසා ආසියානු සහල් බඳුන පුළුවන් ආකාරයෙන් පුරවා ගැනීමට කටයුතු කිරීම ලෝක වගකීමක් ව පවතී. බඩගින්දරෙන් තොර ලෝකයක් සහතික කර ගත හැක්කේ මේ මාර්ගයෙන් ම පමණි.Time සඟාව ඇසුරෙනි සකස් කෙළේසරත් පෙරේරා</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>20</day>
    </date>
    <link>http://www.silumina.lk/2008/04/20/_art.asp?fn=af0804204</link>
    <topic>අකුණු අනතුරු බහුල පොළොව රත්වීම නිසයි?</topic>
    <author>සකස් කළේ නිහාල් පී. අබේසිංහ</author>
    <content>මුට්ටිවල දැමූ රන් බඩු වත්ත පුරාසල්ලි කුට්ටි උඩින් දුවන දුම්රිය එන්ජින්ආසියාව හොල්ලන හාල්අකුණු අනතුරු බහුල පොළොව රත්වීම නිසයි?2007 සාමාන්‍ය පෙළ ප‍්‍රතිඵල බහුතරයකට උසස් අධ්‍යාපනයට මාවත විවර කරලාබක්මහ අකුණුවැඩි වෙන ලකුණුකාලගුණ විද්‍යා දෙපාර්තමේන්තුවේ හිටපු අධ්‍යක්ෂ කේ.ආර්. අභයසිංහපසුගිය සති 4 පමණ කාලයේදී අකුණු අනතුරු නිසා මරණ 14 ක් පමණ සිදුවිය. 65 දෙනෙක් තුවාල ලැබූහ. ඉදිරියට එළඹෙන්නේ බක්මහ අකුණු වැටෙන අන්තර් මෝසම් කාලයයි. ඒ අනුව අපි ඉදිරි වකවානුවේදි අකුණු අනතුරුවලින් පරෙස්සම්වීමට අවධානය යොමු කළ යුතුය.වර්තමානයේ අකුණු අනතුරු වැඩි වීමට පොළොව රත්වීම හේතුවක් බවට තොරතුරු ගවේෂණය කරමින් පවතී. ලෝ සුපතළ කාලගුණ විද්‍යාඥයන් පසුගිය වසරවල කළ කාලගුණ විද්‍යා අලුත්ම පර්යේෂණ අනුව ලෝකය උණුසුම් වීමේ කි‍්‍රයාවලිය නිසා අකුණු ජනිත කරන වැහි කැටි වලාකුළු පොළොව අසලම වැඩිපුර වර්ධනය වීමත් පෙන්නුම් කරයි.පරිසර දූෂණයේ ප‍්‍රතිඵල ලෙසින් දූලි වලා පොළොව අසල ඇතිවීමත් කාබන්ඩයොක්සයිඩ් හා මීතේන් වායුගෝලයට බහුලව පිටවීමත් නිසා මේ තත්ත්වය තවත් උග‍්‍රවී ඇතැයි ඔව්හු පෙන්වා දෙති. මේ තත්ත්වය මත අප රටේ ද අකුණු ඇතිවීමේ ප‍්‍රවණතාවක් ඇතිවී තිබෙන බව පෙනේ.මීට අමතරව අපෙ‍්‍ර්ල් 5 සිට 15 දක්වා ශී‍්‍ර ලංකාවට හිරු මුදුන් වීම නිසාත් අකුණු බහුල වීම සිදුවිය.දිනය :- මාර්තු 18 පස්වරු 4.30 ට පමණ ඇත.ස්ථානය :- දිවුලපිටියේ වල්පිට යොවුන් සේනාංක පුහුණු මධ්‍යස්ථානයයි. ප‍්‍රදේශය පුරා ධාරානිපාත වර්ෂාවක් පැතිරී යයි.කුඩයක් ඉහළා ගත් තරුණයෝ තිදෙනෙක් තද වර්ෂාවෙන් තරමක් බේරීමට අසල තිබුණු උස් කොස්ගස අසලට ගියහ. ගතවූයේ මොහොතකි. ඩෝං... චට... පට... ඩෝං පළාතම ගිගුරුම් හඩින් හෙල්ලීය. උස් කොස් ගසට අකුණක් වැදී ඇත. ඒ අසල සිටි තරුණයෝ තිදෙනාම තුවාල සහිතව බිම වැටී සිටිති.මේ සිදුවීම පිළිබඳව අප කළ පරීක්ෂණවලින් පැහැදිලි වූයේ ප‍්‍රදේශයේ ඉහළින්ම පිහිටි කොස් ගසට අකුණක් වැදී එම අකුණු පාර්ශ්වික අකුණක් ලෙස කුඩය ඉහළාගත් තරුණයන්ට වැදී ඇති බවයි. මෙම අවස්ථාව තිදෙනෙක් එක අකුණකින් මරණයට පත්වූ අවස්ථාවකි.මීට පෙර කිරිඇල්ලේ රබර් වත්තක ලයින් කාමරවලට අකුණක් වැදීම නිසා පස්දෙනෙක් එකවර මරණයට පත්වූහ. එහිදී සිදුවී ඇත්තේ වත්තේ ඉහළම මට්ටමේ මේ ලයින් කාමර තිබීමත් එම ලයින් කාමරවලට වහලයට තහඩු දමා තිබීමත්ය.මීට අමතරව නාරම්මල ප‍්‍රදේශයේ කුඹුරක ගොයම් කපමින් සිටි පුද්ගලයන් පස්දෙනකුට ද අකුණක් වැදී එකවරම ජීවිතක්ෂයට පත්වී ඇත.අතේ තිබුණු දෑකැතිවලට අකුණු පැමිණ ඇති අතර ගොයම් කැපීම සිදුකරනු ලැබ ඇත්තේ ප‍්‍රදේශයේ ඉහළ ස්ථානයක වෙල් යායක් මැද සිට බවද පරීක්ෂණවලදී අනාවරණය විය. පොලොන්නරුවේ පසුගියදා අකුණක් වැදී හමුදා සෙබළ මරණ 06ක් සිදුවී ඇත්තේ ද වැවක් අසල තහඩු කූඩාරමක සිට එම භට පිරිස විසිරී යන අවස්ථාවකදීය.මේ අනුව මේ සියලුම අකුණු ඇතිවී ඇත්තේ අකුණු පහසුම මාර්ගය ඔස්සේ පෘථිවියට ගමන් කිරීම නිසාය. අද මේ පිළිබඳව ජනතාව දැනුම්වත් කිරීම පුළුල් කළ යුතුව ඇත.බෝම්බ තුවක්කු හා මෝටාර්වලින් සිදුවෙන මාරක අනතුරු බහුල මේ කාලයේ අපේ රටේ තවත් වළක්වන්නට බැරි මාරයෙක් මතුවෙමින් පවතී. ඒ අන් කිසිවක් නොව අකුණු මාරයාය. ගමේ භාෂාවෙන් කීවොත් හෙණය. පසුගිය දිනවල වල්පිට, පොලොන්නරුව හා ඇඹිලිපිටිය යන ප‍්‍රදේශවලින් වාර්තා වූ සිද්ධීන් අනුව මාර්තු මාසයේත් අපේ‍්‍රල් මාසයේ 10දා වන විට සිදුවී ඇති අකුණු අනතුරු මරණ ගණන 14 කි.මෙයින් වැඩි ගණනක් සිදුවී ඇත්තේ වැහි නැති හෝ වැස්ස ආරම්භ වූ විටම හෝ ඇතිවූ අකුණු නිසාය.‘බක්මහ අකුණු’ එන මේ කාලයේ ඒ පිළිබඳව අවධානය යොමුකිරීම කාගේත් ජීවිත ආරක්ෂාවට ඉතා අත්‍යවශ්‍ය කරුණකි.අකුණු ඇතිවන්නේ අහසේ ඇති සියලු වලාකුළුවලින් නොවේ. වැහි කැටි වලාකුළුවලින් පමණි.වැහි කැටි වලාකුළුවල ඉහළ ධන ආරෝපණයක් පවතී. පහළ සෘණ ආරෝපණයක් පවතී. පෘථිවි තලයේ පවතින්නේ ධන ආරෝපණයකි.වසරකට අකුණු නිසා මරණ 50 - 60 ක් සිදුවෙනවාමේ වසරේ මුල් සති 14 දී අකුණු නිසා මරණ 14 යිපෘථිවිය උණුසුම් වීම නිසා අකුණු වැඩිවෙන බවට සාක්කිඅකුණු සන්නායක සවිකර ගැනීම අකුණුවලින් බේරීමේ හොඳම ක‍්‍රමයයිවාහනයක් ඇතුළේ සිටීමත් දැඩි ආරක්ෂිත ක‍්‍රියාමාර්ගයක්මේ තත්ත්වය මත කැටි වැහි වලාකුළු ඇතුළතින් අකුණු ඇතිවේ. ඒ වැහි කැටි වලාකුළු අතුරින් අකුණු ඇතිවේ. ඊට අමතරව එම වලාකුළුවලින් වායු ගෝලයට විද්යුත් විසර්ජන ද ඇතිවේ. මේවා වලා අකුණු හා වා අකුණු ලෙස හැඳින්වෙයි.අකුණු පවතින අවස්ථාවලදී ඉහළ අහසේ පුපුරණ හඬ බහුලව අපට ඇසෙන්නේ මේ වා අකුණු හා වලා අකුණුය.අප මුලින් කියූ ආකාරයට තවත් අකුණු වර්ගයක් ඇත. ඒ කැටි වැහි වලාකුළේ සිට පොළොවට එන පෘථිවි අකුණුය. අපට සියලු වින කරන්නේ මෙන්න මේ අකුණු වර්ගයයි.මේ අකුණු මාරක වන්නේ එහි ඇති අධික විදුලි බලය නිසාය. පෘථිවි අකුණු පහරක සාමාන්‍ය ධාරාව ඇම්පියර් 25000 ක් පමණ වන අතර වෝල්ටීයතාව වෝල්ට් ලක්ෂ 1000 ක් පමණ වේ. ඒ අනුව කූලෝන් 5 ක පමණ විද්‍යුත් ආරෝපණයක් පෘථිවිය වෙත ගෙන එන අකුණු ධාරාවක් සතු ශක්තිය ජූල් මිලියන 500 ක් පමණ විශාල අගයකි. මේ අනුව අකුණු පහරකට කොපමණ විනාශයක් කළ හැකිදැයි යන්න තීරණය කළ හැකිය. මරණ, දේපොළ හානි හා ගොඩනැගිලි හානි ආදිය ඇති කරන්නේ මේ පෘථිවි අකුණු වලිනි.මේවා වැළැක්වීම අපහසුය. එසේ වුවත් ඒවායින් ආරක්ෂා වීමට විවිධ උපක‍්‍රම බහුලය. අකුණු අනතුරු බහුල බක් මහ අකුණු ඇති මේ කාලයේ අකුණුවලින් ආරක්ෂාවීම පිළිබඳව අපි කවුරුත් අවධානය යොමු කළ යුතුය.මේ දිනවල අන්තර් මෝසම් කාලගුණ රටාව බහුලව පවතී. මාර්තු අපෙ‍්‍ර්ල් මාසවලත්, ඔක්තෝබර්, නොවැම්බර් මාස වලත් අන්තර් මෝසම් වැසි පවතී. මේ වැසිවල විශේෂත්වය සවස 2 න් පසු ඒවා ඇතිවී රාති‍්‍ර 8 පමණ වන තෙක් පමණක් ඒවා පැවතීමයි. සංවහනය අධික වීම නිසා මෙම වැසි ඇතිවෙන අතර වැසි ඇතිවීමට පෙර කාලයේ සිටම මේ කාලයේ අකුණු ඇතිවීම සිදුවේ.කාලගුණ විද්‍යා දෙපාර්තමේන්තුව පසුගිය වසර ගණනාවක කළ අධ්‍යයනයක් අනුව අකුණු ඇතිවීම පිළිබඳව ප‍්‍රස්තාර ගත කර ඇත. ඒ අනුව රටේ වැඩියෙන්ම අකුණු අනතුරු සිදුවන්නේ තෙත් කලාපයේය. ඒ අනුව තෙත් කලාපයේ කළුතර බලංගොඩ, දියතලාව, මහනුවර, රත්මලාන ආදි ප‍්‍රදේශවල වසරේ දින 160 ක් පමණ අකුණු ඇතිවේ. නුවරඑළිය, මාතලේ, කුරුණෑගල, හැටන්, බණ්ඩාරවෙල, බේරුවල වැනි ප‍්‍රදේශවල වසරකට ගිගුරුම් දින 140 කි. අම්පාර, පොතුවිල් ප‍්‍රදේශවල අකුණු අඩුය. ඒ ගණන දින 80 ක් හෝ 60 ක් පමණි.මේ අධීක්ෂණය අනුව මාර්තු මස අවසන් සතියේ සිට මැයි මස මුල් සති 2 (15 වනතෙක්) ප‍්‍රථම අන්තර් මෝසම් කාලයේදී බහුලව අකුණු ඇතිවීමට ඉඩ තිබේ. විශේෂයෙන් සෑම දිනකම පස්වරු 4ත් 7ත් අතර අකුණු බහුලය. ඒ කාලයේදී විනාඩි 30 කට දරුණු අකුණු 7 - 8 ක් ඇතිවීම සිදුවේ. ඊට අමතරව පෘථිවි අකුණු විශාල ප‍්‍රමාණයක් දවසේ සවස 2 - 9 අතර ඇතිවෙන බව මේ අධ්‍යයනවලින් පැහැදිලි වී තිබේ. ඒ ප‍්‍රමාණය විනාඩි 30 කට 5 - 6 ක් විය හැකිය.ඒ සමගම සවස 2 - 3 - 4 යන වේලාවල වලාවක සිට පොළොවට එන ප‍්‍රථම අකුණු පහර බොහෝ විට ඉතා ප‍්‍රබල විය හැකිය. මේ අනුව කැටි වැහි වලාවලින් හෝ වලාකුළු ගොන්නකින් අහස පිරී ඇති අවස්ථාවක කොයි මොහොතේ හෝ අකුණු පහත් විය හැකිය යන මතයේ සිට සියලු ආරක්ෂක පියවර කි‍්‍රයාත්මක කළ යුතුය.ගොඩනැගිලිවල විද්‍යුත් පරිපථ හා සම්බන්ධ භූගත කම්බි ප‍්‍රතිරෝධය ඕම් 10 ට අඩු වන ලෙසට සවි කළ භූගත කූරු හෙවත් පෘථිවි දඬු හා සම්බන්ධ කිරීම ගොඩනැගිලි අකුණු අනතුරුවලින් සුරැකීමේ වැදගත්ම ක‍්‍රමයයි. මේ පිළිබඳව විදුලි කාර්මික නිලධාරියකුගේ උපදෙස් ලබා ගැනීම උචිතය.අකුණු පහරක අධික ධාරාවක් අර්ධ ලෙස හෝ සම්පූර්ණ ලෙස තැනින් තැනට රැගෙන යාමට පරිසරයේ ඇති සන්නායක කම්බි ආධාර වේ. විදුලිබල සැපයුම් කම්බි, රූපවාහිනි ඇන්ටෙනා කම්බි හා දුරකථන කම්බි හරහා අකුණු ධාරා ගමන් කිරීම සිදුවේ.මේ නිසා දේපොළ හා ජීවිත හානිවන අවස්ථා බහුලය. මේ නිසා අකුණු සහිත කාලගුණ තත්ත්වයන් ගැන අනාවැකි පළ වූ විටක මුලින්ම කළ යුතු වන්නේ විදුලි උපකරණ විද්යුත් පරිපථවලින් විසන්ධි කර තැබීමයි. ඒ සමගම බාහිර රූපවාහිනි ඇන්ටෙනාව ගලවා ඇන්ටෙනා පේනුවද නිවසින් බාහිරව පෘථිවියට ආසන්න වන පරිදි තැබීම උචිතය.අකුණු සහිත කාලගුණ තත්ත්ව ප‍්‍රකාශ වූ විට කී‍්‍රඩා පිටි, තේවතු, කී‍්‍රඩාංගණ, මුහුදු වෙරළ කුඹුරු යායවල් ආදි විවෘත ස්ථානවල ගැවසීම සීමා කළ යුතුය. විශේෂයෙන්ම උදලු, අලවංගු වැනි උපකරණ භාවිත කරමින් එළිමහනේ කටයුතු කිරීමෙන් වැළකිය යුතුය.මෙය නොවැළැක්විය හැකි නම් දෙපා ආසන්නව තබා පහත් විය යුතුය. වියළි පාවහන් පැළඳීම හෝ පරිවාරක ද්‍රව්‍යයක් මත සිටීම බොහෝ දුරට ආරක්ෂාව තහවුරු කරයි.මෙවැනි කාලවලදී හුදෙකලා වෘක්ෂ අසල හෝ උස් භූමිවල නොරැඳිය යුතුය. ස්ථානය කුමක් වුවත් ශරීරයේ කි‍්‍රයාකාරී උස ප‍්‍රමාණය අඩු කරලීම සඳහා වාඩිවී හෝ සයනයක දිගා වී සිටින්න.විවෘත බෝට්ටුවක ගමන් කරනවා නම් ඒ ඇතුළත වාඩිවී සිටිය යුතුය. නැත්නම් තරමක් උස්වූ ජැටියක් හෝ පාලමක් යට ඒ හා සෘජු ස්පර්ශයක් නොමැතිව නැංගුරම් ලෑම ආරක්ෂාව වැඩි කරනු ලැබේ.යතුරු පැදි හා ට‍්‍රැක්ටර්, එළවීම, අශ්වයන් පිට යෑම ජලාශවල පිහිනීම හා ජලය ඇති ස්ථානවල ඇවිදීම සුදුසු නැත.විදුලි ස්ති‍්‍රක්ක, ශීතකරණ, ලෝහ ජනෙල් රාමු, ගුවන් විදුලි යන්ත‍්‍ර වැනි උපකරණ, ස්පර්ශයෙන් හා පරිහරණයෙන් වැළකී සිටීමද ආරක්ෂාකාරී බව කිව යුතුය.මීට අමතරව නිවාසවල කොන්කී‍්‍රට් ලෑලි සෙවිලි කළු දුම් කවුළු සහිත මුළුතැන් ගෙවල්වල (විශේෂයෙන් එම කොන්කී‍්‍රට් ලෑලිවලට ආසන්නව සිටීම අකුණු සහිත වේලාවලදී අනතුරුදායකය.උස් ලෝහ ආකෘති, කම්බි වැටවල් හෝ කම්බි රෙදි වැල් අසල සිටීම, ඒවා ස්පර්ශ කිරීම අනතුරුදායක විය හැකිය. නිවාස ඇතුළත සවිකළ ගෘහස්ථ දුරකථන භාවිතය විශේෂයෙන් හුදෙකලා - පාළු ස්ථානවල කුඹුරුවල කී‍්‍රඩාංගනවල හා මුහුදු වෙරළවල ජංගම දුරකථන පාවිච්චියද සීමා කළ යුතුය. ඒ සමගම සංවෘත වාහනයක යන්නේ නම් අත පය හිස එළියට නොදැමීමට වග බලා ගත යුතුය.කැටි වැහි වලාකුළු ඇති වන්නේ විනාඩි 30 ක සුළු කාල සීමාවකට පමණි. මේ නිසා සවස් වරුවේ සංවහන වැසි වැටෙන අවස්ථාවල යම් එක් ස්ථානයකට අකුණු අනතුරු එන්නේ පැයක් වැනි කෙටි කාල සීමාවලය. ඒ සුළු කාලය ඇතුළත ඉහත ආරක්ෂක පියවර පිළිපැද්දොත් අපට ජීවිත දේපොළ සියල්ල ආරක්ෂා කර ගත හැකිය. අකුණු වැස්සක ප‍්‍රථම අකුණු පහර හෝ මඳ විරාමයකින් පසු ළඟා වන අකුණු පහර මගින් අනතුරු වැඩි වශයෙන් සිදුවන බව අප කළ පර්යේෂණ මගින් අනාවරණය වී තිබේ.වාහනයක්, සංවෘත කුටියක් අසල සිටීම, උස රබර් සෙරෙප්පු පැළඳීම, අධිබල විදුලි ධාරා කම්බි යට සිටීම, දුරකථන කුළුණු අසල සිටීම ගුවන් විදුලි සන්නිවේදන කුළුණු අසල සිටීම ආදියද අකුණු අනතුරු සිදුවෙන අවස්ථාවේදී ගත හැකි ආරක්ෂිත උපක‍්‍රම වේ.(ජපන් ජල සංසදය හා කාන්තා ජල සංසදය සංවිධානය කළ ආපදා කළමනාකරණ වැඩ මුළුවකදී කාලගුණ විද්‍යා දෙපාර්තමේන්තුවේ හිටපු අධ්‍යක්ෂ කේ. ආර්. අභයසිංහ මහතා කළ දේශනය ඇසුරිනි.)සකස් කළේ නිහාල් පී. අබේසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>04</month>
      <day>20</day>
    </date>
    <link>http://www.silumina.lk/2008/04/20/_art.asp?fn=af0804205</link>
    <topic>2007 සාමාන්‍ය පෙළ ප‍්‍රතිඵල බහුතරයකට උසස් අධ්‍යාපනයට මාවත විවර කරලා</topic>
    <author>(තොරතුරු ලබාගැනීමේ දී සහය වූ නියෝජ්‍ය විභාග කොමසාරිස් ගයත‍්‍රි අබේගුණසේකර මහත්මියට ස්තුතිය) සාකච්ඡා කෙළේ සුභාෂිණී ජයරත්න ඡායාරූපය විමල් කරුණාතිලක</author>
    <content>මුට්ටිවල දැමූ රන් බඩු වත්ත පුරාසල්ලි කුට්ටි උඩින් දුවන දුම්රිය එන්ජින්ආසියාව හොල්ලන හාල්අකුණු අනතුරු බහුල පොළොව රත්වීම නිසයි?2007 සාමාන්‍ය පෙළ ප‍්‍රතිඵල බහුතරයකට උසස් අධ්‍යාපනයට මාවත විවර කරලාවිභාග කොමසාරිස් ජෙනරාල් අනුර එදිරිසිංහපසුගිය වසර කිහිපයට සාපේක්‍ෂව ඉකුත් අධ්‍යයන පොදු සහතික පත‍්‍ර සාමාන්‍ය පෙළ විභාගයේ ගණිත විෂය ඇතුළුව සාමාන්‍ය පෙළ සමත් ප‍්‍රතිශතය ඉහළ අගයක් ගත්තේ ය. එසේ ම ලබන දෙසැම්බර් මස පැවැත්වෙන අධ්‍යයන පොදු සහතික පත‍්‍ර විභාගය නව විෂය මාලාවන්ට අනුව සකස් කිරීමට විභාග දෙපාර්තමේන්තුව දැනටමත් කටයුතු යොදා ඇත. මේ විභාග සංශෝධනය පිළිබඳව විභාග කොමසාරිස් ජෙනරාල් අනුර එදිරිසිංහ මහතා ‘සිළුමිණ’ ට සිය අදහස් පළ කෙළේ මෙසේ ය.ඉකුත් අධ්‍යයන පොදු සහතික පත‍්‍ර සාමාන්‍ය පෙළ විභාගයට අයැදුම්කරුවන් 456898 ක් පෙනී සිටියා. පාසල් අයැදුම්කරුවන් 368886 ක් මෙම විභාගයට මුහුණ දුන්නා. මේ පළමු හා දෙවන වතාවට විභාගයට පෙනී සිටිය අයයි. පළමු වතාවට පාසල්වලින් 276953 ක් විභාගයට මුහුණ දුන්නා. අයැදුම්කරුවන් 276516 ක් විෂයයන් පහකට වඩා පෙනී සිටියා.උසස් පෙළට සුදුස්සෝ ලක්ෂ 1 1/2 ක්මේ අනුව ප‍්‍රථම වතාවට පාසලෙන් විභාගයට පෙනී සිට විෂයන් 8 ට ම Aසාමාර්ථ ලබා ගැනීමට අයැදුම්කරුවන් 4832 ක් සමත් වුණා. මේ සංඛ්‍යාව පසුගිය වසරේ Aසාමාර්ථ ලැබූ පිරිසට වඩා සියයට දෙකක වැඩිවීමක්. පළමු වතාවට පාසලෙන් විභාගයට පෙනී සිටි අයැදුම්කරුවන් අතුරින් ගණිතය මාධ්‍ය භාෂාව සමග විෂයයන් 6 කින් සමත් වූවන් ගේ සංඛ්‍යාව 126953 ක්. අධ්‍යාපන අමාත්‍යාංශය නිකුත් කළ චක‍්‍රලේඛයට අනුව මෙවර උසස් පෙළ හැදෑරීමට සුදුසුකම් ලැබූ සංඛ්‍යාව දළ වශයෙන් 155000 ක් පමණ වෙනවා.276000 ක් පමණ අයැදුම්කරුවන්ගෙන් 155000 ක් උසස් පෙළ හැදෑරීමට සුදුසුකම් ලැබූවත් මෙවර සාමාන්‍ය පෙළ සමත් සංඛ්‍යාව 200,000 කට වැඩි වෙනවා.රැකියා අවස්ථාමෙහි දී විශේෂයෙන් වැදගත් වන්නේ 276000 ක් වන පාසල් අයැදුම්කරුවන්ගෙන් 200000 ක් සමත් නම් 76,000 ක සුළු ප‍්‍රමාණයක් තමයි විෂයන් 2 ක්, තුනක් හතරක් පහක් අසමත් වෙලා තියෙන්නේ.මේ සංඛ්‍යාව පසුගිය වසරවලට ඉතා වැඩියි. 2007 සාමාන්‍ය පෙළ විභාගයේ විශාල පිරිසක් සමත් වීම මෙවර දකින්න පුළුවන් විශේෂත්වයක්. මේ නිසා බොහෝ දෙනාට ඉදිරි අධ්‍යාපනයට යොමු වීමට රැකියාවක් කිරීමට පෞද්ගලික අයැදුම්කරුවන් ලෙස උසස් පෙළ හදාරන්නට මෙය හේතුවක් වෙනවා. විශාල පිරිසකට ඒ සඳහා අවස්ථාව ලැබිලා තියනවා.පාසල්වල උසස් පෙළ විෂයයන් හැදෑරීම සඳහා අධ්‍යාපන අමාත්‍යාංශය චක‍්‍රලේඛයක් නිකුත් කර තියනවා. එහි පැහැදිලිව ම කියනවා, කිසියම් දරුවකුට උසස් පෙළ හැදෑරීම සඳහා වැඩ 6 යි සම්මාන 3 ක් ලබා ගැනීම අවශ්‍ය බව.එහෙම නැතිවන විට වැඩ 5 යි සම්මාන 2 ක් අතැතිව උසස් පෙළ හැදෑරිය හැකියි. මෙතැනදි ඔහු පාසල පදනම් කර ගත් ඇගැයීම්වල දි 1, 2, 3 මට්ටම්වලදි ලබා ගත් සාමාර්ථයක් තිබේ නම් එය සම්මානයක් ලෙස භාවිතා කර උසස් පෙළ හැදෑරිය හැකියි.මුල් අවස්ථාවේ දී ගණිතය විෂය තිබිය යුතුයි. එසේ නොමැති නම් 2 වන වර එය සම්පූර්ණ කළ හැකියි. මේ වසරේ සම්පූර්ණ කර ගන්නට අපහසු වුණොත් ඔහුට පාසලෙන් අස්වෙන්නට සිදුවෙනවා.සුදුසුකම්නමුත් පෞද්ගලිකව පාසලෙන් පිටස්තරව ඉගෙන ගන්නා අයකුට උසස් පෙළ හැදෑරීම සඳහා සාමාන්‍ය පෙළ සුදුසුකම් අවශ්‍ය නැහැ. පාසල්වල ඉගෙන ගන්න අයට පමණයි සුදුසුකම් අවශ්‍ය වෙන්නේ. මේ තත්ත්වය ඇතිවුණේ පාසල්වල ඉඩකඩ අපහසුතාව නිසයි.උසස් පෙළ විභාගයට පෙනී සිටීම සඳහා පාසල් යාම අනිවාර්ය නැහැ පෞද්ගලිකව ඉගෙන විභාගයට පෙනී සිටිය හැකියි. ලබන ඉහළ ප‍්‍රතිඵල මත විශ්වවිද්‍යාලයකට හෝ යා හැකියි. මේ අද බොහෝ දෙනෙක් නොදන්නා කරුණක්.මෙවර බොහෝ දෙනා කියනවා සාමාන්‍ය පෙළ විභාගයෙන් සමත් ව ඇත්තේ සියයට 50 ක් කියා. මෙය වැරැදි මතයක්. ප‍්‍රථම වතාවට විභාගයට පෙනී සිටි පිරිස දෙස බැලුවහොත් ඒ අය ගේ සාධන මට්ටම ඉහළ ගොස් තියෙනවා. එය සතුටට කරුණක්.මේ පිළිබඳ දත්ත තවමත් සකස් කැරෙමින් පවතිනවා. මේ නිසා උසස් පෙළ හැදෑරීමට මෙන් ම සාමාන්‍ය පෙළ සමත් ප‍්‍රතිශතය සියයට හැටකට වඩා වැඩි වෙන්න පුළුවන්.විභාගයක දී සලකා බලන ප‍්‍රධාන කාරණය ඉදිරි අධ්‍යාපන කටයුතු හැදෑරීම ම පමණක් නොවේ. විභාගය සමත් වීම පදනම් කරගෙන ඔහුට හෝ ඇයට රැකියාවක් සඳහා අවස්ථාව ලැබෙනවා නම් එයත් විශාල ප‍්‍රගතියක්.සාධන මට්ටමමෙවර ගණිතයට පෙනී සිටි සියලු අයැදුම්කරුවන් ගත් විට ගණිතය සාධන මට්ටම සියයට 42 සිට සියයට 50.2 දක්වා ඉහළ ගොස් තිබෙනවා.එය සියයට 8 ක වැඩිවීමක්. පසුගිය වසර හා සංසන්දනය කළොත් 2000 දි සියයට 32.5 ක්, 2001 දි සියයට 44.05, 2002 දි සියයට 40.03 ක්, 2003 දි සියයට 42.18 ක්, 2005 දි සියයට 42.08 හා 2006 දි සියයට 42.0 ක් වෙනවා . මේ අනුව ගණිතය සාධන මට්ටමේ විශාල ප‍්‍රගතියක් පෙන්නුම් කරනවා.ගණිතය විෂය සමත්වීම වැඩිවීමට ප‍්‍රධාන හේතුවක් වුණේ අධ්‍යාපන අමාත්‍යාංශය, පළාත් අධ්‍යාපන දෙපාර්තමේන්තුව, විභාග දෙපාර්තමේන්තුව, ජාතික අධ්‍යාපන ආයතනය පසුගිය කාලයේ කි‍්‍රයාත්මක කළ විවිධ වැඩසටහන්.අධ්‍යාපන අමාත්‍යාංශය පසුගිය කාලයේ පළාත් 15 ක් තෝරාගෙන ගණිතය සාධන හැකියාව වැඩිදියුණු කරන්න විවිධ වැඩසටහන් කි‍්‍රයාත්මක කළා. මෙය මෙවර ප‍්‍රතිඵල ඉහළ යන්නට එක් හේතුවක් වුණා. මේ තත්ත්වය සියයට 65 ක් දක්වා වර්ධනය කරන්න පුළුවන්. තවත් විශේෂත්වයක් වන්නේ මේ ගණිත ප‍්‍රතිඵල සාර්ථකත්වය එක් පළාතකට, දිස්ති‍්‍රක්කයකට පමණක් සීමා නො වීම යි.මේ තත්ත්වය දිවයින පුරාම දකින්න පුළුවන්.විද්‍යා විෂයේ ප‍්‍රතිඵල මෙවර පැහැදිලි අඩුවීමක් පෙන්නුම් කරනවා. ගිය වසරේ විද්‍යා විෂය සමත් ප‍්‍රමාණය සියයට 44.5 යි. මෙවර එය සියයට 44.4 යි. සියයට .1 ක අඩුවක් පෙන්නුම් කරනවා.සිංහල භාෂාව පැහැදිලි වැඩිවීමක් පෙන්නුම් කරනවා. ශිව ධර්මය සියයට 88 සිට 90 දක්වා ද හින්දු ධර්මය සියයට 70 සිට 80 දක්වා ද සමත් සංඛ්‍යාවේ වැඩි වීමක් පෙන්නුම් කරනවා.දුර්වල අයත්පාසල් මට්ටමින් පළමු වතාවට විභාගයට පෙනී සිටි අයගෙන් විෂයන් සියල්ල ම දුර්වල පිරිස මෙවර 479 යි. එය සියයට 0.17 යි. එය ගිය වසරේ 527 යි.විභාගයේ විෂයයන් 6 කට වඩා පෙනී සිටි අයදුම්කරුවන්ගෙන් 22535 ක් සියලුම විෂයයන් සඳහා දුර්වල බව පෙන්නුම් කරනවා.මොවුනට නැවතත් විභාගයට පෙනී සිටිය හැකියි.මෙවර විභාග ප‍්‍රතිඵල අත්හිටැවූ සංඛ්‍යාවේත් වැඩිවීමක් තියෙනවා. කොළඹ 14, පිලියන්දල 4 මීගමුවේ 2, කළුතර 3, ගාල්ල 3, මාතර 15, තංගල්ල 10, රත්නපුර 15, කෑගල්ල 3, කුරුණෑගල 5, නිකවැරටිය 1, කුලියාපිටිය 2, හලාවත 3, අනුරාධපුර 7, පොළොන්නරුව 3, නුවර 14, මොනරාගල 8, අම්පාර 2, කල්මුණේ 42, මඩකලපුව 7, ති‍්‍රකුණාමලය 8, වවුනියාව 3 ආදී වශයෙන් 168 දෙනෙකුගේ ප‍්‍රතිඵල අත්හිටුවා තිබෙනවා.කොළඹ ඉහළ පෙළේ පෞද්ගලික පාසලක 14 දෙනකුගේ ප‍්‍රතිඵල අපි අත්හිටුවූවේ විවිධ අවිනීත හැසිරීම් නිසයි. කාර්ය මණ්ඩලයට බාධා කිරීම, සෙසු විභාගාපේක්ෂකයන්ට බාධා කිරීම වෙනත් අයකු වෙනුවෙන් විභාගයට වාඩිවීම යන කරුණු මතයි.සෙසු ප‍්‍රදේශවල සමාන පිළිතුරු පත‍්‍ර තිබීම, අනන්‍යතා පත‍්‍රය ඉදිරිපත් නොකිරීම, අත්අකුරු වෙනස්වීම, පිළිගත නොහැකි අනන්‍යතා පත‍්‍ර ඉදිරිපත් කිරීම හා උත්තර පත‍්‍රවල වෙන අයකුගේ අංක යෙදීම, සටහන් ලඟ තබා ගැනීම ආදී හේතු මත විභාග ප‍්‍රතිඵල අත්හිටවූවා.නිලධාරින් සම්බන්ධවත් පැමිණිලි තිබුණා. කිසියම් ළමයකු කොපි කිරීම සම්බන්ධව ළමයාට දඬුවම් දෙනවා නම් එම කාර්ය මණ්ඩලයටත් අපි දඬුවම් දෙනවා. මන්ද නිසියාකාරයෙන් තමන්ගේ කාර්ය ඉටුනොකිරීම ගැන එක මධ්‍යස්ථානයක අපි සම්පූර්ණයෙන් ම විභාග ප‍්‍රතිඵල අත්හිටෙව්වා. ඒ තමයි කාර්ය මණ්ඩලය උදව් කිරීම. මේ ප‍්‍රතිඵල විධිමත් පරීක්ෂණයකින් පසුවයි අපි ලබා දෙන්නේ.නිර්දේශ දෙකක්මෙම වසරේ දෙසැම්බර් මස පැවැත්වෙන සාමාන්‍ය පෙළ විභාගය දෙයාකාරයකටයි පැවැත්වෙන්නේ. පරණ විෂය නිර්දේශය හා නව විෂය නිර්දේශයට අනුව නව පැරණි යනුවෙන් දෙයාකාරයකටයි. පරණ විෂය නිර්දේශය යටතේ ඉදිරියට තව වසර 2 ක් විභාගයට පෙනී සිටිය හැකියි. 2008 හා 2009 දී නව විෂය නිර්දේශයට සමගාමීව පැරණි විෂය නිර්දේශයෙන් ප‍්‍රශ්න පත‍්‍ර සැකසෙනවා.2008 නව විෂය මාලාව යටතේ සාමාන්‍ය පෙළ විභාගය දෙසැම්බර් මස පැවැත්වෙනවා.අලුතින් විභාගයට මුහුණ දෙන අයට නව විෂය නිර්දේශ සහිත ප‍්‍රශ්න පත‍්‍රයට මුහුණ දෙන්න සිදුවෙනවා. නව නිර්දේශය යටතේ ප‍්‍රශ්න පත‍්‍ර වල වෙනස්කම් රැසක් සිදුවෙනවා.ප‍්‍රධාන විෂයයන් 9 කට පිළිතුරු ලිිවිය යුතුයි. එයින් විෂයයන් 6 ක් අනිවාර්යයයි. විෂය කාණ්ඩ 3 න් තවත් එක් විෂය බැගින් විෂයයන් 3 ක් තෝරාගත යුතුයි. අනිවාර්ය විෂයන් 6 මේවායි. ආගම, භාෂාව හා සාහිත්‍යය, ඉංග‍්‍රීසි, ගණිතය, ඉතිහාසය හා විද්‍යාවයි.අනතුරුව කාණ්ඩ 3 කින් එක් විෂය බැගින් විෂයන් 3 ක් තෝරාගෙන විභාගයට පිළිතුරු ලිවිය යුතුයි.පළමු කාණ්ඩයේ ව්‍යාපාර හා ගිණුම්කරණ අධ්‍යයනය, භූගෝල විද්‍යාව, පුරවැසි අධ්‍යාපනය හා ප‍්‍රජා පාලනය, ව්‍යවසායකත්ව අධ්‍යයනය, දෙවන බස සිංහල හෝ දෙමළ, ප‍්‍රංස, ජර්මන්, හින්දි හෝ අරාබි යන විෂයයන්ගෙන් එකක් ද දෙවැනි කාණ්ඩයේ පෙරදිග සංගීතය, අපරදිග සංගීතය, කර්ණාටක සංගීතය, චිත‍්‍ර, නැටුම් දේශීය, නැටුම් භාරතීය, සාහිත්‍ය රසාස්වාදය ඉංග‍්‍රීසි, සිංහල, දෙමළ, අරාබි, නාට්‍ය හා රංග කලාව යන ඒවායින් එකක්ද තුන් වන කාණ්ඩය තොරතුරු හා සන්නිවේදන තාක්ෂණය, කෘෂි හා ආහාර තාක්ෂණය, ධීවර හා ආහාර තාක්ෂණය, නිර්මාණකරණය හා තාක්ෂණවේදය, ගෘහ ආර්ථික විද්‍යාව, ශිල්ප කලා, සෞඛ්‍ය හා ශාරීරික අධ්‍යාපනය, සන්නිවේදනය හා මාධ්‍ය අධ්‍යයනය, විද්‍යුත් ලේඛනකරණය, ලඝුලේඛනය, සිංහල, දෙමළ, ඉංග‍්‍රීසි යන ඒවායින් 1 කට ලිවිය යුතුයි.ගණිතය නව ප‍්‍රශ්න පත‍්‍රය බොහෝ දුරට වෙනස් නිපුණතා ආශ‍්‍රිතව ප‍්‍රශ්න පත‍්‍ර සකස් වෙනවා. ප‍්‍රායෝගික ජීවිතයට සම්බන්ධවයි ප‍්‍රශ්න සකසන්නේ. මෙවර ගණිතය මුල් ප‍්‍රශ්න පත‍්‍රයට පැය 2 ක් වෙන් කරලා තියනවා. දෙවැන්නටත් පැය 2 යි.ඉතිහාසය අනිවාර්යයිමෙවර ඉතිහාසය ප‍්‍රථම වතාවට අනිවාර්ය විෂයයන් යටතට ගැනෙනවා. පරණ නිර්දේශය යටතේ එය අතිරේක විෂයක්. මෙවර පැය 4 ක් ඉතිහාසයට වෙන්වෙලා තියෙනවා.2008 හා ඉන් පසුව පැවැත්වෙන ආගම ප‍්‍රශ්න පත‍්‍රය කොටස් 2 යි. මුල් පත‍්‍රයට බහුවරණ ප‍්‍රශ්න 40 ක් ඇතුළත්වන අතර කාලය පැයයි. ආගම පත‍්‍රය කෙටි පිළිතුරු හා ව්‍යුහගත පිළිතුරු සැපයිය යුතු පැය 2 ක පත‍්‍රයකි.මධ්‍ය භාෂාව එනම් සිංහල භාෂාව හා සාහිත්‍ය හෝ දෙමළ භාෂාව හා සාහිත්‍ය සඳහා ප‍්‍රශ්න පත‍්‍ර 3 කි. පළමු වැනි ප‍්‍රශ්න පත‍්‍රය බහුවරණ ප‍්‍රශ්න 40 ක් අඩංගු පැයක ප‍්‍රශ්න පත‍්‍රයක් වන අතර දෙවැන්න ප‍්‍රශ්න 5 ක් අඩංගු පැය 2 ක පත‍්‍රයක්. තුන්වැන්න අනිවාර්ය ප‍්‍රශ්න 4 ක් ඇතුළු ප‍්‍රශ්න 5 ක පැය 2 ක පත‍්‍රයකි.ගණිතය සඳහා වූ ප‍්‍රශ්න පත‍්‍ර පැය 2 බැගින් පැය 4 ක පත‍්‍රයකි. මුල් ප‍්‍රශ්න පත‍්‍රය A හා B යනුවෙන් කොටස් 2 ක් වන අතර 2 වන පත‍්‍රය ද A හා B යනුවෙන් කොටස් 2 කි.ඉංග‍්‍රීසි ප‍්‍රශ්න පත‍්‍රය පැයක හා පැය 2 ක ප‍්‍රශ්න පත‍්‍ර 2 කි. මේ ප‍්‍රශ්න පත‍්‍ර 2 ම හැකියාව මැනෙන, වාග් මාලාවට අදාල, ව්‍යාකරණයට අදාල, ලිවීමේ හැකියාව මැනෙන ප‍්‍රශ්න ඇතුළත් ය.ඉතිහාසය සඳහා බහුවරණ ප‍්‍රශ්න 40 ක් අඩංගු පළමුවන ප‍්‍රශ්න පත‍්‍රය ද දෙවැන්න කොටස් 3 කින් යුතු පැය 3 ක ප‍්‍රශ්න පත‍්‍රයකි.විද්‍යාව ද පැයක බහුවරණ ප‍්‍රශ්න පත‍්‍රයක් හා A හා B යනුවෙන් වූ පැය 3 ක ප‍්‍රශ්න පත‍්‍රයක් වෙයි. මේ සියලු වෙනස්කම් නව විෂය නිර්දේශයට අනුකූලවයි.(තොරතුරු ලබාගැනීමේ දී සහය වූ නියෝජ්‍ය විභාග කොමසාරිස් ගයත‍්‍රි අබේගුණසේකර මහත්මියට ස්තුතිය) සාකච්ඡා කෙළේ සුභාෂිණී ජයරත්න ඡායාරූපය විමල් කරුණාතිලක </content>
  </post></root>