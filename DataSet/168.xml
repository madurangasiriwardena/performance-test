<?xml version="1.0" encoding="UTF-8" standalone="no"?><root><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=af0904052</link>
    <topic>වන්නි මෙහෙයුමෙන් යළි උරුම වන වන්නි ඉතිහාසය</topic>
    <author>එම්. නිලන්ති මානෙල්</author>
    <content>කොළඹ කුණු ප‍්‍රශ්නය අවුරුදු 30-40 ක් පරණ එකක්වන්නි මෙහෙයුමෙන් යළි උරුම වන වන්නි ඉතිහාසයපළාත් හයක ගස් වනසන පිටි මකුණාසිංහල අලුත් අවුරුදු චාරිත‍්‍රබුදු දහම හා දේව සංකල්පයකොන්ද කඩන පොත් බෑගයඋත්සව සමයේ දී භාණ්ඩ මිල කෘති‍්‍රම ලෙස ඉහළ නැංවීමට ඉඩක් නැහැමහබලවතුන් පවා ඇද වැටෙද්දී අපේ ආර්ථිකය නොවැටුණේ නිසි කළමනාකරණය නිසයිකි‍්‍ර.ව. පස්වැනි සියවසෙහි සිට වන්නි ප‍්‍රදේශය පිළිබඳ විවිධ තොරතුරු අනාවරණය වී ඇත. එහෙත් ලිඛිත ඉතිහාසයෙහි වන්නි යන වදන මුලින් ම හමුවන්නේ පොලොන්නරු යුගයෙනි. එනම් මාඝ ආක‍්‍රමණ පිළිබඳ වංශ කථාවන්හි සඳහන් තොරතුරු ඇසුරිනි. ඒ පිළිබඳ පූජාවලියේ ද දැක්වෙයි.එහි දැක්වෙන විස්තරයෙන් අනාවරණය වන්නේ මාඝගේ ආක‍්‍රමණයෙන් පසු එතෙක් නිජභූමිය ලෙස පැවති උතුරු නැඟෙනහිර පළාත්වලින් සිංහලයන් එළවා දමන ලද බවත් විජයබාහු රජතුමන් විසින් සතුරන් වූ ආක‍්‍රමණිකයන් මර්දනය කොට සිංහලයන්ට ආරක්ෂාව සපයන ලද බවත් ය.විජයබාහු රජතුමා කුමාර කාලයේදී ප‍්‍රාදේශීය වන්නි රාජ නායකයකු ලෙස කටයුතු කොට ඇති බව ද ඓතිහාසික ග‍්‍රන්ථවල සඳහන් ය. කුමාර කාලයේ වත්හිමි විජයබාහු නමින් ද ප‍්‍රකට වූ ඔහු දඹදෙණිය අගනුවර කරගනිමින් රජකමට පත් විය.දිගු කලක් වන්නි නායකයකු ලෙස කටයුතු කළ බැවින් ඔහු වන්නි නිරිඳු ලෙස ද හඳුන්වා ඇත. එතුමන් විසින් විශේෂයෙන් ආරක්ෂාව සපයන ලද්දේ සිංහල බෞද්ධ ශිෂ්ටාචාරයෙහි පැවැත්ම උදෙසා ය.පූජාවලියෙහි හා චූලවංශයෙහි මහවන්නීන් ලෙස හඳුන්වා ඇත්තේ බලවත් සිංහලයන් ය. එම සිංහල මහ වන්නීන් මාඝ ආක‍්‍රමණයෙන් පසුව ඇතිවූ අරාජික සමයේ දී ද මහ දුර්ග පර්වතවල ගම් නගර සාදාගෙන ලෝකය හා ශාසනය පාලනය කළ බව වංශ කථාවන්හි සඳහන් වෙයි.එසේ වාසය කළ බලවත් සිංහලයන් වූයේ සුභ සෙන්පති, සංඛ සෙන්පති, බුවනෙකබාහු ආදිපාද ආදීන් ය. සුභ පර්වතය හෙවත් යාපහුව මුදුනේ බලකොටුවක් තනාගෙන සුභ සෙන්පති එම ප‍්‍රදේශය පාලනය කළේ ය. ගෝවින්ද මලය සිට රුහුණට ආරක්ෂාව සැලසුවේ බුවනෙකබාහු ආදිපාදයන් ය. එවැනිම මහා සෙන්පතියකු වූයේ මිනිපේ ප‍්‍රදේශය ආරක්ෂා කළ සංඛ හෙවත් භීම සෙන්පතිය. ඔවුන් අතරින් විශේෂත්වයට පත් වූයේ වන්නි රාජ්‍යත්වයට හිමිකම් කී වත්හිමි විජයබාහු කුමාරයා ය.වැව හා බැඳුණු සෞභාග්‍යවත් ගැමි සංස්කෘතියක් ද ජලාශ‍්‍රිත ස්වයංපෝෂිත ශිෂ්ටාචාරයක් ද අතීතයේ වන්නි ප‍්‍රදේශයෙහි විය. කාලිංග මාඝ ඉන්දියාවේ සිට පැමිණ එම ශ්‍රේෂ්ඨ ශිෂ්ටාචාරය බිඳ දැමීමට උත්සාහ කළේ ය.අස්ගිරි වන සෙනසුනමාඝගේ උග‍්‍ර මර්දනශීලී කි‍්‍රයා කලාපය හේතුවෙන් රජරට හා රුහුණු ජනතාව තම නිජබිම් හැර යන්නට විය. සිංහල ප‍්‍රභූවරු හෙවත් මහ වන්නිවරු මහා වන ගිරිදුර්ග වල වෙසෙමින් සිංහල බෞද්ධ ජනතාව වෙනුවෙන් කටයුතු කරන්නට වූහ.ඒ අනුව ප‍්‍රධාන මහ වන්නිවරු සිවුදෙනා ලෙසින් ඓතිහාසික ලේඛනවල සඳහන් වන්නේ සුභ සෙන්පති, සංඛ සෙන්පති, බුවනෙකබාහු ආදිපාදයන් හා වත්හිමි විජයබාහු කුමරුන් ය.විජයබාහු කුමරු අනෙකුත් ඇතැම් වන්නිවරුන් ද තමාට අවනත කරගනිමින් සේනා වර්ධනය කොට සටන් මෙහෙයවමින් ආක‍්‍රමණකාරීන් එළවමින් මායාරට නිදහස් කොටගත්තේ ය.මහා වන්නිවරුන් අතර සිටි සුභ සෙන්පති විසින් අස්ගිරි වන සෙනසුන සාදා මහ සඟරුවනට පූජා කරන ලදී. එය පූජා කරන ලද්දේ දිඹුලාගල සෙනසුන හැරදමා පැමිණි භික්ෂූන් වහන්සේ වෙත ය. අස්ගිරියේ තල්පතෙහි ද මේ බව සඳහන් ව ඇත.විජයබාහු රජරට එක්සේසත් කරන විට ඔහුට සහයෝගය දුන් මහ වන්නිවරුන් පසුව රජුගේ ආධිපත්‍යය පිළිගෙන කටයුතු කරන්නට ඇතැයි සැලකිය හැකි ය. රජ හා සියලුම ප‍්‍රභූවරු එක්ව රජරටින් හා රුහුණු රටින් පලා ආ ජනතාවට රැකවරණය සලසන්නට වූහ. මෙසේ මහ වන්නිවරුන් ගේ ද නායකත්වයට පත්වූ බැවින් විජයබාහු රජ වන්නිරාජ යන නාමයෙන් ද හඳුන්වා ඇත.සිද්ධස්ථානවලට අනුග‍්‍රහයවිජයබාහු රජ සමයට අයත් යැයි සැලකෙන සෙල් ලිපියක් 1933 වර්ෂයේදී නැඟෙනහිර පළාතේ ති‍්‍රකුණාමලය දිස්ත‍්‍රික්කයේ කන්නලායි අසල පාලමොට්ටෛ නම් ස්ථානයෙන් හමුවිය. දෙමළ බසින් ලියා ඇති එහි එන නාමයන් හින්දු ය.සෙල්ලිපියට අදාළ සිද්ධස්ථානය ‘විජයරාජ ඊශ්වරම්’ නමින් ද ‘විජයරාජ චතුර්වේදී මංගලම්’ යනුවෙන්ද හඳුන්වා ඇත. එය බ‍්‍රාහ්මණයන් විසූ ගමක් විය යුතු ය. ඒ අනුව විජයබාහු රජුගේ රැකවරණ යටතේ වන්නි ප‍්‍රදේශයෙහි බ‍්‍රාහ්මණ ජනපද ද පැවතී ඇත. කන්නලාය්හි ශිව දේවාලය ‘විජයරාජ ඊශ්වරම්’ නමින් හඳුන්වන්නට ඇත්තේ එය විජයබාහු රජු විසින් පිහිටුවනු ලැබූ බැවින් විය යුතු ය.විජයබාහු රජුගේ ශිලා ලේඛනයන්ට අනුව සිංහල රජවරුන් බ‍්‍රාහ්මණයන් ආරක්ෂා කරමින් ඔවුන්ගේ සිද්ධස්ථානවලට අනුග‍්‍රහය දැක්වූ බව පෙනේ. වන්නි ප‍්‍රදේශයෙහි චෝල ආධිපත්‍යය පැවති සමයෙහි බුදුදහම හා හින්දු දහම එකසේ සමාන තත්ත්වයකට පත්කිරීම සඳහා කළ යුතු සියල්ලක් ම කළ බෞද්ධ නරපති වූයේ විජයබාහු රජතුමා ය. එහෙත් චෝල ආධිපත්‍යයෙන් රට මුදා ගැනීම සඳහා වූ කි‍්‍රයාදාමය මුල්තැන්හි තබා ඔහු කටයුතු කොට ඇත.විජයබාහු රජ සමයට අයත් මේ පාලමොට්ටෛයෙන් හමුවූ දෙමළ පුවරු ලිපිය ලියා ඇත්තේ නා ගෛච්චානි නම් බ‍්‍රාහ්මණ කුල ස්ති‍්‍රයක විසින් ශිව දෙවියන්ට කරන ලද ප‍්‍රදානයක් ලේඛනගත කිරීම සඳහා ය. ඇය සිය සැමියා සිහිවීම සඳහා කන්තලායිහි පිහිටි තෙන් කෛලාසම් (දකුණු කෛලාස) නම් වූ කෝවිලට රන් ඔටුන්නක්, රන් මාලයක්, පහනක්, රන්කාසි, නාට්‍යාංගනාවන් සත් දෙනකු පූජාකොට ඇත.විජයබාහු රජතුමාගේ ඇවෑමෙන් ඔහුගේ පුත් දෙවන පරාක‍්‍රමබාහු රජකමට පත්විය. කි‍්‍ර.ව. 1236 දී දෙවන පරාක‍්‍රමබාහු රජු විසින් මාඝ හා සටනට මුලපුරන ලදී. එතෙක් තම පිය රජුට අවනත නොවී සිටි සිංහල වන්නි රජවරු පිරිසක් දෙවන පැරකුම් රජුට පක්ෂපාතී වූහ. එයට උපකාරි වූයේ ඌවේ බුවනෙකබාහු ආදිපාදයන්ගේ සම්භාවනීය වූ ද සම්‍යක් ප‍්‍රයෝග සහිත මන්තී‍්‍ර බලයයි.දෙවන පරාක‍්‍රමබාහු රජ දඹදෙණියේ සිට පොලොන්නරුව තෙක් යන ගමනේදී මඟ දෙපස වූ වනදුර්ග හා ගිරි දුර්ගවල විසූ වන්නි නායකවරුන් පක්ෂපාතී කරගැනීම ප‍්‍රයෝජනවත් වූ ද අත්‍යවශ්‍ය වූ ද කාර්යයන් සේ සලකා කටයුතු කොට ඇත.පැරකුම් රජු වෙනුවෙන් බුවනෙකබා ආදිපාදයන් යෙදූ සම්‍යක් උපාය මාර්ග වූයේ වැරදිකරුවන්ව සිටි වන්නි නායකවරුන් ගේ දඬුවම් ලිහිල් කිරීමයි. එනම් මරණීය දණ්ඩනයට නියම වූවන් සිරගෙට නියම කිරීම, සිරගෙට නියමවූවන්ට විග‍්‍රහ කොට නිදහස් කිරීම, රටින් පිටුවහල් කළ යුතු වරදකරුවන්ට දඩ නියම කිරීම, දඩ නියම කළයුතු වරදකරුවන්ට තදින් අවවාද කොට නිදහස් කිරීම ආදියයි.මෙසේ දඬුවම් ලිහිල් කරන ලද්දේ පියරජුට අවනත නොවීම නිසා දඬුවම් ලද වන්නි නායකවරුන් ගේ ය. දෙවන පරාක‍්‍රමබාහු රජුගෙන් පසුව ඔහුගේ පුත් සිවුවැනි බෝසත් විජයබාහු රජකමට පත් විය.බෝසත් විජයබාහු කුමරු එතෙක් වනවැදි තිබු සිද්ධස්ථාන පිළිසකර කරවීමට කටයුතු කළේ ය. එකල මෙතෙක් නොපැමිණි මහ වන්නීහු ද බෝසත් විජයබාහු කුමරුන් වෙත පැමිණියහ.අනුරාධපුරයෙහි ආගමික හා සංස්කෘතික මධ්‍යස්ථානයන්හි ආරක්ෂාව බෝසත් විජයබාහු කුමරුන් විසින් එම මහ වන්නීන් වෙත පවරන ලද බව වංශ කථාවන්හි සඳහන් වේ. මෙයින් අනාවරණය වන්නේ එතෙක් ස්වාධීනව සිටි මහ වන්නි නායකවරුන් ද බෝසත් විජයබාහු රජුට පක්ෂපාතී වූ බවයි. මාඝගේ හමුදා විසින් පැහැරගන්නා ලද මහ වන්නීන්ගේ අඹුදරුවන් යළි වන්නිවරුන්ටම පවරා දීමට බෝසත් විජයබාහු රජ කටයුතු කර ඇත.මෙතෙක් සඳහන් කළ මහ වන්නීන්, ප‍්‍රාදේශීය නායකයන් ලෙස තම බලය පතුරුවාගෙන සිටියේ කි‍්‍ර.ව. 1215 ත් - 1265 ත් අතර වූ අඩසියවසක් තරම් වූ කාල වකවානුවකය. එම අඩසියවස ලංකා ඉතිහාසයෙහි සංක‍්‍රාන්ති යුගයක් විය.බුදුදහමට හා සිංහල ජාතියට කිසියම් මෙහෙයක් ඉටුකළ බෝසත් විජයබාහු රජතුමන්ට රජකළ හැකි වූයේ දෙවසරක් පමණි. මිත්ත නම් සෙන්පතියකු විසින් කි‍්‍ර.ව. 1272 දී රජු උපායකින් මරණයට පත් කොට රජකම ලබාගන්නා ලදී. රාජ්‍ය උරුමයක් නොමැති මිත්ත සෙනෙවි බලයෙන් පහකොට නැවත රජකම ලබා ගත්තේ පළමු වැනි බුවනෙකබාහු රජතුමා ය.ආරම්භයේ සිට වර්ෂ 1500 ක් දක්වා ශ‍්‍රී ලංකාවේ ශිෂ්ටාචාරය වර්ධනය වූයේ රජරට සහ රුහුණු රට ඇතුළත් වූ වියළි කලාපයට ය. එනම්, වයඹ පළාත, උතුරු මැද පළාත, උතුරු නැඟෙනහිර පළාත හා ඌව පළාත් ද වලවේ ගඟ දක්වා වූ දකුණු පළාතේ නැඟෙනහිර කොටස ද ඇතුළත්වය.අතීතයේ සිට ශ‍්‍රී ලාංකේ ය ශිෂ්ටාචාරයේ නිජබිම වූයේ එම වියළි කලාපයයි. නිජභූමි සංකල්පය අනුව උතුරු නැඟෙනහිර නිත්‍ය උරුමය ඇත්තේ කුමන ජන කොට්ඨාසයකට දැයි අතීතය පිළිබඳ ගවේශනයෙන් මැනවින් හඳුනාගත හැකිවේ.අනභිභවනීය රාජ්‍යයක්කාලිංග මාඝගේ සමයෙහි චෝඩගංගදේව නම් වූ කාලිංග කුමරකු ලක්දිව පැමිණියේ ය. ඔහු විසින් පිහිටුවන ලද සෙල්ලිපියක් ති‍්‍රකුණාමලයෙන් හමු විය. එය ලක්වැසියන්ට වඩා වැදගත් වන්නේ අන්තර්ගතයෙහි ලංකාව හඳුන්වා ඇති ආකාරයෙනි.චෝඩගංගදේව ගේ ශිලා ලිපියෙහි කියැවෙන්නේ ශ‍්‍රී ලංකාව කිසිවකුටත් යටත් කළ නොහැකි අනභිභවනීය රාජ්‍යයක් බවයි.කාලිංග මාඝ ලක්දිව කිසියම් බලයක් ඇතිව සිටිය ද කාලිංග කුමරකු වූ චෝඩගංගදේව විසින් ලියවන ලද මේ හෘදයාංගම හා ගෞරවාන්විත අදහස් වලින් හැඟෙන්නේ ඔහු මාඝ මෙන් ජාතියේ - දේශයේ සතුරකු නොවූ බවයි. එම අනභිභවනීය වූ ශ‍්‍රී ලංකාවේ වියළි කලාපය ආශ‍්‍රිත ශිෂ්ටාචාරය සියවස් ගණනාවක් අනුරපුර හා පොලොන්නරුව මධ්‍යකොට ගෙන වර්ධනය විය.මේ වනවිට තෙත් කලාපයෙහි ජනගහනය ඉතා සුළු විය. වියළි කලාපය පැතිර ගිය තැනිතලා භූමියක් වූ අතර ඊසාන දිග මෝසම් සුළඟින් වැසි ලැබී ඇත. එමෙන් ම තැනිතලාව හරහා ගලාගිය ගංගා හරස්කොට අමුණු බැඳ වියළි කලාපය ජලාශි‍්‍රත ප‍්‍රදේශ මුල්කොට ගෙන කෘෂිකාර්මික ජීවන රටාවකට වියළි කලාපයේ වැසියෝ හුරුවී සිටියහ.නිරන්තර අරගල හේතුවෙන් පාලන ක‍්‍රමය බිඳ වැටෙන්නට විය. ප‍්‍රාදේශීය පාලනය ද අකි‍්‍රය විය. ආගම හා රාජ්‍යය එකට බැඳී තිබුණු බැමි ලිහිල් විය. පොතපත, වෙහෙර විහාර විනාශ විය. ජලාපවහන කටයුතු ද අසාර්ථක විය. තිබූ ඇළවේලි, වැව් අමුණු පිළිසකර නොවීය.මෙසේ කාලයක් ගත වෙත් ම පාළු වී ගිය වැව් හා අමුණු ආශ‍්‍රිතව කුඹුරු යායවල් පාළු වී වල්බිහිවූ අතර පුරන්ව ගොස් මහ වන ගහණයක් බවට පත්වූවේ ය. මෙයින් අසරණ වූ ජනතාව තම පාරම්පරික ගම්බිම් හැර දමා නිරිතදිග පෙදෙසට හා මලය ප‍්‍රදේශයට සංක‍්‍රමණය විය.මෙසේ ක‍්‍රමක‍්‍රමයෙන් වියළි කලාපය ජනාවාසයට නුසුදුසු පෙදෙසක් බවට පත් වූ අතර ගමරට අතහැර නොගිය ජනතාව ජලය රැඳී තිබූ කුඩා ගම්, වැව් ආශ‍්‍රිතව වගා කටයුතු කරමින් ජීවත් විය. වන මැද එකිනෙකට ඈත්ව පිහිටි දනව්වල ජනතාවට ආරක්ෂාව සපයමින් ප‍්‍රදේශය ආරක්ෂා කිරීමෙහි නියුතු වූ ස්වාධීන ජනනායකයෝ පිරිසක් බිහි වූහ.මෙබඳු වූ “ වන්නි හෙවත් වනමැද පිහිටි ජනාවාස ආරක්ෂා කළ “ ඔවුහු වන්නිවරු නම් වූහ. ඇතැම් විටක ඔවුන්ගෙන් ප‍්‍රබලව නැගී ආ පිරිස ‘මහ වන්නීන්’ හෙවත් ‘වන්නි රජවරුන්’ ලෙසින් හඳුන්වා ඇත.මෙසේ ගන වනාන්තර භූමියේ තැන තැන වෙන් වෙන්ව පැවති ගම් දනව්වල ප‍්‍රාදේශීය නායකයන් වූ වන්නීන් පිළිබඳ විවිධ තොරතුරු ලංකා ඉතිහාසයේ සඳහන්ව ඇත. ඔවුන් මහවන්නීන්, සිංහල මහ වන්නීන් හා වන්නිරාජවරුන් යන නාමයෙන් හඳුන්වා ඇත.“සිරිසඟබෝ රජතුමාගේ රාජ්‍යය පැහැර ගැනීමට තැත්කළ ගෝඨාභය තැන තැන වන්නි කැලෑගම් සොරවැ උන් සොරුන් රැස්කර ගෙන වුත් අනුරාධපුර නගරයට ඇතුළු විය. යනුවෙන් කෝට්ටේ යුගයෙහි ලියැවුණූ එළු අත්තනගලු වංශයෙහි සඳහන්ව ඇත. එමෙන්ම මොග්ගල්ලාන රජුගේ අණ නොතකා මලය රටෙහි නිදහසේ සැරි සැරූ වන්නි නායකවරුන් පිළිබඳවද එහි සඳහන් වෙයි.මුගලන් රජු හා වන්නි නායකවරුන් පිළිබඳව ලියැවුණු අතීත තොරතුරු කි‍්‍ර.ව. පස්වැනි සියවස දක්වා දිවයන බව අනාවරණය වෙයි. එම අතීතයේ වනගත ගැමි පෙදෙස්හි බලය පතුරුවාගෙන සිටි කැරලිකාර සොරුන් හැඳින්වීම සඳහාද පසුකලෙක වන්නි සහ වන්නිවරුන් යන නාමය යෙදී ඇති ආකාරය දක්නට ඇත.දෙමළ මහවන්නීන්අතීතයේ වන්නි ප‍්‍රදේශ තුන්සිය හැටක් පැවති බව දළදා පූජාවලියෙහි සඳහන්ව ඇත. නිකාය සංග‍්‍රහය සඳහන් කරන්නේ පළමුවන පරාක‍්‍රමබාහු රජ වන්නිපත්තු තුන්සිය ගණනක් ජයගත් බවයි. ‘වනයෙහි වූ ’ නැතහොත් වනය පිළිබඳව වූ යන අරුත දෙන සංස්කෘත වචනය වූ වන්‍ය යන වදන ‘වන්නි’ යනුවෙන් ව්‍යවහාර වී ඇත. ඒ අනුව වනමැද වූ ජනාවාස වන්නි විය. ඒවායේ විසූ වන්නිවරුන්ගෙන් ප‍්‍රධාන වූ නායකයන් මහවන්නීන් වූ අතර මහ වන්නීන් පාලනය කළ රජු වන්නි රජු විය.පැරණි ලේඛනවල සිංහල මහ වන්නි යනුවෙන් බොහෝ තැන්හි යෙදී ඇත. මෙයින් හෙඟන්නේ දෙමළ මහවන්නීන් ද සිටින්නට ඇති බවයි. කාලිංග මාඝ ගේ පීඩාවන්නට ලක් වූ හින්දු ආගමිකයන් වනමැද ගම් දනව්වල සැඟවී වෙසෙන්නට වූ අතර එම ජනතාවට ආරක්ෂාව සැලසූ ප‍්‍රාදේශීය දෙමළ නායකයෝ ‘දෙමළ මහ වන්නීන් ’ නම් වූහ.මේ දෙමළ වන්නීන්ගෙන් සමහරකු දකුණු ඉන්දීය පාණ්ඩව පාලකයන්ගෙන් උදව් ලබමින් සිටි දෙවන චන්ද්‍රභානුට පක්ෂපාත වන්නට ඇත. අනෙකුත් දෙමළ මහ වන්නීන් සිංහල මහ වන්නීන් සමඟ එක් වී නිරිත දිගට සංක‍්‍රමණය වන්නට ඇතැයි සැලකේ.වන්නිවරුන් දකුණු ඉන්දියාවේ විවිධ කටයුතුවල යෙදී සිටි බව මහාචාර්ය සෙනරත් පරණවිතාන මහතා පෙන්වා දෙයි. දෙවන කුලෝත්තුංගයන්ගේ ශිලා ලේඛනයක ‘වන්නිය නායර්’ නම් විරුදාවලියක් ලද මලෙයිමාන් නම් නායකයකු පිළිබඳව සඳහන්ව ඇත. තවද ඉන්දියාවේ විජයනගර්හි රජ වූ කෘෂ්ණ රාජයන් ගේ සෙල්ලිපිවල වන්නි වීරයන් දහඅට දෙනෙකු පිළිබඳව සඳහන්ව ඇත.කුඩා වන්නිවරුන්මාඝගේ ආක‍්‍රමණ සමයෙහි ලක්දිව විසූ මහතෙරවරුන්ගෙන් කෙනකු වූ භදත්ත ආනන්ද ස්ථවීරයෝ පාණ්ඩ්‍ය දේශයට පලා ගියහ. උන්වහන්සේ පාණ්ඩ්‍ය දේශයෙහි ‘වඤ්ඤ සාමන්තයකු’ විසින් කරවා දෙන ලද විහාරයක වැඩසිටි බව “ උපාසක ජනාලංකාරයෙහි “ සඳහන් වේ.එම ග‍්‍රන්ථය අදාළ විහාරස්ථානයෙහි සිට කරවා ඇත. එම සාමන්ත නාමයට පෙර සඳහන් වන්නේ “වඤ්ඤ” යන වදන වනයෙහි වූ යන අර්ථය දෙන වන්‍ය යන පදයෙහි පාලි ස්වරූපයයි. මෙයින් අනාවරණය වන්නේ පාණ්ඩ්‍ය දේශයෙහිද වන්නිවරුන් වාසය කළ බවයි.මහ වන්නීන් මෙන්ම කුඩා වන්නීන්ද වන්නි ප‍්‍රදේශයෙහි වාසය කළ අතර අත්තනගලු වංශයෙහි ‘සිරි වන්නි’ යනුවෙන් හඳුන්වා ඇත්තේ කුඩා වන්නිවරුන්ය.දෙමළ බසෙහිද කුඩා යන අරුත් දෙන ‘සිරු’ යන වචනයක් ඇත. සිරි වන්නි යන්නෙහි ඇති ‘සිරි’ යනු දෙමළ සිරු යන වදනෙහි සිංහල ස්වරූපයයි. ඒ අනුව අතීතයෙහි වන්නියේ මහ වන්නිවරුන් දහ අට දෙනකු ද සිරි වන්නිවරුන් තුන්සිය හැට හතර දෙනකුද වූ බව පරණවිතාන මහතා විශ්වාස කරයි.වන්නිවරුන් ප‍්‍රථමවරට දේශපාලන ක්ෂේත‍්‍රයට පිවිසියේ දඹදෙණි යුගයේදීය. ඔවුන් අතර වන්නි, සිරි වන්නි, මහ වන්නි හා වන්නිරාජවරු ද වූහ. මේ වන්නිනායක පිරිස කෝට්ටේ යුගය දක්වා ලක්දිව දේශපාලන කටයුතුවල නිරත වී ඇත.ඇතැම් අවස්ථාවල සිංහල වන්නි රජවරු පවතින පාලන තත්වයට විරුද්ධව කැරලි ගැසූහ. එවැනි සිංහල වන්නි රජවරුන් දෙදෙනෙකු වූයේ කදලිවාට මාපාණ හෙවත් කෙහෙල්වළ මාපාණ සහ නිප හිමියාය. ඔවුන් යාපහුවේ රජකළ පළමුවන බුවනෙකබා රජුට විරුද්ධව කැරලි ගසා රජු පරාජය කළ බවද පැවසේ.මැදවල සෙල්ලිපියේ සඳහන් වන පරිදි සිව්වැනි පරාක‍්‍රමබාහු රජතුමා මියගියේ ‘බෝදා මාපාණන් ’ නම් වූ වන්නි රජකු විසින් ඇති කරන ලද කැරැල්ලකදීය. වංශකථා අනුව සිව්වැනි පරාක‍්‍රමබාහු රජුගේ මරණයෙන් පසුව රජකමට පත් වූයේ වන්නි බුවනෙකබාහු නමැත්තෙකි. නිසැකවම ඔහු වන්නි නායකයකුව සිට රජකමට පත් වූවකු විය යුතුය.වන්නි බුවනෙකබාහු නමින් රජ වූයේ බෝදා මාපාණන් යයිද මතයක් පවතී. ඒ අනුව පැහැදිලි වන්නේ කැරලි ගසා සිහසුනට පත් වීමට තරම් බලවත් වූ ප‍්‍රබල සිංහල මහ වන්නිවරුන්ද වන්නියෙහි විසූ බවයි.ගම්පල යුගයේදී වනගත ප‍්‍රදේශවල වන්නිවරුන් වාසය කළ බවට සාධක ඇත. ඔවුන්ගෙන් ඇතැමෙක් උතුරේ ආර්ය චක‍්‍රවර්තීහටද සමහරකු දකුණේ පාලකයා වෙතද පක්ෂපාතී වෙමින් කටයුතු කළහ.කෝට්ටේ සයවැනි පරාක‍්‍රමබාහු රජ දේශපාලනික වශයෙන් ස්ථාවර වී යාපනය යටත් කර ගැනීම කෙරෙහි සැලකිලිමත් විය. ඒ සඳහා අවට සිටි ප‍්‍රාදේශීය මහ වන්නීන් තමන්ට පක්ෂ කරවා ගැනීම අත්‍යාවශ්‍ය විය.ඒ වන විට වන්නියේ බලය පතුරුවමින් වාසය කළ මහ වන්නිවරුන් දහ අට දෙනකු පැරකුම් රජුහට පක්ෂපාතී වූ බව කෝට්ටේ යුගයට අයත් සාහිත්‍ය ග‍්‍රන්ථවල සඳහන්වේ. එබැවින් කෝට්ටේ සිට යාපනය තෙක් වූ දීර්ඝ මාර්ගයේදී සපුමල් කුමරු හට අතරමඟ කිසදු බාධකයකින් තොරව කි‍්‍ර.පූ. 1450 වසරේදී යාපනය යටත්කොට ගැනීමට හැකි විය.සපුමල් කුමරු යාපනය ආක‍්‍රමණය කරන විට එහි පාලකයාව සිටියේ කණක සූර්යසිංහ හෙවත් ආර්ය චක‍්‍රවර්තීය. ඔහු තම බිසව හා දරුවන්ද රැගෙන ඉන්දියාවට පලා ගිය බව ඉතිහාසගතව ඇත. එම පලායාමට හේතු වූයේ වන්නියාර්වරුන් විසින් සිංහල වැසියන් චක‍්‍රවර්තීට විරුද්ධව නැගී සිටින්නට පොලඹවන ලද බැවිනි. මේ නැඟී සිටීම පිළිබඳව ‘යාල්පාන වෛපව මාලෙයි’ නම් වූ දෙමළ වංශ කථාවේ සඳහන්ව ඇත.පසු කාලයේ එනම් කි‍්‍ර.ව. 1505 දී පෘතුගීසීන් ලංකාවට ගොඩබසින විට උතුරු මැද, නැෙඟනහිර හා ගිනිකොණ දිග ප‍්‍රදේශවල ප‍්‍රාදේශීය නායකයන් යටතේ වන්නි රාජ්‍ය කිහිපයක් පැවතිණි. වන්නිය , තමන්කඩුව, නුවර කලාවිය , පානම හා යාල යනාදිය එබඳු වන්නි රාජ්‍ය පිහිටි ප‍්‍රදේශ විය. එකල වන්නි පාලන ප‍්‍රදේශවල පාලකයෝද වන්නියාර්වරු නමින්ම හඳුන්වනු ලැබූහ.නර්තන හා විජ්ජාදහහත් වැනි සියවසෙහි මැද භාගයෙහි උඩරට වාසය කළ රොබට් නොක්ස් ලක්බිමෙන් පලාගියේ වන්නි ප‍්‍රදේශ හරහාය. එම ගමනේදී තැන් තැන්වල පැරණි ගොඩනැගිලි හා ශිලා ස්ථම්භ විසිරී තිබෙනු දුටු බවද ඔහු සඳහන් කරයි. රොබට් නොක්ස් මේ පලායාමේදී, වන්නි ප‍්‍රාදේශීය නායකයකුගේ නිවසෙහි රාති‍්‍රයක් ගතකොට ඇත.වන්නි නායකයාගේ අණ පරිදි නර්තනයෙහි හා විජ්ජා පෙන්වීමෙහි නියුතු මිනිසුන් විසින් නොක්ස් වෙනුවෙන් සිය දක්ෂතා දක්වන ලදී. නොක්ස් පවසන ආකාරයට ඒ වන විට වන්නි නායකයන් ‘වන්නි උන්නැහේලා’ යනුවෙන් හඳුන්වා ඇත. එම වන්නි ප‍්‍රාදේශීය පාලකයින්ගෙන් සමහරෙක් යාපනයේ සිටි ලන්දේසීන් හට කප්පම් ගෙවූ අතරම උඩරට රාජ සභාවට වඩාත් සමීපව බැඳී සිටියහ.දහහත්වන සියවස වන විට වන්නිය ස්වයංපාලිත ගම් සහිත ප‍්‍රදේශයක් විය. එය සුළු නිලධාරීන්ගේ හෝ රජුගේ ප‍්‍රබල අවධානයට ලක් නොවූ පෙදෙසක් විය. එක් කාලයක උතුරු හා වන්නි ප‍්‍රදේශයේ නාමික ප‍්‍රධානියා වූයේ මහ අධිකාරමය. වන්නි පෙදෙස දුරබැහැර පිහිටි බැවින් මධ්‍යම ආණ්ඩුව ඒ පිළිබඳ යොමුකළේ මඳ වූ අවධානයකි.වන්නි ප‍්‍රදේශයෙහි රාජකීය ගම් නොතිබුණ නමුත් ‘රාජකීය කෙත්’ කීපයක්ම පැවතිණ. එහි නියම පාලකයන් වන්නි උන්නැහේලාය. ඔවුන් දහහත් වැනි සියවසේදී හඳුන්වා ඇත්තේද වන්නි නිරිඳෙ¤ හා වන්නි බණ්ඩාරවරුන් යන නම්වලිනි.උතුරින් යාපනය රාජධානිය ද දකුණින් උඩරට සිංහල රාජධානියද අතර වන්නිවරු බලවත්ව සිටියහ. තමන්කඩුව හැර උතුරු මැද පළාතට අයත් දිස්ති‍්‍රක්ක ඔවුන්ගේ ආධිපත්‍යයට යටත් විය. වන්නිවරුන්ගේ නාමික ප‍්‍රධානියා වූයේ රජතුමාගේ නියෝජිතයා වූ ‘නුවරකලාවියේ - දිසාවය ’ . වන්නිවරු තම පත්තු ඇතුළත දිසාව කෙනෙකුට සමාන බලතල දැරූ අතර සුළු දඩුවම් පැමිණවීමේ බලයද ලබාගෙන සිටියහ.දහහත් වැනි සියවසෙහි විසූ වන්නිවරු ප‍්‍රවේණි රදල පෙළපත්වලට අයත් වූ අතර ඉඩකඩම් අයිතිකරුවෝද වූහ. වන්නිවරුන් අතර ‘ සූරිය වංශ - නුවරවැව පවුල’ නමින් පරම්පරාවක්ද සිටියහ.ශ‍්‍රී මහ බෝධියඔවුන් පවසා සිටියේ කි‍්‍ර.පූ. 289දී ලක්දිවට ශ‍්‍රී මහ බෝධිය වැඩමවාගෙන පැමිණි අයගෙන් තම පරපුර ආරම්භ වූ බවයි. තවත් වන්නිවරු පිරිසක් ‘පන්නා ‘ කුලයට අයත් දුරය මිනිස්සු වූහ. තම පරපුර බෝධියට ආවතේව කරනු පිණිස ලක්බිමට පැමිණි බව ඔවුහු පැවසූහ. එම පිරිස ගල් දුන්නක ආධාරයෙන් වඳුරන්ගෙන් ශ‍්‍රී මහ බෝධිය ආරක්ෂා කළ බැවින් ‘විල්ලි දුරයි’ යනුවෙන් හැඳින්වූහ.වන්නි රදල පරම්පරාව ප‍්‍රවේණි සාමන්තයන් ලෙස කටයුතු කළ අතරම කුල අරගල විනිශ්චය කිරීමේද යෙදී ඇත. නඩු කියන්නන් හා වැරදි කරුවන්ගෙන් ලැබුණු ගාස්තු හා දඩවලින් කොටසක්ද වන්නිවරුන්ට හිමි විය.වන්නිවරුන් විසින් ‘වන්නි මොහොට්ටාල ‘ ද දිසාව විසින් ‘දිසාව මොහොට්ටාලද’ කරනු ලැබ තිබූ බැවින් වන්නියෙහි ද්විත්ව පාලනයක් කි‍්‍රයාත්මක විය. රාජාධිරාජසිංහ රජ සමයෙහි, බදු ( දැකුම් ) නොගෙවීම හේතුවෙන් ප‍්‍රධාන වන්නි බණ්ඩාර වසර දොළහක් මුළුල්ලේ නුවර සිරකර තැබූ බව ඩොයිලි ගේ වාර්තාවේ සඳහන්ය.වන්නි ප‍්‍රදේශයේ රාජකාරි කළ නොයෙක් රාජ්‍ය නිලධාරීන් හා වන්නිවරුන් අතර කිසදු සමාජ සම්බන්ධයක් නොවීය. එහෙත් නිලධාරීන්ගෙන් ‘තෑගි බෝග‘ හා ගම්වැසියන්ගෙන් දඩමුදල් වන්නිවරුන්ට හිමිවිය. වන්නිවරුන්ගේ ආධිපත්‍යයේ නීත්‍යානුකූලභාවය හෝ රාජකීය අනුමැතිය පිළිබඳ කිසිවෙක් ප‍්‍රශ්න නොකළහ. එහෙත් මහනුවර යුගයේ විසූ වන්නිවරුන්ගේ පාලනය ජනයා විසින් අනුමත නොකරන ලදී. සමහර ජනතාව වන්නිවරුන්ගෙන් මිදී ගොස් උතුරෙහි වූ ප‍්‍රදේශයෙහි පදිංචි විය.එහෙත් මහනුවර යුගයෙහිදී රජකළ ඇතැම් රජවරුන් වන්නිවරුන් යටත් කළ බව ද ඉතිහාසගතව ඇත.කි‍්‍ර.ව. පස්වැනි සියවසෙහි සිට වන්නි ප‍්‍රදේශය පිළිබඳ විවිධ තොරතුරු ලිඛිත මූලාශ‍්‍රවලින් හෙළිවන අතර එහි විසූ වන්නිවරුන් විවිධ යුගයන්හි නොයෙක් ආකාරයෙන් කටයුතු කළ බව ද එයින් අනාවරණය වෙයි.අතීත වන්නි ප‍්‍රදේශය, ලක්දිව දේශපාලන ක්ෂේත‍්‍රයෙහි බොහෝ කැපී පෙනෙන සිදුවීම්වලට මුහුණ දුන් පෙදෙසක් බව ද වංශ කථාවන්හි එන තොරතුරුවලින් පැහැදිලිවේ. ලංකා ඉතිහාසයෙහි වැදගත් සිදුවීම් සනිටුහන් කළ අති රමණීය සොබා සෞන්දර්යයෙන් යුතු භූමියක්ව පැවති වන්නිය සියලු ශ‍්‍රී ලාංකිකයන්ට නුදුරේදීම විවෘත වනු ඇත.එම්. නිලන්ති මානෙල්</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=af0904053</link>
    <topic>පළාත් හයක ගස් වනසන පිටි මකුණා</topic>
    <author>නිහාල් පී. අබේසිංහ</author>
    <content>කොළඹ කුණු ප‍්‍රශ්නය අවුරුදු 30-40 ක් පරණ එකක්වන්නි මෙහෙයුමෙන් යළි උරුම වන වන්නි ඉතිහාසයපළාත් හයක ගස් වනසන පිටි මකුණාසිංහල අලුත් අවුරුදු චාරිත‍්‍රබුදු දහම හා දේව සංකල්පයකොන්ද කඩන පොත් බෑගයඋත්සව සමයේ දී භාණ්ඩ මිල කෘති‍්‍රම ලෙස ඉහළ නැංවීමට ඉඩක් නැහැමහබලවතුන් පවා ඇද වැටෙද්දී අපේ ආර්ථිකය නොවැටුණේ නිසි කළමනාකරණය නිසයිමේ දිනවල ලංකාවේ ප‍්‍රදේශ රැසක පැපොල් ඇතුළු බෝග 28 කට වැළදෙමින් පවතින සුදු පුළුන් ඇතුරුවාක් වැනි රෝග ලක්ෂණ සහිත පිටි මකුණා ගේ වසංගතය පිළිබඳ හා එය වැළැක්වීමට සුව කර ගැනීමට ගත හැකි පියවර පිළිබඳව මෙම ලිපියෙන් පැහැදිලි කරයි. පේරාදෙණිය උද්‍යාන බෝග පර්යේෂණ හා සංවර්ධන මධ්‍යස්ථානයේ සහ පැළෑටි සංරක්ෂණ සේවයේ විද්‍යාඥයන්ගේ අදහස මේ ලිපියේ අන්තර්ගත වෙයි.අපේ රටේ පළාත් 6 ක වැවෙන පැපොල්, මඤ්ඤොක්කා, අරලිය වැනි බෝග ප‍්‍රභේදවලට වැළදෙන අලුත් ම වසංගත රෝගයක් නිසා ඒ ප‍්‍රභේද ඒ ප‍්‍රදේශවලින් වදවී යෑමේ තර්ජනයකට පත්වී ඇත. පැපොල් වලට බහුලව හානි කරන මේ වසංගත කෘමියා පිටිමකුණා (Paracoccus Margihatus) ලෙස හඳුන්වයි.කෘෂිකර්ම දෙපාර්තමේන්තුවේ පැළෑටි සංරක්ෂණ සේවයේ හා පේරාදෙණිය ගන්නෝරුවේ උද්‍යාන බෝග පර්යේෂණ හා සංවර්ධිත මධ්‍යස්ථානයේ විද්‍යාඥයන් ගේ නිගමනයන්ට අනුව පිටි මකුණා අපේ රටට පැමිණ ඇත්තේ පසුගිය වසරේදී තමිල්නාඩු වෙන් බව පැවසේ. මෙම මකුණු උවදුර දැනට ගම්පහ, කොළඹ දිස්ති‍්‍රක්කවල බහුලව පවතී. ඊට අමතරව කෑගල්ල, කුරුණෑගල, පොලොන්නරුව, ගාල්ල හා දඹුල්ල යන ප‍්‍රදේශවල වේගයෙන් පැතිර යමින් පවතී.1955 දී පළමු වරට අමෙරිකාවේදී හඳුනාගත් මෙම කෘමියා 1992 දී මෙක්සිකෝවේදී ද වාර්තා වී තිබේ. 1994 - 95 කාලයේදී කැරබියන් රටවල් 14 කට ඇතුළු වූ මේ මකුණා 1998 දී ෆ්ලෝරිඩාවෙල ප‍්‍රදේශ නගර 30 කට පැතිරී තිබේ. 2004 හවායි හි දකුණු ආසියාතික රටවල් කරා ව්‍යාප්ත වීමට මේ මකුණට හැකි වී තිබේ. පසුකාලීන ලෙස 2008 මැයි මාසයේදී ඉන්දුනිසියාවට ද පසුව ඉන්දියාවට ද පිටි මකුණා හානි පමුණුවා තිබේ.2008 ජූනි මාසයේ තමිල්නාඩුවෙන් හෝ ඉන්දුනීසියාවෙන් අපේ රටට ගෙන ආ අනවසර ශාක කොටස් මේ කෘමියා අප රටට එන්නට ඇතැයි පැළෑටි සංරක්ෂණ සේවයේ විද්‍යාඥයෝ පවසති. කෙසේ වුවත් දැනට ලබාගත් තොරතුරු අනුව පිටි මකුණා ගේ නිජ බිම මැක්සිකෝව සහ මධ්‍යම අමෙරිකාවයි. ලෝකයේ ඇති ශාක ප‍්‍රභේද 60 කට පමණ මේ සතා හානි කරයි.ශ‍්‍රී ලංකාව ඇතුළු රටවල් 25 ක ව්‍යාප්තව ඇති මේ කෘමියා වැඩියෙන් ම හානි කරන්නේ පැපොල් වගාවට බව පර්යේෂණවලින් අනාවරණය වී තිබේ. පැපොල් පිටි මකුණා (Papaya Mealy bug) ලෙස මේ සතා හඳුන්වන්නේ එබැවිනි.ලංකාවේ ඇති පැපොල් ශාකයට ප‍්‍රධාන ලෙසත් මඤ්ඤොක්කා හා අරලිය වලට දෙවැනියට මේ මකුණා හානි කරයි. ඊට අමතරව බණ්ඩක්කා තක්කාලි, මිරිස්, දඹල, කන්කුන්, අඹ, පේර, ඇඹරැල්ල, කතුරුමුරුංග, ජපන් අරලිය, දාස් පෙති, පිච්ච, රණවරා, වැටඑඩරු හවරිනුග, කොස් දෙල්, මෙලන්, බතල, කපු අලි පේර හා දෙළුම් වලට ද මේ ආසාදනය ඇති වීමට ඉඩ කඩ තිබේ. මේ සතාගේ හානියේ ප‍්‍රධානම ලක්ෂණය කෘමියා ඒක රාශි වන ස්ථානවල දක්නට ලැබෙන ඒ සුදු පුළුන් ඇතුරුවාක් වැනි ස්වාභාවයයි.ඊට අමතරව විශේෂයෙන් පැපොල්වල පත‍්‍ර නටුව මුල, පත‍්‍රවල යටි පැත්තේ සහ ගෙඩිවල, සුදු පැහැති පුළුන් ඇතුරුවාක් මෙන් මේ ලක්ෂණ දක්නට ලැබේ. පිටි මකුණාගේ සුහුඹුල් සතා පැපොල් කොළවල යටි පැත්තේ හා නටුව හා ගෙඩි මත ඒකරාශි වී සිටිනු දක්නට හැකි ය.සුහුඹුල් ගැහැනු සතා ලා කහ පැහැයකින් යුක්තය, ශරීරය සෙන්ටි මීටර් 2.2 කි. පළල සෙන්ටිමීටර් 1.4 කි. කහ පාට ශරීරය සුදු පැහැති ඉටි ශ‍්‍රාවයකින් වැසී තිබේ. ශරීරය වටා කෙටි ඉරි සහිත කෙඳි ඇත.ඒවා ඉටි සහිත ය. පුළුන් වැනි බිත්තර කෝෂයකින් ශරීර වැසී තිබේ. ගැහැනු සතුන් නිපදවන පුළුන් වැනි බිත්තර කෝෂ ඇතුළත බිත්තර රඳවා ඇති අතර තම ශරීරය මෙන් තුන් ගුණයක් පමණ විශාල බිත්තර කෝෂයෙන් සුහුඹුල වැසී යයි. බිත්තරවලින් පිටවන පළමු ශිශු අවස්ථාව මගින් මෙම කෘමීන් ගේ පැතිරීම සිදු කරයි.මේ සතා ගස්වලට කරන ප‍්‍රධානම හානිය ශාකයේ යුෂ උරා බීමයි. ශාකයට විෂක් ඇතුළු කරයි. ඒ අනුව ආසාදනයට පත්වූ පැපොල් ගස්වල ගෙඩි ආහාරයට ගැනීම සුදුසු නොවේ.පැළෑටිය කුරු වීම පත‍්‍ර කහපාට වීම,ළපටි පත‍්‍ර විකෘති වීම, ශාකය මත කළුපුස් ඇතිවීම හා පැළැටි මියයෑම මේ නිසා දැකිය හැකි ලක්ෂණ අතරට ගැනේ.රෝගය බෝවීම සුළඟ මගින් බහුලව සිදුවේ. හානිකළ පත‍්‍ර විසිරී යාමෙන් බිත්තර කෝෂ සමඟ සුහුඹුලන් ගසාගෙන යාමෙන් හා මිනිස් කි‍්‍රයාකාරකම් නිසා ද මේ රෝගය පැතිරෙන බව සොයාගෙන තිබේ. මෙහිදී අපේ ජනතාව ද නොදැනුවත්කමින් සතුන් සහිත ශාක වෙනත් ප‍්‍රදේශවලට ගෙනයාම, සතුන් සහිත ශාක කොටස් කපා ඉවත දැමීම සිදු කෙරේ. ඒ නිසා රෝගය තවත් ස්ථානවලට ව්‍යාප්ත වීමට පුළුවන.මීට අමතරව කූඹින් මගින්, කුරුල්ලන් මගින් ද රෝගය වැළඳේ. මේ සියල්ල පැතිරීම සිදු වන්නේ බිත්තර කෝෂයෙන් පිටවන පළමු ශිගු අවස්ථාව මගිනි.පිටි මකුණා ශාකවල කොටස්වල අධික ලෙස යුෂ උරා බිම නිසා ශාක වර්ධනය දුර්වල වේ. මීට අමතරව පත‍්‍ර හා ඵල මත තැන්පත් වන බහිස‍්‍රාවී ද්‍රව්‍ය මත කළුපුස් වර්ධනය වෙමින් පත‍්‍ර හා ඵල කළු පැහැවීමක් ද දක්නට ලැබේ. යුෂ උරා බීමේදී ශාකවලට ඇතුළත් වන විෂ ද්‍රව්‍ය නිසා ළපටි පත‍්‍ර ඇඹරී විකෘති වී යනු දක්නට ලැබේ. පිටි මකුණා මර්දනයට සරලම ක‍්‍රමය ආසාදිත වගාවල ශාක වලට රබර් වතුර නළයකින් (හෝස් එකකින්) වේගවත් ජල පහරක් යොදා සතුන් සෝදා හැරීමයි.මීට අමතරව මුළු වගාවම දරුණු ලෙස මේ උවදුරට ලක්වී ඇත්නම් අධික ලෙස හානියට පාත‍්‍ර වී ඇති ශාක කොටස් කපා පුළුස්සා දැමීම කළ යුතුය. ආසාදිත වගාවල බිම වැටී ඇති කොළ රොඩු එකතු කර පුළුස්සා දැමීම ද කළ යුතුය.මීට අමතරව මල් හා විසිතුරු පත‍්‍ර ශාක සඳහා සබන් කුඩු තේ හැදි 2 ක් හා භූමිතෙල් තේ හැඳි එකක් ජලය ලීටරයක මිශ‍්‍ර කර අත් ඉසිනයකින් ඉසීමෙන් ද සුරතල් සතුන් නැහැවීමට ගන්නා ෂම්පු වර්ග ජලයේ දියකර ඉසීමෙන් ද ගෙවතු වගා කෘමියා පාලනය කළ හැකිය.මේ රෝගය ශී‍්‍ර ලංකාවට ද පැමිණ ඇත්තේ ආසාදිත ශාක කොටස් තමිල් නාඩුවෙන් හෝ ඉන්දුනිසියාවෙන් මේ රටට ගෙන ඒම නිසා බව පැහැදිලි වී ඇත. මේ අනුව ආසාදිත ශාක කොටස් පිට ප‍්‍රදේශවලට ගෙන යාම නොකළ යුතුය.එය රෝගය වර්ධනයට අත වැනීමකි. ශාක කද වටේ ගම්ටේප්, ගී‍්‍රස් තැවරූ පොලිතින් පටි වැනි දෙයක් එතීමෙන් කඳ දිගේ ඉහළට ගමන් කරන ශිගුවන් පාලනය කළ හැකියි. මෙය ඇතැම් ගොවින් දැනටම සිදුකර සාර්ථක ප‍්‍රතිඵල ලබා ඇත.භෝග වගාවන්හී තදබල ලෙස මෙම කෘමියා දක්නට ලැබේ නම් කෘමින්ගේ හානියට ලක්ව ඇති ශාක කොටස් වෙත පහත සඳහන් ලෙස කෘමි නාශක යොදන්න.තයෝමෙතොක්සාම් 25% එඉග‍්‍රෑම් 1-2/ජලය ලීටර 1 දියකර පසේ තෙතමනය ඇති විට ගසේ මුල් ප‍්‍රදේශය තෙමෙන සේ ප‍්‍රමාණවත් පරිදි පසට යොදන්න. නැතහොත් එම මිශ‍්‍රණයම දියර ඉසිනයකින් කෘමීන් මතට ඉසින්න.එසේ නැතහොත් ඉමිඩක්ලෝපි‍්‍රඩ් 200 ග‍්‍රෑ/ලීඉඹ්මිලී 01 ජලය ලී 01 දියකර ඉසීම හෝ ඇසිටැම්පී‍්‍රඩ් 20% ඉර්‍ථග‍්‍රෑ 01 ජලය ලී 01 දියකර ඉසීම සුදුසුයි.හානිය නැවත දක්නට ලැබේ නම් සුදුසු කාල අන්තරයකින් නැවත ඉහත ක‍්‍රම අනුගමනය කරන්න.කෘමීන් ආසාදනය වී ඇති ශාක කොටස් සහ පැළ ප‍්‍රදේශයෙන් පිටතට ගෙන යාමෙන් වළකින්න.මේ අතර දිගටම මේ පිටිමකුණා ව්‍යාප්තිය රටපුරා පැතිර යන බැවින් කෘෂිකර්ම ඇමැති හේමකුමාර නානායක්කාර මහතාගේ උපදෙස් පරිදි මේ පිටි මකුණා ජෛව විද්‍යාත්මක ලෙස පාලනය කිරීම සඳහා ඇමෙරිකාවෙන් විලෝපිකයන් 50,000 ක් ගෙන්වීමට කෘෂිකර්ම දෙපාර්තමේන්තු පැළෑටි සංරක්ෂණ සේවය කටයුතු කරයි.මේ පිළිබඳව සිළුමිණට කරුණු දැක්වූ කෘෂිකර්ම දෙපාර්තමේන්තුවේ උද්‍යාන බෝග පර්යේෂණ හා සංවර්ධන මධ්‍යස්ථානයේ අධ්‍යක්‍ෂ ජිනාදරි සොයිසා මහත්මිය පැවසුවේ ඉදිරි මාස 6 ඇතුළත මේ විලෝපීකයා ශී‍්‍ර ලංකාව පුරා පැතිර යවන බවයි.ඇසිරෝපේගස් පැපයා (Acero phagus papayee) නම් මේ විලෝපිකයා මීට පෙර ද මේ උවදුර උත්සන්න වූ රටවල පතුරුවා සාර්ථක ප‍්‍රතිඵල ලබා ඇත.උපදෙස් ගන්න 1920 අමතන්නපිටි මකුණා මර්දනයට හා වැළැක්වීමට අවශ්‍ය කෘෂි විද්‍යාත්මක උපදෙස් නොමිලේ පහසුවෙන්ම ලබා ගැනීමට කෘෂිකර්ම දෙපාර්තමේන්තුව කටයුතු යොදා ඇත. ඒ අනුව ඕනෑම දුරකථන ජාලයකින් 1920 අමතා එම උපදෙස් ක්ෂණිකව ලබා ගත හැකිය. මෙය කිසිම මුදලක් අය නොකරන කෘෂි ව්‍යාප්ත දුරකථන සේවාවකි.නිහාල් පී. අබේසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=af0904054</link>
    <topic>සිංහල අලුත් අවුරුදු චාරිත‍්‍ර</topic>
    <author>පියසේන රතුවිතාන</author>
    <content>කොළඹ කුණු ප‍්‍රශ්නය අවුරුදු 30-40 ක් පරණ එකක්වන්නි මෙහෙයුමෙන් යළි උරුම වන වන්නි ඉතිහාසයපළාත් හයක ගස් වනසන පිටි මකුණාසිංහල අලුත් අවුරුදු චාරිත‍්‍රබුදු දහම හා දේව සංකල්පයකොන්ද කඩන පොත් බෑගයඋත්සව සමයේ දී භාණ්ඩ මිල කෘති‍්‍රම ලෙස ඉහළ නැංවීමට ඉඩක් නැහැමහබලවතුන් පවා ඇද වැටෙද්දී අපේ ආර්ථිකය නොවැටුණේ නිසි කළමනාකරණය නිසයිසිංහල අලුත් අවුරුදු චාරිත‍්‍රනව සඳ බැලීමඅභිනව චන්ද්‍ර වර්ෂය සඳහා මාර්තු මස 30 වෙනි සඳුදා දින ද, සූර්ය වර්ෂය සඳහා අපෙ‍්‍ර්ල් මස 27 වෙනි සඳුදා දින ද නව සඳ බැලීම මැනවි.පරණ අවුරුද්ද සඳහා ස්නානයටඅපෙ‍්‍ර්ල් මස 11 වෙනි සෙනසුරාදා දින දිඹුල් පත් යුෂ මිශ‍්‍ර නානු ගා ස්නානය කොට ඉෂ්ට දේවතා අනුස්මරණයෙහි යෙදී වාසය මැනවි.අලුත් අවුරුදු උදාවඅපෙ‍්‍ර්ල් මස 14 වෙනි අඟහරුවාදා පූර්ව භාග 00.47 ට සිංහල අලුත් අවුරුද්ද උදාවෙයි.පුණ්‍ය කාලයඅපෙ‍්‍ර්ල් මස 13 වෙනි සඳුදා අපර භාග 06.23 සිට පසු දින පූර්ව භාග 07.11 දක්වා පුණ්‍ය කාලය බැවින්, 13 වන දින අපර භාග 06.23 ට පළමුව ආහාර පාන ගෙන සියලු වැඩ අත්හැර ආගමික වතාවත්වල යෙදීම ද, පුණ්‍ය කාලයේ අපර කොටස තුළ එනම්, පූර්ව භාග 00.47 සිට පසු දින පූර්ව භාග 07.11 දක්වා පහත දැක්වෙන අයුරින් වැඩ ඇල්ලීම, ගනුදෙනු කිරීම හා ආහාර අනුභවය ආදී චාරිත‍්‍ර විධි ඉටු කිරීම ද මැනවි.ආහාර පිසීමඅපෙ‍්‍ර්ල් මස 14 වෙනි අඟහරුවාදා පූර්ව භාග 05.05 ට මුතු පැහැති වස්ත‍්‍රාභරණයෙන් සැරසී උතුරු දිශාව බලා ලිප් බැඳ, ගිනි මොළවා කිරි බතක් ද, කොල්ලු මිශ‍්‍ර කැවිලි වර්ගයක් ද පිළියෙළ කර ගැනීම මැනවි.වැඩ ඇල්ලීම, ගනුදෙනු කිරීම හා ආහාර අනුභවයඅපෙ‍්‍ර්ල් මස 14 වෙනි අඟහරුවාදා පූර්ව භාග 05.50 ට මුතු පැහැති වස්ත‍්‍රාභරණයෙන් සැරසි උතුරු දිශාව බලා සියලු වැඩ අල්ලා ගනුදෙනු කොට ආහාර අනුභවය මැනවි.හිසතෙල් ගෑමඅපෙ‍්‍ර්ල් මස 15 වෙනි බදාදා පූර්ව භාග 07.32 ට නැගෙනහිර දිශාව බලා හිසට කොහොඹ පත් ද, පයට කොලොන් පත් ද තබා කහ මිශ‍්‍ර කොළ පැහැති වස්ත‍්‍රාභරණයෙන් සැරසී තෙල් සහ කොහොඹ යුෂ මිශ‍්‍ර නානු ද ගා ස්නානය කිරීම මැනවි.රැකී රක්‍ෂා සඳහා පිටත්ව යෑමඅපෙ‍්‍ර්ල් මස 20 වන සඳුදා පූර්ව භාග 06.28 ට තල මිශ‍්‍ර කිරිබත් අනුභව කර මුතු පැහැති වස්ත‍්‍රාභරණයෙන් සැරසී දකුණු දිශාව බලා පිටත්ව යෑම මැනවි.සේවා අවශ්‍යතා සඳහාඅපේ‍්‍රල් මස 16 වන බ‍්‍රහස්පතින්දා පූර්ව භාග 06.19 ට රන්වන් පැහැති වස්ත‍්‍රාභරණයෙන් සැරසී එළකිරි මිශ‍්‍ර කිරිබත් අනුභව කර උතුරු දිශාව බලා පිටත්ව යෑම මැනවි.නානු සෑදීමට ගන්නා ඖෂධකළාඳුරු අල, කුම්කුමප්පු, සුදු හඳුන්, විෂ්ණු ක‍්‍රාන්ති, ගොරෝචන, සස්සඳ මුල්, ඉරිවේරිය, නස්නාරන් මුල්, සැවැන්දරා මුල්, නෙළුම් දඬු, ගොඩමානෙල් අල, බෙලිමුල්, වෙනිවැල්ගැට, ඊ තණ යන වර්ග 14 සමව ගෙන, තලා අලුත් මුට්ටියක දමා තම්බා පත අට දෙකට සිඳ ගන්න. ඉන් පසු දිවුල් පත් කොටා ඒවායේ යුෂද, දෙහි ඇඹුල් ද, ඉහත සිඳගත් දියරයට දමා හොඳට මිශ‍්‍ර කොට පිරිසුදු රෙද්දකින් පෙරා ගන්න. එවිට ලැබෙන දියරය නානු ය.හිසතෙල් සඳහා තෙල් වර්ගමෙලෙස සාදාගත් නානු ද, තෙල් ද, (තල තෙල්, මී තෙල්, අබ තෙල්, කොහොඹ තෙල් සහ එඬරු තෙල්, යන පස් තෙල් ද) ගා ස්නානය කරනු මැනවි. (හිසතෙල් ගෑමේ නානු හා තෙල් වට්ටෝරුව පැරණි පුස්කොළ පොතකින් උපුටා ගන්නා ලදී.)සැ.යු. – ඉහත නැකැත් වේලාවන් සකස් කර ඇත්තේ සංස්කෘතික දෙපාර්තමේන්තුවේ අනුග‍්‍රහය ඇතිව සිංහල අවුරුදු නැකැත් කමිටුව විසිනි.ගනු දෙනු කිරීම සිංහල අවුරුද්දේ එක් ප‍්‍රධාන චාරිත‍්‍රයකි. එක් අතකින් එය කෘතඥතාවය පළ කිරීමකි.දෙවනුව අනාගත අභිවෘද්ධිය පතා හොඳ මුල පිරීමකි.පැරැණි සිංහලයා මුලින් ම ගනු දෙනු කළේ ළිඳ සමඟය. ගෙවී ගිය වසරේ මිහිමඬලේ පිවිතුරු ජලය මනුෂ්‍ය වර්ගයාගේ ආරෝග්‍ය භාවය සඳහා ලබා දීම පිළිබඳව කෘතගුණය සැලකීමකි. ඒ සඳහා මල් මිටක්, ඉඟිනි ඇට මදයක්, සුදු හඳුන් කැබෙල්ලක් පඬුරක් (කහවනුවක්) ළිපේ අඟුරු කැබැල්ලක් ළිඳට දමා ළිඳ සමග ගනුදෙනු කරයි. ළිඳ හෙවත් ජලය අපිරිසිදු නොකිරීම මවට කරන ගෞරවයක් සේ සැලැකේ. විෂ්ණු දෙවියන් හා ශී‍්‍ර ලක්ෂ්මී ජලයට අධිපති වෙති. එහෙයින් ළිඳ සමග කරන ගනු දෙනුව විෂ්ණු දෙවියන් හා ලක්ෂ්මි සමග කරන ගනු දෙනුවකි.ළිඳ සමගම ගනු දෙනු කර නිම වූ පසු ඊළඟට නිර්ලෝභි ළෙන්ගතු කෙනකු සමග මුදලක් හුවමාරු කර ගැනීමෙන් මුදල්මය ගනු දෙනුවක යෙදේ. සමාජයේ ජීවත් වීම සඳහා මුදල් අවශ්‍යය.එහෙයින් වසර පුරා අතමිට සරුවේවා’යි කරන පැතුමක් යුතුව මුදල් ගනු දෙනුවක් කරයි. බුලත් කොළයක තබා මුදල්මය පඬුරක් වැඩිහිටියකුට දීමත්, ඔහු අතින් මුදලක් ආපසු ලබා ගැනීමත් මේ ගනුදෙනුවයි.බොහෝ විට සැමියා බිරිඳ සමගත්, පුතා - දුව පියා සමගත් මේ ගනු දෙනුව කෙරේ. නොකිළිටි සෙනෙහස ආශිර්වාදය හා භාග්‍යවත් ප‍්‍රාර්ථනය වඩාත් ලැබෙන්නේ එතැනින් බව පසක් කොට මේ ගනුදෙනුව කෙරේ.ගෙවුණු වසරට වඩා එළැඹෙන වසරේ වඩාත් ශක්තිමත් ආර්ථිකයක් ප‍්‍රාර්ථනා කරමින් සිදු කැරෙන මේ ගනු දෙනුව අවුරුදු චාරිත‍්‍ර අනුගමනය කරන හැම දෙනා කෙරෙන්ම සිදු වනු ඇත.ජීවත් වන හැම මිනිහාම දියුණුවක් අපේක්ෂා කරයි. අඩුවෙන් වැය කර - වැඩියෙන් ඉපැයීම හැම දෙනාගේම අපේක්ෂාවයි. එහෙයින් අවුරුදු ගනු දෙනුවේදී වැඩි හිටියා නිතරම බාලයාට වැඩියෙන් මුදලක් දෙයි. හැමදාම මෙවන් ලාභයක් වේවා යන එහි අදහසයි.පියසේන රතුවිතාන</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=af0904055</link>
    <topic>බුදු දහම හා දේව සංකල්පය</topic>
    <author>විතාරන්දෙණියේ වජිරවංශ හිමි</author>
    <content>කොළඹ කුණු ප‍්‍රශ්නය අවුරුදු 30-40 ක් පරණ එකක්වන්නි මෙහෙයුමෙන් යළි උරුම වන වන්නි ඉතිහාසයපළාත් හයක ගස් වනසන පිටි මකුණාසිංහල අලුත් අවුරුදු චාරිත‍්‍රබුදු දහම හා දේව සංකල්පයකොන්ද කඩන පොත් බෑගයඋත්සව සමයේ දී භාණ්ඩ මිල කෘති‍්‍රම ලෙස ඉහළ නැංවීමට ඉඩක් නැහැමහබලවතුන් පවා ඇද වැටෙද්දී අපේ ආර්ථිකය නොවැටුණේ නිසි කළමනාකරණය නිසයිබුදු දහම හා දේව සංකල්පය පිළිබඳ නූතන යුගයේ විවිධ ලෙස වාද විවාද පවතී. ලෝකයේ ඇති සියලු ආගම් කොටස් දෙකකට බෙදා දැක්වෙයි. එනම් මානවවාදී (මානව කේන්ද්‍රීය) ආගම් සහ දේවවාදී (දේව කේන්ද්‍රීය) ආගම් යනුවෙනි. මිනිසාගේ චින්තන නිදහසට හා මිනිසාගේ ස්වාමීත්වය මිනිසාට හිමි කර දී ඇති ආගම වන්නේ බුදු දහමයි.මිනිසා ඇතුළු සියලු සත්වයාත් ලෝකයත් මෙහෙයවන බලවේගය දෙවියන් බවත් එම දෙවියන් සර්ව බලධාරී දෙවි කෙනකු බවත් විශ්වාස කරමින් අදහන ආගම් දේවවාදී ආගම් වේ. බුදු දහම හැරුණු විට ලොව ඇති හින්දු, ඉස්ලාම්, කි‍්‍රස්තියානි, ආදි සියලු ආගම් දෙවියන් විසින් ලොව මවනු ලැබ ඇති බව පිළිගනිමින් අදහන ආගම්ය.බුදුරජාණන් වහන්සේ ද සූත‍්‍ර දේශනා මගින් දෙවියන් පිළිබඳ අදහස් ඉදිරිපත් කොට ඇත. බුදු දහමෙහි දෙවිවරුන් කොටස් තුනක් ලෙස විග‍්‍රහ කොට ඇත. එනම්,1. සම්මුති දේව2. විශුද්ධි දේව3. ඕපපාතික දේව යනුයි.සම්මුති දේව යනු සමාජයක වෙසෙන රජවරුන්, සිටුවරුන්, මැති ඇමැතිවරුන් ආදි ප‍්‍රභූ පිරිස්ය. විශුද්ධි දේව යනු බුදු, පසේ බුදු, මහරහත් යන කෙලෙස් දුරුකර උතුමන්ය. සංසාරයේ පින් කිරීමෙන් දිව්‍ය ලෝකවල පහළ වන දෙවිවරු ඕපපාතික දේව නම් වෙති.මේ දේව කොටස් ති‍්‍රත්වය අතරින් ඕපපාතික දේව සංකල්පය පිළිබඳ මෙහිදී විග‍්‍රහ වෙයි. බුදුරදුන් ලොව පහළ වීමට පෙර පටන්ම ලෝ වැසියා තුළ දේව විශ්වාසය පැවතිණි. ගස් ගල් පර්වත ආදි ස්වාභාවික වස්තු දේවත්වයෙන් සලකා වැදුම් පිදුම් කළ බව සඳහන් වෙයි. එමෙන්ම යක්ෂ නාග මළවුන් ආදි ඇදහිලි ද දක්නට තිබුණි.මුල් යුගයේ තිස්තුන් කෝටියක් දෙවියන් ඇදහූ මිනිසුන් පසුව මහා බ‍්‍රහ්ම නමින් සර්ව බලධාරී එක් දෙවියකු අදහන්නට වූ බව දැක්වේ. ති‍්‍රපිටක සාහිත්‍යගත තොරතුරු අනුව යක්ෂයන්, ඇසුරයන්, ගාන්ධර්වයන්, කුම්භාණ්ඩයන්, නාගයන් යන අමනුෂ්‍ය කොට්ඨාස ගැන තොරතුරු දැක්වෙන අතර දෙවියන් හා බ‍්‍රහ්මයන් ලෝකයේ ශ්‍රේෂ්ඨයන් බව විස්තර වෙයි.මනා වූ කුසල් කිරීම නිසා දේව ආත්ම ලැබු දෙවිවරුන් සිටින ලෝක සයක් ගැන බුදු දහමෙහි කරුණු විස්තර වෙයි. මනුෂ්‍ය ලෝකයට ආසන්නව ඇති දිව්‍ය ලෝකය ලෙස චාතුර්මහාරාජික දිව්‍ය ලෝකය හැඳින්වෙයි. එම දිව්‍ය ලෝකයේ දිසා හතරකට අධිගෘහිතව සිටින දෙවිවරුන් සතර දෙනකු ගැන විස්තර වෙයි.නැෙඟනහිරට අධිපති ලෙස ධ‍්‍රැතරාශ්ඨ දෙවියන්ද, දකුණු දිශාවට අධිපති ලෙස විරූඨ දෙවියන් ද, බටහිර දිශාවට අධිපති ලෙස විරූපාෂ්ඨ දෙවියන්ද, උතුරු දිශාවට අධිපති ලෙස වෛශ‍්‍රවණ දෙවියන්ද සිටින බව සඳහන් වෙයි. මේ දෙවිවරුන් සම්බුදු සසුන රකින සතර වරම් දෙවිවරුන් ලෙස ද හඳුන්වා ඇත.එම චාතුම්මහාරාජික දිව්‍ය ලෝකයට ඉහළින් තාවතිංශය නම් දිව්‍ය ලෝකය පවතින අතර එහි දෙවි ලොවටම අධිපති ශක‍්‍ර දේවේන්ද්‍ර හෙවත් සක්විති රජු වාසය කරනු ලබයි. එම දිව්‍ය ලෝකයට ඉහළින් යාමය හා තුසිත දිව්‍ය දෙක පිහිටා ඇත.ඊට පසුව නිම්මානරති දිව්‍ය ලෝකය හා පරිනිම්මිත වසවත්තිය දිව්‍ය ලෝකය පිහිටා ඇත. මින් නිම්මානරති දිව්‍ය ලෝකයේ මැවුම්කාර දෙවිවරුන් සිටින බව සඳහන් වේ.ඉහත ලෝකවල සිටින බොහෝ දෙවිවරුන් බුදුරදුන් සමගද සංවාද පවත්වා ඇත. බුදු දහමෙහි දෙවිවරුන් කොටස් දෙකක් ගැන විස්තර වෙයි. එනම්,01. සම්‍යක් දෘෂ්ටික දෙවිවරුන්02. මිථ්‍යා දෘෂ්ටික දෙවිවරුන් යනුයි.සම්‍යක් දෘෂ්ටික දෙවිවරුන් යනු බුදු දහම අසා බුදු දහම පිළිගත් දෙවිවරුන්ය. ඔවුන් නිරතුරුව ඔවුන්ට පින් අනුමෝදන් කරන මිනිසුන් ආරක්ෂා කරන බව සඳහන් වන අතර මිත්‍යා දෘෂ්ටික දෙවිවරුන් වැරදි අදහස් උදහස් ඇතිව දිව්‍ය ලෝකවල අධික කාම සැප විඳින බව දැක්වේ. කෙසේ වෙතත් කවර හෝ දෙවියකු හෝ දිව්‍යාංගනාවක වීමට මනුෂ්‍ය ලෝකයේදී පින්කම් හේතු වන බව බුදු දහමෙහි නිරතුරුවම දක්නට ලැබෙයි.බුදුරජාණන් වහන්සේ මංගල, පරාභව, ධජග්ග, ආටානාටිය ආදි සූත‍්‍ර රැසක්ම දේශනා කොට ඇත්තේ දෙවියන් අරමුණු කරගෙනයි. බෝසතුන් මෙලොව ඉපදීමට පෙර තව්තිසා දිව්‍ය ලෝකයේ සිටි බවත් දේව ආරාධනාවකට අනුව පස්මහ බැලුම් බලා මෙලොව ඉපදුණු අතර බරණැස ඉසිපතනාරාමයේදී ප‍්‍රථම දම් දෙසුම පවත්වන අවස්ථාවේ ද දෙවිවරු පැමිණ බණ අසා සිටියහ.ප‍්‍රථම දම් දෙසුම වූ දම්සක් පැවතුම් සූත‍්‍රයේද දිව්‍ය ලෝක පිළිබඳවද සඳහන් වෙයි. මිනිස් ලොවට වඩා දිව්‍ය ලෝකවල ආයු ප‍්‍රමාණය ද වැඩි වන අතර ඇතැම් දිව්‍ය ලෝකවල ආයුෂ මිනිස් ලොව අවුරුදු 100 ක් දිව්‍ය ලෝකයේ එක දවසක් බවත් එමෙන්ම ඇතැම් දිව්‍ය ලෝකවල මිනිස් ලොව අවුරුදු දහසක් එහි එක් දවසක් ආදි ලෙසත් දැක්වේ. ඊට අමතරව දිව්‍ය ලෝකයේ ඇති මදාරා, පරසතු, කඩුපුල් ආදි මල් වර්ග ගැනත් එහි ඇති ගංගා පිළිබඳවත් සඳහන් වෙයි. දෙවිවරු ආහාර අනුභව නොකරන අතර සතුට ඔවුන්ගේ ආහාරය බව ද විස්තර වේ.දීඝ නිකායේ මහා සමය සූත‍්‍රය අනුව එකල සිටි දේව සමූහයන් පිළිබඳවත් දිව්‍ය ලෝකයේ සිටින ප‍්‍රධාන දෙවිවරුන් ගැනත් එම දෙවිවරුන් අණසක පවත්වන දිශාවන් ගැනත් විස්තර වේ. සංයුක්ත නිකායේ සක්කපඤ්හ සූත‍්‍රය අනුව,යේ ගහට්ඨා පුඤ්ඤකරා සීලවන්තෝ උපාසකා ධම්මේන දාරං පෝසෙන්තී තේ නමස්සාමි මාතලීපින් දහම් කරන සිල්වත් ගිහි උපාසක උපාසිකාවන්ට ශක‍්‍ර දේවේන්ද්‍රයා නමස්කාර කරන බව දැක්වේ. ඒ අනුව ධර්මානුකූලව කටයුතු කරන ගිහි ජනයාට දෙවියන්ගේ ආශිර්වාදය ලැබෙන බව බුදු දහම අවධාරණය කොට ඇත. සංයුක්ත නිකායේ සක්කපඤ්හ සූත‍්‍රය අනුව දිව්‍ය ලෝකයේ සිටින පංචසික නම් වීනා වාදකයා බුදුරදුන් සමග සංවාද කළ අයුරුත් ඔහුගේ වීනා වාදනය බුදුරදුන් අගය කළ අයුරුත් සඳහන් වෙයි.මනුෂ්‍ය ලෝකයේ ජීවත්වන මිනිසුන් පින් දහම් කොට අනුමෝදන් කරන පින් ලබාගන්නා දෙවිවරුන් මනුෂ්‍ය ලෝකයේ වෙසෙන මිනිසුන් ආරක්ෂා කරන බව අංගුත්තර නිකායේ දැක්වෙන සූත‍්‍ර ධර්ම වලින් තවදුරටත් පැහැදිලි වෙයි. දිව්‍ය ලෝකයේ සිටින දෙවිවරුන් වරින්වර මිනිස් ලොවට පැමිණ සිල්වත් ගුණ දහම් රකින මිනිසුන්ට ආරක්ෂාව සලසන බව ද එහි දැක්වේ.බුදුරජාණන් වහන්සේ ප‍්‍රාතිහාර්ය දක්වන අවස්ථාවල දෙවියන් පැමිණ වැදුම් පිදුම් කළ අතර උන්වහන්සේ ලක්දිවට වඩින විට සුමන සමන් දෙවියන් බුදු සිරසට ඡත‍්‍රයක් අල්ලාගෙන පැමිණි බව මහාවංශයේ සඳහන් වෙයි.ඒ අනුව ලක්දිව සමනළ අඩවියට සුමන සමන් දෙවියන් අධිගෘහිතව සිටින බව දැක්වෙන අතර බුදුරදුන් පිරිනිවන්පාන අවස්ථාවේ ලක්දිව ආරක්ෂා කරන ලෙස දෙවියන්ට භාරකළ බව ද සඳහන් වෙයි. බුදුරදුන් පිරිනිවන් පානා අවස්ථාවේ දෙව් ලොවට අධිපති ශක‍්‍රයා “අනිච්චාවත සංඛාරා” යනාදි ගාථාව කියමින් ශෝකය ප‍්‍රකාශ කළ බව ද බුදුදහමෙහි සඳහන් වෙයි.දෙවිවරුන්ටත් වඩා ඉහළින් පිහිටි බ‍්‍රහ්ම ලෝක විස්සක් ගැන ද බුදු දහමෙහි සඳහන් වේ. බ‍්‍රහ්මයන් යනු දෙවියන්ට වඩා ශ්‍රේෂ්ඨ පිරිසක් බව ද දැක්වේ. ශුද්ධාවාස නම් බ‍්‍රහ්ම ලෝකයේ අනාගාමී මාර්ගයන්ට පත් බ‍්‍රහ්මයන් වාසය කරන අතර පසුව ඔවුන් අරිහත් බවට පත්ව නිර්වාණබෝධය ලබන බව ද සඳහන් වේ. ශක‍්‍රයා සෝවාන් ඵලයට පත් වූ අතර සඟම්පති බ‍්‍රහ්මයා අනාගාමි ඵලයට පත් වූ බව ද එහි විස්තර වෙයි.මේ අනුව සම්‍යක් දෘෂ්ටික දෙවිවරුන් බුදුරදුන්ගෙන් ධර්මය අසා විවිධ මාර්ග ඵලයන්ට පත් වී ඇති අතර බුදුපාමොක් මහ සඟනට උපස්ථාන කිරීමත් සැදැහැවත් බොදුනුවන්ගේ ආරක්ෂාවත් ඔවුන් සලසන බව බුදුදහමෙහි විස්තර වෙයි. මේ අනුව බුදු දහමෙහි දේව සංකල්පය ඉතා පුළුල් ලෙස විග‍්‍රහ වෙයි.බුදුරජාණන් වහන්සේ ගේ දේශනාවන්ට වෙනත් මඟක යමින් වත්මන් ලාංකිකයන් හා ලෝවැසියන් දෙවියන් ඇදහීමට නැඹුරු වී ඇති බව පැහැදිලි කරුණකි. ලංකාව විවිධ විදේශීය ආක‍්‍රමණයන්ට ලක්වීමත් සමග හින්දු කි‍්‍රස්තියානි ආගම්වල ඇදහීම් ක‍්‍රම ද ලක්වැසියාට ද හුරු පුරුදු වී ඇත.පොලොන්නරු යුගයේ බොහෝ රජවරුන් හින්දු කාන්තාවන් සමග විවාහ වූ නිසා රජු විහාරයට බුදුන් වැඳීමට ගිය විට තම රජ බිසවට වන්දනාමාන කිරීම සඳහා ආරාමවල දේවාල ඉදිකළ බව සඳහන් වෙයි. එම යුගයේ පටන් අද දක්වා එහි විකාශනයක් ලෙස අද මුළු මහත් ලංකාවේම වෙහෙර විහාරස්ථානවල දේවාල ඉදිකරමින් බෞද්ධ වන්දනාවන්ට අමතරව දේව ඇදහිලි හා පුද සිරිත් දක්නට ඇත.විෂ්ණු, කතරගම, විභීෂණ, දැඩිමුණ්ඩ, නාථ, පත්තිනි ආදි ලෙස හින්දු දහමෙහි පිළිගත් දෙවියන් ඇදහීමට ලාංකේය බෞද්ධයෝ හුරුපුරුදු වී සිටිති. මිනිසාට වඩා අසීමිත බලයක් දෙවියන්ට ඇතැයි විශ්වාස කරන මිනිස්සු විවිධ පුද පූජා භාරහාර සිදුකරමින් විවිධ සම්පත් ප‍්‍රාර්ථනා කරති.එහෙත් බෞද්ධ සංකල්පයට අනුව මෙලෙස දෙවියන් ඇදහීම නුවණැති කි‍්‍රයාවක් නොවේ. තම ජීවිතයේ ප‍්‍රාර්ථනා සඵල කර ගැනීමට තම උත්සාහයෙන් වෙහෙස මහන්සියෙන් කි‍්‍රයා කළ යුතු අතර දෙවියන් ඇදහීමෙන් තම අපේක්ෂා සඵල කරගත නොහැකිය.විතාරන්දෙණියේ වජිරවංශ හිමි</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=af0904056</link>
    <topic>කොන්ද කඩන පොත් බෑගය</topic>
    <author>සුමේධා නවරත්න</author>
    <content>කොළඹ කුණු ප‍්‍රශ්නය අවුරුදු 30-40 ක් පරණ එකක්වන්නි මෙහෙයුමෙන් යළි උරුම වන වන්නි ඉතිහාසයපළාත් හයක ගස් වනසන පිටි මකුණාසිංහල අලුත් අවුරුදු චාරිත‍්‍රබුදු දහම හා දේව සංකල්පයකොන්ද කඩන පොත් බෑගයඋත්සව සමයේ දී භාණ්ඩ මිල කෘති‍්‍රම ලෙස ඉහළ නැංවීමට ඉඩක් නැහැමහබලවතුන් පවා ඇද වැටෙද්දී අපේ ආර්ථිකය නොවැටුණේ නිසි කළමනාකරණය නිසයිපාසල් පොත් බෑගයේ බර වැඩි වීමට බලපා ඇති හේතු මොනවාද යන්න ගැන අධ්‍යාපන ප‍්‍රකාශන දෙපාර්තමේන්තුව සමීක්ෂණයක් කිරීමට යන බවට පසුගිය දා ප‍්‍රවෘත්ති වාර්තාවක් පළ වී තිබිණි. වසර කීපයක සිට “පාසල් බෑගයේ බර” පිළිබඳ මාතෘකාව වරින් වර සාකච්ඡාවට ගැනුණි.පාසල් පෙළ පොත් නිසා ම බෑගයේ බර වැඩි වී ඇති බවට තිබුණ පැමිණිල්ල හේතුවෙන් අධ්‍යාපන අමාත්‍යංශය තීරණය කළේ පෙළ පොත් කීපයක් කාණ්ඩ දෙකක් වශයෙන් මුද්‍රණය කිරීමට ය. එසේ සිදු වූයේ හත සහ දහය, එකොළහ වසරවල ගණිතය විෂය සඳහා පමණි. ළමෝ දිගින් දිගටම පාසල් බෑගයේ බර හේතුවෙන් පීඩාවට පත්වූහ.අද ඇතැම් දරුවන් පිටකොන්දේ, උරහිස් ආශි‍්‍රත රෝගවලින් පෙළීමට ප‍්‍රධාන හේතුවක් වී ඇත්තේ පොත් බෑගයේ බර ය. මේ සම්බන්ධ දිගින් දිගටම පැමිණිලි ඉදිරිපත් වූවත් අධ්‍යාපන අමාත්‍යංශය මෙතෙක් ඒ වෙනුවෙන් කර ඇත්තේ වසර තුනක ගණිතය විෂය පෙළ පොත් ඛාණ්ඩ දෙකකට මුද්‍රණය කිරීම පමණි.එහෙත් බෑග් වෙළෙන්දෝ නම් ඊට එක් ප‍්‍රතිකර්මයක් සොයා ගත්හ. ඒ රෝද තිබෙන බිම දිගේ ඇදගෙන යා හැකි පාසල් බෑග් වෙළෙඳ පොළට නිකුත් කිරීමය. විශේෂයෙන් ම නගරබද ප‍්‍රධාන පාසල්වල දරුවෝ දැන් තම පාසල් පොත් එම බෑග්වල බහා ඇදගෙන යති. හරියට එය සංචාරක හිපියකු සිය අඩුම කුඩුම පුරවා ගත් ගමන් බෑගය ඇදගෙන යන්නාක් මෙනි.ඉස්සර දරුවෝ නම් පොත් බෑගය බිම දිගේ ඇදගෙන නොගියහ. ඉහළ පන්ති වල ගැහැනු නම් පොත් ටික ළැමැදට තුරුළු කරගෙන ගිය අතර පිරිමි දරුවන් පොත් ටික ගෙන ගියේ කර උඩය. කුඩා දරුවෝ අඩුම තරමේ පන් මල්ලක හෝ තම පොත් ටික රැගෙන ගියහ.හදිසියේ හෝ පොතක් බිමට වැටුණහොත් එය අරන් තබන්නේ පොත සිප ගැනීමෙන් අනතුරුවය. පාඩම් කර අවසානයේ පොතට වැඳීම ද එදා කාලයේ දරුවන්ගේ සිරිතකි. කොටින් ම දරුවන්ට පොතක් යනු වැඩිහිටියකුට පිරුවානා පොත් වහන්සේ තරමට ගෞරවනීය වස්තුවකි.එහෙත් දරුවන් අද තම පොත් බෑගය බිම දිගේ ඇදගෙන යාම ගැන ඔවුනට කෙසේවත් දොස් කිව නොහැක. මන්ද කොන්ද ආශි‍්‍රත ලෙඩ රෝග සාදාගෙන ලෙඩකු වනවාට වඩා එවැනි බෑගයක් හෝ භාවිත කිරීම සුදුසු බැවිනි.කී‍්‍රඩා අමාත්‍යංශයේ භෞතචිකිත්සක ජ්‍යෙෂ්ඨ කථිකාචාර්ය කමල් චන්දන මහතා ද මේ රෝද සහිත බෑග ළමයින්ට සුදුසු බව සඳහන් කර තිබුණි. ඔහු තවදුරටත් පවසා තිබුණේ කිලෝ දහයක් දොළහක් බර බෑගයක් දරුවකු දිගටම එකම පැත්තකට එල්ලාගෙන යාමෙන් ශරීරයේ සමබරතාව නොමැති වී යන බවකි.දරුවන් මේ බෑගය එකම පැත්තක එල්ලාගෙන යාමෙන් එම පැත්තෙ මස්පිඬු තද වීම හා කොට වීම සිදුවන බවත් අනෙක් පැත්තේ මස්පිඬු දිග්වීම හා බුරුල් වීම සිදුවන බවත් ඔහු පවසයි. එමඟින් පිට කොන්දේ සහ බෙල්ලේ වරින් වර වේදනා ඇතිවන බව ද ඔහු පවසයි.බෑගයේ පටියට තද වෙන ශරීරයේ කොටස්වල ඇති ස්නායු හා රුධිර නාල අවහිර වීමට හෝ සම්පූර්ණයෙන් වැසී යාමට ඉඩ ඇති බවත් ඔහුගේ අදහස ය. එබැවින් මේ පොත් බෑගයෙන් නිදහස් වූ දාට ද දරුවන්ගේ ශරීරය සමබර නොවී කුදු ගැසීමට ඉඩ ඇත්තේ දීර්ඝ කාලයක් මස්පිඬු එකම ඉරියව්වකට හුරු වී ඇති බැවිනි.පොත් බෑගයේ බර දරුවන් ලෙඩ කර ඇත්තේ ශාරීරිකව පමණක් යැයි යමකුට කිව නොහැකි වන්නේ, ඔවුන් මේ නිසා මානසික පීඩනයට ද ලක්ව තිබෙන නිසයි. පාසල් වෑන් රථයට ද බස් රථයට ද දරුවන් ගොඩ වූ විගස රියැදුරන් හා කොන්දොස්තරවරුන් කෑ ගසන්නේ පොත් බෑග් ගලවා ගන්නා ලෙස ය. පිටේ බෑග් එල්ලාගෙන බසයට ගොඩ වෙන දරුවෝ මගීන්ගේ එරවිලි ගෙරවිලිවලට ද මුහුණ දෙති. එහි බර අනෙක් අතින් ඔවුන්ට ගෙන දෙන්නේ විඩාවකි.වරක් එක් මවක් පවසා සිටියේ පාසල් පොත් බෑගය එල්ලාගෙන වෑන් රථයට නැඟීමට ගිය සිය කුඩා දියණිය බෑගයේ බර නිසා ආපස්සට වැටුණ බවයි. දරුවා එහිදී තුවාල ලැබූ බව ද ඇය පවසා සිටියාය.විශේෂයෙන් ම පළමු ශ්‍රේණිය දෙවෙනි ශ්‍රේණිය වැනි ප‍්‍රාථමික පන්ති දරුවෝ පාසල් බෑගයේ බර නිසා මහත් සේ පීඩාවට පත්ව සිටිති. ඇතැම් පාසල් වලින් ලබා දෙන නිල පාසල් පොත් බෑග් ද දරුවන්ට වඩා විශාල ය. ඒවා පිටේ එල්ලා ගත් විට දරුවන්ට ඇවිදීම පවා අසීරු ය.අද පළමු වසරේ දරුවෝ ද මවුපියන්ගේ ටියුෂන් මේනියාවෙන් බොහෝ සේ දුක් විඳිති. මවුබස, ඉංගී‍්‍රසි, ගණිතය හා එලකියුෂන් සඳහා අනිවාර්යෙන් ම බොහෝ මවුපියෝ දරුවන් යොමු කරති. කුඩා දරුවන්ට කෙළිදෙළෙන් කාලය ගත කරන්නට වෙලාවක් නැත. එක් පැත්තකින් ටියුෂන් බර ය. අනෙක් පැත්තෙන් පොත් බෑගයේ බර ය. පීඩනය ය.මේ දරාගත නොහැකි අධ්‍යාපන බර දරුවන්ට පොත්වලට ආදරය කිරීමට ඇති ඉඩකඩ අහුරන්නේ ය. ඇතැම් පාසල්වල පොත් තබන්නට පංති කාමරවල පොත් රාක්ක සාදා තිබේ. ඒත් ඒ මේ රටේ පාසල්වලින් අතලොස්සක ය. පොත් තබන්නට රාක්ක තබා ඇතැම් පාසල්වල දරුවන්ට වාඩි ගැනීමට ඩෙස් බංකුව ද නැත. ඇතැම් දරුවෝ අකුරු කරන්නේ තුරු සෙවණේ ය.අධ්‍යාපන ප‍්‍රකාශන දෙපාර්තමේන්තුව මේ සමීක්ෂණය පැවැත්වීමට සියලුම පාසල් ඇතුළත්වන ලෙස වර්ගීකරණයක් ද සාදාගෙන තිබේ. එහෙත් පාසල් බෑගයේ බර වැඩිවීමට හේතු සොයන සමීක්ෂණයක් අමුතුවෙන් ම කළ යුතු ද යන්න ප‍්‍රශ්නයකි. මන්ද ඊට පිළිතුර ජාතික අධ්‍යාපන ආයතනයේ තිබෙන බැවිනි. එබැවින් පාසල් ආශි‍්‍රත සමීක්ෂණයකට වඩා ඵලදායි වන්නේ අධ්‍යාපන ප‍්‍රකාශන දෙපාර්තමේන්තුව හා ජාතික අධ්‍යාපන ආයතනය අතර ඵලදායි සාකච්ඡා හා කි‍්‍රයා මාර්ගයන් ය.විෂය නිර්දේශ පුළුල් වීමත් ඊට අදාළ පෙළ පොත් සහ අභ්‍යාස පොත් වැඩිවීමත් මේ පොත් බෑගයේ බර වැඩිවීමට හේතු බව සමීක්ෂණ කරමින් සෙවිය යුතු කාරණා ද යන්න අධ්‍යාපන ප‍්‍රකාශන දෙපාර්තමේන්තුව නැවත වරක් සිතා බැලිය යුතුය.ඊට පළමු උදාහරණය ගත හැක්කේ පළමු වසරෙන් ම ය. මවුබස, ඉංගී‍්‍රසි, එලකියුෂන් (ඇතැම් විදුහල්වල එලකියුෂන් ද පළමු වසරට නිර්දේශිත විෂයකි) ගණිතය, පරිසරය, ආගම, චිත‍්‍ර, දෙමළ අනිවාර්ය විෂයන් ය. පළමු වසරේ හා එකොළහ වසරේ දරුවකු ඉගෙන ගන්නා අධ්‍යාපන විෂය නිර්දේශයේ ඇත්තේ යම් වෙනසක් පමණි. ඒ හැර අධ්‍යාපනය සම්බන්ධයෙන් අවුරුදු හයේ දරුවා ද දහසයේ දරුවා ද එකසේ වෙහෙසිය යුතු ය.මේ විෂයන් දරුවන්ට උගන්වන්නට එපා යැයි අපට කිසිසේත්ම කීමට හැකියාවක් නැත. මන්ද යත් අප අධ්‍යාපන විශේෂඥයන් නොවන බැවිනි.අනෙක් අතට යුගයේ අවශ්‍යතාව අනුව අධ්‍යාපන විෂය නිර්දේශ වෙනස් විය යුතුය. එහෙත් එය ගුණාත්මක විය යුතුය.දිනෙන් දින දරුවන් අතට පත් වන්නේ පුළුල් වූ විෂය නිර්දේශයන් ය. එදාට වඩා අද දරුවෝ ඉගෙන ගත යුතු දෑ බොහෝ ය. පහ වසර ශිෂ්‍යත්වයට උගන්වන දේ අද පළමු වසර සිසුවාට ද ඉගෙන ගැනීමට සිදුව තිබීම බොරුවක් නොවේ.එහෙත් ප‍්‍රශ්නය ඇත්තේ මේ තරම් දැනුම් සම්භාරයක් ලබා දීමට අධ්‍යාපන විශේෂඥයෝ කටයුතු කරද්දී හරි අඩක් අ.පො.ස. සාමාන්‍ය පෙළ විභාගය අසමත් වීමය. අධ්‍යාපන අමාත්‍යංශයේ ම සමීක්ෂණයකට අනුව වැඩිහිටි සිසු දරු දැරියන් බෙහෙවින් මානසික ආතතියට ලක්වීමය.තත්ත්වය මෙසේ නම් අධ්‍යාපන ප‍්‍රකාශන දෙපාර්තමේන්තුවට ද අධ්‍යාපන විශේෂඥයන්ට ද පොත් බෑගයේ බර වැඩිවීමට පෙර සමීක්ෂණ පැවැත්විය යුතු වෙනත් අධ්‍යාපන ගැටලු තිබෙන බව මතක් කර දිය යුතුය. අනෙක නැවත වරක් පැවසීමට ඇත්තේ ජාතික අධ්‍යාපන ආයතනය සමඟ සාකච්ඡා කළේ නම් පොත් බෑගයේ බර වැඩිවීමට හේතු පහසුවෙන් සොයා ගත හැකි බවය.සුමේධා නවරත්න</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=af0904057</link>
    <topic>උත්සව සමයේ දී භාණ්ඩ මිල කෘති‍්‍රම ලෙස ඉහළ නැංවීමට ඉඩක් නැහැ</topic>
    <author>සුභද්‍රා දේශපි‍්‍රය</author>
    <content>කොළඹ කුණු ප‍්‍රශ්නය අවුරුදු 30-40 ක් පරණ එකක්වන්නි මෙහෙයුමෙන් යළි උරුම වන වන්නි ඉතිහාසයපළාත් හයක ගස් වනසන පිටි මකුණාසිංහල අලුත් අවුරුදු චාරිත‍්‍රබුදු දහම හා දේව සංකල්පයකොන්ද කඩන පොත් බෑගයඋත්සව සමයේ දී භාණ්ඩ මිල කෘති‍්‍රම ලෙස ඉහළ නැංවීමට ඉඩක් නැහැමහබලවතුන් පවා ඇද වැටෙද්දී අපේ ආර්ථිකය නොවැටුණේ නිසි කළමනාකරණය නිසයිවෙළෙඳ අලෙවි සංවර්ධන සමූපකාර හා පාරිභෝගික සේවා අමාත්‍ය -බන්දුල ගුණවර්ධනඉකුත් සතියේ ජනාධිපති මහින්ද රාජපක්ෂ මහතාගේ ප‍්‍රධානත්වයෙන් පැවැත්වූ කැබිනට් අනුකාරක කමිටුවේදී සිංහල හා හින්දු අලුත් අවුරුදු උත්සව සමයේ දී භාණ්ඩ මිල පහත හෙළීම පිළිබඳ පුළුල් ලෙස සාකච්ඡා කරනු ලැබීය.එහිදී විශේෂ අවධානය යොමු කළ කරුණක් නම් ඉකුත් වර්ෂය මැද භාගයේ දී 28% වැනි ඉහළ මට්ටමකට තිබූ උද්ධමන අනුපාතය මේ වන විට 7.6% දක්වා පහළ මට්ටමකට ගෙන ඒම පිළිබඳවය. එමෙන් ම අත්‍යවශ්‍ය පාරිභෝජන භාණ්ඩ මෙන් ම ඉදිකිරීම් අංශවල භාණ්ඩ මිල පහත වැටී ඇතත් තවදුරටත් බස්නාහිර පළාතේ ඡන්දය වෙනුවෙන් ‘මිල අඩු කරනු’ යන සටන් පාඨවලට මිල හකුළාගෙන නෙහමැකි බවය. දේශපාලන සටන් පාඨකරුවන් කුමන සටන් පාඨ කීව ද බඩු මිල අඩුවීමේ වාසිය ජනතාවගේ ඇඟට දැනී ඇති බව ප‍්‍රායෝගික යථාර්ථයයි.ගෙවී ගිය සිංහල හින්දු අලුත් අවුරුද්දේ දී පොල් ගෙඩියක මිල රුපියල් හැටක් පමණ විය. පොල් ගෙඩියක අද මිල රුපියල් 25 කි. පොල් ගෙඩියක මිල අඩුවීම රුපියල් 35 කි. මසකට පොල් ගෙඩි 15 පරිභෝජනය කරන නිවෙසක පොල් සඳහා දරන වියදම රුපියල් 525 කින් අඩු වී ඇත. එදා පොල්තෙල් බෝතලයක මිල රුපියල් 160 කි.අද වන විට 100 දක්වා පහත වැටී තිබේ. පොල් තෙල් බෝතලයක මිල අඩුවීම රුපියල් හැටකි. ඉකුත් සිංහල අවුරුදු සමයේ සහල් කිලෝවක මිල රුපියල් 80 ත් 120 ත් අතර විය. අද වන විට එය රුපියල් 50 – 70 අතර වෙයි. මෙසේ ගෑස්, සහල්, පොල්, පොල් තෙල්, පරිප්පු, මුං ඇට, කඩල, වියළි මිරිස්, වටානා පරිප්පු, එළවළු, පලතුරු යනාදියේ මිල අඩුවීම නිශ්චිත ලේඛන සකසා ගණනය කළහොත් සාමාන්‍ය ගෘහයක මාසික පරිභෝජන වියදම රුපියල් 1500 – 2000 අතර ප‍්‍රමාණයකින් අඩු වී ඇතැයි ඇස්තමේන්තු කළ හැකිය.ඇත්ත වශයෙන් ඉකුත් නොවැම්බරයට පෙර හා වර්තමානයේ සාමාන්‍ය කුටුම්භයක පාරිභෝජන වියදම කවර ප‍්‍රමාණයකින් අඩු වී ඇති දැයි නිශ්චිත ගණන් බැලීමක් ජන හා සංඛ්‍යා ලේඛන දෙපාර්තමේන්තුව විසින් හෝ කුටුම්භ අයවැය සමීක්‍ෂකයන් විසින් හෝ කළ යුතුව ඇත. සංඛ්‍යා දත්ත සහිතව ලියන, කියන යමක් ඔප්පු කළ නොහැකි විට ඒවා බොරු සටන් පාඨ පමණක් වනු ඇත.ඒ නිසා දේශපාලන සටන් පාඨකරුවන් ‘ජීවන වියදම වහා පහත හෙළනු’ යනුවෙන් සටන් පාඨය නැවත නැවතත් ගිරවුන් සේ උච්චාරණය නොකර කෙල්වින් ස්වාමිගේ පහත දැක්වෙන ප‍්‍රකාශය කෙරෙහි අවධානය යොමු කළ යුතුය. “ඔබට ඔබ කතා කරමින් සිටින දේ මැණිය හැකි විට සංඛ්‍යා ඇසුරින් ප‍්‍රකාශ කළ හැකි විට ඔබ ඒ පිළිබඳ යමක් දනී.ඔබට එය මැණිය නොහැකි විට සහ සංඛ්‍යා ඇසුරින් ප‍්‍රකාශ කළ නොහැකි විට ඒ පිළිබඳව ඔබේ දැනුම අල්ප හා අසතුටුදායක එකක් වේ. මැණිය නොහැකි මේ අවස්ථාව දැනුමේ ආරම්භය වන්නට පුළුවන. එහෙත් ඔබේ සිතුවිලි විද්‍යාවක තත්ත්වයට කොහෙත්ම දියුණු වී නැත."පාර්ලිමේන්තුව තුළත් ඉන් පිටතත් මිල ස්ථායි කරණයක් ඇති කිරීමට සහ ජීවන වියදම ඉහළ යාම පාලනය කිරීමට රජය විසින් දරනු ලබන වෙහෙස පිළිබඳ අබමල් රේණුවකවත් අවබෝධයක් ඇතැමුන්ට නැත. සම්ප‍්‍රදායික හුරුපුරුදුකම් මත කවර අන්දමේ මිල අඩුවීමක් සිදු වුවද පදනම් විරහිතව දෙස් දෙන තැනැත්තන්ට ඉහත දැක්වූ කෙල්වින් ස්වාමිගේ ප‍්‍රකාශය අතිශයින් ම වැදගත් වේ.නිරන්තරයෙන් කෙරෙන මිල ඉහළ ගොස් ඇතැයි කරන චෝදනාව ඇතැම් ජාවාරම්කරුවන්ට මහා පරිමාණික විජාතික සමාගම්වල සහ කූට වෙළෙදුන්ට වාසිදායක පසුතලයක් නිර්මාණය කරන බව ජනතාව වශයෙන් අප කවුරුත් වටහාගත යුතුය. තෙල් මිල පහත වැටීමෙන් පසු ප‍්‍රවාහන වියදම අඩු වී ඇත. ගෑස් හා තෙල් වැනි යෙදවුම්වල මිල පහත වැටීමෙන් භාණ්ඩ නිෂ්පාදන මිල අඩු විය.නිෂ්පාදන වියදම අඩුවන විට කලින් පැවැති මිලම පැවැතියහොත් ව්‍යාපාරික ආයතනවල ලාභ තීරුව ඉහළ යයි. නිෂ්පාදන වියදම අඩු වුවද මිල පහත නොහෙළා පවත්වාගෙන යාමෙන් ව්‍යාපාරික ආයතනවල අධි ප‍්‍රමාණික ලාභ ලැබිය හැකිය. අධිප‍්‍රාමාණික ලාභ ඉවත් කිරීමට රජය හා සමූපකාර අංශය මැදිහත් විය යුතුය. රජය පසුගිය කාල පරිඡේදයේදී නිෂ්පාදන සහ බෙදා හැරීමේ කි‍්‍රයාවලිය සඳහා මැදිහත් වීම් වැඩි කොට ඇත.විනිමය නැතහොත් බෙදා හැරීම නමැති ආර්ථික කි‍්‍රයාවේදී රාජ්‍ය හා සමූපකාර අංශවල දායකත්වය මහින්ද චින්තන ජාතික වැඩපිළිවෙළින් පුළුල් කොට ඇත. ශී‍්‍ර ලංකාවේ කි‍්‍රයාත්මක වන ආර්ථික මධ්‍යස්ථාන ජාලය 12 දක්වා වැඩි කොට ඇත. මුළුමනින්ම මරා දමා තිබු සතොස වෙනුවට ලක් සතොස ශාඛා ජාලය 102 දක්වා වර්ධනය කර ඇත.රාජ්‍ය වාණිජ නීතිගත සංස්ථාවේ අලෙවි මධ්‍යස්ථාන, නව අලෙවි මධ්‍යස්ථාන රජයේ ආධාර යටතේ උතුරු නැගෙනහිර ඇතුළුව කොප් සිටි 356 විවෘත කැර තිබේ. මේ වර්ෂය නිමා වීමට පෙර රට පුරා මිනි කෝප් සිටි 1000 අලුතින් පිහිටුවීම සඳහා මුදල් ප‍්‍රතිපාදන ලබා දී ඇත. මේ සඳහා මිලියන තුන්සියයක් රජය වැය කර ඇත. මේ නිසා ඉදිරි වර්ෂයේදී රාජ්‍ය පෞද්ගලික සමූපකාර අංශයන්හි ව්‍යවසායකයින් අතර ඇතිවන තරගකාරිත්වය මත පාරිභෝගික ජනතාවට ගුණාත්මක බවින් ඉහළ භාණ්ඩ අඩු මිල ගණන් යටතේ ලබාගත හැකි වනු ඇත.සුභද්‍රා දේශපි‍්‍රය</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=af0904058</link>
    <topic>මහබලවතුන් පවා ඇද වැටෙද්දී අපේ ආර්ථිකය නොවැටුණේ නිසි කළමනාකරණය නිසයි</topic>
    <author/>
    <content>කොළඹ කුණු ප‍්‍රශ්නය අවුරුදු 30-40 ක් පරණ එකක්වන්නි මෙහෙයුමෙන් යළි උරුම වන වන්නි ඉතිහාසයපළාත් හයක ගස් වනසන පිටි මකුණාසිංහල අලුත් අවුරුදු චාරිත‍්‍රබුදු දහම හා දේව සංකල්පයකොන්ද කඩන පොත් බෑගයඋත්සව සමයේ දී භාණ්ඩ මිල කෘති‍්‍රම ලෙස ඉහළ නැංවීමට ඉඩක් නැහැමහබලවතුන් පවා ඇද වැටෙද්දී අපේ ආර්ථිකය නොවැටුණේ නිසි කළමනාකරණය නිසයිදිනේෂ් ගුණවර්ධන -නාගරික සංවර්ධන හා පූජා භූමි සංවර්ධන අමාත්‍යලෝකයේ දැවැන්ත ආර්ථිකයකට හිමිකම් කියන රටවල් වල පවා ආර්ථිකය කඩා වැටී ඒ රටවල සේවකයන්ගේ රැකියා අහිමි වෙමින් පවතින අවදියක ලංකාවට ඉදිරියට යාමට හැකිවී තිබෙන්නේ නිසි ආර්ථික කළමනාකරණය නිසා බව නාගරික සංවර්ධන හා පූජා භූමි සංවර්ධනය අමාත්‍ය දිනේෂ් ගුණවර්ධන මහතා කියයි.ත‍්‍රස්තවාදයට එරෙහිව යුද්ධයක් සිදුකරන මොහොතක පවා කිසිම සංවර්ධන වැඩසටහනක් හෝ ජනතා සහන උදෙසා ගෙන යන කි‍්‍රයාදාමයේ ඇනහිටීමක් සිදු කොට නැති බවත් සඳහන් කරයි.ඇතැම් පටු කල්පනාකාරීන් රජයට නිසි ආර්ථික සැලැසුමක් නැතැයි කියමින් වචන හරඹයක පැටලී සිටියත් ඇත්තවශයෙන්ම අද කළ යුතුව ඇත්තේ පටු වාසි තකා කි‍්‍රයා කිරීම නොව අනාගත පරපුරේ දියුණුව තකා එක්සත්ව කි‍්‍රයා කිරීමය. එසේ නොවන්නේ නම් මුහුණපෑමට සිදුවන අපහසුතා සුළු පටු නොවන බව තරයේ සිත තබාගත යුතු බවත් කියයි.තවදුරටත් අදහස් දක්වන අමාත්‍යවරයා මෙසේද සඳහන් කරයි.අප අරගල කළ යුත්තේ ණය බර අඩුකර රටේ වේගවත් සංවර්ධනයක් අත්පත් කරගැනීම උදෙසාය. එසේ නැතිව භේද අවුලන, රට අන්තරායට පත් කරන ප‍්‍රකාශ හා කි‍්‍රයාදාමයන් ද කිරීම නොවේ.රටේ ජාතියේ අනාගත යහපත උදෙසා කි‍්‍රයා කිරීම දේශපාලනඥයාගේ පරම යුතුකම විය යුතුය.අපේ ආණ්ඩුව දැඩි අදිටනින් කටයුතු කරන්නේ රටේ ණය බර, ජනතාවගේ ණය බර අඩු කොට, ජනතාවට ශක්තිමත් අනාගතයක් උදෙසා පදනම උදා කිරීමටය. ඒ සඳහා රජය විවිධ වැඩ සටහන් කි‍්‍රයාත්මක කරයි. නගර සංවර්ධන ව්‍යාපෘති, නිවාස අරුණෝදය වැඩසටහන්, ගම නැඟුම, මඟ නැඟුම, අපි වවමු රට නඟමු යනාදී රටේ සංවර්ධනයට අදාළ නොයෙක් ව්‍යාපෘති කි‍්‍රයාවට නංවමින් සිටී. මේ වැඩසටහන් මඟින් ජනතාවගේ ජීවන මට්ටම උසස් වන අතර ජනතාවට වැඩි පහසුකම් උදාවේ.රැකියා පුහුණුවමෙරට දූ දරුවන්ට රැකියා තිබෙන ක්ෂේත‍්‍රවල පුහුණුවක් ලබාදීමට කටයුතුª කළ යුතුවේ. රැකියාවක් සඳහා අවශ්‍ය දැනුම හා පුහුණුව තිබෙන විට රැකියා ලබාගැනීම පහසු වේ. අද පාසල්වලින් පිටවන ලක්ෂ ගණන් පිරිසකට රැකියාවක් නොමැතිව කල්ගත කිරීමට සිදුව තිබෙන්නේ රැකියාවක් නොමැතිකම නිසාම නොව රැකියාවකට අවශ්‍ය පුහුණුවක් නොමැතිකමයි.මේ නිසා අපේ අධ්‍යාපනය මඟින් රැකියා කිරීමට සුදුසු දැනුමක් ලබා දෙන වටපිටාවක් ගොඩ නැඟීම අවශ්‍ය වේ. ඒ සඳහා රජය සැලසුම් කි‍්‍රයාත්මක කර ඇති අතර ඉන් නව ලොවට ගැලපෙන දැනුමක් දරුවන්ට ලැබෙනු ඇත. එය දරුවන්ගේ අනාගත යහපතට හේතු වන්නකි.රජයේ ප‍්‍රධාන අරමුණක් වනුයේ ආර්ථික නිදහස හා ප‍්‍රජාතන්ත‍්‍රවාදී නිදහස ශක්තිමත් කරමින් කටයුතු කිරීමයි.එසේ කරන විට මේ රටේ ජනතාවට උසස් ආකාරයට ජීවිතය ගෙන යාමට අවකාශය සැලසේ. ජනතාවගේ ඡන්දයෙන් බලයට පත්වන ඕනෑම ආණ්ඩුවක පාලකයන්ගේ පරම යුතුකමක් වගකීමක් විය යුත්තේ අල්ලස, දූෂණය, වංචාව, හොරකම නැතිකොට ආර්ථිකය ශක්තිමත් කර, ප‍්‍රජාතන්ත‍්‍රවාදී නිදහස තහවුරු කිරීමයි.ජනතාව ස්වකීය කැමැත්ත ප‍්‍රකාශ කරනුයේ තමනට සහ රටට යහපතක් උදාවේය යන සිතුවිල්ල නිසාය. ඔවුන් දූෂණයට, වංචාවට, හොරකමට එරෙහිය. ජනතාවගේ අභිමතය වන්නේ රටේ මුදල් නිසි පරිදි යොදා සංවර්ධන ව්‍යාපෘති කි‍්‍රයාත්මක කොට රටට ප‍්‍රතිලාභ අත්කරදීමයි. රටට ප‍්‍රතිලාභ අත්කර දෙනවා යනු ජනතාවට යහපතක් වීමය. ඒ නිසා අප හැමවිටම කල්පනා කළ යුත්තේ රටටත්, ජනතාවටත් යහපතක් වන කි‍්‍රයාදාමයන්හි නිරතවීමය.යහපත් ජීවන මට්ටමලෝකයේ සෑම පුද්ගලයෙක්ම රටක්ම ප‍්‍රයත්න දරන්නේ ජීවන තත්ත්වයේ ගුණාත්මකභාවය වැඩි කර ගැනීමය. එනම් ආර්ථික, සමාජයේ හා සංස්කෘතික යන අංශවලින් දියුණුවීමයි. රටක ආර්ථික සංවර්ධනය සමඟ සමාජයීය සංවර්ධනයක් ද ඇතිවිය යුතුය. සමාජයීය සංවර්ධනය සිදුවිය යුතු වන්නේ සෞඛ්‍යය, අධ්‍යාපනය, ආහාර හා පෝෂණය, නිවාස සමාජ සුරක්ෂිතතාව, ඇඳුම් පැළඳුම්, විවේකය හා මානුෂික නිදහස යන අංශවලයි.මේවා ඇති කිරීම අපේ අරමුණයි. අපේ රජය ආර්ථික සංවර්ධනය සමඟ සමාජයීය සංවර්ධනයක් ද ඇති කරනු ලබයි. එසේම රටේ දුගී බව නැති කිරීම, ආදායමේ විෂමතාව අඩු කිරීම, සේවා වියුක්තිය අඩු කිරීම සඳහා රජය කටයුතු කරගෙන යයි. අද ශ‍්‍රී ලංකාව ඒක ශීර්ෂ දළ ජාතික නිෂ්පාදනයට අනුව වැටෙනුයේ මධ්‍යම ආදායම් ලබන රටවල් ගොන්නටය. මධ්‍යම ආදායමේ සිට ඉහළ ආදායම් ලබන රටවල් ගොන්නට අන්තර්ගතවීමට කි‍්‍රයා කිරීම ආණ්ඩුවේ අරමුණයි.දේශීය සම්පත්රටක් සංවර්ධනය කරා යන ගමනේදී හැකි තරම් දුරට දේශීය ඉතිරි කිරීම් වැඩි කර ගත යුතු අතර රටේ ණය බර බොහෝ දුරට අඩු කර ගත යුතුය. එසේම ලබා ගන්නා ණය නිසි පරිදි කාර්යක්ෂම අයුරින් ඒ ඒ කාර්යයන්ට යෙදවිය යුතුය.එම කර්තව්‍යයේදී දේශපාලනඥයන්, රාජ්‍ය නිලධාරීන්, මහජනතාව මනා කැපවීමක් දැක්විය යුතුය.දේශපාලනඥයා රාජ්‍ය නිලධාරියා නිරන්තරව එම සංවර්ධන ව්‍යාපෘතිත් නිරන්තර අධීක්ෂණයට භාජනය කළ යුතුය. එසේ නොවන්නේ නම් එම ව්‍යාපෘති කාර්යක්ෂමව කි‍්‍රයාත්මක වීමේ ඉඩකඩ අඩුය. මහ ජනතාවද මේ ගැන අවබෝධයෙන් සිටිය යුතු අතර ඔවුන් ද ඒවා ඉටු නොවන්නේ නම් අදාළ අයට බලපෑම් කළ යුතුය. එය ඔවුන්ගේ අයිතිවාසිකමක් මෙන්ම එක් අතකින් යුතුකමකි.අපේ රජය විශාල සංවර්ධන වැඩසටහන් කි‍්‍රයාත්මක කරනු ලබයි. ලංකාවේ ප‍්‍රධාන නගර හා සෙසු නගර සැලැස්මකට නිර්මාණය කරමින් තිබේ. එසේම අපේ කම, අපේ උරුමය, අපේ ආගම දහම සුරක්ෂිත කිරීමේ අභිලාෂයෙන් පෞරාණික වටිනාකමක් සහිත පූජා භූමි සංවර්ධනය කිරීමට මේ අමාත්‍යංශය කටයුතු කරයි.තවද පසුගිය රජයන් යටතේ පෞද්ගලිකරණය කර වසා දමා තිබූ ආයතන රජයට පවරා ගනිමින් ලාභ ලබන ආයතන බවට පත්කරමින් තිබේ. මහජන මුදල් නිකරුණේ නාස්ති කරමින් පාඩු පිට පවත්වාගෙන යමින් පෞද්ගලික අංශයට විකිණීමට තිබූ කහටගහ මිනිරන් පතල් සමාගම අද ලාභ ලබන ආයතනයක් බවට අපේ රජය යටතේ පත් කොට තිබේ. මේ අයුරින් අපි කි‍්‍රයාත්මක වන්නේ දේශීය සම්පත්වලින් උපරිම ප‍්‍රයෝජනය ගෙන ඉන් රටටත් ජාතියටත් යහපතක් උදාකිරීම සඳහාය.උපරිම ආදායමඅපේ රටේ ඉඩම් වලින්, කුඹුරුවලින් ප‍්‍රධාන අපනයන වගාවන්ගෙන් උපරිම ආදායමක් ලබාගැනීම සඳහා කි‍්‍රයා කිරීම රජයේ වෑයමයි. ඒ නිසා ජනාධිපතිතුමා කෘෂිකර්මාන්තය නැංවීම උදෙසා විශේෂ අවධානයක් යොමු කර ඇති අතර ඒ සඳහා විවිධ වැඩ සටහන් කි‍්‍රයාත්මක කර තිබේ.රටේ භූමියේ හා රටේ සම්පත්වලින් උපරිම ඵල ලබා නොගෙන දියුණුවක් ලබා ගත නොහැක්කේය. මේ නිසා පක්ෂ, ජාති, ආගම්, කුල වැනි භේදකාරී හැඟීම්වලින් තොරව අප සියල්ලන් කැපවිය යුත්තේ රට ආර්ථික, සාමාජික, සංස්කෘතික හා දේශපාලනික වශයෙන් උසස් මට්ටමකට පත්කිරීමටය.අපේ රජය ඇරඹූ ගම නැඟුම, අපි වවමු රට නඟමු සහ සමෘද්ධිය හා වෙනත් කි‍්‍රයා මාර්ග මඟින් දේශීය ආහාර නිෂ්පාදනය වර්ධනය කිරීමට කටයුතු කර තිබේ. රජයට කොතරම් වියදම් ප‍්‍රමාණයක් දැරීමට තිබුණද අත්‍යවශ්‍ය ආහාර ද්‍රව්‍ය සඳහා තීරු බදු අඩු කර ජනතාව මත පැටවෙන බර අඩු කර තිබේ.තවද සුදුසු පරිදි මිල පාලන ක‍්‍රම කි‍්‍රයාත්මක කර ඇති අතර ලෝක ඉන්ධන හා ගෑස් මිල අඩුවීමේ සහනය ජනතාවට අපි ලබාදී ඇත්තෙමු. මීට පෙර සිටි රජයන් එසේ කළාදැයි නොදන්නා බවත් මේ රජය වචනයෙන් නොව ජනතාවට කි‍්‍රයාවෙන්ම එය ඔප්පු කොට සහන ලබා දී ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=as0904051</link>
    <topic>දරුවන් තිහකට මවක වූ ෂර්ලි අම්මා</topic>
    <author>හර්ෂණී රුද්‍රිගු ඡායාරූප - නිශානි ලියනගේ</author>
    <content>දරුවන් තිහකට මවක වූ ෂර්ලි අම්මාමිනිසා තුළ සිටින දේව ස්වරූපය සමාජයට නිරාවරණය වීම අවශ්‍යයිනෙළුම් විලගුරු සේවයේ රසකතාමිනිත්තුවක කතාවක්හැම විටෙකම පළ දෙන්නේ කළ අකුසල් යදෙමළ ජනයාට වෙදකම් කළ සිංහල වෙද හාමිනේදෙවැනි බුදුන් ලෙස ලොව ම උවම් කළ ලොවෙන් පිදුම් ලද ලොවෙහි උතුම් ළඳ අම්මා... අම්මා...ඒ පද පෙළ සවන් වැකෙත් ම අම්මා යන වදනෙහි අරුමය අප හදවත් සිසාරා රැව් පිළිරැව් දෙන්නේ ය. මෙලොව සෑම ජීවියකුටම උරුම වූ මව් සෙනෙහස තරම් උතුම් වූ දෙයක් මේ මිහිපිට තවත් වෙත් ද?ඒ උතුම්වූත් උත්තරීතරවූත් සෙනෙහස අද ලොව සෑම දරුවකුට ම එකසේ ලැබේ ද යන්න ගැටලුවක් බවට පත් වී ඇත්තේ ලොව කොතෙකුත් දරුවන් මව් සෙනෙහස නො ලබා ලොවෙහි තනිවී සිටිනා නිසා ය. එවන් දරුවන්ගේ ජීවිතවල ඇතිවන මව් සෙනෙහස නමැති ඒ සදා හිඩැස කාට නම් පිරවිය හැකිද?ෂර්ලි අම්මාසෑම කාන්තාවකගේ ම ප‍්‍රාර්ථනාව වන්නේ උතුම් වූ මව් පදවියේ අභිසෙස් ලැබීම ය. මව් පදවිය ලත් කාන්තාව සිය දරුවන් රැක බලාගන්නේ මේ ලොව ඇති සියලුම වස්තු හා සැප සම්පත් දෙවැනි කොට තකමිනි. සිය දරුවන් මහ මඟ දමා යන අතළොස්සක් මව්වරුන් අද සිටින්නේ වුව ද සැබෑ මව් සෙනෙහසට අලගු තැබීමට වෙනත් කිසිවකුටත් නො හැකි ය.එසේ වුව ද දරුවකු සිය කුසින් බිහි නො කළ ද මව් සෙනෙහස අවැසි දරුවන් කෙරෙහි මව් සෙනෙහස පුදනා කාන්තාවන් වේ නම් එය සැබැවින් ම පුණ්‍ය කර්මයකි. සමාජයේ භාග්‍යයකි. එසේ මව් සෙනෙහස අවැසි වූ දරුවන් රැසකට මවක වී ඔවුන්ගේ ජීවිතවල ඇති වූ මව් සෙනෙහසේ හිඩැස සැබෑ මවක ලෙසින් වසර විසි අටක් පුරාවට පිරවූ මවක අපට පසුගියදා හමු විය. ඇය පිළිබඳ පුංචි කතාවකි මේ.තම කුසින් දරුවන් බිහි නොකළ ද මව් සෙනෙහස ඉල්ලා හඬා වැටෙන දරු කැළකට මවක වූ මේ මව අපට හමුවූයේ පිළියන්දල එස්.ඕ.එස්. ගම්මානයේදී ය. වසර විසි අට පුරාවට ම දරුවන් තිස් දෙනෙකුට මවක වූ ඇය නමින් ෂර්ලි විල්සන් ය.“මට දැන් වයස අවුරුදු 59 ක් වෙනවා. මම මෙතැනට ආවේ වයස අවුරුදු 32 දියි. මගේ තාත්තා නැතිවුණාට පස්සෙ අම්මා සමඟ ජීවන අරගලයට මුහුණ දෙන්න අපට සිදුවුණා. මගේ පියා ජීවතුන් අතර ඉන්න කාලෙ සමාජ සේවයට හරිම ළැදියි. මමත් ඒ වගේමයි. දවසක් ‘සිළුමිණ’ පත්තරේ තිබුණ දැන්වීමක් දැක්කා ‘අම්මා තාත්තා නැති දරුවන්ට මවක් වීමට අවස්ථාවක්’ කියා. මට හිතුණා මේක කලාතුරකින් ලැබෙන අවස්ථාවක් කියලා. මොකද මට මගේ අවශ්‍යතා දෙකටම පිළිතුරු මේ අවස්ථාවෙන් ලැබුණා. එකක් තමයි රැකියා ප‍්‍රශ්නය. අනිත් එක තමයි සමාජයට සේවයක් කිරීමට අවස්ථාවක් ලැබීම.පියා නැති වූ දා පටන් මව ගෙන යන ජීවන අරගලයට සහායක් වීමටත්, මව් සෙනෙහස පිය සෙනෙහස නොලබා අසරණ වූ දරු කැලකට සෙනෙහෙබර මවක වීමටත් සිතා ඇය එස්.ඕ.එස්. ගම්මානයට සම්බන්ධ වූයේ වර්ෂ 1981 අගෝස්තු මස 16 වැනිදා ය.“මම එස්.ඕ.එස්. ගම්මානයට සම්බන්ධ වෙලා මේ අවුරුද්දට අවුරුදු 28 ක් සම්පූර්ණ වෙනවා. අවුරුදු 30 - 35 ක් අතර අවිවාහක අයයි මව්වරුන් විදිහට බඳවා ගන්නේ. එසේ බඳවාගත් අපට මවකගේ භූමිකාවට හැඩ ගැසෙන්න එස්.ඕ.එස්. ආයතනය මගින් පුහුණුවක් ලබාදෙනවා. එහෙම පුහුණුවක් ලබා දීලා තමයි එස්.ඕ.එස්. මව් පදවිය අපට ප‍්‍රදානය කරන්නෙ. මව්වරුන් පියවරුන් නැති මේ අහිංසක දරුවන් රැකබලා ගැනීමෙන් මම ලබන සතුට කියා නිම කරන්න බැහැ. ඒ නිසා මට කවදාවත් විවාහ ජීවිතයක් ගැන සිතන්න ඕන වුණේ නෑ. මම හිතන්නෙ නැහැ මීට වඩා සතුටක් කෙනෙකුට ජීවිතයකදී ලබන්න පුළුවන් කියලා. දරුවන් තිහකටම අම්මා කෙනෙක් වෙන්න ලැබෙන්නෙ මේ ලෝකෙ කාට ද?ෂර්ලි ගේ දරු පවුලඑස්.ඕ.එස්. ළමා ගම්මානය වූ කල්හි සරණක් අවැසි දරුවන්ට සරණක් වී සෙවණ සපයන ආයතනයකි. එම ආයතනයෙන් සිදුවන මහඟු මෙහෙය නම් ශ‍්‍රී ලංකාව පුරා විසිරී සිටින අසරණ දූ දරුවන් පවුල් පරිසරයක රැක ගැනීම ය. සුන්දර පරිසරයක ගොඩ නඟා ඇති එස්.ඕ.එස් ළමා ගම්මානයෙහි ගොඩනඟා ඇති නිවාස 16 ක එක් පවුලකට දරුවන් 10 බැගින් පවුල් දහසයක් ජීවත් වෙති.ඔවුනට ජීවත්වීමට සරණක් වන්නේ එස්.ඕ.එස්. ආයතනය ය. ඒ සෑම පවුලකම අසරණ දරුවන්ට මව් සෙනෙහස ලබාදෙන ෂර්ලිවන් මව්වරු 16 දෙනෙකි. එස්.ඕ.එස්. ළමා ගම්මානය ආරම්භයේ පටන් ම දරුවන් තිහකට ම අම්මා වූ ෂර්ලි එම ගම්මානයේ දැනට වෙසෙන පැරැණිතම අම්මා වේ.මව් තුරුලේ උණුසුම සහ සෙනෙහස අහිමි වූ බිලිඳුන් තම දෑතින් කවා පොවා උස් මහත් කර අනාගතය සුවඳවත් කරනා මතු පරපුරක් බිහි කිරීමට වසර ගණනාවක සිට වෙහෙසෙන මේ අම්මා ප‍්‍රථමයෙන් ම මව් පදවිය ලැබුවේ නිවුන් දරුවන් දෙදෙනකුට මව වීමෙනි. ඉන් අනතුරුව ඇය අතින් උස් මහත් වූ දරුවන් බොහොමයක් අද තම ජීවිත සාර්ථක කරගෙන ඇති බව ෂර්ලි පවසන්නීය.“මට මුලින් ම හදන්න ලැබුණෙ නිවුන් දරුවන් දෙදෙනෙක්. ඒ දරුවන් දෙදෙනා සමඟ මට පසුව තවත් දරුවන් දෙදෙනෙක් බාර වුණා. මම මේ දරුවන් හතර දෙනා සමඟයි මුලින් ම මේ ගෙදරට ආවේ. එදා ඉඳන් අද වෙනකම් වසර 28 ක් පුරාවට ම මං ගෙදර අම්මා විදියට දරුවො රැක බලා ගත්තා.අද මං හදපු බොහෝ දරුවන් හොඳ රැකියාවල් කරනවා. ඒ වගේ ම සමහර දරුවො විවාහ වෙලා ඒ අයට දරු මල්ලොත් ඉන්නවා. ඒ අය විවාහ වුණෙත් මේ ගේ ඇතුළෙදිමයි. මගේ අතින් උස් මහත් කරපු දූවරුන්ගෙ විවාහ උත්සව 10 ක් විතර මේ ගේ ඇතුළෙ අරන් තියෙනවා. පෝරුවෙ චාරිත‍්‍ර පවා අපි ඒ මඟුල් ගෙවල්වලදී කළා. ඒ උත්සවවලට ගමේ අනිත් ගෙවල් පහළොවේ දූදරුවො මව්වරු සහභාගි වෙනවා. මොකද, මේ ගමේ ඉන්න හැමෝම නෑදෑයො විදියටයි සලකන්නෙ. හැම පවුලකම දූදරුවො සහෝදර සහෝදරියො විදියටයි ආශ‍්‍රය කරන්නෙ.විවාහ වුණු දරුවන්ට හම්බ වුණ දරුවො ආච්චි කියලයි මට කථා කරන්නෙ. ලංකාව වටේම මට දැන් මුණුපුරු මිණිපිරියො ඉන්නවා. ඒ දරුවන් වගේ ම ඒ මුණුපුරු මිනි පිරියනුත් මට කවදාවත් අමතක වෙන්නෙ නෑ. ඒ වගේ ම ඒ අයත් මා අමතක කරල නැහැ. විවාහ වෙලා එස්.ඕ.එස්. ගම්මානෙන් ගියත් මා බලන්න එන්න ඒ අය අමතක කරන්නෙ නැහැ. ඒ එන්නෙ දරු මුණුබුරන් ද සමඟයි. අවුරුද්දට නෑගම් යන්න ඒ දරුවො එන්නෙ මේ ගෙදරට. ඒ වගේ ම දැන් මා ගාව හැදෙන දරුවන්ටත් ඒ අය සලකන්නෙ තමන්ගෙම සහෝදර සහෝදරියන්ට විදියටමයි. මොවුන් අතර තියෙන බැඳීම හරි පුදුමාකාර එකක්. මගේ දරුවො විවාහ වෙලා ගියත් ඒ අයගෙ වගකීමෙන් මම නිදහස් නෑ. ඔවුන් ගැන සොයා බලමින් ඔවුන්ටත් උදව් පදව් කරමින් තමයි මම දැන් ඉන්න දරුවන්වත් බලාගන්නෙ.ජාතික අධ්‍යක්ෂක ආනන්ද බී. කරුණාරත්නමේ විදියට දරුවන් විවාහ කර දීමේ දී නම් මම හුඟක් ම සැලකිලිමත් වෙනවා. මොකද ඒ අය මගේ ම දරුවො කියලයි මට හැඟෙන්නෙ. ඒ අයගේ අනාගතය සැපවත් කරන එකයි මගේ එක ම අරමුණ. දරුවො ලොකු මහත් වෙලා රැකියා කරා යොමු වීමෙන් පසු විවාහ වෙන වයසෙදි මංගල යෝජනා මාර්ගයෙන් හෝ ඔවුනට පෙම් සබඳතා ඇත්නම් ඒවා හෝ අපි හොඳට හොයල බලලා කරල දෙනවා. එවැනි අවස්ථාවලදී එස්.ඕ.එස්. ගම්මානයේ කාර්ය මණ්ඩලයත් මට සහාය දෙනවා.විවාහ කටයුතු පමණක් නොවෙයි දැරිවියන් මල්වර වීමේදී පවා චාරිත‍්‍රානුකූලව ඒ කටයුතු සිදු කරනවා. පවුලක් අහිමි වුණු මගේ මේ දරුවන්ට අම්මා නැති අඩුව දැනෙන්න මං කවදාවත් ඉඩ තිබ්බෙ නෑ.”දරුවන් ආදරයෙන් රැකබලා ගනිමින් ඔවුනගේ ඕනෑ එපාකම් සපුරා දෙමින් ජීවිත රැසකට ම පහනක් වූ මේ අම්මා සමඟ තම දුක්බර ජීවිතවල අතීත මතක සටහන් පැවසීමට ඒ දරුවන් පැකිළෙන්නේ නෑ. ඒ ෂර්ලි අම්මා තරම් ඔවුනගේ ජීවිතවලට සමීප වුණු තවකෙක් නොවූ නිසායි. එවැනි සෙනෙහෙබර මවකගේ භූමිකාවේ ඇය ලද අත්දැකීම් බොහෝ ය. තම දරුවා සොයා ගම්මානයට පැමිණි මවක පිළිබඳ මතක සටහන් ෂර්ලි අප හා මෙසේ අවදි කළා ය.“මං ගාව දැරිවියක් හිටියා. එයාගෙ පියා මිය ගිහින්. මව සිරගත වුණු කාන්තාවක්. මව සිරභාරයට පත්වීමත් සමඟ තනි වුණු ඒ දරුවා රැක බලා ගෙන තිබුණෙ ඒ දරුවගෙ ආච්චියි සීයයි. ඒ අය දරුවට අඟවල තිබුණේ දරුවගෙ මව් පියෝ ජීවතුන් අතර නැහැ කියා. ඒ මව සිරගත වෙලා තිබුණෙ පිහි පහරක් එල්ල කරන්න ගිය පියාගෙන් දරුවා බේරා ගැනීමට පියා හා ඔට්ටු වීමේ දී මවගේ අතින් පියා මිය යෑම හේතුවෙන්. මේ දැරිය හදන්න මට ලැබුණහම මං ඉතා ආදරයෙන් ඇය රැක බලා ගත්තා.එක් දිනක් මේ දැරියගෙ අම්මා බන්ධනාගාර නිලධාරීනුත් සමඟ මේ දරුවා හොයාගෙන ආවා. ඒක හරි ම හැඟීම් දනවන සංවේදී අවස්ථාවක්. ඒ අම්මා හිරේ ඉඳන් එකතු කරපු ටොෆි, චොක්ලට්, සබන් කෑලි විතරක් නෙමෙයි හිරේදි ගොතපු ගවුමකුත් මේ දැරියට අරන් ආවා. ඒ අම්මා ඒක ගොතලා තිබුණෙ ඇයට මතක විදියට තම දරුවාගේ ප‍්‍රමාණයටයි. ඒත් ඒ වෙනකොට ඒ දරුව ඊට වඩා හුඟක් ලොකුයි. කොහොම වුණත් ඒ දරුවා පිළිගත්තෙ නෑ. ඒ ඇයගේ මව කියා. ඒ දුව හිතුවෙම තමාගෙ මව්පියො ජීවතුන් අතර නැහැ කියලමයි. පස්සෙ මව යන්න ගියා. මම දරුවගෙ හිත හදලා ඇත්ත පැහැදිලි කරලා දුන්නා. නමුත් දරුවා ඇත්ත වටහාගන්න කොට පරක්කු වැඩියි. අද ඒ දරුවා ඒ ඇයගේ මව බව පිළිගත්තත් ඒ මව අද හොයාගන්න නෑ.මෙසේ පවුලක් අහිමිවූ දරු දැරියනට සැබෑ මවකගේ සෙනෙහස ලබාදෙන මේ උතුම් මව මෙතැන පරම්පරා තුනක දරු දැරියනට මව වූවා ය. මේ ගතවන්නේ ඇයගේ මව් පදවියේ තෙවැනි භූමිකාව මෙන් ම මව් පදවියේ අවසන් භූමිකාවේ මාස කීපයයි. තවත් මාස කීපයකින් විශ‍්‍රාම සුව විඳීමට සැරැසී සිටින ඇයට එතැනින් පසු හිමිවන්නේ තවත් අලුත් ම භූමිකාවකි. ඒ මිත්තණියගේ භූමිකාව ය.“පරම්පරා තුනක දරු දැරියන් හදා වඩාගත් මම දැන් දරුවන් හත් දෙනකු රැකබලා ගනිමිනුයි ඉන්නෙ. අද ඉන්නෙ එස්.ඕ.එස්. ගම්මානයේ තෙවැනි පරපුර. මම ගම්මානෙ මව් පදවිය ලබාගත් මුල් ම කණ්ඩායමේ කෙනෙක්. මම අද රැක බලාගන්න දරුවන්ගෙන් එක් දරුවෙක් වයස අවුරුදු 5 ක දරුවෙක්. අවුරුදු 14 ළමයින් 4 දෙනෙක් වගේ ම වයස අවුරුදු 12 ළමයින් දෙදෙනෙක්වත් මම දැනට රැක බලාගන්නවා. ඒ අයගේ අධ්‍යාපන කටයුතු ගැන සොයා බැලීම වගේ ම ඒ අයට උයලා පිහලා කන්න දෙන්නෙත් මගේ අත් දෙකෙන්මයි.උයන පිහන දේවලට දරුවොත් මට ඇවිල්ලා උදව්වෙනවා. ඒ දරුවො එක්ක මගේ තියෙන බැඳීම කොහොමද කියනව නම් මම ගමේ යනකොට මගේ දරුවොත් මාත් එක්ක යන්න එනවා. මගේ නෑයන්ට ඒ දරුවො නෑකම් කියලයි කථා කරන්නෙ. මේ ගම්මානෙ ඔවුනට හැම පහසුකමක් ම තියෙනවා. පෙර පාසලක්, උපකාරක පංති දහම් පාසලක් වගේ ම පාසලක් තියෙනවා. ඔවුන් ;ග් අධ්‍යාපන කටයුතුවලට. සෑම දරුවෙක් ම අධ්‍යාපනය සඳහා හර්මන් මයිනර් පාසලටත් හර්මන් මයිනර් දහම් පාසලටත් යොමු කරනවා. මේ ගම්මානෙ ඇතුළෙ හැදෙන වැඩෙන දරුවො හැදෙන්නෙ බොදුනු පරිසරයක් මුල් කරගෙනයි”. ෂර්ලි අම්මා පැවසුවාය.“මේ එස්.ඕ.එස්. ගම්මානය ලෝකයේ රටවල් 132 ක් පුරා ව්‍යාප්ත වී තිබෙනවා. ඒ ඒ රටවල සංස්කෘතියට අනුකූලවයි එක් එක් රටවල ගම්මාන හැඩ ගැසී තිබෙන්නෙ. අපේ රටේ දි පිළියන්දලින් ඇරැඹුණු එස්.ඕ.එස්. ගම්මාන ව්‍යාපෘතිය අද නුවරඑළිය, ගාල්ල, අනුරාධපුර සහ මොනරාගල යන ප‍්‍රදේශවලත් කි‍්‍රයාත්මක වෙනවා. අපේ මේ ගම්මානවලට දරුවන් යොමුවෙන්නේ උසාවි නියෝගවලින් හා ළමාරක්ෂණ සේවා අධිකාරිය හරහායි.” යනුවෙන් එස්. ඕ. එස්. ගම්මානයන්හි ජාතික අධ්‍යක්ෂක ආනන්ද බී. කරුණාරත්න මහතා පවසයි.දරුවන් අලුතින් මවක වෙත යොමු කිරීමේ දී දරුවන්ට ඇති වන මානසික ගැටලුවගේ දේවල් සලකා බලලා හුඟක් වෙලාවට විශ‍්‍රාම යන්න ආසන්න මව්වරු සිටිනා පවුල්වලට කුඩාම දරුවන් යොමු කරන්නේ නැහැ. විශ‍්‍රාම ගියහම අපට තියෙන්නෙ විශ‍්‍රාම සුවයෙන් මව්වරුන්ගේ විශ‍්‍රාම නිවාසයට වී සිටින්නයි. දරුවන්ගෙන් වෙන්වෙන එක නම් දුකක්. මම ගියහම මගේ දරුවන් රැක බලා ගන්න තවත් අම්මා කෙනෙක් ඒවි. එතකොට මම ගමේ මිත්තණියක්. මට ඊටපස්සේ දරුවො ආච්චි කියා කතා කරාවි” ෂර්ලි අම්මා පැවසුවා ය.හර්ෂණී රුද්‍රිගු ඡායාරූප - නිශානි ලියනගේ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=as0904052</link>
    <topic>දරුවන් තිහකට මවක වූ ෂර්ලි අම්මා</topic>
    <author>සංවාද සටහන - රූපාන්ති බුලත්සිංහල ඡායාරූප - විමල් කරුණාතිලක</author>
    <content>දරුවන් තිහකට මවක වූ ෂර්ලි අම්මාමිනිසා තුළ සිටින දේව ස්වරූපය සමාජයට නිරාවරණය වීම අවශ්‍යයිනෙළුම් විලගුරු සේවයේ රසකතාමිනිත්තුවක කතාවක්හැම විටෙකම පළ දෙන්නේ කළ අකුසල් යදෙමළ ජනයාට වෙදකම් කළ සිංහල වෙද හාමිනේකිතුනුවන් සමරන දින අතරින් පාස්කුවලට හිමිවන්නේ සුවිශේෂ ස්ථානයකි. සුවිශේෂත්වය දැනගෙන සිටීමත්, අවබෝධයෙන් සැමරීමත් වඩාත් වැදගත් වේ. මේ පිළිබඳ ජාතික කතෝලික ජනසන්නිවේදන අධ්‍යක්ෂ ගරු ශී‍්‍රයානන්ද ප‍්‍රනාන්දු පියතුමා දැක්වූයේ මෙවැනි අදහසකි.පාස්කුව යනුවෙන් අදහස් කරන්නේ පාස් ඕවර් නැත්නම් නික්මයෑම යන්නයි. මෙහිදී කි‍්‍රයාත්මක වූයේ මෙතෙරින් එතෙරට යෑමේ සිද්ධාන්තයයි. ඊශ‍්‍රායල් ජනතාව ඊජිප්තුවේ වහල් බැමිවලට සිරවී සිටියේ, මේ ජනතාව වහල් බැමිවලින් මුදවාගෙන පොරොන්දු දේශයට ගෙනයෑමට හැකිවුණා. පරණ බැඳීම්වලින් නික්ම ගොස් අලුත් ජීවිතයක් ආරම්භ කරන්න ඊශ‍්‍රායල් ජනතාවට හැකිවුණා. මේ බැඳීම්වලින් මිදීම සිදුවන්නේ අධ්‍යාත්මිකවයි. අධ්‍යාත්මික වෙනස්වීම මිනිසකුගේ බාහිර ස්වරූපය වෙනස් කිරීමට හේතු වන්නේ නිතැතින්, අධ්‍යාත්මික විමුක්තියෙන් සිතට සතුට සමාදානය ඇති වෙනවා.අධ්‍යාත්මික විමුක්තිය ඇතිකරගැනීමට නම් පාප සමාවත්, පසුතැවිල්ලත් වැදගත් වෙනවා. පසුතැවිලි වීම පමණක් ප‍්‍රමාණවත් නොවේ. දිගින් දිගටම නැවතත් පාපයට යොමු නොවීමට අපගේ අධ්‍යාත්මය සූදානම් කරගත යුතුය. අධ්‍යාත්මය සුවපත් වීමෙන් මිනිසාගේ බාහිර ස්වරූපය ප‍්‍රසන්න වෙනවා. ප‍්‍රසන්න පෙනුම මිනිසත් බව ලැබු හැමෝටම අවශ්‍යයි. එහි වටිනාකම නම් සමාජය තුළ ඔබත්, මමත් ආකර්ෂණීය පුද්ගලයකු වීමයි. මෙයට ආගම් බේදයක් අවශ්‍ය නැහැ. ඇතුළාන්තයේ ඇතිවෙන නික්මවීමෙන් සහ සහනයෙන් සිත තුළ මෙවැනි දේ ස්වයංකී‍්‍රයව සිදු වෙනවා.ශී‍්‍රයානන්ද ප‍්‍රනාන්දු පියතුමාවර්තමානයේ තිබෙන අධ්‍යාපන රටාව දරුවන් ආකූල තත්ත්වයට පත් කරනවා මිස හික්මවීමක් ඇති කිරීමට ඇති ඉඩ ප‍්‍රස්ථාව අඩුයි. විභාගයකින් අධ්‍යාත්මික ප‍්‍රගුණතාවයක් ඇති කරන්න බැහැ. මේ සඳහා ශුද්ධාත්මයන් වහන්සේගේ මඟ පෙන්වීම අවශ්‍යයි. මේ මඟ පෙන්වීම සිතේ ප‍්‍රබෝධය ඇති කිරීමට ඉවහල් වෙනවා. කි‍්‍රස්තුස් වහන්සේ මිනිසාගේ සිතේ සුවය ඇති කිරීමට, නැතිනම් මිනිසා පාපයෙන් මුදවා ගැනීමට මිනිසත් කයක් ගෙන මෙලොව පැමිණිය බව අපි හැමෝම දන්න කරුණක්. කුරුසයෙන් සංකේතවත් කරන්නෙ මේ පැමිණීම. කුරුසෙ තිරස් ලකුණින් පොළවේ, මිනිසුන් මිනිසුන් අතර තිබෙන බැඳීම සංකේතවත් කරනවා. සිරස් ලකුණින් දෙවියන් වහන්සේගේ පැමිණීම සංකේතවත් වෙනවා. දෙව් පුත‍්‍රයා ගේ පැමිණීම පොළොවේ මිනිසුන් අතර වෙනසක් ඇති වීමටත්, දෙවියන් හා මිනිසුන් අතර සම්බන්ධයක් ඇතිවීමට හේතු වුණා.බයිබලේ පරණ ගිවිසුමේ දැක්වෙන ආකාරයට දෙවියන් වහන්සේ මිනිසාට ළංවීමට නොහැකි උත්තම පුද්ගලයෙක්. එහෙත් අලුත් ගිවිසුමෙන් ඒ තත්ත්වය වෙනස් ස්ථානයකට පරිවර්තනය කරනවා. මෙහිදී මනුෂ්‍යයාට දෙවියන් වහන්සේ සමඟ බැඳීමක් ඇති කරගන්න පුළුවන් බව පැහැදිලිව ප‍්‍රකාශ වෙනවා. මිනිසා සිතාගෙන සිටිය මේ දුරස් බව නැති කිරීමටත්, ඒ පරතරය ඇතිවීම වැළැක්වීමත් දේව පුත‍්‍රයාගේ සම්ප‍්‍රාප්තියෙන් සිදුවුණා. දෙවියන් වහන්සේට අවශ්‍ය වුණේ මිනිසුන් අතරට ඒමටයි. එනම් දෙවියන් වහන්සේ මිනිසත් බව ලැබුවේ දෙවියන්ගේ ස්වරූපයට වඩා මිනිසාට සමීප විය හැක්කේ මිනිසාගේ ස්වරූපයෙන් බව අවබෝධ කර ගනිමින්, මේ නිසා මුලින්ම දෙවියන් වහන්සේ තමන්ගේ ස්වරූපයෙන් මිනිසාව මැව්වා. අපි හැමෝම දෙවියන් වහන්සේ ගේ මැවීමේ ප‍්‍රතිඵල.හැම මනුෂ්‍යයකු තුළම දෙවියන් ජීවත්වෙනවා. නමුත් මිනිස්සු දේව ස්වභාවයට පිටතට පැමිණීමට ඉඩ දෙන්නෙ නැහැ. මේ වාතාවරණය මත අධ්‍යාත්මික විමුක්තිය ලැබෙන්නෙ නෑ. ඇතුළාන්තය හික්මවීමට නම් මිනිසා තුළ තිබෙන දේව ස්වරූපය සමාජයට නිරාවරණය වීම අවශ්‍යයි. වෛරය, ක්‍රෝධය, ඊර්ෂ්‍යාව වැනි වහල්කම්වලින් මිනිස් සන්තානය මිදීමට ලක්විය යුතුය.දෙවියන් වහන්සේට අවශ්‍ය වුණේ මිනිසත් බව ලැබීමට, එහෙත් මිනිසුන්ට අවශ්‍ය දේවත්වය ලබන්න. අද වර්තමාන සමාජයේ මිනිස්සු මිනිස්කම අතහැර දමා දෙවියන් වෙන්න උත්සාහ කරනවා. මේ තත්ත්වය සමාජයට ගැලපෙන්නෙ නැහැ. මෙවැනි නිර්ව්‍යාජ තත්ත්වයන්ගෙන් අපි මිදිය යුතුයි. නැතිනම් දේව පුත‍්‍රයා අප වෙනුවෙන් කළ කුරුස පූජාවේ ප‍්‍රතිඵලය අපිට අත්දකින්න බැරි වෙනවා. උන්වහන්සේ එවැනි පරිත්‍යාගයක් කළේ අපගේ හික්මවීම උදෙසායි. මේ කැපකිරීමේ වටිනාකම අපි තේරුම් ගත යුතුයි. කුරුස පූජාව සැබෑ යථාර්ථයක් කිරීමට නම් අපගේ වැරැදිවලින් නික්මී අලුත් මැවිල්ලක් වීම අවශ්‍යයි.වර්තමානයේදීත් පාස්කු දිනයට ඔබත් මමත් කුරුස පූජාව වෙනුවෙන් වැළපෙන්නේ, එතුමාගේ ශුද්ධ වූ ලේ අපගේ පාපය උදෙසා වැගිරීම නිසාය. ඔබට පේ‍්‍රම කරන කිසිවෙක් ඔබ වෙනුවෙන් මරණයට පත්වී නැතුවාට සැකයක් නැත. එහෙත් දෙවියන් වහන්සේ ගේ ඒකජාතක පුත‍්‍රයා අප වෙනුවෙන් කුරුස බත් වුණා. ඒ අපි හැමෝටම තිබෙන පේ‍්‍රමය නිසා. උන්වහන්සේ ප‍්‍රකාශ කළේ, ඔබ දෙවියන් වහන්සේට පේ‍්‍රම කරන්නාක් මෙන් ඔබේ අසල්වැසියාට පේ‍්‍රම කරන්න. මෙයින් උන්වහන්සේ කියන්නට උත්සාහ කළේ මිනිසුන් මිනිසුන් අතරේ පේ‍්‍රමය වැදගත් බවය. මිනිසුන්ට පේ‍්‍රම නොකරන කිසිවෙකුට දෙවියන් වහන්සේට පේ‍්‍රම කිරීමට නොහැකි බවය.තවත් අවස්ථාවක උන්වහන්සේ මේ ආකාරයට සඳහන් කර තිබෙනවා. ඔබ ඔබට පේ‍්‍රම කරනවාක් මෙන් ඔබගේ අසල්වැසියාට ද පේ‍්‍රම කරන්න.මෙහිදී පේ‍්‍රමය පිළිබඳ දෙවියන් වහන්සේ ඉදිරිපත් කළේ සමාන මිනුමකි. පේ‍්‍රමය උස් හෝ පහත් බව අනුව කළ යුතු දෙයක් නොවන බව මෙහිදී පැහැදිලිය. කිසියම් පුද්ගලයකු තමාටත් වඩා තවත් කෙනෙකුට ආදරය කරනවා කියන්නේ අසත්‍යයක්. තමාට ආදරය කරන ප‍්‍රමාණයකටම අන් අයෙකු පේ‍්‍රම කිරීමට හැකියාව ලැබෙන බව කි‍්‍රස්තියානි විශ්වාසයයි.පේ‍්‍රමය හිතේ තියාගෙන වැඩක් නැහැ. අපි අපේ කි‍්‍රයාවන් ගෙන් පේ‍්‍රමය අනිත් අයට පෙන්වන්න ඕනෙ. එවිට තමයි පුද්ගලයන් අතර අන්තර් බැඳීමක් ඇතිවෙන්නෙ. අපි හැම විටම අපේ ජීවිතේ සමීපතමයන් සමඟ ජීවිතය බෙදාගන්න අවශ්‍යයි. ජේසුස් වහන්සේගේ අන්තිම රාති‍්‍ර භෝජනයෙන් සංකේතවත් වන්නේ බෙදාගෙන භුක්ති විඳීමයි. සාමූහික එක්සත් බව, සහයෝගීතාවය ජේසුස් වහන්සේ තමන්ගේ කි‍්‍රයාවන් ගෙන් නිරූපණය කළා. මේ තත්ත්වය අපගේ ජීවිත තුළ ද ආරෝපණය කරගැනීම වැදගත්.බීජ පොළොවට වැටිලා මැරුණෙ නැත්නම් අලුත් ගසක් ඇතිවෙන්නෙ නැහැ. මේ නිසා උන්වහන්සේ ගේ මරණය නමැති කැපකිරීම හේතුවෙන් අලුත් අධ්‍යාත්මික පුද්ගලයෙක් බිහිවෙන්න අවශ්‍යයි.උත්තානය සංකේතවත් කරමින් පුද්ගලයා අලුත් වෙන්න අවශ්‍යයි. බෞතිස්මයෙන් සංකේතවත් කරන්නෙත් මේ සංසිද්ධියමයි. වතුර බෞතිස්මයේදී මිනිසා වතුරේ ගිල්ලවා ගොඩට ගන්නවා. මෙයින් නිරූපණය කරන්නේ, පරණ මිනිසාගේ මිය යාම හා අලුත් මිනිසාගේ පැමිණීමයි.පාස්කු දිනයේ දේව පුත‍්‍රයාගේ මිය යෑම වැදගත් වන්නේ අපි පරණ ජීවිතයෙන් ඉවත්වී අලුත් ජීවිතයකට පිවිසියොත් පමණි. පාස්කු ඉටිපන්දමින් සංකේතවත් කරන්නෙත් මේ අලුත් ආලෝකයයි. දෙවියන් වහන්සේ ප‍්‍රකාශ කළේ ඔබ ලෝකයේ ආලෝකයයි කියලා. මේ නිසා අපිට අනිත් අය ආලෝකයට ගෙන යෑමේ වගකීමක් තියෙනවා. අපේ ඉටිපන්දමින් තවත් ඉටිපන්දමක් දැල්වීමේ වගකීමක් අපට තියෙනවා.බොහෝ දෙනා තමන් නිසා තවත් කෙනෙක් වර්ධනය වෙනවාට අකමැතිය. එහෙත් විය යුත්තේ අප නිසා තවත් කෙනෙක් ආලෝකමත් වීමයි.තවත් ඉටිපහනක් දල්වන ඉටිපහනක් වෙන්න අපිත් උත්සහගන්න ඕනෑ.තමන්ට සමාජයේ තිබෙන තත්ත්වය ගිලිහී යයි යැයි බියෙන් අන් කෙනෙකුට සහාය නොදක්වයි නම් ඔබ දෙවියන් වහන්සේගේ මරණය ලඝු කොට සලකන්නෙක්. මේ නිසා ඔබ හැම විටම අන් කෙනෙකු යහපත් මාර්ගයකට ගන්න පුද්ගලයකු වන්න.” කුරුසබත් වීමේ වටිනාකමත් උත්තාන වීමේ වටිනාකමත් වටහාගෙන, සමාජයට මෙහෙයක් කළ හැකි සමාජශීලි පුද්ගලයකු වීම අපි හැම දෙනාගෙම වගකීම කොට සැලැකිය යුත්තෙමු.මේ නිසා පේ‍්‍රමය ලැබීමට පෙර අන් අයට පේ‍්‍රම කිරීමට හුරුවිය යුතුය. එවිට සමාජය තුළ සහජීවනය වර්ධනය වීමත්, මනුෂ්‍යයාට මනුෂ්‍යයාගේ වැදගත් බවත් දැනෙයි. මෙවැනි සමාජ සංශෝධනයක් ඇති කරගත හැකිවන්නේ අධ්‍යාත්මික සංවර්ධනයෙනි.සංවාද සටහන - රූපාන්ති බුලත්සිංහල ඡායාරූප - විමල් කරුණාතිලකහිනිදුම කල්වාරි පුදබිමේ වාර්ෂික වන්දනා සමය 60 වැනි වරටත් පෙබරවාරි 25 දා අළු බදාදා දේව මෙහෙයෙන් ආරම්භ කැරිණි.චතාරික හෙවත් කොරොස්ම කාලයට සමගාමීව පැවැත්වෙන මෙම වන්දනා සමය අවසන් කැරෙනුයේ අපෙ‍්‍ර්ල් 19 දා පෙරවරු 8ට පැවැත්වෙන දිව්‍ය යාගයෙනි.සිරිලක පුරා විසිරී පැතිරී සිටින කිතුනු ජනතාවගේ අති පූජනීය ස්ථානයක් වශයෙන් ප‍්‍රසිද්ධියක් උසුලන හිනිදුම කුරුස කන්දේ කල්වාරි පුදබිමේ නිර්මාතෘවරයාණන් වූයේ මීසම් දේවස්ථානයේ එවකට පාලක සිරිල් එදිරිසිංහ පියතුමාය.ගාල්ල නගරයේ සිට උඩුගම හරහා නෙළුව මාර්ගයේ 51 වැනි කිලෝමීටර කණුව අසල ගිංගඟ අසබඩ කුරුස කන්දේ පිහිටි මෙම පුද බිම සමිදාණන්ගේ දුක්ප‍්‍රාප්තිය හා මරණය සිහි ගන්වන පුද බිමක් බැවින් විලාසිතා හා විනෝදය අතහැර චාම් ඇඳුමෙන් පැමිණෙන ලෙසටත් පුද බිමට මත්පැන්, සංගීත භාණ්ඩ සහ කී‍්‍රඩා භාණ්ඩ රැගෙන ඒමෙන් හා ඒවා භාවිතා කිරීමෙන් වළකින ලෙසටත් අවධාරණය කැරේ.කල්වාරි 60 වැනි වන්දනා සමය වෙනුවෙන් නවීකරණය කරන ලද මීසම් දෙව් මැදුරවසරින් වසර ඉදිරියට යමින් සංවර්ධනය වූ මේ පුද බිමට ගිංගඟින් එතෙර වීමට මුලින්ම සිදුවූයේ පාරු මඟිනි. පසුව ඉදිවූ දැව පාලම වෙනුවට ස්ථිර පාලමක් ඉදිවූයේ 1994 දීය. එහෙත් එම පාලම 2003 මැයි මහා ගංවතුරින් විනාශ වීමෙන් අනතුරුව මේ වනවිට ස්ථිර පාලමක් රාජ්‍ය අනුග‍්‍රහය ඇතිව ඉදිකොට ඇත.වන්දනාකරුවන්ගේ පහසුව සඳහා අභිනවයෙන් විශ‍්‍රාම ශාලාවක් ද ඉදිකොට ඇති අතර දැනට ඇති විශ‍්‍රාම ශාලාවල 5000කට පමණ නේවාසික පහසුකම් සලසා ඇති බව පුදබිම් පාලන ෂෙල්ටන් ප‍්‍රනාන්දු පියතුමා පවසයි.වන්දනා සමය තුළ දිනපතාම විශේෂ දේව මෙහෙයන් පැවැත්වෙන අතර සති අන්ත දේව මෙහෙයන් කල්වාරි පුද බිමේ 12 වැනි ස්ථානයේ දී පැවැත්වේ.සති අන්ත දේව මෙහෙයන් බ‍්‍රහස්පතින්දා, සිකුරාදා, සෙනසුරාදා සහ ඉරිදා දිනයන්හි පැවැත්වේ.මේ සඳහා දිවයිනේ නන් දෙසින් පැමිණෙන කිතුනු බැතිමතුන් විශාල පිරිසක් කණ්ඩායම් වශයෙන් සහභාගි වනු ඇතැයි පුදබිම් පාලක පියතුමා පවසයි.ශුද්ධ වූ සතිය අපෙ‍්‍ර්ල් 5 වැනිදා ගොක් ඉරිදා දේව මෙහෙයෙන් ආරම්භ කැරේ. අපෙ‍්‍ර්ල් 12 දා පාස්කු ඉරිදා දේව මෙහෙයත් සමඟ ශුද්ධ වූ සතිය අවසන් කැරෙන අතර මේ සතිය තුළ දිව්‍ය යාගය, පොදු පාද නමස්කාරය, දුක් ප‍්‍රාප්තියේ දේව මෙහෙය, ආලේලුයියා දේව මෙහෙය, දිව්‍ය පූජාව ඇතුළු විශේෂ දේව මෙහෙයන් පැවැත්වේ.කතෝලික බැතිමතුන් සිය දහස් ගණනින් සහභාගිවන කල්වාරි මංගල්‍යය අවසන් කැරෙනුයේ අපෙ‍්‍ර්ල් 19දා පෙරවරු 8ට පැවැත්වෙන තුතිදීමේ දිව්‍ය යාගයෙනි.වන්දනා සමය තුළ විශේෂ බස් සේවා පැවැත්වෙන අතර වාර්ෂික සල්පිල ද සිරිත් පරිදි පැවැත්වේ.විස්තර සහ ඡායාරූප -තේජා විද්‍යාරූප අකුරැස්සේ සමූහ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=as0904053</link>
    <topic>නෙළුම් විල</topic>
    <author/>
    <content>දරුවන් තිහකට මවක වූ ෂර්ලි අම්මාමිනිසා තුළ සිටින දේව ස්වරූපය සමාජයට නිරාවරණය වීම අවශ්‍යයිනෙළුම් විලගුරු සේවයේ රසකතාමිනිත්තුවක කතාවක්හැම විටෙකම පළ දෙන්නේ කළ අකුසල් යදෙමළ ජනයාට වෙදකම් කළ සිංහල වෙද හාමිනේගුණසිංහ හෙට්ටිආරච්චිබෝදුරක් ගෙවූ අපි ඒ ගමට පිවිසියෙමු. කලකින් වැහි පොදක් නොලද බිම කටුක ය; වියළි ය. හිරු රැස් දැඩි ය.නිමැවෙමින් පැවති පාරක් අද්දර අප රිය නැවතිණ.අප මෙහි ආයේ ම’පියා ගේ හිතවතකු ගේ නිවසෙහි සිඟිති පුතු බලා - කියා ගෙන වැඩපළට උදවු දීම සඳහා සුදුසු යහපත් ඇත්තියක සොයා ගෙන ය.අවසානයේ අපි කඩුල්ලකින් පැන ඒ ගැමි ගෙය අබියසට ගියෙමු.ගෙහිමියා අප ඉදිරියට ආවේ ය. උඩුකය නිරුවත් ය. ඔහු පිටුපසින් ආ බිරිය සිනාවෙන් අප පිළිගත්තා ය.’මහත්තේල ගෙට යමු!’’නෑ. මේ අඹ ගහ යට හොඳයි’ අපි ගේ ඉදිරිපිට පුංචි අඹ ගහ යටට ගියෙමු.ගෙට ගිය ගෙහිමියා ප්ලාස්ටික් පුටු කිහිපයක් රැගෙන විත් අඹ ගහ යට තැබුවේ ය.’එහෙනං මහත්තේල මෙහෙමවත් ඉඳ ගම්මුකෝ’අපි හිඳ ගතිමු.’මේ දවස්වල වැහි නෑ. වතුර නෑ. හරි ගී‍්‍රස්මෙ’ ගෙහිමියා අහස දෙස බැලුවේ ය. අහසේ වලාකුළක් හෝ නැත.’බොන්න වතුර කළේ ගේන්න හැතැප්ම දෙකක් විතර යනව‘ බිරිය යන ඉසව්වට අත දිගු කළා ය.’මේ පැතිවලට ලයිට් නෑ. පාරෙ බස් එකක් නෑ. ළමයි ඉස්කෝලෙ යන්න හැතැප්ම ගණන් පයින් යනව.’’සමහර ගෙවල්වල කවුරුත් නෑ. ගෙවල් අතෑරල ගිහින්!’අපි ඔවුන් ගේ ප‍්‍රශ්න අපේ ප‍්‍රශ්න කර ගතිමු.ඒ අතර ගෙවිලිය ගෙතුළට වැදුණා ය. ඇය ආපසු ආවේ තේ බන්දේසියක් ද රැගෙන ය.’ආ... මහත්තේල තේ එකක් බොමු’ ඇය හිනැහුණා ය.අපි ඒවා පිළිගතිමු.’ඉතිං ජීවත් වෙන්නෙ කොහොම ද?’ඒ ප‍්‍රශ්නය අපෙන් නෑසුණා නම් හොඳ යැයි මට සිතිණි.’ගොවිතැනින් තමයි. මේ දවස්වල ඒකත් බෑ. පාරෙ කුලී වැඩ කරල තමයි දවසෙ වියදම පිරිමහ ගන්නෙ. වැස්ස අද එයිදෝ හෙට එයිදෝ කිය කිය උදේ රෑ ආකහේ දිහෑ බලාගෙන තමයි ඉන්න වෙලා තියෙන්නෙ. ඒ අස්සෙ අලිත් ගං වැදිල!’රට කජු, කවුපි, මුං වගාවනට බිම් සකස් කොට ඇතැ’යි ගෙවිලිය කීවා ය. පිළිස්සුණු හේන්වල ඉපල් අහසට එසැවී තිබිණ.මේ අය ගෙන් තේ කෝප්පයක් වුව බීම ඔවුනට කරන පාඩුවක් නොවේ දැයි මට සිතිණ.’මහත්තේල මේ පළාතෙ ආවෙ?’ ගෙහිමියා අප මාතෘකාවට යොමු කළේ ය. අපි පැමිණි කාරණය පැහැදිලි කළෙමු.ගෙහිමියා ඈත බැලුවේ ය. ගෙවිලිය ඔහු ගේ මුහුණ දෙස බලා යළි අප වෙත හැරුණා ය.’මේ දවස්වල මෙයා ලෙඩින්. මං ඉන්න එපායැ. තව සුමානෙකින් උත්තරයක් දෙන්නං’මොහොතක නියැඩියාවක් පැවතිණ.’හොඳයි එහෙනං අපි යන්නං අපිට සුමානෙකින් උත්තරයක් දෙන්නකො’’හොඳයි’අප රිය වෙත එන අතර ගෙවිලිය ගෙට දිව ගියා ය. ඇය ආපසු ආවේ පොලිතින් මලු දෙකක් ඔසොවා ගෙන ය.’ආ... මහත්තේලට!’ ඇගේ මුහුණ පිපී තිබිණ.’මේ මොනවද?’’අපේ හේනෙ වට්ටක්ක ගෙඩි දෙකක්!’ ඇය සිනාසුණා ය.’අනේ එපා! පොළට ගෙනිහිං විකුණ ගන්න!’’කමක් නෑ’ ඇය දුව ගොස් මලු දෙක රියෙහි තැබුවා ය.’කීයක් හරි දෙමු ද?’ අපි කතිකා කර ගතිමු.’නෑ නෑ මහත්තය, ඒව හරි, ඒව හරි’ ගෙවිලිය ගේ සිනාව වඩාත් පුළුල් විය.’හොඳයි, එහෙනං බොහොම ස්තුතියි’අපි ආපසු ආවෙමු.ආගන්තුක නිවෙසකට හිස් අතින් යෑම ගැන මසිත ඉපැදුණේ ලජ්ජාවකි.හඳගිරියේ, ගෙවල් සීයේ, ඇත්තනි, ජීවිත දුෂ්කර වුව ද තවමත් ඔබ වෙතින් වහනය වන ආගන්තුක සත්කාරයේ ගුණ සුවඳ මම සිත් පුරා විඳ ගමි.  ඕපනායක, උතුරු උහුණුවල, තමාලි නානායක්කාර මෙනෙවිය විසින් යොමු කරන ලද ලිපියක් ඇසුරිනි.  අප පවුලේ ආදරණීය සොහොයුරකු ත‍්‍රස්ත බෝම්බ ප‍්‍රහාරයකින් මිය ගිය පුවත දුරකථනය ඔස්සේ නැඟණිය ගෙන් දැනගත්, අති සංවේගදායි මොහොත යි, ඒ. අප සියල්ලන් ම සිටියේ ශෝකයෙනි.එසැණ දුරකථනය යළි නාද විය.මම රිසිවරය ඔසවා ‘හලෝ’ යි කීමි.‘මිස් මම’මම ඒ කටහඬ හඳුනමි. ඒ මා කිසිදිනක ඇසින් දැක නැති දුරකථනයෙන් පමණක් හඳුනාගෙන සිටි දියණියකි.‘ඇයි පුතේ? මට හැඩිණි.‘මිස් අඬනව නේද?’‘අපට ලොකු කරදරයක් වෙලා පුතේ!’‘අනේ මොකක්ද මිස්?’මම ඒ ගැන ඇයට කීමි.‘මම කොහොම හරි මළ ගෙදරට එනව මිස්.’‘එපා පුතේ කරදර වෙන්න. ඔයා ඒව ගැන හිතන්නවත් එපා.’‘නෑ මිස් මං කොහොම හරි එනව!’ දුරකථනය විසන්ධි විය.ජීවිතය නැවතුණු ගාණ ය. සියල්ල පසෙක ලා සොහොයුරා ගේ නිවෙසට යා යුතු ය. අපි වහ - වහා මාතර බලා ගියෙමු.ඒ අවසන් බුහුමන් දක්වන දිනය යි.‘මිස් මං ආව!’ අර සිඟිති දියණිය මා ඉදිරියේ පෙනී සිටියාය.මම ඇය සෙනෙහසින් ළං කර ගතිමි. ඇය මා හඳුනා ගෙන තිබුණේ දරුවන් වෙනුවෙන් මා ලියූ ශිෂ්‍යත්ව පොතකිනි. එහි වූ මගේ දුර ඇමතුම් අංකයට ඇය ඇමතුමක් දුන්නා ය. පසුව ඇය ඉඩ ලද හැම අවස්ථාවේ ම මා ඇමතීමට පුරුදුව සිටියා ය.‘කොහොමද දුවේ ආවෙ?’‘තාත්තත් එක්ක’ ඇය මට සිය පියාණන් පෙන්නුවා ය.ජීවිතයේ පළමු වරට දෑසින් දුටු මේ අහිංසකාවිය මම වැළඳ ගතිමි.ආදරණීය කෞෂි දියණියේ, අප පවුලේ සංවේගාත්මක මොහොතක දුක බෙදා ගැනීමේ සුපිරිසිදු චේතනාවෙන් ම පැමිණි සිඟිති ඔබ ද ඔබේ පිවිතුරු ඉල්ලීමට ඉඩ දී ඔබ හා පැමිණි පියාණන් ද කිසිදා මට අමතක නොවේ. ඔබට ද ඔබ පවුලේ අයට ද යහපත සැලසේවා!  කිරිබත්ගොඩ විහාර මහා දේවි බාලිකා විදුහලේ ආචාරිනී කාන්ති තුඩාව මහත්මිය විසින් යොමු කරන ලද ලිපියක් ඇසුරිනි.  බසයේ ගමන් කරමින් සිටියදී මට තදබල හිසේ කැක්කුමක් ඇති විය. ඒ වනවිට මම කුරුණෑගල සිට හිඟුරක්ගොඩ බලා යමින් සිටියෙමි.මා මින්නේරියේ දී බසයෙන් බැස හිඟුරක්ගොඩ බසයකට නැඟ ගත්තේ ඉහිලුම් නොදෙන හිසේ ඇම්මෙන් ආතුරවය.මට අසුනක් නොවීය. සියොළඟ දහඩියෙන් තෙත් විය. ක්ලාන්ත ගතියක් ද දැනිණි. සිටි තැන ම බිම හිඳගත් මම එතැන වූ අසුනක හිඳ සිටි මහත්මියක ගේ ඇකයෙහි හිස හොවා ගතිමි.’දුවේ, ඔයාට ඔහොම යන්න බැහැනේ. නැඟිටින්න, මේ සීට් එකේ වාඩිවෙන්න’ ඇය මගේ හිස දෑතින් එසෙව්වා ය.එකෙණෙහි ම යාබද පිටුපස අසුනේ සිටි මහත්මයෙක් සිය අසුන මට පිරිනැමුවේය.මම අමාරුවෙන් නැඟිට එහි හිඳ ගතිමි. හිස පහතට වැටිණි. හිස කඩා වැටෙමින් මා ගමන් කළේ දැඩි අපහසුවෙනි.’බහින්න, බහින්න, මේ හිඟුරක්ගොඩ!’ කිසිවෙක් මා අවදි කළේ ය.මම අමාරුවෙන් හිස එසවීමි.මා අසල නන්නාඳුනන සොයුරියක් සිටියා ය. ඇය මට බීමට දිය පොදක් දුන්නා ය. අනතුරුව මට ලැබුණේ වේදනා නාශක පෙති දෙකකි. පසුපස අසුනේ හිඳ සිටි යුවලක් කිරි කෝපි පැකට්ටුවක් බීමට දුන්හ.මා බුද්ධයාය බසයට නැඟගත යුතු විය. මේ බසයෙන් බැස ගොස් ඒ බසයට ගොඩවීම මට පහසු කටයුත්තක් නොවීය. දිය පොද දුන් සොයුරිය මා නැඟිටුවා බුද්ධයාය බසයට කැඳවාගෙන ගොස් ගොඩකරවනු පිණිස මා වත්තන් කර ගත්තා ය.බසයෙන් බිමට බැස, මට යා හැකි වූයේ අඩි කිහිපයකි. සියල්ල භ‍්‍රමණය වන්නට වූයෙන් බිම ඇද වැටෙති’යි බිය පත් වූ මම එතැන ම බිම හිඳ ගතිමි.අර සොයුරිය ද තවත් මහත්මයෙක් ද මා ඔසවා වත්තන් කර ගත්තේ යාබද සන්නිවේදන මධ්‍යස්ථානයේ දක්නට ලැබුණු අසුනෙහි වාඩිගැන්වීමට ය. ඔවුන් මා එහි රැගෙන යන විට ම එතුළ සිටි මහතා අප දැක මා ඇතුළට කැඳවා අසුනක් පිරිනැමුවේ ය.ඒ සවස් යාමයේ බස් හිඟ වූයෙන් මගේ උදව්වට පැමිණ සිටි අය ද තිබෙන බස්වල යා යුතුව තිබිණ. ඔවුන් පිටව ගියේ මා සන්නිවේදන මධ්‍යස්ථානයේ මහතාට බාර කිරීමෙන් පසු ව ය.සන්නිවේදන මධ්‍යස්ථානයේ හිඳ සිටිය දී මට නොසෑහෙන්න වමනය ගියේ ය. ඒ සමඟ මා මුළුමණින් ම අප‍්‍රාණික වූවාක් මෙන් විය.අප නිවසෙහි දුර ඇමතුම් අංකය මගෙන් ඉල්ලා ගත් සන්නිවේදන මධ්‍යස්ථානයේ මහතා වහාම මගේ තත්ත්වය ගැන ගෙදරට දැන්වීය.’නංගි ගෙදර අය එනකල් අපි බෙහෙත් ටිකක් ගන්න යමුද? එක්කො මං ඔයාව ගෙදරට ඇරලන්නද?’මම තීරණයක් ගත නොහැකිව කෙඳිරි ගෑවෙමි.’හොඳයි එහෙනං ඒගොල්ලො එනකං අපි ටිකක් බලමුකො’ති‍්‍රරෝද රියක් පැමිණ නැවතුණේ ය.කලබලයෙන් ඉන් බැස ගත්තේ ම’පියා ය. මා කරා දුව ආ ඔහු මා ඔසොවා ගෙන ගොස් රියෙහි අසුන් ගැන්වීය.අනතුරු ව ආපසු සන්නිවේදන මධ්‍යස්ථානය කරා දිව ගිය හේ එතැන වූ වමනය ගොඩ ඉවත් කරන්නට වූයේ ය. එය කඩිනමින් පිරිසිදු කළ ම’පියා මට උදව් කළ එහි හිමිකරු ඇතුළු පිරිසට තුති පුදා ආපසු ති‍්‍රරෝද රියට දිව ආවේය.පසුව මම ප‍්‍රතිකාර ලබා සුවය ලදිමි.රජරට විශ්වවිද්‍යාලයයේ සමාජීය විද්‍යා හා මානව ශාස්ත‍්‍ර පීඨයේ ශිෂ්‍යාවක වන මා මේ ලිපිය නෙළුම්විලට ලියන්නේ මා අසනීප වූ අවස්ථාවෙහිදී මගේ පිහිටට ඉදිරිපත් වූ මා නාඳුනන ඒ උතුමන්ට ප‍්‍රණාමය පුදනු පිණිසය.බස් රියෙහි දී ද සන්නිවේදන මධ්‍යස්ථානයේ දී ද මට පිහිට වූ උතුමනි, ඔබ සැමට පින්සිදු වේවා! ඒ උපකාරය නමැති ආලෝකය ඔබ සැමගේ ඉදිරි මඟ ඒකාලෝක කරන පහන් ටැඹක් වේවා!  හිඟුරක්ගොඩ, කවුඩුල්ල, සන්සුන්ගම මංජුලා මධුෂානි මෙනෙවිය විසින් යොමු කරන ලද ලිපියක් ඇසුරිනි.  පසුගිය දිනෙක හදිසි ගමනක් යන අතර පිළියන්දල බැංකුවකින් චෙක් පතක් මුදල් කර ගතිමි. මගේ මුදල් පසුම්බිය නොමැති බව බසයේ දී මට දැනුණි. මගේ ජාතික හැඳුනුම් පත ද වූයේ එහි ය.සමහර විට මෙය මගේ ප‍්‍රමාද දෝෂයකින් මහජන බැංකුවේ දී අස්ථාන ගත වී ඇතැ’යි සිතුණ බැවින් ගමන නවතා පැයක් ඇතුළත පිළියන්දල මහජන බැංකුවට ගියෙමි.මා දුටු වහාම, එහි ආරක්ෂක නිලධාරි මහතාත්, ස්ථාන කාර්ය භාර නිලධාරි මහතාත්, අනෙකුත් අයත් මුදල් පසුම්බිය තිබෙන බැව් දැන්වූහ.මගේ මුදල් පසුම්බිය ලැබිණි. කිසිම මුදලක් අඩුව නොවීය. ජාතික හැඳුනුම් පත ද ඒ සමඟ විය.මෙය ඉතා සුළු සිද්ධියක් විය හැකි ය. එහෙත් එය අවංකකම, විශ්වාසය සහ ආචාරශීලී බව දනවන උතුම් මානව සබඳතාවයකි.මෙය ජන හද දිනූ මහජන බැංකුවේ පිළියන්දල ශාඛාවේ ප‍්‍රශස්ත සේවාවට උපහාරයක්.පිළියන්දල කැස්බෑවේ ඩී.සී.ද සිල්වා මහතා විසින් යොමු කරන ලද ලිපියක් ඇසුරිනි.  පහළ මලිදූව යනු ඓතිහාසික සුන්දර ගම්මානයකි. එය අකුරැස්සේ සිට කිලෝමීටර් අටක දුරින් පිහිටා තිබේ.මලිදූව ඓතිහාසික ග‍්‍රාමයක් වීමට ප‍්‍රධාන ම හේතුව වී ඇත්තේ මලියදේව මහ රහතන් වහන්සේ වැඩම කළ පුණ්‍ය භූමියක් එහි පිහිටා තිබීම ය. එය හැඳින්වෙන්නේ මලිදූව අංපිටිය නමිනි.ගමේ පැරැන්නන් කියන පරිදි මුළු ලංකාවට ම මෙබඳු අංපිටි පිහිටා ඇත්තේ දෙකකි. එකක් මෙතැන ය. අනික මහනුවර ය.පුරාණයේ සිට මේ ගමේ නියං සායක්, වසංගතයක් පැවති කල පැවැත්වුණු චාරිත‍්‍රයක් තිබේ. ඒ වූ කලි ගමේ සියල්ලන් අංපිටියට එකතුව අං ඇඳ, පොල් ගසා, පත්තිනි මෑණියන් වැඳ දේවාශිර්වාද ලබා ගැනීම යි. එහෙයින් මේ ස්ථානය අම්පිටිය නම් විය. අම්පිටිය පුදබිම කේන්ද්‍ර කරගත් ගම්මාන දහ අටක වැසියෝ මේ පූජාවට සහභාගි වෙති.ඉන් පසු නියං සාය දුරු වී වැසි ඵල ලැබේ. වසංගතය දුරුවෙයි. ඒ ඉපැරණි විශ්වාසය යි.මෑත දිනක දී ද එබඳු ශාන්ති කර්මයක් පැවැත්විණි. ඊට ප‍්‍රධාන හේතුව වූයේ පසුගිය කාලයේ එක දිගට මාස දෙකක් පමණ කාලයක් දැඩි නියඟයක් පැවතීම යි.නියඟය නිසා ගමේ බව භෝග සම්පත් බොහොමයක් දැවී ගියේ ය. මිනිස්සු අන්ත අසරණ වූහ. ගමේ වැඩිහිටි පිරිස පන්සලට ගොස් නාහිමියන් හමුවූයේ ගත යුතු පියවර කුමක් දැයි සාකච්ඡා කරනු පිණිස ය.චාරිත‍්‍රානුකූල අංඇදීමේ ශාන්තිකර්මය කළ යුතු බවට තීරණය වූයේ එහි දී ය.ඒ අනුව සුබ මොහොතින් කප් සිටුවා සත් දිනක් අං අදින ලදී. තුන් දිනක් පොල් ගසන ලදී. ගම් දහ අටම වට කර පේළි පෙරහර පැවැත්විණි. අවසානයේ දේව තොවිලය පවත්වා දේව දානය දෙන ලදී.මේ සත්කාර්යයෙහි ලා හැමෝ ම එකාවන් ව වෙහෙසුණු අතර දසතින් ම ආධාර ගලා ආයේ ය. කටයුතු මේ අයුරින් කරගෙන යන අතරතුරේ ගමට වැසි ඇද හැළිණි. එය පුදුමයකි. සතුට දසත ගලා ගියේ ය.මේ සත්කාර්යය සඳහා අර්ථයෙන් ධර්මයෙන් අනුශාසනා කළ බෝපිටියේ විමලවංශ නාහිමියන් සහ මලිදුවේ අමරවංශ හිමියන් ද, ශාන්තිකර්මයට ශක්තියක් ලබා දුන් හිටපු මහ ඇමති එච්.ජී. සිරිසේන මහතා ද, පොලිස් ස්ථානයේ ප‍්‍රාදේශීය සභාවේ, සමුපකාර සමිතියේ සහ ප‍්‍රාදේශීය මහ ලේකම් කාර්යාලයයේ මහත්වරුන් ද තුති බරව සිහිපත් කළ යුතු ය.මේ කාර්යය සාර්ථක කර ගනු සඳහා මහත් සේ වෙහෙස වූ තරුණ වැඩිහිටි ළමා පිරිස් ද වෙයි. ඔවුන් පසසන අතර ම ඒ අතර කැපී පෙනෙන සේවාවක් කළ බී.වී.ජී. හේමචන්ද්‍ර, සුමිත් ලියනගුණවර්ධන, ග‍්‍රාම නිලධාරි ඒ.ටී. යසවර්ධන, ප‍්‍රාදේශීය සභා නියෝජිත ජගත් රාජපක්ෂ, සුනිල් දසනායක යන අයට පින් දෙමු.  අකුරැස්සේ පහළ මලිදූවේ චිත‍්‍රානන්ද ගුණවර්ධන මහතා විසින් යොමු කරන ලද ලිපියක් ඇසුරිනි.නෙළුම් විල, සිළුමිණ,ලේක්හවුස්, කොළඹ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=as0904054</link>
    <topic>ගුරු සේවයේ රසකතා</topic>
    <author>පණුකැරෑපිටියේ ආරියපාල කණ්ඩායමේආරච්චි කොස්ගොඩ පාර, රත්නපුර.</author>
    <content>දරුවන් තිහකට මවක වූ ෂර්ලි අම්මාමිනිසා තුළ සිටින දේව ස්වරූපය සමාජයට නිරාවරණය වීම අවශ්‍යයිනෙළුම් විලගුරු සේවයේ රසකතාමිනිත්තුවක කතාවක්හැම විටෙකම පළ දෙන්නේ කළ අකුසල් යදෙමළ ජනයාට වෙදකම් කළ සිංහල වෙද හාමිනේනිකපොල මුල් ගුරුතුමා රත්නපුර දිස්ති‍්‍රක්කයේ අති දුෂ්කර ගම් පියසක පිහිටි එම විදුහල අද පවතින මහ විදුහලක තත්ත්වයට ගෙන ඒමට පුරෝගාමී වූ විදුහල්පතිවරුන්ගෙන් කෙනෙකි. හෙතෙම ගුරුකමට පමණක් නොව රස කවියට, සංගීතයට, නර්තනයට සේ ම පාලි, සංස්කෘත භාෂාවන්හි ද ගජ හපනෙක් විය. පාසලේ උප විදුහල්පතිකම දැරූ මුදියන්සේ කොඩිප්පිලි නම් ගුරුවරයා ද විදුහල්පතිට ම තකට තක විය. හෙතෙම දක්ෂ හිටිවන කවියෙක් වූවේ ය. මේ දෙදෙනා ම නවාතැන් ගෙන සිටියේ ගුරු නිවාසයේ එකම කාමරයකය.ඉරගල වැටුණා යනු මේ වනබද ගමට තිත්ත කළුවර වැටීම ය. නිකපොල මුල්ගුරුත්, මුදියන්සේ උපගුරුත් රෑ බත උයා කෑ සැණෙන් එක්කෝ සංගීත සාජ්ජය පටන් ගනිති. රෑ එක - දෙක වෙනතුරු පවතින මේ සාජ්ජයන් නේවාසිකාගාරයේ සෙස්සන්ට ද අමාදානන්දයක් වන්නේ ය.ගමේ පන්සල පිහිටියේ හූවක දුරිනි. පන්සලේ ලොකු හාමුදුරුවෝ අවසාන වස් පින්කමට නාට්‍ය බණක් හා බැති ගී සංදර්ශනයක් සංවිධානය කරමින් සිටියහ.ඒවාට අදාළ සංගීතය පුහුණු කිරීමේ බර පැටවුණේ නිකපොල මුල්ගුරුතුමාට ය. ඒ නිසා හේ දැන් රෑ බත සප්පායම් වූ වහා පන්සල වෙත දුවන්නේ ය.ආපසු එන්නේ රෑ දෙගොඩහරියේ ය. මුල් ගුරු තෙමේ මේ දවස්වල රෑ තුන්යම ගෙවෙන තුරු පන්සලට කූඩුවීම ගැන මුදියන්සේ ගුරුවරයා දැඩි සේ නො සතුටට පත් වී සිටියේ ය.තව දෙදිනකින් පාසලේ අත්කම් ප‍්‍රදර්ශනයක් ද පැවැත්වේ. එය ලොකු ලොක්කන් ද එන මහ උලෙළකි. රෑ - දවල් කළ යුතු වැඩ කප්පරකි. එද, මුල් ගුරුවරයා ප‍්‍රදර්ශනයට පෙර දිනත් රෑ පන්සලට ගියේය.බොහෝ දිනවල නිකපොල මුල්ගුරු මහතා පන්සලේ සිට පැමිණි තකහනියේ කාමරයට නො ගොස් මුළුතැන් ගෙට යාව ඇති ඉස්තෝප්පු කෑල්ලේ නිදා ගැනීම සිරිතකි.මුදියන්සේ ගුරුවරයා එහි බිත්තියේ මෙම කවිය සටහන් කෙළේ තරමක් සරදමෙකි.තක දොං ගසා වෙණ වැයූ ඇඳ මත එකට දෙක - තුන තෙක් ම හිටිවන කවි කිව් ජයට නිකපොල උන්නැහේ සක්විති විදුහලට මකබෑවෙන්නෙ ඇයි රෑ? සැකයකි හිතටපසුදා උදෑසන වෙද්දී ඒ කවියට යටින් නිකපොළ මුල්ගුරු මහතා මේ කවිය ලියා තිබුණේ ය.මකබෑවුණ ද විදුහල්පති රෑ තිස්සේ සැකයට යමක් නැත කහවත පිටු පස්සේ මොකවත් නොදැන හිටියත් දැන් මුදියන්සේ මකනෙමි අද එහෙම නැග්ගොත් දුම් මැස්සේ!සිදුවී ඇත්තේ තව එකකි. අත්කම් ප‍්‍රදර්ශනයේ සංග‍්‍රහ කටයුතු වලට දෙ ගුරුන් ගෙන ආ පැණි කැවුම්, අතිරස, අග්ගලා හට්ටිවලින් නේවාසිකාගාරයේ දුම්මැස්ස පිරී තිබිණි. මුදියන්සේ උපගුරු කීප රැයක් දුම්මැස්සේ ඇති කැවුම්, අතිරස ඈ රස විඳිනු මුල්ගුරුවරයා දැක ඇත්තේ ය.තමන් කළ නො මනාකම මුල්ගුරු මහතා සියැ’සින් දැක ගැනීම මුදියන්සේ ගුරුතුමාට ලජ්ජාවට කාරණයක් වුව ද දෙ දෙනා තව තවත් කවියෙන් ළෙන්ගතු වූවා මිස කවදාවත් විරසක වූයේ නම් නැත.පණුකැරෑපිටියේ ආරියපාල කණ්ඩායමේආරච්චි කොස්ගොඩ පාර, රත්නපුර.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=as0904055</link>
    <topic>මිනිත්තුවක කතාවක්</topic>
    <author>සීලානි කරුණාරත්න</author>
    <content>දරුවන් තිහකට මවක වූ ෂර්ලි අම්මාමිනිසා තුළ සිටින දේව ස්වරූපය සමාජයට නිරාවරණය වීම අවශ්‍යයිනෙළුම් විලගුරු සේවයේ රසකතාමිනිත්තුවක කතාවක්හැම විටෙකම පළ දෙන්නේ කළ අකුසල් යදෙමළ ජනයාට වෙදකම් කළ සිංහල වෙද හාමිනේඈත අතීතයේ ඉන්දියාවේ නාග්පූර් අවට ප‍්‍රදේශවල ගිම්හාන කාලයේදී ජල හිඟයක් පැවතිණි. මේ ප‍්‍රදේශයේ එක් බ‍්‍රාහ්මණ ස්ති‍්‍රයක් වන්දනා ගමනක් යෑමට පිටත් වූවාය.ඇය කිසිවක් හෝ කිසිවකු හෝ ස්පර්ශ නොකළ අතර කිසිවකුට ඇය ස්පර්ශ කිරීමට ද ඉඩ නොදුන්නාය. ඇය වන්දනා ගමන ගියේ මෙවැනි මානසිකත්වයකින් යුතුවය. ආපසු නාග්පූර් වෙත පැමිණි ඇයට ගී‍්‍රෂ්ම කාලගුණයට මුහුණ පෑමට සිදු විය.ඇය ජල කරාම විවෘත කළ නමුත් ඒවායින් වතුර බිංදුවක් හෝ නොලැබිණි. ඇයගේ පිපාසය ද වැඩි වන්නට විය.රජය විසින් ඒ ප‍්‍රදේශයේ ජනයාට ජලය සැපයීමට කි‍්‍රයා මාර්ගයක් ගෙන තිබිණි.සතකුගේ සමකින් සාදන ලද මඩිස්සලවලින් මිනිසුන්ට බීමට ජලය සපයන ලදි.මේ මඩිස්සලවලින් දෙන ලද ජලය බොහෝ අය පානය කරන අතර, ඉමහත් පිපාසයෙන් පෙළුණ ද, මේ ස්ති‍්‍රයගේ සිතිවිලි වූයේ මේ ජලය බෙදා දෙන මිනිසා පහත් කුලයකට අයිති කෙනෙක් ද, මේ මඩිස්සලය පිරිසුදු බවින් යුක්ත ද යන්නයි.පිපාසය ඉවසා ගත නොහැකි වූ ඇය, ඉදිරියට ගොස් ජලය බෙදා දෙන පුද්ගලයා වෙත ගොස් මෙසේ ඇසුවාය. “මහත්මයා ඔය මඩිස්සලය පිරිසුදු එකක් ද?” ජලය සපයන පුද්ගලයා නුවණැත්තෙක් විය. ඔහු මෙසේ කීවේය.“මේ ජලය බෙදා දෙන මේ මඩිස්සලය එය දීමෙන් පසු යන මඩිස්සලයට වඩා පිරිසුදුය. මේ මඩිස්සලය ඔබේ අභ්‍යන්තරයට වඩා පිරිසුදුය.” අද බොහෝ දෙනා බාහිර මඩිස්සලවලට ඇති අපිරිසුදු භාවය ගැන විමසන අතර තමා තුළ ඇති අපවිත‍්‍රතාවය ගැන සැලකිලිමත් නොවෙති. ඔබේ දෑස් පිටතට යොමු වී ඇති බැවින් ඔබට අනිත් අයගේ වැරැදි පමණක් පෙනේ. එහෙත් ඔබ තුළ ඇති වැරැදි නොපෙනේ.සීලානි කරුණාරත්නවිශ‍්‍රාම ලත් මහාධිකරණ විනිසකරු</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=as0904056</link>
    <topic>හැම විටෙකම පළ දෙන්නේ කළ අකුසල් ය</topic>
    <author>සාකච්ඡා කළේ රමණී සුබසිංහ</author>
    <content>දරුවන් තිහකට මවක වූ ෂර්ලි අම්මාමිනිසා තුළ සිටින දේව ස්වරූපය සමාජයට නිරාවරණය වීම අවශ්‍යයිනෙළුම් විලගුරු සේවයේ රසකතාමිනිත්තුවක කතාවක්හැම විටෙකම පළ දෙන්නේ කළ අකුසල් යදෙමළ ජනයාට වෙදකම් කළ සිංහල වෙද හාමිනේකර්මය පිළිබඳව යම් අවබෝධයක් ඇති කර ගැනීම සෑම බෞද්ධයකුටම ඉතා වැදගත්ය. තම ලෞකික ජීවිතය පමණක් නොව අධ්‍යාත්මික ජීවිතය ද සුඛිත මුදිත කරගන්නට එයින් මඟ පෙන්වන බැවිනි. එහෙත් වත්මන් සමාජයේ බොහෝ දෙනා සත්ත්වයා ගේ බවගාමී ජීවිතය ගැන එතරම් සැලකිල්ලක් දක්වන්නේ නැත.තමන් ගේ මතු බවය සාර්ථක කරගන්නට නම් මේ බවයේ සිය ජීවතය අධ්‍යාත්මිකව හැඩගසා ගත යුතු ය යන්න පිළිගැනීමට ඔවුන් මැළි වේ. ඒ අධ්‍යාත්මික ජීවිතය හා භෞතික ජීවිතය පටලවා ගතහොත් එයින් සංවර්ධනයට බාධා සිදුවන බව පෙන්වා දෙමිනි. එහෙත් සැබෑ බෞද්ධයා එසේ සිතන්නේ නැත.කුසල් සහ අකුසල් ගැන අවබෝධයෙන් සිටින හෙතෙම සිය ජීවිතය සාර්ථක කරගන්නට පමණක් නොව මතු බව ය යහපත් කරගන්නට ද එයම මාර්ගයක් කර ගනී. බුදු දහමට අනුව බෞද්ධයකු වුවද, බෞද්ධයකු නොවුවද, කෙලෙස් සම්පූර්ණයෙන් දුරු කරන තාක් ඒ පුද්ගලයාට විවිධ බවයන්හි උපත ලැබීමට සිදුවන බව බුදු දහමේ ඉගැන්වේ.යම් බවයක උපත ලැබීමට ප‍්‍රධාන වශයෙන් බලපාන කර්ම ශක්තිය ජනක කර්මය ලෙස හඳුන්වා ඇත. ‘ජනක’ නම් උත්පාදනය කිරීම ය. ‘ජෙනරේටර්’ යන ඉංගිරිසි වචනයට ‘විදුලි ජනක යන්ත‍්‍රය’ යැයි සිංහලයෙහි භාවිත වේ. ඒ විදුලිය උපදවනවා යන අර්ථයෙනි. ඒ අනුව අපට නැවත අලුත් බවයක ඉපැදීමට මූලික පසුබිම සකසා දෙන්නේ ජනක කර්මයෙනි.ගොයම් ගසක් පැළවීමට ප‍්‍රධාන වන්නේ වී ඇටයයි. එහෙත් වියළි පරිසරයක ගල් පර්වතයක් මුදුනේ වී ඇට ස්වල්පයක් දැමු පමණින් ඒවා පැළ බවට පත්වන්නේ නැත.ඒ සඳහා උපකාරී වන තවත් අතුරු සාධක රාශියකි. ජලය, වාතය, උෂ්ණත්වය ඈ ආදී ලෙසිනි. සත්ත්වයා ගේ උපත ද හේතු ප‍්‍රත්‍යය ගණනාවක ප‍්‍රතිඵලයකි. අපි අලුත් බවයක උපත ලැබීමට ජනක කර්මයෙන් මූලික ශක්තිය ගොඩ නඟා ගත් කළ ඊට අවැසි අනෙකුත් උපකාර සිදු කරනු ලබන කර්මයක් ද වේ. ඒ උපස්ථම්බක කර්මයයි.කුප්පියාවත්ත ජයශේඛරාරාම විහාරවාසී ගෞරව ශාස්ත‍්‍රවේදී මාවරලේ භද්දිය හිමිඇතැම් දරුවන් මවුකුස හොත් මොහොතේ සිටම රෝගී වෙති. දුර්වල වර්ධනය, විකලාංග සහිත වීම ආදි දුර්වලකම් ඔවුන්ගෙන් විද්‍යමාන වෙයි. ඒ සඳහා බලපෑම් ඇති කරන්නේ උප පීඩක කර්මයයි.මවුකුස ඉපැදී දින කිහිපයකදී මිය යන දරුවෝ ද වෙති. එසේ අකල් මරණ ඇතිවන්නේ උප ඝාතක කර්මය බලවත් වීමෙනි.යම් පුද්ගලයෙක් ජීවත්වන පරිසරය, කාල වකවානුව අනුව ද ඔහු කළ පින් පව් පල දෙන ආකාරය වෙනස් වේ. ඇතැම් විට කුසල කර්මයන් ගේ විපාක පල දෙන්නේ නැත. කළ අකුසල්ම පල දෙනු ඇත. තවත් අවස්ථාවක අකුසල් විපාක යටපත් වී කුසල් විපාක ඉස්මතු වනු ඇත. අයහපත යටපත් වී යහපත් කි‍්‍රයාවන් ගේ ප‍්‍රතිඵල එනම් කුසල් විපාක පමණක් පළ දෙන අවස්ථා හතරක් පිළිබඳව බුදුරජාණන් වහන්සේ විග‍්‍රහ කර තිබේ. ගති සම්පත්ති, උපදි සම්පත්ති, කාල සම්පත්ති සහ පයෝග සම්පත්ති යනුවෙනි.මේ සමාජයේ විවිධ ආර්ථික මට්ටම් සහිත පුද්ගලයෝ වෙති. ඇතැම් අය මහා ධනවතුන් ය. බලවතුන් ය. උසස් කුලවතුන් ය. එවන් පවුල්වල උපත ලැබු අයට කර්ම විපාක දීමේ දී ඒවා දරා ගැනීමට තිබෙන ශක්තිය වැඩි ය. එය ගති සම්පත්තියයි. ගති සම්පත්තිය බලවත් පුද්ගලයාට තමන් කළ අකුසල කර්ම විපාක පල දීමට අවකාශයක් නැතිව එය යටපත් වන අවස්ථා තිබෙන බව බුදු සමය පෙන්වා දී ඇත.එහි විරුද්ධ පැත්ත ද එලෙසම ය. එනම් ගති විපත්තියයි. ඇතැම් පිරිස් සතර අපායේ වැටී දුක් විඳිති. දුගී දුප්පතුන් ලෙස එදා වේල හෝ සරි කර ගත නොහැකිව තවත් අයෙක් පසු තැවෙති. එවන් පවුලක ඉපැදුණේ නම් ඔවුන් ගති විපත්තියට ලක් වී සිටිතැයි කියති. එනම් උපත ලැබු ස්ථානයෙහි වූ ආර්ථික, සමාජයීය පවුල් පසුබිම අනුව ඔවුන් කළ කුසල කර්මවල විපාක පවා විඳින්නට ඇති ඉඩ ගිලිහී යා හැකි ය.උපදි සම්පත්තිය නම් මනා රූ ඇතිව ඉපැදීමය. මහා ධන ධාන්‍ය පිරි උසස් පවුලක ඉපැදුණ ද අවලක්ෂණ රූපයෙන් යුතු නම් එය උපදි විපත්තිය ලෙස හඳුන්වයි. මෙය ද අප ගේ ජීවිත සුඛිත වීමට හා දුක්ඛිත වීමට බලපාන ප‍්‍රධාන සාධකයකි. ඉතා ම දුගී පවුලක ඉපැදුණ ද මහා රූප සොබාවෙන් යුතු නම් ඒ රූපයේ ශක්තිය නිසාම ඒ පුද්ගලයාට ඉතා යහපත් අනාගතයකට උරුම කියන්නට හැකියාව උදාවන අවස්ථා ඇත.ලංකා ඉතිහාසයේ එක් අවස්ථාවක් මීට හොඳම නිදසුනක් සපයයි. විභංග අටුවාවේ සම්මෝහ විනෝදනී ඥාන විභංග නම් අට්ඨකතාවේ උපදි විපත්තිය නිසා රාජ්‍යත්වය පවා අහිමි වූ පුවතක් ගැන කියැවේ. එකල රට පාලනය කළ රජු ගේ පුත් කුමරු ඉතාම නරක කී‍්‍රඩාවකට ඇබ්බැහි වී සිටියේය. ඒ කුකුළන් කෙටවීමය. එවන් අවස්ථාවක එක් කුකුළෙක් පියඹා ඇවිත් කුමරු ගේ ඇස ගලවා දමයි.එතැන් පටන් මේ කුමරු එකැස් අන්ධයකු බවට පත් වේ. තමා ගේ ඇවෑමෙන් මේ කුමරුට රජකම හිමිවන බවට රජු සිය දේවියට පොරොන්දු වී තිබේ. එහෙත් විකෘති රූප ඇති එකැස් අන්ධයකුට රජකම පවරා දෙන්නට රටවැසියා අකැමැති වේ. මේ බව දැනගත් රජු සිය දේවියට ඒ බවා පහදා දෙයි. කුමරුට රටේ රජකම අහිමි වී යයි. මෙය උපදි විපත්තියට හොඳම නිදසුනකි. කොපමණ ධනවත් වුවද මනා පෞරුෂයක් නොවේනම් තමන්ට ලැබීමට තිබෙන සැප සම්පත්, නිල තල අහිමි වී යාමට ඉඩ තිබෙන බව මේ අනුව පැහැදිලිය.තමන් කළ අකුසල් නිසා හීන කුලයේ ඉපැදුණෝද වෙති. එහෙත් කිසියම් කුසල කර්මයක ප‍්‍රතිඵල නිසා එවන් කුලයක අයකු වුවද මනා රූප සොබාවෙන් ඉපැදීමට පුළුවන. එවිට පෙර කී අකුසල කර්මය යටපත් වී විපාක විඳීමට අවකාශයක් නොලැබෙනු ඇත. ඊට ද හොඳම උදාහරණයක් භාපික රජුගේ කාලයෙන් සොයා ගත හැකිය. එකල ගවමස් කෑම තහනම්ය. එය අතිශයින් ම දඬුවම් ලැබෙන වරදකි.දිනක් රජපුරුෂයන් විසින් ගවමස් කෑ පිරිසක් රජු හමුවට ඉදිරිපත් කරනු ලබයි. දඩ මුදල් ගෙවා ගත නොහැකිව මේ පිරිස රජ ගෙදර කම්කරුවන් බවට පත් වෙයි. මේ පිරිසේ එක් අයකුට මන බඳිනා රූප සොබාවෙන් යුත් දියණියක් වේ. රජු ඇය සිය අන්තºපුරයට එක්කර ගනී. දඬුවම් ලැබු පිරිස ද ඒ නිසාම නිදහස් වේ.මෙයින් පැහැදිලි වන්නේ කුමක් ද? සෙසු අකුසල් යටපත් කරගෙන උපදී සම්පත්තිය බලවත් වන බවයි.අප කොතරම් අකුසල් කළ ද එක් යහපත් කුසලයක ප‍්‍රතිඵලයක් නිසා රට සශී‍්‍රක කාලයක උපත ලැබීමට පුළුවන. එය කාල සම්පත්තියයි. සක්විති රජවරු පහළ වූ සමයෙක, ලොව්තුරා බුදුවරු පහළ වූ සමයෙක කෙනෙක් ඉපදුණේ නම් කාල සම්පත්තියේ අනුහසින් හෙතෙම අකුසල කර්ම යටපත් කරගනී. යහපත් ජිවිත ගත කිරීමේ අවකාශය උදා කරගනී. කොතරම් පින් දහම් කළ ද ආර්ථික වශයෙන් පිරිහුනු කලෙක ඉපදුණේ නම්, කොතරම් භාග්‍ය සම්පන්න ජීවිතයක් ගත කළ ද එම සමාජ ප‍්‍රශ්නයට මුහුණ දීමට සිදු වනු ඇත.අද මුළු ලෝකයම යුද ආරවුල්, ත‍්‍රස්තවාදී උවදුරු සහිත කාල පරිච්ඡේදයක් ගෙවා දමයි. අනෙක් අතින් දැවැන්ත ආර්ථික කඩා වැටීම් ය. මෙය කාල විපත්ති සමයක් ලෙස හැඳින්විය හැකිය. සුනාමි, ගංවතුර, නාය යාම් ඇතුළු ස්වභාවික උවදුරු රාශියකට ද අද ලොව මුහුණ පා සිටී. මෙලොව ඉපැදුණ මිනිසා ගේ සිට සතා සීපාවා දක්වා මෙම අභියෝගයට මුහුණ දීමට සිදු වී ඇත. කුසල කර්ම යටපත් වී අකුසල කර්ම බලවත් වී අතිශය දුක්ඛිත අත්දැකීම්වලට මුහුණ දීමට සිදු වී ඇත.අප කළ යුතු වන්නේ කුමක් ද? කාල සම්පත්ති මෙන්ම කාල විපත්ති අවධීන් තිබෙන බව තේරුම් ගැනීමය. එවැනි ගැටළුවලට මුහුණ දීමට ඇවැසි පරිසරය දුර දක්නා නුවණින් සැලසුම් කිරීමය. කාල විපත්ති මෙන්ම කාල සම්පත්ති ද අනිත්‍යයට යටත් වේ.කාල සම්පත්තිය ඇතිවී නැතිවී යනවා සේම කාල විපත්ති ද ඇතිවී නැති වී යයි. අද අපේ රටේ පවතින ත‍්‍රස්තවාදී උවදුර පරාජය කිරීමෙන් ප‍්‍රශ්න රාශියක් විසඳ්‍ර ගැනීමට හැකියාව ලැබේ. එම විපතින් ගැලවුණේ නම් උතුරේත් දකුණේත් මිනිසුන් ගේ ජීවිත වාසනාවන්ත, තෘප්තිමත්, ජිවිත බවට පත්වනු ඇත. ආරක්ෂිත වනු ඇත. යහපත් කාලයක් උදාවනු ඇත.මුළු ලොවම අද මුහුණ දී සිටින ආර්ථික අර්බුදයෙන් ගොඩ එන්නට පිළිතුරු සොයා ගන්නේ නම් නැවත සුඛිත මුදිත සමාජ වටපිටාවක් නිර්මාණය වේ. කාල විපත්තියෙන් නිදහස් වී යහපත් කුසල කර්ම භුක්ති විඳීමේ අවකාශය උදා කර ගත හැකි වේ.මෙවන් අනේකවිධ විපත් දුරු කර ගන්නට සමත් වූ උපාය ඥානයෙන් යුක්ත වීම පයෝග සම්පත්තියයි. එවැනි උපාය ඥානයක් නොමැති වීම පයෝග විපත්තියයි. ඇතැම් අවස්ථාවන්හි අපට ඉතාම දුක්ඛිත තත්ත්වයන්ට මුහුණ දීමට සිදු වන්නේ ඥානවන්තව කටයුතු නොකිරීම නිසා ය.යම් පුද්ගලයකුට සිය උපාය කෞශල්‍යය ප‍්‍රයෝජනයට ගත හැකි නම් තමන් වෙත පැමිණෙන කරදරවලින් නිදහස් වීමට පුළුවන. පයෝග සම්පත්තිය ප‍්‍රයෝජනයට ගෙන කර්ම සහ අනෙකුත් තත්ත්වයන් ගෙන් සිදුකරන බලපෑම් අවම කිරීමේ හැකියාව ලැබෙනු ඇත.ඔබ ඉතාම නිරවුල්ව තේරුම් ගත යුතු දෙයක් නම් ඉපැදුණු පරිසරය අනුව, කාලය අනුව, කුසලතා, ආකල්ප සහ දැනුම අනුව කර්මය විපාක දීමේ කි‍්‍රයාවලිය වෙනස් කිරීමේ ශක්‍යතාවයක් තිබෙන බවය. එවිට කර්මය පිළිබඳව පූර්ණ අවබෝධයක් සහිත පුද්ගලයකු ලෙස කටයුතු කිරීමෙන් ජීවිතයේ මුහුණ දීමට සිදුවන අත්දැකීම්වලට නිවැරැදිව මුහුණ දීමට ඔබට හැකිවනු ඇත. ජීවිතයේ සාර්ථකත්වය රැඳී පවතින්නේ එතැන ය.සාකච්ඡා කළේ රමණී සුබසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=as0904057</link>
    <topic>දෙමළ ජනයාට වෙදකම් කළ</topic>
    <author>උපාලි සමරසිංහ සේයාරුව - විමල් කරුණාතිලක</author>
    <content>දරුවන් තිහකට මවක වූ ෂර්ලි අම්මාමිනිසා තුළ සිටින දේව ස්වරූපය සමාජයට නිරාවරණය වීම අවශ්‍යයිනෙළුම් විලගුරු සේවයේ රසකතාමිනිත්තුවක කතාවක්හැම විටෙකම පළ දෙන්නේ කළ අකුසල් යදෙමළ ජනයාට වෙදකම් කළ සිංහල වෙද හාමිනේමීට අවුරුදු විසි පහකට පමණ පෙර කොටි හැතිකරය වවුනියාවේ පාවක්කුලම්හි සිටි අපේ සිංහලයනට එළව එළවා පහර දෙන විට උපන් බිම් දමා ඒ මිනිස්සු සේන්දු වූයේ කැලෑබද ලුණුගම්වෙහෙර කිට්ටු ගම්වලටය.ඇතැමෙක් ලුණුගම්වෙහෙර - කතරගම කැලේ පදිංචි වූහ. අහිංසක දෙමළ ජනතාවට විසල් මෙහෙයක් කළ පාවක්කුලම් හි සිංහල වෙද හාමිනේ ද මේ අයුරින් තණමල්විල අලුත්ගොඩ පෙදෙසට වීසි වී ආවාය.දරුවන් හත් අට දෙනකුගේ මවක් වන මේ වීර මාතාව දැන් ගෙවල් දොරවල් හදාගෙන අලුත්ගොඩ අලුත් එළිදහරක් වෙමින් මෙහි ජීවත්වන්නීය.මේ ගමට පැමිණ පස් විසි අවුරුද්දක් ඇය කළ විස්මිත වෙදකම දුටු දේශීය වෛද්‍ය ඇමැති තිස්ස කරල්ලියැද්ද මැතිඳුන් ද ඇයට වෙනම ඉඩමක් සකසා දී එහි තට්ටු කීපයක ගොඩනැගිල්ලක් හදන්නට යන බව අපට මේ කැලෑ සංචාරයේදී ආරංචි වීය.අප එහි යන්නට මාසයකට පමණ පෙර උඩරට - පහතරට - සබරගමු නැටුම් වික‍්‍රම දක්වා මහත් හරසරින් මෙම වාට්ටුවට මුල්ගල තැබු පුවත මගේ කුහුල වැඩි කරයි.අප එම නිවස බලා යන විට ද කැඩුම් බිඳුම් වෙදකමට ඇය හමුවන්නට පැමිණ සිටි පිරිස බොහෝ වූහ.එම දයාර්ද ඉසිවර වෙද හාමිනේ අප පැමිණි කාරණය අසා තුටු පත්ව මෙසේ කීවා ය.“ගෙඩි වෙදකමට, සර්ප විස වෙදකමට, කැඩුම් බිඳුම් වෙදකමට ආපු පිරිස බලලා එනකම් ටිකක් සුනංගු වෙන්ඩ මහත්තයෝ...” අප නිසා තවත් කෙනෙකු හට හානියක් වීම වැරැදියි. අපි මඳක් පමාවෙමින් සිටිමු.පුංචි කෙල්ලක් පැමිණ අපට රසවත් තේ කහට කෝප්ප තුනක් පිළිගන්වා කිතුල් හකුරු කෑල්ල බැගින් බෙදුවාය. ඇය වෙද හාමිනේගේ මිනිපිරියකි. ලෙඩුන් බලා අහවර කළ වෙද හාමිනේ අප අබිමුව ඇඳි පුටුවක වාඩි වූවාය. වෙද හාමිනේ පාවක්කුලම් ඉඳලා මෙහෙට ආවෙ... මම කතාවට ප‍්‍රවේශයක් අදිමි.ඔව් මහත්තයො. පාවක්කුලම් හරිම ලස්සන ප‍්‍රදේශෙ. කොටි හැතිකරය නිසා ගෙවල් ඉඩම් දාලා අපි ආවා. දැන් අවුරුදු 25 ක් විතර වෙනවා. ඒ වවුනියා පාවක්කුලම් පොළොවෙ තිබෙන වටිනාකම කොළඹ මහත්තුරු දන්නෙ නෑ. පුදුම වතුරක් ඒ පොළොවේ තියෙන්නෙ. අක්කර හත අටක වගා බිම්වලට වතුර ගැහුවත් ඒ එක වගා ළිඳක වතුර මට්ටම අඟල් 3 - 4 ක් බහින්නෙ නෑ.මේ හාමිනේ කරන්නෙ මොන වෙදකමද? මම කතාව වෙනස් කළෙමි. එකක් කියා දෙයක් නෑ. මං වෙදකම උගත්තෙ මගේ පියාගෙන්. මගේ තාත්තා පාරම්පරික වෙදෙක්. අපි පාරම්පරික වෙද්දු. ගෙඩි වෙදකම සර්ප වෙදකම කැඩුම් බිඳුම් ඔය කොයිකටත් වෙදකම් මං දන්නවා... එසේ කී ඇය තම අවුල් ගිය කෙස් රොද නැවත පිරිමැද්දාය.ඇය ගේ හිසෙහි පවතින කෙසේ ගණනටත් වඩා ඇය වෙදකම් කළ ලෙඩුන් සුවපත් වී ඇත. උක්කු මැණිකා යන නම්වර ලද මේ අපූරු ගැහැනිය තම සේවාව වෙනුවෙන් අහිංසකයකට අශ්ව ගණන් කීවේ ද නැත. ඇය හැමදාම කළේ ඔවුන් සතුටින් දුන් දෙයක් ගැනීමය. එම වත්ත පුරාම ඇයට අවශ්‍ය රහස් බෙහෙත් තිබේ යැයි සිතමි.මෙහෙට ආවාට පස්සෙ මං කළ පළමු වෙදකම කාන්තාවකට කළේ. ඇගෙ උකුල් ඇටේ කැඩිලා තිබුණෙ හේනෙදි. ඉස්පිරිතාලෙ ගියාට වැඩක් වුණෙ නැතැයි කියාගෙන ඇය දෙතුන් දෙනකුගේ කරපිටින් මෙහෙට ගෙනාවා. මං මගෙ රහස් බේත් අඹරලා මාස තුනක් ප‍්‍රතිකාර කළා. අන්තිමට ඈ මට වැඳලයි ගෙදර ගියේ. අදත් ඇය හේනක වැඩ කරනවා...වයස සැත්තෑ දෙකක් වූවාට ඇගේ මතකය අලුත්ය. සතුන් ගෙන් වන හිරිහැර, පහරදීම්, වැටීම්, තැලීම්, සීරිම් මේ හැම ආබාධයකටම ඇය කළ ප‍්‍රතිකාර අතිමහත්ය. තමා ම ඉතා දුක් මහන්සියෙන් සාදා නිමවා ගත් කල්ක, චූර්ණ, ගුලි, තෙල් ආදිය පාවිච්චි කරන මේ මාතාව දේශීය වෛද්‍ය සභාවේ ලියාපදිංචි වෛද්‍යවරියක වීම ද ඉතාම වැදගත් ය. තමන් කළ විස්මිත වෙදකම් ගැන කියන්නට ඇය මැළිවීම මගේ කනගාටුවට හේතු වෙයි. මම බොහෝ කරුණු කියා ඇගෙන් එපවත් අසමි.අරන්විල අයියා එයාගෙ හාමිනේත් සමඟ තවමත් ඉන්නවා. ඒ දෙන්න හිටපු ගෙදර පිටුප්ස කෑල්ලෙ බිත්තර වී කන්න ආපු අලියෙක් දවසක් ගෙය කඩලා ඇතුළු වුණා. අරන්විල අයියයි ඒ හාමිනෙයි කෑ ගහනකොට අලියා ඒ දෙන්නටම ගැහුවා.දෙන්නගෙම පාදවල කටු බිඳිලා බොහොම අමාරුවෙන් හිටියෙ. අලියා වී ටිකක් කාලා යනකම් මේ දෙන්නා වැටිච්ච තැන්වල හිටියා. ගමේ මිනිස්සු මා ළඟට ගෙනාවා. ඉකිලිය මුල පුපුරලා තිබුණා. මාස 3 - 4 ක ප‍්‍රතිකාරයකින් පස්සෙ අද දෙන්නම නැවත හේනෙ වැඩ.වෙද හාමිනේට මේ වෙදකම් ගැන අරුමයක් නැත. අරුමය ඇත්තේ අපට ය. සතා සරුපයා කෑමෙන් ඇය හමුවන්නට පැමිණි ගණන ඇයට මතක නැත. පත්තෑයා, ගෝනුස්සාගේ සිට විස සහිත මාපිල්ලු, නයි, පොලොං දෂ්ටයෙන් දින ගණන් සිහි නැතිව සිටි ඇතැමුන් ඇගේ ප‍්‍රතිකාරයෙන් සුවය ලබයි.නයා, පොළඟා කන හෝරාවන් තිබෙනවා. නරක දවස් තියෙනවා. ඒ වේලාවට කෑවොත් බේරාගන්න අමාරුයි. ඒත් මගේ ළඟට ආපු ලෙඩෙක් තවම එලොව ගියේ නෑ. ඇය අපට කීවේ සතුටිනි.ඌරන්ට බැඳපු තුවක්කුවක් පත්තු වෙලා කකුල් දෙකම කැඩුණු මිනිසකුට ද වෙද හාමිනේ තමන්ගේ ගෙදර ලෑලි ඇඳක තබාගෙන බෙහෙත් කළාය. පුරා වසර දෙකක් ඇය කළ සාත්තුවෙන් කකුල් කැඩුණු මිනිසා ඇවිදගෙන ගෙදර ගියේය.සිංහල ආයුර්වේද වෙදකම ඇත්තට ම විස්මිතය. බටහිර වෛද්‍ය විද්‍යාව කෙතරම් සුවිසල් සේවයක් කළත් අස්ථියක් බිඳුණහොත් එම අස්ථිය නැවත පියවි තත්ත්වයට පත් කරන්නට බොහෝ විට අසීරුය. යම් කොරයක් හෝ ආබාධයක් පමණවත් ඉතිරි වෙයි. එහෙත් මේ අපූරු ගැහැනිය හමුවන කෙනෙක් එවැනි ආබාධයක් ඉතිරි කැර නොගෙන ගෙදර යන බව කියන්නේ එගම් වැසියන්ය.තණමල්විල් රණවරණාව මතු නොව හම්බන්තොට හා මොණරාගල දිස්ති‍්‍රක්කයේ බොහෝ ගම්වල ඇත්තෝ ද මේ හාමිනේ හොඳින් දනිති. හම්බන්තොට පල්ලෙමලල පැත්තේ අහිංසකයෙක් කොට ඇදීමකදී වැටි ඇඹැරී ගියේ ජීවිත කාලයටම හොඳ කළ නොහැකි ආබාධ ලබමිනි. අහිංසකයකු වුව ඔහුට ලොකු හිතවත් නෑයෝ සිටියහ.රජයේ ඉස්පිරිතාලෙන් මේ පාද ඇඹැරීම හදාගැනීමට බැරි යැයි කියු ඔව්හු කොළඹ නවලෝක රෝහලට රෝගියා ඇතුළු කළහ. තරමක් සුවපත්ව අවුරුදු 2 ක් විටින් විට පැමිණ ප‍්‍රතිකාර ලබාගත්තත් පාදවල ඇඹැරීම හරි නොගියේය. වසර දෙකකට පසු පළාතේ හිමි නමක ගෙන් ලද තොරතුරක් අනුව මේ රෝගියා උක්කු මැණිකා නම් මේ විස්මිත වෙද හාමිනේ ළඟට ගෙන එනු ලැබිණ.මේ වෙද ගෙදර ලෑලි ඇඳන් කීපයක් ඇත. එහි නවතා ගත් රෝගියාට එතුමියගේ සාත්තුව ලැබිණ. පාද ඇඹැරීම මාස හයකින් පමණ සුව වීම කාටත් අදහාගත නොහැකි වීය.දොඹගහලාගල පැත්තේ මිනිහෙක් වහලක් සාදමින් සිටියදී ඉන් පහළට වැටුණේ ජීවත්වීමට අයිතිය ඇතිව තුනටිය සපුරාම බිඳ ගැනීමෙනි. තුනටියේ ඇති බිඳීම් හොඳින් අධ්‍යයනය කළ මේ වෙද හාමිනේ තුන් මසක සාත්තුවෙන් ඒ තුනටිය ද කෙළින් කළාය.මේවා බොරු විය හැකි යැයි කෙනෙකුට සිතෙන්නට බැරිකමක් නැත. එහෙත් කරන ලද ගවේෂණයදි එය සපුරාම ඇත්තක් බව හෙළි විය.ගෙඩි වෙදකමට ද මේ වෙද හාමිනේ මහත් සූරියකි. හක්කේ පිළිකාවක් තිබුණු ගැමි ගැහැනියක් උදේ හවා ඇගේ මිදුලේ විලාප තැබුවාය. ඇය නවතා ගත් මේ වෙද හාමිනේ හක්කේ ඇති ගෙඩිය සීරුවට පලා බෙහෙත් කළාය.කලෙකින් සුව වී ඇය ද ගෙදර ගියාය. මෙය හක්කේ ගෙඩියක් විය හැකි වුව එතුමිය පවසන්නේ පිළිකාවක් යනුවෙනි. බෙල්ලේ වායුගෙඩි උගුරේ වෙනත් ආබාධ සුව කිරීමට ද ඇයට හැකිය.ඇගේ වෙදකම්වල වටිනාකම තේරුම් ගෙන දේශිය වෛද්‍ය ඇමැති තිස්ස කරල්ලියද්ද මැතිතුමා වාට්ටු දෙකක ගොඩනැගිල්ලක් ඇගේ මිදුලේ තනවන්නට ගන්නා වෑයම ප‍්‍රශස්තය.එයින් රටේ බොහෝ දෙනකුට ඇගේ සේවය ලබා ගැනීමට අවස්ථාව ලැබෙන්නට ද පුළුවන. එහෙත් තැබු මුල් ගලට මුල් අදින තුරු කාරිය පමා නොවුණොත් පමණය.උපාලි සමරසිංහ සේයාරුව - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=av09040515</link>
    <topic>කවරයේ කතාව</topic>
    <author>- ජයමිණි</author>
    <content>කවරයේ කතාවඑකම චිත‍්‍රපටයට පිට පිට සම්මාන 9 ක් දිනූ ‘බෑඩ් බෝයි’90 වැනි විය සමරන උදාර සිනමාකරුවාමේ දවස් වල මම බොහෝ දෙනාගේ ආදරයට ලක්වෙමින් ඉන්නවාජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)රැප් - හිපොප් නැති දෙරණ FMරොෂාන් මට රඟපෑමට තහංචි දාන්නේ නෑචීන ලූනා කැලැන්ඩරය‘තෙරණි ගීතය’ ඒකාංගික ටෙලි මාලාව සෑම පෝ දිනකම අයිටීඑන් තුළින්...සන්ජේ ගේ ඡන්ද සටන වතුරේ යයිද?ඓශ්වර්යාට ඉවරයක් නෑමවු පදවි ලද ප‍්‍රීටිකොහොමඳ තොරතුරුවිවාහය මගේ ඇසින්හෙන්රි ජයසේන ගේ ‘කුවේණි’ නැවතත් කරළියටදේශීය කලාවේ අගය දුටු වාස්තු විද්‍යා දිසාපාමොක්සුං වෙලා යන දිවියේ මැසිවිලි බලනු මැන එළ බුවා ඇදහිලි“කොමඩි කිං” වෙන්න හදන සරුංගල් සූරයාසිරුරේ ඇද කුද හරිගස්වන භෞත චිකිත්සාවරූ විසිතුරුආදර තාරකාවිය රොෂෙල්බටහිර පන්නයේ පෙනුමක් හිමි මේ රුවැත්තිය මේ දිනවල ස්වර්ණවාහිනියේ විකාශය කෙරෙන ‘ලවීන්ස්ටාර්’ වැඩසටහන ඔස්සේ බොහෝ දෙනාගේ අවධානයට ලක් වෙලා. ඇය නමින් ‘රොසෙල් ප්ලංකට්’ (Ruzel Plunckat) බර්ගර් ජාතික යුවතියක්. ඒ වගේම වෘත්තියෙන් විලාසිතා නිරූපිකාවක් වන ඈ අද ‘රසඳුන’ කවරය සරසන්නීය.‘ලවීන්ස්ටාර්’ හා හා පුරා කියලා ඇය ඉදිරිපත් කරන පළමු වැඩසටහන. ඒ අවස්ථාව නිසා, ඇයට මිතුරු මිතුරියන් බොහෝ දෙනෙක් හඳුනා ගන්නත් අවස්ථාව උදාවෙලා තියෙනවා.ඇය, නිරූපණ කලාව, නිවේදනය ප‍්‍රිය කළත්, රංගනයට වැඩි කැමැත්තක් නෑ. ඒ නිසා රංගනයට ලැබෙන ඇරියුම් ඈ ප‍්‍රතික්ෂේප කරනවා.කොල්ලුපිටියේ ශාන්ත අන්තෝනි බාලිකා විද්‍යාලයේ අකුරු කළ ඇය, ලන්ඩන් ගේට්වේ ජාත්‍යන්තර පාසලෙන් උසස් අධ්‍යාපනය ලබාගත්තා..අම්මා, තාත්තා, අයියා, අක්කා මේ හැමෝම රොෂෙල් ගේ ගමන් මඟට මහත් ආලෝකයක් වෙලා.- ජයමිණි</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=av0904051</link>
    <topic>එකම චිත‍්‍රපටයට පිට පිට සම්මාන 9 ක් දිනූ ‘බෑඩ් බෝයි’</topic>
    <author>ආතර් උස්මීයගේ</author>
    <content>කවරයේ කතාවඑකම චිත‍්‍රපටයට පිට පිට සම්මාන 9 ක් දිනූ ‘බෑඩ් බෝයි’90 වැනි විය සමරන උදාර සිනමාකරුවාමේ දවස් වල මම බොහෝ දෙනාගේ ආදරයට ලක්වෙමින් ඉන්නවාජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)රැප් - හිපොප් නැති දෙරණ FMරොෂාන් මට රඟපෑමට තහංචි දාන්නේ නෑචීන ලූනා කැලැන්ඩරය‘තෙරණි ගීතය’ ඒකාංගික ටෙලි මාලාව සෑම පෝ දිනකම අයිටීඑන් තුළින්...සන්ජේ ගේ ඡන්ද සටන වතුරේ යයිද?ඓශ්වර්යාට ඉවරයක් නෑමවු පදවි ලද ප‍්‍රීටිකොහොමඳ තොරතුරුවිවාහය මගේ ඇසින්හෙන්රි ජයසේන ගේ ‘කුවේණි’ නැවතත් කරළියටදේශීය කලාවේ අගය දුටු වාස්තු විද්‍යා දිසාපාමොක්සුං වෙලා යන දිවියේ මැසිවිලි බලනු මැන එළ බුවා ඇදහිලි“කොමඩි කිං” වෙන්න හදන සරුංගල් සූරයාසිරුරේ ඇද කුද හරිගස්වන භෞත චිකිත්සාවරූ විසිතුරුෂෝන් පෙන්ෂෝන් පෙන් (Sean Penn) හොලිවුඩ් අඩවියේ නම ගිය සුපිරි නළුවෙකි. එසේම හොලිවුඩ්හි සිටින අනිත් නළුවන් පරපුට්ටන් බවට පත්කරමින් සම්මාන පිට සම්මාන රාශියක් හිමිකර ගත් ප‍්‍රතිභා ගුණ පිරි රංගන ශිල්පියෙකි.සම්මානයෙන් හා බුහුමන් වලින් පිදුම් ලැබු මහා රංගන ශිල්පියෙකු වුවද ඔහු කවදත් ජීවත් වන්නේ අප‍්‍රසිද්ධියේය. හොලිවුඩ් හි සිටින ප‍්‍රසිද්ධියට අකැමැති එකම නළුවා ඔහුය.විද්යුත් මාධ්‍ය සමඟ හෝ මුද්‍රිත මාධ්‍ය සමඟ හෝ සම්බන්ධකම් නොපැවැත්වීම, ප‍්‍රසිද්ධියට තහංචි දමාගෙන සිටීම ෂෝන් තුළින් අප දකින සුවිශේෂ ලක්ෂණයකි.ඔහු හොලිවුඩ් නළු පරපුරේ සිටින ගෝරිකාරයකු නොහොත් ‘තදයෙකු’ ලෙස ද සමහරු හඳුන්වති. ෂෝන් කෙතරම් විශිෂ්ට නළුවෙකු ද යන්න පසුගිය දා පැවැත්වූ (පෙබරවාරි මාසයේ) ලෝපතල සුපිරි සම්මාන උලෙළ නවයකදීම ඔහු හොඳම නළුවාට හිමි (2009) සම්මාන නවයක්ම එක දිගටම දිනා ගැනීමෙන් පෙනීයයි.ඒ ඔහු රඟපෑ “මිල්ක්” (Milk) චිත‍්‍රපටය සඳහාය. ෂෝන් ‘මිල්ක්’ චිත‍්‍රපටයේ රඟපෑවේ ඝාතනයට ලක්වන සමලිංගික දේශපාලනඥයකු වන හාර්වේ මිල්ක් ගේ චරිතයයි. ෂෝන් රඟපෑ එම චරිතයේ ප‍්‍රබලත්වය ඔහු සම්මානයට පාත‍්‍රවූ පහත සඳහන් සම්මාන උලෙළ ගණනාවෙන්ම ඒත්තු යයි.Oscar Academy Award, Broadcast Film Critics Association, National Society of Film Critics Award, Screen Actors Guild Award, Boston Society of Film Critics Award, Los Angeles Film Critics Association Award, New York Film Critics Circle Award, San Francisco Film Critics Award - මෙම සම්මාන හැරුණු විට ෂෝන්, 1996 යේ සිටම විවිධ චරිත නිරූපණය වෙනුවෙන් සම්මාන රාශියක්ම දිනාගෙන ඇත. ‘Deadman Walking’ නමැති චිත‍්‍රපටයේ රඟපෑම වෙනුවෙන් ඔහු 1996 දී හොඳම නළුවාට හිමි  Independent Spirit Award සම්මානය දිනා ගත්තේය. එම අවුරුද්දේම ‘ඩෙඩ් මෑන්’ සඳහා ඔහු Silver Berlin Bear Award සම්මානය දිනාගත්තේය.ඉන්පසු ඔහු Cannes සම්මාන උලෙළේදී”She’s So Lovely” චිත‍්‍රපටයේ රඟපා හොඳම නළුවාට හිමි සම්මානය දිනාගත්තේය. ඒ 1997 දීය. 1998 දීත් යළි හොඳම නළුවාට හිමි සම්මානය ඔහු දිනාගත්තේය. ඒ ‘Hurly Burly’ චිත‍්‍රපටයේ රඟපෑම වෙනුවෙනි. මෙම සම්මානය ඔහුට හිමිවූයේ Venice චිත‍්‍රපට උලෙළේදීය.ඔහුගේ සම්මාන නාමාවලිය දිගින් දිගටම දිවෙයි.2003 දී ඔහු හොඳම නළුවාට හිමි සම්මාන දෙකක්ම දිනාගත්තේය. ඒ ’21 Grams’ සහ ‘mystic River’ නමැති චිත‍්‍රපට යුගලේ රංගනය උදෙසාය.ඔහු මෙම සම්මාන දිනාගත්තේ National Board of Review සම්මාන උලෙළේ දීය. ‘mystic River’ චිත‍්‍රපටයේ රංගනය සඳහා ඔහු සම්මාන හතරක් දිනාගත්තේය. 2004 දී ඔහුට ප‍්‍රථම ඔස්කාර් සම්මානය හිමි විය. එය ‘mystic River’ චිත‍්‍රපටයේ රංගනය වෙනුවෙනි.නිකොලෙ කිඩ්මෑන් වෙතින් සම්මානය ලබා ගනිමින්ෂෝන් උපත ලැබුවේ 1968 අගෝස්තු 17 වෙනිදාය. එකල ඔහු හැඳින්වූයේ ෂෝන් ජස්ටින් පෙන් නමිනි. සිනමාවට එක්වීමෙන් පසු ඔහු ෂෝන් පෙන් නමින් පමණක් පෙනී සිටියේය. ඔහුගේ පියා (ලියෝ ) මව (එලින්) සහෝදරයා (කි‍්‍රස්ටෝපර්) සහ බාල සහෝදරයා (මයිකල්) සිනමාවට සම්බන්ධ වූ කලාකරුවෝ වූහ.උපාධිය ගැනීමෙන් පසු පාසල් ජීවිතයට ආයුබෝවන් කී ෂෝන් ඉන්පසු වේදිකා නාට්‍ය කරණය වෙත සිත යොමු කළේය. ඒ සමඟම ඔහු රංගනය ඉගෙන ගත්තේය. Peggy Feury ඔහුගේ රංගන ගුරුවරයා විය. 1988 දී ඔහු Terrible Jim Fitch නමින් නාටකයක් වේදිකා ගත කළේය. ඉන්පසු ඔහු වේදිකා නාට්‍ය කීපයකම රඟපෑවේය.වේදිකා නාට්‍යවල රඟපෑමෙන් අනාගතය සරුකර ගැනීමට බැරි බව තේරුම් ගත් ෂෝන්, පසු කලකදී ලොස් ඇන්ජලිස්වලට පැමිණියේ සිනමා තරුවක් වීමේ අදහස පෙරදැරි කරගෙනය.හොලිවුඩ් පුරයට පැමිණීමෙන් පසු ෂෝන්ට චිත‍්‍රපට කිහිපයක සුළු චරිත රඟපෑමේ අවස්ථාව ලැබිණ.1984 දී ෂෝන්ට ’Racing with the Moon' නමැති චිත‍්‍රපටයේ ප‍්‍රධාන චරිතය රඟපෑමට වාසනාව පෑදිණි. මෙම චිත‍්‍රපටයෙන් ෂෝන් ඉදිරිපත් කළ රංගනය ගැන බොහෝ දෙනෙක් කතා බහ කිරීමට පටන් ගත්හ.විශේෂයෙන්ම සිනමා විචාරකයෝ සිනමාවට එක්වූ නවකයාගේ රංගනය ගැන මහ ඉහළින් මත පළ කිරීමට පටන් ගත්හ.ෂෝන්ට හොලිවුඩ් හි මහ නළුවකු වීමේ දොර විවෘත වූයේ එතැන් සිටය. ෂෝන් ’Racing with the Moon' චිත‍්‍රපටයේ ප‍්‍රධාන චරිතය රඟපෑවේ එලිසබත් මැක්ගෝවන් නමැති නිළිය සමඟය.මෙම චිත‍්‍රපටයේ පෙම්වතුන් මෙන් රඟපෑ ඔවුහු පසු කලකදී හැබෑ පෙම්වතුන් බවට පත්වූහ. එහෙත් සුළු කලකදී ෂෝන් - එලිසබත් පේ‍්‍රම සම්බන්ධය දෙදරා ගියේය.ඉන්පසු ෂෝන්ගේ පෙම්වතිය වූයේ මැඩෝනා ය. අද සුපිරි පොප් ගායිකාවක බවට පත්වී සිටින මැඩෝනා එකල සංගීත ක්ෂේත‍්‍රයට පිවිසියේ රාති‍්‍ර සමාජ ශාලාවල ගී ගැයීමෙනි.ඔවුහු 1985 දී විවාහ වූහ. එහෙත් මෙම විවාහය ද සුළු කලකදී දෙදරා ගියේය. මැඩෝනා පොප් ගායිකාවක වීමට ප‍්‍රථම චිත‍්‍රපටවල ද රඟපෑවාය. Shanghai Surprise  චිත‍්‍රපටයේ ඇය රඟපෑවේ ෂෝන් සමඟය.1986 දී ෂෝන් රඟපෑ දුර්වලම චිත‍්‍රපටය මෙය බව විචාරකයෝ අදත් කියා සිටිති. එහෙත් එම වර්ෂයේම ෂෝන් “At Close Range” නමැති චිත‍්‍රපටයේ රඟපෑවේය.එම චිත‍්‍රපටයේ ඔහු රඟපෑ චරිතය ගැන විචාරකයන් මහ ඉහළින්ම කතා කිරීමත් සමඟ ෂෝන් රංගන ශිල්පියකු ලෙස ඉහළම තලයකට පිවිසියේය.හොලිවුඩ් පුරයේ මාධ්‍යකරුවන් අදත් ෂෝන් පෙන් හඳුන්වනු ලබන්නේ ‘නපුරකු’ (Bad Boy) හැටියටය. 1988 දී ඔහු චිත‍්‍රපටයක රඟපාමින් සිටිද්දි අතිරේක නළුවෙකුට පහර දුන්නේය.ඒ මෙම නළුවා ෂෝන් ගේ පිංතූරයක් ගත් හෙයිනි. අතිරේක නළුවෙකුට පහර දීමේ වරදට ෂෝන්ට දවස් තිහක් හිරබත් කෑමට සිදුවිය.මෙම සිද්ධියත් සමඟම ෂෝන් මාධ්‍යකරුවන් සමඟ තිබු ඇයිහොඳයිකම් අතහැර දැම්මේය. අද වෙන කම් ඔහුගේ “සාකච්ඡා” පුවත්පත්වල හෝ සඟාවල හෝ පළ නොවන්නේ මේ හේතුවෙනි.1990 දී රොබින් රයිට් නමැති රංගන ශිල්පිනිය සමඟ විවාහ වූ ෂෝන් 1995 දී ඇගෙන් වෙන් විය.ආතර් උස්මීයගේ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=av0904052</link>
    <topic>90 වැනි විය සමරන උදාර සිනමාකරුවා</topic>
    <author>රෝහණ වෙත්තසිංහ</author>
    <content>කවරයේ කතාවඑකම චිත‍්‍රපටයට පිට පිට සම්මාන 9 ක් දිනූ ‘බෑඩ් බෝයි’90 වැනි විය සමරන උදාර සිනමාකරුවාමේ දවස් වල මම බොහෝ දෙනාගේ ආදරයට ලක්වෙමින් ඉන්නවාජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)රැප් - හිපොප් නැති දෙරණ FMරොෂාන් මට රඟපෑමට තහංචි දාන්නේ නෑචීන ලූනා කැලැන්ඩරය‘තෙරණි ගීතය’ ඒකාංගික ටෙලි මාලාව සෑම පෝ දිනකම අයිටීඑන් තුළින්...සන්ජේ ගේ ඡන්ද සටන වතුරේ යයිද?ඓශ්වර්යාට ඉවරයක් නෑමවු පදවි ලද ප‍්‍රීටිකොහොමඳ තොරතුරුවිවාහය මගේ ඇසින්හෙන්රි ජයසේන ගේ ‘කුවේණි’ නැවතත් කරළියටදේශීය කලාවේ අගය දුටු වාස්තු විද්‍යා දිසාපාමොක්සුං වෙලා යන දිවියේ මැසිවිලි බලනු මැන එළ බුවා ඇදහිලි“කොමඩි කිං” වෙන්න හදන සරුංගල් සූරයාසිරුරේ ඇද කුද හරිගස්වන භෞත චිකිත්සාවරූ විසිතුරුමහා කලාකරුවන් බිහි වන්නේ ජාතියේ පිනටය. අතේ ඇඟිලි ගණනින් ගණන් කළ හැකි එවන් උත්තම පුරුෂයන් ට ජාතියක් වශයෙන් අප ද පෙරළා උත්තමාචාරය දැක්විය යුතුය.ලෝක සිතියමේ අබ ඇටයක් තරම් වූ ලංකාව සලකුණු කරන්නට ලෝකවාසින් උනන්දු නොවූ යුගයක එහෙව් රටක් ඇති බැව් හඬ ගා කියන්නට ජීව වායුව එක්කළෝ ඔවුහුය.1965 දී ‘ගම්පෙරළිය’ නවදිල්ලි අන්තර්ජාතික චිත‍්‍රපට උලෙළෙදි රණ මයුර සම්මානයෙන් පිදුම් ලැබීම ලාංකේය සිනමාවෙ හද ගැස්ම ලෝක ප‍්‍රජාව විසින් හඳුනාගැනීම පිළිබඳ ඇඟවුමයි.ඇමරිකාවේ අග‍්‍රගණ්‍ය සිනමාකරු සිසිල් බී.ඩී. මිල්, ලෙස්ටර් ජේම්ස් පීරිස් නමැති ‘පෙරළිකාරයාට’ ඔස්කාර් සිනමා උලෙළට සහභාගිවන්නට ඇරයුම් කළේ ඉන්පසුවය. සිනමාවේ සදාතනික කවියා - සත්‍යජිත් රායි හා ලෙස්ටර් අතර මිතුදමකට මුල පිරුණේ එතැන් සිටය.”මගේ සිනමා දිවියට මහත් සේ බලපෑ පුද්ගලයෙක් රායි” ආචාර්ය ලෙස්ටර් පවසයි.දෙදෙනා අතර ගොඩනැඟුණු ආත්මීය සබඳතාව කෙතරම් ද යත් රායි විසින් එවන ලද ලිපි 50 ක් පමණ ලෙස්ටර් ළඟ සුරැකිව තිබිණි. එහෙත් අපේ පත්තර මිතුරකු විසින් යම් අවශ්‍යතාවක් මත ගෙනයන ලද එම ලිපි පෙරළා ඔහුට නොලැබිණි.ආචාර්ය ලෙස්ටර් එසේ තමා සතු ඉතා වටිනා දේ අහිමිවීම ගැන නොතැවෙයි. එහෙත් පොදු මහත් ප‍්‍රජාවට ඉන් ලද හැකි දේ බොහෝ ය. ‘ගම්පෙරළිය’ සඳහා පිරිනැමුණු රණ මයුර සම්මානයට ද අද වනතුරුත් වෙච්ච දෙයක් නැත. එනයින් බලන කල ආචාර්ය ලෙස්ටර් ජේම්ස් පීරිස් සිය 90 වැනි ජන්ම දිනය සමරන මොහොතේ (අපේ‍්‍රල් 05 දා) UNESCO මඟින් පැරීසියේ දී ‘ගම්පෙරළිය’ පිටපතක් තිරගත කිරීම ප‍්‍රශංසා කට යුතුය.මේ මහා සිනමාවේදියා විසින් නිර්මාණය කරන ලද චිත‍්‍රපට රැසක් ‘අන්ත‍්‍රස්ධාන’ වී යද්දී ‘ගම්පෙරළිය’ වැනි චිත‍්‍රපටයක් හෝ සුරැකී තිබීම භාග්‍යයකි. ඉතා මෑතකදී එසේ සංරක්ෂණය කරන ලද ‘රේඛාව‘ චිත‍්‍රපටයේ පිටපතක් නැරඹීමේ වාසනාව අපි සැවොම ලදිමු.මේ අපේ ලාංකේය සිනමාවේ හැබෑම ජීවන රේඛාවයි. මෙවන් නිර්මාණ ඇකී-මැකී යා නම් අපේ මතු පරපුරට අධ්‍යයනය කිරීමට ඉතිරිවන්නේ කුමක් ද?ලොව විශිෂ්ට උදාර සිනමාකරුවන් අතරට ගැනෙන ආචාර්ය ලෙස්ටර් ජේම්ස් පීරිස් නාම මාත‍්‍ර යුග පුරුෂයකු වනු දැක්ම කිසිවකුගේ අභිලාෂය නොවේ. ඔහු ගේ ජීවන ගමනේ ජීවනාලිය චිත‍්‍රපටයයි. ඔහු නිර්මාණය කරන ලද විශිෂ්ට ගණයේ චිත‍්‍රපට මෙන් ම ඔහු ගේ ජීවිතයට අදාළ වටිනා දෑ සියල්ල සංරක්ෂණය විය යුතුය.මෙහිදී මහින්ද රාජපක්ෂ ජනාධිපති තුමාට අපගේ ප‍්‍රණාමය හිමිවිය යුතුය. එතුමා නොවන්නට ඩික්මන්ස් පාර අදටත් ඩික්මන්ස් පාරමය. එතුමා ගේ මැදිහත්වීමෙන් එය ආචාර්ය ලෙස්ටර් ජේම්ස් පීරිස් මාවත යනුවෙන් නම් කිරීම අතිශය වැදගත් කාලීන කටයුත්තකි.එම පාරේ අංක 24 නිවෙස අදටත් පැරැණි බංගලාවක සිරි උසුලයි. ලෙස්ටර් - සුමිත‍්‍රා යුවළ තමන් සතු බොහෝ දෑ අහිමිකර ගත්තේ සිනමාව වෙනුවෙනි. එහෙත් මා දන්නා තරමට අදටත් ඔවුහු මෙහි කුලී නිවැසියෝ ය.මේ නිවෙස එදා සිනමාවට ආ නවකයන්ටත් ප‍්‍රවීණයන්ටත් තක්සලාවක් බඳුවිය. අනාගතයේ දවසක මෙතැන සුරක්ෂිත කැර සිනමා කෞතුකාගාරයක් බවට පත් කිරීම වටී.ජීවිතය දෙස කවදත් උපේක්ෂාවෙන් බලන ආචාර්ය ලෙස්ටර් ජේම්ස් පීරිස් අදටත් සිතන්නේ සිනමාව තමාගේ ජීවිතය ගොඩනැඟූ තරමට තමාට සිනමාවට සේවයක් කිරීමට හැකිවී ද යන අල්පේච්ඡ සිතුවිල්ල පෙරදැරිවය. උදාර පුරුෂයන්ගේ ස්වභාවය එයයි.එහෙත් ‘රේඛාවේ’ සිට ‘අම්මාවරුනේ’ දක්වා ඔහු විසින් කරන ලද නිර්මාණ ලාංකේය සිනමාවේ පුනරුදය හා බැඳි අගනාම පරිච්ඡේදය බැව් අමුතුවෙන් කිව යුතු නොවේ.එනමුදු අඩසියවසක් තුළ ඔහු නිර්මාණය කැර ඇත්තේ වෘත්තාන්ත චිත‍්‍රපට 20 ක් පමණි. (පුළුවන් කාලේ චිත‍්‍රපට සංස්ථාව කළේ කුමක් ද?) එනයින් බලන විට ඔහු ගේ සමකාලීන මිතුරා සත්‍යජිත් රායි ඉදිරියෙන් සිටී. 71 වැනි වියේ දී (1992) රායි මිය යන විට චිත‍්‍රපට 32 ක් නිර්මාණය කැර තිබිණි.ඔහු මිය යන්නට ආසන්නයේ ජීවිත කාලයක සේවය වෙනුවෙන් ඔස්කාර් සම්මානයෙන් ද පිදුම් ලැබීය.විශිෂ්ට ගණයේ සිනමාකරුවකු ලෙස ජගත් කීර්තියට පත් ආචාර්ය ලෙස්ටර් ජේම්ස් පීරිස් දේශයට සම්පතකි. ඔවුන් මුදල් පසුපස හඹා ගියේ නැත. මා අසා ඇති තරමින් ඔහු අධ්‍යක්ෂණය වෙනුවෙන් වැඩිම මුදලක් අය කළේ ‘යුගාන්තය’ වෙනුවෙනි.එය ද රු. 40,000 කි. ඔවුන් මුළු ජීවිත කාලයම කැප කළේ නිර්මාණ කාර්යය සඳහායි. ඔවුන් හරිහම්බ කළේ විශිෂ්ට චිත‍්‍රපට නිර්මාණ පෙළයි.එසේ නම් 90 හැවිරිදි විය සමරන මේ මහා සිනමාවේදියාට දක්වන ලොකුම උපහාරය ඉතිරිව ඇති නිර්මාණ කීපය හෝ ආරක්ෂා කරදීම නොවේ ද?රෝහණ වෙත්තසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=av0904053</link>
    <topic>මේ දවස් වල මම බොහෝ දෙනාගේ ආදරයට ලක්වෙමින් ඉන්නවා</topic>
    <author>හේමාලි විජේරත්න</author>
    <content>කවරයේ කතාවඑකම චිත‍්‍රපටයට පිට පිට සම්මාන 9 ක් දිනූ ‘බෑඩ් බෝයි’90 වැනි විය සමරන උදාර සිනමාකරුවාමේ දවස් වල මම බොහෝ දෙනාගේ ආදරයට ලක්වෙමින් ඉන්නවාජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)රැප් - හිපොප් නැති දෙරණ FMරොෂාන් මට රඟපෑමට තහංචි දාන්නේ නෑචීන ලූනා කැලැන්ඩරය‘තෙරණි ගීතය’ ඒකාංගික ටෙලි මාලාව සෑම පෝ දිනකම අයිටීඑන් තුළින්...සන්ජේ ගේ ඡන්ද සටන වතුරේ යයිද?ඓශ්වර්යාට ඉවරයක් නෑමවු පදවි ලද ප‍්‍රීටිකොහොමඳ තොරතුරුවිවාහය මගේ ඇසින්හෙන්රි ජයසේන ගේ ‘කුවේණි’ නැවතත් කරළියටදේශීය කලාවේ අගය දුටු වාස්තු විද්‍යා දිසාපාමොක්සුං වෙලා යන දිවියේ මැසිවිලි බලනු මැන එළ බුවා ඇදහිලි“කොමඩි කිං” වෙන්න හදන සරුංගල් සූරයාසිරුරේ ඇද කුද හරිගස්වන භෞත චිකිත්සාවරූ විසිතුරුශිරෝෂි රොමේෂිකාමේ දිනවල තිරගත වන සිරස ඩාන්සින් ස්ටාර් චිත‍්‍රපටය නැරඹුවා නම් ඔබට මේ මුහුණ අමතක වෙන්න කොහෙත්ම විදියක් නෑ. ඇය කුළුඳුල් සිනමා පටයෙන්ම නිසඟ කුසලතා ප‍්‍රකට කළ සිංහල සිනමාවට පිවිසි අලුත්ම තාරකාවියයි. ශිරෝමි රොමේෂිකාශිරෝමි කොහොමද කලාවට පිවිසුණේ?මම අ.පො.ස. සා.පෙළ සමත්වෙලා ගෙදරට වෙලා ඉන්න කාලේ ‘තරු මංසල’ වැඩසටහනට සම්බන්ධ වුණා. එතැනදි ක්ෂේත‍්‍රයේ ඉන්න කිහිපදෙනෙක් මට හඳුනා ගන්න ලැබුණා. ඒ වෙනකොට මම රඟපාලා තිබුණේ නෑ. හැබැයි ගීතවල විෂුවල්වලට නම් පෙනී ඉඳලා තිබුණා.ඔය අතරතුරදි දවසක් නිල්වලා ආයතනයේ ලලිත් වසන්ත අයියා ආවා ඒ අයගේ ටෙලි නාට්‍යයක් සඳහා ගැහැනු ළමයෙක් හොයා ගන්න. මමත් එක්ක තවත් ගැහැනු ළමයි පිරිසක් හිටියා.එතනින් ඒගොල්ල මාව තෝරගත්තා. ඒක තමයි මගේ පළවෙනි ටෙලිනාට්‍යය. ඒකෙ නම ‘කොට උඩ මන්දිර’. ස්වර්ණවාහිනියේ තමයි විකාශය වුණේ.ඉස්සරවෙලාම රඟපානකොට මොනවද හිතුණේ?ඒක මට අමුතු දෙයක් වුණේ නෑ. මම මේ ඉන්නව වගේම කැමරාව ඉස්සරහත් ඉන්න උත්සාහ කළා. මම රඟපෑවේ උමයංගනා වික‍්‍රමසිංහගේ නංගි ගේ චරිතය.ශිරෝමිගේ ගම කොහෙද?මගේ ගම නිට්ටඹුවේ රන්පොකුණගම. මම ඉපදිලා නම් තියෙන්නේ කොළඹ. නමුත් මට මාස 04 – 05ක් යත්දි අම්මයි තාත්තයි මෙහේ පදිංචියට ඇවිත් තිබෙනවා.ශිරෝමිගේ පවුලේ තව කවුද ඉන්නේ?අම්මයි, තාත්තයි, අයියයි, මමයි. අයියා නම් දැන් විවාහ වෙලා.ශිරෝමි ඉගෙන ගත්තේ කොහෙද?නිට්ටඹුවේ රන්පොකුණගම මහා විද්‍යාලයේ තමයි ඉගෙන ගත්තේ. අ.පො.ස. සා.පෙළ දක්වා ඉගෙන ගත්තා.ඉස්කෝලෙ යන කාලෙත් රංගනයට කැමතිද?ඉස්කෝලෙ යන කාලේ නර්තනයට තමයි මම ගොඩාක් කැමැති. උඩරට නැටුම් තමයි මම ඉගෙන ගත්තේ.අම්මයි තාත්තයි මොනවද කරන්නේ?තාත්තා නම් ව්‍යාපාරිකයෙක්. අම්මා නම් රැකියාවක් කරන්නේ නෑ.ඔබ රංගනය පැත්තට යොමුවෙනවට අම්ම තාත්තා කැමතිද?තාත්තා තමයි ඒ ගැන වඩාත් උනන්දුවෙන්නේ. ඒ මොකද අපේ තාත්තගේ අයියා කෙනෙක් හිටියා හොඳ ගීත රචකයෙක්. තාත්තත් කලාවට ගොඩාක් කැමති කෙනෙක්. එයාට ඒ පැත්තට නැඹුරු වෙන්න බැරි වුණාට එයාගේ දරුවෙක් හරි කලාවට එනවට තාත්තා කැමති වුණා.ඔබ ‘කාව්‍යා’ ටෙලි නාට්‍යයෙත් රඟපෑවා නේද?ඔව්. මම තරු මංසලට ගිය කාලෙම තමයි ඒකට කතා කළේ. මම කළේ ‘ප‍්‍රියංකා’ ගේ චරිතය. ඒක නපුරු චරිතයක්. ඒ චරිතය නිසා බොහෝ දෙනෙක් හිතුවා මමත් නපුරු කෙනෙක් කියලා. ඊට පස්සෙ සංජය විතානගේ ගේ ‘දුර ගමනක්’ ටෙලි නාට්‍යයෙත් රඟපෑවා. ඒක තවම විකාශය වුණේ නෑ.කොහොමද ඩාන්සින් ස්ටාර් තරගයට සම්බන්ධ වුණේ?’තරු මංසල’ නිසා මාව අඳුනගත් අය තමයි මේ තරගය ගැනත් කිව්වේ. මුලින්ම මම බෑ බෑ කිය කිය තමයි මේ තරගයටත් ගියේ. ඒ වුණාට අන්තිමේදි මට නොසිතූ විරූ ජනප‍්‍රියත්වයක් ඇතිවුණා. මාව මුළු ලංකාවම හොඳින් හඳුනාගත්තේ මේ තරගය නිසයි.මට ලොකු අත්දැකීම් රැසක් මේ තරගය නිසා ලැබුණා. අවසන් දහදෙනා අතරට මම තේරුණා. අවසන් දහදෙනා අතරින් මුලින්ම අයින් වුණෙත් මම. ඒක නම් කොහෙත්ම මම නොසිතූ දෙයක්.ඩාන්සින් ස්ටාර් චිත‍්‍රපටය ඔබට ලැබුණේ කොහොමද?ඩාන්සින් ස්ටාර් තරගයෙන් අයින්වෙලා ඉන්නකොට සුසාර දිනාල් මහත්මයා තමයි මට මේ චිත‍්‍රපටය ගැන කිව්වේ. නමුත් මම නම් හීනෙකින්වත් හිතුවේ නෑ මට ප‍්‍රධාන චරිතය ලැබෙයි කියලා.ඔබ ඩාන්සින් ස්ටාර් චිත‍්‍රපටයේ ‘ශිරෝමි’ ගේ චරිතයමයි රඟපාන්නේ?ඔව් මගේ නමින්ම තමයි මුලින්ම චිත‍්‍රපටයකින් මට රඟපාන්න ලැබුණේ. මගේ ජීවිතේ මට ලැබුණු වටිනාම අවස්ථාවක් විදියටයි මම මේක සලකන්නේ. මේ චරිතය නිසා මේ දවස්වල මම බොහෝ දෙනාගේ ආදරයට ලක්වෙමින් ඉන්නවා.ඩාන්සින් ස්ටාර් කරත්දි සිදුවුණු අමතක නොවන සිදුවීම් මොනවද?මේ චිත‍්‍රපටයේ හැම දෙයක්ම මට සිහිවටනයක්. ඒත් රෑ දොළහට තෙමෙන්න පටන් අරන් පාන්දර 6.00 වෙනකම් එක විදියටම වැස්සට තෙමුණ එක නම් කවදාවත් මට අමතක වෙන්නෙ නෑ. ඒ වැස්සෙ තෙමෙමින් කරන නැටුම් දර්ශනේ ගන්න ඒ තරම්ම අමාරු වුණා.ඔබ හිතුවද කවදහරි නිළියක් වෙයි කියලා?නෑ කවදාවත් නෑ. මම හිතුවේ නැටුම්වලින් දිග ගමනක් යන්න.ඔබ දිගටම නිළියක් ලෙස ඉන්නද බලාපොරොත්තුව?නෑ. මම විවාහ වෙනකම් විතරක් හොඳ නිර්මාණවල රඟපානවා.ඇයි විවාහ වෙනකම් විතරක් රඟපාන්නේ?මම හිතන්නේ විවාහ වුණාම විවාහ ජීවිතේට මුල්තැන දෙන්න ඕන කියලයි. මට ඕන හොඳ බිරිඳක් හොඳ මවක් වෙන්න.ඔබට පෙම්වතෙක් ඉන්නවද?ඔව්. නමුත් අපි ළඟදීම විවාහ වෙන්න දැන්ම බලාපොරොත්තුවක් නෑ.එයා කලාවට සම්බන්ධ කෙනෙක්ද?ඔව්.ඉදිරියට බාර ගත්ත වැඩ තියෙනවද?තවම නම් මුකුත් බාර ගත්තේ නෑ. හොඳ යමක් ආවොත් විවාහ වෙනකම් රඟපානවා.හේමාලි විජේරත්න</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=av0904054</link>
    <topic>ජීවිතේ තියෙන තුරු ආයෙ එහෙම දෙයක් වෙන්නෙ නෑ</topic>
    <author/>
    <content>කවරයේ කතාවඑකම චිත‍්‍රපටයට පිට පිට සම්මාන 9 ක් දිනූ ‘බෑඩ් බෝයි’90 වැනි විය සමරන උදාර සිනමාකරුවාමේ දවස් වල මම බොහෝ දෙනාගේ ආදරයට ලක්වෙමින් ඉන්නවාජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)රැප් - හිපොප් නැති දෙරණ FMරොෂාන් මට රඟපෑමට තහංචි දාන්නේ නෑචීන ලූනා කැලැන්ඩරය‘තෙරණි ගීතය’ ඒකාංගික ටෙලි මාලාව සෑම පෝ දිනකම අයිටීඑන් තුළින්...සන්ජේ ගේ ඡන්ද සටන වතුරේ යයිද?ඓශ්වර්යාට ඉවරයක් නෑමවු පදවි ලද ප‍්‍රීටිකොහොමඳ තොරතුරුවිවාහය මගේ ඇසින්හෙන්රි ජයසේන ගේ ‘කුවේණි’ නැවතත් කරළියටදේශීය කලාවේ අගය දුටු වාස්තු විද්‍යා දිසාපාමොක්සුං වෙලා යන දිවියේ මැසිවිලි බලනු මැන එළ බුවා ඇදහිලි“කොමඩි කිං” වෙන්න හදන සරුංගල් සූරයාසිරුරේ ඇද කුද හරිගස්වන භෞත චිකිත්සාවරූ විසිතුරුමෙතෙක් කතාව...ගමේ ප‍්‍රභූ පවුලක එකම දරුවා වූ මහේෂ් දුප්පත් යුවතියක වූ මුතු සමඟ සබඳතාවක් ඇති කරගනී. රූමත් අවිහිංසක යුවතියක වන මුතූ මහේෂ්ට දැඩිසේ ආදරය කළ අතර, මේ නිසා ම මහේෂ් අතින් මුතූ අනාථ වෙයි.අප්පච්චී සහ අම්මා මේ සිදුවීම දැනගත් පසු මහේෂ්ගේ ඇවැස්ස නෑනණ්ඩිය වූ අර්මිලා වෙසෙන එංගලන්තය බලා තම පුතු පිටත් කර යැවීමට කටයුතු කරයි. එහිදී අර්මිලා ගේ ඇසුර නිසා මුතු පිළිබඳව අමතක කර දමන මහේෂ් අර්මිලා සහ විවාහ වෙයි.වසර අටකට පසු මහේෂ් සිය මවු රටට යළි පැමිණෙන්නේ සිය බිරිය සමගිනි. එහිදී ඔවුනට මුතු සහ සුරංග මුණ ගැසේ.එහිදී මහේෂ්, මුතූ සහ සුරංග අර්මිලාට හඳුන්වා දෙන අතර, ඔවුන් දොළ පහරේ දියනා විනෝද වෙයි. මේ එකතුව නිසා මුතූ පිළිබඳව පැහැදෙන අර්මිලා මහේෂ්ට හොරෙන් මුතූ ගේ නිවෙසට යයි.මහේෂ් තවමත් අර්මිලා දෙස බලා සිටින්නේ කොයි මොහොතේ ඈ පිබිදේවි දැයි අපේක්ෂාවෙනි. සෙමින් උස් පහත් වන ඇයගේ ළය මඬල ඔහු කෙරේ ඇති කළේ සෙනෙහසකි. තමා ඇගේ එකම පැතුමය. අපේක්ෂාවය. තමාගේ ලෙයින් මසින් සෑදුණ දරුවකු ලැබූ විට අර්මිලා තමාගෙන් දුරස් කිරීමට කිසිදු බලවේගයකට නොහැකි ය.අදූරදර්ශී කි‍්‍රයාවන්ගෙන් ඈත්ව මේ සුන්දර කාන්තාව හා සාමකාමී ප‍්‍රීතිමත් ජීවිතයක් ගෙන යා යුතු ය. මුතු හා ජීවත්වන්නට හෝ ඇය ගැන පසුතැවිලි වීමෙන් අර්මිලා වේදනා විඳිනු බලා සිටීම නම් කළ නොහැක්කකි.“පුතා... මහේෂ්...” මවගේ කටහඩින් ඔහුගේ සිහින ලෝකය බිඳී වැටුණි.“ඇයි අම්මා?”මහේෂ් කාමරයේ දොර ළඟ සිට පහත් හඩින් විමසුවේ ය. මව දොර රෙද්ද මෑත් කර අර්මිලා නිදන අයුරු බලා සිටියා ය. ඊයේ රෑ ඇහැරිල හිටිය වගේ මොකද මේ ළමය තාමත් නිදි?”මහේෂ් නිරුත්තරව බලා සිටියා පමණි. ඔහු කිසියම් ගැටලුවකට මැදිවී ඇති බව මව වටහා ගත්තේ ඒ මුහුණේ ඉරියව්වලින් ය.“මං ආවේ රෑට මොනවද කන්න හදන්නේ අහන්න. අර්මිලා නැගිට්ටහම එයාගෙන් අහමු...”කියන්න ආ දේ ගිල ගනිමින් සිය මෑණියන් ආපසු යනු මහේෂ්ට තවත් දොම්නස් හැඟීමක් ගෙන දුන්නේ ය. ඔහු ආපසු හැරී කාමරයට එනවිට අර්මිලා දෙනෙත් විවර කර වහළය දෙසට යොමා ගෙන සිටියා ය. පළමුව දුටු යුවතියක හා ආදරයෙන් වෙළී යන ලෙස මහේෂ්ට හැඟී ගියේ ය.“අර්වී...”ඒ උණුසුම් හඬ අර්මිලාගේ දෙකන් පෙති උණුසුම් කළ ද ඕ උපේක්ෂා සහගත ලෙස හුන්නා ය.“මොකද මේ... තාමත් මා එක්ක තරහද?” මහේෂ් කුඩා දරුවකු ගේ හිසට අත තබන්නා ලෙස ඇයගේ හිස යටින් අත තබා මඳක් ඔසවා තැබුවේ ය. මහේෂ්ගේ මුහුණේ තිබූ කැළඹිල්ල හඳුනාගත්ත ද, අර්මිලාට ක්ෂණයකින් සිහිපත් වූවේ ඔහු මුතු හා සුරංග ඉදිරියේ තමාට පහර දුන් නිහීන ආකාරයයි.“අර්මි... අර්මි... මට සමාව දෙන්න... මම කිව්වනේ ආයේ මගෙ ජීවිතේ තියන තුරු එහෙම දෙයක් වෙන් නෑ...”මහේෂ් අර්මිලාට නැඹුරුව ඇගේ උරහිස මත තම මුහුණ සඟවා ගන්නට වෑයම් කළේ ය.හැම දෙයක් ම කර සුදනකු වන්නට සැරසෙන සැමියා ගැන කෝපයක් මෙන් ම පිළිකුලක් ද ඇතිවී ආ නමුත්, බුද්ධිමත් බවින් අර්මිලාගේ මනස සන්සුන් බවට පත් කර තිබුණි. අතීතයේ යම් යම් මතකයන් ඔස්සේ ගමන් කරන ඇගේ සිතට, මහේෂ් එංගලන්තයට ආ මුල් දින කිහිපය යළි මැවී පෙනුණි.නුහුරු පරිසරයටත් වඩා හුරු පුරුදු සෙනෙහස අහිමිවීමෙන් අවුල් වී, තනිවී තිබූ සිත තුළ ඇති වූ හැඟීම්වලින් මහේෂ් අසරණ වී සිටි අයුරු ඇයට සිහිවිය. නිරන්තරයෙන් තෙත් වී තිබූ ඒ දෑස්වල ගැබ් වී තිබූ ශෝකය, අර්මිලා වටහා ගත්තේ වෙනස් ආකාරයකින් ය.හෝම් සික් නේද මහේෂ් අයියා?”ඇය එදා ළෙන්ගතුව සමීප වූවේ කිසියම් වැරැදීමකින් බව අර්මිලාට අවබෝධ වන්නේ දැන් ය. සිතුවාටත් වඩා ඔහුට සමීප වන්නටත් ඕනෑවටත් වඩා ආදරය බෙදා දෙන්නටත්, කාලය නොයවා සිතැ’ගි පවසන්නටත් ඇය ඉදිරිපත් වූවේ මේ ‘මුලාව‘ නිසා ය.“මේක හරියයි නංගි... ඔයා මා නිසා හරියට කරදර වෙනවා.”මහේෂ් එදා පැවසුවේ ද වංක අදහසින් බව අර්මිලාගේ අදහසයි. තමා ඔහුට පෙන්වන ආදරය ක‍්‍රම ක‍්‍රමයෙන් වෙනස් මුහුණුවරක් ගන්නා විට ද, මහේෂ් තමා දිරිමත් කරන්නට අනුබල දුන්න බව අර්මිලාට හොඳීන් මතකයට නගා ගත හැකි ය.අර්මිලා දැන් ඉතින් හොඳ බබා වගේ නැගිටින්න. අපේ අම්මා දැන් කීප වතාවක් ආවා...”අර්මිලා සුසුමක් හෙලා යහනෙන් නැගී සිටින්නට උත්සාහ දැරුවාය. ඇගේ කම්මුල තද පැහැගැන්වී තිබෙනු දුටුව ද මහේෂ් එය ඇයට දැනෙන්නට ඉඩ නොහරිමින් අර්මිලාට වාරු දුන්නේ ය.“රෑට මොනවද ඔයා කන්න කැමැති? ඕන දෙයක් කියන්න. අම්ම ටක් ගාලා හදල දෙයි.”කෑමට තබා කිසිවක් කිරීමටවත් පිරියක් නොතිබුණ ද ඒ හැඟීම් එලෙසින් පිට කිරීමට තරම් ශක්තියක් අර්මිලාට තිබුණේ නැත. ඊට ප‍්‍රධාන වූ එකම හේතුව ඕ මහේෂ්ට දැඩි ලෙස ආදරය කිරීමය.“මම අදනේ කෙල්ලගේ හැටි හරියට දැක්කේ. තරහ යන තරම්...”මහේෂ් ඇගේ කන නොරිදෙන්නට මිරිකුවේ ය.“ආ... හා... හා මගෙ කෙල්ලගේ කන...” අප්පච්චී මහා වීර කි‍්‍රයාවක් මෙන් කොහේදෝ සිට පැන අර්මිලා තුරුළු කරගෙන හිස සිප ගත්තේ ය.“මගේ කොල්ලට වඩා මං ආදරේ මේ කෙල්ලට...”“අප්පා... මේ මොකද නාකි හුරතල්?...”මොහොතකට මවගේ හ¾ඩින් සතුට ගලා නිවෙස පුරා දෝරේ ගියේ ය.“ඕන් මං කිරි රොටී හැදුවා. දුවගේ අප්පච්චිගෙ රජ කෑමක්...”“අම්ම ඒවා ගෙදරදිත් හදනවා...”බොහෝ වෙලාවකට පසුව මහේෂ්ට අර්මිලාගේ කට හඬ ඇසුණි.“මම මූණ සෝදාගෙන එන්නම්...”අර්මිලා නාන කාමරයට දිව ගියාය. මහේෂ් තරමක තෘප්තිමත් දෑසින් මව දෙස බැලුවේ, ප‍්‍රශ්නය මේ තරමින්වත් සමනය වීම ගැන දෙවියන්ට පින් දෙමින් ය. සියල්ලටම විසඳුම තමන් මීට මොහොතකට කලින් ස්ථිර වශයෙන් ම රැගෙන තිබීම නිසා ඔහු සිටියේ ද තරමක සැහැල්ලු ප‍්‍රිය මනාප ස්වරූපයකින් ය. මේ ස්වභාවය නිසා ම යළි ප‍්‍රශ්නයක් මතු කර ඔහුව වෙහෙසීමට මව අකමැති වූවා ය.මහේෂ් අර්මිලා එනතුරු මව හා වල්පල් දොඩමින් කාලය ගත කළේ ය. අර්මිලා පැමිණියේ මුහුණ සෝදා පමණක් නොව අලුත් ඇඳුමකින් ද සැරසීගෙන ය. කෙටි හිස කෙස් උඩට එකතු කර රඳවා තැබීම නිසා ඇගේ සුදු මුහුණ වඩා කැපී පෙනුණි. මහේෂ් බිරිය දෙස බැලුවේ උණුසුම් හැඟීම් පුරවා ගත් දෑසින් ය.වෙනදා තරම් නොවූවත්, අර්මිලා සුපුරුදු හැසිරීම් රටාවට පැමිණීමට උත්සාහ දැරුවා ය. දඟකාර ගති පැවතුම් සියල්ල ඇගෙන් ඉවත්වූයේ මහේෂ් හා මුතු වැළඳ ගෙන සිටි දර්ශනයෙන් වුවත්, ඒ හා සමඟම අර්මිලා ජීවිතයේ යථාර්ථය දකින්නට පුරුදු වූවා ය.ජීවිතයේ පළමු වතාවට එවන් වේදනාවක් හෝ පරාජයක් විඳ හෝ ලැබ නොසිටීම නිසා මේ සිදුවීම අර්මිලාට විශාල අත්දැකීමක් වූවා පමණක් ම නොව විශාල අභියෝගයක් ද වූවේ ය. ඒ නිසා ම දැන් ඇය සූදානම් විය යුතුව ඇත්තේ මේ අභියෝගයට මුහුණ දී විසඳුමක් ලබා ගැනීම බව අර්මිලා වටහා ගෙන තිබුණි.“ඇයි තාම කෑවේ නැද්ද?”අසාගෙන අර්මිලා කෑම මේසයට වාඩි වූවා ය.“අපි ඔයා එනකම් බලාගෙන හිටියනේ දුව...” මහේෂ් යමක් කියන්නටත් පෙර අප්පච්චී කෑම මේසයට ආවේ ය.“ඇතිවෙන්න තියනවද අම්මා? අර්මිලා හරි පෙරේතයි කිරි රොටි වලට...”මහේෂ් කියනවිට හැමෝම හඬ නගා සිනාසුණහ.“ඔව් ඔව් මං අද නම් බඩ පිරෙන්නම කනවා...”ඇය අහිංසකව සිනාසෙමින් අප්පච්චීට හා මහේෂ්ට අල හොඳි ටික ටික බෙදුවා ය.“ඕන තරම් තියෙනවා... මගේ දුවට නැත්නම් වෙන කාටද...”මවගේ වදන් අවසන් වීමට පෙර දුරකථනය නාද වීමෙන්, මහේෂ් අර්මිලා දෙස බලමින් නැඟී සිටියේ ය.තව කොටසක් ලබන සතියේ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=av0904055</link>
    <topic>රැප් - හිපොප් නැති දෙරණ FM</topic>
    <author>හේමාලි විජේරත්න ඡායාරූප – ගීත් ද මෙල්</author>
    <content>කවරයේ කතාවඑකම චිත‍්‍රපටයට පිට පිට සම්මාන 9 ක් දිනූ ‘බෑඩ් බෝයි’90 වැනි විය සමරන උදාර සිනමාකරුවාමේ දවස් වල මම බොහෝ දෙනාගේ ආදරයට ලක්වෙමින් ඉන්නවාජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)රැප් - හිපොප් නැති දෙරණ FMරොෂාන් මට රඟපෑමට තහංචි දාන්නේ නෑචීන ලූනා කැලැන්ඩරය‘තෙරණි ගීතය’ ඒකාංගික ටෙලි මාලාව සෑම පෝ දිනකම අයිටීඑන් තුළින්...සන්ජේ ගේ ඡන්ද සටන වතුරේ යයිද?ඓශ්වර්යාට ඉවරයක් නෑමවු පදවි ලද ප‍්‍රීටිකොහොමඳ තොරතුරුවිවාහය මගේ ඇසින්හෙන්රි ජයසේන ගේ ‘කුවේණි’ නැවතත් කරළියටදේශීය කලාවේ අගය දුටු වාස්තු විද්‍යා දිසාපාමොක්සුං වෙලා යන දිවියේ මැසිවිලි බලනු මැන එළ බුවා ඇදහිලි“කොමඩි කිං” වෙන්න හදන සරුංගල් සූරයාසිරුරේ ඇද කුද හරිගස්වන භෞත චිකිත්සාවරූ විසිතුරුදෙරණ පිරිවරඅපේ රටේ එෆ් එම් නාලිකා කීයක් තිබෙනවාද යන්නට එක එල්ලේ පිළිතුරක් දෙන්නට බොහෝ විට ඔබටත් මටත් නොහැකි වේවි. තවත් එෆ් එම් නාලිකාවක ආරම්භය ගැන සටහනක් තබන්නට සූදානම් වන මේ මොහොතේ ඔය තරම් එෆ්.එම්. නාලිකාවලට සවන් දෙන්නට පිරිසක් අපේ රටේ ඉන්නවාද කියන එක ගැන කාටත් ගැටලු ඇති.තවත් එෆ් එම් නාලිකා නම් එපා.. ඒ ඔවුන්ගේ ප‍්‍රචාරක පෝස්ටරයක්.මේ එෆ් එම් වංශයට එක්වූ අලුත්ම සගයා දෙරණ.චානක සමරකෝන් මෙහි වැඩ සටහන් කළමනාකාරවරයා.දෙරණ එෆ් එම් කට්ටිය කියන පරිදි අපේ රටේ තවත් එෆ් එම් නාලිකාවකට සවන් දෙන්න තරම් පිරිස් ඕන තරම් ඉන්නවා.චානක සමරකෝන්”ගුවන් විදුලි නාලිකා අතර අද දක්නට ලැබෙන්නේ පුදුම අන්දමේ තරගකාරී ස්වභාවයක්. මේ කලබල මැද්දේ අපි අපේ අලුත් නාලිකාව හඳුන්වා දෙන්න පෙර බොහෝ කලක් විවිධ පර්යේෂණ හා දත්ත එකතු කළා. මේ සෑම පර්යේෂණයකින්ම අපිට එළිදරව් වුණේ තවත් ගුවන් විදුලි නාලිකාවක් නව ආරකින් ආවොත් ඒක අහන්නත් ශ‍්‍රාවකයෝ ඉන්නවා කියලා.ගුවන් විදුලි ශ‍්‍රාවකයන් ගේ ප‍්‍රමාණය අපට කොළඹ ඉඳලා හොයන්න බෑ. කොළඹ කියන්නේ මේ මුළු රටම නොවෙයි. අදටත් අපේ රටේ ඈත දුප්පත් ප‍්‍රදේශවල වැඩිපුර ඉන්නේ ගුවන් විදුලි ශ‍්‍රාවකයෝ.ඔවුන් තවමත් ඔවුන්ගේ ගොවිතැන් බත් කරන පැලට පිළට ගුවන් විදුලි යන්ත‍්‍රයක් අරගෙන ගිහින් අහගෙන ඉන්නවා.පසුගිය කාලේ පුරාම ගුවන් විදුලි නාලිකා බොහොමයක් අහනවට වඩා ඇහෙන තත්ත්වයට පත්වුණා. මේ බොහෝ නාලිකා විටෙක මුදල් මතම හඹා ගිය අවස්ථාත් තිබුණා. එෆ්.එම්. ගුවන් විදුලිය කියන එක අර්බුදාත්මක දෙයක් බවට පත් වී තිබෙන යුගයකයි දෙරණ එෆ්.එම්. නම් නව නාලිකාව කරළියට පිවිසින්නේ. දෙරණ එෆ් එම් අනෙක් අයගෙන් වෙනස් වෙන්නේ කොහොමද කියලා අපි අහල බලමු.අපේ ගුවන් විදුලි නාලිකාවේ ආදර්ශ පාඨය තමයි ‘සරල සුහද සොඳුරු ශ‍්‍රී ලාංකිකයා’ යන්න. අපේ උත්සාහය වෙන්නේ දෙරණ එෆ් එම් හරහා ඉදිරිපත් කරන සෑම වැඩසටහනකින්ම මිනිස්සුන්ට කුමක් හෝ දෙයක් ඉගෙන ගැනීමට සැලැස්වීමය. අපේ නාලිකාවේ ගීත වැඩිපුර තිබෙනවා.අනෙක් ගුවන් විදුලි වැඩසටහනුත් සමඟ. හැබැයි නියම ගීතයක රසාස්වාදය විඳිය හැකි වර්ගයේ ගීත පමණයි අපි විකාශනය කරන්නේ. හිපොප් ශෛලියේ සහ රැප් ශෛලියේ ගීතවලට අපේ නාලිකාවේ ඉඩක් නෑ. නවකයින්ට අපේ නාලිකාවේ ඕන තරම් ඉඩ තිබෙනවා. හැබැයි ඔවුන්ගේ නිර්මාණ ඉතා හොඳ මට්ටමේ තිබිය යුතුයි.අපි හිපොප්, රැප් ගීත ප‍්‍රතික්ෂේප කළේ වෙන හේතුවක් නිසා නොවෙයි. ඒක අවඥාවට ලක්කරලත් නොවෙයි. ඒවත් එක්තරා ආකාරයක සංගීත ශෛලීන්. නමුත් අපි ඒ ගීතවලින් බැහැර වුණේ වෙනත් නාලිකා සමඟ ගත්තම අපේ නාලිකාවේ වෙනසක් තිබෙන නිසයි.අපි හැම තිස්සේම උත්සාහ කරන්නේ ශ‍්‍රාවකයන් සමඟ සුහද වෙන්නයි. අපිට ඕන ඔවුන්ගේ සුහදශීලී ළෙන්ගතු මිතුරා බවට පත්වෙන්න.මැදිරියක කටයුතුහැබැයි එහෙම වෙනව කියලා අපි භාෂාව මරන්නේ නෑ. කොටින්ම කිව්වොත් අපි සිංග්ලිෂ් කතා කරන්නේ නෑ. සරල සුගම වෙනවා කියලා තුට්ටු දෙකට වැටෙන්නේ නෑ. ඒ වගේම නොතේරෙන මහප‍්‍රාණ කතා කරන්නෙත් නෑ.””මේ විදියට වැඩිපුර ගීතත් සමඟ ශ‍්‍රාවකයාට ළංවෙලා අපට ඕන මේ රටේ අංක එකේ ගුවන් විදුලිය බවට පත්වෙන්නයි. පටන් ගත්ත ගමන්ම අපි පුරසාරම් දොඩනවා නොවෙයි. නමුත් ගමනක් පටන් ගන්න කොට ඉලක්කයක් තිබෙන්න ඕන. ඒ අරමුණ සාක්ෂාත් කර ගන්නට අපි කැපවෙලා වැඩ කරනවා.””මේ ගමන යන්නට කැමැත්තෙන් අපි කට්ටිය දැනට එකමුතු වෙලා ඉන්නවා. මේ අතර අත්දැකීම් තිබෙන මාධ්‍යවේදීන් මාධ්‍යවේදිනියන් පිරිසකුත් ඉන්නවා.ඒ අතරම අත්දැකීම් නැති තරුණ, දක්ෂ පිරිසකුත් පුහුණුවකින් පසු අපි බඳවාගෙන තිබෙනවා. මේ හැමෝම එක්ක එකමුතුවෙන් දෙරණ එෆ් එම් නාලිකාව අපේ ඉලක්කය කරා රැගෙන යන එක තමයි අපේ බලාපොරොත්තුව.දෙරණ T.V. හි ප‍්‍රවෘත්ති අංශයත් මේ කාර්යය සඳහා ඔවුන් සමඟ අත්වැල් බැඳගෙන සිටිනවා. දෙරණ FM කාර්ය මණ්ඩලයට අරුණි රණසිංහ, ඌෂා ගයානි, නිලූකා දමයන්ති, රුවිනි තුෂාරි, තරින්ද කසුන්, දර්ශන ශ‍්‍රී ජයසිංහ, තිසංක, ධනුෂ්ක ලක්මාල්, ගිහාන්, චරිත්, හර්ෂනී, ජනිතා සචිනි, දිල්රුක්ෂි, රුවන්, ලිෂාන්, ලහිරු ආදීනුත් එක්වෙනවා.හේමාලි විජේරත්න ඡායාරූප – ගීත් ද මෙල්</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=av0904056</link>
    <topic>රොෂාන් මට රඟපෑමට තහංචි දාන්නේ නෑ</topic>
    <author>ජයමිණි අත්තනායක සේයා රූ - ටෙනිසන් එදිරිසිංහ</author>
    <content>කවරයේ කතාවඑකම චිත‍්‍රපටයට පිට පිට සම්මාන 9 ක් දිනූ ‘බෑඩ් බෝයි’90 වැනි විය සමරන උදාර සිනමාකරුවාමේ දවස් වල මම බොහෝ දෙනාගේ ආදරයට ලක්වෙමින් ඉන්නවාජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)රැප් - හිපොප් නැති දෙරණ FMරොෂාන් මට රඟපෑමට තහංචි දාන්නේ නෑචීන ලූනා කැලැන්ඩරය‘තෙරණි ගීතය’ ඒකාංගික ටෙලි මාලාව සෑම පෝ දිනකම අයිටීඑන් තුළින්...සන්ජේ ගේ ඡන්ද සටන වතුරේ යයිද?ඓශ්වර්යාට ඉවරයක් නෑමවු පදවි ලද ප‍්‍රීටිකොහොමඳ තොරතුරුවිවාහය මගේ ඇසින්හෙන්රි ජයසේන ගේ ‘කුවේණි’ නැවතත් කරළියටදේශීය කලාවේ අගය දුටු වාස්තු විද්‍යා දිසාපාමොක්සුං වෙලා යන දිවියේ මැසිවිලි බලනු මැන එළ බුවා ඇදහිලි“කොමඩි කිං” වෙන්න හදන සරුංගල් සූරයාසිරුරේ ඇද කුද හරිගස්වන භෞත චිකිත්සාවරූ විසිතුරුකාංචනා මෙන්ඩිස්ඔහු ඇය හා විවාහ ගිවිසගෙන විදෙස් ගත විය. එහෙත් ඒ ආදරය, බැඳීම පුරා තිබුණේ හුදෙකලාවකි, පාළු බවකි.එසේ වුවද ජීවිතයේ වෙනසක් ඇය නොපැතුවාය. එහෙත් සියල්ල සිදුවූයේ අනපේක්ෂිතවය. දෛවයේ එක් අසිරිමත් හමුවීමක් නොවන්නට ඇයට ඔහු කිසිසේත් හමුනොවන්නට ඉඩ තිබිණි.සුභාෂිණී – කමල් හමුවූදා පටන් හදවතින් මිහිරි වේදනා වින්දාය. රන්හුයෙන් බැඳි ගිවිසුම, බිදෙන බැඳුමක් බවට පත්වූයේත් සසර පුරුදු පරිදි සිදුවිය යුත්තක්ම වූ බැවිනි.ආදරය, පෙ‍්‍ර්මය යනු නීතිමය තත්ත්වයකින් කොටුකළ හෝ සීමා කළ නොහැක්කක් බවත්, එම නීතියට ආදරය කරන්නට හදවතට බල කරන්නට නොහැකි බවත් “සුභාෂිණී” එහිදී පෙ‍්‍ර්ක්‍ෂකයාට ඒත්තු ගැන්වූවාය.ඒ “බිඳෙන බැඳුම” ටෙලි නාට්‍යය ඔස්සේය. මෙය කාන්චනා මෙන්ඩිස් නම් වු නිළිය ගේ කලකට ඉහතදී අප දුටු අමතක නොවනා, රංගන මතක සිත්තමකි.’ඉසුරු යෝගයේ’ රේවතී “සුජාතා” හි සුජාතා, “සඳුනි” හි සඳුනි මෙන්ම, පසුගිය කාලේ “දූ කුමරියෝ” ටෙලි නාට්‍ය ඔස්සේ කළ “හිම හංසි” හා ‘සැන්ඩ‍්‍රා’ නම් වු ද්විත්ව චරිත නිරූපණයන් තුළින් ද, ඈ පෙ‍්‍ර්ක්ෂකයින් අතර අතිශය ජනපි‍්‍රය නමක් දිනා ගත්තාය.ඒ රංගනයට ලොල් වූ ඇගේ උනන්දුව, උත්සාහය හා කැපවීම නිසාය. ඒ කැපවීම් නිසා ම අද ඈ ජීවිතය ජයගත් වාසනා වන්තියක් යැයි මට සිතේ.ඉතින් කාංචනා කොහොමද තොරතුරු, මම එහෙම අහද්දී ඇය ආදරණීය මන්දස්මිතයකින් මුව පුරවා ගත්තාය...යුවතියකගේ දෙවැනි ඉපදීම, විවාහය. කාන්චනා විවාහ දිවියට එළඹුණෙ නොබෝදා. එහි මිහිරියාව විඳින ඇය රසදුන සමඟ සම්මුඛ සාකච්ඡාවකට එන්නෙ හා හා පුරා කියලා. කොහොමද අලුත් ජීවිතේ. අපි කවුරුත් දැන ගන්න කැමැතිම පැනය ඒ.”මේ දවස්වල විශේෂයෙන් කියලා යමක් කරන්නේ නෑ. ගෙදරට වෙලා විවේකයෙක් ඉන්නවා. බොහෝ වෙලාවට මම කරන්නේ ගෙදරට වෙලා ෆිල්ම්ස් බලන එක.””මංගල්‍යය දවස්වල ගොඩක් අවිවේකීව ඉන්න ඇති..”එහෙම අහද්දී ඇගේ හැඟීම්බර මුහුණට ආවේ මඳක් වෙනස්, ඉරියව්වක්.”ඔව්, මගේ විවාහ මංගලෝත්සවයේ කටයුතු වෙනුවෙන් මම වෙහෙසුණා. පසුගිය ජනවාරියෙ තමා ඒ කටයුතු සිදුවුණේ. ඒ ගත්ත විවේකයත් එක්ක තමා මම තාමත් ඉන්නේ.”කාන්චනා මේ වන විට ටෙලි නාට්‍ය සියයකටත් වඩා අධික සංඛ්‍යාවක විවිධ චරිත නිරූපණ කර ඇති අතර, ඒ අතරින් “මනාලියක්” ලෙස හැඩගැන් වී, පුංචි තිරයට පැමිණි වාර ගණන විසි පහක් තරම්.”මොන තරම් තිරයේ මනාලියක ලෙස පෙනී සිටියත්, මට මේ අවස්ථාව හරිම සුවිශේෂයි. ඒක හරියට හීනයක් වගේ. ඇත්තටම, ඒ අවස්ථාව මගේ ජීවිතයේ ඉතාමත් සංවේදී වූ හැඟීම්බරම අවස්ථාවක් වුණා.”ඒ වගේම මගේ ජීවිතේ සුවිශේෂී කඩ ඉමක්. ඇත්තටම ඉස්සරහට වඩා දැන් මට සැහැල්ලුවට හිතන්න බෑ.ඉස්සර අම්මා, අක්කලා හැම දෙයක්ම කරලා දෙනකම් බලන් හිටියා, ඒත් දැන් හැම දෙයක්ම තනියම කරන්න පුරුදු වෙන්න වෙලා තියෙනවා.”කාන්චනාගේ අත ගත් ඔහු රොෂාන් රණවක. ඔහු කලාවට සම්බන්ධ කෙනෙක් නොවේ. “තොරතුරු තාක්ෂණය” පිළිබඳව එක්සත් රාජධානියේ උපාධි අපේක්ෂකයෙක්.ජනපි‍්‍රය, දක්ෂ නිළියකට, රසිකයන් ආදරය කරන එක අහන්න දේකුත් නෙවේනේ. ඔහුත් එක්තරා විදියක ඇගේ රසිකයෙක්. හැබැයි විදෙස් රටක හිටිය කෙනෙක්. මේ රසිකත්වය, හිතවත්කම ඊට එහා ගිය, “විවාහයක්” වෙලා නතරවුණ බවයි කාන්චනා කියන්නේ.”විවාහයෙන් පස්සේ රොෂාන් මාසයක් ලංකාවේ ඉඳලා නැවත එංගලන්තයට ගියා. එයාගේ අධ්‍යාපන හා රැකියා කටයුතු වලට. ඒත් නිතරම දුරකථනයෙන් මට කතා කරනවා. මගේ දුක සැප විමසනවා. ඒ නිසා මට දුකක් නැහැ.”ඉදිරියේදී ඔයාටත් එහි යන්න වේවී? ස්ථිර පදිංචියටම?”ම්... ඔව්, ටික කාලයකට හරි, එයා නිසා මට ඉදිරියේදී විදෙස් ගත වෙන්න සිදු වේවී. දැනට භාර ගත්ත රංගන කටයුතු තියෙනවා. ඒවා ඉවරකරලා තමා යන්න වෙන්නේ.නිළියක් විවාහ වෙනවාය කිව්වහම බොහෝ විට ඒ හා යාවජීව කියවෙන දෙයක් තමයි රංගනයෙන් සමුගන්නවාය කියන එක. කාංචනාටත් ඒක අදාල වේවිද?”මම කවදාවත් රංගනයෙන් ඉවත් වෙන්නේ නෑ. ජීවිතේ හැම දේම මට ලැබුණේ රංගනය නිසා. කවදත් මම ඊට ආදරෙයි, ගෞරව කරනවා. මගේ ජීවිතේ බලාපොරොත්තු වුණාටත් වඩා සාර්ථකත්වයක් අද මම ලබලා තියෙනවා නම් ඒ රංගනයේ නාමයෙන්.අනෙක රොෂාන් වුණත් මම රඟපානවාට කිසි විරුද්ධත්වයක් නෑ. හොඳ දේකට සම්බන්ධ වෙන්න කියලා තමයි එයා නිතරම කියන්නේ. ඉදිරියේදීත් මට තහංචි නොවැටේවී. අපි දෙන්නා විවාහ වුණෙත් මේ හැම දෙයක් ගැනම හොඳට සාකච්ඡා කරලා හොඳ අවබෝධයකින් යුක්තව.ඇත්තම කියන්න කාන්චනාගේ විවාහයට පදනම වුණේ ආදරයද?”අපේ විවාහයට පදනම වැටුණේ ආදරය හා අවබෝධය. ජනපි‍්‍රය වෙද්දී මට යෝජනා ගොඩක් ගලාගෙන ආවා. ඒත් යන්න ඕනෑ කෙනා ළඟට ඉරණම තීරණය වුණා. මම ඔහුව මුල්වරට දැක්කේ එංගලන්තයේදී. ඒ ශි‍්‍රයාණි අක්කගේ ටෙලි නාට්‍යයක් රූගත කරන්න 2000 වසරේදී එංගලන්යට ගිය අවස්ථාවක.එහේ තිබුණ පි‍්‍රය සාදයකදීයි මුලින් ම අපි මුණ ගැහුණේ. එයා දැනගෙන හිටියෙත් නෑ මම නිළියෙක් වග. එදා අපි හඳුනාගෙන හිතවත් වුණා. ඒත් මම එනකොට අපේ ගෙදර දුරකතන අංකය දීලා ආවා. එයා දිගටම අපේ ගෙදරට කතා කළා. අපේ ගෙදර අයත් එයා ගැන පැහැදීමක් තිබුණා. අපි පෙම්වතුන් වුණේ 2006 වසරෙදි. එතෙක් හිතවත් කමක් විතරයි තිබුණේ.ඊට පස්සේ අපේ අදහස් තේරුම් අරගෙන අපි විවාහ වුණා. ඒ වගේම පුංචි කාලේදීම මගේ තාත්තා නැතිවුණා. ගෑණු ළමයෙක් විදිහට මාව බලාගෙන, මාව ආරක්ෂා කර ගන්න කෙනෙක් මට නැති වුණා, ඒ අවශ්‍යතාවය උපරිමයෙන්ම දැනුණා. මම හිතන්නේ ඔහුගෙන් මම බලාපොරොත්තු වන ඒ දේවල් මට ලැබෙනවා කියලා.”ඔබේ ලෝකයේ එකම පැතුම ඔහු?දැන් මගේ ලෝකයේ ඉන්න හොඳම කෙනා ඔහු. අපි දෙන්නා දෙන්නාට ආදරෙයි. ඔහු මාව පණ වගේ රැකබලා ගන්නා බව මට විශ්වාසයි.විවාහයෙන් පස්සේ ආදරය වැඩි වේවිද?”පෙම්වතුන් කාලේදී විඳපු දේවල් සමහර විට විවාහයත් එක්ක බොළඳ දේවල් කියලා හිතෙන්නත් ඉඩ තියෙනවා. ඒත් ඒ කාලය සුන්දරයි. ඊටත් වඩා මම හිතන්නේ විවාහයෙන් පසුව ගෙවන ජීවිතය සුන්දරයි කියලා. එතනදී ආදරේ වැඩි වෙනවා මිසක් ආදරේ අඩුවක් වෙන්නේ නෑ.”සමහර අය විවාහ වුණත්, ඒ බව පෙන්වන්න කැමැති නෑ. ප‍්‍රසිද්ධ ස්ථානවලට යනකොට මඟුල් මුදු පැළඳීමත් ප‍්‍රතික්ෂේප කරනවා.”එහෙම අයත් ඉන්නවා ඇති. ඒත් දෙනෝ දාහක් වරිගයා ඉදිරිපිට විවාහ වෙද්දී අන්‍යොන්‍ය බැඳීමක්, ආදරයක් ඇති කරගන්න ශපථ කර ගන්නවා.දෙවියන්ගේ, බුදුන්ගේත් ආශිර්වාදයත් නොඅඩුවම ලබාගෙන. එහෙම වෙනවා කියන්නේ ඒ එකඟතාවය අගෞරවයක් කරනවා. වංචාවක් කරනවා කියන එක, එතකොට ඒක නමට විතරක් වෙනවා.හැබැයි ඒකේ අනිත් පැත්තකුත් තියෙනවා. මුද්ද ඇඟිල්ලෙන් නොගලවා ගෙදර ගෑනිට, මනුස්සයට වැරැදි කරන අය කොයි තරම් ඉන්නවද අද...තවදුරටත් මම දකින්නේ ආදරය මුද්දට විතරක් සීමා කර ගැනීම වරදක් කියන එක. මුද්ද දැම්මා, නොදැම්මා කියලා මගේත්, රොෂාන්ගේත් ආදරය නම් වෙනස් නොවේවී”ඉතින් කාන්චනාගේ ඉදිරි බලාපොරොත්තු මොනවාගෙද?”මගේ එහෙම අහස උසට බලාපොරොත්තු නෑ. මගේ සිහින බොහොමයක් සැබෑ වුණා. ඒ ගැන මගේ හිතේ ඇත්තේ විශාල තෘප්තියක්.ඒ වගේම සමාජය වෙනුවෙන් අද හොඳ දෙයක් කරන්න තියෙනවා නම්, කියන පදනමේ මම ඉන්නවා. පහුගිය කාලේදී, අසරණ කාන්තාවන්ට පිහිට වීමේ අරමුණින් මගේ සහෝදර ශිල්පිනියන් සමඟ “සඳලිය” කාන්තා පදනමටත් එක්වුණා කි‍්‍රයාකාරීත්වයෙන්, ඒ වගේම අපේ රට වෙනුවෙන් දිවි පුදන වීර සෙබළුන්ට නිබඳවම ශක්තිය, ධෛර්යය ලැබෙන්න ඕනෑ කියන එකත් ලියන්න මතක් කරලා.”නිළියකගේ වෘත්තීය ජීවිතයේ සාර්ථකත්වයක් ගොඩනැඟෙන්න නම්, ඇය සිනමා රංග ශිල්පිනියක් විය යුතුයි. කාන්චනා සිනමාවෙන් ද යම් දුරක් අද ඉදිරියට පැමිණ තිබේ.පසුගිය කාලයේදී ද එවන් චරිත නිරූපණ සඳහා ඇයට ආරාධනා ගලා ආවද, එකම ආරේ ඒවා වීම ඇයට පැනවී ඇති නිහඬ සීමා ලකුණක් වගෙයි. ඒ අතර ඇය ආසාවෙන් රඟපෑ ටෙලි නාට්‍ය කීපයක් ද වේ.”මං පහුගිය කාලේ සුමිත‍්‍රා රාහුබද්දගේ නවතම ටෙලි නාට්‍ය රංගනයකට දායක වුණා. එතැනදී මම කළේ ඇමැති කෙනකුගේ බිරියක් විදිහට චරිතයක් . අනෙක් අවස්ථාවත් මගේ රංගන දිවියට හරිම සුවිශේෂියි. මම මුල්වරට සිල් මෑණි කෙනකු විදිහට චරිත නිරූපණය කළා. ඒ තුසිත ද සිල්වාගේ “තෙරණි ගීතය” ටෙලි නාට්‍යයේදී. එය ලබන 09 වැනිදා පෝ දිනයේ විකාශය වනවා.තවත් ඒ වගේ හොඳ නිර්මාණ කරන්න මං බලාපොරොත්තු වෙනවා. අවුරුදු 12 දී මාව රංගනයට යොමු කරන්න මුල් වුණේ මගේ අක්කා. පතිරාජ අන්කල් නිර්මාණය කරපු “කඩුල්ල” ටෙලි නාට්‍ය රංගනය වෙනුවෙන් එදා ඇයට “බෝල් රූම් ඩාන්ස්” එකකට සහභාගී වෙන්න නියමිතව තිබුණා.එදා මම මීගමුවට ගියේ ඇගේ තනි නොතනියට. පතී අන්කල් එතැනදී මාව දැකලා, ඔහුගේ “සුබ අනාගතයක්” ටෙලි නාට්‍යයට මාව සම්බන්ධ කර ගන්න ඇහුවා.ඒ ගමන හරිම දෛවෝපගතයි. සමහරවිට එහෙම නොවෙන්න, මම මේ තරම් දුරක් නොඑන්නත් ඉඩ තිබුණා. මම හිතන්නේ දෙවියන් වහන්සේ මට ඒ වාසනාව ළඟා කරලා දුන්නා කියලා.”ජයමිණි අත්තනායක සේයා රූ - ටෙනිසන් එදිරිසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=av0904057</link>
    <topic>චීන ලූනා කැලැන්ඩරය</topic>
    <author>උපදෙස් - ෆෙං - ෂුයි උපදේශිකා තිලංගනී හේරත් සටහන - ඉඳුනිල් වීරරත්න</author>
    <content>කවරයේ කතාවඑකම චිත‍්‍රපටයට පිට පිට සම්මාන 9 ක් දිනූ ‘බෑඩ් බෝයි’90 වැනි විය සමරන උදාර සිනමාකරුවාමේ දවස් වල මම බොහෝ දෙනාගේ ආදරයට ලක්වෙමින් ඉන්නවාජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)රැප් - හිපොප් නැති දෙරණ FMරොෂාන් මට රඟපෑමට තහංචි දාන්නේ නෑචීන ලූනා කැලැන්ඩරය‘තෙරණි ගීතය’ ඒකාංගික ටෙලි මාලාව සෑම පෝ දිනකම අයිටීඑන් තුළින්...සන්ජේ ගේ ඡන්ද සටන වතුරේ යයිද?ඓශ්වර්යාට ඉවරයක් නෑමවු පදවි ලද ප‍්‍රීටිකොහොමඳ තොරතුරුවිවාහය මගේ ඇසින්හෙන්රි ජයසේන ගේ ‘කුවේණි’ නැවතත් කරළියටදේශීය කලාවේ අගය දුටු වාස්තු විද්‍යා දිසාපාමොක්සුං වෙලා යන දිවියේ මැසිවිලි බලනු මැන එළ බුවා ඇදහිලි“කොමඩි කිං” වෙන්න හදන සරුංගල් සූරයාසිරුරේ ඇද කුද හරිගස්වන භෞත චිකිත්සාවරූ විසිතුරුනව මඟකට-ෆෙං ෂුයි 6 ඔබ නියෝජනය කරන්නා වූ සත්ත්ව සංකේතය තීරණය වන්නේ ඔබ උපන් වර්ෂය අනුවයි.එය ද වර්තමානයේ අප භාවිතා කරන කි‍්‍රස්තු වර්ෂ කැලැන්ඩරය අනුව නොව චීන ලූනා කැලැන්ඩරය අනුව පදනම් වෙමිනි.ඒ අනුව මෙහි දැක්වෙන ලූනා කැලැන්ඩරය ඇතුළත් වගුව තුළින් ඔබට හිමි සත්ත්ව සංකේතය දැනගත හැකිය.කි‍්‍රි.ව. 1913 සිට 2011 දක්වා බල පැවැත්වෙන වර්ෂය සඳහන් වන ලූනා කැලැන්ඩරයයි මේ.මෙහි සඳහන් වන අන්දමට මීයා (RAT) , ගවයා(OX), කොටියා (TIGER), හාවා(RABIT), මකරා (DRAGON), නයා (SNAKE), අශ්වයා (HORSE),  බැටළුවා (SHEEP), වඳුරා (MONKEY), කුකුළා (ROOSTER), සුනඛයා (DOG) සහ ඌරා (PIG) යන සතුන් 12 දෙනාගෙන් එක් අයකු ඔබේ සත්ත්ව සංකේතය ලෙස ලැබේ.උපදෙස් - ෆෙං - ෂුයි උපදේශිකා තිලංගනී හේරත් සටහන - ඉඳුනිල් වීරරත්න</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=av0904058</link>
    <topic>‘තෙරණි ගීතය’ ඒකාංගික ටෙලි මාලාව</topic>
    <author>ඉඳුනිල්</author>
    <content>කවරයේ කතාවඑකම චිත‍්‍රපටයට පිට පිට සම්මාන 9 ක් දිනූ ‘බෑඩ් බෝයි’90 වැනි විය සමරන උදාර සිනමාකරුවාමේ දවස් වල මම බොහෝ දෙනාගේ ආදරයට ලක්වෙමින් ඉන්නවාජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)රැප් - හිපොප් නැති දෙරණ FMරොෂාන් මට රඟපෑමට තහංචි දාන්නේ නෑචීන ලූනා කැලැන්ඩරය‘තෙරණි ගීතය’ ඒකාංගික ටෙලි මාලාව සෑම පෝ දිනකම අයිටීඑන් තුළින්...සන්ජේ ගේ ඡන්ද සටන වතුරේ යයිද?ඓශ්වර්යාට ඉවරයක් නෑමවු පදවි ලද ප‍්‍රීටිකොහොමඳ තොරතුරුවිවාහය මගේ ඇසින්හෙන්රි ජයසේන ගේ ‘කුවේණි’ නැවතත් කරළියටදේශීය කලාවේ අගය දුටු වාස්තු විද්‍යා දිසාපාමොක්සුං වෙලා යන දිවියේ මැසිවිලි බලනු මැන එළ බුවා ඇදහිලි“කොමඩි කිං” වෙන්න හදන සරුංගල් සූරයාසිරුරේ ඇද කුද හරිගස්වන භෞත චිකිත්සාවරූ විසිතුරුසුබා රූප ශෝභාවෙන් අග තැන්පත් තරුණියක්. රන් කරුවකුට දාව ඉපදුණු ඇය ගේ රුවින් මත් වුණු තරුණයින් ඇගේ ආදරය පතා නිරතුරුවම කරදර කරන්නට වුණා. එහෙත් ඉතාමත් සංවර ගතිගුණ තිබූ නිවුණු තැනැත්තියක වූ සුබා බණ දහමට නිතරම සිත යෙදවූවාය."මේ අතර වැඩිහිටි තෙරණියක ගෙන් බණ අසා ශාසනයෙහි පැහැදී මෙහණියක වීමට තීරණය කළ ඇය සුභා තෙරණිය නමින් පැවිදි වූවාය.සුභා තෙරණිය වනයේ භාවනානුයෝගීව කල් ගෙවූ අතර, තරුණයකු ඇය දැක ඇගේ රුවට වහ වැටේ. සිවුරු හැර දමා ඔහු සමඟ එන්නට බලකරන එම තරුණයාට සිය ඇස් දෙක ගලවා දෙන සුභා තෙරණිය ගෙන් එම තරුණයා සමාව ඉල්ලයි.මේ අපේ රටේ රූපවාහිනී පේ‍්‍රක්ෂකයින්ට නවමු අත්දැකීමක් සමඟ ධර්මාවබෝධය ලබා දෙන තවත් එක් ඒකාංගික ටෙලිනාට්‍යයක්. සෑම පෝ දිනකම රාතී‍්‍ර 9.30 ස්වාධීන රූපවාහිනී සේවයෙන් විකාශය වීම ඇරැඹුණු 'තෙරණි ගීතය' ඒකාංගික ටෙලිනාට්‍ය මාලාවේ දෙවැන්න වූ සුභා තෙරණියගේ කතාව රැගත් 'සුභා' ලබන පෝ දින (9) විකාශය වෙයි.චතුරිකා පීරිස් සුභා ලෙසත්, සුමිත් රත්නායක තරුණයා ලෙසත්, නීල් අලස් රන්කරුවා ලෙසත් චරිත නිරූපණය කරන 'සුභා' හි තිර රචනය සෝමවීර සේනානයකයන් ගෙනි. රෝහණ වීරසිංහ සංගීත අධ්‍යක්ෂණය කරන අතර, ජයන්තා රණවක අංග රචනයෙන් ද, තිසර තුල්වන් කැමරා කරණයෙන් ද, නාලනී මල්කාන්ති කලා අධ්‍යක්ෂණයෙන් ද කීර්ති රුවන් සහාය අධ්‍යක්ෂණයෙන් ද දායක වෙයි.පාරමිතා, මෙහෙව් රටේ ඇතුළු ජනසි‍්‍රය ඒකාංගික කතා මාලා රැසක් දායාද කළ, තුසිත ද සිල්වා අධ්‍යක්ෂණය කරන තෙරණි ගීතය ඒකාංගික ටෙලිනාට්‍ය මාලාවට අනුග‍්‍රහය ලබා දෙන්නේ මහජන බැංකුව විඣිනි.ඉඳුනිල්</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=av0904059</link>
    <topic>සන්ජේ ගේ ඡන්ද සටන වතුරේ යයිද?</topic>
    <author>සුජීව තේවහෙට්ටිගේ</author>
    <content>කවරයේ කතාවඑකම චිත‍්‍රපටයට පිට පිට සම්මාන 9 ක් දිනූ ‘බෑඩ් බෝයි’90 වැනි විය සමරන උදාර සිනමාකරුවාමේ දවස් වල මම බොහෝ දෙනාගේ ආදරයට ලක්වෙමින් ඉන්නවාජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)රැප් - හිපොප් නැති දෙරණ FMරොෂාන් මට රඟපෑමට තහංචි දාන්නේ නෑචීන ලූනා කැලැන්ඩරය‘තෙරණි ගීතය’ ඒකාංගික ටෙලි මාලාව සෑම පෝ දිනකම අයිටීඑන් තුළින්...සන්ජේ ගේ ඡන්ද සටන වතුරේ යයිද?ඓශ්වර්යාට ඉවරයක් නෑමවු පදවි ලද ප‍්‍රීටිකොහොමඳ තොරතුරුවිවාහය මගේ ඇසින්හෙන්රි ජයසේන ගේ ‘කුවේණි’ නැවතත් කරළියටදේශීය කලාවේ අගය දුටු වාස්තු විද්‍යා දිසාපාමොක්සුං වෙලා යන දිවියේ මැසිවිලි බලනු මැන එළ බුවා ඇදහිලි“කොමඩි කිං” වෙන්න හදන සරුංගල් සූරයාසිරුරේ ඇද කුද හරිගස්වන භෞත චිකිත්සාවරූ විසිතුරුසන්ජේ දත් ට ඡන්දෙ ඉල්ලන්න පුළුවන් වෙයි ද?” පසුගිය සති කිහිපය තිස්සේ මේ ප‍්‍රශ්නය ඉන්දීය සිනමා රසික රසිකාවියන් අතර මෙන්ම බොලිවුඩ්පුරයේ හැම කලාකරුවකුගේ, කලාකාරියකගේ සිත් තුළ මතුවෙමින් තිබුණා. සන්ජේ දත් ළඟ එන ඉන්දීය මහමැතිවරණයේදී සමාජ්වාදී පක්ෂයේ අපේක්ෂකයෙකු ලෙස ලක්නව් අසුන තරග කිරීමට බලාපොරොත්තුවෙන් සිටිනවා.එහෙත්, ඔහුගේ අපේක්ෂකත්වය අවිනිශ්චිතව තිබෙන්නේ ඔහුට අපරාධ චෝදනාවන් එල්ල වී තිබෙන නිසයි. 1993 මුම්බායි නුවර බෝම්බ ප‍්‍රහාරය සිදුවෙද්දී සන්ජේ සතුව නීති විරෝධී අවි ආයුධ තිබූ බවට චෝදනා කෙරුණු අතර නඩු විභාගයෙන් වරදකරුවූ ඔහුට අවුරුදු 6ක සිරදඬුවම් නියම කෙරුණා. පසුව ඔහු ඇප මත නිදහස් වුණා.තමන්ගේ නිදහස වෙනුවෙන් ශ්‍රේෂ්ඨාධිකරණයේ ඇපෑලක් ගොනු කළ සන්ජේ, පසුගියදා අධිකරණයෙන් ඉල්ලා සිටියේ මැතිවරණයට තරග කිරීමට අවසර දෙන ලෙසයි.එහෙත් ඉන්දියාවේ මැතිවරණ නීතිය අනුව යම් අයෙකුට එරෙහිව අපරාධ චෝදනා එල්ල වූයේ නම්, ඒ හේතුවෙන් එම පුද්ගලයාට වසර 2කට වැඩි කාලයක සිරදඬුවමක් නියම වුණේ නම් ඔහුට හෝ ඇයට මැතිවරණයකට තරග කළ නොහැකියි.අධිකරණය ඉදිරියට ගොස් මේ වෙනුවෙන් ඉල්ලීමක් කළ සන්ජේ දැන් බලා සිටින්නේ සැනසිලිදායක තීන්දුවක් ලැබෙන තුරුයි. අධිකරණයෙන් අවසරය ලැබුණොත් සන්ජේට ඡන්දය ඉල්ලන්නට පුළුවන් වෙනවා. එහෙම වුණොත් ඔහුගේ ජයග‍්‍රහණය පතා මැතිවරණ ව්‍යාපාරයේ යෙදෙන්නට ජනප‍්‍රිය බොලිවුඩ් කලාකරුවන් රැසක්ම තීරණය කර තිබෙනවා.එහි පෙරමුණේම සිටින්නේ අනිල් කපූර්, අජේ දේව්ගන්, අර්ශාද් වාසි සහ ඩේවිඩ් ධාවාන්. “මේ හැම කෙනෙක්ම ඉදිරිපත් වුණේ ස්වෙච්ඡාවෙන්.”මෙලෙස ප‍්‍රකාශ කළේ සන්ජේ දත් සතුව තිබෙන චිත‍්‍රපට සමාගමේ නිලධාරියෙකු වන ධරම් ඔබරෝයි. ඔහු තවදුරටත් මෙලෙස අදහස් දැක්වූවා..”උසාවියේ තීන්දුව සන්ජේට වාසිදායක වුණොත්, සන්ජේ ගේ අනෙක් හිතවත් අයත් එයාගෙ මැතිවරණ සටනට එක්වේවි. සන්ජේ, තමන්ගෙ ජීවිතයම කැප කළේ සිනමාව වෙනුවෙන්. මට විශ්වාසයි, බොලිවුඩ් සිනමාවෙ කලාකරුවන් සහ කලාකාරියන් රාශියක්ම සන්ජේ ගේ ජයග‍්‍රහණය වෙනුවෙන් වෙහෙස මහන්සි වේවිය කියලා.””සිනමා කර්මාන්තය වෙනුවෙන් කිසිම වාසියක් නොලබා වැඩ කරන එකම තැනැත්තා සන්ජේ කියල මට බයක් නැතුව කියන්න පුළුවන්. එයා පාර්ලිමේන්තුවට තේරී පත්වුණොත් අනෙක් කලාකරුවන්ට වඩා ඒ යුතුකම ඉෂ්ට කරාවි. අනෙක් අය නම් පිල්වලට බෙදිලා. සිනමාව වෙනුවෙන් කිසිම දෙයක් කරන්නෙ නැහැ.” මේ පෙරළිකාර අදහස පැවසුවේ සන්ජේගේ හිතවතෙක්.මේ දිනවල ඔහු ලක්නව් මැතිවරණ කොට්ඨාසයෙහි තම මැතිවරණ ව්‍යාපාරයෙහි යෙදී සිටින්නේ දැඩි අවිවේකයකින් යුතුව බවයි ඔහුගේ සමීපතම හිතවතුන් පවසන්නේ. මැතිවරණ ව්‍යාපාරයේ අලුත්ම තොරතුරු විමසූ ඉන්දීය මාධ්‍යවේදියකුට සන්ජේ මෙලෙස ප‍්‍රකාශ කර තිබුණා...”මම මේ දවස්වල ගත කරන්නෙ හරිම කාර්ය බහුල ජීවිතයක්. විශාල රැස්වීම්, කුඩා රැස්වීම් උදේ 8 ඉඳල රෑ 11 වෙනතුරු විවිධ පළාත්වල තියෙනවා. ඉතින්, ඒ හැම එකකටම මම සහභාගි වෙනවා.මහන්සියක් දැනුණත් ඒක මට සතුටක්. මීට කලින් විශාල පිරිස් සහභාගි වුණු රැස්වීම් මම අමතලා නැහැ. ඒ නිසා මේ මැතිවරණ ව්‍යාපාරෙදි ඒ ගැන මට හොඳ අත්දැකීමක් ලැබුණා.”සන්ජේ වෙනුවෙන් ජය පතන තවත් සුපිරි නළුවකු සිටිනවා. ඔහු තමයි සුනිල් ෂෙට්ටි. මෙම මැතිවරණ ව්‍යාපාරයේදී සන්ජේට උදව් කරන්නට සැදී පැහැදී සිටින සුනිල්, සන්ජේගේ ජීවිතයේ සුබ මෙන්ම අසුබ කාලවලදීත් සමීපයෙන්ම සිටි හිතවතෙක්.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=av09040510</link>
    <topic>ඓශ්වර්යාට ඉවරයක් නෑ</topic>
    <author>සුජීව තේවහෙට්ටිගේ</author>
    <content>කවරයේ කතාවඑකම චිත‍්‍රපටයට පිට පිට සම්මාන 9 ක් දිනූ ‘බෑඩ් බෝයි’90 වැනි විය සමරන උදාර සිනමාකරුවාමේ දවස් වල මම බොහෝ දෙනාගේ ආදරයට ලක්වෙමින් ඉන්නවාජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)රැප් - හිපොප් නැති දෙරණ FMරොෂාන් මට රඟපෑමට තහංචි දාන්නේ නෑචීන ලූනා කැලැන්ඩරය‘තෙරණි ගීතය’ ඒකාංගික ටෙලි මාලාව සෑම පෝ දිනකම අයිටීඑන් තුළින්...සන්ජේ ගේ ඡන්ද සටන වතුරේ යයිද?ඓශ්වර්යාට ඉවරයක් නෑමවු පදවි ලද ප‍්‍රීටිකොහොමඳ තොරතුරුවිවාහය මගේ ඇසින්හෙන්රි ජයසේන ගේ ‘කුවේණි’ නැවතත් කරළියටදේශීය කලාවේ අගය දුටු වාස්තු විද්‍යා දිසාපාමොක්සුං වෙලා යන දිවියේ මැසිවිලි බලනු මැන එළ බුවා ඇදහිලි“කොමඩි කිං” වෙන්න හදන සරුංගල් සූරයාසිරුරේ ඇද කුද හරිගස්වන භෞත චිකිත්සාවරූ විසිතුරුමේඅවුරුද්ද නිම වනතුරු හිටපු ලෝක රූ රැජන ඓශ්වර්යා රායිට නම් විවේකයක් ලබන්නට බැරි වේවි. ඇයගේ ජීවිතය තුළදී මෙතරම් කාර්ය බහුල කාලයක් තිබුණා දැයි සැක සහිතයි.චිත‍්‍රපට රැසකට ප‍්‍රධාන චරිත රඟපාන්නට ඇරයුම් ලැබීම නිසයි, මේ සුපිරි තාරකාවියට විරාමයක් ලබාගන්නට අපහසු වනු ඇත්තේ.ඒ ආරාධනා පිළිගත් ඓශ්වර්යා චිත‍්‍රපට කිහිපයකම රඟපාන්නට ගිවිසුම් අත්සන් කර තිබෙනවා.විශාල් භරද්වාජ්, රිතුපානෝ ඝෝෂ්, අභිනේ ඩියෝ සහ විපුල් ශා වැනි ප‍්‍රවීණ අධ්‍යක්ෂවරුන් නිර්මාණය කරන මේ චිත‍්‍රපටවල නිරූපණය කරන්නට ලැබී ඇත්තේ එකිනෙකට වෙනස් වූ සුවිශේෂ වූ චරිත යැයි ඇය පවසනවා.”රිතුපානෝ ඝෝෂ් ගේ ‘වෝකර් බාලි’ සහ ‘රේන් කෝට්’ කියන චිත‍්‍රපටවල තමයි මම කලින් රඟපෑවෙ. මීළඟට එයා අධ්‍යක්ෂණය කරන ද්විභාෂික චිත‍්‍රපටයේ තමයි මම රඟපාන්න බලාපොරොත්තු වෙන්නෙ.” ඓශ්වර්යා පැවසුවා.”අභිනේ ඩියෝ අධ්‍යක්ෂණය කරන චිත‍්‍රපටයේ මාත් එක්ක අභිෂේක් ද රඟපානවා.හැබැයි මම අභිෂේක් එක්ක ‘ගුරු’,’ධූම් -2’, ‘සර්කර් රාජ්’ කියන චිත‍්‍රපටවල කරපු රඟපෑම්වලට වඩා මේ චිත‍්‍රපටයේ කරන්නේ හාත්පසින්ම වෙනස් රඟපෑමක්.””විපුල ශා ගේ චිත‍්‍රපටයේ මම රඟපාන්නේ ආක්ෂේ කුමාර් එක්කයි. කාලෙකට පස්සෙයි මම ආක්ෂේ එක්ක රඟපාන්නේ. අන්තිම වතාවට ආක්ෂේ එක්ක රඟපෑවේ ‘ඛාකී’ චිත‍්‍රපටයේයි.ඒ චිත‍්‍රපටයේ ආක්ෂේයි මමයි විරුද්ධකාරයො වුණා.මේ චිත‍්‍රපටයේ නම් රඟපාන්නෙ විරුද්ධකාරයො විදිහට නෙමෙයි.”” ඓශ්වර්යා, තමන්ට ලැබී ඇති චරිතවල වතගොත හෙළිකරමින් කියා සිටියා.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=av09040511</link>
    <topic>මවු පදවි ලද ප‍්‍රීටි</topic>
    <author>සුජීව තේවහෙට්ටිගේ</author>
    <content>කවරයේ කතාවඑකම චිත‍්‍රපටයට පිට පිට සම්මාන 9 ක් දිනූ ‘බෑඩ් බෝයි’90 වැනි විය සමරන උදාර සිනමාකරුවාමේ දවස් වල මම බොහෝ දෙනාගේ ආදරයට ලක්වෙමින් ඉන්නවාජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)රැප් - හිපොප් නැති දෙරණ FMරොෂාන් මට රඟපෑමට තහංචි දාන්නේ නෑචීන ලූනා කැලැන්ඩරය‘තෙරණි ගීතය’ ඒකාංගික ටෙලි මාලාව සෑම පෝ දිනකම අයිටීඑන් තුළින්...සන්ජේ ගේ ඡන්ද සටන වතුරේ යයිද?ඓශ්වර්යාට ඉවරයක් නෑමවු පදවි ලද ප‍්‍රීටිකොහොමඳ තොරතුරුවිවාහය මගේ ඇසින්හෙන්රි ජයසේන ගේ ‘කුවේණි’ නැවතත් කරළියටදේශීය කලාවේ අගය දුටු වාස්තු විද්‍යා දිසාපාමොක්සුං වෙලා යන දිවියේ මැසිවිලි බලනු මැන එළ බුවා ඇදහිලි“කොමඩි කිං” වෙන්න හදන සරුංගල් සූරයාසිරුරේ ඇද කුද හරිගස්වන භෞත චිකිත්සාවරූ විසිතුරුමව්පිය සෙනෙහස හොරු අරන් ගිය අසරණ දරුවන් ගේ කඳුළු පිසදාන්නට ප‍්‍රීටි සින්ටා ඉදිරිපත්වී සිටිනවා. ඇය මේ උතුම් කාර්යය ඉටුකරන්නේ මේ වසරේදී විතරක් නොවෙයි.ඉදිරි කාලයේදීත් දිගටම මව්පියන් නොමැති අනාථ දූ දරුවන්ගේ රැකවරණය සලසන්නටයි ඇය දැන් සැලසුම් සකස් කරමින් සිටින්නේ.රිෂිකේෂ් හි පිහිටි ‘මදර් මිරැකල්’ නම් වූ අනාථ නිවාසයේ දරුවන්ගේ සුබසාධනය වෙනුවෙන් තමයි ප‍්‍රීටි ඉදිරිපත් වෙලා තියෙන්නේ.”මුලින්ම මම මේ අනාථ නිවාසයේ ගෑනු ළමයින් 34 දෙනකුගේ වියදම් දරන්න තීරණය කළා. ඒ අයට අවශ්‍ය ආහාර, ඇඳුම් පැළඳුම් පොත්-පත් වගේ දේවල් මම ලබා දෙනවා” යැයි මේ වන විට 34 වැනි වියෙහි පසුවන ප‍්‍රීටි ප‍්‍රකාශ කළා.”දැන් මේ අසරණ ළමයි මගේ දරුවෝ වෙලා. මේ අය රැක බලා ගැනීම මගේ වගකීමක්. අවුරුද්දකට දෙවතාවක් විතර මේ අනාථ නිවාසයට ඇවිත් ඔවුන් එක්ක ගතකරන්නයි මම හිතාගෙන ඉන්නෙ”.”වරප‍්‍රසාද නැති අහිංසක දරුවන්ගේ යහපතට මොනව හරි දෙයක් කරන්නයි මින් මත්තට මම කල්පනා කරන්නෙ. විශේෂයෙන්ම ගෑනු දරුවන් වෙනුවෙන්.”සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=av09040512</link>
    <topic>කොහොමඳ තොරතුරු</topic>
    <author>හේමාලිගෙන්</author>
    <content>කවරයේ කතාවඑකම චිත‍්‍රපටයට පිට පිට සම්මාන 9 ක් දිනූ ‘බෑඩ් බෝයි’90 වැනි විය සමරන උදාර සිනමාකරුවාමේ දවස් වල මම බොහෝ දෙනාගේ ආදරයට ලක්වෙමින් ඉන්නවාජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)රැප් - හිපොප් නැති දෙරණ FMරොෂාන් මට රඟපෑමට තහංචි දාන්නේ නෑචීන ලූනා කැලැන්ඩරය‘තෙරණි ගීතය’ ඒකාංගික ටෙලි මාලාව සෑම පෝ දිනකම අයිටීඑන් තුළින්...සන්ජේ ගේ ඡන්ද සටන වතුරේ යයිද?ඓශ්වර්යාට ඉවරයක් නෑමවු පදවි ලද ප‍්‍රීටිකොහොමඳ තොරතුරුවිවාහය මගේ ඇසින්හෙන්රි ජයසේන ගේ ‘කුවේණි’ නැවතත් කරළියටදේශීය කලාවේ අගය දුටු වාස්තු විද්‍යා දිසාපාමොක්සුං වෙලා යන දිවියේ මැසිවිලි බලනු මැන එළ බුවා ඇදහිලි“කොමඩි කිං” වෙන්න හදන සරුංගල් සූරයාසිරුරේ ඇද කුද හරිගස්වන භෞත චිකිත්සාවරූ විසිතුරුජැක්සන් ඇන්තනී ගැන කියන්න අලුත් ආරංචි කිහිපයක්ම තිබෙනවා. ‘අබා’ චිත‍්‍රපටය නිර්මාණය කරමින්, එය ප‍්‍රදර්ශනය කරමින් ගත කළ දීර්ඝ කාලයෙන් පසුව අලුත් රූපවාහිනී වැඩසටහනක් සඳහා ඔහු එක්වුණා.එය සෙනසුරාදා රාති‍්‍ර 10.00ට ස්වර්ණවාහිනියෙන් විකාශය වන ‘සතරාලංකාරය’ සති හතරට අලංකාර හතරක් ඔහු මෙහිදී හඳුන්වා දෙයි. ලාංකික සංගීත ක්ෂේත‍්‍රයේ ප‍්‍රවීණයන් දෙදෙනෙකු සමඟ එක්ව ගතකරන කාලය ඔහු හඳුන්වන්නේ ‘ප‍්‍රවීණාලංකාරය’ විදියට. අපේ ජනකාන්ත චිත‍්‍රපට ගීතාවලිය පිළිබඳ උරේෂා රවිහාරි, රන්ජන් සාලිය වැනි අය සමඟ එක්ව කරන වැඩසටහන ‘සිනේලංකාරය’යි.නිර්මාණාත්මක සංගීත ලක්ෂණ ප‍්‍රකට කරන තරුණ නිර්මාණකරුවන් වෙනුවෙන් ඔහු ‘විසේකාලංකාරය’ වෙන්කර තිබෙනවා. අපේ ඉපැරැණි ජන ගී ඇසුරු කරන ඒ හා සම්බන්ධ ප‍්‍රවීණයන් සමඟ ජැක්සන් ගෙන එන්නේ ‘ආයුබෝවාලංකාර’ය. මේ අලාංකාරයන් ගෙන එන්නට දිනූෂා රාජපතිරණ අධ්‍යක්ෂ සජීව ප‍්‍රතාපසිංහ ජැක්සන් සමඟ එක්වෙනවා.මේ සමඟම ජැක්සන් ඔහුගේ මීළඟ නිර්මාණ කාර්ය සඳහා සූදානම් වෙනවා. ඔය අතරටම තමන්ගේ රංගන කාර්යයත් අමතක නොකළ ඔහු ජයන්ත චන්ද්‍රසිරිගේ ‘දුටුගැමුණු’ චිත‍්‍රපටයේ එළාර රජු ගේ චරිතය සඳහා සූදානම් වෙනවා.මේධා ජයරත්න මුලින්ම අපි හඳුනා ගත්තේ රූපවාහිනි නිවේදිකාවක් විදියට.ඒත් පස්සෙ පස්සේ මේධා අපේ පෙ‍්‍ර්ක්ෂකයන්ගේ හිත්වලට ළං වුණේ ටෙලි නාට්‍ය නිළියක් විදියට.මේ දිනවල ජාතික රූපවාහිනියේ විකාශය වන ‘අංගානි’ ටෙලි නාට්‍යය ඔබ නරඹනවා නම් මේධාගේ අපූරු රඟපෑම් ඔබට දැකබලා ගත හැකියි.ස්වර්ණවාහිනියේ විකාශය වන ‘ඇන්ඩ් කොම්පැණි’ නාට්‍යයෙනුත් මේධා අපි හමුවට පැමිණෙනවා. මේ මේධා ගැන කියන්න දැන් තවත් අලුත් ආරංචියක් තිබෙනවා.රංගනය සමඟම ඇය අලුත් මාධ්‍ය ආයතනයක රැකියාවක් සඳහාත් පසුගියදා එක්වුණා.අපි ඇයට කතා කරන විට අලුත් තනතුරේ ඇය වැඩ බාර ගත්තා පමණයි.ඒ සන් එෆ්.එම්. ගුවන් විදුලියේ වැඩසටහන් කළමනාකාරිනිය ලෙසටය.ඉදිරියේදීත් රැකියාවට බාධාවක් නොවී රංගන කටයුතුවලත් නිරත වෙන්නට ඇය බලාපොරොත්තු වෙනවා.  ලියෝනි කොතලාවල මේ දවස්වල අපට හමුවෙන්නේ සිරස රූපවාහිනියෙන් විකාශය වන ‘පාන්බට්ටා’ ටෙලිනාට්‍යයෙන්. පසුගිය කාලේ තවත් ටෙලිනාට්‍ය තුන හතරකම ලියෝනි වැඩ කළත් ඒවා තවමත් පෝළිමේ.මේ දවස්වල නම් ලියෝනිගේ කාලය වැඩිපුර වැයවෙන්නේ ‘පාන් බට්ටා’ රූගත කිරීමේ උදෙසායි. ”මං ගැන කියන්න තිබෙන අලුත්ම තොරතුර තමයි මට තවත් මිනිබිරියක් ලැබීම. දැන් මට මිනිබිරියන් දෙන්නකුයි, මුනුබුරන් දෙන්නකුයි ඉන්නවා. මට ඉන්නේ පුතාලාම පස්දෙනෙක් නේ. ඒ අයගෙන් හතරදෙනෙක් විවාහ වෙලා. තුන්වැනි පුතාත් එක්ක තමයි මම ඉන්නේ.රඟපෑම නැති දවස්වල මම ඉතින් මුණුබුරෝ බලාගෙන ගෙදර ඉන්නවා. ගෙදර දොරේ වැඩත් ඉස්සර ඉඳන්ම මගේ අතින් තමයි කළේ. තවත් ගැහැනු කෙනෙක් තියාගෙන එයාගෙන් වැඩ ගන්න එක මගේ හිතට හරි මදි.ඒ හින්ද මම කවදාවත් මෙහෙකාරියෝ තියාගත්තෙ නෑ. මේ ළඟදිත් මට ටෙලි නාට්‍ය දෙකකට ආරාධනා ලැබුණා. රංගනයෙන් නම් මම කවදාවත් අයින් වෙන එකක් නෑ. ප්‍රේක්ෂකයන්ට මාව එපාවෙනකම්ම මම රඟපානවා.පෙ‍්‍ර්ක්ෂකයින් මාව එපා කියපු දාට මම ගෙදරට වෙලා ඉන්නවා. කොහොමත් මම ලැබෙන හැම නාට්‍යයම කරන කෙනෙක් නොවෙයි. අවුරුද්දට දෙකක් තුනක් වගේ තමයි කරන්නේ.හේමාලිගෙන්</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=av09040513</link>
    <topic>විවාහය මගේ ඇසින්</topic>
    <author/>
    <content>කවරයේ කතාවඑකම චිත‍්‍රපටයට පිට පිට සම්මාන 9 ක් දිනූ ‘බෑඩ් බෝයි’90 වැනි විය සමරන උදාර සිනමාකරුවාමේ දවස් වල මම බොහෝ දෙනාගේ ආදරයට ලක්වෙමින් ඉන්නවාජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)රැප් - හිපොප් නැති දෙරණ FMරොෂාන් මට රඟපෑමට තහංචි දාන්නේ නෑචීන ලූනා කැලැන්ඩරය‘තෙරණි ගීතය’ ඒකාංගික ටෙලි මාලාව සෑම පෝ දිනකම අයිටීඑන් තුළින්...සන්ජේ ගේ ඡන්ද සටන වතුරේ යයිද?ඓශ්වර්යාට ඉවරයක් නෑමවු පදවි ලද ප‍්‍රීටිකොහොමඳ තොරතුරුවිවාහය මගේ ඇසින්හෙන්රි ජයසේන ගේ ‘කුවේණි’ නැවතත් කරළියටදේශීය කලාවේ අගය දුටු වාස්තු විද්‍යා දිසාපාමොක්සුං වෙලා යන දිවියේ මැසිවිලි බලනු මැන එළ බුවා ඇදහිලි“කොමඩි කිං” වෙන්න හදන සරුංගල් සූරයාසිරුරේ ඇද කුද හරිගස්වන භෞත චිකිත්සාවරූ විසිතුරුමුතු තරංගා1. වඩාත් හොඳ පෙ‍්‍ර්ම විවාහය ද යෝජිත විවාහයද? මම විශ්වාස කරන්නේ පෙ‍්‍ර්ම විවාහය හොඳයි කියලා. පෙ‍්‍ර්ම විවාහයකින් හොඳට දැන හඳුනගෙන බැඳීමක් ඇතිකර ගත හැකියි.2. කේන්ද්‍රයට මුල්තැන දිය යුතුද? මම නම් මෙච්චර කල් මගේ සුබ දේවල් වෙනුවෙන් කේන්ද්‍රය බැලුවා.3. විවාහයට සුදුසුම වයස? මම හිතන්නේ නම් අවුරුදු 25 – 30ත් අතර කියලයි.4. මංගල උළෙල කෙබඳු විය යුතුද? මම හිතන්නේ ගොඩාක් චාම් වෙන්න ඕන කාටවත් කරදරයක් නැතුව ඒක සිද්ධවෙන්න ඕන.5. විවාහයෙන් පසු කලා කටයුතු සීමා කළ යුතුද? නෑ. මම හිතන්නේ නෑ සීමා කළ යුතුයි කියලා. ඒ නිසා තමයි මම කිව්වේ කලින් දැන හඳුනාගෙන විවාහ වෙන එක හොඳයි කියලා.6. සහකරු හෝ සහකාරිය තුළින් දකින්න කැමැති ගුණාංගය? සුහදත්වය සහ ආදරය.7. ප‍්‍රීතිමත් විවාහයක පදනම කුමක්ද? හැමදේම සුහදව කතා බහ කරගෙන විසඳ්‍රගැනීම.08. ඔබත් කැමැති පුංචි පවුලකටද? පුංචි පවුල රත්තරන් කියල නම් කියනවා. ඒ වුණාට මම ඒ ගැන තාම හිතල නෑ.09. ගේ - දොර - සල්ලි බාගේ, යාන වාහන නැතිකම යුගදිවිය අවුල්වෙන්න හේතුවක්ද? නෑ. කොහෙත්ම නෑ. සල්ලි නැතුවම ආදරය පලායනවා කියන්නේ බොරු කතාවක්. මම නම් ඒක විශ්වාස කරන්නේ නෑ.10. විවාහය කෙටියෙන් අරුත් ගන්වතොත්? විවාහය කියන්නේ ජීවිතාන්තය දක්වා එකට ඉන්න බැඳීමක්. එකිනෙකාගේ වැරදි තේරුම් අරගෙන අඩුපාඩු හදාගෙන එකට ජීවත්වීම තමයි විවාහය කියන්නේ.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=av09040514</link>
    <topic>හෙන්රි ජයසේන ගේ ‘කුවේණි’ නැවතත් කරළියට</topic>
    <author/>
    <content>කවරයේ කතාවඑකම චිත‍්‍රපටයට පිට පිට සම්මාන 9 ක් දිනූ ‘බෑඩ් බෝයි’90 වැනි විය සමරන උදාර සිනමාකරුවාමේ දවස් වල මම බොහෝ දෙනාගේ ආදරයට ලක්වෙමින් ඉන්නවාජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)රැප් - හිපොප් නැති දෙරණ FMරොෂාන් මට රඟපෑමට තහංචි දාන්නේ නෑචීන ලූනා කැලැන්ඩරය‘තෙරණි ගීතය’ ඒකාංගික ටෙලි මාලාව සෑම පෝ දිනකම අයිටීඑන් තුළින්...සන්ජේ ගේ ඡන්ද සටන වතුරේ යයිද?ඓශ්වර්යාට ඉවරයක් නෑමවු පදවි ලද ප‍්‍රීටිකොහොමඳ තොරතුරුවිවාහය මගේ ඇසින්හෙන්රි ජයසේන ගේ ‘කුවේණි’ නැවතත් කරළියටදේශීය කලාවේ අගය දුටු වාස්තු විද්‍යා දිසාපාමොක්සුං වෙලා යන දිවියේ මැසිවිලි බලනු මැන එළ බුවා ඇදහිලි“කොමඩි කිං” වෙන්න හදන සරුංගල් සූරයාසිරුරේ ඇද කුද හරිගස්වන භෞත චිකිත්සාවරූ විසිතුරු‘කුවේණි’ නව නිෂ්පාදනයේ වැඩකටයුතු සුබ මොහොතින් ඇරඹූ අවස්ථාවට හෙන්රි ජයසේනයන් ද සහභාගි විය.ශ‍්‍රී ලාංකේය නාට්‍ය කලා ඉතිහාසයේ පර්යේෂණාත්මක කඩඉම් නාට්‍යයක් ලෙස බොහෝ විචාරකයින් විසින් හඳුන්වනු ලැබූ 1963 වසරේ දී හෙන්රි ජයසේන විසින් රචනා කොට නිෂ්පාදනය කරන ලද කුවේණි එම වසරේ ජාතික නාට්‍ය උලෙළේ දී වසරේ හොඳම රචනය, හොඳම නිෂ්පාදනය, හොඳම නිළිය (මානෙල් ජයසේන) හොඳම සංගීතය යන සම්මාන දිනා ගනිමින් ද පෙ‍්‍ර්ක්ෂක හා විචාරක සම්මානයට පාත‍්‍ර වෙමින් ද ශ‍්‍රී ලංකාවේ සෑම නගරයකම පාහේ රඟදැක්වූ විශිෂ්ටතම නාට්‍යයකි.1956 වසරේ සරච්චන්ද්‍රයන්ගේ ‘මනමේ’ තුළින් හඳුන්වාදුන් ශෛලිගත නාට්‍ය සම්ප‍්‍රදායේ අනුකාරකවාදී නාට්‍ය රැල්ලක් බිහිවෙමින් පෙ‍්‍ර්ක්ෂකයින් හෙම්බත් වී සිටින යුගයක ඊට එරෙහිව ‘අපේ කට්ටිය’ යනුවෙන් නම් කළ නාට්‍ය කණ්ඩායමක් සංවාද නාට්‍ය බිහි කරන්නට විය.හෙන්රි ජයසේන මෙම ශෛලින් මිශ‍්‍ර කරමින් නවතම රංග ආකෘතියක් නිර්මාණය කිරීමට ගත් උත්සාහය මල්ඵල දැරුවේ ඔහුගේ ‘ජනේලය’ නාට්‍යයෙනි.එම පර්යේෂනාත්මක අත්හදා බැලීම් වල වඩා සාර්ථක පියවරක් ලෙස නම් කළ හැකි ‘කුවේණි’ නාට්‍යය ඓතිහාසික කතා පුවතක් වත්මන හා සසඳමින් ශෛලිගත රංග සම්ප‍්‍රදායේ ලක්ෂණ ද, ස්වභාවික සංවාද සහිත තාත්වික රංග සම්ප‍්‍රදායේ ලක්ෂණ ද මිශ‍්‍ර කරමින් ඉතා අපූර්වතම රංග ආකෘතියක් බිහි කළ නාට්‍යයක් විය.වත්මන් පරපුරේ නාට්‍ය රසිකයින්ට එම නාටකය නැවතත් සජීවීව නරඹන්නට වාසනාව උදා කරමින් එම නාට්‍යයේ නව නිෂ්පාදනයක් මේදිනවල සිදුවෙමින් පවතී.සෞන්දර්ය කලා විශ්ව විද්‍යාලයේ නාට්‍ය, මුද්‍රා නාට්‍ය හා නූතන නර්තන අධ්‍යයනාංශය වෙනුවෙන් සමුද්‍රා ජීවනී කරුණානන්දගේ අධ්‍යක්ෂණයෙන් මෙවර එළිදකින ‘කුවේණි’ නාට්‍යයේ මුල් නිෂ්පාදනයේ එච්.එච්. බණ්ඩාරගේ සංගීත නිර්මාණය නවතාවයකින් යුක්තව මෙවර නිර්මාණයට එක් කරමින් සංගීතය මෙහෙය වන්නේ ගයානාත් නාලක විසින් ය. රංග වස්ත‍්‍ර නිර්මාණය ප‍්‍රසන්නජිත් අබේසූරිය විසිනි.නිමල් ජයසිංහ, ප‍්‍රසන්නජිත් අබේසූරිය, දුලාංජලී සංකල්යා, ජයනාත් බණ්ඩාර, වර්ණතුංග සේනානායක, තිළිණ ප‍්‍රභාත් අදිකාරම්, මංගල ජයමාන්න, විශාකා ජයවීර, දිලිනි නදීකා, රසික පුෂ්පසිරි, නිශාන්ත කරුණාසේන, ගයන්ත සංජීව, නිලූකා රාජමන්ත‍්‍රී, නිලක්ෂි ධරණී ඒකනායක, නිවුනි දයංගා, නදීකා තරංගනී, චාමින්ද ලක්මාල් යන ප‍්‍රවීණ ශිල්පීන් මෙන් ම සෞන්දර්ය කලා විශ්ව විද්‍යාලයේ විද්‍යාර්ථීහු ද රංගනයෙන් දායක වෙති.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=av09040516</link>
    <topic>දේශීය කලාවේ අගය දුටු වාස්තු විද්‍යා දිසාපාමොක්</topic>
    <author>ඉනෝකා පෙරේරා බණ්ඩාර ඡායාරූප – ගීත් ද මැල්</author>
    <content>කවරයේ කතාවඑකම චිත‍්‍රපටයට පිට පිට සම්මාන 9 ක් දිනූ ‘බෑඩ් බෝයි’90 වැනි විය සමරන උදාර සිනමාකරුවාමේ දවස් වල මම බොහෝ දෙනාගේ ආදරයට ලක්වෙමින් ඉන්නවාජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)රැප් - හිපොප් නැති දෙරණ FMරොෂාන් මට රඟපෑමට තහංචි දාන්නේ නෑචීන ලූනා කැලැන්ඩරය‘තෙරණි ගීතය’ ඒකාංගික ටෙලි මාලාව සෑම පෝ දිනකම අයිටීඑන් තුළින්...සන්ජේ ගේ ඡන්ද සටන වතුරේ යයිද?ඓශ්වර්යාට ඉවරයක් නෑමවු පදවි ලද ප‍්‍රීටිකොහොමඳ තොරතුරුවිවාහය මගේ ඇසින්හෙන්රි ජයසේන ගේ ‘කුවේණි’ නැවතත් කරළියටදේශීය කලාවේ අගය දුටු වාස්තු විද්‍යා දිසාපාමොක්සුං වෙලා යන දිවියේ මැසිවිලි බලනු මැන එළ බුවා ඇදහිලි“කොමඩි කිං” වෙන්න හදන සරුංගල් සූරයාසිරුරේ ඇද කුද හරිගස්වන භෞත චිකිත්සාවරූ විසිතුරුවරලත් වාස්තු විද්‍යාඥ නිමල් සිල්වා පවුලේ කතාව...හොඳ පදනමක් වැටුණු කොයි දේ වුණත්, සදා පවතිනවා. හරියට ජීවිතේ ගොඩනැඟෙන යහ ගුණ වගේ.මිනිස් ජීවිතේට විතරක් සීමා නොවන ඔය ‘හොඳ පදනමක්’ පිළිබඳ සනාථන දහම මේ ලෝකෙ කොයි දේටත් අදාළයි.’ගහක’ වුණත් මුල හොඳ වෙන්න ඕනෙ.. ගේක වුණත් අත්තිවාරම හොඳ වෙන්න ඕනෙ....’ලොව පවතින තාක් වලංගු මේ කියමන්, අපිට යළි යළිත් මතක් කර දෙන්නෙ ඒ සත්‍යය.විෂයයන් හැත්තෑ ගණනක් පුරා විහිදෙන වාස්තු විද්‍යාව අද නම් හුඟක් දෙනා දන්නෙ ගෙවල් හැදිල්ල නැතිනම් ගෘහ නිර්මාණ ශිල්පය නිසා.නිමල් - අයිරාංගනීමහාචාර්ය නිමල් ද සිල්වා නම ඊට ඈඳෙන්නෙ අවුරුදු 39 ක පටන්.ඔහු අපේ රටේ ඉන්න, ජ්‍යෙෂ්ඨතම සහ එකම වාස්තු විද්‍යා මහාචාර්යවරයා. අයිරාංගනී ද සිල්වා ඔහුගෙ බිරිය. ඈත් එවැනිම ප‍්‍රවීණ වාස්තු විද්‍යාඥවරියක්.ඓෂානි මේ දෙන්නගෙ ලොකු දූ. ඈ මෙන්ම ඇගේ සැමියා නලින් ජයසිංහත් මේ වනවිට අපේ රටේ නමක් දිනූ ගෘහ නිර්මාණ ශිල්පීන්. ඉතින,් එකම මඟ ගිය වරලත් වාස්තු විද්‍යාඥ පවුලක්.අපේ රටේ අද ජනප‍්‍රිය ගෘහ නිර්මාණ ශිල්පීන්ගෙන් (Architect) 80% ක්ම මහාචාර්ය තුමාගේ ගෝල පිරිස. අනෙක් අතට අපේ රටේ පළමු වතාවට වෘත්තීමය වරලත් වාස්තු විද්‍යාඥයන් වුණේ මහාචාර්ය නිමල් -අයිරාංගනී යුවළ.තමන්ගෙ එදිනෙදා කටයුතු කර ගෙන යාමට වුවමනා අවකාශයක් විද්‍යානුකූලව - නිවැරැදිව තනා ගැනීමයි වාස්තු විද්‍යාව පිළිබඳ සරලම අර්ථකථනය.සියල්ලට වඩා ප‍්‍රබල දේ සොබා දහම ඇසුරින් එම කටයුත්ත කිරීම කියලයි මහාචාර්ය තුමා කියන්නෙ.”ගස් ගල් එක්ක ජීවත් වුණු මිනිස්සු ඉස්සරවෙලාම ගෙවල් වගේ ආවරණ හැදුවෙ වැස්සෙන් හුළඟින් ගින්දර බේරගන්න. ගින්දරත් එක්කම වගේ ඇරැඹුණු ගෙවල් හැදිල්ල අද වන විට මොන තරම් සංකීර්ණ ප‍්‍රශ්නයක්ට වෙලාද..අද ගෙයක් හදන එක විතරක් නෙවෙයි, ගෙයක් කැඩුවත් ප‍්‍රශ්න. වැඩිපුර තියෙන්නෙ කොන්කී‍්‍රට් තට්ටු. දාගන්න තැනක් නෑ. දිරන් නෑ.ඒත් ගමක මැටි ගෙදරක සිසිල බලන්න. ඒව ලාබයි. සොබාදහමේ මැටි පස. කවදහරි කැඩුවත් පොළොවටම පස් වෙනවා. වැව් ගං පත්තුවෙ හුඟක් ගෙවල්වල මැද මිදුල් තිබුණා. පස්සෙ කාලෙක සම්ප‍්‍රදායක් වුණත්, සොබාදහමේ ඇසුර තමයි, ඒ පිටුපස තියෙන කතාව.කොයි කුරුල්ලත් ගහත අත්තක ගෙයක් හදන්න කලින් ඒ අත්තෙ වහල පුළුවන් හයියෙන් තටු ගහනව. අත්ත ශක්තිමත්ද බලන්න. හැබැයි පංචිකාවත්තෙ කාක්කත් කූඩුව හදනව. සමහර විට ලයිට් කණුවක.විදුලි රැහැන් අස්සක. කෝටු කැබලි, පරඬැල් යොදල ගමේ කපුටත් කූඩුවක් හදනකොට, පංචිකාවත්තෙ කපුට යොදා ගත්නෙ වයර්, කම්බි කෑලි, යකඩ ඇණ වගේ දෙ. ඒ තමන්ට සපයා ගත හැකි දේ..මොන දේ කළත් සොබා දහමෙන් ඈත් වුණොත් ප‍්‍රශ්න. මහා සල්ලියක් යටකරල වුණත් සමහරු අන්තිමේ හදපු ගේ ගැන සතුටක් නැහැ. අල්පේච්ඡ සන්තුෂ්ටිය නැහැ. රවීන්ද්‍ර නාත් තාගෝර් විසූ මැටි පොඩි ගේ අදත් තියෙනවා. ඔහු කොයිතරම් ශ්‍රේෂ්ඨ මනුස්සයෙක් ද... අල්පේච්ඡතාව තුළ හොඳ මානසික සැනසීමක් ලැබෙනව.ගෙයක් දොරක් හදද්දි හිතන්න ඕනෙ ඒවා. ටයිල් පොළොව අද මෝස්තරයක් වෙලා. ඒත් සිමෙන්ති පොළොවෙ සිසිල දෙපයට මොනතරම් වින්දනයක් ද... අනික බිත්ති පුරා ටයිල්. මු‍්‍රළු ගෙදරම ටයිල් කරල වසන එක මට නම් දැනෙන්නෙ හරියට නාන කාමරේ ඉන්නව වගේ වැඩක්.තුසිතසීත රටවල මිනිස්සුන්ට ගුලිවෙලා වාඩිවෙන්න හදාපු ලෙදර් සද්දන්ත ‘සෝෆා’ අපේ වගේ රස්නෙ රටවලට ගැළපෙන්නෑ. ඒකත් අද වසංගතයක් වෙලා.තමන්ගෙ ප‍්‍රමාණයට උහුලන්න පුළුවන් තරමට, දේශීය වාස්තු විද්‍යානුකූලව ගෙයක් හදා ගැනීමයි අපි කරන්න ඕනෙ..අද තාක්ෂණය දියුණු වෙලා. වෙනස් වෙලා. අපේ සම්ප‍්‍රදාය හරහා කරන්න පුළුවන් අලුත් දේ ඕනෙ තරම් තියෙනව. එදා සේනාධිපතියකුගෙ ගේ රියන් 15යි. අද නම්...ඉඩමක පෙ‍්‍ර්ත පාද, දේව පාද කියල ඉඩ වෙන්කළේ වාතාශ‍්‍රය ගෙට එන්න මිස වෙන දේකට නෙවෙයි. මුදුන් යටලීය උතුර –දකුණට ගන්න හොඳ නැහැ කිව්වෙ හැන්දෑවට ජනේලයෙන් ඉර ගේ ඇතුළට එන හින්ද.. නමුත් වාස්තු විද්‍යාවේ අද හුඟක් දේ මිනිස්සු අතරට යන්නෙ වැරැදි අර්ථ කථන එක්ක..”මේ සියල්ලක් ඔබට කියන්නෙ ගෙවල් ගැන පාඩමක් හැටියට නෙවෙයි, එතුමගෙ පරිණත වාස්තු විද්‍යාඥ ජීවිතෙන් යමක් අපිටත් ගන්න.සමහර අලුත් පන්නෙ ගෙයක්, බැලූ බැලුමට භවනක් වගේ. ‘ටී.වී.රූම්’ වෙනම. නිදන කාමරවලත් රූපවාහිනී. ගෙයක් සැලසුම් කරද්දි මේවත් හිතන්නම ඕනෙ කාරණා කියල මහාචාර්ය තුමා කියන්නෙ හේතුවක් ඇතිව. පවුලෙ එක එක්කෙනා එක කාමරවල තනිවෙනව. බැඳීම් අඩුවෙනව.ගෙයක් දොරක් ගොඩනැඟීමේ පටන්, වර්ණ යෙදීම්, ආලෝකය, ගෘහ භාණ්ඩ, ජල සැපයුම්, තිර රෙදි ගහ කොළ- මල් හිටුවීම පවා වාස්තු විද්‍යාවට අයිති දේ. විෂයන් හැත්තෑ ගණනක් පුරා විහිදෙන ඔය මාතෘකා සියල්ල, හිත ගත නිවන නිවහනක් කරා ගෙන යන පියවරවල්.ඉතා පුළුල් වපසරියක විහිදෙන වාස්තු විද්‍යාව, අද ඔහුගෙ ජීවිතයෙම කොටසක් තරම්.”ගොඩනැඟිලි කියන්නෙ, ඕනෑම ශිෂ්ටාචාරයක ප්‍රෞඪත්වය. ඒක සියුම් නිර්මාණ කලාවක්. විද්‍යාව - ගණිතය – කලාව එකට ඈඳුණු වාස්තු විද්‍යාව, බොහොම සුන්දර දෙයක් හැටියටයි මම දකින්නෙ”මොරටුව විශ්වවිද්‍යාලයේ වාස්තු විද්‍යා පීඨයේ මහාචාර්යවරයා වගේම, කැලණිය විශ්වවිද්‍යාලයේ, පුරා විද්‍යා අධ්‍යයන අංශයේ අධ්‍යක්ෂවරයා ලෙස අදත් බොහෝසෙයින් කාර්ය බහුල මහාචාර්යතුමා, අවුරුදු 33 ක් පුරාම ගෝල පිරිස් බිහිකරනවා.වාස්තු විද්‍යාවෙන් මේ සා දුරක් පැමිණි ඔහු, සිය ජීවිතේ ගොඩ නඟා ගත් පළමු අඩිතාලම දමාගත්තෙ, ගාල්ලෙ – බූස්ස ගමේ ගෙවූ පුංචි සන්ධියේ පටන්.ටී.පී. ද සිල්වා, පුංචි නිමල්ගේ තාත්තා. ගාලු දිස්ති‍්‍රක් උසාවියෙ තෝල්ක මුදලි. අම්ම ගුරුවරියක්. ඈ ඩේලින්ද සොයිසා.අක්කයි – නංගියි – මල්ලියි එක්ක ගෙවූ ළමා කාලෙ මිහිර අදත් ඔහුට මතකයි. රිච්මන්ඩ් විදුහලේ උගන්නා කාලයේ ඔහුගෙ හිත ගියේ, ඉස්කෝලෙම තිබූ ,කුකුළන් 15,000ක්, එළදෙනුන් 150ක් පමණ හිටි ෆාම් එකට. ඉස්කෝලෙටම පාන් බනිස් හදාපු බේකරියත් තිබුණෙ පාසල් බිමේ. බාලදක්ෂයෙක් විදියට පාසල් බිමෙන් ලබපු අත්දැකීම් ජීවිතයේ බොහෝ තැන්වලදී නැඟී හිටියා කියලයි මහාචාර්ය තුමා කියන්නේ.හොඳම බාලදක්ෂයා, හොඳම සමාජ සේවා බාලදක්ෂයා, ගුලාම් හුසේන් කොඩිය, රැජින කොඩිය ආදී බාලදක්ෂ ජීවිතේ ජයග‍්‍රහණ රැසක් හිමිකර ගත් ඔහු අදත් බාලදක්ෂ ව්‍යාපාරයේ.පුරා විද්‍යාවට හිත ගිය ඒ කොලු අවධියේ . ඔහු සීගිරි කුරුටු ගී කියවන්න උත්සාහ කරනව. ඒ අවුරුදු 16 දී. 1965 ඔහු රිච්මන්ඩ් විදුහලේ ප‍්‍රධාන ශිෂ්‍ය නායකයා. චිත‍්‍ර කලාව ඔහු පි‍්‍රය අනෙක් විෂය.තුෂ්ණිඋසස් පෙළ විභාගයට පෙනී හිටින ඔහුට විදුහල්පතිතුමා ප‍්‍රතිඵල එනතුරු, විභාගය අසමත්, ත‍්‍රාඩ පන්තියක් බාර දෙනව. ටික කලක් ඒ දඟ සිසුන්ට ගුරුවරයකු වූ නිමල්, ඒ 1967 කොළඹ විශ්වවිද්‍යාලයට,ඇතුළත් වෙන්නෙ එහි ‘ස්වභාවික විද්‍යා පීඨ’ පළමු කණ්ඩායම හැටියට .වෛද්‍ය පීඨයෙ හැරුණු කොට වැඩිම කලක් ගත වෙන්නෙ වාස්තු විද්‍යා විෂය ධාරාව වෙනුවෙන්. ඒ අවුරුදු 5ක් තරම.ගොඩනැඟිලි දෙපාර්තමේන්තුවෙන් සිය වෘත්තීය අත්දැකීම් අරඹන ඔහු, ඊළඟට යන්නෙ ඉංජිනේරු සංස්ථාවට.1971 පොලිස් ස්ථාන ප‍්‍රතිසංස්කරණ ව්‍යාපෘතියෙදී සියලු නිර්මාණශීලී ඉදිකිරීම් සඳහා, ඔහු පිට පැවරුණේ විසල් වගකීමක්. රුහුණු විශ්වවිද්‍යාලයේ 60%ක ප‍්‍රමාණයක් නිර්මාණය වුණෙත් ඔහුගෙ සැලසුම් අනුව. පොලිස් මූලස්ථානය, වරකාපොළ පොලිසිය, මොනරාගල හා කෑගල්ල දිස්ති‍්‍රක් ලේකම් කාර්යාල ඔහුගේ සෙසු නිර්මාණශීලී සැලසුම් අතරින් කිහිපයක්.“අපි ඉගෙන ගත්තෙ රෝමන් හා ග‍්‍රීක් වාස්තු විද්‍යා ශාස්ත‍්‍රය. නමුත් අද මං මගේ සිසුන්ට අපේ සාම්ප‍්‍රදායික මැටි කර්මාන්තය හා ඈඳෙන වාස්තුª විද්‍යාවත් උවමනාවෙන්ම උගන්වනවා.අපේ රටේ අනන්‍යතාව රැඳී තියෙන, හස්ත කර්මාන්ත සහ කලා ශිල්ප අපෙන් ඈත්වෙන්න දෙන්න බැහැ. ලොව සුපතළ වාස්තුª විද්‍යාවත් එක්ක අපේ සම්ප‍්‍රදාය අපූරුවට පාහන්න පුළුවන්.අපේ රටේ පුරාණ දේ ඇසුරින් අපේ දරුවන්ට ඒ දේ පහදා දෙන්න හරි පහසුයි. හැමදේටම කලින් මං ළමයින්ට කියන්නෙ, අනුරාධපුර, පොලොන්නරු යන්න කියල. ගිහින් ඒ නටඹුන් හදාරන්න කියල.අද ළමයි හුඟ දෙනෙක් විශ්වවිද්‍යාලයට ආවට ඒ තැන්වලට ගිහින් නැහැ. ඒකයි ගැටලුව.. අනික කුරුටු ගී කියෙව්වත් සමහර ළමයින්ගෙ අකුරු කියවගන්න බැහැ.. ඉදිරියට යන්න නම් මේවා හදාගත යුතු ගැටලු..”..මහනුවර සංස්කෘතික ති‍්‍රකෝණයේ ව්‍යාපෘති අධ්‍යක්‍ෂවරයා මතු නොව, ලෝක උරුමයන් තෝරා ගන්නා ධ්ජධථධඵජාත්‍යන්තර සංවිධානයේ බිතු සිතුවම් පිළිබඳ සභාපතිවරයාත් ඔහුයි.වාස්තු විද්‍යා පශ්චාත් උපාධි ආයතනයේ අධ්‍යක්‍ෂවරයා ලෙස ද ඔහු මත ඇත්තෙ විසල් වගකීමක්. වාස්තු විද්‍යාව, චිත‍්‍ර කලාව, ගොඩනැඟිලි ඉතිහාසය, උරුමය සහ තවත් විවිධ පරාස ඔස්සේ ඉංගී‍්‍රසි සහ සිංහල බසින් ඔහු ලියූ පත පොත, අපේ උරුමයන්හි කවර හෝ අංශ සොයන අධ්‍යයනය කරන අය වෙනුවෙන්මයි.ඉංජිනේරු සංස්ථාවේ ප‍්‍රධාන වාස්තු විද්‍යාඥවරිය ලෙස 15 වසරක් සේවය කළ අයිරාංගනි ද සිල්වා, මහාචාර්ය බිරියත්, වාස්තු විද්‍යාව ජීවිතයෙම කොටසක් කර ගත් සෙයක්.නුවර උපන් ඈ, පාසල් ගියේ, මහනුවර උසස් බාලිකාවට සහ මාතලේ විද්‍යා විදුහලට. වෘත්තීය ජීවිතයෙ ඇරැඹුම සහ විශ‍්‍රාම යනතුරුම ඇගේ ජීවිතයෙන් වැඩි කලක් ගෙවුණෙ ඉංජිනේරු සංස්ථාවට. විශ්ව විද්‍යාල, පාසල්, සුගතදාස කී‍්‍රඩාංගණය, ඉස්පිරිතාල, ගම් උදා ව්‍යාපෘති, ඇගේ වාස්තු විද්‍යා ජීවිතයෙ අමතක නොවන නිර්මාණ. අදත් ඈ කාර්ය බහුල වාස්තු විද්‍යාඥවරියක්.”පවුලෙ අම්ම තාත්තා හැටියට එකම වෘත්තියක් කිරීම මට නම් හරි පහසුවක්. ලොකු දූ තමයි දරුවන්ගෙන් ඒ මඟ තෝරා ගත්තෙ. තුසිත පුතා, ජාත්‍යන්තර සංචාරක විද්‍යාව පිළිබඳ හැදෑරුවා. පොඩි දූ තුෂ්නි, මේ වෙනකොට මැලේසියානු සරසවියෙ ග‍්‍රැෆික් ආර්ට්ස් හදාරනවා.මොන තරම් කාර්ය බහුල වුණත්, මහත්තයා ගෙදරත් එක්කම බැඳුණු කෙනෙක්. දරුවො ගැනම හිතන කෙනෙක්. ක්‍ෂේත‍්‍රයෙ මොන තරම් බරපතළ කාරණාවකදි වුණත්, අපේ ප‍්‍රශ්නයට උත්තර ගේ ඇතුළෙම තියෙනවා. මොකද හතර දෙනෙක් ම වරලත් වාස්තු විද්‍යාඥයො නිසා...”මහාචාර්ය බිරිය කියන ඔය කතාවට, ඓෂානි ලොකු දූත් එකඟයි.”වාස්තු විද්‍යාව ගැන මුකුත් නොදන්න ළමා කාලෙත් මං පෞරාණික දේට ගොඩනැගිලිවලට ඇලුම් කළා. ඒ, තාත්තා විශ්ව විද්‍යාලෙ ළමයි අරගෙන ගිය පර්යේෂණ චාරිකාවලට මාවත් අරගෙන ගිය ගමන්වලදි.මහාචාර්ය නිමල් - අයිරාංගනී යුවළඅනුරාධපුර - පොළොන්නරුවෙ මිනුම් – අධ්‍යයන කටයුතු කරන කොට මං ඒව දිහා බලාගෙන හිටියෙ වශී වෙච්ච ගාණට. යනයන ගානෙ ගිහින්, මගේ විශ්ව විද්‍යාල ජීවිතයට එනකොට, වාස්තු විද්‍යාව මට බොහොම සමීප දෙයක් වුණා. වාස්තු විද්‍යාව, විද්‍යාවයි – කලාවයි බොහොම අපූරුවට පෑහෙන විෂය ක්‍ෂේත‍්‍රයක්.ගෙයක් හදන්න ඕනෙ වාස්තු විද්‍යානුකූලව කලාත්මකව. ඒක ලස්සන කරන්න ඕනෙ බොහොම සෞන්දර්යාත්මකව. අම්මයි – තාත්තයි වගේ ම මායි මගෙ මහත්තයයි දෙන්නත් වාස්තු විද්‍යාවෙන් ඒ තෘප්තිය නම් නොඅඩුව විඳිනව.මම ඕ-ලෙවල් කරල ඉවර වුණු හැටියෙ ලන්ඩන් ඒ ලෙවල් කළා. ඉන් සමත් වෙලා, මං තෝර ගත්තෙ වාස්තු විද්‍යාව. කොහොම හරි මං හොංකොං විශ්ව විද්‍යාලෙ ඉගෙන ගන්න කොට මගේ යාලුවො උසස් පෙළ පන්තියෙ. මං වේලාසන ලන්ඩන් ඒ-ලෙවල් කරල තිබුණු නිසා කාලෙ ඉතුරු වුණා.ගෘහ නිර්මාණ ශිල්පියකු විදියට පුහුණු වෙන කාලෙ සමහර දවස් තියෙනව, රෑ එළි වෙනකල් ‘සයිට්’ එකේ වැඩ කරන්න වෙන. ගෑනු පිරිමි කියල නෑ. ගොඩනැඟිල්ල නිම වන තුරු කොයි කැප කිරීමත් කරන්න වෙනව. මේසන් බාස්ල හැසිරවීම තරමක් කල්පනාකාරිව කළ යුතු දෙයක්. කාන්තාවන් ට අභියෝගයක් වෙන්නෙ එතැනදි.“මේ නෝන කෙනෙක් මොනව කියවනවද...” සමහර විට ඒ ආකල්පය ඔවුන් තුළ තියෙනව. විෂය පරාසය තුළ හොඳ අවබෝධයක් තිබිය යුතු ඒ නිසා...”සියලු ඉදිකිරීම් අවසානයේ, ‘කලාත්මක නිවෙසක්’ ඔවුන් දකින සිහිනය. කාන්තාවක් හැටියට බාරගන්නා ඒ අභියෝගය වාස්තු විද්‍යා ජීවිතයට ආශිර්වාදයක් කියලයි නලින් කියන්නෙ.”විශ්වාසය වගකීම උපරිමව රකින නිසා, ඕනම බරපතළ ඉදිකිරීමකදි වුණත් බය නැතිව බාර දීල යන්න පුළුවන් කම වාස්තු විද්‍යාඥ බිරියකගෙන් ලැබෙන ලොකු සහයෝගයක්. අනික හරියට අඩුපාඩු පේන එක. මුදලට දෙන සේවයට වඩා ආර්ට් එකක් එතැන තියෙනවා. ඕනම ගෘහ නිර්මාණයක අවසානයේ ගෘහ නිර්මාණ ශිල්පියාගේ ආවේණික ලක්‍ෂණයන් ඉබේටම ඊට ඇතුළත් වෙනව. හැබැයි ඒ කලාව, ගොඩනැඟිල්ලෙ යහපත වෙනුවෙන්...”ඒ, හැම නිර්මාණයක් අවසානයේම ඔවුන් ලබන සතුට.නලින්ගෙ පාසල් ජීවිතය ඇරැඹෙන්නෙ ගම්පහ ‘විළිඹුල’ කණිෂ්ඨ විදුහලෙන්. රදාවානේ එක්සත් ගමේ ගොවිතැන් කළ සිරිසේන ජයසිංහ, නලින්ගෙ තාත්තා. අම්මා, රූපා රන්දෙණිය.අම්ම-තාත්තා පුතා ඇතුලු කළේ ගමේ ඉස්කෝලෙට. ඒත් නොහිතූ විදියට පුතු පහේ ශිෂ්‍යÀව විභාගය මහ ඉහළින් සමත් වෙනව. විළිඹුල කණිෂ්ඨ විදුහලින් පළමු වතාවට ශිෂ්‍යත්වෙ සමත් වුණු නලින් පුතුට, ලංකාවෙ ඕනෑම පාසලකට යෑමට වරම් හිමි වෙනව. ඒත් අම්ම- තාත්ත පුතු ගම්පහ බණ්ඩාරනායකයට ඇතුලු කරන්නෙ තමන්ගෙ දැනීමෙ හැටියට.ඒත් ගමේ හිටපු වීරවර්ධන මහත්මිය ජයසිංහ යුවළට පණිවුඩයක් තියෙනව. ‘මේ මොන අපරාධයක් ද කොළඹ රාජකීයට යන්න පුළුවන් දරුව නවත්වන්න හදන්නෙ...”නලින්- ඓෂානි යුවළඅවසානයෙ ඇගේ කීම පිළිගන්න අම්ම-තාත්තා පුතු කොළඹ රාජකීය විදුහලට ඇතුලු කරනව. එක්සත් ගමෙන් ගම්පහට. ගම්පහින් පිටකොටුවට. එතැනින් තවත් බස් එකක්.”ඔය විදියට රදාවානෙ ඉඳල බස් තුනකින් මං කොළඹ රාජකීයට ආවෙ අම්ම- තාත්ත දෙන්නම එක්ක. දෙවැනි දවසෙ තාත්තා මාව ගම්පහට ඇරලුව. තුන්වැනි දවසෙ ඉඳන් මං තනියම ඉස්කෝලෙ ආවා.මාව බස්සවන්න හැමදාම ඒ දෙන්න කොළඹ ආවොත් ගොවිතැන් කරන්න වෙන්නෑ. පුංචි වුණාට අම්ම තාත්තගෙ දුක මං තේරුම් ගත්තා.සීසන් එකෙන් යන්න පැය 3 1/2යි එන්න පැය 3 1/2යි. පැය 7ක් මහ පාරේ මං තනියම ඉස්කෝලෙ ආව ගියාට කවදාවත් වැරැද්දක් කළේ නෑ. පුංචි හරි වැරැද්දක් වෙන්න ගියොත් මට අම්මගෙ මූණ මතක් වුණා.රාජකීයෙ හයේ පන්තියෙ හිටපු අතිශය සාමාන්‍යම පවුලක ළමයා මං. ඒත් කවදාවත් ඒ ඉහළ පැළැන්තියෙ කියපු දරුවො මට අවමන් කළේ නෑ. ඇත්තටම මගෙ පන්තියෙ හිටියෙ ගුණ ගරුක ළමයි. ඒ අය මට දිරි දුන්නා. මං අධිෂ්ඨානයෙන් ඉගෙන ගත්තා.මහාචාර්ය තුමත් මගේ ජීවිතේ මුණ ගැහුණු එහෙම චරිතයක්. උගත් කම, විනයානුකූල බව, හැදිච්චකමයි.හැමදාමත් අගේ කළේ. අදත් ක්‍ෂේත‍්‍රයේ මොන ප‍්‍රශ්නෙකදිවත් අපි වැටෙන් නෑ. පවුරක් වගේ, දැනුමින් අත්දැකීමෙන් පොහොසත් ඔහු ගෙ ඇසුර, අපිව ශක්තිමත් කරනව...”නලින්, අපේ රටේ සිසු පරපුරට, පූර්වාදර්ශයක්. නලින්ගෙ ඒ නිහතමානි ගුණයට ස්තුතියි නොකියා කොහොමද...හැම කළු වළාවකම රිදී රේඛාවක් ඇති බව, නලින්ගෙ පූර්වාදර්ශය අපිට යළි යළිත් පසක් කරනව.අද ගෘහ නිර්මාණ ශිල්පයේ විස්කම්පාන ඔහුත්, බිරියත් වාස්තු විද්‍යාව පිළිබඳ විද්වත් මණ්ඩලවල පවා සාමාජිකයන්. විශ්ව විද්‍යාල ඇදුරන්.මහාචාර්ය පියා, මව සහ සැමියා මෙන්, ඓෂානිගෙ හිතත් වැඩිපුරම ඉගැන්වීමට. ඈ මෑත ඉතිහාසයේ බිහිවූ අපේ රටේ ළාබාලම වාස්තු විද්‍යාඥවරිය.ඉතින්, එක ඉත්තක සුපිපි ඔවුන් අපේ රට තවත් බබළවනව කියලයි අන්තිමට කියන්න වෙන්නෙ.ඉනෝකා පෙරේරා බණ්ඩාර ඡායාරූප – ගීත් ද මැල්</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=av09040517</link>
    <topic>සුං වෙලා යන දිවියේ මැසිවිලි</topic>
    <author>ගුප්තාවරණය සහ ගූඩ සිතුවම තිස්ස කරුණාසේකර ගෙන්</author>
    <content>කවරයේ කතාවඑකම චිත‍්‍රපටයට පිට පිට සම්මාන 9 ක් දිනූ ‘බෑඩ් බෝයි’90 වැනි විය සමරන උදාර සිනමාකරුවාමේ දවස් වල මම බොහෝ දෙනාගේ ආදරයට ලක්වෙමින් ඉන්නවාජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)රැප් - හිපොප් නැති දෙරණ FMරොෂාන් මට රඟපෑමට තහංචි දාන්නේ නෑචීන ලූනා කැලැන්ඩරය‘තෙරණි ගීතය’ ඒකාංගික ටෙලි මාලාව සෑම පෝ දිනකම අයිටීඑන් තුළින්...සන්ජේ ගේ ඡන්ද සටන වතුරේ යයිද?ඓශ්වර්යාට ඉවරයක් නෑමවු පදවි ලද ප‍්‍රීටිකොහොමඳ තොරතුරුවිවාහය මගේ ඇසින්හෙන්රි ජයසේන ගේ ‘කුවේණි’ නැවතත් කරළියටදේශීය කලාවේ අගය දුටු වාස්තු විද්‍යා දිසාපාමොක්සුං වෙලා යන දිවියේ මැසිවිලි බලනු මැන එළ බුවා ඇදහිලි“කොමඩි කිං” වෙන්න හදන සරුංගල් සූරයාසිරුරේ ඇද කුද හරිගස්වන භෞත චිකිත්සාවරූ විසිතුරුබුවාලා තරම් දියුණු වෙන්නට දඟලන ජාතියක් ලොව මා දැක නැත. මේ සඳහා ඔවුන් අනුගමනය කරන සිරිත් විරිත්, කෙම්පහම්, ගති පුරුදු පුදුමාකාරය. ලොව කොහේ හෝ අස්සක මුල්ලක තියෙන දෙයක් ගුප්ත රහසක් සොයා ගත් සැණින් එය බුවාලන්තයට ලීක් වෙයි.මිසරයේ පිරමිඩ ඇතුළෙ හෝ අයිස්ලන්තයේ ගැලිසියර් තට්ටු යට පොසිල වී තියෙන හෝ විශ්වයේ අතිරහස් ගුප්ත ක‍්‍රම සහ විධි සොයා ගැනීමට බුවාලා අතිදස්සය.පිටරටින් එන ඕනෑම වෛරස් එකක් බැට්ටීරියාවක් බදාගෙන සල්ලි සොයා දියුණු වෙන්න බුවාලා සැදී පැහැදී සිටිති. ඔවුන් මෙතරම් දියුණු ජාතියක් වී ඇත්තේ මේ නිසා ය.අපේ රටවල අයත් මොවුන් ආදර්ශයට අරන් හිටි අඩියේ දියුණු වෙන්න සිතා ගත යුතු ය.හිටි අඩියේ ‘සට පටාස්’ ගා දියුණු වෙන ක‍්‍රම ඇති බව මා දැන ගත්තේ බුවා අයියා ගෙනි.දිනක් බුවා අයියා මොකක් දෝ ගනුදෙනුවකට පර්ස් එක ඇර මුදල් කොළ අදින විට ඉන් කුඩා පැකැට්ටුවක් බිම වැටුණි.අයියා වහා එය අවුලා සිප ඉමහත් ගෞරවයෙන් යළි පසුම්බිය තුළ ලාගනු දුටු මම ඒ ගැන විමසුවෙමි.මල්ලි මේවා තමයි බුවාලන්තෙ දියුණු වෙන අලුත් ක‍්‍රම හා විධි.“මොනා ද අයියෙ ඔය පැකැට් එකේ තියෙන්නෙ.”“මල්ලි මේකෙ තියෙන්නෙ බැංකුවෙ මිදුලෙං ගත්තු වැලි ටිකක්... මේක දාගත්තාම පර්ස් එකේ සල්ලි හිඟ වෙන්නෙ නෑ පර්ස් එක හිස් වෙන්නෙ නෑ.“ඔව් ඉතිං වැලි පැකැට් එක හරි ඉතුරු වෙනවනෙ... ඒක නෙමේ අයියෙ වැඩේ අපේ රටේ නං ඔහොම තියං ඉඳලා චෙක් කරන වෙලාවක අහුවුණොත් ‘කුඩු’ කියලා මාට්ටු වෙලා බලු කූඩුවේ සතියක හමාරක පරිප්පුවක් අදින්න වෙනවා...” මම කීවද අයියා පයිසෙකටවත් එය ගණන් ගත්තෙ නැත.මේ ආකාරයේ නොයෙක් හිටි අඩියේ දියුණු වෙන දියුණු ක‍්‍රම හැට හුටාමාරක් බුවාලා බුවීලා අතර දැකිය හැක.පපුව පෙරට දමා කඩාගෙන බිඳගෙන යන ස්ටෙ‍්‍රට් පෝවඩ් බුවෙක් දිනෙක මාහට අඳුනා ගන්නට ලැබුණි. ඔහු සිය කමිසයේ පපුව හරියේ ඇතුලු සාක්කුවක දමා ගෙන තිබුණු කුඩා ලියුම් කවරයක් මට පෙන්වීය.“මේකේ තියෙන්නෙ මොනාද දන්නවාද බොස්... මං සත්තුවත්තේ ලේබර් බුවෙකුට සම්තිං එකක් දීලා හරි අමාරුවෙන් ගත්තේ. මේ... කවරය ඇතුළේ සිහින් කෙඳි කීපයක් විය.“මේ ඔරිජිනල් සවුත් ඇප‍්‍රිකන් සිංහ මයිල්. මේක පපුවට වැදෙන කොට බය ගතිය නිකම්ම බ්ලාස් වෙලා යනවා... අම්බානක ගට්ස් එනවා. මුකුත් නැත්තං දීලා අදින්න හිතෙනවා. ළඟ තියෙන ටෙලිපෝන් කණුවකට හරි...ර්ර්ර් හ්... ර්හ්... දැඩි බුවා සිංහ ගර්ජනාවක් ද දැම්මේ ය.හංදිය ළඟ ගෙදර බයිසිකල් ඉස්පෝක් කූරක් මෙන් කෙට්ටු බුවා සිය ගෙල පැළඳි කෙඳි මාලයක් දිනෙක මට පෙන්වීය.“පෙරහර දවස්වල මාර ගේමක් දීලා මේකට කෙඳි හොයා ගත්තේ... බලන්ඩකො තව ටික දවසකින් මගේ ඇඟ දාලා එන හැටි... නිකං පං පං ගාලා.”“මොනාද කෙඳි... තිරිගු ද...?”“නෑ... නෑ... අයියෙ... අලි කෙඳි... අලි කෙඳි...මේවාට අමතරව විශ්ව සක්තිය අදින යකඩ වළලු, ලෝක බලය එන මාල, බ්‍රේස්කට්, බ්‍රේස්ලට්, මුදු, පෙන්ඩන්ට්... ආදී නානප‍්‍රකාර ගැජට් එල්ලා ගත් දියුණුවෙන බුවාලා බුවීලා කොතෙකුත් බුවාලන්තයේ සුලභය. දිනක් අල්ලපු ගෙදර බුවී අක්කා අපේ ගෙදර ආවේ නෝක්කඩුවක් කියා ගෙන ය.“බලන්ඩකො මල්ලී... අර ටී වී එකේ කියූ විදියට මං පුතා පාඩං කරන මේසෙ ඊසාන පැත්තට තියලා යටින් තිරුවානා ගලක් තිබ්බා.අනේ ඒත් කෝ කොල්ලා පාඩං කරන දෙයක් මතක හිටින්නෑනේ...”“මතක හිටින්න පුතා එතන ඉඳං පාඩං කරනවාද?“මොන පිස්සුද.. මල්ලී... ආං ටීවී එක දාගෙන කූබි කූබි ඩූ බලනවා...මල්ලි ලෑ රටේ නැද්ද ළමයින්ට පාඩං හිටින්න මොනා හරි ක‍්‍රමයක්... දන්නවනං මල්ලි කීයක් ගියත් කමක් නෑ... කරල දෙන්න මල්ලී... වාර විභාගෙත් අත ළඟ...”බුවි අක්කා ගෙන් බේරෙන්නට බැරි තැන මා දන්නා කෙම් ක‍්‍රමයක් කිරීමට උපදෙස් දුනිමි.ප‍්‍රතිඵල සාර්ථක බව දින දෙකකට පසු අපට දැනගන්න ලැබුණි.“මොනාද මල්ලි අර අල්ලපු ගෙදර ළමයා පාඩං වලට හුරු කරන්න කරපු ගුරුකම... අනේ මල්ලි අපටත් කියන්නකෝ” අපේ ගෙදර අක්කා මට වද කරන්නට විය.“වැඩි දෙයක් නෙවේ අපේ රටේ පාවිච්චි කරන පැරණි ක‍්‍රමයක්... මං කිව්වා... ඔය කලුගල් මේස යටින් තියලා හරියන්නෙ නෑ.. හොඳ වේවැලක් දොර මුල්ල පෙනෙන හරියෙන් තියන්න කියලා.“මල්ලි ඒක නෙමේ මල්ලි... මල්ලි දන්නවාද අර කොනේ ගෙදර බුවාලතා ගේ මනුස්සයා හැමදාම හවසට බීලා ගෙදර එන්නෙ...“ඉතිං... මොකෝ වෙලා තියෙන්නේ... මිනිහා ඉස්පිරිතාලෙද...”“නෑ.. නෑ... මල්ලි එයා ගෙ බීම සම්පූර්ණයෙන් ම නැවතිලා... දැං ඔය ඉන්නෙ පූස් පැටියා වගේ... බුවාලතා කිව්වෙ මොකක්ද අලුත් කෙමක් කරා හරියටම හරි ගියා කියලා.“මොකක් බීම නවත්තන්න කෙමක්... නියමයිනෙ...” අපිටත් හොයා ගත්තොත් බුවා අයියා බොන එකත් පුල්ස්ටොප් කර ගත්තැකිනෙ අක්කෙ...”“ඒක තමයි මල්ලි... ඒත් ඒ අඟන කියන්නෙ නෑනෙ හරි හමන් විස්තරයක්...මං දන්න තරමිං එයා බුවා නන්ද ගෙයිං පිටවෙන කොටම කමිසෙ සාක්කුවට මොකක්ද ලියුං කවරයක් දානවා... ඒක තියන කං එයට බොන්න හිතෙන්නෙ නැතිලු...“ෂහ්... මාරයිනෙ... මොනාද දන්නෙ නෑ ලියුමේ තියෙන්නේ...”“ඒකනෙ මල්ලි... මාත් මේ බල බලා ඉන්නෙ.. කොහෙන්ද මෙයා මේක හොයා ගත්තෙ කියලා දැනගන්න... ටවුමේ ගුප්ත ගැජමැටික් සෙන්ටර් එකෙන් ගත්තා ද දන්නෙ නෑ...බුවී අක්කා එදින සපථ කළේ වැඩි දිනක් යන්නට ප‍්‍රථම කෙසේ හෝ ඔය අලුත් ම කෙම්ස් එක සොයා ගන්නා බවට ය.සති දෙක තුනකට පසු බුවී අක්කාටත් මටත් අප පුල පුලා බලා සිටි ගුප්ත රහස එළිකර ගැනීමේ මාර චාංස් එක උදා විය.බුවානන්ද අයියා හවස් මානයක අපේ නිවෙසට ආවේ අපේ බුවා අයියාත් එක්ක වත්ත පහළ වැට අලුත්වැඩියා කිරීමට ය.“ඇඟ පත මහන්සිවෙන වැඩක් නිසා නන්දෙ වැඩේට කලියෙං මුකුත් පිළිවෙලක් වෙලා ඉම්මුද...”බුවා අයියා සෙටමෝල් වෙත අදහස මතු කළේ ය. වහාම ඇඳ සිටි කමිසයේ සාක්කුවට අත දමා ලියුං කවරයක් බාගෙට එළියට ඇද ආපසු දැමූ බුවා නන්ද අයියා “හාපෝ... බෑ...බෑ... මං ඕවට නෑ... රත්නෙ... ආපු වැඩේ කොරමු...” කියමින් කමිසය ගළවා පුටුවක් උඩින් දමා වක්පිහියක් ගෙන වත්ත පහළ පැත්තට යන්නට විය.බුවී අක්කා සැණෙකින් මා සොයා ආවේ පැත්ත මාරුවුණු සෙල් වෙඩිල්ලක් වගේ ය.“මල්ලි... වැඩේ හරි... වැඩේ හරි... ඉක්මනට එන්ඩ... බුවානන්ද අයියා කමිසෙ දාලා වත්ත පහළට ගියා... ටාර් ගාලා සාක්කුවෙං ලියුම අරන් බලමු...ඇතිවූ දාර කුතුහලය නිසා මම ද අක්කාත් සමඟ ගුප්ත ලියුං කවර මෙහෙයුමට එක් වුණෙමි.බුවි අක්කා හිමින් සීරුවේ කමිස සාක්කුවෙන් ලියුම ගෙන දිග හැර එතුළින් බෝතලයක හැඩයට කපන ලද රූපයක් එළියට ගත්තා ය.ලියුං කවරයේ තවත් මොකක් දෝ හතරැස් කෑල්ලක් තිබුණි.“මේ මොකක්ද මල්ලි මේ...”“මේක හං කෑල්ලක්නෙ... මොකක්ද මේ හං කෑල්ලේ ලියලා තියෙන්නේ...ෂුවර් එකටම සූත‍්‍රයක්... නැත්තං... මන්තර කෑල්ලක් වෙන්න ඇති... කියවන්න මල්ලි කියවන්න බලන්න...”(බුවාලන්තයේ අත්දුටු සාර්ථක ක‍්‍රමයක් බැවින් මෙය අත්හදා බලන ලෙස අපේ රටේ මගේ රසික බුවීලා ගෙන් ඉල්ලා සිටිමි.)ගුප්තාවරණය සහ ගූඩ සිතුවම තිස්ස කරුණාසේකර ගෙන්</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=av09040518</link>
    <topic>“කොමඩි කිං” වෙන්න හදන සරුංගල් සූරයා</topic>
    <author/>
    <content>කවරයේ කතාවඑකම චිත‍්‍රපටයට පිට පිට සම්මාන 9 ක් දිනූ ‘බෑඩ් බෝයි’90 වැනි විය සමරන උදාර සිනමාකරුවාමේ දවස් වල මම බොහෝ දෙනාගේ ආදරයට ලක්වෙමින් ඉන්නවාජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)රැප් - හිපොප් නැති දෙරණ FMරොෂාන් මට රඟපෑමට තහංචි දාන්නේ නෑචීන ලූනා කැලැන්ඩරය‘තෙරණි ගීතය’ ඒකාංගික ටෙලි මාලාව සෑම පෝ දිනකම අයිටීඑන් තුළින්...සන්ජේ ගේ ඡන්ද සටන වතුරේ යයිද?ඓශ්වර්යාට ඉවරයක් නෑමවු පදවි ලද ප‍්‍රීටිකොහොමඳ තොරතුරුවිවාහය මගේ ඇසින්හෙන්රි ජයසේන ගේ ‘කුවේණි’ නැවතත් කරළියටදේශීය කලාවේ අගය දුටු වාස්තු විද්‍යා දිසාපාමොක්සුං වෙලා යන දිවියේ මැසිවිලි බලනු මැන එළ බුවා ඇදහිලි“කොමඩි කිං” වෙන්න හදන සරුංගල් සූරයාසිරුරේ ඇද කුද හරිගස්වන භෞත චිකිත්සාවරූ විසිතුරුශ‍්‍රී ලංකාවේ සරුංගල් සූරයා වූ ඔහු තවත් අංශයකින් නමක් තියන්න ඔන්න මෙන්න. ඒ ‘කොමඩි කිං’ කෙනෙක් වීමෙන්.මේ දිනවල හිරු FM  නාළිකාවේ ‘කොමඩි කිං’ තරගයෙන් ලංකාවෙන්ම අවසන් තුන්දෙනා අතරට ඔහුත් තේරිලා.මේ සරුංගල් සූරයා ලෙස කවුරුත් දන්න කන්තලේ එරික් විමලසිරියි.පුරා මාස 6ක් තිස්සේ හිරු FM  නාලිකාවෙන් ප‍්‍රචාරය වන මෙම වැඩසටහන අසන්නන් අතර හුඟක් ජනප‍්‍රිය වුණා.ඒ එරික් වගේ අයගෙ ‘කොමඩි’ නිසයි. අවසන් තුන්දෙනා අතරට තේරුණු එරික්ට හිරු FM  වෙතින් දහස් ගාණක් තෑගි ලැබිලා.ඒ අතර නැඟෙනහිර පළාත් සභාවේ නියෝජ්‍ය සභාපති හිටපු පාර්ලිමේන්තු මන්තී‍්‍ර ගුණවර්ධන මහතා අතින් රුපියල් ලක්ෂයක මුදලක් ද එරික්ට පිරිනැමුණා.වේදිකා නළුවකු නිවේදකයකු හා චිත‍්‍ර ශිල්පියකු ද වන එරික්ට ‘කොමඩි කිං’ තරගයෙන් උඩට එන්න කන්තලේ ජනතාව හුඟක් උදව් කරලා.ඒ නිසා තමන්ට S.M.S. එවීමෙන් සහයෝගය දුන් කන්තලේ ජනතාව ඇතුළු හිතමිතුරන්ට එරික් තම හෘදයාංගම ස්තුතිය පුදකර සිටිනවා.හිරු FM  ‘කොමඩි කිං’ හරහා එරික්ට ලැබුණු ජයග‍්‍රහණය වෙනුවෙන් කන්තලේ තරුණ කැළ එකතු වී ඔහුට උපහාර උළෙලක් පවත්වන්නත් කටයුතු සූදානම් කරලා.ලබන අපෙ‍්‍ර්ල් මස අගදී කන්තලේ වෙලින්ටන් සිනමා ශාලාවේදීයි මේ උපහාර උළෙල පැවැත්වෙන්නේ.මේ අතර ‘කොමඩි කිං’ සඳහා තමන්ට ලැබුණු ත්‍යාග මුදල් වලින් කොටසක් ප‍්‍රදේශයේ නැති බැරි අය වෙනුවෙන් වෙන් කරන්නත් ඔහු බලාපොරොත්තු වෙනවා.දැනටමත් ප‍්‍රදේශයේ දිළිඳු පවුල් තුනකට ගුවන් විදුලි යන්ත‍්‍ර 3ක් ඔහු පරිත්‍යාග කරලා.කන්තලේ ප‍්‍රාදේශීය ලේකම් කාර්යාලයේ සේවය කරන එරික් ඉදිරියේ දී කලා කටයුතුවල හා සමාජ සේවයේ යෙදෙමින් කා අතරත් හොඳ හිත පතුරුවමින් කල දවස ගෙවන්නයි බලාපොරොත්තුවෙන් ඉන්නෙ.  එරික් විමලසිරි සරුංගල් නිර්මාණයක් සමඟ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=av09040519</link>
    <topic>සිරුරේ ඇද කුද හරිගස්වන භෞත චිකිත්සාව</topic>
    <author>සාකච්ඡාවකින් සකස් කළේ ගාමිණී සුසන්ත</author>
    <content>කවරයේ කතාවඑකම චිත‍්‍රපටයට පිට පිට සම්මාන 9 ක් දිනූ ‘බෑඩ් බෝයි’90 වැනි විය සමරන උදාර සිනමාකරුවාමේ දවස් වල මම බොහෝ දෙනාගේ ආදරයට ලක්වෙමින් ඉන්නවාජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)රැප් - හිපොප් නැති දෙරණ FMරොෂාන් මට රඟපෑමට තහංචි දාන්නේ නෑචීන ලූනා කැලැන්ඩරය‘තෙරණි ගීතය’ ඒකාංගික ටෙලි මාලාව සෑම පෝ දිනකම අයිටීඑන් තුළින්...සන්ජේ ගේ ඡන්ද සටන වතුරේ යයිද?ඓශ්වර්යාට ඉවරයක් නෑමවු පදවි ලද ප‍්‍රීටිකොහොමඳ තොරතුරුවිවාහය මගේ ඇසින්හෙන්රි ජයසේන ගේ ‘කුවේණි’ නැවතත් කරළියටදේශීය කලාවේ අගය දුටු වාස්තු විද්‍යා දිසාපාමොක්සුං වෙලා යන දිවියේ මැසිවිලි බලනු මැන එළ බුවා ඇදහිලි“කොමඩි කිං” වෙන්න හදන සරුංගල් සූරයාසිරුරේ ඇද කුද හරිගස්වන භෞත චිකිත්සාවරූ විසිතුරුභෞත චිකිත්සාව ලෙස හඳුන්වන්නේ කුමන අන්දමක ප‍්‍රතිකාර ක‍්‍රමයක්ද?ශරීරය විසින්ම රෝග සුවකර ගැනීමේ හැකියාවක් අපේ ශරීරය සතුව තිබෙනවා. භෞත චිකිත්සාවෙන් සිදුකරන්නේ එම හැකියාවට පහසුකම් සැලසීමයි. මෙම ප‍්‍රතිකාර ක‍්‍රමය සඳහා භෞතික වස්තූන් සහ භෞතික උපකරණ උපයෝගී කර ගන්නවා.Electro Theraphy, Ultra Sound වැනි උපකරණ මෙන්ම විවිධ සම්බාහන ක‍්‍රමද භෞත චිකිත්සාවේදී යොදා ගන්නවා. භෞත චිකිත්සාවේදී සියයට පනහකටත් වැඩියෙන් යොදා ගන්නේ සම්බාහන ක‍්‍රමයි. අනතුරකට ලක්වී තිබෙන මාංශ පේශීන්, අස්ථීන්, පටක, නැවත ප‍්‍රතිසංස්කරණය කිරීම, පුනරුත්ථාපනය කිරීම සම්බාහනයෙන් සිදු කෙරෙනවා.බොහෝ දෙනෙක් තුළ මතයක් තිබෙනවා, කිසියම් අනතුරක් සිදුවුවොත් පමණයි භෞත චිකිත්සක ප‍්‍රතිකාර ක‍්‍රම උපයෝගී කරගත යුත්තේ කියා. එය වැරදි මතයක්. ඉපදී පළමු පැයේ සිට භෞත චිකිත්සක ප‍්‍රතිකාර කළ හැකියි. ඒ; වෛද්‍ය උපදෙස් මත සහ අවශ්‍යතාව මත.අපි සිතමු උපදින විටම කිසියම් බිළිඳකුගේ ශරීර අවයවයක (පාදයක, අතක, උරහිසේ හෝ උකුලේ) ඇදයක්, විකෘතියක් පවතිනවා යැයි කියා. එම තත්ත්වය වෛද්‍යවරයකු විසින් නිවැරැදිව හඳුනාගත් පසුව භෞත චිකිත්සක වරයකු වෙත යොමු කළහොත් භෞත චිකිත්සක ප‍්‍රතිකාර මඟින් එම විකෘතිය සුවකර ගත හැකියි.ඇතැමුන් තමන් යෙදී සිටින රැකියාව නිසා යම් යම් ආබාධයන්ට ලක්විය හැකියි. පරිගණක කි‍්‍රයාකරවන්නන් වැනි දීර්ඝ වේලාවක් එකම ඉරියව්වක සිටින අයගේ, දීර්ඝ වේලාවක් ලේඛනයේ යෙදෙන පුද්ගලයන්ගේ කොන්ද ප‍්‍රදේශයේ, අතේ ආබාධ ඇතිවිය හැකියි. මෙවැනි ආබාධ තත්ත්වයන් ඉතාම පහසුවෙන් භෞත චිකිත්සක ප‍්‍රතිකාර මඟින් සුවකර ගත හැකියි.පරිගණක ආශ‍්‍රිතව රැකියාව කරන බොහෝ පුද්ගලයින් පුරුදු වී සිටින්නේ ගෙල ඉදිරියට නවාගෙන පරිගණක තිරය දෙස බලා සිටීමයි. එවැනි පුද්ගලයන්ගේ ගෙල ප‍්‍රදේශයේ නිතර වේදනාවක් ඇතිවෙනවා. ප‍්‍රතිකාර නොගෙන දිගටම රැකියාව කරගෙන යන විට ඔවුන්ගේ හිසේ වේදනාවක් ඇතිවෙනවා.විශේෂඥ සම්භාහන චිකිත්සක කී‍්‍රඩා වෛද්‍ය ආයතනයේ ජ්‍යෙෂ්්‍යඨ කථිකාචාර්ය කමල් චන්දනඑයට හේතුවන්නේ ගෙල ඉදිරියට නෙරා තිබෙන විට ගෙලෙහි ඇති කොඳු ඇට එකට ගැටීමට පටන් ගැනීමයි. එමෙන්ම දවසේ වැඩි වේලාවක් ලේඛන කටයුතුවල යෙදී සිටින පුද්ගලයින්ගේ අතේ මැණික් කටුව සන්ධියේ ආබාධ ඇතිවිය හැකියි. මැණික් කටුව සන්ධියේ ඇති කුහරය (Carpal tonal) තුළින් අපේ ස්නායු ගමන් කරනවා.අත මිරිකාගෙන හකුලුවාගෙන නිතර සිටින විට නිතර ලේඛනයේ යෙදෙන විට එම ස්නායු තෙරපීමට ලක්වෙනවා. එවිට මැණික් කටුව සන්ධියේ අධික වේදනාවක් ඇතිවිය හැකියි.එසේම ළිඳෙන් වතුර ඇදීම රෙදි සේදීම, පොල් මිරිකීම වැනි කාර්යයන්හි නිතර නියැලෙන කාන්තාවන්ගේ මැණික් කටුව සන්ධියේ ස්නායු තෙරපීම නිසා ද අධික වේදනාවක් ඇතිවීමට ඉඩ තිබෙනවා.එසේම වැරදි ඉරියව් වලින් වාඩිවී සිටීම, වැරදි හැඩයන්ගෙන් යුතු පුටුවල වාඩිවී සිටීම වැනි කි‍්‍රයාවන් නිසා නිතර කොන්ද ආශ‍්‍රිතව වේදනාවක් ඇතිවිය හැකියි.වර්තමානයේදී බොහෝ දෙනෙක් රාතී‍්‍ර ආහාරය ගෙන දෙපා ඉහළින් තබාගෙන රූපවාහිනිය දෙස පැයක් දෙකක් පමණ බලා සිටීමට පුරුදු වී සිටිනවා.කොන්දේ ආබාධ ඇතිවීමට මෙය ප‍්‍රබල හේතුවක්. වැරදි ඉරියව්වල බොහෝ කලක් සිටින විට එම ඉරියව් නිවැරදි ඉරියව් ලෙස අපගේ ස්නායු පද්ධතිය වැරදි ලෙස වටහා ගන්නවා. ඉන්පසුව නිවැරදි ඉරියව්වල සිටින විට වේදනාවක් ඇතිවෙනවා.වැරදි ඉරියව්වලට හුරුවූ මාංශපේශීන් සහ ස්නායු පද්ධතිය භෞත චිකිත්සක ප‍්‍රතිකාරවලින්, නිවැරදි ඉරියව්වට යොමුකරනවා. මුල් අවස්ථාවේදී මෙවැනි ආබාධයක් හඳුනා ගත් විට භෞත චිකිත්සක ප‍්‍රතිකාර මඟින් මනා සුවයක් ලබාගත හැකියි. ශල්‍යකර්ම සිදුකිරීම අවශ්‍ය වන්නේ නෑ.අද බොහෝ පාසල් ළමයින් කිලෝ ග‍්‍රෑම් 10, 15ක් පමණ බරින් යුතු පොත් බෑග් පිටෙන් ඔසවාගෙන යනවා. මෙය ළමයින්ගේ කොන්ද ප‍්‍රදේශයේ ආබාධ බහුලවීමට එක් හේතුවක්. එසේම ඇතැම් ළමයින් එක් පැත්තක උරහිසින් පමණක් සැමදාම පොත් බෑගය එල්ලාගෙන යාමට පුරුදු වී සිටිනවා.මෙයත් වැරදි කි‍්‍රයාවක්. වඩාත් සුදුසුවන්නේ උරහිස් මාරු කරමින් පොත් බෑගය ගෙන යාමයි. එසේ නැතිනම්, රෝද සවි කළ පොත් බෑග් භාවිතා කිරීමයි. දරුවන් මෙසේ පොත් බෑග් වැරදි ලෙස එල්ලාගෙන යාම නිසා ඇතිවන ආබාධ සඳහා ද භෞත චිකිත්සක ප‍්‍රතිකාර තිබෙනවා.කී‍්‍රඩාවේදී භෞත චිකිත්සාව උපයෝගී වන්නේ කෙසේද?බොහෝවිට කී‍්‍රඩාවේදී භෞත චිකිත්සක ක‍්‍රම යොදාගන්නේ අනතුරු නිවාරණය සඳහායි. කී‍්‍රඩකයෙක් අනතුරකට ලක්වීම විශාල පාඩුවක්. ජාතික මට්ටමේ කී‍්‍රඩකයින්ගේ කි‍්‍රයාකාරකම් නිරීක්ෂණය සඳහා භෞත චිකිත්සකවරු සිටිනවා. එම කී‍්‍රඩකයින් කී‍්‍රඩාව ආරම්භ කිරීමට පෙර ඇඟ උණුසුම් කරන ව්‍යායාමවල යෙදෙනවා ද, දිගැදුම් ව්‍යායාමවල යෙදෙනවා ද කියා නිරීක්ෂණය කිරීමට භෞත චිකිත්සක උපදේශකවරු සිටිනවා.ජාතික මට්ටමේ කී‍්‍රඩකයින් පුහුණු කරුවන්ගේ උපදෙස් පිළිපදිනවා සේම, භෞත චිකිත්සක වරුන්ගේ උපදෙස් ද පිළිපැදිය යුතුයි. එවිට කී‍්‍රඩා කරන විට සිදුවිය හැකි අනතුරුවලින් වැළකී සිටිය හැකියි. එමෙන්ම කී‍්‍රඩකයන්ගේ ශරීරයේ තිබෙන නියම ජවය, හැකියාව මතුකර ගැනීම සඳහා භෞත චිකිත්සක ක‍්‍රමවල එන සම්බාහනයන් යොදාගන්නවා.මෙහිදී කරනු ලබන සම්බාහන මඟින් සාමාන්‍ය අවස්ථාවලදී රුධිරය, ඔක්සිජන් සහ අනෙකුත් පෝෂ්‍ය ද්‍රව්‍ය ගමන් නොකරන මාංශපේශීන් වෙත පවා එම ද්‍රව්‍යයන් ගමන් කිරීමට සලස්වා කී‍්‍රඩකයන්ගේ උපරිම ශක්තිය මතුකර ගන්නවා.එසේම සාමාන්‍ය දිගැදුම් ව්‍යායාමවලදී දිගැදුම් නොවන මාංශපේශීන් පවා සම්බාහනය මඟින් දිගැදුමකට ලක් කළ හැකියි. ඒ; අනතුරු වළක්වා ගැනීමට කරනු ලබන භෞත චිකිත්සක ප‍්‍රතිකාරයි. කිසියම් කී‍්‍රඩකයකුට කී‍්‍රඩා කරන අතරවාරයේ අනතුරක් සිදුවුවහොත් භෞත චිකිත්සාවේදී උපයෝගී කරගන්නා යන්ත‍්‍ර මඟින් ප‍්‍රතිකාර කරනු ලබනවා.භෞත චිකිත්සක ප‍්‍රතිකාර යොදාගත හැකි තවත් අවස්ථා මොනවාද?ශල්‍යකර්ම වලට භාජනය කළ යුතු යැයි නිර්දේශ වූ ඇතැම් රෝගී අවස්ථා භෞත චිකිත්සක ක‍්‍රම මඟින් සුවකර ගත හැකිව තිබෙනවා. විශේෂයෙන්ම බෙල්ලේ, දණහිස්වල, උරහිස්වල, සන්ධිවල ඇතිවන ඇතැම් ආබාධ බොහෝවිට ශල්‍යකර්මයකට නොගොස් භෞත චිකිත්සක ප‍්‍රතිකාර මඟින් සුවකර ගත හැකියි.එමෙන්ම ඇතැම් ශල්‍යකර්ම කළ විට ඇතිවන අතුරු ආබාධ භෞත චිකිත්සක ප‍්‍රතිකාර මඟින් සුවකර ගත හැකියි. එසේම අංශභාගය, ආතරයිටිස් වැනි විශේෂිත රෝගාබාධයන්ට කරනු ලබන මූලික වෛද්‍ය ප‍්‍රතිකාර වලින් පසුව, වෛද්‍ය උපදෙස් මත භෞත චිකිත්සක ප‍්‍රතිකාර ලබාගැනීම වැදගත්.අංශභාග රෝගයට ගොදුරු වූ ඇතැමුන්ගේ එක් අංශයක් අකි‍්‍රය වෙනවා. එම අකි‍්‍රය වූ කොටස නැවත යථා තත්ත්වයට පත්කර ගැනීමට භෞත චිකිත්සක ප‍්‍රතිකාර යොදාගත හැකියි. මෙහිදී භෞත චිකිත්සක ප‍්‍රතිකාර මඟින් අකි‍්‍රයව තිබෙන මාංශපේශීන්, පඨක වෙත රුධිර සැපයීම නිසි පරිදි ලබාදීමට කටයුතු සලස්වනවා.එමඟින් අකි‍්‍රයව පවතින එම කොටස් යථා තත්ත්වයට පත් කරගත හැකියි. මූලික භෞත චිකිත්සක ප‍්‍රතිකාරවලින් පසුව විශේෂිත ව්‍යායාම උපයෝගී කරගෙන මාංශපේශි, පඨකවල කි‍්‍රයාකාරිත්වය වර්ධනය කරනවා. අකි‍්‍රය වූ සන්ධි පෙරමෙන් කි‍්‍රයා කිරීමට හැකි තත්ත්වයට පත්කිරීමේ හැකියාව භෞත චිකිත්සක ප‍්‍රතිකාර සතුයි.අංශභාග රෝගයට ගොදුරු වී අත පය දිග හැරීමට පවා නොහැකිව සිටින රෝගියෙකුගේ තත්ත්වය හොඳින් ඇවිද යා හැකි මට්ටමට දියුණු කළ හැකියි.හදිසි අනතුරකට ගොදුරු වූ පුද්ගලයින්ටත් භෞත චිකිත්සක ප‍්‍රතිකාර වැදගත් නේද?අනතුරකදී අස්ථි බිඳී යා හැකියි. මාංශපේශීන් කැඩී ඉරී යා හැකියි. මූලික වෛද්‍ය ප‍්‍රතිකාර, ශල්‍යකර්මවලින් පසුව අස්ථි ප‍්‍රකෘති තත්ත්වයට පත්වී ඇති විට එම තත්ත්වය වඩාත් දියුණු කර ගැනීමට භෞත චිකිත්සක ප‍්‍රතිකාර යොදා ගත හැකියි. හදිසි අනතුරකදී අස්ථියක් කැඩුණු විට වෛද්‍ය ප‍්‍රතිකාර මඟින් අස්ථිය නැවත සකස් කළා යැයි සිතන්න.බිඳුණු අස්ථිය නැවත සකස් වීමේදී අස්ථිය බිඳුණු ස්ථානයේ වැඩියෙන් කැල්සියම් තැන්පත් වෙනවා. එමඟින් අස්ථියේ හැඩය වෙනස්වී විකෘති විය හැකියි. මෙහිදී අස්ථියේ නියම හැඩය, කි‍්‍රයාකාරිත්වය නම්‍යශීලිත්වය නැවත ලබාගැනීම සඳහා භෞත චිකිත්සක ප‍්‍රතිකාර උපයෝගී කරගත හැකියි.එමෙන්ම නිතර ඇතිවන හිසේ කැක්කුම, අතපයේ කැක්කුම, සෙම, පීනස වැනි රෝග තත්ත්වයන් සඳහා ද භෞත චිකිත්සාවේ ප‍්‍රතිකාර සම්බාහන ක‍්‍රම තිබෙනවා.භෞත චිකිත්සක ප‍්‍රතිකාරවලට යාමට පෙර වෛද්‍ය උපදෙස් ලබාගත යුතුද?ඔව්. රෝගියකුගේ රෝග තත්ත්වය කළ හැක්කේ වෛද්‍යවරයකුට පමණයි. කිසියම් රෝගියකුට භෞත චිකිත්සක ප‍්‍රතිකාර කළ යුතු පිළිවෙළ සහ ප‍්‍රතිකාර ක‍්‍රම තෝරා ගැනීමේ හැකියාව භෞත චිකිත්සක වරයා සතු වුවත්, රෝගියකු භෞත චිකිත්සක ප‍්‍රතිකාර වෙත යොමු කිරීමේ වගකීම තිබෙන්නේ වෛද්‍යවරයකුටයි. ඒ; රෝගියාගේ රෝගයේ නියම තත්ත්වය දන්නේ වෛද්‍යවරයා නිසා.වෛද්‍යවරයකු නොමැති අවස්ථාවක භෞත චිකිත්සකවරයාට ප‍්‍රතිකාර පිළිබඳ තීරණයක් ගත හැකි වුවත් වඩාත් සුදුසු වන්නේ වෛද්‍ය උපදෙස් මත ප‍්‍රතිකාර කිරීමයි.භෞත චිකිත්සක ප‍්‍රතිකාර ගන්නා රෝගියකු සිටින නිවෙසක ළඟම ඥාතීන් පිළිපැදිය යුතු උපදෙස් මොනවාද?භෞත චිකිත්සකවරයා රෝගියකු සිටින නිවෙසට පැමිණෙන්නේ හෝ රෝගියා භෞත චිකිත්සක වරයා වෙත ගෙනයන්නේ සතියකට වරක් හෝ මසකට වරක් හෝ විය හැකියි. ඉතිරි දිනවල රෝගියාහට කළ යුතු භෞත චිකිත්සක ප‍්‍රතිකාර පිළිබඳව නිවැසියන් දැනුම්වත් වීම වැදගත්.රෝගියකු සුවකර ගැනීමට වෛද්‍යවරයා, භෞත චිකිත්සක වරයා, නිවැසියන්, රෝගියා යන සියලුදෙනාගේම කැපවීම අවශ්‍යයි. භෞත චිකිත්සක වරයා නියම කරනු ලබන ව්‍යායාම නිසි පරිදි නිසි කලට කරන්නේ නැතිනම් එම ප‍්‍රතිකාරවලින් නියම ප‍්‍රතිඵලයක් ලබාගත නොහැකියි.මෙහිදී සඳහන් කළ යුතු වැදගත් කරුණක් තිබෙනවා. භෞත චිකිත්සක ප‍්‍රතිකාර සඳහා යම් යම් උපකරණ යොදාගන්නා විට අවම වශයෙන් මීටර් 3ක දුරක සිට ජංගම දුරකතන භාවිතා කිරීමෙන් වැළකීමයි. එසේම භෞත චිකිත්සකවරයා නියම කරනු ලබන ව්‍යායාම නිසි පරිදි කිරීමත් වැදගත්.ව්‍යායාම නොකොට ව්‍යායාම කළා යැයි භෞත චිකිත්සකවරයා රැවටීම ඉතා වැරදියි. එවිට රෝගියාට ඊළඟට කළ යුතු ප‍්‍රතිකාර පිළිබඳව තීරණයක් ගැනීමට භෞත චිකිත්සකවරයාට නොහැකි වෙනවා.සාකච්ඡාවකින් සකස් කළේ ගාමිණී සුසන්ත</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=av09040520</link>
    <topic>රූ විසිතුරු</topic>
    <author>සටහන - රෝහණ</author>
    <content>කවරයේ කතාවඑකම චිත‍්‍රපටයට පිට පිට සම්මාන 9 ක් දිනූ ‘බෑඩ් බෝයි’90 වැනි විය සමරන උදාර සිනමාකරුවාමේ දවස් වල මම බොහෝ දෙනාගේ ආදරයට ලක්වෙමින් ඉන්නවාජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)රැප් - හිපොප් නැති දෙරණ FMරොෂාන් මට රඟපෑමට තහංචි දාන්නේ නෑචීන ලූනා කැලැන්ඩරය‘තෙරණි ගීතය’ ඒකාංගික ටෙලි මාලාව සෑම පෝ දිනකම අයිටීඑන් තුළින්...සන්ජේ ගේ ඡන්ද සටන වතුරේ යයිද?ඓශ්වර්යාට ඉවරයක් නෑමවු පදවි ලද ප‍්‍රීටිකොහොමඳ තොරතුරුවිවාහය මගේ ඇසින්හෙන්රි ජයසේන ගේ ‘කුවේණි’ නැවතත් කරළියටදේශීය කලාවේ අගය දුටු වාස්තු විද්‍යා දිසාපාමොක්සුං වෙලා යන දිවියේ මැසිවිලි බලනු මැන එළ බුවා ඇදහිලි“කොමඩි කිං” වෙන්න හදන සරුංගල් සූරයාසිරුරේ ඇද කුද හරිගස්වන භෞත චිකිත්සාවරූ විසිතුරු යෝධ අන්නාසි ගෙඩියක්. හැබෑවට මේ වගේ පලදාවක් දක්නට නොලැබුණත් මිනිසුන් නෙත් අද්දන නිමිත්තක්. ඕස්ටේ‍්‍රලියාවෙ සංචාරක ආකර්ෂණය පිණිසයි මේ නිර්මාණය කැර තිබෙන්නේ.මාළුන් ගේ පාරාදීසයට එක්වූ අලුත්ම මාළුවෙක්. ඒත් මේ මාළුවා දුටු ගමන් ඔබට පුංචි අමුත්තකුත් දැනෙන්න ඇති. වර්ණවත් බව වැඩියි. ගැජට් වැඩියි. ඇත්තට ම මේ වර්ණවත් මාළුවා විද්‍යාඥයන් ගේ නිපැයුමක්. හැබැයි අන් මාළුන් වගේ ම ජලයේ පීනන්න පුළුවන්. ඒකයි වෙනස. බි‍්‍රතාන්‍ය විද්‍යාඥයන් විසින් නිර්මාණය කරන කාෆ් හැඩයේ මේ රොබෝ මාළුවා නොබෝ දිනකින් ස්පාඤ්ඤයේ උතුරු මුහුදට මුදාහරින්න නියමිතයි.පීනන ගමන් ම මේ රොබෝ මාළුවා ලොකු වැඩ කොටසකුත් කරනවා. මුහුදේ අපද්‍රව්‍ය නසාලන්න පුළුවන් රසායනික අඬුපඬු උගේ ඇඟේ තියෙනවා. මුහුදු යාත‍්‍රාවලින් කාන්දුවෙන අහිතකර දෑ වගේම මුහුදු යට එළා ඇති පයිප්ප ලයින්වලින් පිටවෙන දෑ සමඟ ඌ සටන් වදිනවා.ඒ වගේමයි මේ රොබෝ මාළුවා ගේ වටිනාකමත්. අපේ මුදලින් බැලුවොත් රු. 40 ලක්ෂයක් පමණ. (පවුම් 20,000 ක්)’ස්පයිඩර් මෑන්’ දරුවන් ගේ ලෝකයේ වීරයෙක්. ඒ රූපය දරුවන්ගේ මනසට හුරුයි. මේ තායි ධීවරයා ‘ස්පයිඩර් මෑන් ගේ’ වෙස් ගත්තේ නිකම් ම නෙවේ. ලොකු වීරකමක් කරන්න. ගංවතුරට යටවූ නිවෙසක බැල්කනියක තනි වූ 8 හැවිරිදි දැරියක් බේරා ගැනීමයි ඔහු ගෙ අරමුණ.පිටසක්වළ ජීවියෙක් ද? කටින් ගින්දරත් පිට කරනවා. මේත් රොබෝ නිර්මාණයක්. අ’23.6’’ ක් උඩ ‘ජයන්ට් ටොරායන්’ නමැති මේ රොබෝ තනා ඇත්තේ ඇලුමිනියම් තහඩුවෙන්. ජපානයේ “ ටෝකියෝ හි පැවැති ‘රොබෝ රැයක්’ වෙනුවෙනුයි මේ නිර්මාණය කැරුණේ.ජපන් චිත‍්‍ර ශිල්පියකු වන කෙන්ජි යනෝබි යි මෙහි මැවුම්කරුවා. ජපානයේ රොපොන් ගී කියන ප‍්‍රදේශය මාර්තු මස අග එක් රැයක් ම වෙන්වෙලා තිබුණේ ‘අරුම පුදුම හමුවීම්’ යන තේමාවට සැදි මෙවන් අපූරු නිර්මාණ එළි දක්වන්න.වතුර පොදක් හොයාගන්න දෙපා ගෙවෙනකං ඇවිදින පිරිසකුත් මේ මිහිපිට ඉන්නවා. පාකිස්තානයේ ඈත ගම්මානවලටත් මේ ප‍්‍රශ්නය බලපාලා ජලාශ හිඳීයන තත්ත්වයක තියෙන්නේ.හයිද්‍රාබාද් හී ඈත කෙළවරක වෙසෙන ගැමි ළඳුන් පිරිසකුයි මේ. ලෝක ජල දිනයේදි වතුර සොයා යන මේ පිරිස වෙතින් පළවන්නේ දිළිඳුකමේ පාපය නොවේ ද? මැට්ටෙන් හැදූ ඔවුන් ගේ සෙවණක් තුළ සිටයි කැමරාකරුවා මේ බැල්ම බලන්නේ.මෙහෙම පුංචි දරුවන් දකින්න ලැබෙන එකත් වාසනාවක්. මේ දරුවන් සත්දෙනා සතුටින් ඉන්නේ පුංචි ‘මසාජ්’ එකකින් පස්සෙ. තරුණ මවුවරුන් ට මේ සම්බන්ධයෙන් පන්තියක් පැවැත්වෙනවා ‘ඉජ්මුඉඩන්’ වල. මේ දරුවන් ට මව ගේ කුසයේදි දැනෙන උණුසුම හා සුවය ලබාදීම පිණිසයි මේ සූදානම.මල් වැවිල්ල සතුටත් සල්ලිත් එක් කරන මඟක්. අනෙකුත් වැවිලි සමඟම මේ ගොවීන් පිිරිස මේ දිනවල උනන්දු වන්නේ මල් වවන්න. හේතුව ළඟ එන මහා මල් ප‍්‍රදර්ශනයක්.ඉරාකයේ බැග්ඩෑග් හී - සවුරා උද්‍යානයෙයි ප‍්‍රදර්ශනය පැවැත්වෙන්නෙ. රටවල් ගණනාවක් මීට සහභාගිවීමට නියමිතයි. ඉරාක ඉතිහාසයේ මුල්වතාවටයි මේ වගේ මල් ප‍්‍රදර්ශනයක් පැවැත්වීමට යන්නෙ.සටහන - රෝහණ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=am0904051</link>
    <topic>බර වැඩි අයගේ දණහිස් සන්ධි ඉදිමුම තවත් දරුණු අතට හැරෙනවා</topic>
    <author>සිංහලට සකස් කළේ කේ.එන්.ඕ. අමරදාස</author>
    <content>බර වැඩි අයගේ දණහිස් සන්ධි ඉදිමුම තවත් දරුණු අතට හැරෙනවාඔස්ටියෝ ආතරයිටිස් යනුවෙන් හඳුන්වන්නේ සිරුරේ සන්ධිවලට බලපාන රෝගී තත්ත්වයකි. එහිදී සන්ධිවල මතුපිටට හානි සිදුවී ඒ වටා ඇති අස්ථි ගන වේ. ‘ඔස්ටියෝ’ යන්නෙහි තේරුම අස්ථි ය. ‘ආතරයිටිස්’ යනු හන්දි වලට හානි පැමිණීම හා ඉදිමීමයි. හන්දි ඉදිමී හානි පැමිණි විට ඒවා වේදනාකාරී වෙයි. මේ ආබාධය බලපාන ප‍්‍රධාන සන්ධිය දණහිස් සන්ධියයි.අනෙකුත් අස්ථි අතරට අත්වල, කශේරුකාවේ, උකුලේ හා පා ඇගිලි වල සන්ධි අයත් වේ.දණහිසේ ඔස්ටියෝ ආතරයිටිස් තත්ත්වය හටගන්නේ කුමක් නිසාද?දණිස් සන්ධියේ ඔස්ටියෝ ආතරයිටිස් වර්ධනය වීම කෙරේ කරුණු කීපයක් ම බලපායි. මේ තත්ත්වය අප වයසට යත් ම වැඩිවන අතර, වයසට යන සෑම කෙනෙකුට ම මෙය ඇති නොවේ. මෙය සමහර පවුල්වල ආරයට යන රෝගී තත්ත්වයක් හෙයින් ඊට ජාන සම්බන්‍ධතාවක් ද පවතී. කාටිලේජයේ ප‍්‍රධාන අංගයක් වන කොලෙජන් වලට බලපාන ජානයකට මෙය සම්බන්ධ යයි සිතිය හැකිය.මේ ආබාධයට වැඩි වශයෙන් ගොදුරු වන්නේ කාන්තාවෝය. වයස අවුරුදු 50 ට වැඩි කාන්තාවන්ට හටගන්නා මේ ආබාධය අත්වල ඇඟිලි අග සුළු ආතරයිටිස් තත්ත්වයක් ඇතිවීම සමඟ සම්බන්‍ධතාවක් දක්වයි.දණහිසේ ඔස්ටියෝ ආතරයිටිස් තත්ත්වයට සමහර ජාතීන් වැඩියෙන් ගොදුරු වන බව පෙනී යයි. අපි‍්‍රකා කැරිබින් ජාතීන් අතර ද, දකුණු අපි‍්‍රකාවේ හා ඇමෙරිකාවේ වෙසෙන කළු මිනිසුන් අතර ද, දකුණු අපි‍්‍රකාවේ හා ඇමෙරිකාවේ වෙසෙන කළු මිනිසුන් අතර ද මෙය වැඩි වශයෙන් දක්නට ලැබේ. බරෙන් වැඩි විශේෂයෙන් ම මැදිවියේ පසුවෙන කාන්තාවෝ මේ රෝගයට වැඩි වශයෙන් ගොදුරු වෙති. රෝගය වර්ධනය වූ විට එය දරුණු තත්ත්වයට පත්වීම බරෙන් වැඩිවීම නිසා උග‍්‍ර වේ.දණිස් සන්ධියට නිතිපතා වැඩි වෙහෙසක් දැරීමට සැලැස්වීම නිසා ඔස්ටියෝ ආතරයිටිස් රෝගය හටගත හැකිය. උදාහරණයක් ලෙස දිගු කලක් දිවීමේ නිරතවන අය දණහිසේ ඔස්ටියෝ ආතරයිටිස් රෝගය හට ගැනීමේ වැඩි අවදානම් තත්ත්වයක පසුවෙති. දණහිසට ඇතිවන විවිධාකාර පීඩා නිසා ද පසු කාලයේ මේ රෝගය වැලඳිය හැකිය. පාපන්දු කී‍්‍රඩකයන් ජීවිතයේ පසු අවධියේ මෙයට මුහුණපෑමට වැඩි ඉඩක් තිබේ.දණහිසේ ඔස්ටියෝ ආතරයිටිස් රෝගය ඒ ඒ පුද්ගලයන්ට හටගන්නේ වෙන් වෙන් ආකාරයටද?මේ ආබාධය පුද්ගලයාගෙන් පුද්ගලයාට වෙන් වෙන් ආකාරයට ඇතිවිය හැකිය. සමහරුන්ට මේ ආබාධය එක් දණහිසක හටගන්නා අතර, සමහරුන්ට දණහිස් දෙකේ ම හටගත හැකිය. සමහරුන්ට ප‍්‍රධාන ගැටලුව වේදනාවය. අන් අයගේ ප‍්‍රධාන ගැටලුව ඇවිදීමට අපහසුතාවයි. සමහරුන්ට මෙය එකම ආකාරයෙන් වසර ගණනාවක් පැවතිය හැකි අතර සමහරුන්ට මෙය ක‍්‍රමයෙන් දරුණු විය හැකිය. මේ නිසා එක් අයෙකුගේ අත්දැකීම් තවත් අයෙක් සමඟ සසඳ්‍ර බැලිය නොහැකිවාක් මෙන් ම අනාගතයේ කුමන තත්ත්වයක් ඇතිවේදැයි අනාවැකි පළකළ නොහැකිය.දණහිසේ ඔස්ටියෝ ආතරයිටිස් තිබේදැයි යමෙකු දැනගන්නේ කෙසේද?දණහිස් සන්ධියේ මේ රෝගී තත්ත්වය ඇති අය සාමාන්‍යයෙන් දණ හිසේ කැක්කුම හා වේදනාව ඇති බව පවසති. සමහර අවස්ථාවල මෙහි තද බවක් ද දක්නට ලැබේ. සන්ධිය වටා හෝ කිසියම් ස්ථානයක වේදනාව ඇතිවී, කිසියම් කාර්යයක නිරත වූ විට එය දරුණු විය හැකිය. විවේක ගත් විට කිසියම් සහනයක් ලැබේ.බෙහෙවින් දරුණු තත්ත්ව වලදී හැර රාතී‍්‍ර නින්දෙන් ඔබ අවදි කරවන තරම් වේදනාව දැඩි නොවේ. විවේක ගත් විට හා උදේ අවදි වූ විට දැඩි ගතියක් දැනුණද, මද දුරක් ඇවිද්ද විට මේ තද ගතිය පහව යයි.මේ වේදනාව ද විවිධ ස්වරූප උසුලයි. කිසිදු විශේෂ හේතුවක් නැතිව වේදනාව අඩු හෝ වැඩි දවස් ද තිබිය හැකිය. දේශගුණයේ වෙනස්වීම් ද මේ කෙරේ බලපායි. උදාහරණයක් ලෙස වැස්සක් ඇද හැළීමට ප‍්‍රථම වේදනාව වැඩිවිය හැකිය.පීඩනයට සංවේදී ස්නායු අන්තවලින් සියලුම සන්ධි සමන්විත වේ. වැස්සක් හටගැනීමට ප‍්‍රථම පරිසර පීඩනයේ පහත වැටීමට ස්නායු අන්ත ප‍්‍රතිකි‍්‍රයා දක්වයි. රෝගී තත්ත්වය දරුණු වුවහොත් ඔබට ඔබේ කි‍්‍රයාකරකම් සීමා කිරීමට සිදුවේ. වැඩි දුරක් ඇවිදීම හෝ පඩි පෙළක් නැගීම ප‍්‍රශ්නයකි විය හැකිය. සමහර අවස්ථාවල දුර්වල කලවා පේශීය හෝ හානි සිදුවූ බන්ධනී නිසා ඔබේ දණිස් සන්ධිය දුර්වල විය හැකිය.වාත රෝග විශේෂඥයින් දණ හිසේ ඔස්ටියෝ ආතරයිටිස් තත්ත්වය හඳුනාගන්නේ කෙසේ ද?ඔබගේ සන්ධි පරීක්‍ෂාකර බලන විට ඒවායේ ඇති ඉදිමුවද, කිරි කිරි හඬද, චලනයේ අවහිරතා ආදිය ද වෛද්‍යවරයාට හඳුනාගත හැකිය. සන්ධිවල මෘදු ගතියක් ඇත් ද යන වගත්, අමතර ද්‍රව්‍යයක් එහි ඇත් ද යන වගත් ඔහු විසින් පරීක්‍ෂාකර බලනු ඇත. රෝගී තත්ත්වය උග‍්‍ර වූ විට බන්ධනී වලට හානි පැමිණීම නිසා දුර්වල වේ. දණහිස පැත්තෙන් පැත්තට හැරවීමට ද හැකිවේ.ඔස්ටියෝ ආතරයිටිස් තත්ත්වය පෙන්නුම් කරන පරීක්‍ෂණ මොනවා ද?මේ රෝගය හඳුනා ගැනීමට විශේෂ රුධිර පරීක්‍ෂණයක් දැනට භාවිතයේ නැති නමුත්, වෙනත් ආතරයිටිස් තත්ත්වයන් වෙන්කර හඳුනා ගැනීමට රුධිර පරීක්‍ෂණ උපයෝගී කරගනු ලැබේ. මේ රෝගය සනාථ කිරීමට වඩාත් ම උපකාර වන්නේ එක්ස්කිරණ පරීක්‍ෂණයි. කාටිලේජය සිහින්වන විට අස්ථි පටුවීමෙන් ඇතිවන අවකාශයත් අස්ථිවල වෙනස්වීම් ආදියත් එමගින් පෙන්නුම් කරයි.ඔබට දණ හිසේ ඔස්ටියෝ ආතරයිටිස් තත්ත්වය ඇත්නම් ඔබේ අනාගත අපේක්‍ෂා මොනවා ද?මේ රෝගය හැමවිට ම දරුණු තත්ත්වයට පත් නොවේ. රෝගයෙන් පෙළෙන බොහෝ දෙනෙක් සාමාන්‍ය ජීවිත ගත කරන අතර දරුණු ලෙස බෙලහීන තත්ත්වයට පත් නොවෙති. බෙහෝ දෙනෙකුට රෝග ලක්‍ෂණ වසර කිහිපයක් ගතවූ විට උත්සන්න වී, එලෙසින් ම පැවතී හෝ මද සහනයක් හෝ සැලසේ. කෙසේ වුවද දණහිසේ ඔස්ටියෝ ආතරයිටිස් කල්යත් ම දරුණු වී වේදනාකාරී වීමට බොහෝ දුරට ඉඩ තිබේ. ප‍්‍රතිකාරයක් නොකර සුව අතට හැරෙන අවස්ථා ද වේ.මේ රෝග ලක්‍ෂණවලට සහනය සලසන ප‍්‍රතිකාර ක‍්‍රම කිහිපයක් ම වේ. ජීවන රටාවේ වෙනස්තම් ඇති කිරීමෙන් රෝගය වර්ධනය වීම බොහෝ දුරට වළක්වාගත හැකිය. නිතිපතා සුදුසු ව්‍යායාම වල නිරතවීම, සන්ධිවලට තවදුරටත් හානි ඇතිවීම වළක්වා ගැනීම, හිතකර ආහාර ගැනීමෙන් උසට සරිලන බරක් පවත්වා ගැනීම ආදිය මෙහිලා බෙහෙවින් උපකාර විය හැකිය.දණහිසේ ඔස්ටියෝ ආතරයිටිස් ආබාධයකට ප‍්‍රතිකාර කළ හැක්කේ කෙසේ ද?මේ සඳහා ප‍්‍රතිකාර ක‍්‍රම ගණනාවක් ම ඇති අතර එමගින් පහත දැක්වෙන ලක්‍ෂණ මග හරවා ගැනීමට උපකාර වේ.* වේදනාවට හා අපහසුතාවට සහනය සැලසීම. * තද ගතිය අඩු කිරීම. * සන්ධියට තවදුරටත් හානි පැමිණීම නතර කිරීම.මෙහිලා ඖෂධ උපකාර විය හැකි ද?රෝග ලක්‍ෂණ වලට සහනය සලසන ඖෂධ දැනට භාවිතයේ පවතී. පැරසිටමෝල් වැනි වේදනා නාශක, දණහිසේ ආලේප කළ හැකි ප‍්‍රති ප‍්‍රදාන කී‍්‍රම් වර්ග ආදිය වේදනාව නැතිකර ගැනීමට උපකාර වේ. ප‍්‍රති ප‍්‍රදාහ ඖෂධ මඟින් සහනය සැලසෙන නමුත්, සමහරුනට එමගින් ආමාශයේ වණ ඇතිවීමට බොහෝ දුරට ඉඩ තිබේ. සමහර අවස්ථාවල දණ හිසේ මෘදු ස්ථානයකට හෝ සන්ධියකට බෙහෙතක් විදීමෙන් සහනය සලසා ගත හැකිය. ග්ලූකොසැමයින් සල්ෆේට් නම් පෝෂණ අතිරේකයක් කෙරේ මෑතකදී අවධානය යොමුවී තිබේ. සමහර රෝගීන්ට එමගින් සහනය සැලසී ඇති බව වාර්තා වී තිබේ.සැත්කම් මගින් සහනය සැලසේද?මේ රෝගයෙන් පෙළෙන වැඩි දෙනෙකුට සැත්කම් අවශ්‍ය නොකෙරේ. එහෙත් දැඩි ලෙස හානියට පත් සන්ධි සඳහා සැත්කම් උපයෝගි කරගනු ලැබේ. ඇවිදිය නොහැකි තත්ත්වයේ පසුවෙන හා දිගට ම වේදනාවෙන් පෙළෙන අය සඳහා සැත්කම් ප‍්‍රතිකාරය සලකා බලන අතර එයට සන්ධි ප‍්‍රතිස්ථාපනය ද අයත් වේ.මේ ආබාධය සඳහා ඇතැයි පවසන ආශ්චර්යවත් සුවය ලබාදෙන ප‍්‍රතිකාර ක‍්‍රම පිළිබඳව ඔබ බෙහෙවින් පරිස්සම් විය යුතුය.සිංහලට සකස් කළේ කේ.එන්.ඕ. අමරදාස</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=ay0904051</link>
    <topic>ළමයි පාසල් ආවේ කහට කෝප්පය වෙනුවට තෙලිජ්ජ බීලා</topic>
    <author>උපාලි සමරසිංහ ඡායාරූපය -විමල් කරුණාතිලක</author>
    <content>ළමයි පාසල් ආවේ කහට කෝප්පය වෙනුවට තෙලිජ්ජ බීලාඇත්තටම බලන්න ලස්සනයිසමරකෝන් මුදියන්සේලාගේ සමරතිලක බණ්ඩා නියංගොඩ අද අපේ කථා නායකයා ය. දිස්ති‍්‍රක් ඉඩම් නිලධරයකු ලෙස රාජකාරි දිවිය ඇරඹු ඒ මහතා විශ‍්‍රාම යන විට සිටියේ මහවැලි අමාත්‍යාංශයේ ලේකම්වරයා වශයෙනි. පුරා වසර තිස්ගණනක පරිපාලන දිවියේ දී දුක්විඳින අහිංසක ජනතාව වෙනුවෙන් විසල් මෙහෙයක් කළ එතුමා අද 67 වැනි වියේ පසුවෙයි. මිනිසුනට සේවය කිරීම තමාට අදත් ඇති ආත්ම තෘප්තියකැයි සලකන ඒ මහතා එදා තිබු පරිපාලන ක‍්‍රමය අද පවත්නා පරිපාලන ක‍්‍රමවේදයට වඩා හාත්පසින්ම වෙනස් එකකැයි අදහයි. තීන්දු තීරණ ගැනීමේදී නිලධරයා දේශපාලනඥයාට වඩා උසස් විය යුතු යැයි හෙතෙම කීවේය. සරල කටවහරින් ඔහුගේ රාජකාරි දිවිය හා බැඳුණු ඇතැම් සිද්ධීන් පෙළක් මෙසේ සනිටුහන් කරමු.මහනුවර දිස්ති‍්‍රක්කයේ කුරුණෑගල පාරේ තිබෙන නියංගොඩ මගේ ගම. මව බන්දු මැණිකේ. වෑඋඩ මොල්ලිගොඩ එතුමියගේ ගම. පියා සමරකෝන් මුදියන්සේලාගේ රන්බණ්ඩා. හොඳ ගොවියෙක්. මුලකුරු කළේ නියංගොඩ ඉස්කෝලේ. ඊළඟට දෙකේ පන්තියේ ඉඳලා හතේ පන්තිය වෙනකම් ගියේ ඉඩමේගම විදුහලට. හතේ ඉඳලා ජ්‍යෙෂ්ඨය දක්වාම ගියේ නුගවෙල මධ්‍ය මහ විදුහලට.1960 දි විශ්ව විද්‍යාල ප‍්‍රවේශය සමත් වුණේ. 61 - 64 කාලේ සරසවියට ගියා. සාමාන්‍යයෙන් ඒ කාලෙ උපාධිය අරගෙන පිටවෙනකොට ම රක්ෂා ලැබුණා. ගුරු වෘත්තියේ වසර කීපයක් මේ විදියට හිටියා.කෑගල්ලේ දුෂ්කර පාසලකත් ඉගැන්නුවා. සාමාන්‍යයෙන් මා උගැන්වුවෙ ඉතිහාස පාඩම විතරයි. මේ පැත්තෙ මිනිස්සු ජීවත්වෙන්නෙ රා විකුණලා. රා බොන මිනිස්සුත් වැඩියි. එදා දරුවන් පාසලට ආවේ උදේට කහට උගුර වෙනුවට තෙලිජ්ජ බීලයි. ඉතින! දරුවන්ට උගන්වන්න ගියාම ඒ අය ඉන්නෙ මත්වෙලා වගෙයි. ඒත් ඉතින්! දරිද්‍රතාවෙන් පෙළෙන ළමයිනට බණින්නත් බෑ. මෙහෙම ඉන්නකොට 1970 ජනවාරියේ මා පරිපාලන විභාගය සමත් වුණා. අපට පුහුණුවට යන්න වුණේ කොළඹ පරිපාලන පුහුණු මධ්‍යස්ථානයට කච්චේරි පුහුණුවට මා යැව්වා අම්පාරට. අම්පාර දිසාපති හිටියෙ වී.පී.ඩී. උනන්තැන්න මහත්මයා. එතුමා එම පුහුණුවේදී අපට කී කතාවක් තවම මතකයි."ඔබ පුහුණුවෙන් පස්සෙ ලබන තනතුර පරිපාලන තනතුරක්. ඒකෙන් මහන්සි වෙලා වැඩ කරන්න විතරක් නොවේ. අනෙත් අයගෙන් වැඩ ගන්නත් දැනගන්න ඕනෑ. වැඩ කරනවාට වඩා වැඩ ගන්න එකයි ඉතාම හොඳින් දැනගන්ඩ ඕනෑ.අනෙක නිතරම ඉක්මණින් තීරණ ගන්ඩත් ඕනෑ. තීරණය වරදින්න පුළුවන්. ඒක නැවත හදාගන්ඩත් පුළුවන්. එහෙම නැතිව තීරණ ගන්ඩ පමාවීම පරිපාලනයේ අදක්ෂකමක්." මේ වචන මගේ රාජකාරි දිවියේදී මා හරියට ම රැක්කා කියා සතුටුවෙන්ඩ පුළුවන්.මා පළමු පත්වීම ලැබුවෙ පොලොන්නරුව දිස්ති‍්‍රක් ඉඩම් නිලධරයා වශයෙන්. ඒත් එම තනතුරේ මාස කීපයක් ඉන්න කොට මට ලැබුණා අම්පාර දිස්ති‍්‍රක් ඉඩම් නිලධාරී තනතුර. ඒ පැත්තෙ ඒ තනතුරට එදා කීවේ කැලෑ ඒජන්ත කියලයි. මේ හරහා ගොවින්ට සමීප වෙන්ඩ ලැබුණා. මහා ගොවි ජනපද පාලනය, මිනිසුන්ගේ වගා වැඩ සටහන තීරණය කිරීම, ගංගා නිම්න සංවර්ධන මණ්ඩලය යටතේ සේනානායක සමුද්‍ර ව්‍යාපාරයේ දකුණු ඉවුරු කොටස බාරව තිබුණේ මටයි. 1971 අපේ‍්‍රල්වලදි කැරැල්ලක් ආවත් ඒක එච්චරම අම්පාරට බලපෑවේ නෑ.අම්පාර දිසාවේ තරුණයන් බොහොමයක් ඒ වෙලාවෙ මේ වගා ව්‍යාපාරයට සම්බන්ධව සිටියෙ. ඒ වෙලාවෙ අම්පාර දිසාපතිව හිටියෙ බ‍්‍රැඩ්මන් වීරකෝන්. එතුමා එදා කොළඹ රැස්වීමකට යන්නයි හිටියෙ. අප සිටි නිවාසයට උදේ පාන්දරම ඇවිත් කවුරුදෝ තඩි බානවා. දොර ඇරලා බැලින්නම් මහ දිසාපති තුමා. දිනය 1971 අපේ‍්‍රල් 05 වැනිදා. එතුමා තරුණ කැරැල්ලේ පහරදීම් ගැන විස්තර කරලා කීවා අද කොළඹ යන ගමන නවත්වන්න සිදුවුණා. මෙහෙ කලබල නොවෙන්න බලාගන්න කියලා. ඒත් අපේ හිටපු ලිපිකාරයො දෙන්නෙක් මේ කැරැල්ලට හසුවුණා.අම්පාරේ අවුරුදු 1 1/2 ක් විතර ඉඳලා මට යන්න වුණා රත්නපුරේට. එතැනත් වැඩි කාලයක් යන්න ඉස්සෙල්ලා කුරුණෑගල ඉඩම් නිලධාරි ලෙස මාරුවක් ලැබුණා. මේ මාරුවීම් සිද්ධ වුණේ පරිපාලන හේතු අනුව මිස වෙනත් කාරණා නිසා නොවේ.ඉබ්බාගමුව ප‍්‍රාදේශීය ආදායම් නිලධාරි කොට්ඨාසයේ හක්වටුනාඔය (සක්වටුන්න) පෙදෙසේ ලී කපලා ගොඩ කරන බව මට දිගින් දිගට ආරංචි එනවා. මේ අතර දැව සංස්ථාවෙන් විමසුම් කළාට දැනගන්ඩ ලැබුණේ ටෙන්ඩරයක් මගින් කෙනෙකුට මේක බාර දීලා තිබුණට දැව කපන්නෙ වෙන කෙනෙක් විත්තිය. බලනකොට අපේ ආදායම් පාලක නිලධාරි මහත්මයා දර එකතු කරන්න දුන්නු 'පර්මිට්' එකත් පාවිච්චි කරලයි මිනිහා මේ විදියට ලොකු කඳන් පටවන්නෙ.දැව පැටැවීම තහනම් කරලා තිබියදී මෙන්න! මිනිහා ශ්‍රේෂ්ඨාධිකරණයට ගිහින්. නඩුවකුත් දාලා. එතකොට කුරුණෑගල දිසාපති හැටියට හිටියෙ චන්ද්‍රානන්ද සිල්වා මහත්මයා. එතුමා හැර ක්ෂේත‍්‍රයේ ජ්‍යෙෂ්ඨ පරිපාලකයො කීප දෙනෙක් හිනාවෙලා තිබුණා බලපත‍්‍රයක් තියෙන මිනිහෙක්ගෙ දැව ටිකක් නවත්වලා අන්න! මිනිහා නඩු ගිහින් කියලා.කොහොම හරි ශ්‍රේෂ්ඨාධිකරණයට ගියාට ඉගිරිසියෙන් ඒකෙ ලියල තියෙන්නෙ  logs යන වචනයයි. ඒකෙ තේරුම ලී කඳන් යන්නයි. හැබැයි! ලියැවෙන්න ඕනැ FRIEWOODS කියන එකයි. බලපත‍්‍රය සිංහලෙන් දර සඳහා යන්න කියැවී තිබු නිසා තහනම කි‍්‍රයාත්මක වෙලා අප ජයගත්තා. අල්ලා ගෙන තිබුණු දැවත් සංස්ථාවට බාර දුන්නා.මේ අතර 73 - 74 කාලේ මහා නියඟයක් ආවා. වැව්වල වතුර ටිකයි තිබුණෙ. මේ අනුව ඒ වතුර ටික ඈත ඉඩම්වලට බෙදා හරින්න බෑ. වැව වටේ තිබුණු ඉඩම්වල ගොවීනට මේ වගා කටයුතු කරන්නැයි කීවා. ඔවුන් කැමැති නෑ. සියඹලන්ගමුවේ මේ රැස්වීම තිබුණෙ. ගොවීන් ඉල්ලන්නෙ තමන්ගේ පාරම්පරික වගා බිම්වල ගොවිතැන් කරන්නයි. ඒත් අඩි 13 ක්වත් හක්වටුනා වැවේ වතුර නෑ.වැව වටේ අක්කර 50 ක් වෙන්කරලා ඒකෙ වගා කරන්න කීවට මිනිස්සු අහන්නෙ නෑ. දුර ගෙනයන්න තරම් වතුර ධාරිතාවක් නෑ. උදේ 9 ඉඳන් දවල් 1.30 වෙනකම් කතා කළත් ගොවි නායකයො මේකට විරුද්ධයි. පස්සෙ මහ දිසාපති චන්ද්‍රනන්ද සිල්වා මහත්මයා යන්ඩ හැදුවා. ඒ වතාවෙ කැමැති වුණා. ජනාවාස නිලධාරි සොයිසාත් හේරත් කියලා තවත් ඉඩම් නිලධාරියකුත් මේකට මහන්සි වුණා. පිළිගන්න ඒ වතුර ටික දීලත් මදි. අන්තිමට මුස්ලිම් ඉංජිනේරුවරයකුගේ උදව් ඇතිව වැවේ මළ ජල ප‍්‍රමාණයෙනුත් ඇදලා දුන්නා. පුදුමාකාර අස්වැන්නක් ලැබුණා. මිනිසුන්ට හරිම සතුටුයි. දේව පූජාවක් පවත්වලා තරමක සාදයකුත් දැම්මා.ඊළඟට ඉඩම් කොමසාරිස් ප‍්‍රධාන කාර්යාලයේ තරුණ ව්‍යාපාර අංශයට මට මාරුවක් ලැබුණා. මෙතැනදි යාපනය දිස්ති‍්‍රක්කයේ 'මරිසුවිල්' කියන ප‍්‍රදේශයේ වගා ව්‍යාපාරයට අප කළ කැපවීම මතකයි. මෙහිදී සම්පූර්ණයෙන් වගා බිම් බෙදා දුන්නේ පිරිමිනට නොවේ. ගැහැනු අයටයි. මේ ගෙවිලියන් හරිම සාර්ථකව මේ වගා බිම් කළා. මිරිස් ලූනු වගාවෙන් යාපනය කච්චේරියේ හිටිය පොන්නම්බලම් මහත්මයත් පුදුම කළා. ඒත් අස්වැන්න සාර්ථක වුණාට පස්සෙ දැනගන්ඩ ලැබුණෙ මේ බෙදා දීලා තිබෙන ඉඩම් සියල්ලම පුද්ගලික ඉඩම් කියලා. මාර ප‍්‍රශ්නයක්. දැන් ගෙවිලියන්ට බෙදා දුන්නු සාර්ථක ඉඩම් ගන්ඩත් බෑ. රජයට ඉඩම් පවරා ගැනීමේ ආඥා පනත අනුව අයිතිකාරයන්ට ගෙවීම් කරලා ප‍්‍රශ්නෙ බේරුවා.කොබ්බෑකඩුව ඇමැතිතුමාගේ කාලේ මුලතිව්වල 'මුත්තයින් කට්ටුකුලම්' ප‍්‍රදේශ අපි සාරවත්ව වැවුවා. මහියංගනය හෙබරව හරියේත් වගා බිම් ඇති කළා. අතිරේක ආහාර බෝග වවන්න වෙල්ලන්ගිරිය ව්‍යාපෘතිය ඇරැඹුවා. කෙසෙල්, බතල වගාවන් මෙහි ශීඝ‍්‍ර ලෙස දියුණු කළා.මේ අතර මට 1977 දී තවත් පත්වීමක් ලැබුණා මහවැලි සංවර්ධන මණ්ඩලයේ සහකාර සාමාන්‍යාධිකාරී. කලාවැව හා ඒ අවට අලුතින් පවුල් 25000 ක් පදිංචි කරන වැඩපිළිවෙළේ එක් අදියරක් ඒ වන විට මෛති‍්‍රපාල සේනානායක ඇමැතිතුමාගේ කාලෙ නිමවෙලා තිබුණෙ. අලුතින් තෝරාගෙන තිබුණු පවුල් නාම ලේඛනය බලලා අලුතින් පත්වූ මහවැලි ඇමැති ගාමිණි දිසානායක මහත්මයා පහුගිය ආණ්ඩු කාලේ තෝරාගෙන තිබෙන මේ නාම ලේඛන කිසියම් දේශපාලන පදනමක් ඇතිවයි තෝරා ගෙන තිබෙන්නෙ. ඒවා අවලංගු කරන්නැයි මට දැන්වූවා.හොයා බැලුවාම ඒ අය උඩුනුවර, යටිනුවර, රත්තොට පැත්තෙ පදිංචිකරුවන්. මා ඇමැතිතුමාට නිර්භයවම කීවා, ඒක නම් කරන්න බෑ කියලා. ඇමැතිතුමා ඇහුවා ඇයි? කියලා. ඉඩම් විකිණීමෙ පනත අනුව මේවා අවලංගු කළ හැක්කේ කාරණා දෙකක් උඩ පමණයි. එකක් ඒ ඒ පුද්ගයන් කැමැත්තෙන් යනවානම් හෝ ඒ ඔප්පු ප‍්‍රදානයට නුසුදුස්සන් බව ඔප්පු වූවොත් පමණයි කියලා. එතුමා හිනාවෙලා කීවා නීතිපති විමසන්න කියලා. නීතිපතී කීවෙත් මේ ටිකමයි.මේ අතර වික්ටෝරියා ව්‍යාපෘතියට ප‍්‍රදානයක් දෙන්න එංගලන්ත ආණ්ඩුව සූදානම් වුණා. මාග‍්‍රට් තැචර් අගමැතිනි එතුමියගේ නියෝජිතයෙක් හැටියට එවුවෙ ප්‍රෝසන් රසල්ඩ් කියා මහත්මයෙක්. ඒ මහත්මයා සමඟ මට මේ ව්‍යාපෘතියෙන් සරුසාර වන බිම් පෙන්වා අවබෝධයක් දෙන්නැයි ගාමිණි ඇමැතිතුමා කීවා. දවස් ගණනක් අපි ඇවිද්දා හෝටල්වල බිල් හැම දෙයක්ම ගෙව්වෙ අපෙන් නොවේ. එංගලන්ත ආණ්ඩුව. කලාවැව මහියංගණය, හෙබරව මේ හැම පළාතකම යම් සංවර්ධනයක් සිදුවෙමින් තිබීම ඒ මහත්මයාට ආස්වාදයක් වුණා. ඒ එන ගමන ඒ මහතා කියනවා, "සරුසාර කරන ඉඩම් නම් හොඳයි. ඒත් නුඹලගෙ ඇමැතිතුමා කැමැති පහත් වේල්ලක් හදවන්නයි. කියලා මට හිතෙන්නෙ. උස් බැම්මක් කළා නම් තමයි හොඳ." කියලා. එයා අනුමත කරලා වාර්තාව යැවුවොත් තමයි වික්ටෝරියා වේල්ලට සල්ලි අනුමත වන්නෙ. ඒ නිසා මා රහසින් ඇමැතිතුමා දැනුම්වත් කළා එයාගෙ කැමැත්ත මෙහෙමයි කියලා.අවසාන කතාබහේදී 'රසල්ඩ්' ඇමැති තුමාගෙන් ඇහුවා දැන් මෙතැන බැඳෙන්නෙ උස් බැම්මක් ද පහත් බැම්මක් ද? කියලා. පහත් බැම්ම බැන්දොත් එතරම් ඉහළ ඵලදාවක් ගන්න බැරි බවයි රසල්ඩ්ගෙ අදහස වුණේ. ඇමැතිතුමා කීවා ජනතාවගේ සුබසාධනයට ජාතියට හොඳ දෙයක් කෙරෙනවනම් උස් බැම්ම හොඳයි කියලා. මිනිහා ප‍්‍රදානය දෙන්න රෙකමාදුව එංගලන්තයට යැව්වා.මේ අනුව මහවැලි බී කොටසේත් කලාවැව කොටසෙත් අක්කර තිස් හතළිස් දාහක් ඉස්සෙල්ලම නැඟී හිටියා. 80 දී මා කෘෂිකර්ම අමාත්‍යාංශයේ නියෝජ්‍ය අධ්‍යක්ෂවරයා බවට පත්වුණා. වගා කිරීම හා අස්වැන්න වැඩි කැර ගැනීම, අභිජනන බීජ හඳුන්වා දීම කළේ මේ කාලයේ. බතලගොඩ බෝඹුගල, මහඉලුප්පල්ලම වගා බිම් ඉහළින්ම නැංවුණු කාලයක්. අලුත් මිරිස් ප‍්‍රභේද හඳුන්වා දෙන ගමන් අලුත් වී වර්ග ද හඳුන්වා දුන්නා.ගාමණී ජයසූරිය මහත්මයා 84 සැප්තැම්බරයේ ඉවත් වන කාලයේ මටත් නෙදර්ලන්තයේ ශිෂ්‍යත්වයක් ලැබුණා. ගොවිජන විශ‍්‍රාම වැටුප් හා සමාජ ආරක්ෂණ ක‍්‍රමය 1987 දී හඳුන්වාදීමේ පුරෝගාමී කටයුත්ත මා කළා. රොනී ද මැල් මහත්මයා මුදල් ඇමැති හැටියට හැම අවුරුද්දෙම මේ වැඩේට රුපියල් මිලියන 75ක් දෙනවා කිව්වත් මුල් අවුරුද්දේ මිලියන 75යි. ඊළඟ අවුරුද්දේ රුපියල් මිලියන 10යි දුන්නෙ.ඒත් ගොවියන් දැනුම්වත් කරලා අමාරුවෙන් මේ විශ‍්‍රාම වැටුප් ක‍්‍රමය පටන් ගත්තා. ධීවරයකුට විශ‍්‍රාම වැටුප් ක‍්‍රමය හැදුණෙත් ඒ අත්දැකීම හා න්‍යාය පත‍්‍රය අනුවයි. පෙ‍්‍ර්මදාස මහත්මයා ඉන්න කාලෙ මං හිටියෙ වැවිලි කර්මාන්ත අමාත්‍යාංශයේ ජ්‍යෙෂ්ඨ සහකාර ලේකම් හැටියට. කෑගල්ලේ පැවැති ජනාධිපති ජංගම සේවයකදි ජනවසම යටතේ පැවැති ඉඩම්වල පදිංචිකරුවනට මිනී වළලන්නවත් තැනක් නෑ. මිනී වළලන්නෙ තමන්ගෙ මිදුල්වල කියල කීවා. මා ලින්කන් පෙරේරා සභාපතිතුමාට කීවා ඒ අයට පොල් ඉඩම්වල සහ රබර් ඉඩම්වල මිනී වළලන්න දෙන්න කියලා. කාලයකදි නැවත ජනවසම යටතේ ඒවා වගා කළ හැකිය යන පදනමට. මිනිස්සුත් කැමැති වුණා. මේ අනුව මිනී වළලන්න ඒ වරප‍්‍රසාදය ලැබුණා.රූපා කරුණාතිලක ඇමැතිගේ කාලයේ වතු සමාගම්වලට අයත් ඉඩම් ඇතුළෙ දෙණි හා කුඹුරු පෞද්ගලිකව තිබුණා. මිනිස්සු ඒක නිරවුල් කරන්න නොයෙක් ඉල්ලීම් කළා. මා ඒ පිළිබඳ සලකා බලා එවැනි තැන්වල පර්චස් එක රුපියල් 25ක් වැනි සුළු මුදලකට ඒ ඒ අයගේ දෙණි හා කුඹුරු නිදහස් කරගන්න අමාත්‍ය මණ්ඩල තීරණයක් ලැබෙන තැනටම ප‍්‍රශ්නය ගෙන ගියා.ලලිත් ඇතුලත්මුදලි කෘෂිකාර්මික කටයුතු ඇමැති කාලේ තුණ්ඩු දමා රැස්වීම් කැන්සල් කළ මොහොතක ඇමැති සමඟ රැස්වීම් පවත්වන්නට ඔහුට හැකිවිය. ඉඩම් කාර්ය සාධක මණ්ඩලය යටතේ ද දුප්පත් ජනතාවට ඉඩම් බෙදා දීමට ඔහු ගත් ප‍්‍රයත්න සාර්ථක විය. 94-99 කාලයේ නියංගොඩ මහතා වැඩ කළේ. ජනාධිපති ලේකම් කාර්යාලයේ අතිරේක ලේකම් වශයෙනි. බණ්ඩාරනායක සම්මන්ත‍්‍රණ ශාලාවේ දින 21ක් පුරා පැවැති ‘ස්වර්ණ ජයන්ති’ සාර්ථක උළෙල වෙනුවෙන් ඔහු ජනාධිපති චන්ද්‍රිකාගෙන් පැසසුම් ලද්දේය. දළදා මාළිගයට බෝම්බ ප‍්‍රහාරයක් එල්ල වූ මේ කාලයේ එම උලෙළට ආරක්ෂිතව ලක්ෂ 20කට අධික ජනකායක් සහභාගී කැරවීම සම්බන්ධයෙන් කාගේත් හරසර ඔහුට ලැබිණ.මහවැලි අමාත්‍යාංශ ලේකම්වරයා වශයෙන් ඔහු කටයුතු කළේ 2000 වසරේ සිටය. වලවේ සංවර්ධන ව්‍යාපෘතිය යටතේ ද විශාල මෙහෙවරක් කළ එතුමා නන්දා නියංගොඩ සමඟ විවාහ වූයේ අතිදුෂ්කර පොලොන්නරු රාජකාරි සමයේදීය. ඔවුනට දියණියන් දෙදෙනෙකි.අප සමුගන්නා මොහොතේදී ඔහු ඉතා රසවත් මතකයක් අවදි කළේය.අපි මාදුරුඔය ගියේ දවසක් කොළඹ ඉඳලා. අලි හමුවෙන එකනම් ගාණක් නෑ. බඩගින්නෙ සැරට අපි රාති‍්‍ර කෑම ගත්තේ මහ පාර අයිනේ. පස්සෙ බලනකොට පාර අයිනේ සොහොන් පිටියක මිනිය තබන ලෑල්ල උඩ වාඩිවෙලා අපි කාලා තියෙන්නෙ. අපේ රියැදුරු ඒ වෙලාවෙ ඉඳන්ම බයවෙලා.මාදුරුඔය පදිංචි පවුල්වල විස්තර ගන්ඩ දුන්න පෝර්ම 2000ක් අරන් කලින් දවසේ ගිය කට්ටියට මරු වැඩක් වෙලා. කවුරුදෝ වෙඩි තබපු ඌරෙක් පාර හරහා වැටුණා. ඒ මිනිස්සු ලේ පෙරන ඌරව අරගෙන ඒ වාහනයේ පටවාගෙන. අප පහුවෙනිදා ගියාම උදේ කෑමට තිබුණෙ වල් ඌරු මස් සමඟ පාන්. ඒත් ඒ අය අඬනවා අනේ සර් අපට ආයිත් පෝර්ම තොගයක් දෙන්න කියලා. බලනකොට ඌරා උස්සලා දමලා තියෙන්නෙ පෝරම උඩට. මේ වගේ රසවත් සිදුවීම් නම් අනන්තවත් වෙලා තියෙනවා. අප සමුගන්නා විට හෙතෙම කීවේ නිහතමානීවය.උපාලි සමරසිංහ ඡායාරූපය -විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=ay0904052</link>
    <topic>ඇත්තටම බලන්න ලස්සනයි</topic>
    <author>හේමාලි විජේරත්න ඡායාරූප - සුදත් මලවීර</author>
    <content>ළමයි පාසල් ආවේ කහට කෝප්පය වෙනුවට තෙලිජ්ජ බීලාඇත්තටම බලන්න ලස්සනයිබොහෝ වද වේදනා මැද්දේ අපි බලාගෙන හිටියා අපට වසන්තය උදාවෙනකම්. අඳුරු ගිම්හානයේ දුක් කඳුළු අඳෙ¤නා මැද්දේ ඒ වසන්තය වෙනුවෙන් අපි කොච්චර කල් පෙරුම් පිරුවද? වසන්තය එනවා සත්තමයි: දැන් අපිට හිත හදාගන්න පුළුවන්. සියයට 99 කටත් වඩා එහාට ගිය ස්ථිරත්වයක් තමයි වසන්තය වෙනුවෙන් අපට තියෙන්නේ.ඒ සියයට අනූ නමයම ඉතිරි කරගත්තේ අපේ රමණීය දූපතේ උතුරු ප‍්‍රදේශය වෙනුවෙන්. අපේ නැඟෙනහිරට සියයට සියයක්ම වසන්තය උදා වෙලා කියලා ඔබ විශ්වාස කරනවද?සත්තකින්ම ඔව්! මට විශ්වාස කරන්න සිද්ධ වුණා. පසුගියදා ඒ ආශ්චර්යවත් රමණීය දසුන් මගේ දෙඇසින්ම දැකගත හැකිවූ නිසා. පුරා වසර ගණනාවක් යුද්ධයේ ශාපයෙන් අපේ හදවතින් ඈත්වූ සුන්දර නැඟෙනහිර පළාතේ සෞන්දර්යය විඳින්න යන්න එන්න කියලයි අපි ඔබටත් ආරාධනා කරන්නේ.මේ සුවිශේෂී මොහොත අපට හිමිකර දුන්නේ, සංචාරක අමාත්‍යංශය සහ නැඟෙනහිර පළාත් මහ ඇමති කාර්යාලය සංවිධානය කළ නැඟෙනහිර පළාතේ සංචාරක කර්මාන්තය නඟා සිටුවීම සඳහා කි‍්‍රයාත්මක කළ “අවදිවන නැෙඟනහිර - සංචාරක ප‍්‍රගමනයට නව නැම්මක්” වැඩසටහනයි.මේ සංචාරය සඳහා සංචාරක නියෝජ්‍ය අමාත්‍ය ෆයිසල් මුස්තාපා සහ නැඟෙනහිර පළාත් ප‍්‍රධාන අමාත්‍ය සිවනේසතුරෙයි චන්ද්‍රකාන්ත් යන මැති ඇමැතිවරුන් සහභාගි වුණා.එක්තරා කාලවකවානුවක නැඟෙනහිර සංචාරය සිහිනයක් පමණක් බවට පත්වෙලා තිබුණා. එහෙත් රණවිරුවන්ගේ අප‍්‍රතිහත ධෛර්යය හා ශක්තිය නිසා එල්.ටී.ටී.ඊ. ත‍්‍රස්ත ග‍්‍රහණයෙන් මුදාගත් නැඟෙනහිර අද අරුණැල්ලෙන් පිබිදෙමින් පවතිනවා.පුරා වසර ගණනාවක් තිස්සේ ප‍්‍රතිසංස්කරණය නොවුණු මහා මාර්ග සියල්ල ජනාධිපතිතුමන්ගේ මහින්ද චින්තන සංකල්පය යටතේ කි‍්‍රයාත්මක වන ගම නැඟුම හා මඟ නැඟුම යටතේ ශීඝ‍්‍ර ලෙස සංවර්ධනය වෙමින් පවතිනවා. තව නොබෝ දිනකින්ම මේ මහා මාර්ග පද්ධතියේ සංවර්ධන කටයුතු අවසන් වී ලෙහෙසියෙන් පහසුවෙන් නැඟෙනහිර පළාතට ළඟා වීමේ අවස්ථාව උදාවෙනවා.නැඟෙනහිර පළාතට අයත් ති‍්‍රකුණාමල දිස්ති‍්‍රක්කය, මඩකලපුව දිස්ති‍්‍රක්කය සහ අම්පාර දිස්ති‍්‍රක්කය ඇතුළත ලංකාවේ ස්වභාව සෞන්දර්යයේ විස්මිත තැන් සහ පෞරාණික වශයෙන් විශාල වැදගත්කමක් ඇති ඉපැරැණි සිද්ධස්ථාන රැසක් ද පවතිනවා. කලක් දෙස් විදෙස් සංචාරකයන්ගේ සුවිශේෂී අවධානයට පාත‍්‍රව තිබූ මේ ස්ථාන එල්.ටී.ටී.ඊ. ත‍්‍රස්තවාදී ප‍්‍රශ්න නිසා කිසිවෙකුටත් ළඟා නොවිය හැකි ප‍්‍රදේශ බවට පත්වුණා. එහෙත් නැඟෙනහිර පළාතේ සාමය ස්ථාපිත කිරීමෙන් පසු දැන් නැවතත් එම අසිරිය විඳ ගැනීමට දේශීය විදේශීය සංචාරකයන්ට අවස්ථාව ලැබෙමින් පවතින පණිවුඩයයි මේ ඔබට ගෙන එන්නේ.නැඟෙනහිර පළාතේ පවතින ස්වාභාවික සම්පත් නැරැඹීම සඳහා පැමිණෙන සංචාරකයන්ට විනෝදකාමීව හා සතුටින් ගතකිරීමට වසර පුරාම හැකියාව ලැබෙනවා. මේ ස්වභාවික සම්පත් අතර සුන්දර මුහුදු තීරයත් සංචාරකයින්ගේ සිත් දැඩි ලෙස ම මේ ප‍්‍රදේශය වෙත ඇද බැඳ තබා ගන්නට සමත් වෙනවා. ඒ සමඟම විවිධ ජල කී‍්‍රඩා කිරීමේ අවස්ථාව ඓතිහාසික වටිනාකමින් යුතු ස්ථාන නැරඹීමේ අවස්ථාව, ස්වභාව සෞන්දර්යයෙන් අනූන වනසතුන් ආශ‍්‍රිත වනාන්තර අසිරිය, දුර්ලභ ගණයේ මුහුදු ජීවීන් දැක ගැනීමේ අවස්ථාව, ස්වාභාවික වරායන් ඇතුළු වැදගත් ස්ථාන රැසක් දැකගැනීමේ අවස්ථාව ද හිමි වෙනවා.නැඟෙනහිර පළාතට අයත් සුන්දර මුහුදු තීරයන් රැසක් මෙහිදී අපට දැකගන්නට ලැබෙනවා. මේ අතර ති‍්‍රකුණාමලය දිස්ති‍්‍රක්කයේ නිලාවේලි මුහුදු තීරය, මඩකලපුව දිස්ති‍්‍රක්කයේ පාසිකුඩා වෙරළ තීරය සහ අම්පාර දිස්ති‍්‍රක්කය ආරුගම් බේ මුහුදු තීරය ප‍්‍රධාන වෙනවා.ති‍්‍රකුණාමල නගරයේ සිට ති‍්‍රකුණාමලය – පුල්මුඩේ මාර්ගයේ කිලෝ මීටර් 18ක පමණ දුරක් ගියවිට නිලාවේලි වෙරළ තීරය හමුවෙනවා. ලොව ප‍්‍රකටම වෙරළ තීරයක් වූ මෙම වෙරළ පෙර දා දෙස් විදෙස් සංචාරකයන්ගේ පාරාදීසයක් වුණා. අද මෙම වෙරළ තීරය අවට දක්නට ලැබෙන්නේ නිලාවේලි බීච් හෝටලය හා තවත් කුඩා කුඩා හෝටල් කිහිපයක් පමණය. ඉතා ඉක්මනින්ම සංචාරක අමාත්‍යංශය විසින් විධිමත් වැඩපිළිවෙළක් යටතේ, පරිසර හිතකාමී අන්දමින් සංචාරකයන් සඳහා නවාතැන් සහ ආහාර පාන ලබා ගැනීමට හෝටල් පහසුකම් ඇති කිරීමට සැලසුම් කරමින් සිටිනවා.නිලාවෙලි වෙරළ තීරයට යන ඔබට තවත් සුවිශේෂී සොඳුරු ආශ්වාදයක් ලබා ගත හැකි අවස්ථාවක් ද තිබෙනවා. ඒ වෙරළ තීරයේ සිට කිලෝමීටර් කිහිපයක දුරින් ඈත මුහුදේ දිස්වෙන පරෙවි දූපත සෞන්දර්යයේ නවාතැනක්.බෝට්ටුවකින් ගමන් කර පරෙවි දූපතට ළඟා විය හැකි අතර දුර්ලභ ගණයේ මුහුදු ජීවින් හා විචිත‍්‍රවත් වර්ණවලින් යුතු මාළු විශේෂ රැසක් මේ අවට මුහුදු තීරයේදී දැකගත හැකියි.මඩකලපුව දිස්ති‍්‍රක්කයේ පාසිකුඩා වෙරළ තීරය දුර්ලභ ගණයේ මුහුදු ජීවින් ඇති වෙරළ තීරයක් ලෙස ප‍්‍රසිද්ධය. විදේශීය සංචාරකයන්ට අවැසි ආකාරයේ අව් රශ්මිය ලබා ගන්නටත් මේ තරම් සුදුසු තැනක් තවත් නොවන බව බොහෝ දෙනෙක් පවසනවා.අම්පාර දිස්ති‍්‍රක්කයේ ආරුගම්බේ මුහුදු තීරය දුර සිට නරඹන විට සුදු වැලි තලාවක ආකාරයෙන් දිස්වෙනවා. බෙංගාල බොක්ක ප‍්‍රදේශයෙන් වර්ෂය පුරාම සූර්ය රශ්මිය ගලා එන බැවින් මේ ප‍්‍රදේශයේදී කෙළින්ම නැරැඹීමට අපහසු වන අතර, අව් රශ්මිය මේ මුහුදු තීරයට පරාවර්තනය වීමෙන් මුහුද තුළ ජීවත්වන විචිත‍්‍රවත් මුහුදු ජීවින් රැසක් පහසුවෙන්ම නැරැඹිය හැකි වෙනවා.අම්පාර දිස්ති‍්‍රක්කයේ ආරුගම්බේ වෙරළ තීරය ලෝකයේ වඩාත් ප‍්‍රසිද්ධව ඇත්තේ ජල කී‍්‍රඩාවන් සඳහා ප‍්‍රමුඛ පෙළේ වෙරළ තීරයක් ලෙසටය. ති‍්‍රකුණාමල දිස්ති‍්‍රක්කයේ මාබල් වෙරළ තීරය ද ආරුගම්බේ වෙරළ තීරයට සමාන ලක්ෂණ පෙන්වනවා.නැඟෙනහිර පළාත තුළ මෙම ප‍්‍රධාන වෙරළ තීරයන්ට අමතරව තවත් දර්ශනිය වෙරළ තීරයන් රැසක් ඔබට දැක ගන්නට පුළුවන්. ඒ අතරින් කලුවන්කර්නි වෙරළ තීරය (මඩකලපුව) කල්ලඩි වෙරළ තීරය (මඩකලපුව) කාන්තන්කුඩි වෙරළ තීරය (මඩකලපුව) ලංකා පටුන වෙරළ තීරය (ති‍්‍රකුණාමලය) කෝකිලායි වෙරළ තීරය (ති‍්‍රකුණාමලය) පානම වෙරළ තිරය (අම්පාර) සොඳුරු දසුන් මවමින් දෙස් විදෙස් සංචාරකයන් පිළිගැනීමට මඟ බලමින් සිටිනවා.ති‍්‍රකුණාමලය නගරය ද ඓතිහාසික වශයෙන් හා සෞන්දර්යාත්මක අතින් ද සුවිශේෂි ස්ථානයක් හිමිකරගන්නා නගරයක්. ලෝකයේ දෙවැනි විශාලතම ස්වාභාවික වරාය පිහිටා තිබෙන්නේ ති‍්‍රකුණාමලය නගරයේය. අලංකාර කඳු පද්ධතියකින් වටවී තිබෙන මෙම ස්වාභාවික වරාය ඇතුළත ස්වභාවික තොටුපළවල් කිහිපයක් ද පිහිටා තිබෙනවා. ති‍්‍රකුණාමල වරායට එපිටින් තිබෙන මුහුදු තීරයේදී වර්ෂයේ යම් යම් කාලවලදී තල්මසුන් විශේෂ ද දැකගත හැකි බව ප‍්‍රදේශවාසීන් පවසනවා.වෙනත් නාගරික සීමාවන්හි දැකගත නොහැකි ආකාරයේ මුවන් රංචු පිටින් ති‍්‍රකුණාමල නගර සීමාවේ සහ ෆෙඩ්රික් බළකොටුව ඇතුළත ප‍්‍රදේශය පුරාම දැකගත හැකියි. කොළ පාටින් දිස්වෙන ගහකොළ, නිල් පාටින් ඈතට දිවෙන මුහුදු තීරය සහ නිදහසේ හැසිරෙන මුව රංචු ති‍්‍රකුණාමල නගරයට අමුතු ලාලිත්‍යයක් එකතු කරනවා.ඓතිහාසික වටිනාකමකින් යුතු ෆෙඩ්රික් බළකොටුව ඇතුළට පිවිසි විට හමුවන ගෝකණ්ණ විහාරය ද, ඉන් ඔබ්බට සුන්දර කඳු ගැටයක් මත ප‍්‍රතාපවත්ව නැගී සිටින තිරුකෝණේෂ්වරම් කෝවිල ද නැරැඹීම ති‍්‍රකුණාමලයට යන සංචාරකයන් කිසිදා මඟ නොහැරිය යුතු ස්ථානය.තිරුකෝණේෂ්වරම් කෝවිල වසර 50 කට වඩා පැරැණි අතර මේ කෝවිල සම්බන්ධ ඓතිහාසික පුරාවෘතයක් ද ඇත. කෝවිලේ පූජක තුමා ලෙස කටයුතු කරන සිව ශී‍්‍ර සිවකුගකුරුගල් ස්වාමි පවසන පරිදි රාවණා රජතුමාගේ මෑණියෝ මෙම ස්ථානයේ සිටි බවට විශ්වාස කෙරේ. හින්දු භක්තිකයන් විසින් ඊශ්වර දෙවියන් වෙනුවෙන් පිදිය යුතු යැයි සැලැකෙන පූජා භූමි පහෙන් එකක් ලෙස ද මෙම කෝවිල සලකනු ලබයි.ශී‍්‍ර ලාංකික බෞද්ධ ජනතාවගේ සුවිශේෂි බෞද්ධ සිද්ධස්ථානයක් වන තිරියාය විහාරය ද, ති‍්‍රකුණාමලය දිස්ති‍්‍රක්කයේ පිහිටා ඇති බෞද්ධ සිද්ධස්ථානයක්. බෞද්ධ ඉතිහාසයේ සඳහන් වෙන ආකාරයට තපස්සු භල්ලුක වෙළෙඳ දෙබැයන් මෙරටට පැමිණ බුදුරදුන්ගේ කේශ ධාතුන් තැන්පත් කර එම ස්ථානයේ චෛත්‍යයක් සැදු බවට සඳහනක් පවතිනවා. එම චෛත්‍යය ගිරිගඬු සෑය නමින් ද ප‍්‍රසිද්ධය.ති‍්‍රකුණාමලයේ සිට නැවත කන්තලේ නගරය දක්වා පැමිණ එහි සිට සේරූනුවර ඔස්සේ වාකරේ හරහා මඩකලපුවට යන මාර්ගය ද වචනයෙන් විස්තර කළ නොහැකි අන්දමේ සෞන්දර්යෙන් හෙබි ප‍්‍රදේශයකි. නැඟෙනහිර මුදා ගැනීම නිසා මේ මාර්ගයන්හි අපට ගමන් කළ හැකි වුවද මින් පෙර මෙම මාර්ග ත‍්‍රස්තවාදින් තෝතැන්නක් කරගත් ප‍්‍රදේශ වුණා.වාකරේ ප‍්‍රදේශයට පැමිණෙන්නට පෙර ති‍්‍රකුණාමල දිස්ති‍්‍රක්කයත් මඩකලපුව දිස්ති‍්‍රක්කයත් වෙන් කරන වෙරුගල් ආරු අපට මුණ ගැහෙනවා. කලකට ඉහත ඔබට මතක ඇති වෙරුගල් ආරුහි දරුණු සටන් ඇවලී ගිය අයුරු. අද මෙම ප‍්‍රදේශ සියල්ලම නිදහසේ සුවය භුක්ති විඳිමින් සිටිනවා.වාකරේ කරා ගමන් කිරීමට වෙරුගල් ආරුව තරණය කළ යුත්තේ පාලම් පාරුවකිනි. මේ කලපුව තරණය කිරීම සඳහා පාලමක් ඉදිකිරීමට මුල්ගල් තබා තිබුණේ 1973 වසරේදීය. ඒ එවකට මහාමාර්ග අමාත්‍යව සිටි මෛති‍්‍රපාල සේනානායක මැතිතුමා විසින්. අද වන විටත් වෙරුගල් ආරු කලපුව අද්දර එම මුල්ගල පමණක් සිහිවටනයක්ව පවතී. නැඟෙනහිර සංවර්ධනය යටතේ මෙම පාලම ද කඩිනමින් ඉදිකිරීම් කටයුතු ආරම්භ කිරීමට නියමිත බවත් අපට දැනගන්නට ලැබුණා.වාකරේ ප‍්‍රදේශය පුරා පැවැතියේ සරුසාර ගොවි බිම්ය. මුහුද අද්දරට වන්නට ධීවර කර්මාන්තයෙන් ජීවත්වන බොහෝ පිරිස් ද මේ අවට ජීවත් වෙනවා. වාකරේ මුහුදු තීරය ද සංචාරක සිත් වසඟ කරන්නක්. ඈත මුහුදේ අර්ධද්වීපයක හැඩයෙන් දිස්වෙන ගොඩබිම් තීරුව කෝබ‍්‍රා අයිලන්ඩ් නමින් හඳුන්වන බව එහිදී මුණගැසුන ජනතාව පැවසුවා.ඒ 15 වාකරේ – මඩකලපුව මාර්ගය ඔස්සේ ඉදිරියට යත්දී හමුවෙන සල්ලිතිව් වෙරළ තීරය, නාවල්අඩි පාලම, මේ ප‍්‍රදේශයට අපූර්වත්වයක් එක් කරනවා. කෝච්චි පාර සහ බස් පාර නාවල්අඩි පාලම උඩදී එක්ව ගමන් කරනවා. පාසිකුඩා වෙරළ තීරය හමුවන්නේ මේ මාර්ගය දිගේ වාලච්චේනයි නගරයට පැමිණීමෙන් පසුවය. වාලච්චේනෙයි නගරයෙන් හැරී කිලෝමීටර් 03-04 ක දුරක් ගිය විට පාසිකුඩා වෙරළ තීරයට ළඟා විය හැකියි. ලොව ප‍්‍රසිද්ධම වෙරළ තීරයක් වූ මෙහි එවකට ඉදිව තිබූ සුන්දර නිවාඩු නිකේතන අද කිසිවක් දක්නට නොලැබෙයි. යුද්ධය නිසා ඒ සියල්ල විනාශ වුවද නැඟෙනහිර සංවර්ධන කටයුතුත් සමඟ ඉතාම ඉක්මනින් මෙම ප‍්‍රදේශවලට සංචාරකයන්ට පැමිණෙන්නට සුදුසු වාතාවරණයක් ගොඩනඟමින් සිටියි.මඩකලපුව නගරයට සුන්දරත්වයක් මෙන්ම එක්තරා ආකාරයක ගරු ගාම්භීර බවක් ද එක් කරන්නේ කල්අඩි පාලමයි. එක් යුගයක මෙම පාලම එල්.ටී.ටී.ඊ. ත‍්‍රස්තවාදීන්ගේ ඉලක්කය බවට ද පත්වෙමින් තිබුණා. සින්දු කියන මාළුන් ගැන අපට අසන්නට ලැබෙන්නේ ද මේ ප‍්‍රදේශයෙනි. කලපුව මැදට බෝට්ටුවක හෝ ඔරුවක ගොස් හබල දිය යටට දමා එයට කන තියා ගෙන සිටින විට සින්දු කියන මාළුන්ගේ ගීත රාවයන් අසන්නට හැකි යැයි බොහෝ දෙනා පවසනවා. මඩකලපුව මුහුදු තීරය අයිනේ පිහිටි ප‍්‍රදීපාගාරය ඓතිහාසික වටිනාකමක් මේ නගරයට එක්කරනවා. මෙම ප‍්‍රදීපාගාරය ඉදිකර ඇත්තේ 1913 දීයි.අතීතයේදී ශ‍්‍රී ලංකාව පාලනය කළ විවිධ විදේශික ජාතීන් විසින් ගොඩනඟන ලද බළකොටු හා ඓතිහාසික සිද්ධස්ථාන රැසක් ද මේ අවට තිබෙනවා. කාත්තන්කුඩි මොහිදීන් මෙන්තයි මුස්ලිම් පල්ලිය, මඩකලපුව ශාන්ත මරියා දේවස්ථානය, මඩකලපුව මාමන්ග පිල්ලෙයාර් කෝවිල සේරුවාවිල විහාරය, ලාහුගල මඟුල් මහා විහාරය ආදිය මේ අතර වේ.මඟුල් මහා විහාරය පුරාවිද්‍යාත්මක වටිනාකමකින් යුත් බෞද්ධ සිද්ධස්ථානයකි. මේ හා බැඳුණු ඉතිහාස කතාවෙන් පවසන්නේ කාවන්තිස්ස රජු සහ විහාරමහා දේවියගේ මංගල පෝරුව මෙම ස්ථානයේ පිහිටි බවත් එහිදී ඔවුන් විවාහ වූ බවත්ය. පසු කලෙක එය මංගල සිහිවටනයක් ලෙස එතැන විහාරයක් කරවා සඟ සතු කොට පූජා කළ බවයි.අක්කර 12,200ක ප‍්‍රමාණයක් මේ සඳහා කාවන්තිස්ස රජු විසින් පූජා කළ බවත් සඳහන් වේ. වර්තමානයේ මෙම විහාරය සඳහා අයත් වන්නේ අක්කර 200ක භූමි භාගයකි. විහාරයෙන් එපිටට විහිදෙන වන ගහණය කුමන, බුත්තල සිට කතරගම දක්වා විහිදෙන බව කියැවේ. කාවන්තිස්ස රජු හා විහාර මහා දේවිය විවාහ වූ මංගල පෝරුවේ අත්තිවාරම තවමත් අපට දැකගත හැකිය. අට පට්ටම් හැඩයෙන් යුතුව තනි කළු ගල්වලින් නිම වූ මෙම පෝරුව වටා පුන්කළස් වැනි සෞභාග්‍යයේ ලකුණු පෙන්වන කැටයම් කපා ඇත. නෙළුම් මලක හැඩය ගත් මංගල පෝරුව මැදින් පසු කලක බෝධියක් සිටුවා මංගල පෝරුව බෝධි ඝරය ලෙසින් පාවිච්චි කර ඇති බවට ද පුරා විද්‍යාත්මක සාක්ෂි පවසයි.විහාරයේ මළුවට ඇතුල්වෙන්නට දොරටු සතරක් තිබී ඇති අතර එම දොරටු සතරටම මුරකාවල් යොදා තිබුණ බවද එම දොරටු අද්දර පය සේදීම සඳහා ශෛලමය බේසම් තිබූ බවද සඳහන් වේ. ඉන් අදහස් වන්නේ මෙම විහාර මළුවට ඇතුළු වන සියලු දෙනාම පය සෝදා පිරිසුදු වී ඇතුළු විය යුතු බවයි.මේ හැරුණු කොට නැඟෙනහිර පළාතේ පිහිටි වනාන්තර ආශ‍්‍රිත ප‍්‍රදේශ රැසකි. කුමන අභය භූමිය, තෙන්නමරාවඩි අභය භූමිය, ලාහුගල අභය භූමිය, ගල්ඔය ජාතික උද්‍යානය වන ජීවීන් බහුල වශයෙන් ජීවත්වන ප‍්‍රදේශය. සංචාරක පක්ෂීන් මෙන්ම අපේ රටට ආවේණික පක්ෂි විශේෂ හා වනජීවීන් රැසක් නැරඹීමට මෙම ප‍්‍රදේශ මඟ සලසයි.පෙරදිග මුතු ඇටයේ සොඳුරු සොබා වරුණ මෙවැනි පත්ඉරු මත ලියා නිම කළ නොහැකි වුණත් නිදහසේ අරුණැල්ලෙන් පිබිදෙන නැඟෙනහිර නවෝදයේ අරුමැති සෞන්දර්යයෙන් සිත් වසඟ කර ගන්නට කඩිනමින් තැනෙන නව මං පෙත් දිගේ නැඟෙනහිරට පැමිණෙන්න කියලයි මේ ආරාධනය.හේමාලි විජේරත්න ඡායාරූප - සුදත් මලවීර</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=aj0904051</link>
    <topic>රේණුකා පොල් කිරි නිෂ්පාදන මවුබිම ලංකා පදනමේ උපහාරයට</topic>
    <author/>
    <content>රේණුකා පොල් කිරි නිෂ්පාදන මවුබිම ලංකා පදනමේ උපහාරයටමිල්ග්‍රෝ කිරිපිටි බෙදා හැරීමට ඩෙල්මේජ් මාකටිංබ‍්‍රැන්ඩික්ස් හරිත කර්මාන්තශාලාවට එනර්ජි ග්ලෝබ් සම්මානයමහනුවර හසජ ආයතනයෙන් සයිප‍්‍රස්-සිංගප්පූරු අධ්‍යාපන වරම්පාඩු ලැබූ වතුවලින් බිලියන 1.5ක ආදායමක්අලුත්ම කෙල්සි හෝම්ස් ව්‍යාපෘතිය පිළියන්දල ‘ද ග්‍රෝව්’ද ෆිනෑන්ස් කළමනාකරණය ලංකා පුත‍්‍ර සංවර්ධන බැංකුවටසම්පත් සමූහයේ බදු පසු ලාබය බිලියන 1.5 ඉක්මවයිරචනා තරග ජය ලබාටෙක්ස්ටර්ඩ් ජර්සි සේවකයනට ඇඟලුම් පාඨමාලාවක්රේණුකා සැබෑම ශී‍්‍ර ලාංකේය වෙළෙඳ සන්නාමයක් ලෙස පසුගියදා මවුබිම ලංකා පදනමේ උපහාරයට ලක්විය.රේණුකා වෙළෙඳ සන්නාමය යටතේ ග‍්‍රෑම් 300 සහ 150 හේ පිටිකළ පොල් කිරි ඇසුරුම්, ටින්කළ මිලි ලීටර් 400 යේ උකු සහ උකු අඩු පොල්කිරි ග‍්‍රෑම් 150 දිසිඳි පොල් අයත් වේ. රේණුකා නිෂ්පාදනවල කෘති‍්‍රම රසකාරක, වර්ණක හෝ කල් තබා ගැනීමේ ද්‍රව්‍යය අඩංගු නැත.කර්මාන්ත සංවර්ධන ඇමැති කුමාර වෙල්ගම මහතා, රේණුකා ඇග්රි ට්ුඩ්ස් අලෙවි අධ්‍යක්ෂ ෂමින්ද්‍ර රාජයියා මහතාට සහතිකය බාර දුන් අවස්ථාව. මවුබිම ලංකා පදනමේ අධ්‍යක්‍ෂ රංජිත් සේනානායක මහතා ද මෙහි වෙයි.නිවෙස්වල පරිභෝජනය සඳහා පොල්කිරි සකස් කිරීමේදී පොල් මදයෙන් සියයට හැටක ප‍්‍රමාණයක් අපතේ යන බව, කර ඇති අධ්‍යයනවලින් අනාවරණය වී ඇති බව රේණුකා සමූහ ව්‍යාපාරයේ අලෙවි අධ්‍යක්ෂ ශමින්ද්‍ර රාජයියා මහතා පවසයි.“සංවර්ධනය වෙමින් පවතින අප රටට මෙය දැරිය නොහැකි නාස්තියක්, එමනිසා පිටිකළ පොල් කිරි භාවිතා කිරීම ප‍්‍රචලිත කර, අපගේ කම්හල් තුළ යන්ත‍්‍රානුසාරයෙන් ඉතා කාර්යක්ෂමව උපරිම පොල් සාරයක් උරාගෙන, පොල් නාස්තිය අවම කිරීමේ උදාර දේශීය කර්තව්‍යයට දායකත්වය ලබා දීම අපගේ මුඛ්‍ය අරමුණක්.”මව්බිම ලංකා පදනම දේශීය නිෂ්පාදන ප‍්‍රවර්ධනය කරන පිරිසකගෙන් සැදුම් ලත් ලාභ නොලබන ආයතනයකි.එහි මූලික අරමුණ වන්නේ විදේශීය භාණ්ඩ වෙනුවට ශී‍්‍ර ලාංකේය නිෂ්පාදන පරිභෝජනය දිරිගැන්වීම තුළින් ගෞරවනීය දේශීය ආර්ථිකයක් ගොඩනගා ශී‍්‍ර ලාංකිකයන්ගේ ජීවන තත්ත්වය නගා සිටුවීමය.”අපේ සියලුම නිෂ්පාදන අති නවීන තාක්ෂණය භාවිතා කොට ඉහළම ජාත්‍යන්තර ප‍්‍රමිතියකින් යුතුව නිපදවනු ලබන අතර ඒවායේ සෞඛ්‍ය ආරක්ෂිත බව පිළිබඳව දැඩි සැලකිල්ලක් දක්වනු ලබනවා. එම නිපැයුම් නිරතුරුවම අපේ සුදුසුකම් ලත් තත්ත්ව පාලන සහ තත්ත්ව සහතික කණ්ඩායමේ අධීක්ෂණයට ලක්වෙනවා.” රාජයියා මහතා සඳහන් කළේය.රේණුකා සමූහ ව්‍යාපාරය ශී‍්‍ර ලංකාවෙන් පොල්කිරි නිපැයුම් අපනයනය කරනු ලබන විශාලතම අපනයනකරු වන අතර ලොව පුරා රටවල් 52 ක සමාගමේ නිපැයුම් අලෙවි කෙරේ.එසේම රේණුකා සමාගම ISO 22000 තත්ත්ව සහතිකයෙන් පිදුම් ලද ප‍්‍රථම පොල් නිපැයුම් කර්මාන්ත ශාලාව වන අතර එබදු සහතිකයක් RvA ආයතනය මගින් ශී‍්‍ර ලංකා ප‍්‍රමිති ආයතනය හරහා නිකුත් කර ඇත්තේ ප‍්‍රථම වතාවටය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=aj0904052</link>
    <topic>මිල්ග්‍රෝ කිරිපිටි බෙදා හැරීමට ඩෙල්මේජ් මාකටිං</topic>
    <author/>
    <content>රේණුකා පොල් කිරි නිෂ්පාදන මවුබිම ලංකා පදනමේ උපහාරයටමිල්ග්‍රෝ කිරිපිටි බෙදා හැරීමට ඩෙල්මේජ් මාකටිංබ‍්‍රැන්ඩික්ස් හරිත කර්මාන්තශාලාවට එනර්ජි ග්ලෝබ් සම්මානයමහනුවර හසජ ආයතනයෙන් සයිප‍්‍රස්-සිංගප්පූරු අධ්‍යාපන වරම්පාඩු ලැබූ වතුවලින් බිලියන 1.5ක ආදායමක්අලුත්ම කෙල්සි හෝම්ස් ව්‍යාපෘතිය පිළියන්දල ‘ද ග්‍රෝව්’ද ෆිනෑන්ස් කළමනාකරණය ලංකා පුත‍්‍ර සංවර්ධන බැංකුවටසම්පත් සමූහයේ බදු පසු ලාබය බිලියන 1.5 ඉක්මවයිරචනා තරග ජය ලබාටෙක්ස්ටර්ඩ් ජර්සි සේවකයනට ඇඟලුම් පාඨමාලාවක්මිල්ග්‍රෝ කිරි පිටි ශී‍්‍ර ලංකාවේ බෙදාහැරීම සඳහා නව ජාතික බෙදාහරින්නා ලෙස ඩෙල්මේජ් ෆෝසිසිත් සමූහයේ සාමාජික සීමාසහිත ඩෙල්මේජ් මාකටිං පුද්ගලික සමාගම පත්කර ඇත. ඩෙල්මේජ් මාකටිං පුද්ගලික සමාගම තොග හා සිල්ලර බෙදාහැරීමේ විශේෂඥ සමාගමකි.ඩෙල්මේජ් අලෙවි අංශයේ සාමාන්‍යාධිකාරි ඇන්ටන් පෝල්, ඩෙල්මේජ් ප‍්‍රධාන විධායක/අලෙවි දිනේෂ් නල්ලයියා, PIL ආයතනයේ දේශීය කළමනාකරු කි‍්‍රෂාන්ත ප‍්‍රනාන්දු.මිල්ග්‍රෝ කිරිපිටි සමාගම මැලේසියාවේ පැසිෆික් ඉන්ටර් ලින්ක් සතු සමාගමකි. මෙම සමාගම වෙළෙඳ්‍රම, නිෂ්පාදනය, නාවික හා අලෙවි කිරීම් ආදී ව්‍යාපාරික කටයුතු රැසක නියැළී සිටින සමාගමකි. ඩෙල්මේජ් මාකටිංහි ප‍්‍රධාන විධායක නිලධාරි දිනේෂ් නල්ලයියා පවසන්නේ මිල්ග්‍රෝ කිරිපිටි සඳහා යොදා ගන්නේ නවසීලන්තයේ නිෂ්පාදිත කිරිපිටි බවයි.පැසිෆික් ඉන්ටර් ලින්ක් සමාගමේ නිෂ්පාදිත කි‍්‍රයාවලිය ISO සහHACCP වැනි ජාත්‍යන්තර සහතිකවලින් සම්මාන ලබා ඇත. මිල්ග්‍රෝ ඇසුරුම් කර්මාන්තශාලාව සම්පූර්ණයෙන්ම ස්වයංකී‍්‍රය වන අතර කිසිම අවස්ථාවක අතගෑමේ අවශ්‍යතාවක් නැතැයි ද ඔහු තවදුරටත් සඳහන් කළේය.ජාතික බෙදාහරින්නා ලෙස මිල්ග්‍රෝ විසින් ඩෙල්මේජ් සමාගම පත්කිරීම නිසා ඔවුන්ගේ පාරිභෝගික භාණ්ඩ ව්‍යාපාර කටයුතු තවදුරටත් ශක්තිමත් වනු ඇත. එමෙන්ම මෙම සමාගම දැනටමත් පාරිභෝගික භාණ්ඩ බෙදාහැරීම සම්බන්ධයෙන් ඉදිරියෙන්ම සිටින සමාගමකි. ඩෙල්මේජ් මාකටිං සමාගමට දිවයින පුරා බෙදාහැරීමේ ජාලයක් ඇත. ඒ හැරුණු විට සාම්ප‍්‍රදායික අලෙවි කිරීම් මෙන්ම නවීන අලෙවිකිරීම් ද, ආහාර සේවා, සිනමාහල්, සමාජ ශාලාවලට කෙරෙන බෙදාහැරීම් ද මෙම සමාගම විසින් කරනු ලැබේ.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=aj0904053</link>
    <topic>බ‍්‍රැන්ඩික්ස් හරිත කර්මාන්තශාලාවට එනර්ජි ග්ලෝබ් සම්මානය</topic>
    <author/>
    <content>රේණුකා පොල් කිරි නිෂ්පාදන මවුබිම ලංකා පදනමේ උපහාරයටමිල්ග්‍රෝ කිරිපිටි බෙදා හැරීමට ඩෙල්මේජ් මාකටිංබ‍්‍රැන්ඩික්ස් හරිත කර්මාන්තශාලාවට එනර්ජි ග්ලෝබ් සම්මානයමහනුවර හසජ ආයතනයෙන් සයිප‍්‍රස්-සිංගප්පූරු අධ්‍යාපන වරම්පාඩු ලැබූ වතුවලින් බිලියන 1.5ක ආදායමක්අලුත්ම කෙල්සි හෝම්ස් ව්‍යාපෘතිය පිළියන්දල ‘ද ග්‍රෝව්’ද ෆිනෑන්ස් කළමනාකරණය ලංකා පුත‍්‍ර සංවර්ධන බැංකුවටසම්පත් සමූහයේ බදු පසු ලාබය බිලියන 1.5 ඉක්මවයිරචනා තරග ජය ලබාටෙක්ස්ටර්ඩ් ජර්සි සේවකයනට ඇඟලුම් පාඨමාලාවක්බ‍්‍රැන්ඩික්ස්හි සීදුවේ පිහිටා ඇති  හරිත කර්මාන්තශාලාවේ කොටසක්බ‍්‍රැන්ඩික්ස් සමූහය සතු සීදුවේ පිහිටි හරිත කර්මාන්තශාලාව, ලොව විශිෂ්ටතම ගෞරවාන්විත පාරිසරික සම්මානය වන එනර්ජි ග්ලෝබ් සම්මානයෙන් පිදුම් ලැබීය.බ‍්‍රැන්ඩික්ස් හරිත කර්මාන්තශාලාව විසින් අත්පත් කරගෙන ඇති අද්විතීය පරිසර හිතකාමී දර්ශකයන්ගේ ප‍්‍රතිඵලයක් ලෙස ශ‍්‍රී ලංකාව සඳහා වන එනර්ජි ග්ලෝබ් සම්මානය හිමිකරගෙන ඇති අතර එය “වායු ගෝලය” කාණ්ඩය යටතේ එනර්ජි ග්ලෝබි ජාත්‍යන්තර සම්මානය සඳහා නිර්දේශ වී ඇති ව්‍යාපෘති තුනෙන් ද එකකි.ග‍්‍රීන් බිල්ඩින් කවුන්සිලය විසින් LEED ප්ලැටිනම් සහතිකයෙන් පුදනු ලැබූ බ‍්‍රැන්ඩික්ස් හරිත කර්මාන්තශාලාව පරිසරයට මුදා හැරෙන කාබන් ප‍්‍රමාණය සියයට 80 කින්ද, සල්ෆර් ඩයොක්සයිඩ් ප‍්‍රමාණය සියයට 71 කින් ද, නයිට‍්‍රජන් ඩායොක්සයිඩ් ප‍්‍රමාණය සියයට 92 කින්ද, අඩුකර ඇත.තවද එය බලශක්තිය සියයට 46කට ආසන්න ප‍්‍රතිශතයක් ඉතිරි කරන අතර ජල පරිභෝජනය සියයට 70කට ආසන්න ප‍්‍රතිශතයකින් අඩු කරයි. මෙහි ගන අපද්‍රව්‍ය පරිසරයට බැහැර නොකර එම අපද්‍රව්‍ය ප‍්‍රතිචකී‍්‍රකරණය කරයි.මේ දර්ශකයන් ලොව විශිෂ්ටතම පරිසර හිතකාමී නිෂ්පාදන කි‍්‍රයාවලි හා සමකළ හැකි බව බ‍්‍රැන්ඩික්ස් හි අධ්‍යක්ෂ ඒ.ජේ.ජෝන්පිල්ලේ මහතා පැවසුවේය.“මෙම කි‍්‍රයාවලි හරහා කර්මාන්තශාලාව මඟින් ගෝලීය උෂ්ණත්වය ඉහළ යාම සඳහා වන දායකත්වය අවම කර ඇති වීම විශේෂත්වයක්.” යැයි ඔහු පැවසුවේය. තව දුරටත් අදහස් දැක්වූ ඔහු ප‍්‍රකාශ කළේ මෙම සංකල්පයන් හරහා අධ්‍යයනය කළ හා ජයග‍්‍රහණය කළ සියලු දේ සමූහයේ අනෙක් කර්මාන්තශාලා වල කි‍්‍රයාත්මක කිරීමට බ‍්‍රැන්ඩික්ස් සමූහය අදහස් කරගෙන සිටින බවයි.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=aj0904054</link>
    <topic>මහනුවර හසජ ආයතනයෙන් සයිප‍්‍රස්-සිංගප්පූරු අධ්‍යාපන වරම්</topic>
    <author/>
    <content>රේණුකා පොල් කිරි නිෂ්පාදන මවුබිම ලංකා පදනමේ උපහාරයටමිල්ග්‍රෝ කිරිපිටි බෙදා හැරීමට ඩෙල්මේජ් මාකටිංබ‍්‍රැන්ඩික්ස් හරිත කර්මාන්තශාලාවට එනර්ජි ග්ලෝබ් සම්මානයමහනුවර හසජ ආයතනයෙන් සයිප‍්‍රස්-සිංගප්පූරු අධ්‍යාපන වරම්පාඩු ලැබූ වතුවලින් බිලියන 1.5ක ආදායමක්අලුත්ම කෙල්සි හෝම්ස් ව්‍යාපෘතිය පිළියන්දල ‘ද ග්‍රෝව්’ද ෆිනෑන්ස් කළමනාකරණය ලංකා පුත‍්‍ර සංවර්ධන බැංකුවටසම්පත් සමූහයේ බදු පසු ලාබය බිලියන 1.5 ඉක්මවයිරචනා තරග ජය ලබාටෙක්ස්ටර්ඩ් ජර්සි සේවකයනට ඇඟලුම් පාඨමාලාවක්විදේශ අධ්‍යාපනය සඳහා සිසුන් යොමු කිරීමෙන් දේශීය හා ජාත්‍යන්තර වශයෙන් කීර්තියක් දිනා සිටින මහනුවර හසජ අධ්‍යාපන ආයතනය සයිප‍්‍රස් හා සිංගප්පූරු අධ්‍යාපනය සඳහා මේ දිනවල අයදුම් පත් භාර ගනී.උසස් පෙළ එක් විෂයයක් හෝ සමත් සිසුනට ලබන ජූනි මාසයේ සයිප‍්‍රසයට පිටත් වන සිසු කණ්ඩායමට ඇතුලත් විය හැකිය. සයිප‍්‍රසයේ අගනුවර වන නිකෝෂියා නුවර විදුහලේ පන්ති පැවැත්වෙන්නේ රාතී‍්‍ර කාලයටය. සිසුනට දිවා කාලය නිදහස්ය.සාමාන්‍ය පෙළ පමණක් වුවද සමත් සිසුනට සිංගප්පූරුවේ අධ්‍යාපනය සඳහා ඉල්ලුම් කළ හැක. ඉංගී‍්‍රසි භාෂා දැනුම නැති හෝ අඩු සිසුන්ට මුලදී සිංගප්පූරුවේදීම මාස 6 ක ඉංගී‍්‍රසි පාඨමාලාවක් හැදෑරිය හැකිය. ඉන් පසු යළි ශී‍්‍ර ලංකාවට නොපැමිණ තමන් කැමැති ප‍්‍රධාන පාඨමාලා සිංගප්පූරුවේදීම තෝරා ගෙන වීසා දීර්ඝ කර ගත හැකිය.මධ්‍යම පළාතේ හොඳම සේවා සපයන ආයතනයක් ලෙස මධ්‍යම පළාත් සභාවේ වෙළඳ, කර්මාන්ත හා වාණිජ අමාත්‍යංශයෙන් තරු සම්මාන ලබා ගත් හසජ ආයතනය විදේශ අධ්‍යාපනයට පිටත් වන සිසුන් සඳහා මූල්‍ය අනුග‍්‍රාහකත්වය ද ලබා දෙනු ලැබේ.හසජ ජාත්‍යන්තර අධ්‍යාපන සේවා සමාගම, 135/2/16 නබීෂා ගොඩනැගිල්ල, කොටුගොඩැල්ල වීදිය, මහනුවර ලිපිනයෙන් හෝ දුරකථන අංක 081-2202220 න් වැඩි විස්තර ලබාගත හැක.  මහනුවර කිරිබත්කුඹුරේ පිහිටි බි‍්‍රලියන්ට් ජාත්‍යන්තර පාසල සහ ටයිනි ටොට්ස් මොන්ටිසෝරි පාසල ප‍්‍රදේශයේ දරු දැරියන්ගේ නැණස පාදාලීම සඳහා විශාල මෙහෙවරක යෙදී සිටී.වසර 2006, 2007 හා 2008 දී මධ්‍යම පළාතේ විශිෂ්ටතම අධ්‍යාපනික ආයතනයක් වශයෙන් මධ්‍යම පළාතේ කර්මාන්ත හා වාණිජ අමාත්‍යංශයෙන් තරු සම්මානයෙන් පිදුම් ලද මෙම ආයතනය පෙර පාසල් ගුරු පුහුණු පාඨමාලාවක් ආරම්භ කර ඇත. ඒ සඳහා මනා පුහුණුව ඇති විදේශික අධ්‍යාපනඥයන්ගේ ද මඟ පෙන්වීම යටතේ පාඨමාලා පැවැත්වේ.ටයිනි ටොට්ස් පෙර පාසල, ස්වර්ණජෝති මාවත, කිරිබත්කුඹුර, පේරාදෙණිය ලිපිනයෙන් වැඩි විස්තර ලබාගත හැකිය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=aj0904055</link>
    <topic>පාඩු ලැබූ වතුවලින් බිලියන 1.5ක ආදායමක්</topic>
    <author>රූපාන්ති බුලත්සිංහල</author>
    <content>රේණුකා පොල් කිරි නිෂ්පාදන මවුබිම ලංකා පදනමේ උපහාරයටමිල්ග්‍රෝ කිරිපිටි බෙදා හැරීමට ඩෙල්මේජ් මාකටිංබ‍්‍රැන්ඩික්ස් හරිත කර්මාන්තශාලාවට එනර්ජි ග්ලෝබ් සම්මානයමහනුවර හසජ ආයතනයෙන් සයිප‍්‍රස්-සිංගප්පූරු අධ්‍යාපන වරම්පාඩු ලැබූ වතුවලින් බිලියන 1.5ක ආදායමක්අලුත්ම කෙල්සි හෝම්ස් ව්‍යාපෘතිය පිළියන්දල ‘ද ග්‍රෝව්’ද ෆිනෑන්ස් කළමනාකරණය ලංකා පුත‍්‍ර සංවර්ධන බැංකුවටසම්පත් සමූහයේ බදු පසු ලාබය බිලියන 1.5 ඉක්මවයිරචනා තරග ජය ලබාටෙක්ස්ටර්ඩ් ජර්සි සේවකයනට ඇඟලුම් පාඨමාලාවක්ලංකා වැවිලි කරුවන්ගේ සංගමයේ සභාපති දමිත පෙරේරා නියෝජ්‍ය සභාපති ලලිත් ඔබේසේකර මහත්වරුන් ඇතුළු සංගමයේ නිලධාරීන් මාධ්‍ය සාකච්ඡාවට එක්වී. ඡායා- සුමනචන්ද්‍ර ආරියවංශරූපාන්ති බුලත්සිංහලලෝක ආර්ථිකයේ බිඳ වැටීමත් සමඟ ශී‍්‍ර ලංකාවේ වැවිලි කර්මාන්තය අර්බුදයකට මුහුණ පා සිටියි. ශී‍්‍ර ලංකාවේ විශාලතම විදේශ විනිමය උපයන කර්මාන්තයක් ලෙසින්, වැවිලි කර්මාන්තයේ මුල්‍ය හා සමාජ ස්ථාවරත්වය තිරසාරව පවත්වාගෙන යෑමට හා එය රැක ගැනීමට මෙරට වැවිලි සමාගම් එඩිතරව මුහුණ දෙමින් සිටී.ලංකා වැවිලිකරුවන්ගේ සංගමයේ සභාපති දමිත පෙරේරා මහතා ප‍්‍රකාශ කළේ, 1992 දී පෞද්ගලීකරණය කිරීමෙන් පසුව ගෙවී ගිය කෙටි කාලයක් තුළ දී පාඩු ලබමින් තිබූ වතු වලින් රුපියල් බිලියන 1.5 ක සාර්ථක ආදායමක් ලැබීමට ප‍්‍රාදේශීය වැවිලි සමාගම් සමත් වූ බවය. වතු සාර්ථකව පවත්වාගෙන යෑමට රාජ්‍ය භාණ්ඩාගාරයට සෑම මසකම රුපියල් මිලියන 400 ක පිරිවැයක් දැරීමට සිදු වූ බවද ඒ මහතා පැවැසීය.අතීතයේ හීනවී යමින් තිබුණ ප‍්‍රධාන භෝගයක් වන තේ හා රබර් හි නිෂ්පාදනය ප‍්‍රාදේශීය වැවිලි සමාගම් විසින් නැවත පුනර්ජීවනයට පත් කළේ නිවැරැදි කෘෂිකාර්මික තාක්‍ෂණ හා නිෂ්පාදනයට අනුගත වීමෙන් බව ද පෙරේරා මහතා පැවැසීය.ජගත් ප‍්‍රවණතාවට අනුගත වෙමින් පාරම්පරික වැවිලි කර්මාන්තයට උරුම වූ වසර 75 සිට 100 දක්වා ඉපැරණි කර්මාන්තශාලා ආහාර සැකසීමේ කර්මාන්තශාලා බවට පරිවර්තනය වූයේ ගෝලීය පාරිභෝගික අවශ්‍යතා සංතෘප්ත කිරීමට හා ජාත්‍යන්තර ආහාර සුරක්‍ෂිතතාව හා ප‍්‍රමිති සහතිකය සඳහා අනුගත වීමෙනි.ලංකා වැවිලිකරුවන්ගේ සංගමයේ නියෝජ්‍ය සභාපති ලලිත් ඔබේසේකර මහතා පැවසුවේ මෙවැනි අර්බුද අවස්ථාවකදී එකම සේවකයෙකු හෝ ඉවත් කිරීමට කි‍්‍රයාකර නැති බවය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=aj0904056</link>
    <topic>අලුත්ම කෙල්සි හෝම්ස් ව්‍යාපෘතිය පිළියන්දල ‘ද ග්‍රෝව්’</topic>
    <author/>
    <content>රේණුකා පොල් කිරි නිෂ්පාදන මවුබිම ලංකා පදනමේ උපහාරයටමිල්ග්‍රෝ කිරිපිටි බෙදා හැරීමට ඩෙල්මේජ් මාකටිංබ‍්‍රැන්ඩික්ස් හරිත කර්මාන්තශාලාවට එනර්ජි ග්ලෝබ් සම්මානයමහනුවර හසජ ආයතනයෙන් සයිප‍්‍රස්-සිංගප්පූරු අධ්‍යාපන වරම්පාඩු ලැබූ වතුවලින් බිලියන 1.5ක ආදායමක්අලුත්ම කෙල්සි හෝම්ස් ව්‍යාපෘතිය පිළියන්දල ‘ද ග්‍රෝව්’ද ෆිනෑන්ස් කළමනාකරණය ලංකා පුත‍්‍ර සංවර්ධන බැංකුවටසම්පත් සමූහයේ බදු පසු ලාබය බිලියන 1.5 ඉක්මවයිරචනා තරග ජය ලබාටෙක්ස්ටර්ඩ් ජර්සි සේවකයනට ඇඟලුම් පාඨමාලාවක්ආයෝජන මණ්ඩලයේ අනුමැතිය ඇතිව ඉදිකරන කෙල්සි හෝම්ස් නිවාස යෝජනා ක‍්‍රමය ‘ ද ග්‍රෝව්’ පිළියන්දලදී ඇරැඹිණි.වාස්තු විද්‍යාවට අනුව නිර්මාණය කරන ලද මෙම ව්‍යාපෘතිය නිවාස 20 කින් සමන්විත වනු ඇත. නිර්මාණ හයකින් යුත් මෙම නිවාස, කාමර දෙකකින් යුත් තනි තට්ටුවේ සහ කාමර තුනකින් හා හතරකින් යුත් දෙමහල් නිවාසවලින් යුක්තය. තමන්ට දැරිය හැකි මුදලකට විශ්වාසවන්ත නිවාස ඉදිකරන සමාගමකින් ඉදිකෙරෙන මෙම නිවාසවලින් ශ‍්‍රී ලාංකික ජනතාවගේ දිගු කාලීන අවශ්‍යතා සපුරාලනු ඇත.’ද ග්‍රෝව්’ නිවාස ව්‍යාපෘතියේ සංකල්පය වී ඇත්තේ අප රටේ මධ්‍යම පාන්තිකයන්ට නිවසක් හිමිකර ගැනීමට යම් දුරකට පහසු කිරීමය. කෙල්සි නිවාස සාමාන්‍යාධිකාරි අදිල් හාෂිම් මහතා පවසන්නේ ආරක්ෂා සහිත පරිසරයක පිහිටි පර්චස් 7 ක හෝ ඊට වැඩි භූමි ප‍්‍රමාණයක ඉදි කර ඇති වර්ග අඩි 630 සිට ඉහළට, නිවසක් රු. මිලියන 5.3 සිට ඉහළට ලබාගත හැකි බවය.“තරගකාරී මිලකට මේ නිවාස ඉදිකර තිබුණ ද ඉදිකිරීම් ප‍්‍රමිතියේ කිසිම අඩුවක් නැහැ” ඔහු තවදුරටත් පැවසීය. “නිවසේ ව්‍යූහයේ ප‍්‍රමිතිය පිළිබඳ වසර 10 ක රක්ෂණයෙන් සුරක්ෂිත සහතිකයක් සහ මුල් වසර තුළදී මතු විය හැකි සුළු නඩත්තු කටයුතුවලට අවශ්‍ය ද්‍රව්‍ය හා ශ‍්‍රමය නොමිලේ ලබාදෙන පොරොන්දුවත් ඇතුළත් ය.””අද ජනතාවට ප‍්‍රශ්නයක් වී ඇත්තේ ඔවුන් දහඩිය මහන්සියෙන් ඉපැයූ මුදල් ආයෝජනය කරන්නේ කෙසේද යන්නය. ආයෝජන අංශය ප‍්‍රශ්න රැසකට මුහුණ දී සිටින අවස්ථාවක නිවසකට මුදල් ආයෝජන කරනවාට වඩා වෙනත් ඥානාන්විත දෙයක් නැහැ. තම ආයෝජන කෙල්සි නිවසක් වීම තවදුරටත් ඒ ආයෝජනයේ සුරක්ෂිත භාවය තහවුරු වෙනවා. ආර්ථිකය දුර්වල වී ඇති අවස්ථාවක දේපළ වෙළෙඳ්‍රම වැටෙමින් පවතින අවස්ථාවක වුවද අපි අනාගතය පිළිබඳ යම් විශ්වාසයක් ඇතුවයි වැඩ කරන්නේ. ඒ අපගේ පාරිභෝගිකයන්ට ඉස්තරම් නිවාස ලබාදී ඇති නිසාය.” ඔහු තවදුරටත් මෙසේ සඳහන් කළේය.කෙල්සි නිවසක් මිලදී ගැනීමේ වාසිය වී ඇත්තේ ගැනුම්කරුට වාස්තු විද්‍යාත්මකව සහ ඉංජිනේරු අංශයෙන් පමණක් නොව ණය සහ නීතිමය උපකාර එකම වහලක් යටදී ලබාගැනීමට හැකිවීමයි. භූගත කාණු, පල්දොරු ක‍්‍රම, නල ජලය, ජල ටැංකි, ඉඩම වටා තාප්ප, විදුලිය සහ දුරකථන පහසුකම් ආදී සියල්ල මෙම ව්‍යාපෘතියට ඇතුළත් වනු ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=aj0904057</link>
    <topic>ද ෆිනෑන්ස් කළමනාකරණය ලංකා පුත‍්‍ර සංවර්ධන බැංකුවට</topic>
    <author/>
    <content>රේණුකා පොල් කිරි නිෂ්පාදන මවුබිම ලංකා පදනමේ උපහාරයටමිල්ග්‍රෝ කිරිපිටි බෙදා හැරීමට ඩෙල්මේජ් මාකටිංබ‍්‍රැන්ඩික්ස් හරිත කර්මාන්තශාලාවට එනර්ජි ග්ලෝබ් සම්මානයමහනුවර හසජ ආයතනයෙන් සයිප‍්‍රස්-සිංගප්පූරු අධ්‍යාපන වරම්පාඩු ලැබූ වතුවලින් බිලියන 1.5ක ආදායමක්අලුත්ම කෙල්සි හෝම්ස් ව්‍යාපෘතිය පිළියන්දල ‘ද ග්‍රෝව්’ද ෆිනෑන්ස් කළමනාකරණය ලංකා පුත‍්‍ර සංවර්ධන බැංකුවටසම්පත් සමූහයේ බදු පසු ලාබය බිලියන 1.5 ඉක්මවයිරචනා තරග ජය ලබාටෙක්ස්ටර්ඩ් ජර්සි සේවකයනට ඇඟලුම් පාඨමාලාවක්ශ‍්‍රී ලංකා රජය සහ මහ බැංකුව විසින් ද ෆිනෑන්ස් මූල්‍ය සමාගමේ කළමනාකරණ නියෝජිත ලෙස ලංකා පුත‍්‍ර සංවර්ධන බැංකුව පත්කර ඇත. එහි ප‍්‍රධාන අරමුණ වන්නේ වෘත්තීමය කළමනාකරණයක් මඟින් ස්ථාවර වූ යුගයක් කරා ද ෆිනෑන්ස් මූල්‍ය සමාගම රැගෙන යාමයි. කැබිනට් මණ්ඩලය මඟින් පත් කරනු ලබන විශේෂඥ කණ්ඩායමෙන් අවශ්‍ය කරුණු කාරණා පිළිබඳව උපදෙස් ලබමින් බැංකු කටයුතු පවත්වාගෙන යාම සඳහා ලංකා පුත‍්‍ර සංවර්ධන බැංකුවේ සභාපති සරත් ද සිල්වා මහතා විසින් නායකත්වය දෙනු ලබන වෘත්තීමය කළමනාකරණ මණ්ඩලයක් මේ සඳහා පත්කොට තිබේ.ක්ෂේත‍්‍ර සංවර්ධනය කි‍්‍රයාවලිය අඛණ්ඩව පවත්වාගෙන යාමට මෙන්ම මහජන විශ්වාසය දිනා ගැන්ම සඳහා ලංකා පුත‍්‍ර සංවර්ධන බැංකුව විසින් ද ෆිනෑන්ස් මූල්‍ය සමාගමේ නියමාකාර පැවැත්ම ශක්තිමත් කිරීමයි. මේ පිළිබඳව කරුණු දැක්වූ ලංකා පුත‍්‍ර සංවර්ධන බැංකුවේ සභාපති සහ ද ෆිනෑන්ස් මූල්‍ය සමාගමේ කළමනාකරණ මණ්ඩලයේ නියෝජිත සරත් ද සිල්වා මහතා ප‍්‍රකාශ කළේ ද ෆිනෑන්ස් මූල්‍ය සමාගමේ මුදල් තැන්පත් කළ ගනුදෙනු කරුවන්ට එහි ආරක්ෂාව තහවුරු කළ හැකි බවත් එම මුදල් මේ වන විට ආරක්ෂිත හස්තයක ඇති බවත්ය.පාරම්පරික ස්වර්ණාභරණ ශිල්පීන්ගේ නිපුණතා සංවර්ධනය කරමින් දේශීය ප‍්‍රදර්ශන ඔස්සේ ඔවුන් අන්තර්ජාතික ප‍්‍රදර්ශන මට්ටමට ගෙන ඒමේ අරමුණෙන් ස්වර්ණාභරණ ශිල්පීන්ට සහනදායි ක‍්‍රමයට රිදී ලබාදීමට ජාතික මැණික් සහ ස්වර්ණාභරණ අධිකාරිය කටයුතු යොදා තිබේ.ගම්පහ දිසා ස්වර්ණාභරණ නිර්මාණ ශිල්පින්ගේ සංගමයට රිදී නිකුතුවේ පළමු වැනි කොටස පසුගියදා ලබා දෙන ලදි.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=aj0904058</link>
    <topic>සම්පත් සමූහයේ බදු පසු ලාබය බිලියන 1.5 ඉක්මවයි</topic>
    <author/>
    <content>රේණුකා පොල් කිරි නිෂ්පාදන මවුබිම ලංකා පදනමේ උපහාරයටමිල්ග්‍රෝ කිරිපිටි බෙදා හැරීමට ඩෙල්මේජ් මාකටිංබ‍්‍රැන්ඩික්ස් හරිත කර්මාන්තශාලාවට එනර්ජි ග්ලෝබ් සම්මානයමහනුවර හසජ ආයතනයෙන් සයිප‍්‍රස්-සිංගප්පූරු අධ්‍යාපන වරම්පාඩු ලැබූ වතුවලින් බිලියන 1.5ක ආදායමක්අලුත්ම කෙල්සි හෝම්ස් ව්‍යාපෘතිය පිළියන්දල ‘ද ග්‍රෝව්’ද ෆිනෑන්ස් කළමනාකරණය ලංකා පුත‍්‍ර සංවර්ධන බැංකුවටසම්පත් සමූහයේ බදු පසු ලාබය බිලියන 1.5 ඉක්මවයිරචනා තරග ජය ලබාටෙක්ස්ටර්ඩ් ජර්සි සේවකයනට ඇඟලුම් පාඨමාලාවක්සම්පත් සමූහයේ ප‍්‍රධාන ආයතනය වන සම්පත් බැංකුවේ බදු පෙර ලාභය 2007 වර්ෂයේ රුපියල් බිලියන 2.218 ට එරෙහිව 2008 වසරේදී රුපියල් බිලියන 2.5 සීමාව ඉක්මවා යමින් රුපියල් බිලියන 2.564 දක්වා ළඟාවී ඇත. මෙය 2007 දී වාර්තා වී ඇති 2.2% ක සෘණ වර්ධනයට එරෙහිව රුපියල් මිලියන 346 ක හෝ 15.6% ක වර්ධනයකි. 2007 වසරේදී 2.3% ක වර්ධන වේගයක් සමගින් රුපියල් බිලියන 1.052 ක් වූ බදු පසු ලාභය හා සසඳන විට 2008 වසරේ දී රුපියල් බිලියන 1.414 ක් වී රුපියල් මිලියන 362 ක හෝ 34.4% ක කැපී පෙනෙන වර්ධනයක් වාර්තා කරයි.බැංකුව සහ එහි අනුබද්ධ සමාගම් 6 කින් සමන්විත වූ සම්පත් සමාගම් සමූහයේ සහ එහි විදේශීය ආශි‍්‍රත සමාගමෙහි බදු පෙර ලාභය 2007 වසරේ රුපියල් බිලියන 2.384 සිට 2008 වර්ෂයේදී රුපියල් බිලියන 2.787 දක්වා වර්ධනය වී ඇත.2007 වසරේ 0.5% ක් වූ සෘණ වර්ධනයට එරෙහිව රුපියල් මිලියන 403 ක හෝ 16.9% ක වර්ධනයක් 2008 වර්ෂයේදී වාර්තා කර ඇත. 2008 වර්ෂයට සමාගම් සමූහයේ බදු පසු ලාභය 2007 වසරේ රුපියල් බිලියන 1.201 ට එරෙහිව 2008 වසරේදී රුපියල් බිලියන 1.5 සීමාව ඉක්මවා යමින් රුපියල් බිලියන 1.525 ට ළඟා වී ඇත. මෙය 2007 වසරේ 6% ක වර්ධන වේගයට එරෙහිව රුපියල් මිලියන 324 ක හෝ 26.9% ක වර්ධනයකි.බැංකුව සහ එහි සමාගම් සමූහයේ ඉහත සඳහන් බදු පෙර සහ බදු පසු ලාභයෙහි වර්ධන වේගයන් බැංකුව සහ සමාගම් සමූහයෙහි මුළු වත්කම් වර්ධන වේගයන්, පිළිවෙළින් 2008 හා 2007 වර්ෂ වලදී 4% ක් සහ 3.1% ක්, ඉක්මවා යයි. මෙම ලාභ වර්ධන ප‍්‍රමාණයන් මූල්‍ය සේවා ක්ෂේත‍්‍රයේ 2008 වර්ධන අගයන් හා මනා සේ සැසඳේ.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=aj0904059</link>
    <topic>රචනා තරග ජය ලබා</topic>
    <author/>
    <content>රේණුකා පොල් කිරි නිෂ්පාදන මවුබිම ලංකා පදනමේ උපහාරයටමිල්ග්‍රෝ කිරිපිටි බෙදා හැරීමට ඩෙල්මේජ් මාකටිංබ‍්‍රැන්ඩික්ස් හරිත කර්මාන්තශාලාවට එනර්ජි ග්ලෝබ් සම්මානයමහනුවර හසජ ආයතනයෙන් සයිප‍්‍රස්-සිංගප්පූරු අධ්‍යාපන වරම්පාඩු ලැබූ වතුවලින් බිලියන 1.5ක ආදායමක්අලුත්ම කෙල්සි හෝම්ස් ව්‍යාපෘතිය පිළියන්දල ‘ද ග්‍රෝව්’ද ෆිනෑන්ස් කළමනාකරණය ලංකා පුත‍්‍ර සංවර්ධන බැංකුවටසම්පත් සමූහයේ බදු පසු ලාබය බිලියන 1.5 ඉක්මවයිරචනා තරග ජය ලබාටෙක්ස්ටර්ඩ් ජර්සි සේවකයනට ඇඟලුම් පාඨමාලාවක්ජගත් කාන්තා දිනය නිමිත්තෙන් සවිය කාන්තා සංවිධානය මගින් වෘත්තීය අධ්‍යයන ආයතන සමාගමේ අනුග‍්‍රහයෙන් පවත්වන ලද ජාතික මට්ටමේ රචනා තරගාවලියේ ජයග‍්‍රහණය ලැබූ සිසුවියකට තිළිණ ප‍්‍රදානය කළ අයුරු.මෙම අවස්ථාවට වෘත්තීය අධ්‍යයන ආයතන සමාගමේ කළමනාකාර අධ්‍යක්‍ෂිකා විජිතා මල්ලිකා සේනානායක මහත්මිය සහ සවිය කාන්තා සංවිධානයේ සභාපති රූපිකා දමයන්ති මහත්මිය ද සහභාගී වූහ.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=aj09040510</link>
    <topic>ටෙක්ස්ටර්ඩ් ජර්සි සේවකයනට ඇඟලුම් පාඨමාලාවක්</topic>
    <author/>
    <content>රේණුකා පොල් කිරි නිෂ්පාදන මවුබිම ලංකා පදනමේ උපහාරයටමිල්ග්‍රෝ කිරිපිටි බෙදා හැරීමට ඩෙල්මේජ් මාකටිංබ‍්‍රැන්ඩික්ස් හරිත කර්මාන්තශාලාවට එනර්ජි ග්ලෝබ් සම්මානයමහනුවර හසජ ආයතනයෙන් සයිප‍්‍රස්-සිංගප්පූරු අධ්‍යාපන වරම්පාඩු ලැබූ වතුවලින් බිලියන 1.5ක ආදායමක්අලුත්ම කෙල්සි හෝම්ස් ව්‍යාපෘතිය පිළියන්දල ‘ද ග්‍රෝව්’ද ෆිනෑන්ස් කළමනාකරණය ලංකා පුත‍්‍ර සංවර්ධන බැංකුවටසම්පත් සමූහයේ බදු පසු ලාබය බිලියන 1.5 ඉක්මවයිරචනා තරග ජය ලබාටෙක්ස්ටර්ඩ් ජර්සි සේවකයනට ඇඟලුම් පාඨමාලාවක්පේෂකර්ම අභ්‍යාස හා සේවා මධ්‍යස්ථානය මඟින් පවත්වනු ලබන ඇඟලුම් පිළිබඳ ඩිප්ලෝමා පාඨමාලාවක් අවිස්සාවේල්ල ආයෝජන වෙළඳ කලාපය තුළ පිහිටි ටෙක්ස්ටර්ඩ් ජර්සි ලංකා පුද්ගලික සමාගමේ සේවක සේවිකාවන් සඳහා පැවැත්වීම වෙනුවෙන් අවබෝධතා ගිවිසුමක් අත්සන් කිරීම පසුගියදා සිදුකෙරුණි.ගිවිසුම අත්සන් කිරීමෙන් පසුව පේෂකර්ම අමාත්‍යංශයේ ලේකම් එම්.එෆ්.ආර්.බී.හේරත් මහතා සහ ටෙක්ස්ටර්ඩ් ජර්සි ආයතනයේ කළමනකාර අධ්‍යක්ෂ රොහාන් ගුණතිලක මහත්වරුන් ඇතුළු පාඨමාලාවට එක්වුණු සේවක පිරිස ඡායාරූපයකට පෙනී සිටි අයුරු.ඡායාරූපය - බොරැල්ල විශේෂ වාර්තාකරු</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=aw0904051</link>
    <topic>එළියට බහින්න බැහැ කාක්කො කොටනවා</topic>
    <author>මතුගම මහින්ද විජේතිලක</author>
    <content>එළියට බහින්න බැහැ කාක්කො කොටනවාමරණයෙන් පසු කර්මානුරූපව උපත ලබන භවයන්හි ස්වභාවයන් ද විවිධාකාර වේ. මහිද්ධික නම් වූ පේ‍්‍රතාත්මයේ උපත ලබන සත්ත්වයාට අතීතය ද අනාගතය ද යම් යම් ප‍්‍රමාණයකින් පෙනේ. එය ඇත්තට ම ධ්‍යාන ශක්තියෙන් ලබා ගත් ඉද්ධියක් නොව ඒ භවයේ ස්වභාවයයි. පක්ෂීන්ට අහසින් ගමන් කිරීමට ඇති හැකියාවත්, බකමූණන්ට රාති‍්‍ර කාලයට පෙනීම ලැබීමේ හැකියාවන් හා සමාන වේ. සමහර පේ‍්‍රතයෝ ද අහසින් ගමන් කරති. එසේ ම යම් යම් ආගම් අදහා ගෙන සිටින මිනිසුන් මරණයෙන් පසු අමනුස්ස හෝ දේව නිකායක උපත ලැබූවත් ඔවුහු මිනිස් භවයේ ලැබූ ආගමික දෘෂ්ටියේ ම පිහිටා සිටිති.සමහර භූතයෝ තෙරුවන් ගුණයට අවනත වන අතර තවත් සමහරෙක් කුරුසියට අවනත වෙති. ඒ දෘෂ්ටි ගතවීමේ ස්වභාවය අනුව ය. සෑම අමනුෂ්‍යයෙක් ම තෙරුවන් ගුණයට අවනත නොවන බව ආටානාටිය සූත‍්‍රයෙන් පැහැදිලි වේ. ඒ බව උතුරට අධිපති වූ ධනයට අධිපති වූ අමනුෂ්‍යයනට අධිපති වූ වෛශ‍්‍රවන දෙවියෝ මෙසේ ප‍්‍රකාශ කරති.ස්වාමිනි! භාග්‍යවතුන් වහන්ස! භාග්‍යවතුන් (ඔබ) කෙරෙහි අප‍්‍රසන්න වූ මහේශාක්‍ය යක්ෂයෝ සිටිති. එසේ ම ඔබ වහන්සේ කෙරෙහි ප‍්‍රසන්න වූ මහේශාක්‍ය යක්ෂයෝ ද සිටිති. මධ්‍යම ආනුභාව සම්පන්න යක්ෂයෝ ද නීච යක්ෂයෝ ද ඔබ වහන්සේ කෙරෙහි ප‍්‍රසන්න වූවෝ ද අප‍්‍රසන්න වූවෝ ද සිටිති. ඒ පාණාතිපාත, අදින්නාදානා ආදී පස් පවෙහි ආදීනව දේශනා කරන නිසා ය. ඊට කැමැත්තෝ ද අකැමැත්තෝ ද සිටිති.වෛශ‍්‍රවන වරම් දෙවියනට අවනත වන්නා වූ යක්ෂයෝ මෙන් ම අවනත නොවන්නා වූ කට්ට කෛරාටික යක්ෂයෝ ද සිටිති. එසේ අවනත නොවන යක්ෂයන් පාලනය කිරීම සඳහා වෛශ‍්‍රවන දෙවියෝ තෙරුවන් සරණ ගිය යක්ෂ සේනාධිපතියන් ලවා කරවමිනි.එසේ ම ස්තී‍්‍රන් වාහනය කැරගත් යක්ෂයෝ ද පුරුෂයන් වාහනය කැර ගත් යක්ෂයෝ ද සිටිති. ස්තී‍්‍රන්ට ආවේශ වුණා ය පුරුෂයන්ට ආවේශ වුණා ය කියන්නේ එවිට ය. කුමාරයන් හා කුමාරියන් වාහනය කර ගත් අමනුෂ්‍යයෝ ද සිටිති. ඇතුන් අශ්වයින් ආදී සතුන් වාහනය කර ගන්නා අමනුෂ්‍යයෝ ද සිටිති. එසේ කරනුයේ ඒ ඒ අමනුෂ්‍යයන් ගේ උවමනා ඉටු කැර ගැනීම සඳහා ය.සමනළයන් වසන්නේ මල්වලට ය. එහෙත් මළ සිරුරුවලට ද සමනළයන් වසන අවස්ථා දැක ගන්නට ඇත. මළ සිරුරකට දෙවියෝ නම් පැත්ත පළාතේ එන්නේ නැත. සමහර අමනුෂ්‍යයන් මිය ගිය පුද්ගලයාට ඇති සම්බන්ධතා අනුව සමනළයන් වාහනය කැර ගෙන පැමිණෙනවා විය හැකිය.එක්තරා සංගීත ගුරුවරයකු මිය ගිය පසු ඔහුගේ මළ සිරුරට බොහෝ සමනළයන් වැසු කතාව මතුගම ප‍්‍රදේශයේ ඉතා ප‍්‍රසිද්ධ සිද්ධියකි.එසේ ම හදිසි අනතුරකින් මිය ගිය තරුණයකු මළවුන් ගෙන් වන තැනක දී තමන් මතක බණ අහන්නට එන බව පැවසූ විට “ඔබ එන බව අප දැන ගන්නේ කෙසේදැ”යි ඇසූ කල සමනළයකු ලෙස එන බව කියා ඇත. ඒ පරිදි ම මතක බණ දා ධර්ම දේශකයන් වහන්සේ වැඩම කළ පසු විශාල සමනළයකු (සළබයෙකු) පැමිණ ධර්මාසනය අසල බිත්තියේ වැසූවේය. එය අප විසින් ලියන ලද “මනෝකාය” ග‍්‍රන්ථයේ විස්තර කොට ඇත.හූනා “චිº චිº” යැයි හැඬීම ගැන ද අපේ පැරැන්නෝ විශ්වාසයක් තැබූහ. හූනන්ට ශාස්ත‍්‍ර කිය හැකි දැයි කෙනෙක් තර්ක කරති.එය ද යම් යම් ගුප්ත බලපෑම් මගින් හූනන් ලවා කරවන දෙයකැයි සිතේ. මේ එවැනි කතාවකි. මෙය මාවනැල්ල ප‍්‍රදේශයේ සිදු වූවකි.එක්තරා වයස් ගත පුද්ගලයෙක් රෝගාතුර වීය. ඔහු යහනේ සිටිය දී ඒ අසල බිත්තිය දිගේ හූනෙක් පැමිණ උගේ හ¾ඩින් කෑ ගසන්නට වීය. අවසානයේ රෝගියා ගේ ඇඟට පැන කීප පොළක් සපා කා පැන ගියේය. හූනෙක් මෙසේ පැමිණ සපා කා පැන යෑම ඉතා ම දුර්ලභ සිද්ධියකි. කෙසේ නමුත් ඒ වයස් ගත රෝගියා දින කීපයකින් මිය ගියේ ය. හූනු කතාව ද යට ගියේ ය.එහෙත් ඔහුගේ සත් දින පිංකමේ දී ද එවැන්නක් සිදු වීය. මතක බණ සඳහා ධර්ම දේශකයන් වහන්සේ වැඩම කොට ධර්ම දේශනයට සූදානම් වූහ. පිරිස ඉතා නිහඬ ය. හූනා බිත්තිය දිගේ පැමිණ තොර තෝංචියක් නැතිව හැඬුවේය. පසුව බිමට බැස්සේ ය. බිම දිගේ දුවගෙන ආවේ ය. මිය ගිය පුද්ගලයා ගේ බිරිය ඉදිරියට පැමිණ හිස ඔසවා බලා චිº චිº ගෑවේය.“හූනා අදත් ඇවිල්ලා” යි ඇයට කියවිනි. මඳක් බලා සිටි හූනා දෙස විස්මිතව බලා සිටි පිරිස මැද්දෙන් ඌ ආපසු යන්නට ගියේය. ඉන් පසු ඌ පැමිණියේ ම නැතැයි කියති.මෙය ගලිගමුවේ ඥානදීප හිමියන් මා සමඟ පැවසූ කතාවකි. කෑගල්ල ප‍්‍රදේශයේ කැලයක වල් වැදී සිටි ගවයෙක් කුලප්පු වී නගරයට කඩා වැදුණේය. මිනිස්සු බිය පත්ව ආරක්ෂාව පතා දුවන්නට වූහ.මේ කුළු හරකා දෙනෝ දහක් මිනිසුන් අතරින් දුව ගෙන ගොස් හෝටලයක් තුළට රිංගා එහි තේ බොමින් සිටි තරුණයකුට ඇන්නේ ය. එසේ තුවාල කර ඇන පලා ගියේ ය. නගරයේ බොහෝ මිනිසුන් සිටියදී හෝටලයක් තුළ සිටි කෙනකුට ම ගොනා ඇන්නේ ඇයි? තවමත් ගැටලුවකි.මේ අදින් වසර තිහකට පමණ පෙර පොලොන්නරු දිස්ති‍්‍රක්කයේ එක්තරා ගම්මානයක සිදු වූවකි. මේ ගමේ ගෙදරක කිරි එළදෙනක් සිටියා ය. දිනක් මේ කිරි එළදෙන නිවසින් යාර තුන්සීයක් පමණ දුරින් වැව් ඉස්මත්තක ලන්දේ තණ කෑම සඳහා දිගේලි කැර සිටියාය. මාසයක් පමණ වයසැති වසු පැටියා ඒ ගෙදර මිදුලේ බැඳ සිටියේය.දහවල හිටි හැටියේ ම මේ වසු පැටියා හඬන්නට වීය. එය කුස ගින්නට වෙනදා හඬන හැඬීම ද නොවීය. නිවැසියෝ මේ වසු පැටියාගේ අස්වාභාවික හැඬීම ගැන පුදුමයට පත්ව බලා සිටියහ. වසු පැටවා හඬන හැ¾ඩිල්ල ඇසී මවු එළදෙන ප‍්‍රතිචාර දක්වා නොහඬන්නේ ඇයි දැයි කෙනෙක් ප‍්‍රශ්න කළේය. ඒ අනුව එළදෙන ආපසු ගෙන ඒම සඳහා කෙනෙක් වැව් ඉස්මත්තට ගියේය. අනේ දෙය්යනේ! ඒ වන විටත් කිරි එළදෙන මරා මස් කොට ගෝනිවල දමා ගෙන ගොස් හමාර ය. මේ වසු පැටියා හඬා ඇත්තේ මවු එළදෙන මරන වේලාවේ ය. පුදුමය එය නොවේ ඊළඟ සිද්ධියය.මේ එළදෙන මරා තිබුණේ ගවයන් මරා මසට විකුණන පුද්ගලයෙකි. ඔහු ගවයන් මිලට ගෙන මස් කඩයට විකිණීම ද හොරෙන් හරක් විකිණීම ද කරන්නෙකි. කාලය අවුරුදු වලින් පහක් ගත වී ගියේය. අර වසු පැටවා දැන් තරුණ ගොන් නාම්බෙකි. දිනක් ගමේ පාරට මඳක් ඈතින් මේ ගොන් නාම්බා දිගේලි කැර සිටියේය. පාරේ ඈතින් යමෙකු එනු දැක ගොන් නාම්බා දඟලා කෙසේ හෝ කබය කඩා ගත්තේ ය.පාරේ පැමිණෙමින් සිටි පුද්ගලයා වෙත දුව ගොස් ඇන්නේ ය. පන්න පන්නා ඇන්නේ ය. බිම වැටුණ පසු ද ඇන්නේය. මැරෙන තුරු ම ඇන්නේය. ඒ පුද්ගලයා උගේ මවු එළදෙන මැරූ මාරයා බව ගම්මු දනිති.මෙය කපුටු කතාවකි. බටහිර වෙරළබඩ ගම්මානයක සිදු වූවකි. ඒ ව්‍යාපාරික පවුලක් ජීවත් වූ නිවාසයකි. කුඩා ඉඩම් කොටසක තාප්ප බැඳ ඒ මැද ඉදිකළ නව නිවසකි. හිටි හැටියේ ම දිනක් මේ නිවසේ අයට කපුටෙක් කොටන්නට පටන් ගත්තේය. ඔවුහු ගෙට වැදී දොර ජනෙල් වසා ගත්හ. ගේ දොරකඩ රැක සිටි කපුටා හැන්දෑවේ ආපසු ඉගිල ගියේය. පසු දින පාන්දරින් කපුටා යළිත් පැමිණියේය. නිවසේ අය දොර ජනෙල් වසා සිටියදී වීදුරු ජනේල වලට කොටමින් ඇතුළු වෙන්නට තැත් කළේය. පිටස්තර අයට මේ කපුටා කෙටුවේ නැත.මෙය මුහුදු කරයේ නිවසක් බැවින් නිවැසියෝ මුහුදු දැල් ගෙනැවිත් තාප්පයේ සිට වහලය දක්වා දැල්වලින් ආවරණය කළහ. කපුටාට ඒ දැල ප‍්‍රශ්නයක් වූයේ නැත.ඌ දැල කපා ගෙන ඇතුළු වූයේ ය. දැන් මේ නිවසේ ජනෙල් කපුටාගේ කි‍්‍රයා කලාපය නිසා අපවිත‍්‍ර වී ඇත. ඔවුන් ඊළඟට කළේ ඇඳ ඇතිරිලිවලින් වීදුරු ජනෙල් ආවරණය කිරීමය.කපුටා හොඳ පළපුරුදු කාරයකු මෙන් ඇඳ ඇතිරිලි එල්ලූ ගැට හොටෙක් ලිහා ඇතිරිලි බිමට දැම්මේය.මේ අතර නිවැසියෝ පල්ලියට ගොස් යාඥා කළහ. එයින් ප‍්‍රතිඵලයක් නැති තැන යකැදුරුකම් ද කළහ. බෞද්ධ පිළිවෙත් ද කළහ. කිසිවකින් පලක් වූයේ නැත. කෙසේ නමුත් කපුටු කෙටිල්ල හිටි හැටියේ නතර වීය. සොයා බලන විට කපුටා ඒ නිවසේ ළිඳේ මැරී වැටී සිටියේය. ඌ ළිඳ තුළට මැරී වැටුණා ද නිවැසියකු බැරිම තැන රහසේ පහර දී මරා දැම්මා දැයි කිසිවෙක් නොදනිති. එහෙත් මේ කපුටු වෛරය නම් පුදුමයකි.එවැනි සිද්ධීන් දෙස විමසිලිමත්ව බලන විට අපට නොපෙනෙන ලෝකයේ අමනුස්සයන් ගේ කි‍්‍රයාකාරකම් නොතකා හරිනු නොහැකි ය. පෘතග්ජන වූ අප පමණක් නොව කෙලෙස් නැසූ අග‍්‍ර ශ‍්‍රාවක මුගලන් මහ රහතන් වහන්සේට පවා දුසී නම් මාරයා ගෙන් පීඩා විඳින්නට සිදු වූ බව සඳහන් වේ. ආරණ්‍ය සේනාසන ගතව භාවනාවේ යෙදුණු ශ‍්‍රාවකයන් වහන්සේට පවා අමනුෂ්‍යයෝ පීඩා හිරිහැර කළහ.මේ හේතුව නිසා ම වෛශ‍්‍රවන දෙවි අණින් වරම් දෙවිවරු ද සමඟ බුදුරජාණන් වහන්සේ වෙත පැමිණ ආටානාටිය සූත‍්‍රය අනුමත කරවා ගත්හ. එයින් කියැවෙනුයේ පස් පවෙන් වැළකුණු සිල්වත් සිව් පිරිසට එවැනි අමනුෂ්‍ය කරදරයක් වූ විට එම සීලය ම අධිෂ්ඨාන කරමින් වෛශ‍්‍රවන දෙවියන් අමතා හඬ නගා පැමිණිලි කරන ලෙස ය.තෙරුවන් සරණ ගිය සිල්වත් වූ කෙනෙකුට අමනුෂ්‍ය බලපෑමක් වේ ද, අමනුෂ්‍යයා ඔහු සමඟ යන්නේ වේ ද, සමීපව සිටින්නේ වේ ද, සමීපව හිඳගෙන සිටින්නේ වේ ද, නිදන විට සමීපව නිදන්නේ වේ ද, ඒ හිරිහැරයෙන් මිදීම් වස් මේ මහා යක්ෂයනට, යක්ෂ සේනාධිපතිනට, මහා සේනාධිපතිනට ඇසෙන සේ හඬ ගා මුරගා කියන ලෙස, පැමිණිලි කරන ලෙස වෛශ‍්‍රවන දෙවියෝ කියා සිටියහ.“අයං යක්ඛෝ ගණ්හාති, අයං යක්ඛෝ ආවිසනි, අයං යක්ඛෝ හේඨේති, අයං යක්ඛෝ විහේඨේති, අයං යක්ඛෝ හිංසති, අයං යක්ඛෝ විහිංසති, අයං යක්ඛෝ න මුඤ්චතීනි” කිය යුතු ය. හඬ නඟා කිය යුතුය.“මේ යක්ෂයා මා අල්වා ගෙන සිටී. මේ යක්ෂයා ආවේශ වන්නේ ය. මේ යක්ෂයා උපන්නා වූ රෝග වර්ධනය කරමින් පීඩා කරන්නේ ය. මේ යක්ෂයා විශේෂයෙන් පීඩා කරන්නේ ය. මේ යක්ෂයා හිංසා කරන්නේ ය. මේ යක්ෂයා විශේෂයෙන් හිංසා කරන්නේ ය. මේ යක්ෂයා මා අත්නොහැර සිටින්නේ යැයි හඬ නඟා කී විට, එසේ කියූ පුද්ගලයා තෙරුවන් සරණ ගිය සිල්වතෙක් නම් වෛශ‍්‍රවන දෙවියෝ හෝ ඒ දෙවියන් ගේ යක්ෂ සේනාපතියෝ එම අමනුෂ්‍යයන් වළකාලන්නාහ. එසේ නො වළකී නම් එම අමනුෂ්‍යයන්ට දැඩි දඬුවම් දෙන්නේ ය. එයින් භික්ෂු - භික්ෂුණි - උපාසක - උපාසිකා - යන සිව් පිරිස ආරක්ෂා කරන්නේ ය.මතුගම මහින්ද විජේතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=aa0904121</link>
    <topic>රු. මිලියන 55,000ක ආධාරයක්!</topic>
    <author>කේ.සී.ජේ.රත්නායක</author>
    <content>රු. මිලියන 55,000ක ආධාරයක්!සාර්ථක සංචාරයක් නිමවා ජනපති ආපසු පැමිණේකොටි හිතවාදීහු නේරු ප‍්‍රතිමාවේ හිස කඩතිලංගම බස් වර්ජනය අවසන්ජනපති - ගඩාපි සුහද සාකච්ඡාවකඋත්සව සමයේ බඩු මිල පහතටජාතියේ වසන්තය උදාවන පෙර නිමිති මැද එකම රටක කිරි ඉතිරෙන අලුත් අවුරුද්දක් උදාවෙලාත‍්‍රස්තවාදය තුරන් කිරීම නිසා මෙවර අලුත් අවුරුද්ද සරුයිරාජ්‍ය සේවා කොමිසමේ කල් මැරිල්ල නවතන්න කම්කරු ඇමති ක‍්‍රමයක් සොයයිදින නියමයක් නැතිව එජාප රැස්වීම් කල්යයිකොස් - දෙල් - පොල් අලුත් අවුරුද්දට වැඩ අල්ලයිකොළඹ අලුත් කරන්න නව ව්‍යාපෘති 791 ක්විසමුසු කිරිපිටි ජාවාරමට එරෙහිව මන්තී‍්‍ර කණ්ඩායමක් පෙළ ගැසෙයිතමන්ගේ තැන රැකගන්න බැරි රනිල් විවාදවලට කතා කිරීම මොන විහිළුවක්ද?වලවේ උරුමයෙන් තවත් වැඩසටහන් රැසක්ශ‍්‍රී ලංකා ජනාධිපති හමුවීමට ගඩාෆි හෝටලයට පැමිණෙයි* හම්බන්තොට ගුවන් තොටුපොළට උතුරු නැඟෙනහිර සංවර්ධනයට කඩිනම් මූල්‍යාධාර රැසක්* රැකියා ලක්ෂයක්* ශ‍්‍රී ලංකා තේවලට ඉහළ මිලක්කේ.සී.ජේ.රත්නායකශ‍්‍රී ලංකා රජය කි‍්‍රයාත්මක කැර තිබෙන ජාතික සංවර්ධන කටයුතු සඳහා සහාය පළකිරීමට ලිබියාව ඩොලර් මිලියන 500ක කඩිනම් මූල්‍ය ආධාරයක් ලබාදීමට එකඟතාව පළ කොට තිබේ.මේ මුදල ශ‍්‍රී ලංකා මුදලින් රුපියල් මිලියන 55000කට අධික වටිනාකමින් යුතු වෙයි. මහින්ද රාජපක්ෂ ජනාධිපතිතුමා මේ වනවිට ලිබියාවේ නිල සංචාරයක නිරත වෙමින් සිටින අතර ලිබියානු නායක කර්නල් මුහම්මර් ගඩාෆි මහතා සහ ජනාධිපතිතුමා අතර පැවැති පෞද්ගලික සාකච්ඡාවක ප‍්‍රතිඵලයක් වශයෙන් මේ මූල්‍යාධාරය ලබාගැනීමට හැකියාව ලැබී තිබේ.ශ‍්‍රී ලංකාවේ රාජ්‍ය නායකයකු ලිබියාවේ නිල සංචාරයක යෙදුණු ප‍්‍රථම අවස්ථාව ලෙස ද මේ සංචාරය ඉතිහාසයට එක්වෙයි. මීට අමතරව හම්බන්තොට ප‍්‍රදේශයේ ඉදිකිරීමට යෝජිත නව අන්තර්ජාතික ගුවන් තොටුපළ සඳහා මූල්‍යාධාර සැපයීමට ද මෙහිදී ලිබියානු නායකයා කැමැත්ත පළ කෙළේ යැයි ජනාධිපති මාධ්‍ය අංශය නිවේදනය කෙළේය.මහින්ද රාජපක්ෂ ජනාධිපතිතුමා නවාතැන් ගෙන සිටි හෝටලයට ඉකුත් සිකුරාදා උදෑසන පැමිණි ලිබියානු නායකයා ශ‍්‍රී ලංකා ජනාධිපතිතුමන් සමඟ පෞද්ගලික සාකච්ඡාවක යෙදුණු අතර එහි ප‍්‍රතිඵලයක් වශයෙන් ඩොලර් මිලියන 500ක කඩිනම් මූල්‍යාධාරයක් ලබාදීම, හම්බන්තොට අන්තර්ජාතික ගුවන් තොටුපළ ඉදිකිරීමට මූල්‍යාධාර සැපයීම, උතුරු හා නැඟෙනහිර සංවර්ධන කටයුතු සඳහා මූල්‍යාධාර සැපයීම ආදී වශයෙන් ශ‍්‍රී ලංකාවට සුවිශාල සහන රැසක් ලබාදීමට ලිබියානු නායක මුහම්මර් ගඩාෆි මහතා කැමැත්ත පළකොට ඇත.මීට පෙර ශ‍්‍රී ලංකා ජනාධිපතිතුමා සහ ලිබියානු නායකයත් අතර පැවැති ද්වි පාර්ශ්වීය සාකච්ඡාවලදී ලිබියාවෙන් ශ‍්‍රී ලාංකිකයන් 100,000කට රැකියා ලබාදීම, ශ‍්‍රී ලංකා තේ සඳහා ඉහළ මිලක් ගෙවීම ඇතුළු තවත් සහන රැසක් දිනාගැනීමට හැකියාව ලැබිණි.ලෝකයේ භයානකම ත‍්‍රස්තවාදී සංවිධානය වන එල්ටීටීඊය පරාජය කරමින් රටට සාමය උදා කරළීමට වත්මන් ශ‍්‍රී ලංකා රජය ගෙන යන වැඩපිළිවෙළ පිළිබඳව දැඩි ප‍්‍රසාදය පළ කළ ලිබියානු නායකයා; උතුරු - නැඟෙනහිර ජන ජීවිතය යථා තත්ත්වයට පත්කරළීමට සහාය ලබා දෙන බවත් පවසා තිබේ.ලිබියානු නායක කර්නල් මුහම්මර් ගඩාෆි මහතා ශ‍්‍රී ලංකාවේ ප‍්‍රථම වරට සංචාරයක යෙදුණේ 1976 වසරේදීය. සිරිමාවෝ බණ්ඩාරනායක අගමැතිනිය විසින් ශ‍්‍රී ලංකාවේ පවත්වන්නට යෙදුණු නොබැඳි රටවල රාජ්‍ය නායකයන් ගේ සමුළුවට ලිබියානු නායකයා සහභාගි විය. ඒ වනවිට ශ‍්‍රී ලංකා පාර්ලිමේන්තුව නියෝජනය කළ ලාබාල මන්තී‍්‍රවරයා වූයේ වත්මන් ජනාධිපති මහින්ද රාජපක්ෂ මැතිතුමාය.එයින් පසුව ශ‍්‍රී ලංකා රාජ්‍ය නායකයකු ලිබියාවේ සංචාරය කරන ප‍්‍රථම අවස්ථාව මෙය වන අතර මේ සංචාරයේදී ශ‍්‍රී ලංකාවට සුවිශාල ආර්ථික ජයග‍්‍රහණ රැසක් ලබාදීමට හා දෙරට අතර ද්වි පාර්ශ්වීය සබඳතා නව පරිච්ඡේදයක් කරා රැගෙන යෑමටත් මහින්ද රාජපක්ෂ ජනාධිපතිතුමා පියවර ගෙන තිබේ.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=aa090412_1</link>
    <topic>සාර්ථක සංචාරයක් නිමවා ජනපති ආපසු පැමිණේ</topic>
    <author/>
    <content>රු. මිලියන 55,000ක ආධාරයක්!සාර්ථක සංචාරයක් නිමවා ජනපති ආපසු පැමිණේකොටි හිතවාදීහු නේරු ප‍්‍රතිමාවේ හිස කඩතිලංගම බස් වර්ජනය අවසන්ජනපති - ගඩාපි සුහද සාකච්ඡාවකඋත්සව සමයේ බඩු මිල පහතටජාතියේ වසන්තය උදාවන පෙර නිමිති මැද එකම රටක කිරි ඉතිරෙන අලුත් අවුරුද්දක් උදාවෙලාත‍්‍රස්තවාදය තුරන් කිරීම නිසා මෙවර අලුත් අවුරුද්ද සරුයිරාජ්‍ය සේවා කොමිසමේ කල් මැරිල්ල නවතන්න කම්කරු ඇමති ක‍්‍රමයක් සොයයිදින නියමයක් නැතිව එජාප රැස්වීම් කල්යයිකොස් - දෙල් - පොල් අලුත් අවුරුද්දට වැඩ අල්ලයිකොළඹ අලුත් කරන්න නව ව්‍යාපෘති 791 ක්විසමුසු කිරිපිටි ජාවාරමට එරෙහිව මන්තී‍්‍ර කණ්ඩායමක් පෙළ ගැසෙයිතමන්ගේ තැන රැකගන්න බැරි රනිල් විවාදවලට කතා කිරීම මොන විහිළුවක්ද?වලවේ උරුමයෙන් තවත් වැඩසටහන් රැසක්සිය තෙදින ලිබියානු නිල සංචාරය සාර්ථක ලෙස නිමා කළ මහින්ද රාජපක්ෂ ජනාධිපතිතුමා ඊයේ දිවයිනට පැමිණියේ ය.මේ සංචාරයේදී ලිබියානු නායක කර්නල් මුහම්මර් ගඩාෆි සමඟ පැවැත්වූ ද්වි පාර්ශ්වීය සාකච්ඡාවල ප‍්‍රතිඵලයක් වශයෙන් ඩොලර් මිලියන 500 ක කඩිනම් ආධාරයක් ලබා ගැනීමට ජනාධිපතිතුමා සමත් විය. එමෙන් ම උතුරු නැඟෙනහිර යටිතල පහසුකම් සංවර්ධනයට සහාය දැක්වීමට පමණක් නොව හම්බන්තොට ගුවන් තොටුපළ සංවර්ධනය, අධිවේගී මාර්ග සංවර්ධනය හා සංචාරක ප‍්‍රවර්ධන වැඩසටහන් සඳහා සහාය වීමටත් ශ‍්‍රී ලංකා තේ වැඩියෙන් මිලදී ගැනීම, විදුලි සංදේශ හා තොරතුරු තාක්ෂණය හුවමාරු වැඩසටහන් කි‍්‍රයාත්මක කිරීම වැනි ක්ෂේත‍්‍ර රැසකට සහාය දැක්වීමට ලිබියානු රජය එකඟත්වය පල කොට ඇත.ආර්ථික ක්ෂේත‍්‍රය විෂයෙහි වඩාත් සහයෝගය තිබිය යුතු අංශ තුනක් පිළිබඳව නායක දෙපළ ගේ විශේෂ අවධානය යොමු වූ අතර ශ‍්‍රී ලංකා වානිජ මණ්ඩලය සහ ලිබියාව අතර අස්සන් කරන්නට යෙදුණු අවබෝධතා ගිවිසුම දෙරට අතර සහයෝගිතාව තවදුරටත් වර්ධනය කිරීමට සාධකයක් වනු ඇත.ශ‍්‍රී ලංකා මහ බැංකුවේ භාණ්ඩාගාර බිල්පත් වල ආයෝජනය වඩාත් යෝග්‍ය බව ජනාධිපතිතුමා පෙන්වා දුන් අතර එයට ප‍්‍රතිචාර වශයෙන් ලිබියානු නායකයා කියා සිටියේ බැංකු ක්ෂේත‍්‍රය සම්බන්ධයෙන් වැඩිදුරටත් සාකච්ඡා කිරීමට ශ‍්‍රී ලංකා නියෝජිතයකු එරටට එවීම සුදුසු බව ය. වෛද්‍යවරුන් 2000 ක් පමණ හා පරිපූරක වෛද්‍ය නිලධාරි මණ්ඩලයක අවශ්‍යතාව ලිබියාවට ඇති නිසා ඒ කරුණු සපුරා ගැනීමේ මූලික පියවරක් වශයෙන් ශ‍්‍රී ලංකාවට නියෝජිත පිරිසක් එවීමට ලිබියාව කැමැත්ත පළ කොට ඇත.මුළු මහත් ලෝකයටම ආදර්ශයක් වෙමින් ශ‍්‍රී ලංකාව ත‍්‍රස්තවාදය තුරන් කිරීමේ වැඩපිළිවෙළේ ජයග‍්‍රාහී අවසානයකට ළඟාවීම හා වේගවත් සංවර්ධනයකට මුල පුරා තිබීම ගැන ලිබියානු නායකයා සිය රජයේ සුභාශිංසනය ජනාධිපතිතුමා වෙත පිළිගැන්වීය.මේ නිල සංචාරයට විදේශ අමාත්‍ය රෝහිත බෝගොල්ලාගම, මධ්‍යම පළාත් ප‍්‍රධාන ඇමැති සරත් ඒකනායක, ජනාධිපති උපදේශක ඒ.එච්.එම්. අස්වර්, ශ‍්‍රී ලංකා නාවික හමුදාවේ රියර් අද්මිරාල් තිසර සමරසිංහ යුද හමුදාවේ ජෙනරාල් චන්ද්‍රසිරි ඇතුලු නිලධාරීහු රැසක් සහභාගි වූහ.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=aa090412_2</link>
    <topic>කොටි හිතවාදීහු නේරු ප‍්‍රතිමාවේ හිස කඩති</topic>
    <author/>
    <content>රු. මිලියන 55,000ක ආධාරයක්!සාර්ථක සංචාරයක් නිමවා ජනපති ආපසු පැමිණේකොටි හිතවාදීහු නේරු ප‍්‍රතිමාවේ හිස කඩතිලංගම බස් වර්ජනය අවසන්ජනපති - ගඩාපි සුහද සාකච්ඡාවකඋත්සව සමයේ බඩු මිල පහතටජාතියේ වසන්තය උදාවන පෙර නිමිති මැද එකම රටක කිරි ඉතිරෙන අලුත් අවුරුද්දක් උදාවෙලාත‍්‍රස්තවාදය තුරන් කිරීම නිසා මෙවර අලුත් අවුරුද්ද සරුයිරාජ්‍ය සේවා කොමිසමේ කල් මැරිල්ල නවතන්න කම්කරු ඇමති ක‍්‍රමයක් සොයයිදින නියමයක් නැතිව එජාප රැස්වීම් කල්යයිකොස් - දෙල් - පොල් අලුත් අවුරුද්දට වැඩ අල්ලයිකොළඹ අලුත් කරන්න නව ව්‍යාපෘති 791 ක්විසමුසු කිරිපිටි ජාවාරමට එරෙහිව මන්තී‍්‍ර කණ්ඩායමක් පෙළ ගැසෙයිතමන්ගේ තැන රැකගන්න බැරි රනිල් විවාදවලට කතා කිරීම මොන විහිළුවක්ද?වලවේ උරුමයෙන් තවත් වැඩසටහන් රැසක්ලන්ඩනයේ ඉන්දියානු මහ කොමසාරිස් කාර්යාලය ඉදිරිපිට තිබූ ශ‍්‍රී නේරුතුමාගේ ප‍්‍රතිමාවේ හිස කඩා දමා ඇතැයි ලන්ඩනයෙන් වාර්තාවේ.පසුගිය සිකුරාදා කොටි හිතවාදීන් ලන්ඩනයේ ඉන්දියානු මහකොමසාරිස් කාර්යාලය ඉදිරිපිට ශ‍්‍රී ලංකා රජය කි‍්‍රයාත්මක කරන මානුෂික මෙහෙයුම නවත්වන්නැයි උද්ඝෝෂණයක නිරතවී තිබේ.එම රැළිය පැවැති දින රාති‍්‍රයේ ශ‍්‍රී නේරුතුමාගේ ප‍්‍රතිමාවේ හිස කඩා දමා ඇතැයි ලන්ඩන් පොලිසිය පවසයි.අපරාධකරුවන් සොයා ගැනීමට මෙතෙක් නොහැකි වී ඇත්තේ එහි තිබූ නිරීක්ෂණ කැමරා ද කි‍්‍රයා විරහිත වී තිබූ නිසා බව වාර්තාවෙයි.පෙළපාලිකරුවන් මේ ප‍්‍රතිමාව විනාශ කිරීමේ සිද්ධියට සම්බන්ධ යැයි පොලිසිය සැක කරයි.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=aa090412_3</link>
    <topic>ලංගම බස් වර්ජනය අවසන්</topic>
    <author>සුභද්‍රා දේශප‍්‍රිය</author>
    <content>රු. මිලියන 55,000ක ආධාරයක්!සාර්ථක සංචාරයක් නිමවා ජනපති ආපසු පැමිණේකොටි හිතවාදීහු නේරු ප‍්‍රතිමාවේ හිස කඩතිලංගම බස් වර්ජනය අවසන්ජනපති - ගඩාපි සුහද සාකච්ඡාවකඋත්සව සමයේ බඩු මිල පහතටජාතියේ වසන්තය උදාවන පෙර නිමිති මැද එකම රටක කිරි ඉතිරෙන අලුත් අවුරුද්දක් උදාවෙලාත‍්‍රස්තවාදය තුරන් කිරීම නිසා මෙවර අලුත් අවුරුද්ද සරුයිරාජ්‍ය සේවා කොමිසමේ කල් මැරිල්ල නවතන්න කම්කරු ඇමති ක‍්‍රමයක් සොයයිදින නියමයක් නැතිව එජාප රැස්වීම් කල්යයිකොස් - දෙල් - පොල් අලුත් අවුරුද්දට වැඩ අල්ලයිකොළඹ අලුත් කරන්න නව ව්‍යාපෘති 791 ක්විසමුසු කිරිපිටි ජාවාරමට එරෙහිව මන්තී‍්‍ර කණ්ඩායමක් පෙළ ගැසෙයිතමන්ගේ තැන රැකගන්න බැරි රනිල් විවාදවලට කතා කිරීම මොන විහිළුවක්ද?වලවේ උරුමයෙන් තවත් වැඩසටහන් රැසක්සුභද්‍රා දේශප‍්‍රියලංගම වෘත්තිය සමිති නායකයන් සමඟ පැවැති සාකච්ඡාවකින් අනතුරුව දින කිහිපයක් තිස්සේ පැවැති වර්ජනය අවසන් කිරීමට වෘත්තිය සමිති නායකයන් තීරණය කළ බව ප‍්‍රවාහන අමාත්‍ය ඩලස් අලහප්පෙරුම මහතා පවසයි.මේ ඉල්ලීම් සාධාරණ මෙන් ම මානුෂික ඉල්ලීම් බවත් එහෙත් මෙවන් ජාතික උත්සවයක් පවතින මොහොතක වර්ජනය කිරීම අසාධාරණ බවත් ලංගම වැඩිම ආදායම ලබන සතියක, මෙන් ම කොටි ත‍්‍රස්තවාදීන් අවසන් හුස්ම පොද හෙළන මොහොතක බස් වර්ජනය කි‍්‍රයාත්මක කිරීම සාධාරණ නොවන බවත් කීය.මේ ඉල්ලීම් හැකි ඉක්මණින් ලබාදීමට සැලකිල්ල යොමු කොට ඇති බවත් අමාත්‍යවරයා වැඩිදුරටත් කීය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=aa090412_4</link>
    <topic>ජනපති - ගඩාපි සුහද සාකච්ඡාවක</topic>
    <author>ඡායාරූපය - සුදත් සිල්වා</author>
    <content>රු. මිලියන 55,000ක ආධාරයක්!සාර්ථක සංචාරයක් නිමවා ජනපති ආපසු පැමිණේකොටි හිතවාදීහු නේරු ප‍්‍රතිමාවේ හිස කඩතිලංගම බස් වර්ජනය අවසන්ජනපති - ගඩාපි සුහද සාකච්ඡාවකඋත්සව සමයේ බඩු මිල පහතටජාතියේ වසන්තය උදාවන පෙර නිමිති මැද එකම රටක කිරි ඉතිරෙන අලුත් අවුරුද්දක් උදාවෙලාත‍්‍රස්තවාදය තුරන් කිරීම නිසා මෙවර අලුත් අවුරුද්ද සරුයිරාජ්‍ය සේවා කොමිසමේ කල් මැරිල්ල නවතන්න කම්කරු ඇමති ක‍්‍රමයක් සොයයිදින නියමයක් නැතිව එජාප රැස්වීම් කල්යයිකොස් - දෙල් - පොල් අලුත් අවුරුද්දට වැඩ අල්ලයිකොළඹ අලුත් කරන්න නව ව්‍යාපෘති 791 ක්විසමුසු කිරිපිටි ජාවාරමට එරෙහිව මන්තී‍්‍ර කණ්ඩායමක් පෙළ ගැසෙයිතමන්ගේ තැන රැකගන්න බැරි රනිල් විවාදවලට කතා කිරීම මොන විහිළුවක්ද?වලවේ උරුමයෙන් තවත් වැඩසටහන් රැසක්පසුගිය දිනවල ලිබියාවේ සාර්ථක නිල සංචාරයක යෙදුණු මහින්ද රාජපක්ෂ ජනාධිපතිතුමා ලිබියාවේ රාජ්‍ය නායක කර්නල් මුහම්මර් ගඩාපි සමඟ නිල සාකච්ඡාවල නිරතවූ අවස්ථාව.ඡායාරූපය - සුදත් සිල්වා</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=aa0904122</link>
    <topic>උත්සව සමයේ බඩු මිල පහතට</topic>
    <author>සුභද්‍රා දේශප‍්‍රිය</author>
    <content>රු. මිලියන 55,000ක ආධාරයක්!සාර්ථක සංචාරයක් නිමවා ජනපති ආපසු පැමිණේකොටි හිතවාදීහු නේරු ප‍්‍රතිමාවේ හිස කඩතිලංගම බස් වර්ජනය අවසන්ජනපති - ගඩාපි සුහද සාකච්ඡාවකඋත්සව සමයේ බඩු මිල පහතටජාතියේ වසන්තය උදාවන පෙර නිමිති මැද එකම රටක කිරි ඉතිරෙන අලුත් අවුරුද්දක් උදාවෙලාත‍්‍රස්තවාදය තුරන් කිරීම නිසා මෙවර අලුත් අවුරුද්ද සරුයිරාජ්‍ය සේවා කොමිසමේ කල් මැරිල්ල නවතන්න කම්කරු ඇමති ක‍්‍රමයක් සොයයිදින නියමයක් නැතිව එජාප රැස්වීම් කල්යයිකොස් - දෙල් - පොල් අලුත් අවුරුද්දට වැඩ අල්ලයිකොළඹ අලුත් කරන්න නව ව්‍යාපෘති 791 ක්විසමුසු කිරිපිටි ජාවාරමට එරෙහිව මන්තී‍්‍ර කණ්ඩායමක් පෙළ ගැසෙයිතමන්ගේ තැන රැකගන්න බැරි රනිල් විවාදවලට කතා කිරීම මොන විහිළුවක්ද?වලවේ උරුමයෙන් තවත් වැඩසටහන් රැසක්සුභද්‍රා දේශප‍්‍රියරජය අත්‍යවශ්‍ය භාණ්ඩ මිල පහත හෙළා ඇතැම් භාණ්ඩ සඳහා පාලන මිලක් නියම කිරීම නිසා වෙළෙඳ පොළේ ඇති වූ තරගකාරිත්වය නිසා පාරිභෝගිකයන්ට සාධාරණ මිල ගණන් යටතේ භාණ්ඩ ලබා ගැනීමට අවස්ථාව ලැබී ඇතැයි වෙළෙඳ පොළ ආරංචි මාර්ග පවසයි.මේ නිසා සහල්, තිරිගු පිටි, කිරි පිටි, පොල්, පොල් තෙල්, හාල් මැස්සන්, කුකුල් මස් ඇතුළු පාරිභෝගික භාණ්ඩ රැසක මිල අඩුවී තිබේ. ගෑස් ඩීසල්, පෙට‍්‍රල්, භූමිතෙල්, දැවි තෙල් ආදියේ මිල පහත වැටීමත් මේ භාණ්ඩ මිල පහත වැටීමට හේතු වී ඇති අතර මේ උත්සව සමයේ හිඟයකින් තොරව සාධාරණ මිල ගණන් යටතේ භාණ්ඩ මිල දී ගැනීමට පාරිභෝගිකයාට හැකි වී තිබේ.පසුගිය සතියේ පාරිභෝගික කටයුතු පිළිබඳ අධිකාරිය පාරිභෝගික ආරක්ෂන පනතේ විශේෂ විධි විධාන අනුව සීනි සහ පරිප්පු සඳහා ද පාලන මිලක් නියම කෙරිණි. ඒ අනුව පරිප්පු කිලෝවක් රුපියල් 175 ක් හා සීනි කිලෝවක් රුපියල් 73 ක මිලට අලෙවි කිරීමට පාලන මිලක් නියම කෙරිණි.පාලන මිල ඉක්මවා මෙකී ආහාර ද්‍රව්‍ය අලෙවි කරන තොග සහ සිල්ලර වෙළෙඳුන් පිළිබඳව ලැබෙන තොරතුරු මත පාරිභෝගික ආරක්ෂක අධිකාරිය එම වෙළෙඳුන්ට විරුද්ධව දැඩි පියවර ගන්නා බව වෙළෙඳ අමාත්‍යංශ පවසයි.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=aa0904124</link>
    <topic>ජාතියේ වසන්තය උදාවන පෙර නිමිති මැද එකම රටක කිරි ඉතිරෙන අලුත් අවුරුද්දක් උදාවෙලා</topic>
    <author/>
    <content>රු. මිලියන 55,000ක ආධාරයක්!සාර්ථක සංචාරයක් නිමවා ජනපති ආපසු පැමිණේකොටි හිතවාදීහු නේරු ප‍්‍රතිමාවේ හිස කඩතිලංගම බස් වර්ජනය අවසන්ජනපති - ගඩාපි සුහද සාකච්ඡාවකඋත්සව සමයේ බඩු මිල පහතටජාතියේ වසන්තය උදාවන පෙර නිමිති මැද එකම රටක කිරි ඉතිරෙන අලුත් අවුරුද්දක් උදාවෙලාත‍්‍රස්තවාදය තුරන් කිරීම නිසා මෙවර අලුත් අවුරුද්ද සරුයිරාජ්‍ය සේවා කොමිසමේ කල් මැරිල්ල නවතන්න කම්කරු ඇමති ක‍්‍රමයක් සොයයිදින නියමයක් නැතිව එජාප රැස්වීම් කල්යයිකොස් - දෙල් - පොල් අලුත් අවුරුද්දට වැඩ අල්ලයිකොළඹ අලුත් කරන්න නව ව්‍යාපෘති 791 ක්විසමුසු කිරිපිටි ජාවාරමට එරෙහිව මන්තී‍්‍ර කණ්ඩායමක් පෙළ ගැසෙයිතමන්ගේ තැන රැකගන්න බැරි රනිල් විවාදවලට කතා කිරීම මොන විහිළුවක්ද?වලවේ උරුමයෙන් තවත් වැඩසටහන් රැසක්- ජනපතිශ‍්‍රී ලාංකික ජාතියේ වසන්තය උදාවන බවට පෙර නිමිති පහළ කරමින් දශක ගණනාවකට පසුව එකම රටක සුබ නැකතින් කිරි ඉතිරවිය හැකි අලුත් අවුරුද්දක් උදාවී ඇතැයි සුබ පැතුම් පණිවිඩයක් නිකුත් කරමින් මහින්ද රාජපක්ෂ ජනාධිපතිතුමා පවසයි.බත බුලතින් පිරි යහපත් සමාජ වටපිටාවත්, ගහ කොළවලින් බර පරිසරයත් අපට සැබෑම අලුත් අවුරුද්ද උදාකරන බවත් ජනාධිපතිතුමා සිය සුබ පැතුම් පණිවිඩයේ සඳහන් කැර ඇත. එම සුබපැතුම් පණිවිඩය සම්පූර්ණයෙන් මෙසේය.සෞභාග්‍යයත් සමඟ මුලුරටට ම සාමයේ අරුණළු රැගෙන එන සිංහල දෙමළ අලුත් අවුරුද්ද අපි මහත් සතුටින් පිළිගනිමු. දශක ගණනාවකට පසුව සුබ නැකතින් එකම රටක කිරි උතුරවන්නේ ශ‍්‍රී ලාංකික ජාතියේම වසන්තය උදාවන බවට පෙර නිමිති පහළ කරමිනි. නිදහස ලැබූ නැඟෙනහිර ජනතාව මෙවර කිරි උතුරවන්නේ සශ‍්‍රීකත්වයේ සතුට තුරුළු කරගෙනය. උතුරේ ජනතාව ද මහත් උනන්දුවෙන් ඒ සඳහා දෑත දිගුකොට සිටීම ජාතිය සවිමත් කරන්නේය.බතබුලතින් පිරි යහපත් සමාජ වටපිටාවත්, ගහකොළ මලින් බර පරිසරයත් අපට සැබෑම අලුත් අවුරුද්දක් උදා කරයි. එය තව තවත් අර්ථ ගැන්වෙන්නේ අලුත් අවුරුද්දේ සාමූහිකත්වය ඔද වැඩෙන තරමටය. පසුගිය කාලය රජය එවන් අලුත් අවුරුද්දක මිහිර රටට උදාකර දීමට කළ කැප කිරීම් බොහෝය.ඒ සුබ නැකතට උතුරන කිරෙන් අප ජාතිය සවිමත් වන්නේ රටට සමෘද්ධිය සෞභාග්‍යය සමගම ලෝකයේ අභිමානයත් ගෞරවයත් හිමිකර ගෙනය. ඒ අපේක්ෂාව ද ගරු කරමින් මෙවර අලුත් අවුරුද්ද චාරිත‍්‍රානුකූලව පිළිපැදීමට සැවොම එක් වනු ඇතැයි මම දැඩිව විශ්වාස කරමි.අලුත් අවුරුදු සමයේ රාජකාරි කටයුතු වෙනුවෙන් කැප වූ සැමටත්, දේශයේ රැකවරණය වෙනුවෙන් දිවි දෙවැනි කොට සේවයේ යෙදී සිටින ති‍්‍රවිධ හමුදාවේ සහ පොලීසියේ සැමටත් මාගේ කෘතඥතාවය පුද කරමි.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=aa0904128</link>
    <topic>ත‍්‍රස්තවාදය තුරන් කිරීම නිසා මෙවර අලුත් අවුරුද්ද සරුයි</topic>
    <author/>
    <content>රු. මිලියන 55,000ක ආධාරයක්!සාර්ථක සංචාරයක් නිමවා ජනපති ආපසු පැමිණේකොටි හිතවාදීහු නේරු ප‍්‍රතිමාවේ හිස කඩතිලංගම බස් වර්ජනය අවසන්ජනපති - ගඩාපි සුහද සාකච්ඡාවකඋත්සව සමයේ බඩු මිල පහතටජාතියේ වසන්තය උදාවන පෙර නිමිති මැද එකම රටක කිරි ඉතිරෙන අලුත් අවුරුද්දක් උදාවෙලාත‍්‍රස්තවාදය තුරන් කිරීම නිසා මෙවර අලුත් අවුරුද්ද සරුයිරාජ්‍ය සේවා කොමිසමේ කල් මැරිල්ල නවතන්න කම්කරු ඇමති ක‍්‍රමයක් සොයයිදින නියමයක් නැතිව එජාප රැස්වීම් කල්යයිකොස් - දෙල් - පොල් අලුත් අවුරුද්දට වැඩ අල්ලයිකොළඹ අලුත් කරන්න නව ව්‍යාපෘති 791 ක්විසමුසු කිරිපිටි ජාවාරමට එරෙහිව මන්තී‍්‍ර කණ්ඩායමක් පෙළ ගැසෙයිතමන්ගේ තැන රැකගන්න බැරි රනිල් විවාදවලට කතා කිරීම මොන විහිළුවක්ද?වලවේ උරුමයෙන් තවත් වැඩසටහන් රැසක්ත‍්‍රස්තවාදය රටින් සදහටම තුරන් කිරීම නිසා මෙවර සිංහල හා හින්දු අලුත් අවුරුද්ද මෙරට ජනතාව උත්සවශ‍්‍රීයෙන් භුක්ති විඳින බව අග‍්‍රාමාත්‍ය රත්නසිරි වික‍්‍රමනායක මහතා පවසයි.සිංහල අලුත් අවුරුද්ද වෙනුවෙන් පණිවුඩයක් නිකුත් කරන අග‍්‍රාමාත්‍යවරයා සැබැවින් ම එම සතුට භුක්ති විඳීමට හැකි වූයේ අපේ වීරෝදාර රණවිරුවන් කළ කැපවීම් නිසා බව ද පවසයි.අගමැතිවරයා නිකුත් කරනු ලැබූ අලුත් අවුරුදු සුබ පැතුම් පණිවුඩයේ මෙසේ ද දැක්වේ.ජනජීවිතයත් ආර්ථිකයත් අඩාල කළ ත‍්‍රස්තවාදය සදහටම තුරන් වනු දැකීම සමස්ත ශ‍්‍රී ලංකාවාසීන්ගේ එකම පැතුම විය. ඒ ජනතා පැතුම් මල් ඵල ගන්වමින් සාමයේ අරුණලු දසත පතුරවමින් එළැඹෙන මෙවර සිංහල හා හින්දු අලුත් අවුරුද්ද අන් කවරදාකටවත් වඩා ජනතාව මහත් උත්සවශ‍්‍රීයෙන් භුක්ති විඳිනු ඇති බව මගේ විශ්වාසයයි.සැබැවින් ම එම සතුට භුක්ති විඳීමට හැකි වූයේ අපේ වීරෝදාර රණවිරුවන් ජීවිත පරිත්‍යාගයෙන් කළ උදාර මෙහෙවර නිසා බව මොහොතකටවත් අප අමතක කළ යුතු නැත. වීරෝදාර රණවිරුවන් යුද බිමට යවා අනියත බියකින් පසුවුන දහස් සංඛ්‍යාත අම්මාවරුන්ටත් රණවිරු බිරින්දෑවරුන්ටත් බිය සංකාවලින් තොරව සිත් සේ සතුටු වීමට හැකිවීම මෙවර අවුරුද්දේ තවත් විශේෂයකි.ත‍්‍රස්තවාදීන් මවා පෑ සීමා මායිම් වලට හිරවුණු ජනතාවට නිදහස අර්ථාන්විතව භුක්ති විඳීමට හැකි වාතාවරණයක් උදා වී තිබේ. උතුර හා දකුණ භේදයකින් තොරව සෑම ජනකොටසකටම තමන්ගේ කටයුතුවල නියැලෙමින් යහපත් අනාගතයක් උදාකරගැනීමට හැකි පෙරමඟ ලකුණු පහළ වී ඇත. නැඟෙනහිර වගාවට නතු කළ බිම් වලින් සරු අස්වනු ලැබී ඇත.ත‍්‍රස්තවාදී කි‍්‍රයා හේතු කොට අඩාල වූ උතුරු පෙදෙසේ සශ‍්‍රීක බිම් හෙට දින වගාබිම් බවට පරිවර්තනය වනු ඇත. එවිට වඩාත් සශ‍්‍රීකමත් රටක් අනාගත පරපුරට දායාද කළ හැකි වේ.ලැබුවා වූ හින්දු හා සිංහල අලුත් අවුරුද්ද සැමට සාමයේ සතුටෙන් පිරි සුබ අවුරුද්දක් වේවා! යි පතමි.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=aa0904123</link>
    <topic>රාජ්‍ය සේවා කොමිසමේ කල් මැරිල්ල නවතන්න කම්කරු ඇමති ක‍්‍රමයක් සොයයි</topic>
    <author>සුනිල් දයා අල්විස්</author>
    <content>රු. මිලියන 55,000ක ආධාරයක්!සාර්ථක සංචාරයක් නිමවා ජනපති ආපසු පැමිණේකොටි හිතවාදීහු නේරු ප‍්‍රතිමාවේ හිස කඩතිලංගම බස් වර්ජනය අවසන්ජනපති - ගඩාපි සුහද සාකච්ඡාවකඋත්සව සමයේ බඩු මිල පහතටජාතියේ වසන්තය උදාවන පෙර නිමිති මැද එකම රටක කිරි ඉතිරෙන අලුත් අවුරුද්දක් උදාවෙලාත‍්‍රස්තවාදය තුරන් කිරීම නිසා මෙවර අලුත් අවුරුද්ද සරුයිරාජ්‍ය සේවා කොමිසමේ කල් මැරිල්ල නවතන්න කම්කරු ඇමති ක‍්‍රමයක් සොයයිදින නියමයක් නැතිව එජාප රැස්වීම් කල්යයිකොස් - දෙල් - පොල් අලුත් අවුරුද්දට වැඩ අල්ලයිකොළඹ අලුත් කරන්න නව ව්‍යාපෘති 791 ක්විසමුසු කිරිපිටි ජාවාරමට එරෙහිව මන්තී‍්‍ර කණ්ඩායමක් පෙළ ගැසෙයිතමන්ගේ තැන රැකගන්න බැරි රනිල් විවාදවලට කතා කිරීම මොන විහිළුවක්ද?වලවේ උරුමයෙන් තවත් වැඩසටහන් රැසක්සුනිල් දයා අල්විස්රාජ්‍ය සේවා කොමිසන් සභාවේ කල්මැරීමේ පිළිවෙත වෙනස් කොට චෝදනාවලට ලක්ව සිටින හා සාධාරණයක් බලාපොරොත්තු වන අයට ඉන් සහනයක් ලබාදීමේ ඉක්මන් වැඩපිළිවෙළක් ගැන අවධානය යොමු කොට ඇතැයි කම්කරු ඇමැති අතාවුද සෙනෙවිරත්න මහතා කියයි.කොමිසමට එවන ලිපිගොණු විමර්ශනය කොට තීන්දු ලබාදීමේ කි‍්‍රයාවලිය වෙනුවට තීන්දු අපේක්ෂා කරන සේවක සේවිකාවනට කොමිසමට කෙලින්ම කරුණු ඉදිරිපත් කර විසඳුම් ලබා ගැනීමේ ක‍්‍රමවේදයක් සකසන්නට අවධානය යොමු කරන බවද ඇමැතිවරයා කීය. ඔහු මේ කරුණු කියා සිටියේ කම්කරු විනිශ්චය සඳහා 50 වැනි සංවත්සරය නිමිත්තෙන් ශ‍්‍රී ලංකා පදනම් ආයතනයේදී ඉකුත් දා පැවැති උත්සවයකදීය.කම්කරු විනිශ්චය සබාවලට ඉදිරිපත්වන සේවක නඩුවලදීත් ජනතාව කිට්ටුවෙන් සිට යල් පැන ගිය ක‍්‍රමවලින් මිදී අලුතෙන් සිතා බලා තීන්දු දෙන්නට කටයුතු කිරීම වැදගත් යයි ද ඇමැතිවරයා පැවැසීය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=aa0904125</link>
    <topic>දින නියමයක් නැතිව එජාප රැස්වීම් කල්යයි</topic>
    <author>නිරූෂි විමලවීර</author>
    <content>රු. මිලියන 55,000ක ආධාරයක්!සාර්ථක සංචාරයක් නිමවා ජනපති ආපසු පැමිණේකොටි හිතවාදීහු නේරු ප‍්‍රතිමාවේ හිස කඩතිලංගම බස් වර්ජනය අවසන්ජනපති - ගඩාපි සුහද සාකච්ඡාවකඋත්සව සමයේ බඩු මිල පහතටජාතියේ වසන්තය උදාවන පෙර නිමිති මැද එකම රටක කිරි ඉතිරෙන අලුත් අවුරුද්දක් උදාවෙලාත‍්‍රස්තවාදය තුරන් කිරීම නිසා මෙවර අලුත් අවුරුද්ද සරුයිරාජ්‍ය සේවා කොමිසමේ කල් මැරිල්ල නවතන්න කම්කරු ඇමති ක‍්‍රමයක් සොයයිදින නියමයක් නැතිව එජාප රැස්වීම් කල්යයිකොස් - දෙල් - පොල් අලුත් අවුරුද්දට වැඩ අල්ලයිකොළඹ අලුත් කරන්න නව ව්‍යාපෘති 791 ක්විසමුසු කිරිපිටි ජාවාරමට එරෙහිව මන්තී‍්‍ර කණ්ඩායමක් පෙළ ගැසෙයිතමන්ගේ තැන රැකගන්න බැරි රනිල් විවාදවලට කතා කිරීම මොන විහිළුවක්ද?වලවේ උරුමයෙන් තවත් වැඩසටහන් රැසක්නිරූෂි විමලවීරරනිල් වික‍්‍රමසිංහ මහතා එක්සත් ජාතික පක්ෂ කෘත්‍යාධිකාරී මණ්ඩල රැස්වීම්, දේශපාලන මණ්ඩල රැස්වීම් හා පාර්ලිමේන්තු කණ්ඩායම් රැස්වීම් පවා දින නියමයක් නොමැතිව කල්දමා තිබේ.පක්ෂ නායක බලතල පක්ෂ දේශපාලන මණ්ඩලයට ද පක්ෂ නියෝජ්‍ය නායක ධූරය වෙත පැවැරීමට පසුගියදා පැවැති ආන්දෝලනාත්මක කෘත්‍යාධිකාරි මණ්ඩල රැස්වීමේදී තීන්දු කිරීමෙන් පසුව මෙතෙක් පක්ෂයේ මන්තී‍්‍රවරු ඇතුළු ජනතා නියෝජිතයින් රැස්වන කිසිදු රැස්වීමක් කැඳවීමට වික‍්‍රමසිංහ මහතා උපදෙස් දී නොමැති බව කැරලිකාර මන්තී‍්‍රවරු පවසති.පාර්ලිමේන්තු රැස්වෙන සතිවලදී පාර්ලිමේන්තුවේදී සාකච්ඡා කෙරෙන කරුණු පිළිබඳ සාකච්ඡා කිරීම සඳහා එජාප මන්තී‍්‍ර කණ්ඩායම් රැස්වීමක් පැවැත්වීම මෙතෙක් පැවැති සම්ප‍්‍රදාය බව පවසන ඔවුහු එහෙත් ඉතිහාසයේ ප‍්‍රථම වරට වික‍්‍රමසිංහ මහතා දින නියමයක් නොමැතිව එම රැස්වීම ද කල් දමා ඇතැයි කියති.වික‍්‍රමසිංහ මහතාට සැමදා මෙසේ කල්මරමින් කාලය ගත කිරීමට කිසිදු ඉඩක් නොදෙන බව පවසන මන්තී‍්‍රවරු පක්ෂ නායකයාගේ අත්තනෝමතික නිද්‍රාශීලී කි‍්‍රයාකාරිත්වයට එරෙහිව දැඩි තීන්දුවක් ගැනීමට රහස් සාකච්ඡා සිදු කෙරෙන බව සඳහන් කරති.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=aa0904126</link>
    <topic>කොස් - දෙල් - පොල් අලුත් අවුරුද්දට වැඩ අල්ලයි</topic>
    <author>නිහාල් පී.අබේසිංහ</author>
    <content>රු. මිලියන 55,000ක ආධාරයක්!සාර්ථක සංචාරයක් නිමවා ජනපති ආපසු පැමිණේකොටි හිතවාදීහු නේරු ප‍්‍රතිමාවේ හිස කඩතිලංගම බස් වර්ජනය අවසන්ජනපති - ගඩාපි සුහද සාකච්ඡාවකඋත්සව සමයේ බඩු මිල පහතටජාතියේ වසන්තය උදාවන පෙර නිමිති මැද එකම රටක කිරි ඉතිරෙන අලුත් අවුරුද්දක් උදාවෙලාත‍්‍රස්තවාදය තුරන් කිරීම නිසා මෙවර අලුත් අවුරුද්ද සරුයිරාජ්‍ය සේවා කොමිසමේ කල් මැරිල්ල නවතන්න කම්කරු ඇමති ක‍්‍රමයක් සොයයිදින නියමයක් නැතිව එජාප රැස්වීම් කල්යයිකොස් - දෙල් - පොල් අලුත් අවුරුද්දට වැඩ අල්ලයිකොළඹ අලුත් කරන්න නව ව්‍යාපෘති 791 ක්විසමුසු කිරිපිටි ජාවාරමට එරෙහිව මන්තී‍්‍ර කණ්ඩායමක් පෙළ ගැසෙයිතමන්ගේ තැන රැකගන්න බැරි රනිල් විවාදවලට කතා කිරීම මොන විහිළුවක්ද?වලවේ උරුමයෙන් තවත් වැඩසටහන් රැසක්නිහාල් පී.අබේසිංහලොව ප‍්‍රථම වරට එකම දිනයක එකම වෙලාවක කොස්, දෙල්, පොල් පැළ ලක්ෂ 20ක් සිටුවීමේ ජාතික වැඩ සටහන අපේ‍්‍රල් 14 වැනිදා උදේ 5.55ට යෙදෙන අලුත් අවුරුදු වැඩ අල්ලන නැකැත් මොහොතේදී මෙරට සියලු සිංහල හා දෙමළ ජනතාවගේ සහාය ඇතිව ආරම්භ කරන බව වෙළෙඳ, පාරිභෝගික, අලෙවි සංවර්ධන හා සමූපකාර ඇමැති බන්දුල ගුණවර්ධන මහතා පවසයි.මේ යටතේ කොස් දෙල් පොල් වැනි ආහාර බෝග පැළ සිටුවීමට නියමිතය. “අද වවමු පැළයක් හෙට නෙළමු පලයක්” යන තේමාව යටතේ මේ වැඩ සටහන කි‍්‍රයාත්මක වේ. මහින්ද චින්තනය ජාතික පුනර්ජීවන වැඩපිළිවෙළ බලගැන්වීම පිණිස සමස්ත සමූපකාරිකයන්ගේ සකි‍්‍රය දායකත්වයක් ඇතිව දේශයේ අනාගතය අහරින් පෝෂණය කිරීමට මෙම වැඩ සටහන කි‍්‍රයාත්මක කරන බව ඇමැති බන්දුල ගුණවර්ධන මහතා පවසයි.සමූපකාර සමිතිවල පූර්ණ අනුග‍්‍රහය ඇතිව ඇමැති බන්දුල ගුණවර්ධන මහතාගේ සංකල්පයක් අනුව මෙම වැඩ සටහන කි‍්‍රයාවට නංවනු ලබේ. රටේ ආහාර සුරක්ෂිතතාව ඉහළ නංවමින්, ජීවන වියදම අඩුකිරීමත් අරමුණු කරගෙන කි‍්‍රයාවට නංවන මේ වැඩසටහන යටතේ කොස්, දෙල්, පොල් පැළ ලක්ෂ විස්සක් රටේ සියලු ප‍්‍රදේශවල වැඩ ඇල්ලීමේ නැකතට සිටුවන බවද බන්දුල ගුණවර්ධන ඇමැතිවරයා කියයි. මේ රුක් රෝපණ වැඩසටහනට කෘෂිකර්ම සංවර්ධන අමාත්‍යංශය, පරිසර අමාත්‍යාංශය, පළාත් පාලන අමාත්‍යංශය පූර්ණ සහාය දක්වයි.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=aa0904127</link>
    <topic>කොළඹ අලුත් කරන්න නව ව්‍යාපෘති 791 ක්</topic>
    <author>නිහාල් පී. අබේසිංහ</author>
    <content>රු. මිලියන 55,000ක ආධාරයක්!සාර්ථක සංචාරයක් නිමවා ජනපති ආපසු පැමිණේකොටි හිතවාදීහු නේරු ප‍්‍රතිමාවේ හිස කඩතිලංගම බස් වර්ජනය අවසන්ජනපති - ගඩාපි සුහද සාකච්ඡාවකඋත්සව සමයේ බඩු මිල පහතටජාතියේ වසන්තය උදාවන පෙර නිමිති මැද එකම රටක කිරි ඉතිරෙන අලුත් අවුරුද්දක් උදාවෙලාත‍්‍රස්තවාදය තුරන් කිරීම නිසා මෙවර අලුත් අවුරුද්ද සරුයිරාජ්‍ය සේවා කොමිසමේ කල් මැරිල්ල නවතන්න කම්කරු ඇමති ක‍්‍රමයක් සොයයිදින නියමයක් නැතිව එජාප රැස්වීම් කල්යයිකොස් - දෙල් - පොල් අලුත් අවුරුද්දට වැඩ අල්ලයිකොළඹ අලුත් කරන්න නව ව්‍යාපෘති 791 ක්විසමුසු කිරිපිටි ජාවාරමට එරෙහිව මන්තී‍්‍ර කණ්ඩායමක් පෙළ ගැසෙයිතමන්ගේ තැන රැකගන්න බැරි රනිල් විවාදවලට කතා කිරීම මොන විහිළුවක්ද?වලවේ උරුමයෙන් තවත් වැඩසටහන් රැසක්නිහාල් පී. අබේසිංහජාතික සවිය ගම නැගුම සංවර්ධන වැඩ සටහන යටතේ කොළඹ දිස්ති‍්‍රක්කය ඇතුළත 2007, 2008, 2009 වසර තුන සඳහා රුපියල් කෝටි 41 ක් වටිනා සමාජ හිතකාමී ව්‍යාපෘති 791 ක් කි‍්‍රයාත්මක කර ඇතැයි කොළඹ මහ දිසාපති පී.ඒ.ජේ. සිල්වෙස්ටර් මහතා සිළුමිණට පැවැසීය.යටිතල පහසුකම්, ජීවනෝපාය සංවර්ධන හා ආධ්‍යාත්මික සංවර්ධන වැඩසටහන් මේ යටතේ කි‍්‍රයාත්මක කර ඇත.මේ යටතේ වැඩිම ව්‍යාපෘති ගණනක් කි‍්‍රයාත්මක කර ඇත්තේ හෝමාගම ප‍්‍රාදේශීය ලේකම් බල ප‍්‍රදේශයේය. ප‍්‍රජා යටිතල පහසුකම් ව්‍යාපෘති 100 කට ආසන්න ගණනක් හෝමාගම ප‍්‍රාදේශීය ලේකම් බල ප‍්‍රදේශය ඇතුළත කි‍්‍රයාත්මක කර තිබේ. ඒ සඳහා ජාතික සවිය මග නැගුම යටතේ පසුගිය වසර තුන තුළ රුපියල් කෝටි 6 කට ආසන්න මුදලක් හෝමාගමට වැයකර ඇතැයි ද සිල්වෙස්ටර් මහතා පවසයි.මීට අමතරව 2007 වසරේදී හංවැල්ල ප‍්‍රාදේශීය ලේකම් බල ප‍්‍රදේශයේ ව්‍යාපෘති 31 ක් කි‍්‍රයාත්මක කර ඇත. ඒ සඳහා වැයකළ මුදල කෝටි 2 කි.2009 වසරේදීත් මෙම වැඩ සටහන මගින් දිස්ති‍්‍රක්කයේ සෑම ප‍්‍රාදේශීය ලේකම් කොට්ඨාස සියල්ලගේම නව ව්‍යාපෘති රැසක් කි‍්‍රයාත්මක කිරීමට සැලැසුම් කර ඇති බවද දිසාපතිවරයා කියයි. ඒ අනුව මොරටුව ප‍්‍රාදේශීය ලේකම් බල ප‍්‍රදේශයට ජාතික සවිය වැඩ සටහන් 18 ක් අනුමත වී ඇතැයි ද ඔහු පැවැසීය.කොළඹ දිස්ති‍්‍රක්කයේ ජාතික සවිය ගම නැගුම වැඩ සටහන් වලට පසුගිය වසර 3 ඇතුළත රුපියල් ලක්ෂ 504 ක පමණ ප‍්‍රජා දායකත්වයක් ජනතාව විසින් ලබා දී ඇති බව ද සිල්වෙස්ටර් මහතා පැවැසීය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=aa0904129</link>
    <topic>විසමුසු කිරිපිටි ජාවාරමට එරෙහිව මන්තී‍්‍ර කණ්ඩායමක් පෙළ ගැසෙයි</topic>
    <author/>
    <content>රු. මිලියන 55,000ක ආධාරයක්!සාර්ථක සංචාරයක් නිමවා ජනපති ආපසු පැමිණේකොටි හිතවාදීහු නේරු ප‍්‍රතිමාවේ හිස කඩතිලංගම බස් වර්ජනය අවසන්ජනපති - ගඩාපි සුහද සාකච්ඡාවකඋත්සව සමයේ බඩු මිල පහතටජාතියේ වසන්තය උදාවන පෙර නිමිති මැද එකම රටක කිරි ඉතිරෙන අලුත් අවුරුද්දක් උදාවෙලාත‍්‍රස්තවාදය තුරන් කිරීම නිසා මෙවර අලුත් අවුරුද්ද සරුයිරාජ්‍ය සේවා කොමිසමේ කල් මැරිල්ල නවතන්න කම්කරු ඇමති ක‍්‍රමයක් සොයයිදින නියමයක් නැතිව එජාප රැස්වීම් කල්යයිකොස් - දෙල් - පොල් අලුත් අවුරුද්දට වැඩ අල්ලයිකොළඹ අලුත් කරන්න නව ව්‍යාපෘති 791 ක්විසමුසු කිරිපිටි ජාවාරමට එරෙහිව මන්තී‍්‍ර කණ්ඩායමක් පෙළ ගැසෙයිතමන්ගේ තැන රැකගන්න බැරි රනිල් විවාදවලට කතා කිරීම මොන විහිළුවක්ද?වලවේ උරුමයෙන් තවත් වැඩසටහන් රැසක්මෙරට කිරිපිටි වෙළෙඳපොළේ පවතින සෞඛ්‍යයට හානිකර කි‍්‍රයා පිළිබඳව සොයාබැලීම සඳහා විශේෂ පාර්ලිමේන්තු තේරීම් කාරක සභාවක් මඟින් පුළුල් විමර්ශනයක් සිදු කරන ලෙස පාර්ලිමේන්තු මන්තී‍්‍රවරුන් පිරිසක් කථානායකවරයාගෙන් ඉල්ලීමක් කොට තිබේ.මෙම ඉල්ලීම ඇතුළත් ලිපිය ජාතික නිදහස් පෙරමුණේ පාර්ලිමේන්තු මන්තී‍්‍ර පද්ම උදයශාන්ත ගුණසේකර මහතා විසින් පසුගිය 07 වැනිදා කථානායකවරයා වෙත ඉදිරිපත් කරනු ලැබීය.ශ‍්‍රී ලංකාවේ කිරිපිටි බෙදාහැරීමේ වෙළෙඳ ඒකාධිකාරය විසින් ජාතික ආර්ථිකයට හා ජනතාවගේ සෞඛ්‍යයට අහිතකරව බලපාන කරුණු ගණනාවක් ඉතා සූක්ෂ්ම ලෙස හා මහා පරිමාණයෙන් සිදු කරන බවට මවුබිම ලංකා පදනම හා විවිධ පාර්ශ්ව ඉතා ප‍්‍රබල සාක්ෂි ඉදිරිපත් කොට ඇති බැවින් විශේෂ තේරීම් කාරක සභාවක් ඉල්ලා සිටි බව ඔවුහු පවසති.පූජ්‍ය එල්ලාවල මේධානන්ද, පූජ්‍ය අතුරලියේ රතන, පූජ්‍ය අක්මීමන දයාරතන යන පාර්ලිමේන්තු මන්තී‍්‍ර හිමිවරුන් ද රාජිත සේනාරත්න, පාඨලී චම්පික රණවක, හේමකුමාර නානායක්කාර, ගීතාංජන ගුණවර්ධන, සරත් කුමාර ගුණරත්න යන ඇමැතිවරුන් ද පවිත‍්‍රා වන්නිආරච්චි ඇමැතිවරිය ද, ජනිපෙ පාර්ලිමේන්තු මන්තී‍්‍රවරුන් වන පද්ම උදයශාන්ත ගුණසේකර, දීපාල් ගුණසේකර, මොහොමඩ් මුසම්මිල්, නිමල් පෙ‍්‍ර්මවංශ, සමන්සිරි හේරත්, පියසිරි විජේනායක හා අන්ජාන් උම්මා යන මහත්ම මහත්මීන් ද එම ලිපියට අස්සන් කොට තිබේ.ශ‍්‍රී ලංකාවේ කිරිපිටි බෙදා හැරීමේ වෙළෙඳ ඒකාධිකාරිය විසින් ජාතික ආර්ථිකයට හා ජනතාවගේ සෞඛ්‍යයට අහිතකර ලෙස බලපාන අකටයුතුකම් රැසක් ඉතා සූක්ෂ්ම ලෙස මහා පරිමාණයෙන් සිදු කෙරෙන බව සාක්ෂි සහිතව සනාථ වී ඇති බවද ඔවුහු පෙන්වා දෙති.මේ මන්තී‍්‍ර කණ්ඩායම විසින් කථානායකවරයා වෙත ඉදිරිපත් කළ ලිපියෙහි මෙසේද සඳහන් වෙයි.ශ‍්‍රී ලංකාවේ වෙළෙඳපොළේ ඇති ආනයනික පිටි කිරි හි අඩංගුව, සංයුතිය, ඇසුරුම හා ප‍්‍රචාරනය අන්තර්ජාතිකව පිළිගත් සම්මතයන්හි නීති රෙගුලාසිවලට අදාළව සිදුවන්නේ ද යන්න ගැන සමස්ථ ශ‍්‍රී ලාංකිකයන් අතර ගැටලුවක් බවට පත්ව ඇත. ලොව සුපතල කිරිපිටි සමාගම් අධික ලාභය සඳහා මිනිස් ජීවිතවලට ඉතාමත් අහිතකර රසායනිකයන් අඩංගු කර කිරි පිටි හා සමානකමින් යුත් වෙනත් නිෂ්පාදන කිරිපිටි මෙන් විකිණීම ඉතා ප‍්‍රචලිත කරුණකි.මෙරට ජනතාව අතර පිටිකිරි ප‍්‍රධාන ආහාරයක් බවට පත්වී එමඟින් ආනයනික පිටිකිරි සඳහා විශාල වෙළෙඳ පොළක් ද නිර්මාණය වී තිබේ. මෙනිසා ආනයනික පිටිකිරිවල තත්ත්වය පිළිබඳව සොයා බලා කටයුතු කිරීම අදාළ බලධාරීන්ගේ යුතුකමක් බවද එම ලිපිය මඟින් අවධාරණය කර ඇත්තේය.මෙරට පිටිකිරි ආනයනකරුවන් කවරෙක් ද ඔවුන් ආනයනය කරන පිටි කිරි වර්ග හා ප‍්‍රමාණ, එම ආනයනික පිටිකිරිවල සංයුතිය හා ප‍්‍රමිතීන් ආනයනකරුවන් පිටිකිරි සම්බන්ධයෙන් අනුගමනය කරනු ලබන ප‍්‍රචාරණ ක‍්‍රමෝපාය සහ ඒවා ජනතාවට බලපාන ආකාරයත් පිටිකිරි ආනයනයේදී ආනයනකරුවන් වක‍්‍රාකාරයෙන් බදු සමා සහ වෙනත් සහන ලබාගන්නේ ද යනාදී කරුණු සොයා බැලිය යුතු බවත් එම ලිපිය මඟින් නිර්දේශ කරනු ලැබ ඇත්තේය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=aa09041210</link>
    <topic>තමන්ගේ තැන රැකගන්න බැරි රනිල් විවාදවලට කතා කිරීම මොන විහිළුවක්ද?</topic>
    <author/>
    <content>රු. මිලියන 55,000ක ආධාරයක්!සාර්ථක සංචාරයක් නිමවා ජනපති ආපසු පැමිණේකොටි හිතවාදීහු නේරු ප‍්‍රතිමාවේ හිස කඩතිලංගම බස් වර්ජනය අවසන්ජනපති - ගඩාපි සුහද සාකච්ඡාවකඋත්සව සමයේ බඩු මිල පහතටජාතියේ වසන්තය උදාවන පෙර නිමිති මැද එකම රටක කිරි ඉතිරෙන අලුත් අවුරුද්දක් උදාවෙලාත‍්‍රස්තවාදය තුරන් කිරීම නිසා මෙවර අලුත් අවුරුද්ද සරුයිරාජ්‍ය සේවා කොමිසමේ කල් මැරිල්ල නවතන්න කම්කරු ඇමති ක‍්‍රමයක් සොයයිදින නියමයක් නැතිව එජාප රැස්වීම් කල්යයිකොස් - දෙල් - පොල් අලුත් අවුරුද්දට වැඩ අල්ලයිකොළඹ අලුත් කරන්න නව ව්‍යාපෘති 791 ක්විසමුසු කිරිපිටි ජාවාරමට එරෙහිව මන්තී‍්‍ර කණ්ඩායමක් පෙළ ගැසෙයිතමන්ගේ තැන රැකගන්න බැරි රනිල් විවාදවලට කතා කිරීම මොන විහිළුවක්ද?වලවේ උරුමයෙන් තවත් වැඩසටහන් රැසක්-ජනමාධ්‍ය ඇමතිනායකත්වයේ හා පක්ෂයේ අර්බුද විසඳ්‍ර ගැනීමට බැරි විපක්ෂ නායක හා එක්සත් ජාතික පක්ෂයේ නායක රනිල් වික‍්‍රමසිංහ මහතා විවාද සඳහා අභියෝග කිරීම තරම් ලොකු විහිළුවක් තවත් නැතැයි ජනමාධ්‍ය හා තොරතුරු ඇමැති අනුර ප‍්‍රියදර්ශන යාපා මහතා පවසයි.ඇමැති මණ්ඩල තීරණ දැනුම්දීමේ රැස්වීමේදී ඇමැතිවරයා මේ බව පැවසුවේ රනිල් වික‍්‍රමසිංහ මහතා මහින්ද රාජපක්ෂ ජනාධිපතිතුමාට විවාදයකට එන්නැයි කළ සඳහනක් ගැන මාධ්‍යවේදියකු ඇසූ ප‍්‍රශ්නයකට පිළිතුරු වශයෙනි.එල්ටීටීඊය ශක්තිමත් වූයේ රනිල් වික‍්‍රමසිංහ මහතාගේ සටන් විරාමය නිසයි. මේ සටන් විරාමය ඇති කැර ගත් අන්දම එදා කවුරුත් දන්නේ නැහැ. එහි වගකීම එ.ජා.ප.ය බාරගත යුතුයි.මේ සටන් විරාමය නිසා එල්ටීටීඊ බලවත් වුණා. ඔවුන් අපේ හමුදාව සිටින ප‍්‍රදේශවලට පැමිණියත් අපේ හමුදාවට ඔවුන්ගේ ප‍්‍රදේශවලට යන්න පවා බැරිවුණා.සටන් විරාමය කාලයේදී එල්ටීටීඊ හිතුමතේ මේ රටට ගෙන්වූ ආයුධ මොනවාදැයි අද සිදුකෙරෙන මෙහෙයුම්වලදී සොයාගත් එල්ටීටීඊ ආයුධවලින් පෙන්නුම් කරනවා යැයි ද ඇමැතිවරයා කීය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=aa090412_5</link>
    <topic>වලවේ උරුමයෙන් තවත් වැඩසටහන් රැසක්</topic>
    <author/>
    <content>රු. මිලියන 55,000ක ආධාරයක්!සාර්ථක සංචාරයක් නිමවා ජනපති ආපසු පැමිණේකොටි හිතවාදීහු නේරු ප‍්‍රතිමාවේ හිස කඩතිලංගම බස් වර්ජනය අවසන්ජනපති - ගඩාපි සුහද සාකච්ඡාවකඋත්සව සමයේ බඩු මිල පහතටජාතියේ වසන්තය උදාවන පෙර නිමිති මැද එකම රටක කිරි ඉතිරෙන අලුත් අවුරුද්දක් උදාවෙලාත‍්‍රස්තවාදය තුරන් කිරීම නිසා මෙවර අලුත් අවුරුද්ද සරුයිරාජ්‍ය සේවා කොමිසමේ කල් මැරිල්ල නවතන්න කම්කරු ඇමති ක‍්‍රමයක් සොයයිදින නියමයක් නැතිව එජාප රැස්වීම් කල්යයිකොස් - දෙල් - පොල් අලුත් අවුරුද්දට වැඩ අල්ලයිකොළඹ අලුත් කරන්න නව ව්‍යාපෘති 791 ක්විසමුසු කිරිපිටි ජාවාරමට එරෙහිව මන්තී‍්‍ර කණ්ඩායමක් පෙළ ගැසෙයිතමන්ගේ තැන රැකගන්න බැරි රනිල් විවාදවලට කතා කිරීම මොන විහිළුවක්ද?වලවේ උරුමයෙන් තවත් වැඩසටහන් රැසක්ඩී.ඒ. රාජපක්ෂ මැතිතුමාගේ අදහසක් අනුව ඉදිකළ චන්ද්‍රිකා වැවට වසර 50 ක් සපිරීම වෙනුවෙන් හා ඩී.ඒ. රාජපක්ෂ සමරුව වෙනුවෙන් සංවිධානය කරන ‘වලවේ උරුමය’ ජනතා හිතකාමී සංවර්ධන වැඩසටහන අපෙ‍්‍ර්ල් 30 දක්වා රත්නපුර හා හම්බන්තොට දිස්ති‍්‍රක්කවල දී කි‍්‍රයාත්මක කෙරේ.ජනාධිපති කාර්යාලය, ජල කළමනාකරණ හා වාරිමාර්ග අමාත්‍යංශය, රාජ්‍ය පරිපාලන අමාත්‍යංශය ඇතුළු අමාත්‍යංශ මෙම වැඩසටහන සංවිධානය කරයි.මේ යටතේ හිස තෙල් ගෑමේ ජාතික උත්සවය 15 වැනිදා අගුණකොළපැලැස්ස අලුත්වැව පුරාණ විහාරයේදී පැවැත්වේ. වෘත්තීය මාර්ගෝපදේශන හා පුහුණු වැඩසටහන ද 15, 16, 17 දිනවල දී සිදුකෙරේ.මීට අමතරව අපෙ‍්‍ර්ල් 18 වැනිදා රාජ්‍ය පරිපාලන අමාත්‍යංශය සංවිධානය කරන රාජ්‍ය පරිපාලන ජංගම සේවය හැඳුනුම්පත් ලබාදීම රැකියා වෙළෙඳ පොළ ආදී කටයුතු ද සිදුකෙරේ. අපෙ‍්‍ර්ල් 19 වැනිදා දියවර මංගල්‍යයක් ද ජල කී‍්‍රඩා ද චන්ද්‍රිකා වැව අසලදී පැවැත්වේ. කී‍්‍රඩා සමාජ 50 කට කී‍්‍රඩා භාණ්ඩ බෙදාදීම ද මෙහිදී 19 වැනිදා කී‍්‍රඩා අමාත්‍යංශයේ අනුග‍්‍රහයෙන් පැවැත්වේ.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=ab0904121</link>
    <topic>“ඔබතුමා හීන ලෝකවල තනිවුණාට අපි හීන ලෝකවල තනි කරන්න එපා”</topic>
    <author>චන්දන බණ්ඩාර</author>
    <content>“ඔබතුමා හීන ලෝකවල තනිවුණාට අපි හීන ලෝකවල තනි කරන්න එපා”සජිත්ට මොකක්වත් දෙන්ඩ එපා සර්..සජිත් රනිල්ට කියයිබස්නාහිර පළාත් සභා මැතිවරණයේ උණුසුම දිනෙන් දිනම වැඩි වෙමින් තිබේ. මේ අතරතුර ගිය සතියේ නිකුත් වූ මධ්‍යස්ථ සමීක්ෂණ වාර්තාවක් හෙළි කළේ බස්නාහිර පළාත් සභාව එක්සත් ජනතා නිදහස් සන්ධානය අති විශිෂ්ට ලෙස ජය ගන්නා බවය. කෙසේ වෙතත් මේ සතියේදී මැතිවරණ උණුසුම තරමක් පහව යනු ඇත. ඒ සිංහල සහ හින්දු අලුත් අවුරුද්ද නිසාය.මේ අතරතුර ගිය සතියේ බදාදා ජනාධිපති මහින්ද රාජපක්ෂ මහතා ලිබියාවේ තෙදින නිල සංචාරයක් සඳහා මෙරටින් පිටව ගියේය. බදාදා සවස 4.10 ට පමණ ලිබියාවේ රාජ්‍ය නායකයන් සඳහා වූ විශේෂ ගුවන්තොටේදී මෙරට ජනාධිපතිතුමා පිළිගනු ලැබුයේ ලිබියානු අගමැති ආචාර්ය අල් බඩාඩ් අල් මුහමුදි සහ එරට විදේශ ඇමැති මුසා මොහොමඩ් කොසා විසිනි.ඉන් පසුව ලිබියානු රජයේ රාජ්‍ය ගෞරව මධ්‍යයේ රතු පලස මතින් කැඳවාගෙන ගොස් ලිබියානු හමුදා උත්තමාචාර මෙරට ජනාධිපතිතුමාට පිරිනැමිණි. ශී‍්‍ර ලංකාවේ රාජ්‍ය නායකයකු රාජ්‍ය තාන්ති‍්‍රක සංචාරයකට ලිබියාවට ළඟා වූ ප‍්‍රථම අවස්ථාව ලෙස ද මෙය සැලකෙයි.ශී‍්‍ර ලංකා ජනාධිපතිතුමා සහ ලිබියානු අගමැතිවරයා ගිය බදාදා සවස 6.00 ට පමණ ලිබියානු අගමැති කාර්යාලයේදී දෙරට අතර ද්විපාර්ශවීය සාකච්ඡා ආරම්භ කළහ. ඉන් අනතුරුව ලිබියානු රාජ්‍ය නායකයා පිරිනැමූ රාතී‍්‍ර භෝජන සංග‍්‍රහයකට ද ශී‍්‍ර ලංකා ජනාධිපතිතුමා ඇතුළු දූත පිරිස සහභාගී වූහ.ගිය බ‍්‍රහස්පතින්දා ජනාධිපතිතුමා ලිබියානු නායක කර්නල් මුහම්මර් ගඩාෆි සමඟ ද විශේෂ සාකච්ඡාවක් පැවැත්වීය. ලිබියානු නායකයන් සමඟ ජනාධිපතිතුමා පැවැත්වූ සාකච්ඡාවල ප‍්‍රතිඵලයක් ලෙස ලිබියාවේ රැකියා අවස්ථා ලක්ෂයක් මෙරටට ලබා දීමට එරට අගමැතිවරයා පොරොන්දු විය.මිනීමරුවන් කවුදැයිහෙට අනිද්දම එළිවේවිඒ අනුව සෞඛ්‍ය, වෛද්‍ය සේවා සහ හෙද රැකියා සඳහා ලිබියාවේ සේවය සඳහා යාමට මෙරට ශ‍්‍රමිකයන්ට ඉඩ සැලසෙයි. මෙරට විදුලි සංදේශ කටයුතු සංවර්ධනයට ලිබියානු තාක්ෂණය සහ ආධාර ලබාදීමට ද ලිබියාව එකඟතාව පළ කළේය.විදේශ ඇමැති රෝහිත බෝගොල්ලාගම, මධ්‍යම පළාත් මහ ඇමැති සරත් ඒකනායක, ජනාධිපති අතිරේක ලේකම් ගාමිණී සෙනරත් සහ ජනාධිපති විදේශ කටයුතු සම්බන්ධීකරණ ලේකම් සජින් වාස් ගුණවර්ධන ලිබියානු සංචාරය සඳහා ජනාධිපතිතුමා සමඟ එක්ව සිටිති.ජා. නි. පෙ. සභාපති විමල් වීරවංශජාතික නිදහස් පෙරමුණේ දේශපාලන මණ්ඩලය පසුගියදා එහි ප‍්‍රධාන කාර්යාලයේදී රැස්විය. එහිදී මූලික වශයෙන් සාකච්ඡාවට භාජනය වූයේ බස්නාහිර පළාත් සභා මැතිවරණ ප‍්‍රචාරක කටයුතු සම්බන්ධයෙනි. එම කතාබහේදී ජවිපෙ විසින් ජානිපෙට එල්ල කරන ලද අභූත චෝදනා පිළිබඳව ද සාකච්ඡා විය.”නන්දන බාලගේ සහෝදරයාගේ සැබෑ මිනීමරුවන් කවුද කියලා උසාවියෙන් තීන්දු වෙයි. අපි මේ මිනීමැරුමේ සැබෑ වරදකරුවන් නීතිය ඉදිරියට ගේන්න පොලිසියට උපරිම සහයෝගය ලබා දිය යුතුයි.”පියසිරි විජේනායක මන්තී‍්‍රවරයා මෙහිදී අවධාරණය කළේය.”මිනීමැරුම් චෝදනා, තව තවත් චෝදනා එල්ල කරමින් මේ වෙලාවේ ජනතා විමුක්ති පෙරමුණ උත්සාහ කරන්නේ අපේ ඉදිරි ගමනට අකුල් හෙළන්න. නන්දන බාලගේ සහෝදරයාගේ ඝාතනයට අපේ ගම්පහ දිස්ති‍්‍රක් අපේක්‍ෂකයන් වන වෛද්‍ය හෙලුක් මල්ලව හා හිටපු පළාත් සභා මන්තී‍්‍ර කිංස්ලි කස්තුරිආරච්චි යන සහෝදරවරු සම්බන්ධ බවට බොරු පැමිණිලි කරන්නේ මැතිවරණ ව්‍යාපාරයේ අවසන් කාලයේ ඔවුන් සිරගත කරවන්නයි. ඔවුන් නිර්දෝෂ බව ඉදිරියේදී එළිවෙයි. ඒත් ඔවුන්ගේ මැතිවරණ ජයග‍්‍රහණ උදුරා ගන්නයි මේ ජවිපෙ ලේ පිපාසිත නායකයන්ගේ අරමුණ.” පාර්ලිමේන්තු මන්තී‍්‍ර විමල් වීරවංශ පෙන්වා දුන්නේය.”ජනතා විමුක්ති පෙරමුණට මේ මැතිවරණයෙන් අන්ත පරාජයක් ලැබෙන බව දැකපු ජවිපෙ නායකත්වය ඒ පරාජය වසා ගන්න තමයි මෙවැනි නින්දිත කටයුතු කරන්නේ. ඒ නිසා විජේනායක සහෝදරයා කියනවා වගේ අපි පොලිස්පතිවරයාගෙන් ඉල්ලා සිටිමු වහාම මේ ඝාතනයේ සැබෑ වරදකරුවන් නීතිය හමුවට ගෙන එන්න අවශ්‍ය සියලුම පියවර ගන්න කියලා.” වීරකුමාර දිසානායක මන්තී‍්‍රවරයා සඳහන් කළේය.”හැබෑ මිනිමරුවන්ට වැඩි කල් හැංගිලා ඉන්න බැහැ. ඔවුන් කවුදැයි හෙට අනිද්දාම එළිවේවි. අපි කිසිසේත්ම කලබල විය යුතු නැහැ. සියලු දෙනාම බස්නාහිර පළාත් සභා මැතිවරණය වෙනුවෙන් කැපවෙමු.” ප‍්‍රධාන ලේකම් නන්දන ගුණතිලක මන්තී‍්‍රවරයා එම සාකච්ඡාව අවසන් කරමින් පැවසුවේය.ඉන්පසු දේශපාලන මණ්ඩලයේ අවධානය යොමු වූයේ ශී‍්‍ර ලංකාව තුළ කිරිපිටි බෙදා හැරීමේ වෙළෙඳ ඒකාධිකාරියට එරෙහිව මවුබිම ලංකා පදනම එල්ල කොට ඇති චෝදනා පිළිබඳ විමර්ශනය කිරීම වෙනුවෙන් පිහිටුවීමට නියමිත පාර්ලිමේන්තු තේරීම් කාරක සභාව පිළිබඳවය.”අදාළ තේරීම් කාරක සභාව පත් කරන ලෙස ඉල්ලා මගේ මූලිකත්වයෙන් කථානායකතුමාට පාර්ලිමේන්තු මන්තී‍්‍රවරුන් 16 කගේ අත්සනින් යුත් ලිපිය භාර දුන්නා. ඒ විශේෂ තේරීම් කාරක සභාව කඩිනමින් පත් කිරීමට කටයුතු කරන බව කථානායකතුමා පැවසුවා.” පාර්ලිමේන්තු මන්තී‍්‍ර පද්ම ශාන්ත ගුණසේකර මන්තී‍්‍රවරයා දේශපාලන මණ්ඩලය හමුවේ පැවසීය.උදය ගම්මන්පිලටලොතරැයි දිනුමක්හෙළ උරුමයේ නීති උපදේශක උදය ගම්මන්පිල”ජානිපෙ මන්තී‍්‍රවරුන්ට අමතරව පූජ්‍ය එල්ලාවල මේධානන්ද, පූජ්‍ය අතුරලියේ රතන, පූජ්‍ය අක්මීමන දයාරත්න යන හිමිවරු ද පවිත‍්‍රා වන්නිආරච්චි, රාජිත සේනාරත්න, පාඨලී චම්පික රණවක, ගීතාංජන ගුණවර්ධන, හේමකුමාර නානායක්කාර යන මැති ඇමැතිවරු ද මේ තේරීම් කාරක සභාව, කථානායකවරයාගෙන් ඉල්ලා සිටින ලිපියට අත්සන් තැබුවා.” පද්ම උදය ශාන්ත ගුණසේකර මන්තී‍්‍රවරයා වැඩිදුරටත් මෙහිදී පැවසීය.ගිය සෙනසුරාදා සමස්ත ලංකා බෞද්ධ කාන්තා සම්මේලනයේ අවුරුදු පොළ පැවැත්විණි. එම අවස්ථාවට විශේෂ ආරාධිතයින් ලෙස ඇරියුම් ලැබ සිටියේ ජාතික හෙළ උරුමයේ නීති උපදේශක බස්නාහිර පළාත් සන්ධාන අපේක්ෂක උදය ගම්මන්පිල සහ ඔහුගේ බිරිය දිනේෂා ගම්මන්පිලය.එම පොළට සාපේක්ෂව ලොතරැයියක් ද කාන්තා සම්මේලනය අලෙවි කිරීමට කටයුතු යොදා තිබිණි. ලොතරැයි අඩංගු පොතක් එහිදී සම්මේලනයේ ලේකම් ඉන්ද්‍රාණි දේවේන්ද්‍ර (තිස්ස දේවේන්ද්‍රගේ බිරිය) ගම්මන්පිලට දුන්නා ය. “මේ ලොතරැයිවලින් එකතු වෙන මුදල් වැය කරන්නේ ආබාධිතයින් වෙනුවෙන්” ඉන්ද්‍රාණි දේවේන්ද්‍ර ගම්මන්පිලට පැවසුවා ය.“අපේ රටේ වැඩිම ආබාධිත පිරිස රණවිරුවන්. ඒ නිසා මට ටිකට් පොතක් ම දෙන්න” කියමින් ගම්මන්පිල ටිකට් පොතේ වටිනාකමට මුදල් ගෙවා එය ආපසු ඉන්ද්‍රාණි අතටම දුන්නේ ය. ඇය එම පොතේ ගම්මන්පිල කියා ලියා තබා ලාච්චුවකට බහාලුයේ ය.ලොතරැයිය ඇදීමේ දී පළමු තැන ලැබී තිබුණේ ගම්මන්පිල මිලදී ගත් ටිකට් පොතේ ටිකට් පතකට ය. ඒ අනුව ඉන්දියාවේ චෙන්නායි බලා ගොස් ආපසු පැමිණීමට ගම්මන්පිලට ටිකට් පත් දෙකක් ලබා දීමට නියමිත ය. දිනුම් ඇදීමෙන් පසුව ඉන්ද්‍රාණි ගම්මන්පිල දුරකථනයෙන් ඇමැතුවාය.“අපේ ලොතැරැයියේ පළමු ජය ඔබතුමාට ලැබුණා. ඔබතුමා සන්ධානයෙන් පළමු තැනට එන බවට මේක සුබ ලකුණක්” ඉන්ද්‍රාණි ගම්මන්පිලට සුබ පතමින් පැවසුවා ය.රනිල් ගේ කතාවමන්තී‍්‍රවරුන්ට විහිළුවක්ගිය සතියේ එ.ජා.ප නියෝජ්‍ය නායක කරූගේ නිවෙසේ පැවැති රාති‍්‍ර භෝජන සංග‍්‍රහය අතරතුර එ.ජා.ප නායකයා අපූරු කථාවක් කීවේ ය. “මම ජනාධිපති වුණොත් විධායක ජනාධිපති ධූරය අහෝසි කරනවා. “නායක රනිල් ගේ කථාව එ.ජා.ප. මන්තී‍්‍රවරුන් ගණන් ගත්තේ විහිළුවකට ය.එ.ජා.ප මන්තී‍්‍ර දයාසිරි ජයසේකර කියා සිටියේ “නායකතුමනි ඔබතුමා ඔය වගේ විහිළු කථා කියන්න එපා. ඔබතුමා මීට කලිනුත් ඔය වගේ විහිළු කථා කියා තිබෙනවානේ” යනුවෙනි.ගිය සතියේ එ.ජා.ප යේ බස්නාහිර පළාත් මැතිවරණ ව්‍යාපාරයේ ප‍්‍රචාරක රැලි කීපයක් ම පැවැත්විණි. ඒ සඳහා එ.ජා.ප නායකයෝ රැසක් ම එක්ව සිටියහ. පසුගිය සතියේ අත්තනගල්ල නගරයේ එ.ජා.ප. ප‍්‍රචාරක රැලියක් දොම්පේ ආසන සංවිධායක සරත්චන්ද්‍ර රාජකරුණා සංවිධානය කැර තිබිණි. එම රැස්වීමට එ.ජා.ප මාධ්‍ය ප‍්‍රකාශක ගයන්ත කරුණාතිලක ඇතුළු එ.ජා.ප. නායකයෝ එක්වූහ.එහිදී එ.ජා.ප. නායක රනිල් මන්තී‍්‍ර සරත්චන්ද්‍රගේ පුත‍්‍රයා ගැන කීවේ ය. “මමයි සරත්චන්ද්‍රයි එකට පාර්ලිමේන්තුවට ආවේ. හැබැයි හර්ෂණ රාජකරුණාලා එතකොට මෙලොව එළිය බලන්න හිතලවත් නැහැ. හර්ෂණට දේශපාලනයට එන්න කියන්න. මම උත්සාහ කරන හැම වෙලාවේම මෙයා ගෑනු ළමයි වට කරගෙන හිටියේ. “එ.ජා.ප නායකයා විහිළුවක් කරමින් රැස්ව සිටි පිරිස හිනැස්සුවේ ය.ජනාධිපතිතුමාවපරද්දන්න කාටවත් බැහැපසුගිය සඳුදා රාති‍්‍රයේ එ.ජා.ප නියෝජ්‍ය නායක කරූ ජයසූරියගේ නිවෙසේදී එජාප පාර්ලිමේන්තු මන්ති‍්‍රවරුන් වෙනුවෙන් භෝජන සංග‍්‍රහයක් පැවැත්විණි. එ.ජා.ප මන්තී‍්‍රවරු සමඟ සුහද සාමිචියේ යෙදීමටත් මන්ති‍්‍රවරුන් අතර සම්බන්ධතාව වැඩි කරවීමත් අරමුණු කොට ගෙන එ.ජා.ප නියෝජ්‍ය නායකයා එය සංවිධානය කැර තිබිණි.එ.ජා.ප මන්ති‍්‍රවරුන් හතළිහක් පමණ සහභාගී වී සිටි එම භෝජන සංග‍්‍රහයට අමරා පියසිලි, ජෝශප් මයිකල් පෙරේරා, සරත් රණවක, එඩ්වඩ් ගුණසේකර සහ අබ්දුල් කාදර් යන එ.ජා.ප මන්ති‍්‍රවරුන් සහභාගී වූයේ නැත. මේ අතරින් ජෝශප් මයිකල් පෙරේරා හැර අනෙක් සෙසු මන්තී‍්‍රවරුන්ට භෝජන සංග‍්‍රහයට පැමිණීමට නොහැකි වූයේ මැතිවරණ කටයුතුවල යෙදීමට සිදුවූ නිසාය.එ.ජා.ප නායක රනිල් වික‍්‍රමසිංහ මේ භෝජන සංග‍්‍රහයට පැමිණියේ රාතී‍්‍ර 10.20 ට පමණයි. ඒ වනවිට එ.ජා.ප යේ මන්ති‍්‍රවරු සමහරක් භෝජන සංග‍්‍රහයට සහභාගී වී විවිධ අවශ්‍යතා සඳහා එතැනින් නික්ම ගොස් සිටියහ. ඒ වනවිට එ.ජා.ප යේ කැරැලිකාර මන්තී‍්‍රවරුන් සමඟ තවත් මන්ති‍්‍රවරුන් පිරිසක් සිටියේ කරූ ජයසූරියගේ නිවෙසේ මිදුලේය. එ.ජා.ප නායකයා මිදුලේ සිටි එ.ජා.ප මන්ති‍්‍රවරුන්ට කථා නොකරම කෙළින්ම ගියේ නිවෙසේ මැද සාලයටය.ඒ වන විට එ.ජා.ප නියෝජ්‍ය නායක කරූ සමග මැද සාලයේ සිටියේ රංගේ බණ්ඩාර, සාගල රත්නායක, අකිල විරාජ් සහ දයාසිරි ජයසේකර යන මන්ති‍්‍රවරුන්ය. එ.ජා.ප නායකයා මැද සාලයට පැමිණ එ.ජා.ප මන්තී‍්‍රවරුන් සමඟ කථා බහ කළේ රටේ වත්මන් දේශපාලන වාතාවරණය ගැනය.ඉන් අනතුරුව එ.ජා.ප නායකයා මධුවිත තොල ගාන්නට පටන් ගත්තේය. එ.ජා.ප නායකයා හිතවත් මන්තී‍්‍රවරු සමඟ කථාබහ කළේ බස්නාහිර පළාත් මැතිවරණය ගැනය. ඊට පසුව ඔහු රාතී‍්‍ර ආහාරය ලබා ගැනීමට කෑම මේසය වෙත ගියේ කැරැලිකාර මන්ති‍්‍රවරුන් අවට සිටින බව නොදුටු අයුරිනි.එ. ජා. ප. උප නායක රුක්මන් සේනානායකඉන් අනතුරුව එ.ජා.ප නියෝජ්‍ය නායක කරු ජයසූරිය, උප නායක රුක්මන් සේනානායක, රවින්ද්‍ර සමරවීර, සජිත් පෙ‍්‍ර්මදාස, තලතා අතුකෝරාල, ජයලත් ජයවර්ධන, ඉන්දික බණ්ඩාර, ජොන්ස්ටන් ප‍්‍රනාන්දු, දයාසාරි ජයසේකර සහ රංජිත් අළුවිහාරේ එකම මේසයක වාඩි ගත්හ. එම මේසයට එ.ජා.ප නායකයා ද පැමිණියේය. ඔහු වාඩි ගන්නවාත් සමගම මන්තී‍්‍ර රංජිත් මද්දුම බණ්ඩාරට ඇනුම් පදයක් කීවේය.”ඒෂියන් ටි‍්‍රබියුන් වෙබ් අඩවියෙන් මට ගහලා තියෙන්නේ” එ.ජා.ප නායකයා කීවේ මන්ති‍්‍ර මද්දුම බණ්ඩාර විදේශයකදී එම වෙබ් අඩවියට දුන් සම්මුඛ සාකච්ඡාවක් ගැනයි. ඒ සමඟම මන්ති‍්‍ර ජෝන්ස්ටන් ප‍්‍රනාන්දු එ.ජා.ප නායකයාගේ ඇඟට කඩා පැන්නේය.“නායකතුමනි අපරාදේ කියන්න බෑ ඒ සම්මුඛ සාකච්ඡාව හොඳට දීලා තියෙනවා. ඔබතුමා ‘ඉරුදින’ ගැන මොනවාද කියන්නේ. ලක්ෂ්මන් සෙනෙවිරත්නට සහ රුක්මන් සේනානායකට ‘ඉරුදින’ පත්තරෙන් මඩ ගහන්නේ ඔබතුමාගෙන් වැටුප් ලබන මාධ්‍යවේදින් නේද? ඇයි එහෙම වැඩ කරන්නේ” ජොන්ස්ටන් එ.ජා.ප නායකයාට චෝදනා කළේය.සතුටින් විනෝද වෙමින් එතෙක් වේලා සිටි එ.ජා.ප මන්තී‍්‍රවරු එ.ජා.ප නායකයාගේ පැමිණීමත් සමඟම නිශ්ශබ්ද වූහ. ඉන් අනතුරුව එ.ජා.ප නායකයා මන්තී‍්‍ර සජිත් පෙ‍්‍ර්මදාස දෙසට හැරෙමින් තවත් ඇනුම් පදයක් කීවේය. “මම දැන් කොලොන්නාවේ රැස්වීම් කීපයකට ගියා. ඔයාට ආරාධනා කරලා තියෙද්දි ඔයා ආවේ නෑ.එ.ජා.ප. නියෝජ්‍ය මහ ලේකම් ලක්ෂ්මන් සෙනෙවිරත්නමිනිස්සු ඔයාට හොඳමට බනිනවා” එ.ජා.ප නායකයා මන්තී‍්‍ර සජිත්ට චෝදනා කළේය. මන්තී‍්‍ර සජිත් ඊට පිළිතුරු දුන්නේ “මට එහෙම ආරාධනාවක් කරලා තිබුණේ නැහැ” කියමිනි. ඒ සමඟම මන්ති‍්‍ර රවී කරුණානායක එ.ජා.ප නායකයා සිටි දෙසට එමින් සිටියේය. ඉන් පසුව එ.ජා.ප නායකයා මන්තී‍්‍ර සජිත්ට තදින්ම දොස් කියන්නට පටන් ගත්තේය.”හෝමාගම ටවුමේ සන්ධානයට ලොකු බලයක් නැහැ “එ.ජා.ප නායකයා කීවේය. “එහෙනම් සර් බස්නාහිර පළාත අපි දිනයි නේද” මන්තී‍්‍ර ජයලත් ජයවර්ධන මන්තී‍්‍රවරයා නෝක්කාඩුවට මෙන් ඇසුවේය. “නායක තුමනි ජනාධිපතිතුමාව කාටවත් පරද්දන්න බැහැ” ඔබතුමා හීන ලෝකවල තනි වුණාට අපිව හීන ලෝකවල තනි කරන්න එපා” මන්තී‍්‍ර සජිත් එ.ජා.ප නායකයාට කීවේය.”ඔයා දන්නවාද අන්තර්ජාතික මුල්‍ය අරමුදල ණය දැන්ම රජයට දෙන්නේ නැහැ. මම අයි.එම්.එෆ් එකට කථා කළා. එයාලා දාන කොන්දේසියේ තියෙනවාලු ජනාධිපතිවරණයට පෙර මහා මැතිවරණයකට රජය යා යුතුයි කියලා.”එ.ජා.ප නායක රනිල් මන්තී‍්‍ර සජිත් පෙ‍්‍ර්මදාසට කීවේය. “නායකතුමනි ඔබතුමා මොනවා කිව්වත් ඒක වෙන එකක් නැහැ. බැරි වෙලාවත් ආණ්ඩුව ජනාධිපතිවරණයකට ගියොත් කවුද එ.ජා.ප යේ ජනාධිපති අපේක්ෂකයා වෙන්නේ. එදා 2001 අපි හදපු ආණ්ඩුව විසුරවන්න ඉන්දියානු රජය චන්ද්‍රිකාට ඉඩ නොදෙන බව ඔබතුමා එදා අපිට කිව්වෙත් ඔය විදියටම තමයි නේද? ඔබතුමාගේ කථා අපිට විශ්වාස නෑ” මන්තී‍්‍ර සජිත් පෙ‍්‍ර්මදාස කීවේය.”හොඳයි ඇත්තටම එ.ජා.පයේ ඊළඟ ජනාධිපති අපේක්ෂකයා කවුද” මන්තී‍්‍ර ජයලත් ජයවර්ධන විමසා සිටියේය. “ඔබතුමා ඊළඟ ජනාධිපතිවරණයට ඉදිරිපත් වෙනවද නැද්ද දැන්ම කියන්න” මන්තී‍්‍ර සජිත් එ.ජා.ප නායකයාගෙන් විමසා සිටියේ තරමක් තදිනි. එ.ජා.ප නායක රනිල් ඊට පිළිතුරු දෙන්නට ගියේ නැත. “ඔන්න ඔයාලා බලන්න ඌව පළාත සහ දකුණු පළාත අපි ජය ගන්නවා. ඒක ඉර හඳ වගේ විශ්වාසයි” එ.ජා.ප නායක රනිල් එ.ජා.ප මන්තී‍්‍රවරුන් හමුවේ කියා සිටියේය.ඊට පිළිතුරු බැන්දේ මන්තී‍්‍ර ජොන්ස්ටන් ප‍්‍රනාන්දුය. “ඔව් ඔව් නායකතුමනි දකුණ සහ ඌව අපිට දිනන්න පුළුවන්. වජිර අබේවර්ධන කියන විදියට දකුණ පළාත් සභාව දිනලා සජිත් පෙ‍්‍ර්මදාසට එ.ජා.ප නායකයා වෙන්න පුළුවන්. නිකම් බොරු කථා කියන්න එපා ඔබතුමා” මන්තී‍්‍ර ජොන්ස්ටන් එ.ජා.ප නායකයාට කියා සිටියේය.ඉන් අනතුරුව මන්තී‍්‍ර රංජිත් මද්දුම බණ්ඩාර එ.ජා.ප මන්තී‍්‍ර රංජිත් අළුවිහාරේට දැඩි වාග් ප‍්‍රහාරයක් එල්ල කළේය. “ඔයා කරලා තියෙන පාප කර්මයෙන් ගොඩ එන්න බැරිවෙයි. ලෙඩ ඇඳේ ඉන්න තාත්තාගෙන් අත්සන ගත්තා එ.ජා.ප නායකයා ආරක්ෂා කරන්න. ඔයා ලජ්ජා වෙන්න ඕන” මන්තී‍්‍ර මද්දුම බණ්ඩාර චෝදනා කළේය. “ඔව් ඔව් පොලියත් එක්කම ගෙවන්න ලෑස්ති වෙන්න වේවි” මන්තී‍්‍ර ජොන්ස්ටන් ප‍්‍රනාන්දු කියා සිටියේය. එ.ජා.ප නායකයාට දිගින් දිගටම මන්තී‍්‍රවරුන්ගේ වාග් ප‍්‍රහාර එල්ල වෙද්දී එ.ජා.ප නායකයා වටහා ගත්තේ එම ස්ථානයේ තවදුරටත් රැඳී සිටීම සුදුසු නොවන බවයි. මොහොතකින් එ.ජා.ප නායකයා කරූ ජයසූරිය සමඟ මැද සාලයට ගොස් මන්තී‍්‍රවරුන්ටත් නොකියාම කරූ ගේ නිවෙසින් පිටව ගියේය.එ.ජා.ප නියෝජ්‍ය මහලේකම් ලක්ෂ්මන් සෙනෙවිරත්න සහ එ.ජා.ප උප නායක රුක්මන් සේනානායක එ.ජා.ප නායකයා සමඟ කිසිදු ආකාරයක කථා බහක් නොකිරීම ගැන එ.ජා.ප මන්තී‍්‍රවරුන්ගේ කථා බහට ලක්විය.මඩ ප‍්‍රහාරවහාම නවත්වන්නඑ.ජා.ප නියෝජ්‍ය නායකයා ගිය සඳුදා එ.ජා.ප මන්තී‍්‍රවරුන්ට ලබා දුන් භෝජන සංග‍්‍රහයේදී එ.ජා.ප මන්තී‍්‍රවරුන්ගේ ආරක්ෂක නිලධාරීන්ට ද රාතී‍්‍ර ආහාරය වෙනම පිළියෙළ කැර තිබිණි. එ.ජා.ප නායක රනිල් කිසිදු දිනයක තමාගේ ප‍්‍රධාන ආරක්ෂක නිලධාරියාට හෝ ආහාර වේලක් ලබා නොදෙන බවත් ඒ අතින් නියෝජ්‍ය නායක කරූ ගැන සතුටු විය හැකි බවත් එ.ජා.ප මන්තී‍්‍රවරු එකිනෙකාට කියා ගත්හ.එ.ජා.ප නායකයාගේ අනුදැනුම මත මේ දිනවල එ.ජා.ප උප නායක රුක්මන් සේනානායකට සහ එ.ජා.ප. නියෝජ්‍ය මහලේකම් ලක්ෂ්මන් සෙනෙවිරත්නට එ.ජා.ප නායකයාට හිතවත් පුවත්පතක් දැඩි ලෙස මඩ ප‍්‍රහාර එල්ල කරමින් සිටී.මේ ගැන එජාප නියෝජ්‍ය මහලේකම් මන්තී‍්‍ර ලක්ෂ්මන් පසුගියදා එ.ජා.ප නායකයාට කියා තිබුණේ තමාට එරෙහි මඩ ප‍්‍රහාර වහාම නැවැත්විය යුතු බවයි. එ.ජා.ප. නායකයාගේ මාමාගේ පුවත්පතක සේවය කරන මාධ්‍යවේදින් ‘ඉරුදින’ පුවත්පතට ලිපි සපයන බවට පසුගියදා රුක්මන් සේනානායක හෙළි කැර තිබිණි.රාජ්‍ය මධ්‍ය සමඟ ගනුදෙනු නොකරන තමාට සහ රුක්මන් සේනානායකට ‘ඉරුදින’ හරහා මඩ ගැසීම එ.ජා.ප නායකයාගේ දුර්වලකම් ප‍්‍රදර්ශනය කිරීමක් බව මන්තී‍්‍ර ලක්ෂ්මන් සෙනෙවිරත්න එ.ජා.ප නායකයාගේ මුහුණටම කියා ඇතැයි වාර්තා වෙයි.පාර්ලිමේන්තුවේ හදිසි නීති විවාදයේ දී එ.ජා.පය වෙනුවෙන් පසුගිය මාසය දක්වාම අදහස් දැක්වූයේ එ.ජා.ප නියෝජ්‍ය මහලේකම් ලක්ෂ්මන් සෙනෙවිරත්න ය.එහෙත් ගිය සතියේ හදිසි නීති විවාදයේ දී එ.ජා.ප ය වෙනුවෙන් මුලින් ම අදහස් දැක්වීමට නම් කැර තිබුණේ එ.ජා.ප. මහලේකම් තිස්ස අත්තනායක ය. එයට හේතු වී තිබුණේ හදිසි නීති විවාදය ඡන්දයේ දී එ.ජා.ප නියෝජ්‍ය මහලේකම් ලක්ෂ්මන් සෙනෙවිරත්න රජය සිදු කරන මානුෂීය මෙහෙයුම ප‍්‍රශංසාවට ලක් කරමින් කථා කිරීමය.පසුගිය සතියේ එ.ජා.ප නියෝජ්‍ය මහලේකම් ලක්ෂ්මන් සෙනෙවිරත්න හදිසි නීති විවාදයේ දී ‘ඉරු දින’ පුවත්පතට එරෙහිව විශේෂ ප‍්‍රකාශයක් කිරීමට සූදානම්ව සිටියේ ය.එහෙත් හදිසියේ ම ‘ඉරු දින’ පුවත්පත ලක්ෂ්මන් සෙනෙවිරත්න මන්තී‍්‍රවරයා ගෙන් ඉල්ලා තිබුණේ පාර්ලිමේන්තුවේ සිදු කිරීමට නියමිත විශේෂ ප‍්‍රකාශය නවතා දමන්නේ නම් ‘ඉරු දින’ පුවත්පතේ පිටුවක් පුරාවට පළ කිරීමට සම්මුඛ සාකච්ඡාවක් ලබා දිය හැකි බව ය. එම සාකච්ඡාවේදී අවශ්‍ය සියලුම ප‍්‍රකාශ අකුරක් නෑර පළ කරන බවට ද එම පුවත්පතේ කර්තෘ වරයා මන්තී‍්‍රවරයාට පොරොන්දු වී තිබිණි. ඒ අනුව එම පුවත්පත ගිය සතියට පෙර සතියේ මන්තී‍්‍ර ලක්ෂ්මන්ගෙන් සම්මුඛ සාකච්ඡාවක් ද ලබා ගෙන තිබිණි.එ.ජා.ප මන්තී‍්‍රවරුන් අතරේ මන්තී‍්‍ර සජිත් පෙ‍්‍ර්මදාස මේ දිනවල දැඩි අප‍්‍රසාදයට ලක් වී සිටී. ඒ පසුගියදා එ.ජා.ප නායක රනිල් පක්ෂ නායකත්වයෙන් ඉවත් කිරීමේ සටනට සහයෝගය ලබා දෙමින් සිටි සජිත් හිටි අඩියේම එම සටන පාවා දීම නිසා ය. මේ නිසා මන්තී‍්‍ර සජිත් එ.ජා.ප මන්තී‍්‍රවරුන් අතරේ එක්තරා ආකාරයකට තනිවී සිටින බව ද වාර්තා වෙයි.සජිත් වාසියටවැනෙන චරිතයක්ලුබොහෝ එ.ජා.ප මන්තී‍්‍රවරුන් මේ දිනවල සාකච්ඡාවට ලක් කරන්නේ මන්තී‍්‍ර සජිත් ගැන බව වාර්තා වෙයි. එ.ජා.ප නායකත්වයෙන් රනිල් ඉවත් කිරීමට තිබූ ස්වර්ණමය අවස්ථාව පාවාදීම, ඒ හරහා එ.ජා.ප යේ නව ජයග‍්‍රාහී වෙනසකට යාමට තිබූ අවස්ථාව පාවා දීම මන්තී‍්‍ර සජිත් සිදු කළ බව එ.ජා.ප මන්තී‍්‍රවරුන්ගේ බහුතර මතය වී තිබේ.මේ අතරතුර මන්තී‍්‍ර සජිත් පෙ‍්‍ර්මදාසට එ.ජා.ප ජ්‍යෙෂ්ඨ නියෝජ්‍ය නායක ධූරය ලබා දෙන බවට එ.ජා.ප නායකයා පොරොන්දු වුවද එවැනි තනතුරක් කිසිදා ලබා නොදෙනු ඇති බව ද එජාප නායකයාට අතිශය හිතවත් ආරංචි මාර්ගයක් හෙළි කළේ ය.යම් හෙයකින් මන්තී‍්‍ර සජිත් පෙ‍්‍ර්මදාසට හෝ එ.ජා.ප ජාතික සංවිධායක එස්.බී. දිසානායකට නියෝජ්‍ය නායක තනතුර ලබා දුනහොත් එ.ජා.ප. නායකයාට පක්ෂයේ ජ්‍යෙෂ්ඨ නායකයා ලෙස හෝ සිටීමට ඉඩ නොදෙනු ඇති බව එ.ජා.ප නායකයාට හිතවත් මන්තී‍්‍රවරුන් පසුගියදා රනිල්ට ප‍්‍රකාශ කැර තිබේ.මන්තී‍්‍ර සජිත්ට සහ එස්.බී. ට රනිල් අතීතයේ දී අඩු සැලකිල්ලක් දැක්වීම නිසා එ.ජා.ප. නායකත්වයට මන්තී‍්‍ර සජිත් හෝ එස්.බී. පත්වුවහොත් අනිවාර්යයෙන් ම රනිල්ගෙන් පළි ගනු ඇති බව එ.ජා.ප නායක රනිල්ට හිතවත් මන්තී‍්‍රවරුන්ගේ අදහස වී ඇතැයි වාර්තා වෙයි. මේ නිසා මන්තී‍්‍ර සජිත්ට හෝ මධ්‍යම පළාත් සභා විපක්ෂ නායක එස්.බී. ට එ.ජා.ප යේ නායකත්වයට ළං විය හැකි කිසිදු තනතුරක් ලබා නොදීමට එ.ජා.ප නායක රනිල් තීරණය කර ඇතැයි ද වාර්තා වෙයි.මන්තී‍්‍ර වජිර තීරණයක් ගතහොත් කොන්ද කෙළින් තියාගෙන ඒ මතය ජයග‍්‍රහණය කිරීමට කටයුතු කරන බවත් මන්තී‍්‍ර සජිත් තීරණයක් ගතහොත් ඔහු තමාගේ වාසිය වෙනුවෙන් වැනෙන චරිතයක් බවට පත්වී ඇති බවත් එ.ජා.ප බහුතර මන්තී‍්‍රවරුන්ගේ මතය බැව් වාර්තා වෙයි.මේ අතරතුර එ.ජා.ප. යේ තවත් බහුතර මතයක් වී ඇත්තේ බස්නාහිර පළාත් මැතිවරණයට පසුව එ.ජා.ප නායකත්වයට කෙසේ හෝ නියෝජ්‍ය නායක කරු ජයසූරිය පත් කර ගත යුතු බව ය. එ.ජා.ප ය අතහැර වෙන ම පක්ෂයක් පිහිටුවා ගත් ගාමිණී දිසානායකට නැවැත එ.ජා.පයට පැමිණ එ.ජා.ප නායකයා විය හැකි නම් සන්ධාන රජයට එක්වී ඇමැති ධූරයක් ලබාගත් කරු ජයසූරිය නැවැත එ.ජා.ප යට පැමිණ එ.ජා.ප නායකයා වීම වරදක් නොවන බව ද තවත් එ.ජා.ප මන්තී‍්‍ර පිරිසකගේ මතය වී තිබේ.එ.ජා.ප නායකත්වය කරු ජයසූරියට ලබා දිය නොහැකි නම් ඉදිරි මහා මැතිවරණයට පෙර පක්ෂ ව්‍යවස්ථාව වෙනස් කැර ඊළඟ මහා මැතිවරණයේ එ.ජා.ප අගමැති අපේක්ෂකත්වය කරූ ජයසූරියට ලබා දිය යුතු බව එ.ජා.ප නායකයාට හිතවත් මන්තී‍්‍රවරුන් පිරිසක් සාකච්ඡා කරමින් සිටින බව ද මේ තීරයට හෙළි වීය. නායක රනිල්ට නායකත්වයේ තවදුරටත් රැඳී සිටීමටත් නව නායකත්වයක් යටතේ මහා මැතිවරණයකට යාම එ.ජා.ප පාක්ෂිකයන්ට අලුත් අත්දැකීමක් වෙනු ඇති බවත් එ.ජා.ප. නායකයාට පෙන්වා දීමට එම මන්තී‍්‍ර පිරිස සැරසෙන බව ද වාර්තා වෙයි.මහා මැතිවරණයක අගමැති අපේක්ෂක කරු?සබරගමුව පළාත් එ.ජා.ප මන්තී‍්‍ර කණ්ඩායම ගිය සතියේ කේම්බි‍්‍රජ් ටෙරස්වල දී එ.ජා.ප නායක රනිල් හමුවී විශේෂ සාකච්ඡාවක් පැවැත්වීය. එම සාකච්ඡාව පැවැති අවස්ථාවට එ.ජා.ප නියෝජ්‍ය නායක කරු ජයසූරිය, මහලේකම් තිස්ස අත්තනායක, ගාලු දිසා නායක වජිර අබේවර්ධන සහ පී. හැරිසන් යන මන්තී‍්‍රවරු ද එක්ව සිටියහ.“රන්ජන් රාමනායක විපක්ෂනායකතුමා පළාත් සභාවේ විපක්ෂයේ කාර්ය භාරය ගැන සැලකිලිමත් වෙන්නේ නැහැ. ඒ නිසා විපක්ෂයේ කටයුතු අඩපණ වෙලා.” සබරගමුව පළාත් එ.ජා.ප මන්තී‍්‍රවරු නායක රනිල්ට පැමිණිලි කළහ.“රන්ජන් පිටරට සංචාරය නිම කරලා ආපසු ආවාම ඒ ගැන කථා කරලා තීරණයක් ගමු. මේ වෙලාවේ ගැටලු ඇතිකැර ගන්න එපා. මොනවා හරි ගැටලු තිබුණොත් නියෝජ්‍ය නායකතුමා සහ මහලේකම්තුමා එක්ක කථා කරලා විසඳ්‍ර ගන්න.” එ.ජා.ප නායකයා ප‍්‍රශ්නය මඟ හරිමින් කීවේ ය.චන්දන බණ්ඩාර</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=ab0904122</link>
    <topic>සජිත්ට මොකක්වත් දෙන්ඩ එපා සර්..</topic>
    <author/>
    <content>“ඔබතුමා හීන ලෝකවල තනිවුණාට අපි හීන ලෝකවල තනි කරන්න එපා”සජිත්ට මොකක්වත් දෙන්ඩ එපා සර්..බස්නාහිර පළාත් සභා ඡන්දයේ ප‍්‍රචාරක තේමාව ලෙස කෘතහස්ත තෝරාගෙන ඇත්තේ විධායක ජනාධිපති ක‍්‍රමයයි. විධායක ජනාධිපති ක‍්‍රමය එක්සත් ජාතික පක්ෂ ආණ්ඩුවක් යටතේ අහෝසි කරන බවට ඔහු ප‍්‍රතිඥා දෙයි.එය අහෝසි කරන්නට ආණ්ඩු බලය කවදා ඒවිදැයි යන්න වෙනම සලකා බැලිය යුත්තකි. විධායක ජනාධිපති ලෙස වසර 17ක් ජේ.ආර්.ජයවර්ධන කළ කී දේවල් මේ රටේ ජනතාව පමණක් නොව ජේ.ආර්.ගේ ආණ්ඩුවේ ප‍්‍රබලයකු ලෙස කටයුතු කළ කෘතහස්ත ද දනී.වෘත්තීය සමිති මර්ධනය කළ හැටි, සේවකයන් ලක්ෂ ගණනින් දොට්ට දැමූ හැටි, වෘත්තීය සමිති නායකයන් මරා දැමූ හැටි, දඹරාවේ රතනසාර හිමියන් අපවත් කළ හැටි පොලීසියට සතියක් නිවාඩු දී ප‍්‍රතිවාදී දේශපාලන සාමාජිකයන්ගේ හත්මුතු පරම්පරාවටම පහර දුන් හැටි ඔවුන්ගේ ගෙවල් ගිනි තැබූ හැටි මේ රටේ ජනතාව හොඳින් දනී.විධායක ජනාධිපති ක‍්‍රමය නිර්මාණය කළේ ප‍්‍රජාතන්ත‍්‍රවාදය ආරක්ෂා කරන්නටත් ස්ථාපිත කරන්නටත් බව රනිල් වික‍්‍රමසිංහ බස්නාහිර පළාත් සභා ප‍්‍රචාරක වේදිකාවේ සිට ජනතාවට කියන්නේය.දැන් මහින්ද රාජපක්ෂ ප‍්‍රජාතන්ත‍්‍රවාදය විනාශ කරන බවද රනිල් කියාගෙන යයි.මාවිල්ආරු සොරොව්ව ජනතාව වෙනුවෙන් ප‍්‍රභාකරන් වසා දැමුවේය. මහින්ද රාජපක්ෂ එය විවෘත කළා පමණක් නොව සමස්ත නැඟෙනහිර ජනතාව මුදා ගත්තේය.ඡන්දය පැවැත්වූයේය. මහ ඇමැතිකම පිල්ලෙයාන්ට දුන්නේය. කරුණා අම්මාන්ට ඇමැතිකමක් දුන්නේය. නැඟෙනහිරම අලුතින් නිර්මාණය කළේය. මේ සියලු කාරණා ප‍්‍රජාතන්ත‍්‍රවාදී විරෝධී ලෙස රනිල් දකින්නේ නම් එය ඔහුගේ සිහිබුද්ධියේ අඩුවකි. දේශපාලන කුහකකම ප‍්‍රදර්ශනය කිරීමකි.ඊටපසු උතුරට දියත් කළ මානුෂීය මෙහෙයුම්වලින් ප‍්‍රභාකරන් කොටු කර ගැනීමත්, ත‍්‍රස්තවාදයෙන් රට බේරා ගැනීමත්, ප‍්‍රජාතන්ත‍්‍රවාදය විනාශ කරන්නට කරන දෙයක් ලෙස රනිල් දකිනවා නම් ඒ ගැන ද සොයා බැලිය යුතුය.මහින්ද ප‍්‍රජාතන්ත‍්‍රවාදය විනාශ කරන බව බස්නාහිර ජනතාවට කියන්නැයි කියා දුන් මෝඩයා කවුදැයි සොයා බැලිය යුතුය. ජනතාවට වදින කතාවක් කියන්නට රනිල්ට බැරිය. ආණ්ඩුවට එරෙහි සටන් පාඨයක් නිර්මාණය කරගන්නට ද රනිල්ට බැරිය. බැරිකම නොව මෝඩකමය. මේ අවස්ථාවේ රනිල් කළ යුත්තේ රණවිරුවන්ට ප‍්‍රශංසා කිරීමය. උතුරේ ජයග‍්‍රහණවලට ස්තුති ඛ්ලමය.මොන දේ කීවත් බස්නාහිර ජයගන්නට බැරි බව රනිල් දනී. පරාජයෙන් පසු කුමක් කළ යුතු දැයි සාකච්ඡා කිරීමට රනිල්ගේ දේශපාලනයත් එක්සත් ජාතික පක්ෂයත් විනාශ කළ මාධ්‍ය නඩය කැඳවීය. පක්ෂයේ ජ්‍යෙෂ්ඨයන් සිටියදී රනිල් හැමදාමත් ළංකර ගත්තේ කජු කිරි කොල්ලන් රොත්තකි.ඔහුගේ උපදේශක මණ්ඩලය සමන්විත වූයේ සමන් අතාවුද, කලවැදි චින්තක, පඩි උපුල්, ජයතුංග සහ කෘතහස්තගේ රහස්‍ය මාධ්‍ය උපදේශක රසික ජයවර්ධනය. ඔහු නියෝජනය කරන්නේ මහාරාජාය. ඔහු මහා රාජාවරුන්ගේ බෑනා කෙනෙකි.බස්නාහිර පරාජයෙන් පසුව යළි කැරැල්ල මතුවන බව කෘතහස්ත දනී. ඒ නිසා බස්නාහිර පරාජය කැරළි කණ්ඩායම පිට පැවරීමටත් ඒ ගැන ඔවුන්ට පහරදීමටත් මුලින්ම යෝජනා කළේ කලවැදි චින්තකය.කැරලි කණ්ඩායමට පහර දෙනවිට ප‍්‍රධාන වශයෙන් ඉලක්ක කරගත යුත්තේ රුක්මන් සේනානායක, ලක්ෂ්මන් සෙනෙවිරත්න සහ ජොන්ස්ටන් ප‍්‍රනාන්දු බව ද ඔහු කීවේය. දයාසිරි ජයසේකර, රවි සමරවීර සහ සජිත් පෙ‍්‍ර්මදාස සෙවල චරිත ලෙස චින්තක හඳුනාගෙන සිටියේය. ඒ නිසා ඔවුන් කෘතහස්තගේ පැත්තට නම්මවා ගැනීම පහසු බව කියැවුණි.ඒ සඳහා වැඩපිළිවෙළක් දියත් කළ යුතු බව චින්තක රසිකට කීවේය. මේ අතරතුර මඩ ප‍්‍රචාරය සඳහා ‘දිනමිණ’ කර්තෘවරයත්, නිරුෂි විමලවීරත් ඉලක්ක කර ගත යුතු බවට ද සාකච්ඡා විය.කෘතහස්ත – කිසි දේකට බයවෙන්න එපා. ‘ඉරුදින’ මිත‍්‍රයා ඊයේ රෑ මෙහේ ආවා. ඔහු සියල්ල plan කරල හමාරයි. අපට තියෙන්නේ මේ පළාත් සභා ඡන්දෙට තවත් දැන්වීම් ටිකක් පළ කරලා මහින්ද ගෙදර යවන විදියට ලියන එක විතරයි.ඊට පසුව ඔවුන් සාකච්ඡා කළේ කරු ජයසූරිය, රුක්මන් සේනානායක, සජිත් පෙ‍්‍ර්මදාස ගැනය. සයිරන් දොස්තරගේ පාවාදීම් ගැන කතා කළ චින්තක “එයා බලාගන්න මට පුළුවන්” යයි කීවේය.ඔය මිනිහට ජා-ඇළ කරන්න බැහැ. මම ළඟදීම ජා-ඇළට සිරන්ත අමරසේකර සංවිධායක ලෙස පත්කරනවා” යි කෘතහස්ත කීවේය.ආණ්ඩුවේ සිට ළඟදී එක්සත් ජාතික පක්ෂයට ආ කරු ගැන විශ්වාසයක් තැබිය නොහැකි බවද මෙහිදී සාකච්ඡා විය. කරු, සජිත් සහ රුක්මන් දේශපාලන වශයෙන් විනාශ කිරීමට කළ සැලැස්මක් ද මෙහිදී ඉදිරිපත් විය. ඒ අනුව නියෝජ්‍ය නායක කරුට සහ උපනායක රුක්මන්ට එම තනතුරු අහිමි කිරීමට විනයානුකූලව කටයුතු කිරීමේ සැලසුමක් ද සාකච්ඡාවට ගැනිණි.අලුතින් නියෝජ්‍ය නායක හා උපනායක ධූර දෙකක් ඇති කිරීමට යෝජිතය. එම තනතුරුවලට පුද්ගලයන් තෝරා ගැනීම කෘත්‍යාධිකාරී මණ්ඩලයේ ඡන්දයෙන් සිදුකිරීමට අවශ්‍ය නීති දැනටමත් දයා පැල්පොල සකස් කර හමාර බවද හෙළිවිය.අලුත් තනතුරු සඳහා පත්කිරීම සම්බන්ධයෙන් අලුත් උගුලක් ඇටවීමට කෘතහස්ත සූදානම්ය. කෘත්‍යාධිකාරී මණ්ඩල ඡන්දයේදී තම තනතුරු බේරාගැනීමට කරුට සහ රුක්මන්ට සිදුවනු ඇත.”ඡන්දය ආවාම නියෝජ්‍ය නායක ධුරය කරුට සහ උප නායක ධුරය රුක්මන්ට දෙන්න නම් යෝජනා කරන්න මම ඉඩ දෙන්නේ නැහැ. ඒක මම බලා ගන්නම්. කරු ජයසූරිය කොච්චර හොඳ මිනිහෙක් වුණත් සත පහක වැඩක් නැහැ. ආණ්ඩුවට ගිහින් මොනවද කළේ එක ජොබ් එකක් දෙන්න පුළුවන් වුණාද” එසේ කීවේ කෘතහස්තය.”මම උන්ගෙ අර්බුදය උන්ටම තියල කපන්නම්. මගේ හැටි ඔයාල එදාට බලා ගන්නකො” කෘතහස්ත එසේ කියද්දී කලවැදි චින්තක අත්පොළසන් දී සතුට පළ කළේය.හැබැයි සර් සජිත්ට නම් කිසිම තනතුරක් දෙන්න එපා යයි චින්තක කියා සිටියේය. “ඔව් ඔව් ඔය මිනිහට උපලේකම් කමවත් ලොකු වැඩියි” කෘතහස්ත කීවේය.”සජිත් හදන්නෙ පත්තර අල්ලගෙන බොරුවට පිම්බෙන්න. අර රණතුංග අල්ලගෙන මිනිහ පිම්බෙනවා ඒක කොහොම හරි නවත්වන්න ඕන.” චින්තක කීවේය.”මං ඒ ගැන ‘ඉරිදා ලංකාදීප’ කර්තෘටයි, රංජිත් විජය වර්ධනටයි දැනුම් දෙන්නම්” කෘතහස්ත පිළිතුරු දුන්නේය.”රුක්මන්ට, සජිත්ට, ලක්ෂ්මන්ට, ජොන්ස්ටන්ට වැඩක් දෙමු. මඩ ප‍්‍රචාරයක් දියත් කරමු” සමන් යෝජනා කළේය.කෘතහස්ත – මට හිතවත් මාධ්‍ය ප‍්‍රධානීන් කැඳවන්න. රහසිගතව වැඩක් කරමු. ගාමිණී, සිරි, ජටිල මේ වැඩේට ෂුවර් නැහැ. ඒ නිසා හොඳට හොයල නියෝජ්‍ය කර්තෘවරු මං ළඟට ගේන්න.සුනන්ද දේශපි‍්‍රය නිදහස් මාධ්‍ය ව්‍යාපාරයෙන් කරළියට සම්ප‍්‍රාප්ත වූ චරිතයකි. සියල්ල සැලසුම් කළේ බලයේ සිටින ආණ්ඩුවට එරෙහි වන්නටය. ඒ සඳහා ඔහු මාධ්‍ය රූකඩ කීපයක් තෝරා ගත්තේය. ලිප්ටන් වට රවුම, කොටුව දුම්රිය පොළ සිය සටන්කාමිත්වය ලොවට ප‍්‍රදර්ශනයට කරන්නට වෙන් කර ගත්තේය. ඔහු ගේ මාධ්‍ය ප‍්‍රවීණත්වය සහ සටන්කාමීත්වය ප‍්‍රදර්ශනය වූයේ රැවුලෙන් පමණයි.කොටුව දුම්රිය පොළට පැමිණ ගිරිය පුප්පාගෙන සටන් පාඨ කියන අන්දම රූගත කෙරේ. ඒවා පත‍්‍රවල හා රූපවාහිනි නාලිකාවල පළ වෙයි. සුනන්ද දේශපි‍්‍රය මාධ්‍ය නිදහස වෙනුවෙන් පෙනී සිටින නිදහස් මාධ්‍ය වෙනුවෙන් දිවි දෙන්නට වුවද සූදානම් සටන්කාමියකු ලෙස ලොවට ප‍්‍රදර්ශනය කරන්නේ රූගත කළ පින්තූරවලිනි. ඒවා හරහා ඔහු ආර්ථික වර්ධනයකට පදනම දමා ගනී.කෙසේ හෝ මේ සටන්වල අවසාන ප‍්‍රතිඵලය වූයේ නිදහස් මාධ්‍ය ව්‍යාපාරයෙන් ඉවත් වන්නට වීමය. දැන් ඔහු එහි කළ කී දෑ හොයන්නට කමිටුවක් පත්කර තිබේ. මුල්‍ය වංචා ගැන එම කමිටුව සොයමින් සිටී. පාක්‍යසෝති සරවනමුත්තුගේ විකල්ප ප‍්‍රතිපත්ති කේන්ද්‍රයෙන් ඉල්ලා අස්වූයේ රුපියල් ලක්ෂ දෙකක් ගෙවලාය. මේ සියලු සටන්වලින් පසු නොබෝදා ඔහු ජිනීවා බලා ගියේය.එසේ ගියේ රට වෙනුවෙන් පෙනී සිටින්නට නොවේ. මහින්ද රාජපක්ෂ ආණ්ඩුවට එරෙහිවය. නිදහස් මාධ්‍යයට එරෙහිව මහින්ද රාජපක්ෂ ආණ්ඩුව මර්දනයක් කරන බව කියන්නටය.කාගේ හෝ ඇඟ මතට පොල් ගෙඩියක් වැටුණත් එය සුළඟට නොවන බව සුනන්ද කියයි. පොල් ගෙඩිය බිමට වැටුණේ රාජපක්ෂ ආණ්ඩුවේ මර්දනය නිසා බව කියමින් සුනන්ද සටනකට මුල පුරන්නේය. ඔහු නොබෝදා ජිනීවා නුවර පැවැති එක්සත් ජාතීන්ගේ මානව හිමිකම් සමුළුවේ දස වැනි සැසිය නියෝජනය කරන්නට තවත් හාල්පාරුවන් පිරිසක් සමඟ ජිනීවා බලා පිටත් විය.ඔහුට අවශ්‍ය වූයේ කොටින්ට කඩේ යෑමටය.ශී‍්‍ර ලංකා ආණ්ඩුව මිනී මරන බව ලෝකයට කියන්නට ඔහුට අවශ්‍ය වූයේ ජාතික කැක්කුමට නොවේ. සාක්කුවේ කැක්කුමටය. පසුම්බියේ වේදනාවටය.ආණ්ඩුව ත‍්‍රස්තවාදයට එරෙහිව දියත් කර ඇති මානුෂීය මෙහෙයුම් ඔහු දුටුවේ මානව හිමිකම් උල්ලංඝනය කරන සේය. මාතෘ භූමිය නිදහස් කරගෙන උතුරේ දෙමළ ජනතාව කොටි කටින් ගලවා ගැනීමට අපේ රණවිරු පුතුන් කරන සියලු කි‍්‍රයාකාරකම් වලට සුනන්ද එරෙහි විය.දෙමළ ජනතාවට සපයන සියලු පහසුකම් ඔහු දුටුවේ නැත. ඒ තරමටම මේ මිනිසා අන්ධ විය. අන්ධ භාවයට හේතුව ඩොලර් ය. ජිනවා ගියේ ආණ්ඩුව අසීරුවට පත් කරන්නටය. තම මවුබිම පාවා දෙන්නටය. රණවිරුවන් බාල්දු කරන්නටය. ඔහු සමඟ තවත් සෙට් එකක් ගියේය.මේ පිරිසට ‘ඉර මැදියම’ චිත‍්‍රපටයේ ප‍්‍රධාන චරිතයට පණ දුන් ෂම්මි හරස්ගම, නිමල්කා ප‍්‍රනාන්දු, එදිරි වීරසිංහම්, තිරුබාහරන්, නාදන්, චන්ද්‍රන් ජිනීවා ගියේ ආණ්ඩුව පතුරු ගසන්නටය. මවුබිමට එරෙහි වන්නටය. මහින්ද රාජපක්ෂ ගේ ප‍්‍රතිරූපය කෙළසන්නටය.ඔවුන් නතර වී සිටියේ ජිනීවා නුවර MONORESPO හෝටලය්ය. සුනන්ද ජිනීවා නුවරට ගොස් මවුබිමට, රාජපක්ෂ ආණ්ඩුවට එරෙහිව සහ ප‍්‍රභාකරන්ට ඔක්සිජන් සහ ඉන්සියුලීන් දෙන්නට කළ සියලු පාවාදීම් එරට ජීවත් වන ශී‍්‍ර ලාංකිකයෝ නො ඉවසූහ.සුනන්ද හමුවන්නටත් හමුවී කම්මුල අත ගා අමතක නොවන පාඩමක් කියා දෙන්නටත් ශී‍්‍ර ලාංකිකයෝ සැලසුම් කළහ.එතෙර සිටින ශී‍්‍ර ලාංකික පිරිස කොටින් එරෙහිය. ත‍්‍රස්තවාදයට විරුද්ධය. ආණ්ඩුව ත‍්‍රස්තවාදය මර්දනයට ගෙන යන වැඩපිළිවෙළ ගැන ඔවුහු පැහැදී සිටිති. එයට එරෙහි වන කොටින්ට වඩා එම පිරිස උරණ වූයේ රට පාවා දෙන ඒ මගින් ඩොලර් ලෙවකන කාලකණ්ණි හැත්තටය.ශී‍්‍ර ලාංකිකයන් හෝටලයට කඩා වදින බව දැනගත් සුනන්ද පස්සා දොරෙන් පැන ගියේය. එතැනින් පැන ගත් ඔහු නෝර්වේ නුවර ප‍්‍රභාකරන්ට හිතවත් රාජ්‍ය නොවන සංවිධානයක් සමඟ හවුල් වී ඩොලර් සටන පටන් ගත්තේය.ඔහු එතෙර පෙනී සිටින්නේ මාධ්‍ය ලෝකයේ පියා ලෙසය. එහෙත් ඔහු මාධ්‍යය විනාශ කරන්නට පැමිණි පින් පියකු වග දන්නේ මෙහි සිටින ඇත්තන් පමණි.මාධ්‍යවේදින් වෙනුවෙන් කඳුළු සලන මානව හිතවාදියකු ගේ ව්‍යාජ චරිතය රඟපෑ ඔහු කැමරාව ඉදිරියේ මවාගත් චරිතයක් රඟපෑවේය.ඔහු එම චරිතය රඟපාන අයුරු දැක්වෙන පටි ගත කළ පටි රාජ්‍ය නොවන සංවිධානයට ඉදිරිපත් කළේය.ඔහුගේ වීරත්වය පෙන්වූයේ එම චරිතය ඇතුළත් ටේප් වලිනි. හෙට අනිද්දා ඔහු කඩේ ගිය ප‍්‍රභාකරන් අවසන් රංගනය රඟපානු ඇත. එවිට සුනන්ද කා වෙනුවෙන් කඩේ යනවා දැයි මාණික්‍ය බලා සිටී.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=af0904121</link>
    <topic>ඒ කාලේ අපි අවුරුදු කෑවේ මෙහෙමයි</topic>
    <author>විශ‍්‍රාම ලත් විදුහල්පති -ඩී.සී. ද සිල්වා</author>
    <content>ඒ කාලේ අපි අවුරුදු කෑවේ මෙහෙමයිඅපේ ආර්ථික වැඩ පිළිවෙළ2009 නව වසර රටට - ලෝකයටනව වසර ඔබට කොහොමද?බස්නාහිර පළාතේ අධ්‍යාපනය දෙස අලුතින් බැලීමරටේ අභිවෘද්ධියට පළාත් සභාවෙන් හොඳ සේවයක් කරන්න පුළුවන්අලුත් අවුරුදු චාරිත‍්‍රජීවිතය සුන්දරයිඅප කුඩා කාලයේ සිංහල අලුත් අවුරුදු කාලය පටන් ගන්නේ පාසල් නිවාඩු දුන් දා සිට ය. මාසයක් පුරා ම ගමේ ළමයින්ට අවුරුදු ය. කෙළි සෙල්ලම්, රස කැවිලි, විනෝද ගමන්, වැල වරකා, අල, බතල, කොස් වලින් මේ මාසය පුරාම සෑම ගෙදරක් ම පිරී ඉතිරී ඇත.දුප්පත් පෝසත් භේදයක් නැතුව කොයි ගෙදරත් අවුරුදු කෑවේ සමගියෙනි. කට පුරා මාමේ, බාප්පේ, නැන්දේ, අක්කේ, සීයේ, ආච්චියේ, බාලම්මේ යයි නෑකමින් අමතනු ඇත. ඒ නිසා ම අවුරුදු කාලයට මුළු ගමම එක ම පවුලක් විය.අද මෙන් ‘අන්කල්ලා’ ‘ආන්ටිලා’ ‘පුංචිලා’ ඒ කාලයේ නොවීම විශේෂයක් විය.අවුරුද්දට ගෙවල් දොරවල් පිළිසකර කිරීම පළමු වැනි කාර්යය විය.. සිංහල උලු ගෙවල් වල ‘උලු මාරු කිරීම’ ද, පොල් අතු ගෙවල් වල අලුතින් පොල් අතු බැඳීම ද, ඉලුක්, මානා, පිදුරු සෙවෙලි කළ ගෙවල් වල නැවත අලුතින් වහල අලුත්වැඩියා කිරීම ද ඇරඹුණි. විශේෂයෙන් ගමේ පොල් අතු සෙවෙලි කළ ගෙවල් වල අලුතින් පොල් අතු බැඳීම ගමේ සමගිය විදහා දක්වන සිද්ධියකි.ගෙදර පිරිමියා වහල උඩට නැග මහ හයියෙන් ‘හූ’ හඬ නඟයි. මෙයින් අදහස් කරන්නේ ‘අද අපේ ගෙදර වහලේ පොල් අතු බඳිනවා වරෙල්ලා’ යන පණිවුඩය ගමට දීමයි. හැම ගෙදරකින් ම පිරිමි දෙන්නෙක් තුන්දෙනෙක්, ළමයි කිහිප දෙනෙක් ද එක් රැස් වෙති.හයිය හත්තිය ඇති තරුණ පිරිමි දෙතුන් දෙනෙක් වහලට නැග පයින් දිරා ගිය පොල් අතු පහළට තල්ලු කරති. ඉන් පසු බිම සිටින කාන්තා වෝ එම පොල් අතු රොඩු පුලුස්සා දමති. පොල් අතු දැවෙන ගිනි ගොඩ මතින් ගොක් අතු දෙක තුනක් විහිදුවා, ඉන්පසු ගොක් කොළ මිටි කිහිපයක් ද සකස් කැරේ.ඊළඟට කරන්නේ පොල් අතු ඉරු දෙක බැගින් ගෙන වහලට විසි කිරීමයි. වහල මත සිටින පිරිමි එම පොල් අතු පේළියට තියා වහල සෙවිලි කරති. දහවල් දොළහ වනවිට ඕනෑම ලොකු ගෙයක පොල් අතු බැඳ නිමා වෙයි.ළිඳට ගොස් දිය නාගෙන හැමෝ ම දහවල් ආහාරයට නිවෙස කරා පැමිණෙති. කැකුලු හාලේ බත්, බල මාළු, නැත්නම් ජාඩි හෝ කරවල බැදුමක්, කොස් හෝ පොළොස් මැල්ලුමක්, පලා වර්ගයක් සමඟ කිරි හොද්දක් කෑම වේලට අයත් වනවාම ය. හොඳින් කටදන ලුනු මිරිස් ද අනිවාර්යයෙන් එක්වෙයි. කවුරුත් මේ බත් වල රස බලනුයේ ඉවුම් පිහුම් කළ කාන්තා පක්ෂයට ප‍්‍රශංසා කරමිනි.බිත්තිවල හුණු ගෑම ද, බිම සෝදා හැරීම ද, පැදුරු, දොරතිර සෝදා ගැනීම ද අනිවාර්ය දෙයකි. ඒ කාලයට හුණු පටවා ගත් බර කරත්තය අපට හොඳට මතකය. සෑම ගෙදරක් ම මේ කරත්තයෙන් ලබාගන්නා හුණු යොදා හුණු පිරියම් කැරේ.මැටි ගෙබිම සහිත ගෙවල්වල හුඹස් මැටි සහ ගොම දියකර ආලේප කිරීම සිරිතකි. ඒ කාලයේ ගෑස් භාවිතයක් තිබුණේ නැත. කොයි ගෙදරත් කුස්සියේ ලිප් දෙකක් බැඳ ඇත. ලිප් ගල් අවට ද ගොම මැටි ආලේප කර නැවුම් බවක් ලබා දෙන අතර ලිපට උඩින් ඇත්තේ ‘දුම් මැස්සකි’. එහි ගොරක මුට්ටිය, කරවල මුට්ටිය, අටු කොස්, වෙනිවැල් ගැටයක්, උම්බලකඩ මුට්ටිය තබා ඇත. ඊටත් ඉහළින් ඇති අටුවේ, වී ගබඩා කර ඇත. ශක්තිමත් අටුව මත වියළි ආහාර ගබඩා කැරේ.අද කාලයේ කොයි දේත් අසුරා තබන්නේ ‘ප්ලාස්ටික්’ බඳුන් වලය. හැම තැනම ‘ප්ලාස්ටික්’ වලින් නිම වූ බඳුන් ය. එහෙත් එදා මේ කාර්යයට යොදා ගත්තේ මුට්ටි ය. මුට්ටියේ කැවිලි දමා කඩ වැස්මකින් බැද තැබූ විට කිසිදු කරදරයක් නැතිව පරිසරයට හිතවත් පරිදි පරිභෝජනයට ගත හැකි විය.ගෙවල් දොරවල්, ගමේ පාරවල් පිරිසුදු කර අවුරුද්දට සැරසෙන ගැමියන් ඊළඟට සූදානම් වන්නේ අලුත් ඇඳුම් පැලඳුම් සකස් කර ගැනීමට ය. පිරිමි ළමයින්ට සරමක් කමිසයක් මසයි. පිරිමි ඇඳුම් මහන්නේ ගමේ ‘ටේලර් මාමා’ ය. ගැහැනු දරුවන්ට ගවුම්, වැඩිහිටි අයට දිග ගවුම්, චීත්ත, කම්බා, පට සරොම් මසනු ඇත. බොහෝ ගෙවල්වල මහන මැෂිමක් තිබූ නිසා කාන්තා ඇඳුම් මැසීමට විශේෂ තැනක් නොවී ය.අද කාලයේ වගේ සිරුරේ තරමට වඩා විශාල වූ ඇද හැලෙන නානාප‍්‍රකාර ඇඳුම් විලාසිතා එදා දක්නට නොලැබුණි. එමෙන් ම පහසු ලෙස මිල දී ගැනීමට සුපිරි සාප්පු ද නොවී ය.අවුරුදු මාසයේ ම කුඩා අපට සෙල්ලම් කිරීම හැර වෙනත් දෙයක් නොවී ය. පවුලක දරුවන් හත් අට දෙනෙක් සිටි නිසා මුළු ගමේ ම වාසනාවන්ත සිරියාවකින් පිරී ඉතිරී තිබුණි. කුඩා අප පාළු ඉඩමක් එළි පෙහෙළි කර ගෙන කී‍්‍රඩා පිටියක් සකස් කර ගන්නා අතර ඊට කාගේ වත් විරුද්ධතාවයක් නොවී ය.අද කාලයේ මෙන් ‘ශිෂ්‍යත්ව පංති’, ‘උපකාර පංති’ ‘ගණිත පංති’ ‘විද්‍යා පංති’ ‘කී‍්‍රඩා පුහුණු පංති’ වැනි දේ නොවී ය. අවට යහළු යෙහෙළියන් සමඟ ඇති තරම් කී‍්‍රඩා කිරීමේ අවසරය ලැබී තිබුණි.වළ කජු ගැසීම, කැට ගැසීම, තාච්චි පැනීම, අඹ කොටු පැනීම, චක්ගුඩු පැනීම, හොරා පොලිස් කී‍්‍රඩාව, හැංගි මුත්තන් සෙල්ලම, කඹ ඇදීම, එල්ලේ ගැසීම, පන්දු ගැසීම වැනි කී‍්‍රඩා එදා ජනප‍්‍රිය කී‍්‍රඩා අතර විය. කුඩා දරුවෝ ඒ කාලයේ සෙල්ලම් ගෙවල් සෑදීම, පෙරහරවල් යාම, ගැමි තොවිල් වැනි භූමිකා රංගන ද, නාට්‍ය පුරුදු පුහුණු වීම් වල ද නිරත වූහ.ගෘහස්ථ කී‍්‍රඩා ලෙස පංච දැමීම, ටාක්ක දැමීම (ගල් වලින් කරන කී‍්‍රඩාවකි) දාන් ඇදීම, ගඩොල් කිරීම, ඔළිඳ කෙළිය වැනි කී‍්‍රඩා විය. මෙම සාමූහික කී‍්‍රඩා වලින් කණ්ඩායම් හැඟීම, එකමුතුකම, ඉවසීම, ජය පරාජය පිළි ගැනීම වැනි උසස් සමාජ හර සඳහා යොමු කිරීම සිදු විය.කී‍්‍රඩා කරන ගමේ දරුවන් සඳහා එදා අඹ, වරකා, කජු පුහුලන්, පේර, දම්, වෙරලු යනාදී පලතුරු ගස් ගම පුරා ම විය. එදා ගැමියෝ මේ පලතුරු මුදලට විකිණීමේ ජාවාරමක් නො කළහ. ගමේ දරුවන්ට ඒවා කෑමේ නිදහස විය. කාගේ වත්තක තිබුණත් අඹ ගහකට පොලු ගසා ගෙඩියක් කඩා ගැනීම ගැන වතු අයිතිකරුවන්ගේ උදහසට ලක් නොවී ය.පන්දු පිටිය සිංහල අවුරුදු කාලයට පමණක් එළි දකින කී‍්‍රඩා භූමියකි. පොල් රුප්පාවක් යට පිරිසුදු කර ගත් පසු පොල් ගස් පේළි දෙකක් අතර පුහු පොල් ගෙඩි දෙකක් මුනින් අතට නමා ඒ මත කෝටු කැබැල්ලක් තබා ඇත.කී‍්‍රඩකයන් දෙ පැත්තකට බෙදෙන අතර එහි දී සමාන ශක්තිය දෙ පැත්තට ම සම සේ බෙදී යන පරිදි ප‍්‍රධානීන් දෙදෙනා කී‍්‍රඩකයන් අයත් කර ගැනීමට වග බලා ගනු ඇත. ඉන් පසු දෙපැත්තේ සිට මාරුවෙන් මාරුවට පන්දුව පුහු ගෙඩි දෙකට ඉලක්ක කර එවනු ඇත. මට්ටය (කෝටු කැබැල්ල) බිම වැටුණු විට අනෙක් පැත්තේ අයකු දැවී යනු ඇත.බිම දිගේ එන පන්දුවට කෝටු කැබැල්ල නොවැටී යන විට පාදයේ ඇඟිලි තබා උඩට ඔසොවා ගෙන නැවත අල්ලා ගත් අය පන්දුවෙන් පුහු ගෙඩි දෙකට ඉලක්ක කරන්නට හැකි ය. එවිට කෝටු කැබැල්ල බිම වැටුණොත් විරුද්ධ පැත්තේ අයකු දැවෙනු ඇත. මෙසේ ඉක්මනින් දැවී කී‍්‍රඩක සංඛ්‍යාව අවසන් වූ පිල පරාද වෙයි.පරාදය පිළිගත් පිල, පිටිය මැද බුහු තබා ඇති තැන වාඩි කොට ජයග‍්‍රාහී පිල ජල්ලි කවි කියමින් විහිළු තහළු කරනු ඇත. එය අද කාලයේ ‘රැග්’ කිරීමක් බඳු ය.මට මතක හැටියට ඒ පද්‍ය ගායනා කීපයක් මෙසේ ය.නායකයා කිය වූ විට සෙසු පිරිස අත්වැල් ගායනයක් කළ යුතු ය.යනාදී වශයෙන් තාලයට ඇද පැද කියන කවි අතරට තුන් සරණේ කවි ද ගායනය කොට පරාද පිලට ‘ආ වඩා ආයු බෝ වේවා’ යි කියා නැවත කී‍්‍රඩාව පටන් ගනී.පන්දු පිටියේ පන්දුව ගැන ද යමක් කිව යුතු ය. පන්දුව හදන්නේ ගමේ පළපුරුදු වැඩිහිටි අයෙකි. ගල් කැටයක් වටා සරොම් පටි ඔතමින් ගෝලාකාර හැඩයක් ගත් පන්දුව ඔතන සරොම් පටි අතරට ලුනු සහ ගොරකා එකට අඹරා ගත් බෙහෙතක් ද එක් කරනු ඇත. එම නිසා තදින් පහරක් වැදුණ ද පීඩාවක් නොවේ.පන්දු පිටියේ කිසිදු වාද භේදයක් නැත. කවුරුත් අලුත් ඇඳුම් වලින් සැරැසී පන්දු කී‍්‍රඩාවේ යෙදෙන අයුරු බලා සිටින්නේ වැඩි වශයෙන් කාන්තාවන් ය. පන්දු කී‍්‍රඩාව නිම වූ විගස කාන්තාවෝ එක් වී රබන් ගසමින් ඔංචිල්ලා පදිමින් විනෝද වූහ.අවුරුදු කාලයේ එක් දිනයක ගමේ සිංහල අවුරුදු උත්සවය ද පැවැත්වෙයි. ග‍්‍රාම සංවර්ධන සමිතිය, පන්සලේ දායක සභාව, අන්‍යොන්‍යාධාර සමිතිය, සමඟ පවත්වන මෙහි මූලිකත්වය ගම්පතිවරු, රජයේ ග‍්‍රාමීය මට්ටමේ නිලධරයෝ පොලිසිය, ගම් කාර්ය සභාව ද දරති. ආරාධිත අමුත්තා වනුයේ ආදායම් පාලක නිලධාරි (අද කාලයේ ප‍්‍රාදේශීය ලේකම්) පාඨශාලා පරීක්ෂක සහ විදුහල්පති තුමන් වෙයි.ඉතා චාම් ලෙස සම්ප‍්‍රදායි, බයිසිකල් රේස්, කොට්ටා පොර, ලිස්සන ගහ, ගෝනි රේස්, කණා මුට්ටිය බිඳීම වැනි කී‍්‍රඩා විය. එදින අවසානයේ රෑ දහය වන තුරු ගමේ තරුණ පිරිස් පාරවල් දිගේ ලී කෙළියේ යෙදීම ද විශේෂයක් විය. සිංහල අවුරුදු කාලයට ගම්බද ප‍්‍රදේශවල බූරු පිටියක් ද නැතුවා නොවේ. ඉතා රහසිගත ලෙස දින දෙක තුනක් කැලෑව මැද බූරු පිටි පැවැත්වුණි.සිංහල අවුරුද්දට රස කැවිලි හැදීමට පටන් ගන්නේ දින පහකට හයකට පෙර ය. අද මෙන් පොල් තෙල් කඩෙන් නොගන්නා අපේ ගෙදර අලුත් අවුරුද්දට තෙල් ගෙදර දීම සකස් කරනු ලැබේ. නවම් මහට පොල් කැඩූ විට පොල් ගෙඩි විසි පහක් තිහක් පමණ තෝරා ගනු ඇත. හොඳට තෙල් තියෙන පොල් ගස් වලින් තෝරා ගත් පොල් මේ සඳහා යොදා ගැනේ.එක් දිනයක හවස පොල් ගෑමට වෙන් කර ගනී. අහල පහළ කාන්තාවෝ තම නිවෙසේ හිරමණය ද රැගෙන එති. එය හරියටම සංගීත පන්තියකට යන වයලින් පුරුදු වන්නන් මෙනි. හතරැස් මිදුලේ මාගල් හෝ පරණ පැදුරු අතුරා ඇත. ඒ මත කෙසෙල් කොළ හෝ හබරල කොළ අතුරා ඇත. (අද කාලයේ මේ කාරිය කරනවා නම් ‘පොලිතින්’ යොදා ගන්නවා ඇත.) සවස පහ වනවිට පොල් ගා නිම කැරේ.පසුදා උදේ සිට වෙර වීරිය ඇති කාන්තාවන් කිහිප දෙනකු කිරි ගැනීමට පොල් මිරිකන අතර මෙසේ මිරිකා ගත් කිරි ලොකු මැටි වළඳකට යොදා මද ගින්නේ රත් කරනු ලැබේ. වරින් වර පොල් මිරිකමින් මේ හට්ටියට කිරි එක් කරන අතර හවස් වන විටමෙසේ වෙන් කර ගත් තෙල් තට්ටු නැවත මැටි වලඳකට දමා ගින්නෙන් රත් කර නිවෙන්නට තබයි. වලඳ පතුලේ ඇති මණ්ඩිය ‘තෙලිකා’ නම් වූ රස ආහාරයකි. එහෙත් කුඩා ළමයින් කෙලිකා කෑමෙන් ගොත ගසන බවට ඇති මිථ්‍යා මතයක් නිසා කුªඩා අපට ඒවා කන්නට ලැබුණේ නැත.පොල් තෙල් හිඳීමෙන් ඉතුරු වූ අතුරු ඵලය ‘කිරිජ්ජා’ නම් විය. එයට සව් හෝ පිටි ගුලි දමා හදන කිරිජ්ජ ඉතා රස පානයකි. අනෙක් අතුරු ඵලය පොල් කුඩු වේ. එය යොදා ගෙබිම මැද ගැනීම කාන්තාවන්ගේ කාරියකි.රස කැවිලිවල සීනි, පැණි, හකුරු ධාන්‍ය පිටි වර්ග වේ. කැවුම් මුං කැරලි, අතිරස, අලුවා වර්ග, දෝසි වර්ග සකස් කරනු ඇත. ‘කැවුම් නැන්දා’ කැවුම් පිසීමට තෙල් හට්ටිය තබන්නේ සියලු දෙනාගේම නිහැඩියාව ඇති කරමිනි. ඒ මිනිස් කට හඬ හෝ කපුටකුගේ හඬ වැටීම නරක දෙයක් ලෙස සැලකූ බැවිනි.පළමු වන කැවුමට පිටි දාන්නට කලින් ලිපට වැඳ ‘තුණුරුවන් සරණයි, දෙවියන්ගේ පිහිටයි’ යනුවෙන් කියනු ඇත. එම කැවුම බුද්ධ පූජාවට වෙන් කරයි. කුමන රස කැවිලි වර්ගයක් වුවද මුලින් ම වෙන් කරන්නේ බුද්ධ පූජාවට වීම ගැමි සංස්කෘතියේ වටිනාකමකි.‘ගෑස් කුකර්’ වල මෙන් ගිනි පාලනය කිරීමට අපහසු දර ලිපේ කැවුම් නැන්දා ගිනි පාලනය කරන්නේ කොළපු හනසු වලිනි. මේ නිසා නවම් මහට පොල් කඩන විට කොළපු මිටි දෙක තුනක් දර මඩුවේ වහලේ එල්ලා ඇත.අවුරුද්දට දින තුන හතරක් වන විට මුළු ගම්මානය ම අමුතු කලඑළියකින් ඔපවත් වෙයි. ගේ දොර පිරිසුදු වී ඇත. රස කැවිලි සුවඳ දස අත ය. කඩ ඉදිරියේ කැට ගැසීම් ය. ගම පුරා ම කුඩා ළමයින්ගේ සෙල්ලම් කරන කෑ කෝ ගැසීම් ය. එරබදු මල් පිපී ඇත. පලතුරුවලින් ගස් බර වී ඇත. සිරිත් පරිදි අවුරුදු උදාවට එන කෝකිලයෝ තරගයට මෙන් ගී ගයති. ඒ අසා සිටින ළමයකු දෙන්නකු කෝකිලයාට ‘ඔච්චම්’ කරන්නේ ඒ හඬ අනුකරණය කරමිනි.ඈත එපිට රැකියා වල නියුතුවූවන් පැමිණ ඇත. බොහෝ දෙනකු ඒ කාලයේ වැඩිදෙනා ඇන්දේ ජාතික ඇඳුම හෝ සුදු සරොම් කමිස ය.අවුරුද්දට පුණ්‍ය කාලය උදා වෙයි. පුණ්‍ය කාලයේ දී විහාරස්ථානවලට යාම, ආගමික කටයුතු, වැඩිහිටියන්ට බුලත් හුරුලු දීම, පරණ අවුරුද්දට වූ තරහ මරහ අමතක කිරීම් වැනි දේ කෙරෙනු ඇත.අප කුඩා කාලයේ පන්සලට යා යුතුම ය. මේස ලාච්චුවක් ගෙන එහි සහල්, දුරු මිරිස්, ;ගාරක, සුදුලූනු ආදිය ද රසකැවිලි වර්ග ද, සීනි සහ තේ කොළ ද තබා, පෙරහන්කඩ දෙක තුනක් ද තබා ඇත. පන්සලේ ලොකු හාමුදුරුවන්ට බුලත් හුරුල්ල දී දණ ගසා වඳිනු ඇත. පන්සලේ උපාසක මහතා එහි බඩු ඉවත් කර ලාච්චුව ආපසු දෙනු ඇත.ලොකු හාමුදුරුවන් අපට ලේන්සුවක්, රතිඤ්ඤා කීපයක් හෝ පිරිත් තුන් සූත‍්‍රය හෝ වන්දනා ගාථා ඇති කුඩා පොතක් තෑගි කරනු ඇත. අප එන විට ‘අභිවාදන සීලිස්ස....’ යන ගාථාවෙන් අපටත් ගෙදර හැමටත් ආශීර්වාද කරනු ඇත.ලිප ගිනි නිවීමෙන් පසු නොනගතය ගත කරනුයේ ඊළඟට ය. මේ වෙලාවට ගෙදර දොර වැඩක් නැත. කෙළි සෙල්ලම් විනෝදයක් මිස පත පොතේ වැඩ කුඩා අපට තහනම් ය. පංච දැමීම බොහෝ විට ගෙවල්වල කෙරෙන කී‍්‍රඩාවකි. එම කී‍්‍රඩාවට ආවේණික වචන කීපයකි. ‘ඔන්ඩුව‘ ‘සොළොස්’ ‘කූජිත කූනේ’ ‘සලුවීම’ ඉන් කිහිපයකි.අවුරුදු නැකතට ලිප ගිනි මොලවන්නේ අම්මා ය. ඕනෑම ගෙදරක අම්මා නැතිනම් වෙනත් ඥාති වැඩිහිටි කාන්තාවකට අයත් කාරියකි. අලුත් කැකුලු සහල් වලින් අලුත් නැඹිලියකින් හාල් ගරා, නැවුම් මුට්ටියක දමා අම්මා සැරසෙයි. තාත්තා සිටින්නේ ඔරලෝසුව දෙස බලා ගෙන ය. නියමිත වෙලාව පැමිණෙයි. ‘හරි’ ‘හරි’ කියන කොට ම අම්මා කුප්පි ලාම්පුවෙන් දල්වා ගත් පොල්කොළ හනසු මිටිය ලිපට ඇතුළු කරයි. ඉන්පසු දෑත් බැඳ බත් මුට්ටියට වැඳ ආශීර්වාද කරයි.’අලි ඩොං’, ‘තුන් හුලස්’, ‘අහස් ගුංඩු’, ‘චීන පටස්’ ආදී නම් වලින් හැඳින්වූ විවිධ රතිඤ්ඤා වලින් ගම දෙදරුම් කයි. කපුටෝ ඉගිල යති. බල්ලන් ඇඳන් යට ය. පූසන් දොර මුල්ලේ ය. රතිඤ්ඤා හඩින් බිය පත් වූ කුඩා සිඟිත්තන් වැඩිහිටියන් තුරුලේ ය.ඊළඟට සූදානම් වන්නේ වැඩ ඇල්ලීම සහ අනුභවය සඳහා ය. වැඩ ඇල්ලීමේ දී, නැකතට ගොවියකු නම් උදැල්ල ගෙන පැළයක් සිටවනු ඇත. වෙනත් වෘත්තියක් කරන්නේ නම් ඒ සඳහා සුදුසු කාර්යයක යෙදෙයි. කුඩා අප පාසල් පත පොත ගෙන තාත්තා ළඟට යන්නේ තාත්තා මුල් ගුරුවරයකු නිසා තාත්තා සමඟ වැඩ ඇල්ලීමට ය.තාත්තා ඉදිරියේ පාඩම් පොතෙන් පිටු කාලක් පමණ කියවිය යුතු ය. ඉන් පසු පැන්සලෙන් ‘ජයවේවා’ ‘සැපවේවා’ ‘තුණු රුවන් සරණයි’ යනුවෙන් ලියුවේය. කුමන පන්තියක ඉගෙනුම ලැබුවත් මේ එදා අප වැඩ ඇල්ලූ අයුරු ය.අප වැඩ අල්ලන අතර තුර අම්මා කෑම මේසය සූදානම් කරනු ඇත. අලුත් හාලේ කිරිබතත්, මාළුත්, බිලිං ව්‍යංජනයත් අච්චාරුවත් ඒ කාලේ කිරිබත් සඳහා ඕනෑම ගෙදරක සැකසිණි.කැවුම්, කොකිස්, අතිරස, මුංකැරලි, අලුවා, දෝසි වර්ග ආදියත් ගෙවත්තේ ඉදුණු කෙසෙල් කැනත් අවුරුදු මේසය හැඩ ගන්වනු ඇත. සුදු රෙද්දක් එලා ඒ මත ලස්සනට තිබූ ‘වීඕසී’ බත් දීසි, ලොකු කවාකාර ‘පලංගානම්’ ගැනඅපට තවමත් මතක ඇත. පසෙකින් වූ පොල් තෙල් පහන දල්වන තාත්තා පවුලේ සැවොම සමග හද පුරා පිරී ඉතිරී ගිය ආදරයෙන් සහ සෙනහසින් අවුරුදු මේසය ඉඳුල් කළේය.කිසියම් ගෙදරක මාස තුනකට පෙර මරණයක් වූවොත්, බෝවෙන රෝගයක් වූවොත්, අසල්වැසි ගෙදරකට කරදරයක් වූවොත් ඒ ගෙදර අවුරුදු දා ට කිරිබත්, කැවුම් තබා අවුරුදු කන්නේ නැත. ඔවුන් නැකතට සාමාන්‍ය බතක් උයනු ඇත. එමෙන් ම ඒ ගෙවල් වලට කැවිලි, කිරිබත් යවන්නේ නැත. ඒ වෙනුවට කෙසෙල්, බත් මාළු පිණි යවනු ලැබේ. එහි අදහස කොතරම් අවුරුදු ආවත් ඔවුන්ගේ දුක බෙදා ගත් අයුරු සංකේතවත් කිරීමකි.අවුරුදු දාට ‘ගේ ඉඳුල් කිරීම’ සඳහා ළඟ නෑයකු හෝ හිතවතකු පැමිණෙනු ඇත. ඔහු පොල් තෙල් පහන දල්වා වතුර වීදුරුවකට කාසියක් දමනු ඇත. ඉන්පසු ගෙදර, සුබ දිශාව බලා කෑමෙන් පසු අම්මා සමඟ බුලත් කොළයක දවටන ලද හුවමාරුවක් කර ගනී.කුඩා අපට ද බුලත් කොළයක දැවටූ ශත දහයක් හෝ පනහක් ලැබුණි. බාහිර අමුත්තා ගිය පසු අම්මා කඩයට ගොස් ‘හුවමාරු මල්ලක්’ ගෙනෙනු ඇත. අම්මා මේ ගමනට මා හෝ මල්ලී කැඳවාගෙන යනු ඇත. ‘හුවමාරු මල්ල’ යනු බෑගයකට දමන ලද හාල් ටිකක්, කහ කෑල්ලක්, මිරිස් තුනපහ ස්වල්පයක් වැනි භාණ්ඩවල ආදර්ශනයකි.’හුවමාරු මල්ල’ දෑතින් සුබ දිශාව බලා දෙන මුදලාලි මාමා ‘අක්කලාට කිරියෙන් පැණියෙන් ඉතිරේවා යයි’ කියා මුදලක් ගනී. අම්මා ද ‘මල්ලිලාට එසේම වේවායි’ කියා ඉතුරු මුදල් ආපසු ගනී. එසේ ගෙනෙන හුවමාරු මල්ල දුම් මැස්සේ ඊළඟ අවුරුද්ද වන තුරුම තබා ඇත.අවුරුදු දාට අපට නිදහසක් නැත. අවට නෑදෑ හිතවත් ගෙවල් වලට රස කැවිලි පිඟන් ගෙන යා යුතු ය. වැඩිහිටියන්ට බුලත් දිය යුතුය. තාත්තා ගමේ මුල් ගුරුවරයා වූ බැවින් ගෝලයන් රැගෙන ආ බුලත් දුම්කොළ වලින් අපේ ගෙදර අඩුවක් නොවීය.සිංහල අවුරුද්ද සමාප්ත වන්නේ ‘තෙල් ගාන නැකතිනි. ඒ කාලයේ තෙල් ගාන්නේ විසි වන දා පමණ වූ විටය. ඒ කියන්නේ පුරා දින හතක් ම අවුරුදු සිරිය විඳි පසුවය. කුඹුරෙන් ලැබුණු අලුත් හාලේ බත් කමින්, වත්ත පුරා ඇති පල වැල රස විඳිමින් එදා කාලය ගත කළ නමුදු අද නම් එසේ කිරීමට කිසිම ඉස්පාසුවක් නො මැත්තේ ය.තෙල් ගාන නැකතට පන්සලෙන් නානු සාදා පිරිත් වලින් ආශීර්වාද කළ පසු බෙදා හැරේ. එසේ නැත්නම් පොල් තෙල්, බෙහෙත් තෙල් වලට කහ සහ පොල් කිරි මිශ‍්‍රණයක් යොදා නානු ගෙදර දීම සාදා ගැනේ.අප එදා අඩ සිය වසකට පෙර හිස තෙල් ගෑවේ ගෙදර දී මය. වියනක් ඇද පාවාඩයක් එලා, හිසට නියමිත කොළ අත්තක් එල්වා පයට නියමිත කොළ අත්තක් පාගා ගෙන සිටින පරිදි පුටුවක් තබා ඇත.තාත්තා පළමුවෙන් අම්මාගේ හිසේ තෙල් ගල්වන්නේ ‘සබ්බිතියෝ.....’ ආදී ගාථා කීපයක් ද ‘සබ්බ පාපස්ස අකරණං’ ගාථාව අවසානයට කියමිනි. තාත්තා අපේ පවුල් වල සියලු දෙනාගේම සහ අහල පහළ අයගේ ද හිසෙහි තෙල් ගල්වනු ඇත. මෙය නිරෝගී වීම සඳහා අලුත් අවුරුද්දේ කරනු ලබන ආශිංසන පණිවුඩය වෙයි.තෙල් ගෑමෙන් පසු දිය නෑමට යන්නේ පොදු ලිං වලට ය. එදා ‘ගම් කාර්ය සභාව‘ මගින් නාන ලිං ගමකට හතරක් පහක් සාදා දී ඇත. මේ සඳහා කිසිම මුදලක් අය නොකරන අතර ගමේ උදවිය ළිඳ පිරිසුදුව නඩත්තු කරන්නේ තමන්ගේ දෙයක් ලෙසය. එහෙත් මෙම ළිං වල නාන්නේ කාන්තාවන් සහ දරුවන් පමණි. වැඩිහිටි පිරිමි සඳහා උතුරා යන ළිඳක් දෙකක් පන්සල් වත්තේ ඇත. තෙල් ගාන නැකතට හෝ රැකියා බලා යාම සඳහා නැකතට දුර බැහැර රැකියා වල නිරත වූවෝ පිටත් වෙති.කුඩා ළමයින් වූ අපට නිදහසට තහංචි බැඳෙන්නේ ඉන්පසුවය. වෙනදා මෙන් පත පොත පාඩම් කළ යුතු ය. හිතුනු හිතුනු වෙලාවට සෙල්ලම් කරන්නට නො හැකිය.සිංහල අවුරුද්ද නිම වූ හැටි මෙන් ම අඩ සිය වසරකට පෙර අප ගත කළ ඒ සුන්දර කාලය සිහිපත් වෙයි. සිංහල අවුරුද්ද සාමය, සතුට සමාදානය බෙදා හදා ගත් සංස්කෘතික සැණකෙළියකි. එපමණක් නොව ගමේ නොහොඳ නෝක්කාඩු තරහ මරහ ගමේ අවසන් කරන කාලයකි. තමන් දා ඩිය මහන්සියෙන් උපයා ගත් දේ නෑ හිතවතුන් සමග බෙදා හදා ගන්නා කාලයකි.තිස් වසරකට පෙර සිංහල අවුරුදු දාට අපේ ගෙවල් වලට පැමිණි ගුරු විද්‍යාලයේ එකට පුහුණු වූ යාපනේ හිතවතුන් අද නැත. එමෙන් ම ඔවුන්ගේ දීපාවලී උත්සවයේදී මුණ ගැසුණු සිංහල දෙමළ ගුරුවරුන් අද මුණ ගැසෙන්නේද නැත. නොබෝ කලකින් අපට ජාති, ආගම්, කුල භේද වලින් තොර ප‍්‍රබුද්ධ ජන සමාජයක් මතු පරම්පරාවට උරුම කර දෙන්නට වාසනාව ලැබේවා යයි පතමු.විශ‍්‍රාම ලත් විදුහල්පති -ඩී.සී. ද සිල්වා</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=af0904122</link>
    <topic>අපේ ආර්ථික වැඩ පිළිවෙළ</topic>
    <author>චනිෂ්ක ප‍්‍රසාද්</author>
    <content>ඒ කාලේ අපි අවුරුදු කෑවේ මෙහෙමයිඅපේ ආර්ථික වැඩ පිළිවෙළ2009 නව වසර රටට - ලෝකයටනව වසර ඔබට කොහොමද?බස්නාහිර පළාතේ අධ්‍යාපනය දෙස අලුතින් බැලීමරටේ අභිවෘද්ධියට පළාත් සභාවෙන් හොඳ සේවයක් කරන්න පුළුවන්අලුත් අවුරුදු චාරිත‍්‍රජීවිතය සුන්දරයි ලෝක මූල්‍ය අර්බුදය හමුවේබරපතළ ආර්ථික අර්බුදයකට ලෝකය මුහුණ පාමින් සිටී. එය 1929 වසරින් පසු ඇතිවූ දරුණුම අර්බුදයය. එකල ඇතිවූ ආර්ථික පසුබෑම හේතුවෙන් අපේ ඇත්තන්ට බජිරි කෑමට සිදුවූ බව ද කියති.ඉතා සීමිත අන්තර්ජාතික වෙළෙඳ්‍රමක් හා අන්තර්ජාතික සබඳතා සහිතව සිටි අපට එදා ආර්ථික අර්බුදය හේතුවෙන් බජිරි ආහාරයට ගැනීමට සිදු වී නම් අද වන විට ගෝලීය කරණය හරහා එකම විශ්ව ගම්මානයක් බවට පත්ව ඇති ලෝකයේ සාමාජිකයකු ලෙස කිනම් ආකාරයේ බලපෑම් වලට මුහුණ දිය යුතුව ඇත්දැයි පුළුල්ව සිතා බැලිය යුතුය.මේ සම්බන්ධයෙන් දේශපාලන මට්ටමේ කිනම් සාකච්ඡා පැවැතිය ද අන්‍යෝන්‍ය සහ සම්බන්ධතා මත ලෝකයම ගමන් කරන අද ශී‍්‍ර ලංකාවට පමණක් එහි බලපෑමෙන් මිදී සිටීමේ හැකියාවක් කිසිසේත් නැත. එහෙත් අර්බුදයට මුහුණ දීමේදී රජය අනුගමනය කළ ඇතැම් දූරදර්ශි වැඩපිළිවෙළ හේතුවෙන් එහි දැඩි බලපෑමෙන් යම්තාක් දුරකට මිදී සිටීමේ හැකියාව ශී‍්‍ර ලංකාවට ලැබී තිබීම භාග්‍යයකි.ප‍්‍රබල ආර්ථිකයක් සහිත ලොව රටවල් ආර්ථික අර්බුදයෙන් කැළඹී සිටියදී ත‍්‍රස්තවාදය මර්දනය කිරීමට මහා පරිමාණ යුද්ධයක් කරමින් වුවද මේ තාක් දුරට අපේ ආර්ථිකය ලෝක ආර්ථික අර්බුදයේ බලපෑමෙන් බොහෝදුරට මිදී සිටීමට මූලික වූ හේතු රාශියක් තිබේ.තුන්වන ලෝකයේ බොහෝ රටවල් හා ශී‍්‍ර ලංකාවේ ද කලින් පැවැති රජයන් කටයුතු කළ අයුරින් ගෝලීයකරණ සංකල්ප ඒ අයුරින්ම පිළිගෙන ලෝකය කියන ආකාරයට අපේ ආර්ථිකය මෙහෙයවීමට වත්මන් රජය ද කටයුතු කළේ නම් අද වන විට ශී‍්‍ර ලංකාවට ද ලෝක අර්බුදයේ කටුක අත්දැකීම්වලට මුහුණ දීමට බොහෝදුරට ඉඩ තිබිණි.පරිභෝජනයඅන්තර්ජාතික ගනුදෙනුවල යෙදෙමින් ජාත්‍යන්තරය සමඟ සෘජුව බද්ධ වී සිටින රටකට මෙම අර්බුදයේ බලපෑමෙන් මිදී සිටීමේ කිසිදු හැකියාවක් තිබිය නොහැකිය. හුදෙක් ආනයන අපනයන වෙළෙඳ්‍රම මත රැඳී සිටින ශී‍්‍ර ලංකාවට ද එය පොදු බව විශේෂයෙන් පැවැසිය යුතු නැත. ලෝක ආර්ථික අර්බුදය හේතුවෙන් ශී‍්‍ර ලංකාවේ ආදායම ද ඉතා විශාල ප‍්‍රමාණයකින් අඩු වෙමින් පවතී. අපගේ ප‍්‍රධාන ආදායම් මාර්ගය වන විදෙස්ගත ශ‍්‍රමිකයින් මෙරටට එවනු ලබන ශුද්ධ සංක‍්‍රාම ප‍්‍රමාණය ද ශීඝ‍්‍රයෙන් පහළ යමින් පවතී.මෙයට හේතුව එම රටවල ජනතාවගේ ආදායමේ අඩුවීමත් සමග එදිනෙදා ජීවිතයේ බොහෝ කටයුතු තමන් විසින් ම ඉටු කර ගැනීමට ඔවුන් පෙලඹීමයි. එමෙන් ම ප‍්‍රධාන අපනයන බෝග වන තේ, රබර් හා කුළුබඩු අපනයනයෙන් ලැබෙන ආදායම ද මේ වන විට පහළ යමින් පවතී. දේශපාලන වශයෙන් කුමන හේතු ඉදිරිපත් කළ ද මෙහිදී මූලික වී ඇත්තේ ආදායම අඩුවන විට පරිභෝජනය සීමා කිරීමේත් ඒ අනුව භාණ්ඩ හා සේවා සඳහා ඇති ඉල්ලුම අඩුවීමේත් නොවෙනස් සංකල්පයයි.කිනම් පක්ෂයක් කිනම් රජයක් බලයේ සිටිය ද මෙම තත්ත්වය සර්වකාලීන යථාර්ථයකි. මේ තත්ත්වය පවත්නා ආණ්ඩුවේ අකාර්යක්ෂමතාව හෝ නොහැකියාව ලෙස හැඳින්වීම දේශපාලන වශයෙන් සාර්ථක වුවද අර්ථ ශාස්ත‍්‍රය අනුව නම් ඒ පිළිබඳව අවම දැනුමක් හෝ නොමැත්තන්ගේ හුදු අදහස් දැක්වීම් පමණක් ලෙස ඒවා හැඳින්වූවාට වරදක් නැත.යථාර්ථය වන්නේ ශී‍්‍ර ලංකාවට මෙම අන්තර්ජාතික අභියෝගය පාලනය කිරීමේ හෝ විසඳීමේ හැකියාවක් නොමැති බවයි. අපට කළ හැකි එකම දෙය අර්බුදය හමුවේ අපේ ආර්ථිකය නිසි ලෙස හැසිරවීමයි. මෙහිදී විදෙස් වෙළෙඳ්‍රමෙන් ලැබෙන ආදායම පසුගිය වසරට සාපේක්ෂව අඩුනොවී පවත්වාගෙන යා හැකි නම් එය ද සුවිශේෂී ජයග‍්‍රහණයකි.ශී‍්‍ර ලංකාවට මෙම ලෝක අර්බුදයෙන් මේතාක් දුරට හෝ මිදී සිටීමට හැකියාව ලැබී ඇත්තේ අප රජය අනුගමනය කළ දූරදර්ශි වැඩ පිළිවෙළ හේතුවෙන් බව මෙහිදී අමතක නොකළ යුතුය.විශේෂයෙන් මහින්ද චින්තනයෙන් ඇරැඹුණ ‘අපි වවමු රට නගමු’ වැඩපිළිවෙළ මෙහිදී කැපී පෙනේ. මෙම වැඩ පිළිවෙළ හරහා අපේ ආහාර අවශ්‍යතාව අපම සපුරා ගනිමින් විදේශයන් ගෙන් ආනයනය කරන ආහාර ද්‍රව්‍ය සීමා කිරීමට රජය කි‍්‍රයා කළේය. මේ හේතුවෙන් ඉතා විශාල ප‍්‍රමාණයක් පිටරටට ඇදී යාමට තිබු මුදල් රට තුළම ඉතිරිකර ගැනීමට අපට හැකියාව ලැබිණි.මේ යටතේ කි‍්‍රයාත්මකවූ ගෙවතු වගා ව්‍යාපෘති රටේ සැම අස්සක් මුල්ලක් නෑරම පැතිරුණු අතර එය ආර්ථික අර්බුදයේ දැඩි බලපෑම් ඈත් කර ලීමට බෙහෙවින් උපකාර වූ බව නොරහසකි. නිදහසින් පසු අප හුරුවූ පරිදි සෑම අවශ්‍යතාවක්ම විදේශයන් ගෙන් සපුරා ගැනීමට බලා සිටියේ නම් අද වන විට ශී‍්‍ර ලංකාව ආර්ථික අර්බුදයේ පතුලටම ඇද වැටි සිටිනු නොඅනුමානය.මේ වගා ව්‍යාපෘතියේ සාර්ථකත්වයට කදිම උදාහරණයක් ද තිබේ. එනම් අද වන විට ඇමෙරිකානු ජනාධිපති ආර්යාව පවා ආර්ථික අර්බුදයේ බලපෑමෙන් මිදීමේ වැඩපිළිවෙළක් ලෙස ගෙවතු වගා ව්‍යාපෘතියක් ඇමෙරිකාව තුළ දියත් කිරීමයි.පසුගිය දා ඇය ධවල මන්දිරයෙන් ම එය ආරම්භ කොට පූර්වාදර්ශයක් සැපයුවාය. මෙහිදී ‘අපි වවමු රට නගමු’ වැඩපිළිවෙළ ආරම්භයේදී රාජ්‍ය නායකයා සිය නිල නිවෙසේ ගෙවත්තක් වගා කිරීම ඇරැඹු බව ද සිහිපත් කිරීම වටී.පෙර නිමිතිආර්ථික අර්බුදයෙත් ලෝක ආහාර අර්බුදයේත් පෙර නිමිති කලින් දුටු වත්මන් රජය ඊට සූදානම් වූයේ වසරකටත් පෙර සිට බව බොහෝ දෙනකුට අමතකව ගොස් තිබීම කනගාටුවට කරුණකි. අර්බුදයට මුහුණ දීමට රජය මුල් පියවර තැබුවේ සිය රජයේ අමාත්‍යවරුන්ගේ දීමනා 15% කින් අඩු කරමින් සිය පරිභෝජන වියදම් කපා හැරීමෙනි.මීට අමතරව මෙම වසර ආරම්භයේදීම රුපියල් කෝටි 1600 ක අතිරික්ත අයවැය ලේඛනයක් ඉදිරිපත් කිරීමට ද රජය කි‍්‍රයා කළේය. මෙමඟින් ජනතාවට බොහෝ සහන ලබාදීමට කි‍්‍රයා කෙරුණු අතර අත්‍යවශ්‍ය ද්‍රව්‍ය රාශියක මිල ගණන් සැලැකිය යුතු ලෙස අඩුකිරීමටත් ඇතැම් ද්‍රව්‍යවල මිල ඉහළ යෑමට නොදී ස්ථාවර මට්ටමක පවත්වාගැනීමටත් හැකියාව ලැබිණි.ලෝක වෙළෙඳපොළේ ඉන්ධන මිලෙහි අඩුවීමේ වාසිය ජනතාවට ලබාදීමට ද රජයට හැකිවිය. එය ජනතාවගේ ජීවන බර සැහැල්ලු කිරීමට මහත් පිටිවහලක් විය. ඉන්ධන මිල තීරණය කිරීමේදී අනාගතය පිළිබඳ අවධානය යොමු කර වත්මන් ඉන්ධන මිල අනාගත ආයෝජනයක් බවට පත් කිරීමට කි‍්‍රයා කළේය.ලෝක වෙළෙඳපොළේ මිල ගණන්වලට සාපේක්ෂව ඉන්ධන මිල අඩු කළේ නම් පවත්නා මිලට වඩා බොහෝ අඩු මිලට ඉන්ධන ලබාදීමට හැකියාව ඇති බවටත් එය මේ රටේ ජනතාවට විශාල සහනයක් ගෙන දෙන්නක් බවටත් කිසිදු තර්කයක් නැත.එහෙත් එවැනි අඩු මිලකට ඉන්ධන ලබාදුන්නේ නම් ඉන්ධන පරිභෝජනය ඉහළ යෑමෙන් සිදුවන මුදල් නාස්තිය හා එය රටේ මූල්‍ය තත්ත්වය කෙරෙහි ඇතිකළ හැකිව තිබු අහිතකර බලපෑම හෝ එහි ආර්ථික අලාභය පිළිබඳව කිසිවකුත් කථා නොකිරීම අභාග්‍යයකි. දැනට පවත්නා මිලට වඩා ඇතැම් දේශපාලන වේදිකාවල කථා කරන මිල ගණන්වලට ඉන්ධන ලබාදීමට කි‍්‍රයා කළේ නම් මෙරට ඉන්ධන පරිභෝජන මට්ටම නිසැකවම 30% කින් පමණ ඉහළ යෑමට ඉඩ තිබිණි.එසේ වූයේ නම් පල රහිත කටයුත්තක් වෙනුවෙන් ඉන්ධන ආනයනයට වැය වන මුදල් ප‍්‍රමාණය කොපමණ විය යුතුව තිබිණි ද? එය කෙතරම් නාස්තියක් වීමට අවකාශ තිබිණි දැයි බුද්ධිමත්ව සිතා බැලිය යුතුය.විනිමයඅනෙක් අතට අපේ රටේ ප‍්‍රධානම විදේශ විනිමය ඉපයීමේ මාර්ගය වන විදෙස්ගත ශ‍්‍රමිකයින් ශී‍්‍ර ලංකාවට එවනු ලබන මුළු සංක‍්‍රාම ප‍්‍රමාණයම ඉන්ධන මිලදී ගැනීම වෙනුවෙන් අප නැවත පිටරටට ලබාදෙන බව දන්නේ කීයෙන් කී දෙනා ද?අපගේ සමස්ත ආදායමින් ඉතා විශාල ප‍්‍රමාණයක් වැය කරනුයේ ඇමැති මණ්ඩලය නඩත්තු කිරීමට හෝ රාජ්‍ය සේවය වෙනුවෙන් හෝ නොමිලේ අධ්‍යාපනය නොමිලයේ සෞඛ්‍ය වෙනුවෙන් නොව ඉන්ධන ආනයනයට බව සිහි තබාගෙන ඉන්ධන පරිභෝජනය සීමා කළ යුතුය. වත්මන් රජය ඉන්ධන මිල ස්ථාවර මට්ටමක පවත්වාගෙන යමින් අනුගමනය කළ ප‍්‍රශස්ත වැඩපිළිවෙළ නිසා අපේ ආර්ථිකය මෙතරම් ස්ථාවර මට්ටමක පවත්වාගැනීමට හැකිවූ බව ද මෙහිදී සිහිපත් කළ යුතුමය.මෙරට නාගරික හා අර්ධ නාගරික ජනතාවගේ අත්‍යවශ්‍ය භාණ්ඩයක් බවට පත්ව ඇති ගෑස් මිල ගණන් සෑහෙන දුරට අඩු කිරීම මඟින් ද ඉහළ මට්ටමක පැවැති උද්ධමනය සෑහෙන දුරට අඩුකර ගැනීමට රජයට හැකියාව ලැබිණි. උද්ධමනය අඩුවන විට වැය කළ හැකි ආදායම ඉහළ යෑමෙන් පරිභෝජන මට්ටම ඉහළ යයි. එය නිෂ්පාදනය හා වෙළෙඳ්‍රම කෙරෙහි හිතකර තත්ත්වයකි.ප‍්‍රමුඛත්වයදේශීය ආර්ථිකයක් ගොඩනැඟීමට ප‍්‍රමුඛත්වය දුන් වත්මන් රජය කෘෂි නිෂ්පාදන ක්ෂේත‍්‍රයේ ස්ථාවරත්වය හා වර්ධනය වෙනුවෙන් අනුගමනය කළ පියවර බොහෝය. ආර්ථික අර්බුදයේ අහිතකර බලපෑම්වලින් මිදීමට එයින් ලද දායකත්වය විමසා බැලිය යුතුය.මේ යටතේ තේ නිෂ්පාදනයේ පැවැත්ම වෙනුවෙන් තේ කිලෝවක් අවම වෙන්දේසි මිල රුපියල් 300 ක පමණ මට්ටමේ පවත්වා ගැනීමටත් අමු තේ දළු කිලෝවක් රුපියල් 40 ක් හා 45 ක් අතර මිලකට පවත්වා ගැනීමටත් රජය කි‍්‍රයා කළ අතර කුඩා තේවතු හිමියන් සඳහා තේ පොහොර මිටිය රුපියල් 1000 කට ලබාදීමට තීරණය කළේය. ශී‍්‍ර ලංකාවේ තේ වගාකරුවන්ගෙන් බහුතරය වන කුඩා තේ වගාකරුවන්ට මෙය මහත් සහනයක් විය.මෙමඟින් කුඩා තේවතු හිමියාට ලැබෙන සහනය රුපියල් 1890 කි. රජය රුපියල් 1000කට ලබාදීමට තීරණය කර ඇත්තේ වෙළෙඳපොලේ රුපියල් 2890 ක් වන පොහොර මිටියකි. එමෙන්ම සහනදායි පදනම මත තේ කම්හල් වල එක් මසක ප‍්‍රාග්ධනය ණය මුදලක් ලෙස රජය මගින් ලබාදීම ද කර්මාන්තශාලා නවීකරණය සඳහා තේ කම්හල් හිමියන් ලබාගෙන ඇති ණය 2009 වසර සඳහා අය නොකිරීම ද මෙහිදී කැපී පෙනේ.රබර් කර්මාන්තයේ උන්නතිය වෙනුවෙන් ද රජය පියවර රැසක් කි‍්‍රයාවට නංවා ඇත. රබර් කිලෝවක මිල රුපියල් 150 මට්ටමේ පවත්වාගෙන යෑමට ද රබර් වගාකරුවන් ලබාගෙන ඇති ණය සඳහා පොලී අඩු කිරීම හා ණය ගෙවීමේ කාල සීමාව දීර්ඝ කිරීම ද රබර් කර්මාන්තයේ ආරක්ෂාවට ගත් තීරණ අතර කැපී පෙනේ. රබර් අපනයනය දිරි ගැන්වීම පිණිස බදු ව්‍යුහය වෙනස් කර අපනයනය මත පනවා ඇති සෙස් බදු අය කිරීම වසරකින් අඩු කිරීමට තීරණය කිරීම ද පැසසිය යුතුය.ආර්ථික අර්බුදය හමුවේ පහළ ගොස් ඇති ලෝක වෙළෙඳපොළේ කුරුඳු ඉල්ලුම හමුවේ සහන මිල පදනමක් මත සෑහෙන ඉල්ලුමක් පවත්වාගෙන යෑමට අවශ්‍ය පියවර ගැනීමට ද රජයට හැකිවිය. මෙහිදී කුරුඳු අපනයනකරුවන්ට සහන රැසක් ලබාදීමට රජය කි‍්‍රයා කෙළේය.ලෝක වෙළෙඳපොළේ දැනට පවත්නා මිලට අඛණ්ඩව කුරුඳු සැපයුම පවත්වා ගැනීම රජයේ අරමුණ විය. මෙම වැඩ පිළිවෙළ මගින් ඉහළ ආදායමක් නොලැබුණ ද කර්මාන්තය තවදුරටත් නොනැසී පවත්වාගෙන යෑම රජයේ අපේක්ෂාවයි.කෘෂි කර්මාන්තයලෝක ආර්ථික අවපාතය හමුවේ අපේ කෘෂි කර්මාන්තයේ ආරක්ෂාවට රජය අනුගමනය කළ පියවර ඒ අයුරින් විය. කෘෂි අපනයන ක්ෂේත‍්‍රය කඩා නොවැටී වත්මන් තත්ත්වයෙන් පවත්වා ගැනීමට එය මනා පිටිවහලක් විය.අද වන විට සංචාරක කර්මාන්තයේ පවතින තරමක් පසුබෑම මඟහරවා ගනිමින් එහි ස්ථාවරත්වය ඇති කිරීම සඳහා සංචාරක කර්මාන්තයේ නියුතුවූවන් වෙනුවෙන් සහන ණය වැඩ පිළිවෙළක්ද රජය කි‍්‍රයාත්මක කළේය.ණය ගෙවීම පැහැර හැර තිබූ සංචාරක හෝටල් වෙත පනවා තිබෙන දඩ පොලිය අත්හිටුවීමටත් එසේම සංචාරක කර්මාන්තයේ බොහෝ කාලයක් නිරතවූ එහෙත් ඇගැයීමට ලක්නොවූ කොටස් විශේෂයෙන් මග පෙන්වන්නන් සුළු පරිමානයෙන් සංචාරකයින් ගෙන්වාගෙන නවාතැන් සපයන පුද්ගලයින් පිළිබඳ සොයාබලා සංචාරක හා සංචරන ජනාධිපති සම්මාන ප‍්‍රදානයක් සිදු කිරීම ද කර්මාන්තයේ නියුතුවූවන් දිරිගැන්වීමක් විය.සංචාරකයින් පැමිණෙන සම්ප‍්‍රදායික රටවල් හැරුණු කොට චීනය, ඉන්දියාව හා මැදපෙරදිග රටවලින් සංචාරකයින් ගෙන්වා ගැනීම කෙරෙහි ද රජයේ අවධානය යොමු වී තිබීමත් දැනට පැමිණෙන සංචාරකයින්ට අමතරව වැය කිරීමේ හැකියාව අධික සුවිශේෂි සංචාරකයින් කැඳවා ගැනීමේ වැඩ පිළිවෙළක් ඇති කිරීමට ද රජයේ ප‍්‍රමුඛ අවධානය යොමු කර තිබීම කර්මාන්තයේ උන්නතියට බෙහෙවින් ඉවහල්ව ඇත.සංචාරක කර්මාන්තයේ පවතින පසුබෑමට පටු දේශපාලන වාසි වෙනුවෙන් ඇතැමුන් ලොව පුරා ගෙන ගිය අසත්‍ය ප‍්‍රචාර ද බොහෝදුරට ඉවහල් වූ බව සඳහන් කළ යුතුමය. වගකිව යුතු ජනතා නියෝජිතයින් ශී‍්‍ර ලංකාව මානව හිමිකම් කඩකරන, පුද්ගලයින් ඝාතනය කරන, නීතියේ පාලනය පිරිහුනු පොලිස් රාජ්‍යයක් ලෙස ලෝකය පුරා ප‍්‍රචාරය කර කෙසේ හෝ රාජ්‍ය බලය උදුරාගැනීමේ අදහසින් කි‍්‍රයා කළ වුන්ගේ අමනෝඥ කි‍්‍රයා කලාපය කර්මාන්තයේ පසුබෑමට ඍජු දායකත්වයක් සැපයීය.කෙසේ වුවද වසර 20 ක් පමණ පැවති යුද්ධයේ අවසානයක් කරා ශී‍්‍ර ලංකාව දැන් පැමිණ සිටී. එහි අවසානයත් සමග විදේශිකයින් ශී‍්‍ර ලංකාව පිළිබඳව වැඩියෙන් කථා කිරීමටත් අවධානය යොමු කිරීමටත් පෙලඹීමත් සමඟ සංචාරක කර්මාන්තයේ ඉහළ ප‍්‍රගතියක් අත්කර ගත හැකි බව පෙනේ.මහින්ද චින්තනයමහින්ද චින්තන දස අවුරුදු සැලැස්ම තුළින් කෘෂිකාර්මික කාර්මික හා සේවා අංශයන්හි දියුණුවට සුබදායී පියවර රැසක් යෝජනා වී තිබේ. කර්මාන්ත ක්ෂේත‍්‍රයේ නියුතුවූවන් දිරිගැන්වීම සඳහා පසුගිය වසරේ පැවති මට්ටමට සේවා නියුක්තිය හා අපනයන මට්ටම පවත්වාගෙන යන කර්මාන්ත හිමිකරුවන්ට සහන ලබාදීමට ද රජය තීරණය කර ඇත. එම ඉලක්ක සපුරන කර්මාන්ත හිමියන්ට සිය ණය නැවත ගෙවීමේ දී පැහැර හරින ණය වෙනුවෙන් අය කළ දඩ මුදල් අහෝසි කිරීමට තීරණය කිරීම ද කැපී පෙනේ.පසුගිය වසරේ ජූලි මාසයෙන් පසුව ණය ආපසු ගෙවීමට නොහැකිවූ කර්මාන්තකරුවන්ට එරෙහිව නීතිමය පියවර නොගැනීමට ද රජය ගෙන ඇති තීරණය පැසසුම් කටයුතුය.මෙයට අමතරව කර්මාන්ත හා හෝටල් ක්ෂේත‍්‍රයේ විදුලි බිල්පත් වෙනුවෙන් මෙතෙක් පනවා තිබූ ඉන්ධන ගැලපුම් ගාස්තුව අහෝසි කිරීම ද කාර්මික ක්ෂේත‍්‍රයේ නියුතුවූවන්ට මහත් සහනයක් අත් කර දුන්නේය. ප‍්‍රති අපනයනයේදී අය කළ ආර්ථික සේවා ගාස්තුව වර්ෂයක කාලයක් සඳහා අත්හිටුවීම ද අපනයන ක්ෂේත‍්‍රයේ ස්ථාවරත්වය ඇති කිරීමට පිටිවහලක් විය.සාමාන්‍යයෙන් ආර්ථිකයක් මුළුමනින් ම ලෝකයට විවෘත කළ විට මෙවැනි ආර්ථික පසුබැසීම්වලින් මිදී සිටීමට ලෝකයේ කිසිම රටකට හැකියාවක් නැත. අකැමැත්තෙන් වුවද අවබෝධ කර ගත යුතු යථාර්ථය එයයි.වත්මන් රජය ද ශී‍්‍ර ලාංකික අනන්‍යතාව ආරක්ෂා කර ගනිමින් ලෝකය සමඟ ගමන් කිරීමට උත්සාහ දැරීම හේතුවෙන් අද වන විට මේ ආකාරයෙන් හෝ ආර්ථික අර්බුදයේ බලපෑමට ඔරොත්තු දීමේ හැකියාව ලැබී ඇත. විශේෂයෙන් මෙහිදී සාකච්ඡා කෙරුණු මූලික කාරණා නොවන්නට අද වන විට අපේ ආර්ථිකය කවර ස්ථානයක පැවතීමට ඉඩ තිබිණිද?කවුරුන් කවර ආකාරයෙන් චෝදනා ඉදිරිපත් කළ ද අපට පාලනය කළ නොහැකි ලෝක අර්බුදයක් හමුවේ මේ අයුරින් හෝ ස්ථාවරත්වයක් ඇතිව සිටීමට හැකියාව ලැබී ඇත්තේ රජය අනුගමනය කළ පුළුල් ආර්ථික සැලැස්ම හේතුවෙන් බව කිසිවකුටත් බැහැර කළ නොහැකි සත්‍යයකි.චනිෂ්ක ප‍්‍රසාද්</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=af0904124</link>
    <topic>2009 නව වසර රටට - ලෝකයට</topic>
    <author/>
    <content>ඒ කාලේ අපි අවුරුදු කෑවේ මෙහෙමයිඅපේ ආර්ථික වැඩ පිළිවෙළ2009 නව වසර රටට - ලෝකයටනව වසර ඔබට කොහොමද?බස්නාහිර පළාතේ අධ්‍යාපනය දෙස අලුතින් බැලීමරටේ අභිවෘද්ධියට පළාත් සභාවෙන් හොඳ සේවයක් කරන්න පුළුවන්අලුත් අවුරුදු චාරිත‍්‍රජීවිතය සුන්දරයිමේ අපේ‍්‍රල් 14 වැනි අඟහරුවාදා අලුයම 00.47 ට රවි මේෂ රාශියට සංක‍්‍රමණය වීමෙන් නව අවුරුද්ද උදාවන්නේය. එම මොහොතට නැඟෙනහිර ක්ෂිතිජයේ මකර ලග්නය උදාවෙයි. එම මකරය හිමි ශනි ලග්නයෙන් 8 වැන්න වන සිංහයේ සතුරුව සිටියදි ලග්න ගත ගුරු මැයි සිට මාස 3 ක් හැර වසරම නිමවෙයි.වර්ෂාධිපති කුජ දෙවැන්නේ ශනි හිමි කුම්භයේ සිට ඔවුනොවුන් සප්තම දෘෂ්ටියෙන් දකී. ශනි ග‍්‍රහයා මේ වසරේ නව වැනිදා බුද හිමි කන්‍යා රාශියට පිවිසෙයි. ගුරු ගෙන් 8 වැන්නේ ශනිගේ ගමන වර්ෂ ගණනාවකට පසු සිදුවන යෙදුමකි.දළ වශයෙන් බලන විට වර්ෂ 57 කට පසු ගුරු මකරයේත් - ශනි සිංහ රාශිය ගතකරන කාලයක් බව ලිත් ගණිත පැහැදිලි කරයි. මේ වර්ෂයේ ග‍්‍රහණ 3 ක් සිදුවෙයි. ජුලි 7 වැනිදා ඡායා චන්ද්‍ර ග‍්‍රහණයක් ද එම මස ජුලි 22 පූර්ණ සූර්ය ග‍්‍රහණයක් ද, අගෝස්තු 6 වැනිදා නැවත ඡායා චන්ද්‍ර ග‍්‍රහණයක් ද සිදුවේ.මේ පීඩන ග‍්‍රහ තත්ත්ව හේතුවෙන් මේ වසර එතරම් සුබදායක වසරක් නොවන්නේය. බොහෝදුරට විවිධ ආපදා හා යුද්ධ, ග‍්‍රහණ, සතුරු බිය වැසි කුණාටු නාය යාම් ගිනි ගැනීම් ලැව් ගිනි සුලි සුළං ආදි කාලගුණික ප‍්‍රශ්න නිසා ආහාර, ආර්ථික ලෙඩ දුක් කරදර ඖෂධ විෂ වීම් හා බෝවෙන රෝග නිසා සිදුවන මරණ ගැන අසන්නට ලැබේ.අප රටේ පවතින ත‍්‍රස්ත මර්දන වැඩපිළිවෙළ නිසා බහුතරයක් සතුටට පත් වන අතර විරුද්ධ පක්ෂය පණ ගන්වන්නට ඇතැමුන් දරන උත්සාහය අසාර්ථක වෙයි.විදේශ ණය ගනුදෙනු සාර්ථකව සිදු කැරේ. බැංකු හා මුදල් ආයෝජන අංශවල ප‍්‍රශ්න මතු වෙයි. ව්‍යාපාර සංවර්ධන, ලොව කර්මාන්ත ක්ෂේත‍්‍රයේ ගැටලු ඇති විය හැක. ගොවිකම් කටයුතු මෙන්ම, යකඩ හා වානේ කර්මාන්ත ආදියට නරක කාලයක් උදාවෙයි.රැකියාවල නිරත වූ අයට රැකියා වලින් ඉවත් කිරීම සිදු විය හැක. පාලන තන්ත‍්‍රයට අදාළ නව නීති පනත් සැකසීමට රජයට හා අධිකරණයට සිදුවනු ඇත.ගමනාගමනය නිවාස හා ගොඩනැගිලි ඉදිකිරීම් නව මාර්ග පාලම් ඉදිවීම් හා විදුලි බලාගාර ඇති වීම් ආදිය නිසා මෙරට ගම්බද ප‍්‍රදේශවලට සහන රැසක් ඇතිවෙයි.ගමනාගමනයට පහසුකම් ගෙනෙන නව දුම්රිය මාර්ග ප‍්‍රතිසංස්කරණ හා රථ වාහන ආදිය නිර්මාණය හා නව සැලැසුම් ක‍්‍රම ඉදිරියේදී යහපතක් ඇති වෙයි.බුද ග‍්‍රහ පීඩන නිසා විශ්ව විද්‍යාල හා උසස් අධ්‍යාපන ආයතනවල අර්බුද ඇති විය හැක.මේ ග‍්‍රහ යෙදුම් අතර කුජ හා ශනි යෝග සන්ධියක් 1984 ජුනි මස සිදුවිය. එම කාලයේ පන්ජාබ් ප‍්‍රාන්තයේ යුද්ධ හට ගැනුණි. අප රටේ ත‍්‍රස්ත කුමන්ත‍්‍රණ වාහන අනතුරු ගිනි බය ආදියට හේතු වෙයි. කුජ ශනි යෝග වීමෙන් ලෝකයේම ත‍්‍රස්ත කටයුතුවල යෙදෙන අයට විනාශය අත්වෙයි.කුජ ශනි සම්බන්ධය සැම වසර දෙකකට වරක් සිදුවෙයි.මේ යෙදුම් ගිනි රාශිවල සිදුවීමෙන් ශනි බිය තර්ජන වැඩි කරයි. තිර රාශිවලදී සුබ හා අසුබ මිශ‍්‍රඵල එක ලෙස පෙන්වයි. මේ වසරේ ස්ථිර රාශි වන කුම්භ හා සිංහයේ සප්තමයට මෙම යෝගය යෙදෙන ජුලි 18 සිට සැප්තැම්බර් 10 අතර කාලය ලෝකයේ භුමිකම්පා, නායයාම්, ලැව් ගිනි, දුම්රිය හා රථවාහන අනතුරු ගංවතුර තර්ජන ආදිය ඇතිවෙයි. බෝවන රෝග පැතිරී යාම ආහාර විස වීම් ආදිය අසන්නට ලැබෙනු ඇත.මෙම නව වසරේ අප රටට හා ලෝකයට අපල දෙන කාල1. මැයි 24 - 28 අතර2. ජුනි 10 - 18 අතර3. ජුනි 18 - 22 අතර4. අගෝස්තු 13 - සැප්තැම්බර් 10 අතර5. ඔක්තෝබර් 11 - 18 අතර6. ඔක්තෝබර් 23 - 29 අතර</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=af0904125</link>
    <topic>නව වසර ඔබට කොහොමද?</topic>
    <author/>
    <content>ඒ කාලේ අපි අවුරුදු කෑවේ මෙහෙමයිඅපේ ආර්ථික වැඩ පිළිවෙළ2009 නව වසර රටට - ලෝකයටනව වසර ඔබට කොහොමද?බස්නාහිර පළාතේ අධ්‍යාපනය දෙස අලුතින් බැලීමරටේ අභිවෘද්ධියට පළාත් සභාවෙන් හොඳ සේවයක් කරන්න පුළුවන්අලුත් අවුරුදු චාරිත‍්‍රජීවිතය සුන්දරයිනව වසර ඔබට මිශ‍්‍ර ඵල ගෙන දෙයි. ධන හානි වැඩිවන අතර පවුලේ අය හා සිතේ කලකිරීම් වැඩි කරයි. අනවශ්‍ය දේ පිළිබඳ වියදම් දරන්නට සිදුවේ. රැකියාවල නිරත වුණ අයට ඒ පිළිබඳ ගැටලු මතු කරන අතර උසස් නිලතල දරන අයගේ බලාපොරොත්තු කඩවීම් ඇතිවිය හැක.විදේශයක සිටින ඥාතියකුගේ පෙරළා ඒමට අවස්ථාව සැලැසේ. සාමාජිකයන් අතර සිත් අමනාපකම් මතු කරන කාලයක් ජූලි 10 - අගෝස්තු 13 අතර සිදුවීමට නියමිතය. කලක සිට පවත්වාගෙන ගිය පෙම් සබඳතාවක් බිඳී යාම නිසා සිත් තැවුල් වැඩි කරන කාලයක් උදා වෙයි.ස්ථාන ගත අවුල් මතු වන අතර පදිංචිය වෙනස් කිරීම සඳහා හිතයොමු වේවි. අධ්‍යාපන කටයුතු වල නිරත වූ අයට සුබඵල උදා කරයි.ව්‍යාපාරික කටයුතු සඳහා එතෙර ගමන් යන අයගේ ආදායම් සරුවෙයි.විශේෂයෙන් 2009 සැප්තැම්බර 10 සිට ඔක්තෝබර් 15 අතර ගමන් බිමන් වලින් පරෙස්සම් විය යුතු ය. අනතුරු වැඩි කැරෙන කාලයක් නිසා ය. පොදුවේ ව්‍යාපාර වලට නැඹුරු වුණ අයට සුබ ඵල උදාකරයි.ජය අංකය - 4මේ වසර සුබඵල උදා කරයි. ආර්ථිකය නිසි ලෙස කළමනාකරණය කැර ගැනීමෙන් ජීවිතයේ නව නැම්මක් ඇති කර ගැනීමට මඟ සැලසේ. අමනාප වුණ ඥාතින් බොහෝ දෙනකු හිතවත්කම් මතු කරන කාලයක් උදා වෙයි. රැකියා නොමැති අයට නව රැකියා ලබාගත හැකි ය.අධ්‍යාපන කටයුතුවල නිරත අයට සුබදායකය. එතෙර ගමන් වාසනා මතු කරන කාලයක් උදාවෙයි.තරග විභාග වලින් ජය ගත හැකි වුව ද සැප්තැම්බර් 10 සිට ඔක්තෝබර් 6 අතර කාලය පරෙස්සම් විය යුතු ය. අනතුරු බාධක අධික කරයි. දුර ගමන් යන අය විශේෂයෙන් පරෙස්සම් විය යුතු ය.තාවකාලික නිවාස වල සිටින අයට නව නිවාස හිමිකම් මතු කැරේ. අගෝස්තු 13 න් පසු පවුලේ මතභේද මතුවීමට හේතු යෙදේ.අවිවාහක අයට මංගලයෝග ජූලි 10 සිට උදාවේවි පෙම් සබඳතා ගැන තීරණ ගැනීමේ දී වැඩිහිටි උපදෙස් පැතීම යෝග්‍යය. කාලයක සිට පැවැති ඉඩම් ආරවුල් මේ වසරේ අවසාන භාගයේ දී විසඳ්‍ර ගත හැක.දේශපාලනඥයන්ගේ බලාපොරොත්තු ඉටුවෙයි. දන හිස් ආශ‍්‍රිත ආබාධ මතුවිය හැක.ජය අංකය - 8මිථුන ලග්න හිමියන්ට මේ වසර සුබදායකය ප‍්‍රසිද්ධිය කීර්ති නාමය ලබාගැනීමෙන් ජීවිතය ඉහළ මට්ටමකට ගොඩනඟා ගත හැක. ජනතා ප‍්‍රසාද, ධන ලාබ අත්වන වසරකි. අධිපති හිමි නීච රාශියක වීම තරමක ආරවුල් මතුවීමට හේතු ඇති කරයි.ව්‍යාපාරිකයන්ට ආදායම් සරු කරන කාලයකි. නව සැලසුම් මුල් කොට ගෙන යන වැඩ කොටස් නිසා පාලන ක්ෂේත‍්‍රයේ සහන දෙන ආකාරයේ ධන යෝග හිමිකම් ඇති කරන සමයකි. වාහන හා ඊට අදාළ සේවා සැපයුමට සම්බන්ධ ව්‍යාපාරවලින් දියුණුව ඇති කරයි.ජූලි 10 සිට අගෝස්තු 13 අතර කාලයත් සැප්තැම්බර් මුල සිට ඔක්තෝබර් 6 අතර කාලය මතභේද ඇති විය හැක. ඉඩම් විකුණා ගැනීමට අවස්ථා සැලසේ. පවුලේ ඥාතියකුට අපල දෙන සමයක් උදා වෙයි.අධ්‍යාපන කටයුතුවල නිරත වූ අයට සිය අරමුණ ඉටු කැර ගැනීමට හැක. මූල්‍ය අංශයෙන් වාසි සැලැසේ. පෙම් සබඳතා ගොඩ නැඟේ.සෞඛ්‍ය පිළිබඳ කල්පනාකාරි විය යුතුය.වකුගඩු ආබාධ වැළඳිය හැකි හෙයින් ආහාර පාන ගැන විශේෂයෙන් සැලකිලිමත් විය යුතු ය.ජය අංකය - 5වසර ආරම්භය සුබඵල උදා කරයි. වාසනා ගුණය මතුවීමෙන් ධන භාග්‍ය හා ඥාති මිත‍්‍රාදීන් හා එක්වීමෙන් ආරම්භ කරන සේවාවන් ක‍්‍රමවත්ව ගොඩ නඟාගත හැකිවෙයි. පවුලේ සමගිය තහවුරු වෙයි. පිය පාර්ශ්වයේ ඥාතීන් ගේ සහයෝගය ලැබෙනු ඇත. නව ව්‍යාපාර වලින් වරප‍්‍රසාද අත්වෙයි.2009 මාර්තු 22 සිට ජූලි 30 දක්වා කාලය පවුලේ ප‍්‍රශ්න මතු කරයි. බලාපොරොත්තු බිඳී යන කාලයකි. හවුල් කරුවන් අතර මතභේද ගොඩ නැඟෙන අතර ධනය අනවශ්‍ය අන්දමට වැය කිරීමට සිදුවේ. පෙම් සබඳතා බිඳ වැටේ.අධ්‍යාපන කටයුතු වල නිරත වුණ අයට මිශ‍්‍ර ඵල දෙයි. එහෙත් අගෝස්තු 13 සිට සැප්තැම්බර් 16 දක්වා කාලය ක‍්‍රමවත් සැලසුම් ගොඩනඟා ගැනීමෙන් එතෙර ගමන්වලට වාසනාව හිමි කර ගනී. ගමන් බිමන් වල යෙදීමේදී පරෙස්සම ගැන වැඩි අවධානයක් යොමුකිරීම සුදුසු ය.නිවාස ප‍්‍රශ්න මතු වෙයි. ස්ථාන මාරුවක් සඳහා තමන් විසින් ගන්නා ලද තීරණයක් ඔක්තෝබර් නොවැම්බර් කාල වල ස්ථිර තත්ත්වයට පත් කැරේ. නිලතල දරන අයට මිශ‍්‍ර ඵල උදා කරයි. රැකියා නොමැති අයට රැකියා ලාබ ගෙන ;දයි.අවිවාහක අයට මංගල යෝග උදා කැරේ. දකුණු දිසාවේ ඥාතියකුගෙන් උදවු උපකාර ලැබේ.ජය අංකය - 5සිංහ ලග්න හිමියන්ට මෙම නව වසර සුබදායකය. සැම විටම සතුටෙන් සිටීමට උත්සාහ කරන අතර ආර්ථිකය සරුවෙයි. බොහෝ විට අන් අයට උපකාර වීමට උත්සාහ ගනී. හිතවතුන් අතර සහයෝගිතාව මිත‍්‍රත්වය ගොඩ නැඟෙන වර්ෂයකි. උපක‍්‍රම ශීලීව සතුරු බලවේග වලින් මිදීමට උත්සාහ ගනී.ස්ථාන ප‍්‍රශ්න මතු වෙයි. ගැටලු අභිබවා කි‍්‍රයා කරන වසරකි. තේරුම් ගැනීමට අපහසු පුද්ගලයන් ඇසුරට පත්වෙයි.අධ්‍යාපන කටයුතු වල නිරත අයට ඉතා යහපත් වසරකි. නිවාස ප‍්‍රශ්නයක් මාර්තු 23 සිට ජූලි 12 දක්වා පැන නඟී. අධික වියදම් දරන්නට සිදුවෙයි. සහෝදරයන් අතර බැඳීම් වැඩි කැරේ.දුර ගමන් යන අයට වාසි සැලසේ. වන්දනා ගමන් යෙදීමේ අවස්ථා සැලසේ. ආර්ථිකය වර්ධනය වෙයි. අවිවාහක අයට මංගල යෝග ඔක්තෝබර් 26 සිට දෙසැම්බර් 15 දක්වා උදාවෙයි. එහෙත් ගැලපීම් පිළිබඳව විශේෂ අවධානය යොමු විය යුතු ය. වසර අග භාගයේ තමන්ට අයත් වගා ඉඩමක් පිළිබඳ ගැටලුවක් මතු වෙයි. බාධක මතු වුව ද අනාගතය පිළිබඳ කටයුතු සැලසුම් කර ගනී.ජය අංකය - 4නව වසර ආරම්භයත් සමඟ ස්ථාන මාරු වලට ඉඩ යෙදේ. පිටස්තර ප‍්‍රදේශයක ඉඩම් අයිතියක් ලැබේ.ධන ලාබ පිළිබඳ කලක් තිස්සේ තැබූ බලාපොරොත්තු සඵල වෙයි. ජූලි 10 සිට අගෝස්තු 13 දක්වා කාලයේ ව්‍යාපාරික ස්ථානයේ මතභේද ගොඩ නැඟේ. සේවකයන්ගේ හොඳ හිත දිනා ගැනීමට නිතරම කටයුතු කළ යුතු ය.දරුවකු හෝ සහෝදරයකු පිළිබඳව සතුටුදායක පුවතක් අසන්නට ලැබේ.සැප්තැම්බර් 10 සිට ඔක්තෝබර් 6 අතර කාලයේ වැඩිපුර මුදලක් වැය කරන්නට සිදුවෙයි.අවිවාහක අයට මංගල යෝග උදාකැරේ එහෙත් එක ස්ථාවරයක් මත කටයුතු කිරීම අපහසුවෙයි. රැකියා නොමැති අයට රැකියා ලාබ ගෙන දෙයි.තරග විභාග වලින් ජය අත්කර ගැනීමට අවස්ථාව සැලසේ. අධ්‍යාපන කටයුතු වල නිරත අයට ඉතා සුබ වසරකි. අධ්‍යාපන ජයග‍්‍රහණ ගැන ඔක්තෝබර් 6 පසුව අසන්නට ලැබේ.ජය අංකය - 7ඔබට නව වසර මිශ‍්‍රඵල ගෙන දෙයි. මුල් කාලය තරමක බාධා මතුවෙයි. සැප්තැම්බර් 10 සිට ඔක්තෝබර් 15 දක්වා කාලය ගමන් බිමන්වලින් පරෙස්සම් විය යුතුය. උදර රෝග පාද ආබාධ නිසා විශේෂයෙන් ව්‍යාපාරිකයන්ට සුබපල හීන වෙයි. වෙළෙහෙළදාම් වල යෙදෙන අයට සුබයි.වසර පුරා ආර්ථික අතින් වරින් වර ලාබ මෙන්ම පාඩු ද අත්වෙයි. අධ්‍යාපන කටයුතුවල නිරත වූ අයට සුබයි. විශේෂයෙන් උසස් අධ්‍යාපන කටයුතුවල යෙදෙන අයට සුබදායකය.විද්‍යාව හා තාක්ෂණික අංශ පුහුණුව ලබන අයට ඉතා යහපත්ය.පෙම් සබඳතා ඇති වුවද විවාහය දක්වා ඉදිරියට ගෙන යාමට නොහැකි වෙයි. වැඩිහිටි විරෝධතා මතුවීම ඊට හේතුවයි.මංගල කටයුතු මැයි 01 සිට ජුලි 30 අතර කාලයේ උදාවෙයි. එම කාලය තුළ නව නිවාස ඉදිකිරීමට හා ඉඩම් හා වාහන මිලදී ගැනීමට හැකි වෙයි.විදේශවල වාසයට හිත යොමු වුණ ද එතෙර ගමන් වලට ඔක්තෝබර් 6 පසුවන තුරු බාධක ඇති වෙයි. බලාපොරොත්තු නැති වේලාවක ඥාතියකු ගේ විරෝධතා මතුවීමෙන් ප‍්‍රශ්න රාශියකට මුහුණ දීමට සිදුවේවි. වාහන ලාභයක් වසර අග භාගයේදී උදාකරයි.ජය අංකය - 2මේ වසර ඔබට සුබදායකය. වැඩි කාලයක් අධ්‍යාපනය පිළිබඳව හිත යොමු කරනු ඇත. ඉඩම් මිලයට ගෙන අලෙවි කරන්නන්ට සුබපල උදා කරයි. ආර්ථික අතින් ද යහපත් වෙයි.තම මවට හෝ මවු පාර්ශ්වයට අයත් දේපල පිළිබඳ තීක්ෂණව රහසේ සිතුවිලි වලට ලක්කොට විශේෂ ලාබ හිමිකර ගැනීමට හැකි වෙයි.ව්‍යාපාරිකයන්ට මිශ‍්‍රඵල දෙයි.රෙදිපිළි හා වෙනත් භාණ්ඩ ආදිය අලෙවි කිරීමෙන් ලාබ අත්වෙයි. එතෙර ගමන් වලට සිත් යොමු කරන මුල් කාලය අඩුපාඩු රැසක් සම්පූර්ණ කැර ගැනීමට හැකි වෙයි.විවාහය ජීවිතය මිශ‍්‍රඵල ගෙන දෙයි. එහෙත් වරින්වර තර්ක හා වාද භේද දිගටම මතු විය හැකිය. අවිවාහක අයට මංගල යෝග උදාවී තිබුණ ද එය ස්ථිරතාවයක් ගොඩනඟා ගත හැකි වන්නේ සැප්තැම්බර් 10 න් පසුවය. මේ වසරේ ජුලි 30 සිට දෙසැම්බර් 20 අතර විවාහ සාර්ථක වෙයි. නව ගිවිසුම් ඇති කර ගැනීමට අවස්ථාව සැලැසේ.රැකියා සඳහා මහත් වෙහෙසක් දරන්නට සිදුවේ. ලාබ අඩු කරන සමයක් වෙයි. තරග විභාග ආදියට කැඳවීම් ලද අය බොහෝ දුරට නොගැලපෙන වැටුප් තලයන්ට එකඟත්වය දක්වයි.අධ්‍යාපන කටයුතුවල නිරත වූ අයට සුබය. වෘත්තිය පිළිබඳ ගැටලු නිරාකරණය කැර ගත හැක.සෞඛ්‍ය තත්ත්වය පිළිබඳ අවධානය යොමුවීම සුබයි. ලේ දෝෂ, චර්ම ගත රෝග වරින් වර මතු කරයි.ජය අංකය - 2මේ නව වසරේ ආරම්භය සිට ලග්නාධිපති ගුරු නිචව දෙවැන්නේ ගමන් කිරීම එතරම් සුබපල ලාබ හිමි නොවේ. තැන්පත් ධන හානි ගෙන දෙන අතර චිත්ත පීඩා වැඩි කරයි. මැයි 2 සිට ජුලි 30 අතර කාලය සහෝදරයකුගේ උදව්වෙන් ප‍්‍රසිද්ධිය හා කීර්ති නාමයක් හිමි වෙයි. මේ වසර ධන ලාභ වැඩි වන කාලයක් වෙයි.ව්‍යාපාර කටයුතු දියුණු වුවද තැන්පත් ධනය වැය වන කරුණු යෙදේ.ස්ථාන ගත පීඩන ඉඩම් නඩු හෝ ආරවුල් මතු විය හැක. මවු පාර්ශ්වයේ ඥාතියකුට තද අපල ගෙන දෙයි. අධ්‍යාපන කටයුතු වල නිරත වන අයට ජුලි 10 සිට අගෝස්තු 13 දක්වා කාලය ගැටලු හා ප‍්‍රශ්න මතුවීමෙන් ඉහළට යාමට ධෛර්යය හීන වෙයි. එහෙත් ඔක්තෝබර් සිට තත්ත්වය ක‍්‍රමයෙන් යහපත් වෙයි. මේ පීඩන සමයේ ධනවත් ඥාතියකුගේ උපකාර ලැබේ. මිල මුදල් ලබා ගැනීමට හැකි වෙයි. රැකියා නොමැති අයට රැකියා ලාබ හිමිකර ගැනීමට උත්සාහ දරන්නට සිදුවෙයි.වරින් වර තම සෞඛ්‍ය තත්ත්වයේ අහිතකර බවක් මතුකරන අතර සෙම් රෝග ස්නායු පීඩා වැඩි කරන තත්ත්වයක් හා චර්ම රෝග ඇති වෙයි.ජය අංකය - 9ලග්නාධිපති ශනි ග‍්‍රහයා මෙම නව වසරේ සැප්තැම්බර් 9 දක්වා 8 වැන්නේ ගතකොට එම මස 16 සිට නව වැනි කන්‍යා රාශියට ගමන් කරයි. මේ කාලය ඔබට එතරම් යහපත් නැත. ධන හානි මතු කරයි. මානසික පීඩා වැඩි කරයි. රැකියා අහිමි වීම් හෝ සේවාවලින් වෙනස් වීම් වලට ඉඩ කඩ සැලැසේ.මැයි මස 23 අතර කාලයේ සහෝදරයකු සමග ප‍්‍රශ්නයකට මැදිවෙයි. ඉඩමක් විකුණා ගැනීමට කරන උත්සාහයක් මත වාදභේද හට ගනී. සැප්තැම්බර් මාසය දක්වා කල්පනාකාරීව කටයුතු කළ යුතුය.ව්‍යාපාරවල නිරත අයට සේවක ප‍්‍රශ්න වලට මුහුණ දීමට සිදුවෙයි.පෙම් සබඳතා ස්ථිර පදනමකින් පවත්වා ගෙන යාමේ බාධා මතු වෙයි. මුලින් යම් තීරණ ගෙන ස්ථිර කරගත් විවාහ බැඳීම් සාර්ථක වෙයි. ඔක්තෝබර් 6 සිට දෙසැම්බර් 18 අතර කාලය යහපත්ය.ජය අංකය - 3මිශ‍්‍රඵල උදාකරන නව වසරකි. තම සෞඛ්‍ය තත්ත්වය පිළිබඳ සැලැකිලිමත් වීම යහපත් ය. සැප්තැම්බර් මස 10 දක්වා කාලය අසුබ පල වැඩි කරයි. ශාරීරික පීඩා වරින්වර ඇති වෙයි.කරගෙන යන ව්‍යාපාර උසස් තත්ත්වයකට පත්වෙයි. කාලයක සිට පැවැති ඉඩම් නඩුවකින් ජයග‍්‍රහණය හිමි වෙයි. වාහන ලාබ ගෙන දෙයි. සංචාරක කටයුතුවල නිරත අයට ලාබ අත්වෙයි.පවුලේ දියුණුව ක‍්‍රමයෙන් ඇතිවෙයි. අවිවාහක අයට මංගල යෝග මැයි 1 සිට ජුලි 30 අතර කාලසීමාවේ උදාවෙයි. ජුලි 30 සිට දෙසැම්බර් 20 අතර මංගල කටයුතු සාර්ථක කරයි. අධ්‍යාපන කටයුතුවල නිරත අයට සාර්ථක ප‍්‍රතිඵල අත්වෙයි. විවිධ දක්ෂතා ඇති අයට ඔවුනගේ දස්කම්වලට සරිලන රැකියා ලාබ අත්වෙයි. සැප්තැම්බර් 10 වැනිදා සිට එම අවස්ථාව උදාවෙයි.විනෝදාංශ වලින් ප‍්‍රසිද්ධිය හා කීර්ති නාම හිමිවෙයි. ප‍්‍රසිද්ධ පුද්ගලයන්ට මිශ‍්‍රඵල අත්වෙයි. පාදවල ආබාධ වසර අග භාගයේ ඇති වීමට ඉඩ යෙදේ. එතෙර සිටින අයට සුබපල දෙයි. ධන ලාබ හා නිවාස හිමිකම් අත්වෙයි.ජය අංකය - 1මිශ‍්‍රපල උදා කරන වසරකි. හවුල් වැඩ කටයුතුවලදි මානසික ගැටලු ඇති වන සමයකි. ස්ථානගත දියුණුව ඇතිවීමෙන් සිතේ සහනය ඇති වෙයි. අපේ‍්‍රල් 14 වැනිදා 2 වැන්නට සංක‍්‍රමණය වන රවි බලවත් වීමෙන් බලාපොරොත්තු නැති චිත්ත ධෛර්යයක් අත්වෙයි.ව්‍යාපාර නව ආකාරයකට ගොඩ නඟා ගත හැකිය. අමනාප වූ අයට තමන් නැතුවම බැරි කාලයක් උදාවෙයි. අවිවාහක අයට මංගල කටයුතු සාර්ථක වෙයි. ආගම් ධර්ම වලට ලැදියාව වැඩි කරන කාලයක් වෙයි. මැයි ජුනි කාලවල විදේශ සංචාරවලට යොමු වීමෙන් ධන භාග්‍යය ප‍්‍රගුණ කරන තත්ත්වයක් උදාවෙයි. මැයි 3 සිට ජුලි 30 දක්වා කාලය පවුල් ප‍්‍රශ්නයක් මුල් වී. පිටස්තර අයගේ බලපෑමකින් ඇති වන චෝදනා මත මානසික අසහනය වැඩි කරයි.අධ්‍යාපන කටයුතුවලට යොමු වුණ අය උසස් ඉගෙනුම වලට ඉඩ සලසා ගනී. තාක්ෂණ මෙන්ම නීතිය ඉංජිනේරු අංශවලින් උසස් ජයක් ලබා ගත හැකිය. විදේශ ගත වන්නන්ට සුබදායක වෙයි.2009 සැප්තැම්බර් 10 සිට නොවැම්බර් 15 අතර කාල සීමාව සෞඛ්‍ය ගැන වඩාත් කල්පනාකාරීව කටයුතු කළ යුතුය. රජයේ රැකියාවල යෙදෙන අයට තනතුරු උසස් වීම් පෙන්නුම් කරන අතර වැටුප් වර්ධකයන්ට ද හිමිකම් ලැබේ.ජය අංකය - 3 </content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=af0904126</link>
    <topic>බස්නාහිර පළාතේ අධ්‍යාපනය දෙස අලුතින් බැලීම</topic>
    <author>සුභාෂිණී ජයරත්න ඡායා - විමල් කරුණාතිලක</author>
    <content>ඒ කාලේ අපි අවුරුදු කෑවේ මෙහෙමයිඅපේ ආර්ථික වැඩ පිළිවෙළ2009 නව වසර රටට - ලෝකයටනව වසර ඔබට කොහොමද?බස්නාහිර පළාතේ අධ්‍යාපනය දෙස අලුතින් බැලීමරටේ අභිවෘද්ධියට පළාත් සභාවෙන් හොඳ සේවයක් කරන්න පුළුවන්අලුත් අවුරුදු චාරිත‍්‍රජීවිතය සුන්දරයිපසුගිය වකවානුවේදී බස්නාහිර පළාත විසින් අධ්‍යාපනයේ ප‍්‍රගතිය උදෙසා විශාල කාර්යභාරයක් ඉටු කරනු ලැබ ඇත. පාසල් ප‍්‍රතිව්‍යූහගතකරණය, මිත‍්‍රත්ව පාසල් සංකල්පය, ද්විභාෂා පාසල් මෙන්ම උසස් පෙළ සඳහාම වූ ආදර්ශ පාසල් ඇතිකිරීම ආදී නවතම සංකල්ප රාශියක් මඟින් කොළඹ, කළුතර හා ගම්පහ යන දිස්ති‍්‍රක්ක තුනෙහි අධ්‍යාපනයේ විශාල සංවර්ධනයක්, පෙරළියක් ඇතිකර ඇත.හොරණ කලාපයේ පිහිටි මුස්ලිම් සිසුන්ගේ ජනප‍්‍රිය විදුහල අල් - ගස්සාලි මුස්ලිම් පාසලේ අලුතින් ඉදිවූ තෙමහල් ගොඩනැගිල්ල හා ශ‍්‍රවණාගාරය1945 වසරේදී නිදහස් අධ්‍යාපන ප‍්‍රතිපත්ති කි‍්‍රයාත්මක වීමත් සමඟ ස්තී‍්‍ර පුරුෂ ලොකු කුඩා භේදයකින් තොරව සැම පුරවැසියකුටම නිදහස් අධ්‍යාපනයේ දොරටු විවර විය.මේ තත්ත්වයේ දීර්ඝකාලීන ප‍්‍රතිඵලයක් වශයෙන් ශ‍්‍රී ලංකාවේ සාක්ෂරතා මට්ටම සියයට අනූව ඉක්මවීමට සමත් විය. අධ්‍යාපනයේ ගුණාත්මකභාවය ඉහළ නැංවීම නිසා 1960 භාගයේ සිටම උපත් හා මරණ අනුපාතිකයට බලපෑමක් කරන්නටද පවත්නා අධ්‍යාපන රටාවට හැකිවිය. ශ‍්‍රී ලංකාවේ මේ තත්ත්වය දකුණු ආසියාවේ අනිකුත් රටවලට සාපේක්ෂව ඉතා හොඳ තත්ත්වයකි.පසුගිය කාලයේදී බස්නාහිර පළාතේ වැසීයමින් පවත්නා පාසල් සංඛ්‍යාව අවම කර ගනිමින් නව සංකල්ප ඔස්සේ බස්නාහිර පළාතේ අධ්‍යාපනය ශීඝ‍්‍ර දියුණුවකට ලක් කිරීමට හිටපු බස්නාහිර පළාත් අධ්‍යාපන ඇමැති රෙජිනෝල්ඩ් කුරේ ඇමැතිවරයා ඇතුළු නිලධාරීන්ට හැකිවිය. අංගසම්පූර්ණ පුරවැසියකු, තිබෙන සීමිත සම්පත් උපයෝගී කරගෙන බිහිකිරීම බස්නාහිර පළාත් අධ්‍යාපනයේ ප‍්‍රධාන අරමුණ විය.අධ්‍යාපනයේදී මානව හා භෞතික සම්පත් විශාල වශයෙන් ආයෝජනය වෙයි. මේ ආයෝජනය නිසි පරිදි සිදුවිය යුතුවා සේම අධ්‍යාපනයේ ගුණාත්මක සංවර්ධනයක් ද එමඟින් සිදුවිය යුතුමය. බස්නාහිර පළාත පසුගිය කාලයේදී අධ්‍යාපනයේ ගුණාත්මක සංවර්ධනය සඳහා පස් අවුරුදු සංවර්ධන සැලැස්මක් ඉදිකොට ඇති අතර මේ සැලසුම් ජාතික ප‍්‍රතිපත්තියට අනුකූල වන පරිදි තේමා හතරක් යටතේ අන්තර්ගත කර ඇත.ගුරුළුගෝමී විදුහලේ පරිගණක ඒකකයමේ සුවිශේෂ ප‍්‍රවේශ ඔස්සේ 2008 වර්ෂයේ අධ්‍යාපන කටයුතු විධිමත්ව පවත්වාගෙව යාම සඳහා පාසල් 1285ක පරිපාලනය බස්නාහිර පළාත් අධ්‍යාපන දෙපාර්තමේන්තුවට පැවරී ඇති අතර දරුවන් 700179 කගේ අධ්‍යාපනයෙන් අනාගතය දියුණු කිරීමටත් බස්නාහිර පළාත් අධ්‍යාපන දෙපාර්තමේන්තුවට වගකීම පැවරී ඇත. මේ කටයුතු සඳහා 34,024 ක ගුරුවරුන්ගේ සේවාව ලැබී ඇත.පසුගිය කාලයේදී ශ‍්‍රී ලංකාවේ එකම ආදර්ශ උසස් පෙළ විදුහල ආරම්භ කර ඇත්තේ කළුතර කලාපයේය. හිටපු ප‍්‍රධාන ඇමැති රෙජිනෝල්ඩ් කුරේ මහතාගේ අදහසකට අනුව ගුරුළුගෝමි විදුහල නමින් 2007 මැද භාගයේ අලුතින්ම ඉදිකළ මේ විදුහල උසස් අධ්‍යාපනය ලබන සිසුන්ට කදිම තෝතැන්නකි.ගුරුළුගෝමි විදුහලේ සුවිශේෂත්වය වන්නේ එය උසස් පෙළ පන්ති සඳහා පමණක් විවර වීමයි. අපගේ සමස්ත පාසල් පද්ධතිය දෙස බලද්දී උසස් පෙළ පන්ති සඳහා පමණක් වූ එකම පාසලක් වත් නොමැති අතර බස්නාහිර පළාතේම අධ්‍යාපනය ලබන ඕනෑම දරුවකුට උසස් පෙළ කලා, වාණිජ හා විද්‍යා විෂය ධාරා ඔස්සේ භාෂා තුනෙන්ම අධ්‍යාපනය හැදෑරීමේ අයිතිය මේ ගුරුළුගෝමි විදුහලෙන් ලැබෙයි.අතිරේක ලේකම් (අධ්‍යාපන) ජී. සේදරහෙට්ටිඅල් - ගස්සාලි මුස්ලිම් විදුහලේ විදුහල්පති ටී.යූ.ඒ. වහාබ්2007 නව සංකල්පයකට අනුව ගොඩනැඟූ ගුරුළුගෝමි විදුහල ආරම්භ වූයේ 1901 ජනරජ දින විදුහල නමිනි. ළමයින් 100 ක ගෙන් හා ගුරුවරු 4 දෙනකුගෙන් සැදුම් ලත් මෙම කනිෂ්ඨය සුනාමියෙන් විනාශ විය. පසුව බස්නාහිර පළාත් දෙපාර්තමේන්තුවේ අධීක්ෂණය හා මඟපෙන්වීම මත විදේශ ආධාරවලින් අංගසම්පූර්ණ ලෙස මනරම් නිස්කලංක පරිසරයක ශ‍්‍රී ලංකාවේ පළමු උසස් පෙළ ආදර්ශ පාසල බිහිවිය.වත්මන් විදුහල්පති ඩී.කේ.අතුකෝරල මහතාගේ නායකත්වය යටතේ සිසුහු 380ක් ගුරුවරුන් 26 දෙනකු යටතේ අධ්‍යාපනය හදාරති. මෙහි පළමු කණ්ඩායම මෙවර උසස් පෙළ විභාගයට මුහුණදීමට නියමිතය.දැනට මෙම ආදර්ශ පාසලේ කලා, විද්‍යා, වාණිජ යන විෂය ධාරා තුන ම සිංහල මාධ්‍යයෙන් ඉගැන්වීම් කරන අතර මේ වසරේදී අවශ්‍ය භෞතික සම්පත් වැඩි කිරීමෙන් අනතුරුව ඉහත විෂය ධාරා තුන ඉංග‍්‍රීසි හා දෙමළ මාධ්‍යයන්ගෙන් ද ඉගැන්වීමට අපේක්ෂා කෙරෙයි. මේ සඳහා බස්නාහිර පළාත් අධ්‍යාපන දෙපාර්තමේන්තුව දැනටමත් රුපියල් ලක්ෂ 20ක ප‍්‍රතිපාදන ලබා දී ඇත.පන්ති කාමර 13ක්, අංග සම්පූර්ණ ජීව රසායන හා භෞතික විද්‍යාගාර 3ක්, අංග සම්පූර්ණ පරිගණකාගාර 2ක්, පුස්තකාලයක්, අංගසම්පූර්ණ සම්මන්ත‍්‍රණ ශාලාවක් මෙන්ම විවෘත වේදිකාවක් ද මේ පාසල සතු අසීමිත සම්පත්ය.බස්නාහිර පළාත් අධ්‍යාපන දෙපාර්තමේන්තුව අනුගමනය කළ මේ නව සංකල්පය එනම් උසස් පෙළ සඳහාම වූ විද්‍යාලයක් ඉදිකිරීම මඟින් සම්පත් නාස්තිය ද අවම වෙයි. මෙහිදී උසස් පෙළ දරුවන්ගේ අඩුපාඩු ඉතා හොඳින් අධීක්ෂණය කළ හැකිවා සේම එකම අරමුණක් කරා ළමයින් මෙහෙයවීමට ද හැකියාව ලැබෙයි. ගුරුවරයා වුවද විශේෂඥ දැනුමක් ලබයි. එසේම ගම්බද ළමයින්ට විශාල සෙතක් ඉටුවෙයි.අද ගුරුළුගෝමි විදුහලට ඇත්තේ ඉතා ඉහළ ඉල්ලුමකි. හෙට අනිද්දා වනවිට එහි පළමු කණ්ඩායම උසස් පෙළ විභාගයට මුහුණ දී ඉහළ ප‍්‍රතිඵල පෙන්වනු ඇත. මේ පාසලින් ලබන්නා වූ සාර්ථකත්වය මත 2010 දී ගම්පහ හා කොළඹ යන දිස්ති‍්‍රක්ක දෙකේද පළාත් සභා ප‍්‍රතිපාදන යටතේ මෙවැනිම පාසල් දෙකක් ඉදිකිරීමට දැනටමත් බස්නාහිර පළාත් අධ්‍යාපන දෙපාර්තමේන්තුව කටයුතු යොදා ඇත.බස්නාහිර පළාත් අධ්‍යාපන දෙපාර්තමේන්තුව යටතේ සිදුවූ තවත් වැදගත් පියවරක් වන්නේ මිත‍්‍රත්ව පාසල් සංකල්පයයි. පාසල් පද්ධතිය තුළින් ජාතීන් අතර සමඟිය ඇති කිරීමේ අරමුණ ඇතිව හිටපු මහ ඇමැති රෙජිනෝල්ඩ් කුරේ මහතා ගොඩනැඟූ මේ මිත‍්‍රත්ව පාසල් සංකල්පය යටතේ ද්විභාෂා පාසල් ඉදිකිරීම පසුගිය කාලයේදී සිදුකර ඇත.මතුගම ශාන්ත මේරි විදුහලේ දෙමළ අංශ ප‍්‍රධාන බී. හරිකි‍්‍රෂ්ණන්ජාතීන් අතර සුහදතාව ගොඩනැඟීමේ අරමුණින් එකම පාසලක සිංහල හා දෙමළ සිසුන්ගේ සංකලනයක් ඇතිකිරීමේ අරමුණින් ඉදිකළ මතුගම ශාන්ත මේරි මහ විදුහල එවැන්නකි.මතුගම ශාන්ත මේරි විදුහල 1934 දී ආරම්භ වූයේ කතෝලික පාසලක් ලෙස වුවත් 1961 දී පාසල් රජයට පවරා ගැනීමේ පනත යටතේ මෙයද රජයට පවරාගත් පසු ක‍්‍රම ක‍්‍රමයෙන් රජයේ පාසලක් ලෙස දියුණු විය. ළමයින් දෙතුන් සියයකින් ආරම්භ වූ මේ ද්විභාෂා පාසලේ අද ළමයි 3000ක් පමණ අධ්‍යාපනය ලබති.මේ වනවිට මතුගම ශාන්ත මේරි මහ විදුහල පළාතේ සිංහල, දෙමළ මාධ්‍යයෙන් අධ්‍යාපනය හදාරන ඉතා ජනප‍්‍රිය පාසලකි. එහෙත් පසුගිය කාලය පුරා දෙමළ මාධ්‍යයෙන් අධ්‍යාපනය හදාරන දරුවන්ට භෞතික සම්පත් හි ඌනතාවයක් තිබුණෙන් පන්ති පවත්වා ගෙන ගියේ සවස් වරුවෙහි ය. මේ තත්ත්වය නැතිකර වඩාත් ඵලදායි හා ගුණාත්මක අධ්‍යාපනයත් සිසු දරුවන්ට ලබාදීමේ අරමුණත් බස්නාහිර පළාත් ප‍්‍රතිපාදනවලින් මේ වසර මුලදී නවතම ගොඩනැගිලි කිහිපයක් පාසලට ලබාදී ඇත.මේ නිසා අද ග‍්‍රාමීය අවශ්‍යතා රැසක් ඉටු කරමින් දෙමළ මාධ්‍යයෙන් 1 වසරේ සිට 13 වසර දක්වා පන්ති පවත්වාගෙන යාමට මෙම විදුහලට හැකි විය. මේ පළාතේ අවට වතු පාසල් ඇතත් උසස් පෙළ සඳහා මේ පාසල ඇර එකදු වෙන පාසලක් හෝ නොවීය. එසේ ම මේ පළාතේ දෙමළ මාධ්‍යයෙන් අධ්‍යාපනය හදාරන උසස් පෙළ පාසල් ද නැත.කළුතර ගුරුළුගෝමී විදුහලේ විදුහල්පති ඩී.කේ. අතුකෝරලබස්නාහිර පළාත් සභාව මිත‍්‍රත්ත්ව වැඩසටහන යටතේ ගෙන ඇති මේ පියවර නිසා වතු ප‍්‍රදේශවල ජීවත්වන දෙමළ සිසුන්ට විශාල සෙතක් සැලසෙන අතර පාසල් හැරයාමේ සංඛ්‍යාව ද අවම කෙරෙයි.දැනටමත් බස්නාහිර පළාතේ දෙමළ උපාධිධාරි ගුරු හිඟයක් පවතින බැවින් යම් තරමක අඩුපාඩු පැවතියත් ශාන්ත මේරි විදුහලේ දෙමළ අංශයේ 2005 න් පසු උසස් පෙළ ප‍්‍රතිඵල ද ඉතා හොඳ අගයක් ගත් බව දෙමළ අංශ ප‍්‍රධාන බී හරිකි‍්‍රෂ්ණන් මහතා පවසයි. කෙසේ වෙතත් මේ ද්විභාෂා පාසලේ අඩුපාඩු සම්පූර්ණ කිරීමට බස්නාහිර පළාත් සභාව රුපියල් කෝටි 1 1/2 ක් වියදම් කර ඇත. මෙය එකක් පමණි.අධ්‍යාපන අවශ්‍යතා සම්පූර්ණ කිරීමේදී ජාති, ආගම් භේදයක් නොසැලකූ පළාත් සභාව ඉටු කළ තවත් සුවිශේෂී මෙහෙවරක් කැපී පෙනෙන්නේ හොරණ අධ්‍යාපන කලාපයේ පිහිටි අල් - ගස්සාලි මධ්‍ය මහා විද්‍යාලයයි. අද විදුහල්පති ටී.යූ. ඒ වහාබ් මහතාගේ ප‍්‍රධානත්වය යටතේ ඇති එම විදුහල මුස්ලිම් ප‍්‍රජාවට ප‍්‍රදේශයේ තිබෙන ජනප‍්‍රියතම විදුහල බවට පත්ව ඇත.1 සිට 13 දක්වා සිසුන් 2260 කගේත්, ගුරුවරු 84 කගේත් විදුහල බවට පත්ව ඇති අල් - ගස්සාලි විදුහල මෙවන් ජනප‍්‍රියත්වයකට පත්ව ඇත්තේ බස්නාහිර පළාත් අධ්‍යාපන දෙපාර්තමේන්තුවේ අධීක්ෂණය නිසා ය. පසුගිය කාලයේ බස්නාහිර පළාත් අධ්‍යාපන දෙපාර්තමේන්තුව රුපියල් කෝටියක වියදමින් ඉදිකළ තෙමහල් ගොඩනැගිල්ල හා විශාල ශ‍්‍රවණාගාරය නිසා මෙතෙක් පාසලේ තිබූ අඩුපාඩු රැසක් සම්පූර්ණ විය.බස්නාහිර පළාත් අධ්‍යාපන දෙපාර්තමේන්තුව නිකුත් කළ නව චක‍්‍රලේඛයකට අනුව පළමු වාර විභාගය පාසල මගින් ම පැවැත්විය යුතු ය. එහෙත් මේ තත්ත්වය මත බොහෝ පාසල් දැඩි අසීරුතාවයකට පත්විය.ද්විභාෂා පාසල් යටතේ අලුතින් ම ඉදිකළ ශාන්ත මේරි විදුහලේ දෙමළ අංශයඑනම් ප‍්‍රශ්න පත‍්‍ර මුද්‍රණය, ඒ සඳහා යන වියදම් මෙන් ම සිසුන්ගෙන් මුදල් එකතු කරන්නට වීම නිසා ගැටලු රාශියක් උද්ගත විය. මේ නිසා පසුගියදා බස්නාහිර පළාත් අධ්‍යාපන දෙපාර්තමේන්තුව මගින් එකක් රුපියල් ලක්ෂ 4 ක වියදමින් ඩුප්ලෝ මැෂින් හා ඡායා පිටපත් යන්ත‍්‍ර පාසල් වලට ලබා දී ඇත.අධ්‍යාපනයේ ගුණාත්මක සංවර්ධනය උදෙසා බස්නාහිර පළාත කි‍්‍රයාවට නංවන ලද තවත් අගනා සැලැස්මක් වන්නේ පාසල් ප‍්‍රතිව්‍යුහගත කරන සැලැස්මයි. මෙහිදී අඩු සිසුන් පිරිසක් සිටින සීමිත සම්පත් ප‍්‍රමාණයක් නිසා වැසී යාමට ආසන්න වූ පාසල් රාශියක් මෙලෙස ඒකාබද්ධ කිරීමට ලක් විය.පාසල් ප‍්‍රතිව්‍යුහගතකරණ වැඩසටහන යටතේ වැසී යමින් පවත්නා පාසල් සංඛ්‍යාව අවම කිරීමටත් ජනප‍්‍රිය පාසල් පිළිබඳ දෙමව්පියන් තුළ ඇති අසහනය අවම කිරීමටත් නාගරික හා ජනප‍්‍රිය පාසල් සඳහා වන තරගය අවම කිරීමටත් මෙමගින් හැකි විය.කළුතර කලාපයේ වැසීයමින් පවත්නා පාසල් ගණනාවක් මෙලෙස ප‍්‍රධාන පාසල් හා ඒකාබද්ධ කරන්නට පළාත් සභාවට හැකි විය. ධම්මානන්ද ප‍්‍රාථමිකය ශාන්ත මේරි විදුහලටත්, ධර්මරාජ ප‍්‍රාථමිකය ආනන්ද ශාස්ත‍්‍රාලයටත් උතුරු ඉන්තෑපාන විදුහල ඉත්තෑපාන කොල්වින් ආර්. ද සිල්වා විද්‍යාලයටත් කඹුරාවල මධ්‍ය මහා විද්‍යාලයට තවත් පාසල් 5 ක් ද ආදී වශයෙන් ඒකාබද්ධ විය.මතුගම, හොරණ, කළුතර කලාපවල පමණක් නොව මීගමුව, මිනුවන්ගොඩ, පිළියන්දල, හොරණ යන කලාපවල ද මෙලෙස වැසීයාමට ආසන්න පාසල් රාශියක් ඒකාබද්ධ කිරීමෙන් පාසල් වැසීයාමේ තර්ජනය ඉවත්වූ අතර දිනෙන් දින මේ පාසල්වල සිසුන් සංඛ්‍යාව ද වැඩිවිය. උදාහරණයක් ලෙස සිසුන් 108 ක් වූ දාපිලිගොඩ ප‍්‍රාථමිකය මිහිඳු මහා විදුහලට අනුබද්ධ කිරීමෙන් පසුව අද එහි සිසුහු 220 ක් ඉගෙනුම ලබති.ලංකාවේ එකම ආදර්ශ උසස් පෙළ විදුහල - කළුතර ගුරුළුගෝමී විදුහල2008 වර්ෂයේ දී ප‍්‍රථම වරට බස්නාහිර පළාත් පාසල්වලට ගුරු කාර්ය සාධක ඇගැයීම් ක‍්‍රමය හඳුන්වා දීමට හැකි විය. මෙයින් මානව සම්පත් උපරිම පරිදි යොදා ගනිමින් ඉගෙනුම් කි‍්‍රයාවලිය සිදු කරගෙන යාමට හැකියාව ලැබී ඇත.බස්නාහිර පළාත් අධ්‍යාපන දෙපාර්තමේන්තුව විසින් සිදුකරන ලද තවත් සුවිශේෂි මෙහෙවරක් වන්නේ විශේෂ අවශ්‍යතා ඇති සිසුන් පාසල් ගත කිරීමයි.විවිධ ඌනතා වලින් යුක්ත සිසුන් සඳහා අවශ්‍ය පහසුකම් ලබාදීමේ අරමුණින් බස්නාහිර පළාතේ විශේෂ අධ්‍යාපන ඒකක පිහිටුවා ඇත. මේ කටයුතු මැනවින් කි‍්‍රයාත්මක කිරීම සඳහා බස්නාහිර පළාත් සභාව ගුරු සහායිකාවන් 124 දෙනෙකුට රුපියල් 3000 බැගින් දීමනාවක් ලබාදෙමින් සේවයේ පිහිටුවා ඇත. මෙම මුදල ප‍්‍රමාණවත් නොවීම නිසා විශේෂ ඇමැති මණ්ඩල අනුමැතියක් මගින් එම ප‍්‍රමාණය රුපියල් 6000 දක්වා වැඩිකර ඇත.බස්නාහිර පළාතේ අද ලබා ඇති අධ්‍යාපනය ප‍්‍රගතිය සුළු පටු නොවේ. විශාල මුදලක් රජය මගින් වියදම් කර අවශ්‍ය භෞතික හා මානව සම්පත් ලබා දීමෙන් ගුණාත්මක අධ්‍යාපනය යන ඉලක්කය වෙත ළඟාවී ඇත.තොරතුරු සැපයීමේ දී උදව් වූ බස්නාහිර පළාත් දෙපාර්තමේන්තුවේ අතිරේක ලේකම් (අධ්‍යාපන) ජී. සේදරහෙට්ටි මහතාට ස්තුතිය)සුභාෂිණී ජයරත්න ඡායා - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=af0904127</link>
    <topic>රටේ අභිවෘද්ධියට පළාත් සභාවෙන් හොඳ සේවයක් කරන්න පුළුවන්</topic>
    <author/>
    <content>ඒ කාලේ අපි අවුරුදු කෑවේ මෙහෙමයිඅපේ ආර්ථික වැඩ පිළිවෙළ2009 නව වසර රටට - ලෝකයටනව වසර ඔබට කොහොමද?බස්නාහිර පළාතේ අධ්‍යාපනය දෙස අලුතින් බැලීමරටේ අභිවෘද්ධියට පළාත් සභාවෙන් හොඳ සේවයක් කරන්න පුළුවන්අලුත් අවුරුදු චාරිත‍්‍රජීවිතය සුන්දරයිකොළඹ දිස්ති‍්‍රක් එ.ජ.නි.ස. අපේක්ෂක -එස්.ඒ.ඩී. ජගත් කුමාරබස්නාහිර පළාත් සභාවට කොළඹ දිස්ති‍්‍රක්කයේ කඩුවෙල ආසනයෙන් එක්සත් ජනතා නිදහස් සන්ධානයේ අපේක්ෂකයකු ලෙස තරග කිරීමට ඉදිරිපත් වී සිටින්නේ එස්.ඒ.ඩී. ජගත් කුමාර මහතාය.පාසල් අවදියේ සිටම දේශපාලන කෙරෙහි උනන්දුවක් දැක්වූ ජගත් උසස් පෙළ අධ්‍යාපන කටයුතුවලින් පසුව ශී‍්‍ර ජයවර්ධනපුර විශ්ව විද්‍යාලයට ඇතුළත්ව උපාධිය සඳහා ද දේශපාලන විද්‍යාව හැදෑරූ තරුණයෙකි.දේශපාලන කටයුතුවලට පිවිසීමට ඔහුට පසුබිමක් සැකසුණේ සමෘද්ධි ව්‍යාපාරය හරහාය.මෙය තමා දේශපාලනයට යොමු කළ ආසන්නතම හේතුව බවත් මෙහි ප‍්‍රතිඵලයක් වශයෙන් 2002 කඩුවෙල ප‍්‍රාදේශීය සභා මැතිවරණයට එක්සත් ජනතා නිදහස් සන්ධානයෙන් තරග කොට විපක්ෂ මන්ති‍්‍රවරයකු ලෙස ද ඉන් අනතුරුව කඩුවෙල ප‍්‍රාදේශීය සභාවේ උපසභාපතිවරයා ලෙස 2006 වසරේ සිට මේ දක්වා ද කටයුතු කෙළේය.1995 සමෘද්ධි ව්‍යාපාරයට බැඳුණු ඒ මහතා 1997 සිට මේ දක්වා අඛණ්ඩව වසර 12 ක්ම සමස්ත ලංකා සමෘද්ධි හා කෘෂි නිලධාරීන්ගේ සංගමයේ ලේකම්වරයා ලෙස ද කටයුතු කර ඇත.සමස්ත ලංකා ශී‍්‍ර ලංකා නිදහස් පක්ෂ තරුණ සංවිධානයේ උප ලේකම්වරයකු ද වන ඔහු කඩුවෙල ජනතාවට සිදු කළ මෙහෙවර හා කඩුවෙල ජනතාවට තමා කෙරෙහි පවත්නා දැඩි විශ්වාසය නිසා වඩාත් පුළුල් සේවාවක් සිදු කිරීමේ අරමුණින් බස්නාහිර පළාත් සභා ඡන්දයට තරග කිරීමට ඉදිරිපත් වූ බව සඳහන් කරයි.ශී‍්‍ර ලංකා නිදහස් පක්ෂයට මේ අවස්ථාවේ තරුණ ජවය තරුණ නායකත්වයට ගමන් මග හෙළි පෙහෙළි කරදීම මහින්ද රාජපක්ෂ ජනාධිපතිතුමාගේ අපේක්ෂාවයි. මම මේ ඡන්දයට ඉදිරිපත් වී සිටින්නේ එතුමාගේ ඉල්ලීම පරිදි පුළුල් ජන මෙහෙවරකට.රටේ අභිවෘද්ධියට හා ජනතාවට පළාත් සභා හරහා සේවාවක් ඉටු කරදීමට, කොළඹ දිස්ති‍්‍රක්කයේ තරුණ තරුණියන්ගේ අනාගත බලාපොරොත්තු හා අපේක්ෂා ඉටුකර දීමට, පෙර පාසල් දරුවන්ගේ සිට උසස් අධ්‍යාපනය ලබන දරුවන්ට සහ තාක්ෂණය සහ වෘත්තීය පුහුණුව අවශ්‍ය දරුවන්ට එම පහසුකම් සලසා ඔවුන්ගේ අනාගත බලාපොරොත්තු සඵල කරදීමට යයි ද ඔහු පැවසීය.කෘතවේදී කඩුවෙල ජනතාව කඩුවෙලින් මගේ ජයග‍්‍රහණය තහවුරු කර පළාත් සභාවට පත් කරනවාට මගේ දැඩි විශ්වාසයක් පවතිනවා.යුද්ධය දිනාගෙන මුළු රටටම සාමය උදා කරන්නට ජනාධිපතිතුමා ගන්නා උත්සාහයට සංවර්ධන කටයුතු සාර්ථක කර ගන්නට ජනතා නියෝජිතයකු ලෙස තමා තෝරා පත්කර ගනු ඇතැයි ද ඔහුගේ විශ්වාසයයි.සමස්ත ලංකා ප‍්‍රාදේශීය සභා උප සභාපතිවරයා ලෙස ද කටයුතු කරන ජගත් කුමාර පවසන්නේ ප‍්‍රාදේශීය සභා සේවාවකින් මහජනතාවට සලසා දෙන සේවාවන්ටත් වඩා පළාත් සභාවට තේරී පත්වීමෙන් මහජනතාවට සේවය සලසා දිය හැකි බවය.සමෘද්ධිය ලබන අඩු ආදායම් ලාභීන්ට හා එම පවුල්වල දරුවන්ට ද සිය හැකියාවන් සඳහා පළාත් සභාව හරහා උපකාර කිරීමට තමා සතු සැලසුම් පවතින බව පවසන හෙතෙම සමූපකාර ක‍්‍රමය උපයෝගී කරගෙන ජනතාවගේ සුබ සිද්ධියට අවශ්‍ය වැඩසටහන් මගින් ඔවුන්ගේ ජීවන තත්ත්වය ගොඩ නැගීමට ද හැකි බව සඳහන් කරයි. ඔහු බත්තරමුල්ල විවිධ සේවා සමූපකාර සමිතියේ අධ්‍යක්ෂවරයකු වශයෙන් ද සේවය කොට තිබේ.ප‍්‍රවාහන – මාර්ග - නිවාස - සෞඛ්‍ය - විදුලිය - රැකී රක්ෂා ආදී ජනතාවට බලපාන ප‍්‍රශ්නවලට පළාත් සභා හරහා ද යම් සේවාවක් ඉටු කළ හැකි බව ඔහුගේ විශ්වාසයයි.ජනතා සේවය සඳහා වූ තම අරමුණු හා අපේක්ෂා හමුවේ මුහුණ පාන්නට සිදුවන කරදර බාධක කුමක් වුවද පසුබෑමකට ලක් නොවී එඩිතරව ඒවාට මුහුණ දෙමින් ජනතා නියෝජිතයකු ලෙස ඔවුන්ට සේවය කිරීම තම අරමුණ බවද ප‍්‍රාදේශීය සභාව මගින් සිදු කළ සේවාවට වඩා පුළුල් සේවාවක් පළාත් සභාව මගින් කළ හැකි බවද ඔහුගේ අපේක්ෂාවයි. මැරකම් දූෂණ වංචා ඔහු ප‍්‍රතික්ෂේප කරයි.විවිධ අර්බුදකාරී තත්ත්වයන් යටතේ එක්සත් ජාතික පක්ෂය අද දුර්වල තත්ත්වයට පත් වී ඇත.අප රජයේත් පක්ෂයේත් නායකයා ලෙස රටටත් පක්ෂයටත් මහින්ද රාජපක්ෂ ජනාධිපතිතුමා නිසි නායකත්වය යටතේ පළාත් සභා මැතිවරණවලින් මෙතෙක් ලබා දුන් ජයග‍්‍රහණ සේම බස්නාහිර පළාත් සභා මැතිවරණයෙන් ද විශිෂ්ට ජයග‍්‍රහණයක් ලබන බවට ද ඔහු විශ්වාසය පළ කරයි.තාරුණ්‍යය ඔහුගේ චිත්ත ශක්තියට තවත් ශක්තියකි.36 වැනි වියෙහි පසුවන ඔහු හය දෙනෙකුගේ පවුලක හතරවැනි සාමාජිකයාය. සුමනදාස සූරියආරච්චි සහ සෝමාවතී අල්මේදා ජගත්ගේ මවුපියන්ය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=af0904128</link>
    <topic>අලුත් අවුරුදු චාරිත‍්‍ර</topic>
    <author/>
    <content>ඒ කාලේ අපි අවුරුදු කෑවේ මෙහෙමයිඅපේ ආර්ථික වැඩ පිළිවෙළ2009 නව වසර රටට - ලෝකයටනව වසර ඔබට කොහොමද?බස්නාහිර පළාතේ අධ්‍යාපනය දෙස අලුතින් බැලීමරටේ අභිවෘද්ධියට පළාත් සභාවෙන් හොඳ සේවයක් කරන්න පුළුවන්අලුත් අවුරුදු චාරිත‍්‍රජීවිතය සුන්දරයිඅපෙ‍්‍ර්ල් මස 13 වන සදුදා රාති‍්‍ර 12.47ට හෙවත් 14 වන අඟහරුවාදා පූර්වභාග 00.47 ට අලුත් අවුරුද්ද උදාවෙයි.අපෙ‍්‍ර්ල් මස 13 වන සඳුදා අපර භාග 06.23 සිට පසුදින පූර්වභාග 07.11 දක්වා පුණ්‍ය කාලය බැවින්, 13 දින අපරභාග 06.23ට පළමුව ආහාර පාන ගෙන සියලු වැඩ අත්හැර ආගමික වතාවත්වල යෙදීම මැනවි.පුණ්‍ය කාලයේ අපර කොටස එනම් රාති‍්‍ර 12.47 සිට පසුදින පූර්වභාග 07.11 දක්වා පහත දැක්වෙන අයුරු වැඩ ඇල්ලීම ගනුදෙනු කිරීම හා ආහාර අනුභවය ආදී අවුරුදු චාරිත‍්‍ර විධි ඉටුකිරීම මැනවි.අපෙ‍්‍ර්ල් මස 14 වන අඟහරුවාදා පූර්ව භාග 05.05ට මුතු පැහැති වස්ත‍්‍රාභරණයෙන් සැරසී උතුරු දිශාව බලා ලිප් බැඳ ගිනි මොළවා කිරිබතක් ද, කොල්ලු මිශ‍්‍ර කැවිලි වර්ගයක් ද පිළියෙළ කරගැනීම මැනවි.අපෙ‍්‍ර්ල් මස 14 වන අඟහරුවාදා පූර්වභාග 05.50ට මුතු පැහැති වස්ත‍්‍රාභරණයෙන් සැරසී උතුරු දිශාව බලා සියලු වැඩ අල්ලා, ගනුදෙනු කොට ආහාර අනුභවය මැනවි.අපෙ‍්‍ර්ල් මස 15 බදාදා පූර්වභාග 07.32ට නැඟෙනහිර දිශාව බලා හිසට කොහොඹ පත්ද පයට කොලොන් පත්ද තබා කොළ පැහැති වස්ත‍්‍රාභරණයෙන් සැරසී තෙල් සහ කොහොඹ යුෂ මිශ‍්‍ර නානු ද ගා ස්නානය කිරීම මැනවි.අපෙ‍්‍ර්ල් මස 20 වන සඳුදා පූර්වභාග 06.28ට මුතුපැහැති වස්ත‍්‍රාභරණයෙන් සැරසී තල මිශ‍්‍ර කිරිබත් අනුභව කර දකුණු දිශාව බලා රැකීරක්ෂා සඳහා පිටත්ව යෑම මැනවි.අපෙ‍්‍ර්ල් මස 16 වන බ‍්‍රහස්පතින්දා පූර්වභාග 06.19ට රන්වන් පැහැති වස්ත‍්‍රාභරණයෙන් සැරසී එළකිරෙන් පිසූ කිරිබත් අනුභව කර උතුරු දිශාව බලා රැකීක්ෂා සඳහා පිටත්ව යෑම මැනවි.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=af0904123</link>
    <topic>ජීවිතය සුන්දරයි</topic>
    <author/>
    <content>ඒ කාලේ අපි අවුරුදු කෑවේ මෙහෙමයිඅපේ ආර්ථික වැඩ පිළිවෙළ2009 නව වසර රටට - ලෝකයටනව වසර ඔබට කොහොමද?බස්නාහිර පළාතේ අධ්‍යාපනය දෙස අලුතින් බැලීමරටේ අභිවෘද්ධියට පළාත් සභාවෙන් හොඳ සේවයක් කරන්න පුළුවන්අලුත් අවුරුදු චාරිත‍්‍රජීවිතය සුන්දරයිමගේ ආදරණීය මිත‍්‍ර නිශාන්ත කතාකළා.”සුනිල් අයියේ හෙට හවස අපි එනවා. මාත් එක්ක කුමාරත් එනවා.””කුමාර කිව්වෙ“”කුමාර හෙට්ටිආරච්චි”මගේ හිතේ ඇතිවූ සතුට දෙගුණ වුණා. කුමාර හෙට්ටිආරච්චි කියන්නේ බොහෝ කලක සිටම මම හිතන හැටියට සාහිත්‍ය යෝධයෙක්.මම දිවයින පුවත්පතේ අටවැනි පිටුව කරන කාලයේ කුමාර ලියූ කවි සහ වෙනත් නිර්මාණවල කොටස් මට තවමත් මතකයි. ඒ දවස්වල මම අටවැනි පිටුවට නිර්මාණ තේරුවේ අන්තිම මොහොතේයි. කවරයේ කුමාරගේ අත් අකුරු දුටු ගමන්ම කුමාර ලියූ දේ කියවන්නෙ නැතිවම මම “පාස්” කරනවා.”එය හොඳ නිර්මාණයක් බව මට ඒ තරමටම ස්ථිරයි. ඔහුගේ නිර්මාණයක් අටවැනි පිටුවේ පළවූ දිනට පසු දින හැමදාමත් ඒ ගැන කතා කළ කෙනෙක් තමයි ජයන්ත චන්ද්‍රසිරි.”මචං සුනිල්, කුමාරගේ ලිපිය නියමයි. ඌ හරිම දක්ෂයෙක්””මම ඒක පාස් කළේ කියවන්නෙත් නැතුව බං. මිනිහ හොඳ සාහිත්‍යකාරයෙක් වෙනවා”ඇත්තම කියනවා නම් කුමාරගේ අත් අකුරු මට හොඳට පුරුදු වුණත් ඒ දවස්වල මම ඔහු දැකලවත් තිබුණෙ නැහැ. ඔහු මා හමුවන්න දිවයිනට ආවේ අටවැනි පිටුවේ නිර්මාණ පළවෙන්නට පටන්ගෙන බොහෝ කලකට පසුවයි. ඔහු පේරාදෙණිය විශ්වවිද්‍යාලයේ කෘෂිකර්ම පීඨයේ ශිෂ්‍යයෙක් බව මම දැනගත්තේ ඉන් පසුවයි.විශ්වවිද්‍යාලයේදී ඔහු නාට්‍ය කීපයක්ම නිර්මාණය කොට සම්මාන ලබාගත් බවත් ලියන්න වගේම චිත‍්‍ර අඳින්නත් අති දක්ෂයෙක් බවත් දැනගත්තේ තවත් බොහෝ කාලයක් ගියාට පසුවයි.ඔහු අන්තිමට මට හමුවුණේ මගේ “හඬනු මැන නිදහස” පොත ගැන නුවර තිබූ සම්මන්ත‍්‍රණයකදී. ඒ කියන්නේ අවුරුදු පහළොවකටත් කලින්. කෙසේ වෙතත් ඔහු කාව්‍ය සඳහා රාජ්‍ය සාහිත්‍ය සම්මාන ලබාගත් හැම අවස්ථාවකදීම මම හිතෙන් සතුටු වුණා.කුමාරත් සමඟ එන බව නිශාන්ත කී මොහොතේම ඕකට බනින්න ඕනෑ කියල මම තීරණය කළා. ඔහු බොහෝ කලකින් පොතක් පළකළේ නැති බව මට කල්පනා වුණේ ඒ මොහොතේදීයි.ඔවුන් යාන්තම් අඳුර වැටීගෙන එද්දී ආවා. මිදුලේදීම කුමාර මාව බදාගෙන මගේ හිස සිපගත්තා. ඉතිං කොහොමද මේ මිනිහට බනින්නේ.”සුනිල් අයියෙ මෙන්න මේ පොතට පුංචි පෙරවදනක් ලියල දෙන්න ඕනෑ”මම පෙරළා ඔහු වැළඳ ගත්තා.”ඒ කියන්නෙ උඹ අලුත් පොතක් ලියනවා””ඔව් සුනිල් අයියේ, කොච්චර කල්ගියත් කමක් නැහැ. සනීප වුණාට පස්සෙ ලියන්නකො””උඹලා දැක්කාම ලෙඩ හොඳ වෙනව බං”ඔහුගේ අලුත් කවි පොතේ නම “සයංජාත සංහිඳ”මට හරි සතුටුයි.”සුනිල් අයියේ, පුංචි දෙයක් ගෙනාවා. එළියට ගත්තාට කමක් නැද්ද?”ගනිං මචං. මට ඒ තරම් අසනීපයක් නැහැ. අනිත් එක ප්ලේන්ටි බිබී කතා කරන්න පුළුවන්ද?”අපි පැය ගාණක් තිස්සේ මොන තරම් දේ කතා කළාද?සාහිත්‍ය, දේශපාලනයත්, අතීතය හා වර්තමානය ගැනත් පමණක් නොව දාර්ශනිකයෝ ගැනත් කතා කළා.81 – 90 භීෂණ යුගය ගැන අපි කතා කළේ දුකෙන් ද, සතුටකින් ද කියල සමහර වෙලාවට තේරුම් ගන්න බැහැ. ඒ කාලයේ පේරාදෙණිය විශ්වවිද්‍යාලයේ ශිෂ්‍ය අරගලවලදී නිශ්මි සමඟ එකට වැඩ කළ නිශාන්ත, ඝාතනයට ලක්වූ සහෝදරයින් ගැන කතා කළේ මහත් වේදනාවෙන්. ඒ හැම ශිෂ්‍යයකුම කුමාරගේත් මිත‍්‍රයෝ. ඒ අතරම ඒ චරිත ගැන කතා කරද්දී සමහර අවස්ථාවලදී හිනා නොවී සිටින්න බැහැ.”සුනිල් අයියගෙ වචනවලින්ම කියනවා නම් උන්ගේ ජීවිත හරිම සුන්දරයි. මැරුණත් අපි ළඟ ඉඳගෙන හුස්ම ගන්නවා වගේ දැනෙනවා”ඔවුන් පිටත්වෙලා යන්න ලැහැස්ති වෙලා යළිත් මා සිපගත්තා. මට වඳින්න හදනකොටම මම උන්ගේ පිටට ගැහුවා.”එකම සිගරැට් කොටේ බීල වඳින්න එපා බන්. උඹලට පව් සිද්ද වෙයි” ඔවුන් ආපසු ගියවිට මට පුදුම පාළුවක් දැනුණා. මම ගෙට ගිහින් පුතා තුරුළු කරගත්තා.මම කුමාරගේ අලුත් කවි පොතේ පිටු පෙරළන්න පටන් ගත්තා. මගේ නෙත ගැටුණ පළමුවැනි කවි පංතියේ කවි කීපයකි මේ.ටිකිරි ටිකිරි ටිකිරි ලියා කළෙත් අරන් ළිඳට ගියා ළිඳ වටකර කබර ගොයා රටම කාපි දියබරියාළිඳ වටකර කබර ගොයා තාමත් ඌ කබර ගොයා දේසපාලනේට ගියා කඳුළු සලයි ටිකිරි ලියාකළේ වැටී බිඳී ගියා ලංකාවම තෙමී ගියා කළේ කැබලි ඉහේ තියා බලේ අතින් අතට ගියා ළිඳේ කඳුළු පිරී ගියා කළේ කැබලි ගිලී ගියා කබරගොයා දිය බරියා කඳුළු දිගේ ඉහළ ගියා</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=as0904121</link>
    <topic>සිංහල අවුරුද්ද දිසේ සැවොම වී තොසේ කැවුම් කොකිස් හදයි මෙසේ</topic>
    <author>සේමාලි කැල්ලපත පිංතූර – දුෂ්මන්ත මායාදුන්න</author>
    <content>සිංහල අවුරුද්ද දිසේ සැවොම වී තොසේ කැවුම් කොකිස් හදයි මෙසේපානදුර වෙරළ ඉමේ සොඳුරු සිරියනෙළුම් විලඅවුරුද්දට කුකුළු පොර කොටවා රජු ගේ සිත් දිනාගත් ගැමියාඅලුත් අවුරුද්දේ බාල පරපුරට ආදර්ශයක් දෙමින් චාරිත‍්‍ර වාරිත‍්‍ර ඉටු කරන්නහඳපානාගල මත සිට...ගුණතිලකඅවුරුද්ද අත ළඟට ම ඇවිත් කියමින් කොහා ‘කොහෝ’ නාදය පතුරුවයි. සෑම ගෙදරක ම පාහේ තියෙන හැටියට රස කැවිල්ලක් සාදා ගන්නට උත්සාහ දරන්නේ මේ කාලයට යි. ඉස්සර වාගේ නෙවෙයි. දැන් කැවුම් කොකිස් ආස්මී හදන්න දන්න කියන උදවිය ගම්වල පවා ඉන්නේ ටික දෙනයි.නගරබද ගැන නම් කතාකර පලක් නැහැ. නාගරික ගෘහණියට කැවුම් කොකිස් හදන්න තියා එදාවේල උයා පිහා ගෙන කන්නවත් විවේකයක් නැහැ. ඒ අය වෙලාවත් සමඟ තරගයකට වැටිලා. ගම්වල වුවත් කැවුමක් කොකිසයක් ආස්මීයක් නියම පදමට හදාගන්න දන්න අය ඉන්නෙ කීයෙන් කී දෙනාද?ගම්වල කැවුම් කොකිස් හදන්න දන්න කියන අය වටා මේ අවුරුදු කාලෙදි අනිත් අය එකතු වෙන්නේ අවුරුද්දේ සමගිය හා එකමුතුකම මේ යැයි කියාපාමින්. කැවුමක් කොකිසයක් ආස්මීයක් හදාගන්න බැරි අයට සල්ලි දීලා හරි ඒවා ගන්න පුළුවන්කම ලැබෙන්නේ ගම්වල ඉන්න මේ අය නිසයි.සිංහල අලුත් අවුරුද්දත් සමග මේ අය කඩිසර වෙන හැටි දැක බලා ගන්නත් අසා දැන ගන්නත් අලුත් අවුරුද්දට ඔන්න මෙන්න කියා අප ගමකට ගියා. මේ ගම එසේ මෙසේ ගමක් නොවෙයි.චාන්දනීඒ බව අපට දැනුණේ වාහනයෙන් බසිද්දීම නාසයට දැනුණු හුරුපුරුදු සුවඳත් සමගිනුයි. ඒ තෙල් තාච්චියේ කැවුම් බදින පුසුඹත් එක්ක එකට එකතු වෙච්ච පැණි උණුවෙනකොට නැඟෙන සුවඳ නිසයි. හැරුණු හැරුණු හැම පැත්තෙන්ම අපට දැනුණෙ කැවුම් බදින සුවඳයි.ඇත්ත වශයෙන් ම මේ ගමේ කැවිලි හැදෙන්නේ එක ගෙදරක නෙවෙයි ගෙවල් විස්සක තිහක හැට හැත්තෑවක තරම. ඒ විතරක් නෙවෙයි කැවිලි එකක් දෙකකුත් නෙවෙයි. වට්ටි පෙට්ටි පුරවා මුළු ගේ පුරහාමත් කැවිලි.සිංහල අලුත් අවුරුද්ද වෙනුවෙන් ජයට කැවිලි හැදෙන මේ ගම ගනේමුල්ල, කැන්දලියද්දපාළුවයි. මුළු ගමේ ම ගෙවල් 20 ක 30 ක ම උදවිය කැවිලි හදන බව එහේට ගිය ගමනේ දී අපට දැන ගන්න ට ලැබිණි.සාමාන්‍යයෙන් ඉවුම් පිහුම් කටයුතුවලට දක්‍ෂ අය ලෙසින් කොතැනත් ඉදිරියෙන් ඉන්නේ ස්තී‍්‍ර පක්‍ෂයේ උදවියයි. මේ ගමේත් ඒක එහෙමයි. ඒත් වසර තිහ හතළිහක සිට එක දිගට ජීවනෝපාය වශයෙන් කැවිලි හදන කෙනෙක් මේ ගමේදි අපට මුණ ගැසිණි. ඔහු නමින් විතානාරච්චි ගේ ගුණතිලක. වයස අවුරුදු 64 යි.සහෝදරයාත් සමඟ තනිපංගලමේ ගුණතිලක ජීවත් වන නිවස අවුරුදු 200 ක් විතර පැරැණිලු. අප ඒ ගෙට ගොඩ වෙනවිටත් ගුණතිලක තෙල් තාච්චියක් ලිප තියාගෙන කැවුම් බදිමින් සිටියේය. ඔහු පසෙක බැද අහවර වූ ආස්මී පිරුණු වට්ටි දෙකක් ද විය.”මගේ අම්මා ආච්චී ඉස්සර සිටම කැවිලි හැදුවා. 1950 ගණන්වල සිට ඒ අය කැවිලි හැදීමේ යෙදුණු බව මට මතකයි. ඒ කාලෙ කැවුමක් දුන්නේ ශත 4 ට. මගේ පවුලේ සහෝදර සහෝදරියො පස් දෙනෙක් ඉන්නවා. මගේ සහෝදරියො දෙන්නත් කැවිලි හදනවා. මං වයස අවුරුදු දහයෙ විතර ඉඳන් කැවිලි හැදුවා. කොණ්ඩ කැවුම්, මුං කැවුම්, අතිරස, කොකිස්, ආස්මී, අලුවා ඕනෑම දෙයක් මට හදන්න පුළුවන්. ඉනුත් ආස්මී හැදිල්ල විශේෂයි. ආස්මී හැදිල්ල හැමෝටම කරන්න බැහැ.කැවිලි හදන්න සියලු අඩුම කුඩුම හදා ගන්නේ මම තනියම. ඉස්සර නම් වංගෙඩියේ පිටි කොටා ගත්තා. ඒත් දැන් මෝලෙන් කොටා ගන්නවා. ඉස්සර දර ළිපේ ඉව්වත් දැන් ගෑස් ළිපේ උයනවා. එය පහසුයි. ආස්මී හදන්න අවශ්‍ය දවුල් කුරුඳු ගස් මෙහෙ කැලේ තියෙනවා. බඩු සපයාගෙන නානු මිරිකාගෙන ආස්මී මිශ‍්‍රණය හදා ගත්තාට පස්සෙ උදේ සිට රාතී‍්‍ර වෙනතුරු දවසකට ආස්මී පන්සීයක් විතර මං තනියම ළිප් දෙකේ හදනවා.” යැයි ගුණතිලක මහතා පවසයි.නිලන්තිජීවිකාව උදෙසා මෙවන් කාර්යයක් තෝරා ගත්තේ ඇයිදැයි යන පැනයට ඔහු පිළිතුරු දුන්නේ මෙලෙසිනි.”මං කුඩා කල සිට දැක්කේ මේ කැවිලි හැදීමයි. මගේ අත ඉබේටම එයට හුරු වුණා. කැවිලිවලට අමතරව මට බත් එළවළු මාළු පිණිත් හොඳට කටට රසට හදන්න පුළුවන්. මේ රස්සාව කරදරකාරී එකක් ලෙස මං හිතන්නේ නැහැ. සුඛෝපභෝගීව ජීවත්වෙනවාට වඩා දෑතේ වෙර වීරියෙන් මහන්සිවෙලා හම්බකරගෙන ජීවත්වෙන එක හොඳයි.මේ හරිහම්බ කරගන්නා මුදලින් මං හරියට පින් දහම් කරනවා, ඈත පළාත්වල දානමානවලට යනවා. මට යානවාහන මිල මුදල් නැහැ කියා දුක්වන්නේ නැහැ. ලැබෙන දෙයින් පිනක් කරගෙන ජීවත් වෙනවා.කැවිලි හදන්න ඕඩර් නාවත් වේලක් හරි උයලා දෙන්න ඉල්ලීම් එනවා. ඒ නිසා මට නැහැයි කියා කාගෙන්වත් ඉල්ලන්න වෙන්නේ නැහැ. කොහොම හරි ජීවත්වෙන්න යමක් මට ලැබෙනවා.” හෙතෙම පැවසුවේය.පබා, පබාවතී නැන්දා නැත්නම් පබාවතී අක්කා එහෙමත් නැත්නම් පබාවතී නංගී කිවහොත් එගම ඇය නොහඳුනන කෙනෙකු නොමැති තරම් ය. මුළු ගමේම වැඩි දෙනකු ගේ ජීවනෝපාය වන කැවිලි සෑදීම ගමට හුරු කළේ මේ පබාවතී නැන්දා ය. පබාවතී නැන්දා ගුරු තනතුරේ තබාගෙන කැවිලි පෙවිලි හදනා එගම කාන්තාවෝ තවමත් අතිරසයක කොණ්ඩ කැවුමක පදම දැන කියාගන්නට ඇය වෙත එති.ඩී.එම්. පබාවතී මහත්මිය කැවිලි පෙවිලි සාදන්නේ වසර හතළිහක පමණ පෙර සිටය. ඇය මුලින් ම කොණ්ඩ කැවුමක කොණ්ඩේ ගැනීම සඳහා කූර අතට ගත්තේ වයස අවුරුදු නවය දහයේදී තරමය. මව සහ පුංචි අම්මා වෙතින් කැවිලි සෑදීමේ අත් ගුණය ලැබූ පබාවතී වෙතින් කැවිලි සෑදීමේ අත්පොත් තැබූ ගණන හැට හැත්තෑවක් පමණ වෙති.”අපේ අම්මා කොණ්ඩ කැවුම් ඒදන්ඩ හරි දක්ෂයි. ඒත් අම්මා ගේ අතින් හොඳට කොණ්ඩෙ එන්නෙ නැහැ. ඒකටත් එක්ක පුංචි අම්මා. හරි ලස්සනට කොණ්ඩෙ එන්ඩ කැවුම් හදන්න පුංචි අම්මා හරි දක්ෂයි” පබාවතී මහත්මිය පැවසුවාය.හොඳට කොණ්ඩෙ තියෙන අය හදන කොණ්ඩ කැවුම්වල කොණ්ඩෙ හොඳට එනවා කියන්නෙ ඇත්ත ද? මම විමසුවෙමි.”ඒවා බොරු කතා. කොණ්ඩෙ නෙවෙයි තියෙන්න ඕනෑ අතේ හුරුවයි. හොඳට පිටි ටික ඒදා ගැනීමයි. මේ ගමේ කොණ්ඩ කැවුම් උයන්න දස්ස පිරිමි ඕනෑ තරම් ඉන්නවා. මං කැවුම් උයන්න ඉගෙන ගත්තෙ හොරෙන්.සුරංගිඅම්මා පුංචි අම්මා ළිප බලාගන්න කියා ටිකකට නැගිට්ටහම මං ආසාවට පිටි ටිකක් තාච්චියට දාලා කූරෙන් කරකනවා. වැරැදුණාම, ඒ කියන්නෙ හොඳට කොණ්ඩෙ ආවෙ නැතුවහම කැවුම තලලා අළු ගොඩ යට හංගනවා. ඔහොම ඉගෙන ගෙන දැන් මං අතිරස, මුං කැවුම්, කොකිස් ආස්මී වගේ ඔක්කොම කැවිලි හදනවා.මේ සැරේ සිංහල අවුරුද්දට මං කැවිලි හදන්න ගත්තෙ මාර්තු 27 විතර. සාමාන්‍යයෙන් අවුරුදු කාලෙට කිලෝ පනහේ හාල් මිටි අටක පමණ කැවිලි හදනවා. මේ සැරේ ඉස්සෙල්ලාම ආස්මී හැදුවා. ඕඩර් එන එන විදිහට කැවිලි හදලා දෙනවා” යැයි ඇය පැවසුවාය.එක්දහස් නවසිය අසූ ගණන්වලදී මහර ස්වීට් හවුස් ආයතනයේ රස කැවිලි සාදන්නියක ලෙස සේවය කළ පබාවතී මහත්මිය තමා සේවය කළ ආයතනයට මුලින්ම කිලෝ එකක අතිරස උයා එක් කිරීමෙන් මෙම කැවිලි පෙවිලි සෑදීම මහා පරිමාණව ආරම්භ කළාය.ඒ කාලෙ ස්වීට් හවුස් එකේ හැම රස කැවිල්ලක්ම තිබුණා සිංහල කැවිලි නැහැ. මං අයිතිකාර මුදලාලිට යෝජනා කළා සිංහල කැවිලි හදලා දාමු කියා. මුලින්ම හාල් කිලෝ එකක අතිරස උයා දැම්මා. ඒක හරි ගිය පසු හැම කැවිල්ලක් ම හදලා දැම්මා.මෙහෙම ඉන්න කොට 1985 විතර යුද හමුදාවෙන් කැවුම් කොකිස් ඕඩර් එකක් ආවා. ඒ කැවුම් 11,000 ක් හා කොකිස් 14,000 කට. ඒ කාලෙ ස්විට් හවුස් එකේ වැඩ කළේ අපි හතර දෙනයි. මං බය නැතිව ඕඩර් එක ගත්තා. අරන් ගමේ හැම ගෙදරකට ම කැවුම් හදන්න දුන්නා. මේ ගමේ මගෙන් කැවුම් හදන්න උයන්න ඉගෙන ගත් අය ගණන් කියන්න බැරි තරම් ඉන්නවා. ගමේ කුඩා ළමයාගේ සිට පිරිමි ළමයා පවා කැවුම් කොකිස් හදනවා. එහෙම කැවුම් උයපු කොලු ගැටව් දැන් ඉලන්දාරි වෙලත් කැවුම් උයනවා.”සිංහල දෙමළ අලුත් අවුරුදු සමයේ දී බාර ගන්නා ඇණවුම් නිසි කලට දීගන්න බැරිවෙන අවස්ථා ද වෙයි. ඒ අව්වැසි හරස් වීමෙනි.ඩී.එම්. පබාවතී”මේ අවුරුදු කාලෙට ඕඩර් එන්නෙ දහස් ගණනින්. බාර ගන්න ඕඩර් වෙලාවට දෙන්න බැරිවුණාම බැණුම් අහලා ඉවරයක් නැහැ. ඕඩර් වැඩි නිසාත් වැසි කාලය වැඩි වුණහමත් ඕඩර් වෙලාවට දෙන්න බැරි වෙනවා. සමහරු ඕඩර් වැරැදිලා මට බැණලා තවමත් මුහුණවත් බලන්නේ නැහැ. මේ සැරෙත් ටිකක් පරක්කුයි. වෙනදාට මේ කාලෙට ගේ පුරා කැවුම්. ඕඩර් දීගන්න බැරි වුණාම හරියට බැණුම් අහනවා. එක් එක් කෙනාගෙ ඕඩර් ගෙනල්ලා ගෙයි හංගා ගන්නවා. එහෙම නොකළොත් බදින බදින එක කඩවලට ගෙනියනවා.මගේ දූලා දෙන්නා බෑණලා ලේලි මුණුපුරු මිණිපිරියො ඔක්කොම කැවුම් උයනවා. මුණුපුරා රසිඳු සඳරුවන් කොකිස් බඳින්න දස්සයි. ඒත් ඉගෙනීමට බාධා වෙන නිසා එච්චර උනන්දු කරන්නේ නැහැ. ඒත් විවේක වෙලාවට උදව් කරනවා. මගෙන් බිහිවුණු ගෝලයො ගණනාවක් මෙය දිගට කරගෙන යනවා. මගේ මුළු ජීවිතයම ගොඩනැඟුණේ මේ කැවුම් රස්සාවෙන්. අපි ගෙවල් දොරවල් හදා ගත්තෙ ළමයි ලොකු මහත් කළේ මේ දෙයින්” යැයි ද පබාවතී මහත්මිය පැවසුවාය.සුරංගි වාසනා උඩවත්ත මහත්මිය විසිහත් හැවිරිදි දෙදරු මවකි. ඉතා කුඩා අවදියේ සිටම කොණ්ඩ කැවුම් සෑදීමට ඇය දස්කම් පෑවාය.”හැමෝටම කැවුමෙ කොණ්ඩෙ ගන්න බැහැ කියන කතාව බොරු. හොඳට පිටි ඒදා ගත්තොත් අත හුරුවට කොණ්ඩෙ ගන්ඩ ඕනෑ. ගින්දර ගොඩාක් දාගෙන බැහැ සාමාන්‍ය ගාණට ගින්දර තියාගන්න ඕනෑ.” යැයි සුරංගි පවසන්නීය.වසර දෙකක පමණ සිට ආස්මී සාදමින් ජීවිකාව සරිකර ගන්නා එම්.කේ. චාන්දනී මහත්මිය ද අපට මේ ගමේ දී මුණ ගැසුණු දිරිය කතුන් අතරින් එක් අයෙකි. ආස්මී සහ කොණ්ඩ කැවුම් සෑදීමට හපන්කම් පානා ඇය කැවිලි සෑදීමට අත හුරුකර ගත්තේ ගනේමුල්ල ට දීග ආ පසුය.”මගේ ගම බදුරලිය – කලුගල. කැවුම් හදන්න ඉගෙන ගත්තේ කැන්දලියද්දපාළුවේ විමලාවතී අක්කා ගෙන්. මං එනකොට කොකිසයක්වත් උයන්න දන්නේ නෑ. දැන් අවුරුදු කාලෙට ආස්මී 1000 ක් විතරත් කැවුම් 5000 ක් විතරක් හදනවා. මගේ සැමියාත් පුතා සහ දුවත් මට උදව් වෙනවා. අපේ පවුලේ එකම ජීවනෝපාය මෙයයි. සැමියා අසනීප වූ දා පටන් අපි ජීවත් වන්නේ කැවිලි හදලා.” චාන්දනී පැවසුවාය.රසිඳු සඳරුවන් කොකිස් බදිමින්අවුරුදු කාලය කිට්ටුවෙද්දී පැරැණි ගැමිලියෝ කපුටු දර වශයෙන් හඳුන්වමින් කෝටු දර විශේෂයෙන් ම කැවුම් ඉවීම සඳහා දර වශයෙන් ගැනීමට එක්කාසු කරති. මිටි බඳිති. හනසු මිටි දෙක තුනක් ද ළිප පිටුපසට එකතු වන්නේ අවුරුද්දට කැවුම් ඉවීම සඳහා මය. එහෙත් දර භාවිතය අඩු මෙකල කපුටු දර නැති කැවුම් ඉවීම ගැන මම චාන්දනී මහත්මිය විමසුවෙමි.”ඉස්සර නම් කැවුම් උයන්න කියා කපුටු දර එකතු කළා. කොණ්ඩ කැවුම් උයද්දී අපේ අම්මලා ඉස්සර රස්නෙ අඩු නිසා හනසු සහ කපුටු දර ගත්තා. ඒත් දැන් භූමිතෙල් හා ගෑස් ළිපේ කොණ්ඩ කැවුම් බදිනවා. ආස්මී හදන්න නානු ගන්නේ තවමත් දවුල් කුරුඳුවලින්. සමහරු එක එක ජාති කිව්වත් අපි තවමත් ගන්නේ දවුල් කුරුඳුවලින් ම යි. ඒත් දැන් දවුල් කුරුඳු ගසුත් අඩුවෙලා” යැයි ඇය පැවසුවාය.ගුණසේකරලා පබාවතීලා චාන්දනීලා උයන පැණි කැවුම් රස කර කෑමට බොහෝ දෙනා පි‍්‍රය කරති. දහස් ගණනින් ඔවුන් වෙත “ඕඩර්” ලැබෙනුයේ එබැවිනි. එහෙත්, බුබුළු දමමින් පැසෙනා තෙල් තාච්චිය ඉදිරිපිට වාඩිවී දිවා රෑ එක දිගට ඔවුන් ‘ගිනි කනුයේ’ සුඛෝපභෝගී ජීවිත ගත කිරීමට නම් නොවේ.ඇතැම්විට මේ පැහෙන තෙල් තාච්චිය ඉදිරිපිට වාඩි වී කරනා මේ මෙහෙය භයානක ය.”නටන තෙල් තාච්චිය ඉස්සරහා වාඩිවෙලා ගිනි කන එක ලෙහෙසි නැහැ. සමහර වෙලාවට මහන්සියට ඉඳගෙනම නින්ද යනවා. ඒක හරි භයානකයි. එතකොට ළඟ ඉන්න කෙනා අතින් ගහලා ඇහැරවනවා” පබාවතී පවසයි.සේමාලි කැල්ලපත පිංතූර – දුෂ්මන්ත මායාදුන්න</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=as0904122</link>
    <topic>පානදුර වෙරළ ඉමේ සොඳුරු සිරිය</topic>
    <author>රූපාන්ති බුලත්සිංහල සේයාරූ - විමල් කරුණාතිලක</author>
    <content>සිංහල අවුරුද්ද දිසේ සැවොම වී තොසේ කැවුම් කොකිස් හදයි මෙසේපානදුර වෙරළ ඉමේ සොඳුරු සිරියනෙළුම් විලඅවුරුද්දට කුකුළු පොර කොටවා රජු ගේ සිත් දිනාගත් ගැමියාඅලුත් අවුරුද්දේ බාල පරපුරට ආදර්ශයක් දෙමින් චාරිත‍්‍ර වාරිත‍්‍ර ඉටු කරන්නහඳපානාගල මත සිට...රැල්ල එන්න එන්නම වැඩිවෙන හැඩයි. වාරකන් කාලය ළංවීම මතීෂ පුතාට වගේම රෝෂණී දුවටත් ප‍්‍රශ්නයක් කෙතරම් හොඳ නැංගුරම් ලා තිබුණත්, මතීෂ පුතාත් රෝෂණී දුවත් එහාට මෙහාට පැද්දුනේ රැල්ල සැර වැඩි නිසාමයි. චාමර පුතාත් ඔවුන් අසලට සමීප වුණේ හිමිහිට. විවිධ දිශාවල සිට පැමිණි මේ බෝට්ටු යාළුවො එකට එකතුවුණේ පානදුර වරායෙදියි.ඈත දියඹට ගොස් පැමිණි දියකාවා වේගයෙන් රළ දෙබෑ කරගෙන තටාකාංගනයට සේන්දුවුණේ හැමෝටම හිරිහැර කරමින්. තටාකාංගනයට ඇතුළුවීම එතරම් පහසු කාර්යයක් නොවෙන්නේ රළ ගෙඩිවල ප‍්‍රචණ්ඩත්වය නිසාය. පැතුම් තරමක් එසවී මැරීන්ගේ ඇඟේ වැදිණි. සැර වැඩි රළ පහර මැරීන්ට අරියාදු කිරීමට පෙළ ගැසෙයි.මොන බාධක එල්ල වුණත්, බාධක මැඩගෙන දියඹට යෑමට හැමෝටම තිබුණේ අපූරු හැකියාවක්. වෙරළ ඉම සුන්දරත්වය හැම මොහොතකම රැඳී තිබුණේ දර්ශනීය පරිසරය නිසාය.සොඳුරු බව සියැසින් විඳගැනීමට බොහෝ සංචාරකයන් පානදුර වරාය අභියසට රැස්වූයේ සන්ධ්‍යා කාලයේදී ය. හිරු අවරට යෑමත් සමඟ ඇතිවෙන සොඳුරු බවත්, මුහුදු සුළංවල සිසිලත් ගිමනට අපූරු ඔසුය.වරායට නුදුරෙන් ඇති ගල්බැම්ම මතට වී මාළු බෑම සංචාරකයන්ට නම් විනෝදාස්වාදය ගෙන දෙන්නක්. රාස්සිගේ අව්ව වැටී මුහුද තඹතලියක් සේ දිස්වෙයි. ඔවුන්ට බිලී බෑමට බැසයන හිරුගෙන් නම් අවහිරයක් නොමැත්තේය. නැඟෙන රැල්ලේ වේගවත් බව නිසා නැඟෙන හඬ පරිසරයේ වේගවත් බව බිඳ දැමුවේ නිරායාසයෙනි.රැල්ලේ සැඬ බව නිසා තටාකාංගයේ බෝට්ටු නවතා තැබීමත් තරමක් අසීරුය. මෙය ධීවරයන්ගේ ජීවිතවලට එල්ල කළේ දැඩි තර්ජනයකි. නිසි අයුරින් බෝට්ටුවක් දියඹට දියත් කිරීමටත්, දියඹ සිට වෙරළට ක‍්‍රමයෙන් පැමිණීමටත් ජල තලය නිශ්චල වූ තටාකයක් අවශ්‍ය වේ.එවන් තටාකයක් ලබාදීම ධීවරයන්ගේ ජීවිත ආරක්ෂා කරදීමට ගනු ලබන මහඟු ප‍්‍රයත්නයකි. මේ ප‍්‍රයත්නය නොපමාව යෙදිය යුතුය. නැතිනම් දියඹට යන ධීවර ජීවිත නිරන්තරයෙන් අවදානමට ලක්වේ.බොල්ගොඩ ජලාශය මුහුදට වැටෙන මොරටු පානදුර මෝයෙහි ඉදිකර ඇති ධීවර වරායට වැලිපිරීම නිසා ධීවරයෝ නිරන්තරයෙන්ම අනපේක්ෂිත අකරතැබ්බයකට ලක්වෙති. මනරංග නමැති බහුදින යාත‍්‍රාව මාරියාවෙන් සුනුවිසුනු කළ මොහොත ධීවරයන්ට කිසිදිනක අමතක කළ නොහැකිය.කෙතරම් සුන්දර පරිසරයක වුවත් යක්ෂයාගේ හෝරාවේදී අසුන්දර දේ සිදුවීමට ඇති ඉඩ ප‍්‍රස්ථාව වැඩිය. ජීවිත අහිමිකරමින් ඇතිවෙන මෙවැනි ව්‍යසන නිසා ධීවර පවුල්වලට අත්වන ඉරණම භයානකය. පානදුර වරාය කෙතරම් සුන්දර වුවත් හිතේ ගින්දර සමඟින් දියඹට ඇදෙන්න ධීවරයන්ට සිදුව ඇත්තේ තටාකාංගනයේ ප‍්‍රශ්නය නිසාය.වරාය කළමනාකරු ආර්.පී. වන්නිආරච්චි”ධීවර වරායන් අතරින් ඉතාමත් සුන්දර වරායක් ලෙස පානදුර ධීවර වරාය හඳුන්වන්න පුළුවන්. මේ වරාය තටාකාංගනයේ බෝට්ටු 100 ත් 150ත් අතර ප‍්‍රමාණයක් තියෙනවා. ටොන් 3ත් 5ත් අතර බරෙන් යුත් බෝට්ටු මේ තටාකාංගනයට ඇතුළු කරන්න පුළුවන්” යැයි පානදුර වරාය පිළිබඳව අදහස් දක්වමින් එහි කළමනාකරු ආර්.පී. වන්නිආරච්චි මහතා පවසයි.සුනාමිය රටේ වෙරළ තීරයට මෙන්ම වරායනට ද දැඩි හානියක් සිදු කළේය. පානදුර වරායටත් සුනාමියෙන් ගැලවීමට නොහැකි විය. සුනාමිය පානදුර වරායේ සම්පත් රැසක් උදුරා ගත්තේය. චීන සමූහාණ්ඩුවෙන් ලද රුපියල් දශලක්ෂ 330ක මූල්‍යාධාරයකින් පානදුර වරාය ප‍්‍රතිසංස්කරණය කෙරිණි. සුනාමි රළ පහරින් මුළුමනින්ම විනාශ වූ ධීවර වරාය ගොඩනැඟීමට “තොටුපොළ අරුණ” වැඩසටහන යටතේ චීන අගමැති චෙන්ජියා බාවෝ මහතා 2006 වසරේදී මුල්ගල තැබුවේය. ඉදිකිරීම් කටයුතුවල මූලිකත්වය ගත්තේ චයිනා හාබර් සමාගමය.සුනාමියෙන් සුනුවිසුණු වී ගිය පානදුර වරාය නැවතත් සුන්දර වරායක් බවට පත්කිරීමට හැකිවීම භාග්‍යයකි. ජලය ලීටර් 43200ක් පිරවිය හැකි ටැංකියක්, ටොන් 10ක් එකවර නිපදවිය හැකි අයිස් නිෂ්පාදනාගාරයක් මත්ස්‍ය අධිශීතාගාරයක්, ඉන්ධන පිරවුම්හලක්, දෙමහල් කාර්යාල ගොඩනැඟිල්ලක් සහ මසුන්ගේ බර මැනීමේ තරාදියක් එයට ලැබුණේ තිබූ අඩු පාඩු සම්පූර්ණ කරමිනි.පෙ‍්‍ර්මසිරි පීරිස්එසේ වුවත් ධීවරයන් තවමත් මැසිවිලි නඟන්නේ තටාකාංගනයේ ගැඹුර සම්බන්ධයෙනි. පනස් එක් හැවිරිදි පෙ‍්‍ර්මසිරි පීරිස් පානදුර ප‍්‍රදේශයේ වසර 35ක් තිස්සේ ධීවර කර්මාන්තයේ යෙදෙන්නෙක්.”මම මේ රස්සාව පටන්ගෙන අවුරුදු 35ක් වෙනවා. මුහුද එක්ක ඔට්ටු නොවී අපේ ජීවිතයේ ඉදිරිය සාර්ථක කරගන්න බැහැ. මේ රස්සාව එදා ඉඳලම අපි හුරුවුණ රස්සාව.ආදායම වරදක් නැහැ. සමහර දාට අතේ සල්ලි හොඳට තියෙනවා. හැබැයි වාරකන් කාලයට අතේ සතේ නැති අවස්ථා එමට තියෙනවා. වාරකන් කාලයට මුහුදු යන්න නොහැකි වෙන්නේ තටාකාංගනයේ රැල්ල සැර වැඩි නිසා. දියකඩනයේ දිග වැඩි කළහොත් මේ ප‍්‍රශ්නය විසඳෙනවා. ඇතුළට වැලි ගොඩවීම නිසා තටාකාංගනයේ ගැඹුර අඩුවෙනවා.බෝට්ටුවලට නැංගුරම් දාන්න අපහසු වෙන්නෙ මෙවැනි තත්ත්වයකදි. වාරකන් කාලයට මුහුදු යන්න කොහොමත් බැරිවෙන්නෙ මේ ප‍්‍රශ්නය නිසා. දවල්ට නම් හිතේ හයිය ඇති කරගන්න මිනිස්සු හරි ඉන්නවා. රෑට කවුරුත් නැහැ. මොනවා වුණත් දන්නෙ නැහැ යැයි හෙතෙම පැවසීය.නිමල්සිරි ප‍්‍රනාන්දුඅවුරුදු තිහක් පමණ ධීවර රැකියාවෙ නිරත වූ නිමල්සිරි ප‍්‍රනාන්දු ධීවර ජීවිතය ගැන අදහස් දැක්වූයේ මේ අයුරිනි. “මේ කාලෙ මාළු අස්වැන්න හොඳින් ලැබෙන කාලෙ. ඒත් ඉස්සරහට එන්නෙ වාරකන්. ඒ කාලෙට මුහුදු යන්න හරිම අමාරුයි. වරායෙ ප‍්‍රශ්නය විසඳගන්න පුළුවන් වුණොත් ඒක ලොකු ජයග‍්‍රහණයක්.”හැමෝගෙම අදහස වුණේ දියකඩනය අලුත්වැඩියා කළ යුතු බවත්, එය තවදුරටත් දීර්ඝ කළ යුතු බවත්ය.ඩබ්ලිව් ජයසිරි ප‍්‍රනාන්දු”වරායෙ අඩු පාඩු දැන් බොහෝදුර සම්පූර්ණයි. එකම ප‍්‍රශ්නය තටාකාංගනය වැලි පිරීමෙන් ගොඩවීමයි. මේ තත්ත්වය ඉතාමත් භයානක තත්ත්වයක්. මේ තත්ත්වයෙන් මිදීමට කඩිනම් පියවරක් අවශ්‍ය යැයි දිගුªකලක සිට ධීවර රැකියාවේ යෙදී සිටින ඩබ්ලිව්.ජයසිරි මහතා කීවේය.මුහුදු යෑම මෙන්ම ඔවුන්ට අවශ්‍ය ආම්පන්න සපයා දීමත්, ඒවා අලුත්වැඩියා කිරීමත්, දැල්මහන ශාලාවේ දැල් මහන්නෝ කරති. දැල් මැසීම හැමෝටම කළ හැකි දෙයක් නොවේ. ලලිත් කුරේ දැල් මැසීමේ කාර්යයට සම්බන්ධ වුණේ මීට වසර පහළොවකට පෙරය.”අවුරුදු 15ක් තිස්සෙ මේ කරන රැකියාවට මම හුරුවෙලා. මුහුදු ගොස් එන අයගෙ දැල් මහල දෙන එක තමයි මම කරන්නෙ. මම වගේ වැඩ කරන අය තවත් ඉන්නවා. වැඩ කරන විදිහට තමයි මුදල් ලැබෙන්නෙ”. කාර්යය කෙතරම් දුෂ්කර වුණත් තමන්ගේ ආදායම සරිකර ගැනීමට සියල්ලෝ උත්සාහ දරති. ඔවුන්ගේ අපහසුතා විසඳ්‍රගෙන ඉදිරියට යෑමේ හැකියාව ඇත්නම් එය කෙතරම් අගනේද?රූපාන්ති බුලත්සිංහල සේයාරූ - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=as0904123</link>
    <topic>නෙළුම් විල</topic>
    <author>නෙළුම් විල, සිළුමිණ, ලේක්හවුස්, කොළඹ</author>
    <content>සිංහල අවුරුද්ද දිසේ සැවොම වී තොසේ කැවුම් කොකිස් හදයි මෙසේපානදුර වෙරළ ඉමේ සොඳුරු සිරියනෙළුම් විලඅවුරුද්දට කුකුළු පොර කොටවා රජු ගේ සිත් දිනාගත් ගැමියාඅලුත් අවුරුද්දේ බාල පරපුරට ආදර්ශයක් දෙමින් චාරිත‍්‍ර වාරිත‍්‍ර ඉටු කරන්නහඳපානාගල මත සිට...ගුණසිංහ හෙට්ටිආරච්චිමගේ ඥාති දියණිය ගේ ඇස් පෙනීම දුර්වලය. ඇගේ වයස අවුරුදු 1 1/2කි.මේ සඳහා ප‍්‍රතිකාර ලබා දෙන ආයුර්වේද වෛද්‍යවරිය පවසන්නේ ප‍්‍රතිකාර ලබා දෙන අතරම ඇයට පළිඟු වීදුරුවලින් සාදන ලද උපැස් සඟළක් පැළඳ විය යුතු බව ය. එමඟින් ප‍්‍රතිඵල යහපත් වන බව ඇය කියයි.පළිඟු වීදුරුවලින් උපැස් සඟළ සාදන තැනක් ගැන අපි නොදනිමු. එබඳු තැනක් ගැන ඔබ දන්නවා නම් අප වෙත දන්වන ලෙස කාරුණිකව ඉල්ලා සිටිමු.වැලිපැන්නගහමුල්ල, මීගහපැලැස්සේ, ඇස්.ඒ.ධර්මසිරි මහතා විසින් යොමු කරන ලද ලිපියක් ඇසුරින්.පොල්වත්තේ ආරියදාස (59) මහතාත්, රන්පොකුණුගම පේමසිරි මහතාත් රටට හඳුන්වා දිය යුතු වටිනා මිනිස්සු වෙති.මේ ලියන්නේ ඒ දෙදෙනා අපේ ඉපැරණි මැටි වළං කර්මාන්තයට නව අරුත් එක් කරන ආකාරය යි.මේ වනවිට අපේ රටේ කුඹල් ගම්මාන දෙසිය හැට ගණනක් තිබෙන බව ආරියදාස මහතාගේ විශ්වාසයයි. ඒ අතරින් මිනුවන්ගොඩ පොල්වත්ත විශේෂ යි. (අප පොඩි කාලේ කියැවූ අර ජනප‍්‍රිය කවි කොළයේ ‘මිනුවන්ගොඩ වළං හොඳ හැටි හදනවලු’ යන කවි පදය මේ අවස්ථාවේ මතකයට නැඟේ.) ආරියදාස මහතා ගේ වළං මඩුව හෙවත් වළං කර්මාන්තායතනය පිහිටියේ එහි ය.ආරියදාස මහතා ගමේ සෙසු වළං නිෂ්පාදකයනට වඩා වෙනස් ආකාරයෙන් කර්මාන්තය දෙස බැලූ පුද්ගලයෙකි. සාම්ප‍්‍රදායික මැටි වළඳට නවීනත්වයක් නොදුන්නොත් වෙනස් වන සමාජයේ ඊට අනාගතයක් නැති විය හැකි බව ඔහු පෙර දුටුවේ ය. සියල්ලට ම පෙර සකපෝරුවේ තාක්ෂණය වෙනස් කළ යුතු යැයි ඔහු සිතුවේ ය.සකපෝරුව යනු මැටි වළං නිෂ්පාදනයෙහි ලා අත්‍යවශ්‍ය ම උපකරණයකි. වළං ඉදි වන්නේ ඒ මත ය. සකපෝරුව දෙපස වාඩි වන දෙදෙනකු ගෙන් අයකු එය අතින් ඇද කරකවන අතර අනෙකා කැරකෙන මැටි පිඬෙහි සිය බුහුටි ඇඟිලි තුඩු යවමින් වළඳක් ඉදි කරයි.‘මැටි වතුර නාගෙන කරන මේ වැඩේට අලුත් පරම්පරාව කැමති නෑ. ඒ අය කර්මාන්තෙ රඳව ගන්න නම් මේ තත්ත්වය වෙනස් කළ යුතු බව මට හැඟුණ’ ආරියදාස මහතා කියයි.සණස බැංකුවේ ආධාරයෙන් නවීන රේසර් සකපෝරු දහයක් නිර්මාණය කැරුණේත්, ඉන් එකක් ආරියදාස මහතා ළඟ තබාගෙන නවයක් ගමේ බෙදා හැරුණේත් ඒ අරමුණිනි.එහෙත් ගම තවමත් එදා තිබූ තත්වයෙනි. ආරියදාස වැඩපොළ පමණක් දුර ගොසිනි.‘ඊට පස්සෙ පයින් පාගන සකපෝරුවක් හැදුව. අන්තිමට ඒක විදුලියෙන් දුවන එකක් බවට දියුණු කෙරුව.’මේ නවීනත්වයට ඔහුට උදවු කළ අය අතර ජාතික ශිල්ප සභාව පෙරමුණේ සිටියි.ගෑස් ලිප මත තබන සැහැල්ලු මැටි ඇතිලියක් නිර්මාණය කිරීමට ඔහු ගේ හිත ගියේ මේ අතර ය. එය සාර්ථක විය. දැන් එය වෙළෙඳ පොළට නිකුත් කර තිබේ.සාමාන්‍ය මැටි ඇතිලියකට වඩා ඉක්මනින් රත්වීම එහි විශේෂත්වය යි. එහෙයින් ගෑස් පිරිමැසෙයි.ඔහු වඩාත් තෘප්තිමත් වන්නේ මැටි වතුර ෆිල්ටරය කෙරෙහි ය. හොඳින් වතුර පෙරෙන්නා සේ ම වතුර බිඳුවක් හෝ කාන්දු නොවන (ප්ලාස්ටික් කරාමය හැර) සියල්ල සියයට සියයක් මැට්ටෙන් තනන ලද වතුර ෆිල්ටරය නිර්මාණය කිරීම සඳහා ඔහු දිගු කාලයක් තිස්සේ වැර වෑයම් කළේ ය. අද එය මුළුමනින් ම සාර්ථක වී තිබේ.අද ආරියදාස මහතා ගේ වළං නිෂ්පාදනයේ කි‍්‍රයාකාරීන් වී සිටින්නේ දරු පරපුරයි.මැටි වළං හදන ගමේ අනිත් පවුල්වල දරුවො අද වෙනින් රැකියාවල් කරනව. අනිත් අය පිට ගම්වලින් වළං ගෙනත් ‘පොල්වත්තෙ වළං’ කියල විකුණනව. නමුත් මගෙ දරුවො මාත් එක්ක අලුත් නිර්මාණ කරනව වගේ ම හොඳ ආර්ථික වාසියකුත් ලබනව. අපේ වැඩපළ බලන්න ඉස්කෝලෙ ළමයි එනව. වෙනත් අය එනව. ඒත් අපි මොකද කරන්නෙ කියල බලන්ඩවත් ගමේ අය නං එන්නෙ නෑ. ඒකනේ පුදුමෙ ‘ආරියදාස මහතා විස්මය පළ කරයි.පේමසිරි ද සිල්වා මහතා ආරියදාස මහතාට සම්බන්ධ කැරුණේ රාජ්‍ය නොවන ආයතනයක සම්බන්ධීකාරත්වයෙනි. ඔහු පොල්වත්තට ආයේ වතුර දැමූ විට කාන්දු නොවන පරිදි විදේශ රටක් වෙනුවෙන් නිෂ්පාදනය කරන ලද මැටි මල් බඳුන් විස නැති සායමින් සිතුවම් කරනු පිණිස ය.දෙදෙනා ගේ සම්බන්ධය එතැනින් නැවතුණේ නැත.ආරියදාස මහතා සිංහල අවුරුද්දට කිරි උතුරවන මැටි බඳුන් කට්ටලයක් නිර්මාණය කළේ ය. පේමසිරි මහතා එහි ඇසුරුම සකස් කර දුන්නේ අවුරුදු නැකත සඳහන් පති‍්‍රකාවක් ද සහිත ව ය.ආරියදාස මහතා බෝධි පූජා වෙනුවෙන් උචිත පැන් කළයක් නිර්මාණය කළේ ය. පේමසිරි මහතා ඒ කළය බෝ කොළ කිහිපයකින් හැඩ කර දුන්නේ ය.මේ කළය අතට ගත්තම බෝධි පූජාවට යන කෙනාගෙ හිත පිරෙනව. ඒ සතුට ලබා දීම තමයි මගෙ අරමුණ වුණේ’ පේමසිරි මහතා කියයි.පේමසිරි මහතා මැටි ෆිල්ටරය මත ද වස විස නැති සායමින් සිතුවම් අඳියි. මල් බඳුන් ද වෙනත් දේ ද ඔහුගේ සිතුවමින් හැඬ වෙයි. ඔහු ඒ සියල්ල අඳින්නේ පෙර සටහන් කිරීමකින් තොරව නිදහස් ආරකිනි.අපි ඔවුනට සුබ පතමු.තම වැඩපොළ නැරඹීමට එන පාසල් දරුවන් ඇතුළු ඕනෑම අයකු පිළිගන්නට ආරියදාස පවුලේ අය කැමැත්තෙන් සිටිති. මැටි බඳුන් ගැන අධ්‍යයනය කරන අයට ද, ඊට අදාළ නව නිපැයුම් කිරීමට ඉඩ හසර සොයන අයට ද එය තෝතැන්නකි.අංක 169 ඒ, පොල්වත්ත, මිනුවන්ගොඩ ආරියදාස මහතාගේ ලිපිනයයි. 0117218700 සහ 0775497887 දුර ඇමතුම් අංකයි.වෑලියේ ගම්මැදගම සමන් මුණසිංහ මහතා විසින් යොමු කරන ලද ලිපියක් ඇසුරිනි.මගේ යෙහෙළියත්, ඇගේ සැමියාත්, මමත් උදෑසන ම මාතරින් පිටත්වූයේ දුර බැහැර ඌව පළාතේ පිහිටි අදාළ වෛද්‍ය සේවා ස්ථානයේ වැඩ බාර ගනු පිණිස නියමිත වේලාවට යා යුතු බැවිනි.හිටි හැටියේ ම වාහනය වංගුවක දී පාරෙන් ඉවත පැන්නේ ය. එතැන වූයේ ආවරණය නැති පාලමකි. ප‍්‍රදේශය වලස්මුල්ලේ කිරිමැටිය යි.අපි අසරණව වාහනයේ සිර වී සිටියෙමු.වැඩි වේලාවක් ගත වූයේ නැත. ගම්මුන් පිරිසක් අප වෙත දිව ආහ. වහ වහා අප බේරා ගොඩට ගත් ඔවුහු දෙවනුව වාහනය ඔසොවා පාරට ගත් හ.මේ තරුණ වැඩිහිටි පිරිස මේ සියල්ල කළේ විපත සිදුවූයේ තමන්ට සේ සලකා ය.ගරාජයක් පවත්වා ගෙන යන අයකු ද මේ පිරිසේ සිටීම වාසියක් විය.බට කැඩීමෙන් සිදු ව තිබූ තෙල් කාන්දුවට වහ වහා පිළියම් යෙදූ ඔහු අඩ පැයක් පමණ ඇතුළත වාහනය ධාවන කළ හැකි තත්ත්වයට පත්කර තෙමේ ම ධාවනය කර පෙන්නුවේ ය.මේ සිද්ධිය අප ඉමහත් පුදුමයට පත් කළේ ය. වාහනය පාරෙන් ඉවතට වැටුණත් අනතුරින් අප කිසිවකුට හානියක් නොවීම ද වාහනයට පිටතින් පෙනෙන හානියක් නොවීම මෙන් ම අප බේරා ගැනීමට දෙවිවරුන් බඳු මිනිසුන් පිරිසක් පැමිණීම ද අපට නම් මහා ආශ්චර්යයකි.සිදුවීමට ගිය මහ විපතක් මේ අයුරින් කෙළවර වූයේ අප කිසිවකුට වචනයකින් හෝ අවැඩක් නොකරන නිසාත්, හැම අවස්ථාවක දී ම යමකුට උදවුවක් මිස නරකක් නොකරන නිසාත්, පමණක් නොව, වෛද්‍ය වෘත්තියේ නිරත අප හැම විට ම කිසිවකුට ජීවත්වීමට කළ හැකි හැම දේ ම කරන නිසාත් විය යුතු ය.හිත කීරි ගස්සන ඒ මොහොතේ අප බේරා ගැනීමට ආ පිරිස විහිළු - තහළුවෙන් අපේ බිය සැක දුරු කළ හැටි නම් අපූරු ය.වරාය අධිකාරියේ සේවාවේ නියුතු සුමනසිරි මහතා ඇතුළු අප බේරා ගත් වළස්මුල්ල කරමැටියේ හිතවතුනි, නුඹලාට පින් සිදුවේවා! එපින් බලෙන් නුඹලාට මෙවන් විපත්වලට මුහුණ දුන් අයට උපකාර කිරීමට ශක්තිය ද ධෛර්යය ද ලැබේවා! දීගායු වේවා. ජීවිතය සැපවත් වේවා!බලධරයනි, කැඩී ගිය පාලමේ බැම්ම පිළිසකර කිරීමට ද, අදාළ ස්ථානය අනතුරුදායක වංගුවක් බව සටහන් කරන ලද දැන්වීමක් සවිකිරීමට ද, වේග සීමාවක් ලකුණු කිරීමට ද ඔබ ගේ අවධානය යොමු වේවා!මාතර වෛද්‍ය ලියනගම මහතා සහ වෛද්‍ය දික්කුඹුර මහත්මිය විසින් යොමු කරන ලද ලිපියක් ඇසුරිනි.මා නුගේගොඩ, ගංගොඩවිල, රබර්වත්ත පාරේ, පළමු පටු මඟෙහි පදිංචියට විත් වැඩි කලක් නැත.උදේ හවා මා පයින් ගමන් කරන පළමු පටු මඟේ පසෙක එක්තරා පුද්ගලයකු සිටිනු බොහෝවිට මා දැක තිබේ.ඔහු කළු ය. තරමක් උසය. කෙට්ටු ය. අසනීප ගතියකින් පෙලෙන බව පෙනුණි.කිසි දිනෙක ඔහු උඩුකය වැසෙන්නට ඇඳුමක් ඇඳ සිටිනු මා දැක නැත. බොහෝ විට ඔහු සුදු සරමක් කැසපට කවාගෙන සිටියේය.ඔහු පදිංචිව සිටියේ පාර අසල පිහිටි සහෝදරියක ගේ නිවෙසෙහි ය. ඒ නිවස ඉදිරිපිට පුරන් ව ගිය විශාල වෙල් යායකි. එහි තැනින් තැන ගොඩනැඟිලි ඉදිවෙයි.ඔහු බොහෝවිට බලාසිටියේ මේ පුරන් කුඹුරු යාය දෙස ය. අපේ නෙත් ගැටෙන විට ඔහු අහිංසක ව සිනාසුණු හැටි මට මතක ය.නොබෝ දා ඔහු මිය ගියේ ය. අවමඟුල් අවස්ථාවට මම ද සහභාගිවීමි.ගිහි කථා අවස්ථාවේ දී නාකුළුගමුවේ ගුණරත්න විජේසිංහ කවියා කවි කිහිපයක් කියා අනතුරුව සිය ගුණකථනය කළේය.”අමරෙයි මායි ගජ මිත‍්‍රයො. දෙන්නම එක කමිසෙ ඇන්ද. මම ජයවර්ධනපුර විශ්වවිද්‍යාලෙට ගියා. ඒත් අපේ මිත‍්‍රකම වෙනස් වුණේ නෑ. මේ අපි ඉස්සරහපිට තියෙන පුරන්වෙච්චි කුඹුරු අක්කර හතර හමාරෙම අමරෙ වී වැපිරුව. ඒ අස්වැන්නෙන් මුළු පවුලටම බත සැපයුව. අමුඩෙ ගහල උදැල්ල කරේ තියාගෙන උදේ පාන්දරම කුඹුරට බහින අමරෙ ගොඩට එන්නෙ මිනිහ පේන නොපේන වෙලාවෙයි...’’...ඒ විතරක් නෙමෙයි, අමරෙ මේ ගංගොඩවිල ගමට ළිං එකසිය පනහකට වැඩිය කපාදීල තියනව. අදත් ඒ ළිංවලින් වතුර බොන අය, නාන අය ඉන්නව. පොදු නාන ළිං කීපයක් වැහිල ගිහිල්ලත් තියනව.ඛේදවාචකය තමයි එදා අමරෙගෙ දෑතින් වපුරපු කුඹුරු යාය අද පුරන්වෙල, ගොඩනැඟිලි හැදෙන එක. මේව ගොඩකරන හින්ද මහ වැස්සකදි දෙල්කඳ ඇළ උතුරල යන නිසා ගෙවල් වතුරින් යටවෙනව. ඒක තමයි ස්වභාවධර්මය අපට දීපු දඬුවම. මේ ගොඩනැඟිලි ඉදිවෙමින් තියන කුඹුරු යාය අමරෙගෙ මිනිය දිහා ශෝකයෙන් බලාගෙන ඉන්නව කියලයි මට හිතෙන්නෙ’.අවුරුදු එකහමාරක පමණ කාලයක් තිස්සේ නිහඬව ම මා හා සිනාසුණු පුද්ගලයා කවුදැයි මා හරිහැටි අඳුනාගත්තේ ඒ කථාවෙනි.මිනිය එසැවිණි. ඔහු වෙනුවෙන් හඬන්නට දරු පවුලක් නොවුණ ද අපි හැමෝ ම හැඬුවෙමු.මරදාස පෙරේරා යුග පුරුෂයකු නොවේ දැයි මට සිතිණි.ගංගොඩවිල, එස්.කොටුවේගෙදර මහතා විසින් යොමුකරන ලද ලිපියක් ඇසුරිනි.බුද්ධි අංශයේ සේවාව කරමින් සිටි පොලිස් කොස්තාපල් (49786) යූ.ඒ.එස්.තිලක් (40) මහතා හදිසියේ ඇදවැටීමෙන් කොඳු ඇට පෙළෙහි ආබාධයක් හටගත්තේය.නාරාහේන්පිට පොලිස් රෝහලට ද වෛද්‍ය පරීක්ෂණ සඳහා ජාතික රෝහලට ද ඒ මහතා යැවිණි. විශේෂඥ වෛද්‍ය සෝමසුන්දරම් මහතාගේ නිගමනය වූයේ අස්ථි දිරා යෑමේ රෝගයක් ඇති බවයි. ඖෂධ නියම කැරුණු ඔහු යළි පොලිස් රෝහලට යැවිණි.වෛද්‍ය උපදේශය වූයේ මාස 18ක් නොකඩවා අදාළ ඖෂධය ගත යුතු බව ය.මේ සඳහා ඔහු එක් මසකට රුපියල් 54800ක් වැය කළ යුතු අතර මාස 18ට රුපියල් නව ලක්ෂ අසූ හයදාස් හාරසියයක් අවශ්‍ය ය. ඔහුට රුපියල් ලක්ෂයක් ලබාදීමට රජය පොරොන්දු වී ඇත. සෙසු අති විශාල මුදල ඔහු සොයා ගත යුතුව තිබේ. රෝගය දරුණු වී නැගිට ගන්නට බැරි තත්ත්වයට වැටෙන්නට පෙර මේ මුදල සොයා ගැනීමට ඔහුට පරිත්‍යාගශීලී ජනයාගේ ආධාර අවශ්‍යය. ඔහු තිදරු පියෙකි.ආධාර එකතු කරගැනීම වෙනුවෙන් ඔහු ජාතික ඉතිරි කිරීමේ බැංකුවේ කොළඹ 10, මාලිගාවත්ත ශාඛාවේ අංක 1-0077-02-1337-3 දරන ගිණුම අරඹා තිබේ.මේ වනවිට මහ රෝහල් පොලිසියේ පස්වැනි වාට්ටුවේ අංක 50 දරන ඇඳෙහි සිටී.දෙනගම සිරිවර්ධන මහතා විසින් යොමු කරන ලද ලිපියක් ඇසුරිනි.යතුරු පැදියේ නැඟී ඉරිදා පොළට යමින් සිටියෙමි.වැස්සක් ඇද හැළෙන්නට වූයේ ය. මම තෙමෙමින් ම ඉදිරියට ගියෙමි.මන්සන්ධියේ වෑන් රියක් නවතා තිබිණ. ඉන් බිමට බැස ගත් පුංචි දරුවෝ දෙදෙනෙක් කිරිකැටි බළල් පැටවුන් කිහිප දෙනකු එළියට දමා යළි වාහනයට නැග ගත්හ. වාහනය යන්නට ගියේ ය.බළල් පැටවු වැස්සේ තෙමෙමින් හඬන්නට වූහ. මට ඒ දසුන දෙස බලා සිටිය නොහැකි විය. යතුරු පැදිය නැවැත්වූ මම ඔවුන් ඔසොවා ගෙන ගොස් බස් නැවතුම් පළක වූ ආවරණයක් යට නොතෙමෙන්නට තැබුවෙමි.මා නැවත යතුරු පැදියට නැග ගත්තේ බළල් පැටවුන් කෙරෙහි ඇති වූ දැඩි අනුකම්පාවකිනි.ආපසු එන අතරතුර මම බස් නැවතුම තුළට එබී බැලුවෙමි. බළල් පැටවු එහි නොවූහ. උනට අනතුරක් වී දැයි මම වඩාත් තැවුලට පත් වීමි.මා ගෙදර බලා යතුරු පැදිය පැදවූයේ ද ඒ තැවුලෙනි.මගේ නිවෙසට යාබද පාරෙහි දී දුටු දසුන මා පුබුදු කළේ ය.පුංචි දරු පැටවු දෙන්නෙක් අර බළල් පැටවුන් නොතෙමෙන පරිදි තුරුලු කර ගෙන යමින් සිටියහ.ඔවුන් වෑන් රියෙන් බැස පැටවුන් බිමට විසි කළ දරුවන් ගේ ම සම වයසේ පසු වූවන් නොවේ දැයි මට සිතිණ.නාත්තණ්ඩියේ රුවන් ගමගේ මහතා විසින් යොමු කරන ලද ලිපියක් ඇසුරිනි.නෙළුම් විල, සිළුමිණ, ලේක්හවුස්, කොළඹ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=as0904124</link>
    <topic>අවුරුද්දට කුකුළු පොර කොටවා රජු ගේ සිත් දිනාගත් ගැමියා</topic>
    <author>සාහිත්‍ය කලාපති කිරිඇල්ලේ එච්.ඇම්.ඇස්. බණ්ඩාර</author>
    <content>සිංහල අවුරුද්ද දිසේ සැවොම වී තොසේ කැවුම් කොකිස් හදයි මෙසේපානදුර වෙරළ ඉමේ සොඳුරු සිරියනෙළුම් විලඅවුරුද්දට කුකුළු පොර කොටවා රජු ගේ සිත් දිනාගත් ගැමියාඅලුත් අවුරුද්දේ බාල පරපුරට ආදර්ශයක් දෙමින් චාරිත‍්‍ර වාරිත‍්‍ර ඉටු කරන්නහඳපානාගල මත සිට...සිංහල අවුරුද්ද වෙනුවෙන් අවුරුදු කී‍්‍රඩා උත්සවයක් මුල්වරට ආරම්භ කර ඇත්තේ කි‍්‍ර:ව: 1555 දී සීතාවක රජු සමයේ ඔහුගේ පුත් ටිකිරි බණ්ඩාර කුමාරයා විසිනි. ඈත අතීතයේ පටන්ම බෞද්ධ රජවරුන් සිංහල අවුරුදු චාරිත‍්‍ර රජ ගෙවල්වල ද පවත්වා ඇතත් ඉන් ඔබ්බට කී‍්‍රඩා උත්සව පවත්වා නැත.සිංහල රජවරුන් විශේෂයෙන් ම අවුරුදු නැකැත් අකුරටම පිළි පදිමින් කිරිබතක් පිළියෙල කර භුක්ති විඳීමට මුල් තැනක් දී ඇති අතර දෙවැනි තැනදී ඇත්තේ හිස තෙල් ගෑමටය.රජ පවුලේ අයගේත් – රාජ්‍ය නිලධාරීන්ගේත් – විශේෂයෙන් ම රජු සතු අලි - ඇතුන්ගේත් හිස තෙල් ගෑම රජු අනින්ම සිදුව ඇත. ඔවුන්ගේ හිසතෙල් ගාන ගමන්ම ඔවුන් රැක බලාගත් ඇත් ගොව්වන්ගේ හා අසරුවන්ගේත් හිසතෙල් ගෑම රජු අතින්ම සිදුව ඇත්තේය. මේ සිරිත් – විරිත් අකුරටම ඉටුකර ඇත්තේ මහනුවර රාජ්‍යය කර ඇති සිංහල මෙන්ම නායක්කර් රජවරුන්ය. අවුරුදු කී‍්‍රඩා උත්සවයක් මුල්වරට මහනුවර පවත්වා ඇත්තේ කි‍්‍ර:ව: 1637 දී දෙවැනි රාජසිංහ රජුය.මහනුවර රාජධානියකි‍්‍ර:ව: 1591 දී පළමුවැනි විමලධර්ම සූරිය රජුගෙන් ආරම්භ වුනු මහනුවර රාජධානියේ සෙනරත් - දෙවැනි රාජසිංහ - දෙවැනි විමල ධර්මසූරිය - ශී‍්‍ර වීර පරාක‍්‍රම බාහු රජුගෙන් 1739 දී අවසන් වුණු අන්තිම සිංහල රජු දක්වා රජවරුන් පස් දෙනා වසර 148 ක් ද ඉන්පසු 1739 දී නායක්කර් වංශික ශී‍්‍ර විජය රාජසිංහ රජුගෙන් පසු කීර්ති ශී‍්‍ර රාජසිංහ - ශී‍්‍ර රාජාධි රාජසිංහ ශී‍්‍ර වික‍්‍රම රාජසිංහ රජුගෙන් අවසන් වුණු සිංහලේ රාජ්‍යයෙහි නායක්කර් වංශික රජවරු හතර දෙනෙක් වසර 76 ක්ද රාජ්‍යය කර ඇත්තාහ.සිංහල රජවරුන් මෙන්ම නායක්කාර රජවරුන් ද සිංහල සිරිත් – විරිත් අකුරටම පිළිපැද්ද බෞද්ධාගම හිස් මුදුනින් පිළිගත් හැබෑ බෞද්ධ රජවරු වූහ.දෙවැනි රාජසිංහ රාජ සමයකි‍්‍ර.ව. 1635 සිට 1687 දක්වා රාජ්‍යය කළ දෙවැනි රාජසිංහ රජතුමා හැඩිදැඩි සිරුරකින් යුත් කී‍්‍රඩාවලට මහත් ඇල්මක් දැක්වූ රජ කෙනෙකි.එතුමා විසින් පළමුවරට 1637 දී අවුරුදු කී‍්‍රඩා උත්සවයක් රජමාලිගයට නුදුරුව පවත්වා ඇත.එතුමා මහත් ඇලුම් කළ කී‍්‍රඩාවක් වී ඇත්තේ කුකුළු පොර කෙටවීමයි. එනිසා කුකුළන් පොර කෙටවීමේ තරගයක් තබා ජය ගත් කුකුළා අයිතිකරුට ගම්වරයක් ප‍්‍රදානය කරන බව කියා කල් තබා රටවටා අණ බෙර කරවා ඇත.එකල කුකුළන් පොර කෙටවීමේ තරගය මුදල් ඔට්ටුවට කළ ඉතා ජනපි‍්‍රය කී‍්‍රඩාවක්ව පැවතී ඇත. ඒ නිසා බොහෝ දෙනෙක් පොර කුකුළන් ඇති කළහ. ඔවුන් සමහරකේ තරගවලට සහභාගී වූ අතර සමහරක් තම කුකුළන් කුලියට දුන්හ.දිග්ගම්පත කෝරළයෙන් තරගකරුවෙක්මහනුවර රජවාසල පැවැත්වුන එම කුකුළු පොර තරගයට සපරගමුවේ දිග්ගම්පත කෝරළයේ (වර්තමාන කලවාන ආසන්නයේ) අයගමට නුදුරු පරගල නමැති හද්දා පිටිසර ගමේ ගැමියෙක් සහභාගි වූයේය. කෝරාළ නම් වූ මෙම ගැමියා තරගය සඳහා ඔහුගේ හොඳ පළපුරුදු පොර කුකුළකු ද රැගෙන නියමිත දින – නියමිත වේලාවට මහනුවර රජවාසලට ගොස් ඇත්තේය. ඔහු සමඟ දහ අට දෙනකු එම තරගයට සහභාගි වී ඇත.පරගල - කෝරළයේ කුකුළා ඒ සියලුම කුකුළන් පරදවා ජයග‍්‍රහණය කළේය. ඒ ගැන පැරැණි ජන කවියක මෙසේ සඳහන් වේ.මේ ගැන ඉතා සතුටට පත් රජතුමා ඔහුගේ “කෝරාළ” යන නමේ මුලට පරගලං විජේ සුන්දර කුකුළු කෝරාළ යන රාජ දක්නය එක් කොට පරගලට නුදුරුව අක්කර හාරසියයක් පමණ විශාල වූ ගම්වරයක් ඔහුට ප‍්‍රදානය කර ඇත. “කුකුලෝගම” යන නාමයෙන් අදත් හැඳින්වෙන්නේ එම ගම්වරයයි.දිග්ගම්පත කෝරළය කුකුළු කෝරළය වීමදින කීපයකින් මෙම සිද්ධිය ප‍්‍රදේශය පුරා මහත් ප‍්‍රසිද්ධියට පත්විය. ඒ නිසා එතෙක් දිග්ගම්පත කෝරළය කියා ව්‍යවහාර වුණු කෝරළය කුකුළු කෝරලය නමටත් - මේ ප‍්‍රදේශය මැදින් ගලා ගිය දික්ඔය කුකුළු ගඟ නමටත් පරගලාගම ඉහත්තෙහි ගලඋඩකන්දේ පිහිටා ඇති මුහුදු මට්ටමේ සිට හරියටම අඩි 3,000 ක් උසැති කුරුළුගල නමැති විශාල පර්වතය කුකුළු ගල නමටත් පරගලට නුදුරු පිඹුරේ පිහිටි කනත්තේ ගල්ලෙන් විහාරය කුකුළුවා විහාරය නමටත් පරිවර්තනය වී ඇත.ඒවා පෙර තිබූ නම්වලට වඩා ඉතාම උචිතය. කුකුළු කෝරළය ෙඓතිහාසික සිංහ රාජ වනය ඇතුළත් ගෙදගල කන්ද – නැගිරිකන්ද – මාන කන්ද – ගලඋඩ කන්ද – තපස්වර කන්ද – ඉලිඹෙකන්ද – ගවරගිරියේ මාතලේ ගල්ලෙනත් ඇතුළු ඉතා දැකුම්කළු සුවිශේෂි ස්ථාන ච්පයක්ම පිහිටා ඇති වනගත ප‍්‍රදේශයකි.මෙම කුකුල් පොර කරුවා පරගල ගමේ බොහෝ කලක සිට පැවත එන දක්‍ෂ මන්තර කාර පරපුරකට අයත් අයෙක්ලු. මොහු එම කුකුළු පොර තරගයේදී අනෙක් කුකුළන් දහඅට දෙනාම මරාදමා ඔහුගේ කුකුළා ජයග‍්‍රහණය කරවූයේ බලගතු මන්තරයකින් මතුරන ලද කහනූලක් පිටතට නොපෙනන අන්දමට තම කුකුළාගේ අත්තට්ටක පිහාටු අතර ගැටගසා තිබීමෙන් කුකුළා ආවේශව ප‍්‍රතිවාදී කුකුළන්ට පහර දීමෙන්ලු. එය සනාථ කිරීමට හැකි විදියේ දක්ෂ රහස් මන්තරකරුවෝ අදත් මෙම පරපුරේ සිටිති.සාහිත්‍ය කලාපති කිරිඇල්ලේ එච්.ඇම්.ඇස්. බණ්ඩාර</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=as0904125</link>
    <topic>අලුත් අවුරුද්දේ බාල පරපුරට ආදර්ශයක් දෙමින් චාරිත‍්‍ර වාරිත‍්‍ර ඉටු කරන්න</topic>
    <author>සාකච්ඡා කළේ රමණී සුබසිංහ</author>
    <content>සිංහල අවුරුද්ද දිසේ සැවොම වී තොසේ කැවුම් කොකිස් හදයි මෙසේපානදුර වෙරළ ඉමේ සොඳුරු සිරියනෙළුම් විලඅවුරුද්දට කුකුළු පොර කොටවා රජු ගේ සිත් දිනාගත් ගැමියාඅලුත් අවුරුද්දේ බාල පරපුරට ආදර්ශයක් දෙමින් චාරිත‍්‍ර වාරිත‍්‍ර ඉටු කරන්නහඳපානාගල මත සිට...කුප්පියාවත්ත ජයශේඛරාරාම විහාරවාසී -ගෞරව ශාස්ත‍්‍රවේදී මාවරලේ භද්දිය හිමිසිංහල අලුත් අවුරුද්ද උදාවෙමින් තිබේ. මේ රටේ ජීවත්වන සිංහල ජනතාව ගේ උසස් ම සැණකෙළි උත්සවය, සංස්කෘතික මංගල්‍යය ලෙස සැලකෙන්නේ ද සිංහල අලුත් අවුරුද්දයි.මෑත කාලයේ සිට එය සිංහල හා හින්දු අලුත් අවුරුද්ද වශයෙන් හැඳින්වීමට ද පුරුදු වී තිබේ. ඒ හින්දු ජනයා විසින් ද මෙම දිනය තම අලුත් අවුරුද්ද ලෙස පිළිගැනීමත් සමඟය. කෙසේ වෙතත් අනාදිමත් කාලයක සිට සිංහල සමාජය සිය සංස්කෘතිය පෙරට ගෙන එමින් එම අංගෝපාංග ඊළඟ පරම්පරාවට ද දායාද කරමින් මෙම උත්සවය සමරති.සිංහල හා හින්දු අලුත් අවුරුද්දේ කැපී පෙනෙන සුවිශේෂත්වයක් වේ. එනම් එකම නැකතක ළිප ගිනි මොළවා, කිරි උතුරුවා, එකම නැකතක ආහාර අනුභව කිරීම ය. එකම නැකතකට ගනුදෙනු කිරීම ය.එකම නැකතකට මුළු රටේ ම කිරි උතුරුවන සංස්කෘතියක් වෙනත් කිසිදු රටක දැකිය නොහැකි ය. එවැනි සංස්කෘතියක් අප සතුවීම ජාතියක් ලෙස අප ලද භාග්‍යයකි. රටක් හැටියට එකමුතුව, සතුටු සහගත සිතිවිලිවලින් එක මොහොතකට හෝ අප බැඳෙන බව එයින් මුළු මහත් ලෝකයටම පෙන්විය හැකි ය.ඔබ සිංහල බෞද්ධයකු වුවත්, සිංහල කතෝලිකයකු වුවත් සිංහල ජාතිය නියෝජනය කරන, සිංහල බස කතා කරන කෙනෙක් නම් අනිවාර්යයෙන් ම මෙම ජාතික සංස්කෘතියට ඇතුළත් ය. ඒ අනුව අප සියලු දෙනා ම එකම නැනතකට ළිප ගිනි මොළවා, කිරි උතුරුවා සියලු සුබ කටයුතු ආරම්භ කරන්නේ නම් අප ගේ නිවැසියන්ට පමණක් නොව සමස්ත සමාජයට ම එකට එක් වීමට සුවිශේෂී ශක්තියක් ලැබේ.සිංහල හා හින්දු අලුත් අවුරුද්දේ ප‍්‍රධාන තැනක් හිමි වන්නේ චාරිත‍්‍ර වාරිත‍්‍රවලට ය. අමනාපකම් දුරලා සියලු දෙන එකට එක්ව එම දිනය සැමරීම වඩාත් සුවිශේෂී ය. චාරිත‍්‍ර වාරිත‍්‍ර ඉටු කිරීමේදී සමාජයේ වැඩිහිටියන් සතු වගකීම සුවිශාල ය. සිය බාල පරම්පරාවට මාර්ගෝපදේශකයන් වන්නේ ඔවුන් වන බැවිනි. තම දරු මුණුපුරන් ඉදිරියේ චාරිත‍්‍ර වාරිත‍්‍ර ඉටුකරමින් ඔවුන් පළමුව ආදර්ශ සම්පන්න විය යුතු ය. එම වටිනා සිරිත් විරිත් පරපුරෙන් පරපුරට ඉදිරියට ගමන් කරන්නේ එවිට ය.අලුත් අවුරුද්දේ සුවිශේෂීම චාරිත‍්‍රය වන්නේ මවුපියන් පිදීම ය. තමන් සමඟම වෙසෙන හෝ දුර බැහැර වෙසෙන හෝ මවුපියන් බැහැ දැක බුලත් හුරුළු දී තෑගි බෝග පිරිනමා ඔවුන් ගේ ආශිර්වාදය ලබන්නට සිංහල දූ දරුවෝ පුරුදු වී සිටිති. මවුපිය වන්දනය උතුම් කි‍්‍රයාවක් බව බුදු දහමෙහි ද ඉගැන්වේ. මහා මංගල සූත‍්‍රයෙහි ‘මාතා පිතූ උපට්ඨානං’ මවට පියාට උපස්ථාන කිරීම ශ්‍රේෂ්ඨ මංගල කාරණයක් ලෙස අගය කොට ඇත.තමන් මෙලොවට බිහි කළ, කවා පොවා සෙනෙහසින් ඇති දැඩි කළ මවුපියන්ට ගරු බුහුමන් දක්වන්නේ නැති උපකාර නොකරන, සැලකිලි සංග‍්‍රහ නොකරන දරුවන් පිරිහීමට පත්වන බව පරාභව සූත‍්‍රයේ සඳහන් ය.ඒ අනුව නව අවුරුදු චාරිත‍්‍ර ධර්මයන් හි ප‍්‍රධාන තැනක් හිමිකර ගන්නා මවුපියන් පිදීම දුරස් වී ගිය දූ දරු සම්බන්ධතා නැවත වර්ධනය කරගන්නට ද අවස්ථාවක් කරගත හැකි ය. මේ සඳහා පළමුව කැපවිය යුතු වන්නේ කවුරුද? නිවෙසෙහි ජීවත්වන වැඩිහිටියන් වන ඔබ ය. ඔබේ දරුවන් ගේ ආච්චී සහ සීයා ඉදිරියේ එනම් ඔබ ගේ මවට සහ පියාට පළමුව ඔබ බුලත් හුරුළු දී දණ නමස්කාර කළයුතු ය.එවිට ඔබේ දරුවන් ද එය පූර්වාදර්ශයක් කරගනු ඇත. සිරිත් විරිත් පිළිබඳව වචනයෙන් දරුවන් දැනුම්වත් කරනවාට වඩා ඒවා නිවැරැදිව කි‍්‍රයාවට නැංවීම පලදායකය.ඥාති හිත මිත‍්‍රාදීන් පිදීම ද තවත් සුවිශේෂී අවුරුදු චාරිත‍්‍රයකි. මහා මංගල සූත‍්‍රයේ දී ද ඥාති හිතමිත‍්‍රාදීන් පිදීම වැදගත් සංකල්පයක් ලෙස හඳුන්වා දී ඇත.බොහෝවිට නෑ හිතමිතුරන් පිදීම අවුරුද්ද පුරාම කළ නොහැකි දෙයකි. ඔවුන්ට දිනපතා ආහාර පානාදියෙන් සංග‍්‍රහ කිරීම, ඇඳුම් පැළඳුම් ලබාදීම ආදී උපකාර කිරීමට තරම් ඔබට වත්කමක් නොතිබීමට පුළුවන. එහෙත් අවුරුදු දිනයේ හෝ ඔවුන් ඔබ ගේ ගෘහයට කැඳවා බත බුලතින් සංග‍්‍රහ කිරීමට, අඩුම තරමේ කහට කෝප්පයක් හෝ පිළිගැන්වීමට මැළි නොවිය යුතු ය. එසේත් නැතිනම් ඔවුන් ගේ නිවෙස් වෙත ගොස් සුවදුක් විචාරන්නට හෝ අවස්ථාවක් කරගත යුතු ය.නොනගතය හෙවත් පුණ්‍ය කාලය අවුරුද්දේ උදාවන තවත් වැදගත් අවස්ථාවකි. මේ කාලය සම්පූර්ණයෙන් ම වෙන් කෙරෙන්නේ ආගමික චාරිත‍්‍ර වාරිත‍්‍ර ඉටු කිරීම සඳහා ය. වෙහෙර මළු ඇමදීම, පන්සල් බිම පිරිසුදු කිරීම, ධර්මදේශනා ශ‍්‍රවණය කිරීම, ධර්ම සාකච්ඡා පැවැත්වීම, සෙත් පිරිත් සජ්ජායනා කිරීම ආදී ඉතාම උදාර වූ ආගමික චාරිත‍්‍රයන්ට මුල්තැන දෙන්නේ නොනගත කාලයේ දී ය.සිංහල කතෝලික භක්තිකයකුට නම් දේවස්ථානයට ගොස් තම ආගමික නායකයින් මුණ ගැසී වන්දනාමාන කොට ආශිර්වාදය ලබාගත හැකි ය. සිංහල බෞද්ධයන්ට නම් තුනුරුවන් ගේ ආශිර්වාදය හැරුණු කොට වෙනත් කිසිදු ආශිර්වාදයක් නැතැයි සිංහල බෞද්ධයන් ගේ විශ්වාසයයි.මේ නිසා උතුම් වූ බුද්ධ රත්නයේ, ධම්ම රත්නයේ, සංඝරත්නයේ ආශිර්වාදය ලබා ගැනීම සඳහා මවුපියන් දූ දරුවන් සේම වයෝවෘද්ධ ආච්චී සීයා පවා එකමුතුව කටයුතු කළ යුතුය. ඒ අනුව පුණ්‍ය කාලයේ දී තෙල් මල් පහන් ගෙන ආගමික සිද්ධස්ථාන වෙත ගොස් පිදිය යුත්තන් පිදීමට, චාරිත‍්‍ර වාරිත‍්‍ර ඉටු කිරීමට එළඹෙන සිංහල අවුරුද්ද ඔබට සුවිශේෂ අවස්ථාවක් කරගත හැකි ය.සිංහල අලුත් අවුරුද්ද සඳහා අලුතෙන් එක්වී ඇති අංග ද බොහෝ ය. ගුණාත්මක මෙන් ම ඉතාමත් හානිදායක අංගෝපාංගයන් ද ඒ අතරවේ. එවන් දුර්වල, අඩුපාඩුකම් සහිත, විනාශ කාරී අංගයන් ගෙන් අලුත් අවුරුද්ද නිදහස් කර ගැනීමේ වගකීම ඇත්තේ ද ඔබට ය. එය ඔබට පමණක් නොව මතු පරපුරේ යහපත ද උදා කරනු ඇත.සමහර පුද්ගලයන්ට සුරාව අලුත් අවුරුද්දට නැතිවම බැරි අංගයකි. එකම මොහොතක කිරි උතුරුවා එකම මොහොතක ආහාර අනුභව කොට, අලුත් වස්ත‍්‍රාභරණයෙන් සැරසී ප‍්‍රීතියෙන් ගත කරන අවුරුද්ද වඩාත් ප‍්‍රීතිමත් වන්නේ සුරාවෙන් වැළකී සිටිය තරමට ය.වැඩිහිටියන් අතර, දූ දරුවන් අතර සමඟි සම්පන්න බව, සිනහව සතුට උතුරා යන්නේ සුරාවෙන් තොර වූ විට ය. ඔබ කොතරම් සතුටින්, උනන්දුවෙන් නව අවුරුද්ද පිළිගැනීමට සූදානම් වුවත්, වෙළඳ ප‍්‍රචාරයන්ට හෝ ඔබ ගේ හිත මිතුරන් ගේ ඕනෑ එපා කම්වලට රැවැටී සුරාව ළංකර ගත්තේ නම් සතුට ඔබ කරා පැමිණෙන්නේ නැත. නිවෙසේ සමගිය දුරු වී සතුට පලායනු ඇත. අලුත් අවුරුද්ද අඬ දබරවලින් නිමා කිරීමට සිදුවනු ඇත.තවත් සමහරෙක් නව අවුරුදු උදාවන තුරු සිටින්නේ නොඉවසිල්ලෙනි. ඒ සූදු කී‍්‍රඩාවන් සඳහා ඇප කැප වීමට ය. තමන් දුක් මහන්සියෙන් හරි හම්බ කරගත් රුපියල් ශත පරදුවට තබමින් සූදුවෙහි නියැළෙන ඇතැමුන් අලුත් අවුරුද්ද අවසන් කරන්නේ තම ඇඳි වස්ත‍්‍රය පවා ඉණට අහිමි කරගනිමිනි. ඔබ ගේ ජීවිතයේ මෙවන් අවස්ථා බොහෝ පසුකලා විය හැකිය.ඔබේ මිල මුදල්, පවුලේ සාමය සතුට අහිමි කරගත්තා විය හැකි ය. තවත් අලුත් අවුරුද්දක් උදාවෙමින් තිබේ. මෙතෙක් කළ වැරදි, අඩුපාඩු මඟ හරවා ගන්නට ඔබට අවස්ථාවක් උදාවෙමින් තිබේ. ප‍්‍රිය බිරියට, ආදරණීය දූ දරුවන්ට ගුණ ගරුක මඟ පෙන්වන්නෙක් බවට පත්වන්නට ඔබට පුළුවන. මේ නව වසරේ සුරාවට සූදුවට ඉඩ නොතබන්න. ඔබට මෙන් ම ඔබේ පවුලට ද සාමය සතුට පිරුණු නව වසරක් උදා වන්නේ එවිටය.පසුගිය කාලය පුරා සිංහල, දෙමළ, මුස්ලිම් ජනතාව ත‍්‍රස්තවාදයෙන් බේරා ගැනීම සඳහා සිය ජීවිතය පූජා කළ රණවිරුවෝ බොහෝ ය. අත පය කැඩී ගොස් රෝහල් ඇඳන් මත වේදනාවෙන් දුක් විඳින රණවිරුවෝ ද බොහෝ ය. අලුත් අවුරුද්දේ ප‍්‍රීතිය බෙදා ගන්නට සැරසෙන ඔබ ඒ දරුවන් අමතක නොකළ යුතු ය. රට වෙනුවෙන් දිවි පිදූ රණවිරුවන් ගේ පවුල්වල බිරින්දෑවරුන්, දරුවන්, මවුපියන් තනි වී ඇත. අසරණ වී ඇත.ඔවුන් ගේ දෑසේ නැගුණ කඳුළු පිසලන්නට, ඔවුන් අස්වසාලන්ට මේ නව අවුරුද්ද සුවිශේෂී අවස්ථාවක් කරගත හැකි ය. රෝහල් ඇදන් මත දුක් විඳින රණවිරුවන් ගේ දුක සැප විමසා පුංචි තිළිණයක් හෝ ප‍්‍රදානය කරන්නට ඔබට හැකි නම් ඔවුන් ගේ සිත් සනහාලන්නට එය යම්තාක් දුරකට හෝ හේතුවනු ඇත.වෙනදා මෙන් මෙවර රතිඤ්ඤාවලට ප‍්‍රමුඛතාවයක් නොදෙන්නේ නම් එය ද දිවි පිදූ රණවිරුවන් වෙනුවෙන් කරන ගෞරවයක් වන්නේ ය. චාරිත‍්‍ර වාරිත‍්‍රවලට පමණක් මුල් තැන දෙමින්, අධ්‍යාත්මික අංශයට මුල් තැන දෙමින් කටයුතු කරනවා නම් තම නෑසියන් දූ දරුවන් අහිමි වූ පවුල්වල උදවියට අස්වැසිල්ලක් වනු ඇත.පුණ්‍යකාලයේ දී සිදු කරන සියලුම ආගමික කටයුතුවල දී රණවිරුවන්ට හා ඒ පවුල්වල නෑසියන්ට මානසික ශක්තිය, චිත්ත ධෛර්යය ලැබෙන ලෙස ප‍්‍රාර්ථනා කිරීමට ද කාරුණික වන්න. එය ඔබගේ අනිවාර්ය යුතුකමක් කොට සලකන්න.මේ අනුව මෙවර සිංහල අවුරුද්දේ සිරිත් විරිත්වලට මුල්තැන දෙමින්, ධර්මානුකූලව කටයුතු කරන්නේ නම් අලුත් අවුරුද්දේ සැබෑ සතුට භුක්ති විඳීමට ඔබට මෙන් ම සමාජයේ අනෙක් පිරිස්වලට ද හැකිවනු ඇත.සාකච්ඡා කළේ රමණී සුබසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=as0904126</link>
    <topic>හඳපානාගල මත සිට...</topic>
    <author>සඳමල් රශ්මී ශී‍්‍ර බුද්ධික වන ජීවී නියාමක -ලුණුගම් වෙහෙර ජාතික වනෝද්‍යානය</author>
    <content>සිංහල අවුරුද්ද දිසේ සැවොම වී තොසේ කැවුම් කොකිස් හදයි මෙසේපානදුර වෙරළ ඉමේ සොඳුරු සිරියනෙළුම් විලඅවුරුද්දට කුකුළු පොර කොටවා රජු ගේ සිත් දිනාගත් ගැමියාඅලුත් අවුරුද්දේ බාල පරපුරට ආදර්ශයක් දෙමින් චාරිත‍්‍ර වාරිත‍්‍ර ඉටු කරන්නහඳපානාගල මත සිට...වනජීවී නියාමකවරයකු ගේඅත්දැකීම්දිනයේ ඇරැඹුමත් හා සමඟම කි‍්‍රයාත්මකව වැව් දිය කරා පැමිණි ජලජ පක්‍ෂීහු ස්වකීය බඩගෙඩි පුරවාගනු වස් කි‍්‍රයාත්මකව ඇත්තා හ. ගුවනත සරනා කුස ඇලි සයුරු උකුස්සෙක් වැවෙහි සතර කොන මනිමින් සොයනුයේ ප‍්‍රථම ගොදුර ඩැහැගනු වස් සුදුසු කෝණයක් විය යුතු ය.හඳපානාගල ගලට ඔබ වනාත දෙසින් පියඹා පැමිණි දිය කා රංචුව වැව වටා කවාකාරව ගමන් ගෙන, විසි දැලක් එළුවා හා සමව එක් වනම වැව් දියට කඩා වැදුණේ මාළු අහිනක ඉවක් දැනී විය යුතු ය. නිසංසල ජල තලය කලතමින් කොටසින් කොටස ආක‍්‍රමණශීලීව ගවේෂණය කරමින් දිය කාවුන් සිදු කළ මාළු සංහාරයට අනෙකුත් ජලජ පක්‍ෂීහු ද එක් වී ඇත්තා හ.දිය කාවුන්, අහිකාවුන්, සේරුන්, අළු කොකුන්, ලතු වැකියන්, පැස්තුඩුවන් ආදී හු ජල තලයේත්, බමුණු පියාකුස්සන්, කුස ඇලි සයුරුකුස්සන්, කොණ්ඩකුස්සන් ආදී හු උඩු ගුවනේත්, ඔලෙවියන්, කිරලුන්, කැස්වටුවන් ආදී හු වැව් පිටියේත් සාමූහිකව සරමින් මුළු මහත් වැව් කලාපයම ආක‍්‍රමණයට නතු කර ගෙන ඇත්තා හ. ඉඳින් මෙතෙක් නිහඬ ව‍්‍රතයක් පිරූ හඳපානාගල වැව් කොමළියගේ නිද්‍රාව බිඳිමින් වන දූ පුත්තු කි‍්‍රයාත්මක වී ඇත්තා හ.හඳපානාගල පාමුලින් ආරම්භ වී වැව් ඉහත්තාව තෙක් දිව යන රක්‍ෂිත වනය ඉන් ඔබ්බෙහි ඇති කඳු පන්තීන් අභියස දී ස්වකීය ගමන් මඟ නවතා බලා හිඳිනුයේ අවිනිශ්චිතව ය. වන රක්‍ෂිතයට එපිට ඇත්තේ සීනි ඒකාධිකාරයට නතු වූ උක් වනාන්තර ය ය. තමන්ගේ ආධිපත්‍යයට යටත්ව හරිත වර්ණයෙන් බැබළුණු අතීතය ශී‍්‍ර විභූතිය, වර්තමානයේ දී බොඳ වූ සිහිනයක් වීම සැබැවින්ම දුක්බර කතාන්තරයකි.වර්ෂ 1956 දී පමණ හඳපානාගල අවට ප‍්‍රදේශය ජනාවාස වී ගොවි ජන පද බිහි වීමට සමගාමීව පදිංචිකරුවන් ගේ ජල අවශ්‍යතාව මෙන්ම ජන පද බිහි වීමත් සමගම ස්වකීය නිජ බිම් අහිමිව ඉබාගාතේ සැරූ වන සතුන් හට වැව් රක්‍ෂිතයේ අවැසි රැකවරණය සලසා දෙන යටි අරමුණ ද ඇතිව බිහි වූ හඳපානාගල වැව මෙකී ප‍්‍රදේශයේ ජන ජීවිතයට බද්ධ වී හමාර ය.ප‍්‍රදේශයේ ජනතාව ගේ ප‍්‍රධාන ජීවනෝපාය බවට පත් වී ඇත්තේ ද හඳපානාගල වැව ආශි‍්‍රත ධීවර කර්මාන්තය සහ ගොවිතැන ය. තවද මෙකී වැව පිළිබඳව තතු දත්තන් ගේ සිහියට නැඟෙන, වැවට සම්බන්ධ වූ තවත් පදයක් ඇත. ඒ වූ කලී හඳපානාගල අලි ඇත්තෝ ය. ගසට - පොත්ත සේ හඳපානාගලට අලි ඇත්තු ද බැඳී ඇත්තාහ.සංචරණයට රුචි අපි සිදු කරන්නාවූ සංචාරයන් හීදී පාදක කර ගන්නා ප‍්‍රදේශය සම්බන්ධයෙන් දළ අවබෝධයක් ලබා ගනු වස්, එකී ප‍්‍රදේශයට අයත් උස් ස්ථාන අනිවාර්යයෙන් ම තරණය කළ යුත්තෙමු. එවිට සංචාරයට පාදක වූ ප‍්‍රදේශයේ භූගෝලීය විස්තර, සංචාරයට ලක් කළ සීමාව, පිහිටීම සහ නෙත් මානයේ දිස්වන අවට දර්ශනය ආදිය අධ්‍යයනය කිරීම තුළින් සංචාරයක සතුට සිත පුරා විඳ ගත හැකි ය.හඳපානාගල මුදුනතින් වැඩිමනත් ඇත්තේ මුඩු බිම ය. දකුණු අන්තයට වන්නට රූක්‍ෂ ගහ කොළින් හෙබී වන පෙත ය. උතුරු අන්තයේ පාෂාණ මත රැඳි පස් තට්ටුව මත රෝපණය වූ තෘණ පිටියකි. ගල්තලය මත්තේ සිට හාත් පස බැලූ කල නෙත් මානයේ දිස් වන්නේ හරිත පැහැයෙන් යුතු වන පෙත ය.දකුණු ලක වන අසිරිය මනාව පිළිඹිඹු කරමින් ගල පිහිටි ස්ථානයෙන් දකුණට වන්නට දර්ශනය වන්නේ ක්‍ෂිතිජය තෙක් ම දිව යන කදිම සිතුවමකි. ඒ අතැර පිහිටියා වූ කඳු පන්ති අතරින්, “තොප්පිගල” යන අනුවර්ත නාමයෙන් හඳුන්වන ලුණුගම්වෙහෙර ජාතික වනෝද්‍යානයේ ‘සිත්තරම’ කඳු ගැටය සහ කතරගම ප‍්‍රදේශයේ පිහිටි වැඩිහිටි කන්දත් අපූරුවට සිත්තම් වී ඇත.සොබාදම් දිනිතිය ගේ තෙලි කූරෙන් සිත්තම් වූ දකුණු ලක සිතුවම හඳපානාගල මතට වී කුරුලු ඇසින් දැක බලා ගත හැකි වීම අප ලැබූ අනඟි දායාදයක් නොවන්නේ ද? එකී සිත්තමෙහි ගිනි කොන දෙස සිට දකුණු දෙසට දිව යන හරිත වර්ණ රටාව ලෙස සටහන් ව ඇත්තේ යාල ජාතිකවනෝද්‍යාන ය ය.උදා හිරුරැස් දැඩිවත්ම ගල මුදුනත උණුසුම් වීමට පටන් ගනී. ගල මුදුනෙහි රූක්‍ෂ තුරු හිස් මත ලැග සිටි ගොදුරු කුරුල්ලන් ගේ දිවා සංචාරයට වේලාව පැමිණ ඇති බව හඟවමින්, තියුණු සියුරුවම් නාදයක් නාඟු කඳුකර කොණ්ඩ උකුස්සා ගුවනතට පිවිස දිගු පියාපත් විහිදා සර්පිලාකාරව ගුවන් ගැබ සරනුයේ සෙස්සනට ද ආරාධනා කරමින් ය. එකී ආරාධනය පිළිගෙන දෝ පාදිලිමානාවෙක් සහ පැස්කුඩුවෙක් ද වැව වටා ගුවනතේ රඟනා රැඟුම අගනේ ය.දිවා සමයේ රත් වී ඉහළ නඟිනා වායු ධාරා උපයෝගී කර ගනිමින් පුළුල් සර්පිලාකාර ගමන් පථයක් ඔස්සේ ඉහළ නඟිනා විහඟුන්, පියාපත් විහිදා නිශ්චල කොට ගෙන ඉහළ නඟිනුයේ ආයාසයකින් තොරවය. උණුසුම් වායු ධාරා සමඟ ඉහළට එළැඹෙන පක්‍ෂියා එකී වායු ධාරාව දුර්වල වී යත්ම එය අතැර නවමු වායු ධාරාවක් හමුවන තෙක් හිස් අවකාශයේ පාවී යයි. ඉඳින් මෙකී කි‍්‍රයාවලියට ලොබින් වැව් ගුවනත රවුම් ගසනා කුරුල්ලෝ නිහඬ පරිසරය චමත්කාරයෙන් පුරවාලති.1984 වර්ෂයේ දී ආරම්භ වූ ඌව පළාතේ පහළ ප‍්‍රදේශයෙන් සංවර්ධනය කිරීමේ කි‍්‍රයාවලිය යටතේ, ඒ ආශි‍්‍රත වනපෙත් එලිපෙහෙළි කරමින් එබිම් මත උක් වවන්නට පටන් ගෙන ඇත. සෙවන ගල ඊට කදිම නිදසුනකි. මෙකී කි‍්‍රයාදාමය හමුයේ ස්වකීය නිජබිම් අස්ථාන ගත වීමෙන් ඕපපාතික තÀවයට පත් වූ වන සතුන් හට ගාල් වීමට සිදුවූයේ හඳපානාගල වැව් රක්‍ෂිතයට ය.හුරු පුරුදු වාසස්ථානයන් අතැර නුපුරුදු වාසස්ථානයකට වැඳීමට සිදු වූ දිනයේ පටන් ම එකී ආගන්තුක පරිසරයට එක් වනම හුරුවීමේ හැකියාව ඔවුහු සතු නොවූහ. දළ වශයෙන් ගත් කල හෙක්ටයාර පන්දහසක වපසරියක දවසැරිය ගත කළ වන ජීවීන් හට, ඒ උදෙසා හෙක්ටයාර පන්සියයක වපසරියක ජීවත් වීමට හුරු වීම ආයාසකර කර්යය කැ’යි යන්න පැවසිය යුතුම ද?මිනිසා ගේ සංවර්ධනය උදෙසා සිය වාසස්ථානයන් අතැර, කිසිදු විටෙක දී නොපතනා බිම් ප‍්‍රදේශයකට සේන්දුවීමේලා විරුද්ධතාවය පැන නැඟුණේ අලි - ඇත් පරපුරෙනි. මන්ද යත් හඬක් නැඟීමට නොහැකි වුවද වැඩක් කළ හැකි තත්Àවයේ පසුවන සÀව කොටසක් වශයෙන් සද්ධන්ත පරපුර ප‍්‍රමුඛතාවය ගන්නා නිසාය. එහි ප‍්‍රතිඵලය වූයේ හඳපානාගල – අලි මිනිස් ගැටුමක් දක්වා මෙකී තත්Àවය මුහුකුරා යාම ය.අක්කර අඩි 5800 ක වපසරියකින් යුත් ජල ධාරිතාවයක් සහිත හඳපානාගල වැව, වරුසාවේ දයා ගුණයට තෙමෙමින් වාන් දමනා තුරු හොඳ ය. නමුදු ‘අගෝස්තු පෑවිල්ල’ යන අන්වර්ත නාමයෙන් හඳුන්වන දීර්ඝ නියඟයට නතු වී ජල ධාරීතාවය සීග‍්‍රයෙන් සිඳී යන්නේ ද, මෙකී ප‍්‍රදේශයට අභාග්‍ය උදා කරමිනි. ඒ හා සමව හට ගන්නා අලි - මිනිස් ගැටුම ද ඊට අවැසි සාක්‍ෂි සපයයි.නියං සායෙන් පරි පීඩිත සද්ධන්තයෝ මායිම් පවුරු නොතකා ගම්බිම් වලට වැදී “වනාන්තරයේ මූලිකම අරගලය වන” කුසට අහරක් සඳහා තරග වදිති. මෙකී තරගයෙන් සද්ධන්තයෝ දිනනා කල, තරගයේ ප‍්‍රතිමල්ලවයෝ පරදිති. ප‍්‍රතිමල්ලවයෝ දිනනා කල, සද්ධන්තයෝ පරදිති. ඉඳින් අතීතයේ සිට මේ දක්වා දිවෙන මෙකී සංසිද්ධිය නිසාවෙන් වටිනා අලි - ඇත් පරපුර සතු අනඟි ජීවිත විශාල සංඛ්‍යාවක් විනාශ මුඛයට පත් වී ඇති අතර, ඒ හා සමාන මිනිස් ජීවිත සංඛ්‍යාවක් ද අහිමි වී ඇත.හඳපානාගල ප‍්‍රදේශයේ අලි - මිනිස් ගැටුමට විසඳුමක් වශයෙන් ඒ අවට ප‍්‍රදේශයන් හී අනාරක්‍ෂිත ව සරනා අලි - ඇතුන්, අලි මෙහෙයුමක් මඟින් රක්‍ෂිත ප‍්‍රදේශ කරා පලවා හැරීම සිදු කෙරේ.මෙසේ අලි ඇතුන් පලවා හැරි ප‍්‍රදේශ වනුයේ මහ ආර, ළිඳ ආර, ඔරුගල්කෙම, තුන්කෙම හරහා හඳපානාගල වැවට රැගෙන එන අලි ඇතුන් තලා කොළවැව, දඹේ වැව, පොරමැඩිල්ල වනය, කුඩා ඔය ඔස්සේ ලුණුගම්වෙහෙර ජාතික වනෝද්‍යානයට සහ යාල ජාතික වනෝද්‍යානය ය. (කලාප හතර සහ පහ) පලවා හැරීම වනජීවී සංරක්‍ෂණ දෙපාර්තමේන්තුව විසින් මූලිකÀවය ගෙන පැල්වත්ත සීනි කර්මාන්තායතනයේ සහ ප‍්‍රදේශවාසීන් ගේ සහයෝගීÀවයෙන් සිදු කරයි.ස්වකීය නිදහසේ අයිතිය වගුරුවමින් හඳපානාගල අලි - ඇතුන් සතුට භුක්ති විඳීම තÀවාකාරයෙන් දනුයේ ‘හද’ ‘පේන’ ‘ගල’ මිස අන් කවරෙක් ද?සඳමල් රශ්මී ශී‍්‍ර බුද්ධික වන ජීවී නියාමක -ලුණුගම් වෙහෙර ජාතික වනෝද්‍යානය</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=av09041215</link>
    <topic>කවරයේ කතාව</topic>
    <author/>
    <content>කවරයේ කතාවසිරබත් කන රූප සුන්දරියගිය ආත්මයෙත් මං කලාකාරයෙක්ලෙස්ටර්ගේ උපන් දිනය වෙනුවෙන් “ලක් රූ” අරඹයිජීවිතය ප‍්‍රශ්නයක් කරගැනීමේ පුරුද්ද මා ළඟ නැහැඔබේ විරුද්ධවාදී සත්ත්වයා සහ රහසිගත මිත‍්‍රයාබුද්ධික යුග දිවියටආයෙ මගෙ ජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)එදා අවුරුදු සිරිත් තවමත් අපේ මහ ගෙදර කෙරෙනවාඒ අතීතය මොනතරම් සුන්දරදශිල්පාකෝටිපති ව්‍යාපාරිකයකුගේ අතගැනීමට යයිසන්ජේගේ පැතුම් සුන්වෙයිකොහොමඳ තොරතුරුවිවාහය මගේ ඇසින්රංගන විජිතයට පිවිස ‘ජීවිතය’ රඟ දක්වන එරන්දමහනුවරින් කලා ලොවට පා තබන - කි‍්‍රස්ටිපත්තරයකට පළමු වර්ණ චිත‍්‍රකතාව ඇන්දේ ඔහුයිඅනවශ්‍ය බර හිතට අරන් ආතතියෙන් ලෙඩ වෙන්න එපාපුංචි පුතු මගේ හිනැහෙන්නෙ මං වගේචන්දික - අංජලීඅවුරුදු පැතුම් සමඟජාතික රූපවාහිනියේ මේ දිනවල විකාශය වෙන 'දෝණි' ටෙලි නාට්‍යයෙන් අපේ අවුරුදු කවරය සරසන චන්දිකත් - අංජලීත් ඔබට හමුවෙනවා.චන්දික නානායක්කාර අවු. 6 ක් වැනි කෙටි කාලයක් තුළ ටෙලි නාට්‍ය ලෝකයේ නමක් දිනාගත් යෞවනයෙක්. 2008 සුමති සම්මාන උලෙළෙදි හොඳම නැඟී එන නළුවාට පිදෙන සම්මානය හිමිකරගත්තෙත් චන්දික.ඔහු පුංචි තිරයේ අභිෂේක ලැබුවේ මාලනි ෆොන්සේකාගේ 'මිරිඟු නදිය' ටෙලි නාට්‍යයෙන්. 'සරා', 'ඉතින් ඊට පස්සේ', හිම කඳුළු වැනි ටෙලි නාට්‍ය තුළින් චන්දික ඔබට වඩාත් සමීපව වී සිටිනවා. අංජලී මල්ලවආරච්චිගේ කුළුඳුලේ රඟපෑමයි මාලනි ෆොන්සේකා අධ්‍යක්ෂණය කළ 'දෝණි'.ඇය ගල්කිස්ස උසස් බාලිකාවේ ඉගෙන ගන්න කාලේ නැටුමට දක්ෂයි. උඩරට නැටුමින් ඈ ත්‍යාග පවා දිනාගෙන තිබෙනවා. ඇගේ ජීවන සහකරුවා ජනපි‍්‍රය ඡායාරූප ශිල්පි ඉන්දික හමුවුණෙත් එවන් උත්සවයකදී.අංජලීගේ දියණිය දිනුලිත් ළමා නිළියක්. චන්දික - අංජලී එක්ව ඔබ සැමට ඉසුරින් බර වාසනාවන්ත අලුත් අවුරුද්දක් වේවා කියලයි ප‍්‍රාර්ථනා කරන්නෙ.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=av0904121</link>
    <topic>සිරබත් කන රූප සුන්දරිය</topic>
    <author>ආතර් උස්මීයගේ</author>
    <content>කවරයේ කතාවසිරබත් කන රූප සුන්දරියගිය ආත්මයෙත් මං කලාකාරයෙක්ලෙස්ටර්ගේ උපන් දිනය වෙනුවෙන් “ලක් රූ” අරඹයිජීවිතය ප‍්‍රශ්නයක් කරගැනීමේ පුරුද්ද මා ළඟ නැහැඔබේ විරුද්ධවාදී සත්ත්වයා සහ රහසිගත මිත‍්‍රයාබුද්ධික යුග දිවියටආයෙ මගෙ ජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)එදා අවුරුදු සිරිත් තවමත් අපේ මහ ගෙදර කෙරෙනවාඒ අතීතය මොනතරම් සුන්දරදශිල්පාකෝටිපති ව්‍යාපාරිකයකුගේ අතගැනීමට යයිසන්ජේගේ පැතුම් සුන්වෙයිකොහොමඳ තොරතුරුවිවාහය මගේ ඇසින්රංගන විජිතයට පිවිස ‘ජීවිතය’ රඟ දක්වන එරන්දමහනුවරින් කලා ලොවට පා තබන - කි‍්‍රස්ටිපත්තරයකට පළමු වර්ණ චිත‍්‍රකතාව ඇන්දේ ඔහුයිඅනවශ්‍ය බර හිතට අරන් ආතතියෙන් ලෙඩ වෙන්න එපාපුංචි පුතු මගේ හිනැහෙන්නෙ මං වගේමහා පරිමාණයේ මත්ද්‍රව්‍ය ජාවාරමකට අනුබල දී පොලිසියට කොටුවූ රූප සුන්දරියක පිළිබඳ අපූරු කතාවක් අපට මැක්සිකෝවෙන් අසන්නට ලැබේ.ලෝරා එලිනා ෂුනීගා (Laura Elena Zuniga) මැක්සිකෝවේ උපන් කෙල්ලකි. දැනට විසිතුන් වෙනි වියේ පසුවන ලෝරා රූප සුන්දරියක වීමට සිහින මැව්වේ පාසල් යන කාලයේ සිටමය.බොලීවියාවේදී පවත්වන ලද ”2008 හිස්පනික් ඇමරිකන්” (Hispanic American 2008) රූප සුන්දරී තරගයේදී ඇගේ සිහිනය සැබෑ විය. එහෙත් එසේ අභිෂේක ලැබ මාසයක් ගතවීමටත් පෙර ඇය මුහුණ දුන්නේ නපුරු බියකරු සිහිනයකටය.මහා පරිමාණයෙන් පවත්වාගෙන යනු ලබන මත්ද්‍රව්‍ය ජාවාරමකට අනුබල දීම සහ උදව් කිරීම යන චෝදනා මත ඇය හදිසියේම අත්අඩංගුවට ගැනිණි.අත්අඩංගුවට ගන්නා ලද ලෝරා ඇතුළු තවත් හත්දෙනකු රක්ෂිත බන්ධනාගාර ගත කැරිණි. තවමත් ඇය සිටින්නේ රක්ෂිත බන්ධනාගාරයේය. ලතින් ඇමරිකා මාධ්‍ය ජාලය මෙම සිද්ධියට ලොකු ප‍්‍රසිද්ධියක් දෙමින් එය ලොව පුරා ප‍්‍රචාරය කර හැරියේය.ලෝරා පොලීසියට කොටුවන විට ඇය සිටියේ වෑන් රථයකය. තරුණයෝ හත්දෙනෙක් එහි සිටියහ. ඔවුන් ගමන් කළ වෑන් රථය නැවැත්වූ පොලීසිය එය සෝදිසි කිරීමට අවශ්‍ය බව කියා සිටියේය. එහෙත් ලෝරා එයට ඉඩ නොදුන්නාය. ඇගේ විරුද්ධත්වය නොතකා පොලිස් නිලධාරීහු වෑන් රථය සෝදිසි කිරීමට පටන් ගත්හ.වෑන් රථය සෝදිසි කරගෙන යද්දී එහි තුළ සඟවා තිබූ අවි තොගයක් පොලීසියට සොයා ගැනීමට හැකිවිය. රයිෆල් දෙකක්, පිස්තෝල තුනක්, පතරොම් 600ක්, ජංගම දුරකථන 16ක් ඒ තුළ තිබිණි. මෙම අවි ආයුධවලට අමතරව ඩොලර් 53,000ක් ද එහි තිබී සොයා ගැනීමට පොලීසිය සමත්විය.මෙතරම් අවි තොගයක් සහ මුදල් කන්දරාවක් රැගෙන තමන් සූදානම් වන්නේ කුමක් කිරීමට දැයි පොලීසිය ලෝරාගෙන් ප‍්‍රශ්න කළේය. එම ප‍්‍රශ්නයට ලෝරා ඇඟට පතට නොදැනී දුන් පිළිතුර මෙසේය. “මං කොලොම්බියාවට සහ බොලීවියාවට ෂොපිං යනවා..” ලෝරාගේ පිළිතුරෙන් පොලීසිය හොඳටම ඇවිස්සුණේය.ලෝරා සහ සගයන් හත්දෙනා අත්අඩංගුවට ගත් පොලීසිය තවදුරටත් වාහනය සෝදිසි කළේය. මෙම සෝදිසියේදී මත්ද්‍රව්‍ය තොගයක් ද අසුවිය.මත්ද්‍රව්‍ය හා අවි ආයුධ ළඟ තබාගැනීමේ චෝදනාව මත ලෝරාත්, ඇගේ සගයනුත් උසාවියට ඉදිරිපත් කරන ලදී. මෙහිදී ලෝරා ඇතුළු පිරිස දවස් හතළිහක් රක්ෂිත බන්ධනාගාරගත කිරීමට උසාවිය නියෝග කළේය.ලෝරා උපත ලැබුවේ කුලායිකන් ප‍්‍රදේශයේදීය. මෙක්සිකෝවේ මහා පරිමාණයේ මත්ද්‍රව්‍ය ජාවාරම්කරුවන්ගේ මහා තිප්පොළ පිහිටා ඇත්තේ ද මෙහිය. කුඩා කළ සිටම ලෝරා සිහින මැවුවේ ලොකු වස්තුවකට හිමිකාරියක වීමටය. එසේම ජනප‍්‍රිය චරිතයක් වීමටය.ලෝරාගේ මවට අවශ්‍ය වූයේ ඇය ගුරුවරියක කිරීමටය.උපාධිය ලබා ගැනීමෙන් පසු මෙක්සිකෝ නගරයට පැමිණි ලෝරා එහිදී නිරූපණ ශිල්පිනියක ලෙස කටයුතුª කිරීමට පටන් ගත්තාය. ඇගේ රූපය ඒ සඳහා හොඳම සුදුසුකම විය.මේ අතර තුර ලෝරා මෙක්සිකෝව අවට පිහිටි නගරවල පැවැති රූපසුන්දරී තරගවලට ඉදිරිපත්වී ‘රූප රැජින’ ටයිටලය ද හිමිකර ගත්තාය. එපමණක් නොව සම්මාන ද බොහෝ තෑගි බෝග ද ලබාගත්තාය. 2008 දී මිස් සිනලෝවා රූප සුන්දරිය ලෙස අභිෂේක ලැබූ ලෝරා එම අවුරුද්දේ (2008) ම ‘හාපනික් අමෙරිකා’ රූප සුන්දරිය ද වූවාය.කුඩ කල සිට තමන් මැවූ සිහින එකින් එක හරිගිය බව ලෝරා කියා සිටියේ ‘හිස්පනික් අමෙරිකන්’ රූපසුන්දරිය ලෙස අභිෂේක ලැබීමෙන් පසුවය. මීළඟට ඇය බලාපොරොත්තු වූයේ ‘ලෝක රූප සුන්දරී’ තරගයට ඉදිරිපත් වීමටය.කෙසේ වෙතත් ලෝරා මැවූ සියලුම සිහින බොඳවී යමින් පවතින බව ඇයටම පසක් වී ඇත.මත්ද්‍රව්‍ය ජාවාරමට අසුවීමෙන් පසු ඇයට ලැබී තිබූ ‘මිස් සිනලොවා’ කිරුළ ද හිස්පනික් අමෙරිකා රූප සුන්දරී කිරුළ ද අහිමි කොට ඇත.මත්ද්‍රව්‍ය නඩුවෙන් නිදහස් වී පැමිණිය ද ලෝරාට මින් ඉදිරියට කිසිම ‘රූප සුන්දරී’ තරගයකට සහභාගිවීමට ඉඩ නැතැයි ‘හිස්පනික් අමෙරිකා’ රූප සුන්දරී තරගයේ සංවිධායකයෝ කියා සිටිති. මෙක්සිකෝවේ සිදුවන මහා පරිමාණයේ මත්ද්‍රව්‍ය ජාවාරම්වලට ලෝරා සම්බන්ධ යැයි තවමත් ඔප්පුවී නැත.එහෙත් ඇය පෙ‍්‍ර්ම සම්බන්ධයක් පවත්වනු ලබන්නේ මත්ද්‍රව්‍ය ජාවාරමේ යෙදී සිටින නායකයකු සමඟය, ඔලන්ඩෝ ගාසියා (Orlando Garcia) නමැති මෙම පුද්ගලයා මත්කුඩු හා මත්ද්‍රව්‍ය ජාවාරමේ යෙදී සිටින ප‍්‍රබල නායකයකු බව පොලීසිය කියයි.රූප සුන්දරියක වන ලෝරා මෙම ජාවාරම සඳහා යොදාගෙන ඇතැයි සැක කරන පොලීසිය, එසේ කර ඇත්තේ පොලීසියේ ඇසට වැලිගැසීමට යැයි ද පෙන්වා දෙයි. රූප සුන්දරී තරග සංවිධායකයින් සහ මත්ද්‍රව්‍ය ජාවාරම්කරුවන් අතර රහසිගත සම්බන්ධයක් තිබීමට පුළුවන් බවද පොලීසිය සැක පළ කරයි.ලෝරා නිර්දෝෂ කෙල්ලක් බව සමහරු කියා සිටිති. එහෙත් සමහර මාධ්‍ය ආයතන මේ වන විටත් ඇය හඳුන්වා දී ඇත්තේ රූප සුන්දරියක හැටියට නොව මත්කුඩු සුන්දරියක ලෙසිනි.කෙසේ වෙතත් ලෝරාගේ නිර්දෝශීභාවය ඔප්පු කිරීමට එරට නීතිඥයින් කීප දෙනක්ම ඉදිරිපත් වී සිටිති. එහෙත් ඇය නිර්දෝෂී ද නැද්ද යන්න තීන්දු කරනු ඇත්තේ උසාවිය විසිනි.ආතර් උස්මීයගේ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=av0904122</link>
    <topic>ගිය ආත්මයෙත් මං කලාකාරයෙක්</topic>
    <author>හේමාලි විජේරත්න</author>
    <content>කවරයේ කතාවසිරබත් කන රූප සුන්දරියගිය ආත්මයෙත් මං කලාකාරයෙක්ලෙස්ටර්ගේ උපන් දිනය වෙනුවෙන් “ලක් රූ” අරඹයිජීවිතය ප‍්‍රශ්නයක් කරගැනීමේ පුරුද්ද මා ළඟ නැහැඔබේ විරුද්ධවාදී සත්ත්වයා සහ රහසිගත මිත‍්‍රයාබුද්ධික යුග දිවියටආයෙ මගෙ ජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)එදා අවුරුදු සිරිත් තවමත් අපේ මහ ගෙදර කෙරෙනවාඒ අතීතය මොනතරම් සුන්දරදශිල්පාකෝටිපති ව්‍යාපාරිකයකුගේ අතගැනීමට යයිසන්ජේගේ පැතුම් සුන්වෙයිකොහොමඳ තොරතුරුවිවාහය මගේ ඇසින්රංගන විජිතයට පිවිස ‘ජීවිතය’ රඟ දක්වන එරන්දමහනුවරින් කලා ලොවට පා තබන - කි‍්‍රස්ටිපත්තරයකට පළමු වර්ණ චිත‍්‍රකතාව ඇන්දේ ඔහුයිඅනවශ්‍ය බර හිතට අරන් ආතතියෙන් ලෙඩ වෙන්න එපාපුංචි පුතු මගේ හිනැහෙන්නෙ මං වගේරෝයි ද සිල්වාපුරා 40 වසරක් තිස්සේ නොකඩවා චිත‍්‍රපට ලෝකයේ අධ්‍යක්ෂවරයකු වශයෙන් රැඳී සිටිනවා යන්න එක්තරා ආකාරයක වාර්තාවකි. අපේ කතා නායකයාට ඔය කියන වාර්තාවට අමතරව තැබූ තවත් වාර්තා රැසක් ද වේ. ඔහු එක්තරා යුගයක අපේ රටේ සිනමාලෝලීන් සිනමා ශාලාවට ඇද්දවූ නිල සාස්තරය දැන සිටි ‘බොක්ස් ඔෆිස් රජා’ ද විය. ඔහු රෝයි ද සිල්වා යි.සිනමාවට ආ මුල් අවදියේ පටන් ම අද වනතුරුම ඔහු ගැන යමක් නොලියැවුණු වසරක් සොයා ගන්නට නොහැකි ය. ඒ ඔහු හැම මොහොතකම සිනමාව තම වෘත්තිය කරගනිමින් නොකඩවා සිය නිර්මාණ රසිකයන් වෙත ඉදිරිපත් කළ නිසාවෙනි.අදත් ඔහු ගැන මේ සටහන ලියැවෙන්නේ සිය නවතම නිර්මාණය සිනමා ලෝලීන් වෙත නිදහස් කිරීම හා ඊළඟ නිර්මාණයේ රූගත කිරීම අරඹන මොහොතක ය.ඔබේ නවතම සිනමා නිර්මාණය ‘සර් ලාස්ට් චාන්ස්’ මේකත් ඔබ මෙතෙක් අපට ඉදිරිපත් කළ ගණයේ චිත‍්‍රපටයක්ම ද?නැහැ මට ඕන වුණ මෙතනදි ටිකක් වෙනස් වෙන්න. ලංකාවේ දේ අගය නොකරන පිටරට දේට වහ වැටිලා ඉන්න අපේ සමහර පුද්ගලයින් දිහා මේ චිත‍්‍රපටයේදී උපහාසයෙන් බලනවා.මීට පෙර මම ඉදිරිපත් කරපු සරල කොමඩි චිත‍්‍රපටවලින් එහා ගිය එකක්. ‘සර් ලාස්ට් චාන්ස්’ නරඹද්දී පෙ‍්‍ර්ක්ෂකයන් හිනා ගස්සන වැඩ තියෙනව තමයි. නමුත් ඉන් එහා යමක් ඒ තුළින් හිතන්න කෙනෙකුට ඉඩ තිබෙනවා. අපි ඉන්දියාවට ගියාම නිතරම අපට දකින්න ලැබෙන්නෙ ඉන්දියාවේ දේවල්.ඔවුන් හැම වෙලේම කියන්නේ අපි ඉන්දියාවට ආදරෙයි කියලයි. ඒ වගේ මට ඕන වුණේ අපේ ශ‍්‍රී ලාංකිකයොත් හැමවෙලේ ම ලාංකීය දේ අගය කරන ලංකාවට ආදරය කරන පිරිසක් කිරීම. ප‍්‍රහසනයක ආකාරයෙන් වුණත් එවැනි පණිවිඩයක් මේ චිත‍්‍රපටයේ තිබෙනවා.‘සර් ලාස්ට් චාන්ස්’ ඔබේ කීවෙනි චිත‍්‍රපටය ද?මේ මගේ 36 වැනි චිත‍්‍රපටය. මගේ චිත‍්‍රපට ජීවිතයේදී ඊ.ඒ.පී. සමාගමත් එක්ක කරන්න ලැබුණ හතර වෙනි චිත‍්‍රපටය.විජය නන්දසිරි වැනි නළුවෙක් ඔබේ නිර්මාණයකට දායක කරගෙන තිබෙන්නේ පළමු වතාවට. මොනවද ඔබ දැකපු සුවිශේෂතා?විජය නන්දසිරි මම බොහොම කාලෙක ඉඳලා දැන හඳුනාගෙන ඉන්න නළුවෙක්. ඒ කාලේ ඔහු සාර්ථක නළුවෙක් නොවෙයි. ඔහුව ආශ‍්‍රය කරද්දී මට දැනුණු එක් දෙයක් තමයි ඔහු තුළ සැඟවුණු හැකියාවන් ඉදිරියට ඇවිත් නැහැ කියලා.බටහිර නළුවෙකු තුළ තිබෙන හැකියාවන් රැසක් ඔහු තුළ සැඟවිලා තිබෙනවා.මම අවස්ථාවක් ලැබෙනකම් බලාගෙන හිටියේ ඔහුත් එක්ක නිර්මාණයක් කරන්න. ‘යර්ස් බොස්’ ටෙලි නාට්‍යය පටන් අරගෙන ඒ තුළින් ඔහුගේ රංගන හැකියාව දැක්කම මගේ නිර්මාණයට සුදුසුම කෙනා ඔහුයි කියලා මට හිතුණා.දැන් චිත‍්‍රපටය බලත්දි මගේ ඒ තේරීම හරියි කියලා හිතෙනවා. ඔහු මට අවශ්‍ය දේ ඒ විදියටම කරලා තිබෙනවා. විජය නන්දසිරිගේ ‘ස්ටාර්’ එක ඇවිත් තියෙන්නේ දැනුයි. විකට රංගන ශිල්පීන් සියලුම දෙනාට වඩා වෙනස් දෙයක් විජය ළඟ තිබෙනවා. ඔහුට පුළුවන් ක්ෂණයකින් පෙ‍්‍ර්ක්ෂකයන් තමාගේ වසඟයට ගන්න. මගේ ඊළඟ ඉංග‍්‍රීසි චිත‍්‍රපටයටත් ඔහු සම්බන්ධ කර ගත්තා.මොකක්ද ඔබේ ඊළඟ චිත‍්‍රපටය?මීට අවුරුදු 18 ක විතර ඉස්සර මම It’s a Matter of Time  කියලා චිත‍්‍රපටයත් කළා මතක ඇති. මට මතක විදියට ඒ 1991 අවුරුද්දේ ඒ චිත‍්‍රපටයෙන් තමයි අද සිනමා ක්ෂේත‍්‍රයේ ප‍්‍රමුඛ පෙළේ නිළියක් බවට පත්වෙලා ඉන්න සංගීතා වීරරත්න මම හඳුන්වලා දුන්නේ. එවකට ඇය අවුරුදු 17 ක තරුණියක්. ඒ කාලේ මේ චිත‍්‍රපටයට රෝසි සේනානායක, ගාමිණී ෆොන්සේකා සහ කමල් අද්දරආරච්චි වැනි අය විශාල සහයෝගයක් දුන්නා. මේ එහි දෙවැනි කොටස ‘It’s a Matter of Love’.  ඇයි මෙච්චර කාලයක් ගත්තේ දෙවැනි කොටස එළි දක්වන්න.ඒකට ඉතින් විවිධාකාරයේ ප‍්‍රශ්න තිබුණා. නිෂ්පාදකවරුන් සොයා ගන්නත් ඕනනේ. කොහොම වුණත් ඉස්සර ඉඳලම මගේ ලොකු කැමැත්තක් ඉංග‍්‍රීසි චිත‍්‍රපටවලට තිබුණා. මම ඉස්සර නිතරම බලන්නේ ඉංග‍්‍රීසි චිත‍්‍රපට. බොහෝ දෙනෙක් මම හින්දි සහ දෙමළ චිත‍්‍රපට අනුකරණය කරනවා කියලා චෝදනා කළාට මගේ චිත‍්‍රපට වලට වැඩිපුර ආභාෂයක් ලැබුවේ ඉංග‍්‍රීසි චිත‍්‍රපටවලින්.චෙරියෝ සාජන්ට්, චෙරියෝ කැප්ටන්,’Love 94’ ඔක්කොම කණපිට. ‘රෑ දනියෙල් දවල් මිගෙල්’ චිත‍්‍රපට මාලාව ආදී වූ බොහෝ චිත‍්‍රපටවලට ඉංග‍්‍රීසි චිත‍්‍රපටවල ආභාසය ලැබුණා. රූපවාහිනි මාධ්‍යයටත් මම තමයි ඉස් ඉස්සරලම කොටස් 50 ක ප‍්‍රහසන නාට්‍ය මාලාවක් කළේ ‘හොටෙල් ඩී. කලබල’ කියල.‘It’s Matter of Love’  පැරණි චිත‍්‍රපට කතාවේ ම ගලායාමක් ද?ඔව්.  ‘It’s a Matter of Love’ චිත‍්‍රපටයේ රෝසි සේනානායක හා ගාමිණී ෆොන්සේකා විවාහ වෙනවා. ඒ දෙන්නට ලැබෙන දරුවා විදියට දෙවැනි චිත‍්‍රපටයේ අනර්කලී රඟපානවා.මේක ඉංග‍්‍රීසියෙන් කරන්නේ. ඉංග‍්‍රීසි දෙබස් තිබෙන්නේ... සිංහල උප සිරැසි දානවද නැද්ද කියලා තවම තීරණය කරලා නෑ. පැරණි චිත‍්‍රපටයේ දර්ශනත් මේ චිත‍්‍රපටයට අතීතාවර්ජන විදියට යොදා ගන්නවා. අලුත් චිත‍්‍රපටයේ අනර්කලී අකර්ෂා, රොනී ලීච්ගේ දියණිය කේෂියා ලීඩා, විජය නන්දසිරි, ලකී ඩයස් , නෙහාරා පීරිස්, සාරංග දිසාසේකර ආදීන් රඟපානවා.ඔබේ චිත‍්‍රපටවලින් බිරිඳ සුමනා අමරසිංහට රඟපාන්න අවස්ථාව නොදෙන්නේ ඇයි?සුමනා රඟපාන්න ඒ තරම් කැමැත්තක් නෑ. මගේ චිත‍්‍රපටවල අනිත් බාර දූර සියලු කර්තව්‍යයන් පැටවෙන්නේ ඇගේ පිටට. ඇය නිෂ්පාදන කෘත්‍යාධිකාරිනිය. ඒ වගේ ම ඇඳුම් නිර්මාණ ශිල්පිනිය. මෙකී නොකී බොහෝ දේ ඈ අතින් ඉටු වෙනවා.බොහෝ විට නළු නිළියෝ තෝරන්නේ , ලොකේෂන් බලන්නේ ඇය තමයි. 40 වසරකට අධිකව ගෙවුණු මගේ සිනමා දිවියේ මට තිබුණු සුවිශාල ශක්තිය සුමනායි.ඔබ සිනමාවෙ කෙතරම් හපන්කම් පෑවත් අපි දන්නා හැටියට තවමත් ඔබටය කියලා ස්ථිර නිවසක්වත් ගොඩනඟාගෙන නෑ.මගේ ජීවිතේ දිහා බැලුවම මම සදාකල් අනුන්ටම හම්බකර දෙන මිනිහෙක්. මම කතෝලිකයෙක් වුණත් පුනරුත්පත්තිය හරියට විශ්වාස කරන කෙනෙක්. මම ඉන්දියාවේදි සාස්තරයක් ඇහුවම කියවුණේ ගිය ආත්මෙදි මම ඉන්දියාවේ ඉපදුණු කෙනෙක් කියලයි. ඒ ඉපදිලා තියෙන්නෙත් කලාකාරයෙක් වෙලයි. මම මිය ගිහින් තිබෙන්නේ මගේ පිටට පිහියෙන් ඇනලයි.මගේ ඇඟේ පිට මැද්දේ තවමත් ඒ කැළල තිබෙනවා. ඒ කාලෙත් මම කිසියම් නරක කි‍්‍රයාවක යෙදෙන්න ඇති. ඒ පාප කර්ම වෙන්නැති අදටත් මම ගෙවන්නේ. ඇත්තටම සුමනටයි - මටයි ඉන්න ස්ථිර ගෙයක් නැති වුණාට අපි දෙන්නා දැක්කම කාටවත් කියන්න බෑ අපි දෙන්නට අඟ හිඟකම් කියනවා කියලා.අපි ඒ විදියට හැසිරෙන්නේ අනෙක් නළු නිළියන්ටත් ගෞරවයක් ඇතිවන විදියට. මේ වෘත්තිය අගෞරවයට ලක්වෙනවට අපි දෙන්නම කැමති නෑ. මොන ප‍්‍රශ්න ආවත් සුමනගේ සැලෝන් වලින් ලැබෙන මුදලින් හෝ මේ අවුරුදු ගණනාවම සුමනා මාව රජෙක් වගේ තියනවා කියලා කියන්න ඕන.අද ලංකාවේදි ලැබුණු මේ ජන ප‍්‍රසාදය මට ඉන්දියාවේදි ලැබුණා නම් අද මම කෝටිපතියෙක්. ඒ නිසා ලබන ආත්මෙ නම් ඉන්දියාවේ ඉපදෙන්න කියලා තමයි මම ප‍්‍රාර්ථනා කරන්නේ.හේමාලි විජේරත්න</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=av0904123</link>
    <topic>ලෙස්ටර්ගේ උපන් දිනය වෙනුවෙන් “ලක් රූ” අරඹයි</topic>
    <author/>
    <content>කවරයේ කතාවසිරබත් කන රූප සුන්දරියගිය ආත්මයෙත් මං කලාකාරයෙක්ලෙස්ටර්ගේ උපන් දිනය වෙනුවෙන් “ලක් රූ” අරඹයිජීවිතය ප‍්‍රශ්නයක් කරගැනීමේ පුරුද්ද මා ළඟ නැහැඔබේ විරුද්ධවාදී සත්ත්වයා සහ රහසිගත මිත‍්‍රයාබුද්ධික යුග දිවියටආයෙ මගෙ ජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)එදා අවුරුදු සිරිත් තවමත් අපේ මහ ගෙදර කෙරෙනවාඒ අතීතය මොනතරම් සුන්දරදශිල්පාකෝටිපති ව්‍යාපාරිකයකුගේ අතගැනීමට යයිසන්ජේගේ පැතුම් සුන්වෙයිකොහොමඳ තොරතුරුවිවාහය මගේ ඇසින්රංගන විජිතයට පිවිස ‘ජීවිතය’ රඟ දක්වන එරන්දමහනුවරින් කලා ලොවට පා තබන - කි‍්‍රස්ටිපත්තරයකට පළමු වර්ණ චිත‍්‍රකතාව ඇන්දේ ඔහුයිඅනවශ්‍ය බර හිතට අරන් ආතතියෙන් ලෙඩ වෙන්න එපාපුංචි පුතු මගේ හිනැහෙන්නෙ මං වගේඅප්‍රේ‍ල් 05 වැනිදාට යෙදුණු ප‍්‍රවීණ චිත‍්‍රපට අධ්‍යක්ෂ ආචාර්ය ලෙස්ටර් ජේම්ස් පීරිස් මහතාගේ 90 වැනි ජන්ම දිනය නිමිත්තෙන් රජයේ චිත‍්‍රපට අංශය හඳුන්වාදෙන කුළුඳුල් නාළිකාව වන ‘ලක් රූ’ හි මුල් ම විකාශන කටයුතු මහින්ද රාජපක්ෂ ජනාධිපතිතුමා විසින් පසුගියදා (05) අරලියගහ මන්දිරයේදී නිල වශයෙන් ආරම්භ කරන ලදී.එදින පැවති උත්සවයේදී විශේෂ සමරු තිළිණයක් හා රුපියල් ලක්ෂ 5 ක මුදල් පරිත්‍යාගයක් ද ජනාධිපතිතුමා විසින් ආචාර්ය ලෙස්ටර් ජේම්ස් පීරිස් මහතාවෙත පිරිනමන ලදී.මෙම නාළිකාව තම විකාශන කටයුතු ආරම්භ කරනුයේ ශ‍්‍රී ලංකා ටෙලිකොම් ආයතනය මඟින් චන්ද්‍රිකා තාක්ෂණය ඔස්සේ විකාශය කරනු ලබන(ර්‍ථඡ්ර්‍ණ ඊඍ) පීඊඕ ටීවී නාළිකාව හා සමගාමීවය.සංගීතය, චිත‍්‍රපට හා වෙනත් විනෝදාත්මක වැඩසටහන් මෙන්ම ඓතිහාසික වාර්තා වැඩ සටහන් ද මෙමඟින් විකාශය කිරීමට කටයුතු යොදා ඇත. ශ‍්‍රී ලංකාවේ ප‍්‍රථම අග‍්‍රාමාත්‍යවරයා වූ මහාමාන්‍ය ඩී.එස්.සේනානායක මහතා නිදහස ලැබීමෙන් පසු කළ ඓතිහාසික කතාව ද මෙමඟින් විකාශය කරනු ඇත.ආචාර්ය ලෙස්ටර් ජේම්ස් පීරිස් රජයේ චිත‍්‍රපට අංශයේ සේවය කරන සමයේ නිෂ්පාදනය කරනු ලැබූ ශ‍්‍රී ලංකාවේ සංස්කෘතිය හා අභිමානය පිළිබිඹු කෙරෙන දුර්ලභ ගණයේ ඓතිහාසික වැඩසටහන් රැසක් මෙම නාළිකාව හරහා නැරඹීමේ වාසනාව හිමිවේ.‘රේඛාව‘ නිපදවීමට ලෙස්ටර්ට මග හෙළිකළ රජයේ චිත‍්‍රපට අංශය වෙනුවෙන් රැල්ෆ් කීන් නිපදවූ ‘නෙළුන්ගම’ වැනි සුවිශේෂී වැඩසටහන් ද ඒ අතර වෙයි.යාපනය කලා කේන්ද්‍රය සවි බල ගැන්වීම සඳහා මේ දිනවල විදේශයන්හී වෙසෙන ශ‍්‍රී ලාංකිකයෝ ද මුදල් පරිත්‍යාග කිරීමට ඉදිරිපත් වී සිටිති.සෑම බදාදා දිනකම රාතී‍්‍ර 9.30ට ජාතික රූපවාහිනියෙන් විකාශය කෙරෙන ‘සකුරාමල්’ ටෙලිනාට්‍යයේ සම නිෂ්පාදකවරයා වූ ජපානයේ සිට පැමිණි සංජීව ගුණරත්න මහතා පසුගියදා චිත‍්‍රපට ශාලා පරිශ‍්‍රයේදී සංස්ථා සභාපති ජයන්ත ධර්මදාස මහතා වෙත මුදල් පරිත්‍යාගයක් කළ අවස්ථාව.ප‍්‍රවීණ නිළියන් වූ ශ‍්‍රියානි අමරසේන, නදීකා ගුණසේකර යන මහත්මීහුද මේ අවස්ථාවට එක්වූහ.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=av0904124</link>
    <topic>ජීවිතය ප‍්‍රශ්නයක් කරගැනීමේ පුරුද්ද මා ළඟ නැහැ</topic>
    <author>ජයමිණි අත්තනායක</author>
    <content>කවරයේ කතාවසිරබත් කන රූප සුන්දරියගිය ආත්මයෙත් මං කලාකාරයෙක්ලෙස්ටර්ගේ උපන් දිනය වෙනුවෙන් “ලක් රූ” අරඹයිජීවිතය ප‍්‍රශ්නයක් කරගැනීමේ පුරුද්ද මා ළඟ නැහැඔබේ විරුද්ධවාදී සත්ත්වයා සහ රහසිගත මිත‍්‍රයාබුද්ධික යුග දිවියටආයෙ මගෙ ජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)එදා අවුරුදු සිරිත් තවමත් අපේ මහ ගෙදර කෙරෙනවාඒ අතීතය මොනතරම් සුන්දරදශිල්පාකෝටිපති ව්‍යාපාරිකයකුගේ අතගැනීමට යයිසන්ජේගේ පැතුම් සුන්වෙයිකොහොමඳ තොරතුරුවිවාහය මගේ ඇසින්රංගන විජිතයට පිවිස ‘ජීවිතය’ රඟ දක්වන එරන්දමහනුවරින් කලා ලොවට පා තබන - කි‍්‍රස්ටිපත්තරයකට පළමු වර්ණ චිත‍්‍රකතාව ඇන්දේ ඔහුයිඅනවශ්‍ය බර හිතට අරන් ආතතියෙන් ලෙඩ වෙන්න එපාපුංචි පුතු මගේ හිනැහෙන්නෙ මං වගේමොරින් චාරුණිපැළවත්ත හංදියේ සිට මඳක් ඉදිරියට ගිය අප රැගත් වාහනය සුවිසල් දෙමහල් නිවසක් ඉදිරිපිට නතර විය. ඇය සිනාසෙමින් අප ඉදිරියට පැමිණියාය.පිට මැදට වන්නට කෙටිව කැපු වරලසත්, ඊට සරිලන ලෙස හැඳ සිටි ගවොමත් නිසා ඇයට නව යෞවන පෙනුමක් එක්වී ඇතැයි සිතේ.මම ඈ කෙරෙන් 'ගම්පෙරළියේ' නන්දා දකින්නට මහන්සි ගතිමි. ඇයත් ඒ තරමටම සරලය, සුන්දරය, චාම්ය.ගම්පෙරළිය ටෙලිනාට්‍යයේ නන්දා ලෙස පමණක් නොව සුදු පරෙවියෝ ඉරේෂා ලෙසත්, සුබ ප‍්‍රාර්ථනා ටෙලි නාට්‍යයෙනුත් ඈ සුවහසක් රූපවාහිනී පේ‍්‍රක්ෂකයන්ට සමීප වූවාය.මොරින් චාරුණි.සඳගල තැන්නේ පුංචි මැණිකා සරා හි නන්දිතා, කාව්‍යා හි අචලා හා පබා හි නිලීයා හා වයලා (ද්විත්ව චරිත)යොවුන් වියේදීම රිදී තිරය ඔස්සේ රංගනයට පිවිසි ඇය චණ්ඩින්ගෙත් චණ්ඩියා, සයනයේ සිහිනය, සුභද්‍රා, ගොළු මුහුදේ කුණාටුවක් හා රන්දෙනිගල සිංහයා වැනි චිත‍්‍රපට තුළින් චරිතාංග නිළියක් ලෙසට ඉදිරියට පැමිණියාය.චණ්ඩින්ගෙත් චණ්ඩියා, චිත‍්‍රපටයට නැඟී එන ජනපි‍්‍රය නිළියගේ සම්මානයත්, සයනයේ සිහිනය චිත‍්‍රපටයේ රංගනය වෙනුවෙන් කුසලතා පූර්ණ නිළියට පිදෙන සරසවි සම්මානයත් දිනා ගැනීමට තරම් ඇය භාග්‍යමත් වූවාය.එදා මෙන්ම අදත් ඇය, රංගනය අමතක කොට නැත. එහෙත් නළු නිළි තරු යායට දමා තමා ගැන වර්ණනා කරනවාට ඇය කැමැති නැත. ඒ විච්චූරණ වලින් මිදී ඇයට අවශ්‍ය යම් රංගනකාරියක් හරි හැටියට කරන්නටය.ඇය මාධ්‍ය අතරින් නිතර දක්නට නොලැබෙන චරිතයක් වන්නේ ද? ඒ නිසයි.කවදත් මම රඟපෑම ගැන වෘත්තිය මට්ටමකින් හිතන කෙනෙක් නොවේ. මම රංගනයට යොමුවන්නේ මගේම තෘප්තිය උදෙසා.ඒ වගේම මගේ අම්මාගේ ආශාව, කැමැත්ත තියෙන නිසා. ඇගෙන් මට එදා වගේම අදත් මේ කටයුත්තට හොඳ සහායක් ලැබෙනවා.මගේ ගම මීගමුව කටුනේරිය. රංගන කටයුත්තකට සහභාගි වෙන්න වෙන්නෙත් එහේ ඉඳලමයි. ඒත් දුර බැහැර ප‍්‍රශ්නය නිසා සමහර රංගන ආරාධනා ප‍්‍රතික්ෂේප කරනවා.ඒ නිසයි කාලයක ඉඳලා කොළඹට නුදුරුව නිවහනක අවශ්‍යතාව දැනුණේ. මේ පැළවත්තේ පිහිටි නිවහන කුලියට ගත්තෙත් රංගන කටයුතු පහසු කරගැනීමටයි.රූපගත කිරීමකට එක් නොවෙන හැම නිවාඩු පාඩු අවස්ථාවකම ඇය ඉන්නේ මීගමුවේය.ගෘහණියක්ව බිරිඳක්ව මවක්ව සිටි ඇය නිවසින් බැහැරව රඟපෑම් සඳහා පිටවී යෑම නිවස තුළ මහා හිස්තැනක් ඇති නොකරන්නේ ද? අපේ ප‍්‍රශ්නය අභිමුව ඇය සුන්දරතම සිනාවකින් මුව සරසා ගත්තාය.ජීවිතයේ හැම දෙයක්ම එළැඹෙන හැම අවස්ථාවක්ම ප‍්‍රශ්නයක් කරගෙන ජීවත්වීම මගේ ළඟ නෑ. මගේ අම්මා එදා ඉඳලම මා පසුපස ඉන්නවා. අදටත් ඇය ඉන්නේ මාත් එක්කමයි.මගේ මහත්තයා ශිහාන්. ඔහු හෝටල් ක්ෂේත‍්‍රයේ කළමනාකරුවෙක්. ඔහුත් තේරුම් බේරුම් ඇති කෙනෙක්. මගේ දුවට දැන් වයස 14 යි. ඇය ජනනි. පාසල් යනවා. ඒ වගේම මගේ නංගිලාත් මට උදවු කරනවා. මේ කිසිම කෙනෙකුගෙන් මගේ රංගනයට අවහිරතා ඇති වුණේ නෑ මේතාක්.මේ හැමෝගේම ලොකු කැමැත්තක් ආශාවක් තියෙනවා එදා වගේම මම අදත් මේ ක්ෂේත‍්‍රයේ රැඳී ඉන්න එක ගැන.ඒත් මම හිතන්නේ රංගනයට වඩා මම මගේ පෞද්ගලික ජීවිතය ගැන ලොකු කැපවීමක් ඇතුව ඉන්නවා කියලා. මගේ මව, දියණිය හා සැමියා වෙනුවෙන්.සොබා දහමට අනුව නිතරම යථාර්ථවාදීව හිතන්න, පතන්න කැමැති ඇය ජීවිතය හා ඒ තුළ අත්විඳි බොහෝ කරුණු කාරණා දකින්නේ මේ විදියටය.“අපි දවසින් දවස වියපත් වෙනවා. ඒක වළක්වන්න බැහැ. අපේ ජීවිත කාලේ වුණත් කෙටියි. මම හිතන්නේ පෘථග්ජන පුද්ගලයකු විදිහට, අපේ දුර්වලකම් අඩුපාඩුකම් නැති කරගන්න. නරක අඩුවෙන් කරලා, හොඳ වැඩියෙන් කරන්න මම නිතරම උත්සාහ කරනවා.”නිළියක් වුණත් රූපය ගැන තැකීමක් නෑ. අදටත් රූපලාවන්‍ය පිළිබඳව කිසිම සත්කාරයක් මං කරන්නැහැ. ඒක තමා ඇත්ත. බෞද්ධ දර්ශනය තුළ කියැවෙන යථාර්ථය හා ඒ අනුව හිතමින් වැඩ කරන්නට නිතරම උත්සාහ කරනවා. ඇතිවීම නැතීවීම ස්වභාවික දෙයක් බව අවබෝධ කරගත්තේ නිළියක් වෙන්නත් කලින්.සොබාදහමට මොරින් හරියට ආදරය කරනවා. විනෝදාංශයක් විදිහට ගස්වැල් වැවීම තුළින් ඈ ලබන්නේ විශාල ආත්ම තෘප්තියක්.මම පරිසරයට ගොඩක් ආදරය කරනවා. පුළුවන් හැම අවස්ථාවකම ගස්වැල් සිටුවනවා. වත්තකට, පිටියකට බැහැලා ඒ වැඩ කරන එක අදටත් මං කරන්නෙ හරිම සතුටින්.අපේ නිවසට යාබද වත්ත අක්කර එකහමාරකින් යුත් ලොකු භූමි භාගයක්. විශ්වාස කරන්න අදටත් මම කිසිම කුලීකාරයෙක් නොගෙන හැම තැනකම එළවළු, පළතුරු වවලා තියෙනවා. අපි ගම්වල හැදුණු වැඩුණු අය. හොඳට අතපය හොලවලා වැඩ කරන්න අදටත් පුළුවන්.මෙවර සිංහල අලුත් අවුරුද්ද මොරින් හා ඇගේ පවුලේ අය ජයටම සමරන්න බලාපොරොත්තු වෙනවා. සෑම අවුරුද්දකම හෙළ සිංහල සිරිත් විරිත් වලට අනුව ඒ චාරිත‍්‍ර කටයුතු ඉටුකරන්න මූලික වීමෙනුත් ඇය ලබන්නේ ලොකු සතුටක්.හැම අවුරුද්දකම අපේ පවුල්වල කට්ටිය එකතු වෙලා අවුරුදු උත්සවයක් පවත්වනවා. ඒක කරන්නේ අපේ ගම්පහ ඉන්න පුංචි අම්මලගේ ගෙදර.සිංහල කැවිලි පෙවිලි පොළොස් අච්චාරු වර්ග, ඇඹුල් තියල් හදාගෙන කදමලුත් එක්ක නෑගම් යන ඒ කාලය තරම් සුන්දරතම කාලයක් තවත් නෑ.ජයමිණි අත්තනායක</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=av0904125</link>
    <topic>ඔබේ විරුද්ධවාදී සත්ත්වයා සහ රහසිගත මිත‍්‍රයා</topic>
    <author>උපදෙස් - ෆෙං - ෂුයි උපදේශිකා තිලංගනී හේරත් සටහන - ඉඳුනිල් වීරරත්න</author>
    <content>කවරයේ කතාවසිරබත් කන රූප සුන්දරියගිය ආත්මයෙත් මං කලාකාරයෙක්ලෙස්ටර්ගේ උපන් දිනය වෙනුවෙන් “ලක් රූ” අරඹයිජීවිතය ප‍්‍රශ්නයක් කරගැනීමේ පුරුද්ද මා ළඟ නැහැඔබේ විරුද්ධවාදී සත්ත්වයා සහ රහසිගත මිත‍්‍රයාබුද්ධික යුග දිවියටආයෙ මගෙ ජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)එදා අවුරුදු සිරිත් තවමත් අපේ මහ ගෙදර කෙරෙනවාඒ අතීතය මොනතරම් සුන්දරදශිල්පාකෝටිපති ව්‍යාපාරිකයකුගේ අතගැනීමට යයිසන්ජේගේ පැතුම් සුන්වෙයිකොහොමඳ තොරතුරුවිවාහය මගේ ඇසින්රංගන විජිතයට පිවිස ‘ජීවිතය’ රඟ දක්වන එරන්දමහනුවරින් කලා ලොවට පා තබන - කි‍්‍රස්ටිපත්තරයකට පළමු වර්ණ චිත‍්‍රකතාව ඇන්දේ ඔහුයිඅනවශ්‍ය බර හිතට අරන් ආතතියෙන් ලෙඩ වෙන්න එපාපුංචි පුතු මගේ හිනැහෙන්නෙ මං වගේනව මඟකට ෆෙං ෂුයි - 7ඔබ නියෝජනය කරන මේ සතුන් 12 දෙනා අතරින් භේද, ගැටලු, විරුද්ධවාදිකම් ඇති කරවන සතුන් දොළොස් දෙනකු ඇත.මේ අනුව මීයාගේ විරුද්ධවාදියා අශ්වයා වන අතර අශ්වයාගේ විරුද්ධවාදියා මීයා වේ.මෙම සතුන් අතර භේදයන් නැතිනම් විරුද්ධවාදිකම් හට ගත්තේ අද ඊයේ නොවන බවත් ඒ පිළිබඳව සඳහන් වන චීන කතාව පසුගිය සතියේ කියවීමෙන් ඔබට අවබෝධ වන්නට ඇති.මීයාගේ  විරුද්ධවාදියා අශ්වයා අශ්වයාගේ විරුද්ධවාදියා  මීයා ගවයාගේ විරුද්ධවාදියා බැටළුවා බැටළුවාගේ විරුද්ධවාදියා ගවයා කොටියාගේ විරුද්ධවාදියා වඳුරා වඳුරාගේ විරුද්ධවාදියා  කොටියා හාවාගේ විරුද්ධවාදියා කුකුළා කුකුළාගේ විරුද්ධවාදියා හාවා මකරාගේ විරුද්ධවාදියා සුනඛයා සුනඛයාගේ විරුද්ධවාදියා මකරා නයාගේ විරුද්ධවාදියා ඌරා ඌරාගේ විරුද්ධවාදියා නයාඅප මනුෂ්‍යයන් ලෙස මෙලොවට බිහිවී සිටියත් ධර්මය මනාව වටහාගෙන ධර්මානුකූලව ජීවත් නොවන තාක් අප මනුෂ්‍යයන් නොව සත්ත්ව භූත කොටසක් පමණි.එනිසාම අප උපන් වසරට අයත් සංකේත සත්ත්වයා තුළ තිබෙන හොඳ හෝ නරක ගති ගුණ අප තුළ ද එසේම පවතී.එම සත්ත්ව ගතිගුණ අපගෙන් දුරස් වී අප මනුෂ්‍යයන් බවට පත්වනුයේ ධර්මය හරහා පමණි. මේ නිසා අප ධර්මානුකූල වනතෙක් අපගේ ජීවිත ගත කරනුයේ ඉහත කී කැලෑ සතකු මෙනි.මේ සංසාරයේ අපි ඉහත කී සතුන් දොළොස් දෙනා නියෝජනය කරමින් මේ විරුද්ධවාදීන් අතර අඹුසැමියන් සේ, සහෝදර සහෝදරියන් සේ, හවුල් ව්‍යාපාරිකයන් සේ, අසල්වාසීන් සේ, මිතුරු මිතුරියන් සේ තම චරිත හුවමාරු කර ගනිමින් ඉතිහාසගත යුද්ධයක පැටලී සිටින්නෙමු.මේ විරුද්ධවාදීන් දෙදෙනාගෙන් අඩු තරමින් එකකුවත් ධර්මාවබෝධයට පත්වී මිනිස් ගතිගුණවලට ගැළපෙන ලෙසට ජීවිතය සකසා ගැනීමෙන් පමණක් මේ නොනවතින යුද්ධය නතර කරගත හැකිවේ.ඔබ නියෝජනය කරන සත්ත්වයාට විරුද්ධවාදියකු සිටින අතර ම රහසිගත මිතුරු සත්ත්වයකු සිටින බවත් අප සඳහන් කළා. ඒ අනුව ඔබ මුහුණපාන ගැඹුරු ප‍්‍රශ්නයකදී ඔබට උර දෙන රහසිගත මිතුරා (Secret friend) පිළිබඳව ඔබ තුළ මනා අවබෝධයක් තිබිය යුතුය.මීයා ගේ රහසිගත මිතුරා ගවයා ගවයාගේ රහසිගත මිතුරා මීයා කොටියාගේ රහසිගත මිතුරා ඌරා ඌරාගේ රහසිගත මිතුරා කොටියා හාවාගේ රහසිගත මිතුරා සුනඛයා සුනඛයාගේ රහසිගත මිතුරා හාවා මකරාගේ රහසිගත මිතුරා කුකුළා කුකුළාගේ රහසිගත මිතුරා මකරා නයාගේ රහසිගත මිතුරා වඳුරා වඳුරාගේ රහසිගත මිතුරා නයා අශ්වයාගේ රහසිගත මිතුරා බැටළුවා බැටළුවාගේ රහසිගත මිතුරා අශ්වයාමෙම රහසිගත මිතුරන් දෙදෙනා අතර ඇති සම්බන්ධතාව ගැඹුරට විශ්ලේෂණය කිරීමේදී සමාජය ඉදිරියේ මොනයම් ප‍්‍රශ්නයකට මොවුන් වෙන් වෙන් ආකාරයෙන් මුහුණ දුන්නත් ප‍්‍රශ්නයේ ගැඹුරුම අවස්ථාවේදී මොවුන් දෙදෙනා එකිනෙකා රැකගැනීමට උත්සාහ දරයි. රහසිගත මිත‍්‍රයා යනුවෙන් මොවුන් හඳුන්වා දෙන්නේ ද ඒ කාරණය නිසාමය.අපට සමාජයේ දී කොතෙකුත් මිතුරන් ඇසුරු කරන්නට ලැබේ. මේ අතරින් කල්‍යාණ මිත‍්‍රයන් ලෙසින් අපට සිටින්නේ මේ රහසිගත මිත‍්‍රයා බව දැන් ඔබට වැටහෙනවා ඇති.එහෙත් ඒ අතරම මතුපිටින් බොහෝ ළැදි බව පෙන්වන සමහරු දුකකදී පිටුපා යන අවස්ථා ඔබ ද අත්විඳ ඇතිවාට සැකයක් නැහැ.අදාළ සත්ත්වයානාමික මිතුරන්එවැනි මිතුරන් අප ආශ‍්‍රය කිරීමේදී ඉතා කල්පනාකාරී විය යුතුවාක් මෙන්ම, හැකිතාක් දුරට ඔවුන්ගෙන් ඈත්වීමට ද වග බලා ගත යුතුවෙයි. ඒ වගේම එවැනි මිතුරන් ආශ‍්‍රය කිරීමේදී පමණට වඩා විශ්වාස නොතබන්න.පහත දැක්වෙන්නේ එම මතුපිටින් පමණක් යහළුකම පවත්වන නාමික මිතුරන් නියෝජනය කරන සත්ත්ව සංකේතයි.චීන ලූනා කැලැන්ඩරයට අනුව දැන් ඔබ උපන් වර්ෂයට අදාළව තමන්ට හිමි වන සත්ත්ව සංකේතය කුමක්දැයි දන්නවා.මේ එක් එක් සත්ත්වයා විවිධ ගතිගුණ වලින් සමන්විත වන අතර, එම ගතිගුණ හොඳින් අධ්‍යයනය කිරීමේදී ඒවා බොහෝදුරට අදාළ පුද්ගලයා තුළින්ද නිරූපණය වන බව ෆෙං-ෂුයි විද්‍යාවේ සඳහන් වනවා.ජපානයේ ජනප‍්‍රිය රූපවාහිනී චැනලයක් වන NHK චැනලයේ විද්‍යාඥයින් විසින් මිනිසා සහ මෙම සත්ත්වයන් අතර ජාන (DNA) වල සමානකම 98% තරම් ඉතා ඉහළ ප‍්‍රතිශතයකින් යුක්ත බව ප‍්‍රකාශ කර තිබුණා.මේ අනුව බලන කළ අප නියෝජනය කරන සත්ත්වයා තුළ අඩංගු ගතිගුණ අප තුළ ද ඇති බව පිළිගැනීමට සිදුවෙනවා.මීළඟට අපි එක් එක් සත්ත්වයා තුළ ෆෙං-ෂුයි විද්‍යාවට අනුව දැක්වෙන ගතිගුණ පිළිබඳව දැනුවත් වෙමු.උපදෙස් - ෆෙං - ෂුයි උපදේශිකා තිලංගනී හේරත් සටහන - ඉඳුනිල් වීරරත්න</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=av0904126</link>
    <topic>බුද්ධික යුග දිවියට</topic>
    <author>ඉඳුනිල් ඡායාරූප - ප‍්‍රසන්න හෙන්නායක</author>
    <content>කවරයේ කතාවසිරබත් කන රූප සුන්දරියගිය ආත්මයෙත් මං කලාකාරයෙක්ලෙස්ටර්ගේ උපන් දිනය වෙනුවෙන් “ලක් රූ” අරඹයිජීවිතය ප‍්‍රශ්නයක් කරගැනීමේ පුරුද්ද මා ළඟ නැහැඔබේ විරුද්ධවාදී සත්ත්වයා සහ රහසිගත මිත‍්‍රයාබුද්ධික යුග දිවියටආයෙ මගෙ ජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)එදා අවුරුදු සිරිත් තවමත් අපේ මහ ගෙදර කෙරෙනවාඒ අතීතය මොනතරම් සුන්දරදශිල්පාකෝටිපති ව්‍යාපාරිකයකුගේ අතගැනීමට යයිසන්ජේගේ පැතුම් සුන්වෙයිකොහොමඳ තොරතුරුවිවාහය මගේ ඇසින්රංගන විජිතයට පිවිස ‘ජීවිතය’ රඟ දක්වන එරන්දමහනුවරින් කලා ලොවට පා තබන - කි‍්‍රස්ටිපත්තරයකට පළමු වර්ණ චිත‍්‍රකතාව ඇන්දේ ඔහුයිඅනවශ්‍ය බර හිතට අරන් ආතතියෙන් ලෙඩ වෙන්න එපාපුංචි පුතු මගේ හිනැහෙන්නෙ මං වගේකි‍්‍රයාකාරී තරුණ දේශපාලනඥයකු වන රාගම වෛද්‍ය පීඨයේ පෙර සීමාවාසික පුහුණු වෛද්‍යවරයකු මෙන්ම ජනපි‍්‍රය රූපවාහිනි නිවේදකයකු ද වන බුද්ධික පතිරණ පසුගිය දා යුගදිවි ගමන් ඇරැඹුවා.ඔහුගේ ජීවන සහකාරිය වූයේ මිහිරි වර්ණකුලසූරියයි. ඇය වත්මන් ඉතාලි තානාපති ජනාධිපති නීතිඥ හේමන්ත වර්ණකුලසූරිය සහ ප‍්‍රවීණ ගායන ශිල්පී එච්.ආර්. ජෝතිපාලයන්ගේ නැගණිය වූ අයිරාංගනී වර්ණකුලසූරිය යුවළගේ දියණියයි.යෝජනාවක් අනුව සිදුවුණු මෙම විවාහය පසුගිය මාර්තු 27 වැනිදා කොළඹ සිනමන් ග‍්‍රෑන්ඩ් හෝටලයේදී පැවැත්වුණු අතර, ජනපති ආර්යාව ශිරන්ති රාජපක්ෂ මහත්මිය ද, අග‍්‍රාමාත්‍ය රත්නසිරි වික‍්‍රමනායක, අමාත්‍ය නිමල් සිරිපාල ද සිල්වා, විපක්ෂ නායක රනිල් වික‍්‍රමසිංහ, පාර්ලිමේන්තු මන්තී‍්‍ර කරු ජයසූරිය, පාර්ලිමේන්තු මන්තී‍්‍ර රවී කරුණානායක ඇතුළු දේශපාලන ක්ෂේත‍්‍රයේ මැති ඇමැතිවරු ද සංගීත් නිපුන් සනත් නන්දසිරි - මල්කාන්ති නන්දසිරි ඇතුළු කලා ක්ෂේත‍්‍රයේ විශාල පිරිසක් නව යුවළට සුබ පැතීමට පැමිණ සිටියහ.මිහිරි මනාලියක ලෙස හැඩගැන්වූයේ ප‍්‍රවීණ රූපලාවන්‍ය ශිල්පී යොහාන් පීරිස් විසිනි.බුද්ධික - මිහිර දෙපළ ඇරැඹි නව දිවියට රසඳුන සුබ පැතුම්!ඉඳුනිල් ඡායාරූප - ප‍්‍රසන්න හෙන්නායක</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=av0904127</link>
    <topic>ආයෙ මගෙ ජීවිතේ තියෙන තුරු</topic>
    <author/>
    <content>කවරයේ කතාවසිරබත් කන රූප සුන්දරියගිය ආත්මයෙත් මං කලාකාරයෙක්ලෙස්ටර්ගේ උපන් දිනය වෙනුවෙන් “ලක් රූ” අරඹයිජීවිතය ප‍්‍රශ්නයක් කරගැනීමේ පුරුද්ද මා ළඟ නැහැඔබේ විරුද්ධවාදී සත්ත්වයා සහ රහසිගත මිත‍්‍රයාබුද්ධික යුග දිවියටආයෙ මගෙ ජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)එදා අවුරුදු සිරිත් තවමත් අපේ මහ ගෙදර කෙරෙනවාඒ අතීතය මොනතරම් සුන්දරදශිල්පාකෝටිපති ව්‍යාපාරිකයකුගේ අතගැනීමට යයිසන්ජේගේ පැතුම් සුන්වෙයිකොහොමඳ තොරතුරුවිවාහය මගේ ඇසින්රංගන විජිතයට පිවිස ‘ජීවිතය’ රඟ දක්වන එරන්දමහනුවරින් කලා ලොවට පා තබන - කි‍්‍රස්ටිපත්තරයකට පළමු වර්ණ චිත‍්‍රකතාව ඇන්දේ ඔහුයිඅනවශ්‍ය බර හිතට අරන් ආතතියෙන් ලෙඩ වෙන්න එපාපුංචි පුතු මගේ හිනැහෙන්නෙ මං වගේමෙතෙක් කතාව...ගමේ ප‍්‍රභූ පවුලක එකම දරුවා වූ මහේෂ් දුප්පත් යුවතියක වූ මුතු සමඟ සබඳතාවක් ඇති කරගනී. රූමත් අවිහිංසක යුවතියක වන මුතූ මහේෂ්ට දැඩිසේ ආදරය කළ අතර, මේ නිසා ම මහේෂ් අතින් මුතූ අනාථ වෙයි.අප්පච්චී සහ අම්මා මේ සිදුවීම දැනගත් පසු මහේෂ්ගේ ඇවැස්ස නෑනණ්ඩිය වූ අර්මිලා වෙසෙන එංගලන්තය බලා තම පුතු පිටත් කර යැවීමට කටයුතු කරයි. එහිදී අර්මිලා ගේ ඇසුර නිසා මුතු පිළිබඳව අමතක කර දමන මහේෂ් අර්මිලා සහ විවාහ වෙයි.වසර අටකට පසු මහේෂ් සිය මවු රටට යළි පැමිණෙන්නේ සිය බිරිය සමගිනි. එහිදී ඔවුනට මුතු සහ සුරංග මුණ ගැසේ.එහිදී මහේෂ්, මුතූ සහ සුරංග අර්මිලාට හඳුන්වා දෙන අතර, ඔවුන් දොළ පහරේ දියනා විනෝද වෙයි. මේ එකතුව නිසා මුතූ පිළිබඳව පැහැදෙන අර්මිලා මහේෂ්ට හොරෙන් මුතූ ගේ නිවෙසට යයි.මහේෂ් යළි කෑම මේසයට ආවේ බා ගත් හිසෙන් යුතුව ය. ප‍්‍රබෝධවත් ව තිබූ දෑස්වල ළැඟුම් ගත් ප‍්‍රශ්නය අර්මිලා පමණක් නොව මවත් වහා හැඳින ගත්තා ය."කව්ද මහේෂ්?""ආන්ටි..."මහේෂ් පුටුවේ වාඩි වූවේ තරමක කල්පනාකාරී බවකින් ය."ඉතින්..."අර්මිලා ඔහු දෙස නෙත් යොමා ප‍්‍රශ්න කළා ය."ඔයාගේ කම්පණි එකෙන් කෝල් කරනවාලු? අපිට ඉක්මනට එන්න කිව්වා...""අපි කිව්වේ ඕකනේ ළමයිනේ... මහේෂ්, ඔයා තමයි මේ හැමදේටම වැරැදි කාරයා. මහ ලොකුවට කිව්වේ ඒවා ඔක්කොම හරියි කියලනේ...""හරි... හරි... වෙන ප‍්‍රශ්නයක් නෑනේ... අපි මේ වැඩ ටික පිළිවෙළ කරගෙන ගියාම ඉවරයිනේ..."අර්මිලා කිරි රොටියෙන් අඩක් පමණ කා කෝපි කෝප්පය පානය කළා ය. කුසගින්න දැවී ගොස් ඇති බවක් ඇයට හැඟී ගියේ ය. කම්මුලට තබා ගත් අතින් යුතුව මව ශෝකයෙන් බලා සිටියා ය. අර්මිලා සමඟම මහේෂ් ද නැගී සිටියේ වේගයෙන් පුටුව පසුපසට තල්ලු කර දමමින් ය."ඕන නැති කතාවක්නේ කිව්වේ..."අප්පච්චී බිරිය දෙස බලා සිටියේ නොපහත් දෑස්වලින් ය."මට හොඳටම තරහ ආවා..."බිරිය තවත් වචනයකුදු නොදොඩා මහත් ශෝකයෙන් කාමරයට යනු බලා සිට හපන්ගම ද නැඟී සිටියේ කළ කිරීමෙන් ය."මට සමාවෙන්න මහේෂ්..."අර්මිලා කාමරයට පැමිණි මහේෂ්ට කීවා ය. කුමකට, කුමක් නිසා එසේ කීවා දැයි සිතාගත නොහැකිව මහේෂ් අර්මිලා දෙස බලා සිටියේ ය."මේ දේවල්වලට ටිකක් හරි මාත් වැරැදිකාරියක්. ඔයා ඔයාගේ හිත රවට්ටගන්න හැදුවා... මමත් කළේ ඒකමයි...""අර්මිලා...""මහේෂ්..."අර්මිලා මහේෂ්ගේ අසරණ වූ මුහුණ දෙස බලා සිටියාය."ඔයා අතේ වැරැදි නැහැයි කියලා මං කියන්නෑ මහේෂ්... ඒත් ඔයා ලොකු ප‍්‍රශ්නයකට මැදිවෙලා කරන්නේ මොකක්ද කියල තීරණයක් ගන්න බැරුව ඉන්න එක මට දුකක්...""අර්මිලා... මාව පිස්සෙක් කරන්න එපා... මම ඔයාට අවංකවම ආදරෙයි. මගෙන් වෙන මුකුත් බලාපොරොත්තු වෙන්න එපා අර්මි... මට ඔයා ඕන...""ඔක්කොම හරි යයි මහේෂ්... අපි ටිකක් විවේක ගම්මු..."අර්මිලා අනෙක් පැත්තට හැරී කොට්ටය තුරුලු කරගෙන දෙනෙත් වසා ගත්තා ය. මහේෂ්ගේ ළය තුළ සිරවී තිබූ වේදනාව අබ ඇටයක ප‍්‍රමාණයක් අඩු වූ බව ඔහු තේරුම් ගත්තේ ය.පළාතකට නොඑන නින්ද ඔහුගේ හිස අවුල් කළ ද අග මුල සොයමින් මහේෂ් කල්පනාවක අතරමං විය. යහනට වැටුණ සැණින් නිදන බිරිය දෙස මහේෂ් බලා සිටියේ පසුතැවීමෙනි. තරුණ ජීවිත දෙකක් තමා අතින් අකාලයේ විනාශ වී ඇත. සියලු දේවල් අමතක කර බිරිය හා එංගලන්තයට යායුතුව තිබුණ ද තමා අතින් සිදුවූයේ බරපතළ වැරැදි ක‍්‍රියාවකි.මුතු පිළිබඳව අමතක කළ හැකි වුවත් තමා නිසා ජාතක වූ දරුවා පිළිබඳව කිසිදු තොරතුරක් නොසොයා නරුමයකු ලෙස ආපසු ගිය හැකිද? දරුවා මොන වාගේ වත් දැයි දැනගත් පසු තරමක් හෝ හිත හදා ගැනීමට එය ඉවහල් වනු ඇත. අඩුම ගණනේ එකම වරක් සිය දරුවාගේ මුහුණ අතගෑමටවත් ඉඩක් ලැබේ නම්...මහේෂ් යහනින් බැස එළියට ගියේ ය. අප්පච්චි මිදුලේ සක්මන් කරමින් සිටින අයුරු ඔහු දැක ගත්තේ ය. ඇඟ වෙහෙසා ව්‍යායාමයක් නොකෙරෙන නිසා මේ දැක්ම මහේෂ්ට හුරු පුරුදු ය."පුතා... මොකද... නින්ද යන්නේ නැද්ද?" අප්පච්චි ඔහු එනු දැක මඳක් නතර වූවේය.මහේෂ් තවමත් අර්මිලා දෙස බලා සිටින්නේ කොයි මොහොතේ ඈ පිබිදේවි දැයි අපේක්ෂාවෙනි. සෙමින් උස් පහත් වන ඇයගේ ළය මඬල ඔහු කෙරේ ඇති කළේ සෙනෙහසකි. තමා ඇගේ එකම පැතුමය. අපේක්ෂාවය. තමාගේ ලෙයින් මසින් සෑදුණ දරුවකු ලැබූ විට අර්මිලා තමාගෙන් දුරස් කිරීමට කිසිදු බලවේගයකට නොහැකි ය.අදූරදර්ශී කි‍්‍රයාවන්ගෙන් ඈත්ව මේ සුන්දර කාන්තාව හා සාමකාමී ප‍්‍රීතිමත් ජීවිතයක් ගෙන යා යුතු ය. මුතු හා ජීවත්වන්නට හෝ ඇය ගැන පසුතැවිලි වීමෙන් අර්මිලා වේදනා විඳිනු බලා සිටීම නම් කළ නොහැක්කකි."පුතා... මහේෂ්..."මවගේ කටහඩින් ඔහුගේ සිහින ලෝකය බිඳී වැටුණි."ඇයි අම්මා?"මහේෂ් කාමරයේ දොර ළඟ සිට පහත් හඩින් විමසුවේ ය.මව දොර රෙද්ද මෑත් කර අර්මිලා නිදන අයුරු බලා සිටියා ය. ඊයේ රෑ ඇහැරිල හිටිය වගේ මොකද මේ ළමය තාමත් නිදි?"මහේෂ් නිරුත්තරව බලා සිටියා පමණි. ඔහු කිසියම් ගැටලුවකට මැදිවී ඇති බව මව වටහා ගත්තේ ඒ මුහුණේ ඉරියව්වලින් ය."මං ආවේ රෑට මොනවද කන්න හදන්නේ අහන්න. අර්මිලා නැගිට්ටහම එයාගෙන් අහමු..."කියන්න ආ දේ ගිල ගනිමින් සිය මෑණියන් ආපසු යනු මහේෂ්ට තවත් දොම්නස් හැඟීමක් ගෙන දුන්නේ ය. ඔහු ආපසු හැරී කාමරයට එනවිට අර්මිලා දෙනෙත් විවර කර වහළය දෙසට යොමා ගෙන සිටියා ය. පළමුව දුටු යුවතියක හා ආදරයෙන් වෙළී යන ලෙස මහේෂ්ට හැඟී ගියේ ය."අර්වී..."ඒ උණුසුම් හඬ අර්මිලාගේ දෙකන් පෙති උණුසුම් කළ ද ඕ උපේක්ෂා සහගත ලෙස හුන්නා ය."මොකද මේ... තාමත් මා එක්ක තරහද?" මහේෂ් කුඩා දරුවකු ගේ හිසට අත තබන්නා ලෙස ඇයගේ හිස යටින් අත තබා මඳක් ඔසවා තැබුවේ ය. මහේෂ්ගේ මුහුණේ තිබූ කැළඹිල්ල හඳුනාගත්ත ද, අර්මිලාට ක්ෂණයකින් සිහිපත් වූවේ ඔහු මුතු හා සුරංග ඉදිරියේ තමාට පහර දුන් ඬහීන ආකාරයයි."අර්මි... අර්මි... මට සමාව දෙන්න... මම කිව්වනේ ආයේ මගෙ ජීවිතේ තියන තුරු එහෙම දෙයක් වෙන් නෑ..."මහේෂ් අර්මිලාට නැඹුරුව ඇගේ උරහිස මත තම මුහුණ සඟවා ගන්නට වෑයම් කළේ ය.හැම දෙයක් ම කර සුදනකු වන්නට සැරසෙන සැමියා ගැන කෝපයක් මෙන් ම පිළිකුලක් ද ඇතිවී ආ නමුත්, බුද්ධිමත් බවින් අර්මිලාගේ මනස සන්සුන් බවට පත් කර තිබුණි. අතීතයේ යම් යම් මතකයන් ඔස්සේ ගමන් කරන ඇගේ සිතට, මහේෂ් එංගලන්තයට ආ මුල් දින කිහිපය යළි මැවී පෙනුණි.නුහුරු පරිසරයටත් වඩා හුරු පුරුදු සෙනෙහස අහිමිවීමෙන් අවුල් වී, තනිවී තිබූ සිත තුළ ඇති වූ හැඟීම්වලින් මහේෂ් අසරණ වී සිටි අයුරු ඇයට සිහිවිය.තව කොටසක් ලබන සතියේ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=av0904128</link>
    <topic>එදා අවුරුදු සිරිත් තවමත් අපේ මහ ගෙදර කෙරෙනවා</topic>
    <author>හේමාලි විජේරත්න</author>
    <content>කවරයේ කතාවසිරබත් කන රූප සුන්දරියගිය ආත්මයෙත් මං කලාකාරයෙක්ලෙස්ටර්ගේ උපන් දිනය වෙනුවෙන් “ලක් රූ” අරඹයිජීවිතය ප‍්‍රශ්නයක් කරගැනීමේ පුරුද්ද මා ළඟ නැහැඔබේ විරුද්ධවාදී සත්ත්වයා සහ රහසිගත මිත‍්‍රයාබුද්ධික යුග දිවියටආයෙ මගෙ ජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)එදා අවුරුදු සිරිත් තවමත් අපේ මහ ගෙදර කෙරෙනවාඒ අතීතය මොනතරම් සුන්දරදශිල්පාකෝටිපති ව්‍යාපාරිකයකුගේ අතගැනීමට යයිසන්ජේගේ පැතුම් සුන්වෙයිකොහොමඳ තොරතුරුවිවාහය මගේ ඇසින්රංගන විජිතයට පිවිස ‘ජීවිතය’ රඟ දක්වන එරන්දමහනුවරින් කලා ලොවට පා තබන - කි‍්‍රස්ටිපත්තරයකට පළමු වර්ණ චිත‍්‍රකතාව ඇන්දේ ඔහුයිඅනවශ්‍ය බර හිතට අරන් ආතතියෙන් ලෙඩ වෙන්න එපාපුංචි පුතු මගේ හිනැහෙන්නෙ මං වගේරොෂාන් පිලපිටිය අවුරුදු මතකසමඟසිංහල හා හින්දු අලුත් අවුරුද්ද ශ‍්‍රී ලංකා වාසීන්ට නැවුම් පිබිදීමක් රැගෙන එන්නක්. වසරක් ගෙවී තව වසරක් උදාවෙන සුබ මුහුර්තයේදී මුළු රටක්ම එකම නැකැත් චාරිත‍්‍රයකට අනුව කි‍්‍රයාකරන මේ මොහොත වෙනුවෙන් බොහෝ දෙනෙක් සූදානම් වෙන්නේ අපෙ‍්‍ර්ල් මාසය ලැබූ දා පටන්මයි.සිංහල අවුරුදු චාරිත‍්‍ර පිළිබඳ කතා බහකට අපේ පිළිසඳරට මෙවර අප කැඳවා ගත්තේ රූපවාහිනියේත් සිනමාවේත් එකසේ ජනප‍්‍රියත්වයක් දිනාගත් දක්ෂතා රැසකින් හෙබි නළුවෙක්. ඔහු රොෂාන් පිලපිටිය.රොෂාන් අද කොළඹ රටේ කරක් ගැහුවට ඔහු උත්පත්තිය ලැබුවේ මහනුවර හඟුරන්කෙත කියන සුන්දර ප‍්‍රදේශයක. අසිරිමත් ළමා වියකට උරුමකම් කියූ ඔහුගේ ළමා කාලය මේ ගමේ ගහ කොළ ඇළ දොළ අතර ගතවුණු හැටි ගැන රොෂාන් කිව්වේ හරිම ආඩම්බරයකින්.මේ අතීත සැමැරුම් අතරේ සිංහල අවුරුද්ද පිළිබඳව රොෂාන්ට ඇත්තේ සොඳුරු මතකයක්.”හඟුරන්කෙත අපේ මහගෙදර සිංහල අවුරුදු චාරිත‍්‍ර වාරිත‍්‍ර හරියටම පිළිපැද්ද ඒක අකුරටම කි‍්‍රයාත්මක කළ නිවෙසක්.අපේ අම්මා තාත්තා දෙන්නම අයියල දෙන්නයි, අක්කයි, මමයි එකතු කරගෙන සිංහල අවුරුද්දට චාරිත‍්‍ර කරපු හැටි මට තවමත් මතකයි. මට මතකයි ඉස්සර අලුත් අවුරුද්දක් ලබපුවම අපේ ගෙදරට අනිවාර්යයෙන්ම ගේන දෙයක් තිබෙනවා. ඒ තමයි ලිත.අද කාලේ සමහර ගෙවල්වල නම් මං හිතන විදිහට ලිත දකින්න ලැබෙන්නෙ නෑ. නමුත් අපේ ගෙදර තාමත් ලිත නම් අනිවාර්යයෙන්ම තිබෙනවා. මේ ලිතේ තිබෙන නැකැත් චාරිත‍්‍ර අනුව තමයි අපේ ගෙදර අවුරුදු චාරිත‍්‍ර කෙරෙන්නේ.ඒ කාලේ මට මතකයි ළිප ගිනි නිවල වැඩ අත් හරින වෙළේට අම්ම ඉක්මනට වැඩ ඉවර කරල වැඩ අත්හරිනවා.ඊට පස්සෙ එළඹෙන නොනගතය වෙලාවට අපිට කොහාටවත් යන්න දෙන්නේ නෑ. අපි ඒ කාලය ගත කරන්නෙ නම් හරිම අමාරුවෙන්. ඊට පස්සෙ වැඩ අල්ලන වෙලාවටත් අම්ම තමයි ළිප ගිනි මොලවල ඒ චාරිත‍්‍ර කරන්නේ. අපේ ගෙදර හැමෝම නිර්මාංශ ආහාර අනුභව කරන නිසා ඒ විදියට තමයි අම්ම කෑම උයන්නේ.අපේ ගේ වටේම පදිංචි වෙලා ඉන්න අනිත් අසල්වැසියොත් සමඟ අපි අවුරුදු හුවමාරු කරගන්නවා. අපේ ගේ අවට දෙමළ අසල්වැසියොත් ඉන්නවා. අපි වගේම ඒ අයත් චාරිත‍්‍ර වාරිත‍්‍ර කරලා ගෙවල් හැමෝම සමඟ කෑම පිඟන් හුවමාරු කරගන්නවා.ඒ වගේම තමයි හිස තෙල් ගාන චාරිත‍්‍රයත් අපි හරියටම කරනවා. පන්සලේ තමයි බෙහෙත් ද්‍රව්‍ය දාල මුළු ගමටම ඇතිවෙන්න හිසතෙල් හදන්නේ. අපි ගිහින් ටික ටික අරගෙන ඇවිත් වෙලාවට ඒ චාරිත‍්‍රය කරනවා.අපි පුංචි කාලේ තිබුණා වගේම අපේ ගමේ නම් තවමත් මේ චාරිත‍්‍ර වාරිත‍්‍ර ඒ විදියටම කෙරෙනවා.දැන් අපේ පවුලේ අක්කා සහ අයියා කෙනෙක් විදේශයක පදංචිවෙලා ඉන්න නිසා අපි හැමෝටම සිංහල අවුරුද්දට එකට එකතු වෙන්න ලැබෙන්නෙ නෑ. නමුත් මමත් මෙහේ ඉන්න අයියත් අනිවාර්යයෙන්ම අවුරුද්දට මහගෙදරට යනවා.ගිහින් ඒ චාරිත‍්‍ර වාරිත‍්‍ර වලට එකතු වෙනවා. මේ චාරිත‍්‍ර කරපු ඒ චමත්කාරය අත් විඳපු කෙනෙක් විදියට මම දකින්නේ මේක අපේ පාරම්පරික උරුමයන් හැටියටයි.පරපුරෙන් පරපුරට අපි මේක ආරක්ෂා කළ යුතුයි. මේක තුළ තිබෙන සහෝදරත්වය, සහජීවනය, සුහදත්වය තමයි මිනිස්සු අතර සමඟිය, සමාදානය ඇතිකරගන්න හේතුවෙන්නේ.මේ අලුත් අවුරුදු චාරිත‍්‍රත් එක්ක අපි තුළ තිබෙන මිත‍්‍රත්වය බැඳීම අලුත් වෙවී ශක්තිමත් වෙන ගතියක් මට දැනෙනවා. මිල මුදල් තිබුණට මේවායින් ලැබෙන සොම්නස අපට සල්ලිවලට ගන්න බෑ.මගේම පවුලක් වුණ දවසට වුණත් මම කැමතියි මගේ ගෙදර මේ චාරිත‍්‍ර වාරිත‍්‍ර ඉටුකරන්න. ඒක අපේ දූ දරුවන්ට වුණත් ඉදිරියට ගෙන යා යුතු හොඳ චාරිත‍්‍ර වාරිත‍්‍ර විදියට අපි කියලා දිය යුතුයි.ලෝකෙ කිසිම රටක අපේ රටේ වගේ මෙවැනි මානුෂීය බැඳීම් පවතින චාරිත‍්‍ර මම දැකලා නෑ. ඒ නිසා මේ වටිනා ගුණ ගරුක දේ අපි ඉදිරියට පවත්වාගත යුතුයි.හේමාලි විජේරත්න</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=av0904129</link>
    <topic>ඒ අතීතය මොනතරම් සුන්දරද</topic>
    <author>වසන්ත ජයසිංහ ආරච්චිගේ</author>
    <content>කවරයේ කතාවසිරබත් කන රූප සුන්දරියගිය ආත්මයෙත් මං කලාකාරයෙක්ලෙස්ටර්ගේ උපන් දිනය වෙනුවෙන් “ලක් රූ” අරඹයිජීවිතය ප‍්‍රශ්නයක් කරගැනීමේ පුරුද්ද මා ළඟ නැහැඔබේ විරුද්ධවාදී සත්ත්වයා සහ රහසිගත මිත‍්‍රයාබුද්ධික යුග දිවියටආයෙ මගෙ ජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)එදා අවුරුදු සිරිත් තවමත් අපේ මහ ගෙදර කෙරෙනවාඒ අතීතය මොනතරම් සුන්දරදශිල්පාකෝටිපති ව්‍යාපාරිකයකුගේ අතගැනීමට යයිසන්ජේගේ පැතුම් සුන්වෙයිකොහොමඳ තොරතුරුවිවාහය මගේ ඇසින්රංගන විජිතයට පිවිස ‘ජීවිතය’ රඟ දක්වන එරන්දමහනුවරින් කලා ලොවට පා තබන - කි‍්‍රස්ටිපත්තරයකට පළමු වර්ණ චිත‍්‍රකතාව ඇන්දේ ඔහුයිඅනවශ්‍ය බර හිතට අරන් ආතතියෙන් ලෙඩ වෙන්න එපාපුංචි පුතු මගේ හිනැහෙන්නෙ මං වගේගීතා කුමාරසිංහ අවුරුදු මතක සමඟකොවුල් නාදය, රබන් සුරල් හඬ, එරබදු මල් සුවඳ සූර්ය උදාවේ අපූර්වත්වය එදා වගේම අදත් ඇගේ මතකය අලුත් කරයි. කියන්නට ඇයට බොහෝ දේ ඇත.ඒ වරෙක සිංහල අලුත් අවුරුදු උදාව ඇගේ ජීවිතයට අලුත් වසන්තයක් එක් කළ නිසා. හෙළ සිනමාවේ සිය රංග ප‍්‍රතිභාව විදහා පෑ ඇය ප‍්‍රවීණ රංගන ශිල්පිනී ගීතා සමන්මලී කුමාරසිංහයි.බෙන්තර හබුරුගල ගමේ අවුරුදු කුමරිය ලෙස අභිසෙස් ලද ඇය ඉන් මඟපාදා ගනිමින් විටෙක හෙළ සිනමාවේ සිහින කුමරිය ද වූවාය. මෙදා සිංහල – දමිළ අලුත් අවුරුදු උදාවේ ඇගේ මතකය අතීතය කරා රැගෙන යන්නට අප සිතුවා.”දකුණු පළාතේ බෙන්තර හබුරුගල මගේ උපන් ගමේ සුන්දරත්වය එදා වගේම අදත් මගේ මතකයට ගෙනෙන්නේ හරිම අපූර්වත්වයක්. සිංහල දමිළ අලුත් අවුරුදු උදාව අපේ රටේ හැම ජන කොට්ඨාසයක්ම මහත් ඉහළින් සමරන උත්සවයක්.අපේ රටේ පළාත් අනුව අවුරුදු සිරිත් විරිත් වෙනස් වෙන්න පුළුවන්. ඒත් මගේ ගමේ අත්දැකීම් අනුව එදා ඒ මතකය මොන තරම් නම් සුන්දර ද කියලා මට දැනෙනවා.”වේලාසනින්ම කොවුලා අවුරුදු පණිවිඩය ගමට අරන් එනවා. ඒත් අපි අවුරුද්දට සූදානම් වෙන්න ඒ පණිවිඩය ලැබෙන කම්ම හිටියේනැහැ. මට මතකයි මගේ අම්මා අලුත් අවුරුද්දට සුදානම් වුණේ මාස කිහිපයකට කලින් ඉඳන්මයි. අස්වද්දලා පීදුණ ගොයම් කපලා අලුත් සහල් අරගෙන අලුත් බතක් අලුත් ළිපක අලුත් වළඳක උයන්නයි සූදානම් වෙන්නේ. කැවිලි පෙවිලි හැදුවෙත් ඒ අලුත් සහලෙන්මයි.හැම කෙනෙකුටම පොල් ඉඩම් තියෙනවා. පොල් ගහෙන් උපරිම ප‍්‍රයෝජන ගන්න අපි පුරුදු වෙලා හිටියා. පොල් මල මැදලා ගන්න මීරාවලින් හදාගන්න විනාකිරි වලින් තමයි අච්චාරු හදාගන්නේ. ඒ පුරුද්දට අදටත් මගේඅතින් අවුරුද්දට ලුණුදෙහි, බිලින් අච්චාරු හැදෙනවාමයි. මට මතකයි අම්මා මෙදා අවුරුද්දේ හදා ගන්න විනාකිරි ප‍්‍රයෝජනයට ගන්නේ ඊළඟ අවුරුද්දේ. ගෙදර හදාගන්න පොල් පැණිවලින් තමයි කැවිලි පෙවිලි හැදුවේ. පොල් කෑලි කපලා අව්වේ දාලා වේලාගන්න ගමේ අය පුරුදු වෙලා හිටියා.ඉන්පස්සේ සියල්ල අරගෙන හැමෝම යන්නේ සෙක්කු ගෙදර. ඔන්න එදාට තමයි අපේ වාරේ. සෙක්කුවේ මැද්දට වෙලා ඉඳගෙන ඉන්න අපි හැමෝම අතරේ තියෙන්නේ තරගයක්.ඒ වගේමයි අවුරුදු කාලෙත් එක්ක අපේ ගෙදර අඹගස්වල අඹ පිරිලා. කෙසෙල් කැන් පීදිලා.ඒත් එක්කම ලස්සන ඔංචිල්ලාවක් අපේ ගෙදර බැඳෙනවා. මුළු ගමටම විනෝද වෙන්න බෝල පිට්ටනියේ කතුරු ඔංචිල්ලාවක් හැදෙනවා. ඔන්න ඔය අතරෙදි දුමේ තිබෙන රබානටත් පණක් එන්නෙ.අද රතිඤ්ඤා හඬ ඇහුණට එදා ගමේ හැම පැත්තෙන්ම ඇහුනේ රබන් ශබ්දේ. සුරල් දාලා, කවි කියමින් ගහන රබන් පද වල තිබුණේ සිත් පුබුදන ගතියක්. අපේ ගෙදර තිබුණ ඔළිඳ ලෑල්ලක්. ලස්සනට මල් කැටයම් කපලා තිබුණේ. අවුරුදු දවස්වල ඔළිඳ ලෑල්ල වටා අපි හැමෝම එකතු වෙනවා.අලුත් අවුරුද්ද එළඹෙන්න කලියෙන් අපි ගෙදර මකුළු දැල් කඩලා පිළියෙළ කරන එකත් පුරුද්දක්ව තිබුණා. අද වගේ නෙවෙයි එදා අපි මකුළු දැල් කඩන්න ගත්තේ කැප්පෙටියා කොළ. කැප්පෙටියා කොළ වලින් මකුළු දැල් කැඩුවාට පසු නැවත මකුළු දැල් බඳින්නේ නැහැ කියලා මතයක් ගමේ අය අතර තිබුණා.එදා ගමේ පාසල් යන අප හැමෝම ආසාවෙන් බලන් ඉන්නේ අලුත්ම ඇඳුමක් අඳින්න. ඒ නිසාම අවුරුදු සිරිතට අදාළ වර්ණය අනුව තමයි අපි ඇදුම් ඇන්දේ. මට මතකයි හරි අපූරු සිරිතක් මම අපේ ගෙදරින් දැක්කා. ඒ අපේ අම්මා අවුරුදු සිරිතට ළිඳත් එක්ක කරන ගනුදෙනුව.වසරක් පුරා වතුර දීපු ළිඳට අපි සැලකුවේ දේවත්වයෙන්. උදේ පාන්දරම පසුගිය වසරේ ළිඳෙන් ගත් වතුර බෝතලය අලුත් අවුරුද්දේ ළිඳ වටා ඉහිනවා.නැවත අලුත් අවුරුද්දේ ගත් වතුර බෝතලය අර පරිස්සමෙන් තියා ඊළඟ වසරේ ළිඳත් සමඟ ගනුදෙනු කරන හරි අපූරු චාරිත‍්‍රයක් දකින්න තිබුණේ. සමහර විටක වතුර බෝතලයේ වතුර අඩුවී තිබුණොත් සශ‍්‍රීකත්වය මේ වසරේ අඩු යැයි මතයක් එකල ගැමියන් අතර තිබුණා.අලුත් අවුරුදු උදාවේ ශ‍්‍රී ලාංකික ජනතාව අතර තියෙන කළගුණ සැලකීමේ හරි අපූරු ගුණාංග ගණාවක් දකින්න ලැබීම මොනතරම් නම් භාග්‍යයක් ද?අවුරුදු දා කෑම මේසය ඉඳුල් කරන්නට කලියෙන් අපි හැමෝම බත් ගුලියක් අරන් පැත්තකින් තියලයි මේසය ඉඳුල් කළේ. සමහර විට අප හැර ගිය ඥාතීන් වෙනුවෙන් එහෙම කළා වෙන්න ඇති.සිංහල දමිළ අලුත් අවුරුද්ද මගේ ජීවිතයට එක් කළේ හරි අපූරු බලපෑමක්. අද මට සිනමා නිළියක ලෙස පිවිසීමේ දොරටු විවර වෙන්නේ අලුත් අවුරුද්ද නිසා.මට මතකයි දවසක් මම පාසල් ඇරිලා ගෙදර එනකොට ලවුඩ්ස්පීකර් එකකින් නිවේදනයක් කළා.මෙවර අලුත් අවුරුද්දේ අවුරුදු කුමරියට සිනමා පටයක රඟපෑමේ වරම ලැබෙන බවත්, විජය, මාලිනී, සෝනියා දිසා, යන අය විනිසුරුවන් ලෙස සහභාගි වෙන බවත් ඉන් දැනුම් දුන්නා. තරගෙට සහභාගි වෙන්න මටත් ලොකු ආශාවක් ඇතිවුණා.ගෙදරින් කැමැත්ත ගත්තෙ හරිම අමාරුවෙන්. කොහොමහරි තරගෙට ඉදිරිපත් වෙලා බක්මහ කුමරිය ලෙස අභිෂේකත් ලැබුවා. එතකොට මට අවුරුදු 16යි.ඇත්තටම අපේ රටේ - මේ මහපොළවේ - උපන් බිමේ පංචකල්‍යාණියක වීමේ වාසනාව ලැබෙනවා කියන එක ලොකු භාග්‍යයක්. අදටත් ඒ මතකය මා තුළ ඇති කරන්නේ ලොකු ගෞරවයක් සතුටක්.එදා අවුරුදු සිරිත් විරිත්වල තිබුණු ඒ ගුණාංග අදටත් හරිම වටිනවා. පරණ තරහ-මරහ ඈත්කර හිතවත්කම් අලුත් කරගන්න මේ තරම් දවසක් තවත් නැහැ කියලයි මට හිතෙන්නේ.අවුරුදු සිරිය, සිරිත් විරිත් සියල්ල නිමාවෙලා කාලය ගෙවී ගියත් යළි ලබන වසරේ අවුරුදු වෙනකල් අපට ඉවසිල්ලක් නෑ. මට මතකයි අපේ ගමේ හිටියා මුලදාලිලා කිහිපදෙනක්.ඔවුන් ගමට එන්නේ සිංහල අලුත් අවුරුද්දට විතරයි. එතෙක් ඔවුන් පිටපළාත්වල වෙළඳ්‍රම් කරනවා.අද වනවිට පොදුවේ ගත්තම අපි හැකි හැම අයුරින්ම අවුරුද්ද සමරනවා. ඒත් අද තියෙන්නේ කාර්ය බහුල සමාජයක්. ඒ මොනදේ වුණත් අපි අපේ සිංහල දමිළ අවුරුදු අසිරිය විඳිය යුතුමයි.එය අනාගත පරපුරට කියා දිය යුතුයි. අලුත් අවුරුදු දා මම විදේශයක සිටියත් අනිවාර්යයෙන්ම අවුරුදු කිරිබතක් හදලා කෑම මේසයක් ඇරලා ඒ සිරිත් විරිත් ඉටුකරන්න අමතක කරන්නෙම නැහැ. ඒ මගේ රටට මම ආදරය කරන නිසා.සමාජය තුළ අද දකින්න ලැබෙන බොරු සෝබන දේවල් දැක්කම කනගාටුවක් දැනෙන්නේ.අද හැම වෙළඳ සැලකම මිනිසුන් රොක්වෙලා. අනවශ්‍ය වියදම් කරමින් නැති දේ පෙන්නමින් සිටීම මා අනුමත කරන්නේ නැහැ. ඊට වඩා තමන්ට පුළුවන් විදිහට හැකි පමණින් මේ අලුත් අවුරුද්ද සමරන එක මොතරම් අගේද?දෙමව්පියන් තමන්ගේ දරුවන් හා එක්ව මේ දවසෙ වදගත්කම -තේරුම දැන කියාගන්න එක අනාගත පරපුරට මොන තරම් ප‍්‍රයෝජනවත් ද? මොනතරම් වාසනාවක් ද? අපි එකිනෙකාට ගෞරව කළ යුතුයි. අල්ලපු ගෙදර මනුෂ්‍යයාට කෑම පිඟානක් යවන්න තරම් අප සත්පුරුෂ නම් මොනතරම් අගේ ද?මේ ලබන්නා වූ 2009 සිංහල – දමිළ අලුත් අවුරුද්ද වෙන කවරදාටත් වඩා වැදගත්. සිංහල, දමිළ, මුස්ලිම්, බර්ගර් කියලා භේදයක් නැතිව මිනිස් දමින් අපි එකිනෙකා ගෞරවයෙන් ආදරයෙන් බැඳීමෙන් ඉන්න ඕන කාලය උදාවෙලා කියලා අපි හැමෝම දන්නවා. ඒ නිසාම මෙදා සිංහල අලුත් අවුරුද්දේ අපි හැමෝම යහපත් සිතුවිලිවලින් හිත් පුරෝගෙන සාමයෙන් එක්ව අත්වැල් බැඳගමු කියලයි මම ප‍්‍රාර්ථනා කරන්නේ.වසන්ත ජයසිංහ ආරච්චිගේ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=av09041210</link>
    <topic>ශිල්පාකෝටිපති ව්‍යාපාරිකයකුගේ අතගැනීමට යයි</topic>
    <author>සුජීව තේවහෙට්ටිගේ</author>
    <content>කවරයේ කතාවසිරබත් කන රූප සුන්දරියගිය ආත්මයෙත් මං කලාකාරයෙක්ලෙස්ටර්ගේ උපන් දිනය වෙනුවෙන් “ලක් රූ” අරඹයිජීවිතය ප‍්‍රශ්නයක් කරගැනීමේ පුරුද්ද මා ළඟ නැහැඔබේ විරුද්ධවාදී සත්ත්වයා සහ රහසිගත මිත‍්‍රයාබුද්ධික යුග දිවියටආයෙ මගෙ ජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)එදා අවුරුදු සිරිත් තවමත් අපේ මහ ගෙදර කෙරෙනවාඒ අතීතය මොනතරම් සුන්දරදශිල්පාකෝටිපති ව්‍යාපාරිකයකුගේ අතගැනීමට යයිසන්ජේගේ පැතුම් සුන්වෙයිකොහොමඳ තොරතුරුවිවාහය මගේ ඇසින්රංගන විජිතයට පිවිස ‘ජීවිතය’ රඟ දක්වන එරන්දමහනුවරින් කලා ලොවට පා තබන - කි‍්‍රස්ටිපත්තරයකට පළමු වර්ණ චිත‍්‍රකතාව ඇන්දේ ඔහුයිඅනවශ්‍ය බර හිතට අරන් ආතතියෙන් ලෙඩ වෙන්න එපාපුංචි පුතු මගේ හිනැහෙන්නෙ මං වගේතමා උපන් රටෙන් විතරක් නොවෙයි, පිටරටවලදීත් අවමන්, නින්දා, මඩ ප‍්‍රහාර ලද ශිල්පා ශෙට්ටිගේ ජීවිතය තවමත් බැබළි බැබළී තියෙනවා. ඇයට අවමන් කළ ඇතැමකු සඳහටම දෙනෙත් පියා ගනිද්දී ඇය වෙනදාටත් වඩා ප‍්‍රබෝධමත් දෙනෙතින් යුතුව ඉදිරියටම ගමන් කරන්නයි උත්සාහ කරන්නේ.ළඟදීම ශිල්පාගේ ජීවිතයට නව හිරු පායනවා. වසර දෙකක් වූ ඇයගේ පෙම් කතාවේ ජය මාවත මේ වසරේදී විවර වන බවයි බොලිවුඩ්පුරයෙන් දැන ගන්නට ලැබෙන්නේ. ශිල්පා ගේ සහකරු රාජ් කුන්ද්‍රා.රාජ් කුන්දා ධනවත් ව්‍යාපාරිකයෙක්. තිස් හතර වියැති මේ කෝටිපති ව්‍යාපාරිකයාගේ ව්‍යාපාර කටයුතු සිදුවෙන්නේ ඩුබායි හිදීයි. වටිනා මැණික් ගල් සහ ලෝහමය ද්‍රව්‍ය අලෙවි කිරීමේ ව්‍යාපාරයකත් තමයි රාජ් සතුව තිබෙන්නේ.රාජ් සහ ශිල්පා ගේ විවාහය සිදුවන්නේ කවදා ද? බොහෝ දෙනා විමසනවා. මේ දෙදෙනා දැනට තීරණය කර තිබෙන්නේ ලබන ඔක්තෝබර් මාසයේ දී විවාහ මංගල උත්සවය පවත්වන්නටයි.ඒ වෙනුවෙන් පාරම්පරික සිරිත් විරිත් අනුව විශේෂ උත්සවයක් පවත්වන්නටත් සූදානමක් තිබෙනවා."විවාහය මංගල්‍යය පාරම්පරික සිරිත් විරිත් අනුව පවත්වන්න තමයි මම හිතාගෙන ඉන්නේ. මම ඒවාට හරිම කැමතියි. මගේ අම්මයි තාත්තයි මේ වෙනකොට අවුරුදු 35 ක විවාහ ජීවිතයක් ගත කරලා තියෙනවා.මම තදින් ම විශ්වාස කරන්නේ විවාහය රැඳීල තියෙන්නේ දෙවියන්ගේ කැමැත්ත උඩය කියලයි.මම ගොඩාක් කාලයක් බලාගෙන හිටියේ මට හරියටම ගැළපෙන කෙනා මුණ ගැහෙන තුරුයි. එයා දැන් මට මුණ ගැහිලා. ඒ තමයි රාජ්, දැන් මගේ ජීවිතය තමයි රාජ්. "ශිල්පා තමන් ළඟින් ම රැඳී සිටි රාජ් දෙස බලමින් පැවසුවා.ශිල්පා වැනි අතිශය ජනප‍්‍රිය නිළියකගේ අත ගන්නට ලැබේවි යැයි රාජ් කිසි දවසක හිතලා නැහැ."විවාහය ගැන මම ශිල්පා ගේ දෙමව්පියන් එක්කත් කතා කළා. ඉන්දියාවෙ චාරිත‍්‍රවලට අනුව විවාහ මංගල්‍යයට කලින් විවාහ ගිවිස ගැනීමක් සිද්ධ වෙන්නෙ නැහැ. ඒ නිසා දැන් ම ම විවාහ ගිවිස ගන්න අපේ බලාපොරොත්තුවක් නැහැ. කොහොම වෙතත් මේ අවුරුද්දෙදි අපි දෙන්නා විවාහ වෙනවා." රාජ් පැවසුවා.රාජ් - ශිල්පා විවාහය පිළිබඳ වගතුග මෙලෙස ප‍්‍රසිද්ධ කරන්නට මීට කලින් ලක ලැහැස්ති වී සිටියත්, ශිල්පා ගේ මිතුරියක වූ ජේඩ් ගූඩිගේ අභාවය සිදුවීමත් සමඟ ම එය ප‍්‍රසිද්ධ කිරීම පමා කෙරුණා.සුප‍්‍රකට බි‍්‍රතාන්‍ය රූපවාහිනී වැඩසටහනකට සහභාගි වූ ශිල්පාට එයට සහභාගි වී සිටි ජේඩ් ගූඩි ගේ අවමන් සහගත ප‍්‍රකාශ වලට මුහුණ දෙන්නට සිද්ධ වූ බව ඔබ දන්නවා ඇති.පසු කාලයේ දී ජේඩ්, පිළිකා රෝගයෙන් පෙළෙමින් සිටින බව දැනගත් ශිල්පා, ඇය සමඟ මිතුරු වූවා. මාර්තු 22 දා ජේඩ් මිය ගිය අතර, ශිල්පා ගේ විවාහය පිළිබඳ නිල නිවේදනය නිකුත් කෙරුණේ ඉන් පසුවයි.දැන් ශිල්පා ගේ වයස අවුරුදු 33 ක්. රාජ් ගේ වයස අවුරුදු 34 ක්. දෙදෙනාගේ ම තීරණයක් අනුව මෑතකදී එංගලන්තයේ වේබි‍්‍රජ් ප‍්‍රදේශයෙන් සුඛෝපභෝගී නිවසක් මිලදී ගෙන තිබෙනවා.මෙහි වටිනාකම බි‍්‍රතාන්‍ය පවුම් මිලියන 5 ක් 'රාජ් මහල්' නම් වූ මේ මන්දිරයේ නිදන කාමර 7 ක් තිබෙනවා.රාජ් කුන්ද්‍රා හමුවීමට පෙර ශිල්පා පෙමින් බැඳී සිටියේ ආක්ෂේ කුමාර් සමඟයි. ඒ මීට වසර කීපයකට කලින්. ආක්ෂේ, ටිවින්කල් ඛන්නා විවාහ කර ගත්තායින් පසුව ශිල්පා දිගු කලක් තනිකඩව ජීවත් වුණා. ඇයට රාජ් හමුවුණේ 2007 වසරේ දීයි.ඒ වනවිට රාජ් තම පළමු විවාහයෙන් නිත්‍යානුකූලව ඉවත්ව සිටියා. නමුත් ශිල්පා සමඟ සම්බන්ධකමක් ඇති කර ගත්තායින් පසුව රාජ් ගේ පළමු විවාහයේ බිරිඳ වූ කවිතා ප‍්‍රසිද්ධියේ ම ශිල්පාට චෝදනා කරමින් කියා සිටියේ තමන් ගේ විවාහ ජීවිතය කඩා බිඳ දැම්මේ ශිල්පා කියලයි.නමුත්, ශිල්පා තමන් කිසිදාක අනුන්ගේ විවාහ ජීවිත කඩා බිඳ දැම්මේ නැති බවත් රාජ් තමන් සමඟ පෙමින් බැඳුණේ කවිතා ගෙන් නිත්‍යානුකූලව දික්කසාදවීමෙන් පසුව බවත් ඇය පවසනවා.විවාහ වීමෙන් පසුව එංගලන්තයේ ම පදිංචිව සිටින්නටයි රාජ්ගේත් ශිල්පාගේත් බලාපොරොත්තුව.නිදන කාමර 7 ක් තිබෙන මහා මන්දිරයක් අලුත් ජීවිතයට වැඩි නැද්දයි සමහරු මේ දෙදෙනාගෙන් ම විමසනවා."අපෝ නැහැ. පුංචි ළමයින්ටත් නිදන කාමර තියෙනවා. දැනටමත් රාජ්ගේ පුංචි බෑණා කෙනෙක් 'රාජ් මහල්' වල පදිංචියට එන්නයි හිතාගෙන ඉන්නෙ.රාජ්ගෙ දෙමව්පියනුත් මේ ගෙදර පදිංචි වෙනවා. ඒ විතරක් ද? අපි දෙන්නගෙ දරුවොත් අනාගතයේදී 'රාජ් මහල්' වල පාලුව නැති කරාවි."ශිල්පා ඒ අන්තිම වචන ටික කිව්වෙ කට කොනකට සිනහවක් නංවමින්.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=av09041211</link>
    <topic>සන්ජේගේ පැතුම් සුන්වෙයි</topic>
    <author>- සුජීව</author>
    <content>කවරයේ කතාවසිරබත් කන රූප සුන්දරියගිය ආත්මයෙත් මං කලාකාරයෙක්ලෙස්ටර්ගේ උපන් දිනය වෙනුවෙන් “ලක් රූ” අරඹයිජීවිතය ප‍්‍රශ්නයක් කරගැනීමේ පුරුද්ද මා ළඟ නැහැඔබේ විරුද්ධවාදී සත්ත්වයා සහ රහසිගත මිත‍්‍රයාබුද්ධික යුග දිවියටආයෙ මගෙ ජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)එදා අවුරුදු සිරිත් තවමත් අපේ මහ ගෙදර කෙරෙනවාඒ අතීතය මොනතරම් සුන්දරදශිල්පාකෝටිපති ව්‍යාපාරිකයකුගේ අතගැනීමට යයිසන්ජේගේ පැතුම් සුන්වෙයිකොහොමඳ තොරතුරුවිවාහය මගේ ඇසින්රංගන විජිතයට පිවිස ‘ජීවිතය’ රඟ දක්වන එරන්දමහනුවරින් කලා ලොවට පා තබන - කි‍්‍රස්ටිපත්තරයකට පළමු වර්ණ චිත‍්‍රකතාව ඇන්දේ ඔහුයිඅනවශ්‍ය බර හිතට අරන් ආතතියෙන් ලෙඩ වෙන්න එපාපුංචි පුතු මගේ හිනැහෙන්නෙ මං වගේළඟදී පැවැත්වෙන ඉන්දීය මහා මැතිවරණයේදී තරග කිරීමට සුපිරි නළු සන්ජේ දත් විශාල බලාපොරොත්තුවක් තබාගෙන සිටියා. නමුත් පසුගිය සතියේ දී ඔහුට සිදුවුණේ ඒ සියලු බලාපොරොත්තු අත්හැර දමන්නටයි. ඉන්දීය ශ්‍රේෂ්ඨාධිකරණයෙන් ලබාදුන් තීන්දුවකට අනුව ඔහුට මැතිවරණ අපේක්ෂකයෙකු වීමට නොහැකි වී තිබෙනවා.1993 දී මුම්බායි හිදී සිදුවූ බෝම්බ පිපිරීම් කිහිපයකට පසුව සන්ජේට එල්ල වූ චෝදනාවක් අනුව ඔහුව අත්අඩංගුවට ගැනුණු බවත්, නඩු විභාගයේදී ඔහුට සිරගතව සිටීමට සිදුවූ බවත් ඔබ දන්නවා ඇති.සන්ජේ පසු කාලයේදී ඇප මත නිදහස් වූවත් ඔහුට එරෙහිව නැගී ඇති චෝදනාවන් ගෙන් ඔහු තවමත් නිදොස් වී නැහැ. ඔය අතරේදී සමාජවාදී පක්ෂයෙන් ළඟ එන මහ මැතිවරණය සඳහා අපේක්ෂකයකු ලෙස තරග කරන්නට සන්ජේ තීරණය කළා.එම පක්ෂයෙන් නාම යෝජනා ලද සන්ජේ, තමන්ගේ මැතිවරණ ප‍්‍රචාරක ව්‍යාපාරය ද ආරම්භ කළා. එම අවස්ථාවේදී ඉන්දීය ශ්‍රේෂ්ඨාධිකරණයෙන් ඔහු ඉල්ලා සිටියේ මැතිවරණයට තරග කිරීමට තමන්ට ඉඩ ලබා දෙන ලෙසයි.සන්ජේ ගේ ඉල්ලීම ප‍්‍රතික්ෂේප වුණා. "ගරු අධිකරණයේ තීන්දුවට මම ගරු කරනවා. ඒ තීන්දුව අනුව මට ලක්නව් ආසනයට තරග කරන්න බැහැ. ඒත් මම ලක්නව් ආසනය දාලා යන්නෙ නැහැ. ලක්නව් මගේ ගම් ප‍්‍රදේශයයි. මගේ තාත්තා උපන් බිමත් මේ ප‍්‍රදේශයම තමයි. මොනව වුණත් මම මේ පළාත අත්හරින්නෙ නෑ." අධිකරණ තීන්දුවෙන් පසුව සන්ජේ එලෙස ප‍්‍රකාශ කළා.තීන්දුව ලැබීමට පෙර සමාජවාදී පක්ෂය තීරණය කර තිබුණේ යම් හෙයකින් සන්ජේට තරග කිරීමට නොහැකි වුවහොත් ඔහුගේ බිරිඳ මන්යාටා ව ඒ වෙනුවට ඉදිරිපත් කිරීමටයි.මේ තීරණය පිළිබඳව එම පක්ෂයේ ප‍්‍රධාන ලේකම් අමාර්සිං ගෙන් කරුණු විමසූ මාධ්‍යවේදීන් කිහිප දෙනෙකුට ඔහු දන්වා සිටියේ එම තීරණය ගත යුත්තේ සමාජවාදී පක්ෂයේ නායකයන් බවයි."සමාජවාදී පක්ෂයෙන් මගේ බිරිඳ නැත්නම් වෙන කවුරු හරි ඉදිරිපත් වුණොත් මම එයාට උදව් කරනවා. මොකද, මේක මගේ ආසනය නිසා." සන්ජේ මාධ්‍යවේදීන්ට උත්තර දුන්නා.දැන් බොලිවුඩ්පුරයේ කවුරුත් බලාගෙන සිටින්නේ සන්ජේ වෙනුවට මන්යාටා ඉදිරිපත් වේවිද කියලයි.- සුජීව</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=av09041212</link>
    <topic>කොහොමඳ තොරතුරු</topic>
    <author>හේමාලිගෙන්</author>
    <content>කවරයේ කතාවසිරබත් කන රූප සුන්දරියගිය ආත්මයෙත් මං කලාකාරයෙක්ලෙස්ටර්ගේ උපන් දිනය වෙනුවෙන් “ලක් රූ” අරඹයිජීවිතය ප‍්‍රශ්නයක් කරගැනීමේ පුරුද්ද මා ළඟ නැහැඔබේ විරුද්ධවාදී සත්ත්වයා සහ රහසිගත මිත‍්‍රයාබුද්ධික යුග දිවියටආයෙ මගෙ ජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)එදා අවුරුදු සිරිත් තවමත් අපේ මහ ගෙදර කෙරෙනවාඒ අතීතය මොනතරම් සුන්දරදශිල්පාකෝටිපති ව්‍යාපාරිකයකුගේ අතගැනීමට යයිසන්ජේගේ පැතුම් සුන්වෙයිකොහොමඳ තොරතුරුවිවාහය මගේ ඇසින්රංගන විජිතයට පිවිස ‘ජීවිතය’ රඟ දක්වන එරන්දමහනුවරින් කලා ලොවට පා තබන - කි‍්‍රස්ටිපත්තරයකට පළමු වර්ණ චිත‍්‍රකතාව ඇන්දේ ඔහුයිඅනවශ්‍ය බර හිතට අරන් ආතතියෙන් ලෙඩ වෙන්න එපාපුංචි පුතු මගේ හිනැහෙන්නෙ මං වගේමේ දිනවල මම ඉන්නේ සුනිල්සෝම පීරිස්ගේ අලුත්ම චිත‍්‍රපටයේ රූගත කිරීම් සඳහා එක්වෙලායි. එළඹෙන සිංහල අවුරුද්ද වෙනකොට රූගත කිරීම් නිම වෙනවා.සිංහල අලුත් අවුරුද්දට නම් කොහෙවත් යන්න බලාපොරොත්තුවක් නෑ. නිවෙසේ රැඳී සිටින්න තමයි හිතාගෙන ඉන්නේ. ඒ ඇරුණම මෙවර සිංහල අවුරුද්දට ගනුදෙනු කරන්න ලංකා බැංකුවෙන් මටයි අමීෂාටයි ආරාධනයක් ලැබිලා තිබෙනවා. ඒ සඳහා ලංකා බැංකුවේ කළුතර ශාඛාවට යන්න හිතාගෙන ඉන්නේ.මෙවර සිංහල හා හින්දු අලුත් අවුරුද්ද වෙන කවරදාකටවත් වඩා අපට වැදගත් වෙනවා. වෙනදා දකුණේ අපි විතරයි අවුරුදු කෑවේ. ඒත් අද මේ රටම එක ධජයක් යටට එකතු වෙමින් ඉන්නවා. යුද්ධය නිමා වෙමින් පවතිනවා.ඒ හින්ද මේ අවුරුද්ද තමයි අපට අලුත් අවුරුද්ද ඉහළින්ම සමරන්න පුළුවන් අවුරුද්ද කියලා මට හිතෙනවා. සිංහල අවුරුදු සමරන හැටි ගැන කියන්න රසඳුන හා එකතු වුණු ජනපි‍්‍රය රංගන ශිල්පී අර්ජුන කමලනාත් එහෙම කිව්වා.කිඳුරංගනා නාට්‍යය හරහා අපේ රූපවාහිනී පෙ‍්‍ර්ක්ෂකයන්ගේ හද බැඳගත් චමල්ෂා දෙව්මිණිටත් අපි කතා කළා ඇය කොහොමද අවුරුදු සමරන්නෙ කියල බලන්න.චමල්ෂා කියන්නේ නම් අවුරුදු දාට ඇගේ ගෙදර සියලු දෙනාම එකට එකතු වෙලා කැවුම්, කිරිබත්, කොකිස් ආදී කැවිලි වර්ග හදලා චාරිත‍්‍රානුකූලව ඔවුන් අවුරුදු සමරන බවයි.තරුණවියේ සිටින කෙනෙක් වුණත් ඉපැරැණි චාරිත‍්‍ර වාරිත‍්‍රයන්ට චමල්ෂා බෙහෙවින්ම ගෞරව කරනවා.අවුරුදු කලබල අස්සෙම චමල්ෂා ගේ අධ්‍යයන පොදු සහතික පත‍්‍ර උසස් පෙළ විභාගයත් ළඟ එන නිසා හිතේ හැටියට විනෝද වෙවී ඉන්න කාලයක් නම් නෑ කියලා තමයි ඇය කිව්වේ.චමල්ෂා ගේ විභාගයට තව තියෙන්නේ මාස 04 ක් වැනි කෙටි කාලයක්. ඒ හින්ද ඇය ඇගේ කාලයෙන් වැඩි කොටසක් වෙන් කරන්නේ පාඩම් වැඩ කටයුතු සඳහායි. මේ නිසාම ඉදිරි කාලයේදී කලා කටයුතු වුණත් ඇය වැඩිපුර බාර අරගෙන නෑ.සිංහල අවුරුදු ගැන විමසන්න අපි කතා කළා ධනංජය සිරිවර්ධනට. සිංහල අවුරුදු චාරිත‍්‍ර වාරිත‍්‍ර පෙර පරිදි අකුරටම ඉෂ්ට කළේ නැති වුණාට ධනංජය කියන්නේ එදාට පවුලේ හැමෝම එකට එකතු වෙලා කාල බීලා විනෝද වෙනව කියලයි.මෙවර සිංහල අලුත් අවුරුද්ද ධනංජයගේ පවුලේ හැමෝටම සුවිශේෂි මතක සටහනක් එක් කරනවා. ඒකට විශේෂ හේතුව ධනංජයලා මෙතෙක් වාසය කළ මාලිගාවත්තේ ගේ විකුණලා මේ දවස්වල වෙනත් නිවෙසක තමයි ඔවුන් පදිංචි වෙලා හිටියේ.ඒ අතරතුරම ඔවුන් වත්තල මාබෝල පැත්තෙන් අලුත් ගෙයක් හදන්න පටන් අරගෙන තිබෙනවා. මේ වෙනකොට ඒ නව නිවෙසේ වැඩ කටයුතු සියල්ල අවසන් වෙලයි තිබෙන්නේ. මේ දවස්වල ධනංජය කරන්නෙත් අලුත් නිවෙසට පදිංචියට යන්න සූදානම් වෙන එකයි.සිංහල අලුත් අවුරුද්දෙන් පස්සෙ ධනංජයලා වත්තල සෑදු නව නිවෙසේ පදිංචි වෙනවා. ගෙදර වැඩ කටයුතු නිසා අපෙ‍්‍ර්ල් මාසයේ නාට්‍ය වැඩ බාර අරගෙනත් නෑ.ජාතික රූපවාහිනියේ Sri Lankan life ආයුබෝවන් වැඩසටහන පමණක් කරගෙන යනවා. ඒ සමඟම අපෙ‍්‍ර්ල් 15 දා සිට දෙරණ රූපවාහිනියෙන් ධනංජය රඟපාන නවතම ටෙලි නාට්‍යය ආදරණීය පූර්ණිමා විකාශය වෙනවා.ගයනා සුදර්ශනීයි සහන් විජේසිංහයි විවාහ වෙලා එළඹෙන පළමුවැනි සිංහල අවුරුද්ද තමයි මේ ගත කරන්න සූදානම් වෙන්නේ. නව යුවළ අලුත් අවුරුදු සමරන්නේ කොහොමද කියලා අප ගයනාගෙන් ඇසුවා.”අපි දෙන්නා විවාහ වෙලා අපි දෙන්නා හදපු ගෙදරට තාම පදිංචියට ගියේ නෑ. තව පුංචි පුංචි වැඩ ටිකක් තිබෙනවා ඉවර කරන්න. නමුත් අපි දෙන්නට දැනට ඉන්න වෙනම ගෙයක් අපි ගත්තා. මේ පාර සිංහල අලුත් අවුරුද්දට මට තනියම මේ ගෙදර චාරිත‍්‍ර වාරිත‍්‍ර කරන්න වෙලා තිබෙනවා.මෙච්චර කල් අපි අවුරුදු සැමරුවේ මහ ගෙදර ඉඳගෙන නේ. දැන් සහනුයි මමයි අපේ ගෙදර අවුරුදු චාරිත‍්‍ර කරන්න ඕන. කිරිබත් උයන එක නම් මම ම කරනවා. කැවුම් කොකිස් නම් කඩෙන් ගන්නවා.අවුරුද්දටම එක සැරයක් උදාවෙන මේ අවස්ථාව චාරිත‍්‍රානුකූලව සමරන්න අපි අමතක කරන්නෙ නෑ.හේමාලිගෙන්</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=av09041213</link>
    <topic>විවාහය මගේ ඇසින්</topic>
    <author/>
    <content>කවරයේ කතාවසිරබත් කන රූප සුන්දරියගිය ආත්මයෙත් මං කලාකාරයෙක්ලෙස්ටර්ගේ උපන් දිනය වෙනුවෙන් “ලක් රූ” අරඹයිජීවිතය ප‍්‍රශ්නයක් කරගැනීමේ පුරුද්ද මා ළඟ නැහැඔබේ විරුද්ධවාදී සත්ත්වයා සහ රහසිගත මිත‍්‍රයාබුද්ධික යුග දිවියටආයෙ මගෙ ජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)එදා අවුරුදු සිරිත් තවමත් අපේ මහ ගෙදර කෙරෙනවාඒ අතීතය මොනතරම් සුන්දරදශිල්පාකෝටිපති ව්‍යාපාරිකයකුගේ අතගැනීමට යයිසන්ජේගේ පැතුම් සුන්වෙයිකොහොමඳ තොරතුරුවිවාහය මගේ ඇසින්රංගන විජිතයට පිවිස ‘ජීවිතය’ රඟ දක්වන එරන්දමහනුවරින් කලා ලොවට පා තබන - කි‍්‍රස්ටිපත්තරයකට පළමු වර්ණ චිත‍්‍රකතාව ඇන්දේ ඔහුයිඅනවශ්‍ය බර හිතට අරන් ආතතියෙන් ලෙඩ වෙන්න එපාපුංචි පුතු මගේ හිනැහෙන්නෙ මං වගේප‍්‍රසාද් දේශප‍්‍රිය1. වඩාත් හොඳ පෙ‍්‍ර්ම විවාහය ද යෝජිත විවාහයද? ඒක දෙන්නගේ අවබෝධයෙන් කරගන්න ඕන. පේ‍්‍රම විවාහ වුණත් අසාර්ථක වෙන අවස්ථා තිබෙනවා.2. කේන්ද්‍රයට මුල්තැන දිය යුතුද? ”කේන්ද්‍රයට මුල් තැන දෙන්න ඕන කියලා පැරණි මතයක් තිබෙනවා. මගේ පැත්තෙන් බැලුවොත් මව්පියන් එකඟ වෙන දෙයකට මමත් එකඟ වෙනවා”.3. විවාහයට සුදුසුම වයස? පිරිමි කෙනෙක් නම් අවුරුදු 28-32 ත් අතර වඩාත් හොඳයි. ගැහැනු කෙනෙක් නම් අවු. 28 වෙන්න කලින් විවාහ වෙන එක සුදුසුයි.4. මංගල උළෙල කෙබඳු විය යුතුද? ඒක තමන් ඇසුරු කරන සමීප හිතවතුන්, දෙපාර්ශ්වයේ නෑදෑයෝ එකතු කරගෙන කළ යුතුයි!.5. විවාහයෙන් පසු කලා කටයුතු සීමා කළ යුතුද? ’නෑ. එහෙම කරන්න ඕන නෑ. ඉඩ ලැබෙන හැම වෙලාවකම කලා කටයුතු කළ යුතුයි’.6. සහකරු හෝ සහකාරිය තුළින් දකින්න කැමැති ගුණාංගය? කපටි නැතිකම, බොරු මුලාවන් නැතිකම, විශ්වාසවන්ත බව බාහිර ආටෝපයකින් තොරව හදවතින්ම අවංකවීම.7. ප‍්‍රීතිමත් විවාහයක පදනම කුමක්ද? දෙදෙනා හරියාකාරව අවබෝධකර ගැනීම.8. ඔබත් කැමැති පුංචි පවුලකටද? විවාහ වුණොත් දරුවන් තුන්දෙනෙක් වත් සිටිය යුතුයි කියලා හිතෙනවා.9. ගේ - දොර - සල්ලි බාගේ, යාන වාහන නැතිකම යුගදිවිය අවුල්වෙන්න හේතුවක්ද? එහෙම වෙන්නෙ නෑ. විවාහ වෙන්නෙ දෙදෙනා අවබෝධ කර ගැනීමෙන් පස්සෙනේ. එහෙම වුණොත් එතැන ආදරයක් නෑ.10. විවාහය කෙටියෙන් අරුත් ගන්වතොත්? විවාහය කියන්නේ ජීවිතේ සුන්දරම දෙයක්. අපි මවගෙන් ආදරය ලැබුවට පස්සෙ අපට සමීපවෙන අනිත් ගැහැනු චරිතය බිරිඳ. දෙදෙනා අවබෝධ කරගෙන එකට ජීවත්වීම තමයි විවාහය කියන්නේ.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=av09041214</link>
    <topic>රංගන විජිතයට පිවිස ‘ජීවිතය’ රඟ දක්වන එරන්ද</topic>
    <author>හර්ෂනී රුද්‍රිගු</author>
    <content>කවරයේ කතාවසිරබත් කන රූප සුන්දරියගිය ආත්මයෙත් මං කලාකාරයෙක්ලෙස්ටර්ගේ උපන් දිනය වෙනුවෙන් “ලක් රූ” අරඹයිජීවිතය ප‍්‍රශ්නයක් කරගැනීමේ පුරුද්ද මා ළඟ නැහැඔබේ විරුද්ධවාදී සත්ත්වයා සහ රහසිගත මිත‍්‍රයාබුද්ධික යුග දිවියටආයෙ මගෙ ජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)එදා අවුරුදු සිරිත් තවමත් අපේ මහ ගෙදර කෙරෙනවාඒ අතීතය මොනතරම් සුන්දරදශිල්පාකෝටිපති ව්‍යාපාරිකයකුගේ අතගැනීමට යයිසන්ජේගේ පැතුම් සුන්වෙයිකොහොමඳ තොරතුරුවිවාහය මගේ ඇසින්රංගන විජිතයට පිවිස ‘ජීවිතය’ රඟ දක්වන එරන්දමහනුවරින් කලා ලොවට පා තබන - කි‍්‍රස්ටිපත්තරයකට පළමු වර්ණ චිත‍්‍රකතාව ඇන්දේ ඔහුයිඅනවශ්‍ය බර හිතට අරන් ආතතියෙන් ලෙඩ වෙන්න එපාපුංචි පුතු මගේ හිනැහෙන්නෙ මං වගේඔහු නමින් එච්.පී. එරන්ද පාසල් දිවියෙන් ඔපවත් කරගත් රංගන කුසලතාවයෙන් දිගු ගමනක් යාමට සැරැසී සිටින එරන්ද සිය රංගන දිවිය ඇරැඹුවේත් පාසල් වේදිකාවෙන්.වේදිකාවෙන් රංගන දිවියට පිවිසි ඔහු සිය තෙවැනි වේදිකා සිත්තම වන ‘ජීවිතය’ ලබන බක්මහේදී එළි දැක්වීමටයි සූදානම. ඒ ඔහු අකුරු කියවූ බේරුවල ඩී.එස්. සේනානායක විදුහල් වේදිකාවෙදි.ත‍්‍රස්තවාදීන් විසින් ළමයින් සොල්දාදුවන් ලෙස බඳවා ගනු ලැබීම වස්තු විෂය කරගත් මේ නාට්‍යයෙහි අධ්‍යක්ෂණයත් නිෂ්පාදනයත් දෙකම එරංගගේ. ඩී.එස්. සේනානායක විද්‍යාලයේදී කලඑළි බැසීමට නියමිත එරන්ද ගේ ‘ජීවිතය’ මැයි 04 වැනිදා දෙණියායේ දීත් වේදිකාගත කිරීමට නියමිත බවයි එරන්ද පවසන්නෙ.ප‍්‍රවීණ කලාකරුවන් රැසක් සම්බන්ධ කරගනිමින් ජෝන් ද සිල්වා සමරු රඟහලේදී එරන්ද සිය වේදිකා සිත්තමේ හොඳ නරක සාකච්ඡා කිරීමටත් කටයුතු සම්පාදනය කරල.එරන්දගේ ‘ජීවිතය’ වේදිකා සිත්තම බිහිවූයේ ඔහුගේ ම ‘ජීවිතය’ නම් වූ කෙටි නාට්‍යය අසුරු කරගෙනයි. පසුගිය වසරේ රණාල විජිත ප‍්‍රජා මණ්ඩලය මගින් සංවිධාන කළ කෙටි නාට්‍ය උළෙලේ දී වසරේ හොඳම නාට්‍යය ලෙස පිදුම් ලැබුවේත් එරන්දගේ ‘ජීවිතය’ යි.ජයතිලක ඇඹුල්දෙණිය කලා පදනමෙන් නාට්‍යකරණය පිළිබඳ වැඩිදුර හැදෑරූ එරන්ද, සමන්ත මායාදුන්නගේ එස්.එස්.ටී. රංගායතනයේ ද සාමාජිකයෙක්.එස්.එස්.ටී. රංගායතනයෙන් රංගනයට අවශ්‍ය සටන් කලාව පුහුණු වූ එරන්ද ‘හීරෝ’ නමින් එළි දැක්වීමට නියමිත චිත‍්‍රපටයේ සටන් රංගන ශිල්පියකු ගේ චරිතයකටත් තෝරාගෙන. ‘අනන්තය’ එරන්දගේ ප‍්‍රථම වේදිකා සිත්තම වූ අතර ඔහුගේ දෙවැනි වේදිකා සිත්තම වූයේ ‘නළුවා’ යි.වේදිකාවේ සැරිසරන අතරතුර දී එරන්දට පුංචි තිරයේ රංගන වරම් ද හිමි වෙලා. ඒ දේවින්ද කෝන්ගහ අධ්‍යක්ෂණය කළ ‘සදිසි තරණයෙ’හි සොරෙකුගේ චරිතයක් සඳහා.පසුව ඔහුට ‘කඳුළක නිමාව‘ නත්තල් ඒකාංගික ටෙලි නාට්‍යයේත් කැපී පෙනෙන චරිතයක් ලැබුණි.මෙසේ වේදිකාවේත්, පුංචි තිරයේත්, රිදී තිරයේත් රංගනයට වරම් හිමිකරගත් ඔහු ඇරැඹූ ‘ප‍්‍රාර්ථනා කලායතනය’ බේරුවල ප‍්‍රදේශයේ රංගනයට පිවිසෙන්නට වෙර දරන බොහෝ පිරිසකට සිය රංගන කුසලතා ඔපවත් කරගැනීමට අතහිත දෙන ආයතනයක් වෙලා.මීට වසර තුනකට පෙර ඇරැඹූ එම කලායතනයේ අධ්‍යාපනය ලබන සිසුන්ගේ රංගන කුසලතා එළිදක්වමිනුයි. එරන්ද සිය වේදිකා නාට්‍ය ති‍්‍රත්වයම කරළියට ගෙනාවේ.ලෙනාඩ් කුරේ අධ්‍යක්ෂණය කළ ‘සාමයේ රාති‍්‍රය’, ‘සතර වරිගය’ ෂේන් ඇන්ටන්ගේ ‘දෙලොවක් අතර’ මෙන් ම ‘සියැටෙල් හා වෙනස’ ආදී වේදිකා නාට්‍යය ගණනාවකට ම රංගනයෙන් දායක වී ඇති එරන්දගේ අනාගත පැතුම වනුයේ ද සිය තෙවැනි වේදිකා සිත්තම වන ‘ජීවිතයෙන්’ නොනැවතී රංගනයෙන් සිය ජීවිතයේ තවත් කඩඉම් ජය ගැනීමයි.හර්ෂනී රුද්‍රිගු</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=av09041216</link>
    <topic>මහනුවරින් කලා ලොවට පා තබන - කි‍්‍රස්ටි</topic>
    <author>තිලක් පුෂ්පකුමාර සේනානායක</author>
    <content>කවරයේ කතාවසිරබත් කන රූප සුන්දරියගිය ආත්මයෙත් මං කලාකාරයෙක්ලෙස්ටර්ගේ උපන් දිනය වෙනුවෙන් “ලක් රූ” අරඹයිජීවිතය ප‍්‍රශ්නයක් කරගැනීමේ පුරුද්ද මා ළඟ නැහැඔබේ විරුද්ධවාදී සත්ත්වයා සහ රහසිගත මිත‍්‍රයාබුද්ධික යුග දිවියටආයෙ මගෙ ජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)එදා අවුරුදු සිරිත් තවමත් අපේ මහ ගෙදර කෙරෙනවාඒ අතීතය මොනතරම් සුන්දරදශිල්පාකෝටිපති ව්‍යාපාරිකයකුගේ අතගැනීමට යයිසන්ජේගේ පැතුම් සුන්වෙයිකොහොමඳ තොරතුරුවිවාහය මගේ ඇසින්රංගන විජිතයට පිවිස ‘ජීවිතය’ රඟ දක්වන එරන්දමහනුවරින් කලා ලොවට පා තබන - කි‍්‍රස්ටිපත්තරයකට පළමු වර්ණ චිත‍්‍රකතාව ඇන්දේ ඔහුයිඅනවශ්‍ය බර හිතට අරන් ආතතියෙන් ලෙඩ වෙන්න එපාපුංචි පුතු මගේ හිනැහෙන්නෙ මං වගේමහනුවර ප‍්‍රදේශයේ සංගීත ගුරුවරයකු ලෙස ජනප‍්‍රියත්වයට පත්ව සිටින කි‍්‍රස්ටි ප‍්‍රනාන්දු මහතා කුඩා කල සිටම සංගීත අංශයේ දක්ෂතා දැක්වූවෙකි. මීගමුවේ සඳලංකා මධ්‍ය මහා විද්‍යාලයෙන් අධ්‍යාපනය හදාළ කි‍්‍රස්ටි ප‍්‍රනාන්දු උසස් අධ්‍යාපනයෙන් පසු රත්නපුර මාදම්පේ විජය මහා විද්‍යාලයේ ගුරුවරයකු ලෙස සේවය කොට ඇත. නැසීගිය සංගීතඥ ක්ලැරන්ස් විජේවර්ධනයන්ගෙන් සංගීතය හැදෑරූ කි‍්‍රස්ටි මීගමුවේ පෙ‍්‍රන්ඩ්ස් සහ ලක්ෂියන්ස් යන සංගීත කණ්ඩායම්වලට සම්බන්ධ වී කටයුතු කර ඇත.මෑතකදී සුරංගනාවි නමින් සංයුක්ත තැටියක් රසිකයන්ට තිළිණ කළ කි‍්‍රස්ටි ප‍්‍රනාන්දුගේ ගීත කඳුරට එෆ්.එම්., සිටි එෆ්.එම් හා වෙළෙඳ සේවය ඔස්සේ ප‍්‍රචාරය වෙයි. තමා තුළ ඇති දැනුම බෙදා දීම සඳහා කි‍්‍රස්ටි මහනුවර කොටුගොඩැල්ල වීදියේ, නබීෂා ගොඩනැඟිල්ලේ 3 වැනි මහලේ සංගීත ආයතනයක් පවත්වාගෙන යයි. ඔහු නවකයන් සඳහා ගිටාර් පුහුණුව, ඕගන් පුහුණුව, ගායනා පුහුණුව හා නවකයන්ගේ ගීත වෙනුවෙන් සංගීතය නිර්මාණය කිරීමේ කාර්යයේ නියුක්තව සිටී.තම සංගීත දිවිය සාර්ථක කරගැනීම සඳහා අතහිත දුන් අය අතර ශ‍්‍රීලාල් අමරතුංග පියතුමා, තම පියා වන එල්.ප‍්‍රනාන්දු, මව ජේ.රුද්‍රිගු හා බිරිඳ අනූෂා මයුරි ප‍්‍රනාන්දු දුන් සහාය කි‍්‍රස්ටි ඉතා අගේකොට සලකයි. නවකයන්ට අතහිත දීමට බලාපොරොත්තුවෙන් සිටින කි‍්‍රස්ටිගේ දුරකථන අංකය 0776106757තිලක් පුෂ්පකුමාර සේනානායක</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=av09041217</link>
    <topic>පත්තරයකට පළමු වර්ණ චිත‍්‍රකතාව ඇන්දේ ඔහුයි</topic>
    <author>ඉනෝකා පෙරේරා බණ්ඩාර</author>
    <content>කවරයේ කතාවසිරබත් කන රූප සුන්දරියගිය ආත්මයෙත් මං කලාකාරයෙක්ලෙස්ටර්ගේ උපන් දිනය වෙනුවෙන් “ලක් රූ” අරඹයිජීවිතය ප‍්‍රශ්නයක් කරගැනීමේ පුරුද්ද මා ළඟ නැහැඔබේ විරුද්ධවාදී සත්ත්වයා සහ රහසිගත මිත‍්‍රයාබුද්ධික යුග දිවියටආයෙ මගෙ ජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)එදා අවුරුදු සිරිත් තවමත් අපේ මහ ගෙදර කෙරෙනවාඒ අතීතය මොනතරම් සුන්දරදශිල්පාකෝටිපති ව්‍යාපාරිකයකුගේ අතගැනීමට යයිසන්ජේගේ පැතුම් සුන්වෙයිකොහොමඳ තොරතුරුවිවාහය මගේ ඇසින්රංගන විජිතයට පිවිස ‘ජීවිතය’ රඟ දක්වන එරන්දමහනුවරින් කලා ලොවට පා තබන - කි‍්‍රස්ටිපත්තරයකට පළමු වර්ණ චිත‍්‍රකතාව ඇන්දේ ඔහුයිඅනවශ්‍ය බර හිතට අරන් ආතතියෙන් ලෙඩ වෙන්න එපාපුංචි පුතු මගේ හිනැහෙන්නෙ මං වගේගහක් ගලක් වගේ හිතක් වුණත්, චිත‍්‍රයක් ඉදිරියෙ මොහොතකට හරි සසල වෙනවා.හදවතට කතා කරන චිත‍්‍ර කලාව කවදාවත් මිනිස් හදවතින් ඈත් නොවන කාරණාවත් ඒක වෙන්න ඇති.හැමදාමත් තුරුණු වෙවී – අලුත් වෙවී යුග යුග පවතින මේ සොඳුරු කලාව, අපේ ජීවිතවලට බැඳී, තියෙන හැටි කියන්න තවත් හේතු මොකටද....චිත‍්‍ර ඇඳීම ජීවිතයම කරගත්තකුට, ඒ සමීප බව දැනෙන්නෙ මහ මෙරක් තරමට. කොටින්ම චිත‍්‍රයක් විඳීමෙන් ලබන සතුටටත් වඩා සිය දහස් ගුණයක් වෙලා.බන්දුල - කුසුම් විවාහ වූ දාබන්දුල හරිශ්චන්ද්‍ර සොඳුරු සිත්තරාටත් එහෙමයි. ඔහු වගේම, බිරිය කුසුම් මංගලිකත්, ඒ සතුට – තෘප්තිය උපරිමව විඳිනවා.ඈ අපේ රටේ අතළොස්සක් තරම් වූ ප‍්‍රවීණ චිත‍්‍ර ශිල්පිනියන් කිහිපදෙනා අතරින් කෙනෙක්. එකම දූ, සුමුදු කල්පනී අම්ම – තාත්තා මෙන් වෘත්තීය චිත‍්‍ර ශිල්පිනියක් නොවුණත්, ග‍්‍රැෆික් කලාව ප‍්‍රිය කරන්නියක්. ඒ ඇසුරේ චිත‍්‍ර වර්ණ ගන්වන්නියක්.ඉතින්, චිත‍්‍ර කලාවේ විවිධ පරාස ස්පර්ශ කොට ඇති හරිශ්චන්ද්‍ර පවුල, අද ‘එක ඉත්තක’ සුපිපෙන්නෙ ඔය ඉහත කී කාරණා සියල්ල හේතු කොට ගෙන.1956 පටන් ගත් බන්දුලගෙ චිත‍්‍ර ජීවිතයට දැන් අවුරුදු 53ක්.ඒත් සති අන්ත පුවත්පතක, නවකතා කවරයක ඔහුගෙ චිත‍්‍රයක් අදත් වරදින් නෑ. ඇඳපු චිත‍්‍ර ප‍්‍රමාණය වගේම බිහි කළ ගෝල පිරිසත් ගිණිය නොහැකි තරම්.නමුත් ඔබ විශ්වාස කරාවිද මන්ද....ඔහු තෙළි තුඩින් ඉපැදුණු, මුහුදට බිලිවූ විහාර මහා දේවියමේ තරම් සම්මාන උළෙල – උපහාර – ඇගැයීම් තියෙන අපේ රටේ, කවදාවත් සැලකිය යුතු සම්මානයක් උපහාරයක් නොලබපු ජ්‍යෙෂ්ඨ කලාකරුවෙක් ඔහු. එහෙම බලද්දි චිත‍්‍ර ශිල්පීන්, කලාකරුවන් හැටියට ගණන් නොගැනෙනවද කියලත් වෙලාවකට හිතෙනවා.කොහොම වුණත්, නොලැබුණු දේ ගැන අහිතක් ඔහුට නැහැ.ඇඟිලි තුඩු මත රැඳෙන පින්සලෙන් එදා වගේම අදත් විස්මිත චිත‍්‍ර ඇඳෙන්නෙ සුපුරුදු විදියට.චිත‍්‍ර කලාව පිළිබඳ මහා පසුබිමක් නැතත්, අවුරුදු 4 –5 කාලෙ පටන් පාණදුර – වලානෙ මහ ගෙදර වැලිපිල්ලෙ චිත‍්‍ර ඇඳපු හැටි අදත් ඔහුට මතකයි.බන්දුලගෙ තාත්තා විලියම් පීරිස්. අම්මා පර්ලිනා පීරිස්. කවදාවත් චිත‍්‍ර කලාවේදී පීරිස් වාසගම නොයෙදුවත්, ඔහුගෙ සම්පූර්ණ නම, බන්දුල හරිශ්චන්ද්‍ර පීරිස්.ජයපාල, පීරිස් පවුලෙ වැඩිමල් දරුවා.අයියට පස්සෙ උපන් බන්දුල, පවුලෙ මද්දු පුතා. ඊට පස්සෙ බියටි‍්‍රස් නංගි.තාත්තා කළේ වඩු වැඩ. තාත්තා පුංචි ළමයින්ගෙ ‘පදින අශ්වයො’ හැදුවෙ විකුණන්න. පුංචි බන්දුල බලා හිටියෙ තාත්තාගෙ නියනෙන් – මිටියෙන් හැඩවෙලා අශ්වයො මැවෙන අපූරුව.කාගෙදෝ අලි දෙනේනෙකුත් වත්ත පහළ බැඳල. ඒ දිහා බලාගෙන කොච්චරවත් උන් චිත‍්‍රයට නඟන එකයි පුංචි බන්දුලගෙ වැඩේ.ඔය විදියට, ඇහැ ගැටෙන මොකෙක් හෝ සතෙක් චිත‍්‍රයට නඟන්න පුරුදු වෙනකොට බන්දුලට ඇති අවුරුදු පහක් තරම.බන්දුල හරිශ්චන්ද්‍රබන්දුලට අවුරුදු නවය වෙනකොට තාත්තා මෙලොව හැර දමල යනව. අම්මෙකුයි දරු තුන්දෙනකුයි කුලී ගෙදරක තනි වෙනවා.දරු තුන්දෙනා ජීවත් කරවන්න අම්මා නොවිඳිනා දුක්විඳිනවා.’අම්ම පව්..’ පුංචි බන්දුලගෙ හිතට ඇතුළු වෙන ඒ සිතිවිල්ලත් එක්ක ඔහු හැකි පමණින් අම්මට අත් උදව් දෙනවා.ගොටු කොළ කඩල මිටි බැඳල දෙන පුංචි බන්දුල ඊළඟට හවස් යාමෙ කඩේක වැඩට යනවා.අම්මා එනතුරු බතක් - හොද්දක් රත් කරල, නංගි බලාගන්නව විතරක් නෙවෙයි, කුස්සියට ගොම මැටි පිරියං කරල තියෙන්නෙත් පුංචි බන්දුල. මොනව වුණත් ඉගෙන ගන්න ඕනෙ කියන සිතිවිල්ලයි හැම වෙලාවෙම ඔහුගෙ හිතේ පෙරටු වුණේ. දුක - සතුට – ලාබ – අලාභ පිරිල තිබුණු පුංචි අවධියක්. හැම දේම දරාගත්තෙ මේ දුක් ගොන්නෙන් ගොඩ එන්න ඕනෙ කියන සිතිවිල්ලත් එක්ක.කෙසෙල්වත්ත ශ‍්‍රී ජිනධර්මදාන විද්‍යාලය, බන්දුල උගත් පාසල. සියුම් කැටයම් කොළ කපලා අත්කම් මවන ලයනල් පීරිස්, බන්දුලගෙ පන්තියෙ යාළුවා. පන්තියෙන් පන්තියට අලුත්වෙවී ආ ඒ යාලුකම, ජීවිතයෙ සැඳෑ සමය ගෙවන අදත් එහෙමම කියලයි මේ ප‍්‍රවීණ සිත්තරා කියන්නෙ.ඒක අතුරු කතාවක්.උඩු රැවුල කරකවල, නැමි පනාව ගහල කොණ්ඩෙ පස්සට බැඳපු, පාසල් ගොඩනැඟිල්ල දන් දුන් නිර්මාතෘවරයගෙ පිංතූරෙ, ඉස්කෝලෙ මහ ශාලාවෙ එල්ලලා. බන්දුලලගෙ පන්ති තිබුණේ මේ ශාලාවෙම. තොම්සන් ජයවර්ධන විදුහල්පතිතුමා හිටියෙ ශාලාව කෙළවරේ තිබුණු වේදිකාවෙ.දවසක් බන්දුල අර පිංතූරෙ බලාගෙන අඳිනවා නිකමට වගේ. පෙරළලා තිබුණු කොපි පොතේ මේ චිත‍්‍රය දකින ගුරුතුමා, පොතත් අරන් යනවා විදුහල්පති ළඟට. ඊළඟ මොහොතෙ විදුහල්පතිතුමා, බන්දුලට අඬගහලා යමක් කියනව.”ඔය ළමයවයි – ලයනල්වයි මං තැනකට යවනවා. එතැනට ගිහින් චිත‍්‍ර කලාව හොඳට ඉගෙන ගන්න ඕනෑ...””එච්චර කල් චිත‍්‍ර ඇන්දට ගුරුතුමා මං චිත‍්‍රවලට දක්ෂයි කියන තීරණේ ගත්තෙ අර බලාගෙන ඇඳපු පිංතූරෙ නිසා. කොහොම හරි මාපලගම විපුලසාර හිමිගෙ ප‍්‍රධානත්වයෙන් පැවැති ජාතික කලා පෙරමුණේ හිටි එච්.බී.පී.ජයවර්ධන මහත්තය ළඟටයි මාව විදුහල්පතිතුමා යැව්වෙ.ඒ වෙනකොට, විද්‍යාලංකාර පිරිවෙණ්වල වටාපත්, සේසත් ඇන්දෙ ජයවර්ධන මහත්මයා. අපි දෙන්නට ඇති අවුරුදු 12ක් තරම. මුලින්ම අපිට අඳින්න දුන්නේ ලියවැල්, මල් කැටයම් වගේ හෙළ චිත‍්‍ර කලාවේ මූලික අංග.කුසුම්ගේ තෙළි තුඩින් මැවුණු සොඳුරු සිතුවම්පන්සල්වල චිත‍්‍ර පිළිසකර කිරීම්, තොරණ ඇඳීම්, වෙසක් සඟාවලට කවර ඇඳීම් වගේ චිත‍්‍ර කලාවෙ විවිධ පරාසවල එතුමා ඇන්දා. අපිවත් හවුල් කරගත්තා. බය සැක නැතිව නොයෙක් පැතිවලින් නිදහසේ අඳින්න හුරුවුණේ එතැනින්. ඒ අත්දැකීම්වලින් අපි කොයිතරම් ශක්තිමත් වුණාද කිව්වොත් අපේ ගමේ ඉස්සරවෙලාම තොරණක් ඇන්දෙ – හැදුවෙ මායි – ලයනලුයි එකතුවෙලා. ඒ 1956 අවුරුද්ද.1957 දි මං පටන්ගත්තා ජාතික කලා පෙරමුණේ ප‍්‍රදර්ශනවලට චිත‍්‍ර අඳින්න. මොටාගෙදර, ජයසිරි සේමගේ, ආරියවංශ වීරක්කොඩි, ජෝ දඹුලුගල ඒ වෙනකොට ක්ෂේත‍්‍රයෙ හිටි ජ්‍යෙෂ්ඨයො.යථාර්ථවාදීව සොබාවිකව අඳින්න නම්, බලාගෙන අඳින්න ඕනෙ කියන එක ඒ වෙනකොට මං තේරුම් අරන්. පත්තර කලාවට අඳිද්දි ඒ සජීවී බව කොහොමටත් තියෙන්න ඕනෙ. මං හැම වෙලාවෙම සැලකිලිමත් වුණේ ඒ සජීවී බව ගැන..”ඔහුගෙ චිත‍්‍ර කලාවට අනන්‍යතාවක් ගොඩනැෙඟුණෙ ඒ නිසාම වෙන්න ඇති. ඇතැම් තුරුණු චිත‍්‍ර ශිල්පියෙක් ඔහුගෙ ශෛළිය ආභාෂ කොට ගත්තෙත් ඒ නිසාම වෙන්න ඇති.අපේ රටේ පළමු වර්ණ චිත‍්‍ර කතාව ඇන්දෙ ඔහු. එකල දිනමිණේ පළ වූ කස පහර, නල දමයන්ති, සිළුමිණේ පළවූ සිංහබාහු, පණ්ඩුකාභය, නයනා, පෙතිගෝමර, හත්වැනි දවස, දේවතාපය, අරාබි නිසොල්ලාසය, ග‍්‍රීක - පෙරික්ලිස්, ජාතක කතා 68 ක් වශයෙන් ගිණිය නොහැකි චිත‍්‍රකතා ගණනාවක්, පුවත්පත් ගණනාවකට ඇඳි බන්දුල හරිශ්චන්ද්‍රයන්, වාර්තාවකුත් තැබුවා. ඒ, විශ්ව සාහිත්‍යයේ කෘති වැඩිම ගණනක් චිත‍්‍රයට නැඟූ, චිත‍්‍ර ශිල්පියා විදියට.“සමහර දවස් තිබුණා ලේක්හවුස් ආවට පස්සෙ එක දිගට දවස් දෙක තුන ගෙදර නොගියපු. හුඟක් දවස්වල නිදිමරල බස් එකේ නින්ද යනවා. හෝල්ට් එක පහුවෙලා පාණදුරටම ගිහින් ආපහු වලානට පයින් එනකොට රෑ දෙගොඩ හරිය පහුවෙලා.ඒ වෙනකොට මගේ අයියත් ලෙඩ ඇඳේ. අවුරුදු 15ක් තිස්සෙ ලෙඩ වෙලා හිටි අයිය – වයසක අම්ම වගේම නංගිත් බලාගෙන, අර විදියට දිවා රෑ නැතිව චිත‍්‍ර අඳින එක හරි වෙහෙසක් වුණා. අම්ම කොච්චර කිව්වත් විවාහය ගැන මගේ කිසිම හැඟීමක් ඇති නොවුණෙ ඔය වෙහෙසකර ජීවිතේ නිසා.කුසුම් මහ දියණි සමඟ, ඉහළ වම් කෙළවරේ සුමුදුගේ සැමියා තුෂාරහැබැයි මං හුඟක් සතුටු වුණේ, පත පොත කියවීමෙන්. මගේ චිත‍්‍ර කලාවට ඕනෑ තරම් ප‍්‍රස්තුත ඒ කියැවීම තුළින් මට ලැබුණා.කොහොම හරි මං අන්තිමට විවාහ වෙන්න තීරණය කළෙත් අම්ම සතුටු කරන්න.කුසුම් මගේ රසිකාවියක්. ලේක්හවුස් ඉන්න කාලෙ ඈ මගේ චිත‍්‍ර ගැන බොහෝ උනන්දු වූ කෙනෙක්. හොඳම දේ ඈත් චිත‍්‍ර කලාවට දක්ෂවීම. අම්මා විවාහය ගැන හුඟක් බල කළේ ඈ හුඟක් අසනීප වුණු වෙලාවෙ. ඒ වෙලාවෙ මං තීරණයක් ගත්තා. මට මතක් වුණේ කුසුම්.හැබැයි එතකොට මට අවුරුදු 40 යි. මුලින් ම ඈ මගේ යෝජනාව ප‍්‍රතික්ෂේප කළේ මගේ වයස නිසා නෙවෙයි. වෙනත් හේතුවක් නිසා...”වෛද්‍යවරු කුසුම්ට විවාහ වෙන්න එපා කියනවා. "ඕනම මොහොතක ඇවිත් රෝහල්ගත වෙන්න. සැත්කමක් කරන්න වෙනව. ඔබේ හදවතේ සිදුරක්. වෛද්‍ය කාඩ්පත නිතරම ළඟ තබා ගන්න..."සොඳුරු හැඟුම් පිරිච්ච තුරුණු වියේ, තමන්ගෙ ජීවිතය පිළිබඳ එහෙම දෙයක් අහන්න වුණොත්, ඔබට මොනව හිතේවිද...හැබැයි තමන් ගැන ම වූ එවැනි අසුබවාදී ආරංචියක් අහන්න කුසුම්ට සිද්ධවුණේ. හරියටම අවුරුදු 20 දි. ඒත් ඇගේ හිත නෙවෙයි සසල වෙන්නෙ.ජීවිතයෙ අවිනිශ්චිත බව සැත්කම - බේත්හේත්... මේ සියලු බියකරු සිතිවිලි යට කරගෙන ඈ තුළ නැඟී හිටින්නෙ එකම දෙයක්.ඒ පුවත්පතකට චිත‍්‍ර කතා අඳින චිත‍්‍ර ශිල්පිනියක් වීමේ ආසාව. සොඳුරු සිහිනය.කෙනෙකුගෙ මුළු ජීවිතේ ම කඩා වැටෙන තරමට බියකරු විය හැකි අර සිතිවිලි, තඹේකටවත් මායිම් නොකරන කුසුම්, යළි යළිත් චිත‍්‍ර ශිල්පයටම යොමු වෙනවා. කිසිවක් ම නොවිච්චි ගාණට.චිත‍්‍ර ඇඳිල්ලෙන් තොර ලොවක් නැති තරමට.ඒ අහු අස්සෙ විවාහ යෝජනාවකුත්. විවාහ නොවන හේතුව කිව්වත් බන්දුලට නැහැ ඒකෙ වගක්."ලෙඩ දුක් නොහැදෙන මනුස්සයෙක් ඉන්නවද... අපි කවුරුත් මැරෙන්න උපන් මිනිස්සු. ඔයාගෙ ලෙඩේ මට ප‍්‍රශ්නයක් නෙවෙයි..."ඔන්න බන්දුල, කුසුම්ට දීපු උත්තරේ.ඈ උපන්නෙ නුවර, මීවතුර ගමේ ඇගේ අම්මා ලීලාවතී කුමාරි හාමි. තාත්තා, ඩයමන්ඩ් වීරවර්ධන, කටුගස්තොට ශ‍්‍රී රාහුල මහ විදුහල, කුසුම් උගත් පාසල. 'චිත‍්‍ර ඇඳල කාටද හරි ගියේ' කියල අම්ම තාත්තා කියන කොට, මුලින් ම ඈට දිරි දුන්නෙ, ඉස්කෝලෙ ඊ.කේ. අබේරත්න චිත‍්‍ර කලා ගුරුතුමී."චිත‍්‍ර අඳින්න පොඩි හැකියාවක් තිබුණට මම කවදාවත් හිතුවෙ නැහැ, රටේ මේ තරම් ජනප‍්‍රිය චිත‍්‍ර ශිල්පියකුගෙ බිරිඳ වෙන්න. රටේ යම් පමණකට හරි ජනප‍්‍රිය චිත‍්‍ර ශිල්පිනියක් වෙන්න. මං අඳින චිත‍්‍රවල වැරැදි - අඩුපාඩු හදාගෙන තමන්ගෙම කියල ශෛලියක් ගොඩ නඟා ගන්න උදව්වුණේ ඇත්තටම, මහත්තයගෙන් ලැබුණු උදව්ව. ඒ ආභාෂය ..."අද වනවිට තෙළි තුඩින් ඈ මවන නෙක රමණීය සිතුවම් ඒ කතාවට ජීවමානව මෙන් සාක්කි දරනව. විටෙක බන්දුල හරිශ්චන්ද්‍රයන්ගෙ චිත‍්‍රයක් දෝයි නෙතු රවටන තරමට, ඇගේ චිත‍්‍ර කලාව සියුම්."1979 දී මං පළමු චිත‍්‍ර කතාව ඇන්දත් ඒක පළවුණේ නෑ. පස්සෙ කාලෙක මහත්තය චිත‍්‍ර ඇඳපු, 'ස්වර්ණ' පත්තරේ ඉඩක් ලැබුණා. ඒ 'ලේ සුවඳ' නමින් මං ඇඳපු එක දවසක චිත‍්‍ර කතාවක්.අපේ පැරැණි ගැමි කතා, ආදර්ශයක් වන විදියෙ පුංචි තීරු චිත‍්‍ර කතාවකට අඳින්න ලැබුණෙ ඊට පස්සෙ. ඒ අතරම 'සුහද' පත්තරේටත් අඳින්න ලැබුණා. නරි ගැටය, පෙර නිමිත්ත, කැලේ පිපුණු මල්, බූරිදත්ත වගේ කොටස් වශයෙන් පළවූු චිත‍්‍ර කතා බොහොමයක් ඇන්දෙ ඒ කාලෙ. වීර මවයි - වීර පුතයි, ළමා චිත‍්‍ර කතාව ඇන්දෙ 'සූකිරි' පත්තරේට.ඊට පස්සෙ 'මී පැණි' පත්තරේට. කොහොම හරි මාව පස්සෙ කාලෙක ඉබේ ම තල්ලු වුණේ ළමා චිත‍්‍ර කතා ඇඳිල්ලට..." ඇගේ ඒ ළමා චිත‍්‍ර කලාව ගැන පැහැදුණු නිසා දෝ දවසක් ප‍්‍රවීණ ලේඛක කුලසේන ෆොන්සේකා ඈ සොයා එනවා. ඔහුගෙ 'සෝම පුර වීරයෝ' යොවුන් නවකතාවට පිට කවරය ඇඳ ගන්න. ඒ තබපු පියවර වාසනාවක්ව, දිගින් දිගටම ඇයට ළමා - යොවුන් නවකතා - කෙටි කතා රැසකට චිත‍්‍ර, කවර අඳින්න අවස්ථාව උදා කරනව. ඒ අතරෙ මාර්ටින් වික‍්‍රමසිංහයන්ගෙ නැවත මුද්‍රණයකුත්."ඒ කාලෙ මගේ චිත‍්‍ර හරි දුර්වලයි. ඇඳල ඇඳලමයි මං පුරුදු වුණේ. වර්ණ යෙදීමේදී හැඩතල මැවීමේදී මහත්තය මට ගුරුවරයෙක් වුණා..."ඇගේ ජීවිතයෙ පූර්වාදර්ශ ගොඩයි."මං ලෙඩක් ගැන දැනගෙන හඬා වැටුණෙ නැහැ. චිත‍්‍ර කලාවම සුවයක් කරගත්තා. මගෙයි මහත්තයගෙයි වයස් පරතරය අවුරුදු 16 ක්. අපි දෙන්නගෙ කේන්දර කොහෙත් ම ගැළපෙන්නෑ. ඒත් අපේ විවාහයට දැන් අවුරුදු 28 ක්. අපි දෙන්නට දෙන්න ගරු කරගන්නවා. විහිලු තහලු වලින්, සතුටින්, අපේ ගෙදර පිරිලා. අපේ දූත් විවාහ වෙලා.විවාහ වෙන්න එපා කියපු මං කිසිම කරදරයක් නැතිව සාමාන්‍ය විදියට දරුවකුත් බිහි කළා. හැබැයි ඒ කාලෙ අපි ගත කළේ බොහෝම පුණ්‍යවන්ත ජීවිතයක්. එළවළු - පලතුරු - කොළ විතරමයි, මගේ ආහාරයෙ බහුල වුණේ. චිත‍්‍ර ශිල්පියෙක් වුණත් මහත්තය කවදාවත් ප‍්‍රදර්ශනයක් තියන්න උනන්දු වුණු කෙනෙක් නෙවෙයි. හැබැයි මාව උනන්දු කළා. පසුගිය අවුරුද්දෙ 'සිත් රූ උදාන' චිත‍්‍ර ප‍්‍රදර්ශනය පැවැත්වූවෙ මගේ චිත‍්‍ර කලා ජීවිතයට අවුරුදු 23 කට පස්සෙ..."මට ආයෙත් කියන්න වෙනව. චිත‍්‍ර කලාව ඔවුන්ගෙ ජීවිතය.එකම දූ චිත‍්‍ර ඇඳිල්ලට යොමු නොවුණු දුක මේ අම්මටයි තාත්තටයි දුකක්. ඒත් දෙන්නගෙම චිත‍්‍රවල අඩුපාඩු පෙන්වන්නෙ ඈ. 'ග‍්‍රැෆික් ආර්ට්' ඈ කැමති මාධ්‍යය වුවත් චිත‍්‍රයක රුව ගුණ - වරුණ ඇයට බොහොම හුරු දෙයක්. සුමුදු කල්පනී දූගේ සැමියා තුෂාර ධර්මවර්ධන. ඔහු පොලිස් නිලධාරියෙක්.මේ හැමෝගෙම ජීවිත ගලා යන්නෙ, චිත‍්‍රයක් තරම් සොඳුරුව.ඉතින්, සන්සුන්ව, අධ්‍යාත්මයටම කිමි ද අඳින චිත‍්‍රය, ජීවිතය නිරෝගීව - සතුටින් තබන භාවනාවක් කියලයි මේ දෙන්නම කියන්නෙ.ඉනෝකා පෙරේරා බණ්ඩාරඡායාරූප - ගීත් ද මැල්</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=av09041218</link>
    <topic>අනවශ්‍ය බර හිතට අරන් ආතතියෙන් ලෙඩ වෙන්න එපා</topic>
    <author>සාකච්ඡාවකින් සකස් කළේ ගාමිණී සුසන්ත</author>
    <content>කවරයේ කතාවසිරබත් කන රූප සුන්දරියගිය ආත්මයෙත් මං කලාකාරයෙක්ලෙස්ටර්ගේ උපන් දිනය වෙනුවෙන් “ලක් රූ” අරඹයිජීවිතය ප‍්‍රශ්නයක් කරගැනීමේ පුරුද්ද මා ළඟ නැහැඔබේ විරුද්ධවාදී සත්ත්වයා සහ රහසිගත මිත‍්‍රයාබුද්ධික යුග දිවියටආයෙ මගෙ ජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)එදා අවුරුදු සිරිත් තවමත් අපේ මහ ගෙදර කෙරෙනවාඒ අතීතය මොනතරම් සුන්දරදශිල්පාකෝටිපති ව්‍යාපාරිකයකුගේ අතගැනීමට යයිසන්ජේගේ පැතුම් සුන්වෙයිකොහොමඳ තොරතුරුවිවාහය මගේ ඇසින්රංගන විජිතයට පිවිස ‘ජීවිතය’ රඟ දක්වන එරන්දමහනුවරින් කලා ලොවට පා තබන - කි‍්‍රස්ටිපත්තරයකට පළමු වර්ණ චිත‍්‍රකතාව ඇන්දේ ඔහුයිඅනවශ්‍ය බර හිතට අරන් ආතතියෙන් ලෙඩ වෙන්න එපාපුංචි පුතු මගේ හිනැහෙන්නෙ මං වගේඅද අප “සුවමඟ” තුළින් සාකච්ඡා කරන්නේ වර්තමානයේ බොහෝ දෙනෙකු පීඩා විඳින මානසික තත්ත්වයක් පිළිබඳව. ඒ මානසික ආතතිය (stress).ජීව විද්‍යාත්මකව තොරතුරු සොයා බලන විට මානසික ආතතියට ගොදුරු වීමට ප‍්‍රධාන වශයෙන්ම කරුණු දෙකක් හේතුවිය හැකි බව පෙනී යනවා. ඉන් පළමුවැන්න ජීවිතයේ විශාල අභියෝගයකට හෝ තර්ජනයකට ඇත්ත වශයෙන්ම ගොදුරු වීමට සිදුවීමයි. දෙවැන්න ඇත්ත වශයෙන්ම අභියෝගයක් හෝ තර්ජනයක් නොවන දෙයක් අභියෝගයක් හෝ තර්ජනයක් ලෙස සිතීමයි.ඉතා සරලව කිවහොත් රැකියා ස්ථානයේදී අපගේ සේවය වැඩියෙන් බලාපොරොත්තු වන විට, නිවෙසේදී සමාජයේදී අපගෙන් වැඩි සේවයක් බලාපොරොත්තු වන විට අපට ඒ සේවය සැලසිය නොහැකි නම්, මානසික ආතතියට ගොදුරුවීමේ හැකියාව වැඩියි.ඉල්ලන ප‍්‍රමාණයට අපගේ සේවය සැලසිය හැකි නම් මානසික ආතතියක් ඇති වෙන්නේ නෑ. උදාහරණයක් ලෙස ජාතික කණ්ඩායමේ කී‍්‍රඩකයකු ගමේ අවුරුදු උත්සවයට කී‍්‍රඩා කරන විට මානසික ආතතියක් ඇති නොවුණත් ඕස්ටේ‍්‍රලියානු ජාතික කණ්ඩායමට එරෙහිව කී‍්‍රඩා කරන විට මානසික ආතතියට ගොදුරුවීමට ඉඩ තිබෙනවා.ඉතා සරලව සඳහන් කරන්නේ නම් යම් පුද්ගලයකු තුළ ඇති වන නොසන්සුන්තාවයක්, අපහසුතාවයක් වැනි හැඟීමක් මානසික ආතතිය ලෙස දැක්විය හැකියි. වත්මන් සමාජයේ ජීවත්වන්නන්ගෙන් 13% ක් දෙනා නිතර නිතර මානසික ආතතියට ගොදුරු වන බව පර්යේෂණ මඟින් හෙළි වී තිබෙනවා. මානසික ආතතියට ගොදුරු වූ විට ශරීරයේ සියලුම ඉන්ද්‍රියන් ඒ සඳහා ප‍්‍රතිචාර දක්වනවා. අධිවෘක්ක ග‍්‍රන්ථිවලින් නිපදවනු ලබන හෝමෝන ප‍්‍රමාණය වැඩිවෙනවා. රුධිරයේ සීනි ප‍්‍රමාණය ඉතා සීඝ‍්‍රයෙන් වැඩි වෙනවා. එසේම අපගේ ශරීරයට අහිතකර හෝමොන වැස්සීමට පටන් ගන්නවා.මෙම අහිතකර හෝමෝන වලින්, අහිතකර රසායන ද්‍රව්‍ය වලින් අපගේ ශරීරයට විශාල හානියක් සිදු වෙනවා. දීර්ඝ කාලීනව සහ නිතර නිතර මානසිත ආතතියට ගොදුරුවීම නිසා ශරීරය තුළ නිපදවෙන අහිතකර හෝමෝන, රසායන ද්‍රව්‍ය නිසා මිනිසුන්ගේ චරියා රටාවේ වෙනස්කම් ඇති වෙනවා. කි‍්‍රයාශීලීභාවය අඩුවීම, කෝපය නුරුස්නා ස්වභාවය වැඩිවීම ඒ අතරින් ප‍්‍රධානයි. එසේම මානසික ආතතියට නිතර ගොදුරු වන්නන්ට හෘදයාබාධ, දියවැඩියාව, අධි රුධිර පීඩනය, චර්ම රෝග ආදිය වැළඳෙනවා වැඩියි. විශේෂයෙන්ම ශරීරයේ ප‍්‍රතිශක්ති කරන කි‍්‍රයාවලිය අඩපණ වීම මානසික ආතතියට නිතර ගොදුරු වන්නන් මුහුණ දෙන ප‍්‍රධාන ගැටලුවක්. එහි ප‍්‍රතිඵලය වන්නේ විවිධ රෝග වලට ඔරොත්තු දීමේ හැකියාව ශරීරයෙන් ඉවත් වීමයි.මෙම සෑම දෙයකම ප‍්‍රතිඵලය වන්නේ ජීවිතයේ ඵලදායී බව අඩුවීමයි. මානසික ආතතිය නම් රෝගයට දීර්ඝ කාලයක් ගොදුරු වූ විට “විෂාදය” දක්වා එය වර්ධනය වීමට ඉඩ තිබෙනවා. ඒ නිසා මානසික ආතතියෙන් මිදීමට වහා පියවර ගත යුතුයි.යමෙකු මානසික ආතතියෙන් පෙළෙන්නේදැයි හඳුනාගත හැකි ලක්ෂණ කීපයක් තිබෙනවා. ඒවා කායික ලක්ෂණ, මානසික ලක්ෂණ සහ චර්යාත්මක ලක්ෂණ ලෙස වෙන්කොට දැක්විය හැකියි. අධික තෙහෙට්ටුව, ඇඟපත වේදනාව, හිසරදය, ඔක්කාරය, කාන්තාවන්ගේ ඔසප් වීමේ ඇති අක‍්‍රමවත් බව ආදිය මානසික ආතතිය නිසා ඇතිවන කායික ලක්ෂණ ලෙස දැක්විය හැකියි. එසේම මානසික ලක්ෂණ ලෙස නිතර ඇතිවන කෝපය, නොසන්සුන්කම, නුරුස්නා ස්වභාවය, අවධානය අඩු වීම, අමතක වීම ආදිය ගැනෙනවා. එසේම මානසික ආතතියට නිතර ගොදුරුවන්නකු දුම්පානය, මත්පැන් පානය, නින්දයාමේ අඩුකම, අන් අය සමග නිතර ගැටුම් ඇති කර ගැනීමට පෙළඹීම වැනි චර්යාත්මක ලක්ෂණ පෙන්නුම් කරනවා.අපි දැන් සොයා බලමු මානසික ආතතියෙන් මිදීමට කළ යුත්තේ කුමන අන්දමක ප‍්‍රතිකාරද කියා. මානසික ආතතියෙන් නිතර පෙළෙන්නන් මනෝ වෛද්‍යවරයකු හමුවී ප‍්‍රතිකාර ගත යුතුයි. එහිදී රෝගියා කුමන මට්ටමක මානසික ආතතියකට ගොදුරු වී ඇතිදැයි යන්න මනෝ වෛද්‍යවරයාට තීරණය කළ හැකියි.මානසික ආතති තත්ත්වයෙන් රෝගියකු මුදවා ගැනීම සඳහා ඖෂධ, මනෝ චිකිත්සක ක‍්‍රම මෙන්ම හැසිරීම් රටාවේ සිදු කර ගත යුතු යම් යම් වෙනස්කම් ද ප‍්‍රතිකාර ලෙස යොදා ගන්නවා. ඇතැම් මානසික ආතති තත්ත්වයන් සඳහා සම්පූර්ණ ජීවන රටාවම වෙනස් කළ යුතු වෙනවා. මානසික ආතතියට නිතර ගොදුරු වීම නිසා යමෙකුට හෘදයාබාධයක් ඇතිවූවා යැයි සිතන්න. එවිට එයින් මිදීමට ඔහුගේ මුළු ජීවන රටාවම වෙනස් කළ යුතු වෙනවා.ඉහතින් දැක්වූ ආකාරයට යමෙකුගේ මානසික ආතතියට හේතු වී තිබෙන්නේ ඔහුගෙන් බලාපොරොත්තුවන සේවයට වඩා වැඩි සේවයක් සැපයිය නොහැකි නිසා නම්, එම ප‍්‍රමාණය ඉහළ නැංවීමට කි‍්‍රයා කිරීමෙන් මානසික ආතතියෙන් මිදිය හැකියි. තමාගේ බලාපොරොත්තු වන ප‍්‍රමාණය වැඩි කිරීම සඳහා තමාගේ කාර්යක්ෂම භාවය, ධාරිතාව වර්ධනය කරගත හැකියි. සමාජයේ බොහෝ දෙනෙකු මානසික ආතතියට ගොදුරු වී සිටින්නේ තම වැඩ කටයුතු කලට වේලාවට සිදු නොකිරීම නිසා බව පෙනී යනවා. ඒ නිසා තම වැඩ කටයුතු කල් නොදමා කලට වේලාවට ඉටු කිරීමෙන් අනවශ්‍ය මානසික ආතතියෙන් මිදිය හැකියි.ශී‍්‍ර ලංකාවේ බොහොමයක් කාර්යාලවලින් කිසියම් කාර්යයක් ඉටුකර ගැනීමට ලිපියක් මාර්ගයෙන් දැන්වීම ප‍්‍රමාණවත් වන්නේ නෑ. ලිපිය යැවීමෙන් නොනැවතී අදාළ ආයතනයට ගොස් අදාළ පුද්ගලයා හමුවී විමසන තෙක් ඒ සඳහා කි‍්‍රයාත්මක වන්නේ නෑ. එයට බොහෝවිට හේතු වන්නේ කාර්යාලයේ සේවය සලසන පුද්ගලයා සැලසුම් සහගතව කලට වේලාවට තම වැඩ නොකිරීමයි. බොහෝවිට සේවය ලබා ගැනීමට බලාපොරොත්තු වන පුද්ගලයා කාර්යාලයට පැමිණ තමා එවූ ලිපිය පිළිබඳව විමසූ විට දැන ගැනීමට ලැබෙන්නේ ඒ සඳහා කිසිදු කි‍්‍රයාමාර්ගයක් ගෙන නොමැති බවයි.එවැනි අවස්ථාවක දෙදෙනාගේම කෝපය ඇවිස්සී, ආවේගශීලී වී දෙදෙනාගේ ම මානසික ආතතිය ඉහළ යනවා. එමනිසා තමාට පැවරෙන වැඩ කටයුතු කලට වේලාවට ඉටු කිරීමෙන් මානසික ආතතියෙන් මිදී සිටිය හැකියි.මානසික ආතතිය ඇතිවිය හැකි තවත් හේතුවක් වන්නේ අතාත්වික අපේක්ෂාවනුයි. බොහෝ මව්පියන් තමන්ගේ දරුවන්ගේ අධ්‍යාපනය පිළිබඳව විශාල බලාපොරොත්තු තබාගෙන සිටිනවා. තමන්ට ජයගත හැකි නොවූ ලෝකය ජය ගන්නට දරුවන්ව පොළඹවනවා. මෙහි ප‍්‍රතිඵලයක් ලෙස දරුවන් සහ මාපියන් යන දෙපිරිසම මානසික ආතතියට ගොදුරු විය හැකියි.මානසික ආතතිය අපට ප‍්‍රයෝජනවත් වන අවස්ථා ද තිබෙනවා. කිසියම් විභාගයකට මුහුණ දීමට ඇතැයි සිතන්න. විභාගය පිළිබඳව කිසියම් බියක්, විභාගය නිසා ඇතිවූ කිසියම් මානසික ආතතියක් නොමැති නම්, විභාගය සඳහා මහන්සි වී පාඩම් කරන්නේ නෑ. විභාගය පිළිබඳව කිසියම් බියක් ආතතියක් ඇති විට විභාගය වෙනුවෙන් වෙහෙසීමට පෙළඹෙනවා. එවිට හොඳින් විභාගයට පිළිතුරු සැපයිය හැකියි. මෙයින් පැහැදිලි වන්නේ උපරිම කි‍්‍රයාශීලී භාවයක් ඇතිවීමට අදාළ කාර්යය පිළිබඳව යම් මට්ටමක ආතතියක් තිබිය යුතු බවයි. එසේ වුවත් අවශ්‍ය ප‍්‍රමාණයට වඩා ආතතිය වැඩිවූ විට කි‍්‍රයාකාරිත්වය සම්පූර්ණයෙන් ම ඇන හිටිනවා. එවිට, ආතතිය මානසික රෝගී තත්ත්වයක්.අංගොඩ මානසික රෝහලේ විශේෂඥ මනෝ වෛද්‍ය හරිස්චන්ද්‍ර ගාම්භීරමානසික ආතතියෙන් මිදීම සඳහා ඉහතින් දැක්වූ ක‍්‍රමවලට අමතරව තවත් පහසු සාර්ථක ක‍්‍රම කීපයක්ම අපට යොදා ගත හැකියි. යම් යම් කාර්යයන් පිළිබඳව වෙනස් ආකාරයකින් සිතීම, ආකල්පවල සහ හැසිරීම් රටාවේ වෙනසක් ඇති කර ගැනීම ඉන් ප‍්‍රධානයි. ඉදිරියේදී පෙනී සිටීමට නියමිත විභාගයක් පිළිබඳව සිතන විට මානසික ආතති තත්ත්වයක් ඇතිවේයැයි සිතන්න. මෙහිදී කළ යුත්තේ එම විභාගය අනාගත ජීවිතය සාර්ථක කර ගැනීමට උපකාරී වන අගනා අවස්ථාවක් ලෙස සිතා පාඩම් කිරීමයි. විභාගයට අදාළ පාඩම්, පසුගිය වසරවල ප‍්‍රශ්න පත‍්‍ර හොඳින් අධ්‍යයනය කිරීමයි. විභාගයට කල්තියා සූදානම් වීමයි.එසේම මානසික ආතතියෙන් මිදීම සඳහා සුදුසු විනෝදාංශයක යෙදීම ඉතාම ප‍්‍රයෝජනවත්. ගීතවලට සවන්දීම, නර්ථනය, පොත්පත් කියවීම, සුරතල් මසුන් දෙස බලාගෙන සිටීම, සංචාරය එවැනි විනෝදාංශ කීපයක්. එසේම නිතර ව්‍යායාමවල යෙදීමෙන් ද කී‍්‍රඩාවක නිරත වීමෙන් ද මානසික ආතතියෙන් මිදිය හැකියි. එමෙන්ම තමාට ඇතිවන ගැටලු ඉතා විශ්වාසවන්ත, ළඟින්ම ඇසුරු කරන අයකු සමඟ පැවසීම ද මානසික ආතතියෙන් මිදීමට මගක්. සිත සන්සුන් කරන භාවනාවක නිරත වීමෙන් මානසික ආතතිය ඉතා හොඳින් මැඩ පවත්වාගත හැකියි.තමන් සේවය කරන ස්ථානයේ සිටින අනෙක් පුද්ගලයින් සමඟ සුහදව සිටීම, රැකියා ස්ථානයේ ප‍්‍රශ්න නිවෙසට ගෙන නොයාම, නිවෙසේ ප‍්‍රශ්න රැකියා ස්ථානයට ගෙන නොයාම ද ඉතා වැදගත්. මානසික ආතතියෙන් මිදීමට කලට වේලාවට වැඩ කළ යුතු වුවත් තමාට කළ නොහැකි වැඩ බාර නොගැනීම, කළ නොහැකි තරමේ වැඩ සංඛ්‍යාවක් බාර නොගැනීම මගින් ද මානසික ආතතියෙන් මිදී සිටිය හැකියි. තමා නොමැතිව මේ ලෝකයේ වැඩ කටයුතු හොඳින් සිදු නොවේ යැයි කිසි විටෙකත් සිතන්න එපා.අප ගන්නා ආහාර ද අපගේ මානසික ආතතියට බලපෑමක් කරනවා.දිනපතා ආහාර සඳහා පලතුරු, පලා වර්ග වැනි ස්වභාවික දෑ එක් කර ගැනීමෙන් මානසික ආතතිය අඩුකර ගත හැකියි. එසේම ලුණු අඩුවෙන් භාවිතා කිරීම ද ඉතා වැදගත්. කෘති‍්‍රම ආහාර පාන විශේෂයෙන්ම කෝපි මානසික ආතතිය වැඩි කිරීමට හේතුවන බව සොයාගන තිබෙනවා.සාකච්ඡාවකින් සකස් කළේ ගාමිණී සුසන්ත</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=av09041219</link>
    <topic>පුංචි පුතු මගේ හිනැහෙන්නෙ මං වගේ</topic>
    <author>ඉඳුනිල් ඡායාරූප - ප‍්‍රසන්න හෙන්නායක</author>
    <content>කවරයේ කතාවසිරබත් කන රූප සුන්දරියගිය ආත්මයෙත් මං කලාකාරයෙක්ලෙස්ටර්ගේ උපන් දිනය වෙනුවෙන් “ලක් රූ” අරඹයිජීවිතය ප‍්‍රශ්නයක් කරගැනීමේ පුරුද්ද මා ළඟ නැහැඔබේ විරුද්ධවාදී සත්ත්වයා සහ රහසිගත මිත‍්‍රයාබුද්ධික යුග දිවියටආයෙ මගෙ ජීවිතේ තියෙන තුරු ආයෙ එහෙම දෙයක් වෙන්නෙ නෑ (රසදුන නව කථාව)එදා අවුරුදු සිරිත් තවමත් අපේ මහ ගෙදර කෙරෙනවාඒ අතීතය මොනතරම් සුන්දරදශිල්පාකෝටිපති ව්‍යාපාරිකයකුගේ අතගැනීමට යයිසන්ජේගේ පැතුම් සුන්වෙයිකොහොමඳ තොරතුරුවිවාහය මගේ ඇසින්රංගන විජිතයට පිවිස ‘ජීවිතය’ රඟ දක්වන එරන්දමහනුවරින් කලා ලොවට පා තබන - කි‍්‍රස්ටිපත්තරයකට පළමු වර්ණ චිත‍්‍රකතාව ඇන්දේ ඔහුයිඅනවශ්‍ය බර හිතට අරන් ආතතියෙන් ලෙඩ වෙන්න එපාපුංචි පුතු මගේ හිනැහෙන්නෙ මං වගේඇත්නාවල ගමේ වෙල්යායේ පින්න විසිරුණු නියර මතින් දුව ගිය ඇගේ පුංචි දෙපා පසුකලෙක නැවතුණේ ලෝකයේ ප‍්‍රබලම කී‍්‍රඩිකාවන් ගේ පා පහස ලත් ඔලම්පික් කී‍්‍රඩාංගණයක.ඒ 2000 වසරේදී අපේ රටට පළමු ඔලිම්පික් පදක්කම ගෙන දුන් කී‍්‍රඩිකාව වෙමින්. අපි එදා සුසී ගැන මොනතරම් ආඩම්බර වුණාද?ජාතික තලයේ සිට ආසියාවටත් ඉන් ඔබ්බට ගොස් ඔලිම්පික් රිදී පදක්කමත් අපේ රටට ලබා දුන් ඇය ලක්මවගේ සැබෑ දිරිය දියණියම වුණා.2000 වසරේ ඔලිම්පික් සිහිනය සැබෑ කරගත් සුසන්තිකා යුවතියක ලෙස පැතූ ලොකුම ප‍්‍රාර්ථනය මල්ඵල දරාගෙන ධම්මික සමඟ 2000 වසරේ දෙසැම්බරයේ යුගදිවියට එළඹුණේ සෑම දෙනකුගේම ආශිර්වාදයෙන්.පතිනියක වූ පසු ඇයට දරු සම්පතක් හැර අන් කවර නම් බලාපොරොත්තුවක්ද?එහෙත්, රට වෙනුවෙන් ඇය ඒ බලාපොරොත්තුව සිතේ කොනක සඟවා ගන්නට තරම් ඈ පරිත්‍යාගශීලී වුණා.ඇය තැබූ පියවරක් පියවරක් පාසා ලක්මව පදක්කම්වලින් සැරසෙද්දී කී‍්‍රඩා දිවියෙන් විශ‍්‍රාම ගන්නට තීරණය කළා.අද ඈ මවක වෙලා.පසුගිය 31 වැනිදා පෙරවරුවේ ඇපලෝ රෝහලේදී තම කුළුඳුල් පුතා බිහිකරමින් මවු පදවිය ලැබූ සුසන්තිකා අපේ රටට, අපේ මලල කී‍්‍රඩා ක්‍ෂේත‍්‍රයට තවත් අලුත් බලාපොරොත්තුවක් ගෙනැවිත්.ධම්මික - සුසන්තිකා කැදැල්ලට එක්වූ පුංචි පුතාට නිදුක් නීරෝගී සුවය.ඉඳුනිල් ඡායාරූප - ප‍්‍රසන්න හෙන්නායක</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=ay0904121</link>
    <topic>ගම්මුලාදෑනියා ග‍්‍රැමෆෝනයක් ගෙනා දවසේ සිංදු අහන්න පොරකෑ හැටි අදත් මතකයි</topic>
    <author>සාගරිකා දිසානායක ජයසිංහ ඡායාරූපය - විමල් කරුණාතිලක</author>
    <content>ගම්මුලාදෑනියා ග‍්‍රැමෆෝනයක් ගෙනා දවසේ සිංදු අහන්න පොරකෑ හැටි අදත් මතකයිමාතලේ දුෂ්කර ගම්මාන රැසක පානීය ජල ප‍්‍රශ්නයට විසැඳුම්බේරුවල ධීවර වරාය මුළු රටේම ආර්ථිකයට ශක්තියක්බස්නාහිර පොල් වගාව නැංවීමට ලක්ෂ 650 ක්පන්නිපිටිය ධර්මපාල, කොළඹ රාජකීය හිටපු විදුහල්පති එස්. එච්. කුමාරසිංහසමරසිංහ හේවාකෝපර කුමාරසිංහ ළදරුවා මෙලොව එළිය දුටුවේ 1937 සැප්තැම්බර් මාසේ පළමු වැනිදා මාතර තල්පාවිල ගමේ දී ඔහුගේ මවුපියෝ ගුරුවරු. පියා ඩේවිඩ් සවුන්දිරිස් කුමාරසිංහ. ඒ වනවිට දඹරැල්ල පාසලේ මුල් ගුරුතුමා.කුමාරසිංහ ඉපදෙන කොට ඔවුන් පදිංචිව සිටියේ දඹරැල්ල පාසලේ ගුරු නිවාසයේ. ඔවුන්ගේ පවුලේ සහෝදර සහෝදරියො හය දෙනයි. කුමාරසිංහට වැඩිමල් අයියලා දෙන්නයි අක්කයි. ඔහුට බාල නංගිලා දෙන්නයි.අඟුණකොළපැලැස්ස තලාව පාර ගමට යාබද ප‍්‍රධාන පාර. පාසලට ප‍්‍රධාන පාරේ ඉඳන් හැතැප්ම පහක් පයින් යන්නට ඕනෑ. කුමාරසිංහලා මාතර හෝ තිස්සමහාරාමේ නෑ ගෙදරක එහෙම යනකොට උදේ රැයින් ම පිටත් වෙන්නෙ බත් මාළුපිණි උයාගෙන බට පෙට්ටිවල අසුරාගෙන.තවත් ගෝලයෙක් බත් පෙට්ටිය උස්සාගෙන යනවා. ළමා ළපටි පෙරටු කරගෙන දෙන්න දෙමාල්ලො පයින් ම පිටත් වෙන්නෙ හුලංදාව හන්දියට ඇවිත් බස් එක අල්ලා ගන්න. හැතැප්ම පහක් පයින් ම ඇවිත් හති අරින්නෙ පාරට ගොඩවෙන තැනින් ගලා ගිය හුළංදාව ඇළේ පැනල හොඳ හැටි නාලා. බත් පෙට්ටිය ලිහාගෙන කාලා. බස් එක ආපුවම නැගිල ආපු කාරණේට පිටත් වුණා.දඹරැල්ලෙ විද්‍යාලෙ වත්ත හොඳට ඉඩකඩ තිබුණා. කුමාරසිංහලගේ අප්පච්චි මේ ඉඩමේ ගොවිතැන් කෙරෙව්වා. වැඩියෙන් ම හේන් ගොවිතැන. ගොඩ එළවළු වගාවත් කළා. පාසල් වත්තෙ ටිකක් එපිටහට වෙන්නට පිහිටි හේනෙ වැඩට උදව් පදව් වෙන්න පුංචි කුමාරසිංහල හරි ආසයි. හේන බලා කියා ගත් ගෝලයත් එක්ක එහෙම හේනට ගිය ගමනකදී තමයි ඔහු දඩමස්වල රස අඳුනා ගත්තේ.හේනෙ කුරක්කන් කන්න වගේ ම හේන මැදින් ගලා ගිය වතුර ආරෙන් වතුර බොන්නත් දවල් රෑ දෙකේ ම ගෝන්නු, මුවෝ, මීමින්නො, හාවො එනව. දවසක් හේන බැලූ හාදය මුවෙක් එලා ගත්ත. එදා කුමාරසිංහත් ඔහු සමඟ හේනට ගියා. මුවා හම ගහල හම උඩ තියල යටින් ගිනිගොඩක් ගහල මස් ටික පුළුස්සා ගත්ත. අද තරු පහේ හෝටල්වල කරන මස් බාබක්‍යු කිරිල්ල දකින කොට එදා හේනේ දි එළිමහනෙ මුවා ගින්නේ පළහාගත් ආකාරය අදටත් ඔහුට සිහි වෙනවා ලු.පුංචි කාලෙ තොරතුරු කියන්න අප හා එක් වූ විශ‍්‍රාමලත් විදුහල්පති එස්.එච්. කුමාරසිංහ මහත්තයට අදටත් මතක තියෙන සොඳුරු මතක සටහන් දෙකක් ඒ. කුමාරසිංහ විදුහල්පතිතුමා වීරකැටිය මධ්‍ය මහා විද්‍යාලය, නාකුළුගමුව ගාමිණී විද්‍යාලය, පන්නිපිටිය ධර්මපාල විද්‍යාලය වැනි විදුහල්වල විදුහල්පති ධූරය දරා විශ‍්‍රාම ගියේ කොළඹ රාජකීය විද්‍යාලයේ විදුහල්පතිවරයා ලෙසයි.කුමාරසිංහ මුලින් ම ඇතුළත් වුණේ තාත්ත - අම්ම උගන්නපු දඹරැල්ල පාසලට. 1942 දී. පාසල් වත්ත බොහොම සරුසාරයි. අඹ, ජම්බු, වෙරළු, පේර, දොඩං, හීං නාරං ගස් පාසල් වත්ත පුරා ම. කුමාරසිංහල දවල්ට බත් කාල කටදැවිල්ල යන්න හීං නාරං කෑවේ ගහට නැඟලා. තාත්ත අකුරට නීති පිළිපැද්ද. පුංචි ඈයන්ට අම්මාගෙන් ලැබුණු බුරුල පමණයි.නවසිය හතළිස් හතරෙදි ගමේ සෑහෙන වැදගත් සිද්ධියක් වුණා. ඒ ගම්මුලාදෑනියගෙ නිවසට ග‍්‍රැමෆෝන් තැටි වාදන යන්ත‍්‍රයක් ගෙන ඒම. එදා රාති‍්‍ර ගමේ හැමෝම ගම්මුලාදෑනියාගේ ගෙදරට රැස් වෙලා පොර කකා ග‍්‍රැමෆෝන් ගී අහපු හැටි අදටත් ඔහුට මතකයි.නවසිය හතළිස් පහේ දෙවැනි ලෝක යුද්දෙ පටන් ගත්ත. ඈත ගම් නියං ගම්වලටත් යුද්දෙ උණුසුම දැනුණා. දබරැල්ලටත් යුද්ධ භටයො ආවා. ඔවුන්ට කිව්වෙ “කාපිරි හමුදාව“ කියල.පිටිපස්ස ඇරපු ජීප් රථවල නැඟලා මේ කළු ජාතික සොල්දාදුවෝ ගම පුරා සංචාරය කළා. ඔවුන් දැක බලා ගන්න ගැමියො පාර අද්දරට රැස් වුණා. ගෙවත්තෙ හැදෙන අඹයක්, දොඩමක් නාරං ගෙඩියක් ඔවුන්ට දෙන්න තරම් ගම්මුන් නිර්ලෝභී වුණා. ‘හලෝ ජොනී වන් සිගරට්!’ කියලා සිගරට් බොන්න කැමති උදවිය කෑගැහුවාම ඔවුන් සිගරට් පැකට් එකක් දෙකක් ගම්මුන්ට විසි කරගෙන ගියා.කුමාරසිංහ තුනේ පන්තියට සමත් වුණාම ගම්පහ උන්නු ඔහුගේ බාලම්ම දරුකමට හදාගන්න කියලා කුමාරසිංහ ඔවුන්ගේ ගෙදරට එක්ක ගියා. ඇතුළත් කළා මීරිගම මහා විද්‍යාලයට. බාලම්මත් මහප්පත් ජෝඩුවම ගුරුවරු.කුමාරසිංහ ඔවුන් සමඟ බෙම්මුල්ලෙ ඉඳල කෝච්චියෙන් පාසල් ගියා. පහේ පන්තියෙදි බාලම්ම ඔහු ඇතුල් කළා ගම්පහ හෝලි ක්‍රොස් විද්‍යාලෙට. ගමේ සිංහල මාධ්‍යයෙන් උගත් කුමාරසිංහට අලුත් පාසලේ වැඩ අල්ලගන්න ලේසි වුණේ නෑ. ඉංග‍්‍රීසි ඉස්කෝලෙ වැඩ අමාරුයි. ඔහු පහේ විභාගේ අසමත්.ගම්පහ පාසල් යෑම ඔහුට එපා වුණා. 1948 දී ඔහු ආයෙමත් ගමට ආවා. ඒ වනවිට තාත්තා අම්බලන්තොට කිවුල විද්‍යාලයේ මුල් ගුරු. තාත්ත කුමාරසිංහව ඇතුළත් කළා තංගල්ලේ කි‍්‍රස්තු දේව විදුහලට. කි‍්‍රස්තියානි විදුහලක් වූ එහි එකල විදුහල්පතිතුමා ඉන්දියා ජාතිකයෙක්. ඔහු නියම ඍජු පාලකයෙක්. පාසලේ විනය රැකගැනීම අධ්‍යාපනය තරමටම වැදගත් සේ සැලකුවා. කි‍්‍රස්තු දේව විදුහලේ ළමයින්ට ආදරය කළ, ළමුන් ආදරය කළ අවංක ගුරුවරුන් රැසක් හිටියා. ඔවුන් සැබැවින් ම කැපවී ළමුන්ට ඉගැන්නුවා.කුමාරසිංහ යළිත් අධ්‍යාපනයෙන් හොඳ ප‍්‍රතිඵල පෙන්නුවා. ජ්‍යෙෂ්ඨය සමත්වෙනතුරු ඔහු කි‍්‍රස්තු දේව පාසලේ ඉගෙනුම ලැබුවා. ඒ පාසලේ උසස් පෙළ පන්ති නැති නිසා විදුහල්පතිතුමාගේ උදව්වෙන් කොළඹ වෙස්ලි විද්‍යාලයට ඇතුල්වෙන්නට කුමාරසිංහට හැකි වුණා.ඕර්ලොක් නම් වූ බර්ගර් ජාතික විදුහල්පතිවරයා යටතේ වෙස්ලි විද්‍යාලයෙන් දැඩි විනයානුකූල අධ්‍යාපනයක් ලබන්නට ඔහුට හැකි වුණා. විශ්වවිද්‍යාල ප‍්‍රවේශය ඉහළින් සමත්වූ ඔහු 1958 දී පේරාදෙණිය විශ්වවිද්‍යාලෙ කලා පීඨයට ඇතුළත් වුණා.කුමාරසිංහගෙ ජීවිතේ වසන්ත සමය ගත වුණේ විශ්වවිද්‍යාලෙ. භූගෝල විද්‍යා විශේෂ උපාධිය හැදෑරූ ඔහුගෙ ගුරුවරුන් වුණේ මහාචාර්ය කුලරත්නම්, මහාචාර්ය තම්බයියා පිල්ලෙ, මහාචාර්ය එදිරිවීර සරච්චන්ද්‍ර වැනි ප‍්‍රාඥයෝ. තාරුණ්‍යයේ මිහිරියාවෙන් ඔද වැඩී සිටි ඔවුන් ගත කළේ බොහොම සුන්දර සැහැල්ලු දිවියක්. විශ්ව විද්‍යාල සගයන් කුමාරසිංහට ආදරේට කිව්වෙ ‘ජෝර්ජ්’ කියල.ඒ කාලෙ රැකියා ප‍්‍රශ්නෙකුත් නෑ. අවසාන වසරේ විභාගෙට පෙනී සිට ගෙදර යනකොට ම අධ්‍යාපන දෙපාර්තමේන්තුවෙන් ගුරු පත්වීමක් ලබා දෙනවා. ඒ විදිහට කුමාරසිංහට මුලින් ම පත්වීම ලැබුණේ 1962 මැයි මාසෙ. වීරකැටිය මධ්‍ය මහා විද්‍යාලෙ උපගුරුවරයෙක් ලෙස. ඒ වනවිට මවුපියො රන්නේ පදිංචි වෙලා. රන්නෙ ඉඳල වීරකැටියට ඔහු පාසල් ගියා.උසස් පෙළ පන්තිවලට භූගෝලය ඉගැන්නුවා. ඒ විදුහලේ හිටපු විදුහල්පතිතුමා රාසිංගොල්ල මහත්තය. ජීවිතේ හැමදාටම වටිනා ආදර්ශයක් ලබා දුන්නා. ඉන් පසුව පත් වූ විදුහල්පතිවරයා සී.ටී.එම්. ප‍්‍රනාන්දු. ඔහුගෙනුත් ඉගෙන ගත හැකි බොහෝ පාඩම් තිබුණා. ඔහු පාසල් කාලසටහන පුංචි කාඩ් කුට්ටමක් වගේ හදාගෙන නිරතුරුවම සාක්කුවෙ දාගෙන හිටියා.උදේට පාසලේ පන්ති කාමර පරීක්ෂා කරන විට ගුරුවරුන් නැත්නම් කාල සටහන අරන් බලා ගුරුවරයා ඉන්නව නම් කැඳවනවා. නැත්නම් ඊට පිළියමක් යොදනවා. කුමාරසිංහ විදුහල්පති ධූරයට පත් වූ පසු කලෙක ඔහුත් මේ පිළිවෙත අනුගමනය කළා.වීරකැටිය මධ්‍ය මහා විද්‍යාලෙ ඉගෙන ගත් ගෝලයො අද ලංකාවෙ ඉහළ නිලතල දරනවා. ඒ අතරින් කෙනෙක් වැවිලි කර්මාන්ත අමාත්‍යංශයේ හිටපු ලේකම් ජිනදාස අබේවික‍්‍රම. වීරකැටිය දුෂ්කර ගමක් වුණාට පළාතේ හොඳ ම අධ්‍යාපනයක් ලබාදීපු විදුහලක් වීරකැටිය මැදි මහ විදුහල.1965 දී තංගල්ලෙ හිටපු අධ්‍යාපන අධ්‍යක්ෂවරයාගේ තේරීම අනුව කුමාරසිංහට විදුහල්පති තනතුරක් ලැබුණා. නාකුළුගමුව ගාමිණී මහා විද්‍යාලෙට. මිශ‍්‍ර පාසලක්. පාසලේ අධ්‍යාපන තත්ත්වය වගේ ම විනය මට්ටමත් ඉහළින් පවත්වා ගැනීම අලුත් විදුහල්පතිතුමාගේ අරමුණ වුණා. කිසිදාක ඔහුට ළමයකුට දැඩි දඬුවම් දෙන්න ඕනෑ වුණේ නෑ.එක බැල්මෙන් ඇස් දෙකෙන් ළමයි පාලනය කරගන්න හැකියාව තිබුණා. විදුහල්පති වුණත් ළමයින්ට ඉගැන්නුවා. පාසලේ කී‍්‍රඩා අංශයත් කලා අංශයත් දියුණු කළා. උසස් පෙළ කලා පන්තිය අරඹලා විශේෂයෙන් වෙහෙසවෙලා ඉගැන්නුවා. ගමේ දක්ෂ දරුවො විශ්ව විද්‍යාලෙට තේරුණා.නාකුළුගමුව ගාමිණී විද්‍යාලෙන් උසස් පෙළ සමත් වෙලා එහෙම විශ්ව විද්‍යාලෙට ගිය දක්ෂ සිසුවෙක් තමයි අද ජනමාධ්‍ය අමාත්‍යංශයේ ලේකම් ආරියසිරි දිසානායක. නාකුළුගමුව පුංචි දුෂ්කර පාසලක් වුණාට රටේ වැදගත් තැන්වල ලොකු පුටුවල රාජකාරියේ නියැලෙන උගතුන් රැසක් බිහි කළ පාසලක්.නාකුළුගමුව විද්‍යාලෙට කී‍්‍රඩා පිටියක් තිබුණෙ නෑ. නාකුළුගමුවේ ගම්මුලාදෑනි මහත්තයට අයත් විශාල වෙල් යායක් පාසලට යාබදව තිබුණා. ඒ වෙල් යායේ ගොයම් කපලා ඉවරවුණු කාලෙට නියරවල් කපලා ධාවන තීරු හදලා පාසලේ ළමයි කී‍්‍රඩා තරගෙ පැවැත්තුවා.කී‍්‍රඩා පුහුණු කළේ ගම්මුලාදෑනි මහත්තයගේ බාල දූ අමරා නානායක්කාර. ඈ ඉගැන්නුවෙත් ඒ පාසලේ. අමරා ගැන තරුණ කි‍්‍රයාශීලි විදුහල්පතිතුමාගෙ හිතේ ඇතිවුණු හැඟීම පළ දැරුවේ 1973 දී ඔවුන් දෙපොළ විවාපත් වීමෙන්. 1974 දී ඔවුන්ගේ එකම පුතා රවි දුෂ්මන්ත උපන්නා. අද රවි පරිගණක ඉන්ජිනේරුවකු ලෙස එංගලන්තයේ සමාගමක විධායක තනතුරක් උසුලනවා.නවසිය හැත්තෑවේ රජය මාරු වුණාම කුමාරසිංහ විදුහල්පතිතුමාට මාරුවක් ලැබුණෙ ඔහු යූඇන්පී කාරයෙක් ය කියල. ඒත් විශ්ව විද්‍යාල ශිෂ්‍යයෙක්ව සිටිය කාලෙ ඉඳලම ඔහු කොමියුනිස්ට් පාක්ෂිකයෙක්. තමාගේ ඥාතියෙකු වූ රන්ජිත් අතපත්තු මහත්තයට කෑම වේලක් දීමයි මාරුවට හේතුව. ඔහු මාරුව බාර ගත්ත. ඒ අකුරැස්සේ මාරඹ විදුහලට. එතැනින් පස්සේ දෙනිපිටිය විද්‍යාලෙට. 1972 දී මොරටුවෙ එගොඩ උයන විද්‍යාලෙට. ඔහු ඒ පාසල්වල දිගු කාලයක් සේවය කළේ නෑ.1974 අවසාන භාගයේදී ඔහු මාතර මහා විද්‍යාලෙට පත්ව ගියා. නවසිය හැත්තෑහත වන තුරු ඔහු ඒ පාසලේ සේවය කළා. 1977 දී කුමාරසිංහ විදුහල්පතිතුමා බී.වයි. තුඩාවේ මහත්තයගේ ජයග‍්‍රහණය පතා සහය දුන්නා. ඒ පාර එක්සත් ජාතික පක්ෂය බලයට ඇවිත් “කොමියුනිස්ට් කාරයා” කියල ආයෙත් මාරු කළා. ඒ හක්මන වේපතඉර මහා විද්‍යාලෙට.ඒ පාසලට බස් හතරකින් යා යුතුයි. පදිංචිය නාකුළුගමුවේ. නාකුළුගමුවෙන් දික්වැල්ලට, එතැනින් බෙලිඅත්තට, බෙලිඅත්තෙන් හක්මනට. හක්මනින් දෙයියන්දර බස් එකේ ගිහින් වේපතඉර හන්දියෙන් බැහැලා හැතැප්ම තුන්කාලක් පයින්ම ගිහින් උදේ 7.00 වෙනකොට පාසලේ. රන්ජිත් අතපත්තු මන්තී‍්‍රතුමාට මේක ආරංචි වෙලා ආයෙත් ඔහු නාකුළුගමුවටම පත්කර එව්වා.1979 දී කුමාරසිංහ විදුහල්පතිතුමා නැවත වරක් නාකුළුගමුවෙ විදුහල්පති ධූරයට පත් වුණා. ඒ වන විට විද්‍යාලෙ උසස් පෙළ විද්‍යා විෂය ධාරාව අරඹලා. විද්‍යාගාරයක් නෑ. හොඳ පුස්තකාලයක් නෑ.අධ්‍යාපන දෙපාර්තමේන්තුවට කංකෙඳිරි ගාල ආධාර ඉල්ලගෙන නවීන විද්‍යාගාරෙකුත්, පුස්තකාලෙකුත් විදුහලට තනවා ගත්තා. කුමාරසිංහ විදුහල්පතිතුමා බොහෝ විට උනන්දු වුණේ පාසලක තිබුණු භෞතික සම්පත් වැඩි දියුණු කරගෙන අධ්‍යාපන මට්ටමත් විනයත් ඉහළින් පවත්වා ගැනීමටය. මුලින් 600 ක් පමණ වූ ශිෂ්‍ය සංඛ්‍යාව දෙගුණයකටත් ඉහළ ගියා.නාකුළුගමුව හම්බන්තොට දිස්ති‍්‍රක්කයේ හොඳම පාසල බවට පත් කරගන්නට ඔහුට ඒ තරම් කලක් ගියේ නෑ.1988 දී ජාතික අධ්‍යාපන ආයතනය මගින් පැවැත්වූ අධ්‍යාපන කළමනාකරණ පශ්චාත් උපාධි ඩිප්ලෝමාව හදාරන්නට ඔහුට අවස්ථාව උදා වුණා. ඉන් පසුව සීඩා ව්‍යාපෘතිය යටතේ කුඩා පාසල් සංවර්ධනය කිරීම සඳහා අධ්‍යාපන අමාත්‍යාංශයෙන් ආරම්භ කළ ව්‍යාපෘතියේ දෙවැනි පරිපාලන නිලධාරියා ලෙස කටයුතු කළා.මේ අතරතුර කොළඹ ඩී.එස්. සේනානායක විදුහලේ හිටපු විදුහල්පති විශ‍්‍රාම යන හෙයින් ඩී.එස්. සේනානායක විදුහලේ විදුහල්පතිධුරය භාරගන්නා ලෙස එවකට සිටි අධ්‍යාපන ලේකම්වරයා ඔහු ගෙන් ඉල්ලා සිටියා. 1989 පෙබරවාරි මාසෙ කුමාරසිංහ මහතා ඩී.එස්. සේනානායක විද්‍යාලෙ විදුහල්පතිධුරයට පත් වුණා.1990 මුලදි ඔහුට පන්නිපිටිය ධර්මපාල විද්‍යාලයේ විදුහල්පතිධුරය හිමි වුණා. අඩ සියවසක ස්වර්ණමය ඉතිහාසයකින් යුතු උසස් මට්ටමේ මිශ‍්‍ර පාසලක් වූ ධර්මපාල විදුහලට ඔහු පත්ව ගියේ සතුටින්.විද්‍යාලයේ මුල් දැක්මෙන් ම ඔහු සිත ප‍්‍රබෝධයට පත් වුණා. අධ්‍යාපනයට සුදුසු මනරම් දැක්මක් ධර්මපාල විද්‍යාල භූමියේ තිබුණා. සිසු පිරිස 3000 කට අධිකයි ආචාර්ය මණ්ඩලය 125 ක්. විනය ගරුක බොදු හැදියාවට අනුගත වූ සිසු පිරිසක්. විද්‍යාලයේ අධ්‍යාපන මට්ටම පිළිබඳ විශේෂ අධ්‍යයනයක් කළා.1991 - 94 ඔහුගේ පාලන කාලය අවසානය වන සාමාන්‍ය පෙළ ප‍්‍රතිඵල 80% කුත් උසස් පෙළ ප‍්‍රතිඵල 60% දක්වාත් ඉහළ නංවන්නට ඔහු සමත් වුණා. ඒ වන විට ඉදිකිරීමට යෝජිතව තිබු කි‍්‍රකට් පිටිය සහිත පිට්ටනිය සඳහා ලක්ෂ 12 ක් වෙන් කර තිබුණා. ආදි ශිෂ්‍ය සංගමය හා ගුරු දෙගුරු සංගමය සමඟ එක්ව එහි වැඩ නිම කළා. පන්නිපිටිය ධර්මපාලය ලක් මාතාවට ධීර වීර දූ පුතුන් රැසක් බිහි කළ විද්‍යාලයක්.ශක්තිමත් ආදි ශිෂ්‍ය සංගමයෙන් වගේම ගුරු මණ්ඩලයෙනුත් විදුහල්පතිතුමාට ලොකු සහයෝගයක් ලැබුණා. ආචාර්ය මණ්ඩලයේ සුහද බව සිසුන් ගේ ආචාරශීලී බව හමුවේ ගෙවුණු සිවු වසර අදත් ඔහු මෙනෙහි කරන්නේ හද පිරි සතුටින්. ජීවිතේ කෙදිනක හෝ යළිත් වරක් විදුහල්පතිකම ලැබෙනවා නම් ඔහු වඩාත් කැමති ධර්මපාල විද්‍යාලෙ විද්‍යාලාධිපතිධුරය බාරගන්නලු.1994 දී කොළඹ රාජකීය විද්‍යාලෙ විදුහල්පතිධුරය පුරප්පාඩු වුණා. පුංචිම පාසලකින් ඇරැඹුණු විදුහල්පති වෘත්තිය රටේ ඉහළම තැනින් අවසන් කරන්නට ඇත්නම් කියන ආශාව ඔහුගේ හිතේ ඇති වුණා. ඔහු ඉල්ලුම් පත‍්‍රයක් යැව්වා. අයැදුම්කරුවන් 14 දෙනකු අතරින් පළවැනි තැනට තේරුණා. ආදි ශිෂ්‍ය සංගමය ඔහුගේ පත්වීමට එරෙහි වුණා.ඒ ආදි රාජකීය ශිෂ්‍යයෙකුත් සම්මුඛ පරීක්ෂණයට පෙනී සිටි ඔහු නොතේරුණු නිසා. එවකට හිටපු අධ්‍යාපන ඇමැතිවරයා යළිත් සම්මුඛ පරීක්ෂණයක් පැවැත්වුවා. එවරත් කුමාරසිංහ විදුහල්පතිතුමා පළමුවැනියා වුණා. ඇමැතිවරයා ආදි ශිෂ්‍ය සංගමයට කරුණු පැහැදිලි කළා. කුමාරසිංහ මහතා විදුහල්පතිධුරය බාර ගත්තා.හයදහසකට අධික සිසු පිරිස ලංකාවේ හොඳම ප‍්‍රතිඵල සෑම වසරකම වාර්තා කළා. විදුහල්පතිතුමා 1994 ප‍්‍රතිඵල පිරික්සා බැලුවා. වැඩ හතරම අසමත් සිසුන් 21 කුත් සිටියා. අසමත් වූ සිසුන් අතරින් හය දෙනෙක් පහේ ශිෂ්‍යත්වෙන් ලංකාවේ ඉහළම ලකුණු ලබා සමත් වූවන්. වසර හයක් රාජකීය විද්‍යාලයීය අධ්‍යාපනය ලබා තිබියදීත් ඔවුන් වැඩ හතරම අසමත් වෙන්නට හේතු සොයා බැලුවා.ඔවුන් හැම දෙනාම පිට නිවාසවල නැවතී ඉගෙන ගත් සිසුන්. මව්පියන් - ගේ දොර බොහෝ දුර. ඔවුන් ගේ අධ්‍යාපනය හෝ වෙනත් ප‍්‍රශ්න පිළිබඳ මවුපියන් ගේ වත් ගුරුවරුන් ගේ වත් අවධානය යොමු වෙලා නෑ.රාජකීය විද්‍යාලයේ ඉපැරැණි රටාව වෙනස් කරමින් කුමාරසිංහ විදුහල්පතිතුමා නව හඳුන්වාදීම් කිහිපයක් සිදු කළා. පාසල ඇරැඹෙන්නට පෙර පාසල් ගීතය ගායනා කිරීම, උදෑසන පාසල ඇරැඹීමට පෙර දේශාභිමානී, උසස් රසයෙන් යුතු සිංහල හා ඉංගී‍්‍රසි ගීතවල අනුවාදන අසන්නට සැලැස්වීම, ඉන් පෙර කිසි දිනෙක පවත්වා නොතිබුණු වර්ණ රාති‍්‍රයක් වාර්ෂිකව පැවැත්වීමට කටයුතු කිරීම හා පොදු ආමන්ත‍්‍රණ පද්ධතියක් විදුහලේ ස්ථාපිත කිරීම ඉන් කිහිපයක්.එතෙක් කල් විද්‍යා විෂය ධාරාවටත්, විද්‍යා අධ්‍යාපනයටත් මුල් තැන හිමි වූ පාසලේ උසස් පෙළ ලලිතකලා විෂය ධාරාව අරඹා, ඒ තුළින් දස්කම් සහිත දරුවන්ගේ සෞන්දර්යාත්මක හැකියාවන් ඔප් නැංවීමත් ඔහු ඇරැඹු විශේෂ ව්‍යාපෘති අතරින් තවමත් කි‍්‍රයාවට නැංවෙනවා.දරුවන්ගේ මනස නිරාකූල කිරීමට කලාත්මක හැඟීම් පුබුදු කිරීම මහෝපකාරී වන බව තදින්ම අදහන කුමාරසිංහ විදුහල්පතිතුමා හැමදාම තමන්ගෙ ගුරු මණ්ඩලයට කිව්වෙ “අනුන්ගේ දරුවන්ට හොඳින් උගන්වන්න; තමන්ගේ දරුවො දෙවියෝ බලාගනී!” කියලයි.වසර 35 ක් වූ ගුරු සේවයෙන් පුරා වසර 32 ක්ම විදුහල්පති ධූරයේ කටයුතු කළ කුමාරසිංහ විදුහල්පතිතුමා 1998 දී විශ‍්‍රාම ගියා. එතෙක් විදුහල්පති නිල නිවාසවලට පදිංචිව සිටි ඔහු විශ‍්‍රාම ලබා පන්නිපිටිය ප‍්‍රදේශයේ කුලී නිවසක පදිංචියට ගියා. ඒ වන විට මාකුඹුර ප‍්‍රදේශයේ ඔහු මිතුරෙකු ගෙන් මිලදී ගත් ඉඩම් කෑල්ලක නිවෙසක් තනාගෙන එහි පදිංචි වුණා.විශ‍්‍රාම ලැබීමෙන් පසුව කුමාරසිංහ මහතා ශී‍්‍ර ලංකා අධ්‍යාපන ප‍්‍රවර්ධන සංගමයට සම්බන්ධ වී එහි කි‍්‍රයාකාරී සාමාජිකයකු ලෙස කටයුතු කරනවා. අධ්‍යාපනයට සම්බන්ධ ප‍්‍රතිපත්ති සකස් කිරීම හා ඊට අදාළ සංවර්ධනාත්මක උපදෙස් ලබා දීම එමඟින් සිදු කෙරෙනවා. මෙරට විද්වත් අධ්‍යාපනඥයින්ගේ සංගමයක් වන එහි ලේකම්වරයා ලෙස 2003 - 2004 වසරවල ඔහු කටයුතු කළා.ජනාධිපති සංකල්පයක් මත කි‍්‍රයාත්මක කැරෙන ඉසුර පාසල් ව්‍යාපෘතිය අධීක්ෂණය කිරීමටත් ඔහු මේ දිනවල කාලය යොදවනවා. විශ‍්‍රාම ගියත් කියන්න තරම් විවේකයක් නැති කුමාරසිංහ විදුහල්පතිතුමා මිතුරන් සමග සංචාරයේ යෙදෙන්න, කඳු නගින්න, ගී ගයන්න විනෝද වෙන්න තවමත් බොහෝම කැමැතියි.සාගරිකා දිසානායක ජයසිංහ ඡායාරූපය - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=ay0904122</link>
    <topic>මාතලේ දුෂ්කර ගම්මාන රැසක පානීය ජල ප‍්‍රශ්නයට විසැඳුම්</topic>
    <author>සුභද්‍රා දේශප‍්‍රිය</author>
    <content>ගම්මුලාදෑනියා ග‍්‍රැමෆෝනයක් ගෙනා දවසේ සිංදු අහන්න පොරකෑ හැටි අදත් මතකයිමාතලේ දුෂ්කර ගම්මාන රැසක පානීය ජල ප‍්‍රශ්නයට විසැඳුම්බේරුවල ධීවර වරාය මුළු රටේම ආර්ථිකයට ශක්තියක්බස්නාහිර පොල් වගාව නැංවීමට ලක්ෂ 650 ක්රත්තොට වැව පිළිසකර වැඩ ඇරැඹේමහින්ද චින්තන දස අවුරුදු සංවර්ධන සැලැස්ම යටතේ ඉතා විශාල සංවර්ධන ව්‍යාපෘති රැසක් මාතලේ දිස්ති‍්‍රක්කයේ කි‍්‍රයාත්මක කෙරේ.නොදියුණු ගම්මාන සංවර්ධනය කිරීමේ ව්‍යාපෘතිය යටතේ මාතලේ දිස්ති‍්‍රක්කයේ ඉතා දුෂ්කර ගම්මාන ඇතුළත් පොල්වත්ත කන්ද, කිරිමැටිය, කවුඩා ගම්මානය ග‍්‍රාමසේවා කොට්ඨාස තුනක් සංවර්ධනය කර සියලුම යටිතල පහසුකම් වැඩි දියුණු කිරීමට ජනාධිපති උපදේශක මාතලේ අමරවංශ නායක හිමියන්ගේ අනුශාසකත්වයෙන් වැඩ කටයුතු අරඹා තිබේ.එම ගම්මාන සඳහා මූලික අවශ්‍යතාවත් සැපිරී නොතිබුණු අතර මේ වන විට විශාල සංවර්ධන ව්‍යාපෘති රැසක් ආරම්භ කර තිබේ.මාතලේ අමරවංශ නාහිමියෝකවුඩා ගම්මාන, කිරි මැටිය, ඇල ගල මාර්ගය සංවර්ධනය කිරීම එම ගම්මාන වෙත බස් රථ සේවා ආරම්භ කිරීම තෙකලා විදුලිය ලබාදීම, පොල්වත්ත කන්ද රජයේ විද්‍යාලයට ගොඩනැගිල්ලක්, කී‍්‍රඩා පිටියත්, බුදු මැදුරක් ඉදිකිරීම, ඇලගල රාජ්‍ය වතු යායෙන් අක්කර 150 ක් ජනතාවට ලබාදීම, කටාරන්තැන්න පානීය හා කෘෂිකාර්මික ජල යෝජනා ක‍්‍රමයක් ස්ථාපිත කිරීම, සෞඛ්‍ය මධ්‍යස්ථානයක් ගොඩනැගීම, ඇතුළු කටයුතු මේ වනවිට නිමවා තිබේ.පොල්වත්ත කන්ද, කිරිමැටියා, කවුඩා ගම්මාන කටාරන්තැන්න ප‍්‍රදේශ සඳහා පානීය හා කෘෂිකාර්මික ජල යෝජනා ක‍්‍රමයක් ආරම්භ කර එම ප‍්‍රදේශවල ජනතාවගේ ජල අවශ්‍යතා සපුරාලීමට පියවර ගෙන තිබේ. උග‍්‍ර ජල හිඟයකට මුහුණ පා සිටින එම ප‍්‍රදේශවල ජනතාවට ජල අවශ්‍යතා සැපිරීම සඳහා රත්තොට වැව ප‍්‍රතිසංස්කරණ කටයුතු මේ වනවිට ආරම්භ කර තිබේ.රත්තොට වැව පිළසකර වැඩ අධීක්ෂණය කරන මාතලේ අමරවංශ නාහිමියෝමැදවත්ත ප‍්‍රදේශය තුළ අක්කර තිහක ප‍්‍රමාණයක් ප‍්‍රතිසංස්කරණය කැර අඩි දොළහක් උසට බැම්මක් බැඳ ජලය රැස් කිරීමේ ව්‍යාපෘතියේ මූලික අදියර දැනට ආරම්භ කර තිබෙන අතර වාරිමාර්ග දෙපාර්තමේන්තුවේ ද ජනාධිපති උපදේශක මාතලේ අමරවංශ හිමියන් ගේ ද නිරීක්ෂණය යටතේ එම කටයුතු සිදුකෙරේ.ඉහත සඳහන් ග‍්‍රාමීය ප‍්‍රදේශවලට අමතරව අතිරික්ත ජලය රත්තොට නාගරික ප‍්‍රදේශ වෙත ද බෙදා හැරීමට සැලැසුම් කැර තිබේ. ප‍්‍රතිසංස්කරණය කරනු ලබන රත්තොට වැව ඉතිහාසයේ දී ද ජනතාවගේ ප‍්‍රයෝජනය සඳහා ජලය රැස්කර තබාගත් තැනකි.පරිහරණය නොකිරීමෙන් විනාශ වී ගිය මේ වැව නැවත ප‍්‍රතිසංස්කරණය කිරීමෙන් ජල හිඟයකට මුහුණ පා සිටි පවුල් දහසකට අධික ප‍්‍රමාණයකට සහන සැලසෙයි. යෝජිත ජල ව්‍යාපෘතියේ වැඩකටයුතු නිම කිරීම සඳහා වැය වන මුදල එක්කෝටි පනස් ලක්ෂයකි.සුභද්‍රා දේශප‍්‍රිය</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=ay0904123</link>
    <topic>බේරුවල ධීවර වරාය මුළු රටේම ආර්ථිකයට ශක්තියක්</topic>
    <author>රූපාන්ති බුලත්සිංහල ඡායාරූප - විමල් කරුණාතිලක</author>
    <content>ගම්මුලාදෑනියා ග‍්‍රැමෆෝනයක් ගෙනා දවසේ සිංදු අහන්න පොරකෑ හැටි අදත් මතකයිමාතලේ දුෂ්කර ගම්මාන රැසක පානීය ජල ප‍්‍රශ්නයට විසැඳුම්බේරුවල ධීවර වරාය මුළු රටේම ආර්ථිකයට ශක්තියක්බස්නාහිර පොල් වගාව නැංවීමට ලක්ෂ 650 ක්වරාය කළමනාකාර අයි. එච්. නන්දසිරිබස්නාහිර පළාතේ වේගවත් සංවර්ධනයක් සිදුවූයේ මහින්ද චින්තනයට සමගාමීවය. මංමාවත්, පාසල්, රෝහල්, රජයේ කාර්යාල ඉදිවෙද්දි මත්ස්‍ය කර්මාන්තයේ සංවර්ධනය උදෙසා ද රජය පියවර ගත්තේය.වෙරළ ආසන්නයේ තිබු බොහෝ ධීවර වරාය විනාශ වී තිබුණේ සුනාමි රළ පහරිනි. එලෙස හානි වූ වරායන් අලුත්වැඩියා කර ජනතා අයිතියට පවරා දීම රජය පියවර ගත්තේය.ශී‍්‍ර ලංකාවේ ප‍්‍රමුඛතම ආදර්ශ ධීවර වරාය ලෙස සැලැකෙන බේරුවල වරායට සෙසු වරාය සමඟ සැසදීමේදී හිමිවන්නේ සුවිශේෂ ස්ථානයකි. බේරුවල ධීවර වරාය මේ වන විට ධීවර ජනතාවගේ පමණක් නොව ශී‍්‍ර ලංකාවේ ආර්ථිකය ශක්තිමත් කරන තැනට පත්ව තිබේ.සුනාමියේදී දැඩි අලාභහානි නොවූවත් සාමාන්‍ය බලපෑමක් ඇතිවිය. මේ සියල්ල යථා තත්ත්වයට පත්කිරීමට චයිනා හාබර් ව්‍යාපෘතියට හැකිවීම භාග්‍යයකි. බෝට්ටු, කාර්යාල, ගොඩනැගිලි යළි අලුත්වැඩියා කරදීමෙන් වරාය පරිශ‍්‍රය පිළිසකර කර තිබිණි.මේ වෙන විට බේරුවල වරාය තටාකාංගනය තුළ බෝට්ටු 400 ක් පමණ තිබෙන අතර මේ බෝට්ටුවල ප‍්‍රමාණය අඩි 40, 42 හා අඩි 30, 42 තරම් වේ. චීන ආධාර යටතේ මිලියන 410 ක ආධාර පහසුකම් බේරුවල වරායට හිමිවිය.ධීවරයන්ට ආහාර පාන සපයා ගැනීමට හැකි ආපන ශාලාවක්, මීටර් 113 ක් දිග වෙන්දේසි ශාලාවක්, මීටර් 75 ක් දිග දැල් සැකසුම් මධ්‍යස්ථානයක් බේරුවල වරාය සතුය. සෑම අංශයක්ම අංග සම්පූර්ණ බවට පත්කිරීමට මේ වෙන විටත් පියවර ගෙන තිබේ.ශී‍්‍ර ලංකාව වටා ඇති මහද්වීපික තටාකය තුළ සරු මත්ස්‍ය අස්වැන්නක් තිබේ. එයට හේතුව මත්ස්‍යයන්ට හොඳින් පෝෂණය විය හැකි පාරිසරික පසුබිමක් ඉන්දියන් සාගරයේ තිබීමයි. මේ නිසා මේ අස්වැන්න නෙළා ගැනීමට ක‍්‍රමවත් වැඩපිළිවෙළක් අවශ්‍ය බව රජය අවබෝධ කරගෙන තිබේ. ධීවර ජනතාවගේ ආර්ථික, සමාජීය තත්ත්වය ඉහළ නැංවීමට කටයුතු කර තිබෙන්නේ මේ නිසා ය.වරායේ නව ප‍්‍රවණතා පිළිබඳ වරාය කළමනාකාර අයි. එච්. නන්දසිරි මහතා අදහස් දැක්වූයේ මේ ආකාරයටය.“බේරුවල වරාය මගින් විශාල මත්ස්‍ය සම්පතක් ලබාගැනීමට මේ වන විටත් හැකිවී තිබෙනවා.බේරුවල වරායට ලැබී ඇති ආධාර නිසා එවැනි තත්ත්වයකට ළඟාවීමට අපට හැකිවී තිබෙනවා. ටොන් 50 ක් උසුලන්න දොඹකරයක් මේ වන විට වරාය සතුවී තිබෙනවා. බෝට්ටු අලුත්වැඩියා කිරීමේදී මේ යන්ත‍්‍රය ඉතාම ප‍්‍රයෝජනවත්, වතුරේ තිබෙන යාත‍්‍රා ගොඩට ගෙන යාමටත්, නැවත වතුරට ගෙන යාමත් කරන්නෙ මේ දොඹකරය මඟින්. වරාය සංකීර්ණය තුළ අභ්‍යන්තර මාර්ග පද්ධතිය ක‍්‍රමවත් ආකාරයට තිබෙනවා.මේ නිසා දියත් කරන බෝට්ටුවලට වතුරත් කෑමත් ගෙන යාම පහසුයි. යාත‍්‍රා වලට ඉන්ධන සැපයීමට හැකි ගැලුම් 8000 ක් පමණ ගබඩා කළ හැකි ඉන්ධන ටැංකියක් තියෙනවා. ඉන්ධන පොම්ප කිරීමට ඉන්ධන පොම්ප දෙකකුත් වරායට ලැබී තිබීම ඉන්ධන සැපයුමට පිටිවහලක්. සුනාමි ව්‍යසනයේදී විනාශ වී ගිය මීටර් 425 ක් දිග දියකඩනය මේ වෙන විට අලුත්වැඩියා කර තිබීම ධීවරයන්ට පහසුවක්.වරාය තුළට වැලි ඒම වළක්වන මීටර් 130 ක් දිග වැලි කඩනය තටාංගන ගැඹුර සුරැකීමට උපකාරී වෙනවා. මුහුදු යන බෝට්ටුවලට ආහාරපාන, අයිස් වතුර සපයා ගත හැකි මීටර් 112 ක් පමණ සේවා ජැටියකුත් බේරුවල වරායට තිබීම පහසුවක්.මුහුදු ගිය බෝට්ටු මාලු ගොඩට ගෙනාවහම මසුන් බෑමට මීටර් 113 ක් පමණ දිග වේදිකා බැම්මක් තිබීම සුවිශේෂයක්. විශාල මාළු ප‍්‍රමාණයකට අයිස් දාන්න අපේ වරායෙම හැකියාවක් නැහැ. මේ නිසා පිටතින් අයිස් කැබැලි ගෙන්වන්න සිද්ධ වෙලා තියෙනව. අයිස් කියුබ් 2000 කට වැඩි ප‍්‍රමාණයක් ගෙන්වන්න අවශ්‍ය වෙනවා.වරායට එන පෞද්ගලික වාහනවලින් අපි මුදලක් අය කරගන්නවා. ඒ හැර සත්ත්ව ආහාර නිෂ්පාදනය මගිනුත් අපට ලැබෙන්නේ වාසි සහගත ලාභයක්. මේ හැම දෙයක්ම මගින්ම වරායෙ ආදායම වැඩි වෙනවා. බේරුවල වරායෙ සංවර්ධන කටයුතු බොහෝදුරට සිදුවී අවසන්ය. එහෙත් දියුණු වරායක තත්ත්වයේ සුපර්මාකට් එකක් බේරුවල වරායට නොතිබීම අඩුපාඩුවක්.ධීවරයකු වන මර්ෂි අනෝජ් මහතා තම අදහස් දක්වමින් “මම දැන් අවුරුදු 23 ක සිට මේ කාර්යේ නිරතවී සිටිනවා. මට බෝට්ටු හතරක් තියෙනවා. බෝට්ටු හතර මගේ දරුවෝ වගේ. සමහර දවස්වලට ලක්ෂ ගණනක මාළු හම්බ වෙනවා. සමහර කාලවලට නැහැ. වරායෙ තත්ත්වය දැන් හොඳයි. වරාය සංවර්ධන කටයුතු ගැන නම් අපට සතුටුයි.”පී. මාකස් ප‍්‍රනාන්දු යාත‍්‍රා හිමියෙක් බේරුවල වරාය සංවර්ධනය ගැන ඔහු දැක්වූයේ මෙබඳු අදහසකි. වාරකන් කාලයට තමයි අපිට ප‍්‍රශ්න ඇතිවෙන්නේ, වරාය පහසුකම් අතින් සෑහීමට පත්වෙනවා. දැනට යාත‍්‍රා හතරක් මට තියෙනවා. රජය ධීවරයන් ගැන මීටත් වඩා අවධානයක් යොදනවා නම් ඒ ගැන ස්තුතිවන්ත වෙනවා.”රූපාන්ති බුලත්සිංහල ඡායාරූප - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=ay0904124</link>
    <topic>බස්නාහිර පොල් වගාව නැංවීමට ලක්ෂ 650 ක්</topic>
    <author>රූපාන්ති ඡායාරූප - සුදම් ගුණසිංහ</author>
    <content>ගම්මුලාදෑනියා ග‍්‍රැමෆෝනයක් ගෙනා දවසේ සිංදු අහන්න පොරකෑ හැටි අදත් මතකයිමාතලේ දුෂ්කර ගම්මාන රැසක පානීය ජල ප‍්‍රශ්නයට විසැඳුම්බේරුවල ධීවර වරාය මුළු රටේම ආර්ථිකයට ශක්තියක්බස්නාහිර පොල් වගාව නැංවීමට ලක්ෂ 650 ක්සෑම අංශයකින්ම සංවර්ධනය වූ සමෘද්ධිමත් දේශයක් බිහිකිරීම රජයේ අභිලාශයයි. ඒ අනුව සෑම ගම් දනව්වක්ම කඩිනමින් සංවර්ධනය කිරීමට රජය පියවර ගත්තේය. මාර්ග, පාලම්, ඇළවේලි, පාසල් කඩිනම් සංවර්ධනය කරමින් ජනජීවිතය යහපත් කිරීමට ප‍්‍රතිපාදන වෙන් කිරීම දිගින් දිගටම සිදුවිය.ආර්ථිකයට ශක්තිමත් විනිමය දායකත්වයක් එක්කරනු ලබන වැවිලි ති‍්‍රත්වය සඳහා තිබෙන උනන්දුව හා කැපවීම තව තවත් වැඩි කෙරිණි. බස්නාහිර පළාතේ ද සංවර්ධනය අරමුණු කරගත් ව්‍යාපෘති රැසක් කි‍්‍රයාත්මක විය.වැඩිම ජනගහනයක් ජීවත්වන බස්නාහිර පළාතේ ඉඩම් බෙදීම වේගවත් වීම සත්‍යයකි. එවැනි තත්ත්වයකදී වුව බස්නාහිර පළාත වැවිලි සඳහා යොමු කිරීමට රජය පසුබට නොවීය.මේ පිළිබඳ පොල් වගා කිරීමේ මණ්ඩලයේ සභාපති ආචාර්ය ජයන්ත ගුණතිලක මහතා මෙසේ අදහස් දැක්වූයේය.වී හැරුණ විට අත්‍යවශ්‍ය ආහාර බෝගයක් වූ පොල් වගා කිරීම සඳහා බස්නාහිර පළාතේ ජනතාව යොමු කිරීම අසීරු වූයේ භූමියේ තිබෙන සීමිත බව නිසාය. කෙසේ හෝ ඒ බාධකය ජයගෙන දේශීය පොල් අවශ්‍යතාව සපුරාලීමට රජයට හැකිවිය.නොවැම්බර් මාසයේ සිට ඊළඟ අවුරුද්දේ අපේ‍්‍රල් දක්වා සාමාන්‍යයෙන් පවතින නියඟ නිසා පොල් අස්වැන්න අඩුවීමත්, ඒ නිසා පොල් මිල ඉහළ යාමත් ජනතාවගේ ආර්ථිකයට බලපෑම් ඇති කරන ප‍්‍රශ්නයක් බවට පත් වී තිබේ.ඉක්මනින් ඵල දරන පොල් සිටුවීම ඊට විසඳුම බව රජය අවබෝධ කරගෙන සිටී. බස්නාහිර පළාතේ ජනතාව වගා සංග‍්‍රාමයට එක්කර ගැනීමත් ඔවුන්ට අවශ්‍ය පහසුකම් ලබා දීමටත් රජය යුහුසුළු විය. අක්කර 50 වැඩි ඉඩම් බස්නාහිර පළාතේ නොතිබීමත්, කුඩා ඉඩම්වල මේ කාර්යය සාර්ථකව කිරීමට අවශ්‍ය කටයුතු සලසා ගැනීමත් ඇති වී තිබෙන ගැටළු විය.සමස්තයක් වශයෙන් ගණනය කළ විට බස්නාහිර පළාත තුළ පොල් සැපයීම අඩු මට්ටමක පවතී. ප‍්‍රධාන හේතුව වගා බිම් ප‍්‍රතිශතය අඩුවීමයි. මේ නිසා ගෙවතු මට්ටමින් පොල් වගාව දිරිමත් කළ යුතු වෙයි.2008 වර්ෂයේදී රුපියල් මිලියන 61 ක් පොල් වගාව සංවර්ධනයට වෙන් කර තිබෙන අතර වගා කර තිබෙන බිම් ප‍්‍රමාණය අක්කර 1376 කි. වගාකර තිබෙන ඉඩම් පුනරුත්ථාපනය කිරීමත්, මේ යටතේ සිදු කෙරිණි.පොල් වගා කිරීමේ මණ්ඩලය මගින් අක්කර බාගයකට වැඩි පොල් ඉඩම් සඳහා පොල් පොහොර සහන මිලකට ලබාදීම වසර 2007 සිට ම කි‍්‍රයාත්මක වේ.වෙළෙඳපොළ පොහොර මිල ගණන් අනුව පොල් පොහොර මෙටි‍්‍රක් ටොන් එකක් සඳහා වගාකරුවන්ට ලැබෙන වාසිය රුපියල් 20000 ඉක්මවයි.ගෙවතු වගාව සඳහා සහනදායි පොහොර යෝජනා ක‍්‍රමයක් කි‍්‍රයාත්මක කරන ලෙස උපදෙස් දෙන ලදී. ඒ අනුව කිලෝ ග‍්‍රෑම් 3.3 ක පොහොර ප‍්‍රමාණයක් අඩංගු පොහොර පැකට් ලක්ෂයක් සහන මිල යටතේ ලබාදීම සිදුවේ. එම පොහොර පැකට්ටුවක් එක් පොල් ගසකට වසරකට ප‍්‍රමාණවත්ය. ඒ සඳහා වසරකට වැයවෙන මුදල රු. 300 ක් වන අතර රු. 100 ක සහන මිලක් පොල් වගාකරුවන්ට හිමිවේ.අක්කර 1/2 ට අඩු, පොල් සහිත ගෙවතු සඳහා එක් වගාකරුවෙකුට උපරීමව මේ පොහොර පැකට් 10 ක් ලබා දෙනු ඇත. බස්නාහිර පළාතේ පොල් ගස් 2, 3 ක් ඇති ගෙවතු හිමියෙකුට මේ මගින් සෙතක් සැලැසේ.කුඩා ගෙවතුවලට පැළ 5 බැගින් එක්ලක්ෂ හැත්තැදෙදහස් හයසිය හැත්ත අටකට පොල් පැළ ලබා දී තිබේ. මේ වෙන විට පොහොර මෙටි‍්‍රක් ටොන් 1000 ක් ලබා දී තිබේ. අක්කර 50 කට කප්රුක යෝජනා ක‍්‍රමය යටතේ රුපියල් මිලියන 27 ක් වෙන් කර තිබේ.කළුතර, ගම්පහ, කොළඹ දිස්ති‍්‍රක්කවල පොල් වගා කිරීමේ වැඩසටහන රුපියල් මිලියන 65 ක් 2009 වෙනුවෙන් වෙන්කර ඇති අතර ගස් පුනරුත්ථාපනයට, අලුතින් ගස් සිටුවීමට මේ මුදල් වැය කිරීමට නියමිතය.ගම්පහ දිස්ති‍්‍රක්කයේ අත්තනගල්ල ප‍්‍රාදේශීය ලේකම් කොට්ඨාසයේ ඌරාපොල පොල් සංවර්ධන නිලධාරී බල ප‍්‍රදේශයේ අක්කර 08 ක භූමි ප‍්‍රමාණයක සාර්ථකව තේ වගා කර ඇත.තේ වගාව සඳහා අවශ්‍ය වන ප‍්‍රශස්ථ සෙවණ සහ ආර්ද්‍රතාව ලබාගැනීමට උස් පොල් වගාව මනා ලෙස පිටිවහලක් වේ. කෘතී‍්‍රම සෙවණ තේ වගාවට සැපයීම අවශ්‍ය නොවේ.පොල් වගාවට අතුරු බෝගයක් ලෙස පොල් අතරට තේ වගා කිරීමට පියවර ගැනීම ඵලදායක යෝජනා ක‍්‍රමයක් වී තිබේ. මේ නිසා පොල් වගාකරුවන්ට තේ වගාව පිළිබඳ දැනුමක් ලබාදීම සිදුවිය.එකම වගා බිමකින් අස්වනු වර්ග දෙකක් නෙළා ගැනීමට අඩු ඉඩකඩ ඇති භූමි හිමියන්ට හැකිවිය. මසකට තේ දළු කිලෝ 500 ක පමණ අස්වැන්නක් නෙලන ඔවුන් පොල් වගාවට අමතරව රුපියල් 30000 ක මාසික ආදායමක් ලබයි. කුරුඳු, අන්නාසි වැනි බෝග ද පොල් අතර වගාව කිරීමට ඉදිරියේදී කටයුතු කරගෙන යනු ලබයි.මිශ‍්‍ර වගාව ඉතාමත් සාර්ථකව කිරීමට නම් තෝරා ගනු ලබන ඉඩම්වල බෝග දෙවර්ගයම වගා කිරීමට සුදුසු පස් තත්ත්වයක් තිබිය යුතුය. පොල් වගා බිමක තේ වගා කරනවා නම් තේ වගාවට ආවේණික ලක්ෂණ ද තිබිය යුතුය. බොරලු ප‍්‍රමාණය 20% නොවැඩි පසක් තිබිය යුතුය.මේ හැරුණ විට පොල් වගාව අතරට ගම්මිරිස් වගාව ව්‍යාප්ත කිරීමට ද තීරණය කර ඇත. පොල් ඵලදාවට අමතරව ගම්මිරිස් ඵලදාව ද ලබාගැනීමට කුඩා ඉඩම් හිමියන්ට හැකියාව තිබේ. බස්නාහිර පළාතේ අක්කර 250 ක මේ ක‍්‍රමයට වගාව ව්‍යාප්ත වී තිබේ.රූපාන්ති ඡායාරූප - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=aj0904121</link>
    <topic>ෆොන්ටෙරා බියගම නව කම්හලින් යෝගට් නිපැයුම සියයට 40කින් ඉහළට</topic>
    <author>රූපාන්ති බුලත්සිංහල</author>
    <content>ෆොන්ටෙරා බියගම නව කම්හලින් යෝගට් නිපැයුම සියයට 40කින් ඉහළටමැලිබන් අලුත් නිෂ්පාදන 5 ක්බැංකු සහ අලෙවි ඉතිහාසයේ නව පිටුවක්ශ‍්‍රී ලංකන් ගුවන් සමාගමෙන් සංචාරක ප‍්‍රවර්ධන වැඩසටහනක්කැනන් බෝල් රින් මහ ඉහළින්සිංගප්පූරුවේ තරු හෝටලයක මුල් රැය නොමිලේපිටි මකුණා පිටුදකින්න හේලීස් ඇග්‍රො අතහිතජාතික ඉතිරිකිරීමේ බැංකුවෙන් මෙවරත් අවුරුදු තිළිණෂෙව්රෝන් විශිෂ්ටයන්ට තරු සම්මානරූපාන්ති බුලත්සිංහලෆොන්ටෙරා බ‍්‍රෑන්ඩිස් ලංකා සමාගමේ යෝගට් කර්මාන්ත ශාලාව පසුගියදා බියගම දී විවෘත කෙරිණි. කර්මාන්ත ශාලාව විවෘත වීමත් සමඟ දේශීය කිරිගොවීන්ගෙන් කිරි ලීටර් 8000 ක් දිනකට මිලදී ගැනීමට සමාගම අපේක්ෂා කරයි.අතිරේක යෝගට් කෝප්ප මිලියන 6 ක් නව කම්හලින් නිෂ්පාදනය කෙරෙන අතර දේශීය කිරි ගොවියාගේ ජීවන තත්ත්වය නැංවීමට එය මනා පිටිවහලක් වේ.ෆොන්ටෙරා බ‍්‍රෑන්ඩ්ස් ලංකා සමාගමේ කළමනාකාර අධ්‍යක්ෂ අවුට් රෙඩිඩ් මහතා පැවැසුවේ, මේ අවස්ථාව ෆොන්ටෙරා සමාගමේ ප‍්‍රධාන සංධිස්ථානයක් බව ය. දැනට කිරි එකතු කිරීමේ මධ්‍යස්ථාන තුනක් වෙනුවෙන් ආයෝජනය කර තිබෙන අතර එය රට පුරා සිටින 3000 කට අධික කිරි ගොවියන්ගේ කිරි එකතු කිරීමට උපකාරි වෙන බව ය. කිරි ගොවියන්ට අවශ්‍ය පුහුණුව, තාක්ෂණික දැනුම ලබාදීමට සුදුසු ක‍්‍රමවත් වැඩපිළිවෙළක් සකස් කිරීමට කටයුතු කරන බව ද ඒ මහතා පැවැසුවේ ය.මේ නව පහසුකම් ගොඩ නඟා ඇත්තේ සමාගමේ වර්තමානයේ පවත්නා යෝගට් කර්මාන්ත ශාලාවට අමතරව ය. නව කම්හල මගින් නිෂ්පාදන ධාරිතාව 40% කින් ඉහළ යෑමක් සිදුවෙන අතර ශ‍්‍රී ලංකාව තුළ වර්ධනය වෙමින් පවතින යෝගට් ඉල්ලුමට සරිලන සැපයුමක් කිරීමට නව කර්මාන්ත ශාලාව ඉවහල් වෙන බවත් ඒ මහතා කීය.විවිධ සන්නම් යටතේ විවිධ කිරි ආහාර වෙළෙඳ පොළේ අලෙවි වුවත් වාර්තාගත අලෙවියක් මගින් ආදායම් ඉපයීමට තම සමාගමට හැකි වූ බවත්, සෑම වෙළෙඳ පොළ නිෂ්පාදනයකට ම පාරිභෝගික විශ්වාසය ක්ෂණිකව දිනාගත නොහැකි අතර ෆොන්ටෙරා නිෂ්පාදන එවැනි ඉලක්කයකට ළඟාවීමට විශාල කැප කිරීමක් කළ බව ද ඒ මහතා කීය.නව කම්හල විවෘත කිරීමේ අවස්ථාවට සහභාගී වූ ෆොන්ටෙරා බ‍්‍රෑන්ඩ්ස් ලංකා සමාගමේ කළමනාකාර අධ්‍යක්ෂ අවුට් රෙඩිඩ්, මවු සමාගමේ සභාපති මාර්ක් විල්සන් වෙළෙඳ අලෙවි සංවර්ධන සමුපකාර හා පාරිභෝගික සේවා අමාත්‍ය බන්දුල ගුණවර්ධන පශු සම්පත් අමාත්‍ය සී.බී. රත්නායක මහත්වරු. ඡායාරූපය -ගීත් ද මෙල්නව කර්මාන්ත ශාලාව නවසීලන්ත ප‍්‍රමිතියට අනුව ලොවේ අතිනූතන යන්ත‍්‍ර සූත‍්‍ර හා නිෂ්පාදන කි‍්‍රයාවලියන් ඇතුළත්වේ. මේ නිසා වෙළෙඳ පොළ අවශ්‍යතාවට සරිලන ලෙස කඩිනම් නිෂ්පාදන ධාරිතාවක් ලබාගැනීමට හැකියාව ලැබේ.නව කම්හල විවෘත කිරීමේ මේ අවස්ථාවට නවසීලන්තය නියෝජනය කරමින් නියෝජිත පිරිස් ද, වෙළෙඳ අලෙවි සංවර්ධන සමුපකාර හා පාරිභෝගික සේවා අමාත්‍ය බන්දුල ගුණවර්ධන පශු සම්පත් අමාත්‍ය සී.බී. රත්නායක මහත්වරු ද සහභාගි වූහ.දේශීය කිරි නිෂ්පාදනය වැඩි කිරීමට ෆොන්ටේරා සමාගම කළ මහඟු සත්කාරයක් ලෙස ඇමතිවරු මේ කාර්යය හඳුන්වා දුන්හ. නිෂ්පාදනය තවදුරටත් ශ‍්‍රී ලාංකික වෙළෙඳ පොළට ගැළපෙන ලෙස විවිධාංගීකරණය විය යුතු බව ද පෙන්වා දුන් ඇමැතිවරු ලෝකය ආර්ථික අර්බුදයකට මුහුණ දී සිටියදී මෙවැනි විශාල ආයෝජනය කිරීම ඉතාම ප‍්‍රශංසනීය බව ද කීහ.පාරිභෝගික ඉල්ලුම හා නිෂ්පාදන සැපයුම එකිනෙකට ගැටෙන සංකල්ප දෙකක් බව පැහැදිලි කළ බන්දුල ගුණවර්ධන ඇමැතිවරයා මේ අරමුණු දෙකම එකිනෙකට සමානුපාත ලෙස පවත්වාගෙන යාමට උත්සාහ කළ යුතු බව ද පැවසීය.කිරි ගොවියා සහ පාරිභෝගිකයා යන දෙපාර්ශ්වයේ ම අවශ්‍යතා ලබාදීමේදී ඇතිවෙන ගැටලුකාරී වාතාවරණය පසක් කරගෙන ඊට ් සාර්ථක මුහුණදීමට ෆොන්ටෙරා සමාගම සමත් වී ඇති බව ද ගුණවර්ධන අමාත්‍යවරයා පැවැසීය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=aj0904122</link>
    <topic>මැලිබන් අලුත් නිෂ්පාදන 5 ක්</topic>
    <author>රූපාන්ති බුලත්සිංහල</author>
    <content>ෆොන්ටෙරා බියගම නව කම්හලින් යෝගට් නිපැයුම සියයට 40කින් ඉහළටමැලිබන් අලුත් නිෂ්පාදන 5 ක්බැංකු සහ අලෙවි ඉතිහාසයේ නව පිටුවක්ශ‍්‍රී ලංකන් ගුවන් සමාගමෙන් සංචාරක ප‍්‍රවර්ධන වැඩසටහනක්කැනන් බෝල් රින් මහ ඉහළින්සිංගප්පූරුවේ තරු හෝටලයක මුල් රැය නොමිලේපිටි මකුණා පිටුදකින්න හේලීස් ඇග්‍රො අතහිතජාතික ඉතිරිකිරීමේ බැංකුවෙන් මෙවරත් අවුරුදු තිළිණෂෙව්රෝන් විශිෂ්ටයන්ට තරු සම්මානරූපාන්ති බුලත්සිංහලපාරිභෝගිකයාගේ රුචිකත්වය අනුව නිෂ්පාදන දෙස් විදෙස් වෙළෙඳපලට හඳුන්වාදීමට මැලිබන් සමාගම නිරන්තරයෙන් කටයුතු කරයි.1954 දී ඒ.පී. හින්නි අප්පුහාමි මහතා ඇරැඹි මැලිබන් බිස්කට් ආයතනය පුරා වසර 60 ක් පාරිභෝගික ජනතාව රස ගන්වමින් විවිධ නිෂ්පාදන වෙළෙඳපොළට හඳුන්වා දුන්නේ ය.නව නිෂ්පාදන හඳුන්වාදීමේ අවස්ථාවට සහභාගි වූ මැලිබන් සමාගමේ සභාපති ඒ.පී.ආර්. සමරවීර මහතා සහ අලෙවි කළමනාකරු මලින්ද සිල්වා මහත්වරු. ඡායාරූප - සුදම් ගුණසිංහ“නව්‍යකරණය සහ උසස් තත්ත්වය මා දන්නා ආගමයි” පවසන මැලිබන් සභාපති ඒ.පී.ආර්. සමරවීර මහතා ගුණත්වයෙන් ඉහළ නිෂ්පාදන වෙළෙ¼ඳ පොළට ඉදිරිපත් කිරීමෙන් පාරිභෝගික විශ්වාසය නිරන්තරයෙන් ම ලබාගත හැකි බව විශ්වාස කරයි.දිගු කාලයක් තම පාරිභෝගිකයන්ගේ රුචිකත්වය හඳුනාගත් මැලිබන් සමාගම අලුත් බිස්කට් වර්ග පහක් වෙළෙඳ පොළට හඳුන්වා දෙයි.කාර්ය බහුල ජීවිතයකට හුරු වූ අයට ගැලපෙන “මැලිබන් ක‍්‍රීම් ක‍්‍රැකර් - පුංචි පැංචා” හුරුබුහුටි බිස්කට් පැකට්ටුවකි. ඔබේ පසුම්බියට ගැළපෙන ආකාරයට නිමවා ඇති ඇසුරුම ඕනෑම තැනකට ගෙනයා හැකිය.සේවරි පවුලට එකතු වන නව සාමාජිකයන් දෙදෙනා චීස් රසයෙන් හා චිලී රසයෙන් යුක්තය. ති‍්‍රත්ව ලැමිනේටින් පැකට්ටුවක සුරක්ෂිතව අසුරන ලද මැලිබන් ස්නැකර් හි බර ග‍්‍රෑම් 40 කි.මැලිබන් සෝර්ට්ස් නිෂ්පාදනයේ බර ග‍්‍රෑම් 400 කි. ඕනෑ ම අවස්ථාවකට ගැලපෙන ලෙස රස කැටි කර නිෂ්පාදනය කර ඇත.උත්සව සමයට ගැළපෙන මැලිබන් ෆැමිලි සිලෙක්ෂන් ඕනෑම වේලාවකට සරිලන අයුරින් සකස් කර තිබේ.මැලිබන් සීසන්ස් ඇසෝර්ටඩ් කුකීස් ඉතා අනර්ඝ දැකුම්කලු ඇසුරමකින් වෙළෙඳ පොළට හඳුන්වා දී තිබේ.මැලිබන් සියලු නිෂ්පාදන කෙරෙහි ඇති පාරිභෝගික ප‍්‍රසාදය නව නිෂ්පාදන ද හිමිකරගනු ඇතැයි මැලිබන් සමාගම අපේක්ෂා කරයි. නව නිපයුම් වෙළෙඳ පොළට හඳුන්වා දීමේ උත්සවය පසුගියදා මැලිබන් නිවසේ දී සිදු කෙරුණි.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=aj0904123</link>
    <topic>බැංකු සහ අලෙවි ඉතිහාසයේ නව පිටුවක්</topic>
    <author/>
    <content>ෆොන්ටෙරා බියගම නව කම්හලින් යෝගට් නිපැයුම සියයට 40කින් ඉහළටමැලිබන් අලුත් නිෂ්පාදන 5 ක්බැංකු සහ අලෙවි ඉතිහාසයේ නව පිටුවක්ශ‍්‍රී ලංකන් ගුවන් සමාගමෙන් සංචාරක ප‍්‍රවර්ධන වැඩසටහනක්කැනන් බෝල් රින් මහ ඉහළින්සිංගප්පූරුවේ තරු හෝටලයක මුල් රැය නොමිලේපිටි මකුණා පිටුදකින්න හේලීස් ඇග්‍රො අතහිතජාතික ඉතිරිකිරීමේ බැංකුවෙන් මෙවරත් අවුරුදු තිළිණෂෙව්රෝන් විශිෂ්ටයන්ට තරු සම්මානසම්පත් බැංකුව සහ කාගිල්ස් එක්වෙයිසම්පත් බැංකුව සහ කාගිල්ස් සිලෝන් සමාගම සිය පාරිභෝගිකයන් වෙත වඩාත් යහපත් සේවාවක් ලබාදීමේ අරමුණින් පසුගියදා අවබෝධතා ගිවිසුමකට එළඹිණි.මේ සම්බන්ධ අවබෝධතා ගිවිසුම සම්පත් බැංකුවේ විධායක අධ්‍යක්ෂ / ප‍්‍රධාන විධායක නිලධාරී හැරිස් පේ‍්‍රමරත්න සහ කාගිල්ස් සිලෝන් සමාගමේ කළමනාකාර අධ්‍යක්ෂ / ප‍්‍රධාන විධායක නිලධාරී රන්ජිත් පේජ් යන මහත්වරුන් විසින් සම්පත් බැංකු මූලස්ථානයේදී අත්සන් කරන ලදී.මෙම නව හඳුන්වාදීමත් සමග සම්පත් බැංකුව විසින් සිය සේවා රැසක් කාගිල්ස් ෆුඩ් සිටි ශාඛාවන්හිදී ලබාගැනීමේ අවස්ථාව පාරිභෝගිකයන් වෙත උදා කරයි.සම්පත් බැංකුවේ විධායක අධ්‍යක්ෂ / ප‍්‍රධාන විධායක නිලධාරී හැරිස් පේ‍්‍රමරත්න සහ කාගිල්ස් සිලෝන් සමාගමෙහි කළමනාකාර අධ්‍යක්ෂ / ප‍්‍රධාන විධායක නිලධාරී රන්ජිත් පේජ් මහත්වරුන් අවබෝධතා ගිවිසුම හුවමාරු කර ගත් අයුරු. සම්පත් බැංකුවේ විධායක අධ්‍යක්ෂ / සමූහ ප‍්‍රධාන මූල්‍යය නිලධාරී රන්ජිත් සමරනායක, කාගිල්ස් සිලෝන් සමාගමේ විධායක අධ්‍යක්ෂ (මූල්‍ය) ප‍්‍රභූ මාධවන්, කාගිල්ස් සිලෝන් විධායක අධ්‍යක්ෂ (සුපිරි වෙළඳසල් සහ අවන්හල්) සිදත් කොඩිකාර යන මහත්වරු ඡායාරූපයෙහි වෙති.අවුරුදු සමය තුළ දිවයින පුරා පිහිටි කාගිල්ස් ෆුඩ් සිටි ශාඛා මගින් පාරිභෝගික තැන්පතු භාර ගැනීම සිදුකරනු ඇත. මෙවර ද සම්පත් බැංකුව මගින් අවුරුදු ගනුදෙනු සමය තුළ අගනා තිළිණ රැසක් පිරිනැමීමට ද කටයුතු යොදා ඇත.කාගිල්ස් ෆුඩ් සිටි ශාඛාවන් ද අවුරුදු උත්සව සමය තුළ පාරිභෝගික තැන්පතු භාර ගනිමින් බැංකුව මගින් සපයන ලද තිළිණයන් පිරිනමනු ඇති අතර කලින් ලියාපදිංචි වී සිය තිළිණය වෙන් කරවා ගැනීමට පහසුකම් සලසා තිබේ.ඒ ඒ තැන්පතු සඳහා පිරිනැමෙන්නා වූ තිළිණ සියලුම සම්පත් බැංකු ශාඛාවන් සහ කාගිල්ස් ෆුඩ් සිටි ශාඛාවන් හිදී ප‍්‍රදර්ශනය කර තිබේ. පාරිභෝගිකයන්ට සිය තැන්පතු සිදු කොට තිළිණ වෙන් කිරීමෙන් අනතුරුව 15 සහ 16 යන දිනයන්හිදී පහසු ආකාරයෙන් ඒවා කාගිල්ස් ෆුඩ් සිටි ශාඛාවන් ගෙන් ලබාගත හැකිවේ.කාගිල්ස් ෆුඩ් සිටි ශාඛාවන් හිදී මුදල් ලබාගැනීමේ පහසුකම ලබාගැනීමට පාරිභෝගිකයන්ට හැකි වන අතර එමගින් කාගිල්ස් ෆුඩ් සිටි හි භාණ්ඩ මිලදී ගැනීමේදී නිශ්චිත සීමාවක් දක්වා මුදල් ආපසු ලබාගැනීමේ හැකියාව ඔවුන් වෙත හිමිවේ. මෙමගින් මුදල් ආපසු ගැනීම සඳහා ඒටීඑම් යන්ත‍්‍ර වෙත පියනැගීමේ අවශ්‍යතාවය මගහැරී යනු ඇත.කාගිල්ස් ෆුඩ් සිටි සම්පත් බැංකුව හා එක්ව විදේශ මුදල් සම්පේ‍්‍රෂණ මධ්‍යස්ථානයක් ලෙස ද කි‍්‍රයාත්මක වීමට නියමිතය. මෙම සේවාව යටතේ සම්පත් බැංකු පාරිභෝගිකයන්ට රාති‍්‍ර කාලයේ සහ සතිඅන්ත වලදී පවා කාගිල්ස් ෆුඩ් සිටි ඔස්සේ විදේශ මුදල් සම්පේ‍්‍රෂණ ලබාගැනීමේ පහසුකම හිමි වනු ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=aj0904124</link>
    <topic>ශ‍්‍රී ලංකන් ගුවන් සමාගමෙන් සංචාරක ප‍්‍රවර්ධන වැඩසටහනක්</topic>
    <author/>
    <content>ෆොන්ටෙරා බියගම නව කම්හලින් යෝගට් නිපැයුම සියයට 40කින් ඉහළටමැලිබන් අලුත් නිෂ්පාදන 5 ක්බැංකු සහ අලෙවි ඉතිහාසයේ නව පිටුවක්ශ‍්‍රී ලංකන් ගුවන් සමාගමෙන් සංචාරක ප‍්‍රවර්ධන වැඩසටහනක්කැනන් බෝල් රින් මහ ඉහළින්සිංගප්පූරුවේ තරු හෝටලයක මුල් රැය නොමිලේපිටි මකුණා පිටුදකින්න හේලීස් ඇග්‍රො අතහිතජාතික ඉතිරිකිරීමේ බැංකුවෙන් මෙවරත් අවුරුදු තිළිණෂෙව්රෝන් විශිෂ්ටයන්ට තරු සම්මානශ‍්‍රී ලංකන් ගුවන් සමාගම සිය ගුවන් සේවා ඉතාලියට නොබෝදා නැවත කි‍්‍රයාත්මක කිරීමත් සමඟම ඉතාලි සංචාරකයන් අතර ශ‍්‍රී ලංකාව ජනප‍්‍රිය කරවීමට සංචාරක ප‍්‍රවර්ධන වැඩසටහනක් ද ආරම්භ කරනු ලැබීය.ශ‍්‍රී ලංකන් ගුවන් සමාගමේ යුරෝපා, උතුරු ඇමරිකා, මැද පෙරදිග හා අප‍්‍රිකානු කලාපීය කළමනාකාර කෞෂාල් සෙනෙවිරත්න මහතා අදහස් දක්වමින්, අප නැවතත් ඉතාලියට ගුවන් සේවාවන් කි‍්‍රයාත්මක කළ බව ඉතාලිය සංචාරකයන්ට දැන්වීමට කැමැත්තෙමු.මිලානෝ සංචාරක ප‍්‍රදර්ශනයට සහභාගි වීම මගින් ඉතා සතුටුදායක ප‍්‍රතිඵල අත්වුණා. ඉතාලිය සංචාරකයින් විශාල ප‍්‍රමාණයක් ශ‍්‍රී ලංකාව ගැන හා ශ‍්‍රී ලංකන් ගුවන් සේවාව පිළිබඳව සිය ප‍්‍රචාරක පති‍්‍රකා තුළ තොරතුරු ගොනු කරනු නොඅනුමානයි.මේ ගිම්හාන ඍතුවේ දී සැලකිය යුතු මට්ටමක ඉතාලි සංචාරකයන්ගේ පැමිණීමත් අපේක්ෂා කරනු ලබන අතර, ශ‍්‍රී ලංකන් ගුවන් සේවාව හරහා කොළඹට හා මාලදිවයිනට සංචාරකයන්ගේ පැමිණීම අපේක්ෂා කරයි.මාලදිවයිනට සේවා වැඩි වශයෙන් කි‍්‍රයාත්මක කරන ගුවන් සේවාව ශ‍්‍රී ලංකන් වන අතර එය කොළඹ හරහා මාලදිවයිනට වේගවත් ගුවන් සම්බන්ධතාවන් සපයනු ලබයි.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=aj0904125</link>
    <topic>කැනන් බෝල් රින් මහ ඉහළින්</topic>
    <author>සුභාෂිණී ජයරත්න</author>
    <content>ෆොන්ටෙරා බියගම නව කම්හලින් යෝගට් නිපැයුම සියයට 40කින් ඉහළටමැලිබන් අලුත් නිෂ්පාදන 5 ක්බැංකු සහ අලෙවි ඉතිහාසයේ නව පිටුවක්ශ‍්‍රී ලංකන් ගුවන් සමාගමෙන් සංචාරක ප‍්‍රවර්ධන වැඩසටහනක්කැනන් බෝල් රින් මහ ඉහළින්සිංගප්පූරුවේ තරු හෝටලයක මුල් රැය නොමිලේපිටි මකුණා පිටුදකින්න හේලීස් ඇග්‍රො අතහිතජාතික ඉතිරිකිරීමේ බැංකුවෙන් මෙවරත් අවුරුදු තිළිණෂෙව්රෝන් විශිෂ්ටයන්ට තරු සම්මානසුභාෂිණී ජයරත්නසාම්ප‍්‍රදායික ලෙස ගෝල්ෆේස් හෝටලය මඟින් පවත්වන “කැනන් බෝල් රින්” උත්සවය මෙවරත් ඉතා උත්කර්ෂවත් ලෙස ගෝල්ෆේස් මහ හෝටලයේ දී පසුගියදා පැවැත්විණි.1845 දී බි‍්‍රතාන්‍ය හමුදාව යුධ පුහුණුව පවත්වමින් සිටියදී රාත්තල් 30 ක බරින් යුත් මෙම කැනන් බෝල් නම් වූ පුපුරන බෝලය ගෝල්ෆේස් හෝටලයේ වහලයක් මතට වැටී හෝටලය තුළට පතිත වී ඇත.නමුත් වාසනාවකට මෙන් මෙය පිපිරී ගොස් නැත. එදා සිට මෙම සුවිශේෂී සිදුවීම ස්මරණය කිරීම සඳහා සෑම වර්ෂයක් පාසාම මාර්තු මස “කැනන් බෝල් රින්” උත්සවය පවත්වයි. කුතුහලය දනවන ආකාරයෙන් පවත්වන මෙම සම්ප‍්‍රදායික උත්සවය සැමට විනෝදාස්වාදය ගෙන දෙන්නකි.මෙම අවස්ථාවට ගෝල්ෆේස් සමූහ ව්‍යාපාරයේ සභාපති සංජීව ගාඩ්නර්, ගෝල්ෆේස් සමූහ ව්‍යාපාරයේ උප සභාපති චන්ද්‍ර මොහොට්ටි යන මහත්වරු ඇතුළු දේශීය හා විදේශීය ප‍්‍රභූන් රැසක් සහභාගි වූහ.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=aj0904126</link>
    <topic>සිංගප්පූරුවේ තරු හෝටලයක මුල් රැය නොමිලේ</topic>
    <author/>
    <content>ෆොන්ටෙරා බියගම නව කම්හලින් යෝගට් නිපැයුම සියයට 40කින් ඉහළටමැලිබන් අලුත් නිෂ්පාදන 5 ක්බැංකු සහ අලෙවි ඉතිහාසයේ නව පිටුවක්ශ‍්‍රී ලංකන් ගුවන් සමාගමෙන් සංචාරක ප‍්‍රවර්ධන වැඩසටහනක්කැනන් බෝල් රින් මහ ඉහළින්සිංගප්පූරුවේ තරු හෝටලයක මුල් රැය නොමිලේපිටි මකුණා පිටුදකින්න හේලීස් ඇග්‍රො අතහිතජාතික ඉතිරිකිරීමේ බැංකුවෙන් මෙවරත් අවුරුදු තිළිණෂෙව්රෝන් විශිෂ්ටයන්ට තරු සම්මානසිංගප්පූර් එයාර් ලයින්ස් වෙතින් SIA හෝ Silk Air නිවාඩු පැකේජයක් ලබාගන්නා ඔබට සිංගප්පූරුවේ වඩාත් සිත්ගන්නා සංචාරක ස්ථාන සහනදායී මිලට නැරඹීමේ හා එරට තරු හෝටලයක නොමිලේ රාති‍්‍රයක් ගතකිරීමේ අවස්ථාව උදාකරගත හැකිය.සිව්දිග සංචාරකයන් සිංගප්පූරුවට අද්දවා ගැනීමේ විශ්ව ව්‍යාප්ත වැඩපිළිවෙළක් සඳහා දැන් සිංගප්පූර් එයාර්ලයින්ස්, සිංගප්පූරු සංචාරක මණ්ඩලය (STB) හා සිංගප්පූරුවේ සිවිල් ගුවන් සේවා අධිකාරිය (CAAS)සමඟ අත්වැල් බැඳගෙන ඇත.SIA නිවාඩු පැකේජය මාර්තු මස සිට හඳුන්වා දී ඇති අතර රටවල් 38ක Silk Air ගුවන් පථය හා සම්බන්ධ නගර 93 ක ජාලයක් මඟින් වසර පුරා හා බැඳුණු ප‍්‍රවර්ධන වැඩසටහන් දියත් කැරේ.මේ ප‍්‍රවර්ධන වැඩපිළිවෙළ අදියර කීපයක් යටතේ සිංගප්පූර් එයාර්ලයින්ස් ජාල හරහා කි‍්‍රයාත්මක වේ. මෙහි ප‍්‍රචාරණ ප‍්‍රවර්ධන කටයුතු හා පැකේජ සඳහා විශේෂ වටිනාකම් එක්කිරීමේ කාර්යයේදී සිංගප්පූර් එයාර්ලයින්ස්, STB, CAAS සහ සංචාරක කර්මාන්තයට සම්බන්ධ අනෙකුත් අංශ ඒකාබද්ධව ඩොලර් මිලියන 9කට අධික මුදලක් යොදවනු ඇත.මෙහි ආරම්භක පියවරක් වශයෙන් සිංගප්පූර් එයාර්ලයින්ස් සහ ඊට අනුබද්ධිත අංශ පැකේජ කීපයක් හඳුන්වාදීමට යයි. එයින් එකකි අවම වශයෙන් සිංගප්පූරුවේ රාති‍්‍ර 2ක් ගත කරන අයකුට මුල් රාති‍්‍රය නොමිලේ තරු හෝටලයක ගතකිරීමේ වරම ලබාදීම මෙහිදී සීමා සහ කොන්දේසි බලපැවැත්වෙනු ඇත.ගුවන් තොටුපාළේ සිට යාම්-ඊම් නොමිලේ සැපයීම ද සිංගප්පූරුවේ තෝරාගත් වඩාත් ආකර්ෂණීය ස්ථාන නැරඹීම සඳහා අඩුමිලට ප‍්‍රවේශපත් ලබාදීම ද වායු සමනය කරන ලද ’Hop-on’ බස් සේවා මඟින් අසීමිත ලෙස නොමිලේ ගමන් කිරීමේ වරම ද මේ පැකේජයට ඇතුළත් වේ.ජනප‍්‍රිය භෝජනාගාර, සාප්පු සංකීර්ණ ඇතුළු සිංගප්පූරුවේ මනබඳනා ස්ථාන 20ක් කරා මේ බසයේ යාමට මඟීන්ට වරප‍්‍රසාදය ලැබෙනු ඇත. මේ වැඩපිළිවෙළට එක්ව සිටින හෝටලයක නවතින සංචාරකයකුට ඉන් බාහිරව හෝටලයටම අනුබද්ධ ශාඛාවකින් ආහාරපාන ගැනීමේදී 50% ක වට්ටමක් ලැබෙනු ඇත.දේශ සංචාරකයන්ට අමතරව අසල්වැසි රටවල් කරා යන සිංගප්පූරු ජාතිකයන්ට ද සිත්ගන්නා විශේෂ වාසි ලබාදීමට පියවර ගෙන තිබේ. මේ නිවාඩු පැකේජ සම්බන්ධයෙන් උනන්දුවක් දක්වන අයකුට දුරකථන අංක 2499699න් සිංගප්පූරු එයාර්ලයින්ස් කාර්යාලයට ඇමතීමෙන් ද වැඩි විස්තර ලබාගත හැකිය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=aj0904127</link>
    <topic>පිටි මකුණා පිටුදකින්න හේලීස් ඇග්‍රො අතහිත</topic>
    <author/>
    <content>ෆොන්ටෙරා බියගම නව කම්හලින් යෝගට් නිපැයුම සියයට 40කින් ඉහළටමැලිබන් අලුත් නිෂ්පාදන 5 ක්බැංකු සහ අලෙවි ඉතිහාසයේ නව පිටුවක්ශ‍්‍රී ලංකන් ගුවන් සමාගමෙන් සංචාරක ප‍්‍රවර්ධන වැඩසටහනක්කැනන් බෝල් රින් මහ ඉහළින්සිංගප්පූරුවේ තරු හෝටලයක මුල් රැය නොමිලේපිටි මකුණා පිටුදකින්න හේලීස් ඇග්‍රො අතහිතජාතික ඉතිරිකිරීමේ බැංකුවෙන් මෙවරත් අවුරුදු තිළිණෂෙව්රෝන් විශිෂ්ටයන්ට තරු සම්මානශීඝ‍්‍රයෙන් පැතිරි යමින් බොහෝ පලතුරු හා ශාකවලට හානි කරන පිටි මකුණාගේ බෝ වීම මර්දනය කිරීම සඳහා නොමිලේ උපදේශන සේවා සැපයීමට හේලීස් ඇග්‍රො පෙ‍්‍රාඩක්ට්ස් ලිමිටඩ් සමාගම ඉදිරිපත් වී සිටී.කාර්යාල වේලාවන්හිදී දුරකථන අංක 2688960-3 ද කාර්යාල නොවන වේලාවන්හිදී 0772-942736 හෝ 0772-885079 යන අංක හරහා හේලීස් ඇග්‍රො සමාගමේ නියෝජිතයන් ඇමතීමෙන් උපදෙස් ලබා ගැනීමට සමාගම ඉඩ සලසා දී තිබේ.දුරකථනය ඔස්සේ ලබා දෙන උපදේශන සේවාවන්ට අමතරව සමාගමේ ව්‍යාප්ති නිලධාරීන්ගෙන් සමන්විත ජංගම කණ්ඩායම් පිටි මකුණාගේ උවදුරට ලක්වී ඇති ස්ථාන වෙත ගොස් දැනුම්වත් කිරීමේ වැඩසටහන් හා කෘමිනාශක දියර ඉසීමේ ව්‍යාපෘති ද අරඹා ඇත. මේ වන විට මෙම කණ්ඩායම් කොළඹ හා ගම්පහ දිස්ති‍්‍රක්කයේ නගර 12 ක එවැනි වැඩසටහන් කි‍්‍රයාත්මක කර ඇත.හේලීස් ඇග්‍රො සමාගම පිටි මකුණු උවදුර මර්දනය සඳහා කෘෂිකර්ම දෙපාර්තමේන්තුව සමඟ සමීපව කටයුතු කරන බව ද සමාගමේ වගා ආරක්ෂණ අංශයේ සාමාන්‍යාධිකාරී එස්.එම්. ගමගේ මහතා පැවසුවේය.කෘෂිකර්මාන්තයේ කෘමි මර්දනය සඳහා දේශීය කෘෂිකර්මාන්තයට යෙදවුම් සපයන සමාගමක් වශයෙන් පිටි මකුණා මර්දනය කිරීමට අවශ්‍ය දැනුම හා නිෂ්පාදන හේලීස් ඇග්‍රො සමාගම සතුව ඇති බව ද ගමගේ මහතා පැවසුවේය.මෙම උවදුර පැතිරී ඇති සෑම ස්ථානයක්ම ආවරණය කිරීම සමාගමේ නියෝජිතයන්ට අපහසු බැවින් දුරකථනය ඔස්සේ උපදෙස් ලබා දීමේ සේවාවක අවශ්‍යතාව සමාගම හඳුනාගත් බව ද ගමගේ මහතා පැවසුවේය.මේ වන විට පිටි මකුණන්ගේ උවදුරට ලක්වූ භෝග වර්ග 60 ක් පමණ හඳුනාගෙන ඇත. මේවාට කිරි සහිත ශාක වන අරලිය, කොස්, දෙල්, පැපොල්, රඹුටන්, ක්‍රෝටන් වර්ග හා සිට‍්‍රස් කුලයට අයත් වන දෙහි වැනි භෝග ද ඇතුළත් වේ. වර්තමානයේදී මෙම උවදුර බස්නාහිර පළාත් තුළ වැඩි වශයෙන් දක්නට ලැබෙන අතර මීගමුව, රත්නපුර, කෑගල්ල හා අනුරාධපුරය යන නගරවලට ද එය සුළු වශයෙන් පැතිරී ගොස් ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=aj0904128</link>
    <topic>ජාතික ඉතිරිකිරීමේ බැංකුවෙන් මෙවරත් අවුරුදු තිළිණ</topic>
    <author/>
    <content>ෆොන්ටෙරා බියගම නව කම්හලින් යෝගට් නිපැයුම සියයට 40කින් ඉහළටමැලිබන් අලුත් නිෂ්පාදන 5 ක්බැංකු සහ අලෙවි ඉතිහාසයේ නව පිටුවක්ශ‍්‍රී ලංකන් ගුවන් සමාගමෙන් සංචාරක ප‍්‍රවර්ධන වැඩසටහනක්කැනන් බෝල් රින් මහ ඉහළින්සිංගප්පූරුවේ තරු හෝටලයක මුල් රැය නොමිලේපිටි මකුණා පිටුදකින්න හේලීස් ඇග්‍රො අතහිතජාතික ඉතිරිකිරීමේ බැංකුවෙන් මෙවරත් අවුරුදු තිළිණෂෙව්රෝන් විශිෂ්ටයන්ට තරු සම්මානඅලුත් අවුරුද්ද වෙනුවෙන්, අපෙ‍්‍ර්ල් මස 01 දා සිට වටිනා අවුරුදු තිළිණයක් ලබාදීමට ජාතික ඉතිරිකිරීමේ බැංකුව තීරණය කර තිබේ.මෙවර තිළිණය ලෙසින් හිමිවන්නේ උණුසුම මෙන් ම සීතල ද රඳවා තබාගත හැකි ආහාර බඳුන් කට්ටලයකි. රුපියල් 15,000 ක් හෝ ඊට වඩා වැඩි මුදලක්, ජාතික ඉතිරිකිරීමේ බැංකුවේ අවුරුදු වාසනාපතක තැන්පත් කිරීමෙන් මෙම තිළිණය හිමිකර ගත හැකි ය.ජාතික ඉතිරිකිරීමේ බැංකුවේ අවුරුදු වාසනා ගනුදෙනුකරුවන් සඳහා ම මෙම ආහාර බඳුන් කට්ටලය ඉහළ ප‍්‍රමිතියකින් යුතුව නිමවා ආනයනය කර තිබේ. අවුරුදු කෑම මේසයට වටිනාකමක් එක් කරමින් ලබාදෙන මෙම තිළිණය, කාර්ය බහුල ගනුදෙනුකරුවන්ට සිය දෛනික කටයුතු වලදී ද උපයෝගී කරගත හැකි කාලීන වටිනාකමක් සහිත භාණ්ඩයකි.පසුගිය වසර වල ජාතික ඉතිරි කිරීමේ බැංකුව විසින් ගනුදෙනුකරුවන්ට නව වසර වෙනුවෙන් ලබාදුන්, ආභරණ මංජුසාව, පිඟන් කට්ටල ආදියට ඉහළම ප‍්‍රතිචාරයක් හිමිවිය.නව වසරේ ගනුදෙනු සඳහා අපෙ‍්‍ර්ල් 14 වැනි අඟහරුවාදා පෙ.ව. 07.00 සිට ජාතික ඉතිරිකිරීමේ බැංකුවේ සියලු ම ශාඛා විවෘතව තැබෙන අතර, එදින ගනුදෙනු සඳහා පැමිණෙන සෑම ගනුදෙනුකරුවෙකුටම විශේෂ ත්‍යාගයක් හිමිවේ. තමන් තැන්පත් කරන මුදල අනුව රුපියල් කෝටි ගණන් ත්‍යාග හිමිවන රිදිරේඛා විශේෂ සහතික පත‍්‍ර ද ලබා ගැනීමට හැකියාව ලැබෙනු ඇත.ජාතික ඉතිරිකිරීමේ බැංකුවේ ශාඛා ජාලය මෙන් ම, අප හා සම්බන්ධ තැපැල් ජාලය ද මෙවර නව වසර සඳහා සැරසී සිටියි. අපෙ‍්‍ර්ල් 14 වැනිදා සිට මැයි 30 වැනිදා දක්වා සියලුම තැපැල් හෝ උප තැපැල් කාර්යාලවලින් අවුරුදු වාසනා ලබාගන්නා ගනුදෙනුකරුවන්ට මෙම විශේෂ තිළිණය හිමිවෙයි. තැන්පත් කරන කාලය අනුව රුපියල් 3000/= හෝ රුපියල් 5000/= ක් අවුරුදු වාසනා පත්වල තැන්පත් කරන ඔබ වෙනුවෙන් වටිනා කුඩයක් හිමිවනු ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>12</day>
    </date>
    <link>http://www.silumina.lk/2009/04/12/_art.asp?fn=aj0904129</link>
    <topic>ෂෙව්රෝන් විශිෂ්ටයන්ට තරු සම්මාන</topic>
    <author/>
    <content>ෆොන්ටෙරා බියගම නව කම්හලින් යෝගට් නිපැයුම සියයට 40කින් ඉහළටමැලිබන් අලුත් නිෂ්පාදන 5 ක්බැංකු සහ අලෙවි ඉතිහාසයේ නව පිටුවක්ශ‍්‍රී ලංකන් ගුවන් සමාගමෙන් සංචාරක ප‍්‍රවර්ධන වැඩසටහනක්කැනන් බෝල් රින් මහ ඉහළින්සිංගප්පූරුවේ තරු හෝටලයක මුල් රැය නොමිලේපිටි මකුණා පිටුදකින්න හේලීස් ඇග්‍රො අතහිතජාතික ඉතිරිකිරීමේ බැංකුවෙන් මෙවරත් අවුරුදු තිළිණෂෙව්රෝන් විශිෂ්ටයන්ට තරු සම්මානෂෙව්රෝන් ලුබ්රිකන්ට්ස් ලංකා සමාගම, විශිෂ්ට දක්ෂතා දැක්වූ සේවකයින් වෙත පසුගියදා පැවැති ෂෙව්රෝන් තරු සම්මාන උලෙළේදී විශිෂ්ටතා සම්මාන පිරිනැමීය. මෙහිදී ෂෙව්රෝන් සේවකයන්ට අමතරව ෂෙව්රෝන් ව්‍යාපාරික සහකරුවන්ට හා ඔවුන්ගේ සේවකයින්ටත් විශිෂ්ටතා සම්මාන පුද කරන ලැබීය.තම තමන්ගේ රාජකාරි කටයුතු නිවැරැදිව හා ඉතාම හොඳින් ඉටුකරන සේවකයන් ඇගයීමට ලක් කිරීම මේ තරු සම්මාන උලෙළේ අරමුණ බවත්, මෙහිදී ෂෙව්රෝන් සමාගමෙහි විශිෂ්ටතමයින් ඇගැයීමට ලක් කෙරෙන බවත් ෂෙව්රෝන් ලුබ්රිකන්ට්ස් ලංකා සමාගමේ කළමනාකාර අධ්‍යක්ෂ හා ප‍්‍රධාන විධායක කිෂූ ගෝමස් මහතා මෙම සම්මාන උලෙළ අමතමින් පැවැසීය.මේ අවස්ථාවට ප‍්‍රධාන ආරාධිතයා ලෙස සහභාගි වූ ශී‍්‍ර ලංකාවේ ස්ටෑන්ඩර්ඩ් ඇන්ඩ් චාටර්ඩ් බැංකුවේ ප‍්‍රධාන විධායක ක්ලයිඩ් හැස්බෙල් මහතා පැවැසුවේ ෂෙව්රෝන් සමාගමේ මූලික සිද්ධාන්ත වලට අනුව සෑම සේවක සේවිකාවකටම තම තමන්ගේ උපරිම හැකියාවන් ප‍්‍රදර්ශනය කිරීමට අවශ්‍ය පරිසරය ආයතනය තුළ සකස් කර තිබීම පිළිබඳව තමන් එම සමාගමට ප‍්‍රශංසා කරන බවයි.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=aa0904191</link>
    <topic>රජය වගකියන්නේ ජනතාවට පමණයි</topic>
    <author/>
    <content>රජය වගකියන්නේ ජනතාවට පමණයිජීවන වියදම අඩුවෙන්ම වාර්තා වූ අලුත් අවුරුද්දක්ප‍්‍රවීණ සිනමාවේදී ආචාර්ය තිස්ස අබේසේකර අභාවප‍්‍රාප්ත වෙයිජනපතිගේ කිලිනොච්චි ගමන සියලු රාජ්‍ය නායකයන්ට ආදර්ශයක්පොට්ටු අම්මාන් ගේ මස්සිනා ඇතුළු කොටි 19ක් හමුදාවට බාර වෙතිගමේත් නගරයේත් සහාය රජයට බව මේ ඡන්දයෙන් ඔප්පු වෙනවා - ජනපතිජනපති සමඟ වාද කිරීමට පෙර පක්ෂයේ අර්බුද ගැන වාදයකට එන්නවාර්තාවක් පිහිටුවමින් බස්නාහිරත් දිනනවාඉන්දීය මුහුදේ මසුන් ඇල්ලීම තහනම්වලවේ උරුමය දියවර මංගල්‍යය අදසිළුමිණ ජනප‍්‍රිය නවකතාවමෙගා වොට් 400 ක විදුලිය ව්‍යාපෘති අවසර පත් 159 ක් නිකුත් කරයිදැඩි මැතිවරණ නීති මැද බස්නාහිර ඡන්දයට සියල්ල සූදානම්අතුරුදන්වූ දරුවන් සොයන්න විශේෂ පොලිස් කණ්ඩායමක්මැද පෙරදිග සේවා සංවිධානයේ 50000 ක් සන්ධානයට සහාය දෙතිබස්නාහිර පළාතෙන් තුනෙන් දෙකක බලය ගන්නවා“මහින්ද චින්තනය ගමට” බුලත්සිංහල සංවර්ධනයට කෝටි 20ක්දෙස් - විදෙස් කිසිදු බලපෑමකට යටත් වන්නේ නෑ- ජනපතිමවුබිමේ උන්නතිය උදෙසා රජය තීරණ ගෙන කි‍්‍රයාත්මක කරන්නේ මහජනතාවගේ අභිලාෂය මත බවත් වෙනත් කිසිදු දේශීය හෝ විදේශීය බලවේගයකට යටත් වී තීරණ නො ගන්නා බවත් මහින්ද රාජපක්ෂ ජනාධිපතිතුමා අවධාරණය කරයි.රජය කි‍්‍රයාත්මක කරන වැඩ පිළිවෙළ වැරදිද නිවැරදිද යන්න තීන්දු කළ හැක්කේ මහජනතාවට මිස රට පාවා දෙමින් ලොව වටා යන දේශපාලනඥයින්ට නොවන බැව් පෙන්වා දෙන ජනාධිපතිතුමා; කිසිදු අන්තර්ජාතික බලපෑමකට යටත්ව රට පිළිබඳව තීරණ නොගන්නා බවත් සඳහන් කරයි.ජනාධිපතිතුමා මේ බව සඳහන් කළේ ගම්පහ දිස්ති‍්‍රක්කයේ ශ‍්‍රීලනිප ආසන බල මණ්ඩල නියෝජිතයින් ගේ හමුවේදීය.මෙහිදී තවදුරටත් අදහස් පළ කළ ජනාධිපතිතුමා,තමන් ගන්නා කි‍්‍රයාමාර්ග හරිද වැරදිද යන්න තීන්දු කිරීමේ හැකියාව ඇත්තේ මේ රටේ ජනතාවට බවත් 2005 දී ජනතාව තමන් වෙත පැවරූ රට එක්සේසත් කිරීමේ වගකීම ඉටු කිරීමට දිවි හිමියෙන් කැපවී කටයුතු කළ බවත් මෙහිදී පෙන්වා දුන් ජනාධිපතිතුමා ගමේ හෝ වේවා නගරයේ හෝ වේවා ජනතාවගේ සැබෑ මතය විමසා බලා කටයුතු කිරීමට රජය කටයුතු කර ඇති බවද මෙහිදී අවධාරණය කළේය.එමෙන්ම අපේ වීරෝදාර රණවිරුවන් ලබන්නා වූ ජයග‍්‍රහණ හමුවේ ශ‍්‍රී ලාංකිකයන්ට ආඩම්බරයෙන් ලෝකය ඉදිරියට යාහැකි අවස්ථාව අද සැළසී ඇති බවත්, ලෝක ආර්ථිකය කඩා වැටෙද්දී නොවැටී නැඟී සිටින්නටත්, ආහාර අර්බුදය හමුවේ ස්වයංපෝෂිතව කටයුතු කරන්නටත් ශ‍්‍රී ලාංකිකයින්ට හැකි වූයේ රජය අනුගමනය කළ නිවැරැදි ප‍්‍රතිපත්ති නිසා බවත් පෙන්වා දුන්නේය.ගම සංවර්ධනය කිරීමෙන් නොනැවතී වරාය, විදුලි බලාගාර, කර්මාන්ත, ගුවන් තොටුපළ, අධිවේගී මාර්ග වැනි විශාල ව්‍යාපෘති ආරම්භ කිරීමට රජයට හැකිවී ඇති බවත් මෙහිදී පෙන්වා දුන් ජනාධිපතිතුමා මේ සියලු කටයුතු තමා ඇතුළු රජය ඉටුකළේ මැතිවරණ ජයග‍්‍රහණය උදෙසා නොව අනාගත පරම්පරාවේ උන්නතිය උදෙසා බවත් මෙහිදී වැඩිදුරටත් සඳහන් කළේය.එමෙන්ම ශ‍්‍රී ලංකා නිදහස් පක්ෂයේ නිර්මාතෘ වූ එස්.ඩබ්ලිව්.ආර්.ඩී.බණ්ඩාරනායක මහතාගේ මෙන්ම ශ‍්‍රී ලංකා නිදහස් පක්ෂය ශක්තිමත් කළ සිරිමාවෝ බණ්ඩාරනායක මැතිනියගේ ආභාෂය ලත් ගම්පහ ජනතාව සැබෑ ලෙසම රටට ආදරය කරන ජනතාවක් බවද මෙහිදී සිහිපත් කළ ජනාධිපතිතුමා මෙවර මැතිවරණයේ දී ද එම ජනතාව තම යුතුකම ඉටුකරනු නොඅනුමාන බව සඳහන් කළේය.අමාත්‍යවරුන් වන මෛතී‍්‍රපාල සිරිසේන, බන්දුල ගුණවර්ධන, මහින්දානන්ද අළුත්ගමගේ, ලසන්ත අලගියවන්න, පණ්ඩු බණ්ඩාරනායක, සරත් කුමාර ගුණරත්න, උතුරු මැද පළාත් ප‍්‍රධාන අමාත්‍ය බර්ටි පෙ‍්‍ර්මලාල් දිසානායක යන මහත්වරුන් ඇතුළු දේශපාලන නියෝජිතයින් රැසක් ද මෙම අවස්ථාවට එක්වී සිටියහ.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=aa0904192</link>
    <topic>ජීවන වියදම අඩුවෙන්ම වාර්තා වූ අලුත් අවුරුද්දක්</topic>
    <author>සුභද්‍රා දේශප‍්‍රිය</author>
    <content>රජය වගකියන්නේ ජනතාවට පමණයිජීවන වියදම අඩුවෙන්ම වාර්තා වූ අලුත් අවුරුද්දක්ප‍්‍රවීණ සිනමාවේදී ආචාර්ය තිස්ස අබේසේකර අභාවප‍්‍රාප්ත වෙයිජනපතිගේ කිලිනොච්චි ගමන සියලු රාජ්‍ය නායකයන්ට ආදර්ශයක්පොට්ටු අම්මාන් ගේ මස්සිනා ඇතුළු කොටි 19ක් හමුදාවට බාර වෙතිගමේත් නගරයේත් සහාය රජයට බව මේ ඡන්දයෙන් ඔප්පු වෙනවා - ජනපතිජනපති සමඟ වාද කිරීමට පෙර පක්ෂයේ අර්බුද ගැන වාදයකට එන්නවාර්තාවක් පිහිටුවමින් බස්නාහිරත් දිනනවාඉන්දීය මුහුදේ මසුන් ඇල්ලීම තහනම්වලවේ උරුමය දියවර මංගල්‍යය අදසිළුමිණ ජනප‍්‍රිය නවකතාවමෙගා වොට් 400 ක විදුලිය ව්‍යාපෘති අවසර පත් 159 ක් නිකුත් කරයිදැඩි මැතිවරණ නීති මැද බස්නාහිර ඡන්දයට සියල්ල සූදානම්අතුරුදන්වූ දරුවන් සොයන්න විශේෂ පොලිස් කණ්ඩායමක්මැද පෙරදිග සේවා සංවිධානයේ 50000 ක් සන්ධානයට සහාය දෙතිබස්නාහිර පළාතෙන් තුනෙන් දෙකක බලය ගන්නවා“මහින්ද චින්තනය ගමට” බුලත්සිංහල සංවර්ධනයට කෝටි 20ක්වසර පහකට පසුව..–ඇමැති බන්දුලසුභද්‍රා දේශප‍්‍රියවසර පහකට පසුව ජීවන වියදම ප‍්‍රතිශතය අඩුවෙන්ම වාර්තා වූ වසර ලෙස 2009 හැඳින්විය හැකි බව වෙළෙඳ, අලෙවි සංවර්ධන, සමූපකාර, පාරිභෝගික සේවා ඇමැති බන්දුල ගුණවර්ධන මහතා පවසයි.2007 මාර්තු මාසයේ සිට ජීවන වියදම වැඩිවීමේ වේගය සියයට 15.1 ක් වූ අතර එය 2008 මාර්තු මාසයේ සියයට 23.8 දක්වා වැඩි වූ අතර 2009 මාර්තු මාසයේ දී සියයට 5.3 දක්වා පහත වැටී ඇති බව කීය. ඉකුත් වර්ෂයේ අප‍්‍රියෙල් මාසය වනවිට සුදු සහල් කිලෝවක් 70, රතු කැකුළු 75, සම්බා කිලෝවක් 85-120 දක්වා මිල ගණන් යටතේ අලෙවි වූ අතර ඉකුත් වර්ෂයේ රුපියල් 85-120 අතර වූ සම්බා කිලෝවක් මේ වසරේ අලෙවි වූයේ රුපියල් 64-68 අතර මිලකටය.ගිය වසරේ රුපියල් 60 වූ ලොකු පොල් ගෙඩියක් මේ වසරේ රුපියල් 22-24 අතර අඩු මිලකට අලෙවි කැරිණි. රුපියල් 275 වූ පොල්තෙල් බෝතලයක් මේ වසරේ අලෙවි වූයේ රුපියල් 100-110 අතර මිලකටය.ගෝවා, බෝංචි, බීට්රූට් කැරට් කිලෝවක් මේ වසරේ රුපියල් 100 වැනි මිලට අලෙවි විය. රුපියල් 120 වූ තක්කාලි කිලෝවක මිල රුපියල් 20 දක්වා පහත වැටී තිබණි. ගිය වසරේ ලොකු ලූණු අර්තාපල් රුපියල් 150 මිලකට අලෙවි වූ අතර මේ වසරේ මිල රුපියල් 100 දක්වා පහත වැටිණි. රතුළුෑණු කිලෝවක් ගිය වසරේ රුපියල් 150ක් විය. මේ වසරේ රුපියල් 60කටද, රුපියල් 230 වූ පරිප්පු කිලෝවක් උපරිම මිල රුපියල් 175කට අඩු මිලට අලෙවි කෙරේ.වියළි මිරිස් කිලෝවක් ගිය වසරේ 270 වූ අතර මේ වසරේ 170 අලෙවි කෙරේ. සුදුළුෑණු කිලෝවක් ගිය වසරේ රුපියල් 150 වූ අතර මේ වසරේ 75කි. ගෘහස්ත ගෑස් සිලින්ඩරයක මිල රුපියල් 790 අඩුවී තිබේ.මහින්ද චින්තන පුනර්ජීවන වැඩපිළිවෙළ යටතේ දේශීය ගොවියා දිරිමත් කිරීමේ වැඩපිළිවෙළක් කි‍්‍රයාත්මක කිරීමත් අපි වවමු රට නඟමු වැනි වැඩසටහන් කි‍්‍රයාත්මක කිරීමෙන් පුරන් කුඹුරු අස්වැද්දීමේ වැඩපිළිවෙළ යටතේ වී නිෂ්පාදනය සියයට 23ක් ඉහළ නැඟීමත් මෙවර අත්‍යවශ්‍ය ආහාර ද්‍රව්‍ය මිල පහත හෙළීමට හේතු වූ බව ඇමැතිවරයා වැඩිදුරටත් පැවැසීය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=aa090419_1</link>
    <topic>ප‍්‍රවීණ සිනමාවේදී ආචාර්ය තිස්ස අබේසේකර අභාවප‍්‍රාප්ත වෙයි</topic>
    <author/>
    <content>රජය වගකියන්නේ ජනතාවට පමණයිජීවන වියදම අඩුවෙන්ම වාර්තා වූ අලුත් අවුරුද්දක්ප‍්‍රවීණ සිනමාවේදී ආචාර්ය තිස්ස අබේසේකර අභාවප‍්‍රාප්ත වෙයිජනපතිගේ කිලිනොච්චි ගමන සියලු රාජ්‍ය නායකයන්ට ආදර්ශයක්පොට්ටු අම්මාන් ගේ මස්සිනා ඇතුළු කොටි 19ක් හමුදාවට බාර වෙතිගමේත් නගරයේත් සහාය රජයට බව මේ ඡන්දයෙන් ඔප්පු වෙනවා - ජනපතිජනපති සමඟ වාද කිරීමට පෙර පක්ෂයේ අර්බුද ගැන වාදයකට එන්නවාර්තාවක් පිහිටුවමින් බස්නාහිරත් දිනනවාඉන්දීය මුහුදේ මසුන් ඇල්ලීම තහනම්වලවේ උරුමය දියවර මංගල්‍යය අදසිළුමිණ ජනප‍්‍රිය නවකතාවමෙගා වොට් 400 ක විදුලිය ව්‍යාපෘති අවසර පත් 159 ක් නිකුත් කරයිදැඩි මැතිවරණ නීති මැද බස්නාහිර ඡන්දයට සියල්ල සූදානම්අතුරුදන්වූ දරුවන් සොයන්න විශේෂ පොලිස් කණ්ඩායමක්මැද පෙරදිග සේවා සංවිධානයේ 50000 ක් සන්ධානයට සහාය දෙතිබස්නාහිර පළාතෙන් තුනෙන් දෙකක බලය ගන්නවා“මහින්ද චින්තනය ගමට” බුලත්සිංහල සංවර්ධනයට කෝටි 20ක්ප‍්‍රවීණ සිනමාවේදියකු, තිරකතා රචකයකු සම්මානනීය චිත‍්‍රපට අධ්‍යක්ෂවරයකු, මෙන් ම නළුවකු හා චිත‍්‍රපට විචාරකයකු වූ ආචාර්ය තිස්ස අබේසේකර මහතා කොළඹ ජාතික රෝහලේ දැඩි සත්කාර ඒකකයේදී ඊයේ සවස අභාවප‍්‍රාප්ත විය. මිය යන විට ඒ මහතා 69 වැනි වියේ පසු විය.හැටේ දශකයේ තිරකතා රචකයකු ලෙස සිනමා ක්ෂේත‍්‍රයට පිවිසි තිස්ස අබේසේකර මහතා තිර නාටක ලියූ චිත‍්‍රපට අතර නිධානය, වැලිකතර, කළුදිය දහර, වීරපුරන්අප්පු, පොඩි මල්ලී, උත්පලවන්නා, කුලගෙය, ගුරුගෙදර වැනි චිත‍්‍රපට රැසක් විය. පසුව ඔහු චිත‍්‍රපට අධ්‍යක්ෂණයට පිවිසි අතර සම්මාන දිනූ කරුමක්කාරයෝ, මහගෙදර, විරාගය ඔහු අධ්‍යක්ෂණය කළ චිත‍්‍රපටවෙයි.පිටගම්කාරයෝ හා වනසරණ ඔහු අධ්‍යක්ෂණය කළ ටෙලි නාට්‍යයන් ය. කලක් ජාතික චිත‍්‍රපට සංස්ථාවේ සභාපති ලෙස ද ශ‍්‍රී ලංකා රූපවාහිනි අභ්‍යාස ආයතනයේ අධ්‍යක්ෂවරයකු ලෙසත් කටයුතු කෙළේ ය. ඔහු දේශබන්දු සම්මානයෙන් පිදුම් ලැබූ අග‍්‍රගණ්‍ය කලාකරුවෙකි. දෙස් විදෙස් සිනමා ක්ෂේත‍්‍රය පිළිබඳ පුළුල් අවබෝධයක් තිබූ තිස්ස අබේසේකර මහතා ද්වී භාෂා විද්වතෙකි.ඔහු සිනමාවේදය පිළිබඳ ගුරුවරයෙකි. චිත‍්‍රපට අධ්‍යක්ෂ ආචාර්ය ලෙස්ටර් ජේම්ස් පීරිස් මහතා ගේ ඇසුර ලබමින් චිත‍්‍රපට ක්ෂේත‍්‍රයේ ප‍්‍රවීණයකු ලෙස දස්කම් පෑවේය. ශ‍්‍රී ලාංකේය සිනමාවේ පුනරුදය උදෙසා තම ජීවිත කාලය කැප කළ ආචාර්ය තිස්ස අබේසේකර ලියූ ‘බි‍්‍රඟින් ටෝනි හෝම්’ ග‍්‍රන්ථයට 1996 වසරේ ‘ග්‍රේෂන්’ සම්මානය හිමි විය. ඔහු ලංකා සම සමාජ පක්ෂයේ දේශපාලන මණ්ඩලයේ සභිකයෙකි.චිත‍්‍රපට, ටෙලිනාට්‍ය, සාහිත්‍යය යන සෑම අංශයකම ප‍්‍රවීණයකු වූ ආචාර්ය තිස්ස අබේසේකරයන් ගේ වියොව මේ ක්ෂේත‍්‍රයට සිදුවූ බලවත් පාඩුවක් ලෙස කලා රසිකයෝ හඳුන්වති.ඒ මහතාගේ දේහය අවසන් ගෞරවය පිණිස රාජගිරිය, රාජගිරිය පාරේ අංක 494/2 දරණ නිවෙසේ තැන්පත් කැර ඇත. අවසන් කටයුතු සිදු කරන දිනය පසුව නිවේදනය කැරෙනු ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=aa090419_2</link>
    <topic>ජනපතිගේ කිලිනොච්චි ගමන සියලු රාජ්‍ය නායකයන්ට ආදර්ශයක්</topic>
    <author>ඉන්දික පොල්කොටුව සහ තිලක් පුෂ්පකුමාර</author>
    <content>රජය වගකියන්නේ ජනතාවට පමණයිජීවන වියදම අඩුවෙන්ම වාර්තා වූ අලුත් අවුරුද්දක්ප‍්‍රවීණ සිනමාවේදී ආචාර්ය තිස්ස අබේසේකර අභාවප‍්‍රාප්ත වෙයිජනපතිගේ කිලිනොච්චි ගමන සියලු රාජ්‍ය නායකයන්ට ආදර්ශයක්පොට්ටු අම්මාන් ගේ මස්සිනා ඇතුළු කොටි 19ක් හමුදාවට බාර වෙතිගමේත් නගරයේත් සහාය රජයට බව මේ ඡන්දයෙන් ඔප්පු වෙනවා - ජනපතිජනපති සමඟ වාද කිරීමට පෙර පක්ෂයේ අර්බුද ගැන වාදයකට එන්නවාර්තාවක් පිහිටුවමින් බස්නාහිරත් දිනනවාඉන්දීය මුහුදේ මසුන් ඇල්ලීම තහනම්වලවේ උරුමය දියවර මංගල්‍යය අදසිළුමිණ ජනප‍්‍රිය නවකතාවමෙගා වොට් 400 ක විදුලිය ව්‍යාපෘති අවසර පත් 159 ක් නිකුත් කරයිදැඩි මැතිවරණ නීති මැද බස්නාහිර ඡන්දයට සියල්ල සූදානම්අතුරුදන්වූ දරුවන් සොයන්න විශේෂ පොලිස් කණ්ඩායමක්මැද පෙරදිග සේවා සංවිධානයේ 50000 ක් සන්ධානයට සහාය දෙතිබස්නාහිර පළාතෙන් තුනෙන් දෙකක බලය ගන්නවා“මහින්ද චින්තනය ගමට” බුලත්සිංහල සංවර්ධනයට කෝටි 20ක්මල්වතු - අස්ගිරි මහා නාහිමිවරු පවසතිඉන්දික පොල්කොටුව සහ තිලක් පුෂ්පකුමාරත‍්‍රස්තවාදය මෙරටින් මුළුමනින් ම පරාජය කරලීමේ අවසන් මොහොතට එළැඹ ඇති මේ අවස්ථාවේ රාජ්‍ය නායකයා ලෙස මහින්ද රාජපක්ෂ ජනාධිපතිතුමා කිලිනොච්චියට යාම සමස්ත ලෝකයේ ම රාජ්‍ය නායකයනට ලබාදුන් ආදර්ශයක් බව මල්වතු අස්ගිරි මහා නාහිමිවරු පවසති. නිදහසින් පසු විවිධ නායකයන් මෙරට පාලනයට පත් වුව ද අතිශය තීරණාත්මක මෙබඳු අවස්ථාවක එඩිතර කි‍්‍රයාවක යෙදුණු එකම රාජ්‍ය නායකයා ලෙස අපේ ජනාධිපතිතුමා ඉතිහාසයට එක්වන බව ද මහා නාහිමිවරු පැවසූහ.විදේශ රැකියා ප‍්‍රවර්ධන හා සුභ සාධන අමාත්‍ය ජාතික ආරක්ෂක ප‍්‍රකාශක කෙහෙළිය රඹුක්වැල්ල මහතා ඊයේ පෙරවරුවේ මල්වතු මහා විහාරයට ගොස් මල්වතු පාර්ශ්වයේ මහානායක තිබ්බටුවාවේ ශ‍්‍රී සිද්ධාර්ථ සුමංගල මහා නාහිමියන් හා අස්ගිරි මහා විහාරයේදී එම පාර්ශවයේ මහා නායක උඩුගම ශ‍්‍රී බුද්ධ රක්ඛිත මහා නාහිමියන් බැහැදැක ආශිර්වාද ලබා ගත් අතර එහිදී මහා නාහිමිවරු මේ බැව් පැවසූහ.ජනාධිපතිතුමාගේ කිලිනොච්චි ගමන නිසා රණවිරුවනට පමණක් නොව උතුරේ අහිංසක දෙමළ ජනතාවට ද මහත් ශක්තියක් හා චිත්ත ධෛර්යයක් ලැබුණු බවත් එය අප කවුරුත් මේ මොහොතේ ලද ජයග‍්‍රහණයක් බවත් මහානාහිමිවරු පෙන්වා දෙති. ඇතැම් විදේශීය නියෝජිතයන්ගෙන් ජනාධිපතිතුමන්ට විවිධ බලපෑම් එල්ල වුව ද ඒ කිසිදු බලපෑමකට යට නොවී ඍජු තීන්දු තීරණ ගන්නා ජනාධිපතිතුමා ලොවටම ආදර්ශයක් බවත් උන්වහන්සේ පැවසූහ.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=aa090419_3</link>
    <topic>පොට්ටු අම්මාන් ගේ මස්සිනා ඇතුළු කොටි 19ක් හමුදාවට බාර වෙති</topic>
    <author>දයා ඩි ෆොන්සේකා</author>
    <content>රජය වගකියන්නේ ජනතාවට පමණයිජීවන වියදම අඩුවෙන්ම වාර්තා වූ අලුත් අවුරුද්දක්ප‍්‍රවීණ සිනමාවේදී ආචාර්ය තිස්ස අබේසේකර අභාවප‍්‍රාප්ත වෙයිජනපතිගේ කිලිනොච්චි ගමන සියලු රාජ්‍ය නායකයන්ට ආදර්ශයක්පොට්ටු අම්මාන් ගේ මස්සිනා ඇතුළු කොටි 19ක් හමුදාවට බාර වෙතිගමේත් නගරයේත් සහාය රජයට බව මේ ඡන්දයෙන් ඔප්පු වෙනවා - ජනපතිජනපති සමඟ වාද කිරීමට පෙර පක්ෂයේ අර්බුද ගැන වාදයකට එන්නවාර්තාවක් පිහිටුවමින් බස්නාහිරත් දිනනවාඉන්දීය මුහුදේ මසුන් ඇල්ලීම තහනම්වලවේ උරුමය දියවර මංගල්‍යය අදසිළුමිණ ජනප‍්‍රිය නවකතාවමෙගා වොට් 400 ක විදුලිය ව්‍යාපෘති අවසර පත් 159 ක් නිකුත් කරයිදැඩි මැතිවරණ නීති මැද බස්නාහිර ඡන්දයට සියල්ල සූදානම්අතුරුදන්වූ දරුවන් සොයන්න විශේෂ පොලිස් කණ්ඩායමක්මැද පෙරදිග සේවා සංවිධානයේ 50000 ක් සන්ධානයට සහාය දෙතිබස්නාහිර පළාතෙන් තුනෙන් දෙකක බලය ගන්නවා“මහින්ද චින්තනය ගමට” බුලත්සිංහල සංවර්ධනයට කෝටි 20ක්දයා ඩි ෆොන්සේකාඉකුත් සිකුරාදා ඕමන්ත හමුදා මුරපොළට පැමිණි එල්ටීටීඊ සාමාජිකයන් 18 දෙනෙක් හමුදාවට බාරවූ බව පොලිස් මාධ්‍ය ප‍්‍රකාශක ජ්‍යෙෂ්ඨ පොලිස් අධිකාරි රංජිත් ගුණසේකර මහතා පවසයි. මීට පෙර හමුදාවට බාර වූ සිවිල් වැසියන් අතර පොට්ටු අම්මාන් ගේ මස්සිනා ද සිටි බවට තොරතුරු හෙළිවී ඇත.වයස අවුරුදු 16 සිට 23 දක්වා වයසේ තරුණයින් වූ ඔවුන් හමුදා මුරපොළට බාරවූ බවත්, යුදහමුදාව විසින් ඕමන්ත පොලිසියට මේ තරුණයින් බාරදී ඇති අතර ඔවුන්ගෙන් කටඋත්තර ලබාගත් පොලීසිය ඔවුන් උසාවියට ඉදිරිපත් කොට පුනරුත්ථාපනය සඳහා යොමු කිරීමට පියවර ගෙන තිබේ.මෙසේ පැමිණි සිවිල් වැසියන් සමඟ සිටි පොට්ටු අම්මාන්ගේ මස්සිනා වන නඩරාජා අරවින්දන් ද යුද හමුදාවට බාරවී ඇත. ඔහු ඕමන්ත හමුදා මුරපොළට පැමිණ ඇත්තේ සිකුරාදා දහවල 1.40ට පමණය.නඩරාජා අරවින්දන් ප‍්‍රභාකරන්ගේ පුත‍්‍රයා වන චාල්ස් ඇන්තනි සමඟ පරිගණක විද්‍යාව හැදෑරූ අයෙකි.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=aa090419_4</link>
    <topic>ගමේත් නගරයේත් සහාය රජයට බව මේ ඡන්දයෙන් ඔප්පු වෙනවා - ජනපති</topic>
    <author>ජයසිරි මුණසිංහ</author>
    <content>රජය වගකියන්නේ ජනතාවට පමණයිජීවන වියදම අඩුවෙන්ම වාර්තා වූ අලුත් අවුරුද්දක්ප‍්‍රවීණ සිනමාවේදී ආචාර්ය තිස්ස අබේසේකර අභාවප‍්‍රාප්ත වෙයිජනපතිගේ කිලිනොච්චි ගමන සියලු රාජ්‍ය නායකයන්ට ආදර්ශයක්පොට්ටු අම්මාන් ගේ මස්සිනා ඇතුළු කොටි 19ක් හමුදාවට බාර වෙතිගමේත් නගරයේත් සහාය රජයට බව මේ ඡන්දයෙන් ඔප්පු වෙනවා - ජනපතිජනපති සමඟ වාද කිරීමට පෙර පක්ෂයේ අර්බුද ගැන වාදයකට එන්නවාර්තාවක් පිහිටුවමින් බස්නාහිරත් දිනනවාඉන්දීය මුහුදේ මසුන් ඇල්ලීම තහනම්වලවේ උරුමය දියවර මංගල්‍යය අදසිළුමිණ ජනප‍්‍රිය නවකතාවමෙගා වොට් 400 ක විදුලිය ව්‍යාපෘති අවසර පත් 159 ක් නිකුත් කරයිදැඩි මැතිවරණ නීති මැද බස්නාහිර ඡන්දයට සියල්ල සූදානම්අතුරුදන්වූ දරුවන් සොයන්න විශේෂ පොලිස් කණ්ඩායමක්මැද පෙරදිග සේවා සංවිධානයේ 50000 ක් සන්ධානයට සහාය දෙතිබස්නාහිර පළාතෙන් තුනෙන් දෙකක බලය ගන්නවා“මහින්ද චින්තනය ගමට” බුලත්සිංහල සංවර්ධනයට කෝටි 20ක්ජයසිරි මුණසිංහග‍්‍රාමීය ජනතාවගේ මෙන් ම නාගරික ජනතාවගේත් පූර්ණ සහයෝගය රජයට හිමිවන බව නැවත වරක් මේ පළාත් සභා මැතිවරණයෙන් සනාථ වන්නේ යැයි මහින්ද රාජපක්ෂ ජනාධිපතිතුමා පවසයි.ජනාධිපතිතුමා මේ අදහස් පළ කළේ අරලියගහ මන්දිරයේ ඊයේ (18) දහවල් බස්නාහිර පළාත් ති‍්‍රරෝද රථ හිමියන්ගේ සංගමයේ සාමාජික සාමාජිකාවන්ගේ සහභාගීත්වයෙන් පැවැති විශේෂ හමුවේදී ය.ති‍්‍රරෝද රථ සේවාව සමාජයේ පිළිගැනීමක් සහිත වෘත්තියක් බවට පත් කිරීමටත්, එහි දියුණුවට රාජ්‍ය අනුග‍්‍රහය ලබාදීමටත් මුල් වරට කි‍්‍රයා කළේ වත්මන් ආණ්ඩුව යැයි ද ජනාධිපතිතුමා ප‍්‍රකාශ කෙළේ ය.එළැඹෙන බස්නාහිර පළාත් සභා මැතිවරණයේ දී එක්සත් ජනතා නිදහස් සන්ධානයේ ජයග‍්‍රහණය වෙනුවෙන් කැපවී කි‍්‍රයා කරන බව ඊට එක්වූවෝ ප‍්‍රතිඥා දුන්හ.එහිදී වැඩිදුරටත් අදහස් දැක්වූ ජනාධිපතිවරයා මෙසේ ද කීය.ලංකා ඉතිහාසයේ අයවැය සකස් කරන විට සමාජයේ විවිධ කණ්ඩායම් ගෙන්වා යෝජනා ලබා ගැනීමේ පිළිවෙත අපි ආරම්භ කළා. ඊට පෙර එසේ සිදුවුණේ නෑ. නිලධාරීන් ගෙන්වා කාමරයක සිට අය වැය වාර්තා තනිවයි හැදුවේ. අපි ඒ ක‍්‍රමවේද වෙනස් කළා. මෙය රටේ ජනතාවගේ හද ගැස්මට සවන් දෙන ආණ්ඩුවක්. මට මතකයි එදා ජනාධිපතිවරණය වේලාවේ තමුන්නාන්සේලාගේ සංගමයේ අටසියයක් මට උදවු කරන්න මෙතැනට ආවා. එදා මට කොළඹ ලොක්කෝ නොසිටි කාලේ හිටියේ තමුන්නාන්සේලායි. මමත් අපේ ආණ්ඩුවත් ඒ අතීතය අමතක කරන්නේ නෑ.අපි අය වැයෙන් තමුන්නාන්සේලාට සහන ලබා දුන්නා. අපි ඒ දේ කෙළේ තමුන්නාන්සේලාගේ වෘත්තියට අපේ තිබෙන කැපවීම පෙන්නුම් කිරීමටයි.අතුරලියේ රතන හිමියෝ මෙහිදී අනුශාසනාවක් කළ අතර විදුලි බල ඇමැති මහින්දා නන්ද අලුත්ගමගේ, කම්කරු ඇමැති ආචාර්ය මර්වින් සිල්වා යන මහත්වරු ද කතා කළහ.මේ අවස්ථාවේ දී බස්නාහිර පළාත් ති‍්‍රරෝද රථ හිමියන් ගේ සංගමයේ තේමා ගීතය ඇතුළත් සංයුක්ත තැටිය ජනාධිපතිතුමාට ප‍්‍රදානය කැරිණි.මේ අවස්ථාවට ශ‍්‍රී ලංකා නිදහස් පක්ෂයේ මහ ලේකම් සහ ඇමැති මෛති‍්‍රපාල සිරිසේන, ප‍්‍රවාහන ඇමැති ඩලස් අලහප්පෙරුම, ගුවන් සේවා නියෝජ්‍ය ඇමැති සරත් කුමාර ගුණරත්න මහත්වරු ද ති‍්‍රවිල් රථ සංගමයේ ප‍්‍රධානීන් ඇතුළු විශාල පිරිසක් සහභාගි වී සිටියහ.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=aa0904193</link>
    <topic>ජනපති සමඟ වාද කිරීමට පෙර පක්ෂයේ අර්බුද ගැන වාදයකට එන්න</topic>
    <author>නිරූෂි විමලවීර</author>
    <content>රජය වගකියන්නේ ජනතාවට පමණයිජීවන වියදම අඩුවෙන්ම වාර්තා වූ අලුත් අවුරුද්දක්ප‍්‍රවීණ සිනමාවේදී ආචාර්ය තිස්ස අබේසේකර අභාවප‍්‍රාප්ත වෙයිජනපතිගේ කිලිනොච්චි ගමන සියලු රාජ්‍ය නායකයන්ට ආදර්ශයක්පොට්ටු අම්මාන් ගේ මස්සිනා ඇතුළු කොටි 19ක් හමුදාවට බාර වෙතිගමේත් නගරයේත් සහාය රජයට බව මේ ඡන්දයෙන් ඔප්පු වෙනවා - ජනපතිජනපති සමඟ වාද කිරීමට පෙර පක්ෂයේ අර්බුද ගැන වාදයකට එන්නවාර්තාවක් පිහිටුවමින් බස්නාහිරත් දිනනවාඉන්දීය මුහුදේ මසුන් ඇල්ලීම තහනම්වලවේ උරුමය දියවර මංගල්‍යය අදසිළුමිණ ජනප‍්‍රිය නවකතාවමෙගා වොට් 400 ක විදුලිය ව්‍යාපෘති අවසර පත් 159 ක් නිකුත් කරයිදැඩි මැතිවරණ නීති මැද බස්නාහිර ඡන්දයට සියල්ල සූදානම්අතුරුදන්වූ දරුවන් සොයන්න විශේෂ පොලිස් කණ්ඩායමක්මැද පෙරදිග සේවා සංවිධානයේ 50000 ක් සන්ධානයට සහාය දෙතිබස්නාහිර පළාතෙන් තුනෙන් දෙකක බලය ගන්නවා“මහින්ද චින්තනය ගමට” බුලත්සිංහල සංවර්ධනයට කෝටි 20ක්කැරලිකාර මන්තී‍්‍රවරුන්ගෙන් රනිල්ට අභියෝගයක්නිරූෂි විමලවීරඑජාප නායක රනිල් වික‍්‍රමසිංහ මහතා වාදයකට එන ලෙස මහින්ද රාජපක්ෂ ජනාධිපතිතුමාට අභියෝග කිරීමට පෙර එජාප අභ්‍යන්තරයේ පවතින අර්බුදය පිළිබඳව තමන් සමඟ සංවාදයකට එන ලෙසට එජාප කැරලිකාර මන්තී‍්‍රවරු අභියෝග කරති.තම පක්ෂයේ හා නායකත්වය පිළිබඳව පවතින විශාල ගැටලු සඟවාගෙන ඒවා පිළිබඳව සාකච්ඡාවක් පවා ලබා නොදෙන රනිල් වික‍්‍රමසිංහ මහතා; ජනාධිපතිතුමා සමඟ වාදයකට පැටලෙන්නට යෑම මේ කාලයේ ලොකුම විහිළුව බවත් ඔවුහු පවසති.ලෝක විහිළුවක් වෙමින් ජනාධිපතිතුමා සමඟ විවාද කිරීමට යෑමට පෙර එජාප අභ්‍යන්තරයේ පවතින ගැටලු සමනය කැර ගැනීම සඳහා තම කණ්ඩායම සමඟ හැකි ඉක්මනින් සාකච්ඡාවකට එන ලෙසට රනිල් වික‍්‍රමසිංහ මහතාට අභියෝග කරන මේ මන්තී‍්‍ර කණ්ඩායම වැඩිදුරටත් පෙන්වා දෙනු ලබන්නේ මේ වනවිට එජාපය ඉහළ සිට ගම් මට්ටම දක්වාම ශීඝ‍්‍රයෙන් පිරිහෙමින් පවතින බවයි.එජාප මැතිවරණ ප‍්‍රචාරක රැස්වීම්වලට පැමිණෙන මහජනතාව හා පාක්ෂිකයන්ගේ සංඛ්‍යාව කැපී පෙනෙන ලෙස අඩුවෙමින් පවතින බවත්, විශේෂයෙන් ම රනිල් වික‍්‍රමසිංහ මහතා සහභාගී වන රැස්වීම් සඳහා එජාපයේ ඉහළ පෙළේ නියෝජිතයන් මෙන්ම සාමාන්‍ය පාක්ෂිකයන්ගේ සහභාගිත්වය බෙහෙවින් අඩුවී ඇති බවත් ඔවුහු පෙන්වා දෙති.ලබන අපෙ‍්‍ර්ල් 25 දා පැවැත්වෙන බස්නාහිර පළාත් සභා ඡන්දයෙන් එජාපය අපකීර්තිමත් පරාජයක් ලබන බවත් එහි වගකීම සම්පූර්ණයෙන් නායක රනිල් වික‍්‍රමසිංහ මහතා බාර ගත යුතු බවත් ඔවුහු කියති.මේ සම්බන්ධයෙන් සිළුමිණට අදහස් පළ කළ එජාප ජ්‍යෙෂ්ඨ මන්තී‍්‍රවරයකු කියා සිටියේ මේ වනවිට එජාප අපේක්ෂකයන් තම මැතිවරණ පෝස්ටර්වලින් එජාප නායකයා ගේ ඡායාරූපය පවා ඉවත් කිරීමට පෙළඹී ඇති බවයි. ඒ තත්ත්වය කෙතරම් උග‍්‍ර අතට හැරී තිබේද කිවහොත් රනිල් වික‍්‍රමසිංහ මහතා ගේ පූර්ණ අනුග‍්‍රහය යටතේ ගම්පහ දිස්ති‍්‍රක්කයට එජාපයෙන් තරග කරන තරුණ අපේක්ෂකයකු පවා තම පෝස්ටර්වලින් රනිල් වික‍්‍රමසිංහ මහතා ගේ ඡායාරූපය ඉවත් කිරීමට පියවර ගෙන ඇති බවත් ඔහු පෙන්වා දුන්නේය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=aa0904194</link>
    <topic>වාර්තාවක් පිහිටුවමින් බස්නාහිරත් දිනනවා</topic>
    <author>සුනිල් දයා අල්විස්</author>
    <content>රජය වගකියන්නේ ජනතාවට පමණයිජීවන වියදම අඩුවෙන්ම වාර්තා වූ අලුත් අවුරුද්දක්ප‍්‍රවීණ සිනමාවේදී ආචාර්ය තිස්ස අබේසේකර අභාවප‍්‍රාප්ත වෙයිජනපතිගේ කිලිනොච්චි ගමන සියලු රාජ්‍ය නායකයන්ට ආදර්ශයක්පොට්ටු අම්මාන් ගේ මස්සිනා ඇතුළු කොටි 19ක් හමුදාවට බාර වෙතිගමේත් නගරයේත් සහාය රජයට බව මේ ඡන්දයෙන් ඔප්පු වෙනවා - ජනපතිජනපති සමඟ වාද කිරීමට පෙර පක්ෂයේ අර්බුද ගැන වාදයකට එන්නවාර්තාවක් පිහිටුවමින් බස්නාහිරත් දිනනවාඉන්දීය මුහුදේ මසුන් ඇල්ලීම තහනම්වලවේ උරුමය දියවර මංගල්‍යය අදසිළුමිණ ජනප‍්‍රිය නවකතාවමෙගා වොට් 400 ක විදුලිය ව්‍යාපෘති අවසර පත් 159 ක් නිකුත් කරයිදැඩි මැතිවරණ නීති මැද බස්නාහිර ඡන්දයට සියල්ල සූදානම්අතුරුදන්වූ දරුවන් සොයන්න විශේෂ පොලිස් කණ්ඩායමක්මැද පෙරදිග සේවා සංවිධානයේ 50000 ක් සන්ධානයට සහාය දෙතිබස්නාහිර පළාතෙන් තුනෙන් දෙකක බලය ගන්නවා“මහින්ද චින්තනය ගමට” බුලත්සිංහල සංවර්ධනයට කෝටි 20ක්එජනිස ප‍්‍රධාන ලේකම්සුනිල් දයා අල්විස්බස්නාහිර පළාත් සභා ඡන්දයෙන් එක්සත් ජනතා නිදහස් සන්ධානය ලබන ජයග‍්‍රහණය ස්ථිර බවත් මෙවර මේ පළාත් සභාවේ බලය හිමිකර ගන්නේ පසුගිය ජයග‍්‍රහණයටත් වඩා අතිවිශිෂ්ට ජයග‍්‍රහණයක් ලබමින් බවත් එක්සත් ජනතා නිදහස් සන්ධානයේ ප‍්‍රධාන ලේකම් අධ්‍යාපන ඇමැති සුසිල් පෙ‍්‍ර්මජයන්ත මහතා පවසයි.පසුගිය අවස්ථාවේ එක්සත් ජනතා නිදහස් සන්ධානය බස්නාහිර පළාත් සභාව ජයග‍්‍රහණය කළේ ජනතා විමුක්ති පෙරමුණ සමඟ බව දක්වන අමාත්‍යවරයා ජ.වි.පෙ. අද සන්ධානයෙන් ඉවත්ව වෙනම තරග කළත් වෙනත් පක්ෂ රැසක් සන්ධානයට හවුල් වී තිබෙන බවත් මෙවර ලබනුයේ නිසැක ජයග‍්‍රහණයක් බව කීය.බස්නාහිර පළාත ජයග‍්‍රහණය කිරීම රටටම ලබාදෙන ජයග‍්‍රහණයක් බවත් ජනාධිපතිතුමාගේ නායකත්වයෙන් එල්.ටී.ටී.ඊ.ය පරදවා ත‍්‍රස්තවාදය තුරන් කරන්නට අපේ වීරෝදාර හමුදාව සටනක නිරතව සිටින අවස්ථාවේ රජයට ජයග‍්‍රහණය ඉහළින්ම අත්කරදී ත‍්‍රස්තවාදය පරාජය කිරීමේ වැඩපිළිවෙළට සහාය ලබාදීමට හැකි බව පැවැසීය.ජනාධිපතිතුමාගේ දෑත් ශක්තිමත් කිරීමට බස්නාහිර පළාත් සභා මැතිවරණයෙන් එක්සත් ජනතා නිදහස් සන්ධානයට ජයග‍්‍රහණය අත්කරදී ත‍්‍රස්තවාදයට එරෙහි සටනට සහාය වීමේ පණිවුඩය ලබාදිය හැකි බව පෙන්වා දුන්නේය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=aa0904195</link>
    <topic>ඉන්දීය මුහුදේ මසුන් ඇල්ලීම තහනම්</topic>
    <author>රූපාන්ති බුලත්සිංහල</author>
    <content>රජය වගකියන්නේ ජනතාවට පමණයිජීවන වියදම අඩුවෙන්ම වාර්තා වූ අලුත් අවුරුද්දක්ප‍්‍රවීණ සිනමාවේදී ආචාර්ය තිස්ස අබේසේකර අභාවප‍්‍රාප්ත වෙයිජනපතිගේ කිලිනොච්චි ගමන සියලු රාජ්‍ය නායකයන්ට ආදර්ශයක්පොට්ටු අම්මාන් ගේ මස්සිනා ඇතුළු කොටි 19ක් හමුදාවට බාර වෙතිගමේත් නගරයේත් සහාය රජයට බව මේ ඡන්දයෙන් ඔප්පු වෙනවා - ජනපතිජනපති සමඟ වාද කිරීමට පෙර පක්ෂයේ අර්බුද ගැන වාදයකට එන්නවාර්තාවක් පිහිටුවමින් බස්නාහිරත් දිනනවාඉන්දීය මුහුදේ මසුන් ඇල්ලීම තහනම්වලවේ උරුමය දියවර මංගල්‍යය අදසිළුමිණ ජනප‍්‍රිය නවකතාවමෙගා වොට් 400 ක විදුලිය ව්‍යාපෘති අවසර පත් 159 ක් නිකුත් කරයිදැඩි මැතිවරණ නීති මැද බස්නාහිර ඡන්දයට සියල්ල සූදානම්අතුරුදන්වූ දරුවන් සොයන්න විශේෂ පොලිස් කණ්ඩායමක්මැද පෙරදිග සේවා සංවිධානයේ 50000 ක් සන්ධානයට සහාය දෙතිබස්නාහිර පළාතෙන් තුනෙන් දෙකක බලය ගන්නවා“මහින්ද චින්තනය ගමට” බුලත්සිංහල සංවර්ධනයට කෝටි 20ක්රූපාන්ති බුලත්සිංහලදකුණු ඉන්දීය මුහුදු තීරයේ මසුන් ඇල්ලීම දින 45 ක කාලයකට තහනම් කොට තිබේ. ඒ තහනම කි‍්‍රයාත්මක වන්නේ අපෙ‍්‍ර්ල් 15දා සිටය. මේ කාලයේදී දකුණු ඉන්දීය මුහුදු තීරයේ මසුන් ඇල්ලීමේ යෙදෙන ධීවරයන් අත්අඩංගුවට ගන්නා බවත් එකී දින 45ක කාලය ඉකුත් වන තෙක් එම පුද්ගලයන් අත්අඩංගුවෙන් නිදහස් කැර ගැනීමට හැකියාව නැති බවත් ඉන්දියාවේ ශ‍්‍රී ලංකා තානාපති කාර්යාලය නිවේදනය කරයි.මේ හේතු කොට ගෙන ශ‍්‍රී ලාංකික ධීවරයන් දකුණු ඉන්දීය මුහුදු සීමාවට ඇතුල්වීමෙන් වලකින ලෙසත් එම නිවේදනයේ සඳහන් වෙයි. දකුණු ඉන්දීය බලධාරීන් මේ තීරණය ගෙන ඇත්තේ සමුද්‍රජීවීන් රැකගැනීමේ ව්‍යාපෘතියක් කි‍්‍රයාත්මක කිරීම සඳහා බවත් සඳහන් වෙයි.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=aa0904196</link>
    <topic>වලවේ උරුමය දියවර මංගල්‍යය අද</topic>
    <author>නිහාල් පී අබේසිංහ</author>
    <content>රජය වගකියන්නේ ජනතාවට පමණයිජීවන වියදම අඩුවෙන්ම වාර්තා වූ අලුත් අවුරුද්දක්ප‍්‍රවීණ සිනමාවේදී ආචාර්ය තිස්ස අබේසේකර අභාවප‍්‍රාප්ත වෙයිජනපතිගේ කිලිනොච්චි ගමන සියලු රාජ්‍ය නායකයන්ට ආදර්ශයක්පොට්ටු අම්මාන් ගේ මස්සිනා ඇතුළු කොටි 19ක් හමුදාවට බාර වෙතිගමේත් නගරයේත් සහාය රජයට බව මේ ඡන්දයෙන් ඔප්පු වෙනවා - ජනපතිජනපති සමඟ වාද කිරීමට පෙර පක්ෂයේ අර්බුද ගැන වාදයකට එන්නවාර්තාවක් පිහිටුවමින් බස්නාහිරත් දිනනවාඉන්දීය මුහුදේ මසුන් ඇල්ලීම තහනම්වලවේ උරුමය දියවර මංගල්‍යය අදසිළුමිණ ජනප‍්‍රිය නවකතාවමෙගා වොට් 400 ක විදුලිය ව්‍යාපෘති අවසර පත් 159 ක් නිකුත් කරයිදැඩි මැතිවරණ නීති මැද බස්නාහිර ඡන්දයට සියල්ල සූදානම්අතුරුදන්වූ දරුවන් සොයන්න විශේෂ පොලිස් කණ්ඩායමක්මැද පෙරදිග සේවා සංවිධානයේ 50000 ක් සන්ධානයට සහාය දෙතිබස්නාහිර පළාතෙන් තුනෙන් දෙකක බලය ගන්නවා“මහින්ද චින්තනය ගමට” බුලත්සිංහල සංවර්ධනයට කෝටි 20ක්නිහාල් පී අබේසිංහවලවේ උරුමය යටතේ මේ දිනවල හම්බන්තොට රත්නපුරය දිස්ති‍්‍රක්කවල කි‍්‍රයාත්මක කරන රුහුණු ගිරුවාපත්තුවේ සමාජ සංවර්ධන වැඩසටහන යටතේ පවත්වන දියවර මංගල්‍යය අද 19 චන්ද්‍රිකා වැව අසලදී පැවැත්වේ.අපෙ‍්‍ර්ල් 22 වැනිදා රාති‍්‍ර 9 ට සූරියවැව දී සත්පත්තිනි ගම්මඩුවක් පැවැත්වෙන අතර අපෙ‍්‍ර්ල් 23 වැනිදා පදලංගල වෙල්යායේදී ජාතික වප් මගුල් උත්සවය ද පැවැත්වේ. 24 වැනිදා වෘත්තිය මාර්ගෝපදේශන වැඩසටහනක් පැවැත්වෙන අතර අපෙ‍්‍ර්ල් 25 සෙනසුරාදා රාජ්‍ය පරිපාලන අමාත්‍යාංශය මෙහෙයවන ජංගම සේවය හා රැකියා වෙළෙඳ පොළ ඇඹිලිපිටිය මධ්‍යම මහා විද්‍යාලයේ දී පැවැත්වේ.වලවේ උරුමය වැඩසටහන 30 වැනිදා දක්වා පැවැත්වේ. ඇඹිලිපිටියේ චන්ද්‍රිකා වැවට වසර 50 ක් පිරීම වෙනුවෙන් හා දිවංගත ඩී.ඒ. රාජපක්ෂ මැතිතුමාගේ 104 වැනි ජන්ම සමරුව වෙනුවෙන් ‘වලවේ උරුමය’ වැඩසටහන කි‍්‍රයාත්මක වේ.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=aa0904197</link>
    <topic>සිළුමිණ ජනප‍්‍රිය නවකතාව</topic>
    <author/>
    <content>රජය වගකියන්නේ ජනතාවට පමණයිජීවන වියදම අඩුවෙන්ම වාර්තා වූ අලුත් අවුරුද්දක්ප‍්‍රවීණ සිනමාවේදී ආචාර්ය තිස්ස අබේසේකර අභාවප‍්‍රාප්ත වෙයිජනපතිගේ කිලිනොච්චි ගමන සියලු රාජ්‍ය නායකයන්ට ආදර්ශයක්පොට්ටු අම්මාන් ගේ මස්සිනා ඇතුළු කොටි 19ක් හමුදාවට බාර වෙතිගමේත් නගරයේත් සහාය රජයට බව මේ ඡන්දයෙන් ඔප්පු වෙනවා - ජනපතිජනපති සමඟ වාද කිරීමට පෙර පක්ෂයේ අර්බුද ගැන වාදයකට එන්නවාර්තාවක් පිහිටුවමින් බස්නාහිරත් දිනනවාඉන්දීය මුහුදේ මසුන් ඇල්ලීම තහනම්වලවේ උරුමය දියවර මංගල්‍යය අදසිළුමිණ ජනප‍්‍රිය නවකතාවමෙගා වොට් 400 ක විදුලිය ව්‍යාපෘති අවසර පත් 159 ක් නිකුත් කරයිදැඩි මැතිවරණ නීති මැද බස්නාහිර ඡන්දයට සියල්ල සූදානම්අතුරුදන්වූ දරුවන් සොයන්න විශේෂ පොලිස් කණ්ඩායමක්මැද පෙරදිග සේවා සංවිධානයේ 50000 ක් සන්ධානයට සහාය දෙතිබස්නාහිර පළාතෙන් තුනෙන් දෙකක බලය ගන්නවා“මහින්ද චින්තනය ගමට” බුලත්සිංහල සංවර්ධනයට කෝටි 20ක්සිළුමිණ පුවත්පත මඟින් සංවිධානය කරනු ලැබූ ‘2008 වසරේ ජනප‍්‍රිය නවකතාව‘ තේරීමේ තරගයෙන් ජයගත් ජයග‍්‍රාහක, ජයග‍්‍රාහිකාවනට ත්‍යාග පිරිනැමීමේ උළෙල මේ මස 28 වැනි අඟහරුවාදා ලේක්හවුස් ආයතනයේදී පැවැත්වීමට කටයුතු යොදා තිබේ.ඒ අනුව පාඨකයන් එවූ කූපන් පත්  අතරින් වැඩිම මනාප සංඛ්‍යාවක් දිනා ගනිමින් 2008 වසරේ ජනප‍්‍රියම නවකතාව වශයෙන් තේරී ඇත්තේ ශ්‍යාමලී ටී.ද සිල්වා ගේ ‘උදාවිය හිරු අඳුර පිසදා’ යන නවකතාවයි.දෙවැනි හා තුන්වැනි ත්‍යාග සම මනාප සංඛ්‍යාවක් දිනා ගැනීම හේතුවෙන් ‘සම ත්‍යාග‘ ලෙස ප‍්‍රදානය කිරීමට සංවිධායක කමිටුව තීරණය කොට තිබේ. ඒ අනුව මිල්ටන් මද්දුමාගේ ‘රැය පහන් විය’ හා ගාමිණී වාසලසූරියගේ ‘දයාබර පබා’ සම ත්‍යාග සඳහා තේරී පත්වී තිබේ.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=aa0904198</link>
    <topic>මෙගා වොට් 400 ක විදුලිය ව්‍යාපෘති අවසර පත් 159 ක් නිකුත් කරයි</topic>
    <author>නිහාල් පී. අබේසිංහ</author>
    <content>රජය වගකියන්නේ ජනතාවට පමණයිජීවන වියදම අඩුවෙන්ම වාර්තා වූ අලුත් අවුරුද්දක්ප‍්‍රවීණ සිනමාවේදී ආචාර්ය තිස්ස අබේසේකර අභාවප‍්‍රාප්ත වෙයිජනපතිගේ කිලිනොච්චි ගමන සියලු රාජ්‍ය නායකයන්ට ආදර්ශයක්පොට්ටු අම්මාන් ගේ මස්සිනා ඇතුළු කොටි 19ක් හමුදාවට බාර වෙතිගමේත් නගරයේත් සහාය රජයට බව මේ ඡන්දයෙන් ඔප්පු වෙනවා - ජනපතිජනපති සමඟ වාද කිරීමට පෙර පක්ෂයේ අර්බුද ගැන වාදයකට එන්නවාර්තාවක් පිහිටුවමින් බස්නාහිරත් දිනනවාඉන්දීය මුහුදේ මසුන් ඇල්ලීම තහනම්වලවේ උරුමය දියවර මංගල්‍යය අදසිළුමිණ ජනප‍්‍රිය නවකතාවමෙගා වොට් 400 ක විදුලිය ව්‍යාපෘති අවසර පත් 159 ක් නිකුත් කරයිදැඩි මැතිවරණ නීති මැද බස්නාහිර ඡන්දයට සියල්ල සූදානම්අතුරුදන්වූ දරුවන් සොයන්න විශේෂ පොලිස් කණ්ඩායමක්මැද පෙරදිග සේවා සංවිධානයේ 50000 ක් සන්ධානයට සහාය දෙතිබස්නාහිර පළාතෙන් තුනෙන් දෙකක බලය ගන්නවා“මහින්ද චින්තනය ගමට” බුලත්සිංහල සංවර්ධනයට කෝටි 20ක්සුළඟින් - හිරු එළියෙන් හා කසලවලින්නිහාල් පී. අබේසිංහසුළං, සූර්ය බලය, ඝන අපද්‍රව්‍ය, දහයියා හා ජෛව ස්කන්ධ මගින් ඉදිරි වසර 2 තුළදී මෙරට දී මෙගා වොට් 400 ක විදුලි බලයක් නිපදවීමට යයි.ඒ අනුව ශ‍්‍රී ලංකාවේ බලශක්ති අර්බුදය ජය ගැනීම සඳහා විදුලිබල හා බලශක්ති ඇමැති ඩබ්ලිව්.ඩී.ජේ. සෙනෙවිරත්න මහතාගේ උපදෙස් පරිදි මීට අදාළ ව්‍යාපෘති ආරම්භ කිරීමට අවසර පත් 159 ක් නිකුත් කර ඇති බව විදුලිබල හා බලශක්ති අමාත්‍යාංශය පවසයි. මේ වැඩසටහන මෙරට ප‍්‍රථම වරට කි‍්‍රයාවට නංවන ඉහළ මට්ටමේ ප‍්‍රථම පුනර්ජනනීය බලශක්ති උත්පාදන වැඩපිළිවෙල වේ.ශ‍්‍රී ලංකා සුනිත්‍ය බලශක්ති අධිකාරිය මගින් මෙම අවසර පත් ලබාදී ඇති අතර ඒ අනුව ඉදිරි වසර දෙක තුළදී සුළං, දහයියා උක් දඬු, සීනි අපද්‍රව්‍ය ජෛව ස්කන්ධ සූර්ය බල හා කුඩා පරිමාණයේ ජල විදුලි බලාගාර ආරම්භ කිරීම සිදු කෙරේ.මෙම ව්‍යාපෘති ඉදිරි වසර දෙක ඇතුළත දී අනිවාර්යයෙන් ආරම්භ කළ යුතු වේ. පෞද්ගලික අංශය සුනිත්‍ය බලශක්ති අධිකාරියේ පූර්ණ සහාය ඇතිව මෙම ව්‍යාපෘති කි‍්‍රයාත්මක කිරීමට යෝජිත ය. ඉලක්ක ගත මුළු නිපැයුම් ධාරිතාව මෙගා වොට් 400 කි.අදාළ ව්‍යාපෘති අනුව මෙගාවොට් 225 ක් දහයියා, උක් දඬු, ඝන අපද්‍රව්‍ය, දර උපයෝගි කරගෙන විදුලිය නිපදවීම සඳහා ලබාදී ඇති අතර සුළං බලාගාර සඳහා මෙගා වොට් 16 ක් ද සූර්ය බලශක්ති සඳහා මෙගා වොට් 4 ක් ද, කුඩා පරිමාණයේ ජල විදුලි බලාගාර මගින් මෙගා වොට් 111 ක් ද මේ වනවිට බලපත‍්‍ර ලබාදී තිබේ.මෙරට මුළු බලශක්ති ඉල්ලුමෙන් සියයට 10 ක් සුළං, ජෛව ස්කන්ධ උක් රොඩු, සූර්ය බලය, අපද්‍රව්‍ය ආදී පුනර්ජනනය බලශක්ති මගින් ලබාගැනීමට කටයුතු කරන බව විදුලි බල ඇමැති ඩබ්ලිව්.ඩී.ජේ. සෙනෙවිරත්න මහතා පවසයි.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=aa0904199</link>
    <topic>දැඩි මැතිවරණ නීති මැද බස්නාහිර ඡන්දයට සියල්ල සූදානම්</topic>
    <author>සුනිල් දයා අල්විස්</author>
    <content>රජය වගකියන්නේ ජනතාවට පමණයිජීවන වියදම අඩුවෙන්ම වාර්තා වූ අලුත් අවුරුද්දක්ප‍්‍රවීණ සිනමාවේදී ආචාර්ය තිස්ස අබේසේකර අභාවප‍්‍රාප්ත වෙයිජනපතිගේ කිලිනොච්චි ගමන සියලු රාජ්‍ය නායකයන්ට ආදර්ශයක්පොට්ටු අම්මාන් ගේ මස්සිනා ඇතුළු කොටි 19ක් හමුදාවට බාර වෙතිගමේත් නගරයේත් සහාය රජයට බව මේ ඡන්දයෙන් ඔප්පු වෙනවා - ජනපතිජනපති සමඟ වාද කිරීමට පෙර පක්ෂයේ අර්බුද ගැන වාදයකට එන්නවාර්තාවක් පිහිටුවමින් බස්නාහිරත් දිනනවාඉන්දීය මුහුදේ මසුන් ඇල්ලීම තහනම්වලවේ උරුමය දියවර මංගල්‍යය අදසිළුමිණ ජනප‍්‍රිය නවකතාවමෙගා වොට් 400 ක විදුලිය ව්‍යාපෘති අවසර පත් 159 ක් නිකුත් කරයිදැඩි මැතිවරණ නීති මැද බස්නාහිර ඡන්දයට සියල්ල සූදානම්අතුරුදන්වූ දරුවන් සොයන්න විශේෂ පොලිස් කණ්ඩායමක්මැද පෙරදිග සේවා සංවිධානයේ 50000 ක් සන්ධානයට සහාය දෙතිබස්නාහිර පළාතෙන් තුනෙන් දෙකක බලය ගන්නවා“මහින්ද චින්තනය ගමට” බුලත්සිංහල සංවර්ධනයට කෝටි 20ක්සුනිල් දයා අල්විස්ලබන 25 වැනිදා පැවැත්වෙන බස්නාහිර පළාත් සභා ඡන්ද විමසීමට අවශ්‍ය සියලු විධි විධාන මැතිවරණ කොමසාරිස් දෙපාර්තමේන්තුව මඟින් කි‍්‍රයාත්මක කොට තිබේ.ඡන්ද මධ්‍යස්ථාන 2763 ක 25 උදේ 7.00 සිට සවස 4.00 දක්වා ඡන්ද විමසීම සිදුකෙරේ. කොළඹ දිස්ති‍්‍රක්කයට ඡන්ද මධ්‍යස්ථාන 1009 ක්ද, ගම්පහ දිස්ති‍්‍රක්කයට ඡන්ද මධ්‍යස්ථාන 978 ක් සහ කළුතර දිස්ති‍්‍රක්කයට ඡන්ද මධ්‍යස්ථාන 776 ක්ද පිහිටුවා තිබේ.බස්නාහිර පළාත් සභාවට ශ‍්‍රී ලංකා නිදහස් පක්ෂය ප‍්‍රමුඛ එක්සත් ජනතා නිදහස් සන්ධානය ද ප‍්‍රධාන විපක්ෂය වන එක්සත් ජාතික පක්ෂය ද ශ‍්‍රී ලංකා මුස්ලිම් කොංග‍්‍රසය ඇතුළු විපක්ෂයේ පක්ෂ හා පිළිගත් දේශපාලන පක්ෂ 38 කින් සහ ස්වාධීන කණ්ඩායම් 23 කින් අපේක්ෂකයෝ 2378 ක් තරග කරති.ඡන්ද විමසීමෙන් තෝරා පත් කැර ගනුයේ සභිකයින් 102කි. මෙහිදී කොළඹ දිස්ති‍්‍රක්කයෙන් සභිකයන් 43 ක්ද, ගම්පහ දිස්ති‍්‍රක්කයෙන් සභිකයන් 39 ක්ද, සහ කළුතර දිස්ති‍්‍රක්කයෙන් සභිකයන් 20ක් ලෙසය.ඡන්දය පාවිච්චි කිරීමට සුදුසුකම් ලබා ඇති ලියාපදිංචි ඡන්ද දායකයන්ගේ සංඛ්‍යාව 38,20214ක් වන අතර කොළඹ දිස්ති‍්‍රක්කයට මෙයින් ඡන්ද දායකයෝ 15,60,593 ක්ද, ගම්පහ දිස්ති‍්‍රක්කයට 14,58,295 ක් සහ කළුතර දිස්ති‍්‍රක්කයට 8,01,326 ලියාපදිංචි වී සිටිති.මේ මැතිවරණය වෙනුවෙන් පැවැත්වෙන සියලුම ප‍්‍රචාරක කටයුතු ලබන 22 වැනිදායින් අවසන් වෙයි.මැතිවරණ රාජකාරිවල නිරත නිලධාරීන් හා පොලිස් නිලධාරීන්ට ද පෝලිම් නියෝජිතයන්ට හැර වෙනත් අයට ඡන්ද මධ්‍යස්ථානයේ රැඳී සිටීමට අවකාශ නොලැබේ.වරකට පැමිණිය හැක්කේ එක් අපේක්ෂකයකුට පමණය. මැති ඇමැතිවරුන්ට ඡන්ද මධ්‍යස්ථානවලට පැමිණීමට අවසර නැත. එසේම ආරක්ෂකයන්ට අවි ආයුධ ඇතිව ඡන්ද මධ්‍යස්ථානවලට ඇතුළුවීම ද සපුරා තහනම්ය.ඡන්ද මධ්‍යස්ථානය වීඩියෝගතකිරීම, ඡායාරූප ගැනීම, ඡන්දය පාවිච්චි කරන අයගේ ඡායාරූප හෝ වීඩියෝගත කිරීම් සිදුකිරීම ද සපුරා තහනම්ය. මෙවැනි සියලු දේ ඡන්ද මධ්‍යස්ථානයෙන් පිටත නියමිත දුර ප‍්‍රමාණයෙන් එපිට සිට සිදුකළ යුතුවෙයි.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=aa09041910</link>
    <topic>අතුරුදන්වූ දරුවන් සොයන්න විශේෂ පොලිස් කණ්ඩායමක්</topic>
    <author/>
    <content>රජය වගකියන්නේ ජනතාවට පමණයිජීවන වියදම අඩුවෙන්ම වාර්තා වූ අලුත් අවුරුද්දක්ප‍්‍රවීණ සිනමාවේදී ආචාර්ය තිස්ස අබේසේකර අභාවප‍්‍රාප්ත වෙයිජනපතිගේ කිලිනොච්චි ගමන සියලු රාජ්‍ය නායකයන්ට ආදර්ශයක්පොට්ටු අම්මාන් ගේ මස්සිනා ඇතුළු කොටි 19ක් හමුදාවට බාර වෙතිගමේත් නගරයේත් සහාය රජයට බව මේ ඡන්දයෙන් ඔප්පු වෙනවා - ජනපතිජනපති සමඟ වාද කිරීමට පෙර පක්ෂයේ අර්බුද ගැන වාදයකට එන්නවාර්තාවක් පිහිටුවමින් බස්නාහිරත් දිනනවාඉන්දීය මුහුදේ මසුන් ඇල්ලීම තහනම්වලවේ උරුමය දියවර මංගල්‍යය අදසිළුමිණ ජනප‍්‍රිය නවකතාවමෙගා වොට් 400 ක විදුලිය ව්‍යාපෘති අවසර පත් 159 ක් නිකුත් කරයිදැඩි මැතිවරණ නීති මැද බස්නාහිර ඡන්දයට සියල්ල සූදානම්අතුරුදන්වූ දරුවන් සොයන්න විශේෂ පොලිස් කණ්ඩායමක්මැද පෙරදිග සේවා සංවිධානයේ 50000 ක් සන්ධානයට සහාය දෙතිබස්නාහිර පළාතෙන් තුනෙන් දෙකක බලය ගන්නවා“මහින්ද චින්තනය ගමට” බුලත්සිංහල සංවර්ධනයට කෝටි 20ක්ගාල්ල, අක්මීමන නුගේකන්ද ප‍්‍රදේශයේදී අතුරුදන්වූ කුඩා දරුවන් සොයා සහකාර පොලිස් අධිකාරිවරයකුගෙන් සැදුම්ලත් විශේෂ පොලිස් කණ්ඩායමක් මේ වනවිට පුළුල් සෝදිසියක් අරඹා ඇති නමුත් දරුවන් පිළිබඳ කිසිදු තොරතුරක් අනාවරණය කරගැනීමට කිසිවෙකු සමත් වී නොතිබේ.දරුවන් පැහැරගෙන ගිය බවට ද කිසිදු සලකුණක් මේ වනතුරුත් ලැබී නැත. ඔවුන් සමඟ තිබූ පාපැදිය ද තවමත් සොයාගැනීමට නොහැකි වී තිබේ. දරුවන්, පාවිච්චි කරන ලද ඇඳුම් පොලිස් සුනඛයන්ට ‘ඉව‘ කරන්නට දී සුනඛයන්ගේ සහාය ලබාගැනීමට ගත් උත්සාහය ද ව්‍යාර්ථ වී තිබේ.දරුවන් කිසිවෙකු වෙත ගෙන ගොස් ලබා දුන්නේ ද යන සැකය පිළිබඳව ද පරීක්ෂණ පවත්වන බව දකුණ දිසා බාර නියෝජ්‍ය පොලිස්පති ජගත් අබේසිරිගුණවර්ධන මහතා කියයි.අවුරුදු දහයක් වයසැති තනූජා අයිරාංගනී හා අවුරුදු දෙකයි මාස අටක් වයසැති කවීන් ධම්මික යන දරුවන් මෙසේ අතුරුදන්ව සිටිති.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=aa09041911</link>
    <topic>මැද පෙරදිග සේවා සංවිධානයේ 50000 ක් සන්ධානයට සහාය දෙති</topic>
    <author/>
    <content>රජය වගකියන්නේ ජනතාවට පමණයිජීවන වියදම අඩුවෙන්ම වාර්තා වූ අලුත් අවුරුද්දක්ප‍්‍රවීණ සිනමාවේදී ආචාර්ය තිස්ස අබේසේකර අභාවප‍්‍රාප්ත වෙයිජනපතිගේ කිලිනොච්චි ගමන සියලු රාජ්‍ය නායකයන්ට ආදර්ශයක්පොට්ටු අම්මාන් ගේ මස්සිනා ඇතුළු කොටි 19ක් හමුදාවට බාර වෙතිගමේත් නගරයේත් සහාය රජයට බව මේ ඡන්දයෙන් ඔප්පු වෙනවා - ජනපතිජනපති සමඟ වාද කිරීමට පෙර පක්ෂයේ අර්බුද ගැන වාදයකට එන්නවාර්තාවක් පිහිටුවමින් බස්නාහිරත් දිනනවාඉන්දීය මුහුදේ මසුන් ඇල්ලීම තහනම්වලවේ උරුමය දියවර මංගල්‍යය අදසිළුමිණ ජනප‍්‍රිය නවකතාවමෙගා වොට් 400 ක විදුලිය ව්‍යාපෘති අවසර පත් 159 ක් නිකුත් කරයිදැඩි මැතිවරණ නීති මැද බස්නාහිර ඡන්දයට සියල්ල සූදානම්අතුරුදන්වූ දරුවන් සොයන්න විශේෂ පොලිස් කණ්ඩායමක්මැද පෙරදිග සේවා සංවිධානයේ 50000 ක් සන්ධානයට සහාය දෙතිබස්නාහිර පළාතෙන් තුනෙන් දෙකක බලය ගන්නවා“මහින්ද චින්තනය ගමට” බුලත්සිංහල සංවර්ධනයට කෝටි 20ක්බස්නාහිර පළාත් සභා මැතිවරණයේදී එක්සත් ජනතා නිදහස් සන්ධානයට සහාය ලබාදී ජනාධිපති මහින්ද රාජපක්ෂ මැතිතුමා ගේ දේශපාලන කි‍්‍රයාකාරකම් ශක්තිමත් කිරීම අරමුණු කරගෙන සමස්ත ලංකා මැද පෙරදිග සේවා සංවිධානයේ සාමාජික සාමාජිකාවෝ පනස් දහසක් පමණ දෙනා අද (19 දා) පෙරවරුවේ අගමැති රත්නසිරි වික‍්‍රමනායක මැතිතුමා ගේ ප‍්‍රධානත්වයෙන් කොළඹ විහාරමහ දේවි එළිමහන් රංග පීඨයට රැස්වෙති.විසි ලක්ෂයකට වැඩි මැද පෙරදිග සේවක ජනතාව නියෝජනය කරනු ලබන එකම සංවිධානය සමස්ත ලංකා මැද පෙරදිග සේවා සංවිධානය වන අතර දිවයින පුරා සාමාජික සාමාජිකාවෝ 135000 ක් සිටිති.මින් 52150 ක සාමාජික පිරිසක් සිටින්නේ කොළඹ, ගම්පහ, කළුතර දිස්ති‍්‍රක්ක ආවරණය වන බස්නාහිර පළාතේ ය.මෙම රැස්වීම සම්බන්ධයෙන් අදහස් දක්වන සමස්ථ ලංකා මැද පෙරදිග සේවා සංවිධානයේ සභාපති රංජිත් නානායක්කාර මහතා මෙවර බස්නාහිර පළාත් සභා මැතිවරණයේ දී කෘතගුණ සැලකීමක් ලෙස ඊළාම් යුද්ධය අවසන් කර රට එක්සේසත් කිරීමේ අවසන් පියවරේ සිටින ජනාධිපති මහින්ද රාජපක්ෂ මහතා ගේ සහ රජයේ ශක්තිය වර්ධනය කිරීම සහ මැද පෙරදිග සේවකයන් සඳහා විශ‍්‍රාම වැටුප් ක‍්‍රමයක් සහ එම පවුල් සඳහා ක‍්‍රමවත් සුභසාධන වැඩපිළිවෙළක් කි‍්‍රයාත්මක කිරීමේ අවසන් තීරණ ගැනීමේ අවස්ථාවට එළඹ සිටින මේ අවස්ථාවේ රජය ශක්තිමත් කිරීම අරමුණු කරගෙන මේ මහා හමුව පැවැත්වෙන බව කියා සිටියි.මේ රැස්වීමේ විශේෂ ආරාධිතයන් ලෙස ගම්පහ දිස්ති‍්‍රක් ශ‍්‍රී.ල.නි.ප සංවිධායක බස්නාහිර පළාත් සභා හිටපු මන්තී‍්‍ර සහ මෙවර බස්නාහිර පළාත් සභාව සඳහා එජනිස යෙන් තරග වැද සිටින සමස්ත ලංකා මැදපෙරදිග සේවා සංවිධානයේ ප‍්‍රධාන අනුශාසක රෙහෙන්සිරි වරාගොඩ, කොළඹ දිස්ති‍්‍රක්කය සඳහා එජනිස තරග කරන දුමින්ද සිල්වා, කළුතර දිස්ති‍්‍රක්කයෙන් එජනිස තරග කරන විදුර වික‍්‍රමනායක යන මහත්වරු එක්වෙති.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=aa09041912</link>
    <topic>බස්නාහිර පළාතෙන් තුනෙන් දෙකක බලය ගන්නවා</topic>
    <author>සිසිල ගුණතිලක</author>
    <content>රජය වගකියන්නේ ජනතාවට පමණයිජීවන වියදම අඩුවෙන්ම වාර්තා වූ අලුත් අවුරුද්දක්ප‍්‍රවීණ සිනමාවේදී ආචාර්ය තිස්ස අබේසේකර අභාවප‍්‍රාප්ත වෙයිජනපතිගේ කිලිනොච්චි ගමන සියලු රාජ්‍ය නායකයන්ට ආදර්ශයක්පොට්ටු අම්මාන් ගේ මස්සිනා ඇතුළු කොටි 19ක් හමුදාවට බාර වෙතිගමේත් නගරයේත් සහාය රජයට බව මේ ඡන්දයෙන් ඔප්පු වෙනවා - ජනපතිජනපති සමඟ වාද කිරීමට පෙර පක්ෂයේ අර්බුද ගැන වාදයකට එන්නවාර්තාවක් පිහිටුවමින් බස්නාහිරත් දිනනවාඉන්දීය මුහුදේ මසුන් ඇල්ලීම තහනම්වලවේ උරුමය දියවර මංගල්‍යය අදසිළුමිණ ජනප‍්‍රිය නවකතාවමෙගා වොට් 400 ක විදුලිය ව්‍යාපෘති අවසර පත් 159 ක් නිකුත් කරයිදැඩි මැතිවරණ නීති මැද බස්නාහිර ඡන්දයට සියල්ල සූදානම්අතුරුදන්වූ දරුවන් සොයන්න විශේෂ පොලිස් කණ්ඩායමක්මැද පෙරදිග සේවා සංවිධානයේ 50000 ක් සන්ධානයට සහාය දෙතිබස්නාහිර පළාතෙන් තුනෙන් දෙකක බලය ගන්නවා“මහින්ද චින්තනය ගමට” බුලත්සිංහල සංවර්ධනයට කෝටි 20ක්- සන්ධාන අපේක්ෂක නිමල් බෝපගේසිසිල ගුණතිලකමෙවර පළාත් සභා මැතිවරණයේදී ගම්පහ දිස්ත‍්‍රික්කය ඇතුළුව සමස්ත බස්නාහිර පළාතෙන් තුනෙන් දෙකක බලයක් ලබා ගන්නා බවත් මහර ආසනයට එක්සත් ජනතා නිදහස් සන්ධානයෙන් මහජන නියෝජිතයකු පත් කරවන බවත් බස්නාහිර පළාතේ ගම්පහ දිස්ති‍්‍රක්කයේ මහර ආසනය නියෝජනය කරන එක්සත් ජනතා නිදහස් සන්ධානයේ අපේක්ෂක නිමල් බෝපගේ මහතා පවසා සිටී.මෙවර බස්නාහිර පළාත් සභා ඡන්දයේ දී එක්සත් ජනතා නිදහස් සන්ධානයට එක්සත් ජාතික පක්ෂය සමඟ හෝ ජනතා විමුක්ති පෙරමුණ සමඟ කිසිදු තරගයක් නැති අතර එක්සත් ජාතික පක්ෂයේ සාමාජිකයන් නිදහස් සන්ධානය සමඟ එක්වීම නිසා බස්නාහිර පළාත් සභාවට ප‍්‍රබල විපක්ෂයක් අහිමිව යන බව ද ඒ මහතා පවසන්නේ ය.මෙවර මැතිවරණයේදී නොවැරදිම බස්නාහිර පළාත් සභාවට එක්සත් ජනතා නිදහස් සන්ධානය විශිෂ්ට ජයක් ලබනවා. ඒක කාටවත් වෙනස් කරන්න පුළුවන් දෙයක් නෙමෙයි. ඒ වගේ ම පසුගිය කාලවල පැවැත්වූ මැතිවරණ වලදී මහර ආසනය ජය ලැබූවත් ඉදිරිපත් වූ අපේක්ෂකයෝ පැරදුනා. මගේ ප‍්‍රධාන සැලැස්ම මහර ජනතාව වෙනුවෙන් ඔවුන්ගේ යහපත සඳහා එක්සත් ජනතා නිදහස් සන්ධානයෙන් නියෝජිතයකු පත්කරවීමයි. මං විශ්වාස කරනවා මෙවර මට ඒ ජයග‍්‍රහණය ලබන්න පුළුවන් කියලා.එක්සත් ජාතික පක්ෂය දන්නවා එයාලා පරදින බව. ඒ බව දැනගෙන එක්සත් ජාතික පක්ෂය කම්මැලි වෙලා ඉන්නේ. ඔවුන් මේ සටනේදී කි‍්‍රයාශීලී නෑ. අපට දැන් සටනක් නැති බව ද නිමල් බෝපගේ මහතා පවසයි.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=aa09041913</link>
    <topic>“මහින්ද චින්තනය ගමට” බුලත්සිංහල සංවර්ධනයට කෝටි 20ක්</topic>
    <author>නිහාල් පී. අබේසිංහ</author>
    <content>රජය වගකියන්නේ ජනතාවට පමණයිජීවන වියදම අඩුවෙන්ම වාර්තා වූ අලුත් අවුරුද්දක්ප‍්‍රවීණ සිනමාවේදී ආචාර්ය තිස්ස අබේසේකර අභාවප‍්‍රාප්ත වෙයිජනපතිගේ කිලිනොච්චි ගමන සියලු රාජ්‍ය නායකයන්ට ආදර්ශයක්පොට්ටු අම්මාන් ගේ මස්සිනා ඇතුළු කොටි 19ක් හමුදාවට බාර වෙතිගමේත් නගරයේත් සහාය රජයට බව මේ ඡන්දයෙන් ඔප්පු වෙනවා - ජනපතිජනපති සමඟ වාද කිරීමට පෙර පක්ෂයේ අර්බුද ගැන වාදයකට එන්නවාර්තාවක් පිහිටුවමින් බස්නාහිරත් දිනනවාඉන්දීය මුහුදේ මසුන් ඇල්ලීම තහනම්වලවේ උරුමය දියවර මංගල්‍යය අදසිළුමිණ ජනප‍්‍රිය නවකතාවමෙගා වොට් 400 ක විදුලිය ව්‍යාපෘති අවසර පත් 159 ක් නිකුත් කරයිදැඩි මැතිවරණ නීති මැද බස්නාහිර ඡන්දයට සියල්ල සූදානම්අතුරුදන්වූ දරුවන් සොයන්න විශේෂ පොලිස් කණ්ඩායමක්මැද පෙරදිග සේවා සංවිධානයේ 50000 ක් සන්ධානයට සහාය දෙතිබස්නාහිර පළාතෙන් තුනෙන් දෙකක බලය ගන්නවා“මහින්ද චින්තනය ගමට” බුලත්සිංහල සංවර්ධනයට කෝටි 20ක්නිහාල් පී. අබේසිංහබස්නාහිර පළාත සංවර්ධනය යටතේ බුලත්සිංහල ප‍්‍රාදේශීය ලේකම් කොට්ඨාසයේ සංවර්ධන කටයුතු සඳහා පසුගිය වසර තුන තුළ රුපියල් කෝටි 20 කට අධික මුදලක් වැය කර ඇතැයි බුලත්සිංහල ප‍්‍රාදේශීය සභාවේ සභාපති දේශබන්දු තුසිත කුලරත්න මහතා හා බුලත්සිංහල ප‍්‍රාදේශීය ලේකම් මේනකා ප‍්‍රියන්තා අබේරත්න මහත්මිය පවසති.'මහින්ද චින්තනය ගමට' යන තේමාවත් 'සැම එක්ව ගම හදමු' යන තේමාවත් එක් තැන් කර බුලත්සිංහල ප‍්‍රාදේශීය සභා බල ප‍්‍රදේශය සංවර්ධනය කරන බව ප‍්‍රාදේශීය සභා සභාපති තුසිත කුලරත්න මහතා පවසයි.වැලි තොටුපළක් මගින් හා සිවිල් ඉංජිනේරු කොන්ත‍්‍රාත් කටයුතුවලිනුත් අන් මාර්ගවලිනුත් මසකට කෝටි 7 ක ආදායමක් උපයන බුලත්සිංහල ප‍්‍රාදේශීය සභාව මගින් රුපියල් කෝටි 4 ක වියදමින් නව වෙළෙඳ සංකීර්ණයක් ඉදිකිරීමට මුල්ගල් තබා ඇත.රුපියල් ලක්ෂ 10 ක වියදමින් බුලත්සිංහලට නව බස් නැවතුමක් ඉදිකර ඇති අතර වෙරළුගස් තොටුපළ ප‍්‍රදේශයේ ගෝවින්න - වරකාගොඩ එක් කරමින් රුපියල් ලක්ෂ 125 කින් නව පාලමක් ද, බස්නාහිර හා සබරගමුව එක් කරමින් කළු ගඟ හරහා මෝල්කාවේදී ලක්ෂ 110 ක වියදමින් තවත් පාලමක් ද ඉදිවෙමින් තිබේ.මහගම - වරකාගොඩ ප‍්‍රදේශවල රුපියල් කෝටි 1.10 ක වියදමින් ආදාහනාගාර, ඉදිකිරීමට බුලත්සිංහල සති පොළ හා මාළු වෙළෙඳ පොළ නවීකරණයට රුපියල් ලක්ෂ 50 ක් වැයකර තිබේ.බුලත්සිංහල ප‍්‍රදේශයේ කුණු කසල සියල්ලම ප‍්‍රතිචක‍්‍රීකරණය කර පෝර බවට පත් කරන කර්මාන්ත ශාලාවක් පරිසර අමාත්‍යාංශය මගින් ඉදිකර තිබේ. එහි වටිනාකම රුපියල් ලක්ෂ 70 කි.මීට අමතරව බුලත්සිංහල ප‍්‍රදේශයට ගංවතුර ගැලූ විට ගමන් බිමන් කිරීම සඳහා බුලත්සිංහල සිට ඉංගිරිය දක්වා විකල්ප මාර්ගයක් ද ඉදිකර තිබේ. එහි වියදම රුපියල් ලක්ෂ 50 කි.කිලෝමීටර් 5 ක් දිග මෙම මාර්ගය ඈගල්ඔය, අමරගෙදර, මුගුණුගල්හේන, හල්වතුර හරහා ඉදිවී තිබේ. මාර්ගය අඩි 12 ක් පළල ය. මින් පවුල් 3000 කට සෙත සැලසේ.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=ab0904191</link>
    <topic>එහෙම වුණා නම්... බබිත් සුන්.....! බබීගෙ.....?</topic>
    <author/>
    <content>එහෙම වුණා නම්... බබිත් සුන්.....! බබීගෙ.....?සන්ධානයට ඇති රැල්ල විපක්ෂයට පාරාවළල්ලක්දේශපාලනඥයන් අවදියෙන් සිටිය යුතුය. රටේ කාලීන ප‍්‍රශ්න සමඟ බද්ධ විය යුතුය. ජනතා ප‍්‍රශ්න ගැන කතා කළ යුතුය. පාලකයන් සමඟ උරෙනුර ගැටී ජනතා ප‍්‍රශ්න විසඳීමට කිසියම් වූ දායකත්වයක් දිය යුතුය. විශේෂයෙන් රටේ විපක්ෂ නායකයා වගකීමෙන් යුතුව කටයුතු කළ යුතුය.එහෙත් අපේ රටේ විපක්ෂ නායක රනිල් වික‍්‍රමසිංහ මහතා නිතරම ඉන්නේ නිදාගෙනය. හීනෙන් බය වූ කෙනෙකු සේ ඇහැරෙන ඔහු කාලීන නොවූ ප‍්‍රකාශ නිකුත් කොට ජනතා අවධානය යොමු කර ගැනීමට විටෙක කි‍්‍රයාකරයි. පක්ෂ අභ්‍යන්තරයේ හටගෙන ඇති නොනවතින කැරැල්ල යටපත් කරන්නට තවත් විටෙක ප‍්‍රකාශ නිකුත් කරයි.එහෙත් රනිල් වික‍්‍රමසිංහ මහතා පසුගිය අවුරුදු දා ගාල්ලේ විහාරස්ථානයකට ගොස් අවුරුදු චාරිත‍්‍ර ඉටු කොට පාපොච්චාරණයක් කර තිබේ. අතීතයේ කළ වැරදිවලට සාමාන්‍යයෙන් සමාව ගන්නේ අලුත් අවුරුදු දිනයේ පන්සලේ ලොකු හාමුදුරුවන් මුණගැසෙන්නට ගොස්ය. පරණ අවුරුද්දේ අඩු පාඩු, තරහ මරහ නැති කරගන්නේ ද අලුත් අවුරුදු දිනයේ දී ය. වික‍්‍රමසිංහ මහතා පාපොච්චාරණයක් කරමින් කර ඇත්තේ ද එවැන්නක් යයි අපට සිතේ.සමහරුන් රජවී රජකමින් රටක් විනාශ කරන බව වික‍්‍රමසිංහ කර ඇති පාපොච්චාරණයයි. මේ පාපොච්චාරණය ගැන සිකුරාදා පත්තරවල අපූරු කාටූන් දෙකක් ද පළකර තිබේ. එකකින් කියැවුණේ “ඒ නිසා නේ ඔබතුමාට රජකම නොදෙන්නේ” යන්නය.අනෙක් කාටූනයකින් දැක්වූයේ රනිල් වික‍්‍රමසිංහ මහතාගේ එම ප‍්‍රකාශයට ඩෝං ගිය චන්ද්‍රිකා නෝනා ඉලපත අරගෙන රනිල් පිටුපස එළවන ආකාරයයි. එවිට වික‍්‍රමසිංහ මහතා කියන්නේ “මං එහෙම කිව්වේ මැඩම්ට නොවෙයි” කියලාය. සමහරවිට රජ කතාව චන්ද්‍රිකා කීවා නම් රනිල් කරන්නේ ද ඉලපත අරගෙන මැඩම් පිටුපස පැන්නීමය. දෙන්නට දෙන්නාම තකට තකය.ඈත අතීතයේ සිටම රටේ රජවූ රජවරුන් රටේ යහපතටත්, රටේ විනාශයටත් කටයුතු කළ ආකාරය එකින් එක සිහිපත් කරදීමට මෙය අවස්ථාව නොවේ. ඒ බව රනිල් වික‍්‍රමසිංහ මහතා හොඳින් දනී.ජාතියට නිදහස ලබාදුන් ඩී.එස්.සේනානායක වැනි නායකයකු රටට වැඩක් කළ බව සත්‍යයකි. ඔහු රට විනාශ කළේවත් රජකම විනාශ කරගත්තේවත් නැත. වගකීම් ගැන නොබලා ඉලන්දාරි කරන වැඩ කරන්නට ගොස් ඔහු ජීවිතය අකාලයේ අහිමි කරගත් බවද සත්‍යයකි. එනම් අශ්වයා පිට යාමය. ඊට පසු ඩඩ්ලි සේනානායක පුතා ආණ්ඩුව අතට ගත්තේය.ඔහු ධනපති පන්තියේ නියෝජිතයකු වූවා නොව ධනපතිහු එම අත්දැකීම් අඩු දේශපාලනඥයා ඔවුන්ගේ රූකඩයක් බවට පත්කර ගත්හ. ඒ අනුව හාල් සේරුවක මිල සත පනහකින් වැඩි කරන්නට කටයුතු කළේය. හාල් මිල වැඩිකළ මුදලින් කෙළේ ධනපතින්ට අවශ්‍ය සැප භාණ්ඩ එතෙරින් ගෙන්වීමය. ධනපති පෙළැන්තියේ පශ්චාත් භාගය පිස දමන ටිෂූ කඩදාසි පවා ගෙන්වූයේ පිටරටෙනි.අවසාන ප‍්‍රතිඵලය වූයේ රටපුරා ජනතාව නැඟිටීමය. ජනතා නැඟිටීම 1953 හර්තාලය ලෙස කරළියට ආවේය. ඩඩ්ලි සේනානායක පැන ගොස් නැවක සැඟවුණේය. ඇමැති මණ්ඩලය රැස්වූයේ ද නැවකය. ඊළඟට බලයට ආ සර් ජෝන් කොතලාවල ද යකා නටා රටම අවුල් කොට රජකමත් රටත් දෙකම විනාශ කොට දේශපාලනයෙන් සමුගෙන ලන්ඩන් නුවරට ගොස් නරි දඩයමේ යෙදුණේය:ඊට පසු බණ්ඩාරනායකලා රට ගොඩනැඟුවෝය. ප‍්‍රගතිශීලී ජනතාවාදී අණපනත් සම්මතකොට රට සමාජවාදී ගමනකට සූදානම් කළෝය. ජනසතු ව්‍යාපාරය තුළින් දේශීය අනන්‍යතාව ගොඩනඟා මිනිසුන්ට ආත්ම ගෞරවයක් ඇති හිස කෙළින් තබා ජීවත්වීමේ මඟ සැලසුවෝය.ඊටපසු 1965 – 70 එජාපය හත් හවුල් ආණ්ඩුව, 1977 ජේ.ආර්.ජයවර්ධනගේ ආණ්ඩුව කළ කී දෑ ජනතාවට අමතක නැත. දැන් ඉතින් අප ප‍්‍රධාන නළුවා රජ වූ හැටිත් රටත් රජකමත් විනාශ කරගත් හැටිත් කතා කළ යුතුය. රනිල් වික‍්‍රමසිංහ රට භාර ගත්තේ 2002 දීය. ඔහු රට භාරගෙන රට පාවාදුන් ගිවිසුම අත්සන් කිරීම රටේ විනාශයට මුල්වූ බව දැන් රටටම හෙළිවී හමාරය.ඔහුගේ ගෝලයා උපුල් ජෝසප් ප‍්‍රනාන්දු කියන්නේ රනිල් වික‍්‍රමසිංහ රට ආරක්ෂා කර ගැනීමට හමුදාව ශක්තිමත් කළ බවයි. හමුදාවට නිසි පුහුණුව ලබා දුන් බවයි. රටේ යුද විනාශ නතර වූ බවයි. එහෙත් ප‍්‍රභාකරන් රනිල් පාලනය කළ කාලයේ සටන් විරාම යටතේ පෝෂණය වූ හැටි කිසිවකු කියන්නේ නැත.එහෙත් රනිල් වික‍්‍රමසිංහ මහතා ජනාධිපති සමඟ කිලිනොච්චියට ගියා නම් සටන් විරාම කාලයේ වෙච්ච දේවල් සහ ප‍්‍රභාකරන් පෝෂණය වූ හැටි සියැසින් දැක ගන්නට තිබුණි. ප‍්‍රභාකරන් සතුව තිබූ ආයුධ කන්දරාව රනිල් වික‍්‍රමසිංහ දුටුවා නම් අන්දමන්ද නොවී “දෙමළ ජනතාවගේ විමුක්තිය සඳහා සන්නද්ධවීම වැදගත්” යයි කියනු ඇත.රනිල් යුවරජ වී හමුදාවේ ඔත්තු සේවා මුළුමනින්ම අඩපණ කළේය. කුලසිරි උඩුගම්පොළ රනිල් වික‍්‍රමසිංහට ලණුවක් දී කළේ මිලේනියම් සිටි බුද්ධි අංශයම ප‍්‍රභාකරන් නම් වූ කොටියාට බිලිදීමය.ප‍්‍රභාකරන් හමුදා බුද්ධි අංශය බිලි ගැනීම ආරම්භ කළේ 2002 ජනවාරි 20 වැනිදා වී.විද්‍යාර්ථන් හෙවත් විද්‍යා හෙවත් නිධි පැහැරගෙන ගොස් මරා දැමීමෙනි.2004 ජූලි 31 වැනිදා ප්ලොට් සංවිධානයේ මෝගන් මරා දැමීමෙන් ඔත්තු සේවය මුළුමනින්ම විනාශ කළේය. එම කාලය ඇතුළත බුද්ධි අංශයේ ඔත්තුකරුවන් විසිපස් දෙනකු මරා දැමූහ.රනිල් වික‍්‍රමසිංහ යුව රජකම ලබා ගෙන සමස්ත රාජ්‍ය සේවයම කම්බස් කරන්නට සැලසුම් සකස් කළේය. බඳවා ගැනීම් චක‍්‍ර ලේඛයක් මගින් නතර කළේය. විශ‍්‍රාම වැටුපට තට්ටු කරන්නට පිඹුරුපත් සකස් කළේය. ජනතාවට සෙත සැලසූ සතොස වැනි ආයතන ගෙල මිරිකා මරා දැම්මේය. රාජ්‍ය දේපළ ගජ මිතුරන්ට විකුණා දැම්මේය.ක‍්‍රමසිංහ මහතා ගේ පාපොච්චාරණය සත්‍යයක් බව සනාථ කරන්නට තව තවත් කරුණු තිබේ. රනිල් වික‍්‍රමසිංහ මහතා ශක්තිමත් කළේ යයි කියන හමුදාව මහින්ද රාජපක්ෂ ගේ සේනාධිනායකත්වය යටතේ නැඟෙනහිර මුදා ගත් විට වික‍්‍රමසිංහ මහතාම කීවේ තොප්පිගල කැලෑවක් බවයි.ඔහු ගේ ප‍්‍රධාන ගෝලයකු වන ලක්ෂ්මන් කිරිඇල්ල කීවේ ඕනෑම ගොනෙකුට යුද්ධ කළ හැකි බවයි. සතොස විනාශ කළ රවී කරුණානායක ද නිකම් සිටියේ නැත. රනිල් ලොක්කාගේ දෑත් ශක්තිමත් කරන්නත් අපූරු කතාවක් කීවේය.අපේ වීරෝදාර රණවිරුවන් කිසි දිනෙක අලිමංකඩ අල්ලා ගනීවි යැයි රවී කරුණානායක සිතුවේ නැත. එය අල්ලා ගැනීම ඔහුට ඔරොත්තු දෙන්නේ ද නැත. ඒ තරමටම එක්සත් ජාතික පක්ෂයේ නායකයා ඇතුළු ගෝලයන් අනුගමනය කරන්නේ කුහක, ඊර්ෂ්‍යා සහගත දේශපාලනයකි. ඒ නිසා කිලිනොච්චි ජයග‍්‍රහණය කරන්නට රණවිරුවන් මෙහෙයුම් කොට ජයග‍්‍රහණයක් ලබා ගත් විට රවී කරුණානායක එය පිළිගත්තේ”ආණ්ඩුව මැදවච්චියට ගොස් කිලිනොච්චි ගියා යයි කියනවා. පාමංකඩ ගොස් අලිමංකඩ ගියා යයි කියනවා”මොන තරම් පහත් කුහක දේශපාලනයක් ද? ඒ නිසා වික‍්‍රමසිංහ මහතා රජකම ගැන කරන කතා අඩුවෙන් තක්සේරු නොකළ යුතුය. වික‍්‍රමසිංහ මහතාට රජකම ලැබුණේ නම් බබියත් සුන් – බබියගේ අම්මාත් සුන් යයි කීවා සේ රටත් සුන් රජතුමාත් සුන් වනු ඒකාන්තය. අපි අපේ ඇත්තන් ගැන නිතර කතා කළයුතු වෙමු. අපේ ඇත්තන් යයි කීවේ මාධ්‍යවේදීන් ගැනය.මේ රටේ වෘත්තීය මාධ්‍යවේදීහු අටසීයක් පමණ මාධ්‍ය ක්‍ෂෙත‍්‍රයේ නියැළී සිටිති. ඔවුන් ගේ දුක සැප බලන්නට වෘත්තීය පත‍්‍ර කලාවේදී සංගමයක් තිබේ. එම සංගමයට අමතරව තවත් මාධ්‍ය සංගම් හතරක් තිබේ. අවුරුදු පතා මහා සභා පවත්වා පත්වන නිලධාරීන් නිතර හමුවන්නේ කොළඹ දුම්රිය පොලේදීය. ඒ සටන් පාඨ කියමින් මාධ්‍යවේදීන් වෙනුවෙන් සටන් කරද්දීය.මාධ්‍යවේදියකුට පහර දුන් විටත් තර්ජනය කළ විටත් ඔවුහු කරළියට එති. එය හොඳ ලක්ෂණයකි. එහෙත් කොටුවේ කෑගසා මාධ්‍යවලට ප‍්‍රකාශ නිකුත් කොට ක්ලබ් එකක් හරහා නිවෙස් වලට යන්නේ මාධ්‍යවේදින් වෙනුවෙන් පෙනී සිටින මාධ්‍යවේදින්ගේ විමුක්තිදායකයන් ලෙසය. අන්තිමට කරපු කෙංගෙඩියක් නැත.මේ සටන්කාමීත්වයෙන් ඔවුහු මාධ්‍ය ඔස්තාර්ලා ලෙස එතෙර තැනක් ද හිමි කර ගත්හ. මේ රටේ තරුණ මාධ්‍යවේදින් හා මාධ්‍යවේදිනියන් අතර වීරයෝ වූහ. අයියලා වූහ. ජනමාධ්‍යය මාධ්‍ය ව්‍යාපාරයක් බවට පත් කර ගෙන එතෙර මෙතෙර ඩෙඟා නටන ශී‍්‍ර ලංකාවේ ප‍්‍රතිරූපය කෙළසන ද්‍රෝහී මාධ්‍යකරුවන් රටට හෙළිදරව් කළ යුතුය.එක් අයකු මතු වූයේ චන්ද්‍රිකා 1994 ඡන්ද ව්‍යාපාරයෙනි. ඇය වෙනුවෙන් කළ ප‍්‍රචාරක රැස්වීම් වලින් කොමිස් ලබා ගත් මොහු මාධ්‍ය ලෝකයේ දැවැන්තයකු ලෙස පෙනී සිටියේය.චන්ද්‍රිකාගේ සෙවණේ වැජඹුණු මේ වංශවත් මාධ්‍යවේදියා චන්ද්‍රිකා විසින්ම එළවා දමනු ලැබුවාය. ඇයගෙන් පළි ගැනීමට රනිල් මුණ ගැසුනේය. රනිල් අගමැති විය. පසුව වංශවත් මාධ්‍යවේදියා රනිල්ගේ උපදේශකයෙක් විය. රනිල් ඔහුට වාහනයක් ඉන්ධන දුරකථන පහසුකම් ඇතිව රුපියල් 35,000 ක දීමනාවක් ද දුන්නේය. මොහු දන්නා මාධ්‍යයක් නැත. දන්නේ ව්‍යාපාර ගැන පමණි.තවත් මාධ්‍ය ඔස්තර් කෙනෙකු සිහිවේ. රාවය පුවත්පතේ සිටියදී ඔහු ඇමැති කරු ජයසූරිය සමඟ දේශපාලන සම්මුඛ සාකච්ඡාවක් කොට පත‍්‍රයට දැන්වීමක් ද ලබා ගත්තේය. මොහුට ඉඩමක් සහ ගෙයක් ද අයිතිය. එහෙත් ද රිචඩ් සොයිසා මාධ්‍ය ගම්මානයේ ගෙවල් දෙන විට මොහු මංගල සමරවීරට ලිපියක් දුන්නේය.එයින් ඔහු කියා සිටියේ ඔහුට කොළඹ ගෙයක් නැති බවයි. එසේ බොරු කියා ගෙයක් ලබා ගත්තා පමණක් නොව මොහුට මංගලගේ මාර්ගයෙන් වෙනත් ව්‍යාපාරිකයකුගෙන් මසකට රුපියල් 40,000 ක දීමනාවක් ලැබුණු බව බුද්ධි අංශ සොයා ගෙන තිබේ. තවත් මාධ්‍ය පුද්ගලයකු තමන්ට මරණීය තර්ජන ඇති බව කියා කොළඹින් නිවසක් ගන්නට නිදහස් මාධ්‍ය ව්‍යාපාරය හරහා පුවත්පත් ආයතනයකින් රුපියල් ලක්ෂ දෙකක් ගෙන ඇති බව බුද්ධි අංශ හෙළිකර ගෙන ඇත. තර්ජන ඇතැයි කියා විදේශ ගතවුණ මොහු දැන් යළි ශී‍්‍ර ලංකාවට පැමිණ ඇත්තේ තර්ජන පහව ගිය නිසාය. දැන් ඉන්න මාධ්‍ය ඔස්තර්ලාගේ අලුත්ම මෝස්තරය වී අත්තේ තර්ජන ඇතැයි කියා හුදු වීරයන් බවට පත්වීමයි.වෘත්තීය පත‍්‍ර කලාවේදින්ගේ සංගමය තවත් නිලධාරියෙකුට තර්ජන ඇතැයි කියා ලිපියක් දී පුවත්පත් ආයතනයේ ආරක්ෂක අරමුදලින් මසකට රුපියල් 10,000 ක් ලබා ගනී. ඔහුට ඇති තර්ජන නැත. නිතර නිතර ඔහු පිකට්වලට නිදහසේ සහභාගි වෙයි. පිකට් කර කොත්තුවක් කා බස් එකේම ගෙදර යයි.තවත් වෘත්තීය සමිති කාරයෙක් පෙනී සිටින්නේ මහජන සේවා විකාශන විශේෂාංගකරුවකු ලෙසටය. එසේ පෙනී සිටිමින් සී.පී.ඒ. ආයතනයෙන් රුපියල් ලක්ෂයක් ලබා ගෙන තිබේ. තවත් රුපියල් 50,000 ක් ලේක්හවුස් හිටපු ලොක්කෙකුගෙන් ලබා ගත්තේ පත‍්‍ර කලාවට නොව දේශපාලනය කරන්නටය.මාධ්‍ය ලෝකයේ සුපර්ස්ටාර් ලෙස පෙනී සිටින මේ අයියලා ගැන බුද්ධි අංශ තවත් තොරතුරු ලබා ගනිමින් සිටී. අප තවදුරටත් ඔවුන් ගැන සොයන්නේ පත‍්‍ර කලාව ආරක්ෂා කර ගැනීමේ අභිලාෂයෙනි.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=ab0904193</link>
    <topic>සන්ධානයට ඇති රැල්ල විපක්ෂයට පාරාවළල්ලක්</topic>
    <author>සාකච්ඡා කළේ -බුද්ධිකා බ‍්‍රාහ්මණගේ</author>
    <content>එහෙම වුණා නම්... බබිත් සුන්.....! බබීගෙ.....?සන්ධානයට ඇති රැල්ල විපක්ෂයට පාරාවළල්ලක්“මට වුවමනා මාතෘ භූමියට ඇති ණයෙන් නිදහස් වීමට. නිදහස් අධ්‍යාපනය ලැබූ නිදහස් සෞඛ්‍ය භªක්ති විඳි කිසිවෙකුටත් ඒ යුතුකමින් බැහැර විය නොහැකියි. වසර 20 පුරා මේ රට වැටී තිබූ නරාවලින් ගොඩගත් ජනාධිපති මහින්ද රාජපක්ෂ මැතිතුමාගේ යුගයේදීම එම මෙහෙවරට දායක වෙමින් දේශපාලනයේ නිරතවීමට ලැබීම මා ලත් භාග්‍යයක්”අප හා සංවාදයකට එක්වෙමින් මෙලෙස අදහස් දක්වන්නේ ශ‍්‍රී ලංකා නිදහස් පක්ෂ බියගම සංවිධායක ශාලිත විජේසුන්දර මහතායි. ඔහු මෙවර බස්නාහිර පළාත් සභා මැතිවරණය සඳහා ඉදිරිපත්වී සිටියි.බියගම ප‍්‍රදේශයේ ආසන සංවිධායක ධූරය ඉතාමත් අස්ථාවර එකක් බවට එම ප‍්‍රදේශයේ ජනතාව ගේ මතයක් තිබුණා. නමුත් ඔබ එහි වසර 4ක් පුරාම සංවිධායක වශයෙන් කටයුතු කරනවා.ගම්පහ දිස්ති‍්‍රක්කයේ ප‍්‍රධාන දේශපාලන බල අධිකාරීන් දෙකක් කැපී පෙනෙනවා. එකක් බණ්ඩාරනායක පවුල. අනෙක විජයවර්ධන පවුල ප‍්‍රමුඛ කරගත් ජේ.ආර්.ජයවර්ධන, රනිල් වික‍්‍රමසිංහ ආදීන්. ඔවුන් කැලණිය ආසනය මුල්කරගෙනයි දේශපාලනයේ නිරත වූයේ. එම ආසනයෙන්ම ශ‍්‍රී ලංකා නිදහස් පක්ෂයට ශක්තිමත් දේශපාලකයෙක් ගොඩනඟා ගැනීමට එවකට ජනාධිපතිනි චන්ද්‍රිකා මැතිනියට වුවමනා වුණා.කැලණිය විහාරයේ වසර 16ක කාලයක් බස්නායක නිලමේ ධූරය දරමින් විහාරයට සේවය කිරීමෙන් ලත් කීර්තිය හේතුවෙන් 2004 මහා මැතිවරණයට ඉදිරිපත්වන ලෙස මට ආරාධනයක් ලැබුණා. ඒ අනුව ඡන්ද 29000 ලබාගත් මා එවකට මා සමඟ තරග කළ එක්සත් ජාතිත පක්ෂ අපේක්ෂක සුරනිමල රාජපක්ෂ මහතාට වඩා ඡන්ද දහදාහක් වැඩියෙන් ලබා ගනිමින් බියගම ආසනය ජයග‍්‍රහණය කරවීමට හැකිවුණා.ඒ සඳහා බලපාන ලද තවත් කරුණු රාශියක්ම පැවතුණා. බියගම ප‍්‍රදේශයේ පුද්ගලයෙක් වශයෙන් මෙන්ම මගේ පියා “ස්ටැන්ලි විජේසුන්දර’ මහතා කොළඹ විශ්වවිද්‍යාලයේ උපකුලපති වශයෙන් කටයුතු කරන කාලයේ ගොඩ නගාගන්නා ලද කීර්ති නාමය වගේම ඉටු කරන ලද මෙහෙවර මගේ ගමන ශක්තිමත්ව ඇරඹීමට හොඳ පදනමක් වුණා.මගේ දේශපාලන ගමන මා ආරම්භ කරන්නේ අධ්‍යාපනයෙන්, වෘත්තියමය වශයෙන් මෙන්ම සමාජ සබඳතාවලින් සන්නද්ධ කෙනෙකු ලෙසටයි.මම ආර්ථික විද්‍යා උපාධිය ලබාගත්තේ පෙනිසිල්වේනියා විශ්වවිද්‍යාලයෙන් ලංකාවට ඇවිත් අපගේ මවු පාර්ශවයේම සමාගමක් වන උපාලි පුවත්පත් සමාගමේ මෙන්ම කැන්ඩොස් ආයතනයේ කළමනාකරණ අධ්‍යක්ෂ ලෙස සේවය කළා. ඉන් අනතුරුවයි මා නීති විද්‍යාලයට බැඳිලා නීතිඥයකු ලෙස දිවුරුම් දෙන්නේ.බියගම ආසනයේ සංවිධායක ලෙස පත්කිරීමෙන් අනතුරුව මා මුහුණ දුන් විශාලතම අභියෝගය වන්නේ වසරින් වසර වෙනස්වන එම ආසනයේ සංවිධායක ධූරය, ස්ථිරව පවත්වා ගැනීම පිළිබඳව විශ්වාසය ගොඩනඟා ගැනීමයි. පසුගිය කාලය පුරා එය ඉතාමත් හොඳින් ඉටුකිරීමට මා සමත්වුණා. අද පක්ෂ මෙන්ම විපක්ෂ සියලු බලවේග මා වටා රොක් වී සිටිනවා.මැතිවරණයක් ආසන්න වූ විට බොහෝ දේශපාලකයන් පොරොන්දු දෙනවා. නමුත් ජයග‍්‍රහණයෙන් පසුව බොහෝ විට එම පොරොන්දු අමතක වෙනවා?2004 වසරේ මැතිවරණයෙන් මා ආසනය ජයග‍්‍රහණය කලත් පාර්ලිමේන්තුවට යාමේ අවස්ථාව ලැබුණේ නෑ. නමුත් ගෙවුණු වසර 4 පුරා බියගම ආසනයේ ජනතාවට මැතිවරණයේදී වූ පොරොන්දු ඉටු කිරීමට මා සමත්වුණා. දේශපාලකයෙකුට අවශ්‍ය වන්නේ දැනුම, අත්දැකීම් වගේම සමාජ සම්බන්ධතා. ඒ දේවල් ඔස්සේ මා ප‍්‍රදේශයේ ජනතාවට පොරොන්දු වූවාටත් වඩා සේවාවන් රැසක් ඉටුකිරීමට සමත් වුණා.”ගම නැඟුම”, “මඟ නැඟුම” ව්‍යාපෘති ඔස්සේ බියගම ආසනයේ පමණක් කෝටි 35ක වියදමින් මාර්ග සංවර්ධනය කිරීමට හැකිවුණා. 2007, වගේම 2008 වසරේත් මේ නිසාම ව්‍යාපෘති ඇගයීමේ වැඩසටහන් යටතේ, ගම්පහ දිස්ත‍්‍රික්කය “ගම නැඟුම” ව්‍යාපෘතියේ පළමු ස්ථාන දිනාගත්තා. “නිල් දියවර” ජල ව්‍යාපෘතිය යටතේ හෙයියන්තුඩුව ගලහිටියාව ප‍්‍රදේශවලට ජලය ලබාදුන්නා.ජනාධිපතිතුමාගේ සංකල්පයකට අනුව 2007 වසරේ සිට කි‍්‍රයාත්මක වූ සංවර්ධන ප‍්‍රතිපාදන මෙහෙයවීමේදී ආසන සංවිධායකවරුන්ගේ දායකත්වය ලබාගැනීමේ වැසටහන් හේතුවෙන් මධ්‍යම රජය මෙන්ම පළාත් සභා මෙහෙයවන සංවර්ධන වැඩසටහන් රැසක් ප‍්‍රදේශයේ අවශ්‍යතා අනුව ඉටුකර ගැනීමේ අවස්ථාව උදාවුණා.ප‍්‍රාදේශීය සංවර්ධනය පිළිබඳව ඔබගේ දැක්ම?ප‍්‍රාදේශීය සංවර්ධනය නොවෙයි රටේ සංවර්ධනය පිළිබඳව මා සතු ගැඹුරු අදහසක් තියෙනවා. චීන කියමනක් තියනවා ‘මාළු කූරියෙක් නොදී බිලීපිත්ත දෙන්න’ කියලා. මම හිතනවා දියුණු සමාජයක් ගොඩනඟාගන්න, එය අත්‍යවශ්‍යයි කියලා.ස්වයං රැකියා, පුහුණු වීම් ණය ලබාදීම මෙන්ම කළමනාකාරිත්වයකට හුරුකරවීමෙන් ශක්තිමත් සමාජයකට පදනම සැකසිය හැකියි. මම විශ්වාස කරනවා පසුගිය වසරේදී පමණක් මා මැදිහත් වී බියගම ආසනයේ පවුල් 600කට ස්වයං රැකියා සඳහා ණය ලබාදීමට සමත්වූවා.පාසල් දරුවන්ට අවශ්‍ය අධ්‍යාපන උපකරණ ලබාදෙමින් ඉගෙනීමට ඇති බාධා අවම කිරීමත් මෙම සංකල්පයේම එක් පියවරක්. ඒ අනුව පසුගිය වසරේදී ළමුන් 1000කට පොත්පත් ලබා දුන්නා.ඉදිරියේදී එය දසදහසක් දක්වා වැඩිකිරීම මගේ අපේක්ෂාවයි.පිටරට වෙසෙන ශ‍්‍රී ලාංකිකයින්ගේ උදවු උපකාර මත අපගේ ජනතාවට සේවය කිරීමේ විශේෂ වැඩසටහනක් මා කි‍්‍රයාත්මක කරනවා. ඒ අනුව විදේශ ගතව අධ්‍යාපනය ලැබූවන්ගේ සභාගිත්වයෙන් ඉංග‍්‍රීසි අධ්‍යාපන වැඩසටහනක් අධ්‍යාපන අමාත්‍යංශයේ ද සහයෝගයෙන් සංවිධානය කර තිබෙනවා.එම වැඩසටහන යටතේම විදේශවල වෙසෙන හිතවතුන්ගේ ආධාර මත රෝහල් පහසුකම් නැන්වීමේ වැඩසටහනක් ද කි‍්‍රයාත්මක වෙනවා. බියගම රෝහලට ලක්ෂ 50ක් වටිනා ඇඳන් ලබාදීමට මට අවස්ථාව උදාවුණේ එම වැඩ සටහන යටතේයි. ජනාධිපතිතුමා විදෙස්ගත ශ‍්‍රී ලාංකිකයිනට ආරාධනා කළා මවුබිමේ දියුණුව සඳහා සහයෝගය දෙන්න කියලා. ඒ අනුව මගේ වැඩසටහනටත් විදෙස් හිතවතුන් සහාය වෙනවා. රජයේ වැඩ පිළිවෙළ අනුමත කරන මේ විදෙස්ගත පිරිස් උද්යෝගයෙන් යුතුව සහාය දීමට ඉදිරිපත් වෙනවා.මෙවර මැතිවරණයේදී ඔබට ඇති අභියෝග මොනවාද?මෙවර මැතිවරණයේදී බියගම ආසනය වෙනත් අවස්ථාවලටත් වඩා උසස් අන්දමින් එක්සත් ජනතා නිදහස් සන්ධානයට විශිෂ්ට ජයත් අත්වෙනවා. ඊට විශේෂ හේතුව වන්නේ මල්වාන ප‍්‍රදේශයෙන් එක්සත් ජාතික පක්ෂයට තිබූ මුස්ලිම් ඡන්ද ප‍්‍රමාණය එම පක්ෂයට නොලැබීමයි.මේ වනවිටත් මා සමඟ කි‍්‍රයාකාරී එක්සත් ජාතික පාක්ෂිකයින් 2000 පමණ එකතු වී තිබෙනවා.බියගම ප‍්‍රාදේශීය සභාවේ එක්සත් ජාතික පක්ෂ සභිකයින් තුන්දෙනෙක්ම මේ වනවිට අප සමඟ එක්වී අවසන්. එක්සත් ජනතා සන්ධානය වෙනුවෙන් ඇති රැල්ල අද එක්සත් ජාතික පක්ෂයට පාරාවළල්ලක් වෙමින් පවතිනවා. මේ අනුව බියගම, කැලණිය, ගම්පහ ආදී පළාත්වලින් විශාල මනාප ප‍්‍රමාණයක් ලැබේවියයි මම විශ්වාස කරනවා. මම හැමදාමත් පෝස්ටර් ප‍්‍රචාරණ විශ්වාස කරන්නේ නෑ. ජනතාවට සේවය කිරීමෙන් පමණයි ඡන්ද වැඩි කරගත හැකිවන්නේ.සාකච්ඡා කළේ -බුද්ධිකා බ‍්‍රාහ්මණගේ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=af0904193</link>
    <topic>වලවේ උරුමයෙන් යළි උපදින රුහුණ</topic>
    <author>නිහාල් පී. අබේසිංහ</author>
    <content>වලවේ උරුමයෙන් යළි උපදින රුහුණකවුරු ඇස් වහගෙන හිටියත් ජනතාව හිටියේ ඇස් ඇරගෙනසෝල්හයිම් ලා අද අවලංගු වෙලාකොටිහිතවාදීන් ගේ ඔස්ලෝ ප‍්‍රහාරය අහම්බයක් නොවේජීවන බර අඩු කළ මෙවර අලුත් අවුරුද්දමොනවා වුණත් පොලිසියට හොඳ නමක් තිබේමේ අපේ විරෝධය දැක්විය යුතු අවස්ථාවක්වසර 26 කට පෙර අපෙන් සමුගත් ලෙස්ලි ගුණවර්ධනසත්කෝරලයේ අභිමානය දිවංගත ඩී.බී. වෙලගෙදරඇඹිලිපිටිය ජනතාවට මහවැලියෙන් මහ තෑග්ගක්එස්.ඩබ්ලිව්.ආර්.ඩී. බණ්ඩාරනායක මැතිතුමා සමඟ ශ‍්‍රී ලංකා නිදහස් පක්ෂය ආරම්භ කිරීමට දායක වූ ඩී.ඒ. රාජපක්ෂ මැතිතුමා 1951 සැප්තැම්බර් 02 දින ශ‍්‍රී ලංකා නිදහස් පක්ෂය පිහිට වූ ආරම්භක රැස්වීමේ පිළිගැනීමේ කථාව කළේ ය.1945 අගෝස්තු 08 දින ප‍්‍රථම වරට රාජ්‍ය මන්ත‍්‍රණ සභාවට හම්බන්තොට දිස්ති‍්‍රක්කයේ ජනතා සේවකයා ලෙස නිතරගයෙන් තේරී පත්වූ ඩී.ඒ. රාජපක්ෂ මැතිතුමා ජනතා සේවයට කැප වූ අව්‍යාජ නායකයකු විය. 1959 කෘෂිකර්මාන්ත හා ඉඩම් විෂයභාර අමාත්‍යවරයා ලෙස පත් වී 1964 පෙබරවාරි 11 දින නියෝජ්‍ය කතානායක හා කාරක සභා සභාපති වශයෙන් පත් විය.සුදු අධිරාජ්‍යවාදීන් විසින් වියළි කලාපය ලෙස හඳුන්වා දුෂ්කර දුගී ප‍්‍රදේශ ලෙස බැහැර කර කොන් කර තිබූ රුහුණේ පෙර රජ දවස ධාන්‍යාගාරයක් ව පැවැති සශ‍්‍රීක බිම් නැවත අස්වැද්දීම සඳහා අනුගමනය කළ යුතු සාර්ථක ක‍්‍රමය ඩී.ඒ. රාජපක්ෂ මැතිතුමා හඳුනාගෙන තිබුණි. ඒ අනුව කුඩා ගම් වැව් එක්කොට ඒවා කුඩා ජල ගබඩා ලෙස පවත්වාගෙන යෑමත්, ඒවා එකින් එක කුඩා ජල මං මඟින් සම්බන්ධ කර ජාල සටහනකට පිහිටුවා තිබීමේ වැදගත්කම පිළිබඳවත් ඩී.ඒ. රාජපක්ෂ මැතිතුමා හොඳින් දැන සිටියේ ය.හුලංදාඔය චන්ද්‍රිකා වැව වාරි සංවර්ධන ව්‍යාපාරය මෙන් ම 'කිරම ඔය සංවර්ධනය, උඩුකිරිවිල ජලාශය ආශ‍්‍රිත වාරි යෝජනා සංවර්ධනය, තංගලුවේල්ල, බැරගම හා අගුණකොළපැලැස්ස ආදී කෘෂි හා වාරි යෝජනා ක‍්‍රම ඩී.ඒ. රාජපක්ෂ මැතිතුමා දකුණේ කෙත සරුකර දීමට ජනතාවට ලබාදුන් දායාදය. ප‍්‍රදේශය පුරා ජල ගබඩා හා සුළු වාරිමාර්ග ලෙස ගම් වැව් සංවර්ධනය තුළින් ගොවි තැනට අවශ්‍ය ජල පෝෂක කලාප ඇති කිරීමට එතුමා කටයුතු කළේ දෙවරක් නොසිතා ය.සමුපකාරය නංවා වෙළෙඳ හුවමාරු ක‍්‍රමය ජනතාවාදී කිරීමට ඩී.ඒ' මැදිහත්වූයේ දේශීය රෙදි පිළි නිෂ්පාදනය රැකගැනීම සඳහා හම්බන්තොට ප‍්‍රදේශයේ කපු වගාව ව්‍යාප්ත කරමිනි.ගමනාගමනය, මංමාවත්, පානීය ජලය, ජල විදුලිය වැනි අත්‍යවශ්‍ය යටිතල පහසුකම් රුහුණු ජනතාවට ලබාදීමට කටයුතු කළ ඩී.ඒ. රාජපක්ෂ මැතිතුමා ප‍්‍රදේශයේ ජනතාවට ලබාදුන් සේවය ඉමහත් ය.එදා ජනතාවට ලබාදුන් සහන අදත් රුහුණේ ජනතාවගේ සිත්වලින් මැකී ගොස් නොමැත. චන්ද්‍රිකා වැව ව්‍යාපෘතිය හරහා ඇඹිලිපිටිය, හම්බන්තොට ජනතාවට ලැබුණු ප‍්‍රතිලාභ ඉමහත් ය. එදා ඩී.ඒ. රාජපක්ෂ මැතිතුමා කළ ජනතා සේවයට උපහාර පිණිස එතුමාගේ 104 වන ජන්ම දින සංවත්සරය නිමිත්තෙන් උත්සවවලට පමණක් සීමා නොවී ජනතාවගේ ආර්ථික, සමාජ හා සංස්කෘතික සුබසිද්ධියට හේතුවන වැඩසටහන් කි‍්‍රයාත්මක කිරීම රුහුණේ ජනතාවගේ ප‍්‍රසාදයට හේතු වී තිබේ.චන්ද්‍රිකා වැවරත්නපුරය හම්බන්තොට දිස්ති‍්‍රක්ක ඇතුළත් වලවේ කලාපය ඈත අතීතයේ හැඳින්වූයේ දුෂ්කර ප‍්‍රදේශයක් ලෙස ය. මේ ප‍්‍රදේශයට යම් පිළිසරණක් ලැබුණේත් ඒ ප‍්‍රදේශවල තිබූ ප‍්‍රධාන ප‍්‍රශ්නය වූ ජල හිඟයට විසඳුමක් හෝ ලැබුණේත් උඩවලවේ ව්‍යාපාරය හා ඇඹිලිපිටියේ චන්ද්‍රිකා වැව ඉදිකිරීමත් සමඟය.ශ‍්‍රී ලංකාවේ අභිමානය හා සශ‍්‍රීකත්වය උදෙසා රුහුණු පුරවරයෙන් ලද අපමණ දායකත්වය සුවිශේෂයි. මෑත යුගයේ රුහුණේ නවෝදයට මං පෙත් විවර වූ ඓතිහාසික සංසිද්ධිය වූයේ හුලංදාඔය වාරි යෝජනා ක‍්‍රමය චන්ද්‍රිකා වැව නමින් නිර්මාණය කොට වලවේ නිම්නය පෝෂණය කිරිම මගින් ආරම්භ වූ සමෘද්ධිමත් කි‍්‍රයාමාර්ගයයි.එම හුලංදා ඔය ව්‍යාපෘතිය යථාර්ථයක් බවට පත් කරමින් මේ ප‍්‍රදේශයේ නූතන සමාජ සංවර්ධනයේ නිර්මාපකයාණන් වූ දිවංගත ඩී.ඒ. රාජපක්ෂ මැතිතුමාගේ දූරදර්ශී වැඩපිළිවෙළ මගින් යළි පිබිදුණු වලවේ නිම්නය හා සමස්ත රුහුණු පුරවරය වර්තමාන ශ‍්‍රී ලංකාවේ සශ‍්‍රීකත්වය හා අභිමානය යළි ගොඩනැගීමේ කේන්ද්‍රීය පුරවරය බවට පත්ව තිබේ.රුහුණු හා සබරගමු පුරවරයට අභිමානයක් වූ වලවේ ගඟ ආශ‍්‍රිත වලවේ සංවර්ධන ව්‍යාපාරයේ වැඩ අවසන් කර ජනතා අයිතියට පැවරීමත් චන්ද්‍රිකා වැව සංවර්ධිත ව්‍යාපෘතියේ අඩසිය වසක මෙහෙවර සැමරීමත් පිණිස සහ නූතන රුහුණු පුරවරයෙන් යළි පිබිදෙන ශ‍්‍රී ලංකාවේ අභිමානය විදහා දැක්වෙන වලවේ උරුමය - අපෙ‍්‍ර්ල් 30 දක්වා රත්නපුරය හා හම්බන්තොට ප‍්‍රදේශ ආශ‍්‍රිතව පැවැත්වේ. ජනාධිපති කාර්යාලය හා වාරිමාර්ග සහ ජල කළමනාකරණ අමාත්‍යාංශය මෙම වැඩසටහන මෙහෙයවන අතර සියලු අමාත්‍යාංශ ඊට පූර්ණ සහාය ලබාදෙනු ලැබේ.1957 දී එවකට රාජ්‍ය මන්ත‍්‍රණ සභාවේ ඉඩම් හා ඉඩම් සංවර්ධන (වාරිමාර්ග විෂය ඇතුළත්ව) නියෝජ්‍ය ඇමැති ලෙස කටයුතු කළ ඩී.ඒ. රාජපක්ෂ මැතිතුමා චන්ද්‍රිකා වැව ව්‍යාපෘතිය මගින් ජල පිපාසයෙන් දුක් විඳින වලවේ ජනතාවට සහනයක් ලබාදීමට කටයුතු කළේ ය.වාරිමාර්ග අධ්‍යක්ෂ ජනරාල් හා මහවැලි අධිකාරියේ අධ්‍යක්ෂ ජනරාල් එච්.පී.එස්. සෝමසිරි මහතා පවසන පරිදි චන්ද්‍රිකා වැවේ පූර්ණ ධාරිතාව අක්කර අඩි 24000 කි. කිලෝ මීටර් 2.5 ක් දිග මීටර් 19.20 ක් උස චන්ද්‍රිකා වැවේ වේල්ල ඉදිකිරීම ඇරැඹී ඇත්තේ 1957 ඔක්තෝබර් 7 වැනිදා යි.එක් වසරකදී අක්කර 50000 ක් පමණ අස්වද්දන ඇඹිලිපිටිය චන්ද්‍රිකා වැව ඉදිකර ඇත්තේ සිංහරාජය සිට සූරියකන්ද හරහා ගලා එන හුලංදා ඔය හරහා කිලෝමීටර් 2.5 ක් දිග වේල්ලක් බැදීමෙනි. මීට අමතරව වලවේ ව්‍යාපාරයෙන් ද යම් ජල ධාරිතාවක් චන්ද්‍රිකා වැවට ලැබේ.වලවේ උරුමය වැඩ සටහන යටතේ සියලු අමාත්‍යාංශ යටතේ රත්නපුර හා හම්බන්තොට දිස්ති‍්‍රක්කවල වැඩසටහන් රැසක් කි‍්‍රයාත්මක වෙයි. මාර්තු 29 වැනිදා චන්ද්‍රිකා වැව් තාවුල්ලේ පැවැති සර්ව රාති‍්‍රක පරිත‍්‍රාණ ධර්ම දේශනයෙන් උත්සව හා වැඩසටහන් මාලාව ආරම්භ විය.මේ නිමිත්තෙන් පවත්වන වැඩසටහන්වල සුවිශේෂ ස්ථානයක් ගන්නේ චන්ද්‍රිකා වැවේ ප‍්‍රතිසංස්කරණ කටයුතු ආරම්භ කිරීමයි. එය අපෙ‍්‍ර්ල් 30 වැනිදා පෙරවරුවේ වාරිමාර්ග ජල කළමනාකරණ ඇමැති චමල් රාජපක්ෂ හා කෘෂිකර්ම සංවර්ධන හා ගොවිජන සේවා ඇමැති මෛති‍්‍රපාල සිරිසේන යන මහත්වරුන්ගේ ප‍්‍රධානත්වයෙන් සිදු කෙරේ.වසර 50 ක් තිස්සේ වලව කලාපයේ ඉඩම් අක්කර 50000 ක් පමණ පෝෂණය කළ චන්ද්‍රිකා වැව හා අදාළ ඇළ මාර්ග ප‍්‍රතිසංස්කරණය කිරීම ඇරැඹීම ප‍්‍රදේශයේ ගොවි ජනතාවගේ ඉතා සතුටට මෙන් ම වලවේ අටු කොටු තවදුරටත් බතින් බුලතින් පිරවීමට ද ප‍්‍රබල පිටුබලයකි.ඇඹිලිපිටිය වලවේ ප‍්‍රදේශයේ ප‍්‍රධානතම නගරයකි. ප‍්‍රධාන පාසල් ජාතික කඩදාසි සංස්ථාව ආදී ආයතන තුබුණත් ඇඹිලිපිටියට මෙතෙක් නව පන්නයේ ශ‍්‍රවණාගාරයක්, නෘත්‍ය ශාලාවක් තිබුණේ නැත. ඒ අනුව ඇඹිලිපිටියට අදාළ විශාල ප‍්‍රමාණයේ සම්මන්ත‍්‍රණ උත්සව ප‍්‍රිය සම්භාෂණ සඳහා රත්නපුරයට හෝ හම්බන්තොටට යා යුතු විය.මේ පිළිබඳව සලකා බැලූ ශ‍්‍රී ලංකා මහවැලි අධිකාරිය ඇමැති මෛති‍්‍රපාල සිරිසේන මහතාගේ උපදෙස් පරිදි වලව වම් ඉවුර ව්‍යාපාරය මගින් රුපියල් ලක්ෂ 600 ක පමණ වියදමින් ඇඹිලිපිටියට මහවැලි බුද්ධි මණ්ඩපයක් ලබාදීමට කටයුතු කළේ ය. එම මහවැලි බුද්ධි මණ්ඩපය ඇතුළත් ශ‍්‍රවණාගාරය ද අපෙ‍්‍ර්ල් 30 වැනිදා ජනතා අයිතියට පැවරීමට නියමිත ය.ආසන 850 කින් සමන්විත මෙය අලංකාර නෘත්‍යශාලාවකි. එහි සියලු මට්ටමේ සම්මන්ත‍්‍රණ පැවැත්වීමට, නාට්‍ය පෙන්වීමට චිත‍්‍රපට පෙන්වීමට සියලු විදුලිබල ඉලෙක්ටෙ‍්‍ර¤නික පහසුකම් ඇත. සංග‍්‍රහ කිරීමේ නැවතීමේ පුහුණුවීමේ පූර්ණ පහසුකම් ද ඇත. ඇඹිලිපිටියට වලවේ කලාපයට අඩු පාඩුවක් ව පැවැති මේ මහවැලි බුද්ධි මණ්ඩපය ප‍්‍රදේශයේ සිසු දරුවන්ට තරුණ තරුණියන්ට මහවැලියෙන් ලැබෙන ලොකු ම තෑග්ගකි.වාරිමාර්ග හා ජල කළමනාකාරණ අමාත්‍යාංශයේ ලේකම් ඉංජිනේරු අයිවන් ද සිල්වා මහතා පවසන පරිදි මේ වලවේ වැඩසටහන යටතේ අපෙ‍්‍ර්ල් 19 වැනිදා සිට තවත් වැඩසටහන් රැසක් ක‍්‍රියාත්මක වේ. ඉන් ප‍්‍රධානම අංශය චන්ද්‍රිකා වැව ආශ‍්‍රිතව සිදුවෙන දියවර මංගල්‍යයයි.කී‍්‍රඩා හා පොදු විනෝදාත්මක කටයුතු අමාත්‍ය ගාමිණී ලොකුගේ මහතාගේ අනුග‍්‍රහයෙන් වලවේ කී‍්‍රඩා සමාජ 50 ක් සඳහා කී‍්‍රඩා භාණ්ඩ බෙදා දීමට ද කටයුතු යොදා තිබේ. ජංගම සේවා කි‍්‍රයාත්මක කිරීම රැකියා වෙළෙඳ පොළ පාසල් හැර ගිය අයට දෙමාපියන්ට හා අන් සියලු අයට වෘත්තිය මාර්ගෝපදේශන වැඩසටහනක් ද කි‍්‍රයාත්මක කෙරේ.අපෙ‍්‍ර්ල් 20 වැනිදා නින්දගම් ඉඩම් සඳහා බිම් සවිය යටතේ හිමිකම් බලපත‍්‍ර නිකුත් කරන අතර හම්බන්තොට දිස්ති‍්‍රක්කය ඇතුළත අනවසර ඉඩම් නියමානුකූල කිරීමේ වැඩසටහනක් ද කි‍්‍රයාත්මක කෙරේ. මේ යටතේ පවුල් 5000 කට පමණ සෙත සැලසේ. මීට අමතරව අගුණකොළපැලැස්ස ලේකම් කාර්යාලයේදී කුඩා ව්‍යවසායකයක් සඳහා මඟ පෙන්වීමේ වැඩසටහනක් ද පැවැත්වේ.21 වැනිදා ගෙවතු සඳහා පොල් පැළ 500 ක් බෙදා දීම ද ඇස් කණ්ණාඩි බෙදාදීම නීති ආධාර ලබාදීම ආදිය ද සිදුකෙරේ. ඒ සමඟම වැටිය ධර්මපාල විදුහලේ දී තරුණ සමුළුවක් ද ශ‍්‍රම අභිමානී තරුණ කඳවුරක් ද පැවැත්වීමට කටයුතු යොදා ඇත. වෘත්තිය හා කාර්මික පුහුණු අමාත්‍යාංශය මගින් විදේශ රැකියා මාර්ගෝප දේශනය හා පුහුණුව ලබාදීම සිදු කරනු ලැබේ.ඇඹිලිපිටිය මහවැලි බුද්ධි මණ්ඩපය හා එය ඇතුළත පරීක්ෂා කරන වාරිමාර්ග හා ජල කළමනාකාරණ අමාත්‍යාංශයේ ලේකම් ඉංජිනේරු අයිවන් ද සිල්වා හා වාරිමාර්ග අධ්‍යක්ෂ ජනරාල් හා මහවැලි අධිකාරියේ අධ්‍යක්ෂ ජනරාල් එච්.පී.එස්. සෝමසිරි මහත්වරු.වලවේ කලාපයට සෙත් පතන සත්පත්තිනි ශාන්ති කර්මය සහිත ගම්මඩුව 22 වැනිදා පස්වරු 9 ට සූරියවැව දී පැවැත්වේ.ඉන්පසුව අපෙ‍්‍ර්ල් 23 වැනිදා පදලංගල දී ජාතික වප් මගුල් උත්සවය පැවැත්වේ. එය මහවැලි අධිකාරිය හා කෘෂිකර්ම අමාත්‍යාංශය මෙහෙයවනු ලැබේ.අපෙ‍්‍ර්ල් 24 වැනිදා මුරවැසිහේන ඩී 3 බෙදුම් ඇළ ප‍්‍රතිසංස්කරණය කිරීම හා වලව කලාපයේ වැව් සඳහා මසුන් ඇගිල්ලන් ලක්ෂයක් පමණ මුදා හරිනු ලබයි.අපෙ‍්‍ර්ල් 25 දින රාජ්‍ය පරිපාලන අමාත්‍යාංශය මෙහෙයවන ජංගම සේවය ඇඹිලිපිටියේ මධ්‍යම මහා විද්‍යාලයේ දී පැවැත්වේ. උප්පැන්න මරණ සහතික විවාහ සහතික ලබාගැනීමට මෙහිදී පූර්ණ සහාය ලබාදෙන බව රෙජිස්ට‍්‍රාර් ජනරාල් ඊ.එම්. ගුණසේකර මහතා පවසයි. හැඳුනුම්පත් අලුත් කිරීම ද මෙහිදී සිදුකරගත හැක. එම වැඩසටහන 26 වැනිදා ද පැවැත්වේ. වලව කලාපයේ පාසල් සඳහා පොත් ලබාදීම ද මෙදින සිදු කෙරෙන අතර වෘත්තිය මාර්ගෝපදේශන වැඩසටහනක් ද දිනය පුරා කි‍්‍රයාත්මක වේ. රැකියා වෙළෙඳ පොළ ද ඇඹිලිපිටියේ දී පැවැත්වේ.අපෙ‍්‍ර්ල් 26 වැනිදා රාති‍්‍ර 7 ට ඇඹිලිපිටිය මධ්‍යම මහා විද්‍යාලයේ දී දහ අට සන්නිය ශාන්ති කර්මය ආරම්භ වේ. කොම්පෝස්ට් පොහොර නිපදවීම පිළිබඳව ඇඹිලිපිටිය හා කොලොන්න ප‍්‍රදේශවල පාසල් සිසුන් කාන්තාවන් හා පාසල් සිසුන් දැනුම්වත් කිරීම ද මෙදින සිදු කෙරේ.කඩදාසි ප‍්‍රතිචකී‍්‍රකරණ වැඩසටහන හා දේශීය තාක්ෂණය පිළිබඳව වලව කලාපයේ සියලු ජනතාවට දැනුමක් ලබාදීම ද මෙදින සිදුකෙරේ. මීට අමතරව සමාජ සුබසාධන අමාත්‍යාංශය විසින් ඉදිරිපත් කරන උපදේශන සේවා ස්වයං රැකියා සඳහා සමාජ ආරක්ෂණ ප‍්‍රතිලාභ හා ආබාධිතයන්ට රුපියල් ලක්ෂය දක්වා නිවාස ආධාර ලබාදීම ද සිදු කෙරේ.අපෙ‍්‍ර්ල් 27 වැනි දා වලවේ උරුමය වැඩසටහන කි‍්‍රයාත්මක වන්නේ 'කී‍්‍රඩා දිනය' යටතේ ය. වලවේ උරුමය පාපැදි හා මැරතන් තරගය පෙරවරු 8 සිට ඇරැඹේ. රත්නපුර හා හම්බන්තොට දිස්ති‍්‍රක්කවල ප‍්‍රාදේශීය ලේකම් කොට්ඨාස ඇතුළත පාපැදි දැල් පන්දු කබඩි වොලිබෝල් සැහැල්ලු පන්දු කි‍්‍රකට් තරඟ පැවැත්වේ. වොලිබෝල් කාන්තා පිරිමි අවසාන තරගය පදලංගල විද්‍යාලයේ දී පැවැත්වේ.මයුරපුර වැව් රක්ෂිතයේ කොස් වගා ආරම්භය වලකඩ කිතුල් නිෂ්පාදන මධ්‍යස්ථානය විවෘත කිරීම, වැව් තාවුල්ල පිළිබඳ දැනුම්වත් කිරීම සහ වැව් ආශ‍්‍රිත පැළ සිටුවීම චන්ද්‍රිකා වැව් තාවුල්ල අසලදී පැවැත්වේ. අපද්‍රව්‍ය කළමනාකරණය හා කඩදාසි ප‍්‍රතිචකී‍්‍රකරණය පිළිබඳව වැඩ මුළුවක් ද කවි මඩුවක් ද 27 වැනිදා සවස 7 සිට අගුණකොළපැලැස්ස ප‍්‍රධාන උත්සව ශාලාවේදී පැවැත්වේ.මීට අමතරව එදින අගුණකොළපැලැස්ස ප‍්‍රධාන උත්සව භූමියේ දී තරුණ තරුණියන්ට රැකියා වෙළෙඳ පොළක් හා ති‍්‍රවිධ හමුදා සංදර්ශනයක් ද පැවැත්වේ.දැයට කිරුළ ප‍්‍රදර්ශනය අගුණකොළපැලැස්ස මහානාග ජාතික පාසලේදී පැවැත්වෙන අතර 'දෑතේ සවිය' ප‍්‍රදර්ශනය හා අලෙවි සල්පිල ඇඹිලිපිටිය මහවැලි කී‍්‍රඩාංගනයේදී පැවැත්වේ.වලවේ 'උරුමය වැඩසටහනේ රණවිරු දිනය යෙදී ඇත්තේ අපෙ‍්‍ර්ල් 28 වැනිදාය. එදින විශේෂත්වය තරුණ කඳවුරක් පැවැත්වීමයි. එය ඇඹිලිපිටිය යෝධගම ග‍්‍රාමීය නායකයන් පුහුණු කිරීමේ මධ්‍යස්ථානයේ දී පැවැත්වේ.තරුණ රණවිරුවන් ආබාධිත රණවිරුවන් ඇගැයීමේ වැඩසටහන ද එදින 28 වැනිදා අගුණකොළපැලැස්සේ ප‍්‍රධාන උත්සව ශාලාවේදී පැවැත්වෙන බව ජනාධිපති ලේකම් කාර්යාලය පවසයි.මෙදින පෙරවරු 9 ට ඇඹිලිපිටිය චන්ද්‍රිකා වැව අසලදී 'පියකරු පුරවර' නගර පවිත‍්‍රතා වැඩසටහන ඇරඹෙන අතර පරිසර ප‍්‍රශ්න පිළිබඳව විසඳුම් දෙන පරිසර ජංගම සේවාව එදින පෙරවරු 9.30 ට ඇඹිලිපිටියේදී පැවැත්වේ.කුඩා ව්‍යවසායකයන්ට මඟ පෙන්වීමේ පුහුණු වැටසටහන තංගල්ල අම්බලන්තොට ප‍්‍රදේශවල කි‍්‍රයාත්මක වන අතර කාබනික පොහොර භාවිතය හා කෘෂි අපද්‍රව්‍ය වලින් ප‍්‍රයෝජන ගැනීම සඳහා කෘෂිකර්ම වැඩසටහන් කි‍්‍රයාත්මක කිරීම ද සිදු කෙරේ. මත්ද්‍රව්‍ය පිළිබඳ වීදි නාට්‍ය රඟ දක්වන අතර එදින සවස අගුණකොළපැලැස්ස ප‍්‍රධාන උත්සව ශාලාවේදී රණවිරු ප‍්‍රණාම සංගීත සංදර්ශනයක් ද පැවැත්වේ. බටඅත ලුණු කම්හලට මුල්ගල තැබීම ද මෙහිදී සිදුකෙරේ.අපෙ‍්‍ර්ල් 29 වැනිදා සංස්කෘතික දිනය ලෙස නම් කර තිබේ. එදින රාති‍්‍රයේ ති‍්‍රවිධ හමුදා සංදර්ශනයක් අගුණකොළපැලැස්සේ දී පැවැත්වේ. මීට අමතරව අම්බලන්තොට ඇඹිලිපිටිය ලුණුගම්වෙහෙර කර්මාන්ත පුර විවෘත කිරීම ද මෙදින සිදු කෙරේ.මැණික් ගඟ වෙහෙරගල ජල සම්පාදන හා වාරි ව්‍යාපෘතිය විවෘත කිරීම ද 29 වැනිදා මැති ඇමැතිවරුන්ගේ සහභාගිත්වයෙන් සිදු කිරීමට නියමිත ය. ලුණුගම්වෙහෙර ජලාශයේ ජල හිඟයට මේ ව්‍යාපෘතිය මගින් දිගු කාලීන විසඳුමක් ලැබේ. මෙය දකුණේ හම්බන්තොටට වැඩිම ජල ප‍්‍රමාණයක් ලැබෙන කෘෂි ව්‍යාපෘතියයි. චන්ද්‍රිකා වැවේ ජල කී‍්‍රඩා ද මෙදින පැවැත්වේ.මීට අමතරව 30 වැනිදා ඇඹිලිපිටියේ යෝධගම දී තරුණ සමුළුවක් පැවැත්වේ. 30 වැනිදා වලවේ උරුමය වැඩසටහනේ අවසාන දිනය ද වේ.චන්ද්‍රිකා වැව දෙවන අදියරට මුල්ගල තැබීම ප‍්‍රථම අදියරේ ප‍්‍රතිසංස්කරණ කටයුතු ඇරැඹීම පදලංගල විද්‍යාලය ඩී.ඒ. රාජපක්ෂ විද්‍යාලය ලෙස නම් කිරීම වලව කලාපයේ මුල්ම පදිංචිකරුවන් 1000 කට ඔප්පු පිරිනැමීම, පූජා භූමි ඔප්පු පිරිනැමීම, සංස්කෘතික සංදර්ශනය, ති‍්‍රවිධ හමුදා සංදර්ශනය මෙදින පැවැත්වේ.මීට අමතරව පරිසර හා ස්වභාවික සම්පත් අමාත්‍යංශය මෙහෙයවන වායු දූෂණය හා ඛනිජ ද්‍රව්‍ය පිළිබඳ දැනුම්වත් කිරීමේ වැඩසටහන ද ඇඹිලිපිටිය හා හම්බන්තොට ප‍්‍රදේශවල දී පැවැත්වේ.මේ සියලු වැඩසටහන්වලින් වලවේ කලාපයේ හා දකුණේ දුප්පත්කමින් විවිධ ප‍්‍රශ්නවලින් තැළුණු පොඩිවුණු ජනතාවට සෙත සැලසෙන ව්‍යාපෘතියකි.ජනාධිපති මහින්ද රාජපක්ෂ මැතිතුමාගේ උපදෙස් පරිදි ඇමැති මෛතී‍්‍රපාල සිරිසේන, ඇමැති චමල් රාජපක්ෂ, වාරිමාර්ග ඇමැති ජයතිස්ස රණවීර යන මහත්වරුන්ගේ මෙහෙයවීමෙන් කි‍්‍රයාත්මක කෙරෙන මේ සියලු වැඩසටහන් මගින් මුළු වලවේ කලාපයේ ම තිරසාර සංවර්ධනයක් ඇතිවනු ඇත. වලවේ කලාපයට සංවර්ධනයේ නව ඇරුණලු උදාවනු ඇත.නිහාල් පී. අබේසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=af0904194</link>
    <topic>කවුරු ඇස් වහගෙන හිටියත් ජනතාව හිටියේ ඇස් ඇරගෙන</topic>
    <author>සංවාදය - උපාලි සමරසිංහ ඡායාරූපය - විමල් කරුණාතිලක</author>
    <content>වලවේ උරුමයෙන් යළි උපදින රුහුණකවුරු ඇස් වහගෙන හිටියත් ජනතාව හිටියේ ඇස් ඇරගෙනසෝල්හයිම් ලා අද අවලංගු වෙලාකොටිහිතවාදීන් ගේ ඔස්ලෝ ප‍්‍රහාරය අහම්බයක් නොවේජීවන බර අඩු කළ මෙවර අලුත් අවුරුද්දමොනවා වුණත් පොලිසියට හොඳ නමක් තිබේමේ අපේ විරෝධය දැක්විය යුතු අවස්ථාවක්වසර 26 කට පෙර අපෙන් සමුගත් ලෙස්ලි ගුණවර්ධනසත්කෝරලයේ අභිමානය දිවංගත ඩී.බී. වෙලගෙදරකොළඹ ධර්මායතනාධිපති ඇල්ලේ ගුණවංශ හිමිමේ රටේ පවතින ත‍්‍රස්තවාදය පිටුදැකීම පිණිස නෝර්වේ රාජ්‍යය දිගු කාලයක සිට කිසියම් සාම භූමිකාවක් නිරූපණය කළා. ඒ පිළිබඳව ඔබ වහන්සේගේ විශ්වාසය කෙබඳු ද?මට නම් හැමදාමත් නෝර්වේ රාජ්‍යය ගැන තිබුණෙ සැක සංකාවක්. යාපනේ අපේ සහෝදරවරුන් 6,70,000 ක් හිටියා. දැඩි කුලවාදයෙන් පීඩිතව. මා බෞද්ධ සංගමයක් හැදුවා එහේ. නෝර්වේ කියන්නේ මූලධර්මවාදී රාජ්‍යයක්. ඒ අය මෙහෙ ආවෙ එක ගලින් කුරුල්ලො දෙන්නෙක් මරන්න. ඔවුනට අවශ්‍ය වුණේ ඊළාම් රාජ්‍යයකට උදව් කරන අතරේ යම් ආකාරයකට අපේ සම්පත් කොල්ල කා ගන්නයි.70 දශකයේ අග භාගයේ එහි සිටියා පතිනාදන්, මරියනාදන්, සින්නරාසා වැනි පාදිලිවරුන්. මේ අයත් එක්ක නෝර්වේ රාජ්‍යය සම්බන්ධ වුණා. නෝර්වේ කියන්නේ ලෝකයේ ගැටුම් සමථයකට පත් කරන රටක් නොවේ. රටවල් බෙදන රටක්. ලෝකයේ ජාතීන් ඝාතනය කරන රටක්. රටවල් අතර ජාතීන් අතර පවතින පෙ‍්‍ර්මය, මිත‍්‍රත්වය, සහෝදරත්වය නැති කරලා වෛරය හා ද්වේශය පතුරවන රටක්.ඒ නිසා ම මා හැමදාමත් නෝර්වේ රට මෙහි ප‍්‍රශ්නවලට ඇතුළු වනකොට විරුද්ධ වුණා. අපි අවුරුදු 2500 කට ඉතිහාසයක් ඇති ජාතියක්. විද්‍යාත්මකව බැලුවා ම කොටියා එතකොට හරක් පැටියාට ඉව දැනෙනවා. බළලා එනකොට මීයාට ඒක දැනෙනවා. ඒ වගේ ම ආක‍්‍රමණ එනකොට රට ගැන මාතෘභූමිය ගැන අවංකව උදාරව හිතන අයට ඒක දැනෙනවා.මව් බිමට ආදරය කරන අය වශයෙන් බටහිර බලවේග දේශීය බලවේග එක්කාසු වෙලා කටයුතු කරන හැටි අපට පෙනුණා. සත්කාරක රටවල් හැටියට ඇවිත් මේ රට පාලනය කරන්නයි ඒ අය හැදුවෙ. එතකොට මේ රටේ ජනතාව බෝඩිං කාරයෝ හැටියට හිටියෙ. අපේ රටේ කලින් තිබූ ආණ්ඩුවල බෙල්ලෙන් අල්ලා ගන්න එකයි ඔවුන් කළේ.ජනතාව බෝඩිංකාරයෝ කරලා ආණ්ඩුවේ හිටපු නායක - නායිකාවො කංකානි භූමිකාවට දාලා රට පාලනය කරන්නයි හැදුවෙ. ඒ නිසා ජනතාවගේ සිත් සතන් සනහන භූමිකාව අපට කරන්න සිදුවුණා. මේකට ෆෙඩරල් දෙන්න ඕනෑ. ස්වයං තීරණ අයිතිය දෙන්න ඕනෑ.මේ එක එක විදියට විවිධ අර්ථකථන දුන්න ජාතියක් ලෝකෙ කොහෙවත් නෑ. ප‍්‍රභාකරන්ට රට දෙන්න කතා කරන දේශපාලනඥයො අපට හිටියා. එක්සත් ජාතික පක්ෂයට මා දොස් නොකීවත් එහි නායකත්වය තනිකර බටහිර බලවේගවල න්‍යාය පත‍්‍රයට අනුවයි කටයුතු කරන්නේ.නෝර්වේ මේ රටට ආවෙ අපේ සම්පත් කොල්ල කන්න කියලා ඔබ වහන්සේ කීවා. ඒ ගැන වැඩි විග‍්‍රහයක් කළොත්.අපේ තෙල් සම්පත පිළිබඳව ගවේෂණය කළෙත් ඒ ගොල්ලයි. ස්වභාවික සම්පත් විශේෂයි. ති‍්‍රකුණාමලය කියන්නේ ලෝකෙ තිබෙන හොඳම ස්වභාවික වරායක්. ඒක වටේටම තියෙන්නෙ ඉල්මනයිට්. තව කිලෝමීටර් 15 - 20 ක් ගියාම පුල්මුඩේ ඛනිජ වැලි සම්පත. ති‍්‍රකුණාමලයේ ඉඳලා කිලෝමීටර් 40 ක් ගියාම පොස්පේට් නිධිය.ඊටත් අමතරව තෙල් සම්පත. වෙනදා මේ වගේ සම්පත් කොල්ලකන්නට අධිරාජ්‍යවාදීන් ආවෙ ආයුධ අරගෙනයි. දැන් එන්නෙ මේ වගේ ප‍්‍රශ්න එක්කයි. එක පැත්තකින් මේක කරන ගමන් අනිත් පැත්තෙන් ජනතාවගේ ඔළු හෝදන ව්‍යාපාරයක් ගෙන ගියා. භික්ෂුන් කොටසක්, කලාකරුවන් කොටසක්, මාධ්‍යවේදීන් කොටසක්, විද්වතුන් කොටසක් මේ සඳහා නෝර්වේ රජය අපේ රට ඇතුළත නිර්මාණය කළා.නෝර්වේ මේ රටට ආවේ පහසුකම් සලසන්නාගේ භූමිකාව අරගෙන. එතකොට එයා බෝඩිම් කාරයෙක් විතරයි. ඒත් පස්සෙ එයා මේ ගෙදර අයිතිකාරයා වුණා. මේවා ඔක්කොම කරලා දුන්නෙ එක්සත් ජාතික පක්ෂ රජයයි. රනිල් ඔප්පුවක් පවා ලියා දුන්නා උතුරු - නැඟෙනහිරට. රනිල්ගෙ විතරක් නොවේ චන්ද්‍රිකාගෙත් බෙල්ල මිරිකගෙනයි මේ ආධිපත්‍යය ගොඩනැඟුවේ.මේ රට මුළුමනින් ම කි‍්‍රස්තියානි මූලධර්මවාදී රටක් බව මා කීවා. ඒ රටේ කැබිනට් එකේ 50% ක් කි‍්‍රස්තියානි සාමාජිකයන් ඉන්න ඕනෑ. අපේ රටේ වගේ බහුජාතික, බහුආගමික, බහුවාර්ගික රටකට ඒ ගොල්ල කොහොමද තීන්දු තීරණ දෙන්නෙ. සොල්හයිම් ලා කොච්චර පොර කෑවද මේ අවබෝධතා කියන ගිවිසුම ගහන්න. ලෝකයේ කොතැනකවත් අස්සන් කරන දෙදෙනා දෙතැනක ඉඳලා ගිවිසුම් ගහලා නෑ.ඒත් රනිල් - ප‍්‍රභා ගිවිසුම අස්සන් කළේ දෙන්නා දෙතැනක ඉඳලයි. මේ අය රටපුරා පවත්වන කඳවුරු ගැන මා කීවා. ඔවුන් සංස්කෘතික කඳවුරු ද පවත්වනවා. මහනුවර දළදා මාලිගාවේ සංවර්ධනයට කියලා රුපියල් කෝටි 40 ක මුදලක් දීලා තියෙනවා. ඒ අය සංස්කෘතික ආක‍්‍රමණයයට ඇතුළු වුණෙත් ඒ විදියට. ඒකෙ යටි අරමුණු තිබීමයි මෙහි වරද.උතුරේ අවසන් මානුෂිය මෙහෙයුමේදී හමුවෙන අධිසන්නිවේදන උපකරණ, අවි ආයුධ ආදියෙදිත් සමහර රටවල් ගැන කියැවෙනවා.සන්නිවේදන උපකරණ නෝර්වේ තමයි දුන්නෙ. එජාප කාලයේදී මේවා ගෙනාවේ. චන්ද්‍රිකා සැටලයිට් ඒ විදියටයි ආවෙ. ඔවුන් මේ රටේ ආණ්ඩු බය කළා. ජනතාව බෝඩිං කාරයො කරලා කොන්ද පණ නැති ජාතියක් කළා.මේ වනවිට නෝර්වේ රට පහසුකම් සපයන්නාගේ භූමිකාවෙන් ඉවත් කිරීමේ තීන්දුවක් විදේශ අමාත්‍යාංශය අරගෙන තිබෙන බව කියනවා.තීන්දු ගැනීම නොවේ කළ යුත්තේ. ඔවුන් ඉවත් කැර දැමීමයි. අපි හොඳ තීන්දු ගන්නවා. නමුත් කි‍්‍රයාත්මක කරන්නේ නෑ. අවුරුදු තිහක යුද්ධයක් කරන්න බෑ කියපු යුද්ධයක් කළ නායකයා ජනාධිපතිතුමාට මෙතැනදී මේ තීරණය කි‍්‍රයාත්මක කරන්න පුළුවන්. එතුමා කාගෙන්වත් අහ අහා මේවා කළ යුතු නෑ. අපට අවුරුදු 2500 ක ඔප්පුවක් තියෙනවා. ප‍්‍රජාතන්ත‍්‍රවාදය ගැන කියලා දෙන්න, මානව හිමිකම් ගැන අපට කියා දෙන්න ඔවුන් කවුරුද?අපට මානව හිමිකම් උගන්වන්න මේ ලෝකෙ කාටවත් බෑ. අපි වතුර කෝප්පෙ හිටපු කූඹියා වුණත් ඇඟිල්ලෙන් අරන් ඉවත තැබූ ජාතියක්. අපි කුඹුරෙ වෙනම කෑල්ලක් කුරුල්ලන්ට කන්න වෙන් කරපු ජාතියක්.හරක් ටික ගොයම හාන නිසා ඒ අයටත් කොටසක් වෙන් කළ ජාතියක්. ගේ ඇතුළෙ කුරුල්ලන්ට ලගින්න කුඩාවට ගෙයක් හදා දීපු ජාතියක්. මෙවැනි ජාතියක් සතා සීපාවාට මෙච්චර කරනවා නම් මිනිසුනට කොච්චර ආදරය කරාවිද? එහෙම වෙනකොට සුද්දො එනවා අපට මානව හිමිකම් උගන්වන්න.එක්තරා නෝර්වේ සාම නියෝජිතයෙක් කියන්නෙ අප පහසුකම් සපයන්නාගේ භූමිකාවෙන් ඉවත්වුණේ 2006 යුද්ධය අරඹපු වෙලාවෙ ඉඳලා කියලයි.ඔවුන් ඉවත් වුණාය කීවට කඳවුරු ටික වැහුවෙ නෑ. ඒත් ඒ අය එක්සත් ජාතික පක්ෂය සමඟ සම්බන්ධව සිටියා. භික්ෂු කඳවුර, කලා කඳවුර, මිත‍්‍රත්ව කඳවුර, මාධ්‍ය කඳවුර මේවා වහලා දැම්මෙ නෑ. මේවා අදත් පෝෂණය කරනවා. මේ රටේ ජනතාව ඇස් කන් ඇරගෙන ඉන්න ඕනෑ වෙලාවක්. ත‍්‍රස්තවාදය පරාජය කළාට අපට බෙදුම්වාදය පරාජය කරන්න කල් යනවා.ඒත් හින්දු ජනතා නියෝජන මාධ්‍ය කිසියම් විදියක මේ තීන්දුවට විරුද්ධ බවක් පළ කරන බව ආරංචියි.ඔවුන් රට බෙදන්න කි‍්‍රයා කරන අතර මේ රටේ බෞද්ධත්වයට ගැහුවා. ඒ වගේ ම හින්දුත්වයට ගැහුවා. අද හින්දුකාරයා වෙනුවෙන් පෙනී සිටින්නේ වෙනත් කට්ටිය. කෝ? අද හින්දු නායකත්වයක්.බුදු හාමුදුරුවොත් හින්දු කාරයාගෙන් ආවෙ. අපි කෝවිලට යනවා. අපිට එකතුවෙන්න ලේසියි. අප අතර හොඳ සංස්කෘතික පාලමක් තිබුණා. ඒක නැති කරන්නයි හින්දුත්වයට ගැහුවෙ. බෞද්ධත්වයට ගැහුවෙත් සූක්ෂ්ම විදියට. ලෝකෙ රටවල් ගත්තාම ජාතිය එකක්. ආගම එකක්. අපේ රටේ මේ දෙක එකක්. ගහයි පොත්තයි වගේ. ගලවන්න බෑ. ඒ නිසා අපේ අක් මුල් හොයාගෙන ගියා.ඒ නිසා තමයි උදේ ඉඳන් හවස් වෙනතුරු අපේ ඔළු සෝදන්න සමහර මාධ්‍ය මහන්සි ගන්නෙ. මේ විදියට ගිහින් ඌ අපේ ගෙදර අයිතිකාරයා වුණා. නියෝග දෙන්නත් වුණා. ඔවුන් රනිල් වික‍්‍රමසිංහට නියෝග කළා. විධාන කළා. චන්ද්‍රිකාටත් නියෝග කළා.ඒත් මේ ආණ්ඩුවට එහෙම කරගන්න ඔවුන්ට බැරිවුණා.එදා උන්ගෙ බසට වැඩ කරපු උන් අද විලි ලැජ්ජා නැතිව කියනවා අපිත් යුද්ධයට දිරි දුන්නා කියන කතාව. ඔවුන් දිරි දුන්නා එල්.ටී.ටී.ඊ. යට නම්. ඔය සන්නිවේදන උපකරණවල ඉඳලා අධිතාක්ෂණික උපකරණ සියල්ල ඇද්දෙ රනිල් හිටපු අවුරුදු දෙකේ. ඔවුන්ට ඕනෑ වුණා බෝම්බ පුපුරවන්න ඉඩ දීලා සම්පත් නැති කරන්න ඉඩ දීලා අප ලවාම කියවා ගන්න ඕක දීලා දාන්න කියලා.මේවට විරුද්ධව අප පෙළපාලි ගියා. කකුල්වල දිය පට්ට එනකම් ඇවිද්දා. මා මරන්න හත් අට වතාවක් උත්සාහ කළා. ඒත් අත් හැරියෙ නෑ සටන. අපට අවශ්‍ය ආණ්ඩුව ගෙනාවා.නෝර්වේ පිහිටි ශ‍්‍රී ලංකා තානාපති කාර්යාලයට පහරදීම ඔබ වහන්සේ දකින්නෙ කොහොමද?තට්ටු පහක ගොඩනැගිල්ලක ඉහළ මහලෙ පිහිටි මේ කාර්යාලයට පහර දෙන්න ඒ රටේ ආණ්ඩුව දැනුවත්ව මිසක බෑ. ඒකයි මගේ මතය. ආරක්ෂාව ඉල්ලලත් තියෙනවා. එවැනි ආරක්ෂාවක් නැතිනම් නෝර්වේ රාජ්‍යය ඒක කරන්න තිබුණා.එදා අපි මේවට විරුද්ධව සටන් කළා. ඒත් අද රටේ දේශපෙ‍්‍ර්මී ආණ්ඩුවක් තියෙන්නෙ. මා කියන්නෙ ඒ දේශපෙ‍්‍ර්මී ආණ්ඩුවේ නායකයාට. ඔබතුමාට පැහැදිලි විදේශ ප‍්‍රතිපත්තියක් තියෙනවා. අපි ලිබියාව, ඉරානය, ඉන්දියාව, චීනය, පාකිස්ථානය මේ හැම රටක් එක්කම හොඳ විදේශ ප‍්‍රතිපත්තියක් ගෙන යන්නෙ ඒ නායකයාගෙ ස්ථිර පැහැදිලි දැක්ම නිසයි.නෝර්වේ පහසුකම් සපයන්නා ගේ භූමිකාවෙන් පලවා හරින්න කාගෙවත් උපදෙස් තීරණ වැදගත් නෑ. ඒක ශක්තිමත් විදේශ ප‍්‍රතිපත්තියක් ඇති රටකට කරන්න පුළුවන් දෙයක්.සංවාදය - උපාලි සමරසිංහ ඡායාරූපය - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=af0904192</link>
    <topic>සෝල්හයිම් ලා අද අවලංගු වෙලා</topic>
    <author>සංවාද සටහන කේ. සී. ජේ. රත්නායක</author>
    <content>වලවේ උරුමයෙන් යළි උපදින රුහුණකවුරු ඇස් වහගෙන හිටියත් ජනතාව හිටියේ ඇස් ඇරගෙනසෝල්හයිම් ලා අද අවලංගු වෙලාකොටිහිතවාදීන් ගේ ඔස්ලෝ ප‍්‍රහාරය අහම්බයක් නොවේජීවන බර අඩු කළ මෙවර අලුත් අවුරුද්දමොනවා වුණත් පොලිසියට හොඳ නමක් තිබේමේ අපේ විරෝධය දැක්විය යුතු අවස්ථාවක්වසර 26 කට පෙර අපෙන් සමුගත් ලෙස්ලි ගුණවර්ධනසත්කෝරලයේ අභිමානය දිවංගත ඩී.බී. වෙලගෙදරශී‍්‍ර ලංකා සාම ලේකම් කාර්යාලයේ ප‍්‍රධානී -මහාචාර්ය රජීව විජේසිංහ”නෝර්වේ රජය සහ එල්.ටී.ටී.ඊ. ය අතර තිබුණු හිත – මිතුරුකම් අද බිඳ වැටී ඇති බවත් ජෝන් වෙස්ට්බෝර්ග්, එරික් සෝල්හයිම් වැන්නවුන් ලංකාව ගැන මවලා තිබුණු චිත‍්‍රයත් අද වෙනස් වී තිබෙන බවත් ශී‍්‍ර ලංකා සාම මහලේකම් කාර්යාලයේ ප‍්‍රධානී මහාචාර්ය රජීව විජේසිංහ මහතා පවසයි.ඔහු මේ අදහස් පළ කෙළේ නෝර්වේ හි ශී‍්‍ර ලංකා තානාපති කාර්යාලයට පහර දීමේ සිද්ධිය පිළිබඳව අදහස් දක්වමිනි.ශී‍්‍ර ලංකාවේ පැවති අභ්‍යන්තර ගැටලුවක් 1983 දී ඇති කළ කළු ජූලිය නිසා අන්තර්ජාතික ප‍්‍රශ්නයක් බවට පත් වූ බැව් පෙන්වා දෙන හෙතෙම; ඒ ගැටලුව කෙමෙන් ඔඩු දුවමින් තිබියදී 2001 දී අස්සන් කෙරුණු සටන් විරාම ගිවිසුමෙන් එල්.ටී.ටී.ඊ. යට ශී‍්‍ර ලංකා රජය හා සමාන තත්ත්වයක් ලබා දීම හේතුවෙන් අද කොටි සංවිධානය දෙමළ ජනතාවගේ එකම නියෝජිතයා ලෙස පෙනී සිටිමින් විදේශ ගත ශී‍්‍ර ලාංකික දෙමළ ජනයා ශී‍්‍ර ලංකා රජයට එරෙහිව උසි ගැන්වීමේ අවසාන තුරුම්පුවද හස්තයට ගෙන ඇති බවත් හෙතෙම කියයි. මහාචාර්ය රජීව විජේසිංහ සමඟ කළ සාකච්ඡාව මෙසේය.නෝර්වේ රටේ ශී‍්‍ර ලංකා තානාපති කාර්යාලයට සිදු වුණ ත‍්‍රස්ත ප‍්‍රහාරය අපට දැනෙන්නේ කොහොමද?මේක බොහෝම පරෙස්සමෙන් කල්පනා කළ යුතු සිද්ධියක්. නෝර්වේ රාජ්‍යයේ නිල අනුග‍්‍රහයෙන් මේ ප‍්‍රහාරය සිදු වුණා යැයි මම හිතන්නේ නෑ. ඕනම රටක අන්තවාදීන් – ත‍්‍රස්තවාදීන් කි‍්‍රයාත්මක වෙන්න පුළුවන්.මේ සිද්ධියෙන් පෙනෙන හොඳම දේ තමා කොටි ත‍්‍රස්තවාදීන් තමන් ගේ අන්තිම තැනට ඇවිත් ඉන්නවාය කියන කාරණය. මොකද මීට කලින් ඔය රටවල්වල විරෝධතා අරගෙන ගියේ දෙමළ ජනතාව හැටියටයි. නමුත් දැන් එල්.ටී.ටී.ඊ. කි‍්‍රයාකාරීන් එළිපිටම විරෝධතා කරනවා විතරක් නෙවෙයි එංගලන්තය – ප‍්‍රංසය වගේ රටවල්වල යම් ප‍්‍රචණ්ඩ සිද්ධි පවා ඇති කළා.ඒ ප‍්‍රහාරයට නෝර්වේ රාජ්‍යය නිල අනුග‍්‍රහය නුදුන් බව වෙන්න පුළුවන්. නමුත් තානාපති කාර්යාලයට ආරක්ෂාව දීමට ඔවුන් බැඳී ඉන්නවා.ඔව්... ඒක ඇත්ත.තර්ජන තියෙන නිසා ආරක්ෂාව ලබා දෙන්න කියලා දිගින් දිගටම ශී‍්‍ර ලංකා තානාපති කාර්යාලය නෝර්වේ රාජ්‍යයෙන් කළ ඉල්ලීම් නොසලකා හැර ඇති බවක් මේ ප‍්‍රහාරයෙන් පෙන්නුම් කරනවා?මේ තොරතුරු තවම නිල වශයෙන් අපට වාර්තා වෙලා නෑ. නමුත් එහෙම ආරක්ෂාව වුවමනා බව කියද්දිත් නෝර්වේ රට සැලකිල්ලක් දැක්වූවේ නැත්නම් එතන මතු කළ යුතු ප‍්‍රශ්නයක් තියෙනවා.මේ ප‍්‍රහාරයේ අරමුණ වෙන්න ඇත්තේ මොකක්ද?බොහෝම පැහැදිලියි. එල්.ටී.ටී.ඊ. ත‍්‍රස්තවාදීන් මේ වෙනකොට අවසානයට ළඟා වෙලා. ඔය රටවල්වල කලබල ඇති කරලා ලෝකය පුරා අවධානයක් ගන්නයි හදන්නේ. මේ අතර හොඳ දෙයකුත් වුණා.නෝර්වේ නියෝජ්‍ය විදේශ ඇමැතිවරයා අන් කවරදාටත් වඩා ප‍්‍රබලව කොටි ත‍්‍රස්තවාදීන් විවේචනය කළා. ප‍්‍රාණ ඇපයට අරන් ඉන්න දෙමළ ජනතාව වහාම නිදහස් කළ යුතුයැයි ඔහු කීවා. අපි අද බි‍්‍රතාන්‍යයටත් කියන්න ඕනේ බොරුවට උඩ පනින්නේ නැතුව නෝර්වේ රාජ්‍යය කරපු ප‍්‍රකාශය දිහා බලන්න කියලයි.එල්.ටී.ටී.ඊ. සාමාජිකයන්ට අපේ තානාපති කාර්යාලයට පහර දෙන්න ඉඩ හැරලා ඒක යටපත් කරන්න ඔය වගේ ප‍්‍රකාශ නිකුත් කරන්න ඉඩක් නැද්ද?මේ සිද්ධි දෙක සම්බන්ධ නෑ. එල්.ටී.ටී.ඊ. ත‍්‍රස්තවාදීන් ප‍්‍රාණ ඇපයට අරන් ඉන්න දෙමළ ජනතාවට රජයේ පාලන ප‍්‍රදේශයට යන්න දෙනවා නම් මේ ප‍්‍රශ්නය විසඳන එක දැන් සුළු දෙයක්. ලොකුම ප‍්‍රශ්නය තමා අහිංසක දෙමළ ජනතාව. දැන් මෙතනදී නෝර්වේ රට ප‍්‍රසිද්ධියේ කියනවා නම් දෙමළ ජනතාව නිදහස් කළ යුතුයි කියලා.ඒකේ තේරුම එල්.ටී.ටී.ඊ. ත‍්‍රස්තවාදය අවසාන විය යුතු බවයි. මෙය ශී‍්‍ර ලංකා රජයට වාසි සහගත ප‍්‍රකාශයකි. කොටින්ට ආයුධ ලබා දෙන කේ.පී. නමැති පුද්ගලයා එක්ක යම් සාකච්ඡාවක් ඇති කරන්න නෝර්වේ රට මීට කාලයකට කලින් වැඩ කළ බවත් අපි දන්නවා. මේක කරන්න කලින් ශී‍්‍ර ලංකා රජයට කිව්වා නම් හොඳයි. ඒත් කේ.පී. ටත් කිව්වේ මුලතිව්වල අහිංසක ජනතාව නිදහස් කළ යුතුයි කියන පණිවිඩය නම් ප‍්‍රශ්නයක් නෑ.එල්.ටී.ටී.ඊ. යට යම් සානුකම්පිත බවක් පෙන්නපු නෝර්වේ රට අද වෙනස් වෙලා කියලද ඔබ හිතන්නේ?මම හිතන්නේ එහෙමයි. එරික් සෝල්හයිම්, ජෝන් වෙස්ට්බෝර්ග් ආදීන්ගේ කාලේ අද ඉවරයි. දැන් නෝර්වේ රට වැඩ කරන්නේ වෙන විදිහකට බවට පේනවා. එදා හිටපු ආණ්ඩුව 83 දී කළු ජූලිය ඇති කරලා අහිංසක දෙමළ ජනතාවට හිරිහැර කරන කොට වෙස්ට්බෝර්ග් මේ රටේ හිටියා. ඔහු දැක්කා ඒ සිද්ධීන්.එයාලා මෑතක් වෙන තුරු මේ ප‍්‍රශ්නේ දිහා බලන්න පුරුදු වුණෙත් ඒ පරණ 83 සිද්ධි මතකයේ තියා ගෙනයි. නමුත් අද තත්ත්වය වෙනස්. නමුත් අපි අමතක කරන්න හොඳ නෑ තාමත් නෝර්වේ රාජ්‍යයේ සමහරුන් එල්.ටී.ටී.ඊ. යට සානුකම්පිතව සලකන්න ඉඩ තියෙනවා. ඒත් ඒක බහුතර මතය නෙවෙයි.තානාපති කාර්යාලයට පහර දුන්නට පසුව රජය කිව්වා නෝර්වේ රටට තවදුරටත් “පහසුකම් සලසන්නා” ගේ භූමිකාව කරන්න බැහැයි කියලා.ඒක ඇත්ත නේ. ඔවුන්ට ඒක දැන් කරන්න බැරි බව ඔප්පු වුණා. මොකද අද එල්.ටී.ටී.ඊ. ය නෝර්වේ රාජ්‍යය කියන දේවල් ගණන් ගන්නේ නෑ. නමුත් ඉස්සර එහෙම නෙවෙයි. දැන් නෝර්වේ රට කිව්වා සිවිල් වැසියන් නිදහස් කරන්න කියලා. ඒක එල්.ටී.ටී.ඊ. ය අහන්නේ නෑ. අඩු ගානේ කතා කරන්නවත් කැමැති වුණේ නෑ. මේ නිසා පේනවා යම් දුරස්ථ බවක් ගොඩ නැඟෙමින් තියෙන බව.ඉතිං මේ දේවල් පේන්න තියෙද්දී “පහසුකම් සලසන්නා” හැටියට නෝර්වේ රට තවදුරටත් තියා ගෙන හිටියේ ඇයි?ඉන්දියාව - ඇමෙරිකාව ඇතුළු රටවල් කිසිම කෙනෙක් එල්.ටී.ටී.ඊ. එක්ක කතා කරන්නේ නෑ. ඔවුන් එල්.ටී.ටී.ඊ. ය ත‍්‍රස්තවාදීන් හැටියට නම් කරලා, තහනම් කරලයි තියෙන්නේ. යම් විදිහකට ප‍්‍රභාකරන්ට වඩා වෙන මතයක් දරන සාකච්ඡාවට කැමැති පිරිසක් එල්.ටී.ටී.ඊ. යේ හිටියා නම් ඒ අයත් එක්ක කතා කරන්න නෝර්වේ රට යොදා ගන්න තිබුණා. නමුත් දැන් ඒක අනවශ්‍ය බව පේනවා. මොකද දැන් එල්.ටී.ටී.ඊ. ය නෝර්වේ රට ගණන් ගන්නේ නෑ.කොහොම නමුත් ශී‍්‍ර ලංකාවේ බහුතර ජනතාව හිතන්නේ නෝර්වේ රාජ්‍යය එල්.ටී.ටී.ඊ. යට ඍජුව හා වක‍්‍රව උදව් කරන රටක් හැටියටයි.ඒකේ ඇත්තක් තියෙනවා. නමුත් ඒ වරද කර ගත්තෙත් අපිමයි. 2001 දී සටන් විරාම ගිවිසුමෙන් එදා ආණ්ඩුව පිළිගත්තා ශී‍්‍ර ලංකා රජය හා සමාන තත්ත්වයක් එල්.ටී.ටී.ඊ. යටත් තියෙනවාය කියලා. එතකොට නෝර්වේ ආණ්ඩුවටත් ඒ අදහස ඇති වුණා. අනිත් අතට එදා ලංකාවේ හිටිය නෝර්වේ තානාපති එල්.ටී.ටී.ඊ. යට සානුකම්පිත වුණා.මොකද එයාගේ ඔළුවේ තිබුණේ 1983 කළු ජූලිය විතරයි. එදා තිබුණු ආණ්ඩුව දෙමළ ජනතාවට සැලකුවේ ඉතාම නරක විදිහටයි. මේ ප‍්‍රශ්නය අන්තර්ජාතිකයට ගියෙත් ඒ විනාශය නිසයි. අනිත් පැත්තෙන් 1981 – 82 – 88 – 89 කාලේ ඒ ආණ්ඩුව කරපු ප‍්‍රජාතන්ත‍්‍රවාදයට විරුද්ධ වැඩ නිසා අපි ලෝක අපවාදයට ලක් වුණා.නෝර්වේ රට වගේ ම ලෝකේ අනිත් රටවල් අපි දිහා මෑතක් වනතුරු බැලුවේ ඒ පරණ නරක තත්ත්වයෙනුයි. ඉතිං ඒ අනුකම්පාව එල්.ටී.ටී.ඊ. යට ගියා. එදා හිටපු ජෝන් වෙස්ට්බෝර්ග් වගේ මිනිස්සු මේ තත්ත්වය හොඳට පාවිච්චි කළා එල්.ටී.ටී.ඊ. යට උදවු කරන්න. අනිත් පැත්තෙන් බලන්න 1987 දී 13 වැනි ව්‍යවස්ථා සංශෝධනයෙන් විසඳුමක් දුන්නා.නමුත් පසුව එදා හිටපු ආණ්ඩුව කොටින්ට උදවු කළා ඉන්දියන් හමුදාවට ගහන්නයි අනිත් දෙමළ සංවිධාන විනාශ කරලා දෙමළ ජනතාවගේ එකම නියෝජිතයා හැටියට එල්.ටී.ටී.ඊ. ය පත් කරන්න. 2001 සටන් විරාම ගිවිසුමෙන් දෙමළ ජනතාවගේ එකම නියෝජතයා හැටියට පිළි අරන් එල්.ටී.ටී.ඊ. එක්ක ගිවිසුම් ගහන පිස්සු අදහස ගේන්න ඒ ආණ්ඩුවත් හවුල් වුණා.අන්න ඒ වෙලාවේ මේ අදහස අරගෙන වෙස්ට්බෝර්ග්ලා වැඩ කරපු විදිහ අන්තිම වැරැදියි. නමුත් කවුද ඒකට පාර කැපුවේ? නමුත් දැන් තත්ත්වය සෑහෙන්න වෙනස්. බ‍්‍රැට්ම්කාර් ගේ කාලේ ඒ වෙනස පටන් ගත්තා. අද ලංකාවේ ඉන්න නෝර්වේ තානාපතිවරයා කි‍්‍රයා කරන්නෙත් වෙස්ට්බෝර්ග් වගේ කොටින්ට අනුකම්පාවෙන් නෙවෙයි.ඔබ දන්නවද ඒ කාලේ කොටින් ගේ සාම ලේකම් කාර්යාලයට නෝර්වේ හා එ.ජා. සංවිධානයෙන් විශාල මුදල් දුන්නා. හැබැයි එහෙම දුන්නේ එදා තිබුණු ආණ්ඩුව කිව්ව නිසයි. මේවා තහවුරු කරන්න මා ළඟ සාක්ෂි තියෙනවා. ඊට පස්සේ මේ කොටි සාම ලේකම් කාර්යාලයේ මරාගෙන මැරුණු කොටින්ගේ පින්තූර ගැහුවා.මම ඒක පෙන්නුවම නෝර්වේ තානාපති බ‍්‍රැටින්කාර් එල්.ටී.ටී.ඊ. යට කිව්වා ඒක වැරැදියි කියලා. අනිත් අතට ළමා සොල්දාදුවන් ගේ ප‍්‍රශ්නේ සාකච්ඡා කරන්න බැහැ කියද්දි නෝර්වේ තානාපති කිව්වා නෑ ඒක කතා කළ යුතු දෙයක් කියලා. ඒකයි මම කියන්නේ එදා එරික් සොල්හයිම් - වෙස්ට්බෝර්ග්ලා කරපු දේවල් වලින් අද නෝර්වේ රට දිහා බලන්න හොඳ නෑ. මොකද අද වෙනසක් දකින්න පුළුවනි.දැන් ඔය නෝර්වේ රටේ එල්.ටී.ටී.ඊ. ය විරෝධතා කරනවා. ඒවාට සහභාගී වුණේ එල්.ටී.ටී.ඊ. ය විතරයි. කිසිම නෝර්වේ ජාතිකයෙක් ඒවාට සහාය දුන්නෙත් නෑ. මේ වෙනස අපි පාවිච්චි කරන්න ඕනේ එල්.ටී.ටී.ඊ. ත‍්‍රස්තවාදය විනාශ කරන්න. මොකද බි‍්‍රතාන්‍යයේ ලේබර් පක්ෂ ආණ්ඩුවේ සමහරු නටන පිස්සුවේ හැටියට නෝර්වේ රට වෙනස් බව දකින්න ඕනේ.ඔය රටවල්වල මිනිස්සු විරෝධතා ව්‍යාපාරවලට එරෙහි වෙන්නේ නෑ. නමුත් අපේ තානාපති කාර්යාලවලට ගහලා ප‍්‍රචණ්ඩ කි‍්‍රයා කරන්න ගත්තොත් ඒ මිනිස්සු ඒවාට කැමැති වෙන්නේ නෑ. මහජන මතය අනුව එල්.ටී.ටී.ඊ. යට එරෙහිව තවත් තදබල විදිහට කි‍්‍රයා කරන්නත් ්ඒ ආණ්ඩුවලට සිද්ධ වෙනවා. නෝර්වේ රටේ අපේ තානාපති කාර්යාලයට උපරිම ආරක්ෂාව දෙන්නත් මින් මතුවට අර වගේ සිද්ධි ඇති නොවෙන්නත් කි‍්‍රයා කරන්න දැන් නෝර්වේ ආණ්ඩුවට යම් පීඩනයක් එල්ල වෙනවා.නෝර්වේ – එංගලන්තය – ප‍්‍රංසය වගේ රටවල් ගණනාවක එල්.ටී.ටී.ඊ. ය ප‍්‍රචණ්ඩ කි‍්‍රයා කළා. නමුත් නීතිය කි‍්‍රයාත්මක වුණේ නෑ?මම කලින් කිව්වා වගේ අද එල්.ටී.ටී.ඊ. ය අවසානයේ ළඟටම ඇවිත්. ඒ නිසයි ඔය සාහසික හැසිරීම් එළියට එන්නේ. ඔවුන් ඒ රටවල කලබල කරලා ඒ ආණ්ඩුව හරහා අපේ ආණ්ඩුවට බලපෑම් කරන්න හදනවා. නමුත් එංගලන්තය හැරෙන්න වෙන කිසිම රටක් ඒ උගුලට අහුවෙලා නෑ.ඒ කියන්නේ එල්.ටී.ටී.ඊ. යට ගහන් එපා කියලා ශී‍්‍ර ලංකා රජයට බි‍්‍රතාන්‍යයේ ආණ්ඩුවෙන් බලපෑම් එනවද?කම්කරු පක්‍ෂයේ ඉතාම සුළු මන්ති‍්‍ර කණ්ඩායමක් ඉන්නවා. ඒ ගොල්ලෝ කෑ ගහනවා. මොකද ඒ මන්තී‍්‍රවරු ඉන්න ප‍්‍රදේශවල දෙමළ ඡන්ද විශාල වශයෙන් තියෙනවා. ළඟදීම එන ඡන්දයේදී බලය ගන්නයි මේ මන්තී‍්‍රවරු ඔය කෑ ගහන්නේ. එංගලන්තයේ පුවත්පත්වලත් ඔය සිද්ධිය වාර්තා කළා. එක දෙමළ නියෝජිතයෙක් තර්ජනය කරලා තිබුණා යුද්ධය නතර කරන්න මොනවත් නො කළොත් දෙමළ ඡන්ද දෙන්නේ නෑ කියලා.ඉතිං ඔය ජෝන් රයන් වගේ මිනිස්සු ඒකට බය වෙලයි ඔය කෑ ගහන්නේ. දැන් බලන්න. ඉන්දියාවෙත් ඡන්දයක් තියෙනවා. නමුත් ඒ අය මොන විදිහකින් වත් එල්.ටී.ටී.ඊ. යට උදවු කරන්න යන්නේ නෑ. අමෙරිකාව, ප‍්‍රංශය ගත්තත් එහෙමයි. ඒ අය කියන්නේ දේශපාලන විසඳුමක් දෙන්න කියලයි. මොකද 1983 දී කරපු දේවල් නිසයි විදේශ රටවල් මේ ප‍්‍රශ්නයට මැදිහත් වෙන්න ගත්තේ. ඒ මිස කිසිම රටක් එල්.ටී.ටී.ඊ. යට උදවු කරන්නේ නෑ. මේ තත්ත්වය අපි ප‍්‍රයෝජනයට ගන්න ඕනේ.කොහොම නමුත් අද එල්.ටී.ටී.ඊ. ය අවසන් තුරුම්පුව හැටියට විදේශ රටවල ඉන්න දෙමළ ජනතාව අවුස්සන්න වෑයම් කරන බව පේනවා. මේ ප‍්‍රතිඵලය තක්සේරු කරන්නේ කොහොමද?ඔව් ඒ ගොල්ලෝ ඒක කරන්න තමා හදන්නේ. පිට රටවල් හරහා සටන් විරාම යෝජනා ගේන්නත් හදනවා. නමුත් ශී‍්‍ර ලංකා රජය හොඳ ස්ථාවරයක ඉන්නවා. මෙතැන අප කි‍්‍රයාත්මක කරන්නේ මානුෂික කි‍්‍රයාදාමයක්. මේ වන විට 65,000 කට වැඩි පිරිසක් කොටින්ගෙන් මිදිලා හමුදාව සිටින පැත්තට ආවා. ඒ කාටවත් අපේ හමුදාව වෙඩි තියලා නෑ.කොටි තමයි ඒ අහිංසක වැසියන්ට වෙඩි තියන්නේ. අපි ප‍්‍රහාර අත්හිටුවන්නේ අපේ තීරණයක් අනුව දෙමළ ජනතාවට මේ පැත්තට එන්න මිසක් කොටින්ට සටන් විරාම දෙන්න නෙවෙයි.විදේශ රටවල ඉන්න දෙමළ ජනතාව එල්.ටී.ටී.ඊ. ප‍්‍රචාරක උගුලෙන් ගලව ගන්න රජය මොනවද කරලා තියෙන්නේ?ඔය ගැන වැදගත් තොරතුරු අපට ලැබුණා. සමහරු එල්.ටී.ටී.ඊ. විරෝධතාවලට යන්නේ බයට. සමහරු මුදල් වලට යනවා. ඒ කතා ඒ ගොල්ලෝ අපිට කිව්වා. සමස්තයක් හැටියට ගත්තොත් විදේශ රටවල ඉන්න දෙමළ ජනතාවගෙන් අති බහුතරය ඔය විරෝධතාවලට එන්නේ නෑ.එකම පිරිසක් තමා තැනින් තැනට ගිහින් විරෝධතා කරන්නේ. අනිත් පැත්තෙන් විදේශ රටවල ඉන්න දෙමළ ජනතාව එක්ක දැන් අපි කතා කරන්න පටන් ගත්තා. ගිය සතියෙත් අපි හොඳ සාර්ථක සාකච්ඡාවක් කළා. මේක දිගටම කර ගෙන යන්න ඕනේ.අපිට එතැනින් සෑහෙන ප‍්‍රගතියක් ගන්න පුළුවන්. එල්.ටී.ටී.ඊ. ය අවසන් වශයෙන් තනි කරන්න පුළුවන් වෙන්නෙත් ඒ විදේශ රටවල ඉන්න දෙමළ ජනතාවට ඇත්ත තත්ත්වය අවබෝධ කරවීමෙන් කියලයි අපි හිතන්නේ. උතුරු - නැඟෙනහිර සංවර්ධන කටයුතුවලට උදව් කරන්නත් ඒ සමහරු කැමැත්ත දුන්නා. මේ හොඳ ලකුණ තවත් වැඩි දියුණු කරන්න ඕනේ.එල්.ටී.ටී.ඊ. ය ප‍්‍රාණ ඇපයට අරන් තියෙන දෙමළ වැසියන් පෙන්නලා විදේශ රටවල බලපෑම් ගෙන්වා ගන්න හදන බව පේනවා. ඔබට හිතෙන හැටියට මොකක්ද මේකට තියෙන විසඳුම?දෙමළ ජනතාවට ඒ ප‍්‍රදේශයෙන් නිදහස් වෙලා එන්න තියෙන මාර්ග තවත් පුළුල් කරන්න කි‍්‍රයා මාර්ග ගනිමින් තියෙනවා.ඒ අතරම ආයුධ අරන් තියාගෙන ඉන්න ත‍්‍රස්තවාදීන් විනාශ කිරීමත් ක‍්‍රමයෙන් සිදු වෙනවා. ඒ අතර එල්.ටී.ටී.ඊ. යෙන් පැනලා ආව අය දැන් පුනරුත්ථාපනය කරන්නත් අපිට අන්තර්ජාතික උදවු ලැබෙනවා. ඒ පණිවිඩයත් එල්.ටී.ටී.ඊ. යට යවන්න ඕනේ. ප‍්‍රභාකරන් සහ එයා ළඟ ඉන්න දෙතුන් දෙනෙක් ඉවත් කළාට පස්සේ මං හිතන්නේ ඊළඟ පියවර පහසුවෙන් ගන්න පුළුවන්. ඉදිරි සති දෙකේදී ඒක වුනොත් හොඳයි කියලයි මට හිතෙන්නේ.සංවාද සටහන කේ. සී. ජේ. රත්නායක</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=af0904195</link>
    <topic>කොටිහිතවාදීන් ගේ ඔස්ලෝ ප‍්‍රහාරය අහම්බයක් නොවේ</topic>
    <author>පාලිත ධර්මරත්න</author>
    <content>වලවේ උරුමයෙන් යළි උපදින රුහුණකවුරු ඇස් වහගෙන හිටියත් ජනතාව හිටියේ ඇස් ඇරගෙනසෝල්හයිම් ලා අද අවලංගු වෙලාකොටිහිතවාදීන් ගේ ඔස්ලෝ ප‍්‍රහාරය අහම්බයක් නොවේජීවන බර අඩු කළ මෙවර අලුත් අවුරුද්දමොනවා වුණත් පොලිසියට හොඳ නමක් තිබේමේ අපේ විරෝධය දැක්විය යුතු අවස්ථාවක්වසර 26 කට පෙර අපෙන් සමුගත් ලෙස්ලි ගුණවර්ධනසත්කෝරලයේ අභිමානය දිවංගත ඩී.බී. වෙලගෙදරඋතුරු අත්ලාන්තික් සාගරයේ පිහිටි නෝර්වේ රටට එම නම ලැබී ඇත්තේ උතුරට යන පාර අර්ථයෙනි. එපමණක් නොව නෝර්වේ මානව සංවර්ධනය අතින් ඉහළම රට පමණක් නොව ලෝකයේ සාමකාමී රට ලෙස ද අර්ථ දක්වා තිබුණි.එල්ටීටීඊ යට අවශ්‍ය ආකාරයට ශී‍්‍ර ලංකාවේ උතුරට යන පාර සකසා දෙන්නට නෝර්වේ රට නොගත් උත්සාහයක් නැත.ලෝකයේ සාමකාමී රටින් පසුගිය ඉරිදා අසන්නට ලැබුණු පුවත සාමකාමී එකක් නොවේ. නෝර්වේ රටේ ඔස්ලෝ අග නගරයේ පිහිටි ශී‍්‍ර ලංකා තානාපති කාර්යාලයට එල්ටීටීඊ ත‍්‍රස්තවාදය සමඟ සම්බන්ධකම් පවත්වන පිරිසකගේ ප‍්‍රහාරයක් එල්ල වීම එම ප‍්‍රවෘත්තියයි.එල්ටීටීඊ හිතවාදීහු ඔස්ලෝ නුවර ශී‍්‍ර ලංකා තානාපති කාර්යාලයට පහර එල්ල කිරීම නිකම් අහඹු සිදුවීමක් නොවේ. එය සිදුවීම් මාලාවක කූටප‍්‍රාප්තියකි.එල්ටීටීඊ හිතවාදීන් මුලින්ම ශී‍්‍ර ලංකා ආරක්ෂක හමුදා උතුරේ කි‍්‍රයාත්මක කරන මානුෂීය මෙහෙයුමට එරෙහි වැඩ පිළිවෙළක් දිගින් දිගට ම කි‍්‍රයාත්මක කළහ.උපවාසයක්මුලින්ම නෝර්වේ අග‍්‍රාමාත්‍ය ජෙන්ස් ස්ටෝල්ටන් බර්ග් ගේ කාර්යාලය ඉදිරිපිට කූඩාරම් අටවා ගත් කොටි හිතවාදීහු උපවාසයක් ආරම්භ කරමින් නෝර්වේ අගමැතිවරයා ශී‍්‍ර ලංකාවේ පවත්නා අර්බුදයේ කිසි කටයුත්තකට මැදිහත් නොවන බව කියමින් උද්ඝෝෂණයක් කි‍්‍රයාත්මක කළහ. ඉන්පසු උතුරේ වහා සටන් විරාමයක් කි‍්‍රයාත්මක කරන ලෙස ශී‍්‍ර ලංකා රජයට බලපෑම් කරන්නැයි ඉල්ලමින් නෝර්වේ අගමැතිවරයාට පෙත්සමක් බාර දුන්හ.මේ කොටි හිතවාදීන් ඉන් නැවතුණේ නැත. නෝර්වේ අගමැති කාර්යාලයේ පිවිසුම හරස් කරමින් මේ ප‍්‍රශ්නයට ස්කැන්ඩිනේවියානු රටවල් මැදිහත් විය යුතු යැයි උද්ඝෝෂණය කළහ. ඔවුන් එල්ටීටීඊ ලාංඡනය වූ කොටි හිස රැගත් කොඩි ලෙලවමින් උද්ඝෝෂණය කළ අතර කොටි සාමාජිකයන් මුණ ගැසීමට නෝර්වේ විදේශ ඇමැති රේමන්ඩ් ජොන්සන් කැමැත්ත පළ කෙළේය.එහිදී ජොන්සන් කොටි හිතවාදීන් අමතා කීවේ ශී‍්‍ර ලංකාවේ බරපතළ ප‍්‍රශ්නයක් පවතින බවයි. එහෙත් මේ පිළිබඳව සාකච්ඡා කරනු වෙනුවට අවි භාවිතා කරමින් යුද්ධ කිරීම නිසා නෝර්වේ රජයට කළ හැකි දේ ඉතා අල්ප බව ඔහු කීය.කොටි ග‍්‍රහණයමේ ප‍්‍රකාශයෙන් උද්දාමයට පත් කොටි හිතවාදීන් 400 ක් පමණ ඉකුත් අපෙ‍්‍ර්ල් 11 වැනිදා නෝර්වේ පාර්ලිමේන්තුව ඉදිරිපිට රැස්ව උද්ඝෝෂණයක් කි‍්‍රයාත්මක කරමින් ඉල්ලා සිටියේ වහාම සටන් විරාමයක් ඇති කිරීමට නෝර්වේ රජය මැදහත් විය යුතු බවයි.ශී‍්‍ර ලංකා ආරක්ෂක හමුදා කොටි ග‍්‍රහණයෙන් පීඩාවට පත්ව සිටින අහිංසක දෙමළ ජනතාවට සලකන ආකාරය මේ කොටි හිතවාදීන් දැන සිටිය ද කාලයක් එල්ටීටීඊ ය හුරතල් කළ නෝර්වේ රාජ්‍යය ලවා කොටින්ට යළිත් කිරි පෙවීම ඔවුනගේ එකම අවශ්‍යතාව විය.ශී‍්‍ර ලංකා ආරක්‍ෂක හමුදා කි‍්‍රයාත්මක කරන යුද මුක්ත කලාපයට කොටින්ගේ විවිධ තාඩන පීඩන මැද්දේ පැමිණෙන අහිංසක දෙමළ වැසියන්ගේ සත්‍ය කතාව වසන් කිරීම මොවුනගේ අභිප‍්‍රාය විය.මෙසේ දින හතරක කාලයක් තිස්සේ එල්ටීටීඊ හිතවාදීන් වාහන ධාවනයට බාධා කරමින් මහා මාර්ගවල ගමන් ගන්නා අයට බාධා පමුණුවමින් සිදු කළ උද්ඝෝෂණය ගැන නෝර්වේ පොලීසිය දැක්වූ ඇල් මැරුණු ආකල්පය නිසා කොටි හිතවාදීන් ප‍්‍රමෝදයට පත් වූවා නිසැකය.කොටි හිතවාදින් ඔස්ලෝ නුවර ශී‍්‍ර ලංකා තානාපති කාර්යාලයට කඩා වැදුණේ මේ පසුබිම යටතේය.දෙමළ ජාතිකයන් 100 ක් පමණ තානාපති කාර්යාලයට කඩා වැදී ඇති බවත් ඔස්ලෝ පොලිස් අධිකාරි එවන් ජොඅස්ටාර්ඩ් ප‍්‍රකාශ කර තිබුණි.ඔහු දක්වා ඇති ආකාරයට කොපමණ සංඛ්‍යාවක් ශී‍්‍ර ලංකා තානාපති කාර්යාලය ඇතුළට කඩා වැදී ඇද්දැයි ඔහු දන්නේ නැත. ඇතුළට කඩා වැදුණු කොටි හිතවාදීන් ශී‍්‍ර ලංකා තානාපති කාර්යාලයේ දොර ජනෙල් වීදුරු බිඳ දමා එහි තිබූ බඩු බාහිරාදිය විනාශ කොට තිබේ.පොලීසිය පැමිණ ඇත්තේ ඒ අවස්ථාවේදීය. පොලීසියේ ඉල්ලීම අනුව මේ විනාශය කළ කොටි හිතවාදීන් පූස් පැටවුන් මෙන් ශී‍්‍ර ලංකා තානාපති කාර්යාලයෙන් පිටවී ගොස් ඇත.එහෙත් සාමාන්‍යයෙන් මෙබඳු සිද්ධියකදී ඊට වගකිවයුතු අය අත්අඩංගුවට ගෙන ඔවුනට එරෙහිව නීතිය කි‍්‍රයාත්මක කිරීමේ පොලිස් පරිපාටිය මෙහිදී කි‍්‍රයාත්මක වී නැත.මේ සිද්ධිය වන අවස්ථාවේ එම ස්ථානයට පැමිණි පොලිස් භටයන් සංඛ්‍යාව හෙළි කිරීම ද ඔහු ප‍්‍රතික්ෂේප කළ අතර සිද්ධියට සම්බන්ධ කිසිවකු අත් අඩංගුවට ගැනීමට ද පොලීසිය කි‍්‍රයා කොට නැත.මෙතරම් විනාශයක් කළ කොටි හිතවාදීන්ට එතැනින් මාරු වී යාමට පොලිසිය ඉඩ දුන්නේ ඇයි? පොලිස් අධිකාරිවරයා කියන අන්දමට දැන් ඔස්ලෝ නුවර ශී‍්‍ර ලංකා තානාපති කාර්යාලයේ තත්ත්වය සාමකාමීය.කොටි හිතවාදීන්ට තානාපති කාර්යාලයේ යකා නටන්නට ඉඩදී මාරු වී යාමට ඉඩදී ඇති බව පෙනේ.එවන් ජොඅස්ටාර්ඩ් නම් පොලිස් නිලධාරියා කටයුතු කොට ඇත්තේ පොලිසියේ නීති රීති වලට අනුකූලව නොවේ. ඔහු ඉස්තාලය වසා දමා ඇත්තේ අශ්වයා පලා ගියාට පසුවය. මේ ප‍්‍රහාරයට සම්බන්ධ වූවන් අත්අඩංගුවට ගැනීමට පොලිස් ප‍්‍රධානියාට කිසිදු උවමනාවක් නොතිබූ බව ඔහුගේ ප‍්‍රකාශ අනුව පැහැදිලිය.නීතිරීතිවලට අනුකූලවශී‍්‍ර ලංකා තානාපති කාර්යාල, භූමිය හැඳින්වෙන්නේ ශී‍්‍ර ලංකාවට අයත් ශී‍්‍ර ලංකාවේ තානාපති බලතල කි‍්‍රයාත්මක වන ප‍්‍රදේශයක් ලෙසය.ඊනියා සටන් විරාම ගිවිසුම කි‍්‍රයාත්මක කිරීමේ මැදහත්කරු ලෙස කි‍්‍රයා කළ නෝර්වේ රාජ්‍යයේ නියෝජිතයන් ශී‍්‍ර ලංකාවට පැමිණ කොටින්ගේ අඩවිය ලෙස ප‍්‍රකාශයට පත් කැර තිබූ ප‍්‍රදේශවලට ගොස් ඊනියා කොටි පොලිසියේ රැකවරණ මැද තමිල් සෙල්වම්, ඇන්ටන් බාලසිංහම් වැනි කොටි කෙරුමන් මුණ ගැසුණු හැටි මෙරට රූපවාහිනි නාලිකා අදත් විකාශය කරයි. නෝර්වේ සාම වෙළෙඳුන් මේ කොටි කෙරුමන් ඉදිරියේ කෙතරම් නිවට තත්ත්වයට පත් ව සිටියේ ද යන්න වැටහෙනුයේ අද එම දර්ශන නරඹන විටය.ලෝකයට නොබෙල් සාම ත්‍යාගය හඳුන්වා දුන් රට වශයෙන් නෝර්වේ රාජ්‍යයට මහත් අභිමානයක් ඇතිවාට සැක නැත. එහෙත් තම රටට අයත් භූමි භාගයේ සියලු තානාපති වරප‍්‍රසාද හිමි ස්වෛරී රාජ්‍යයක තානාපති කාර්යාලයකට කඩා වදින සත්‍ය වසන් කරමින් එල්ටීටීඊ යට අවසන් මොහොතේ පණ දීමේ අසාර්ථක උත්සාහයෙක යෙදෙන එල්ටීටීඊ යට හුළං පුම්බන්නට සැරැසෙන සියයක් පමණ වූ කොලු රැලක් මර්දනය කරන්නට මේ බලගතු රාජ්‍යයේ පොලිසියට නොහැකි වූයේ මන්ද? නෝර්වේ රාජ්‍යයේ පිහිටි වෙනත් රටක තානාපති කාර්යාලයකට මේ ආකාරයේ ප‍්‍රහාරයක් එල්ල වූයේ නම් නෝර්වේ පොලීසිය කටයුතු කරන්නේත් මේ ආකාරයට ද?අපට ඉදිරිපත් කිරීමට ඇති ප‍්‍රශ්නය එයයි. නෝර්වේ රාජ්‍යය නියම අන්දමින් හෝ අනියම් අන්දමින් උතුරේ ත‍්‍රස්තවාදීන්ට උඩ ගෙඩි දුන් බවට සාක්කි එකින් එක හෙළිදරවු වෙමින් පවතී. ශී‍්‍ර ලංකා ආරක්ෂක හමුදා උතුරේ කි‍්‍රයාත්මක කරන මානුෂීය මෙහෙයුමට සහභාගි වන වීරෝදාර ආරක්ෂක භටයන් කොටි කල්ලිය වළ දමා ඇති අවි ආයුධ එකින් එක ඉවතට ගනිද්දී තහවුරු වන යථාර්ථය එය නොවේද?ශී‍්‍ර ලංකාවේ පවත්නා මේ අර්බුදය ගැන සටන් විරාමයකට පිවිසෙන ලෙස බල කිරීමට ලෝකයේ ඇතැම් රටවලට ලොකු ඕනෑකමක් ඇත. වහාම සටන් විරාමයකට ගොස් බලතල බෙදීම සඳහා සාකච්ඡා මඟට පිවිසෙන ලෙස කරන වහෙන් ඔරෝ ඉල්ලීම් මාධ්‍ය ඔස්සේ වරින් වර අසන්නට ලැබේ.පසුගියදා සෝමාලියානු ත‍්‍රස්තවාදීහු ඇමෙරිකානු නෞකාවක කපිතාන්වරයා ප‍්‍රාණ ඇපකරුවකු ලෙස රඳවා ගත්හ. කිසිදු රටක් සෝමාලියානු ත‍්‍රස්තයන් සමඟ සාකච්ඡා අරඹන ලෙස ඇමෙරිකාවට කීවේ නැත.ඇමෙරිකාව කළේ ඔවුනගේ හමුදා බලය යොදවා එම කපිතාන්වරයා මුදා ගැනීමයි. මුම්බායි නගරයට ත‍්‍රස්තවාදී ප‍්‍රහාරයක් එල්ල වූ අවස්ථාවේ ඉන්දීය රජය කළේ ද ඔවුනගේ හමුදා සේනාංක යොදවා එම ත‍්‍රස්තවාදීන් මර්දනය කිරීමයි.ශී‍්‍ර ලංකා රජය උතුරේ රට වැසියන් එල්ටීටීඊ ත‍්‍රස්තවාදීන්ගේ කෘර ග‍්‍රහණයෙන් මුදා ගැනීමේ මානුෂීය මෙහෙයුම කි‍්‍රයාත්මක කරන විට ඇතැම් රටවල් වලට අමාරු වීම තේරුම් ගැනීමට අපහසුය.ඔස්ලෝ නුවර ශී‍්‍ර ලංකා තානාපති කාර්යාලයට එල්ල වූ ප‍්‍රහාරය ගැන කොටින් ගැන කිඹුල් කඳුළු සලන රටවල් ඔවුනගේ මුව විවර කළ යුතුය. තරුපහේ ප‍්‍රජාතන්ත‍්‍රවාදය කි‍්‍රයාත්මක වන බව කියන රටවල් ගොන්නට අයත් නෝර්වේ රාජ්‍යය ශී‍්‍ර ලංකා තානාපති කාර්යාලයට එල්ල වූ ප‍්‍රහාරය නිසා බලවත් අර්බුදයකට මුහුණ පෑමට සිදුව ඇත.ගියේ කොහොමද?නෝර්වේ රජය දැන් සිටින්නේ ඔවුන් වපුළ බීජ වල අස්වැන්න නෙළා ගැනීමේ අවදියකය. කොටින්ට කිරි පෙවූ අවදියේ වපුළ අස්වැන්න නෙළා නොගෙන පලා යාමට නෝර්වේ රාජ්‍යයට නොහැකිය.ඔස්ලෝ නුවර ශී‍්‍ර ලංකා තානාපති කාර්යාලයට එල්ල වූ ප‍්‍රහාරය සම්බන්ධව ශී‍්‍ර ලංකා ආණ්ඩුව සිය බලවත් අප‍්‍රසාදය නෝර්වේ රජයට පළ කොට ඇත.විදේශ ලේකම් පාලිත කොහොන මහතා කොළඹ නෝර්වේ තානාපති කාර්යාලයේ තානාපති ටෝර් හැට්රම් වෙත සිය විරෝධය පළ කොට ඇත.මේ පිළිබඳව අදහස් දක්වන කොහොන මහතා කියා සිටියේ ශී‍්‍ර ලංකා තානාපති කාර්යාලය පිහිටි ගොඩනැගිල්ලේ පස්වැනි මහල දක්වා ගමන් ගැනීමට එල්ටීටීඊ හිතවාදීන්ට අවකාශ ලැබීමත් එම ගොඩනැගිල්ලට හා එහි දේපළ වලට හානි සිදු කිරීමට ඉඩ ලැබීමත් එරට ආරක්ෂක අංශ එම ගොඩනැගිල්ලට ආරක්ෂාව සැපයීමට අපොහොසත් බව පැහැදිලි ලෙස පෙනී යන බවයි. මේ හැරුණු විට ශී‍්‍ර ලංකා රජය ඔස්ලෝ හි සිය තානාපති කාර්යාලයට අවශ්‍ය ආරක්ෂාව සපයන ලෙස කිහිප වතාවක් කරන ලද ඉල්ලීම් ගැන නෝර්වේ රාජ්‍ය නොසලකා හැර ඇති බවට මෙයින් පැහැදිලි වෙයි.ශී‍්‍ර ලංකා තානාපති කාර්යාලය එල්ටීටීඊ හිතවාදීන්ගේ ඉලක්කයක් බව දිගින් දිගටම ඔස්ලෝ නගරයේ පැවැති විරෝධතා වලින් ඔවුනට වටහා ගැනීමට අපහසු වූයේ ඇයි?රජයේ නිවේදනයමේ අතර මේ පිළිබඳව නිවේදනයක් නිකුත් කරන රජය කියා සිටින්නේ ශී‍්‍ර ලංකාවේ කටයුතු සම්බන්ධයෙන් පහසුකම් සපයන්නකු ලෙස කි‍්‍රයා කිරීමට නෝර්වේ රජය අපොහොසත් බව ඔස්ලෝ ප‍්‍රහාරයෙන් පැහැදිලි වී ඇති බවය.එල්ටීටීඊ යේ කි‍්‍රයාකාරකම් පිළිබඳව සම්පූර්ණ අවබෝධයක් ඇති නෝර්වේ රජය ශී‍්‍ර ලංකා රජයේ තානාපති කාර්යාලයට ප‍්‍රමාණවත් ආරක්ෂාවක් ලබා දිය යුතුව තිබූ බව 1961 අපෙ‍්‍ර්ල් 18 අස්සන් කරන ලද තානාපති සබඳතා පිළිබඳ වියානා සම්මුතියේ 22 (2) වගන්තිය යටතේ සිදුවිය යුත්තක් බව රජයේ නිවේදනයෙන් දැක්වෙයි.ඊට අමතරව තානාපති කාර්යාලයේ ආරක්ෂාව පිළිබඳව කරන ලද විමසුම් වලදී නෝර්වේජියානු ආරක්ෂක සේවාව පවසා ඇත්තේ දිගින් දිගටම ආරක්ෂාව සපයා තිබෙන බවයි. එහෙත් කිසි විටෙකත් ස්ථිර ආරක්‍ෂක වැඩපිළිවෙළක් සකසා නොමැති බව පැහැදිලි වෙයි.මේ අනුව ජාත්‍යන්තර නීතිය අනුව නෝර්වේ රජය සිය වගකීම් පැහැර හැරීම පිළිබඳව ශී‍්‍ර ලංකා රජය සිය අප‍්‍රසාදය පළ කරන බව ප‍්‍රකාශ කර සිටී.මේ ප‍්‍රහාරය සිදු වූයේ සිංහල හා හින්දු අලුත් අවුරුද්ද නිමිත්තෙන් හමුදාවලට මෙහෙයුම් සීමා කරන ලෙස ජනාධිපති තුමා නියෝගයක් කර තිබියදී බව පවසන රජය එල්ටීටීඊ යේ නියම ස්වරූපය නෝර්වේ රජයට පැහැදිලි වනු ඇතැයි බලාපොරොත්තු පළ කරයි.දැන් නෝර්වේ රාජ්‍යය මේ සිද්ධිය ගැන ශී‍්‍ර ලංකා රජයෙන් සමාව අයැද සිටිමින් මේ සිද්ධියට අදාළ සැකකරුවන් අල්ලා නිසි දඬුවම් පමුණුවන බව කියයි. එහෙත් ඔස්ලෝ නුවර ශී‍්‍ර ලංකා තානාපති කාර්යාලයට අවශ්‍ය ආරක්ෂාව සැපයූවා නම් මේ කිසිදු ප‍්‍රශ්නයක් ඇති නොවන බව නිරීක්ෂකයන්ගේ මතයයි.පාලිත ධර්මරත්න</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=af0904196</link>
    <topic>ජීවන බර අඩු කළ මෙවර අලුත් අවුරුද්ද</topic>
    <author>සැකැසුම - සුභද්‍රා දේශප‍්‍රිය</author>
    <content>වලවේ උරුමයෙන් යළි උපදින රුහුණකවුරු ඇස් වහගෙන හිටියත් ජනතාව හිටියේ ඇස් ඇරගෙනසෝල්හයිම් ලා අද අවලංගු වෙලාකොටිහිතවාදීන් ගේ ඔස්ලෝ ප‍්‍රහාරය අහම්බයක් නොවේජීවන බර අඩු කළ මෙවර අලුත් අවුරුද්දමොනවා වුණත් පොලිසියට හොඳ නමක් තිබේමේ අපේ විරෝධය දැක්විය යුතු අවස්ථාවක්වසර 26 කට පෙර අපෙන් සමුගත් ලෙස්ලි ගුණවර්ධනසත්කෝරලයේ අභිමානය දිවංගත ඩී.බී. වෙලගෙදරවෙළෙඳ අලෙවි සංවර්ධන සමූපකාර හා පාරිභෝගික සේවා අමාත්‍ය -බන්දුල ගුණවර්ධනසෑම වසරකම අපෙ‍්‍ර්ල් මාසයේ සිංහල දෙමළ ජනතාව හෙළ සිරිතට විරිතට අනුව නව වසරට පා තබන්නේ ‘සුබ නව වසරක් වේවා!’ පතමිනි. ඒ නිසා අලුත් අවුරුද්ද ආසන්නයේ ඇඳුම් පැළැඳුම් කැවිලි පෙවිලි ආහාර පාන යන ආදිය අත්පත් කරගැනීමේ දී ගෙවීමට සිදුවන මිල පිළිබඳව මේ දිනවල වැඩි අවධානයක් යොමු වීම සාම්ප‍්‍රදායික අත්දැකීමකි.ඒ නිසා ගෙවී ගිය වසරේ මේ වසරට සාපේක්ෂව දැවැන්ත ආහාර අර්බුදය හමුවේ ලෝකය පුරාම ආහාර මිල ඉහළ යාමත් නිසා ඉකුත් 2008 වසරේ අවුරුදු සමය ජනතාවට පීඩාකාරී වීමත් සත්‍යයකි.මේ අර්බුදය විපක්ෂ දේශපාලන පක්ෂවලට මහත් අස්වැසිල්ලක් විය. ඒ නිසා ඉකුත් වර්ෂයේ අපෙ‍්‍ර්ල් මස තුන් වැනිදා දහයට රට පුරා මැතිවරණ කොට්ඨාස එකසිය විස්සක් ආවරණය වන පරිදි ජීවන බරට එරෙහිව හට්ටි මුට්ටි පොළවේ ගැසීමේ බඩු මිල පිළිබඳව සුවිශේෂ අවධානයක් සියලු ජන සන්නිවේදන මාධ්‍ය තුළින් ද යොමු කොට තිබේ.දේශපාලන න්‍යාය පත‍්‍ර හා පෞද්ගලික න්‍යාය පත‍්‍ර අනුව ප‍්‍රශ්නයක් දෙස බැලීමේදී ප‍්‍රශ්නය සහ පිළිතුර සොයා ගැනීම අසීරු ය. ඒ නිසා අලුත් අවුරුදු බඩු මිල පිළිබඳ සොයා බැලීමේදී වඩා සාර්ථක වන්නේ සහ වඩා තාර්කික වන්නේ ඉකුත් වසරේ බඩු මිල සමඟ සැසැදීමේ දී ය.ලෝක ඉතිහාසයේ නොවූ විරූ ආකාරයට ඛනිජ තෙල් මිල අසාමාන්‍ය ලෙස ඉහළ යාමෙන් බලශක්ති අර්බුදයක් වසර තිහකට පසු ඇති වූ වැඩපිළිවෙලක් කි‍්‍රයාත්මක කෙරිණි. 2008 අපෙ‍්‍ර්ල් පළමු වැනිදා ජාතික පුවත්පත් වාර්තාවක මෙසේ සනිටුහන් වී තිබිණි.“අත්‍යවශ්‍ය ආහාර ද්‍රව්‍ය සහ සේවා මිල ගණන් අඛණ්ඩව වැඩිවීමේ හේතුවෙන් ජනතාව මුහුණ දී සිටින උග‍්‍ර ජීවන අර්බුදයට එරෙහිව එක්සත් ජාතික පක්ෂය මගින් රට පුරා කි‍්‍රයාත්මක කෙරෙන සාටකයේ සාපයට එරෙහිව ජනතා ව්‍යාපාරය අනිද්දා ආරම්භ කෙරේ.” එකී ව්‍යාපාරයෙන් පසු අවුරුද්දේ අපෙ‍්‍ර්ල් 12 වැනි දින තවත් ජාතික පුවත්පතක මෙසේ සඳහන් වේ.අවුරුදු සමයේ හම්බන්තොට බඩු මිල ඉහළට නැඟලා යනුවෙන් පළ වූ වාර්තාව ඉකුත් වසරේ බඩු මිල සොයා ගැනීමට අපට සහාය දෙයි. 2008/ 04/ 12 එකී පුවත්පතේ 09 වැනි පිටුවේ මෙසේ සඳහන් වේ. “සුදු සහල් කි. 70, රතු කැකුළු කි. 70, සම්බා 85, ලොකු පොල් ගෙඩියක් 60 කි. මධ්‍යම ප‍්‍රමාණයේ ගෙඩියක් 50 කි. කුඩා ගෙඩියක් 40 ඛ්. පොල් තෙල් බෝතලයක් 275 කි. ගෝවා, බෝංචි, කැරට්, බීට්රූට් කි. 1, 120 කි. අමුමිරිස් කි. 1 320, වැටකොළු, මෑ, බණ්ඩක්කා, වට්බඩු, පිපිඤ්ඤා, කරවිල, පතෝල කිලෝවක මිල 80 කි.තක්කාලි කි. 1 මිල 120, රතු ලූනු 150 කි. අර්තාපල් ලොකු ලූණු කිලෝව 100 කි. ඉකුත් සිංහල අවුරුද්දේ මෙකී පුවත්පතේ වාර්තාව සත්‍යවාදී සැබෑ නම් මේ වර්ෂයේ ඉහත දැක්වූ කිසිදු භාණ්ඩයක් එම මිලට අලෙවි නොවූ බව සමස්ථ ලාංකීය පාරිභෝගිකයෝ සාක්ෂි දරනු ඇත.‘අපි වවමු රට නගමු’ ජාතික වැඩපිළිවෙළෙහි සාර්ථකත්වය කියාපාමින් මෙවර මහ කන්නයේ වී නිෂ්පාදනය 25% ඉහළ නැගුණි. ඉතිහාසයේ කවර දිනකවත් නොලැබුණු අන්දමේ පොහොර සහනාධාරයක් ගොවි ජනතාවට ලැබීමත් රුපියල් 28 - 30 ඉහළ මිලක් වී කිලෝවකට ලැබීමත් නැගෙනහිර පළාත මෙන් ම බොහෝ ප‍්‍රදේශවල පුරන් කුඹුරු අක්කර ලක්ෂ ගණනක් අස්වැද්දීම නිසා ඉදිරි මාස 8 කට ප‍්‍රමාණවත් වී අස්වැන්නක් ලැබුණු බව වාර්තා විය. එහි ප‍්‍රතිඵලයක් වශයෙන් ඉකුත් මාස 6 තුළ තීරු බදු රහිතව සහල් ඇටයක්වත් ලංකාවට ගෙන්වා නොමැත.ලාංකීය ගොවි ජනතාවට පිං සිදුවන්නට “මහින්ද චින්තන ජාතික පුනර්ජීවන වැඩපිළිවෙල” යටතේ දේශීය ගොවි ජනතාවට පින්සිදුවන්නට මෙවර අලුත් වසරේ කැකුළු සහල් සහ නාඩු සහල් අලෙවි වූයේ රජය නියම කැර ඇති මිලට වඩා අඩුවෙනි. රජය නියම කළ මිල 60 වුවත් මෙකී සහල් අලෙවි වූයේ 49 - 54 අතර මිල ගණන් වලටය. ඉකුත් වර්ෂයේ සම්බා කිලෝවක මිල 85 - 120 අතර විය.මේ වසරේ දී සම්බා කිලෝවක් අලෙවි වූයේ රුපියල් 64 - 68 අතර මිල ගණන් වලට ය. ඒ නිසා කිරි බතක් පිසීමට සහ සහල් පරිභෝජනයට කුටුම්භකයට දැරීමට සිදුවූ වියදම පහත වැටිනි. ඉහත පුවත්පතට අනුව ඉහත වර්ෂයේ ලොකු පොල් ගෙඩියක් රුපියල් 60 කි. මේ දිනවල පමණට වඩා පොල් මිල පහත වැටී ඇත. එය අප රටේ පොල් වගා කරුවන්ට නම් හොඳ තත්ත්වයක් නොවේ. අවුරුදු සමයේ විශාල පොල් ගෙඩියක් සිල්ලරට අලෙවි වූයේ රුපියල් 22 - 24 අතර විය.එදා 275 වූ පොල්තෙල් බෝතලය මෙදා අලෙවි වූයේ රුපියල් 100 - 110 අතර මිලට ය. ඉකුත් සිංහල අවුරුද්දට සාපේක්ෂව පොල්තෙල් බෝතලයක මිල රුපියල් 175 පමණ අඩු වී ඇත. මෙය ද පමණට වඩා මිල අඩු වීමකි. එළවළු 120 - 300 රට තුළ අලෙවි නොවුණ අතර රුපියල් 120 යැයි සඳහන් වූ තක්කාලි කිලෝව අද කොළඹ අලෙවි වන මිල කිලෝවක් 20 යි. තක්කාලිවල ද මෙකී මිල අඩුවීම මෙරට ගොවි ජනතාවට බලවත් අසාධාරණයක් බව පාරිභෝගික අප විසින් පිළිගත යුතු ය.මෙහි පුවත්පත් වාර්තාවේ රතු ලූණු කිලෝවක් 150 ද අර්තාපල් ලොකු ලූනු කිලෝවක් 100 වශයෙන් ද නමුත් මේ අවුරුදු සමයේ රතු ලූණු කිලෝවක් 100 අලෙවි වූ අතර අර්තාපල් (ආනයන) සහ ලොකු ලූනු කිලෝවක් අලෙවි වූයේ රුපියල් 60 ඛ්. රු. 230 පැවැති පරිප්පු කිලෝවක මිල ඉහළ නැගීම සාධාරණ නොවන තත්ත්වයක් මත ඉකුත් දා රජය මගින් පරිප්පු කිලෝවක උපරිම මිල රුපියල් 175 වශයෙන් නියම කෙරිණි. අවුරුදු සමයේ ලංකාව පුරා ලක් සතොස ශාඛා 104 මගින් පරිප්පු කිලෝවක් අලෙවි කළේ 154 කට.නාරාහේන්පිට රත්මලාන මීගොඩ වැලිසර වේයන්ගොඩ යන විශේෂිත ආර්ථික මධ්‍යස්ථාන පහේ පරිප්පු අලෙවි වූයේ 155 මිලට ය. පසුගිය වසරේ වියළි මිරිස් කිලෝවක මිල රුපියල් 270 වුව ද මේ වසරේ 170 කි. සුදු ලූනු කිලෝවක් එදා රුපියල් 150 වූ අතර අද 75 කි. කඩල, මුං ඇට, කව්පි, සියල්ලගේම මිල ගණන් අඩු වූ අතර ළදරු කිරිපිටි ගෑස් යන ආදියෙහි මිල අඩුවිය. රුපියල් 790 කින් ගෑස් ගෘහස්ථ සිලින්ඩරයකට මිල අඩු විය. ඒ නිසා ඉවුම් පිහුම් සඳහා වන වියදම විශාල වශයෙන් පහත වැටිණි.මේ තත්ත්වය දරාගත නොහැකි වෛරී දේශපාලනයෙන් පෙළෙන ඇතැමුන් කුමන අදහසක් දැරුවද ජන හා සංඛ්‍යා ලේඛන දෙපාර්තමේන්තුවේ මිල සංඛ්‍යා ලේඛනවලට කුඩා හෝ ගරු කිරීමක් තිබිය යුතුයි. මක් නිසා ද යත් රටේ ජනතාවගේ ජීවන වියදම් ආදියෙහි ගණන් බලනුයේ එකී සංඛ්‍යා ලේඛන මත වන නිසාවෙනි.ඒ අනුව 2007 මාර්තු මාසයේ ජීවන වියදම වැඩිවීමේ වේගය 15.1% වූ අතර, 2008 මාර්තු 23.8% වූ අතර 2009 මාර්තු 5.3% දක්වා පහත වැටිණි. මේ අනුව ඉකුත් වර්ෂ පහක් තුළ ම ජීවන වියදම වැඩි වීමේ වේගය අඩු ම අගයක් වාර්තා වූයේ මේ නව වසරට පෙරාතුව ය.රජයක් වශයෙන් පොදු ජනතාවට සිංහල සහ දෙමළ අලුත් අවුරුද්ද සතුටින් සැමරීමට හැකිවන අයුරින් මිල මට්ටම් පහත හෙළීමට හැකිවීම පිළිබඳ අපට ඇත්තේ සතුටකි. එමෙන් ම සැබෑ ආඩම්බරයකි.ඊළඟ වර්ෂයේ දී මේ මිල ම පවතිනවා යැයි යමකු පවසන්නේ නම් එක්කෝ අහිංසක ධුර්නිරූපණයකි. එසේ නැතිනම් වංචා සහගත ධුර්නිරූපණයකි. රටක් ලෙස අප උත්සහ කළ යුත්තේ ලබන්නා වූ ඊළඟ වසර ද අප රටේ උද්ධමන අනුපාතය තනි ඉලක්කමේ අගයක් ලෙස පවත්වා ගැනීමට ය.සැකැසුම - සුභද්‍රා දේශප‍්‍රිය</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=af0904197</link>
    <topic>මොනවා වුණත් පොලිසියට හොඳ නමක් තිබේ</topic>
    <author>සුමේධා නවරත්න</author>
    <content>වලවේ උරුමයෙන් යළි උපදින රුහුණකවුරු ඇස් වහගෙන හිටියත් ජනතාව හිටියේ ඇස් ඇරගෙනසෝල්හයිම් ලා අද අවලංගු වෙලාකොටිහිතවාදීන් ගේ ඔස්ලෝ ප‍්‍රහාරය අහම්බයක් නොවේජීවන බර අඩු කළ මෙවර අලුත් අවුරුද්දමොනවා වුණත් පොලිසියට හොඳ නමක් තිබේමේ අපේ විරෝධය දැක්විය යුතු අවස්ථාවක්වසර 26 කට පෙර අපෙන් සමුගත් ලෙස්ලි ගුණවර්ධනසත්කෝරලයේ අභිමානය දිවංගත ඩී.බී. වෙලගෙදර”මේ තිදෙනා අත්අඩංගුවට ගැනීමට පොලීසිය සහය පතයි” මේ පසුගියදා පුවත්පතක පළ වූ ප‍්‍රවෘත්තියකි.පොලීසිය මෙලෙස මහජන සහාය පතා තිබුණේ නම් ගිය අපරාධකරුවන් පිරිසක් අත්අඩංගුවට ගැනීමට නම් නොවේ. පොලිසියේ ම නිලධාරීන් තිදෙනෙකු අත්අඩංගුවට ගැනීමටය. සැකකරුවන් පොලිස් නිල ඇඳුමෙන් ගත් ඡායාරූප සහිතව මේ ප‍්‍රවෘත්තිය පළවී තිබුණි.”වැටත් නියරත් ගොයම් කා නම් කාට පවසම් ඒ අමාරුව“ මේ ප‍්‍රවෘත්තිය දුටු ගමන් සිහියට නැඟුණේ එවැන්නකි. පොලිසිය විසින් පොලීසිය අත්අඩංගුවට ගැනීමට මහජන සහාය පතා පුවත්පත්වල ප‍්‍රවෘත්ති පළ කිරීමට සිදුවූයේ ඇයි? ඒ කුහුලින් යුතුව ප‍්‍රවෘත්තිය කියවා ගෙන යන විට පැහැදිලි වූයේ කාත්තන්කුඩි පොලිසිය මඟින් අධිකරණයට බාරදීමට තිබූ තුන්ලක්ෂ විසිදහසක් වටිනා නඩු භාණ්ඩ ඔවුන් විසින් වංචා කර ඇති බවකි.පොලිසිය අල්ලස් දැලට හසුවෙන අංක එකේ මාළුවාය. ඒ ගැන තොරතුරු වාර්තා වූයේ වරක් දෙවරක් නොවේ.පොලීසිය සම්බන්ධයෙන් මේ දිනවලම පළවූ තවත් ආන්දෝලනාත්මක ප‍්‍රවෘත්තියක් වූයේ පැමිණිල්ලක් කිරීමට ගිය කාන්තාවක පොලිස් නිලධාරීන් කිහිප දෙනකු විසින් රවටා කැඳවාගොස් අතවර කිරීමයි. මේ වනවිට ඒ සිදුවීම සම්බන්ධයෙන් අධිකරණයේ නඩුවක් ද විභාග සිදුවෙමින් පවතී. එහෙත් මෙතෙක් පැවැති විභාගයේ දී හඳුනාගැනීමේ පෙරට්ටුවේදී සාක්කිකාර හෝටල් සේවකයාට සැකකරුවන් හඳුනාගැනීමට නොහැනි විය.සාක්කිකාර හෝටල් සේවකයාට සැකකරුවන් හඳුනා ගැනීමට නොහැකිවීම පුදුමයට කරුණක් නොවේ. ඔහු අවංකව සැකකරුවන් හඳුනා ගත්තේ නම් එක් අතකින් ඔහු තම හෝටලයේ ස්වාමියාගේ අඩන්තේට්ටම්වලට මුහුණ දිය යුතුය. එහි බිහිසුණුම අවස්ථාව වන්නේ හෝටල් සේවකයාගේ රැකියාව අහිමිවීමයි.හෝටල් ස්වාමියා සිය සේවකයාගේ රැකියාව අහිමි කිරීම ද පුදුමයක් නොවේ. මන්දයත් හෝටලයක සිරි නොගන්නා මේ හෝටලයේ අයිතිකරු වූ ඔහුගේ ආදායම දිගින් දිගටම ලැබෙන්නේ එවැනි පහත් කි‍්‍රයා සිදුකිරීමට ඉඩ දීමෙන් විය යුතුය. එබැවින් වැඩි වෙහෙසක් නොදරා ඔහු පාදාගෙන ඇති ඉල්ලම වසා ගැනීමට ඔහුට උවමනාවක් නැත.අනෙක් පැත්තෙන් තම සේවකයා මඟින් නිලධාරීන් පාවා දී තම බිස්නස් නැති කර ගැනීමට ද ඔහුට අවශ්‍යතාවයක් නැත. නීතිගරුක පොලිස් නිලධාරීන් මෙවැනි පහත් කි‍්‍රයා සිදුවෙන ස්ථාන වටලද්දී ඊට ප‍්‍රතිවිරුද්ධව එවැනි කටයුතුවලට සහය දෙමින් තම ආත්මාර්ථකාමී අවශ්‍යතා ද ඉටු කරගන්නා නිලධාරීන් ගේ පිටිවහල ද මෙවැනි ස්ථාන පවත්වාගෙන යෑමට අත්‍යවශ්‍යය. එබැවින් හෝටල් හිමියා එවැනි නිලධාරීන්ගේ මන දොළ සපුරාලිය යුතු සේ ම ඔවුන් ආරක්ෂා කරගත යුතුද වන්නේය.දැන් ඇයට අතවර කෙළේ කවුදැයි සොයාගත හැක්කේ වෛද්‍ය විද්‍යාවටය. ඒ දූෂකයන් හඳුනාගත හැකි ඩී.එන්.ඒ. පරීක්ෂණයක ආධාරයෙනි. මේ පරීක්ෂණ සියල්ලෙන් හෝ ඒ අසරණියට සාධාරණය ඉටුවේද නැද්ද යන්න ගැන සැක සහිතය.මේ රටේ නීතියත් සාමයත් ආරක්ෂා කිරීමට ප‍්‍රධාන වශයෙන් බැඳී සිටින්නේ පොලිසියයි. තමන්ගේ සහෝදර නිලධාරීන් විසින් නීතිය කි‍්‍රයාත්මක කර අධිකරණයට ඉදිරිපත් කිරීමට තිබූ නඩු භාණ්ඩ වංචා කිරීම එවැනි ම පොලිස් නිලධාරීන් පිරිසක් විසින් සිදු කරනු ලැබීමත්, පැමිණිල්ලක් ඉදිරිපත් කිරීමට පැමිණි කාන්තාවක රවටා අතවර කිරීමත් නීතියේ ආරක්ෂකයන් පිළිබඳ ජනතාවගේ තද බල සැකයක් හා අවිශ්වාසයක් ඇති කරන්නකි.එක දිමියකු කෑ විට දිමි කූඩෙටම ගිනි තබන න්‍යායක සිට අපි කථා නොකරන්නෙමු. විනයගරුක, නීතිගරුක පොලිස් නිලධාරීන් කිසිවිටෙක තම ආත්මය විනාශ කර ගනිමින් පොලිසියේ කීර්ති නාමයට හානි කරන්නේ නැත. ඔවුහු නිරන්තරයෙන් පුරවැසි අයිතීන් සුරක්ෂිත කරමින් සාධාරණ ලෙස නීතිය කි‍්‍රයාත්මක කරති. එහෙත් පොලිසියේ ඇතැම් නිලධාරීන් ගේ මෙවැනි පහත් කි‍්‍රයා නිසා සමස්ත පොලිසියම ලක්වන්නේ අසීරුතාවයකටය.POLICE යන ඉංග‍්‍රීසි යෙදුම සැකැසී ඇත්තේ ද එම අකුරු සියල්ල අර්ථ ගැන්වෙන විදියටය. P = Politeness, O = Obedience, L = Loyalty, I = Intelligent, C = Couragous, E = Efficiency) පිළිවෙළින් ආචාරසම්පන්නකම, කීකරු බව (එනම් නීතියට අවනත බව) රාජපාක්ෂික බව, බුද්ධිමත් බව, ධෛර්යවන්ත බව හා කාර්යශූර බව එහි අර්ථයන්ය.පොලිස් නිලධරයකු ලෙස යමකු පොලිස් සේවයට එකතු වන්නේ නම් තම සේවයේ අර්ථය හොඳ හැටි දැනගෙන සිටිය යුතුය. මේ සියලු අර්ථ මැදි කරගෙන තමන් පැළඳ සිටින ධර්ම චක‍්‍රය ගැන ඊටත් වඩා හොඳ අවබෝධයක් තිබිය යුතුය. ඒ අවබෝධයෙන් පූර්ණ පොලිස් නිලධරයාට POLICE යන අර්ථයේ ගුණාංග රැකීම ඉතා සුළු දෙයකි.සුමේධා නවරත්න</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=af0904198</link>
    <topic>මේ අපේ විරෝධය දැක්විය යුතු අවස්ථාවක්</topic>
    <author>සුභද්‍රා දේශප‍්‍රිය</author>
    <content>වලවේ උරුමයෙන් යළි උපදින රුහුණකවුරු ඇස් වහගෙන හිටියත් ජනතාව හිටියේ ඇස් ඇරගෙනසෝල්හයිම් ලා අද අවලංගු වෙලාකොටිහිතවාදීන් ගේ ඔස්ලෝ ප‍්‍රහාරය අහම්බයක් නොවේජීවන බර අඩු කළ මෙවර අලුත් අවුරුද්දමොනවා වුණත් පොලිසියට හොඳ නමක් තිබේමේ අපේ විරෝධය දැක්විය යුතු අවස්ථාවක්වසර 26 කට පෙර අපෙන් සමුගත් ලෙස්ලි ගුණවර්ධනසත්කෝරලයේ අභිමානය දිවංගත ඩී.බී. වෙලගෙදරපේරාදෙණිය විශ්වවිද්‍යාලයේ ශාස්ත‍්‍ර පීඨාධිපති සමාජ විද්‍යාව පිළිබඳ මහාචාර්ය කාලිංග ටියුඩර් සිල්වානෝර්වේහි ඔස්ලෝ නුවර ශ‍්‍රී ලංකා තානාපති කාර්යාලයට එල්ල කළ ත‍්‍රස්ත ප‍්‍රහාරය සම්බන්ධව ශ‍්‍රී ලංකා රජය විරෝධතාව පළකිරීම හොඳයි.විශේෂයෙන් එල්.ටී.ටී.ඊ.ය උත්සාහ කරන්නේ අන්තර්ජාතික මට්ටමින් ඔවුන්ට වාසි ලබා ගැනීමටයි. ඒ අනුව ඔවුන් ලෝකයේ බොහෝ රටවල්වලට පෙන්නුම් කිරීමට උත්සාහ කරනවා ශ‍්‍රී ලංකා රජය ඔවුන්ගේ දේශපාලන මතවාද ඉවසන්නේ නැතුව ජන ඝාතනයක් සිදුකරනවා කියලා. එල්.ටී.ටී.ඊ.යට සහයෝගය දක්වන පිරිස් ඒ රටේ ඉන්නවා.ප‍්‍රජාතන්ත‍්‍රවාදය ගරු කරන ඕනෑම රටකට අයිතියක් තියෙනවා විරෝධතා දැක්වීමට. ඒ අයිතියට ගරු කරනවා වගේම ඉදිරියේ දී විරෝධතා තුළින් මතුවිය හැකි අනතුරවල ට පියවර ගැනීමට ඔවුන් කටයුතු කළ යුතුයි.වියානා සම්මුතියට අනුව නීතිය උල්ලංඝනය කිරීමක් මෙහිදී සිදුවී තිබෙනවා. අපේ රජය මේ ගත් කි‍්‍රයාමාර්ගයට අප එකඟ විය යුතුයි. මේ අවස්ථාවේදී ගත යුතු වෙන විකල්ප කි‍්‍රයාමාර්ගයක් නැහැ.අන්තර්ජාතික මට්ටමින් එල්.ටී.ටී.ඊ.ය ගෙන යන මෙම ප‍්‍රහාර අප තරයේ හෙළා දැකිය යුතුයි. මීට ඉහත සිදුවූ සිදුවීම් දෙස බැලීමේදී නෝර්වේ රජයට දැනුම් දී තිබියදීත් තානාපති කාර්යාලයට ආරක්ෂාව ලබා නොදීම වැරැදියි. මතවාදී වශයෙන් යම් යම් නොගැලපීම් තිබුණත් අන්තර්ජාතික මට්ටමින් හුදෙකලාවීම අප වැනි රටකට වාසි සහගත නැහැ. නමුත් මෙවැනි අවස්ථාවක රටක් ලෙස මෙවැනි තීන්දුවක,් විරෝධතාවයක් දැක්වීම සුදුසුයි.මහාචාර්ය මංගල ඉලංගසිංහඅප ශ‍්‍රී ලාංකිකයන් වශයෙන් මේ කි‍්‍රයාව තරයේ හෙළා දකිනවා. මගේ අදහස ශ‍්‍රී ලංකාව සහ නෝර්වේ අතර පවතින තානාපති සබඳතා පවා සහමුලින්ම නතර කර දැමිය යුතුයි. ප‍්‍රභාකරන්ට වගේ ම නෝර්වේ රටටත් ඕන කළේ වෙනම ඊළාම් රාජ්‍යයක් අප රටේ බිහිකිරීමටයි. ඒ අය වෙස් මුහුණු පැළඳගෙන සාම නියෝජිතයන් ලෙසින් පෙනී සිටීමට ලංකාවට පැමිණියේ දූරදර්ශී ආකාරයට ඔවුන්ගේ අපේක්ෂා මුදුන් පමුණුවා ගැනීමටයි.තානාපති කාර්යාලයකට ප‍්‍රහාරයක් එල්ල කළාම ඒ රටේ රජයට වගකීමක් තියෙනවා ප‍්‍රහාරය එල්ල කළ පිරිස අත්අඩංගුවට ගන්න, නීතිය කි‍්‍රයාත්මක කරන්න. ඒත් නෝර්වේ රජය ඒ නීතිය කි‍්‍රයාත්මක කරන්නේ නැත්තේ ඒ රටේ දෙමළ ජනතාවගේ බලපෑම නිසයි. ඔවුන් අකැමැතියි දෙමළ ජනතාව තරහා කරගන්න.ඒ අයට ශ‍්‍රී ලංකාව සමඟ රාජ්‍ය තාන්ති‍්‍රක සබඳතා නතර කළත් ඒ තරම් පාඩුවක් වෙන්නෙ නැහැ. හේතුව ආර්ථික, සමාජයීය වශයෙන් කිසිදු වාසියක් ඒ අයට අපේ රටෙන් ලැබෙන්නේ නැහැ. නමුත් අපේ රටේ පවතින යුද්ධයට මැදිහත්වෙලා එල්.ටී.ටී.ඊ.යට සහයෝගය ලබාදුන්නොත් ඊළාම් සිහිනය සැබෑ වුණොත් නෝර්වේ රාජ්‍යයට වාසියක් ලැබෙනවා.ලංකාවට ආසන්නයේ තියෙන ඉන්දියාව, චීනය වැනි රටක් සාම නියෝජිතයන් ලෙස ඉදිරිපත් වුණා නම් අපට යම් විශ්වාසයක් ඇති කරගත හැකියි. ලංකාවේ සමාජ, සංස්කෘතියට කිසිදු අයුරකින් සම්බන්ධ නැති බටහිර රටක් ඇයි මේ සාම නියෝජිතයන් ලෙස ඉදිරිපත් වුණේ.මෙහි යටි අරමුණක් තිබෙනවා. ඒ අය සාම නියෝජිතයන් ලෙස බොරු වෙස් මුහුණක් පැළඳගෙන ආවේ ඒ අරමුණ මුදුන් පමුණුවා ගැනීමටයි. ඒ නිසා මම නෝර්වේ සාම නියෝජිතයන් විශ්වාස කරන්න එපා යැයි නිරන්තරයෙන් පුවත්පත් හරහා ප‍්‍රකාශ කළා. නෝර්වේ මුහුදු මාළු ප‍්‍රධාන සම්පතක්. දෙමළ ජනතාව මේ සඳහා යොදාගන්නවා.උතුරු ප‍්‍රදේශවල මත්ස්‍ය සම්පතත් ඒ සඳහා ශ‍්‍රමයත්, ශ‍්‍රී ලංකාවේ උතුරු බටහිර මුහුදේ තෙල් ඉල්ලම් ඇති නිසාත් නෝර්වේ අතීතයේ සිටම තෙල් ඉල්ලම් පිළිබඳ විමසිල්ලෙන් හිටියා. ඒ සිහිනය සැබෑ කර ගැනීමට එල්.ටී.ටී.ඊ.යට සහයෝගය ලබාදී වෙනම ඊළාම් රාජ්‍යයක් බිහිකිරීමට නෝර්වේ රටේ අදහසක් තිබුණා.අන්තර්ජාතික නීතිය පිළිබඳ ආචාර්ය ජයතිස්ස ද කොස්තානෝර්වේ ඔස්ලෝ නුවර පිහිටා තිබෙන ශ‍්‍රී ලංකා තානාපති කාර්යාලයට පහර දීමේ සිදුවීම ශ‍්‍රී ලාංකිකයන් ලෙස අපි හෙළා දැකිය යුතුයි.පසුගිය කාලවකවානුව පුරා එල්.ටී.ටී.ඊ.යට පක්ෂග‍්‍රාහී පිරිස් එම රටේදී අන්තර්ජාතික විරෝධතා ව්‍යාපාර රැසක් සංවිධානය කර තිබීම තුළින්ම අපට පැහැදිලිවම පෙනෙනවා නෝර්වේ රජය පැහැදිලිවම දැනගෙන හිටියා මෙවැනි ප‍්‍රහාරයක් එල්ල වීමට ඉඩ ඇති බව.ශ‍්‍රී ලංකා රජය නෝර්වේ තානාපති කාර්යාලයට ආරක්ෂාව සපයන ලෙස ඉල්ලමින් දිගින් දිගටම සිහිකැඳවීම් කළා.නමුත් මුරපොළක් ලබාදීමත් ඔවුන් ප‍්‍රතික්ෂේප කර තිබෙනවා.1961 අපෙ‍්‍ර්ල් 18 වැනි දින අන්තර්ජාතික කටයුතු පිළිබඳ වියානා සම්මුතියක් අස්සන් කළා.ඒ අනුව පැහැදිලිවම ඕනෑම රටක තානාපති කාර්යාල, එහි නියෝජිතයන්ට ආරක්ෂාව සැපැයිය යුතුයි.එමෙන්ම ඒ පිළිබඳව රජය වගකිව යුතුයි.වියානා සම්මුතිය පැහැදිලිවම උල්ලංඝනය කිරීමක් මෙහිදී සිදුවී ඇති බව අපට පේනවා.මෙම සම්මුතියේ 22 ව්‍යවස්ථාවේ දෙවැනි උපව්‍යවස්ථාවේ සඳහන් වන පරිදි යම්කිසි තානාපති කාර්යාලයක් පිහිටා ඇති රටක එම තානාපතිවරුන්ගේ ආරක්ෂාව, ගරුත්වය ආරක්ෂාව සම්බන්ධව අදාළ රට වගකිව යුතුයි.ශ‍්‍රී ලංකාව පමණක් නොව ශිෂ්ටසම්පන්න ඕනෑම රටක් මේ පහත් කි‍්‍රයාව හෙළා දැකිය යුතුයි.එල්.ටී.ටී.ඊ.ය ලෝකයම පිළිගත්, ලෝකයේ බොහෝ රටවල් ප‍්‍රතික්ෂේප කරන ලද සංවිධානයක්.නෝර්වේ රට එම සංවිධානයට හිතෛෂි ආකාරයට කටයුතු කළ බව අපට මෙහිදී පැහැදිලි වෙනවා.නෝර්වේ රට පසුගිය කාලය පුරාම සාමය ඇතිකරන මුවාවෙන් ශ‍්‍රී ලංකාවේ කි‍්‍රයාත්මකව පවතින ත‍්‍රස්තවාදයට උදව්කළා.දැනුත් ඔවුන් වක‍්‍රාකාරව ත‍්‍රස්තවාදයට උදව් කරන බව පැහැදිලියි. එවැනි රටක් සාමකි‍්‍රයාවලියේ පහසුකම් සපයන්නන්ගේ භූමිකාවෙන් ඉවත් කිරීම සුදුසුයි. සාම කි‍්‍රයාවලියට උපකාර කරන්නන් ලෙස මැදිහත් වීමේ මුවාවෙන් එල්.ටී.ටී.ඊ.යට ආධාර දෙන පිරිසක් අපට අවශ්‍ය නැහැ.තව දුරටත් අප ඉල්ලා සිටින්නේ මේ එල්ල කරන ලද ප‍්‍රහාරය සම්බන්ධව සැකකරුවන් අත්අඩංගුවට ගෙන නීතිය කි‍්‍රයාත්මක කරන ලෙසයි.සුභද්‍රා දේශප‍්‍රිය</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=af0904199</link>
    <topic>වසර 26 කට පෙර අපෙන් සමුගත් ලෙස්ලි ගුණවර්ධන</topic>
    <author>වී.ජේ. සොයිසා, විශ‍්‍රාමික නියෝජ්‍ය විදුහල්පති, පානදුර සමසමාජ පක්ෂ බල මණ්ඩලයේහිටපු ලේකම්</author>
    <content>වලවේ උරුමයෙන් යළි උපදින රුහුණකවුරු ඇස් වහගෙන හිටියත් ජනතාව හිටියේ ඇස් ඇරගෙනසෝල්හයිම් ලා අද අවලංගු වෙලාකොටිහිතවාදීන් ගේ ඔස්ලෝ ප‍්‍රහාරය අහම්බයක් නොවේජීවන බර අඩු කළ මෙවර අලුත් අවුරුද්දමොනවා වුණත් පොලිසියට හොඳ නමක් තිබේමේ අපේ විරෝධය දැක්විය යුතු අවස්ථාවක්වසර 26 කට පෙර අපෙන් සමුගත් ලෙස්ලි ගුණවර්ධනසත්කෝරලයේ අභිමානය දිවංගත ඩී.බී. වෙලගෙදරපානදුරේ සිටි ඉඩම් හිමි ධනවත් ම පොල්වතු කාරයා වූ දොස්තර සයිමන් ගුණවර්ධනගේ වැඩිමහල් පුත‍්‍රයා ලෙස 1909 ඔක්තෝබර් 31 වැනිදා උපත ලැබූ ලෙස්ලි ගුණවර්ධන පානදුර ශාන්ත ජෝන් විද්‍යාලයෙන් හා ගල්කිස්සේ ශාන්ත තෝමස් විද්‍යාලයෙන් අධ්‍යාපනය ලැබීය. පසුව හෙතෙම උසස් අධ්‍යාපනය සඳහා එංගලන්තයේ වේල්ස් රයිඩර් විදුහලට ඇතුළත් විය.ලංඩන් ආර්ථික විද්‍යා පීඨයේ ආර්ථික විද්‍යාව පිළිබඳ උපාධිධරයකු වන ලෙස්ලි අධිනීතිඥවරයෙකු ද වේ.සූරියමල් ව්‍යාපාරය ඔස්සේ මාක්ස්වාදියෙක් ලෙස දේශපාලනයට පිවිසි ලෙස්ලි ගුණවර්ධන සහෝදරයා ඇන්.ඇම්., පිලිප් සහ කොල්වින් සමඟ එක්ව ලංකා සම සමාජ පක්ෂය පිහිටුවීමේලා පුරෝගාමී මෙහෙයක් ඉටු කළේ ය.වසර 15 කට අධික කාලයක් ලංකා සම සමාජ පක්ෂයේ ලේකම්වරයා හැටියට කටයුතු කළ ලෙස්ලි සහෝදරයා ලංකාවේ සමාජවාදය ගොඩනැංවීමේදී මහ කාර්ය භාරයක් ඉටු කළ සුවිශේෂි විද්වතෙකි.දේශපාලනලෝකයේ ආකර්ෂණීය නමක් දිනාගත් ශ්‍රේෂ්ඨ පුද්ගලයෙකි.ලෙස්ලි ගෙ දේශපාලන භූමිකාවේ කැපී පෙනෙන ලක්ෂණය හැටියට මා දකින්නේ ඔහු තුළ පැවැති ප‍්‍රතිපත්ති ගරුක බවයි. ලෙස්ලි දේශපාලන ජයග‍්‍රහණයනට වඩා බැලුවේ ප‍්‍රතිපත්ති හා න්‍යාය දෙසය.ඒ නිසා ඔහුට බොහෝ අවස්ථාවල දේශපාලන පරාජයනට මුහුණදීමට සිදු විය. නමුත් ඔහු එය සතේකට ගණන් ගත්තේ නැත.1964 දී පිහිටුවනු ලැබූ බණ්ඩාරනායක මැතිනියගේ සභාග රජයේ කැබිනට් අමාත්‍ය තනතුරක් ලබාගැනීමට ලෙස්ලි ගුණවර්ධන සහෝදරයාට හොඳටම ඉඩකඩ තිබිණි. නමුත් ලෙස්ලි ඒ අවස්ථාවේදී ඇමැති තනතුරකට වඩා බැලුවේ ප‍්‍රතිපත්ති දෙස ය.එදා සමසමාජ පක්ෂ නායකත්වය බණ්ඩාරනායක මැතිනියගේ රජයට එක්වීමට සාකච්ඡා කළ අවස්ථාවේදී ලෙස්ලි කියා සිටියේ සභාග රජයට ඇතුල් වෙනවා නම් ඇතුල්විය යුත්තේ ලංකා සමසමාජ පක්ෂය වශයෙන් තනි පක්ෂයක් හැටියට නොව, සමසමාජ - කොමියුනිස්ට් හා මහජන එක්සත් පෙරමුණ යන වාමාංශික පක්ෂ තුන එක්ව පිහිටුවාගෙන තිබුණ ‘වාමාංශික එක්සත් පෙරමුණ’ වශයෙන් බවයි. ඉන් අදහස් කරන ලද්දේ ඒ වනවිට මේ රටේ වාමාංශික නායකයන් විසින් ඇති කරගෙන තිබුණ සමගිය නැතිකර නොගත යුතු බව ය.ලෙස්ලි ගුණවර්ධන සහෝදරයාගේ සමාජවාදය තිබුණේ රතු කමිසයේ පමණක් නොවේ. ඔහුගෙ සිරුර පුරාම සමාජවාදය ඔඩු දුවගොස් තිබිණි. හේ සූරියමල් ව්‍යාපාරයෙන් ඇරඹූ සමාජවාදී ගමන් මග තම මරණ මංචකය තෙක් නොකිළිටිව අඛණ්ඩව ඉදිරියට ගෙන ගිය නියම සමාජවාදී නායකයකු හැටියට හඳුන්වා දිය හැකි ය. පාර්ලිමේන්තු විවාදවලදී ප‍්‍රතිවාදීන් ආකර්ෂණය කර ගැනීම සඳහා ලෙස්ලි ගේ හැකියාව විස්මය දනවන සුලුය.සැබෑ විප්ලව වාදියා මානව දයාවෙන් පිරිපුන් සදාචාර සම්පන්න පුද්ගලයකු ය යන සත්‍ය වඩාත් තහවුරු කිරීමට ලෙස්ලි ප‍්‍රබල සාධකයකි. ඔහු සංවරශීලී හා විනය ගරුක සටන් කාමියෙකු ලෙස අපට හැඳින්විය හැක්කේ ඒ නිසා ය.1956 පාර්ලිමේන්තු මහා මැතිවරණයේදී පානදුර ආසනය ජයග‍්‍රහණය ලබා ප‍්‍රථම වරට පාර්ලිමේන්තුවට තේරී පත්වූ ලෙස්ලි ගුණවර්ධන සහෝදරයා එතැන් සිට 1977 දක්වා පුරා අවුරුදු 20 ක් ම පානදුර ජනතා බලවේගයේ පෙර ගමන් කරුවා වූයේය.1970 - 1975 අතර කාලය තුළ සමගි පෙරමුණු රජයේ ප‍්‍රවාහන අමාත්‍ය ධූරය දැරූ ලෙස්ලි සහෝදරයා බස් ගමනා ගමනය කාර්යක්ෂම සේවාවක් බවට පත්කොට ප‍්‍රවාහන අමාත්‍යාංශය දූෂණයෙන් හා නාස්තියෙන් තොර ජනතා හිතෛෂි අමාත්‍යාංශයක් බවට පත් කළේ ය. ඒ ගැන අදත් බොහෝ දෙනා ප‍්‍රශංසා මුඛයෙන් කතා කරති. 1977 මහා මැතිවරණයේදී මුළු වමම දරුණු සෝදාපාළුවකට ලක්වීම නිසා ලෙස්ලි ගුණවර්ධනට පාර්ලිමේන්තු ජීවිතයෙන් සමුගැනීමට සිදුවිය.ධනේශ්වර පවුලක කුමාරයෙක් ලෙස ඉපදී විශාල ධනස්කන්ධයකට හිමිකම් කියූ ලෙස්ලි ගුණවර්ධන නම් වූ මේ සැබෑ මානව හිතවාදියා තමන් උපන් ධනපති පංතියට සේවය කිරීම වෙනුවට මේ රටේ දුක් විඳින පංතිය වෙනුවෙන් සිය මෙහෙය කැපකොට අවසානයේ සාමාන්‍ය මිනිසෙකු ලෙස 1983 අපෙ‍්‍ර්ල් 11 වෙනි දින සදහටම අපෙන් සමුගත්තේ ය.වී.ජේ. සොයිසා, විශ‍්‍රාමික නියෝජ්‍ය විදුහල්පති, පානදුර සමසමාජ පක්ෂ බල මණ්ඩලයේහිටපු ලේකම්</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=af09041910</link>
    <topic>සත්කෝරලයේ අභිමානය දිවංගත ඩී.බී. වෙලගෙදර</topic>
    <author>බී.ඩී. සුමේධ අරුණ ශාන්ත හිටපු නාගරික මන්තී‍්‍රකුරුණෑගල</author>
    <content>වලවේ උරුමයෙන් යළි උපදින රුහුණකවුරු ඇස් වහගෙන හිටියත් ජනතාව හිටියේ ඇස් ඇරගෙනසෝල්හයිම් ලා අද අවලංගු වෙලාකොටිහිතවාදීන් ගේ ඔස්ලෝ ප‍්‍රහාරය අහම්බයක් නොවේජීවන බර අඩු කළ මෙවර අලුත් අවුරුද්දමොනවා වුණත් පොලිසියට හොඳ නමක් තිබේමේ අපේ විරෝධය දැක්විය යුතු අවස්ථාවක්වසර 26 කට පෙර අපෙන් සමුගත් ලෙස්ලි ගුණවර්ධනසත්කෝරලයේ අභිමානය දිවංගත ඩී.බී. වෙලගෙදරආදායම් පාලක නිලධාරියකු, කුරුණෑගල නගරාධිපතිවරයකු, පාර්ලිමේන්තු මන්තී‍්‍රවරයකු, ජනසතු සේවා හා කී‍්‍රඩා නියෝජ්‍ය ඇමැතිවරයකු, සැලසුම් කි‍්‍රයාත්මක කිරීමේ ඇමතිවරයකු හා උතුරු මැද පළාතේ ප‍්‍රථම ආණ්ඩුකාරවරයා ද වශයෙන් පුරා අඩසිය වසක් පොදුජන සේවාවේ නිරතව සිටි දිවංගත ඩී.බී. වෙලගෙදර මහතාගේ 20 වැනි ගුණානුස්මරණය මේ 22 වන දිනට යෙදී ඇති අතර ඒ වෙනුවෙන් සත්කෝරලයේ ජනනායක ඩී.බී. වෙලගෙදර මහතාට ජාතියේ ගෞරවය පිරිනැමීම කාගේත් යුතුකමකි.සතර කෝරල සීමාවේ පනලියේ මීට වසර අනූ තුනකට පෙර උපන් ඩිංගිරි බණ්ඩා වෙලගෙදර රට දැය වෙනුවෙන් උදාර මෙහෙවරක් කළ යුග පුරුෂයකු වන බව එවකට කිසිවකු නොසිතන්නට ඇත. කොළඹ ආනන්ද විද්‍යාලයෙන් ද නාලන්ද විද්‍යාලයෙන් ද යාපනයේ ශාන්ත ජෝන් විද්‍යාලයෙන් ද අධ්‍යාපනය ලැබූ ඔහු නීතිය හදාරමින් දේශපාලන කි‍්‍රයාවලියට පන්නරය ලබා දුන්නේ ය.නීති විද්‍යාලයේ සිටියදීම ශ‍්‍රී ලංකාවේ ප‍්‍රථම ආදායම් පාලක නිලධාරි සේවයට ඇතුළත් ව 1939 දී ඔහු ගලගෙදර ආදායම් පාලක නිලධාරියා බවට පත් විය. 1947 වෑඋඩ විල්ලි හත්පත්තුවේ ආදායම් පාලක නිලධාරියා ලෙස පත්වූ ඔහු ජනහද දිනාගත් දක්ෂ මහජන සේවකයෙක් විය.1952 එක්සත් ජාතික පක්ෂයේ කුරුණෑගල ආසනයේ මන්තී‍්‍රවරයා වශයෙන් හිටපු මන්තී‍්‍ර ශ‍්‍රී නිශ්ශංක මහතා පරදවා වැඩි ඡන්ද ප‍්‍රමාණයකින් තේරීපත් විය. ශ‍්‍රී නිශ්ශංක මහතාගේ පරාජයෙන් අනතුරුව ඔහුට කෘත ගුණ සැලකීමක් වශයෙන් ඔහුගේ නමින් පාසලක් ආරම්භ කිරීම අද දේශපාලනයේ යෙදෙන්නන්ට ලබාගත හැකි ආදර්ශයකි.අගමැති ඩී.ඇස්. සේනානායක මහතාගේත් අගමැති ඩඩ්ලි සේනානායක මහතාගේත් ජාතික - ආගමික සේවාවන්හි පෙරමුණ ගෙන කි‍්‍රයා කළ වෙලගෙදර මහතා මහියංගණ චෛත්‍යවර්ධන සමිතියේ ලේකම් වශයෙන් ද සිදු කළ ඒ මෙහෙවර කාගේත් සදානුස්මරණයට හේතු විය.1961 දී කුරුණෑගල නගරාධිපති ලෙස පදවි ප‍්‍රාප්තිය එදා මෙදා තුර කුරුණෑගල පුරවරයේ අභිවෘද්ධියට, නවෝදයට හා ඉදිරි ගමනට අත්වැලක් විය. කුරුණෑගල නගර සභාව ආදර්ශවත් නගර සභාවක් බවට පත් කරමින්, නගරාධිපති පදවියේ ඇති වටිනාකම නගරයට මෙන් ම ලංකාවට පෙන්වා දෙන ලද්දේ නගරාධිපති පදවිය බබළවමිනි.වයඹ පළාතේ පොදුජන සේවයෙන් අහිංසක ජන හදවත් හි සදා අමරණීය නාමයක් සටහන් කළ ඔහු කුරුණෑගල ආයුර්වේද මහ රෝහල, ශික්ෂණ රෝහලේ අංග සම්පූර්ණ වාට්ටු, ළමා වාට්ටු සංකීර්ණ ඉදිකිරීම, එසේම කුරුණෑගල පැරණි (එවකට ලංකාවේ හොඳම බස් නැවතුම්පළ) බස් නැවතුම්පළ, පොදු වෙළෙඳ පළ, උතුරු ඩිපෝව, එළිමහන් රංග පීඨය, ළමා කී‍්‍රඩාංගණය, වෙලගෙදර කී‍්‍රඩාංගණය, පේෂකර්ම සංකීර්ණය වැනි ඉදිකිරීම් කුරුණෑගල නගරයේ පමණක් දැකිය හැකි සංවර්ධන කි‍්‍රයාදාමය.පුරා වසර 35 ක කීර්තිමත් දේශපාලන දිවියෙන් සමුගත් ඔහු 1988 අපෙ‍්‍ර්ල් 30 දින සිට උතුරු මැද පළාතේ ආණ්ඩුකාරවරයා වශයෙන් පත් විය. ජාතික ආගමික සමාජීය හා දේශපාලනික වාද බේද නොසලකා, සමානාත්මතාව, සහෝදරත්වය, පරාර්ථකාමීත්වය මතු පරපුරට ද හඳුන්වා දුන් සත් කෝරළයේ ජන නායක ඩී.බී. වෙලගෙදර මහතාට ජාතියේ ගෞරවය පිරිනැමිය යුතු ය.බී.ඩී. සුමේධ අරුණ ශාන්ත හිටපු නාගරික මන්තී‍්‍රකුරුණෑගල</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=as0904191</link>
    <topic>හරිහම්බ කරගත් දේ දන්දීමට සැරසෙන දෙන්නා දෙමහල්ලෝ</topic>
    <author>ඉනෝකා සමරවික‍්‍රම ඡායාරූප - සුදම් ගුණසිංහ</author>
    <content>හරිහම්බ කරගත් දේ දන්දීමට සැරසෙන දෙන්නා දෙමහල්ලෝගුරු සේවයේ රසකතාමිනිත්තුවක කතාවක්එලොව ගිහින් මෙලොව ආ මාළු පියසේනවනජීවී නියාමකවරයකුගේ අත්දැකීම්නිවසේ මිනිස් සම්පත නිවැරැදිව හසුරුවන්නමාළු වෙළෙඳ්‍රමෙන් මූර්ති කලාවට අත තැබූ ඇන්ටනීමවුපියෝ නිරන්තරයෙන්ම තම දුවා දරුවන් පිළිබඳව කරදර වෙති. ඔවුහු මිය යන තුරුම තම දරුවන් ගැන සොයා බලන්නාහ. එසේම හැමවිටම තම දරුවන් සුරක්ෂිත කිරීමට ද පෙළඹෙති. ඉකුත් දිනෙක දී අපට හමුවූ මෙම යුවළ ද තම දරුවා පිළිබඳව තැවුලට පත්ව ඔහු සුරක්ෂිත කිරීමට මඟක් සොයමින් සිටින්නාහ. ඒ සමඟම සමාජ සද්කි‍්‍රයාවකට ද දායකවීමට බලාපොරොත්තු වන්නාහ.ඈතගම ඊබට් අමරසේන කියූ විට බොහෝ දෙනෙකු ඔහු හඳුනනවා විය හැකිය. ලේඛකයකු, ආයුර්වේද වෛද්‍යවරයකු මෙන්ම කවියකු ද වන ඊබට් අමරසේන මහතා තම පුතුගේ අනාගතය වෙනුවෙන් නිරන්තරවම සිතන අපේ කාලේ තවත් තාත්තා කෙනෙකි.ඊබට් අමරසේන යුවළට දරුවන් දෙදෙනෙකි. ඒ දියණියක හා පුතණුවෙකි. ඔවුන් නිවුන් දරුවන්ය.දන්දීමට ඇති නිවෙස”පුතයි දුවයි අතර තියෙන්නේ තත්පර ගණනක වෙනසක්. දුව තමයි වැඩිමල්. දුව හොඳට ඉගෙන ගත්තා. ඇය උපාධිධාරිණියක්. දැන් දුව විවාහ වෙලා වෙනමම ජීවත්වෙන්නේ. පුතා ඉපදිලා ටික කලක් යනවිට අපට ඔහුගේ වෙනස්කම තේරුණා. වෛද්‍යවරු කිව්වා ඔහු මන්දමානසික තත්ත්වයේ පසුවන්නේ කියලා. අපි පුතා වෙනුවෙන් නොකරපු දෙයක් නෑ. පුළුවන් තරම් ප‍්‍රතිකාර කළා. දැන් පුතාගේ වයස අවුරුදු තිස් එකයි. මුලින් මුලින් හොඳට කන් ඇසුණා. දැන් ඇහෙනවා අඩුයි.අපි එයාව ඉස්කෝලේ යැව්වා. අකුරක් හරි ඉගෙන ගනීවිනේ කියලා. ඒත් ටිකක් හරියාගෙන එනකොට ඒකත් මඟඅරුණා. ඊට පස්සේ අපි දරුවව මතුගම මයුර ළමා නිවාසයේ නතර කළා. එහෙම කළේ මෙයා ළමයින්ටවත් හුරුවෙලා සාමාන්‍ය තත්ත්වයට පත්වේවි යැයි කියලා හිතලා. ඒත් ළමා නිවාසයට ගියාට පස්සේ පුතා බත් කන එක අත්ඇරියා.ගෙදර ඉන්නකොට දරුවගේ අම්මා හරි මම හරි වදෙන් පොරොන් කවනවා. ළමා නිවාසවල එහෙම වෙන්නේ නැහැනේ. ඊට පස්සේ අපි පුතා ගෙදර එක්කගෙන ආවා. දැනුත් කෑම කන්න හරිම හොරයි. හැමතිස්සෙම වතුරයි, තේවතුරයි තමයි හොයන්නේ. දැන් කන් ඇහෙනවා හොඳටම අඩුයි. කනට කරලම කතාකරන්න ඕනෑ.”ආයුර්වේද වෛද්‍ය ඈතගම ඊබට් අමරසේනඔහු තම දරුවා පිළිබඳව තොරතුරු පවසන්නේ නෙත සඟවාගත් කඳුළුත් සමඟිනි. ඔහුට අවශ්‍ය තම පුතුගේ අනාගතය සුරක්ෂිත කිරීමටය. තම බිරිය හා තමා මිය ගිය දිනෙක තම පුතු අසරණ වේයැයි ඔහු සිත තුළ ඇත්තේ බියකි. කනගාටුවකි.”දුව බැඳලා හිටියට පුතා ගැන බලනවා. ඒත් අපි දුවට පුතාගේ බර දෙන්න කැමැති නැහැ. දුවට වෙනම ඉන්න තැනක් තියෙන නිසා මේ ගේ පුතාට. ඒත් එයාට ගෙයක් දොරක් පාලනය කරගෙන ඉන්න පුළුවන් කමක් නැති නිසා මමයි බිරියයි තීරණයක් ගත්තා මේ ගේ සහ ඉඩම මන්දමානසික දරුවන් සිටින නිවාසයක් හෝ වැඩිහිටි නිවාසයක් ආරම්භ කරන්න දෙන්න. අපි තවමත් ඒකට පුද්ගලයෙක් හෝ සංවිධානයක් සොයනවා.කාමර තුනක් සහ වෙනත් ඉඩපහසුකම් ඇති මෙම නිවස පිහිටා ඇත්තේ කළුතර, කටුකුරුන්ද, ඈතගමය. ඉඩම පර්චස් 27කි. අපට එක් ප‍්‍රශ්නයක් මතුවිය. එනම් නිවස සහ ඉඩම වැඩිහිටි නිවාසයක් හෝ මන්දමානසික ළමයින්ගේ නිවාසයක් ආරම්භ කිරීමට දුන් පසු ඔවුන්ට සිදුවන්නේ කුමක්ද යන්නය.”කාලෙක ඉඳලා මමත් හෘද රෝගියෙක්. තවමත් ප‍්‍රතිකාර කරනවා. අපි හරි හම්බ කරගෙන හිටපු මුදල් මගෙ ලෙඩේටම වියදම් වුණා. නැත්නම් අපිට පොඩියට ගෙයක් හදාගන්න තිබුණා. අපි නැති කාලෙක පුතා බලාගන්න කෙනෙක් නැතිව යනවා. ඒ නිසයි මම මේ ගේ සහ ඉඩමේ අනාථ නිවාසයක් ආරම්භ කරන්න හිතුවේ.ඒ බාර ගන්න අය අපිට මේ ඉඩමේම පුංචියට ඉන්න තැනක් හදලා දෙනවා නම් හොඳයි. අපි කවදාවත් ඔවුන්ගේ කටයුතුවලට මැදිහත් වන්නේ නෑ. අපි දෙන්න ජීවත්ව සිටින තුරු පුතා බලාගන්නවා. අපි නැති කාලෙක පුතා බලාගැනීම ඒ නිවාසයට බාරදීමයි අපේ අරමුණ. කවුරුහරි මේ කටයුත්තට සම්බන්ධ වීමට කැමති කෙනෙක් හෝ ආයතනයක් හෝ ඇත්නම් අපි ඔවුන්ට ඉතා කරුණාවෙන් ආරාධනය කරනවා. මේ කටයුත්ත ආරම්භ කරන්න කියලා. ඒ වගේම තවත් ඉඩම් කෑල්ලක් ලබාදීමටත් අපට පුළුවන්කම තිබෙනවා.ජනිත අමරසේන පුතුඊබට් අමරසේන මහතා කලක් ආයුර්වේද වෛද්‍යවරයෙකු වශයෙන්ම රටේ බොහෝ පැතිවල වෙදකම් කළේය. ඔහු හෝමියෝපති වෛද්‍ය ක‍්‍රමය ද ඉගෙන ගෙන ඇත්තේය. අද ඔහු කල දවස ගෙවන්නේ පොත පත ලිවීමෙනි. ඔහු ලියූ පොතපත අතර ළමා කතා සහ ළමා ගීත, වීරපුරන්අප්පු, අරුම පුදුම ලේන්සුව, පැවිදි පඩිවරු, අනුවණ මිතුරෝ, පරසතු සුවඳ, ආයුර්වේද ප‍්‍රතිකාර සහ ඖෂධ” ආදී පොත පත වෙයි.”මට දැන් වයස අවුරුදු 69ක් වෙනවා. මේ තියෙන රෝගී තත්ත්වයන් සමඟ මොනවා වේවිද කියන්න බැහැ. මගෙ බිරිය දරුවා ගැන හැම දේම හොයලා බලලා කරනවා. ඇය විශ‍්‍රාමික ගුරුවරියක්. ඇයටත් දැන් වයස අවුරුදු හැට හතරක් වෙනවා.”මෙම වියපත් දෙමහල්ලන් සිය පුතු වෙනුවෙන් තම ජීවිතයම කැපකර ඇති සේය. උදෑසන අවදි වූ මොහොතේ පටන්ම අම්මා පුතා සමඟය. ඔහුට මුහුණ සෝදන්නට, නාන්නට ඇඳුම් ඇඳීමට යනාදී සියල්ලටම අම්මාගේ හව්හරණ අවශ්‍යය. අම්මාත් තාත්තාත් පුතුට බත් කටක් දෙකක් කවන්නට බොහෝ සේ වෙහෙස වන්නාහ. පුතු ඒ තරමටම කෑමට හොරය. ඔහු දුන්නොත් කන්නේය. කිසිදු විටෙක බඩගිනි යැයි කියා කන්නට ඉල්ලන්නේ නැත.”අනේ කොහොම හරි කාටහරි කියලා අපේ මේ ගෙදර පුණ්‍ය ආයතනයක් ආරම්භ කරන්න උදව් කරන්න. අපේ දරුවා ගැන එතකොට අපිට බරක් දැනෙන එකක් නෑ. දැන් අපි හරිම හිතේ දුකෙන් ඉන්නේ. මේ දරුවට අපි නැති කාලෙක මොනවා වේවිද කියලා. ඒ වගේම මේ රටේ අසරණ වෙච්ච වැඩිහිටියන්ට හෝ මන්දමානසික තත්ත්වයේ සිටින අයට නිවාසයක් ආරම්භ කළොත් ඒක ඒ අයටත් අපි කරන විශාල උදව්වක් වෙනවා. අපි මේ දේවල් තවත් කෙනෙකුට දෙන්නේ කිසිම ලෝබකමක් හිතේ තියාගෙන නෙමෙයි.” අමරසේන මහතාගේ බිරිය චන්ද්‍රා අබේසිංහ මහත්මිය අප හා පැවැසුවේ හැඟීම්බරවය.පුතු හා අමරසේන යුවළතමන් හරි හම්බ කරපු දේ හදාගත් ගේ දොර,ඉඩකඩම් සියල්ල දන්දීමට සූදානම් මේ වියපත් යුවළ අවසන බලාපොරොත්තු වන්නේ හිතේ සැනසිල්ල පමණි. යම් කිසිකෙනකු ඔවුන් වෙනුවෙන් ඉදිරිපත් වේ නම් එය ඔවුන්ට මහත් සහනයක් වනු නොඅනුමානය.අමරසේන මහතා සිය බිරිය හා පුතු සමඟ ජීවත්වන්නේ අනාගතය ගැන බලාපොරොත්තු දල්වාගෙනය. වයස අවුරුදු තිස් එකක් වුවද පුතු තවමත් අවුරුදු හතර පහක පමණ කොලුගැටයකු සේය. ඔහුට වටපිටාව ගැන හෝ සමාජය පිළිබඳව පැහැදිලි අවබෝධයක් නැත. ඔහුගේ දවස ගෙවෙන්නේ කෙළි සෙල්ලමෙනි.ඥාති සොයුරන් සොයුරියන් සමඟ සෙල්ලම් කරන ඔහු බොහෝ විට හිඳින්නේ වත්තේ ගස් දෙකක් අතර බැඳී ඔංචිල්ලාවේ වාඩිවූ ගමන්මය. ගෙතුළ මොන කටයුත්තක් කළ ද අම්මා හෝ තාත්තා හෝ මොහොතකට පැමිණ පුතු පිළිබඳව සොයා බලන්නේය. මේ අම්මාටත් තාත්තාටත් පුතු තවම කිරි දරුවෙකි. ආයුර්වේද වෛද්‍යවරයකු වුවද අමරසේන මහතා දැන් වෙදකමේ නිරත නොවෙයි. ඔහු බොහෝවිට දවස ගතකරන්නේ පොත්පත් ලිවීමෙහි නිරත වීමෙනි.”කාලෙක ඉඳලා මම වෙදකම් කරන්නේ නෑ. හැමදාම මගේ ළඟට එන්න පුරුදු වෙච්ච පිරිසක් හිටියා. ඒත් සුනාමිය ආවායින් පස්සේ ඒ අය කොහේ ගියාද කියලා නෑ. අපේ ගෙදරත් සුනාමියට ගොදුරු වුණා. බිත්ති පිපිරුවා. බිම ඉරිතැලුවා. මේවා නැවත අලුතෙන් සකස් කෙරුවා. මේ වත්තේ පොල් ගස් කොස්ගස් ආදියත් තියෙනවා. හොඳට ඉඩ තියෙනවා. මේ ඉඩම පුණ්‍ය ආයතනයකට දීමෙන් පසුව මම හිතනවා අපිට විශාල සහනයක් හිතට ලැබේවි කියලා.”ඔවුහු සිටින්නේ හිතේ බලාපොරොත්තු පුරවාගෙනය. ඔවුන්ගේ ලිපිනයසේනා ශී‍්‍ර, ඈතගම, කළුතර.ඉනෝකා සමරවික‍්‍රම ඡායාරූප - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=as0904192</link>
    <topic>ඉබ්බන්ගේ</topic>
    <author>එස්.ජයකොඩි කිරිවත්තුඩුව</author>
    <content>හරිහම්බ කරගත් දේ දන්දීමට සැරසෙන දෙන්නා දෙමහල්ලෝගුරු සේවයේ රසකතාමිනිත්තුවක කතාවක්එලොව ගිහින් මෙලොව ආ මාළු පියසේනවනජීවී නියාමකවරයකුගේ අත්දැකීම්නිවසේ මිනිස් සම්පත නිවැරැදිව හසුරුවන්නමාළු වෙළෙඳ්‍රමෙන් මූර්ති කලාවට අත තැබූ ඇන්ටනීඑකදහස් නමසිය හැට දශකයේ මුල් භාගයේ, මෙරට දරුවන්ගේ යහපතට බලපාන සේ සිදුවූ අධ්‍යාපනික වෙනස්කම් සතුටින් මතකයට නැංවිය හැකිය. එවකට අධ්‍යාපන ඇමැති ධූරය හෙබවූ ඩබ්ලිව්.දහනායක මැතිතුමා “බනිස් මාමා”. බනිස් පමණක් නොව, එවකට නගරබද රජයේ හා පෞද්ගලික පාසල්වලට සීමා වූ විද්‍යා අධ්‍යාපනය, ගමට ගෙනයෑම ඓතිහාසික සන්ධිස්ථානයකි.එවකට දිවයිනට තිබූ එකම විශේෂඥ ගුරු විදුහල මහරගම පිහිටා තිබිණි. ගම්බද විදුහල්වලට අවශ්‍ය විද්‍යා, ගණිත, ඉංග‍්‍රීසි සහ හස්තකර්මාන්ත ආදී ක්‍ෂේත‍්‍රවලට අයත් ගුරුවරුන් එම ගුරු විදුහලින් පුහුණු කර ගම්බද පාසල්වලට යැවිණි. එසේම ගම්බද විදුහල් රාශියක විද්‍යාගාර තනවා, අවශ්‍ය උපකරණ බෙදාහැරීම නිසා, එම දරුවන්ගේ දැනුම පමණක් නොව, ප‍්‍රායෝගික කුසලතා වර්ධනය කරවීමට ද හැකිවිය.මහරගම ගුරු විදුහලේ පුහුණුව ලත් විද්‍යා ගුරුභවතුන් සෑම අතින්ම දක්ෂ, නිපුණතා පිරි අය වූ බැවින් පංති කාමරයට ඉගැන්වීම සීමා නොකර විද්‍යා ප‍්‍රදර්ශන වැනි බාහිර ක‍්‍රියා මඟින් දරුවන් ප‍්‍රබෝධමත් කළ අතර ජනතාව ද දැනුම්වත් කරවීය. මේ අනුව සියනෑ කෝරළයේ පස්යාල මහ විදුහලට ද, ඌවේ බදුල්ල මහ විදුහලට ද, දක්ෂ විද්‍යා පුහුණු ගුරුවරු දෙදෙනෙක් එකල පත් කර යවනු ලැබූහ.බදුල්ලේ සිටි විද්‍යා ගුරුවරයා එහි විශාල විද්‍යා ප‍්‍රදර්ශනයක් සංවිධානය කර, ඒ සඳහා සම්පත් සහ අමුද්‍රව්‍ය පිටපළාත්වලින් ද ලබාගැනීමට සමත් වීය. ඒ අනුව විද්‍යා ප‍්‍රදර්ශනයට අවශ්‍ය ‘ඉබ්බන්” ලබාගැනීමට ඔහු පස්යාල මහ විදුහලේ සිටි ඔහුගේ මිත‍්‍රයාගේ සේවය ලබාගැනීමට අදහස් කළේය.එම පණිවුඩයට අනුව කි‍්‍රයාත්මක වූ පස්යාල මහ විදුහලේ විද්‍යා ගුරුවරයා”ඉබ්බන්” රාශියක් එකතු කර, පෙට්ටිවල අහුරා, බදුල්ලට යැවීම පිණිස වේයන්ගොඩ දුම්රිය ස්ථානයට ගෙන ගියේය.එම දුම්රිය ස්ථානයේ ප‍්‍රවේශ පත‍්‍ර නිකුත් කරන නිලධාරියා, ගුරුවරයාගෙන් මෙසේ ඇසීය.”මහත්මයා, මේ අය කුමන පංතියේ ද”ගුරුවරයා - “තුන්වන පංතියේ” යැයි පිළිතුරු දුන්නේය. අවට සිටි මඟීහු එය අසා කොක්හඬලා සිනාසුණහ.විශ‍්‍රාමලත් අධ්‍යාපන නිලධාරී (විද්‍යා)එස්.ජයකොඩි කිරිවත්තුඩුව</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=as0904193</link>
    <topic>මිනිත්තුවක කතාවක්</topic>
    <author>සීලානි කරුණාරත්න (විශ‍්‍රාමලත් මහාධිකරණ විනිසුරු)</author>
    <content>හරිහම්බ කරගත් දේ දන්දීමට සැරසෙන දෙන්නා දෙමහල්ලෝගුරු සේවයේ රසකතාමිනිත්තුවක කතාවක්එලොව ගිහින් මෙලොව ආ මාළු පියසේනවනජීවී නියාමකවරයකුගේ අත්දැකීම්නිවසේ මිනිස් සම්පත නිවැරැදිව හසුරුවන්නමාළු වෙළෙඳ්‍රමෙන් මූර්ති කලාවට අත තැබූ ඇන්ටනීඑක් අධ්‍යාත්මික ගුරුවරයෙක් තමාගේ ආශ‍්‍රමයේ ශිෂ්‍යයන් දස දෙනකුට පමණ යහපත් දේ උගන්වමින් සිටියේය. ඒ අතර යම් බලවත් පුද්ගලයෙක් එම ස්ථානයට පැමිණියේය. මේ ගුරුවරයා ඔහු පිළිගැනීමට ඉදිරියට නොගියේය. එයින් සිත් වේදනාවට පත් වූ බලවත් පුද්ගලයා ගුරුවරයාගෙන් මෙසේ ඇසුවේය.”ඔබ මා ගැන සැලකිල්ලක් නොදැක්වූයේ ඇයි? ඔබ මා ඉදිරියට පැමිණ පිළි නොගත්තේ මන්ද? ඔබ කුමක් කරන්නේද?”ගුරුවරයා මෙසේ පිළිතුරු දුනි. “මම මේ ළමයින්ට යහපත් දේ උගන්වමින් සිටින්නෙමි.”එවිට ඒ පුද්ගලයා මෙසේ ඇසීය. “ඔබ ඔවුන්ට යහපත් දේ උගන්වන නිසා ඔවුන්ගේ හදවත් වෙනස් වී ඔවුන් වඩා යහපත් බවට පත්වනවා ද?” ගුරුවරයා ධෛය¸ය උපදවාගෙන මෙසේ කීවේය.”සත්තකින්ම මගේ ඉගැන්වීම් හේතුවෙන් මේ ළමයින්ගේ සිත් වෙනස් වීමට බොහෝ සෙයින් ඉඩ ඇත.” බලවත් පුද්ගලයා “මම එය විශ්වාස නොකරමි” යයි කී විට “ඔබ එය විශ්වාස නොකරන්නේ නම්, ඒ පිළිබඳව ඔබ තුළ විශ්වාසයක් නැති බව පෙනී යයි. ඒ නිසා මේ ළමයින්ට යහපත් දේ ඉගැන්වීම මට නතර කළ නොහැකිය” යයි ගුරුවරයා පිළිතුරු දුන්නේය. ඉන්පසු අමුත්තා වචනවලින් පමණක් කෙනෙකුගේ සිතක් වෙනස් කිරීමට හැකියාවක් නැති බවට වාද කරන්නට විය. දක්‍ෂයකු වූ ගුරුවරයා, මේ පිළිබඳව දැනීමක් ඇති හෙයින් ශිෂ්‍යයකුට මෙසේ කීවේය.”දරුවා! මේ අමුත්තාගේ බෙල්ලෙන් අල්ලා මේ දොරෙන් එළියට තල්ලු කර දමන්න.”මෙයින් කෝපයට පත් වූ අමුත්තා ගුරුවරයාට පහර දීමට සූදානම් විය. එවිට ගුරුවරයා ඔහුගෙන් මෙසේ ඇසී ය.”ඔබ මෙතරම් කෝපයට පත් වූයේ ඇයි? අපි ඔබට පහර නොදුන්නෙමු. අප ඔබ එළියට ඇද දැම්මේ ද නැත. ඔබ මේ අන්දමින් කෝපයට පත් වීමට සිදු කළේ මා විසින් මේ ළමයාට කියන ලද වචන පමණය.වචනවලින් පමණක් කෙනකුගේ සිත වෙනස් කිරීමට නොහැකි බවට තර්ක කළ ඔබ දැන් මා විසින් මේ ළමයාට පවසන ලද වචනවලින් ඔබේ සිත වෙනස් වී කලබලයට පත් වූ බව පිළිනොගන්නේ ද? එබැවින් වචනවලින් පමණක් සිත වෙනස් කළ නොහැකි බව කීම වැරැදිය.හුදු වචනවලින් පමණක් සිත කලබලයට පත් කළ හැකිය. හුදු වචනවලින් පමණක් සිතේ ආදරය ඇති කළ හැකිය.හුදු වචනවලින් පමණක් ඔබට ඕනෑම කෙනෙකුගේ කරුණාව දිනා ගත හැකිය.”සීලානි කරුණාරත්න (විශ‍්‍රාමලත් මහාධිකරණ විනිසුරු)</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=as0904194</link>
    <topic>එලොව ගිහින් මෙලොව ආ මාළු පියසේන</topic>
    <author>උපාලි සමරසිංහ ඡායා - විමල් කරුණාතිලක</author>
    <content>හරිහම්බ කරගත් දේ දන්දීමට සැරසෙන දෙන්නා දෙමහල්ලෝගුරු සේවයේ රසකතාමිනිත්තුවක කතාවක්එලොව ගිහින් මෙලොව ආ මාළු පියසේනවනජීවී නියාමකවරයකුගේ අත්දැකීම්නිවසේ මිනිස් සම්පත නිවැරැදිව හසුරුවන්නමාළු වෙළෙඳ්‍රමෙන් මූර්ති කලාවට අත තැබූ ඇන්ටනීසූරියවැව නගරය තරමක කලබලකාරී ය. එදා පොළ දිනයකි. වට්ටි පෙට්ටි අතින් ගත් වෙළෙන්දෝ කඩිගුලක් ඇවිසුණාක් මෙන් එහා - මෙහා දිව යති. ‘ලාබයි’ ‘ලාබයි’ වචනවලින් සවනත පිරී ඉතිරී ගොසිනි. තොරතෝංචියක් නැති මේ ඝෝෂාවෙන් මඳක් මිදී අපි සූරියවැව මීගහකඳුර පැත්තට යන්නෙමු. මීගහකඳුරේ 18 කොළණියේ අප මේ සොයා යන අපූරු මිනිසා ජීවත්වෙයි. ඔහුට දරුවන් 4 දෙනෙකි. මේ සියලු දෙනා ම අකුරට යන්නේ අදත් හැතැප්ම 2 - 3 ක් පාදයාත‍්‍රාවෙනි. දරිද්‍රතාවෙන් පෙළෙන මේ මිනිසුනගේ ජීවන අන්දරය කෙතරම් කටුක ද? ඔහුගේ නම පියසේන ය. දැනට වයස 43 කි.වී, තල, මෙනේරි, කුරක්කන් මොනවා හෝ වවා ජීවිතය ගැට ගසා ගන්නා පියසේන මේ කතාව අපට කීමට අකමැති ය. එහෙත් ගමේ කඩපිලේ ඇත්තන් අප ඉදිරියේ මෙහි හරස්කඩක් ඇඳි බැවින් පියසේනට ඉන් පැන යාමට නොහැකි විය.ඔවුනගේ දුප්පත් පැලතමන්ගේ පුංචි අක්කර තුන් කාලක පමණ වත්තේම වගා කිරීම පහසු නැත. වියළි ශුෂ්ක පරිසරයට ඇතැම් විට අස්වනු විනාශ වී යයි. ඒ කාලයට බොහෝ විට පියසේනලා හිටියේ කුසගින්නේ ම ය. කුලියක් මලියක් කැර ජීවත්වීමට ද මේ ගම්වල බැරි ය. සිකියුරිටි වැඩක්වත් කිරීමට ලොකු ලොකු කර්මාන්ත ශාලා ද නැත.ඒ නිසා යමක් වවා ගැනීමට ඈත හේන් කපා හෝ වැඩ කිරීම මේ මිනිසුනගේ පුරුද්ද ය. ඈත කැලෑවට වැදුණු විට පලා මැල්ලුමක් සොයාගෙන දර මිටියක් ද රැගෙන ගෙදර ආ හැකි ය. පියසේන ද තමන්ගේ ගෙවත්ත දාහයෙන් වියළී ගිය විට කෙළේ ඒ ටිකම ය. රන්මුදුවැව මෙගම් වැස්සනට මහත්ම සම්පතකි. නෙක විසිතුරු ජලජ පැලෑටියෙන් හා ජලචර පක්ෂින්ගෙන් හා මත්ස්‍යයන්ගෙන් සැදුම් ලත් මේ වැව ඔවුනගේ පෝෂණ අවශ්‍යතාවට ද කදිම රුකුලක් වෙයි. කෙකටියා, ඕලු, නෙළුම් දඬු මිටි ගණන් කඩන මේ වැවේ ජපන් කොරළි, කාපයො, මඩආරො, ලූල්ලු සිය දහස් ගණන් සිටිති.කැලේට ගාටා පලා මැල්ලුමක් කඩාගෙන එන ගමන හෝ වැවට බැස නෙළුම් දණ්ඩක් කඩන අතරට මාළුවෙක් දෙන්නෙක් අල්ලා ගැනීම 18 කොළණියේ ගැමියන්ගේ පුරුද්දය. එයින් එදා බත් මාළුව සැකැසෙයි. රන්මුදුවැව එනම ලැබුවේ කුමක් නිසා දැයි දන්නා එකම ගැමියෙක්වත් මට හමු නොවිණි. එහෙත් අප්පා, කුඩප්පා, මහප්පා, මුත්තා, කිරිකිත්තා කාලේ හිට ම ඒ වැව රන්මුදු වැව ය.කලෙක පොළොව ඉරිතලා වියළි ශුෂ්ක ගිනියම් වැල්ලෙන් මීගහකඳුරේ නිල්ල වැසී දූවිල්ල නැඟී ආයේ ය. පියසේනලා ගේ ගෙවතු හේන ද මැලැවී ගියේ දරුවන් ද හඬවමිනි. පොළ දවසක ගෙනා හාල් පොඩිත්තක් හැරුණු කොට වෙනත් කළමනාවක් ද ඒ ගෙදර නො වී ය.අරුණැල්ල පොළොව සිප ගනිද්දී පියසේන බර අඩි තබමින් කල්පනාවේ ම ගැලී ගමන් කළේ රන්මුදු වැව අසලට ය. වතුරට පිනූ කල කිඹුලකුටත් වඩා වේගයෙන් දිය යට පිහිනා යා හැකි එමතු ද නොව බොහෝ වේලා හුස්ම අල්ලා දිය යට කිමිද සිටීමේ අපූර්ව හැකියාවක් ද මේ මිනිසාට තිබුණේ ය.මාළුවා කටින් ඩැහැගත් මාළු පියසේනඑදා කාපයො, මඩආරො, ලූල්ලු, ජපන් කොරළි ගඟෙහි ජලකඳ අතර පලුපතුරු යට සෙල්ලම් කරමින් සිටීම සුලබ දසුනක් වීය. මුල් වටයේදී කෙකටියා හා නෙළුම් දඬු කඳක් ගොඩට ගෙනා පියසේන ඊළඟ රවුමට මාළු අල්ලන්නට සිතුවේය.මාළු ඇල්ලීම පියසේනට නුහුරු නුපුරුදු දෙයක් නොවේ. එය ඔහුට කජු කන කාරියකි. ඔහු එදා දිය යට කිමිඳුණේ මාළු යහමින් අල්ලා දරුවන්ට කවන්නට ගෙන යන තිර අදිටනිනි. පලු පතුරු යට ඇති සෙවෙණි තැන්වල සැඟැවෙන ලූලන් අල්ලා ගැනීමට ඔහු පොර බැදුවේ ය. ඔහුගේ කාරිය ඉෂ්ට විය. ඉන රැඳි මාළු මඩිස්සලයේ දැවැන්ත ලූලන් දෙතුන් දෙනකු ඔබා ගත් පියසේන ජපන් කොරළියෙක් ද අල්ලා ගත්තේ මහත් වෑයමිනි. කොරළියා මුවඟ රඳවා ගත් හෙතෙම ඒ වන විට සිටියෙ වැව් පතුලේ ගැඹුරුම තැනෙකය.දිය යට කිමිද මේ වනවිට සෑහෙන වේලාවක් ගත ව තිබීමෙන් හුස්ම නැවත ගැනීමේ වුවමනාවක් ද පියසේනට තිබිණි. එසේ අල්ලා ගත් මාළුන් අත් නොහළ හෙතෙම මුවඟ රඳවා ගත් කොරළියා ද කැටුව ඉක්මනින් වැව් තලයේ මුදුන් හිසට පිහිනා ආවේ ය. එහෙත් එදා වූ අධික මහන්සිය හේතුවෙන් ඉහළට ආ වනම ඔහුට හුස්ම ගැනීමට මුව ද ඇරිණ. එහෙත් මුවේ රඳවා තිබූ කොරළියා පණ අල්ලා ගැහෙමින් සිටිය දී ම ඔහුගේ උගුරට ඇදී ගියේ නිමේෂයකිනි.අඟල් 8 - 9 ක් දිග මේ මාළුවාගේ වල්ගා කොටස හා බඳේ තවත් අඟල් 2 ක් පමණ එළියට වන්නට අනෙක් කොටස උගුරේ හිරවී තිබීම මහත් කරදරයක් වීය.ඔහුට කෑ ගසා ගත ද නොහැකි විය. දෙඅත් ජල තලයේ වේගයෙන් ගැසීම පමණක් කළ පියසේන අවට සිටි ගම්වැසියන්ට තම අකරතැබ්බය පළ කෙළේ කෙඳීරිගාමිනි.නොයෙක් කටයුතුවලට වැව් පිටියට පැමිණ සිටි ගැමියෝ බොහෝ වෙහෙස මහන්සි වී මාළුවා එළියට ඇද ගැනීමට වෑයම් කළහ. එහෙත් සිදුවූයේ තත්ත්වය තව තවත් බැරෑරුම් වීමය. ඔහුගේ දෙඇස් රතු වී උඩුකුරු විය. මුවින් පිළී ගඳ ලේ වෑහිණ. ඉනේ සිටි ලූලන්ද ඈතට දැමූ ගැමියෙක් පියසේනට ට‍්‍රැක්ටරයක නංවාගෙන සූරියවැව රෝහලට ගෙන ගියේ ය.ලේ කැදැලි කැදැලි වැගිරෙන ඔහුගේ මුව දෙස බැලීමට නොහැකි තරම් දරුණු විය. ට‍්‍රැක්ටරය සූරියවැව රෝහලට යද්දී ජපන් කොරළියා තව තවත් මුව තුළ පෙරැළි කරමින් සිටියේ ය. රෝහලේ වෛද්‍යවරුන් තමන් උගත් සියලු ශිල්ප දක්වා උගුරට වන හානිය අවම කැර මාළුවා මෙගොඩට ඇද ගැනීමට උත්සාහ කළ ද ඒ උත්සාහය වැරැදිණි. මාළුවා ඒ වන විට නම් පියසේන ගේ උගුර තුළම මිය පරලොව ගොස් සිටියේ ය.මාළුවා උගුරට හානියක් නොකොට එළියට ඇද ගැනීමට අවශ්‍ය සම්පත් සොයා පියසේන හම්බන්තොට රෝහලට යවනු ලැබිණ.හම්බන්තොට රෝහලේදී මාළුවා එළියට ඇද ගත්තේ ය.මේ බිහිසුණු සිදුවීම ගැන පියසේන අද අපට මෙහෙම කියයි. “මාළු කෙටිල්ලත් හරියටම අතුරේ යනවා වාගේ වැඩක්. පලුපතුරු යට ඒ විදිහට හැමදාම මාළු රංචු ගැහිලා ඉන්නෙ නෑ. මේ මාළු අල්ලගන්න මට ආසා හිතුණා.මං මාළු මඩිස්සලේ දෙතුන් දෙනකු රුවාගෙන අනිකා කටේ ගහගත්තේ ලේසියට. මා ඒ විදියට අනන්තවත් මාළු අල්ලලා තියෙනවා. ඒත් එදා මට වැඩ වැරැදුණා. මං කියන්නේ මාළු අල්ලන අයට කවරදාවත් මාළු කටේ නම් ගහගන්න එපා. මං එලොව ගිහින් මෙලොව ආවෙ දවස් ගණනකට පස්සෙ මේ කිරි සප්පයන්ගෙ වාසනාව නිසයි.”උපාලි සමරසිංහ ඡායා - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>19</day>
    </date>
    <link>http://www.silumina.lk/2009/04/19/_art.asp?fn=as0904195</link>
    <topic>වනජීවී නියාමකවරයකුගේ අත්දැකීම්</topic>
    <author>සඳමල් රශ්මී ශී‍්‍ර බුද්ධික වන ජීවී නියාමක ලුණුගම්වෙහෙර ජාතික වනෝද්‍යානය</author>
    <content>හරිහම්බ කරගත් දේ දන්දීමට සැරසෙන දෙන්නා දෙමහල්ලෝගුරු සේවයේ රසකතාමිනිත්තුවක කතාවක්එලොව ගිහින් මෙලොව ආ මාළු පියසේනවනජීවී නියාමකවරයකුගේ අත්දැකීම්නිවසේ මිනිස් සම්පත නිවැරැදිව හසුරුවන්නමාළු වෙළෙඳ්‍රමෙන් මූර්ති කලාවට අත තැබූ ඇන්ටනීකිඹුල්පිටිය වැවවනාන්තර දවසැරියක තවත් එක් දිනයක් අවසන් බැව් හඟවනු වස් මුළුමහත් වන ජීවී ප‍්‍රජාවම කි‍්‍රයාශීලීව ඇත්තා හ. එකී කි‍්‍රයාශීලීත්වයේ හඬ වන පෙතෙහි සදිසාවෙන් ම එක්වනම වර නැගෙති.රාති‍්‍රය උදාවීමට පළමුව ස්වකීය දරු පැටවුන් ද කැටුව ලැගීම සඳහා සුදුසු ආවරණයක් සොයා ගනු වස් මොනර කිකිළියක් විමසිලිමත්ව සිටින්නී ය. තල්ගහදිගන උද්‍යාන පිවිසුම ඔස්සේ ඉදිරියට ඇදෙනා ඇය ගේ පසු පස කාල වර්ණ බෝල සතරකි. පාර පුරා විසිර සිටි සිඟිත්තෝ අවරගිර හිරු රැස් ගතෙහි තවරා ගනිමින් ම දූලි නෑමෙහි නිරතව සිටිති.“ක්වෑක්... පී... ක‍්‍ර...”මව විසින් නැඟූ කෙටි විදානයෙන් ඈ කරා දිව ගිය පැටවුන් රාති‍්‍රය ගත කිරීම සඳහා ගඳපාන පඳුරු ගොමුවක් තුළට ඇතුළු කරනු ලැබුවෝ ය. පඳුර යටට රිංගා ගත් සැණින් උහු මවගේ පුළුන් ඇතිරිල්ලක් බඳු පියාපත් සහ දෙපා අතැර පිහාටු ගොමුවෙහි රාති‍්‍රය ගත කිරීම සඳහා සූදානමට පොර කති.වනස්පතීන් ගෙන් සජ්ජිත වන වැස්ම තුළ පවත්නා නිරන්තර අඳුර එක් වනම ඝනාන්දකාරය විසින් වෙලා ගනු ලබයි. එබැවින් ගොම්මන් කළුවර වන බිමෙහි කුර ගාත්ම, එකී කුර ගෑමට නොරැවටෙන වන වාසීහු හැකි විගස ආවරණයන් සොයා ලැගුම් ගනිති. නැතිනම් සිදු වන්නේ අඳුරෙහි කණාපල්ලම් ගැසීමට ය.හිරු ස්වකීය මෙහෙවර අවසන් කර නික්ම යෑමට ආසන්නතර හෝරාවේ පසුවෙයි. වැව ඉස්මත්තේ සිට ඒ බව හඟවමින් දෝ හේ දුක් මුසුව බැලුම් හෙළයි. යළිඳු වනාතේ සුන්දරත්වය විඳුනු වස් තවත් හෝරා දොළසක් පමණ කල් මැරිය යුතුව ඇත. යළිත් එම භාග්‍යය උදාවන්නේ හෙට අලුයමට ය.වලා කැටිති එකිනෙක ගැටෙයි. ඇඹරෙයි. ස්වකීය ගැබෙහි ;මා්රණ දිය බිඳිති නිසි කල වන පෙතට මුදා හරිමිනැ’යි සපත කරමින් ම එකී ලලනාවෝ විලි රුදාවෙන් ඇඹරෙන්නීය. විදුලි දහරා මවා පාමින් සතුට මෙතෙකැ’යි අඟවන්නීය. නමුදු වරුසාවකට තවත් කල් බොහෝ බැව් වන දරුවෝ දනිති.බකුසු ‘හුම්’ හඬ රාති‍්‍රයට ඇරැයුම් කරයි. වැව් ඉහත්තාවේ පලු ගසෙහි සිට ‘බකුසු හාමි’ ‘හුම්’ හඬ නඟත් ම එහිම සිට බකුසු හාමිනේත් ‘හුම්... ම්’ යන දීර්ඝ හඬ නගනු ලබන්නීය. මෙකී හඬ සන් නැඟෙනා’යුරු නොදත්තෝ එකී හඬ නඟන්නේ එකම බස්සකු විසිනැ’යි වරදවා වටහා ගනිති.රාති‍්‍රය උදා විය. මෙතැන් සිට වනාන්තරයේ රජ යන්නේ කැලෑ නීතිය ය. විනිශ්චය ඔවුන්ගේ ම ය. දඬුවම් විඳින්නෝ ද ඔවුහුම ය. සාක්ෂි දරනුයේ නිහඬතාවය පමණි. ගුප්ත වනපෙතේ අස්සක් මුල්ලක් නෑර එකී සලකුණු විසිරී ඇත.කිවුල්පිටිය වැව ඉස්මත්තේ රැඳි රන්වන් පැහැය ද කෙමෙන්... කෙමෙන් බොඳ වී යයි. අවරගිර අහසෙහි පහන් තාරකාවිය පහන්ව සිටින්නී ය.ඉඳින් සැඳෑ වරුණ මඳකට නැවතීමට අවසර ද? මම ගිනි මැලය සහිත කූඩාරම් බිමට පියවර මනින්නෙමි. මන්ද යත් නිදහස සොයනා සහ ප‍්‍රිය කරනා වන ජීවීන්ගේ රාති‍්‍රය සුන්දරය. එය කිලිටි කිරීම යනු, වනාන්තරයට ආගන්තුක අප හට නොතරම් කි‍්‍රයාවකි. මෙම සුන්දරත්වය යටින් ඇත්තේ බියකරු බවකි.කරච්චල්කාරී වැව් තෙර සිට කිරල්ලු ‘ඩිඩ්... හී... ඩූ... ඉට්...” “ඩිඩ්...හී...ඩූ.. ඉට්”, සිය සුපුරුදු කරච්චලය නඟමින් සිටිති. එකී රළු හඬ පසුබිමෙන් ඇසෙන්නේ වැව් දියවර මත මහ ඇත්තන්ගේ පා ගැටෙනා හඬ ය.ඔවුහු ‘හෝස්’ - හෝස්’ සරින් සිය දිගු සොඬයට ඇද ගත් දිය සිරූර පුරා විසිරවා ගනිමින් සිටිති. ඒ අතැර දියවර මත දිවෙනා හඬකී. ඒ අලි සිඟිත්තෝ ය. ඔවුහු ද හීන් සරින් කුංචනා නඟමින් ඔබ - මොබ දුවතී. එක් වනම යමක් දිය මත පතිත වූ හඬකී. ඔබ - මොබ දිව් සිඟිත්තෙක් තම මව ගේ ඇඟෙහි වැදී දිය මත පතිත වන්නට ඇත. මේ උදා වූ අනගි රාති‍්‍රය ඔවුන් සතු වෙයි. එහි මනරම් බව බුක්ති විඳීම වනජීවීන් සතු උරුමයකි.කූඩාරම් දොරටුව අභියසට වී, ඇනබා සිටි ඩෝසර් ඩ‍්‍රයිවර් උන්නැහේ ඇවිලෙන ගිනි මැලයට තව තවත් දර දමයි.”අලි නේද?”වන පෙතට සහමුලින්ම ආගන්තුක හේ මගෙන් අසයි.”ඔව් දිය කෙළින්න ඇවිත්””මෙහාටත් ඒවිද?”දෙගිඩියාවට පත් හේ යළිත් අසයි.“ෆොන්සේකා අයියේ... බය නැතිව ඉන්න. ඒ ඇත්තෝ දන්නවා අපි ඇවිත් ඉන්නේ ඒ ඇත්තන් ගේ නිදහසට බාධා නොකරන්නට වග... මේ ගඳපාන ගලව ගලවා අපි මහන්සි ගන්නේ මොකට ද? උන්දලාට තණකොළ ඇබින්දක් කන්ට දෙන්ට නේද?...”වන ජීවී සුපෝෂණ කටයුතු යටතේ ලුණුගම්වෙහෙර ජාතික වනෝද්‍යානයේ ගඳපාන ශාකය ඉවත් කර, තෘණ වගා කිරීමේ කාර්යය බාර ගෙන සිටිනා කොන්ත‍්‍රාත්කරු වන ධර්මදාස මහතා, එකී කාර්යයේ නිතර ඩෝසර් රියැදුරු අස්වසා ලන්නේය.ගිනිමැලය අවුළුවන ඩ‍්‍රයිවර් උන්නැහේසැබැවින්ම මෙකී වට පිටාව ඔවුන් හට ආගන්තුකය. තම දරු මුණුපුරන්ගෙන් වෙන් වී වනාන්තරයක් මධ්‍යයයේ කූඩාරමක දවස් ගත කිරීම, නවමු වූ අත්දැකීමක් වී ඇත. එය ද ලෙහෙසි පහසු කාර්යයක් නොවන්නේ ය. මේ තාක් දුර ඔවුන් ආයේ තමන් සිදු කිරීමට නියමිත යහපත් කි‍්‍රයාව ගැන සිහිපත් කරමින්ම වීම..., එම ගමනට මහත් පිටි වහළක් වී ඇත. කූඩාරම පසෙක ඇවිළෙන ගිනි මැලයේ උදව්වෙන්ම ධර්මදාස රාතී‍්‍ර භෝජනය පිළියෙල කරයි.අපගේ නවාතැන අභියස වැජඹෙන යෝධ පලු ගස ස්වකීය රාතී‍්‍ර නැවතුම සඳහා තෝරා ගත් පොරෝ කෑදැත්තෝ අතු - ඉති මත පැන යමින් කඨෝර හඩින් වන පෙත කළඹති. එහිඳු ඇති පුදුමයක් නැත. උදා - සවස සමයන්හීදී කෑ මොර ගෑම මොවුන් සතු පොදු චර්යා රටාවකි.හාත්පස වනය දිස් වනුයේ එකම කළු රෙදි කඩක් හා සමව ය. මාසේ පෝය ද ඉකුත්ව ඇති නිසාවෙන් හඳ පායන්නේ දෙගොඩ හරි ජාමයේ ය. ඉඳින් එවැනි වූ හුදෙකලාවේ, ගිනි මැලයක් වටා රොක් වූ තිදෙනෙක් නිහඬවම ජීවිතය වින්දනය කරමින් සිටිති. සැබැවින්ම එය අපූර්ව වූ අත්දැකීමකි. ”ඊයේ දෙගොඩ හරි යාමේ... මගේ හිතේ පාන්දර දෙකට විතර ඇති. මම එක විඩේම හිටි නින්දෙන් අවදි වුණා.මහා අමුත්තක් දැනුණා. නිදිමත ඩිංගිත්තක් එහේ - මෙහේ වුණ හැටියේ කූඩාරම ඇතුළෙන් එළියට ඇවිත් විපරම් කළා. හැබෑටම මහත්තයෝ එහෙමත් එකක්”ධර්මදාස තම කතාව මදකට නවතා ඩ‍්‍රයිවර් උන්නැහැ දෙස බලයි.”හැබෑටම...!... මොනවද දැක්කේ?””ෆොන්සේකා අයියේ කූඩාරම වටේටම මහ ඇත්තෝ කළුපාට ගල් කුට්ටි තැන තැන විසිරුණු ගානයි. ගඳපාන ගැලවුණ බිම් කඩ පුරාම නිදහසේ දුව පනිනවා. ඒ ගමන මම හීන් සීරුවේ කූඩාරමට ඇවිත් හාන්සි වුණා...””ඉතිං පුංචි මහත්තයෝ... ඇයි අපිව අවදි කළේ නැත්තේ...?””ඒ මොකට ද? ඒ ඇත්තෝ ඉන්නේ අපේ ආරක්‍ෂාවට නොවැ. දවස තිස්සේ මහන්සි වෙන අපිට, දෙයියනේ කියලා විඩා නිවා ගන්ට තියෙන්නේ රෑටයි. ඉතිං කැලේ සත්තු වෙනුවෙන් මහන්සි වෙන අපිට. ඒ ඇත්තෝම ආරක්‍ෂාව සපයනවා. නේද මහත්තයෝ...?”රෑ බත පිසිනා පුංචි මහත්තයා.මුල් දිනයන්හී දී වනයට ආගන්තුක වූ ඔවුහු අද දිනය වන විට දී, වනයට අනුගත වෙමින් සිටිති. සැබැවින්ම ඒ පිළිබඳව පුදුමයට පත් නොවිය යුතුය. මන්ද යත් වනාන්තරයට ගෞරව කරන්නන් සෑම විටෙකදීම රැක බලා ගැනීමට වනාන්තරයම කටයුතු කරයි. එය ප‍්‍රායෝගික සත්‍යයකි.වනාතේ තනි වූ අප තිදෙනාගේ තනිකම දුරුලනු වස් කණාමැදිරියෝ කූඩාරම වටා එළි විහිදුවමින් පියාසර කරති. උන්ගෙන් නික්මෙන මඳ ආලෝක දහරාවෝ, රාතී‍්‍ර අන්ධකාරයේ තරම දැක පසු බසිති. නමුදු ඉන් නොනැවතෙන කණාමැදිරියෝ නිවි නිවී දිදුලන එළි දහරා විහිදුවමින් අඳුරු වන පෙතේ ඔබ - මොබ පියා සරනුයේ රාතී‍්‍ර අඳුර විචිත‍්‍රවත් කරමිනි.වනපෙතේ රැඳි නිහඬතාවය පරයා තනි වූ මුවැත්තියකගේ දුක් බර අෙඳ¤නාවක් ඇසේ. පෙර දිනයකදී තමනට අහිමි වූ පෙම්බරා සිහි කරමින් ඇය හඬන්නී ය. ඒ හා සමඟම එදිසාවෙන්ම නැග ආයේ රුදුරු දිවි හඬකි. එකී හඬ නැගෙත්ම වික්ෂිප්ත වූ මුවැත්තිය ගේ දුක් ගී රාවය තව තවත් වනාතේ සදිසාවටම ගලා ගියේ ය. පෙර කී ව්‍යසනයේ හේතුකාරකයාට ශාප කරමින් නැඟි හඬම, අඳුරු වන පෙතෙහි තමා සිටිනා තැන කවරේදැ’යි යන්න දිවියාට පෙන්වනා සලකුණකැ’යි යන්න ඇය නොදන්නාසේය. ඒ බැව් සනාථ කරමින් ම වනාත දෙසින් නැඟී ආයේ පොර බඳිනා හඬකි. දිවි සහ මුව හඬ මුසුවූ අව්‍යක්ත රාවයකි. ගෝරනාඩුවකි. මුවැත්තියගේ දිගු සුසුම්ලෑමකි. එකී පොර බැදීම අවසන ජයග‍්‍රාහී දිවි ගෙරවුමකි. ඉඳින් අද දිනයේදීත් ජයග‍්‍රාහකයා ඔහුමය. ජය – පැරදුම යනු වනාන්තරයට පොදු වූ දහමකි.ගිනි මැලය අසල බිම් කඩෙහි පන් පැදුර එළාගත් මම ඒ මත හාන්සි වී කැමරා බෑගය හිසට තබා ගතිමි. මාගේ සයනය සම්පූර්ණ ය. ඉඳින් එතුළට වන් කල හිසට කදිම උඩු වියනක් දිග හැරෙන්නේ ය. ඒ අනන්ත අප‍්‍රමාණ වූ තරු පිරි අහස ය.මම එක් එක් තරු රටාවෙහි සිත නතර කරමි. සැබැවින් ම සියල්ලටම ඇත්තේ අපූර්වත්වයකි. මා කුඩා කල හඳුනා ගත් නේක විද රාශීහු, ඉනිඳු විසි වසරක් ගතවත් නොවෙනස් ව වැජඹෙති.මම ලුණුගම්වෙහෙර වන පියසේ හිඳ එකී අපූර්වත්වය වින්දනය කරමින් සිටින්නෙමි. සොබාදම් දිනිතිය ගේ කරුණා මහිමයෙන් නොඅඩුව පුද සත්කාර ලබනා මව් බිමෙක හිඳ ගිනිය නොහැකි තරු ගණන් කිරීමට උත්සාහ කරන්නෙමි. මිනිස් පහසින් තොර වනපෙතෙක හිඳ විශ්වය නමැති අපූර්ව නිර්මාණය වටහා ගැනීමට උත්සාහ කරන්නෙමි. නමුදු එය මා හට පමණක් තනිව කළ හැක්කක් ද?ඇවිළෙන ගිනි මැලයේ උණුසුම විඳිනු රිසියෙන් ඒ වටා පියා සරනා “පළගැටියෝ” ගිනි දලුවල තරම නොදැන ඊට බිලි වෙති.”මහත්තයෝ සියලු දේ අනිත්‍ය යි”පුංචි මහත්තයා නිරන්තරවම මුමුණන වදන් පෙළ මට නිතැතින්ම සිහි වේ.එනමුදු අනිත්‍ය වූ ලෝකයේ නිත්‍ය දෙය සොයා ගනුවස් අපි නිරන්තරවම උත්සාහ දරමින් සිිටින්නෙමු. එයම කෙටිකාලීනය යන්නෙහි යථාර්ථය නොවන්නේ ද?සඳමල් රශ්මී ශී‍්‍ර බුද්ධික වන ජීවී නියාමක ලුණුගම්වෙහෙර ජාතික වනෝද්‍යානය </content>
  </post></root>