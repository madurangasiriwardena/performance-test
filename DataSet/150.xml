<?xml version="1.0" encoding="UTF-8" standalone="no"?><root><post>
    <category>NEWSPAPER</category>
    <date>
      <year>2008</year>
      <month>05</month>
      <day>11</day>
    </date>
    <link>http://www.silumina.lk/2008/05/11/_art.asp?fn=ab0805114</link>
    <topic>‘කැෆේ’ කඩේ යන්නේ කාට ද?</topic>
    <author/>
    <content>නැඟෙනහිර ඡන්දය පසුබිමේ...තවත් එන්.ජී.ඕ. කුරුමානමක් වරදීරට වෙනුවෙන් කැප වී යුතුකම් ඉටු කරනවාආණ්ඩුව පරද්දන්න කෘතහස්තගෙන් කොඩිවිනයක්පස් පංගුවකොටින්ට උඩ ගෙඩි දෙන අයට හොඳ පාඩමක්‘කැෆේ’ කඩේ යන්නේ කාට ද?නැඟෙනහිර පළාත් සභා ඡන්දය ප‍්‍රචණ්ඩ කි‍්‍රයාවන් ගෙන් පිරුණු දූෂිත මැතිවරණයක් ලෙස මවා පෑම අරමුණු කොට ගනිමින් ම මෑතක දී පිහිටුවා ගෙන තිබෙන “ඡන්ද නිරීක්‍ෂණ” සංවිධානයක් පිළිබඳව තොරතුරු අනාවරණය වෙමින් තිබේ.මේ සංවිධානයට සම්බන්ධව සිටින්නේ උග‍්‍ර එ.ජා.ප. කි‍්‍රයාකාරීන් බවට ද තොරතුරු හෙළි වී තිබේ. එ.ජා.ප. ක‍්‍රියාකාරීන් සහ එ.ජා.ප. හිතවාදී රාජ්‍ය නොවන සංවිධාන කිහිපයක එකතුවෙන් කඩිමුඩියේ පිහිටුවා ගන්නා ලද මේ “මැතිවරණ නිරීක්‍ෂණ” සංවිධානයේ මූලික අරමුණ වී තිබෙන්නේ රජයට එරෙහි අවලාද නඟන මැතිවරණ නිරීක්‍ෂණ වාර්තාවක් අන්තර්ජාතික සංවිධාන වෙත ලබා දීම ය. ඒ වෙනුවෙන් මේ වන විටත් ඔවුන් සුළු සිදුවීම් අතිශයෝක්තියෙන් වාර්තා කිරීමත්, නැඟෙනහිර ප‍්‍රචණ්ඩ කි‍්‍රයා සිදුවන බවට සාවද්‍ය තොරතුරු රැස් කිරීමත් ආරම්භ කොට තිබේ.එ.ජා.ප. ය සහ මුස්ලිම් කොංග‍්‍රසය ආරම්භයේ සිට ම නැඟෙනහිර පළාතේ භීෂණයක් පිළිබඳව මවා පෑමට උත්සාහ ගත් නමුත් පැෆරල් වැනි ස්වාධීන මැතිවරණ නිරීක්‍ෂණ සංවිධානවල වාර්තා මඟින් අනාවරණය කෙරුණේ නැඟෙනහිර මවා පාන භීෂණය පදනම් විරහිත ප‍්‍රකාශයන් බවයි. මෙහි දී තමන්ට වාසිදායක ප‍්‍රකාශ පැෆරල් සංවිධානයෙන් ලබා ගත නොහැකි බව වටහා ගත් එ.ජා.ප. ය පැෆරල් සංවිධානය විවේචනය කිරීමට පටන් ගත් අතර පසුව තමන් ගේ ම කි‍්‍රයාකාරීන් ගෙන් යුත් ව්‍යාජ මැතිවරණ නිරීක්‍ෂණ සංවිධානයක් පිහිටුවා ගැනීම මඟින් රජයට එරෙහි අවලාද නැඟීමේ කි‍්‍රයාමාර්ගයක් දියත් කැර තිබේ.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>11</day>
    </date>
    <link>http://www.silumina.lk/2008/05/11/_art.asp?fn=af0805111</link>
    <topic>නිදි පෙති දී වැරැදුණු තැන පිහි තුඩින් අවසන් ගමනට</topic>
    <author>කීර්ති මෙන්ඩිස්,පිංතූර - දුෂ්මන්ත මායාදුන්න</author>
    <content>නිදි පෙති දී වැරැදුණු තැන..හද ඇඳි රේඛාජීවිතය සුන්දරයිරටේ සංවර්ධනයට උචිත..නැඟෙනහිර හැසිරීම මෙසේ විය යුතුය‘හම්බන්තොට’ ‘ඔලුවිල්’ යනු සැබෑ සංවර්ධනයයිකීර්ති මෙන්ඩිස්,පිංතූර - දුෂ්මන්ත මායාදුන්නවේලාව රාතී‍්‍ර දහයට ආසන්න ය. 119 හදිසි ඇමතුම් අංශයෙන් බණ්ඩාරගම පොලිසියට ඇමතුමක් ලැබුණේ ය.”කිඳෙල්පිටියේ ඇක්සිඩන්ට් එකක්... කවුරු හරි එතැනට යවන්න...”ලැබුණු පණිවිඩය අනුව රාති‍්‍ර රාජකාරියේ යෙදුණු නිලධාරින් එතැනට ගියේ ඉන් පසුව ය. ස්ථානය පරීක්‍ෂාවට ලක් විය. රතුපාට මෝටර් සයිකලයක් බිම පෙරැළී තිබුණේ ය. ඒ අසල ම බිම හිස් වැසුමකි. තවත් සෝදිසි කිරීමේ දී සපත්තුවක් ද එතැන වැටී තිබී හමු විය.”තුවාලකාරයා රෝහලට ගෙන යන්න ඇති...” නිලධාරීහු එලෙස සිතූූහ. මෝටර් සයිකලයත්, හිස් වැසුමත් වම් කකුලක සපත්තුවත් නිලධාරීහු පොලිසියට රැගෙන ආහ.පසුදාට පහන් විය. ස්ථානාධිපති ගීකියනගේ මහතා කිසියම් රාජකාරි කටයුත්තක් සඳහා සහකාර පොලිස් අධිකාරිවරයා සමඟ ස්ථානයෙන් පිටතට යෑමට සූදානම් විය. කාර්යාල දුරකථනය එක දිගට නාද විය.”සර්... කව්දෝ මිනිහෙක් මරා දාලා...”ලැබුණු ඇමතුමට අනුව නිලධාරීනට සිද්ධිය වූ තැනට යන ලෙස උපදෙස් දුන් ස්ථානාධිපතිවරයා රාජකාරිය සඳහා පිටව ගියේ ය. ගෙල කපා මරා දමන ලද පුද්ගලයකු ගේ සිරුර පාරේ වැටී තිබුණේ ය. හොඳින් හැඳ පැළඳ සිටි ඔහු කමිසයට උඩින් ජැකට් එකක් හැඳ සිටියේ ය.”කොහෙන් හරි ගෙනත් මරලා දමලා වගේ...”නිලධාරීහු සිතූූහ. ඒ අතරතුර නිලධාරියකු ගේ උකුසු ඇස් වැටී තිබූ සිරුරේ පාදයක් ළඟ නතර විය.”සර්... මිනිහගේ එක සපත්තුවයි තියෙන්නේ... අනෙක...?”කාටත් ඇති වූයේ කුතුහලයකි.”ඊයේ කිඳෙල්පිටියෙ බයිසිකලය ළඟ තිබුණේ අනෙක් සපත්තුව නේද...?””හරි එහෙනම් එතැනදි උස්සලා මරලා මෙතනට ගෙනත් දාලා වගේ...”දෙතැන අතර දුර කිලෝ මීටර පහළොවක් පමණ විය. නිලධාරීහු ඒ අවට තවත් සෝදිසියකට ලක්කළ ද කිසිදු හෝඩුවාවක් සොයා ගත නොහැකි විය. මියගිය අය ගේ සිරුර තවදුරටත් පරීක්‍ෂා කෙළේ ඉන් අනතුරුව ය. කමිස සාක්කුවේ ඔහු ගේ යැයි සැක කළ හැකි ජාතික හැඳුනුම් පත විය. ඊට අමතරව රිසිට් පත් දෙක තුනක් ද සොයා ගැනිණි. එක් රිසිට් පතක් හෝටල් බිලකි.”ෆ‍්‍රයිඩ් රයිස් දෙකක් ගත්ත බිලක් නේද...?”පොලිසියට හෝඩුවාවක් ලැබිණි.”සර්... බීර බෝතල් දෙකක් ගත් බිලකුත් තියෙනවා...” තවත් නිලධාරියෙක් කීවේ ය.පරීක්‍ෂණ පොලිස් පරීක්‍ෂක ධර්මවීරට බාර විය. පොලිස් පරීක්‍ෂක ආනන්ද ඊට සහාය විය. සොයා ගත් ජාතික හැඳුනුම්පතට අනුව මියගිය අය ගේ ලිපිනය ලෙස සඳහන් වූයේ නිකපොත ය. ඒ අනුව හපුතලේ පොලිසියට ඇමතුමක් දුන් නිලධාරීහු වහා මියගිය අය ගේ සිරුර හඳුනා ගැනීම සඳහා නිකපොත පදිංචි ඔහු ගේ ඥාතීන්ට බණ්ඩාරගම පොලිසියට එන ලෙස දැනුම් දීමක් ද කෙළේ ය.ඒ අතරතුර පරීක්‍ෂණ ආරම්භ විය. පොලිස් පරීක්‍ෂක ධර්මවීර මියගිය අය ගේ කමිසයේ උඩ සාක්කුවේ තිබී සොයා ගත් හෝටල් බිල අනුව අදාළ හෝටලය වෙත ගියේ ය. සේවකයන්ට බිල පෙන්වමින් කරුණු විමසී ය.”ඔව් සර්... මතකයි... කොල්ලෙක් වැඩි වයසකුත් නැහැ... තවත් ගෑනු ළමයෙක් එක්ක ආවේ... මෝටර් සයිකලයෙන්...”නිලධාරීහු බීර බිල පසුපස ද ගියහ. එතැනින් ද ඒ සමාන හෝඩුවාවක් ලබා ගත හැකි විය.”එහෙනම් තවත් කෙල්ලෙකුත් මිනිහත් එක්ක ඇවිත් තියෙනවා... එහෙනම් ඒ කෙල්ලට මොකද වුණේ... “ නිලධාරීන්ට සැකයක් ඇති විය. ඒ අතරතුර මියගිය අය ගේ සිරුර හඳුනා ගැනීම සඳහා ඥාතීහු ඉදිරිපත් ව සිටියහ.”සර්... එයා කොළඹ ෆිනෑන්ස් කොම්පැනියක වැඩ කළේ... නුගේගොඩ තමයි නැවතී හිටියේ...”පොලිසිය ඔවුන්ගෙන් ද ප‍්‍රශ්න කෙළේ ය. සිරුර හඳුනා ගැනීමෙන් පසු ඥාතීන්ට බාර දීම සිදු විය. මිය යන විට ඔහු විසිහතර වැනි වියේ පසු වූ අවිවාහකයෙකි. ලැබුණු තොරතුරු මත පොලිසිය අදාළ ෆිනෑන්ස් සමාගමට ගියේ තවත් හෝඩුවාවක් හෝ සොයා ගන්නට ය.”මිනිහට මොනව හරි කරදරයක් එහෙම තිබුණ ද...” පොලිස් පරීක්‍ෂක ධර්මවීර කාර්යාලයේ ඔහු ගේ මිතුරන් ගෙන් විමසා සිටියේ ය. එක එකා එක එක දේවල් කීහ.”ඔය කාර් සේල් එක්කෙනෙක් එක්ක නම් හුටපටයක් තිබුණා...””නැහැ. එහෙම නෙමේ ගෑනු සම්බන්ධයක් එහෙම...””අපි දන්න විදියට ලොකු සම්බන්ධයක් නම් තිබුණේ නැහැ... වැඩ කරන කෙල්ලෙක් එක්ක හිතවත්කමක් නම් තිබුණා... සමහර විට බිස්නස් එකට වෙන්න ඇති...”කාර්යාලයේ අයෙක් දන්නා දේ කීවේ ය.”එහෙනම් එදා ආවේ මේ කෙල්ල ද...” පොලිස් පරීක්‍ෂකවරයා ගේ මතකය ඈතට දිව ගියේ ය.”කොහේ ද ඔය සේල් එක තියෙන්නේ...”පොලිසිය ඒ අනුව වාහන අලෙවි මධ්‍යස්ථානය සොයා ගියේ ය. එය ඒ වන විටත් වසා දොරගුළු දමා තිබුණේ ය. එතැනින් එහි අයිතිකරු ගේ නිවෙසට යන්නට ද පොලිසිය අමතක නොකළේ ය. නිවෙස ද වසා දමා තිබුණේ ය. පොලිසියට කිසියම් සැකයක් ඇති විය. සිවිල් ඇඳුමෙන් සැරසුණු නිලධාරීන් කිහිප දෙනෙක් සැකකරු ගේ නිවෙස හා වෙළෙඳසල අතර සැරිසරමින් හෝඩුවාවක් සෙව්වහ. දින දෙක තුනක් ගෙවී ගියේ ය.”සර්... කව්දෝ දෙන්නෙක් ඇවිත් අර මිනීමැරුම් කළේ ඒ අය කියලා කියනවා...”පොලිස් පරීක්‍ෂක ධර්මවීර ගේ දෙනෙත් උඩ ගියේ ය. ගෙළ කපා මරා දැමූ පුද්ගලයා ඝාතනය කළේ තමා බව කියමින් පොලිසියට බාර වූ දෙදෙනා කැඳවූ ධර්මවීර ඔවුන් ගෙන් දීර්ඝ ලෙස ප‍්‍රශ්න කෙළේ ය.”එතකොට තමුසෙලා මිනිහා මරනකොට මිනිහ ඇඳගෙන හිටියේ මොනවද...””රතුපාට කමිසයක් සර්...””වෙන...” ඔවුන් නිරුත්තරය.”වෙන ඇඳුමක් තිබුණේ නැහැ සර්...””ජැකට් එකක් දාලාද හිටියේ...”එකෙක් කල්පනා කළේය. අනෙකා ගේ මුහුණ දෙස බැලීය.”නැහැ සර්.. ජැකට් එකක් ඇඳලා හිටියේ නැහැ...”පොලිස් පරීක්‍ෂකවරයාගේ මුවඟට සිනහවක් මතුවිය. මොවුන් අදාළ මිනිමැරුමට සම්බන්ධ අය නොවන බවට ඔහුට තේරුම් ගියේය. තව තවත් ප‍්‍රශ්න කළද කියැවුණේ පරස්පර විරෝධී කතාය.ජීප් රියේ දමාගත් දෙදෙනාට ඔහු මරා දමා තිබූ තැන පෙන්වන ලෙස කීවද ඔවුන්ට එයද හරිහැටි පෙන්වීමට නොහැකි විය.”ඇත්ත කියපන්... කව්ද තමුසෙලා මෙහාට එව්වේ...”දෙදෙනාම බියට පත්වූහ.”ඇත්ත කියන්නම් සර්... අපි ඔච්චර දෙයක් දන්නේ නැහැ සර්.. අපිටත් දැන් බය හිතෙනවා සර්... අනුන්ගේ මිනී මැරුමකට අපිටත් පරිප්පුවක් කන්න වෙන්නේ... සර්..”අපිට ඒ මහත්තයා ඇවිත් කිව්වා සර්... උඹලා මේකට ඉදිරිපත් වෙනවලා රුපියල් ලක්‍ෂයක් දෙනවා කියලා. සතේ අතේ නැතිව හිටිය අපි ඒකයි මේකට කැමති වුණේ සර්...”නිලධාරිහු තව තවත් ඔවුන්ගෙන් ප‍්‍රශ්න කරන්නට වූහ.”අප වාහනයක දාගෙන ඇවිත් ඔය කොහේදෝ තැනක් පෙන්නුවා... මේ විදියට ආවේ මෙහෙම කියපන් කියලා. වැඩේ ඉවරවුණාම ඉතුරු සල්ලි ;දන්නම් කියලා ඇඩ්වාන්ස් එකට දහදාහක් දෙන්නට දුන්නා සර්...”ඔවුන්ගේ ප‍්‍රකාශය අනුව සිද්ධිය පිටුපස සිටි පුද්ගලයා පොලිසිය සොයන්නා බවට තවත් තහවුරු විය. එසේ නම් මොහු මරා දැමුවේ ඇයි? එය සොයාගත හැක්කේ සැකකරු හෝ මියගිය අය සමඟ බයිසිකලේ ගිය බවට සැක කරන තරුණිය හෝ සොයා ගැනීමෙන් පසුව බව පොලිසියට ඒත්තු ගියේය.පොලිසිය යළිත් තොරතුරු සොයා නිවස අසල රැඳී සිටියේය.”සර්.. අද නම් මිනිස්සු ගෙදරට ඇවිත් වගේ...””අපි ඈතින් ඉඳිමු... පොඩ්ඩක් බලමු..”ඒ සමඟම නිවෙසේ ඉදිරි ගේට්ටුව විවෘත විය. ඉන් පිටතට පැමිණියේ සුදු පැහැති වෑන් රියකි. වෑන් රිය මහපාරට ඇදෙන්නට විය. පොලිසිය ඊට හරස් කැපීය.වෑන්රියේ සිටි දෙදෙනා අත්අඩංගුවට පත්වූයේ ඉන්පසුවය. පොලිසිය සැකකරන තරුණියද වෑන්රියේ වූවාය. දෙදෙනා දෙපැත්තට කරමින් ප‍්‍රශ්න කිරීම සිදුවිය. මුලින් ගොතන ලද බොරු කියන්නට පටන්ගත්ත ද සොයාගත් තොරතුරු එකින් එක ඔවුන්ට ඉදිරිපත් කිරීමෙන් පසු ඔවුන්ට ඇත්ත කතාව නොකියා සිටිය නොහැකි විය. අවසානයේ පොලිසිය ඔහු මරා දැමුවේ ඇයිදැයි හෙළිකරගත්තේය.සැකකරු වාහන අලෙවි හලක් පවත්වාගෙන යන්නෙකි. වාහන මිලට ගෙන විකිණීම එතැනදී සිදුවිය. ඊට අමතරව ෆිනෑන්ස් කොම්පැනිවලින් විකුණන වාහන මිලදී ගෙන නැවත විකිණීම ද සිදුවිය. ඔහුගේ සහායට තරුණියක් වූවාය. වාහන විකිණීම කරන කාලය තුළදී සැකකරුට මියගිය පුද්ගලයා හඳුනා ගැනීමට හැකිවිය. මියගිය අය ෆිනෑන්ස් සමාගමක නියෝජිතයකු වීම ඊට හේතුව විය. දැන හැඳුනුම්කම නිසා ඔහු ලවා වාහන අඩුමිලට ගැනීමට සැකකරු උත්සුක වූයේය. ගනුදෙනු එලෙස සිදුවෙද්දී කිසියම් කටයුත්තක් මත සැකකරු හා මියගිය අය අතර අමනාපකමක් ඇතිවිය.මින් කිපුණු මියගිය අය සැකකරුට වාහන විකිණීම නතර කළේය. මින් සැකකරුගේ සිත තදින් පෑරී ගියේය. කොතෙක් උත්සාහ ගත්ත ද මියගිය අය ඊට දැඩි බාධකයක් විය. සැකකරුට ෆිනෑන්ස් සමාගමට ඇතුළුවීම පවා තහනම් විය.ඒ නිසා මාස තුනහතරක් කිසිදු වාහනයක් මිලදී ගැනීමට හෝ විකිණීමට සැකකරුට නොහැකි විය. ඔහු හා මියගිය අය අතර වෛරයක් ඇතිවූයේ ඉන් අනතුරුවය. දෙදෙනා අතර බහින්බස් වීම් ද ඇතිවූයේය. අවසානයේ සැකකරු යම් උපායක් කි‍්‍රයාත්මක කළේය. තමා ළඟ සේවය කරන තරුණිය මීට එක්කාසු කරගත්තේ නම් ප‍්‍රශ්නය විසඳ්‍රගත හැකි බව ඔහුට වැටහිණි.ඔහු මේ බව ඇයට කීවේය. ඇය ලවා මියගිය අයට කතා කෙරුව්වේය. තරුණියට ඔහු සමඟ මිත‍්‍රවන ලෙස ද කීවේය.සියල්ල හරිහැටි සිදුවිය. මියගිය අය හා තරුණිය අතර හිතවත්කමක් ඇතිවිය. වාහන ගනුදෙනුව යළි ඇරැඹුණේ ඉන් පසුවය. සැකකරුගේ සිතට කිසියම් සහනයක් ඇතිවිය.“ඒ අතරතුරත් මිනිහ තැන තැන මට බැණලා තිබුණා සර්... ඒ නිසාම මං දවසක් මිනිහා හම්බවෙලා ඇහුවා උඹ මාත් එක්ක තරහින්ද ඉන්නේ කියලා... එතකොට මිනිහ මට කුණුහරුපෙන් බැන්නා... උඹ දඟලන්න එපා මම උඹට බිස්නස් කරන්න දෙන්නේ නැහැ කියලා කිව්වා සර්...” සැකකරු පොලිස් නිලධාරීන් ඉදිරියේ පැවසුවේය. පොලිසිය ඔහුගේ ප‍්‍රකාශය සටහන් කරන්නට විය.මොහු අදාළ ෆිනෑන්ස් ආයතනයේ සිටියහොත් තමාට වාහන ව්‍යාපාරය පවත්වාගෙන යෑමට නොහැකි වන බව සැකකරුට තේරුම් ගියේය. එසේනම් ඊට කුමක් හෝ කළ යුතු බව ද ඔහු සිතුවේය.අදාළ තරුණිය මීට ඇඳ්‍රගැනීමෙන් මියගිය අයට රිදවිය හැකි බව ඔහුට තේරුම් ගියේය.“උඹ කොහොමහරි මිනිහට කෝල් කරලා කොහේටහරි ගෙන්න ගනින්...” ඒ අනුව තරුණියගෙන් ඇමතුමක් ෆිනෑන්ස් නියෝජිතයාට ලැබිණි.“මට ඔයා හම්බවෙන්න ඕනෑ...”“හරි ඔයා පිළියන්දලට එන්න මං එන්නම්...” සියල්ල හරිහැටි සිදුවිය. තරුණියද වෑන්රියේ දමාගත් සැකකරු ඇය පිළියන්දලින් බස්සවා වෑන්රිය ඈතින් නතර කොටගෙන සිටියේය. වෑන්රිය පැදවූයේ වෙන අයෙකි.වේලාව රාතී‍්‍ර අටට ආසන්නය. මෝටර් සයිකලය තරුණිය අසල නතර විය. ඇය ඊට ගොඩවූවාය. දෙදෙනාම ඉදිරියට ගමන් කළහ. ඈත සිට සියල්ල බලා සිටි සැකකරු රැගත් වෑන්රිය ද ඊට පිටුපසින් සෙමින් සෙමින් ධාවනය විය.ටික දුරකින් මෝටර් සයිකලය නතරවන අයුරු වෑන්රියේ සිටි සැකකරුට පෙනිණි. අවන්හලකින් කෑම පාර්සල් දෙකක් හා බියර් බෝතල් දෙකක් ගත් ඔහු එය තරුණිය අතට දී යළි මෝටර් සයිකලයට ගොඩවන අයුරු සැකකරු බලා සිටියේය.“අපිත් පස්සෙන් යමු... වැඩිය ළං කරන්න එපා... වෑන්එක දැක්කොත් හඳුනන්න පුළුවන්...”මෝටර් සයිකලය ඒ අසල තිබූ තානායමට ඇතුළු වූයේය. කාමරයකට ඇතුළුවූ ඔහු බියර් බෝතලය මූඩියක් ගැලෙව්වේය. කෑම පැකට්ටුවක්ද විවෘත කළේය.“මං ඇඟපත සෝදගෙන එන්නම්...” ඔහු නාන කාමරයට ඇතුළුවිය. තරුණිය කි‍්‍රයාත්මක වූවාය. සඟවාගෙන ආ කුඩු කරන ලද නිදිපෙති කෑමට මුසුවිය.තවත් මොහොතක් ගතවිය.“කෑම එක තිත්තයි වගේ... මට එපා ඔයා කන්න...”“මටත් එපා මගෙත් ඔලුව රිදෙනවා... පෙත්තක් හොයා ගත්තනම්...”“පොඩ්ඩක් ඉන්න මම අහලා බලන්නම්...”ඒ අතරතුර තරුණිය සතු ජංගම දුරකථනය නාද විය. ඇමතුමේ එහා කෙළවර වූයේ සැකකරුය.“නිදිපෙතිත් දැම්මා කෑවේත් නැහැ බියර් බිව්වෙත් නැහැ...”“එහෙනම් වැඩේ හරියන්නේ නැහැ... ඔතන ඉඳලා හරියන්නේ නැහැ... ගෙදරින් හොයනවා කියලා බොරුවක් කියලා මිනිහ පාරට අරන් එන්න...”සියල්ල කිව් පරිදි සිදුවිය. තමා නිවෙසින් සොයන බවත් ඉක්මනින් ගෙදරට යා යුතු බවත් ඇය පැවසුවාය. ඒ අනුව මෝටර් සයිකලය යළි මහපාර දිගේ ඉදිරියට ඇදුණේය. ඒ වන විට වේලාව රාති‍්‍ර නවය පසුවී තිබුණේය.යළි තරුණිය සතු දුරකථනය නාදවිය. එහා කෙළවරේ වූයේ සැකකරුය.“කොහේහරි අයින්කරලා නතර කරගන්න...” සියල්ල එලෙස සිදුවිය. මෝටර් සයිකලය නතරව ඇති අයුරු පිටුපසින් වාහනයේ පැමිණි සැකකරු දුටුවේය.“පාර හරස් කරලා නවත්තපන්”සැකකරු වෑන්රියේ රියැදුරාට කීවේය. වෑන්රිය නතර විය. දොර විවෘත විය. සැකකරු බිමට පැන මෝටර් සයිකලයේ සිටි ඔහු අල්ලාගත්තේය. දෙදෙනා අතර පොර බැඳීමක් සිදුවිණ. ඒ වන විටත් ඔහුගේ ගෙල සිරවී හමාරය. වෑන්රියේ දොර විවෘත කළ සැකකරු ඔහු වෑන්රියට දමාගත්තේය.කලබලයට ඔහුගේ පාදයක තිබු සපත්තුවක් ගැලවී ගියද කළුවරේ එය කාටත් නොපෙනිණි. මෝටර් සයිකලය එතැනම පෙරළිණි. පැළඳ සිටි හිස්වැසුම විසිවිණි.වෑන්රිය යළි පණ ගැන්විණි. තරුණියද වෑන්රියේ ඉදිරි අසුනට ගොඩවිණි. වෑන්රිය ඉදිරියට ඇදිණි.“මිනිහා වෑන් එක ඇතුළෙත් දඟලන්න පටන්ගත්තා සර්... මම මිනිහගේ මූණට දෙක තුනක් ඇන්නා... ගහපු පාරවල් නිසා මිනිහට සිහිය නැතිවුණා වගේ වුණා... ඉන් පස්සේ මිනිහා දැඟලුවේ නැහැ සර්...”මද දුරක් ගිය වෑන්රිය නතරවිණි. ඒ වන විටත් සිහිසුන්ව සිටි ඔහු වෑන්රියෙන් බිමට ඇද දැමු සැකකරු ඔහුගේ ගෙලට පිහිතුඩ තැබුවේය. සියල්ල අවසන් විය. සිරුර එතනම අතහැර දැමු ඔවුන් ඊට යාබදව තිබු තරුණියගේ නිවෙසින් ඔවුන්ගේ ලේ තැවරුණු ඇඳුම් ද සෝදා වෙනත් ඇඳුම් හැඳපැළඳ වෙන්වී ගියේ කිසිවක් කාටත් නොකියන බවට එකිනෙකා පොරොන්දු වෙමිනි.පොලිසිය සැකකරුගේ ප‍්‍රකාශ සටහන් කිරීමෙන් පසු අදාළ තරුණියගෙන් ද ප‍්‍රශ්න කොට එදින වෑන්රිය පැදවූ බව කියන රියදුරාද සමඟ සැවොම අධිකරණයට ඉදිරිපත් කළේය.“මං පිහිය විසිකරන්න කිහිපවතාවක්ම උත්සාහ කළා සර්... ඒත් මට බය හිතුණා... ඒ නිසාම මං පිහිය ගෙදරට අරන් ආවා...”ඝාතනයට උපයෝගී කරගත් පිහිය ද වෑන්රිය ද පොලිස් අත්අඩංගුවට ගත්තේය.පාණදුර කොට්ඨාස බාර ජ්‍යෙෂ්ඨ පොලිස් අධිකාරි සුමිත් එදිරිසිංහ, සහකාර පොලිස් අධිකාරි ඩී.ඩී. ධර්මසේන යන මහත්වරුන්ගේ අධීක්ෂණය මත බණ්ඩාරගම පොලිස් ස්ථානාධිපති ගුණසේන ගීකියනගේ මහතාගේ උපදෙස් පරිදි පොලිස් පරීක්ෂකවරුන් වන ධර්මවීර හා ආනන්ද සිල්වා යන මහත්වරු ද පරීක්ෂණවලට එක්වූහ.සැකකරු පොලිසියට දුන් ප‍්‍රකාශය හා පොලිසිය මෙතෙක් කරන ලද පරීක්ෂණ අනුව ලිපිය සකස් කෙරිණි.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>11</day>
    </date>
    <link>http://www.silumina.lk/2008/05/11/_art.asp?fn=af0805112</link>
    <topic>හද ඇඳි රේඛා</topic>
    <author/>
    <content>නිදි පෙති දී වැරැදුණු තැන..හද ඇඳි රේඛාජීවිතය සුන්දරයිරටේ සංවර්ධනයට උචිත..නැඟෙනහිර හැසිරීම මෙසේ විය යුතුය‘හම්බන්තොට’ ‘ඔලුවිල්’ යනු සැබෑ සංවර්ධනයයිපොඩි එකා බේරගන්න තිරිංග තද කළ බඩඉරිඟª ලොරිය පාර මැද පෙරැළෙයි” ජාතික පුවත්පතක දුටු මේ සිරස්තලය ළඟ මගෙ දෑස් නැවතුණා. දෑස් නැවතිලා තියෙද්දී සිත හුඟාක් දුර ගියා...මේ ලොරිය ආවේ සීප්පුකුලමෙ ඉඳන්. අනුරාධපුර - ති‍්‍රකුණාමල පාරෙ. මිහින්තලේ මහකනදරාව වැව ළඟ තිබෙන සියඹලාගස්වැව හන්දියෙදි පොඩි එකෙක් පාර හරහා පැන්නා. පෙරදා තිබූ වැස්සට පාරත් ලිස්සන සුලුයි. ලොරිය පුරවලා තිබුණු බඩඉරිඟු ‘ලෝඩ්’ එකත් බරයි. තිරිංග තද කළොත් ලොරිය අනිවාර්යයෙන් ම පෙරැළෙනවා. ඒත් මේ සුන්දර දරුවගෙ ජීවිතය.දෙපාරක් හිතුවා නම් මුදලාලිට වන පාඩුව, තමන්ගෙ හා සහායකයගෙ ජීවිතවලට ඇතිවිය හැකි තර්ජනය මේ වගේ දේවල් එයාට කල්පනා වන්නට තිබුණා. ඒ හිත දෙපාරක් එහෙ මෙහෙ ගියේ නැහැ. එක තැන ගල් ගැහුණා.... ඒක තමයි ඒ මනුස්සයා තුළ තිබුණු උතුරා ගිය මිනිස්කම. නෑ. ඊටත් වඩා එයා ළඟ මතු වූ තාත්තාකම. එයාටත් මේ වගෙ දරුවො ඇති. පොඩි එකා නූලෙන් බේරුණා.ලොරිය අනෙක් අතටම පෙරළුණා. බඩඉරිඟු තැලිලා පාර පුරා සී සී කඩ විසිරිලා. ලොරි සහායකයයි රියදුරයි දෙන්නම දැන් රෝහලේ.කහඉර උඩත් මිනී මරන රියදුරනට මේ රියදුරා ආදර්ශයක්. ඔහුගේ තුවාල හෙට අනිද්දා සනීප වේවි. ඒ කැළැල් මැකී යාවි. ඒත්, අර පොඩි එකාගෙ සුන්දර ජීවිතය ඔහු ලෝකයට ඉතිරි කැර දුන්නා. ඒ ආදර්ශය මනුස්සකම ලෝකයෙන් ඉක්මනටම මැකී යන එකක් නෑ.මාදු ගෙඟ් පාළු දූපතක ‘බූරුවා’ ගසමින් සිටි කතුන් 15 ක් පොලිසියට කොටු” තවත් ජාතික පුවත්පතක වාර්තා කළ මේ පුවතත් අපූරුයි. මඳ සිනාවක් වගේ ම පුංචි දුකකුත් එක්ක සුසුමකුත් පිටවුණා.අල්ලාගත් මේ පිරිසෙ දහසය දෙනෙක් හිටියා. ඉන් 15 ක් ම ගැහැනු. කාන්තාව පිළිබඳව අපේ සංස්කෘතියෙ හැම විටම හඳුන්වන්නෙ ළඳ බොළඳ සුන්දර වස්තුවක් හැටියට. ඇය සියුමැලියි. සුකුමාරයි. සෞම්‍යයි. මේ විදියට දුරාතීතයේ කාන්තාව සුමුදු දේ මිස රළු දේවල් කළෙත් නෑ.දෙවියන් වහන්සෙ ලෝකයට මැවූ ඉහළම කලා කෘතිය කාන්තා රූපය යැයි කතෝලික ප‍්‍රජාව දැඩි ලෙස විශ්වාස කරනවා. සිරි රහල් හාමුදුරුවන්ගෙ ඉඳන් අද ඉන්න නව පරපුරේ කවීන් දක්වා ම ඇගේ රූපය වර්ණනා කරලා තියෙනවා. මුවන් වැනි ඇස් ඇත්තී, සඳක් වැනි මුහුණක් ඇත්තී, හංසයන් වැනි පියයුරු ඇත්තී. ඒ විතරක් නෙමෙයි, කරත්ත රෝදයක් වැනි පුළුල් වූ උකුල් තලය ගැනත් වර්ණනා තිබෙනවා.කාන්තා සංවිධාන, ඇයගේ ගෘහස්ථ හිංසනය ගැන, පුරුෂාධිපත්‍යයෙන් බැට කන ගැහැනිය ගැන, ඇගේ විමුක්තිය ගැන නිතරම කතා කරනවා.අපි මෙච්චර කාලයක් ගණිකා වෘත්තියට යොමු වූ කාන්තාවන්, මත්ද්‍රව්‍ය හෝ මත්පැන් විකිණූ කාන්තාවන් ගැන අනන්තවත් ප‍්‍රවෘත්ති කියවල තියෙනවා. ඒත් පාළු දූපතකට වෙලා එක් පිරිමියෙක් තමන්ගෙ ආරක්ෂාවට තබාගෙන ‘බූරුවා’ ගැසූ කාන්තාවන් ගැන අහලා නෑ. මේක කාන්තාවන් ගැන අපේ සිතුවිලි වෙනත් ඉසව්වකට යොමු කරන අවස්ථාවක්. අද ගැහැනුන් විමුක්තිය ලබලයි ඉන්නේ. ඔවුන් ගැහැනියට හිමි තැන පමණක් නොව සම තැන ඉල්ලනවා. මේ බූරුවා ගැහිල්ලෙත් එක දෙයක් තියෙනවා. ඇය ආරක්ෂාව පතනවා - එක පිරිමියෙක් ගෙන් හරි.සෙල්ෆෝනයෙන් දළු ලෑ පෙමට සොහොයුරාගෙන් පොරෝ පහරක්” ඉකුත්දා පළ කළ වාර්තාව ගැන මට හිතෙන්නෙ මෙහෙමයි. සිද්ධිය වාර්තා වන්නේ මාතලේ යටවත්ත ප‍්‍රදේශයෙන්.මේ පෙ‍්‍ර්මයට මුල පිරුවේ පෙම්වතීගේ සෙල්ෆෝනයට ලැබුණු ඇමතුමක්. මාස 9ක් තිස්සේ ම ඔවුන් සෙල්ෆෝනයෙන් ම පෙම් බස් දෙඩුවා. එහෙත් කවරදාවත් මේ දෙදෙනා කොතැකනදීවත් හමුවෙලා නම් නෑ. පළමු හමුවීම යොදාගෙන තිබුණේ පෙම්වතීගේ මාතලේ ගෙදර. තරුණයා රත්නපුරේ හාදයෙක්. නංගීගේ කාමරයේ ඇයත් සමඟ කතාකරමින් සිටින තරුණයා දුටු පෙම්වතීගෙ සහෝදරයා පෙම්වතාට පොරෝ පහර කීපයක් ගැහුවා. පෙම්වතා මිය ගියා. දැන්! සහෝදරයා පොලිස් අත්අඩංගුවේ.බැලූ බැල්මට මේක හරිම අනුවේදනීයයි. ඒත් මේ සිද්ධිය යට කෙතරම් දේ තිබෙනවාද? මුණගැසෙන ඇසුරු කරන අයවත් තේරුම් ගන්න බැරි කාලයක තරුණ කෙල්ලක් කොල්ලකු ගෙදර කාමරයක තබා ගන්න එක එක විදියකට සමාජ ෂ;ර¤ධීයි. අනෙක කෙතරම් මෝඩ වැඩක්දැයි හිතෙනවා.ආදරය හරිම පූජනීයයි. ඒකට වැඳුම් පිදුම් කළ හැකියි. ඒත් අද බොහෝ තරුණයන් තමන්ගෙ හිත යට රාගය සඟවා තරුණියන් රවටනවා. සහෝදරයත් කොල්ලෙක්. එයාට හිතෙන්නෙ එහෙමයි. වැදගත් කෙනෙක් නම් ඇගෙ කාමරයට වදින්නෙ නෑ. එයාට එහෙම හිතෙන්න පුළුවන්.මේ සිද්ධියෙන් ප‍්‍රකට වන්නේ සිද්්ධියට සම්බන්ධ තුන්දෙනාගෙම මෝඩකම විතරයි. සහෝදරයාගේ කරුණු නොසොයා කටයුතු කිරීම, නොඉවසීම තමයි සේරටම මුල. දැන් පෙම්වතාගේ ජීවිතය නැතිවුණා. සහෝදරයත් අමාරුවේ පෙම්වතීටත් මොනවද ඉතිරි.රාධා කි‍්‍රෂ්ණ, උන්මාදචිත‍්‍රා ගාමිණීලා, රෝමියෝ ජුලියට්ලා, ලෝකෙ ඉහළම පෙම්වතුන් පවා පුදුම විදියට හමුවෙලා තියෙනවා. ඒත්, පළමු හමුවීම මෙසේ වීම ගැන කනගාටුයි. පෙම්වතා ගෙදර ගෙන එන්න ඉස්සර ගෙදර අය දැනුම්වත් කළා නම් ඇය අද මේ දුකට පත්වන්නේ් නෑ.මේක අපේ තරුණ තරුණියන්ට අලුතින් හිතන්න කාරණා මතුකරන සිද්ධියක්.එපා කියද්දීත් සොහොයුරාට කසිප්පු දුන් මුදලාලි මරා හිස කපාගෙන ඇවිත් කඩ මණ්ඩියේ ප‍්‍රදර්ශනය කරයි” රත්නපුරේ පැත්තේ සිදුවූ ඛේදනීය සිදුවීමක් පිළිබඳව කියැවෙන මේ සිරස්තලය අබියස මගේ සිත බොහෝ වේලාවක් රැඳී සිටියා. හිත ගැස්සි ගැස්සි එහාට මෙහාට දෝලනය වුණා.උඩින් මත්තෙන් බැලුවොත් මේක තිරිසන් කි‍්‍රයාවක්. මිනිහෙක් මරලා බෙල්ල අරගෙන ඇවිත් කඩමණ්ඩියේ ප‍්‍රදර්ශනය කරලා.ඒත් ඇත්තටම මේක තිරිසන් කි‍්‍රයාවක්ද? නැතිනම් ඊට එහා ගිය ආවේගවල ප‍්‍රතිඵලයක් ද?සොහොයුරා බීගෙන ඇවිත් දෙමාපියන්ට කරදර කරනවා. කසිප්පුකාරයාට කිව්වා කසිප්පු දෙන්ඩ එපා කියලා. ඒත් ඒක ඇහුවෙ නැහැ. ඊට පස්සෙ මරලා හිසත් ප‍්‍රදර්ශනය කළා. පාඩමක් උගන්වන්ඩ.. හැම කසිප්පු කාරයෙකුටම. ගම් රටවල් විනාශ කරන...ඒත් එහෙම තව කෙනකුව මරාදමන්න ඔහුට අයිතියක් තිබෙනවද?මේව උත්තර නැති ප‍්‍රශ්න. නීතිය අනුට උත්තර හොයනවද? මනුෂ්‍ය ධර්මතා අනුව උත්තර හොයනවද? එහෙමත් නැතිනම් ගිනිගන්නා ආවේග අනුව උත්තර හොයනවද කියන එක. මම තවදුරටත් ඒ සිරස්තලය දිහා බලාගෙන හිටියා. මොනතරම් අවාසනාවන්ත සිද්ධියක්ද? ප‍්‍රශ්න රැසක් මතුකරන සිරස්තලයක්.. කතාන්දර කිහිපයක්ම කියාපාන සිරස්තලයක්.. ඒ පැත්ත මේ පැත්ත පෙරළෙන සිරස්තලයක්.. කියල මට හිතුණ.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>11</day>
    </date>
    <link>http://www.silumina.lk/2008/05/11/_art.asp?fn=af0805113</link>
    <topic>ජීවිතය සුන්දරයි</topic>
    <author/>
    <content>නිදි පෙති දී වැරැදුණු තැන..හද ඇඳි රේඛාජීවිතය සුන්දරයිරටේ සංවර්ධනයට උචිත..නැඟෙනහිර හැසිරීම මෙසේ විය යුතුය‘හම්බන්තොට’ ‘ඔලුවිල්’ යනු සැබෑ සංවර්ධනයයිසේපාල් අමරසිංහ නමැති තරුණ පුවත්පත් කලාවේදියා ලියන ලිපි බොහෝ කලක සිටම මම කියවන්නේ ඉතා ආසාවෙන්. ඔහු ලෝක සාහිත්‍යය ගැන හොඳ අවබෝධයක් තිබෙන පත්තරකාරයෙක් බව ඒ ලිපි කියවන විට පැහැදිලි වෙනවා.ඔහු ලංකාදීප පුවත්පතේ විමංසා සාහිත්‍ය අතිරේකයට ලියූ ලිපියක් සහිත පිටුව මට ගෙනත් දුන්නෙ තරංග.“සුනිල් අයිය කැමැති කෙනෙක් ගැන ලියූ ලිපියක්”මම ඉතාම ගරු කරන සහ ආදරය කරන පුවත්පත්වේදිනියක් වූ ඔරියානා ෆලචි සමඟ තවත් පුවත්පත් කලාවේදියෙක් කළ සාකච්ඡාවක්. ඔරියානා ගැන කෙටි විස්තරයකුත් සේපාල් ලියල තියෙනව.එම සාකච්ඡාවේ ඔරියානා ඉතාම වැදගත් ලෙස මම සලකන දෙයක් කියල තියෙනව.“අපට ආදරය කරන්න පූර්ණ අයිතියක් ඇතුවා මෙන් ම වෛර කරන්න ද එවන් වූ අයිතියක් තිබෙනවා.මම ද ආදරය කරනවා සේම වෛර කරනවා. එසේ කිරීමට ඇති ඉඩ මා සතු වූ අතිපූජනීය අයිතියක් ලෙසයි මා සලකන්නේ.”ඔරියානා කියාගෙන යන්නේ ය. ඇතැම් අයට ආදරය කරනවා වගේ තවත් ඇතැම් අයට වෛර කරන බවයි.ඒ අදහසට සමාන අදහසක් මගේ හිතේ ද බොහෝ කලක සිට තැන්පත්ව තිබෙනවා.මම හැමදාමත් කිව්වේ වෛර කරන්න පුළුවන් වන්නෙ කාට හෝ ආදරය කරන කෙනකුට පමණයි කියල. බොහෝ විට මම උදාහරණයක් ලෙස ගත්තේ කෲර පාලකයකුට වෛර කරන්න පුළුවන් වන්නේ ජනතාවට ආදරය කරන කෙනකුට පමණයි කියල. කුපාඩියකුට වෛර කරන්නේ හැදිච්චකමට ආදරය කරන කෙනෙක්. ඒකාධිපතිවාදයට වෛර කරන්නේ ප‍්‍රජාතන්ත‍්‍රවාදයට ගරු කරන කෙනෙක්.ඔරියානාගේ අදහස හඬ නඟා කියවීමෙන් පසු මම මගේ අදහස් කීවේ එහි පැමිණි ‘කලු දොදොල් රංජිත්’ සමඟයි. වෛරය සහ පෙ‍්‍ර්මය ගැන මා කියවූ පොත්වල සඳහන්ව ඇති දේවල් ද මම ඔවුන්ට පහදා දුන්හ.කොනිංග්ස්බර්ගර්ගේ “මරණය සහ පෙ‍්‍ර්මය සමඟ ගමනක්” යන පොතේ මෙහෙම තියෙනව. “මම ඇයට පෙ‍්‍ර්ම කරනව. ඒත් උඹ ඇගේ ජීවිතය කාලකන්නි කරන්න උත්සාහ ගන්නව. ඒ නිසා මම උඹට වෛර කරනවා. ඒ වෛරය නිසා මම උඹ මරනවා.”“එහෙම කියල පිහියෙන් ඇනල සතුරා මරනව.”“කොබෝ අබේ කියන ජපන් ලේඛකයාගේ කෙටිකතාවකත් ඒ වගේ දෙයක් තියෙනව.“උඹ පෙ‍්‍ර්මය කුමක්ද කියල දන්නෙ නැහැ. ඒත් මම දන්නව. පෙ‍්‍ර්මය දන්නා නිසාම මම උඹට වෛර කරනවා. උඹ වගේ එකෙකුට මේ වගේ මරණයක් හොඳ වැඩියි.“අන්තිම වචනය කියනවාත් සමඟම කටුවෙන් අනිනවා.”මම මගේ මිත‍්‍රයින්ට දින දෙකකට පෙරදී මගේ පුතා කී කතාවක් කිව්වා.“පුතා හිනාවෙවී ඉස්කෝලෙ වෙන දේවල් කියනව. ටිකක් වෙලා කතා නැතිව සිටි පුතා මෙහෙම කිව්වා.“මම තාත්තෙ ඉස්කෝලෙදි වැඩිය දඟලන්නෙ නැහැ. කොල්ලොත් එක්ක රණ්ඩුවෙන්නෙත් නැහැ. අද මට එකෙක් බැන්න. මම මොකද කියල අත දිග ඇරිය ගහගන්න වගේ. ගැහුවොත් ගහන්න මම ලැහැස්තිවෙලයි හිටියෙ.”“මම පුතාට මෙහෙම කිව්වා. උඹල හිතයි පුංචි දරුවෙකුට එහෙම කියන්න හොඳ නැහැ කියල. ඒත් මම කිව්ව. පුතේ බැන්නොත් බනින්න. ගැහුවොත් පළවෙනි පාර වලක්වා ගන්න. දෙවැනි පාර ගහන්න ඉස්සෙල්ල ගහන්න.”පුතා හිනා වුනා.බෲස්ලී ගෙ ජීවිත කතාවෙ ඒ වගේ දෙයක් තියෙනව.“මැරයන්ට බයේ ජීවත්වෙලා වැඩක් නැහැ. ඒත් මට හිංසා කරන්න එනකම් බලා ඉඳල වැඩකුත් නැහැ. කමක් නැහැ ගහන්න ආවොත් විතරක් ගහනව.”තරංග ටික වෙලාවක් වගේ මුහුණ දෙස බලාගෙන හිටිය. “සුනිල් අයියා වැඩියෙන් ම වෛර කරන්නේ කාටද?”“මම තාමත් මාක්ස්වාදියෙක්. දුප්පතා සූරාගෙන කන සතුරාට මම වෛර කරනවා. එහෙම වෙන්නෙ මම දුප්පතාට ආදරය කරන නිසයි. මගේ අනෙක් සතුරා කුපාඩියා. එහෙම වෙන්නෙ මම සදාචාරයට ආදරය කරන නිසයි.”</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>11</day>
    </date>
    <link>http://www.silumina.lk/2008/05/11/_art.asp?fn=af0805114</link>
    <topic>රටේ සංවර්ධනයට උචිත ප‍්‍රවාහන සේවාවක් ඇති කරමු</topic>
    <author>සාකච්ඡා කෙළේකුමුදිනී ප‍්‍රියංකා කුරුගල</author>
    <content>නිදි පෙති දී වැරැදුණු තැන..හද ඇඳි රේඛාජීවිතය සුන්දරයිරටේ සංවර්ධනයට උචිත..නැඟෙනහිර හැසිරීම මෙසේ විය යුතුය‘හම්බන්තොට’ ‘ඔලුවිල්’ යනු සැබෑ සංවර්ධනයයිසාකච්ඡා කෙළේකුමුදිනී ප‍්‍රියංකා කුරුගලරටක් සංවර්ධනය කිරීමෙහි ලා කාර්යක්‍ෂම ප‍්‍රවාහන සේවයක් අත්‍යවශ්‍ය වේ. එනමුදු අප රටේ ප‍්‍රවාහන සේවාවල අක‍්‍රමවත් භාවය නිසා දවසේ වැඩි කාලයක් බස් රියේ හෝ දුම්රියේ ගත කරමින් කාලය කා දැමීමට සිදුවන අවස්ථා බොහෝ ය.කාලය රන් හා සමාන ය. මෙසේ නිකරුණේ මහ මඟ කාලය ගෙවා දැමීමට සිදුවීම අතිශයින් ඛේදජනක ය.කාර්යාල, කර්මාන්ත ශාලා ඇතුළු වැඩ බිම්වල කටයුතු සාර්ථකව ඉටු කැර ගැනීමට, පාසල්, රෝහල් ආදී ස්ථානවලට කලට වේලාවට පැමිණ ප‍්‍රබෝධවත් සිතින් වැඩ කටයුතු ඇරැඹීම පිණිස ක‍්‍රමවත් ප‍්‍රවාහන සේවාවක් අත්‍යවශ්‍ය ය. එම නිසා හෙට වෙනුවෙන් අද ම සාර්ථක ප‍්‍රවාහන සේවයක් නිර්මාණය කළ යුතු ය.දිනකට කොළඹ නගරයට ඇතුළු වන වාහන සංඛ්‍යාව හා ඒ සමඟ කොළඹට පැමිණෙන මහජනතාව සංඛ්‍යාත්මකව හඳුනා ගැනීමෙන් ක‍්‍රමවත් ප‍්‍රවාහන පද්ධතියක් නිර්මාණය කැර ගැනීමට බොහෝ කරුණු අවබෝධ කැර ගත හැකි ය.වැඩ කරන දිනක දී කොළඹ නගරයට ඇතුළු වන රථවාහන සංඛ්‍යාව දෙලක්‍ෂ විසිපන්දහසක් පමණ වේ. මේ අතුරින් පෞද්ගලික වාහන සංඛ්‍යාව ලක්‍ෂ දෙකක් පමණ ය. වැඩ කරන දිනක දී මගී ප‍්‍රවාහන බස් රථ දස දහසක් පමණ කොළඹ නගරයට ඇතුළු වන අතර භාණ්ඩ ප‍්‍රවාහනය කරන බර වාහන පසළොස් දහසක් පමණ කොළඹ නගරයට ඇතුළු වේ.මේ සමඟ කොළඹට ඇතුළු වන මහජනතාව සංඛ්‍යාත්මකව අටලක්‍ෂ තිස් දහසක් පමණ වේ. මොවුන් අතුරින් අසූ දහසක් පමණ දුම්රිය භාවිත කරයි. මහා මාර්ග භාවිත කැර පැමිණෙන සංඛ්‍යාව හත් ලක්ෂ පනස් දහසක් පමණ වේ. මේ අතරින් පොදු ප‍්‍රවාහන ක‍්‍රම වන බස් රථ සහ දුම්රිය සියයට 68 ක් ද පෞද්ගලික වාහනවල සියයට 32 ක් වශයෙන් ප‍්‍රධාන නගරයට ඇදෙන මුත් මේ දක්වා වන මාර්ග අවකාශයෙන් සියට 80 ක් පරිහරණයට ගනුයේ ඉහත සියයට 32 වන පෞද්ගලික වාහනය.පෞද්ගලික වාහන ප‍්‍රමාණය අඩු කිරීම සහ පොදු වාහන ප‍්‍රමාණය වැඩි කිරීම හෝ පෞද්ගලික වාහන අඩු ප‍්‍රමාණයක වැඩි මගීන් පිරිසක් ප‍්‍රවාහනය කිරීමට කටයුතු සැලැස්වීමෙන් මාර්ග අවකාශයෙන් විශාල ප‍්‍රමාණයක් ප‍්‍රයෝජනවත් ලෙස පරිහරණයට යෙදවිය හැක. ඉන් තෙල් සඳහා වාර්ෂිකව වැය වන රුපියල් බිලියන 150 ක පමණ මුදල් ප‍්‍රමාණය අඩු කැර ගැනීමට ද හැකි වනු ඇත.හෙට වෙනුවෙන් කළ යුතු හැඩගැස්වීම් උදෙසා මේ සියලු පසුතල අධ්‍යයනය කැර නව ක‍්‍රම වේද, උපාය මාර්ග උපයෝගී කළ යුතු ය.කොළඹ නගරයට මගී ප‍්‍රවේශ ප‍්‍රධාන දොරටු කිහිපයක් තිබේ. ඒවා නම් කොල්ලුපිටිය - ශ‍්‍රී ජයවර්ධනපුර පාර, කොළඹ - නුවර පාර, කොළඹ - රත්නපුර පාර, කොළඹ - හොරණ පාර, ඔරුගොඩවත්ත - අඹතලේ පාර, බොරැල්ල - රාජගිරිය පාර, මට්ටක්කුලිය යන මාර්ගයි. පොදු බස් රථ සැලකිය යුතු ප‍්‍රමාණයක් දිනපතා පැමිණෙන නමුදු මේ වාහනවල මගී ජනතාවට පහසුකම් ප‍්‍රමාණාත්මකව හා ගුණාත්මකව ඉහළ යෑමක් දක්නට නොමැත. මෙය දුම්රිය සඳහා ද එසේ ම වූ ගුණාත්මකව වර්ධනය නො වූ කරුණකි. වාහන ඇතුළත මගීනට ප‍්‍රමාණවත් තරම් පහසුකම් සැපයෙන්නේ නැත. මහා මාර්ගවල ද සෙවණ සපයන බස් නැවතුම්පොළක් හෝ දැක ගැනීමට අවස්ථා අඩු ය.වාහන නැවතුම් අංගණ ප‍්‍රමාණවත් තරම් නැත. ඒවා සුදුසු ස්ථානවල පිහිටුවා නොමැති අතර ඒවායේ අඩු පාඩු රැසකි.කොළඹට කිලෝ මීටර් 10 තරම් දුර ප‍්‍රමාණයක වාහන තද බදයක ඇති වීමට හේතුවනුයේ මේ කරුණයි. වාහන තදබදය නිසා නිරන්තරයෙන් මුහුණපාන ප‍්‍රධාන ප‍්‍රශ්නයක් ලෙස කොළඹ නගරයේ වායු දූෂණය, ශබ්ද දූෂණය පෙන්වා දිය හැකි ය.මේ සියලු කරුණු පිළිබඳව අවධානය යොමු කළ විට අපට හඳුනාගත හැක්කේ අපේ පොදු ප‍්‍රවාහන සේවා බිඳ වැටීමක් සිදු වී තිබෙන බව ය.මාර්ග සංවර්ධන අධිකාරිය, මාර්ගස්ථ මගී ප‍්‍රවාහන අධිකාරිය, මධ්‍යම ගමනාගමන මණ්ඩලය, දුම්රිය දෙපාර්තමේන්තුව මෝටර් රථ ලියාපදිංචි කිරීමේ දෙපාර්තමේන්තුව, ජාතික ගමනාගමන කොමිසම, පළාත් සභා, නගර සභා හා රථ වාහන පොලිසිය මහා මාර්ග හා ප‍්‍රවාහනය සම්බන්ධව කටයුතු කරයි.ගැටලුවලට බලපාන එක් කරුණක් ලෙස මෙකී ආයතනවල අන්තර් සම්බන්ධතාවක් නොමැති කම පෙන්වා දිය හැකි ය. මංසන්ධිවල අධික වාහන තදබදය, පදික වේදිකාවේ වෙළෙඳසල් පවත්වා ගෙන යාම, පදිකයනට මාර්ගය භාවිත කිරීමට සිදුවීම වැනි කරුණු මීට හේතු වශයෙන් සඳහන් කළ හැකි ය.හෙට වෙනුවෙන් අද කළ යුතු ප‍්‍රධාන මෙන් ම මූලික කරුණක් ලෙසට මහාමාර්ග භාවිතයේ දී රියැදුරන් හා පදිකයන් අතර පැවැතිය යුතු විනය ;ගාඩනැංවීම සඳහන් කළ යුතු ය. මාර්ග නීති නිවැරැදි ව අනුගමනය කරන, වාහන බලපත‍්‍ර සහිතව රථ ධාවනයට යොමු වන එමෙන් ම විනීතව මගීන්ට සලකන රියදුරන් හා කොන්දොස්තරවරුන් ගොඩනැංවීම ද කළ යුතු ව තිබේ. රියදුරන් හා කොන්දොස්තරවරුන් පුහුණු කිරීමේ කටයුතු දැනට ජාතික ගමනාගමන කොමිසම මගින් සිදු කෙරේ. එය අනාගතයට ප‍්‍රතිඵලදායක කටයුත්තකි.කොළඹ නගරය ආවරණය වන පරිදි ප‍්‍රවාහනය විධිමත් කැරලීමට ජාතික ගමනාගමන කොමිසමේ සභාපති ආචාර්ය අමල් එස්. කුමාරගේ මහතා ගේ මූලිකත්වයෙන් වැඩපිළිවෙළක් සකස් කැර තිබේ. මෙහි පළමු අංකය ලෙස දැනට කි‍්‍රයාත්මක බස් මාර්ග අංක නැවත වෙනස් කැර ක‍්‍රමානුකූලව සැකසීමට නියමිත ය. එය මේ දිනවල සිදු කෙරෙමින් පවතී. මේ අනුව කෙටි දුරක් ධාවනය වන බස් රථ වැඩිදුරක් ධාවනයේ යෙදවේ.වැල්ලවත්ත සිට නාරාහේන්පිට දක්වා දිවෙන 141 මාර්ග අංක දරන බස් රථය නාරාහේන්පිටින් නොනවත්වා දෙමටගොඩ දක්වා ධාවනයට පියවර ගැනීම උදාහරණයක් ලෙසට දැක්විය හැකි ය.කොළඹ නගරයේ බස් රථ නතර කැර තැබීම හැකිතාක් අඩු කිරීමට කටයුතු සැලසුම් කෙරේ.187 ගුවන් තොටුපොළ - කොටුව ධාවනය වන සුඛෝපභෝගී බස් රථ පමණක් කොටුවේ නොනවත්වා බම්බලපිටියට ධාවනය කෙරේ. 178 බම්බලපිටිය - නාරාහේන්පිට බස් රථය නාරාහේන්පිට නොනවත්වා නාවල, නුගේගොඩ, කොහුවල හරහා පැපිලියාන දක්වා ධාවනය කෙරේ. මේ කටයුතු ඉතා කඩිනමින් සිදු කෙරෙනු ඇත.දුම්රියට මෙන් ම බස් රියට ළඟා විය හැකි ආසන්න තැනකට කාර්, වෑන්, යතුරු පැදි වැනි පෞද්ගලික වාහනවලින් පැමිණීමට සලස්වා ඒ මගින් යළි පොදු ප‍්‍රවාහන ක‍්‍රමවලට යොමු කැර වීම යෝජිත ක‍්‍රමයකි. ආපසු පොදු ප‍්‍රවාහන ක‍්‍රම මගින් පැමිණෙන මගීන්ට තම තමන් ගේ පෞද්ගලික රථවාහන සුරක්‍ෂිතව නැවත ලබා ගත හැකි පරිදි පහසුකම් නිර්මාණය කෙරේ. පළමුව දෙමටගොඩ දුම්රිය ස්ථානයට යාබදව මේ වැඩසටහන කි‍්‍රයාත්මක කිරීමට කරුණු සොයා බලමින් සිටී.සුනම්‍ය කාර්යාල වේලාවන් හඳුන්වා දීම තවත් ක‍්‍රමයකි. පෙරවරු 8.30 සිට පස්වරු 4.30 දක්වා පෙරවරු 9.00 සිට පස්වරු 5.00 දක්වා වශයෙන් සේවා යෝජකයන් සමඟ සාකච්ඡා කොට සුදුසු පරිදි වේලාව සැලසුම් කිරීම මෙහි දී සිදු වේ. මාර්ග තදබදය වළක්වාලීම මෙහි අරමුණයි.වරායට පැමිණෙන වාහන සංඛ්‍යාව හැකි තාක් අඩු කරන්නට උත්සාහ දැරීම ද මේ වැඩසටහනේ තවත් පියවරකි. වරායෙන් භාණ්ඩ මුදා හැරීම පැය 24 පුරා ම සිදු කිරීම සඳහා අදාළ නිලධාරීන් මගින් කරුණු සොයා බැලීම දැනට සිදු කෙරේ.අනෙක් කරුණ වරායට පැමිණෙන පෞද්ගලික වාහන වරායෙන් පිටත නවතා තැබීමට සැලැස්වීමත්, ඉතිරි දුර ප‍්‍රමාණය වරාය දක්වා ගමන් කිරීම සඳහා බස් සේවයක් ලබා දීමට කටයුතු කිරීමත් ය. භාණ්ඩ ප‍්‍රවාහන කන්ටේනර් දිවා කාලයට ධාවනය නොකොට හැකිතාක් රාති‍්‍රයට ධාවනය කැරවීම තවත් යෝජනාවකි.කඩිනම් සේවයක් ලෙසට කිසියම් ගමනාන්තයක් නොමැති; නොකඩවා ධාවනය සිදු කෙරෙන බස් සේවයක් කොළඹ නගර සීමාවේ ආරම්භ කිරීම තවත් යෝජනාවකි. මේ බස් සේවාව ආරෝග්‍ය ශාලා, පාසල් රජයේ කාර්යාල, දෙපාර්තමේන්තු ආදි මහජන සේවය නිරන්තරයෙන් සපයන ආයතන ආවරණය වන පරිදි නිරන්තරයෙන් කි‍්‍රයාත්මක කිරීමට යෝජිත ය.පොදු ප‍්‍රවාහන ක‍්‍රම භාවිත නො කරන මෝටර් රථවලින් රැකියා සඳහා පැමිණෙන පිරිස් සඳහා, සුඛෝපභෝගී ප‍්‍රවාහන සේවාවන් ඇරැඹීමට ද යෝජනා වී තිබේ. මෙවිට මෝටර් රථ, වැනි කුඩා වාහනවලින් වෙන වෙන ම නගරයට පැමිණෙන පිරිසට එක් පොදු ප‍්‍රවාහන ක‍්‍රමයක් හඳුන්වා දීම සිදු කෙරේ.කාර්යාල වේලාවල දී කොළඹ නගර මධ්‍යයේ සිට කිලෝ මීටර් දහයක පමණ දුර ප‍්‍රමාණයක් දක්වා විශාල මඟී සංඛ්‍යාවක් ප‍්‍රවාහනය කිරීම තවත් වසර දහයකින් පමණ ඉතා අත්‍යවශ්‍ය දෙයක් වනු ඇත.මේ සඳහා දැනට මහා මාර්ගයේ පවතින ඉඩ ප‍්‍රමාණය නිසි ලෙස ප‍්‍රයෝජනයට ගත යුතු ය. සැබවින් ම සංවර්ධනය වෙමින් පවතින අනිකුත් රටවලට සාපේක්‍ෂව අපට හොඳ මාර්ග පද්ධතියක් තිබේ. එමෙන් ම රටේ වර්ග කිලෝ මීටර් ගණනට මෙහි ඇති මාර්ග කිලෝ මීටර් ගණන 1.5 ක් පමණ වේ. මෙය සැලකිය යුතු හොඳ අගයකි. මේ සම්පත් නිසි පරිදි ප‍්‍රයෝජනයට ගැනීම ඉදිරියේ දී කළ යුතු ය. දැනට මහා මාර්ගයේ පවතින ධාරිතාව නිසි ලෙස ප‍්‍රයෝජනයට ගත යුතු ය. කාර්මික අංශයෙන් උසස් තත්ත්වයේ වාහන පමණක් භාවිතයට නැඹුරු විය යුතු ය. මෙවිට ද ඉන්ධන සහ කාලය ඉතිරි කැර ගත හැකි වේ. වාහන තදබදය නිසා වාර්ෂිකව නිකරුණේ අපතේ යන ඉන්ධන මිල ප‍්‍රමාණය රුපියල් බිලියන හතළිහක් යැයි ගණන් බලා තිබේ. මේ මුදල ඉතිරි කැර ගැනීම සඳහා දැන් සැලසුම් සම්පාදනය කැරෙමින් පවතී.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>11</day>
    </date>
    <link>http://www.silumina.lk/2008/05/11/_art.asp?fn=af0805115</link>
    <topic>නැඟෙනහිර හැසිරීම මෙසේ විය යුතුය</topic>
    <author>සකස් කෙළේසුභද්‍රා දේශප‍්‍රිය</author>
    <content>නිදි පෙති දී වැරැදුණු තැන..හද ඇඳි රේඛාජීවිතය සුන්දරයිරටේ සංවර්ධනයට උචිත..නැඟෙනහිර හැසිරීම මෙසේ විය යුතුය‘හම්බන්තොට’ ‘ඔලුවිල්’ යනු සැබෑ සංවර්ධනයයිවිද්‍යාත්මක විමර්ශනයක නිගමනයසකස් කෙළේසුභද්‍රා දේශප‍්‍රියමැතිවරණ පිළිබඳ විද්‍යාත්මකව විශ්ලේෂණය කිරීම මැතිවරණ විද්‍යාවේ මූලික කාර්යභාරයයි. එමඟින් මැතිවරණ පිළිබඳ විද්‍යාත්මක අනාවැකි පළ කිරීමේ හැකියාව මෙන්ම ප‍්‍රතිඵල නිකුත්වීමෙන් අනතුරුව විශ්ලේෂණය කිරීමේ හැකියාවක් ද තිබෙනවා.1952 දී ප‍්‍රථම වරට එක්සත් රාජධානියේ දී ආර්.ඩී.මැකලම් නැමැති ඉතිහාසඥයා විසින් මෙම මැතිවරණ විද්‍යාව (ර්‍ථඵධනඩධතධඨර) භාවිතය මඟින් මැතිවරණ අනාවැකි පළකොට තිබෙනවා.මැතිවරණ ප‍්‍රතිඵල විද්‍යාත්මකව යොදා ගනිමින් මැතිවරණ විද්‍යාව අනුව නැඟෙනහිර පළාත් සභා මැතිවරණය සම්බන්ධ විශ්ලේෂණයක් කිරීමේදී මූලික ව වෙන වෙනම දිස්ති‍්‍රක් තුන පිළිබඳ ව ගෙන හැර දැක්විය යුතු යි. මෙහිදී ති‍්‍රකුණාමල දිස්ති‍්‍රක්කය පිළිබඳ ව සැලැකිලිමත් වීමේ දී පාර්ලිමේන්තු මැතිවරණයට පෙර තිබූ ආකාරයට ආසන ක‍්‍රමය අනුව ති‍්‍රකුණාමලය, මුතූර්, සේරුවිල යනුවෙන් 1977 දක්වා ඡන්ද කොට්ඨාස තුනක් වෙන්කර තිබිණි. දැනට කි‍්‍රයාත්මක සමානුපාතික ඡන්ද ක‍්‍රමය අනුව බලන කළ ප‍්‍රතිශතයක් හැටියට ති‍්‍රකුණාමලය දිස්ති‍්‍රක්කයේ දෙමළ සියයට 48 ක්ද, සිංහල සියයට 23.4 ක්ද, මුස්ලිම් සියයට 28.2 ක්ද වශයෙන් ඡන්දදායකයෝ මෙම ප‍්‍රදේශවල ජීවත් වෙනවා.මැතිවරණ විද්‍යාව අනුව විශ්ලේෂණයක යෙදීමට පෙර ඒ නැඟෙනහිර මැතිවරණ ඉතිහාසය පිළිබඳව සලකා බැලිය යුතුයි.කෙසේ වෙතත් මැතිවරණ ඉතිහාසයේ ප‍්‍රථම වරට නැඟෙනහිර පළාතට වෙනම පළාත් සභා මැතිවරණයක් පැවැත්වෙන පළමු අවස්ථාව වශයෙන් ද මෙම මැතිවරණය පෙන්වා දිය හැකියි. ඉදිරි වසර පහක කාලයකට දේශපාලන නියෝජනයක් ලබාගැනීම මෙම මැතිවරණයේ අරමුණයි. මඩකලපුව දිස්ති‍්‍රක්කයේ පළාත් පාලන ආයතන නවයක් සඳහා පැවැති මැතිවරණය ඉතා සාර්ථකව නිමාවට පත්වුණා. දිගාමඩුල්ල, ති‍්‍රකුණාමලය, මඩකළපුව යන දිස්ති‍්‍රක් තුන වෙනුවෙන් ම පවත්වන පළාත් සභා මැතිවරණය එයට වඩා බෙහෙවින්ම වැදගත්.1930 සිට ශ‍්‍රී ලාංකිකයන්ට සර්වජන ඡන්ද බලය පාවිච්චි කිරීමේ අවකාශය ලැබී තිබුණා. ශ‍්‍රී ලංකාවේ මුහුදු තීරයට අයත් විශාල බිම් ප‍්‍රමාණයකට හිමිකම් කියන නැඟෙනහිර පළාතක් ලෙස මෙම ප‍්‍රදේශය හැඳින්විය හැකියි. මෙම මැතිවරණය සම්බන්ධයෙන් මහත් උද්යෝගයක් ඇති වී තිබෙනවා. එම ප‍්‍රදේශයට තෝරා පත්කර ගනු ලබන්නේ අපේක්ෂකයින් හතළිස් ගණනක් වුවත් නාම යෝජනා 1300 පමණ ඉදිරිපත් කර තිබෙනවා. එය විශාල ප‍්‍රගතියක්. මේ ඡන්දය සඳහා රජය, විපක්ෂය සෘජුව මේ සඳහා සහභාගි නොවූවද, රජය ටීඑම්වීපී ජාතක සමඟි පෙරමුණ ඇතුළු ෆේරියල් අෂ්රොෆ් සහ හිස්බුල්ලා ඇතුළත් එක්ව තරග කරන අතර එ.ජා.ප. තරග කරන්නේ මුස්ලිම් කොංග‍්‍රසය සමඟයි. අර්බුදයකට මුහුණ පා සිටිය ද ජ.වි.පෙ. දිස්ති‍්‍රක් තුන වෙනුවෙන් ම නාම යෝජනා ලැයිස්තුවට ඉදිරිපත් වී තිබෙනවා. බොහෝ දුරට ජ.වි.පෙ.ට ලැබෙන්නේ සිංහල ඡන්දයි. මුස්ලිම් ඡන්ද තරමක් දුරට සහ දෙමළ ඡන්ද ස්වල්පයක් ද ඔවුන්ට ලැබෙතැයි සිතිය හැකියි.නැඟෙනහිර පළාතේ දිස්ති‍්‍රක් තුන සලකා බැලීමේදී ඒවායේ සිංහල, දෙමළ, මුස්ලිම් ප‍්‍රජාව අඩු-වැඩි වශයෙන් සිටින්නට පුළුවන්. ආගම් වශයෙන් බැලූ කළ බෞද්ධ, මුස්ලිම්, කි‍්‍රස්තියානි සහ හින්දු යන ආගම් අදහන පිරිස් සිටිනවා. ස්වභාවික සම්පත් බහුල ප‍්‍රදේශයක් ලෙස මෙම ප‍්‍රදේශය හැඳින්විය හැකියි. ති‍්‍රකුණාමල වරාය පිහිටා තිබෙන්නේත් මෙම ප‍්‍රදේශයේ ය. ඉල්මනයිට්, තෝරියා, තෝරියම් ඔක්සයිඩ් වැනි වටිනා සම්පත් රැසක් මේ පළාතේ තිබෙනවා. ඛනිජ සම්පත් මේ ප‍්‍රදේශයේ බහුලයි. මත්ස්‍ය සම්පත් සහ දැව සම්පත් මේ පළාතේ සුලබයි. දිගාමඩුල්ල ඇතුළු සෙසු ප‍්‍රදේශවල රටේ සහල් සහ අනෙකුත් භෝග නිෂ්පාදනයෙන් හතරෙන් එකක් පමණ නිපදවනවා.අතීතයේ සිට සිංහල, දෙමළ, මුස්ලිම් ජනතාව සහයෝගයෙන් ජීවත් වූ ප‍්‍රද්ශයක් ලෙස මෙම ප‍්‍රදේශය හැඳින්විය හැකිය. ඉතිහාසයේ බොහෝ දෙමළ හා මුස්ලිම් ජනයා සියලුම දේශපාලන නායකත්වයට පොදුවේ සහයෝගය ලබා දී තිබෙනවා. කාලය සමඟ සියල්ල වෙනස් වූ අතර මේ වනවිට ජාතීන් අනුව බලය ලබාදීමේ ප‍්‍රවණතාවයක් දක්නට ලැබෙනවා. මෙය අනුමත කළ නොහැකි තත්ත්වයක්. පවතින ඡන්ද ක‍්‍රමයත් මේ සඳහා බලපානවා. 2001 පාර්ලිමේන්තු මැතිවරණයේදී මන්තී‍්‍රවරු 4ක් තෝරාගත්තා. ති‍්‍රකුණාමලය සඳහා මෙයින් තුන්දෙනෙක් මුස්ලිම් හා එක් අයක් දෙමළ ලෙසද තේරී පත්වුණා. සියයට 48ක් සිටින දෙමළ පිරිසට ලැබුණේ එක ආසනයයි. මෙය වරදක්. මේ සමානුපාතික ඡන්ද ක‍්‍රමය අපට ගැළපෙන්නේ නැහැ.මෙය ජාතිවාදී නියෝජනයක් ලෙස දකිනවා. කෙසේවෙතත් මෙම ප‍්‍රදේශවල ඡන්දය පැවැත්වීම ඉතා වැදගත්. එවැනි පරිසරයක් නිර්මාණය වීම ද ඉතා වැදගත්. ජාතීන් අතර සමඟිය තහවුරු කිරීමේ හැකියාව ඇති ප‍්‍රබල භූමි ප‍්‍රදේශයක් ලෙස ද මෙම ප‍්‍රදේශ හඳුන්වා දිය හැකියි. එයට හේතුව ජාතීන්ගේ ඇති විවිධත්වයයි. ලංකාවේ දිගම පාලම වන මනම්පිටිය පාලම පිහිටා තිබෙන්නේ ද මෙම ප‍්‍රදේශයේ. නැඟෙනහිර නවෝදය සමඟ කින්නියා පාලම ද ඉදිකිරීම් කටයුතු ද අරඹා තිබෙනවා.කෙසේ වෙතත් මෙම මැතිවරණයේදී සම මට්ටමේ සිටින ජන කොට්ඨාස කුමන පක්ෂය නියෝජනය කරන ඡන්ද අපේක්ෂකයන්ට ඡන්දය ලබා දේ දැයි විශ්වාස කළ නොහැකියි. පවතින ඡන්ද ක‍්‍රමයේ වරදින් ජාතිවාදී නියෝජනයක් බවට පත් වීමටද ඉඩ තිබෙනවා. උදාහරණ ලෙස දිගාමඩුල්ල දිස්ති‍්‍රක්කයේ මැතිවරණ ආසන හතරක් තියෙනවා. එය අම්පාර, සමන්තුරේ, පොතුවිල් සහ කල්මුණේ වශයෙනි. මෙහි බහුතරය මුස්ලිම් ජනතාවය. සිංහල, දෙමළ ජනතාව ප‍්‍රමාණාත්මක වශයෙන් අඩුය. කෙසේ වෙතත් භූගෝලීය කොට්ඨාස ක‍්‍රමය මේ පළාත් සභා මැතිවරණයට හඳුන්වා දුන්නා නම් මෙම මැතිවරණය වඩා සාර්ථක වේ යැයි මා විශ්වාස කරනවා. දිගාමඩුල්ල දිස්ති‍්‍රක්කයේ ජනව්‍යාප්තියේ මිශ‍්‍ර ස්වභාවයක් දක්නට ලැබෙනවා. මෙම ප‍්‍රදේශවල දෙමළ සහ මුස්ලිම් ජනවර්ග මිශ‍්‍රව වාසය කරනවා.නැඟෙනහිර පළාතේ් මීට පෙර ඡන්ද ප‍්‍රතිඵල යම් ප‍්‍රමාණයකට අධ්‍යයනය කිරීම මෙහි දී වැදගත් වෙනවා. 1947 පාර්ලිමේන්තු මැතිවරණය සමයේ දී ජාති භේදය, ත‍්‍රස්තවාදය පැවැතියේ නැහැ. 1947 දී පාර්ලිමේන්තු මැතිවරණයේ දී ති‍්‍රකුණාමලයෙන් ජය ලැබුවේ ඡන්ද පනස්දහස් ගණනක් ලබාගත් සිවපාලන් මහතායි. ඒ වගේම නන්දියෙස් සිල්වා මහතා ඡන්ද අටසිය ගණනක් ලබාගෙන තිබෙනවා. ඔහු සිංහල අපේක්ෂකයෙක්. මුතූර් ආසනය ජයගෙන තිබෙන්නේ එ.ජා.ප.යෙන් තරග කළ අබුබකර් මහතායි. ඔහුට ලැබී ඇති ඡන්ද සංඛ්‍යාව තුන්දහස ඉක්මවා යනවා. මොහොමඩ් අලි මහතා ඡන්ද එක්දහස් ගණනක් ලබාගෙන දෙවැනි ස්ථානයට ජයග‍්‍රහණය ලබාගෙන තේරී පත්වී තිබෙනවා. මුතූර් සඳහා සිංහල අපේක්ෂකයින් ඉදිරිපත් වී නැහැ. කල්කුඩා ආසනය සඳහා නල්ලයියා නමැති දෙමළ අපේක්ෂකයෙක් ඡන්ද පන්දහසකට අධික ප‍්‍රමාණයක් ලබා ගෙන තිබෙන අතර කේ.ඩබ්.දේවනායගම් මහතා ඡන්ද තුන්දහසකට අධික ප‍්‍රමාණයක් ලබාගෙන තිබෙනවා. නීරාලෙබ්බේ මහතා මුස්ලිම් ජාතිකයකු වන අතර ඔහු ලබාගෙන ඇත්තේ ඡන්ද දෙදහසකට අධික ප‍්‍රමාණයක් පමණයි.මඩකලපුව ආසනය ජය ගත්තේ සින්නලෙබ්බේ මහතායි. ඔහු ලබාගෙන ඇති ඡන්ද සංඛ්‍යාව හාරදහස ඉක්මවා තිබෙනවා. එයට සමගාමීව සුබ‍්‍රමනියම් නම් ;දමළ අපේක්ෂකයා ඡන්ද තුන්දහස් ගණනක් ලබාගෙන තියෙනවා. පදිරිප්පුව ආසනය සඳහා තරග කළ අපේක්ෂකයින් තිදෙනාම දෙමළ අයයි. කල්මුණේ ආසනයේ අපේක්ෂකයන් තිදෙනා ද මුස්ලිම්. මෙහිදී පැහැදිලිවම දෙමළ මුස්ලිම් සිංහල ජනවර්ග මැතිවරණ සහභාගිත්වය පැහැදිලිව ම දැකගත හැකියි.1952 වන විට පැවැතියේ ද ආසන ඡන්ද ක‍්‍රමයයි. මුතූර් ආසනයට මුස්ලිම් අපේක්ෂකයන් දෙදෙනෙක් ඉදිරිපත් වී තිබෙනවා. කල්මුණේ සඳහා ඉදිරිපත්වී ඇත්තේ මුස්ලිම් අපේක්ෂකයන් තිදෙනෙකි. පොතුවිල් සඳහා මුස්ලිම්වරුන් දෙදෙනෙක් ඉදිරිපත් වී තිබෙනවා.1956 මැතිවරණය අනුව යම් ප‍්‍රමාණයකට අපේක්ෂකයන් ගේ් වෙනසක් සිදුවී තිබෙනවා.මුතූර් සඳහා අපේක්ෂකයන් දෙදෙනෙක් වන අතර ඉන් එක් අයෙක් වන්නේ එම්.ඊ.එම්. මොහොමඩ් අලි මහතා ය. ඔහු ලබාගත් ඡන්ද සංඛ්‍යාව දහදාස් ගණනක්. ඔහු සමඟ තරග කෙළේ ඒ.එච්. අල්විස් මහතා ය. ඔහු ඡන්ද එක් දහස ඉක්මවා ලබාගෙන තිබෙනවා. දැනට පවතින මුතූර් ආසනයට සිංහල ඡන්ද විශාල ප‍්‍රමාණයන් ලැබී නැහැ. මුතූර් ආසනය එවකට අයත්ව පැවැතියේ කන්තලේ සහ සේරුවිල ආසනවලට ය. මෙම ප‍්‍රදේශ දෙකේ සිංහල ඡන්ද ලැබී තිබුණා. ති‍්‍රකුණාමලය ආසනයේ දී රාජවරෝදියම් මහතා ඡන්ද හත්දහස ඉක්මවා ලබාගෙන තිබෙනවා. දෙවැනි ස්ථානය ලබාගෙන තිබෙන්නේ මුතුතන්ති‍්‍රගේ නමැති සිංහල අපේක්ෂකයෙක්. ඔහු ඡන්ද දෙදහස් නවයක් ලබාගෙන තිබෙනවා.1960 දී මුතූර් සහ මඩකළපුව ආසනය බහු ආසන බවට පත් විය. එසේ කිරීමට හේතුව මුස්ලිම් සහ දෙමළ පිරිසට නියෝජනයක් ලබාගැනීමටයි. එමෙන් ම මුතූූර් සිංහල ප‍්‍රජාවට නියෝජනයක් ලබාගැනීමටයි. මෙම මැතිවරණයේදී ෆෙඩරල් පක්ෂයෙන් තරග කළ රාජවරෝදියම් මහතා ඡන්ද අටදහස් ගණනකට අධික ඡන්ද ප‍්‍රමාණයක් ලබාගෙන තිබෙනවා. ශ‍්‍රී.ල.නි.ප. යෙන් තරග කළ පියදාස මහතා ලබාගෙන තිබෙන්නේ ඡන්ද එක්දහස ඉක්මවූ ඡන්ද ප‍්‍රමාණයකි. ලංකා ප‍්‍රජාතන්ත‍්‍රවාදී පක්ෂයෙන් ඉදිරිපත් වූ ශ‍්‍රී ලාල් ගුණරත්න මහතා ඡන්ද නවසිය ගණනක් ඉක්මවා ලබාගෙන තිබෙනවා. මේ සඳහා ස්වාධීනව මුතූර් සඳහා තරග කළ ලීලාරත්න මහතා ඡන්ද හත් දහස් නවසියය ඉක්මවා ලබාගෙන තිබෙනවා. නමුත් මෙහිදී පැහැදිලි වන කරුණක් වන්නේ පක්ෂය නොතකා ඡන්දය ලබාදී ඇති බවයි. මේ අවස්ථාවේ දී නීතිඥ ඊ.ආර්.එස්.ආර්. කුමාරස්වාමි මහතා ශ‍්‍රී.ල.නි.ප. යෙන් තරග කර තිබෙනවා. සිංහල ඡන්ද සියල්ලම මෙම අපේක්ෂකයාට ලැබී ඇති බව පෙනෙනවා.දෙමළ පිරිස් විශාල වශයෙන් පදිරිප්පුව ප‍්‍රදේශයේ සිටින අතර ප‍්‍රතිශතයක් ලෙස සියයට 95 ක් පමණ වෙනවා. ත‍්‍රිකුණාමලය ආසනයේ ද සියයට 50 ක් පමණ දෙමළ පිරිස් වාසය කරනවා. කන්තලේ පොතුවිල් නින්තවුර්, සමන්තුරේ ආදී ප‍්‍රදේශවල වැඩි වශයෙන් සිටින්නේ මුස්ලිම් ජාතිකයන්. දෙමළ පිරිස් සාමාන්‍ය ප‍්‍රතිශතයන් සිටිනවා. දිගාමඩුල්ල ප‍්‍රදේශයේ මුස්ලිම් නායකයින් දෙදෙනෙක් සිටිනවා. නමුත් මුස්ලිම් ඡන්ද ප‍්‍රතිශතය සියයට 40 ක් පමණයි. සියයට 35 ක් සිංහල ජනතාවයි. ඉතිරිය දෙමළ ප‍්‍රජාවගේ ඡන්ද. මඩකළපුව මීට ප‍්‍රතිවිරෝධතාවක් දැනගත හැකියි. සියයට 85 දෙමළ පිරිස් ය. සිංහල ඡන්ද පවතින්නේ සියයට 1 ට වඩා අඩු ප‍්‍රතිශතයක්. ති‍්‍රකුණාමලය දිස්ති‍්‍රක්කයේ වඩා ප‍්‍රබල සාධනයක් වන්නේ සිංහල ජනතාවගේ ඡන්ද ප‍්‍රතිශතයක්. ඒ අනුව ති‍්‍රකුණාමලය තීරණාත්මක ඡන්ද සිංහල ඡන්ද මඩකළපුව දෙමළ ඡන්ද, දිගාමඩුල්ල මුස්ලිම් ඡන්ද වශයෙන් වුව ද ඒ හා සමගාමී ව සිංහල ජනයාගේ කි‍්‍රයා කලාපය ද වැදගත්.1970 මැතිවරණය ඉතිහාසය බලන විට වැඩි වාසියක් ලබාගෙන සිටියේ එ.ජා.ප යයි. 1970 එ.ජා.ප ය පරාජයට පත්ව පැවැති අවස්ථාවේ දී පවා නැඟෙනහිර පළාතේ වැඩි ඡන්ද ප‍්‍රමාණයක් ලබාගෙන තිබුණ ද එදාට වඩා වර්තමාන තත්ත්වය විශාල වශයෙන් වෙනස් වී තිබෙනවා. විශාල වශයෙන් මුස්ලිම් කණ්ඩායම් රජයට සහය ලබාදෙනවා. මීට අමතරව ති‍්‍රකුණාමලය සිංහල ඡන්ද ගණන් කිරීමේ පහසුව තකා මේ ක‍්‍රමය භාවිතා කරනවා. මෙහිදී ති‍්‍රකුණාමල දිස්ති‍්‍රක්කයේ ජන සංයුතිය සියයට 48, දෙමළ ඡන්ද දායකයින් සියයට 23.4, සිංහල සියයට 28.2 ක් මුස්ලිම් ඡන්ද දායකයින් මෙම ප‍්‍රදේශවල ජීවත් වෙනවා. මේ අනුව ඡන්දය ප‍්‍රකාශ කිරීමේ නැඹුරුව දෙස බලන කළ එයට කදිම උදාහරණයක් ලෙස දැක්විය හැක්කේ 2005 ජනාධිපති මැතිවරණයයි.අවසාන වශයෙන් මෑතකදී පැවැත් වූ ආසන්නතම මැතිවරණයේ ප‍්‍රතිඵල පිරික්සා බැලිය යුතුයි. ඒ අනුව 2005 ජනාධිපති මැතිවරණයේ ප‍්‍රතිඵල දෙස බැලීමේ දී ති‍්‍රකුණාමල දිස්ති‍්‍රක්කයේ ඡන්දය ප‍්‍රකාශ කිරීමේ ප‍්‍රතිශතය සලකා බැලිය යුතුයි. සේරුවිල ආසනයේ ඡන්ද 21353 මහින්ද රාජපක්ෂ මහතා ලබාගෙන තිබූ අතර රනිල් වික‍්‍රමසිංහ මහතා ඡන්ද 17835 ලබා ගෙන ඇති අතර මුතූර් ආසනයේ මහින්ද රාජපක්ෂ මහතා ඡන්ද 290061 ක් ලබාගෙන ඇති අතර රනිල් වික‍්‍රමසිංහ මහතා ඡන්ද 18817 ලබාගෙන තිබෙනවා. ති‍්‍රකුණාමල ආසනයේ ඡන්ද 41369 ක් රනිල් වික‍්‍රමසිංහ මහතා ලබාගෙන ඇති අතර මහින්ද රාජපක්ෂ මහතා ලබාගෙන ඇත්තේ 10878 ලබාගෙන තිබෙනවා. මෙහිදී දිස්ති‍්‍රක්කය ජයගෙන ඇත්තේ රනිල් වික‍්‍රමසිංහ මහතායි. මෙය අපට ලැබී ඇති ආසන්නතම ඡන්ද ප‍්‍රතිඵලයයි. සේරුවිල, මුතූර් මහින්ද රාජපක්ෂ මහතා ජයගෙන තිබෙනවා. ති‍්‍රකුණාමලය විශාල ඡන්ද ප‍්‍රමාණයකින් ජයග‍්‍රහණය කර තිබෙනවා.මුතූූර් ආසන්නයේ වැඩි වශයෙන් වාසය කරන්නේ මුස්ලිම් ජාතිකයන්, දෙමළ පිරිස් අඩුයි. නමුත් මහින්ද රාජපක්ෂ ජනාධිපතිතුමාට මුතූර් ජයග‍්‍රහණය කළ හැකි වුණා. ඒ අනුව මනිරාසකුලම් සිදුවීම සහ මාවිල් ආරු මුදා ගැනීමෙන් අනතුරුව නැඟෙනහිර මුදා ගැනීමෙන් පසුව නැඟෙනහිර නවෝදය අනුව සංවර්ධනයේ තබා ඇති දැවැන්ත ඉදිරි ගමන සැලැකිල්ලට ගනිමින් මුතූර් ආසනය පෙරට වඩා විශාල ඡන්ද ප‍්‍රමාණයකින් එක්සත් ජනතා ඬදහස් සංධානය ජයග‍්‍රහණය කළ හැකි යැයි මා විශ්වාස කරනවා. සංඛ්‍යා ලේඛනවලට අනුව සහ පසුකාලීනව සිදුවූ සංවර්ධනය යන සිදුවීම්වලට අනුව මේ පළාත් සභා මැතිවරණය ඔවුන්ට ජයග‍්‍රහණය කිරීමට හැකි අවස්ථා විශාල වශයෙන් තියෙනවා.සේරුවිල ආසනය ඉතා පහසුවෙන් ජයග‍්‍රහණය කිරීමට එක්සත් ජනතා නිදහස් සංවිධානයට හැකියාව ලැබෙතැයි සංඛ්‍යාලේඛන අනුව පැහැදිලිවම ප‍්‍රකාශ කළ හැකියි. මීළඟට වඩා වැදගත් වන්නේ ත‍්‍රිකුණාමල ආසනයයි. රනිල් වික‍්‍රමසිංහ මහතා තිස් එක්දහකට අධික ඡන්ද සංඛ්‍යාවකින් මෙම ආසනය ජයග‍්‍රහණය කැර තිබෙනවා. එහෙත් සංඛ්‍යාලේඛන අනුව නොව අද පවතින වර්තමාන එක්සත් ජාතික පක්ෂයේ කි‍්‍රයාකලාපය අනුව බලන කළ ප‍්‍රධාන වශයෙන් ම එක්සත් ජාතික පක්ෂය දෙකඩ වීමත් අනෙක් දෙමළ පක්ෂවල සහයෝගය ලැබීමේ ඇති අඩු ප‍්‍රවණතාවයත් නිසා ති‍්‍රකුණාමලය ආසනය ජයග‍්‍රහණය කිරීමට එජාපයට යම් අපහසුතාවයක් පවතිනවා.මඩකළපුව දිස්ති‍්‍රක්කය ජයග‍්‍රහණය කිරීමට වඩාත් හැකියාව තිබෙන්නේ කුමන පක්ෂයට ද යන කාරණයේ දී අපට සැලැකිල්ලට ගත හැකි ආසන්නතම ඡන්ද ප‍්‍රතිඵලය වන්නේ මෑතකදී පැවැති පළාත් පාලන ඡන්ද ප‍්‍රතිඵලයයි. ඒ අනුව රාවුෆ් හකීම් ගේ නායකත්වයෙන් යුත් මුස්ලිම් කොංග‍්‍රසය 12% ද ටීඑම්වීපී කණ්ඩායම සහ බුලත් කොළයෙන් තරග කළ එක්සත් ජනතා නිදහස් සන්ධානයට හිමිවුණා.මෙම 10 වැනිදාට පැවැත්වීමට නියමිත පළාත් සභා මැතිවරණයේදී පිල්ලෙයාන් පිළ බුලත් කොලයෙන් තරග කරන බැවින් මඩකළපුව දිස්ති‍්‍රක්කයේ අවසන් ප‍්‍රතිඵලය වනුයේ එක්සත් ජනතා නිදහස් සන්ධාන සභිකයන්ට වැඩි ඡන්ද ප‍්‍රමාණයක් හිමිවීමයි. මේ අනුව මඩකළපුව දිස්ති‍්‍රක්කයේ සභිකයන් වැඩි සංඛ්‍යාවක් එක්සත් ජනතා නිදහස් සන්ධානයට ලැබුණු පසු ති‍්‍රකුණාමලය සහ දිගාමඩුල්ල දිස්ති‍්‍රක්ක දෙකේ විය හැකි ප‍්‍රතිඵලය පවතින දේශපාලන යථාර්ථයන් ද සලකා බලමින් විමසා බැලිය යුතුයි. ‘නැඟෙනහිර නවෝදය’ වැනි අතිමහත් සංවර්ධන ව්‍යාපාර එකී දිස්ති‍්‍රක් දෙකේ කි‍්‍රයාත්මක වන බැවින් ප‍්‍රදේශයේ සංවර්ධනය උදෙසා පවතින රජයට ඡන්දය දීමට පෙළඹී මේ නැමියාවට වැඩි ප‍්‍රවණතාවයක් ඇති බව පෙනේ. ඒ අනුව එකී දිස්ති‍්‍රක්ක දෙකෙන් හරි අඩක් සන්ධානයට ලබාගත හැකි ප‍්‍රසාද ආසන දෙක සහිතව සන්ධානයට නැඟෙනහිර පළාත් සභාව හිමි කර ගත හැකි වීම වඩාත් ලබාගත හැකි ප‍්‍රතිඵලය විය හැකි ය.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>11</day>
    </date>
    <link>http://www.silumina.lk/2008/05/11/_art.asp?fn=af0805116</link>
    <topic>‘හම්බන්තොට’ ‘ඔලුවිල්’ යනු සැබෑ සංවර්ධනයයි</topic>
    <author>- ෙද්‍රෟපදී වෑවලගේ</author>
    <content>නිදි පෙති දී වැරැදුණු තැන..හද ඇඳි රේඛාජීවිතය සුන්දරයිරටේ සංවර්ධනයට උචිත..නැඟෙනහිර හැසිරීම මෙසේ විය යුතුය‘හම්බන්තොට’ ‘ඔලුවිල්’ යනු සැබෑ සංවර්ධනයයිඔලුවිල් වරාය ඉඳිකිරීම ඇරැඹුණි. ශී‍්‍ර ලාංකිකයන් ලෙස එය සතුටට කරුණකි. සංවර්ධනය කරා ගමනේ යන අප රට ඒ වෙනුවෙන් තබන ලද තවත් පියවරක් වශයෙන් එය අපගේ සැනසිල්ලට ද හේතුවකි. මුහුදෙන් වටවූ අපේ රට සෙසු ලෝකය සමඟ සබඳතා පවත්වා ගන්නා මාර්ග දෙකකි. ඒ ගුවන් පරිවහන මාධ්‍යය සහ නාවුක පරිවහන මාධ්‍යයයි. අප රට සෙසු ලෝකය සමඟ යා කරන දම්වැල වශයෙන් මෙම පරිවහන මාධ්‍යයන් දෙක කි‍්‍රයා කරයි. ඒ අනුව මෙම පරිවහන මාධ්‍යයන් දෙක අප රටේ අත්‍යවශ්‍ය සේවා අතරට එක් වන්නේ නිරායාසයෙනි. එහෙත් එම පරිවහන මාධ්‍යයන්හි අත්‍යාවශ්‍ය භාවයට සාපේක්ෂව ඒවාට අදාළ සෙසු පහසුකම් ගොඩනැගී ඇත්තේ මඳ වශයෙන් යැයි පැවසීම මුසාවක් නොවේ. මගී ජනතාව වශයෙන් අප විදේශ ගතවන ප‍්‍රධානම මාධ්‍යයත්, විදෙස් සංචාරකයන් අප රටට එන ප‍්‍රධානම මාධ්‍යයත් වන්නේ ගුවන් ප‍්‍රවාහන මාධ්‍යයයි. එහෙත් අප රටේ අන්තර්ජාතික ගුවන් තොටුපොළකට ඇත්තේ කටුනායක ගුවන් තොටුපොළ පමණය. එම ගුවන් තොටුපොළේ හදිසි ආපදා තත්ත්වයක් ඇති වුවහොත් විදේශයන්හි සිට පැමිණෙන ගුවන් යානා ගොඩබෑමට දෙවන ගුවන් තොටුපොළක් නැත. ඒ සඳහා ගුවන් යානාවලට ඉන්දියාව බලා යළි පියාසර කළ යුතු වෙයි.මුහුදු පරිවහන මාධ්‍යය සම්බන්ධයෙන් ද මීට වඩා වැඩි වෙනස්කමක් නැත. රට වටා මහ සයුර තිබුණද මෑතක් වන තුරුම අන්තර් ජාතික නාවුක ගනුදෙනු සඳහා ප‍්‍රධානව යොදා ගන්නා ලද්දේ කොළඹ වරාය පමණයි. ලෝකයේ ප‍්‍රධාන නෞකා මාර්ගයක් සැතපුම් කිහිපයක් එපිටින් තිබියදී හම්බන්තොට තව තවත් කැලයට යට විය.එහෙත් ආරම්භයේ සිටම මෙම ප‍්‍රධාන පරිවහන මාධ්‍ය දෙකට අදාළ පහසුකම් පුළුල් කිරීම කෙරෙහි මේ රජයේ අවධානය යොමු වී ඇති බවක් පෙණුනි. හම්බන්තොට වරාය ඉඳිකිරීම් කටයුතු ආරම්භ කරනු ලැබුවේ ඒ අනුවය. වීරවිල ගුවන් තොටුපොළ ඉඳිකිරීම් ද ඒ සමගම අරඹන බව ප‍්‍රකාශ වුවද මේ දක්වා එහි ඉඳිකිරීම් ඇරැඹී නොතිබීම ද මෙහිදී සිහිපත් කළ යුතුමය. කෙසේ වෙතත් පසුගියදා ඔලුවිල් වරායේ ඉඳිකිරීම් කටයුතු ද ආරම්භ කෙරුණි. නැඟෙනහිර පළාතේ මැතිවරණය ඉලක්ක කර ගන්නා ලද තවත් ඡන්ද ගුණ්ඩුවක් ලෙස ඔලුවිල් වරායේ ඉඳීකිරීම් නිර්වචනය කරනු අසන්නට දකින්නට ලැබුණි. එහෙත් සැබවින්ම ඡන්ද ගුණ්ඩුවක් වශයෙන් හෝ ඔලුවිල් වරාය ඉඳිකිරීම් ඇරැඹීම සතුටට හේතුවකි. ගුවන් තොටක් හෝ නැව් තොටක් රටට එක්වීම සංවර්ධනය වෙනුවෙන් තබන තවත් ඉදිරි පියවරකි. ඔලුවිල් වරාය සඳහා වැය වන මුදල රුපියල් දස ලක්ෂ 8000 ක් ලෙස ගණන් බලා තිබේ. මෙම වරාය ඉඳි කළ පසු ඍජු රැකියා අවස්ථා 11000 ක් හා වක‍්‍ර රැකියා 4000 ක් උදාවන බවද පැවසේ. රජය ප‍්‍රකාශ කර සිටින්නේ අවුරුදු දෙකක කාලයකදී ඔලුවිල් වරාය සාදා නිම කරන බවයි. ඒ අනුව රටේ දකුණු සහ නැඟෙනහිර පළාත් වලට හම්බන්තොට, ඔලුවිල්, කන්කසන්තුරය සහ ති‍්‍රකුණාමලය වශයෙන් වරාය හතරක් හිමි වේ.අපේ රට සංවර්ධනය වන්නේ නම් එහි ප‍්‍රතිලාභ අපටමය. ජීවන තත්ත්වය උසස් වන්නේ අපේමය. එබැවින් රටට යහපතක් කරන්නේ කවුද, කුමන ආණ්ඩුවද යන්න වැදගත් නැත. වැදගත් වන්නේ ඔවුන් කරන දෙය පමණකි. එමෙන්ම යහපත් දෙය කරන්නේ කවුද, අයහපත් දෙය කරන්නේ කවුද යන්න ද පොදු ජනතාවගේ සිත් සතන්වල රැඳී පවතී. තමා ගැන නොව පොදු ජනතාව ගැන, රට ගැන හිතන්නේ කවුද යන බවත් ජනතාවට අමුතුවෙන් කියා දිය යුතු නැත. එබැවින්ම රටේ සංවර්ධනය උදෙසා අවංක හැඟීමෙන් යුතුව කටයුතු කරන පුද්ගලයන් මැතිවරණ හෝ වෙන කිසිවක් ගැන බිය විය යුතු නැත. පොදු ජනතාවගේ මතය එයයි.- ෙද්‍රෟපදී වෑවලගේ</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>11</day>
    </date>
    <link>http://www.silumina.lk/2008/05/11/_art.asp?fn=as0805111</link>
    <topic>මරුට අත වනන දිය ඇලි කොමළියෝ</topic>
    <author>නිහාල් පී. අබේසිංහ සේයාරූ - ජයන්ත සරත් හෙට්ටිආරච්චි</author>
    <content>මරුට අත වනන දිය ඇලි කොමළියෝසුදු යටත් විජිතවාදීන් පිනවීමට එදා අලි ඇල්ලූ හැටිනෙළුම් විලලාබය පිළිබඳ ඇති ආශාව ගින්නක් මෙන් ආක‍්‍රමණශීලීයවිමසිල්ලෙන් සිටිමුදියඇලි සුන්දරය. හෙළ කවියෝ මේවා කාන්තා වරලසට උපමා කළහ. අප රටේ පිහිටි සෞන්දර්යයෙන් අනූන ස්ථාන අතරින් දිය ඇලිවලට හිමිවනුයේ සුවිශේෂී තැනකි. මෙම දියඇලි රටට සංචාරකයන් ඇද්දවීමේලා හේතු සාධක බවට ද පත්ව තිබේ.ජීවිත 66ක් බිලි ගත් බෝපත් ඇල්ලඑසේ වුවද, අපගේ ම ඇතැම් අයගේ අවිචාරවත් හැසිරීම් හමුවේ මෙම සුන්දර ස්ථාන අසුන්දර ස්ථාන බවට පත්වෙමින් තිබේ. මින් ප‍්‍රධාන වන්නේ දියඇලි ආශි‍්‍රතව සිදුවන මරණයන්ය.මෑත කාලයේ දියඇලි සම්බන්ධව වූ මරණ සංඛ්‍යාව තරමක් වැඩිවූ බව වාර්තාවූ අතර ඉන් බොහොමයකට හේතු වූයේ නොසැලකිලිමත්කමය.දියඇලි පිළිබඳව මධ්‍යම පරිසර අධිකාරියේ ලියාපදිංචි පැරැණිම සංවිධානය වන්නේ රත්නපුර දිස්ති‍්‍රක් දියඇලි යොවුන් මිතුරෝ සංවිධානයයි.පසුගිය වසර 8 ක පමණ කාලයේදී කළ ගවේෂණ අනුව අද අපේ රටේ දියඇලි 56 ක් පමණ අනතුරුදායක බවත් පසුගිය වසර 12 ඇතුළත ඒවායේ සිදුවූ අනතුරුදායක මරණ ගණන 810 ක් බවත් එහි සභාපති අසිත ඉන්දික වීරවර්ධන මහතා පවසයි.“භූ විද්‍යාඥ මහාචාර්ය කපිල දහනායක සහ හිටපු භූ විද්‍යාඥ මහාචාර්ය පී.ඩබ්ලිව්. විතානගේ ඇතුළු භූ විද්‍යාඥයන් සහ භූගෝල විද්‍යා මහාචාර්යවරුන් කියන පරිදි රටේ දැනට නියම දියඇලි 272 ක් තිබෙනවා.නමුත් සමහර ස්ථානවල වැසි කාලයට පමණක් තාවකාලික දියඇලි හට ගන්නවා. ඒවා මළ දියඇලි ඒ වගේම සමහර ස්ථානවල මීටර් 2-3 දියඇලිත් තිබෙනවා. මේවා නියම දියඇලි නෙවේ” යැයි අසිත ඉන්දික වීරවර්ධන පවසයි.අසිත ඉන්දික රටපුරා ගොස් නව දියඇලි 25 ක් අලුතින් සොයාගෙන තිබේ. ඉන් 20 කට පමණ අසිත නම් තබා ඇත.වේවැල්වත්තේ පින්නදොළ ඇල්ල, දෙතනගල ඉරටු ඇල්ල, බලංගොඩ වලං ඇල්ල, සමනළ අඩවියේ සමනළ ඇල්ල, මාරපන උමඟ ඇල්ල ඒ අතර ප‍්‍රධාන තැනක් ගනී.ලංකාවේ උසම දියඇල්ල දුල්තොට බඹරකන්ද දියඇල්ලයි. එය අඩි 790 ක් උසයි. ඒත් ඒක පළාත් සභාව නම් කරලා තියෙන්නේ බඹරගල ඇල්ල කියලා. දෙවැනි උස ඇල්ල වලපනේ කුරුඳුඔය ඇල්ලයි.එහි උස අඩි 620 යි. තුන්වෙනි තැන ගන්නා දියලුම ඇල්ල අඩි 560 ක් උසයි. ලංකාවේ පළලම ඇල්ල තලවකැලේ සාන්ත ක්ලෙයාර් ඇල්ලයි. උතුරු නැගෙනහිර ද දියඇල්ලක් තිබෙනවා. ඒ ඔටුනුගල ඇල්ලයි.” අසිත අපට පැවසුවේ දියඇලි ඉතිහාසය ද පෙන්වා දෙමිනි.පසුගිය අවුරුදු සමයේ දෙනියායේ කොල්ලු දොළ ඇල්ල රටපුරා ප‍්‍රසිද්ධ විය. ඒ එකවර තරුණයන් පස්දෙනකු බිලි ගැනීම නිසාය.“ඒ දියඇල්ල සැඩ පහර දරුණු අඩි 40 ක් උස සීතල වතුර ඇති සිංහරාජයෙන් ගලා බසින එකක්. ඒ දියඇල්ලෙන් විතරක් නෙමේ මේ කාලේ මොන දියඇල්ලකින්වත් නෑම ඉතා පරෙස්සමෙන් කළ යුතුයි.මේ මරණයට ලක්විය හැකි ලිස්සා යාමකි.හිටි අඩියේ ජලය වැඩි වෙන්න පුළුවන්. ඉහළට වහින විට ඒ සමඟම ඇල්ලේ විවිධ ස්ථානවලිනුත් දිය පහරවල් හිටි අඩියේ අලුතින් මතුවෙන්න පුළුවන්.” අසිත ඉන්දික පැවසුවේ තමන් වසර 10 ක් තිස්සේ කළ දියඇලිවලින් සිදුවූ මරණ පිළිබඳ ‘පශ්චාත් මරණ පරීක්ෂණ’ වාර්තාවන්ද අප වෙත දිග හරිමිනි.දිවයිනේ දියඇලි 272 ක් ඇසුරෙන් කරන ලද පරීක්ෂණයකට අනුව එයින් 56 ක ජීවිත හානි රැසක් සිදුව ඇති බවට අනාවරණය වී තිබේ. එයින් දියඇලි 20 ක් වඩාත්ම අනතුරුදායක තත්ත්වයක පවතියි.රත්නපුර දිස්ති‍්‍රක්කයේ පිහිටි බෝපත්ඇල්ල, මාතලේ දිස්ති‍්‍රක්කයේ පිහිටි බඹරකිරිඇල්ල, කළුතර දිස්ති‍්‍රක්කයේ පිහිටි දොඩංගොඩ තුඩුගල ඇල්ල, නුවරඑළිය දිස්ති‍්‍රක්කයේ පිහිටි ඇබර්ඩීන් දියඇල්ල, බේකර්ස්, ලක්ෂපාන සහ රත්නපුර දිස්ති‍්‍රක්කයේ පිහිටි කිරිඳි ඇල්ල, වේවැල්වත්තේ පිහිටි ගොක්සිං ඇල්ල, පැල්මඩුල්ලේ පිහිටි මරක්කල ඇල්ල, ඇල්වල ඇල්ල, කල්තොට පිහිටි දූවිලි ඇල්ල, බෙලිහුල්ඔය පිහිටි පහන්තුඩා ඇල්ල, රක්වානේ පිහිටි දහයියා ඇල්ල, මාතර දිස්ති‍්‍රක්කයේ පිහිටි මීදුම් ඇල්ල හෙවත් කොල්ලුදොළ ඇල්ල, බදුල්ල දිස්ති‍්‍රක්කයේ පිහිටි දුන්හිඳ ඇල්ල, කළුතර දිස්ති‍්‍රක්කයේ බදුරලියේ පිහිටි මාකෙලි ඇල්ල යන ඇලි වේ.එම 20 න් වඩාත්ම අනතුරුදායක දියඇලි ලෙස සැලැකෙන්නේ බෝපත් ඇල්ල, බඹරකිරිඇල්ල, තුඩුගල ඇල්ල, බේකර්ස් ඇල්ල, අසුපිණි ඇල්ල, දුන්හිඳ ඇල්ල, රත්නපු ඇල්ල, කල්තොට දූවිලි ඇල්ල, මාකෙළි ඇල්ල, මීදුම් ඇල්ල, පහන්තුඩා යන ඇලි වේ.පසුගිය වසර 12 ක කාලය ඇතුළත එක් එක් දියඇලිවලින් සිදුවූ ජීවිත හානි හා ඒ ආශි‍්‍රත සිදුවූ අනතුරුවලින් වටිනා මිනිස් ජීවිත රැසක් අහිමිවී තිබේ. සංගණනයක් කිරීමේදී විශේෂයෙන්ම දැනට දියඇලිවලින් වැඩිම මිනිස් ජීවිත සංඛ්‍යාවක් අහිමිවී ඇත්තේ බෝපත් ඇල්ල ආශි‍්‍රත ප‍්‍රදේශයෙනි.පනින්නට පෙර සිතා බැලුවා නම් හොඳයි.1993 සිට පොලිස් වාර්තාවලට අනුව සිදුවූ ජීවිත හානි සංඛ්‍යාව 66 දක්වා ඉහළ ගොස් ඇති අතර එම හානි වැඩිමනක්ම සිදුව ඇත්තේ බෝපත් ඇල්ල ප‍්‍රසිද්ධ වීමෙන් පසු බව අනාවරණය විය.අඩි 99 ක් උසැති මෙම දිය ඇල්ල කළුගඟේ අත්තක් වන කුරු ගඟේ පිහිටා තිබේ. දිය ඇලි ආශි‍්‍රත බොහෝ මරණ සිදුව ඇත්තේ බීමත්කම, දියඇල්ල ඉහළ ප‍්‍රදේශයට නැගීම, ගලින් ගලට පැන යාමෙන් ලිස්සා වැටීමෙන් බෝපත් ඇල්ල වැටී නිර්මාණය වන තටාකය ඉතාමත් අනතුරුදායක තත්ත්වයක පවතින අතර එම වළේ නිරන්තරයෙන්ම දිය සුළි හා ගල්කුලකින්ද සමන්විත වීම නිසා බොහෝ මරණ මෙහි සිදුවී තිබේ.මෙම වලට වැටී ජීවිත බේරාගත් පුද්ගලයන් සීමිත වන අතර එම ගල්කුලේ සිරවුවහොත් නැවතත් ඉහළට ඒම අපහසු වේ. මෙය මිනී පෙට්ටි වළ යනුවෙන් ද ගම්මු හඳුන්වති.දෙවැනි ජීවිත හානි සංඛ්‍යාවක් සිදුව ඇත්තේ් රාවණා ඇල්ලෙනි. එහි ගතවූ දසක කීපය තුළ සිදුවූ මරණ ගණන 37 කි.ගල් වලවල් රැසක් මෙහි පවතිනා අතර නිරන්තරයෙන්ම වර්ෂා පතිත වන ප‍්‍රදේශයක් බැවින් මෙම ජීවිත හානි ඉහළ ගොස් ඇති අතර මෙම ප‍්‍රදේශය අධික සීත බවකින් යුක්ත වීම තවත් හේතුවකි.විශේෂයෙන් කෙන්ද පෙරළීම වැනි ආබාධ නිසා මියගිය අයද මෙම දියඇල්ලෙන් වාර්තාවේ. මාතලේ රත්තොට බඹරකිරිඇල්ල වැටී නිර්මාණය වන තැන විශාල තටාකයකි. එම තටාකය අනතුරු භාවය පිළිබඳව නිශ්චිතව සොයාගෙන නොමැති අතර මේ වනවිට සිදුව ඇති ජීවිත අනතුරු සංඛ්‍යාව 17 කට අධිකයි.නුවරඑළිය දිස්ති‍්‍රක්කයේ පිහිටි ඇබර්ඩීන් ඇල්ලේ පසුගිය දශකයේ සිදු වූ ජීවිත හානි සංඛ්‍යාව 5 කට අධික ය. ඝාතන, ඇලිවලින් පැනීම, ඇලි ආශ‍්‍රිත විනෝද වීමට යාමේ දී මෙම අනතුරු සිදු ව තිබේ.විශේෂයෙන් ඩෙවොන් ඇල්ලෙන් පැන සිය දිවි හානිකර ගැනීම් පිරිමි ගැහැනු දෙපක්‍ෂයෙන් ම සිදු ව තිබේ. හෝටන් තැන්නේ පිහිටි බේකර් ගේ දියඇල්ල වැටෙන ස්ථානයේ නෑමට ගොස් එකවර ජීවිත 2 ක් හා තවත් තරුණයන් රැසක් මරණයට පත් ව තිබේ.මෙම දිය ඇල්ල සුන්දරත්වයක් වුවත් එහි ගුප්ත බවක් දක්වයි. මෙම ප‍්‍රදේශවල දිය නෑමේ දී ප‍්‍රවේසම් වීම ද ඉතාමත් අගනේ ය. ලංකාවේ 9 වැනි උස ම දිය ඇල්ල පැල්මඩුල්ලේ පිහිටි කිරිඳි ඇල්ල චණ්ඩ ස්වභාවයක් ගනී.එම දිය ඇල්ලෙන් පසුගිය දශක කීපය තුළ මියගිය සංඛ්‍යාව 14 කි. සිය දිවි හානි කර ගැනීම් ද මෙයින් වාර්තා වේ.මෙම දිය ඇල්ලේ තරමක් ජලය අඩු වන අවස්ථාවේ දී එම දිය ඇල්ල තරණය කිරීමට යාමේ දී හා දිය ඇල්ලේ ඉහළ ප‍්‍රදේශයේ සිටි අවස්ථාවල සැඩ පහරට අසුවීමෙන් මරණයට පත් ව තිබේ. මියගිය තරුණයන් බොහොමයක් ද්‍රවිඩ ජාතිකයන් ය.සංචාරක පුරවරයක් බවට පත්වීමෙන් පසු මත්පැන් සහ විවිධ අපචාර කි‍්‍රයා පිහි ඇනුම්, මංකොල්ලකෑම්, කාන්තාවන් පැහැරගෙන යෑම් ආදි සිදුවීම් ද මෙහි වාර්තා වී තිබේ.කළුතර දිස්ති‍්‍රක්කයේ දොඩංගොඩ පිහිටි තුඩුගල ඇල්ල දේශීය සංචාරකයන් ගේ සංචාරක පුරවරයක් බවට පත්වෙමින් පවතී. විශේෂයෙන් එම ඇල්ල පිහිටි ප‍්‍රදේශය විනෝදකාමීන් ගේ ස්ථානයක් බවට පත්වුවත්, සිදුවන ජීවිත හානිවල අඩුවක් නම් පෙනෙන්නට නැත.විශේෂයෙන් පැරැණියන් සඳහන් කරන්නේ කාන්තාවන්ට මෙම ස්ථානය අපල බවයි. විශේෂයෙන් මෙම ස්ථානයේ මත්පැන් බීම නිසා මරණ සංඛ්‍යාව ඉහළ ගොස් ඇති අතර කාන්තාවන් ගේ මරණ සංඛ්‍යාව ද තරමක වර්ධනයක් පෙන්වයි.මෙම දිය ඇලි ආශ‍්‍රිතව සිදුවන මරණ අතර පාසල් සිසුන් ද, විශ්වවිද්‍යාලවල සිසුන්ද බහුලව වාර්තා වේ.රත්නපුරේ අප‍්‍රකට දිය ඇල්ලක් වුවත් දිය ඇලි වලින් සිදුවන මරණවලින් බෝපත් ඇල්ලට අමතරව වැඩිමනක් ම සිදු ව ඇත්තේ වේවැල්වත්තේ පිහිටි ගොක්සිං ඇල්ලයි.එම දියඇල්ල වැටෙන ස්ථානය ස්ථිරව හඳුනාගෙන නොමැති අතර එම වළට වැටී මියගොස් ඇති සංඛ්‍යාව 12 ඉක්මවන අතර තිදෙනෙකු එකවර මියගිය අවස්ථාවක් ද මෙම දියඇල්ල අවටින් වාර්තා වේ.මෙම දිය ඇල්ල හරස් කොට බලාගාරයක් ඉදිවීම නිසා මෙම අනතුරු වර්ධනයක් වී තිබේ. විශේෂයෙන් පැල්මඩුල්ලේ පිහිටි මරක්කල ඇල්ල වැටෙන ස්ථානය දැකුම්කළු ස්ථානයක් වුවත් පසුගිය කාලයේ තරුණ ජීවිත රැසක් අහිමි කර ඇත.කෑගල්ල දැරණියගල පිහිටි අසුපිණි ඇල්ල වඩාත්ම අනතුරුදායක තත්ත්වයක පවතින දියඇලි නාමලේඛනයට ඇතුළත් වී තිබේ.අවට පදිංචි වයෝවෘද්ධ ජනතාවගෙන් ලබා ගත් පර්යේෂණාත්මක තොරතුරු අනුව මිනිස් ජීවිත රැසක් සිදුව ඇති අතර එය ගණනින් 16 ඉක්මවයි. දිය ඇල්ල වැටෙන ස්ථානය වඩාත් අනතුරුදායක නිසා පය ලිස්සා වැටීමෙන් මෙම අනතුරු සිදු වී තිබේ.ලංකාවේ තෙවන උස ම දිය ඇල්ල ලෙස සඳහන් වන අඩි 560 ක් උසැති දියලුම ඇල්ල ඉහළ සිට පහළට කඹයක ආධාරයෙන් බැසීමට ගිය දමින්ද තාබෲව් තරුණයා මරණයට පත් වීම හා දිය ඇල්ල අසල නෑමට ගොස් සිටි වෙනත් තරුණයෙක් ද දිය ඇල්ල වැටෙන ස්ථානයේ ගලක් ගැලවී ඔහු ගේ හිස මතට වැටීම නිසා මරණයට පත් වී තිබේ.2003 මහා ගංවතුරින් රත්නපුර දිස්ති‍්‍රක්කයේ දෙහෙන ඇතුළු තවත් දිය ඇලි කිහිපයක සිදු වූ අනතුරුවලින් කාන්තාවන් දෙදෙනෙක් සහ පිරිමි 6 දෙනෙක් ජීවිතක්ෂයට පත් වූහ. එය ලංකාවේ එක ම දිනයේ දිය ඇලි කීපයක් අතර සිදු වූ මරණ සංඛ්‍යාවකි.කළුතර දිස්ති‍්‍රක්කයේ පිහිටි මාකෙලි දිය ඇල්ල අද ඉතා ම ජනප‍්‍රිය දිය ඇල්ලක් බවට පත් ව තිබේ. දිය ඇල්ල පිහිටි ප‍්‍රදේශය වර්ෂා දිනවල දී මෙන් ම සෙසු දිනවල දී චණ්ඩ ස්වභාවයක් ගනී.එම ස්ථානවල දී පසුගිය වසර 12 ඇතුළත ජීවිත හානි 15 ආසන්න සංඛ්‍යාවක් සිදුව තිබේ. එම ස්ථානවල එකවර ජීවිත හානි දෙක බැගින් සිදු වූ අවස්ථා ද තිබේ. බලංගොඩ ප‍්‍රදේශයේ කල්තොට දූවිලි ඇල්ල ප‍්‍රදේශය ආශ‍්‍රිතව දිය නෑම අනතුරුදායක තත්ත්වයක් පවතියි.වළවේ ගඟේ පිහිටි මෙම දියඇල්ලට බිලි වූ හා ඒ අවට දිය නෑමට ගොස් පසුගිය වසර 12 ඇතුළත මිනිස් ජීවිත 8 ක් බිලිගෙන තිබේ. හසලක පිහිටි රත්න ඇල්ල පළල් දිය ඇල්ලකි.දිය ඇල්ල පිහිටි ආකාරය නිසා විවිධ අනතුරු රැසක් සිදු වේ. දිය ඇල්ල ආශ‍්‍රිත දින දින සිදුවන මරණ සංඛ්‍යාව ඉහළ යමින් පවතියි.මෙම දිය ඇල්ල නැරැඹීම සඳහා කි. මී. 4 - 5 ක් යෑමට සිදුවන නිසා ඇතැම් අය යන අතරතුරේ බීමත් ව යෑම නිසාත් එම ස්ථානවලට ගොස් දිය නෑමේ දී මෙම අනතුරු සිදු වී තිබේ.මෙසේ මියගොස් ඇති වැඩි පිරිස අවුරුදු 14 - 20 අතර තරුණයන් ය. දිය ඇලි 11 කට ආසන්න සංඛ්‍යාවක දී කාන්තාවන් මියගොස් තිබෙන බවට වාර්තා විය.ශ‍්‍රී පාදය, හෝටන්තැන්න, නමුණුකුල, නකල්ස්, සිංහරාජය ආශ‍්‍රීතව පිහිටි දිය ඇලිවල මේ දිනවල සංචාරය කිරීමේ දී මෙම අනතුරු පිළිබඳ විශේෂයෙන් සැලකිලිමත් විය යුතු ය.මෙම දිය ඇලිවලින් සිදුවන අනතුරු වළකාලීම සඳහා පළාත් පාලන ආයතන නිසි කි‍්‍රයාමාර්ගයක් ගන්නා බවට පෙනෙන්නට නැත. ඔවුන් ගේ උකුසු ඇස යොමු වී ඇත්තේ දිය ඇල්ල විකුණා මුදල් ලබා ගැනීමේ අටියෙනි.සමහරක් පළාත් පාලන ආයතන දිය ඇලිවල සංචාරක ප‍්‍රවර්ධනයක් ඇති කළ ද ඉන් සිදුවන හානිය අති විශාල ය. දියලුම, බඹරකිරි, බෝපත් හා තවත් දිය ඇලිවල ඇති අනතුරුදායක බව හඟවා නාම පුවරු සවිකර තිබුණත් අනෙක් දියඇලිවල එසේ දක්නට නැත.දියඇලි ආශ‍්‍රිත මරණවලින් බොහොමයක් සිදු ව ඇත්තේ් නොසැලකිල්ල, බීමත්කම සහ සිය දිවි හානි කර ගැනීම් නිසා බව වාර්තා වේ. තවත් මරණ සිදුව ඇත්තේ දිය ඇලි ආශ‍්‍රිතව ඇති ආවාට නිසා ය.එලෙස ආවාට සහිත දිය ඇලි ලෙස කුරුවිට බෝපත් ඇල්ල, රාවණා ඇල්ල සහ දුන්හිඳ ඇල්ල ප‍්‍රකට ය. ගලින් ගලට පැන යෑම ද දිය ඇලි ආශ‍්‍රිත මරණවලට තවත් හේතුවකි. ඇතැම් දිය ඇලි ආශ‍්‍රිතව ඇති ගල් මත බැඳී ඇති පාසි හා දිය සෙවළ නිසා මේ ලිස්සායෑම් සිදු වේ.ඇතැම් අය දිය ඇලි ආශ‍්‍රිතව සිටින විස ඝෝර සර්පයන් ගේ දෂ්ඨ කිරිම්වලට ලක් ව මිය යන අතර දිය ඇලි ආශ‍්‍රිතව ක්‍ෂණිකව ඇති වූ සැඩපහරවලට අසුවීමෙන් සිදුවන මරණ සංඛ්‍යාව ද දිනෙන් දින ඉහළ යමින් පවතී.දිය ඇලි නැරැඹීමට ගොස් සිදුවන අනතුරු වැළැක්වීමට ඒ ස්ථානවලට අදාළ පළාත් පාලන ආයතන මගින් දැනුම්වත් කිරීමේ වැඩසටහන් ආරම්භ කළ යුතුයි.ඒ සමග ම සිඳී යන දිය ඇලි සංරක්‍ෂණයට හා ජනප‍්‍රිය හා විපත් ඇති කරන දිය ඇලි අසල අනතුරු වැළැක්වීමට පූර්ණ බලතල ඇති රාජ්‍ය අධිකාරියක් පිහිටුවිය යුතුයි.ඒ සමඟ ම ජනප‍්‍රිය දිය ඇලි අසල ජීවිතාරක්‍ෂක හෝ පොලිස් ඒකක පිහිටුවීමත් කළ යුතුයි” අසිත යෝජනා කරයි.ඕනෑම අයකුට දිය ඇලි පිළිබඳව තොරතුරු ජීවිතාරක්‍ෂක උපදෙස් හා සංරක්‍ෂණ කි‍්‍රයාමාර්ග ලබා දීමට අසිත ඉන්දික කැමැත්තෙන් සිටියි. අංක 50 බී ප‍්‍රධාන පාර බටුගෙදර රත්නපුර ඒ මහතා ගේ ලිපිනය යි’නිහාල් පී. අබේසිංහ සේයාරූ - ජයන්ත සරත් හෙට්ටිආරච්චි</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>11</day>
    </date>
    <link>http://www.silumina.lk/2008/05/11/_art.asp?fn=as0805112</link>
    <topic>සුදු යටත් විජිතවාදීන් පිනවීමට එදා අලි ඇල්ලූ හැටි</topic>
    <author>කේ. ජී. එච්. මුනිදාස</author>
    <content>මරුට අත වනන දිය ඇලි කොමළියෝසුදු යටත් විජිතවාදීන් පිනවීමට එදා අලි ඇල්ලූ හැටිනෙළුම් විලලාබය පිළිබඳ ඇති ආශාව ගින්නක් මෙන් ආක‍්‍රමණශීලීයවිමසිල්ලෙන් සිටිමුමීට වසර 125කට පෙර කුරුණෑගල දිස්ති‍්‍රක්කයේ එබවලපිටිය නම් ස්ථානයේ පැවැති ඇත් ගාලක් පිළිබඳව එංගලන්තයේ පළ කෙරෙන “ඉලස්ටේ‍්‍රටඩ් ලන්ඩන් නිවුස්” පුවත් පතේ 1864 අගෝස්තු 13 මුද්‍රණයේ පළ කෙරුණු ලිපියක් ඇසුරෙනි.වල් අලින් ගාල් කර ඇල්ලීම සියැසින් දැක බලා ගැනීමට අවස්ථාව සලසා දෙමින් බලවත් ස්වදේශීය නායකයන් කීප දෙනකුගේ මෙහෙයවීම මත කැලය මැද කඳවුරකදී දින ගණනාවක් දිවා රාති‍්‍ර පැවැති උත්කර්ශවත් සාදයකට උතුරු දිසාව (උතුරු මැද පළාත) භාර ආණ්ඩුවේ ඒජන්ත එච්. ඔ’ග‍්‍රැඩ් මහතා ප‍්‍රමුඛ ලංකාවේ පදිංචි ඉංගී‍්‍රසි ජාතිකයන් සහ සෙසු යුරෝපීයයෝ ආරාධනා ලැබ සිටියහ.“ඉලස්ටේ‍්‍රටඩ් ලන්ඩන් නිවුස්” පුවත් පතේ එසේ දක්වා තිබිණි.මිය යෑමට ආසන්න ඇතින්නක් හීලෑ අලියෙකු යොදවා නැගිටුවීමට තැත් කරද්දී.ජයතිලක මුදලි සහ හල්පෙ රටේ මහත්මයා ඇතුළු දිස්ති‍්‍රක්කයේ අවශේෂ සිංහල ප‍්‍රභූවරු දැඩි වෙහෙසක් දරා යුරෝපීය අමුත්තන්ට උපරිම වින්දනයක් හා ආශ්වාදයක් ලබා දීම උදෙසා මෙය සංවිධානය කළහ.යාර 60 හෝ 70 දිගින් හා පළලින් යුක්ත, චතුරශ‍්‍රාකාර ගාලට අලින්ට ඇතුළුවීමට හැකි වන පරිදි එහි තුන් පැත්තකින් කපොලු තනා තිබූ අතර සතුන් සෑහෙන සංඛ්‍යාවක් ඇතුළු වූ සැණින් අවුරා දැමිය හැකි අන්දමට ඒවා සකස් කර තිබිණි.ගාල අභ්‍යන්තරයේ ස්වභාවික කැලෑව නොකපා ඉතිරි කර මැද කුඩා ජල පොකුණක් නිර්මාණය කර තිබිණි.අඩි10 ක් හෝ 12 ක් උස ශක්තිමත් දැව කඳන් සිටුවා සකස් කර තිබූ වට වැට වැඩිදුරටත් හරස් අතට පේළි තුනකට රවුම් බාල්ක තබා කැලෑ වැල්වලින් බැඳ ආරක්ෂාව තහවුරු කර ගැනීම අරබයා ඊට සම්බන්ධ කර මුක්කු යොදා ගනිමින් ගාල නිමවා තිබිණි.කාන්තා නරඹන්නන්ගේ පහසුව සඳහා ඉදි කරන ලද මහල් දෙකකින් සමන්විත මණ්ඩපයක් කෙළවරක විය. මීට අතිරේකව කඳවුරට සහභාගි වූ යුරෝපීයන් 130ක පමණ පිරිසකගේ පරිහරණය පිණිස කැලෑ දැව හා තල් අතුවලින් නිමවුණු තාවකාලික නිවාස පේළි දෙකක් ද විය.ඕ’ග‍්‍රැඩ් මහතා සහ ඔහුගේ කිට්ටුතර ආරාධිතයන් වෙනුවෙන් විශේෂයෙන් ඉදි කරන ලද වඩා ඉඩකඩ ඇති සුඛෝපභෝගී නිවහනක් “ද පැලස්” (මාලිගය) ලෙස නම් කර තිබිණි.ඒ අසල වූ තවත් ගොඩනැගිල්ලකට ලන්ඩන් නුවර හමුදා හා නාවික භටයන් උදෙසා වෙන් වුණු “ද රැග් ඈන්ඩ් ෆැම්ස්ච්” නම් කී‍්‍රඩා සමාජ ශාලාවක නාමය යොදා ගෙන තිබූ අතර එය විවේකය හා විනෝදය ලබා දුන් ස්ථානයක් විය.යාබද නගරවලින් පැමිණි යෝනක ජාතිකයන් සහ වෙනත් වෙළෙඳ ව්‍යාපාරිකයන් විසින් ආරම්භ කරන ලද බීම හල් හා නානා විධ වෙළෙඳ කුටි ආදියෙන් ද කඳවුර අංග සම්පූර්ණ විය.තැපැල් හළක් ස්ථාපිත කර තිබූ හෙයින් කෙටි කාලීන තැපැල් සේවාවක් එබවලපිටියේ සිට කි‍්‍රයාත්මක විය.දිවා රෑ නොතකා වර්ග සැතපුම් 7 පමණ වූ ගණ කැලෑවේ අලි 100 ක රංචුවක් වට කර ගාලට රැගෙන ඒමට කැලෑ එළවන්නන් හා මුරකරුවන් සමූහයකගේ ශ‍්‍රමය හා කැපවීම අවශ්‍යය විය.මන්දෙන් මිදීමට වෑයම් කර... බිම පෙරළීමේ සඳහා පුරා දින දහයක් ගත විණි. අලි රැළ ගාලට ඇතුළු වන තෙක් කඳවුරුවාසීන්ට විඳීමට සිදු වන ආයාසකර කාන්සිය මග හැරවීම උදෙසා කඳවුරුවාසීන්ගේ මුදල් පරිත්‍යාග යොදා ගෙන අශ්ව රේස් හා අලි රේස් ඇතුළු මලල කී‍්‍රඩා තරග ආදී විනෝදාංග සංවිධානය කිරීමට පියවර ගෙන තිබිණි.විදේශීය අමුත්තන් මේ අන්දමින් විවේකීව පසු වෙද්දී සිංහල සේවක පිරිස වනයේ තැන තැන ගිනි මැල දල්වා ගෙන අලි එළවීමේ බාරදූර කාර්යයෙහි නිරත වූවෝ ය.ඇතැම් අවස්ථාවක කුපිත වූ අලි රැළ දුර්වල ස්ථානයකදී මිනිස් කවය බිඳගෙන පලා යෑමට උත්සාහ කළත් කෑමුර දී හෝ අහසට වෙඩි තබා හෝ එය වළක්වා ගැනීමට ඔවුහු සමත් වූහ.අලින් ඇල්වීමේ මූලිකත්වය ගෙන කි‍්‍රයා කළේ කුරුණෑගල ජයතිලක මහතා සහ කුඹුරෙවත්තවෙල රටේ මහත්මයා යන දෙදෙනායි. එහිදී විශේෂයෙන් ජයතිලක මහතා ප‍්‍රදර්ශනය කළ කි‍්‍රයාශීලි නිපුණත්වය ගැන කොළඹ පළ කෙරුණු පුවත්පත්වල ඔහු ප‍්‍රශංසාවට ලක් විය.ගාලට ඇතුළු වූ මුල් අලියා දින ගණනාවක් පිපාසාවෙන් පීඩිතව සිට පොකුණේ ජලය ගිජුව පානය කිරීමෙන් පසු එහිම ඇද වැටී මිය ගියේය. එදින රාති‍්‍රයේ තවත් අලි 20 ක් පමණ ගාලට ඇතුළු වූහ.පසු දින උදය ගාලේ දක්නට ලැබුණේ විස්මය දනවන දර්ශනයකි. සා ගින්නෙන් හා පිපාසයෙන් හෙම්බත් වී සිටි සතුන් නොසන්සුන්ව පොකුණේ එහා මෙහා ගමන් කිරීම හේතුවෙන් එය කලු මඩ ගොහොරුවක් බවට පත් වී තිබිණි.පොකුණේ මැද වැටී සිටි මිය ගිය අලියා නිසා එහි නිර්මාණය වූයේ දුක හා වේදනාව මුසු සිත් කම්පා කරවන සුළු චිත‍්‍රයකි.මව් ඇතින්නන් සමග කුඩා පැටවුන් කීප දෙනෙක් ද එහි සිටියහ. ඌරෙකුට වඩා විශාල නොවූ එක් පැටියෙක් තම මවගේ ඉදිරිපස දෙපා අතර සුරක්ෂිතව දඟලමින් සිටියදී ඉබේම නින්දට වැටුණේය.මෙම අලි බබා දුටු බොහෝ දෙනකුගේ, විශේෂයෙන් වේදිකාවේ අසුන් ගෙන සිටි කාන්තාවන්ගේ අනුකම්පාවට ඔහු පාත‍්‍ර විය. ප‍්‍රධාන මණ්ඩපයේ සිටි ආරාධිතයන්ට මදු දැමීමේ කි‍්‍රයාවලිය මනාව නිරීක්ෂණය කිරීමට අවකාශ ලබාදීම් වස් ගාලේ ඉදිරිපස කොටස හෙළිපෙහෙළි කිරීමට පියවර ගැනිණි.මහා මාර්ග දෙපාර්තමේන්තුවේ හීලෑ අලි දෙදෙනකු යොදවා ගස් එකිනෙක පෙරළා දැමීමෙන් මෙය සිදු කෙරිණි. එහි ඉතිරි කෙරුණේ අල්වා ගනු ලබන වල් අලින් බැඳ තැබීමට අවශ්‍ය යැයි හැඟෙන ගස් පමණි.මදු ගසා අල්ලා ගත් ප‍්‍රථම අලියා වසර දෙකක් පමණ වයසැති නාම්බෙකි. හීලෑ දළ ඇතුන් දෙදෙනකුගේ සහායෙන් මොහු පොකුණෙන් ඉවතට පන්නා ගනු ලැබූ අතර වැටුණු ගසක කඳ හරහා පැනීමට පා ඔසවත්ම ඔහුගේ පසු පාදයකට මන්දේ පුඩුව රිංගවා ගනු ලැබීය.තමා හසු වූ බව තේරුම් ගත් තරුණ අලියා මන්දෙන් මිදීමට කීප වරක් වෑයම් කර අසමත් වූ තැන බිම පෙරළී මොර දෙන්නට විය.එහිදී එක ඇතෙක් අහිංසකයාගේ කකුලකින් අල්වා අල ගෝනියක් ගෙන යන්නාක් මෙන් ඔහු ප‍්‍රධාන මණ්ඩපය ඉදිරිපස ඇති අනාවරණ ස්ථානය කරා ඇදගෙන ගියේය.දළ ඇතුන් දෙදෙනා දෙපසින් තද කරගෙන පසු වෙද්දී තරුණ අලියාගේ පාද තුනක් එකට ඈඳ්‍ර ඔහු සුරක්ෂිතව ගසක බඳිනු ලැබීය.අසරණ සතා වරක් හොඬයෙන් ඇද මන්ද කඩා දැමීමටත් වරෙක උපරිම වෙර යොදා ගැලවී යෑමට උත්සාහ කර බැරි වූ තැන බිම පෙරළී අසල සිටි මව් ඇතින්න වෙත දුක් මුසු හඩින් ආයාචනයක් කළේය.එහෙත් හොඬයෙන් සූරා ගත් දූලි හිස මතට දමා ගෙන මව් සෙනහස පළ කරමින් ඇය නිහඬව පසු වූවා ය. මේ එක් අලියකුට අත්විඳින්නට සිදු වූ අතවරයයි. මදු ගසා අල්ලා ගත් සියලුම දෙනාට මුහුණ පාන්නට වූයේ ද ඒ හා සමාන අත්දැකීමකටයි.ගාලට කොටු වී සිටි කුඩා අලි පැටවුන්ට හීලෑ අලින් දැක් වූ සුහද සානුකම්පික ලීලාවත් ඒ අතරම මුරණ්ඩුකාර වැඩුණු සතුන් මෙල්ල කිරීමේදී ඔවුන් අනුගමනය කළ දැඩි කි‍්‍රයා පිළිවෙතේත් කැපී පෙනෙන වෙනසක් දක්නට තිබිණි.මන්දට හසු වූ ළාබාල අලියකු සනසා චාටුවෙන් නම්මා ගැනීමට හීලෑ ලොකු අලි දක්ෂකමක් දැක්වූහ. තම හොඬයෙන් බාලයාගේ සිරුර පිරිමැදීමෙන් හා එසේ නැත්නම් කුඩා පොල් කැබලි පොඩිත්තාගේ මුවග තබා ඔහුගේ සිත් දිනා ගැනීමට ඔවුහු පෙළඹුණහ.මන්දට හසු වූ අලියෙකු පැය කීපයක් ගස් බැඳ තබා අනතුරුව සන්සුන් වූ විට හීලෑ අලි දෙදෙනකුට මැදි කර කඹයකින් ඈඳා අසල ඇති ගඟ වෙත ගෙන යනු ලබයි. වරක් අනෙකුන්ට වඩා කලබලකාරී අලියකු ගඟට ගෙන යාම සඳහා හීලෑ අලින් පස් දෙනෙකු යෙදවීමට සිදු විය.එහිදී තම දැවෙන පිපාසාව සමනය කර ගැනීමට හා ගිනියම් වූ සිරුරු සුවදායක සිහිල් ගං දියෙහි ඔබාගෙන ඇති වෙන තෙක් දිය බීමට ද ඔවුනට අවස්ථාව ලැබිණි. මින් පසුව ඔවුහු ගොඩට ගෙනැවිත් ආපසු වෙන් වෙන්ව ගස් බඳිනු ලබති.අල්වා ගත් අලින්ට නම් තැබීමේ උත්සවය අමතක කළ නොහැකි සිද්ධියකි. මෙය සිදු කරනු ලබන්නේ මුල් වරට ගොව්වකු අලියාගේ පිට මතට නැඟ ගත් පසුවයි.ජයතිලක මුදලිට වෙන් කරන ලද තරුණ අලියකු පිටට අල්ලා ගත් විනාඩි කීපයකින් ගොඩවීමට හැකි වූ නිසා ඔහුට මුදලි විසින් ‘හුරතලා’ යන නම ලබා දෙන ලදී.ඇත් ගාලේදී අල්ලා ගත් මුළු අලින් ගණන 45 කි. මින් තුන් දෙනකු මිය ගිය අතර රැළේ සෙසු අලින් ආපසු කැලෑවට මුදා හරින ලදී.කේ. ජී. එච්. මුනිදාස</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>11</day>
    </date>
    <link>http://www.silumina.lk/2008/05/11/_art.asp?fn=as0805113</link>
    <topic> දත් කැකුළු පාලා..</topic>
    <author>නෙළුම් විල, සිළුමිණ, ලේක්හවුස්, කොළඹ</author>
    <content>මරුට අත වනන දිය ඇලි කොමළියෝසුදු යටත් විජිතවාදීන් පිනවීමට එදා අලි ඇල්ලූ හැටිනෙළුම් විලලාබය පිළිබඳ ඇති ආශාව ගින්නක් මෙන් ආක‍්‍රමණශීලීයවිමසිල්ලෙන් සිටිමුසායනයේ පෙරවරු වැඩ කොටස නිමා විය. ඇතුළත දොර වසා දැමූ අපි දිවා ආහාරය ගැනීමට පෙර මඳ ඉස්පාසුවක් විඳීමු.’ටක්! ටක්!! ටක්! දොරට ගසන හඬක් ඇසිණ.’අයියෝ කවුද මේ අවේලාවේ?’ වෙහෙසට පත් ව සිටි මට කියැවිණ.මා යෙහෙළිය වහා දොර හැරියා ය. දොරින් ඇතුළු වූයේ ඇගේ සැමියා ය. ඔහු ඇයට යමක් පවසනු පෙනිණ. ඔහු සමඟ තවත් පුද්ගලයෙක් ද ආවේ ය. ඒ ඔහු කැටුව ආ අයකු යැයි මම සිතුවෙමි.’මේ කවුද?’ මා යෙහෙළිය සිය සැමියාගෙන් ඇසුවා ය.’දන්නෙ නෑ’ යි කී ඔහු පිට ව ගියේය.ආගන්තුකයා කිසිදු කතාවකින් තොර ව සායනයේ වූ පාද යන්ත‍්‍රයකට ළංව එය පාගමින් යමක් නිරීක්ෂණය කරන්නට වූයේ ය.යෙහෙළිය මදෙස බැලුවා ය. මම ඇය දෙස බැලුවෙමි. අමුත්තා අපට ප‍්‍රශ්නයකි.ජීව වෛද්‍ය ඉංජිනේරු ආයතනයෙන් උපකරණ අලුත්වැඩියා කරන්නට ආ කෙනකු දෝයි මම සිතීමි. එහෙත් එසේ විය නොහැකි ය. අමුත්තා ඊට වඩා උගත් පාට ය; වැදගත් පාට ය.’මේ කවුද?’ මා බස නැඟුණේ සෙමෙනි. එය අමුත්තාට නෑසුණ ගාණ ය. එහෙත් මිතුරිය නැඟූ හඬ ඔහුට ඇසිණ.’සර් අපේ ආර්.ඩී.එස්. (ප‍්‍රාදේශීය දන්ත වෛද්‍ය) ද?’’ඔව්, මාව අඳුරන්නෙ නැද්ද? ඇයි මම මීගස්තැන්නෙ ජංගම සායනේට ආවෙ?’නව ප‍්‍රාදේශීය දන්ත ශල්‍ය වෛද්‍යවරයා කළුතරට පැමිණ සිටින වග සැබැවින් ම මා දැන සිටියේ නැත. ඒ තබා එබඳු වෛද්‍යවරයකු මෙබඳු කාර්මික අත්හදා බැලීමක් උදෙසා හුදෙකලාව ම එනු ඇතැයි යන්න ද මට සිතාගත නො හැකි ය.’සර් දැක්කද අපි මීගස්තැන්නෙ ඉන්නව‘ මම ඇසීමි. ඔහු මඳ සිනාවක් පෑවේ ය.දන්ත චිකිත්සකවරියන් පාගන පාද යන්ත‍්‍රයක් මුල් වතාවට පාගා බැලූ ප‍්‍රථම දන්ත ශල්‍ය වෛද්‍යවරයා ඔහු විය හැකි ය. තමා බඳු ආරෝහපරිණාහ දේහධාරියකුට එය පෑගීම අපහසු නම් කාන්තාවන් එය පාගන්නේ කෙසේ ද යන්න ඔහු පසක් කරගත්තා විය යුතුය. ඒ අවබෝධයේ ප‍්‍රතිඵල ලැබෙන්නට වැඩි දිනක් ගත නොවී ය.කළුතර නියෝජ්‍ය පළාත් සෞඛ්‍ය සේවා අධ්‍යක්ෂ කාර්යාලයය යටතේ පාලනය වන සෑම පාසල් දන්ත චිකිත්සාගාරයකට ම ඉතිහාසයේ ප‍්‍රථම වතාවට පාද යන්ත‍්‍ර වෙනුවට විදුලියෙන් ක‍්‍රියා කරන මයික්‍රො යන්ත‍්‍රයක් ලැබිණ.දන්ත වෛද්‍ය උපකරණ ගෙන්වීම සඳහා ඉකුත් වසර තුළ සෑහෙන මුදලක් වැය කළ බව අපි දනිමු. අපට ද මෙබඳු මට්ටමින් හෝ සැලකීම ගැන කළුතර ප‍්‍රාදේශීය දන්ත ශල්‍ය වෛද්‍ය රොහාන් කුරේ, කළුතර නියෝජ්‍ය පළාත් සෞඛ්‍ය සේවා අධ්‍යක්ෂ අනිල් දිසානායක යන මහත්වරුන්ට අපගේ ප‍්‍රණාමය පිදේ.දැනට පාසල් දන්ත චිකිත්සාගාරවල තිබෙන කල් ඉකුත් ව ගිය දන්ත පුටු වෙනුවට නවීන දන්ත පුටු හඳුන්වාදීමට ඔබ දෙපළට හැකියාව ලැබේවා යි පතමි.අනන්‍යතාව සඟවා තැබීමට කැමැති දන්ත චිකිත්සකවරියක විසින් යොමු කරන ලද ලිපියක් ඇසුරිනි.විෂය අධීක්ෂණ කාර්යයක් සඳහා ප‍්‍රදේශයේ කුඩා පාසලකට ගියෙමි. ඉතා දැකුම්කලු, ප‍්‍රසන්න වාතාවරණයක පිහිටා ඇති මේ විදුහල දුටු පමණින් ම නෙත, සිත පිනා යයි. විවිධ බෝග වර්ගවලින් ද, මල්වලින් ද පරිසරය සුන්දර වී ඇත.විදුහල්පතිනිය සාදරයෙන් මා පිළිගත්තා ය. ඇය වෙතින් දිස්වූ ළෙන්ගතු ස්වරූපය මඳ වේලාවක් ඇය හා සංවාදයේ යෙදීමට මා පෙළඹවී ය.සිංහල විෂයය කෙරෙහි ඇය තුළ වූයේ දැඩි ඇල්මකි. ඇය සිංහල සාහිත්‍යය පිළිබඳ ව උසස් දැනුමක් ඇති, සාහිත්‍ය කෘති පරිශීලනයට උනන්දු වන, අන් අය ද කියවීමට පොළඹවන විදුහල්පතිනියකි.මා ද විවිධ සාහිත්‍ය කෘති කෙරෙහි විශේෂ ඇල්මක් දක්වන, ගුරුවරියක ලෙස සේවයේ යෙදී සිටි අවධියේ පාසල් දරුවන් ද කියවීමට බොහෝ සේ නැඹුරු කළ අයකු බැවින් විදුහල්පතිනිය ඒ සඳහා ගෙන ඇති කි‍්‍රයාමාර්ගයන් පිළිබඳ ව විමසීමි.“මම බොහොම මහන්සි වෙලා මේ පාසලේ දරුවන්ට කුඩා පුස්තකාලයක් හැදෙව්වා. එක්තරා ආයතනයක් ඒක වැඩිදියුණු කළා. දැන් වටිනා පොත් ගොඩක් අපට ලැබිලා තියෙනවා. පුස්තකාලයට වෙන ම ගුරුවරයෙක් යොදවන්න විධියක් නැහැ. ඒ නිසා මම ඉතිහාසය උගන්වන ගුරුතුමියට ඒ කාර්යයත් පවරලා තියෙනවා. එයා නිදහස් කාලඡේදවල දී පන්තිවල දරුවන් ගෙන්වලා ක‍්‍රමානුකූල ව ඒ කටයුතු කරනවා.”විදුහල්පතිනිය විස්තර කළා ය.“ළමයි පොත් කියවනව ද? පොත්වලට ආශාවක් දක්වනව ද?” මම ඇසීමි.“ඔව්, මම හැම පන්තියකට ම බාස්කට් එක බැගින් දීලා තියෙනවා. ගුරුවරයෙක් නැති වෙලාවට පන්ති නායකයා ගිහින් පුස්තකාලයෙන් පොත් ඉල්ලගෙන ඒ බාස්කට් එකේ දාගෙන ඇවිත් හැම ළමයකුට ම පොත බැගින් දෙනවා. කාලපරිච්ඡේදය අවසන් වුණහම නැවත ඒ විදියට ම අරගෙන ගිහින් පුස්තකාලය භාර ගුරුතුමියට දෙනවා.”විදුහල්පතිනිය ගේ වදන්වලින් මම මහත් සතුටට පත්වීමි.“මටත් ආසයි පුස්තකාලය බලන්න. අධීක්ෂණ කටයුතු අවසන් වුණාට පස්සේ පුස්තකාලය බලන්න යමු.” මම යෝජනා කළෙමි. විදුහල්පතිනිය ද ඊට කැමැත්තෙන් එකඟ වූවාය.ඉන්පසු මම විදුහලේ දරුවන් සමඟ ද විෂය භාර ගුරු මහත්මිය සමඟ ද ඉගෙනුම්, ඉගැන්වීම් කටයුතු සම්බන්ධයෙන් බොහෝ දේ සාකච්ඡා කළෙමි. දරුවන් සමඟ පාඩම් කටයුතුවල ද යෙදුණෙමි. “හෙටත් එන්නැ”යි ඔවුහු මට ආරාධනා කළහ. එවිට මා කවරකුයි ගුරු මහත්මිය දරුවන්ට පැහැදිලි කර දුන්නා ය.“නැවත දවසක එන්නම්” මම ඔවුන්ට පොරොන්දු වීමි.පාසල නිමාවීමට ආසන්න වී තිබිණ. මම විදුහල්පතිනිය ගෙන් සමුගෙන ඒමට සූදානම් වීමි.“ඇයි පුස්තකාලය බලන්නෙ නැද්ද?” ඇය විමසුවා ය.අපි පුස්තකාලයට ගියෙමු. දරුවෝ පොත් පරිහරණය කරමින් සිටියහ. මම ද හොඳින් සුරැකි ව ඇති පොත් අතර නෙත් රැඳවීමි.එක් අල්මාරියක මා පි‍්‍රය කළ මට මෙතෙක් කියවීමට නොහැකිවූ විශාල පරිවර්තන කෘතියක් තිබිණි. මම ඒ පොත මදක් පෙරළා බැලීමට පුස්තකාලය භාර ගුරු මහත්මිය ගෙන් අවසර ලබා ගතිමි. පොත අතට ගෙන බලා නැවත නියමිත ස්ථානයේ තැබීමට සූදානම් වීමි.“මැඩම්, කැමතිනම් පොත ගෙනිහිං බලන්න. මම පොත මගේ නමට ගන්නම්. පොත්වලට ආදරය කරන කෙනෙකුට පොතක් දෙන එක වරදක් නෙමේනේ” විදුහල්පතිනිය පැවසුවා ය.මම විස්මයට පත්වීමි. මා කිසිසේත් අපේක්ෂා නොකළ දෙයකි.“පොතට නම් ආස තමයි. ඒත් ඉක්මනට ආපහු දෙන්න විදියක් නැහැ. අපේ ගෙදර මල්ලි, නංගිලා හැමෝ ම කියවනවා. ඒ නිසා මම ගෙනියන එක සුදුසු නැහැ.” මම පැවසීමි.“කමක් නැහැ. පොත ගෙනියන්න. පොත අරගෙන බලපු විදියෙන් ම තේරුණා පොතට තියෙන කැමැත්ත. පොත නැතිවුණොත් මම මගේ සල්ලිවලින් පොතක් ගෙනත් දාන්නම්.” නැවතත් විදුහල්පතිනිය කීවා ය.මම විධිමත් ව පොත ලබාගෙන ඇයට ස්තුති කළෙමි. කියවා අවසන් වූ වහා ම පොත ලැබෙන්නට සලස්වන බවට ද පොරොන්දු වීමි.සාහිත්‍ය රසය හඳුනන මෙවන් පාසල් ප‍්‍රධානීන් සදා වාසනාවන්!කැලණියේ ධර්මාලෝක මාවතේ නයනා දීප්ති ගුණරත්න මෙනෙවිය විසින් යොමු කරන ලද ලිපියක් ඇසුරිනි.පොත් කඩයට ගොඩ වූයේ පුවත්පතක් මිල දී ගනු පිණිස ය. වෙළෙඳ සල් හිමියා අලුතින් ආ වෙසක් පත් අලෙවිය සඳහා සූදානම් කරමින් සිටියේ ය.’මේ බලන්ඩකො මහත්තය අලුත් වර්ගයේ වෙසක් කාඩ් එකක්. මේක වෙසක් කාඩ් එකක්මත් නෙමෙයි, වෙසක් ආසිරි පොතක්!’ ඔහු කීවේ ය.මම ඒ නව නිමැවුම අතට ගතිමි.’නමෝතස්ස සම්මා සම්බුද්ධස්ස’ යනුවෙන් නම්කර ඇති ඒ යටින් වෙසක් ආසිරි පොත යැයි සඳහන් කර තිබේ.එහි ඇතුළු පිටු පෙරළාගෙන යද්දී එහි සම්පාදකවරයා මේ නිමැවුම වෙනුවෙන් සෑහෙන වෙහෙසක් දරා ඇති බව හැඟිණ. සම්පාදකවරයා සමන් මුණසිංහ නමැති අයෙකි.කුඩා දරුවන්ට ප‍්‍රයෝජනවත් වන බැවින් ගී පදමාලා කිහිපයක් ද, විවිධ ක්‍ෂේත‍්‍රයන්හි බුදුන් වහන්සේ ඇගැයීමට ලක්වූ ආකාරයන් ද මෙහි දක්වා තිබේ.’ලෝකයේ ප‍්‍රසිද්ධ ආගම්වලින් මා බුදු දහමට විශේෂයෙන් මුල් බුදු දහමට කැමැති වන්නේ එය කිසිවකු නොපෙළන බැවිනි’යි මහා දාර්ශනික බර්ට‍්‍රන් රසල් තුමන් කළ ප‍්‍රකාශයක් ද මෙහි සඳහන් වේ. තවත් පඩිවරුන් කී දෑ ද මෙහි ඇත.වෙසක් පතක් ලද තැනැත්තා සතුටු වෙයි. එහෙත් කෙටි කලකින් වෙසක්පත ඉවත යැවේ. මේ නව නිපැයුම එසේ නොවේ. ප‍්‍රයෝජනවත් ය.මෙබඳු නිමැවුමක් කළ සම්පාදකවරයා පැසසුමට ලක් කළ යුතු වේ.උඩුගම්පොළ ලක්මාල් පුෂ්පකුමාර මහතා විසින් යොමු කරන ලද ලිපියක් ඇසුරිනි.දිගාමඩුලු පෙදෙසට නෑ ගමනක් ගිය අප ආපසු එන විට රෑ බෝ විය. හෙම්බත් ව සිටි අපට කුසගිනි ද දැනිණ.රෑ අහර ගනු පිණිස සුදුසු තැනක් බලමින් ආ අප සමීප වූයේ මාවනැල්ලේ කඩවීදියට ය. අවුරුදු නිවාඩුවට පෝය නිවාඩුව ද එක් ව තිබූ බැවින් කඩවීදිය ම පාළුවට ගොස් තිබිණ.මුසල්මාන් අවන්හලක් විවෘත ව තිබිණ. අපේ රිය නැවතිණ. කෑමට ඇත්තේ මොනවාදැයි බලනු පිණිස අපේ කෙනෙක් අවන්හල තුළට ගියේ ය.සාමකාමී ව පැවැති වාතාවරණය බිඳී යෑමට වැඩි වෙලාවක් ගත නොවී ය. වහසි බස් ද, පරුෂ වදන් ද නැගී ආවේ ය. එය ආයුධ සොයා යන තත්ත්වයකට වර්ධනය වීමට ආසන්න විය.’යමු එන පොට හොඳ නෑ’ මිතුරා පැමිණ රියට ගොඩ විය.අපි වේගයෙන් සංග‍්‍රාම භූමිය පසු කළෙමු. යම් පමණ දුර ආ විට සිංහල අවන්හලක් විවෘත ව තිබෙනු පෙනුණෙන් අපි එතැන නැවතීමු.සුරතල් බලු කුක්කෙක් අප ඉදිරියට දිවැවිත් අප පිළිගත්තේ ය. අපි ඌ ද කැටුව අවන්හලට පිවිස වාඩිගතිමු.’මාළුපිනි සේරම ඉවරයි. බත් විතරයි තියෙන්නෙ’සේවිකාව අපේ පැතුම් බිඳ හෙළුවා ය.’හරි බඩගිනියි’ අපට කියැවිණ.බත් දීසියක් පමණක් මේසයට ආවේය. අපේ පැතුම අලුත් විය. මොකක් හෝ සුළු ව්‍යංජනයක් හනිහනික සැකැසෙනු ඇත.එහෙත්! අහෝ ඒ රාති‍්‍රය එතරම් කුරිරු වීද?රිය ගාල දෙසින් ගාලගෝට්ටියක් ඇසිණ. අපි රිය රැක ගනු පිණිස එහි දිව ගියෙමු.කාගේදෝ රියක් කොල්ලකෑමට පිරිසක් ගත් උත්සාහයක් හේතුවෙන් ගාලගෝට්ටිය ඇරැඹී තිබිණ. මතින් මත්වූවෝ අවුරුදු කනු පිණිස කොල්ලකෑම මාධ්‍යයක් කොට ගත්තෝ ද?අපේ කුසගින්න යළි යටපත් විය. දිවි ද රිය ද රැකගනු පිණිස අපි කඩිසර වීමු. මේ අරගලයට බිය ව දිව ගිය අර බලු කුක්කා ද රියකට යටවී මියගොස් සිටියේ ය.ඒ බියකරු රාති‍්‍රය මට සිහිනෙනුදු පෙනෙයි.පුෂ්පනාත් ජයසිරි මල්ලිකාරච්චි මහතා විසින් යොමුකරන ලද ලිපියක් ඇසුරිනි.අපි සිවු දිනක් පුරා වන්දනා සහ සෞන්දර්ය චාරිකාවක නිරත වීමු.පළමු දිනයේ ශ‍්‍රී පාදස්ථානය වන්දනා කළ අපි දෙවන දිනයේ නුවරඑළි ගියෙමු.තෙවන දිනය වෙන්වූයේ අනුරාධපුරයට ගොස් අටමස්ථානය වන්දනා කරනු පිණිස ය.සිවුවැනි දිනයේ අපි ගම රට ඒමට පිටත්වීමු.සිදුවූයේ නොපැතූ දෙයකි. වෑන් රිය අතරමඟ නැවතිණි. ඒ වනවිට අප සිටියේ පොල්ගහවෙල ය. රෑ නවයට පමණ ඇත.රිය යථා තත්ත්වයට පත්කර ගැනීමට අප රියැදුරු ගත් වෙහෙස මහත් ය. එය ව්‍යර්ථ වූ කල ඔහු කාර්මික ශිල්පියකු සොයා ගියේ ය. එහෙත් හමු නොවී ය.මේ අතර රිය පණගැන්වීමට ඉදිරිපත් වූයේ මැදිවියේ පුද්ගලයන් දෙදෙනෙකි. ඒ උත්සාහය ද අසාර්ථක විය. ඉන්පසු පැමිණි තරුණයන් සිවු දෙනා ගේ වෑයම ද ඵල රහිත විය.මැදියම් රැය එළඹෙමින් තිබිණ.අපි විඩාවට පත් ව සිටියෙමු. බඩගින්න ද දැඩි විය.’හෙට උදේට හදමු’ අපේ උදව් කරුවෝ යෝජනා කළහ.තරුණ පිරිස ද ඒ වන විට අප ගේ උදව්වට පැමිණ සිටි කාන්තාව ද අපට නවාතැන් පිළියෙල කිරීමට වෙහෙස වූහ. රෑ කෑම ද ඔවුන් ගේ වියදමෙන් සැපයිණ.පසු දා අපි ගමරට බලා ආවෙමු.අප අතරමං ව සිටිය දී අපට උපකාර කිරීමට ඉදිරිපත් වූ සියලු දෙනාට ප‍්‍රණාමය පිදීමට මෙය අවස්ථාවක් කර ගනිමි. උතුම් මිනිසුනි, අපි ඔබලාට හිස නමමු. අපට ඔබ කිසි දින අමතක නොවේ.අපට නවාතැන් සැපැයූ ගජ මධාරා ආයතනයේ කළමනාකාරිත්වයට ද තුති පුදමු.ඇල්පිටියේ චතුරිකා තරංගනී මහත්මිය විසින් යොමු කරන ලද ලිපියක් ඇසුරිනිතෙල්දෙණියේ දිසා රෝහල් සිව් වැනි වාට්ටුවට ගිය විට බිත්තියක් අයිනේ කොටු කර සිටි රෝගී මවක් දක්නට ලැබිණි. සෙසු රෝගීනට වඩා අසාමාන්‍ය තත්ත්වයක සිටි ඇය මසිතෙහි ඇති කළේ කම්පනයකි.ඇය බලන්නට එන එක ම පුතු ඈ වෙනුවෙන් කරන කැපවීම දුටු විට මට මෙසේ සිතිණි.’අනේ මේ මව කොතරම් වටිනා දරුවකු ගේ මවක් ද?’සුමිත‍්‍රා නමැති 47 හැවිරිදි මේ මව ගේ දෙපා කපා ඉවත් කරනු ලැබ තිබේ. ස්නායු ආබාධයකි.විසි දෙහැවිරිදි පුතු සිය මව රැක ගැනීම පිණිස ෆාමසියක රැකියාව කරයි. උදේ දවල් හවස ඔහු සිය මව ගේ අපවිත‍්‍ර රෙදි සෝදා පිරිසිදු කර, මවට කවා පොවා, සත්කාර කරයි. ඔහු සිය මව වෙනුවෙන් කරන කැපවීම අපමණ ය. ඔහු මව සතුටින් තබන්නට දරන උත්සාහය මගේ දෑස පොඟා දමන්නට සමත් විය.ඇයට රෝද පුටුවක් ඇවැසි ය. නමුත් එය ලබා දෙන්නට ඇගේ දරුවාට නො හැකි ය. එය මට ද කළ නො හැකි ය. දානපතියකුට හෝ එබඳු පිරිසකට කළ හැකි ය.එබඳු සත් ජන පිරිසකට ඇරියුම් කරමි.ඇගේ ලිපිනය මෙසේ ය. කේ. ජී. සුමිත‍්‍රා නන්දනී මිය, අංක 425/2, සිරි දිගන, උඩිස්පත්තුව.ඇගේ නමට ඇති ගිණුම් අංක - 207 - 1640345 මහජන බැංකුවේ තෙල්දෙණිය ශාඛාව. 100753342844 සම්පත් බැංකුවේ දිගන - රජවැල්ල ශාඛාව.උඩිස්පත්තුවේ සුමනසිංහ වෙලගෙදර මහතා විසින් යොමු කරන ලද ලිපියක් ඇසුරිනි.පසුගිය අපෙ‍්‍ර්ල් 17 වැනි දින මහනුවර – මාතර උදෑසන දුම්රියේ තිබිය දී කාන්තා අත්ඔරලෝසුවක් අහුලා ගතිමි.එය හිමිකාරියට දීම මගේ අරමුණ යි. 0775833985 අමතන්න.පන්නිපිටියේ මහත්මියක විසින් යොමු කරන ලද ලිපියක් ඇසුරිනි.නෙළුම් විල, සිළුමිණ, ලේක්හවුස්, කොළඹ</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>11</day>
    </date>
    <link>http://www.silumina.lk/2008/05/11/_art.asp?fn=as0805114</link>
    <topic>ලාබය පිළිබඳ ඇති ආශාව</topic>
    <author>සාකච්ඡා කළේ - රමණි සුබසිංහ,ඡායාරූපය - සුදම් ගුණසිංහ</author>
    <content>මරුට අත වනන දිය ඇලි කොමළියෝසුදු යටත් විජිතවාදීන් පිනවීමට එදා අලි ඇල්ලූ හැටිනෙළුම් විලලාබය පිළිබඳ ඇති ආශාව ගින්නක් මෙන් ආක‍්‍රමණශීලීයවිමසිල්ලෙන් සිටිමුවර්තමානයේ ඉතා සුලබව දැකිය හැකි මානසික රෝගී තත්ත්වයක් ලෙස ස්ටෙ‍්‍රස් (stress) හෙවත් ක්ලමතය හඳුන්වා දිය හැකි ය. ආර්ථික වශයෙන් දියුණු ඇමෙරිකාව, නෝර්වේ වැනි රටවල මෙම රෝගය දැඩි ලෙස බලපෑම් කරන අතර දිනපතා ප‍්‍රතිකාර සොයා වෛද්‍යවරුන් වෙත යන පිරිස වැඩි වී ඇත. අප රටේ ද මෙකී රෝගයට විශාල පිරිසක් ගොදුරු වී සිටිය ද වෙනසකට ඇත්තේ ඔවුන් තමන් පෙළෙන්නේ ක්ලමතයෙන් බව නොදැන සිටීම ය. මේ නිසා ම අධික පීඩනයකින්, අසහනයකින් යුතු ව එකී තත්ත්වයන්ට කිසිදු මානසික හෝ භෞතික ප‍්‍රතිකාරයක් නොලබා ම ජීවිතය අවසන් කරන අයුරු දැක ගත හැකි ය. දියුණු බටහිර ලොව මෙම අසහනකාරි බවින් ගැලවීම උදෙසා විවිධ උපක‍්‍රම යෝජනා කරයි. පෙති ගිල දැමීම, රාතී‍්‍ර සමාජශාලා වෙත යෑම, පිහිනීම වැනි වූ විසඳුම් කි‍්‍රයාත්මක කරන තෙක් සහනය සහ සැනසිල්ල ලැබෙන අතර එය නවතා දැමූ විට ඉහත කී රෝගී තත්ත්වය උත්සන්න වේ.ලොව ප‍්‍රධානතම වෙළෙඳ්‍රම් දෙකකි. ආයුධ වෙළෙඳාම සහ ඖෂධ වෙළෙඳ්‍රමයි. රෝගයක් නිට්ඨාවට ම සුව වෙන ඖෂධයක් වෙළෙඳ පොළ කිසි ලෙසකවත් නිෂ්පාදනය නො කරනු ඇත. ඖෂධ වෙළෙඳපළට ඇති ඉල්ලුම අඩුවන බැවිනි. රෝගීන් නොමැති විට මේ ජාවාරම බිඳ වැටෙන හෙයිනි.බුදු දහමේ මෙවැනි මානසික පීඩාවන්ට ලක් වූවන් සඳහා තාවකාලික ප‍්‍රතිකාර ක‍්‍රම මෙන් ම, මෙවැනි රෝගී තත්ත්වයන් ඇති වීම වැළැක්වීම උදෙසා රෝග කාරක හේතූූන්ට ප‍්‍රතිකාර සිදු කරනු දැකිය හැකි ය. බෞද්ධ නිවසක හැදෙන වැඩෙන දරුවාට කුඩා කල සිට ම මෙම මානසික මඟ පෙන්වීම නිවැරැදි ව කළ යුතු ය. බෞද්ධ නිවෙස්වල මහා මංගල සූත‍්‍රය නිරතුරුව ම අසන්නට සැලැස්වීම ඉපැරැණි වැඩිහිටියා සිදු කළ කි‍්‍රයාවකි. එහි එන”ඵුට්ටස්ස ලෝක ධම්මේහිචිත්තං යස්සන කම්පතී”යනුවෙන් අට ලෝ දහමින් යමකු කම්පා නොවේ නම් එය උතුම් මංගල කරුණක් බව පෙන්වා දී ඇත. මෙය නිරතුරුව ම ඇසෙන විට අට ලෝ දහම යනු කුමක් දැ යි සෙවීමට පෙළඹේ. ක‍්‍රමක‍්‍රමයෙන් වැඩෙන දරුවා කෙරෙහි අටලෝ දහම පිළිබඳව දැනුම හා ආකල්ප ද වර්ධනය වීම සිදු වේ. එවිට ජීවිත කාලය පුරා ම මුහුණ දීමට සිදුවෙන ඕනෑ ම අත්දැකීමකට ඔරොත්තු දිය හැකි මානසික වටපිටාවක් දරුවා කෙරෙහි ගොඩ නැඟේ. බුදුරජාණන් වහන්සේ අංගුත්තර නිකායේ දී අටලෝ දහම හඳුන්වමින් පහත ගාථා පාඨය දේශනා කර ඇත.”ලාභො අලාභො අයසො යසෝ චනින්දා පසංසාච සුඛඤ්ච දුක්ඛංඑතෙ අනිච්චා මනුජෙසු ධම්මාඅසස්සතා විපරිනාම ධම්මා”මිනිසුන් කෙරෙහි පවත්නා වූ ලාභය, අලාභය, අයසය, යසය, නින්දාය, ප‍්‍රශංසාය, සැපය, දුකය යන මේ දහම් අට ස්ථිරව නොපවත්නා හෙයින් අනියත ධර්මයෝ ය. සැම දා එක ලෙස නොනැවතී වෙනස් වන හෙයින් අශාස්වත ධර්මයෝ ය. සදාකාලික නොවන දහම් ය. රිය සක සේ පෙරළි පෙරළී එන හෙයින් විපරිනාම ධර්මයෝ ය.අට ලෝ දහම හඳුන්වා දීමෙන් අනතුරුව තවත් අපූරු මඟ පෙන්වීමක් සිදු කරයි.”එතේව නත්වා සතිමා සුමේධෝඅවෙක්ඛති විපරිනාම ධම්මේඉට්ඨස්ස ධම්මා න මතෙන්ති චිත්තංඅනිට්ඨ තෙ නො පටිඝාත මේ තී”මනා සිහිබුද්ධිය ඇති නැණවතෙක් වටින් විට වෙනස් වන ස්වභාවය ඇති මේ අටලෝ දහම තේරුම් ගනී නම් ඔහු ගේ සිතෙහි තමන් කැමැති වන්නා වු දේ පැමිණීමෙන් උදම් බවක් හෝ, අරුචි දේ පැමිණීමෙන් පසුබෑමක් හෝ දොම්නසක් පහළ නොවන්නේ ය.මෙහි අටලෝදහම යනු ලෝකයේ නිරතුරුව දැකිය හැකි ස්වභාවධර්ම අටකි. ජීවිතයේ විවිධ අවස්ථාවල මෙකී කරුණු අට අප හමුවට පැමිණේ. එය බාල, තරුණ, මහලු යන ඕනෑ ම අවස්ථාවක අත්විඳීමට සිදුවිය හැකි ය. අප සාමාන්‍යයෙන් ආශාවන්ගෙන් පිරුණු පිරිසකි. අප වැනි පුහුදුන් පුද්ගලයන්ට පමණක් මුහුණපෑමට සිදුවන අත්දැකීම් ලෙස අටලෝදහම පිළිබඳව වරදවා වටහා නො ගත යුතු ය. බුදුරජාණන් වහන්සේට සහ මහ රහතන් වහන්සේලාට ද මේවාට මුහුණ දීමට සිදු වේ. ජීවිතයට ලාභයක් පැමිණියහොත් අනිවාර්යයෙන් ම අලාභයක් ද පැමිණීම ස්වභාවික ය. සැම දා ම ලාභ පමණක් පැමිණිය යුතු යැයි සිතන්නේ නම් හෝ පැමිණෙනු ඇතැයි සිතන්නේ නම් එය මුළාවට පත්වීමකි. ලැබෙන ලාභ මෙන් ම අලාභ ද අස්ථිර බව, වෙනස් වන බව පමණක් සිතිය යුතු ය.බුදුරජාණන් වහන්සේ අපට මඟ පෙන්වන්නේ මහ පොළවට සමාන වන ලෙස යි. මහා වෘක්ෂයකට සමානව ජීවත්වීමට සිත සකසා ගන්නා ලෙස යි. මහ පොළොවට කෙතරම් දේ අප දිනපතා එකතු කරනවා ද? පොලිතින්, ඉඳුල්, යකඩ, ප්ලාස්ටික්, මළ සිරුරු ආදී බොහෝ දේ ඒ අතර වේ. එහෙත් මිහිකත ඒසියල්ල ඉවසීමෙන් දරා ගනී. පෙරළා අපට හානියක් නොවන ලෙස තමා වෙත උරා ගත හැකි සියල්ල උරා ගනිමින් නැවතත් මහ පොළොව වෙසින් සාරවත් පලදාව ම අප වෙත ප‍්‍රදානය කරයි. අප විසින් එකතු කරනු ලබන දේ පිළිබඳව ඇළීමට හෝ ගැටීමට යමක් සිදු නො කරයි. මෙකී මානසික ශක්තිය පවතින්නේ බුද්ධා දී උත්තමයන්ට පමණි. මන්ද එවැනි උතුමන් සම්පූර්ණයෙන් ම ඇළීම සහ ගැටීම නතර කර ඇති බැවිනි.”බුද්ධං සරණං ගච්ඡාමි”යන පාඨය දිනපතා කියවමින් තුනුරුවන් සරණ යාම අප සිදු කරන ක‍්‍රියාවකි. එනම් අප බුදුරජාණන් වහන්සේ අනුගමනය කරනවා යනුවෙන් ප‍්‍රතිඥා දීමක් එහි දී සිදු කරයි. අප තවමත් රාගයෙන්, ද්වේශයෙන් යුක්ත වුව ද බුදුරජාණන් වහන්සේ අනුගමනය කරන පිරිසක් බැවින් අවම වශයෙන් අටලෝ දහමින් ඇතිවන කම්පනය පාලනය කිරීමටවත් උත්සාහයක් තිබිය යුතු ය.ලාභය මිස අලාභය බලාපොරොත්තුවෙන් ලොව කිසිවෙක් කටයුතු නොකරති. සිංහල ව්‍යවහාරයෙහි ‘මී කඩන්නේ අත ලෙවකෑමට නොවේ’ යන කියමන ගොඩනැඟී ඇත්තේ මෙම ස්වාභාවික තත්ත්වය නිසා ය. අපි ජීවිතයේ විවිධ ලාභ බලාපොරොත්තු වෙමු. ධනය, දරුවන්, ඉඩකඩම්, නිරෝගිකම, මිතුරන් ඒ අතරින් ප‍්‍රමුඛ වේ. ලැබීමට කැමැති ලාභයන්හි සීමාවක් අප දන්නේ නැත. අසීමාන්තිකව ලාභ ලැබෙන්නේ නම් එය අප ගේ තෘප්තියට ද, එසේ නො වූ කල අතෘප්තියට ද හේතුවන අයුරු ඉතා සියුම් ව අප ගේ සිත පරීක්‍ෂා කිරීමෙන් හඳුනා ගත හැකි ය. අප කෙරෙහි ලාභයට ඇති කැමැත්ත මහ සයුරක් වැනි ය. කොතරම් ජලය සයුරට ගලා ආවත් ප‍්‍රමාණවත් නැත. ලාභයට ඇති ආශාව ගින්නට ද උපමා කළ හැක. ඇවිළෙන ගින්නට කොතරම් දර දැමුවත් ඒ සියල්ල දවන්නට ගින්න සූදානම් ය. සියුම් ව නිරීක්‍ෂණය කළහොත් ලාභය පිළිබඳව අප කෙරෙහි වූ ආශාව ගින්නක් මෙන් ආක‍්‍රමණශීලී නො වේ ද? ජල කඳකින් පිරවිය නොහැකි සුවිශාල සහ අතෘප්තිකර සයුරක් මෙන් නො වේ ද? ලාභය උපේක්‍ෂාවෙන් ඉවසන ලෙස බුදු දහමේ මඟ පෙන්වන්නේ එබැවිනි. අසීමාන්තික වූ ආශාවෙන් ලාභ සොයන අපට අවසානයෙහි අසහනය මිස සැනසිල්ල උදා නොවේ.ඔබට ලැබෙන දරුවන් සැබැවින් ම ලාභයකි. එයින් තෘප්තිමත් වන්න. ඇතැම් ගැබිනි මවුවරුන් ගේ දුක්ගැනවිලි අප අසා ඇත. ඔවුන් පවසන්නේ කුසෙහි වූ මේ දරුවාත් දුවක වුවහොත් ගෙදර විසුමක් නොවන බවයි. දරුවන් නමැති මහාර්ග වස්තුව තමන්ට ලැබුණු පසුව ද ගැහැනුකම හා පිරිමිකම මුල් කර ගනිමින් අතෘප්තියට පත්වන අයුරු මෙවැනි ප‍්‍රකාශවලින් පැහැදිලි වේ. ඔබ ඔබට ලැබෙන දරුවාගෙන් තෘප්තිමත් කෙනෙකු වන්න.ලාභ ලබන විට ආර්ථික වශයෙන් ඉහළ යාමක් ද සිදු වේ. පොහොසත් වූ කල ඇතැම් අය සිය දුප්පත් මවුපියන් අමතක කරති. නෑදෑයන් සමඟ නෑකම් කීමට මැළි ය. නම්, ගම්, වාසගම් ඇතුළු සිය පැරැණි අනන්‍යතාවය මකා දැමිය හැකි ඕනෑ ම දෙයක් කිරීමට පෙළඹේ. පාරම්පරිකව රැකගෙන ආ සිරිතට විරිතට සිනහසෙමින් බටහිරින් හමන සුළඟ පවා සැපයක් කොට සලකයි. ලාභයෙන් උදම් ව කම්පනයට පත් ව සිටියි. එවැනි පුද්ගලයන් දකින නුවණැත්තෝ මොහු ලෝක ස්වභාවය හෝ අටලෝ දහම පිළිබඳව කිසිදු අවබෝධයක් නැත්තෙකැයි අවඥාවට ලක් කරති. එවැනි අවඥාවක් නොවිඳීමට නම් ඔබ ලැබෙන විවිධ ලාභයන්ගෙන් උද්දාමයට පත් නොවිය යුතු ය.”ලාභෙන උන්නතො ලෝකො - අලාභේනච ඕනතො”යනුවෙන් පෙන්වා දෙන්නේ පුහුදුන් පුද්ගලයා ලාභයෙන් උඩඟු වී, හිස උදුම්මා ගන්නා අතර අලාභයෙන් පසුබට වී දීන වී කනස්සල්ලට පත්වන බවයි.ලාභ ලැබෙන විට අප වඩාත් කල්පනාකාරී විය යුතු ය. එවිට අප කෙරෙහි ඇතිවන උඩඟු බව මඟහරවා ගත හැකි වේ. අලාභයේ දී එය දරා ගැනීමට ද මානසික වාතාවරණය ගොඩ නැඟේ.ලාභ අලාභ දෙකෙහි දී මෙන් ම යස අයස දෙකෙහි දී ද කම්පනය නො වී සිටීමට ශක්තියක් අප කෙරෙහි විය යුතු ය. අයස නම් අපකීර්තියයි. යස නම් කීර්තියයි. ජීවිතයෙහි කවර මොහොතක මේවාට මුහුණ දෙන්නට සිදුවේදැයි නිශ්චිතවම කිව නොහැකිය. ඇතැම් අය ගේ කීර්තිය හිටිවනම සමාජය පුරාම පැතිරී යනු පෙනේ. සමහර චරිතවල අපකීර්තිය සැඩ සුළඟ සේ හමායන අයුරු පෙනේ. මෙය ලෝක ස්වභාවයයි. ඇතැම් කීර්තිමත් චරිත එක් රැයක දී අපකීර්තියට පත්වන අයුරු ද අපට දැකගත හැකිය.මෙම යස අයස පිළිබඳව ප‍්‍රසිද්ධිය ගොඩනැඟෙන අයුරු පිළිබඳව හොඳින් අවධානය යොමුකළ යුතුය. මන්ද මේ අංශ දෙක කොයි මොහොතේ අප ගේ ජීවිතයට බලපෑමක් කරනු ඇති දැයි නොදන්නා බැවිනි. ඔබ ගේ යසස සමාජයේ පැතිරී යා යුතුය. ඒ උත්සාහය, ගුණවත්කම, සිල්වත්කම, නිවැරදි ජීවිතය, වීර්යවත්කම යන කරුණුවලිනි.”උට්ඨානවතො සතිමතො - සුචි කම්මස්ස නිසම්ම කාරිනොසංඥතස්සච ධම්ම ජීවිනො - අප්පමත්තස්ස යසොහි වඩ්ඪතී”යනුවෙන් බුදුරදුන් දේශනා කළ ගාථාවේ අවධාරණය කරන්නේ ඉහත කී කරුණුය. උත්සාහවන්තයා ගේ කීර්තිය සමාජයේ පැතිරයන්නේ ඉතා සෙමිනි. මනා සිහියෙන් කටයුතු කරන්නා ගේ යසස වර්ධනය වන්නේ ද ඉතා සෙමිනි. එහෙත් සෙමින් ගොඩනැඟෙන කීර්තිය අපට දරාගත හැකිය. කෙටිකලකදී අප ගේ කීර්තිය පැතිර ගියහොත් ඉතා ඉක්මනින් අප පිළිබඳව අපකීර්තිය ද පැතිර යාමට ඉඩ ඇති බව වටහා ගත යුතුය. කෙනෙකු ගේ කීර්තිය ඉක්මනින් පැතිර යනු දකින විට ඒ කෙරෙහි බිය වන විවිධ බලවේග සිටිය හැකිය. ඔබ ගේ කුඩා දුර්වලතාවයක් ඉස්මතුකර වැරදි චිත‍්‍රයක් ගොඩනැඟීමට ඉඩ ඇත. කීර්තියේ දී ඔබ වඩාත් නිහතමානීව එය දරාගත යුතුය. සතුරන් ඇතිවීම සපුරා වැළකිය නොහැකි වුවද ඔබ ගේ හැසිරීම් නිසා සතුරන් ඇතිවීමට ඇති ඉඩ ඇහිරිය යුතුය. ඔවුන් ඔබගේ කීර්තිය වනසා දැමීමට ඉඩ ඇති බැවිනි. සියලු දෙනා කෙරෙහි සම මෛති‍්‍රයත්, සම කරුණාවත් උපදවා කටයුතු කරන්නේ නම් ඔබ ලැබූ කීර්තිය ඔබට හානිකර වු එකක් නොවනු ඇත. කීර්තියේ දී උදම් නොවීමටත්, අප කීර්තියේ දී බිඳ නොවැටීමටත් සමත් ශක්තිමත් මනසක් ඇතිකර ගත යුතුය. බුදුරජාණන් වහන්සේ ගේ චරිතය ඒ සඳහා ඔබට පරමාදර්ශයක් සේ තබාගත හැකිය. උන්වහන්සේ ගේ කීර්තිය දඹදිව පුරා පැතිර ගිය ද, රජ සිටු මැදුරුවල රැව් පිළිරැව් දුන්න ද උන්වහන්සේ සුනීත සෝපාක වැනි පීඩාවිඳි සමාජ බලවේගයන් ආමන්ත‍්‍රණය කිරීම හෝ, ඔවුන් ගේ නිවාසවලට ගෙපිළිවෙලින් වැඩම කොට දානමාන පිළිගැනීම නවතා දැමුවේ නැත. එමෙන්ම චිංචිමානවිකාව වැනි කාන්තාවන් බුදුරදුන් කෙරෙහි නින්දා අපහාස කොට කීර්තිය වනසා දමන්නට තැත්කළ ද උන්වහන්සේ ඒ කිසිවකින් කම්පනයට පත්වූයේ නැත.ඔබ නිවැරැදි දේ සිතන්නේ නම්, නිවැරදි දේ කියන්නේ නම් කිසිලෙසකත් මට ප‍්‍රශංසා ලැබේවා යැයි ප‍්‍රාර්ථනා කිරීම ඇවැසි නොවේ. නියත ලෙසම ඔබ වෙත ප‍්‍රශංසා ගලා එනු ඇත. යම් යම් දේ අපේක්‍ෂාවෙන් අප යමක් කරන්නේ නම් එකී දේවල් නොලැබෙන විට අපට අසහනය, අපේක්‍ෂා භංගත්වය ඇතිවේ. එබැවින් පටු ලාභ හෝ හොඳ නාමය බලාපොරොත්තුවෙන් වැඩ නොකළ යුතුය. එවිට නින්දා ලැබුණත්, ප‍්‍රශංසා නොලැබුණත් එය එතරම් විශේෂ කරුණක් නොවනු නිසැකය. මේ සංකීර්ණ සමාජයේ අපට මුහුණ දීමට සිදුවන නින්දා ප‍්‍රශංසා මධ්‍යස්ථව දරා ගැනීමට සිත ගොඩනඟා ගත යුතුමය.සැප දුක යන කරුණු දෙකද උපන්දා සිට මරණය දක්වාම අපට අනිවාර්යයෙන්ම මුහුණ පෑමට සිදුවන අත්දැකීම්ය. ඇස, කන, නාසය, දිව, ශරීරය යන පංචේන්ද්‍රියන්ට හමුවන රූප, ශබ්ද, ගන්ධ, රස, ස්පර්ශ යන අනුභූතීන් විටෙක දුක් සහගතවන අතර තවත් විටෙක පි‍්‍රයජනක වේ. මෙම අත්දැකීම් විටෙක දිගුකාලීන වන අතර විටෙක ඉතා කෙටිකලකට සීමා වේ. දුක වින්දනය කිරීම අමිහිරි කටුක වුවද එයින් කළකිරී ජීවිතයෙන් පළායාමට උත්සාහ නොදැරිය යුතුය. දුකට හේතුව කවරේදැයි සිහිනුවනින් කල්පනා කළ යුතුය. එවිට එකී දුක සමනය කරගත හැකි මාර්ගයක් පෑදේ. එසේ නොමැතිව දුක නිසා කම්පනයට පත් වුවහොත් ප‍්‍රශ්නයට විසඳුමක් සොයා ගත නොහැකිවනු ඇත. සැප මෙන්ම දුක ද අනිත්‍ය ය. සදාකාලික දුකක් හෝ නිවනින් මෙපිට සදාකාලික සැපතක් නැති බව සැම මොහොතකම මෙනෙහි කළ යුතුය. එවිට දුක දරාගන්නට ඇවැසි පදනම ගොඩනැඟේ.සුඛ සහගත අත්දැකීම් ද අවබෝධයෙන් වින්දනය කිරීමට ගිහියාට බාධාවක් නැත. සැප සඳහා වැරදි ජීවන ප‍්‍රතිපදාවන් අනුගමනය කිරීම පමණක් බුදු සමය ප‍්‍රතික්ෂේප කරයි. එසේම සැපේදී උඩඟු නොවිය යුතුය. මන්ද එය දුකක් බවට පෙරළෙන මොහොත අප නොදන්නා බැවිනි.මේ අයුරින් අටලෝදහම තේරුම් ගනිමින් එයින් කම්පනයට පත් නොවී මධ්‍යස්ථ සිතින් එකී තත්ත්වයන් දරා ගන්නට අපට හැකි වන්නේ නම් මිනිස් ජීවිතය වඩාත් නිවැරැදිව, යහපත්ව ගත කිරීමට අපට අවකාශ සැලසෙනු ඇත.සාකච්ඡා කළේ - රමණි සුබසිංහ,ඡායාරූපය - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>11</day>
    </date>
    <link>http://www.silumina.lk/2008/05/11/_art.asp?fn=as0805115</link>
    <topic>විමසිල්ලෙන් සිටිමු</topic>
    <author>සමන් චන්ද්‍රනාත් වීරසිංහ</author>
    <content>මරුට අත වනන දිය ඇලි කොමළියෝසුදු යටත් විජිතවාදීන් පිනවීමට එදා අලි ඇල්ලූ හැටිනෙළුම් විලලාබය පිළිබඳ ඇති ආශාව ගින්නක් මෙන් ආක‍්‍රමණශීලීයවිමසිල්ලෙන් සිටිමුවිශ්ව සම්මානයට පාත‍්‍ර වූ සිතුවම් අතර ප‍්‍රමුඛ ස්ථානයක් ලැබෙන අති විශිෂ්ට නිර්මාණයක් වෙයි. ඒ යේසුස් කි‍්‍රස්තුස් වහන්සේ ගේ අවසාන භෝජන සංග‍්‍රහයයි.මේ භෝජන සංග‍්‍රහයේ දී සිය ගෝලයන් දොළොස් දෙනා ට සියතින් ම ආහාර බෙදා දුන් යේසුස් වහන්සේ “නුඹලා ගෙන් එකෙක් මා පාවා දෙන්නා හු” යි ප‍්‍රකාශ කළ සේක.තමන් වහන්සේ සතු වූ විචක්‍ෂණ බුද්ධියෙන් හා ජීවත් වූ පරිසරයෙන් අවබෝධ කර ගත් කාරණා මත, කුමන්ත‍්‍රණයක ඉවක් දැක යථෝක්ත ප‍්‍රකාශය කළා විය හැකි ය.නැතහොත් දිව්‍යොත්මයාණන් ගේ එක ම පුත‍්‍රයා වු සෙයින් ලද දිව්‍ය ඥානයට, වෙන්නට යන වින්නැහිය පෙනී ගොස් එය එළිදරව් කළා වැන්න.ඒ කීවා වගේ ම එක් ගෝලයකු වූ ජුදාස් විසින් යේසුන් කි‍්‍රස්තුස් වහන්සේ පාවා දෙනු ලැබූ හ.දෙවියන් වහන්සේ ගේ පුත‍්‍රයා පාවා දීම ට මිනිසකුට විශේෂයෙන් ළඟින් ම සිටි මිනිසකු ට පුළුවන් වුණා නම් මේ මනුස්ස ලෝකයේ පාවා දීම් ගැන තවත් එහාට කතා කරන්නට ඕනෑ දැයි වරෙක සිතෙයි.එහෙත් ජේසු තුමා, ජුදාස්ට සමාව දුන්නේ ය. ඒ වැරැදීම මනුස්ස ගතියකි. සමාව දීම දේව ගතියකි යන න්‍යාය මත පිහිටා වන්නට ඕනෑ ය. එසේ වුවද අත්වැරැද්දත් සිතා මතා කරන වරදත් අතරේ බරපතළ වෙනසක් තිබේ.ඒ අනුව සමාව දිය හැකි හා කිසිසේත් සමාවක් නො දිය හැකි වැරැදි තිබේ. අත් වරදකින් පාවා දීමක් කොහෙත්ම නොවිය හැකි නිසා, එය ව්‍යාකරණයටත් එකඟ නැති නිසා එහෙව් පාවා දීම් යනු කිසිම සමාවක් නො දිය යුතු කාරණාවකි.විශේෂයෙන් එක් අයකු රැහේ එකකු නොව මුළු රැහැක්ම රටක් ජාතියක් ම පාවා දෙන අයට සමාව නොව දිය යුතු දඬුවම කොයි ආකාරයෙන් කි‍්‍රයාත්මක කළ යුතු දැයි කල්පනා කරන්නට මේ නම් සුදුසුම කාල පරිච්ඡේදයකි.කැලේ ගහක් නසන්නට කැලේ ගහක්ම ඕනෑ වෙතැයි අපේ ගමේ කියමනක් තිබේ. එක පොදියේ එකට ඉන්නා විට, ඒ පොදියේ ම එකකු යොදා ගත් විට පොදියම විනාශ කැර දැමිය හැකි බව මේ කියුමෙන් යටි අර්ථය අපට කියයි.ඒ අනුව රැහේ එකකු නැසීම ට රැහේ එකකු ම යොදා ගැනීම රැහැට එරෙහි වූවන් ගේ උපක‍්‍රමික න්‍යාය බවට පත් වීම අමුතුවෙන් කිව යුත්තක් නොවෙයි.රැහැ යන්න ටික ටික ප‍්‍රබල අර්ථ ගන්වන කල් හී රට ජාතිය යනුවෙන් ගිණිය හැකි වන අතර, එකට සිටින රැහැ ට නැතිනම් රට ජාතියේ ඒකාග‍්‍රතාවට එරෙහි වන්නා මේ රටේ නම් කොටියා ම වන්නේ ය.එකල් හී කැලේ ගහක් නසන කැලේ ම අනෙක් ගහ පාවා දෙන්නකු බවට පරිවර්තනය කැර ගැනීමට කොටියා අල්ලන කුරුමානම් යුද්ධ උපක‍්‍රම පිළිබඳ සරල විග‍්‍රහයකි.පාවා දෙන්නකු සොයා ගැනීම සඳහා විනාශ කරන්නා අවශ්‍ය පුද්ගලයන් වරෙක මුදලට ගනී. වරෙක බිය වද්දා අත යටට ගනී. වරෙක සැප සම්පත් වරප‍්‍රසාද දී වසඟයට ගනී.වරෙක දුර්වලතාවක් රහසක් සොයා ගෙන එය පෙන්න පෙන්නා වැඩේ කර ගනී. වරෙක කුහක තුච්ඡ චේතනා ඇති, විනාශයම පතන්නවුන් ගේ ඒ අභිලාශයට මුක්කු ගසා අවශ්‍ය විනාශය එබන්දන් ලවා කරවා ගනී. මේවා කොහොම කරවා ගත්තත් කි‍්‍රයා පදය වනාහී පාවා දීමම ය.වර්තමානයේ රටේ පවතින තත්ත්වය මත කොටින් ට එරෙහි ව මුළු රට ම සටන් වදිද්දී, කඩින්කඩ වරින්වර අසන්නට ලැබෙන බස් දුම්රිය බෝම්බ පිපිරීම් ආදියෙන් අහිංසක සිවිල් ජනතාව, පාසල් දරුවන්, බඩදරු අම්මාවරුන් අමු අමුවේ මරු වැලඳ ගන්නා ශෝකාන්ත හා මේ විපත් කරන කොටින් ට ආධාර අනුබල නවාතැන් හා සහයෝගය දක්වන පුද්ගලයන් ගැන හෙළිදරව් වන විට ජනතාව ජනතාව ගැන ම අවධානයෙන් සිටිය යුතු තරම කෙතෙක්දැයි ප‍්‍රමාණ වශයෙන් දැක්වීම පවා උගහට ය.මෙහි දී වඩාත් බරපතළ කාරණය වන්නේ මේ විනාශකාරී සිද්ධිවලට ඇප උපකාර කරන රට ජාතිය පාවා දෙන සමහරුන්, ජනතාව ගේ ආරක්‍ෂාව පිළිබඳ වගකීම බාර ගෙන සිටින ආරක්‍ෂක අංශවල නැතිනම් පොලිසියේ මැඩල් ගහගෙන සිටින අය වීම ය.මේ නිසා සැබෑ ලෙසම රට ජාතිය ගැන කැක්කුමක් ඇති ආරක්‍ෂක අංශ හා පොලිසියේ සියලු දෙනා ජනතාව ගේ ආරක්‍ෂාව උදෙසා ජනතාව ගැන විමසිල්ලෙන් සිටිනු සේ ම ජනතාව ද ජනතාව ගැන මෙන් ම ඒ පාවා දෙන වර්ගයේ ආරක්‍ෂකයන් ගැනත් විමසිල්ලෙන් සිටිය යුතු ය.සමන් චන්ද්‍රනාත් වීරසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>11</day>
    </date>
    <link>http://www.silumina.lk/2008/05/11/_art.asp?fn=av08051116</link>
    <topic>මේ විදිහට හැමදාම ඔයාට කෑම කවන්න දෙනව ද?</topic>
    <author>චිත‍්‍ර - කුමුදු තාරක</author>
    <content>‘උඩු වියන්’ හි ලේඛක බිරියචංචලාකොහොමද තොරතුරුඇත්ත නැත්තලොව වටාජෙමීමා යළි පෙම් දැලේබඩට වින කරන ගැස්ට‍්‍රයිටිස්මහින්ද ගේ ආගිය කතාසෝමා ගමගේරජරට ගී තරු යායට එක්වන නිහාල් උපනන්දපෙ‍්‍ර්ක්ෂකයන් අතින් කුණුගොඩට තල්ලු වෙන්න මං ලෑස්ති නෑයුග යුග සවන් පිනවූ ගීතවත් හඬක මතකය ගෙනෙනමං නැටුවට හීන මැව්වේ ගායකයෙක් වෙන්නකැලණි පුරවරයට මියුරු සර වයන ගයාන්මෙගා රැල්ලට අපි කැමති නැහැජීවිතය පරදුවට තබා මාරක වැඩ කරන ‘අයියා-නගෝ’බොලිවුඩ් පුරයෙන්.....රසදුන පුවත් ලුහුඩ්න්එඩ්වඩ් මල්ලවආරච්චි ලියනමෙතෙක් කතාව......චංචලාට ප‍්‍රකට ටෙලිනාට්‍ය නිෂ්පාදිකාවක වන අනුලා සිරිවර්ධන මැතිනිය මුණ ගැසෙන්නේ මව සමඟ බෝධි පූජාවකට පන්සලට ගිය විට ය. අනුලාගේ එකම පුතා අනුප් එදින මුහුරත් උත්සවයේ කැසටය තුළින් චංචලාගේ රුව දකී. ඒ රුවට වශී වන ඔහු චංචලා මුණගැසීමට පන්සල අසල රැක සිටී.මේ අතර රැකියා විරහිත තරුණ විරෝධතා පෙළපාලියකදී පහර කෑමට ලක්වන චංචලා රෝහල් ගත වන අතර, රූපවාහිනිය තුළින් එම සිද්ධිය ප‍්‍රචාරය කිරීම නිසා ඇය වඩාත් ප‍්‍රසිද්ධියට පත්වෙයි.මේ පිළිබඳව දැනගන්නා අනුප් රෝහලට ගොස් ඇය හමුවන අතර දෙදෙනා අතර හිතවත්කමක් ගොඩනැඟෙයි. දුරකතනයෙන් නිතර කතා කිරීමත්, නිතර හමුවීමත් නිසා මේ දෙදෙනා සිතින් වඩාත් ළංවෙයි. රැකියාවක් නොමැති කමින් පීඩා විඳින චංචලාට අනුප්ගේ මිතුරකුගේ ගුවන් විදුලියක පුහුණුවීමට අවස්ථාව සැලසෙයි.රත්නපාල කීප වරක් දොරට තට්ටු කර අනුප් ඇමතුවේය."මහත්තයා නැතිව ඇති අපි යමු රත්නපාල"ඔහු වටපිට බලා පාපිස්ස යට තිබූ යතුර ගෙන දොර විවෘත කළේය."එන්න මිස් ඇතුළට""කමක් නැද්ද?""ප‍්‍රශ්නයක් නෑ. මිස් ඇතුළට වෙලා දොර වහගෙන ඉන්න. මම පාරට ගිහින් බලලා එන්නම්."රත්නපාල විදුලි පහන දල්වා කාමරයෙන් පිටව ගියේය. තනිකඩ පිරිමි කාමරය දුටු සැනින් ඇගේ මුවග'ට සිනාවක් නැගුණි. කාමරය පිරී තිබුණේ අඩ නිරුවත් කාන්තා රූපවලිනි. හරි කෙනා තමයි.කොල්ලො එහෙම තමයි. පිරිමි කැමති ලස්සන ගෑනු බලන්න තමයි. ඒකට තරහ වෙන්ට හොඳ නෑ. කොහොමටත් කලාකාරයන්ගෙ හිත් හරි චංචලයි. මට තියෙන බයත් ඒකයි. ඒත් මෙච්චරටම ගෑනු පින්තූර.එක වරම චංචලා නාට්‍යය දියත් කරන දිනයේ ගත් ඡායාරූපය තබා තිබෙනු දැකීමෙන් අවධානය වෙනස් වුණි.ඇය එම උත්සවයේ අනුප් සමඟ සිටින ඡායාරූපය අතට ගෙන බලා සිටියාය.මෙච්චර දුෂ්කර ජීවිතයක් ගත කරන කෙනෙක් අපිට වටිනා රූපවාහිනියක් දෙන්නේ කොහොමද? ඒත් පිරිමියකුට ආදරය වෙනුවෙන් නොකළ හැකි දෙයක් නැත. ඒ තරමට ඒ ආදරය විශ්වාසයි.ඇය සෙමින් කාමරයේ ඒ මේ අත ඇවිද්දාය. පිඟානකින් වසන ලද කෑම බඳුනක් මේසය මත විය. ඇය එය දිගහැර බැලුවාය. දෙවියනේ ඊයෙ රෑ කන්නෙ නැතිව ඉඳලා. මොකක්ද මේ හිතුවක්කාරකමට හේතුව."කෝ මේ රත්නපාල"රත්නපාල මැදිවූයේ ලොකු ගැටලුවකටය. ඔහු අනුප්ට ඇමතුමක් ගත්තේය."ඇයි රත්නපාල""ඇයි රත්නපාල නෙමේ චංචලා මිස් බෝඩිමට ඇවිදින්.""මළ කෙලියයි දැන් මොකද කරන්නෙ. රත්නපාල මට දැන් එයාපෝර්ට් යන්න වෙලා තියෙනව.""අනේ රත්තරං සර් පොඩ්ඩකට හරි ඇවිදින් යන්න. චංචලා මිස් අනිත් ගැහැනු වාගෙ නෙමේ හරි හොඳයි.""මම ඒක දන්නවා රත්නපාල. මම ටක්ගාලා එන්නම්."චංචලා සෙමින් සෙමින් කුඩා මේසය ළඟට පියවර මැන්නාය. ඉකුත් දින රාති‍්‍රයේ කෑම පිඟාන තවම එසේය. දෙවියනේ නොකා ඉන්න තරම් මම වරදක් කළාද?මද වේලාවකට පසු කාමරයට පිවිසි තැනැත්තා දෙස ඈ බැලුවාය."කෝ තවම නැද්ද?"පොඩ්ඩකට එළියට ගිහින්""අපි ආපු එක කරදරයක්ද දන්නෙ නෑ""නැහැ. අර එන්නෙ. මම පොඩ්ඩක් වාහනේ බලලා එන්නම්. මේකෙ කප් ගලවන එවුන් ඉන්නව."අනුප් කාමරයට පිවිසෙනු දුටු ඈ පිළිතුරක් නොදී ඉවතට හැරුණාය.ඔහු නිහඬව ඉදිරියට ගොස් මෘදු ලෙස ඇගේ අත අල්ලා ගත්තේය.වචනයකුදු නොදෙඩූ ඇය හඬමින් අනුප්ගේ ගෙල බදා ගත්තාය."අඬන්ට එපා""ඇයි මට මෙහෙම කරන්නෙ. කියන්න මම කළ වරද මොකක්ද?""ඔයා වරදක් කළේ නෑ""එහෙනම් ඇයි මේ විදිහට මගේ හිතට ගින්දර දෙන්නෙ. ඊයෙ රෑටත් කෑවෙ නෑ නේද?"ඔහු මේ කටයුතු කළේ ඇසලගේ උපදෙස් පරිදිය. මෙවැනි දෙයක් කිරීමට කිසිම උවමනාවක් තිබුණේ නැත."මම ඔයාට කෑම එකක් ගෙනාවා""ඇයි අපරාදෙ කරදර වුණේ""අපි කෑම කමු""ඊයෙ රෑට කාලත් නෑ. ඉන්න මම කවන්නම්"ඇය පයිප්පයෙන් අත සෝදා බත් පතලිහා කෑම කැවීමට සූදානම් වූවාය."තියන්න මම කන්නම්""ඔය කිව්වට කන්නෙ නෑ. ඉන්න වෙනදා වගේ කවන්නම්."චංචලා කෙරෙහි සිතේ ඇති වන්නේ දුකකි. ඇගේ ඉල්ලීම ප‍්‍රතික්‍ෂෙප කිරීමට ඔහුට පුළුවන් වූයේ නැත. ඇය දෙන කෑම කෑවේ සතුටින් යුතුවය.තමා මේ දිනවල වෙලී සිටින ප‍්‍රශ්න ලෙහෙසියෙන් විසඳිය හැකි ඒවා නොවේ.තාත්තා ලංකාවට එන්නේ වසර ගණනාවකට පසුවය. එසේ වුවත් ඔහු හමුවීමට යාමට පුළුවන් කමක් නැත. එසේ ගියහොත් අම්මා දුක්වනු ඇත. මේ හැම දෙයක්ම කරන්නේ අම්මාගේ සිත සන්තෝෂ කිරීම වෙනුවෙනි.අම්මා පියෙක් නැති අඩුව දැන ගැනීමට ඉඩ තැබුවේ නැත. පියෙක් නැතිව ගත කරන ඹ්ෂතයට තමා හුරු කළේ අම්මාය. රටේ අන්ත දුගී දරුවාටත් පියෙක් ඇත.තම හැම දෙයක්ම පැවැසීමට ඉන්නේ සීයාය. තාත්තා කෙනෙක් හිටිය නම් කොතරම් හොඳද?ඇය කෑමකවා ඔහුගේ මුව පිස දැම්මාය."එක දෙයක් ඉල්ලන්නද?""ඇයි මොනවද ඕනෑ""මේ විදිහට හැමදාම ඔයාට කවන්න දෙනවද?""ඔව් ඔයාට තමයි දෙන්නෙ. කවනකල් බලාන ඉන්නම්... ඕන්... ඕන්.. අඬනවා"දොරට තට්ටු කරමින් රත්නපාල ආවේය."මිස්... අපි යන්නෙ නැද්ද? මට අනිත් කට්ටිය ගන්නත් තියෙනවා අපි යමු.""ඔව්... ඔව් ඉක්මනට යන්න. මට අදත් එන්ට වෙන්නෙ නෑ.""සර් ඉන්ඩියන් ආටිස්ලා ගේන්න මමත් යන්න ඕනෑ.""අනේ අනුප් එහෙනම් මා එක්ක ඔෆිස් එක ළඟටවත් යන්න එන්න""පව්නෙ සර්. ඔන්න ඔහෙ ගිහින් එමු.""හැබැයි මීට පස්සෙ හෙම මෙහෙම එන්න එපා දන්නවද?"ඈ හිසවනා එය පිළිගත්තාය.ගුවන් තොටුපළට ගිය කැමරා කණ්ඩායම ඉන්දියන් කලා ශිල්පීන් ගේ පැමිණීම හොඳින් රූගත කර තිබුණි.අනුප් ගේ ප‍්‍රශ්නය පිළිබඳව දැන සිටි එකම තැනැත්තා වන්නේ රතුගමය. සංස්කරණයකින් තොරව වුවද ආගමනය දැක ගැනීම සඳහා හොඳ සබඳතාවයක් ඇතිව රූගත කිරීමට කැමරා කණ්ඩායමට රතුගම උපදෙස් දුන්නේය.සිංහල චිත‍්‍රපට හා ටෙලි නාට්‍යකරුවන්ට ඉන්දියානු නිෂ්පාදන කොපි කිරීමට ඇති ආශාව තවම නතර වී නැත. අපි විදෙස් රටක හොඳ නිර්මාණ සංස්කෘතික වටිනාකමක් ඇති දෑ හුවමාරු කරගත යුතුය.ිනමා කර්මාන්තය බිමට සමතලා වනතෙක් අපේ නිෂ්පාදකයෝ කතා හා ගීත කොපි කළහ. අද ටෙලි නාට්‍ය කොපි කරති.මාධ්‍ය ආයතනය ලෙස්ලි මහතා ගේ ඉන්දියන් කණ්ඩායම එන අයුරු රූගත කරන හැටි රතුගම බලා සිටියේය.ලෙස්ලි තමාගේ හොඳම මිතුරාය. ලෙස්ලි සිය ඉන්දියානු බිරිඳ සමඟින් එන හැටිත්, මල්මාලා පළඳවන හැටිත් බලා සිටියේය. ඉන්දියානු සංචාරවලදී උඩවැඩියාවක් බඳුවූ ලස්සන ගැහැනිය දැක ඇත.පැහැදිලිවම ඇය අනුලා මැතිනියට වඩා හැඩරුව ඇති රූපරාජිනියකි. ඇගේ අතේ එල්ලී ආවේ ලෙස්ලි ගේ දුව විය යුතුය.කාගේත් අවධානය යොමුවූ රුවැත්තිය ආවේ සැමටම පසුවය. පීතවර්ණ සල්වාරියකින් සැරසී පැමිණි පූර්වා හුංකර් වෙත හැම දෙනාගේම අවධානය යොමුව තිබුණි.කැමරා ශිල්පීන්ගේ ඇස වැඩි වශයෙන් යුහුසුලු වූයේ හුර්වා ෂංකර් වෙතය. කිසිවෙක් පසුපසින් පැමිණ තමාගේ දෑත් අල්වා ගන්නවා රතුගමට දැනුණි."රතු... කෝ පුතා ආවෙ නැද්ද? ලෙස්ලි ඇසුවේය.ලබන සතියට...චිත‍්‍ර - කුමුදු තාරක</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>11</day>
    </date>
    <link>http://www.silumina.lk/2008/05/11/_art.asp?fn=av08051117</link>
    <topic>”ඇක්මන්” – “ඇක්ෂන්”</topic>
    <author>හේමාලි</author>
    <content>‘උඩු වියන්’ හි ලේඛක බිරියචංචලාකොහොමද තොරතුරුඇත්ත නැත්තලොව වටාජෙමීමා යළි පෙම් දැලේබඩට වින කරන ගැස්ට‍්‍රයිටිස්මහින්ද ගේ ආගිය කතාසෝමා ගමගේරජරට ගී තරු යායට එක්වන නිහාල් උපනන්දපෙ‍්‍ර්ක්ෂකයන් අතින් කුණුගොඩට තල්ලු වෙන්න මං ලෑස්ති නෑයුග යුග සවන් පිනවූ ගීතවත් හඬක මතකය ගෙනෙනමං නැටුවට හීන මැව්වේ ගායකයෙක් වෙන්නකැලණි පුරවරයට මියුරු සර වයන ගයාන්මෙගා රැල්ලට අපි කැමති නැහැජීවිතය පරදුවට තබා මාරක වැඩ කරන ‘අයියා-නගෝ’බොලිවුඩ් පුරයෙන්.....රසදුන පුවත් ලුහුඩ්න්මහේන්ද්‍ර පෙරේරා පසුගිය කාලය පුරාම විවිධ රූගත කිරීම් එක්ක තමයි කාලය ගතකරල තිබෙන්නේ.ජයප‍්‍රකාශ් ශිවගුරුනාදන් අධ්‍යක්ෂණය කළ’King huntar’ චිත‍්‍රපටයේ Comedy චරිතයක ඔහු පසුගියදා රංගනයෙන් එක්වුණා. මේ දවස්වල මහේන්ද්‍ර තවත් අලුත් ටෙලිනාට්‍ය පිටපතක් එක්ක තමයි කාලය ගතකරන්නේ.මීට කලකට ඉහත ‘සුද්දී’ කියලා ජනප‍්‍රිය චිත‍්‍රකතාවක් තිබුණා ඔබට මතක ඇති. මේ චිත‍්‍ර කතාව ටෙලිනාට්‍යයකට නැගෙනවා තව නොබෝ දිනකින්ම.එහි ඇක්මන් ගේ චරිතය රඟපාන්නේ ‘මහේන්ද්‍ර’ ය.ඒ එක්කම තව ආරංචියකුත් තියනවා කියන්න. සුද්දී ගේ චරිතය සඳහා තවමත් සුදුසු නිළියක් හොයනවලු.මේ පිළිබඳ වැඩිදුර විස්තර මහේන්ද්‍රගෙන් හෝ මේ නාට්‍යයේ නිෂ්පාදක අසේල ජයකොඩිගෙන් දැනගන්න පුළුවන් කියලා තමයි මහේන්ද්‍ර කිව්වේ.රන්ජන් රාමනායකගේ ‘ලීඩර්’ චිත‍්‍රපටය දැන් ප‍්‍රදර්ශනයට සූදානම්. එහි ප‍්‍රචාරක වැඩකටයුතු අස්සෙම තවත් වැඩ රාශියක් රන්ජන්ට ගොඩ ගැහිලා.මේ වැඩගොඩේ තවත් එකක් තමයි උදයකාන්ත වර්ණසූරිය අධ්‍යක්ෂණය කරන අලුත්ම චිත‍්‍රපටයේ ඔහු ප‍්‍රධාන චරිතය රඟපාන එක. රන්ජන් උදයකාන්ත එක්ක කරන හතරවෙනි චිත‍්‍රපටය මේ.නම දාලා තියෙන්නේ ‘පායා එන්න හිරු සේ’ කියලයි. මීට ප‍්‍රථම උදයකාන්ත කළ බහුභාර්යා, රෝස වසන්තේ, යකඩ පිහාටු චිත‍්‍රපට අපි කාටත් හොඳින් මතකයි.රංගන කටයුතු අස්සේ රන්ජන්ට දේශපාලන වැඩත් පැවරිල. අපි කතා කරන මොහොතෙත් ඔහු සිටියේ කන්තලේ ප‍්‍රදේශයේ ඡන්ද ව්‍යාපාර කටයුතුවලයි. මොන තරම් වැඩ තිබුණත් කලා කටයුතුවලට කලට වේලාවට සම්බන්ධ වෙන්න ඔහු අමතක කරන්නේ නෑ ලු.ගීතා කාන්ති ජයකොඩි කියන්නේ කාලයක් පුරා වේදිකාවේ විවිධ චරිත නිරූපණය කළ රංගන ශිල්පිනියක්. ඇය පස්සෙ කාලෙක ජනප‍්‍රිය රූපවාහිනී නිළියක් බවටත් පත්වුණා.ඒ වුණත් ඇය කවදාවත් තමන් ආදරේ කරපු වේදිකාව නම් අමතක කරපු කෙනෙක් නොවෙයි. පසුගියදා ඇය ‘අහසින් වැටුණු මිනිස්සු’ වේදිකා නාට්‍යයත් සමඟ ඕස්ටේ‍්‍රලියාවේ සංචාරයක නියුතු වුණා.පර්ත්, බි‍්‍රස්බේන්, කැන්බරා වැනි නගරවල මේ නාට්‍යය අති සාර්ථක අන්දමින් වේදිකාගත කළා. මේ නිසා පසුගිය සිංහල අවුරුදු කාලෙම ගීතා කාන්ති හිටියේ ඔස්ටේ‍්‍රලියාවේ.නාට්‍ය දර්ශනයට අමතරව ඒ කාලය ඇතුළත එහි පැවැත්වුණු අවුරුදු උත්සවවල විනිශ්චය කටයුතු සඳහාත් ඇය ඇතුළු පිරිස සම්බන්ධ වෙලා තිබෙනවා.ඒ රටවල වෙසෙන රසික රසිකාවියන් නාට්‍යය වෙනුවෙන් දක්වපු ප‍්‍රතිචාර දැක්කම පුදුම හිතෙනවා කියලා තමයි ගීතා කාන්ති කිව්වේ.මේ දිනවල විකාශය වන ‘පතිනි’ සහ ‘අවංකා’ යන නාට්‍ය දෙකටත් ඇය සම්බන්ධවෙලා ඉන්නවා. ඔස්ටේ‍්‍රලියා සංචාරයෙන් පසු අලුත් නාට්‍යයකට තවම සම්බන්ධ වුණේ නෑ කියලයි ඇය කිව්වේ.සුදත් දේවප‍්‍රිය අධ්‍යක්ෂණය කළ ‘දඩයක්කාරයා’ නාට්‍යයට සහ චන්දන සමරසේකර අධ්‍යක්ෂණය කළ ‘සුදු සමනලී’ ටෙලි නාට්‍ය දෙකට පසුගිය දිනවල මම සම්බන්ධ වුණා.අලුත් අවුරුදු කාලෙ නම් මම ලංකාවේ හිටියේ නෑ. දෝහා කටාර්වල පැවැති සංගීත සංදර්ශනයකට සහභාගි වෙන්න ගියා. මේ දවස්වල නම් තවත් අලුත් වැඩකට අත ගහලයි ඉන්නේ.ලබන ජූලි මාසයේදී විතර ඔස්ටේ‍්‍රලියාවේදි පෙන්වන්න සංවිධානය කරන ‘දස්කොන්’ වේදිකා නාට්‍යයට මම සම්බන්ධවෙලා ඉන්නවා. මේ නාට්‍යය සංවිධානය කරන්නේ චම්පා බුද්ධිපාල මහත්මයාය.මේ නාට්‍යයේ මම රඟපාන්නේ ප‍්‍රමිලා බිසවගේ චරිතය. සිඩ්නි ඔපෙරා හවුස් එකේ තමයි මුලින් ම පෙන්වන්න බලාපොරොත්තු වෙන්නේ.මේ නාට්‍යයට මාත් සමඟ ශ‍්‍රියන්ත මෙන්ඩිස්, කුමාර තිරිමාදුර සහ වසන්ත විට්ටච්චිත් සම්බන්ධවෙලා ඉන්නවා. මීට ප‍්‍රථම එක වේදිකා නාට්‍යයක් කරල තිබෙනවා.මේ මගේ දෙවැනි වේදිකා නාට්‍යය. විශේෂයෙන්ම සිඩ්නි ඔපෙරා හවුස් එකේ මේක රඟදක්වන්න ලැබීමත් මම ලද ලොකු භාග්‍යයක්” ඒ නිසා මේ දිනවල ‘දස්කොන්’ වේදිකා නාට්‍යය පිළිබඳ අවධානයෙන් තමයි මම ඉන්නේ. මේ විස්තර කිව්වේ; ජනප‍්‍රිය ටෙලි නාට්‍ය නිළි හිමාලි සයුරංගියි.හේමාලි</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>11</day>
    </date>
    <link>http://www.silumina.lk/2008/05/11/_art.asp?fn=av08051118</link>
    <topic>සේමිණි ඉද්දමල්ගොඩ</topic>
    <author>හේමාලි</author>
    <content>‘උඩු වියන්’ හි ලේඛක බිරියචංචලාකොහොමද තොරතුරුඇත්ත නැත්තලොව වටාජෙමීමා යළි පෙම් දැලේබඩට වින කරන ගැස්ට‍්‍රයිටිස්මහින්ද ගේ ආගිය කතාසෝමා ගමගේරජරට ගී තරු යායට එක්වන නිහාල් උපනන්දපෙ‍්‍ර්ක්ෂකයන් අතින් කුණුගොඩට තල්ලු වෙන්න මං ලෑස්ති නෑයුග යුග සවන් පිනවූ ගීතවත් හඬක මතකය ගෙනෙනමං නැටුවට හීන මැව්වේ ගායකයෙක් වෙන්නකැලණි පුරවරයට මියුරු සර වයන ගයාන්මෙගා රැල්ලට අපි කැමති නැහැජීවිතය පරදුවට තබා මාරක වැඩ කරන ‘අයියා-නගෝ’බොලිවුඩ් පුරයෙන්.....රසදුන පුවත් ලුහුඩ්න්චිත‍්‍රපටවල රඟපාන්න ඔබට වැඩි අවස්ථාවක් ලැබුණේ නෑ කියන්නේ ඇත්ත ද?ඔව්. ලොකු අවස්ථාවක් ලැබුණේ නෑ. නමුත් දැන් ලැබීගෙන එනවා. ඕනම දෙයක් ලැබෙන්න වාසනාවක් තියෙන්න ඕන. මම හැම තිස්සෙම අනිත් අයගේ අවස්ථාවන් නැති කරලා මේ දේවල් ලබා ගන්න ලුහුබැඳ ගියේ නෑ.මට හිමි ටෙලි නාට්‍ය පැත්තෙන් මේ ගමන යන්න වෙන්න ඇති. නමුත් දැන් මට සිනමාවෙත් අවස්ථාව ලැබීගෙන එනවා කියලා හිතෙනවා.ඔබ විලාසිතා කරන්න බොහොම කැමතියි කියන්නේ ඇත්ත ද?ඔව්. මම විලාසිතා කරන්න කැමතියි. හැබැයි මට ගැළපෙන ඒවා. අලුත් විලාසිතාවක් ආවා කියලා ඒක මට නොගැළපෙනවා නම් මම කරන්නෙ නෑ.ඔබ දරුවන්ට හරි කැමතියි කියන්නේ ඇත්තද?හරිම කැමතියි. මම හිතන්නේ මම විතරක් නොවෙයි මේ ලෝකෙ ඕනම කෙනෙක් දරුවන්ට කැමතියි. මගේ දරුවා දිහා බලනවා වගේම ලෝකෙ අනිත් දරුවෝ දිහා බලන්නත් මට පුළුවන්.'යර්ස් බොස්' නිසා ඔබට පාරේ යන්නත් බැහැ කියන්නේ ඇත්තද?ඔව්. මට සේමිණි නොවෙයි දැන් කියන්නේ. රෝෂිණි මැඩම් කියලා තමයි හැමෝම කතා කරන්නේ. පුංචි ළමයින්ගෙන් පවා බේරිල්ලක් නෑ.නිළියක් විදියට කොයි තරම් කාර්ය බහුල වුණත් පළමු තැන දෙන්නේ පවුලට කියන්නේ ඇත්ත ද?අනිවාර්යයෙන්ම. මගේ පවුලෙ හැම වගකීමක්ම කරන්න මම බැඳී ඉන්නවා. ඒවා කරන්නේ හරි කැමැත්තෙන්.ඔබ කටකතා වලට බය නෑ කියන්නේ ඇත්තද?ඔව්. මම බය නෑ කට කතා වලට. කටකතා හැදුණත් ඒවට උත්තර දෙන්න ශක්තියක් මට තිබෙනවා.හේමාලි</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>11</day>
    </date>
    <link>http://www.silumina.lk/2008/05/11/_art.asp?fn=av0805112</link>
    <topic>ලොව වටා</topic>
    <author>වත්සලා ගමගේ</author>
    <content>‘උඩු වියන්’ හි ලේඛක බිරියචංචලාකොහොමද තොරතුරුඇත්ත නැත්තලොව වටාජෙමීමා යළි පෙම් දැලේබඩට වින කරන ගැස්ට‍්‍රයිටිස්මහින්ද ගේ ආගිය කතාසෝමා ගමගේරජරට ගී තරු යායට එක්වන නිහාල් උපනන්දපෙ‍්‍ර්ක්ෂකයන් අතින් කුණුගොඩට තල්ලු වෙන්න මං ලෑස්ති නෑයුග යුග සවන් පිනවූ ගීතවත් හඬක මතකය ගෙනෙනමං නැටුවට හීන මැව්වේ ගායකයෙක් වෙන්නකැලණි පුරවරයට මියුරු සර වයන ගයාන්මෙගා රැල්ලට අපි කැමති නැහැජීවිතය පරදුවට තබා මාරක වැඩ කරන ‘අයියා-නගෝ’බොලිවුඩ් පුරයෙන්.....රසදුන පුවත් ලුහුඩ්න්පෙ‍්‍ර්මය කෙතරම් නම් සිනිඳු ද? මල් පෙත්තක් සේ ම යි. මල් යායක් මැද්දේ විඳින පෙ‍්‍ර්මය ඊටත් වඩා සිනිඳු බව මේ යුවළට දැනෙනවැති.මේ ටෝකියෝවට බටහිරින් පිහිටි ෂිෂුබුවායි හි හිට්ෂුබ්යාමා උද්‍යානය. මේ දිනවල උද්‍යානය බලන්න තරම් සිරියාව යි. ඇස් වෙනතකට ගන්නවත් ඉඩක් නෑ.හැමතැන ම මල්. මොස් ප්ලොක්ස් (Moss phlox) ශාඛා දෙලක්ෂයකට අධික ගණනක මල් පිපිලා.දිය සෙවෙල ගතිය සහිත මොස් ප්ලොග්ස් මල් සහිත ශාඛ විශේෂය එක්සත් ජනපද ප‍්‍රදේශයන්ට ආවේණික වූවත්, මේ මල් වාරයේ හිට්ෂුඩ්යාමා උද්‍යානයේදී එහි සොඳුරුකම විඳගන්න ජපන් වැසියන්ට කිසිදු බාධාවක් ඇතිවී නැහැ.මොස් ප්ලොග්ස් ශාඛවල පත‍්‍ර ඉඳිකටු හැඩැති අතර සම්පූර්ණයෙන් ම කොළ පැහැති යි. රෝස හා ශ්වේත වර්ණයන්ගෙන් යුත් මල් සුළඟට පැද්දෙන්නේ සිහිල් හැඟුම් ලියලවමින්.එහෙව් මල් යායක් මැද්දේ පෙම් වඩන එක මඟාරින්න නොහිතුණොත් තමා පුදුමය.පුංචා පැන ගිහින්පුංචි උන්ට තැනක් නොතැනක් නෑ. කොහේ හරි දුවන්නම යි හිත. බූමර් සුරතල් අප‍්‍රිකානු සිංහ පැටවෙක්. බූමර් පසුගිය දා පැන ගියා. එය පොලීසිය හා වනජීවී නිලධාරීන්ද කැළඹවීමට හේතුවක් වුණා.කැනඩාවේ වනවදුලකින් පැන ආ බූමර් අවසන් වතාවට දැකගත හැකි වුණේ ඔටාවා හි උතුරින් පිහිටි මැනිවාකි නම් කුඩා ගම්මානයේ දී. එය පාසල් මෙන් ම ළමා සුරැකුම් මධ්‍යස්ථාන බහුල ව පිහිටි ප‍්‍රදේශයක්.නිලධාරීන් වහ වහා කි‍්‍රයාත්මක වුණා. අවසන් වරට දුටු තැන වටා මුරකාවල් යෙදුවා. හෙලිකොප්ටරයක් ද ප‍්‍රදේශය බලා යැව්වේ ඉන්ද්‍රිය සංවේදී උපකරණ සවි කොට.ඒ බූමර් ගේ ගමන් මාර්ගය සොයා ගැනීමේ අරමුණෙන්. අවසානයේ දී ආසන්න අධිවේගී මාර්ගයක් පසෙකින් වූ අගලක හුන් බූමර් ව නිලධාරීන්ගේ අත්අඩංගුවට පත්වුණා.බූමර් වැඩි වයසක උන්නේ නෑ. මාස 6ක් පමණක් වයසැති බූමර්ගේ බර ලෙස සටහන් වී තිබුණේ කිලෝ 45ක්. නමුත් බූමර්ගේ හිමිකරුවා කලින් සඳහන් කර තිබුණේ බූමර් අවුරුදු 2ක් වයසැති කිලෝ 70ක බරකින් යුතු එකකු බවයි.බූමර් පුංචා අල්ලා ගැනීමේ දී වැඩි කලබලයක් කළේ ද නැහැ. නිලධාරීන් කඹයක් ගෙන උගේ බෙල්ල වටා ඔතා, මෝටර් රථයක පිටුපස පටවාගෙන ගොස් ඌ කූඩුගත කළා.විරල ඝණයේ මේ සිංහ පුංචා ගෙවත්තේ බැඳ දමා ඇති කළ තැනැත්තා පිළිබඳ දැඩි අවධානයට ලක් කිරීමට බලධාරීන් කටයුතු කරනු ඇති.පැන්ඩාවන් බද්දට දෙයි!ජපානය චීනයෙන් අමුතුම බද්දක් ඉල්ලන්නයි සූදානම. ජපානයේ යුනෝ සත්වෝද්‍යානයේ උන් වසර 22 ක් වයසැති ලිංග් ලිංග් යෝධ පැන්ඩාගේ මරණය යි. මේ බද්ද ඉල්ලීමට හේතුව.ජපානයට අයිති ව තිබූ එක ම යෝධ පැන්ඩා ලිංග් පමණ යි. ලිංග් ලිංග් උපත ලැබුවේ 1985 අවුරුද්දේ බෙයිජිං සත්වෝද්‍යානයේ. 1992 දී ලිංග් යූනෝවලට පැමිණෙන්නේ ජපානය හා චීනය අතර විදේශ සම්බන්ධතාවයට වසර 20 ක් සපිරීම, සැමරීම නිමිත්තෙන්.ලිංග් වෙනුවට ජපානයේ උපත ලද පැන්ඩාවෙක් චීනයට යැවුණා. ලිංග්ගේ සහකාරිය වුණේ ටොංග් ටොංග්. ටොංග් ඈ 2000 වර්ෂයේ දී මියයෑමෙන් පසු ලිංග්ට තවත් සහකාරියක ලැබුණේ නෑ.ලිංග් මිය ගියේ චීන ජනාධිපතිවරයා ජපානයේ සංචාරය කරන්නට ආසන්නයේම යි. මේ මොහොතේ පැන්ඩාවන් 8 දෙනකුවත් චීනයෙන් ඉල්ලන්නටයි ජපානය සූදානම් වෙන්නේ. ඒ අතර යෝධ පැන්ඩාවන් දෙදෙනකුවත් ලැබේ යැයි ඔවුන් බලාපොරොත්තු වෙනවා.චීනය මීට පෙර විදේශ රටවලට යෝධ පැන්ඩාවන් ත්‍යාග ලෙස දුන්නත්, දැන් එය අසීරුවී තිබෙනවා. ඊට හේතුව ඒ යෝධ පැන්ඩාවන් වඳ වෙමින් යන විශේෂයක් වී ඇති නිසා. දැන් චීනයට සිද්ධ වෙලා තියෙන්නේ යෝධ පැන්ඩාවන් බද්දට දෙන්න.යෝධ ඇස් ඇති දැල්ලෙක්"බීච් බෝල" තරම් ලොකු ඇස්. මෙච්චර ලොකු ඇස් මොනවට ද? එහෙම හිතෙන්නත් පුළුවන්. ඒත් සත්ව ලෝකයේ ලොකු ම ඇස් තියෙන්නේ මේ දැල්ලාටයි.කිලෝ 495 ක් බරැති මේ යෝධ දැල්ලා සොයා ගත්තේ අහම්බෙන්. ඊට මුල් වුණේ අත්ලන්තික් සාගරයේ සැරිසැරූ ධීවරයන් පිරිසක්. හරියට ම පසුගිය අවුරුද්දේ දෙවැනි මාසයේ.යෝධයා හිතුවටත් වඩා ලොකු යෝධයෙක් කියලා පෙනුණේ සිරුර ආවරණය කර ගෙන තිබූ අයිස් කුට්ටිය කඩා දැම්මට පස්සේ. ඊට කලින් වාර්තා කර තිබුණේ ඇසක විෂ්කම්භය සෙන්ටිමීටර 10 - 12 අතරත්, කාචයක් වටා සෙන්ටිමීටර 27 කුත් වන බව. මෙච්චර ලොකු ඇස් තිබුණට පාඩුවක් නෑ.මොකද අත්ලන්තික් සාගරයේ මීටර් 1000 ක්වත් ගැඹුරේ සැරිසරන මේ දැල්ලන්ට අඳුරේම ගොදුර අල්ලා ගැනීමට එය විශාල වාසියක් ලබා දෙන නිසා. ඉලක්ක කර ගන්නා ගොදුර වෙත ළංව සිරුර වටා පිහිටා ඇති කොකු හා අඬුවලින් ගොදුර අල්ලා මුවට රුවා ගන්නේ ඉන්පස්සේ.නවසීලන්ත පර්යේෂකයන් පවසන්නේ, මීටත් වඩා ලොකු දැල්ලන් ගැඹුරු සයුරේ ඇති බවය. ඒත් දැනට නම් අහුවී ඇති ලොකුම කෙනා මෙයා තමයි.වත්සලා ගමගේ </content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>11</day>
    </date>
    <link>http://www.silumina.lk/2008/05/11/_art.asp?fn=av0805113</link>
    <topic>ජෙමීමා යළි පෙම් දැලේ</topic>
    <author>ආතර් උස්මීයගේ</author>
    <content>‘උඩු වියන්’ හි ලේඛක බිරියචංචලාකොහොමද තොරතුරුඇත්ත නැත්තලොව වටාජෙමීමා යළි පෙම් දැලේබඩට වින කරන ගැස්ට‍්‍රයිටිස්මහින්ද ගේ ආගිය කතාසෝමා ගමගේරජරට ගී තරු යායට එක්වන නිහාල් උපනන්දපෙ‍්‍ර්ක්ෂකයන් අතින් කුණුගොඩට තල්ලු වෙන්න මං ලෑස්ති නෑයුග යුග සවන් පිනවූ ගීතවත් හඬක මතකය ගෙනෙනමං නැටුවට හීන මැව්වේ ගායකයෙක් වෙන්නකැලණි පුරවරයට මියුරු සර වයන ගයාන්මෙගා රැල්ලට අපි කැමති නැහැජීවිතය පරදුවට තබා මාරක වැඩ කරන ‘අයියා-නගෝ’බොලිවුඩ් පුරයෙන්.....රසදුන පුවත් ලුහුඩ්න්සුපිරි හොලිවුඩ් නළු හියු ග‍්‍රාන්ට් ගෙන් ඉවත් වීමෙන් පසු ජෙමීමා ඛාන් යළිත් වරක් ඔහු සමඟ හාදවීමට මාන බලයි. ජෙමීමා කීප විටක් ම හියු ග‍්‍රාන්ට් හමුවීම සඳහා ඔහු ගේ නිවසට ගිය බවත්, හියු ද ඇය හමුවීම සඳහා ඇගේ නිවසට ගිය බවත් ලන්ඩනයේ පුවත්පත් වාර්තා කර තිබිණි.ඔවුන් දෙදෙනා බොහෝ විට හමුවන්නේ රාතී‍්‍ර සමාජ ශාලාවල දී ය. මෙයින් පෙනී යන්නේ ජෙමීමා සහ හියු අතර පසුගිය දා ඇති වී තිබුණ මත ගැටුම සමථයකට පත් වී ඇති බවයි.ජෙමීමා මුලින් ම විවාහ වී සිටියේ පකිස්ථානයේ හිටපු සුපිරි කි‍්‍රකට් කී‍්‍රඩකයෙකු මෙන් ම දේශපාලනඥයකු වන ඉම්රාන් ඛාන් සමඟ ය. ඇය ඉම්රාන් සමඟ විවාහ වී අවුරුදු නවයක් එකට ජීවත් වූ අතර ඔහුට දාව ඇයට දරුවන් දෙදෙනෙක් ද වෙති. එකල ඇය කොයි තරම් ඉම්රාන්ට ආදරය කළා ද කියතොත් ඔහු සමඟ විවාහ වූ විගස මුස්ලිම් සිරිත් විරිත් වැළඳ ගනිමින් මුස්ලිම් කාන්තාවක ලෙස හැසිරීමටත් ජීවත්වීමටත් පුරුදු වූවා ය.ජෙමීමා, ඉම්රාන් සමඟ විවාහ වන විට ඇය පසු වූයේ විසි එක්වෙන වියේ ය.ඉම්රාන් දේශපාලනයට වැඩි කාලයක් මිඩංගු කිරීමත් සමඟ ම ඔවුන් අතර තිබුණ අන්‍යොන්‍ය සම්බන්ධය ද සෙනෙහස ද දෙදරා යෑමට පටන් ගත්තේ ය. ඒ සමඟ ම ඉම්රාන්, ජෙමීමාට පල නොකියා පලා බෙදීමට පටන් ගත්තේ ය. ඇය ඔහු ගේ සිරකාරියක බවට පත් විය. ඒ සමඟ ම ඉම්රාන් - ජෙමීමා නව අවුරුදු දීගය ද කැඩී ගියේ ය.ඉම්රාන් ගෙන් වෙන් වූ ජෙමීමා ඉන් පසු 2004 දී සුපිරි නළු හියු ග‍්‍රාන්ට් සමඟ දැඩි හාදකමක් ඇති කර ගත්තා ය. අවුරුදු තුනක් පැවැති මෙම හාදකම පසුගිය දා දෙදරා ගියේ ඔවුන් දෙදෙනා විවාහ වීමට ඔන්න මෙන්න කියා තිබියදී ය.බෙන් සමඟ පෙම්කළ දවස්හියුගෙන් වෙන්වීමෙන් පසු ටික කලක් හුදකලා වූ ජෙමීමා පසුගිය සැප්තැම්බර් මාසයේ දී බෙන් එලියට් (Ben Elliot) නමැති ධනවත් තරුණයා සමඟ ඇයි හොඳයිකම් පවත්වන්නට වූවා ය.බෙන් සිනමා රංගන ශිල්පියෙකු නොවේ. එහෙත් අඩි 6 යි අඟල් 3 ක් උස මේ පුද්ගලයා නළුවකු මෙන් හැඩකාරයෙකු විය.විශාල වෙළෙඳ ව්‍යාපාරයක අයිතිකරුවා වූ බෙන්ට පෙම්වතියන් කීප දෙනෙකු ම සිටිය බව සඳහන් කරන්නේ බෙන් ගේ මිතුරන් ම ය. සොපී ඩාල්, ජේඩ් ජැගර් සහ කැට් ඩීලේ ඔහු ඉතා ළඟින් ම ඇසුරු කළ මිතුරියන් කීප දෙනෙකි.ජමීමා, බෙන් හඳුනා ගත්තේ විශ්වවිද්‍යාලයේ ඉගෙනුම ලබන කාලයේ ය. ඔවුන් උපාධිය ලබා ගැනීම සඳහා උසස් අධ්‍යාපනය ලැබුවේ බි‍්‍රස්ටල් විශ්වවිද්‍යාලයෙනි.බෙන් ගේ මාපියන් වූ සයිමන් සහ ඇනබල් එලියට්, ජෙමීමා ගේ මව ගේ (ඇනබල් ගෝල්ඩ්ස්මිත්) ගජමිතුරන් වූහ.ජෙමීමා සහ බෙන් ගේ පවුල් දෙක අතරේ තිබුණේ දැඩි සම්බන්ධතාවයකි. ජෙමීමා, බෙන් සමඟ හාදකමක් ඇතිකර ගැනීමට මෙය ද එක් හේතුවක් විය.ජෙමීමා සහ බෙන් හොඳට ගැළපෙන ජෝඩුවක් බව ඔහු ගේ මිතුරෝ කියා සිටියහ. එහෙත් බෙන් - ජෙමීමා විවාහය කිසි දිනක සිදු නොවනු ඇතැයි තවත් පිරිසක් සඳහන් කළහ. ජෙමීමා බෙන් සමඟ එකට සිට ගත් පිංතූර ගැන ද විවිධ මත පළ විය.පී‍්‍රතියෙන් ගෙවු දවස් ඉම්රාන් සමඟ“ඇය ප‍්‍රසිද්ධ කාන්තාවක්. ඒ නිසා ඕනෑම කෙනෙකුට ඇය සමඟ පින්තූරයකට පෙනී සිටින්න පුළුවන්. එකට සිට පින්තූූරයක් ගත් පලියට ඔවුන් ජෝඩුවක් වෙන්නේ නැහැ” බොහෝ දෙනෙකුගෙන් පිටවෙන මෙවැනි මත නිසා බෙන් සහ ජෙමීමා ගේ හාදකම දෙස සමහරුන් බලන්නේ සැකයෙනි.මේ අතර සමහර මාධ්‍යකරුවන් ද කියා සිටින්නේ බෙන් ගේ සහ ජෙමීමා ගේ සම්බන්ධකම වැඩිදුර යන එකක් නොවන බවයි. බෙන් මෙන් ම ජෙමීමා ද ඔවුනොවුන් ඇසුරු කරනු ලබන්නේ පෙ‍්‍ර්මයක් මුල් කර ගෙන නොවන බව ද පෙනෙන්නට තිබේ.කෙසේ වෙතත් ටික කලක් පැවැති මෙම සම්බන්ධය මීට සති කීපයකට ඉහත දී නතර වී ඇති බව බි‍්‍රතාන්‍ය මාධ්‍යකරුවෝ කියා සිටිති. ජෙමීමා හියු ග‍්‍රාන්ට් හමුවීමෙන් පෙනී යන්නේ ජෙමීමා - බෙන් බැඳීම අවසන් වී ඇති බව යැයි මෙම මාධ්‍යකරුවෝ වැඩිදුරටත් පෙන්වා දෙති.දෙවැනි වතාවටත්, හියු සහ ජෙමීමා හමුවීමෙන් පෙනී යන්නේ ඔවුනොවුන්ට වෙන් වී සිටීමට බැරි බවයි. සමහර විට මේ දෙවෙනි හමුව ඔවුනොවුන් සමීප කරන නොකැඩෙන බැඳීමක් විය හැකි බව ද සමහර හියු ගේ මිතුරන් මෙන් ම ජෙමීමා ගේ හිතවතුන් ද කියා සිටිති. මේ අතර ජෙමීමා තවමත් ඇය ගේ පරණ සැමියා ඉම්රාන් ඛාන් සමග මිතුරුකම් පවත්වන බව ද දිනපතා ම වගේ දුරකතනයෙන් කතා බහ කරන බව ද දැනගන්නට ලැබෙයි.පසුගිය දා ඉම්රාන් ඛාන් පකිස්ථාන රජය විසින් හිරබාරයට ගන්නා ලදී. ඔහු වහා ම මුදාහරින ලෙස ඉල්ලමින් ලන්ඩනයේ විශාල පෙළපාළියක් සංවිධානය කරන ලද්දේ ද ජෙමීමා විසිනි.මේ අතර පසුගිය දා පකිස්ථාන් ජනාධිපති පර්වෙස් මුෂාරෆ් රාජකාරි කටයුත්තක් සඳහා ලන්ඩනයට පැමිණියේ ය. ඔහු ගේ පැමිණීමට විරුද්ධත්වය ප‍්‍රකාශ කිරීම සඳහා විශාල පෙළපාළියක් සංවිධානය කරන ලද්දේ ද ජෙමීමා විසිනි. එයින් පෙනී යන්නේ ජෙමීමා තවමත්, ඉම්රාන් ඛාන්ට දැඩි හිතවත් බවක් දක්වන බවයි.ඇය ඉම්රාන්ට මෙන් ම හියුට ද තදින් ම ආදරය කරයි. ඉම්රාන් යළිත් විවාහ වී සිටින බැවින් ජෙමීමාට නැවතත් ඔහු සොයා යෑමට පුළුවන්කමක් නැත. දැනට ඇයට සිටින එක ම ගැලවුම්කරුවා හියු ග‍්‍රාන්ට් ය. මේ නිසා ඔවුන් අතර ‘විවාහයක්’ සිදුවීමේ ඉඩකඩ වැඩි ය.මේ අතර මේ දිනවල ජෙමීමා ඛාන් යුනිසෙෆ් ආයතනයේ සමාජ සේවිකාවක ලෙස ද කටයුතු කරයි. විශේෂයෙන් ම රටරටවල ඇවිදිමින් නැති බැරි අයට පිහිට වන ජෙමීමා මේ අතර ඒඩ්ස් රෝගයෙන් පෙළෙන අයට ද උපකාර කිරීමට අමතක නොකරයි. මෙය ඇය ස්වේච්ඡාවෙන් කරන සමාජ සේවයකි.ආතර් උස්මීයගේ   </content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>11</day>
    </date>
    <link>http://www.silumina.lk/2008/05/11/_art.asp?fn=av0805114</link>
    <topic>බඩට වින කරන ගැස්ට‍්‍රයිටිස්</topic>
    <author>කොළඹ විශ්ව විද්‍යාලයේ දේශීය වෛද්‍ය අංශයේ හිටපු බාහිර කථිකාචාර්ය, පාරම්පරික යූනානි වෛද්‍ය ඒ. ආර්. මොහොමඩ් අස්රොෆ්</author>
    <content>‘උඩු වියන්’ හි ලේඛක බිරියචංචලාකොහොමද තොරතුරුඇත්ත නැත්තලොව වටාජෙමීමා යළි පෙම් දැලේබඩට වින කරන ගැස්ට‍්‍රයිටිස්මහින්ද ගේ ආගිය කතාසෝමා ගමගේරජරට ගී තරු යායට එක්වන නිහාල් උපනන්දපෙ‍්‍ර්ක්ෂකයන් අතින් කුණුගොඩට තල්ලු වෙන්න මං ලෑස්ති නෑයුග යුග සවන් පිනවූ ගීතවත් හඬක මතකය ගෙනෙනමං නැටුවට හීන මැව්වේ ගායකයෙක් වෙන්නකැලණි පුරවරයට මියුරු සර වයන ගයාන්මෙගා රැල්ලට අපි කැමති නැහැජීවිතය පරදුවට තබා මාරක වැඩ කරන ‘අයියා-නගෝ’බොලිවුඩ් පුරයෙන්.....රසදුන පුවත් ලුහුඩ්න්යුනානි වෛද්‍ය ක‍්‍රමය බිහිවුණේ අරාබිකරයේ. මෙම වෛද්‍ය ක‍්‍රමයේ නිර්මාතෘවරයා ලෙස සැලකෙන්නේ ඉබන් අබු අවිසෙල්ලා නම් දාර්ශනිකයා. මෙම වෛද්‍ය ක‍්‍රමයේදී යොදා ගන්නා ඖෂධ ගස් වැල්වලින් සහ වෙනත් ස්වභාවික ද්‍රව්‍යයන්ගෙන් නිපදවනවා. එම ඖෂධ සියල්ලම කුඩු වර්ග ලෙසයි රෝගීන්ට ලබා දෙන්නේ.යූනානි වෛද්‍ය ක‍්‍රමයේ පැහැදිලි කිරීම් අනුව අපගේ ශරීරය කි‍්‍රයාත්මක වන්නේ ශරීරයේ ඇති සෙම, පිත, වාතය සහ රුධිරය යන අංගයන්ගෙන්. අපව රෝගී වන්නේ අප ගන්නා ආහාරවලින් බවත් අප නීරෝගී වන්නේ ද අප ගන්නා ආහාරවලින් බවත් යූනානි වෛද්‍ය ක‍්‍රමයේ පැහැදිලි කෙරෙනවා.ඕනෑම මිනිසෙක් ගන්නා ආහාර වල ඇත්තේ රස කොටස් 9 ක් පමණයි. ඒ තිත්ත රස කෂට රස, ඇඹුල් රස, ලුණු රස, මිරිස් රස, (කුළුරස), දියරස, පැණිරස ආදී රසයන්. මෙම රස කොටස් අපගේ ශරීරයට ආහාර මගින් ඇතුළු වූ පසුව ඒවා ශරීරයට ජීර්ණය කර ගැනීම සඳහා ශරීරයේ විවිධ ස්ථාන වලින් විවිධ එන්සයිම ගලාගෙන එනවා.ආමාශය, අක්මාව, ග‍්‍රහනිය එම ස්ථානවලින් කීපයක්. අප ගන්නා විවිධ ආහාර නිසාත්, වැරදි අවතුම් පැවතුම් නිසාත්, පාරම්පරික හේතු නිසාත්, එම එන්සයිම නිපදවන ස්ථාන ප‍්‍රදාහයට පත් වෙනවා. එවිට සිදුවන්නේ අප ගන්නා ආහාර කොටස් නියමාකාරයෙන් දිරවීමට අපහසු වීමයි.එහි ප‍්‍රතිඵලය වන්නේ අපගේ ශරීරයට අවශ්‍ය පෝෂණය නොලැබී එම රස කොටස් ශරීරයේ විවිධ ස්ථානවල තැන්පත් වීමයි. යූනානි වෛද්‍ය ක‍්‍රමයේ පැහැදිලි කිරීම්වලට අනුව අප රෝගී වීමට බලපාන්නේ මෙම තත්ත්වයයි.යුනානි වෛද්‍ය ක‍්‍රමයේදී රෝග නිර්ණය කිරීම සඳහා දියුණු නවීන තාක්ෂණය උපරිම අයුරින් යොදා ගන්නවා. වර්තමානයේදී බටහිර වෛද්‍ය ක‍්‍රමයේදී භාවිතා කරන විවිධ පර්යේෂණ යොදා ගෙන රෝගියාගේ තත්ත්වය පරීක්ෂා කරනවා. එසේ වුවත් යූනානි වෛද්‍ය ක‍්‍රමයේදී දෙනු ලබන ඖෂධ පාරම්පරික යූනානි ඖෂධයන්.මෙම ප‍්‍රතිකාර ක‍්‍රමයට අනුව ඖෂධ ගැනීමේදී පත්‍ය අපත්‍ය ආහාර ලෙස විශේෂයෙන් ආහාර වර්ග කිරීමක් සිදුවන්නේ නෑ. යම් යම් ආහාර නිසා සිදුවන අසාත්මිකතාවයන් මෙම ඖෂධ වලින් සුව කර ගත හැකියි.උදාහරණයක් ලෙස ඇතැමුන්ට අන්නාසි, බල මාළු, ඉස්සන්, දැල්ලන් වැනි ආහාර ගත් විට පළු දමනවා. ඖෂධ ගැනීමෙන් පසුව එම ආහාර නැවත ගත හැකියි.දැන් අපි ගැස්ට‍්‍රයිටිස්  (Gastritis) රෝගයට යූනානි වෛද්‍ය ක‍්‍රමයේ ඇති ප‍්‍රතිකාර පිළිබඳව කතා කරමු. අප ආහාරයට ගන්නා ඇඹුල් පදාර්ථ, තෙල් පදාර්ථ, කහට පදාර්ථ, ලුණු පදාර්ථ, කුළු පදාර්ථ යන ඒවා නොදිරවීම ගැස්ට‍්‍රයිටිස් ලෙස යූනානි වෛද්‍ය ක‍්‍රමයේ දී හඳුන්වනවා.බඩ පුරවා දැමීම, බඩේ දැවිල්ල ඇතිවීම, ගන්නා ලද ආහාර උගුරට ඒම මෙම රෝගයේ ලක්ෂණ. මෙම රෝගයෙන් පෙළෙන සමහරුන්ට අධික කෑම රුචියක් තිබෙනවා.නිතර නිතර කෑම අවශ්‍යයි. එසේ වුවත් මෙම රෝගයෙන් පෙළෙන තවත් අයෙකුට කෑම රුචියක් ඇත්තේම නෑ. රෝගියාගෙන් රෝගියාට මෙම රෝගයේ ස්වභාවය වෙනස්.ඒ නිසා රෝගය ගැස්ට‍්‍රයිටිස් වුවත් එක් එක් රෝගියාගේ ඇති ලක්ෂණ සොයා බැලීමෙන් පසුවයි, ඖෂධ නියම කළ යුත්තේ. ගැස්ට‍්‍රයිටිස් රෝගයට මූලික වශයෙන්ම හේතුවන්නේ ආමාශයේ ඇති ආම්ලික ස්වභාවය වැඩි විමයි.එය උදාසීන කිරීමට භාෂ්මික ද්‍රව්‍යයක් දිය යුතුයි. පාරම්පරිකව එන රක්ත දෝෂ වලින් ද ගැස්ට‍්‍රයිටිස් රෝගය ඇතිවිය හැකියි. එමෙන්ම වේදනා නාශක ඖෂධ වැඩියෙන් ගැනීම ද ගැස්ට‍්‍රයිටිස් රෝගය වර්ධනය වීමට හේතුවක්. නිතර නිරාහාරව සිටීම ද තෙල් සහිත ආහාර දී්ර්ඝ කාලයක් ගැනීමෙන් ද නිතර ආවේගකාරී සිතිවිලි සමග ජීවත් වීමෙන් ද ගැස්ට‍්‍රයිටිස් රෝගය ඇති විය හැකියි.ආමාශයේ ආම්ලික තාවය වැඩිවීම නිසා ආමාශය මෙන්ම අපගේ ගලනාලය ද තුවාල වෙනවා. තුවාල වන්නේ බාහිර සිවියයි. මෙසේ තුවාල වී එම ස්ථාන ආසාදනය වූ විට රුධිරය වහනය වීමට පටන් ගන්නවා. මේ තත්ත්වය ඉතා වේදනාකාරියි.ආමාශයේ ඇති අම්ලය ගලනාලය දිගේ ඉහළට එන විට ගලනාලයේ කෙළවර තිබෙන කපාටය ඉදිමෙනවා. එහි ප‍්‍රතිඵලය වන්නේ එම කපාටය විවර වීමයි. ඒ නිසයි ගැස්ට‍්‍රයිටිස් රෝගය උත්සන්න වූ විට ආහාරයට ගත් ද්‍රව්‍ය උගුරට එන්නේ.මෙම තත්ත්වය තවත් උග‍්‍ර වූ විට රාති‍්‍ර නින්දෙන් ආහාර උගුරට ඒමට පටන් ගන්නවා. නින්දේදී සිදුවන මෙම කි‍්‍රයාවලියේදී ආහාර ස්වසන මාර්ගයට පවා ගමන් කළ හැකියි. එමගින් මරණය පවා සිදුවිය හැකියි.ඒ නිසයි එවැනි රෝගින්ට හිස ඉහළට එසවෙනසේ තබාගෙන නිදා ගන්නා ලෙස වෛද්‍යවරුන් උපදෙස් දෙන්නේ. එසේ කළාට රෝගය සුව වන්නේ නෑ. මෙම රෝගය සුව කිරීමට නම් ආමාශයේ ආම්ලික ස්වභාවය නැති කළ යුතුයි.ගැස්ට‍්‍රයිටිස් රෝගයෙන් පෙළෙන්නන්ගේ මළ පහවීමේ ස්වභාවය ඉතා අක‍්‍රමවත්. ඇතැම් රෝගීන්ට දිනකට හතර පස් වතාවක් මළ පහ කිරීමේ අවශ්‍යතාව ඇති වෙනවා. ගැස්ට‍්‍රයිටිස් රෝගය නිවැරැදි අයුරින් හඳුනා නොගත් විට එය මානසික රෝගයකැයි තීරණය වන අවස්ථා ද තිබෙනවා.එයින් රෝගියා කොන් වෙනවා. තමන් තුළ තිබෙන වේදනාව අන් අයට නොතේරීම පිළිබඳව රෝගියා කම්පා වෙනවා. එය රෝගය තවත් උත්සන්න වීමට හේතුවක්. ඒ නිසා ගැස්ට‍්‍රයිටිස් රෝගයෙන් පෙළෙන්නන් පිළිබඳව එම රෝගියාගේ පවුලේ අය වැඩි සැළකිල්ලක් දැක්විය යුතුයි.ගැස්ට‍්‍රයිටිස් රෝගය උත්සන්න වූ විට හෘදයාබාධයක ලක්ෂණ පෙන්වනවා. ඒ නිසා ඉක්මනින්ම වෛද්‍ය උපදෙස් පැතිය යුතුයි.යූනානි ප‍්‍රතිකාර මගින් මෙම රෝගය සම්පූර්ණයෙන්ම සුව කළ හැකියි. ගැස්ට‍්‍රයිටිස් රෝගයේ නියම ස්වභාවය තේරුම් ගැනීමට Endoscopy වෛද්‍ය වාර්තා මෙන්ම වෙනත් වාර්තා ද උපයෝගී කර ගන්නවා. මෙහිදී වඩාත් වැදගත් වන්නේ රෝගියාගෙන් ලබා ගන්නා නිවැරැදි තොරතුරුයි.ගැස්ට‍්‍රයිටිස් රෝගීන්ට දෙනු ලබන ආහාර පිළිබඳව සමාජයේ විවිධ මත තිබෙනවා. ඇතැමෙකුට යෝගට් කිරි සුදුසු වුවත් ඇතැමෙකුට ඒවා අහිත කරයි. ඇතැම් රෝගීන්ට මී කිරි වලින් සහනයක් ලැබුණත් තවත් අයෙකුට මී කිරි නිසා රෝගය උත්සන්න වෙනවා.ඒ නිසා යූනානි වෛද්‍ය ක‍්‍රමයේදී ගැස්ට‍්‍රයිටිස් රෝගීන් සියල්ලන්ටම එකම ඖෂධ දෙන්නේ නෑ. මෙහිදී ඖෂධ නියම කෙරෙන්නේ ඒ ඒ රෝගියාට ගැළපෙන ආකාරය අනුවයි.ගැස්ට‍්‍රයිටිස් රෝග ලක්ෂණ වලට සමාන ලක්ෂණ පෙන්වන තවත් රෝගයක් තිබෙනවා. ඒ, කිරිපණුවන් නිසා ඇතිවන රෝගයක්. කිරි පණුවන් අපගේ ශරීරය තුළ දී එක්තරා ශ‍්‍රාවයක් නිකුත් කරනවා. එයින් විශාල දැවිල්ලක් ඇති වෙනවා. මෙම තත්ත්වයෙන් මිදීමට කිරි පණුවන් සම්පූර්ණයෙන්ම ඉවත් කළ යුතුයි.ගැස්ට‍්‍රයිටිස් රෝගයෙන් පෙළෙන විට අන්නාසි ඇඹුල් කෙසෙල් වැනි ආහාර ගත් විට රෝගය උත්සන්න වෙනවා. විශේෂයෙන්ම තේ කෝපි මෙම රෝගීන්ට ඉතා අගුණයි. පාන්, ආප්ප, බනිස් වැනි යීස්ට් මිශ‍්‍ර ආහාර මගින් ද මෙම රෝගය උත්සන්න වෙනවා.යූනානි ඖෂධය ගැනීමේදී මෙම ආහාර ගැනීම නැවැත්විය යුත්තේ ටික දිනක් පමණයි. පසුව ප‍්‍රතිකාර ගන්නා අතර වාරයේම එම ආහාර ගත හැකියි. මෙම රෝගයෙන් මිදීමට තුන්වේලම බත් ආහාරයට ගැනීම බෙහෙවින් උපකාර වෙනවා.දිය බත්, ලුණු කැඳ, ආහාරයට ගැනීම ඉතා සුදුසුයි. මානසික පීඩනයෙන් සහ ආතතියෙන් මිදී සරල ජීවන රටාවක් අනුගමනය කිරීමෙන් සහ පලතුරු එළවලු වැනි ස්වභාවික ද්‍රව්‍ය ආහාරයට ගැනීමෙන් ගැස්ට‍්‍රයිටිස් රෝගයට ගොදුරු නොවී සිටිය හැකියි.කොළඹ විශ්ව විද්‍යාලයේ දේශීය වෛද්‍ය අංශයේ හිටපු බාහිර කථිකාචාර්ය, පාරම්පරික යූනානි වෛද්‍ය ඒ. ආර්. මොහොමඩ් අස්රොෆ්සකස් කළේ ගාමිණී සුසන්ත  </content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>11</day>
    </date>
    <link>http://www.silumina.lk/2008/05/11/_art.asp?fn=av0805116</link>
    <topic>සෝමා ගමගේ</topic>
    <author>ඉඳුනිල් වීරරත්න</author>
    <content>‘උඩු වියන්’ හි ලේඛක බිරියචංචලාකොහොමද තොරතුරුඇත්ත නැත්තලොව වටාජෙමීමා යළි පෙම් දැලේබඩට වින කරන ගැස්ට‍්‍රයිටිස්මහින්ද ගේ ආගිය කතාසෝමා ගමගේරජරට ගී තරු යායට එක්වන නිහාල් උපනන්දපෙ‍්‍ර්ක්ෂකයන් අතින් කුණුගොඩට තල්ලු වෙන්න මං ලෑස්ති නෑයුග යුග සවන් පිනවූ ගීතවත් හඬක මතකය ගෙනෙනමං නැටුවට හීන මැව්වේ ගායකයෙක් වෙන්නකැලණි පුරවරයට මියුරු සර වයන ගයාන්මෙගා රැල්ලට අපි කැමති නැහැජීවිතය පරදුවට තබා මාරක වැඩ කරන ‘අයියා-නගෝ’බොලිවුඩ් පුරයෙන්.....රසදුන පුවත් ලුහුඩ්න්සම්මාන උපහාරයෙන් පිදූ නැටුම් ගුරුවරියඇය සෝමා ගමගේ.දේශ කලා කීර්ති නර්තන සූරිනී, විශ්ව කලාශූරී, තිළිණ පූජා සහ කලා භූෂණ යන සම්මාන වලින් ගෞරව බුහුමන් ලැබූ නර්තන ආචාර්යවරියක්.1939 ජනවාරි 28 වැනි දින කොළඹ දී උපත ලද ඇය, මරදානේ ගෝතමී බාලිකා විද්‍යාලයෙන් අධ්‍යාපන පොදු සහතික පත‍්‍ර විභාගයෙන් සමත්ව 1956 දී රජයේ ලලිත කලා ආයතනයට ඇතුළත් විය.එහි උඩරට නැටුම් සහ ගායනය පිළිබඳව සය අවුරුදු පාඨමාලාව හදාරා 1962 දී සිරිමාවෝ බණ්ඩාරනායක අගමැතිතුමිය අතින් ඩිප්ලෝමා උපාධි සහතිකය ලබා ගෙන ඇත. ලංකාවේ ශ්‍රේෂ්ඨතම නැටුම් ශිල්පීන් වන එස් පනීභාරත, අල්ගම කිරිගනිති ගුරුන්නාන්සේ සුරඹා සහ රාගම ගුණමාලා මහත්වරු ඇගේ ගුරු පියවරුන් වෙති.එසේම සෝමා ගමගේ මහත්මිය ශේෂා පලිහක්කාර හා එස් මල්ල රංගනාත් මහත්වරුන් වෙතින් ඉන්දියානු නැටුම් පිළිබඳව හදාරා ඇති අතර, වසර තිස් පහක් රජයේ ගුරු උපදේශිකාවක් ලෙසින් සේවය කර ඇත.'ග‍්‍රහ අපලය', 'බතේ උපත', 'දිෂ්ඨ මංගලිකා' හා 'සත්පත්තිනි' යන මුද්‍රා නාට්‍යවල රඟපාමින් තම කුසලතා විදහා දැක්වූ ඇය, 'කුරුළු බැද්දේ', 'රේඛාව', 'සිකුරු තරුව', 'ලා දළු', 'සාරවිට', 'සතර මහ නිධානය', පොඩිපුතා යන චිත‍්‍රපට වල නැටුම් සඳහා දායක වී ඇති අතර, 'සරුබිම' සහ 'අජාසත්ත' යන චිත‍්‍රපට වල නැටුම් අධක්‍ෂණය කර ඇත්තේ ඇය විසිනි.1961 දී නැටුම් සංදර්ශශන සඳහා රුසියාව, ඉන්දියාව සහ ඇමරිකා ආදී රටවල සංචාරය කර ඇති සෝමා මහත්මිය මුද්‍රා නාට්‍ය 15 ක් පමණ නිෂ්පාදනය කරමින් 'ජම්ම පාපය', 'ඉඩෝරයෙන් එහා' සහ 'මුව දඩයම' යන මුද්‍රා නාට්‍ය වෙනුවෙන් සමස්ථ ලංකා ප‍්‍රථම ස්ථාන දිනා ඇත.දශක 5 කට අධික කාලයක් පුරා කලාව වෙනුවෙන් කළ මෙහෙවර අගයමින් ඇය ලබා ඇති සම්මාන ගණනින් බොහෝය. ඒ අතරින්, 1997-98 ගම්පහ විශ්ව කලා පදනමෙන් 'විශ්ව කලා ශූරී' සම්මානය ද, 2000 වර්ෂයේ කලාභූෂණ රාජ්‍ය සම්මානය ද, 2001 වර්ෂයේ අත්තනගලු කලා සංගමයෙන් පිදූ 'සඟබෝ' සම්මානය ද, 2003 වසරේ ශී‍්‍ර ජයවර්ධනපුර ගුණ සමරු පදනමෙන් පිරි නැමූ දේශ කලා කීර්ති නර්තන සූරිනී යන සම්මාන ඇයට කළ විශේෂ උපහාර ලෙසින් සැලකිය හැකියි.මේ වන විට යුද හමුදා සහ ගුවන් හමුදා නැටුම් කණ්ඩායම් වල සහ රාජ්‍ය නැටුම් කණ්ඩායමේ ඇගෙන් ශිල්ප ලැබූ බොහෝ පිරිසක් සේවය කරන අතර ඊට අමතරව නර්තන ගුරුවර ගුරුවරියන් ද බොහොමයක් සිටිනවා.නට රන්පොකුණුගම 'සාමගී‍්‍ර' කලා නිකේතනය පිහිටුවා ඒ තුළින් අසරණ එහෙත් දක්‍ෂතාව හා හැකියාව ඇති තරුණ තරුණියන් තෝරා ඔවුනට නොමිලයේ නර්තන පුහුණුව ලබා දෙමින් අපේ රටේ දේශීය කලා සම්ප‍්‍රදායන් රැක ගැනීමට වෙහෙසවන ඇයට අපි දීර්ඝායුෂ පතමු.සාමගී‍්‍ර කලා නිකේතනය, ඒ ඕ 1/32,රන්පොකුණුගම නිට්ටඹුව ඇගේ ලිපිනයයි.ඉඳුනිල් වීරරත්න  </content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>11</day>
    </date>
    <link>http://www.silumina.lk/2008/05/11/_art.asp?fn=av0805117</link>
    <topic>රජරට ගී තරු යායට එක්වන</topic>
    <author>ශ‍්‍රීමත් ඉන්ද්‍රජිත් ලියනගේ</author>
    <content>‘උඩු වියන්’ හි ලේඛක බිරියචංචලාකොහොමද තොරතුරුඇත්ත නැත්තලොව වටාජෙමීමා යළි පෙම් දැලේබඩට වින කරන ගැස්ට‍්‍රයිටිස්මහින්ද ගේ ආගිය කතාසෝමා ගමගේරජරට ගී තරු යායට එක්වන නිහාල් උපනන්දපෙ‍්‍ර්ක්ෂකයන් අතින් කුණුගොඩට තල්ලු වෙන්න මං ලෑස්ති නෑයුග යුග සවන් පිනවූ ගීතවත් හඬක මතකය ගෙනෙනමං නැටුවට හීන මැව්වේ ගායකයෙක් වෙන්නකැලණි පුරවරයට මියුරු සර වයන ගයාන්මෙගා රැල්ලට අපි කැමති නැහැජීවිතය පරදුවට තබා මාරක වැඩ කරන ‘අයියා-නගෝ’බොලිවුඩ් පුරයෙන්.....රසදුන පුවත් ලුහුඩ්න්කහටගස්දිගිලිය මැදි විදුහලේ ගණිත ආචාර්ය නිහාල් උපනන්ද රජරට නිජබිම කරගත් නැඟී එන ගායන ශිල්පියෙකි.විශාරද ගුණදාස කපුගේ, පෙ‍්‍ර්මචන්ද්‍ර ලංකාතිලක හා උපාලි චන්ද්‍ර යන සංගීත ශිල්පීන් යටතේ මියැසි ලොවට පිවිසි නිහාල් උපනන්ද ගේ කුළුදුල් ගීත සංයුක්ත තැටිය හා කැසට් පටිය 'සෙනේ සුවද' දොරට වැඩීමේ උලෙළ උතුරු මැද පළාත් ආණ්ඩුකාර කරුණාරත්න දිවුල්ගනේ මහතාගේ ප‍්‍රධානත්වයෙන් කහටගස්දිගිලිය මැදි විදුහලේ දී ඉකුත්දා පැවැත්විණි.රජරට සේවයේ සේවය කළ විශාරද ගුණදාස කපුගේ, ස්වර්ණ ශ‍්‍රී බණ්ඩාර, සේන ගුණසේකර හා විජයානන්ද ජයවීර යන ප‍්‍රවීණ ශිල්පීන් නිහාල්ට ගායන ලෝකයට පිවිසීමට අත්වැල සපයා ඇත.රජරට සේවයේ රජරට කැකුළු, සරල ගී, අතරින් ගායන ලොවට පිවිසි උපනන්ද ශ‍්‍රී ලංකා ගුවන් විදුලි සේවයේ වෙළෙඳ අංශයේ ශිල්පියෙකු ලෙස රසිකයින් අතර නමක් දිනාගෙන සිටී.ජාතික රූපවාහිනියේ 'සප්ත ස්වර' 'සරසවි පෙරහර' යන වැඩසටහන්වලින් ද පන්නරය ලැබූ ඔහු ඒකපුද්ගල ප‍්‍රසංග දෙකක් පවත්වා රජරට රසිකයින්ගේ ජනාදරයට පත්ව සිටී.නිහාල්ගේ 'සෙනේ සුවඳ' කැසට් පටියට යුග ගී ගායනයෙන් එක්ව ඇත්තේ විශාරද නෙලූ අධිකාරි ශිල්පිනියයි. ප‍්‍රවීණ සංගීත ශිල්පීන් වන රෝහණ වීරසිංහ, චන්දන වැලිකල, එච්.එම්. ජයවර්ධන, කරුණාරත්න විජේවර්ධන, සිරිල් පෙරේරා සංගීතය මුසුකර ඇත.උදයකාන්ත වර්ණසූරිය අලුත් පරපුරේ නළු නිළියන් රැසක් සිනමාවට හඳුන්වා දුන්නා ඔබට මතක ඇති’ අද ඒ අය රිදී තිරයේ බැබැළෙන තරු.දහසක් ප‍්‍රාර්ථනා පොදි බැඳගෙන සිනමා අඹරේ දිදුළන තාරුකාවක් බවට පත්වීමේ නොතිත් ආශාවෙන් පසුවූ උදාරි වර්ණකුලසූරිය උදයකාන්තගේ අලුත්ම සොයා ගැනීමයි. දෙනෙත්වලින් කථා කරන මේ රුවැත්තිය උදයකාන්තගේ අලුත්ම චිත‍්‍රපටය වන ‘පායා එන්න හිරු’ චිත‍්‍රපටයේ ප‍්‍රධාන නිළි භූමිකාවට පණ පොවයි.”මම සිනමාවට ගොඩක් ආදරෙයි. රඟපාන්න නොයෙක් ආරාධනා ලැබුණා. ඒත් මං ඒ සියල්ලක්ම ප‍්‍රතික්ෂේප කළා. මට ඕන වුණේ මගේ ප‍්‍රියතම උදයකාන්ත වර්ණසූරියගේ චිත‍්‍රපටයකින් මුල්වරට රිදී තිරයේ පෙනී සිටින්න ඒක මගේ සිහිනයක්.අද ඒ සිහිනය සැබෑ වෙලා. දෙයියනේ මං කොච්චර වාසනාවන්තද?” උදාරි පවසන්නේ දරාගන්න බැරි සතුටක් හිතේ දරාගෙන.උදාරි 2007 මිස් ශ‍්‍රී ලංකා තරගයේ අවසන් 12 දෙනා අතරට තේරීමේ භාග්‍ය හිමිකර ගත්තා. ‘මිස් පොපියුලර්’, ‘මිස් ටැලන්ට්’, ‘මිස් බියුටිෆුල් ලෙන්ස්’ අංශවලින් ඇය ජය ලැබුවා. දෙරණේ’ Juice Box’ මෙහෙයවමින් උදාරි රූපවාහිනී පෙ‍්‍ර්ක්ෂකයන්ට වඩ වඩාත් සමීප වුණා.ඔබේ මතකයේ සදා නිධන්ගත වන රූපකායකට හිමිකම් කියන මේ හැඩකාරිය ලිප්ටන් තේ, නෙස්ටොමෝල්ට්, හොල්සිම් සිමෙන්ති රූපවාහිනී වෙළෙඳ දැන්වීම්වලින් ඉමහත් ජනතා ප‍්‍රසාදය හිමිකර ගත්තා.”මං ඉගෙන ගත්තෙ මීගමුවෙ ආවෙමරියා විදුහලේ. ගිය අවුරුද්දෙ විද්‍යා අංශයෙන් අ.පො.ස. උසස් පෙළ විභාගයට පෙනී හිටියා. මගේ තාත්තාගෙ නම ග්‍රේෂන්. ඇමරිකාවෙ ඉඳල ලංකාවට ආවෙ මේ ළඟදී. අම්මගෙ නම චිත‍්‍රා පුෂ්පකාන්ති. ඇය ගුරුවරියක්. මට ඉන්නෙ එකම සහෝදරයෙක්. අයියා චාමික. එයා ඉගෙන ගන්නෙ ඕස්ටේ‍්‍රලියාවේ.මේ රටේ දක්ෂ ජනප‍්‍රිය නිළියක් වීම මගේ බලාපොරොත්තුවයි”උදාරි සියලු පැතුම් ඉටුවේවා! රසඳුන උණුසුම් සුබ පැතුම්.ශ‍්‍රීමත් ඉන්ද්‍රජිත් ලියනගේ  </content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>11</day>
    </date>
    <link>http://www.silumina.lk/2008/05/11/_art.asp?fn=av0805118</link>
    <topic>පෙ‍්‍ර්ක්ෂකයන් අතින් කුණුගොඩට තල්ලු වෙන්න මං ලෑස්ති නෑ</topic>
    <author>වසන්ත ජයසිංහ ආරච්චිගේ</author>
    <content>‘උඩු වියන්’ හි ලේඛක බිරියචංචලාකොහොමද තොරතුරුඇත්ත නැත්තලොව වටාජෙමීමා යළි පෙම් දැලේබඩට වින කරන ගැස්ට‍්‍රයිටිස්මහින්ද ගේ ආගිය කතාසෝමා ගමගේරජරට ගී තරු යායට එක්වන නිහාල් උපනන්දපෙ‍්‍ර්ක්ෂකයන් අතින් කුණුගොඩට තල්ලු වෙන්න මං ලෑස්ති නෑයුග යුග සවන් පිනවූ ගීතවත් හඬක මතකය ගෙනෙනමං නැටුවට හීන මැව්වේ ගායකයෙක් වෙන්නකැලණි පුරවරයට මියුරු සර වයන ගයාන්මෙගා රැල්ලට අපි කැමති නැහැජීවිතය පරදුවට තබා මාරක වැඩ කරන ‘අයියා-නගෝ’බොලිවුඩ් පුරයෙන්.....රසදුන පුවත් ලුහුඩ්න්‘ප‍්‍රභාකරන්’ හැදූ තුෂාර පීරිස්නිර්මාණයක් පෝෂණය කරන්නට මූලාශ‍්‍ර සපයා ගැනෙන්නේ සමාජයෙන් ම ය. දිගු කලක් තිස්සේ පවතින මුළු රටම දැවෙන ප‍්‍රශ්නය අළලා නිර්මාණ රැසක් පසුගිය වකවානුව තුළ අපට දකින්නට ලැබුණේ ඒ හේතුවෙනි.මේ දිනවල දිවයින පුරා තිරගත වන 'ප‍්‍රභාකරන්' සිනමා පටයට ද ගොනු වී ඇත්තේ මෙකී දැවෙන ප‍්‍රශ්නයයි.'කමලිනි' නම් දමිළ කාන්තාවත් ඇගේ සොහොයුරු 'ප‍්‍රභාකරන්' හා අවශේෂ චරිත වටා ගෙතෙන ප‍්‍රභාකරන් සිනමාපටය තිරගත වීමටත් ප‍්‍රථම මහත් ආන්දෝලනයකට තුඩුදීමට එහි නමම හේතු වූවාට සැක නැත.ටෙලි නිර්මාණකරණයේ නියැළුණු 'තුෂාර පීරිස්' නම් අධ්‍යක්ෂවරයාගේ කුළුඳුල් සිනමා නිර්මාණය ද මෙය වේ.'ප‍්‍රභාකරන්' ඔබගේ පළමු සිනමා නිර්මාණය. ඇයි මේ වගේ සිනමා පටයක් කරන්න ඔබ හිතුවේ?'ප‍්‍රභාකරන්' චිත‍්‍රපටය බිහිවෙන්නේ මම ඉතාලියේ 'සිනේ' චිත‍්‍රපට පාසලෙන් ලබාගත් දැනුමෙන්. මට එහිදී පිටපත් රචනා තරගයකදී හොඳම පිටපත සඳහා සම්මාන පවා ලැබුණා. අනෙකුත් රටවල අයත් එක්ක 85 දෙනෙක් මා සමඟ හිටියා.මේ චිත‍්‍රපට පාසලට මම ගියේ ඉතාලියේ සිටි 'ඔස්මන්ද සිල්වා' කියන මහත්මයාගේ ගෙදර ඉඳලා. අවුරුදු හයක් ලැබූ දැනුමත් එක්ක මට හිතුණා දැන් චිත‍්‍රපටයක් කරන්න පුළුවන් පසුබිමක් මට තියෙනවා කියලා.ඒ අනුවයි 'ප‍්‍රභාකරන්' හදන්න මුල පිරුවේ. උතුරේ ප‍්‍රශ්නය මගේ හදවතට තදින් ම දැනුණු නිසයි එවැනි පසුබිමක් ඇසුරු කරගත් කතාවක් තෝරාගත්තේ. මීට නිෂ්පාදන දායකත්වය ලබාදුන්නෙත් ඔස්මන්ද සිල්වා මහත්මයාමයි.'ප‍්‍රභාකරන්' කතා පුවත දිවයන්නේ 'කමලිනි' නම් මරාගෙන මැරෙන දමිළ කාන්තා චරිතය වටා. එවැනි අත්දැකීමක් ඔබ ගොනුකරගත්තේ කොහොමද?මේ අත්දැකීම මට ලැබෙන්නේ ඇත්තටම පිරිමි චරිතයක් ඇසුරෙනුයි. ඔහු මට හමුවන්නේ 'රෝම නගරයෙන්'. රෝමය මා දකින්නේ ලෝකයේ සියලුම ත‍්‍රස්තවාදීන් ඉන්න නගරයක් විදිහට.එහිදීයි මට අපේ රටේ ත‍්‍රස්තවාදී සංවිධානයේ සාමාජිකයෙක් මුණගැහෙන්නේ. පසුව ඔහු මගේ හොඳ මිත‍්‍රයෙක් වුණා. ඔහුට පැවරී තිබුණෙත් මරාගෙන මැරෙන සැලසුමක් සිදු කරන්න.නමුත් ඔහු දැන් එයින් ඉවත්ව රෝම නගරයේ දැවැන්ත ව්‍යාපාරිකයෙක් බවට පත්වෙලා. ඇත්තටම ඔහු තමයි මේ අත්දැකීම සඳහා පසුබිම සකසා දෙන්නේ.මරාගෙන මැරෙන බෝම්බකරුවා කියන්නේ මානසික වශයෙන් දුර්වල කෙනෙක් නෙවෙයි. නමුත් මම 'කමලිනි' චරිතය ගැබිණි කාන්තාවක් ලෙසින් ඉදිරිපත් කරමින් මානුෂික මුහුණුවරක් එක්කර තිබෙනවා.මේ වෙනකොට ලැබෙන ප‍්‍රතිචාර යහපත් ද?ඔව්. මේ චිත‍්‍රපටයෙන් දෙමළ ජනතාවට කිසිදු අසාධාරණයක් සිදුවෙලා නැහැ. ඔවුන් මෙය නැරඹිය යුතුමයි. ලැබෙන ප‍්‍රතිචාර පිළිබඳව හුඟක් ම තෘප්තිමත්.නමුත් ඔබට මුලදි මේ චිත‍්‍රපටයේ නිෂ්පාදන කටයුතු සඳහා ඉන්දියාවට ගිය අවස්ථාවකදී තාඩන - පීඩනවලට මුහුණ දෙන්න සිදුවුණා. ඒ ඇයි?මුලින් කියූ විදිහට චිත‍්‍රපටය නැරඹිය යුත්තේ සිංහල ජනතාව පමණක් නොවෙයි දෙමළ ජනතාව අනිවාර්යයෙන් ම නැරඹිය යුතුයි.නමුත් ඔවුන් ගේ ඒ අයිතියයි නැති කළේ ඉන්දියාවේ අන්තවාදි පිරිස. ඉන්දියානුවන් ඔවුන්ගේ චිත‍්‍රපට අධ්‍යක්ෂවරුන්ට සලකන්නේ දෙවිවරුන්ට වගේ. මට පහරදුන්නෙත් චිත‍්‍රපට සඳහා සම්බන්ධ පුද්ගලයන්.මේ අන්තවාදී දෙවිවරුන්ගේ කලාව හා ප‍්‍රතිපත්ති අතර ගැටලුවක් තියෙනවා. අලුත් අධ්‍යක්ෂවරයකු විදිහට මා මුහුණදුන්නේ බරපතළ අර්බුදයකට. නොසිතූ විරූ තත්ත්වයකට මා පත්කරලා මට තලලා මගේ නිර්මාණයේ අයිතිය උදුරාගෙනයි මාව ලංකාවට එව්වේ. නමුත් මේ වෙනකොට ඒ සඳහා නීතිමය කි‍්‍රයාමාර්ග ගන්න කටයුතු කරගෙන යනවා.මෙහිදී ඔබ නවක රංගන ශිල්පිනියක් ප‍්‍රධාන චරිතයකින් ඉදිරියට ගේනවා. කොහොමද ඔබ චරිත තෝරා ගැනීම කළේ.මම අභියෝග ප‍්‍රශ්නවලට බය නැහැ. මට හොඳ සැලසුමක් හා හොඳ ආත්ම ශක්තියක් තියෙනවා. මගේ තිර පිටපතට අවශ්‍ය ආධුනික නිළියන් ද ජනප‍්‍රිය නිළියක් ද කියන එක නෙවෙයි තිබුණු ප‍්‍රශ්නේ.චරිතෙට සාධාරණයක් කරන්න පුළුවන් කාට ද කියන එකයි. එහිදීයි අනුරුද්ධිකා මම සොයාගන්නේ. සමහර චරිත සඳහා ඒ ඒ පළාත්වලින් ශිල්පීන් සොයාගත්තා. ඒක ලොකු අවදානමක් ගන්න ඕනෑ වැඩක්. නමුත් සිනමා පටයේ විශ්වාසනීයත්වය ගොඩ නැඟෙන්න එය හේතුවක් වුණා කියලයි මට හිතෙන්නේ.'ප‍්‍රභාකරන්' ඔබ මුලින් ප‍්‍රදර්ශනය කරන්න හිටියේ මැයි මාසයේ දී. ඒත් ඉක්මන් වුණා ඒ ඇයි?මැයි මාසයේ මම චිත‍්‍රපටය රිලීස් කරන්න හිතුවෙ ඒ වෙනකොට අලුත් චිත‍්‍රපට දෙකක් ප‍්‍රදර්ශනය වුණු නිසා. නමුත් මේ ප‍්‍රවීණයන් මගේ කකුලෙන් ඇද්දා ඒ අයගේ දින දිගු කරගන්න. මේ හේතුව මාව දිරිමත් කරන්න බලපෑවා.ඒ නිසයි අපෙ‍්‍ර්ල් මාසේ 25 දා පිටපත් හතක් මම මුදා හැරියේ. මේ විදිහට ආත්මාර්ථකාමීව හිතන්න ගත්තොත් අපේ රටේ සිනමාව වලපල්ලට තමයි යන්නේ. රටක ක්ෂේත‍්‍රයක ඉදිරි පැවැත්මට නවකයින් අවශ්‍යයි. එහෙම නොවුණොත් අනාගතයම ප‍්‍රශ්නාර්ථයක්.ඔබ ලොකු ආවේගයකින් හා කල කිරීමකින් ද කතා කරන්නේ.මාව වට්ටන්න අමාරුයි. මේ වගේ චිත‍්‍රපට වලට අත තියන්න කවුරුත් බයයි. මගේ චිත‍්‍රපට වුණත් යුද හමුදාපතිතුමා හා දයා රත්නායක මැතිතුමා නොවෙන්න නිර්මාණය වෙන්නේ නැහැ. ඔවුන්ගෙන් විශාල සහයෝගයක් ලැබුණා.මගේ නෙගටිව් නැති වුණු වෙලාවේ මට හැඟුණා මම තනිවුණා කියලා.සිනමා ඔස්තාර්ලාගෙන් මට ඉගෙන ගන්න බොහෝ දේ තිබුණත් පළමු චිත‍්‍රපටයෙන් ම ලොකු දේවල් වලට මට මුහුණ දෙන්න සිදුවුණා. මට ගහපු වෙලාවේ ඔය කිසි කෙනෙක් කතා කරලා ඇහැව්වේ නැහැ මොකද වුණේ කියලා. කවුරු බෙදුණත් මේ රටේ මාධ්‍ය මගේ ප‍්‍රශ්නෙදි මා සමඟ හිටියා. නමුත් මේ සටනෙදි මං තනිවුණා. මේ මුදා හැරලා තියෙන්නේ රැඟුම් පාලක මණ්ඩලයට ගෙනාපු පළමු කොපියේ ඩුප්ලිකේට් එකකින් ලබාගත් පිටපත්.එය මිල්ටන් ජයරත්න මහත්මයා මගින් ඉතාලියට යවල වැඩි දියුණු කරලා පිටපත් ලබාගත්තා. එහෙම නොවුණා නම් 'ප‍්‍රභාකරන්' චිත‍්‍රපටය ඉතිහාසයට පමණක් සීමාවුණු චිත‍්‍රපටයක් වෙන්න තිබුණා.මෙවැනි ආරම්භක පසුබිමක 'ප‍්‍රභාකරන්' තුෂාර පීරිස් ගේ පළමු හා අවසන් සිනමාපටය වෙයිද?මම රැඩිකල් අදහස් දරන මනුෂ්‍යයෙක්. 'ප‍්‍රභාකරන්' ප‍්‍රදර්ශනය වෙන්න පටන් අරන් තවම දවස් ගණනයි. දැන් මගේ දෙවන චිත‍්‍රපටයේ මූලික වැඩකටයුතු වල ඉන්නේ. 'චිත‍්‍රපටය 'ඉතාලියන් එක්ස්ප‍්‍රස්'. මට නිෂ්පාදකවරු අවශ්‍ය නෑ.මා වටා යම් යම් දේ ගොඩනැගිලා තියෙනවා. මම ඉතාලියේ 'යොරොස්ටා' සිනමා සමාගමේ අධ්‍යක්ෂකවරයෙක්. එක චිත‍්‍රපටයක් කරලා අවුරුදු 15 කට විතර පස්සේ දෙවන චිත‍්‍රපටයක් කරන්න මම සූදානම් නැහැ. එහෙම වුණාම පෙ‍්‍ර්ක්ෂකයින් අපිව තල්ලු කරනවා කුණු ගොඩට. මම ඒ ගොඩට වැටෙන්න සූදානම් නිර්මාණ කරුවෙක් නෙවෙයි.වසන්ත ජයසිංහ ආරච්චිගේ </content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>11</day>
    </date>
    <link>http://www.silumina.lk/2008/05/11/_art.asp?fn=av0805119</link>
    <topic>යුග යුග සවන් පිනවූ ගීතවත් හඬක මතකය ගෙනෙන</topic>
    <author>ඉනෝකා පෙරේරා බණ්ඩාර ඡායාරූප - විමල් කරුණාතිලක</author>
    <content>‘උඩු වියන්’ හි ලේඛක බිරියචංචලාකොහොමද තොරතුරුඇත්ත නැත්තලොව වටාජෙමීමා යළි පෙම් දැලේබඩට වින කරන ගැස්ට‍්‍රයිටිස්මහින්ද ගේ ආගිය කතාසෝමා ගමගේරජරට ගී තරු යායට එක්වන නිහාල් උපනන්දපෙ‍්‍ර්ක්ෂකයන් අතින් කුණුගොඩට තල්ලු වෙන්න මං ලෑස්ති නෑයුග යුග සවන් පිනවූ ගීතවත් හඬක මතකය ගෙනෙනමං නැටුවට හීන මැව්වේ ගායකයෙක් වෙන්නකැලණි පුරවරයට මියුරු සර වයන ගයාන්මෙගා රැල්ලට අපි කැමති නැහැජීවිතය පරදුවට තබා මාරක වැඩ කරන ‘අයියා-නගෝ’බොලිවුඩ් පුරයෙන්.....රසදුන පුවත් ලුහුඩ්න්විශාරද සධානා රණතුංගසධානාට තියෙන්නෙ කලාවටම මුල් විහිදුණු පසුබිමක්. කොටින්ම කිව්වොත් ඈ අයිති කලා පවුල් සංකලනයකට. ඉඳහිට ඇහුණත්, ඇගේ හඬ වඩාත් සමීප සේ දැනෙන්නෙ ඒ නිසා වෙන්න ඇති.'කල්‍යාති ගංගා රාජිණි...ලංකාර රිදී නිල් දියේ...'ඈ ගයනව. ඉතින් ඒ හඬ අප අසා නැතැයි කෙසේ කියන්නද...?වසන්තා සන්දනායක, දයා හේමන්තා අබේසේකර පරපුරේ තුන්වැනි යුගය නියෝජනය කරමින් ඈ ගායනාවට පිළිපන්නෙ අවුරුදු හයක ළදැරියකව සිටියදී.ඇගේ වැඩුමල් සොයුරිය 'සුපි‍්‍රයා' ත් එහෙමයි. මේ හැමෝටම අනන්‍ය එකම හඬ යළි යළිත් මතකයට නංවන්නෙ වසන්තා සන්දනායක යුගය.'දොළ ළඟ ගුරු පාර දිගේ ඒවීසිනා පපා ටිකිරි නඟා...''රඟන රැඟුම් ගයන ගැයුම් සතුට සදා දේ...දෝත් සලා දෑත් විදා - රඟන විලාසේ...''මහවැලි නදියේ - අසබඩ සැදියේමහියංගණ තූපේ...වඳිනට අපි යනවා... තොටියෝ...'යුගයක් එකලු කළ මනරම් ගී පෙළක්. පෙර කල ගුවන් විදුලියේ රැව් දුන් මේ ගී අද ඉඳහිටවත් ඇහෙන්නෙ රූපවාහිනී වැඩසටහනක ගයන සධාන ගෙන්. එහෙමත් නැතිනම් සුප‍්‍රියා ගෙන්. මනරම් ගී රැසක හිමිකාරියන්ව උන්නත් මේ අම්මල දූල කලා ක්‍ෂේත‍්‍රයෙ මුණ ගැහෙන්නෙ නම් ඉතාමත් අඩුවෙන්."දූලා නම් රූපවාහිනී වැඩසටහන්වලට යනව. ඒත් මං නම් යන්නෙ නැති තරම්. අපිට පේනව ඔය පැදුරු පාටි වගේ වැඩසටහන්වලට එන පැරැණි ශිල්පීන් කොන්වෙලා වගේ ඉන්න හැටි. කිහිප දෙනෙක් ඇති තරම් කියවනව.අර ප‍්‍රවීණ, පැරැණි ශිල්පීන්ට අවස්ථාව දෙන්නෙ ගීතයක් දෙකක් ගයන්න විතරයි. ඔහේ බලාගෙන ඉන්නව. අපි ක්‍ෂේත‍්‍රයෙ හිටියෙ යම් කිසි ගෞරවයක් ඇතිව. ගිහිල්ල ඔහොම කොන් වෙනවට වැඩිය, නොගයා ගෙදරට වෙලා ඉන්න එක නම්බුයි. නමුත් අපේ යුගයෙ වටිනාකම, ඒ ගී වල මනරම් බව හොඳින් ප‍්‍රකට කරන වැඩසටහනකට නම් නොයා ඉන්නෑ.”දයා හේමන්තා සන්දනායක, දයා හේමන්තා අබේසේකර වුණේ, ප‍්‍රවීණ චිත‍්‍රපට නළුවකු අධ්‍යක්‍ෂවරයකු හා නිෂ්පාදකයකු වන ශාන්ති අබේසේකරයන් හා විවාහ වීමෙන්.ඉන්දීය සම්භවයක් ඇත්තියක සේ අඳින පළඳින ඇගේ රූප සොබාවෙ, අදත් ඉස්මතු වෙන්නෙ අපූරු චමත්කාරයක්.මොරිස් දහනායක සමඟ යුග ගීයක් ගයමින් ඈ චිත‍්‍රපට ගී ලොවට පා තබන්නෙ 'සුනිලා' චිත‍්‍රපටයෙන්.'රස මිහිරි කතා - සිඟිති සිනා සුදාගේ මුහුණේ...අද නම් හොඳටම පාට වැටී - පුන් සඳ වාගේ...'එතැන් පටන් ඇරැඹෙන්නෙ ඇගේ ගී ලොවේ ස්වර්ණමය යුගය.'ඔය නාඹර තැඹිලි පාටරූපය මට ලැබුණු දාට...''දෛවයෝගය' වෙනුවෙන් මොහිදින් බෙග් ප‍්‍රවීණ ගායකයාණන් සමඟ ඈ ගයනව.සිය සැමියා නිර්මාණය කළ 'වහල් දූපත' චිත‍්‍රපටයත් ඇගේ ගී ලොවේ ප‍්‍රබල සන්ධිස්ථානයක්.'මද සීත නළ රැල්ල දැඟලිල්ල පා...සැනසිල්ල වී දසත ඉතිරී ගියා...'සිය සොයුරා වූ සරත් සන්ධනායක සමඟ 'වහල් දූපත'ට ඈ ගැයූ මේ ගීයත් අද වැඩිපුර ඇහෙන්නෙ වෙනත් යුවළකගේ හඩින්.හේවුඩයෙන් සංගීතය හදාරා චිත‍්‍රපට හා සරල ගී ලොවේ නොමැකෙන ගී මතකයන් තබා ඇති දයා හේමන්තා අබේසේකර නම් ඇගේ කලකිරීම කොතරම් ඛේදනීයද...චිත‍්‍රපට ක්‍ෂේත‍්‍රයෙන් සහමුලින්ම ඈත් වුණත් ශාන්ති අබේසේකර අදත් කාර්ය බහුල චරිතයක්.වහල් දූපත, සැඩ සුළං, සිදාදියෙන් හයක්, දස්කම, ගිජුලිහිණියෝ... ඔය වගේ විහිදෙන චිත‍්‍රපට නාමාවලියක්.කතාව, දෙබස්, අධ්‍යක්‍ෂණය, රංගනය, (ප‍්‍රධාන නළුවා) වගේ හැම වපසරියකම විහිදුණු ඔහුගේ කලා හැකියාවන්ට තවත් උදාහරණ ඕනෙ තරම්."මගේ හැම චිත‍්‍රපටයකම ගීත ගැයුවෙ දයා. ඒ කාලෙ මං ව්‍යාපාරයකුත් කළා. ලොකු දූගෙ නමින්. 'සුපි‍්‍රයංගා ට‍්‍රැවල්ස්' ඒජන්සිය. පස්සෙ ව්‍යාපාර විතරක් කරල චිත‍්‍රපට කර්මාන්තයෙන් ටිකෙන් ටික ඈත් වුණා.දරුවො ඉස්කෝල ගෙනිච්චෙ ගෙනාවෙ මමමයි. හැමදේටම වඩා මට ලොකු වුණේ දරුවන්ගෙ අධ්‍යාපනය. ඒ යුතුකම මං ඉටු කළා. අද දරුවො හැමෝම හොඳ තැන්වල ඉන්නව..."ඊටත් වඩා සැනසීමක් දෙමාපියන්ට තියේද..."අද චිත‍්‍රපට අධ්‍යක්‍ෂණයට පිවිසෙන්නෙ හුඟ දෙනෙක් ඒ පිළිබඳ අධ්‍යාපනයක් නැතිව. ඒ කාලෙ අපි අධ්‍යක්‍ෂණය ඉගෙන ගත්තෙ ඉන්දියාවට ගිහින්. අද හුඟක් දක්‍ෂ නළු නිළි පරම්පරාවක් ඉන්නව. නටන්න, ගයන්න ඔවුන් දක්‍ෂයි. අද කැමරාමන් තමයි, චිත‍්‍රපටයක කෝණ පවා තීරණය කරන්නෙ. නමුත් ඒ කාලෙ අධ්‍යක්‍ෂවරයා තමයි 'කැමරාමන්' මෙහෙය වූයේ. එහෙම කරන්න ඔවුන් දැනුවත් වෙලා හිටියා.එක් කෙනෙක් දෙන්නෙක් හිටියට බහුතරය අද අධ්‍යක්‍ෂණයට බහින්නෙ චරිතයක් දෙකක් රඟපාලා. මට මතකයි අපි සැඩ සුළං කරන්න ඉන්දියාවෙ අවුරුදු දෙකක් ගත කළා. 'වාහිනි' චිත‍්‍රාගාරයෙ කරපු චිත‍්‍රපටයෙ කටයුතු වලදී ලතා මංගේෂ්කාර් ඇවිත් අපි එක්ක වැඩ කළා. ඈ ගීයකුත් ගැයුවා. මං කියන්නෙ නිර්මාණයකදී තිබිය යුතු අනෙක් දේ හොඳ සහයෝගය ගැන..."ප‍්‍රවීණයකුගෙ අත්දැකීම් පවා අද පරපුරට මොන තරම් වටිනවද..මේ අම්ම තාත්තා දෙන්නට විතරක් නෙවෙයි, සධානට තියෙනව තවත් ප‍්‍රවීණ සංගීතඥ යුවළකට ඈඳුණු නෑකමක්.ඈ, දයාරත්න රණතුංග - අමරා යුවළ ගේ ලේලිය. ඔවුන් ගේ ලොකු පුතු නන්දිත රණතුංගයි, ඇගේ සැමියා. සධානගෙ සොයුරු, සංජය විවාහ වුණෙත්, දයාරත්න - අමරා යුවළ ගේ එක ම දියණි රූපශිඛා සමඟ.”මං විශාරද කළේ අම්මගෙන් (අමරා රණතුංග) ඉගෙනගෙන. එතකොට පුතාල හුඟක් පුංචියි. විභාගෙ කළේ මං පුතාට කිරි දදී. නන්දිත තමයි හුඟක් උදව් කළේ.අනෙක, ඒ කාලෙ ඉන්දියානු සංස්කෘතික මධ්‍යස්ථානයෙන් කළ හොඳ වැඩසටහන් තිබුණ. මං ඒව වැරැද්දුවෙ නැහැ. විශාරද දක්වා හැම විභාගයක් ම සමත් වුණේ ඉහළ ම ලකුණුවලින්. ඒත් දරුවන්ගෙ වැඩ කටයුතු නිසා සංගීත ක්‍ෂේත‍්‍රයෙ රැඳෙන්න වෙලා නැති වුණා. ඒත් සුප‍්‍රියා අක්කට වෙලා තිබුණ. එයයි මායි දෙන්නම ළමා පිටියෙ ගායිකාවො.කාලයක් අපි හතර දෙනා ම ඇමරිකාවෙ පදිංචි වෙලා හිටියා. ඒත් මගේ හිතේ උඩුදුවපු එක ම ආසාව සංගීතය. ඒ ඇවිත් තමයි මං විශාරද කළේ. දැන් නම් පුතාල ලොකුයි. දැන් ආපහු ක්‍ෂේත‍්‍රයෙ වැඩ කරන්න පුළුවන්. පුතාලගෙ ඉස්කෝලෙ (කොළඹ - රාජකීය විදුහලේ) ප‍්‍රථමික අංශයෙ ස්වෙච්ඡා සංගීත ගුරුවරියක් විදියට මං සතියට දවස් කිහිපයක් සංගීතය උගන්වනව. ඒක මට ලොකු සතුටක්. මං ගෙදරත් සංගීත පංති කරන්නෙ ලොකු තෘප්තියකින්.”සධානගෙ ජීවිතේ බොහෝ සිදුවීම් - බැඳීම් ගොඩනැඟිල තියෙන්නෙ සංගීතයත් එක්ක.ඈ ශාස්තී‍්‍රය සංගීතයට අත් පොත් තබන්නෙ ප‍්‍රවීණ සංගීතඥ ෂෙල්ටන් පෙ‍්‍ර්මරත්න ගුරුතුමාගෙන්. ප‍්‍රවීණ සංගීතඥ පී. වී. නන්දසිරි ගුරුතුමා ළඟ ඊළඟට. මහාචාර්ය අමරා රණතුංගයි ඇගේ ඊළඟ ගුරුවරිය.”හේවුඩ් එකේ මුල් ම මහාචාර්ය, සංගීතඥ ලයනල් එදිරිසිංහ මහත්තය ඒ කාලෙ අම්මව බලන්න එනව. අම්ම එතුමගෙ ජනප‍්‍රිය ගෝලයෙක්. දවසක් එතුම මං ලවා, ‘සත්‍යම් - ශිවම් - සුන්දරම්...’ ගායනා කෙරෙව්වා.මං ගයනව. එතුමගෙ දෑස්වලින් කඳුළු ගලනව. වහාම මාව ඉන්දියාවට යවන්න ඕනෙම කියල, එතුම සියලු කටයුතු ලෑස්ති කළා. ඒත් එතකොට 83 ජූලි කලබල. මට එදා ඉන්දියාවට යන්න බැරිවුණා. හැබැයි කවද හරි දවසක මං ඒ දේ කරනව...”සධානට ඉන්නෙ, මිනිත්තුවක් නිකම් ඉන්න බැරි, දඟකාර පුතුන් දෙන්නෙක්. හැබැයි දෙන්නම දක්‍ෂයි සංගීතයට. අම්ම තාත්ත වගේ ම දෙපැත්තෙම සීයල - අත්තම්මල ගෙන් උරුම වෙච්චි සංගීත හැකියාව මේ පුංචි උන්ටත් නො ආව නම් තමා පුදුමය. ගයන්න වගේ ම සංගීත භාණ්ඩ වයන්නත් දෙන්නම දක්වන්නෙ අපූරු හැකියාවක්. ඉතින්, මේ හැම දේ ම සධානට සතුටක්.අද, සුප‍්‍රියා, සංජය, සුදේව, ෂර්මිලා, සංජානා, සජනි සොයුරු සොයුරියන් කැළත් සංගීතයෙන් - නැටුමෙන් විවිධ ඉසව් කරා ගිහින්.“අපේ ආච්චි අම්මගෙ ගීතවල අයිතිය විතරක් නෙවෙයි, සුජාතා ලොකු අම්මගෙ (ප‍්‍රවීණ ගායිකා සුජාතා අත්තනායකගෙ පියාත්, වසන්තා සන්දනායකත් එක් කුස උපන් අයිය - නඟාල නිසා) ගීතවල අයිතියත් අපිට දීල තියෙන්නෙ. ඒත් මට ඕනෙ මගේ ම නිර්මාණවලින් මිනිස්සු අතරට යන්න. කාලෙක පටන් මං වෙහෙසෙන්නෙ ඒ වෙනුවෙන්.ඉතින්, නවතම ගී සමුච්චයකුත් අරන් ළඟදි ම දවසක සධානා, ඔබ - අප හමුවට ඒවි.”ඒ, වසන්තා සන්දනායකගෙ මිණිපිරී හැටියටවත්, දයා හේමන්තා ගේ දියණි හැටියටවත් විතරක් නෙවෙයි, සධානා රණතුංගට ම අනන්‍ය වූ ලකුණක් සංගීත ලොවේ සනිටුහන් කරමින්.ඉනෝකා පෙරේරා බණ්ඩාර ඡායාරූප - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>11</day>
    </date>
    <link>http://www.silumina.lk/2008/05/11/_art.asp?fn=av08051113</link>
    <topic>මෙගා රැල්ලට අපි කැමති නැහැ</topic>
    <author>ටෙලි නිර්මාණවේදීන්ගේ සංසදය</author>
    <content>‘උඩු වියන්’ හි ලේඛක බිරියචංචලාකොහොමද තොරතුරුඇත්ත නැත්තලොව වටාජෙමීමා යළි පෙම් දැලේබඩට වින කරන ගැස්ට‍්‍රයිටිස්මහින්ද ගේ ආගිය කතාසෝමා ගමගේරජරට ගී තරු යායට එක්වන නිහාල් උපනන්දපෙ‍්‍ර්ක්ෂකයන් අතින් කුණුගොඩට තල්ලු වෙන්න මං ලෑස්ති නෑයුග යුග සවන් පිනවූ ගීතවත් හඬක මතකය ගෙනෙනමං නැටුවට හීන මැව්වේ ගායකයෙක් වෙන්නකැලණි පුරවරයට මියුරු සර වයන ගයාන්මෙගා රැල්ලට අපි කැමති නැහැජීවිතය පරදුවට තබා මාරක වැඩ කරන ‘අයියා-නගෝ’බොලිවුඩ් පුරයෙන්.....රසදුන පුවත් ලුහුඩ්න්ශ‍්‍රී ලංකාවේ රූපවාහිනි නාළිකාවල අද විකාශය කෙරෙන නිමාවන නිශ්චිත දිනයක් හෝ නිශ්චිත කොටස් ප‍්‍රමාණයක් අඩුම වශයෙන් රචකයා හෝ අධ්‍යක්ෂවරයා හෝ නොදන්නා රූපවාහිනි නාළිකාවල ප‍්‍රමුඛ කාලය තුළ සතියේ දින පහ හෝ ඊට ආසන්න දින ගණනක් තුළ විකාශය කෙරෙන සමස්ත පිටපත හෝ නිෂ්පාදනය සමීක්ෂණ මණ්ඩලයක ඇගයීමකට ලක් නොකරන අතිශයින් දීර්ඝ මෙගා නමින් හැඳින්වෙන ටෙලිනාට්‍ය තුළින් පෙ‍්‍ර්ක්ෂක රසඥතාවයට හා ටෙලි කර්මාන්තයට වන හානිය පිළිබඳව ටෙලිනිර්මාණවේදීන්ගේ සංසදය තම බලවත් විරෝධය පළකර සිටී.මෙහි හානිය පිළිබඳව අදාළ බලධාරීන්ට කරුණු කියා සිටියත් මේ වනවිට සමහර රාජ්‍ය නාළිකා ද පුද්ගලික රූපවාහිනි නාළිකා අනුගමනය කරමින් තම ප‍්‍රමුඛ රූපවාහිනි ගුවන් කාලය පූර්ණ වශයෙන් ම මෙගා ටෙලිනාට්‍ය සඳහා වෙන්කර ඇත.මෙම හේතුවෙන් එක් නාළිකාවක පමණක් සතියකට ආසන්න වශයෙන් ටෙලිනාට්‍ය 20 කට වැඩි ප‍්‍රමාණයක් තෝරාගෙන නැරඹූ පෙ‍්‍ර්ක්ෂකයන්ට වර්තමානයේ දී අදාළ නාළිකාවල බලධාරීන්ගේ කැමැත්ත මත නිෂ්පාදනය කර විකාශ කෙරෙන ටෙලිනාට්‍ය තුනක් හෝ හතරක් පමණක් වසර ගණනාවක් තිස්සේ නැරඹීමට සිදුව තිබීම කණගාටුදායකය.එමෙන් ම මේ වනවිට ලක්ෂ ගණනින් ආයෝජනය කර නිෂ්පාදනය කර සමීක්ෂණ මණ්ඩලය නරඹා අනුමත කර ඇති ටෙලිනිර්මාණ සිය ගණනකට කිසිදිනක ප‍්‍රදර්ශනය කිරීමේ අවස්ථාව ද අහිමිව ඇත.බැංකුවෙන් ලබාගත් ණය මුදලකින් හෝ පුද්ගලික වියදමෙන් ලක්ෂ ගණනින් මුදල් ආයෝජනය කර ඇති නිෂ්පාදකවරුන් රැසකට තම ටෙලිනිර්මාණ ප‍්‍රදර්ශනය කිරීමට අවස්ථාව අහිමිව තිබීම හේතුවෙන් එම නිර්මාණවලට ප‍්‍රදර්ශනයෙන් පසු ගෙවීම් ලබාගැනීමේ දී පදනම මත දායක වුණ ශිල්පීන්ට තමන්ට හිමිවිය යුතු මුදල පවා කිසි දිනක ලබාගැනීමට නොහැකි තත්ත්වයක් ඇති වී ඇත.තව ද ඉතා දක්ෂ නළු නිළියන් අධ්‍යක්ෂවරුන් - තිරනාටක රචකයින් - කාර්මික ශිල්පීන් මෙම තත්ත්වය යටතේ පෙ‍්‍ර්ක්ෂක මතකයෙන් ගිලිහී යමින් පවතින අතර අනාගතයේ දී ගුණාත්මක හෝ කලාත්මක ටෙලිනිර්මාණ ප‍්‍රදර්ශනය කිරීමට ඇති ගුවන් කාලය ද මෙගා ටෙලිනාට්‍යවලින් අහුරා ඇති නිසා ටෙලි කර්මාන්තයේ නියුතු බහුතර ශිල්පින්ට ජීවත්වීමේ අභියෝගයකට ද මුහුණපෑමට සිදුවනු ඇත.කුමන හෝ නාළිකාවක විකාශය වන ටෙලි නාට්‍යයක් විකාශය කිරීමට කලින් සමීක්ෂණ මණ්ඩලයක් නරඹා ලබාගන්නා අනුමැතියකින් පසු ප‍්‍රදර්ශනය කිරීම සම්ප‍්‍රදායක්ව පවතින නමුත් මෙම දීර්ඝ ටෙලිනාට්‍යයන්හි පිටපත හෝ සමස්ත නිෂ්පාදනය හෝ කිසිදු සමීක්ෂණ මණ්ඩලයක ඇගයීමකට හෝ අධීක්ෂණයකට යොමු නොවේ.එම හේතුව මත රටේ සාරධර්ම මෙන්ම උතුම් සමාජ හර පද්ධති නිර්දය ලෙස උපහාසයට හෝ අවමානයට ලක් කෙරේ.අසීමිත කොටස් ප‍්‍රමාණයකින් යුත් මෙම ටෙලිනාට්‍ය සමීක්ෂණ මණ්ඩලයක කිසිදු පූර්ව ඇගයීමකට ලක් නොවීම නිසා මෙයට පෙර ශ‍්‍රී ලංකාවේ ටෙලිනිර්මාණ ක්ෂේත‍්‍රය ප‍්‍රකට කළ ජාත්‍යන්තර නිර්මාණාත්මක ප‍්‍රමිතින් ද නූතන විද්‍යුත් මාධ්‍ය භාවිතයේ සම්මතයන් ද කෙළෙසමින් පෙ‍්‍ර්ක්ෂක රසඥතාවය මොට කරමින් හරසුන් කතාන්දර කීමේ ක‍්‍රමයකට මෙම ටෙලිනාට්‍ය වේගයෙන් ප‍්‍රවේශ වෙමින් පවතී.මෙම සමස්ත කි‍්‍රයාවලියේ ම අවසන් ප‍්‍රතිඵලය වනුයේ මෙයට කලකට පෙර චිත‍්‍රපට කර්මාන්තය කඩා වැටීම නිසා චිත‍්‍රපට නළු නිළියන් නිෂ්පාදන ආයතන මෙන් ම අධ්‍යක්ෂවරුන් ඇතුළු එම ක්ෂේත‍්‍රයට සම්බන්ධවූවන් ජීවත්වීමේ මහා අරගලයකට මුහුණ දුන් ඛේදවාචකයටත් වඩා බරපතළ වූ ඛේදවාචකයට ටෙලි කර්මාන්තය පත්වීමයි.මේ නිසා දහස් ගණනක් වන ටෙලි කර්මාන්තයේ නියුතු වූවන්ට මෙන්ම ඔවුන්ගේ පවුල්වල සාමාජිකයන්ට අත්වන ඉරණම ඛේදජනකය.ටෙලි නිර්මාණවේදීන්ගේ සංසදය</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>11</day>
    </date>
    <link>http://www.silumina.lk/2008/05/11/_art.asp?fn=av08051114</link>
    <topic>ජීවිතය පරදුවට තබා</topic>
    <author>ජයමිණි අත්තනායක  </author>
    <content>‘උඩු වියන්’ හි ලේඛක බිරියචංචලාකොහොමද තොරතුරුඇත්ත නැත්තලොව වටාජෙමීමා යළි පෙම් දැලේබඩට වින කරන ගැස්ට‍්‍රයිටිස්මහින්ද ගේ ආගිය කතාසෝමා ගමගේරජරට ගී තරු යායට එක්වන නිහාල් උපනන්දපෙ‍්‍ර්ක්ෂකයන් අතින් කුණුගොඩට තල්ලු වෙන්න මං ලෑස්ති නෑයුග යුග සවන් පිනවූ ගීතවත් හඬක මතකය ගෙනෙනමං නැටුවට හීන මැව්වේ ගායකයෙක් වෙන්නකැලණි පුරවරයට මියුරු සර වයන ගයාන්මෙගා රැල්ලට අපි කැමති නැහැජීවිතය පරදුවට තබා මාරක වැඩ කරන ‘අයියා-නගෝ’බොලිවුඩ් පුරයෙන්.....රසදුන පුවත් ලුහුඩ්න්ජීවිතය පරදුවට තබාදැවැන්ත ට‍්‍රැක්ටරයක්හරියට ප‍්‍රමාණයෙන් බර ටොන් තුන හමාරක් විතර...එවන් ට‍්‍රැක්ටරයක් කෙනෙකුගේ උදයර, අත්, පා, කොන්ද මතින් ගමන් කරනවා කීවොත්, මොනතරම් විශ්මයට පත්විය හැකි සිදුවීමක් ද?ඒ විතරක් ද? කිලෝ පන්සීයකට අධික විශාල කළු ගලක් උදරය මත තබා රාත්තල් දාහතරක පමණ කුළු ගෙඩියකින් පහරදී එම ගල කුඩා කැබලිවලට කඩා දමන තුරුත් ඔවුන් දෙපසින් තබන ලද ආධාරක දෙකක් මත උඩුකුරුව ඉන්නා හැටි.දෑස් අයාගෙන බොහෝ පිරිසක් ඒ දෙස බලා ගෙන. සැබවින්ම බිය උපදවන දර්ශනයක්... ඒත් කොයි කවුරුත් මේ සිදුවීම් දැක බලා ගැනීමට එතැනට රැස්වන්නේ පොරකමින්.එය දැක නැරඹුවෝ දෑස් හකුලා කුතුහලයෙන් බියපත්ව කෑ ගසති. තුෂ්නිම්භූතවී ඉහළට ඇඳගත් හුස්ම පහළට හෙළන්නට අමතක වූවාක් මෙනි.අසලටම පැමිණ නැරඹූවෝ ඒ අතර බිය, සැක හැර පී‍්‍රතියෙන් ඉපිලී ඔල්වරසන් දෙති."වෙල්ලස්සේ - අයියයි නංගියි" නමින් මඟ තොටේදී කවුරුත් අද ඔවුන් හඳුනති. මට ඔවුන් හමුවූයේ ශිල්ප දස්කම් දක්වමින් මාරාන්තික "සැන්ඩෝ දර්ශනයක්" ඉදිරිපත් කරන අතරවාරයේදීය.ඔවුන් පෑ ත‍්‍රාසජනක සිදුවීම් එකින් එක මගේ මතකයට නැගී එන්නේ දැනුදු මා අභියස දිග හරින ලද සිතුවම් පෙළක් ලෙසිනි. මේ සටහනට පෙරවදන වන්නේත් එයැමය.ගැඹුරු වළක් කපා එහි නිදාගත් පසු ශරීරය සම්පූර්ණයෙන් පස්වලින් වසා දමා ඒ මත ගිනි අවුලවා කෙනෙකු නැවත වළෙන් ගොඩ ඒම ඇදහිය හැකිද? එය වූ කලී අපූරු අද්භූත, ත‍්‍රාසජනක වූත් හැකියාවකි.මේ සැන්ඩෝ දර්ශනයේදීම ඔවුහු තවත් විශ්මය ජනක ඉසවු ගණනාවක් ඉදිරිපත් කරති. ප‍්‍රමාණයෙන් දහසයක් පමණ වන එම ඉසවු විවිධ කී‍්‍රඩා ඉරියව් හා විවිධ උපක‍්‍රම ඉදිරිපත් කරමින් නරඹන්නෝ ත‍්‍රාසයටත්, ආනන්දයටත්, පී‍්‍රතියටත් පත් කරති.මිලිමීටර් දොළහක පමණ යකඩ කම්බි කූරක් උගුරු දණ්ඩෙන් නැමීම, අඩි 02 ක පමණ සුදු යකඩ කඩුවක් සජීවීව සත්‍ය වශයෙන්ම ගිලීම ඒ අතර සුවිශේෂි වේ.ඔවුන්ගේ ගෙල සිරකොට කඹයක් දමා දෙපස සිටගත් පිරිසක් දෙපසට අදිති. තම උදරය මැදින් කඹයක් බැඳ ගත් ඔහු ට‍්‍රැක්ටර් රථ දෙකක් ඇද කඹය කඩා දමයි. මෙවන් ඉසවු ගණනාවකි. මොවුහු අද ජීවිතය පරදුවට තබමින් මෙසේ දස්කම් විස්කම් දක්වති.ජීවන අරගලය වෙනුවෙන්ම ඔවුන් මෙසේ සටන් වදින්නේ වෙහෙස ද කඳුළ ද පසෙකලමිනි. කිසිදු අවහිරයක් නොමැතිව සැහැල්ලු, සුවපහසු ඉරියවුවෙන් මේ දෙදෙනා තම කාය¸යෙහි නියැලෙති. ඒ ගැන ඔවුන් තුළ ඇත්තේ දැඩි කැපවීමකි. විශ්වාසයකි.නංගි, අයියාට කිසිවිටෙකත් දෙවෙනි නැත. ඒ තරමටම ඇය කි‍්‍රයාශීලීය. එඩිතරය. සැන්ඩෝ අයියා අසලටම වී දුක සැප සොයා බලමින් නිරතුරුවම ඔහුට අත්වැලක් වෙමින් ආ ගමන අදටත් ඇය සිහිපත් කරන්නේ අපූරු දෛවෝපගත සිදුවීමක් හැටියටය.ඈට මුල්වරට "සැන්ඩෝ අයියා" හමුවී ඇත්තේ සැන්ඩෝ දර්ශනයක් ඉදිරිපත් කරමින් සිටිනා විටකදීය. ඇය එය නැරඹීමට පැමිණ සිටියාය. සැන්ඩෝ අයියා කළ හපන්කම්, වීරකම් පිළිබඳව සිහින මැවූ ඇය එහිදී ඔහු දැන හඳුනාගත්තාය.මේ දැන හඳුනා ගැනීම කෙළවර වූයේ ඔවුනොවුන් පෙම්වතුන් වීමෙනි. හමුවෙනා බාධක, දුක් ගැහැට පිරි ජීවන සටනට උරදීමේ අභියෝගයට ඇය ද අද මෙසේ සැන්ඩෝ දර්ශන ඉදිරිපත් කරමින් ඔහු හා එක්ව සිටින්නීය.අයියා සාලිය සඳරුවන් සේනාධීරය. නංගි ඉරෝමි චතුරිකා ජයසිංහය. මේ දෙදෙනාගේම ගම් පළාත "ඌව වෙල්ලස්සය. මේ දෙදෙනා පසුගිය බදාදා "රසඳුන" කර්තෘ මණ්ඩලයට පැමිණියේ ඔවුන්ගේ හපන්කම්, වීරකම් රැගත් වීඩියෝ සංයුක්ත පටයක්ද අතැතිව ය."මම සැන්ඩෝ දර්ශන තුන්සියයකටත් අධික ප‍්‍රමාණයක් මේ වන විට ලංකාව පුරා පවත්වා තියෙනවා. ඒ අතර කානිවල් සංදර්ශන බොහොමයි. මේ කටයුත්තට මම අත ගැහුවේ දැනට අවුරුදු දාහතරකට උඩදී. අද මේක මගේ ජීවන වෘත්තීය වෙලා.මගේ උපන් ගම වැලිමඩ. දැන් ඉන්නේ වැල්ලවාය ‘අයිස් පීල්ල’ ගමේ. මගේ අප්පච්චී එස්.එම්.එම්. ටිකිරි බණ්ඩා. ඊළඟට මගේ අම්මා. සහෝදර සහෝදරියන් පස්දෙනාට මැදිවුණු මම පවුලේ බාලයා. අපි ගොවිතැනින් ජීවත් වෙන්නේ.අපේ පරම්පරාවකවත් නෑ මේ "සැන්ඩෝ" දර්ශන ඉදිරිපත් කරන කෙනෙක්. ඒත් පුංචි කාලේ ඉඳලම සැන්ඩෝ දර්ශන නරඹන්න ඉගෙන ගන්න මම පුදුම තරම් ආසාවක් උනන්දුවක් දැක්වූවා. ඉස්සර මම "මැජික්" වලටත් ආසා කළා. ඒත් ඒකෙන් කරන්නේ ඇස රැවටීමක්. ඒ නිසා ඊට වඩා "සැන්ඩෝ" ඉදිරිපත් කිරීම ගැන උනන්දු වුණා.මං කුඩා කාලේදීම සාමාන්‍යයෙන් අසාමාන්‍ය අද්භූත දේවල් කරන්න තමයි උත්සාහ කළේ. ඒකට චිත්ත ධෛර්ය තමයි අපට ඕනෑ වෙන්නේ. ඒ කාලේ විවිධ චරිත, විවිධ හඬවල්, විවිධ ගීත යොදලා "චරිත" කියලා ඒකාංගික වේදිකා නාට්‍යයක් මම ම නිර්මාණය කළා.ගම වටේ, නගරේ වටේ පෙන්නුවා. හැම චරිතයක්ම රඟපෑවේ මම. ඒත් ඒකට විය පැහැදම්, අනුග‍්‍රාහක හා ප‍්‍රචාරය අඩුවීම හේතුවෙන් වැළලී ගියා. එතකොට වයස අවු: 15 යි.ඉන්පසුව ජික්කුම්, කෙන්ටෝ වගේ සටන් කලා පුහුණු වුණා. කරාටේ ඉගෙන ගත්තා අවුරුදු කීපයක්ම. මට හිතෙනවා ඒ ඉගෙනීමේ ප‍්‍රතිඵලයක් ලෙසයි. මේ සැන්ඩෝ සංදර්ශන කරන්න යොමුවුණේ කියලා.මම සැන්ඩෝ දර්ශන මුලදි තනි තනිව පුරුදු පුහුණු වුණා. මට ගුරුවරයෙක් නැහැ. හැමදාම පුහුණුවේ යෙදෙමින් හිතන්නේ පෙ‍්‍ර්ක්ෂකයින්ට අලුත් අංගයක් හඳුන්වා දෙන්ට. මගේ පාසල් ගමන සා. පෙළින් අඩාල වුණා.ඊට පස්සේ ගෙදරින් අවසර අරන් තමයි මේ විදිහට විශ්ව කර්ම වැඩ කරන්න පුහුණු වුණේ. මුල්ම සංදර්ශනය පැවැත්තුවේ "පස්සර" මහජන කී‍්‍රඩාංගණයේදී. අවුරුදු 07 ක් විතර සංදර්ශන කළේ තනිවම."ඉරෝමි මට මුණ ගැහුණේ පස්සරදි. මෙයාත් මේ කී‍්‍රඩාව ගැන බොහෝම උනන්දුවෙන්, ආසාවෙන් හිටියේ. මාත් එක්ක එකතු වෙන්න එයත් කැමැත්ත පළ කළා.මම මෙයාට මූලික දැනුම, අවබෝධය ලබා දුන්නාම ඉතා ඉක්මනින් එයා ඒවා අල්ල ගත්තා. මුලදී එයාටත් මේ දේවල් අමාරු වුණා.ඉස් ඉස්සෙල්ලාම මම කළා වගේ ශරීරයේ, කොට්ට, ලෑලි වගේ ආවරණ තියලා කළත් දැන්නම් මේ දේවල් අපි කරන්නේ කිසිම ආවරණයක් නොතබා. (ට‍්‍රැක්ටරයක් ශරීරය මතින් යනවිට) අද මේ කටයුත්ත අපිට හරිම සාමාන්‍ය දෙයක් වෙලා.""අපි දෙන්නා මේ වනවිට බොහෝ සංදර්ශන ඉදිරිපත් කරලා තියෙනවා. දවසක් අපි බිබිලේ සංදර්ශනයක් තිබ්බා. එකම දවසකදී සංදර්ශනය 5, 6 වතාවක් කරන්න වුණා.""අන්තිමේදී අපි භාවිතයට ගත් ට‍්‍රැක්ටරය "බ්‍රේක්" නැතිවීම නිසා ධාවන වේගය නතර කර ගන්න බැරිවුණා.ඒ අවස්ථාවේදී නංගිගේ (ඉරෝෂිගේ) සිරුර මත හැපෙන්නට තිබුණ ඉඩකඩත්, ඇයට අනතුරක් වීමට තිබුණ ඉඩකඩත් විශාලයි. එදා ඈ අනූනවයෙන් බේරුණේ.ඒත් අද මේක අපේ රස්සාව. අපි ජීවත් වෙන්නේ මේ සංදර්ශන කරලා ගන්න මුදලින්. ඒ හින්දා මේක අනතුරුදායකයි කියලා හිතෙන් නෑ. හිතේ ලොකු විශ්වාසයක් තියෙනවා.එහෙම අනතුරක් වෙලත් නෑ. සමහර දිනවලදී අපි වියදම් කරගෙන ඈත දුර පළාත්වලට යනවා. ට‍්‍රැක්ටර්වලටත් කුලී ගෙවාගෙන.ඒත් ඉතාමත් අමිහිරි සිදුවීම් එක්ක ලොකු වියදමකුත් දරාගෙන නැවත ගම් බිම්වලට පිටත් වෙනවා. වියදම පමණක් දරාගෙන පාඩුවුණ අවස්ථා බොහොමයි.මේ දවස්වල අපි නැවතිලා ඉන්නේ කොළඹ කටුනායක. සංදර්ශන කීපයක් තියෙන නිසා. ඒ අතරතුර අපිට හැකිවුණා අපි ඉදිරිපත් කරන විස්මිත සැන්ඩෝ දර්ශන පෙළ වීඩියෝ කරලා සංයුක්ත පටයක් විදිහට එළිදක්වන්න.අපි මුදල් තියෙන ප‍්‍රමාණයට මෙහි අත්පිටපත් ගහලා විකුණනවා. සංදර්ශන නැති කාලෙට මේ සීඩී පට විකුණලා සොයන මුදලින් තමා අපි ජීවත් වෙන්නේ. විශාල ප‍්‍රමාණයෙන් බෙදා හරින්නට අප ළඟ මුදල් නැහැ. ආර්ථික අපහසුකම් මැද්දෙයි මේ වගේ දෙයක් වුණත් කරන්නේ.අපේ ගමනට බලපාන ලොකුම බාධකය අපිට ට‍්‍රැක්ටර් රථයක් නොමැතිවීම. එය සපුරාගත්තා නම් මීටත් වඩා මේ සංදර්ශනවලින් ප‍්‍රතිඵල ලබා ගත්තෑකි. ප‍්‍රතිචාර ගොඩක් ලැබෙනවා."වෙල්ලස්සේ අයියයි - නංගියි ඉදිරිපත් කරන මාරාන්තික සැන්ඩෝ දර්ශනය" නමින් හඳුන්වා දෙන මේ සංයුක්ත පටය තුලින් පුද්ගලයෙකුගේ කි‍්‍රයා ශීලිත්වය, කායික, මානසික ශක්තිය වර්ධනය කරන ප‍්‍රායෝගික කි‍්‍රයාකාරකම් ඇතුළත් දේශනයක් ද දැක නරඹාගත හැකිවන අතර "යෝගී භාවනාවක්" ප‍්‍රායෝගිකව කරගෙන යාමට අවශ්‍ය උපදෙස් මාලාවක් ද වෙයි.මේ වගේ විශ්මිත සැන්ඩෝ දර්ශන ඉදිරිපත් කරන්න ලොකු කායික මානසික ශක්තියක් අවශ්‍යයි. ඒ තත්වය ඔබ ඇති කරගන්නේ කොහොමද?සමහරු අහනවා මොනවද කන විශේෂිත කෑම වර්ග කියලා. අපි බත්, පලතුරු, පලා, මස්, මාලු වගේ සාමාන්‍ය කෑමයි කන්නෙ. දෙවියන්ට පිං සිද්ධ වෙන්න සෞඛ්‍ය සම්පන්න නීරෝගි දිවියක් අපි ගත කරන්නේ.මං හිතන්නේ මේක අධ්‍යාත්මික වගේම හිතේ විශ්වාසයෙන් කරන කී‍්‍රඩාවක්. ඒ ආත්ම ශක්තිය, හිතේ එකඟතාව, පරිකල්පනය වගේම ධාරණ ශක්තිය තුළින් මේ ලෝකේ කළ නොහැකි දෙයක් නෑ කියන පණිවිඩය තමා ලබා දෙන්නේ.මානසික ශක්තිය ලබා ගත හැකි පොත්පත් කියවනවා වගේම සිත මූලික කොටගත් යෝගී භාවනා ක‍්‍රම මම අනුගමනය කරනවා. නිකං ඉන්නෑ. ඒවා ප‍්‍රායෝගිකව අත්හදා බලනවා.මේ පණිවිඩය ගෙන එන සීඩී පටය ඕනෑම ආයතනයක් වෙනුවෙන් ලබා දෙන්න හෝ අප ඉදිරිපත් කරන සැන්ඩෝ දර්ශන ලංකාවේ ඕනෑම ආයතනයකට, පාසලකට, වැඩ බිමකට ගොස් ප‍්‍රදර්ශනය කරන්නට ලැබෙනවා නම් ඉතාම සතුටින් ඒක අපි බාර ගන්නවා.ඒ වගේම කරාටේ කලාවත් එක්ක යන හැකියාවන් ඉස්මතු කෙරෙන රංගන අවස්ථාවකට එක් වෙන්න ලැබෙනවා නම් මම ලබන ලොකු වාසනාවක්.ඇත්තටම ඔහු අපූරු දස්කම් ඇති තරුණයෙක්. විවිධ කට හඬවල්, නාද, වේෂ නිරූපණ ඉදිරිපත් කරමින් ඔහු අප ඉදිරියේ ඔහුගේ රංගන කුසලතාවන් ද පෑවේය.ජීවිතයත්, මරණයත් අතර සටන් කරනා ඔහු මෙන්ම ඇයද සැබවින්ම අපට කලාතුරකින් හමුවෙන ජව සම්පන්න ශක්තිමත් දෙන්නෙක්.සාලිය සේනාධීර 231, කොටාපාර, බොරැල්ල. ඔවුන්ගේ ලිපිනයයි.ජයමිණි අත්තනායක  </content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>11</day>
    </date>
    <link>http://www.silumina.lk/2008/05/11/_art.asp?fn=av08051115</link>
    <topic>ඇක්ටින් + බිස්නස්</topic>
    <author>සුජීව තේවහෙට්ටිගේ</author>
    <content>‘උඩු වියන්’ හි ලේඛක බිරියචංචලාකොහොමද තොරතුරුඇත්ත නැත්තලොව වටාජෙමීමා යළි පෙම් දැලේබඩට වින කරන ගැස්ට‍්‍රයිටිස්මහින්ද ගේ ආගිය කතාසෝමා ගමගේරජරට ගී තරු යායට එක්වන නිහාල් උපනන්දපෙ‍්‍ර්ක්ෂකයන් අතින් කුණුගොඩට තල්ලු වෙන්න මං ලෑස්ති නෑයුග යුග සවන් පිනවූ ගීතවත් හඬක මතකය ගෙනෙනමං නැටුවට හීන මැව්වේ ගායකයෙක් වෙන්නකැලණි පුරවරයට මියුරු සර වයන ගයාන්මෙගා රැල්ලට අපි කැමති නැහැජීවිතය පරදුවට තබා මාරක වැඩ කරන ‘අයියා-නගෝ’බොලිවුඩ් පුරයෙන්.....රසදුන පුවත් ලුහුඩ්න්බොලිවුඩ් නළු-නිළියන් තමන්ගේ සුපුරුදු රංගන කාර්යයන්ගෙන් ලැබෙන ආදායම කෙරෙහි පමණක් විශ්වාසය තබා සිටින්නට දැන් නම් ලැහැස්ති නැති බව පැහැදිලියි.මේ අයගෙන් බොහෝ දෙනා වෙනත් ව්‍යාපාර වලටද අතගහලා. සාමාන්‍යයෙන්, රංගන වෘත්තියෙහි යෙදෙන අතරේදී වෙනත් ව්‍යාපාරවලට මෙතෙක් හිත් යොමු කළේ නළු පරපුර පමණයි. එහෙත් දැන් නිළි පරපුරද ඊට ඇල්ම-බැල්ම හෙළලා.මේ වනවිට ව්‍යාපාර කටයුතුවල නියැලී සිටි ශාරුක් ඛාන්, මිතුන් චක‍්‍රබෝර්ති සහ සුනිල් ෂෙට්ටි වැනි දැවැන්තයන් අනුගමනය කරන්නට එවැනිම ජනප‍්‍රිය නිළියන් කිහිපදෙනෙක් පෙරට පැමිණ සිටිනවා.ඒ අය තමයි සුශ්මිතා සෙන්, ඓශ්වර්යා රායි, ප‍්‍රීටි සින්ටා, රවීනා තැන්ඩන්, අයේෂා ටාකියා සහ ට්වින්කල් ඛන්නා.මේ තුන්දෙනාගෙන් මුලින්ම ව්‍යාපාරික ක්ෂේත‍්‍රයට එක්වුණේ සුශ්මිතා සෙන්. ඇය යොමුවුණේ සංචාරක හෝටල් ක්ෂේත‍්‍රයටයි.2006 දී මෙම ක්ෂේත‍්‍රයට අවතීර්ණ වූ ඇය කාටත් නොදැනීම මේ වනවිට ප‍්‍රබල ව්‍යාපාරික යුවතියක් බවට පත්වී සිටිනවා. සුශ්මිතා ගේ මීළඟ අරමුණ සංචාරක හෝටල් සහ ශරීර සුවතා මධ්‍යස්ථාන ජාලයක් ආරම්භ කිරීමයි.මෙයට අමතරව නිවාඩු නිකේතන, අවන්හල්, රාතී‍්‍ර සමාජශාලා එක්කර විවේක පාරාදීසයක් ඉදිකරන්නටත් ඇය මේ දිනවල සැලසුම් කරමින් සිටිනවා.මෙම පාරාදීසය වෙනුවෙන් කොල්කටා නගරයෙන් වර්ග අඩි 12,000ක භූමි ප‍්‍රමාණයක් මිලදී ගෙන තිබෙන බවත් පැවසෙනවා.”මම නිළියක් නොවුණා නම් සමහර විට ව්‍යාපාරික කටයුතු වලටම යොමුවෙන්න ඉඩ තිබුණා.කොල්කටා නගරයේ ළඟදීම ඉදිකරන මේ විවේක පාරාදීසය මිනිසුන්ගේ ජීවිතවලට ගොඩක් සමීප වේවි” සුශ්මිතා නම් වූ ව්‍යාපාරික යුවතියයි එලෙස ප‍්‍රකාශ කෙළේ.ඇය සතුව ‘ටන්ට‍්‍රා එන්ටර්ටේන්මන්ට්’ යනුවෙන් චිත‍්‍රපට නිෂ්පාදන සමාගමක්ද තිබෙනවා. ඒ මඟින් අරුත්බර චිත‍්‍රපට නිර්මාණය කරන්නට තමන් අදහස් කර සිටින බවත් ඇය පවසනවා.සුශ්මිතා නිෂ්පාදිකාවක් විතරක් නොවෙයි. අධ්‍යක්ෂවරියක් ‘රානි ලක්ෂ්මි බායි – ද වොරියර් ක්වීන්’ ඇයගේ අධ්‍යක්ෂණයෙන් නිර්මාණය වූ චිත‍්‍රපටයක්.ප‍්‍රීටි සින්ටා ද ව්‍යාපාරික ලෝකයට එක්වී සිටිනවා. මේ දිනවල පැවැත්වෙන ඉන්දීය පිමියර් ලීග් කි‍්‍රකට් තරගාවලියට තරග වැදී සිටින මොහේල් කි‍්‍රකට් කණ්ඩායමේ සම අයිතිකාරියක වන්නේත් ප‍්‍රීටියි.ඓශ්වර්යා රායිගේ ව්‍යාපාරික ඥානය යොමුකර ඇත්තේ ඇයගේ මාමණ්ඩිය වන අමිතාබ් භච්චන්ගේ චිත‍්‍රපට සමාගම වෙතටයි.ඒ.බී.කෝපරේෂන් නම් වූ එම ආයතනයේ කටයුතුවලට. ඓශ්වර්යා දැඩි කැපවීමකින් දායක වී සිටින බවයි පැවසෙන්නේ.බොලිවුඩ්පුරයට එක්වූ නවක නිළියක වන අයේෂා ටාකියා ද අවන්හල් සහ හෝටල් ක්ෂේත‍්‍රයට යොමුවෙලා. තනිවම නොවෙයි.හෝටල් ක්ෂේත‍්‍රයේ ව්‍යාපාරිකයෙකු වන ෆාර්හාන් අස්මි නම් වූ ඇයගේ පෙම්වතාත් එක්කයි.ඔවුන් දෙදෙනාගේ සමදායකත්වයෙන් අලුත්ම හෝටලයක් ගෝව ප‍්‍රදේශයේදී හෙට අනිද්දාම විවෘත කෙරෙන බවයි ආරංචි. මේ හෝටලය ස්ථාපිත කෙරෙන්නේ, වසර 200ක් පමණ පැරැණි පෘතුගීසි බංගලාවකයි.මතු දිනයකදී පිහිනුම් තටාකයක්ද මෙහි ඉදිකරන්නට සැලසුම් කර තිබෙන බවයි අයේෂා ටාකියා කියා සිටින්නේ.රංගනයට පමණක් සීමා නොවූ අයේෂා ව්‍යාපාරික කටයුතුවලටත් යොමුවීම පිළිබඳව තමා සතුටුවන බව ඇයගේ පෙම්වතා පවසනවා.ජනප‍්‍රිය නිළියකව සිටි රවීනා තැන්ඩන් මේ දිනවල සැමියාගේ චිත‍්‍රපට බෙදාහැරීමේ සමාගමේ කාර්යයන්ට එක්වී සිටින බව දැනගන්නට ලැබෙනවා.සිනමාවෙන් ඈත්වී සිටින ට්වින්කල් ඛන්නා දැන් යොමුවී සිටින්නේ අභ්‍යන්තර ගෘහ අලංකරණ (Interior – Decoration) කටයුතුවලටයි.එම විෂය පිළිබඳව මනා දැනුමකින් යුතු ඇයට එක් අවස්ථාවකදී ’එලී ඩෙකෝර්’ නම් වූ ජගත් සම්මානය ද දිනා ගැනීමට හැකිවූවා.ට්වින්කල් සතුව ’මොක්-අප්ස්’ නමින් අභ්‍යන්තර ගෘහ අලංකරණ කටයුතුª පිළිබඳ සමාගමක්ද තිබෙනවා.  මේ දවස්වල ‘සිහින කුමාරයෙක්’ සිහින දකිමින් පසුවෙනවා. සිනමා ලෝකයේදී විසිතුරු සිහින මවමින් පේ‍්‍රක්ෂකයන්ගේ ආකර්ෂණය දිනාගත් ඔහු මේ දකිමින් සිටින්නේ පෙ‍්‍ර්මණීය සිහින නම් නොවෙයි.ඔහු සිහින දකින්නේ අසරණ රෝගීන්ට නිරෝගී සුවය රැගෙන එන ස්ථානයක් ස්ථාපිත කරන්නටයි.වෙනත් වචනවලින් සඳහන් කළොත් රෝහලක් ඉදිකරන්නටයි, මේ සුපිරි රංගන ශිල්පියා පෙරුම් පුරමින් සිටින්නේ. මේ සද් කාර්යයට උර දෙන්නට සැදී පැහැදී සිටින්නේ කාගේත් ආදරය දිනාගත් ශාරුක් ඛාන්.මීට පෙර ඔහු ඉන්දියාවේ පිහිටි ප‍්‍රමුඛ පෙළේ රෝහලක් සඳහා ළමා වාට්ටුවක් ඉදිකර දී තිබෙනවා.එහි වැඩ කටයුතු නිමවීමෙන් පසුව එම රෝහලේම පිළිකා රෝගීන්ට ප‍්‍රතිකාර කිරීමේ වාට්ටුවක් ඉදිකරන්නටත් ශාරුක් තුළ බලාපොරොත්තුවක් තිබෙනවා. මේ වාට්ටුව, ළඟදීම ඉදිකර දීමටයි ශාරුක් අදහස් කරගෙන සිටින්නේ.”කොහොම හරි මේ වාට්ටුව අවුරුද්දේ අන්තිම වෙනකොට හදල දෙන්නයි මම හිතාගෙන ඉන්නෙ.මගේ වැඩ කටයුතුª එතැනින් නිමවෙන්නෙ නැහැ. රෝහලක් හදන්න තමයි මම ඊළඟට මහන්සි ගන්නෙ. ඒක මගේ අන්තිම හීනයයි. මේ ගැන මගේ බිරිඳ ගෞරි එක්කත් කතා කෙරුවා.එයත් ඒකට කැමැතියි. හැබැයි ගෞරි නිතරම කියන්නෙ රඟපෑම්වලට පරිබාහිරව තියෙන වැඩ නතර කළොත් මට මේ රෝහල ඉක්මනින්ම හදන්න පුළුවන් වේවිය කියලයි.”ශාරුක් එහෙම කියන්නෙ මොන අමතර වැඩ ගැන ද? රූපවාහිනී වැඩසටහන් වලට සහභාගිවීම ගැන වෙන්න ඇති.ශාරුක් මෑතක ඉඳලා ජනප‍්‍රිය ළමා රූපවාහිනී වැඩසටහනක් මෙහෙයවනවා. සිනමා ලේඛකයන් පවසන්නේ පුළුල් තිරයේ දකිනවාට වඩා වැඩි වාර ගණනක් ශාරුක් මේ දිනවල පුංචි තිරයෙන් දකින්නට හැකිවී තිබෙන බවයි.”ඇත්තටම මම මේ දවස්වල රූපවාහිනී වැඩසටහන් රාශියකම පෙනී සිටිනවාය කියල කියන්න බැහැ. මම සහභාගිවන නොයෙකුත් අවස්ථාවන් රූපවාහිනී වැඩසටහන්වලට එකතුවෙනවා.ඒ නිසයි ඔය වගේ මතයක් පැතිරිලා තියෙන්නෙ.” ශාරුක් මාධ්‍යයන්ට පිළිතුරු දුන්නේ එලෙසයි.චිත‍්‍රපටවල මෙන්ම වෙළෙඳ දැන්වීම්වල රඟපාමින් රූපවාහිනී වැඩසටහන්වලට ද සහභාගිවෙමින් අතිශය කාර්ය බහුල ජීවිතයක් ගතකරන ශාරුක් අසරණ රෝගීන් වෙනුවෙන් රෝහලක් ඉදිකිරීමට තීරණය කිරීම කාගේත් පැසසුමට ලක්වෙලා.තමාගේම වියදමින් මෙවැනි උතුම් කාර්යයකට දායක වීමෙන් මතුවන්නේ මේ සුපිරි රංගන ශිල්පියාගේ ළතෙත් බව යැයි අද හැමෝම පවසනවා.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>11</day>
    </date>
    <link>http://www.silumina.lk/2008/05/11/_art.asp?fn=av08051110</link>
    <topic>රසදුන පුවත් ලුහුඩ්න්</topic>
    <author/>
    <content>‘උඩු වියන්’ හි ලේඛක බිරියචංචලාකොහොමද තොරතුරුඇත්ත නැත්තලොව වටාජෙමීමා යළි පෙම් දැලේබඩට වින කරන ගැස්ට‍්‍රයිටිස්මහින්ද ගේ ආගිය කතාසෝමා ගමගේරජරට ගී තරු යායට එක්වන නිහාල් උපනන්දපෙ‍්‍ර්ක්ෂකයන් අතින් කුණුගොඩට තල්ලු වෙන්න මං ලෑස්ති නෑයුග යුග සවන් පිනවූ ගීතවත් හඬක මතකය ගෙනෙනමං නැටුවට හීන මැව්වේ ගායකයෙක් වෙන්නකැලණි පුරවරයට මියුරු සර වයන ගයාන්මෙගා රැල්ලට අපි කැමති නැහැජීවිතය පරදුවට තබා මාරක වැඩ කරන ‘අයියා-නගෝ’බොලිවුඩ් පුරයෙන්.....රසදුන පුවත් ලුහුඩ්න්රසදුන පුවත් ලුහුඩ්න්සිනමාව පිළිබඳව මූලික න්‍යායික දැනුම සහ අවබෝධය ලබා දීමේ අරමුණින්, සය මාසික සහතික පත‍්‍ර පාඨමාලාවක් ශ‍්‍රී ලංකා ජාතික චිත‍්‍රපට සංස්ථාව විසින් ජුනි මස සිට ආරම්භ කෙරේ.සිනමාව පිළිබඳ ශිල්පීය දැනුම ලබා ගැනීමට කැමැත්තක් දක්වන අය සඳහා පැවැත්වෙන මෙම පාඨමාලාවේ සියලු දේශන පැවැත්වෙන්නේ සිංහල මාධ්‍යයෙනි.සුදුස්සන් බඳවා ගැනීම සම්මුඛ පරීක්‍ෂණයක් මගින් සිදු කෙරෙන අතර, අදාළ අයදුම් පත් 2008.05.30 දින දක්වා කළමනාකරු - සිනමා සංස්කෘති කාර්යාංශය ශ‍්‍රී ලංකා ජාතික චිත‍්‍රපට සංස්ථාව, අංක 303 බෞද්ධාලෝක මාවත, කොළඹ 07 යන ස්ථානයෙන් ලබා ගත හැකි අතර අයදුම් පත් භාර ගැනීම 2008.06.06 දිනෙන් අවසන් වේ.දුරකථන අංක 011 - 2585721 ඇමතීමෙන් වැඩි විස්තර ලබා ගත හැක.නාට්‍ය හා රංග කලා සහ ප‍්‍රතිබිම්බ කලා අධ්‍යයන ඒකකයේ නාට්‍ය හා රංග කලාව විෂය හදාරන විද්‍යාර්ථීන් සමග පර්යේෂණාත්මක නාට්‍ය නිෂ්පාදන ව්‍යාපෘතියක් ලෙස ආචාර්ය රංජනී ඔබේසේකර විසින් පරිවර්තනය කරන ලද ස්පාඤ්ඤ ජාතික Fedrico Garcia Lorca ගේ ””The House of Bernada Alba” නාට්‍යය “තටු ඇවිත්” නමින් ප‍්‍රියංකර රත්නායක විසින් නිෂ්පාදනය කර ඇත.විද්‍යාර්ථීන් සඳහා ප‍්‍රායෝගික අභ්‍යාසයක් ලෙස ‘තටු ඇවිත්’ නාට්‍ය මැයි 17, 18 දිනවල හැව්ලොක් ටවුන් හි ලුම්බිණි රංග ශාලාවේ දී රංගගත කිරීමට නියමිත ය.මොරටුවේ ලතා වල්පොල මිතුරු හවුල සංවිධානය කරන 'ජනතා සහන සද්කාරය' දෙවැනි වැඩ සටහන අද (11) මොරටුව ඉඳිබැද්ද සුධර්මරත්නාරාම විහාරස්ථානයේදී සවස 3.00 ට පැවැත්වේ.හෙළ ගී රාජිනී ලතා වල්පොල මහත්මියගේ 74 වැනි ජන්ම දිනය නිමිත්තෙන් එතුමියට සෙත්පතා අසරණ පවුල් 74 ක් වෙත මෙම සහන ආධාර බෙදා දෙනු ලබන්නේ හෙළ නිළි රැජින මාලිනී පොන්සේකා මහත්මිය විසිනි.ප‍්‍රවීණ චිත‍්‍රපට හා නාට්‍ය නිෂ්පාදක වික්ටර් බණ්ඩාර සේනාරත්න ගේ ‘වෙල්ලස්සේ වෙඩි හඬ’ නාට්‍යයේ විශේෂ දර්ශන දෙකක් මැයි 14 වෙනි දින ලුම්බිණි රඟහලේ දී ප‍්‍රදර්ශනය වේ.අනාථ නිවාසවල සිටින දරුවන් සඳහා නොමිලේ මෙම දර්ශන පැවැත්වේ’සඳුන් විජේසිරි, ඩේසන් අමරසිංහ, අසංක පෙරේරා, කාංචනා මහ විතාන ඇතුළු නළු නිළි පිරිසක් මෙහි රඟපාති. මෙහි සංගීතය මාෂල් ජනතාගෙනි.සිංහල, දෙමළ, ඉංග‍්‍රීසි චිත‍්‍රපට නරඹන සිනමා පෙ‍්‍ර්ක්ෂකයන් වෙනුවෙන් ජාතික රූපවාහිනිය සතිපතා චිත‍්‍රපට මාලාවක් තිළිණ කිරීමට සැලසුම් කර ඇත.Movie Mix  නමින් හැඳින්වෙන මෙම චිතුපට මාලාව යටතේ සෑම සිකුරාදාවක ම රාති‍්‍ර 9.30 ට පහත චිත‍්‍රපට විකාශය කෙරෙයි. මැයි 16 - තලපති, මැයි 23 -  Volcano,, මැයි 30 - වෑකන්ද වලව්ව.මීට අමතරව සෑම සෙනසුරාදාවක ම රාතී‍්‍ර 10.00 ට හින්දි චිත‍්‍රපටයක් ද විකාශය කිරීමට නියමිත ය. මේ යටතේ මැයි 24 වැනි දා Mammo, මැයි 31 වැනිදා - Saathiya යන චිත‍්‍රපට විකාශය කෙරේ.’වැඩ බැරි ටාසන්’ තිරගත කළ දා...ඉකුත් දා රිට්ස් සිනමා ශාලාවේ දී ප‍්‍රදර්ශනය ඇරඹූ ‘වැඩ බැරි ටාසන් මැතිසබයට’ චිත‍්‍රපටයේ මංගල දර්ශනයේ මුල් ම ටිකට් පත ජාතික චිත‍්‍රපට සංස්ථාවේ සභාපති ජයන්ත ධර්මදාස මහතා විසින් මිල දී ගත් අවස්ථාව.චිත‍්‍රපටයේ නිෂ්පාදක සුනිල් ටී. ප‍්‍රනාන්දු, චිත‍්‍රපට සංස්ථාවේ උපදේශක ටී. එම්. සංඝදාස හා චිත‍්‍රපටයේ අධ්‍යක්‍ෂ සුනිල්සෝම පීරිස් යන මහත්වරු ද මෙම අවස්ථාවට එක් වූහ.කොළඹ වේළුවන විද්‍යාලය දෙවන වරටත් ඉදිරිපත් කරන වෙස් අභිෂේක කලා මංගල්‍ය මැයි 14 වැනි දින හිමිදිරි පාන්දර සුභ නැකතින් බෙල්ලන්විල රජ මහා විහාර භූමියේ දී සිදු කිරීමට නියමිත ය.විදුහල්පති ඩබ්ලිව්. කරුණාතිලක, නර්තන ආචාර්ය උපාලි පියවර්ධන යන මහත්වරුන් ගේ උපදෙස් පරිදි මෙම උත්සවය පැවැත්වේ.වේයන්ගොඩ මහජන පුස්තකාලයීය පාඨක සමාජයට ආධාර පිණිස එම පාඨක සමාජය විසින් ඉදිරිපත් කරනු ලබන ‘පියුමක ලස්සන’ ළමා ගී ප‍්‍රසංගය අද (11) පස්වරු 2.30 ට වේයන්ගොඩ සණස රංග ශාලාවේ දී පැවැත්වේ.වික්ටර් රත්නායක එඩ්වඩ් ජයකොඩි, චරිතා ප‍්‍රියදර්ශනී හා හර්ෂණ දිසානායක ප‍්‍රමුඛ ළමා ගායක ගායිකාවන් 11 දෙනෙක් ගී ගයන මෙම ප‍්‍රසංගයේ ගීත රචනා ශාස්ත‍්‍රපති මහගම සීලානන්ද හිමියන් ගෙනි.ස්ටැන්ලි පෙරේරා රූපවාහිනී නිර්මාණ ‘දිය සිතුවම්’ සෑම අඟහරුවාදා දිනක ම රාතී‍්‍ර 7.30 ට ජාතික රූපවාහිනියෙන් විකාශය කෙරේ.රොෂාන් පිලපිටිය, ඉන්දිකා උපමාලි, සනත් විමලසිරි, සුරංගි රුවන්මලී, මියුරි සමරසිංහ ඇතුළු නළු නිළියන් රැසක් මෙයට රංගනයෙන් එක්වෙති.පසුගිය දා කොළඹ නිදහස් මාවතේ පුස්තකාල හා ප‍්‍රලේඛන සේවා මණ්ඩල ශ‍්‍රවණාගාරයේ දී පැවැති 14 වැනි සංවත්සර මහා සභා රැස්වීමේ දී තේරී පත් වූ නව විධායක සභාව හා විධායක සභිකයින් අතරින් තේරී පත් වූ නව නිලධාරි මණ්ඩලය මෙසේ ය.සභාපති - සුදත් රෝහණ, ආසන්න පෙර සභාපති - බන්ධුල වීරක්කොඩි, උප සභාපතිවරු - ආනන්ද අබේනායක, අනුර මාධව ජයසේකර, ප‍්‍රධාන ලේකම් - නීතිඥ ඩග්ලස් සිරිවර්ධන, සංවිධායක ලේකම් - දීප්ති විජේතුංග, ජාත්‍යන්තර කටයුතු ලේකම් - සුනිල් රත්නායක, භාණ්ඩාගාරිත - බෙනට් රත්නායක, සංවිධායක - සතිශ්චන්ද්‍ර එදිරිසිංහ, සංස්කාරක - දි ග සෝමපාල, සුභසාධක සහ මහජන සම්බන්ධතා නිලධාරි - ශ‍්‍රියානි අමරසේන, ප‍්‍රචාරක නිලධාරි - අනුරුද්ධ ජයසිංහ.විධායක සභාව - සෝමවීර සේනානායක, උදය කාන්ත වර්ණසූරිය, නාලන් මෙන්දිස්, ලක්ෂ්මන් විජේසේකර, සුරේෂ් අබේසේකර, රෝහණ දන්දෙනිය, ජයන්ත චන්ද්‍රසිරි, දමයන්ති ෆොන්සේකා, කි‍්‍රස්ටි ෂෙල්ටන් ප‍්‍රනාන්දු, චන්දන හේවා පතිරණ, ප‍්‍රියා රණසිංහ </content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>11</day>
    </date>
    <link>http://www.silumina.lk/2008/05/11/_art.asp?fn=ay0805111</link>
    <topic>යුද්ධ කාලේ ඉස්කෝලේ ගියේ කෝටු කෑල්ලක් බෙල්ලේ එල්ලාගෙන</topic>
    <author>උපාලි සමරසිංහ ඡායාරූප දුෂ්මන්ත මායාදුන්න</author>
    <content>යුද්ධ කාලේ ඉස්කෝලේ ගියේ කෝටු කෑල්ලක්....බෝම්බ දාන කොට ඒක විකාගෙන බිම දිගා වෙනවාමල්පෝරු මුදියන්සෙලාගේ සිරිල් මාතුපාල වැඩ කිරීමේ මාත්තුව හොඳින්ම දැන සිටි මිනිසෙකි. ශුෂ්ක පරිසරයක වුව කාර්යශූර ව වැඩ කිරීමට ඔහුට හැකිය. ගම්පහ දිසාවේ මල්වතුහිරිපිටියේ උපන් මාතුපාල මහතා ගලහිටියාව මධ්‍ය මහා විදුහලෙන් සිප් සතර ලැබ ලන්ඩන් විශ්ව විද්‍යාලයයෙන් ගෞරව උපාධියක් ලැබුවෙකි. ශී‍්‍ර ලංකා පරිපාලන සේවයේ දිගුකලක් කටයුතු කළ හෙතෙම අත්දැකීම් රැසක් ලැබුවේය. කටවහර උපයෝගි කැර ඔහුගේ දිගු ජීවිත චාරිකාවේ වැදගත් තැන් විමසීම අපේ අරමුණයි. අද එම්.සී. මාතුපාල 76 හැවිරිදි වියේ පසුවුවද ඔහුගේ මතකය තරුණයකු වැන්න. දෙවැනි ලෝක සංග‍්‍රාමය අවදියේ ගැමි ජීවිත හා පාසල් දරුවන්ගේ ජීවිත මැනැවින් ඒත්තු ගැන්වීමට ඔහුගේ මේ කතාව සමත්ය.මගේ ගම මල්වතු හිරිපිටිය. ගම්පහ දිසාවේ මිරිස්වත්ත වතුරුගම පාරේ මාලිගාතැන්න විවේක සේනායනය ළඟයි අපේ ගෙවල් තිබුණෙ.පියා ගුරුවරයෙක්. එම්.සී. පියසේන. මව ගුරුවරියක්. නම නිශ්ශංක බමුණු ආරච්චිලාගේ පොඩිහාමිනේ.උඩතුත්තිරිපිටියේ පිරිමි පාසලේ පියා සේවය කළා. මට අවුරුදු හයක් වුණාම එනම් 1937 දි එම පාසලටම මාවත් ඇතුළු කළා.උදේ පාන්දර පියාගේ බයිසිකලයේ පිටුපස ‘ලැගේජ් කැරියර්’ එක උඩ වාඩිවී සීට් එකේ දුනු දහර දෑතින් අල්ලාගෙන ගිය ගමන මට තවම මතකයි.ඒක ඉස්කෝලෙ ගිහින් අකුරු කරනවාට වඩා විනෝදජනකයි. ඒ විදියට අවුරුදු 2 ක් ගෙවෙද්දී 1939 දි කොළඹ පාසලකට ඇතුළත්වීමේ විභාගයකට මා පෙනී සිටියා.එවකට ඒක හැඳින්වුණේ ටේ‍්‍රනින් කොලීජිය නමින්. දැනට තර්ස්ටන් විද්‍යාලයේත්, රාජකීය විද්‍යාලයයේත් කොටස් බවට පත්වෙමින් ඒ විදුහල අතුරුදන් වෙලා.දෙවන ලෝක යුද්ධය ඇරඹුණේ මේ කාලෙ. අනේ ඉතින් කොළඹ ඉස්කෝලෙට ආයුබෝවන් කියලා ආයෙත් ගමට යන්න වුණේ. මොකද? ටේ‍්‍රනින් කොලීජියත් හමුදා කඳවුරක් කළා.උයම්බඩ දරු දැරියන් බොහෝ දෙනෙක් උගත් බුත්පිටියෙ ග‍්‍රාමීය අධ්‍යාපන පාසලේ 5 වැනි පන්තිය ඊළඟට මගේ තක්සලාව වුණේ.ගුවන් ප‍්‍රහාරවලින් බේරීමට හෝ විදේශිය හමුදා භටයින් අතට හසුවු විට ගැලවෙන ක‍්‍රමය ඒ කාලෙ හැම ගැමියකුටමත්, පාසල් දරුවකුටත් කියා ;දනවා. කැපවීමකින් ආණ්ඩුව අපට පුහුණුවක් ලබා දෙනවා.පාසලට එන විට අඟල් 6 ක් පමණ දිග රවුම් කෝටු කැබැල්ලක් නූලකින් බෙල්ලේ එල්ලාගෙනයි හැම ළමයෙක් ම එන්න ඕනැ. පාසල් ගුරුවරු එහෙම තමයි අපට උපදෙස් දෙන්නෙ.හදිසියෙම පොලිස් නළාවක් පිඹින ප‍්‍රධානාචාර්යවරයා ඉන් හඟවන්නේ ගුවන් ප‍්‍රහාරයක්. (බෝම්බ දැමීමකි) නළා හඬ ඇසූ විගස සියලුම ළමයින් කෝටු කැබැල්ල දත් දෙපළ අතරේ තබා හපාගෙන දණහිසින් හා වැලමිටින් වැටී සිටිය යුතුයි.ඩෙස්ක් යටට වී අත් දෙකේ මැද ඇඟිලිවලින් කන් වසාගෙන සිටිය යුතුයි. 8 හා 9 ඉහළ පන්තිවල ළමයින් පාසල් මිදුලේ ඉංගී‍්‍රසි “ඩබ්ලිව්” අකුරේ හැටියට කපා තිබූ යුද අගලට ගොස් සැඟැවිය යුතුයි.ඒ වේලාවට ගුරුවරු එහා මෙහා යමින් ළමයින් නිසි ලෙස පිළිවෙළට සිටීදැයි බලනවා. විනාඩි කීපයකට පස්සෙ ප‍්‍රධානාචාර්යවරයා නැවත නළාව පිඹී. ගුවන් ප‍්‍රහාරයක ඇති අනතුර පහව ගිය බවයි ඉන් හැඟවෙන්නේ.අප නැවත නැඟිට කෝටු කෑලි කටින් ඉවත ගෙන බෙල්ලේ එල්ලාගෙන පාඩම් කරන්න පටන් ගත්තා. ඒ කාලෙ පාසල් ජීවිතය එහෙමයි.යුද්ද කාලෙ ආහාර නිෂ්පාදන කලාප ලෙසත් පාසල් යොදා ගත්තා. 5 ඉහළ පන්තිවල ළමයිනට සඳුදා, බදාදා, සිකුරාදා දිනවල මඤ්ඤොක්කා, බතල, කුරහන් ආදිය වතුපිටිවල වවන්න සිදුවුණා. ප‍්‍රාරම්භය දක්වා ගියාම ‘මොනිටර්’ නමින් ගුරු පත්වීමකුත් එනවා. රුපියල් 7.50 යි පඩිය.“මං ගලහිටියාව මධ්‍ය මහා විද්‍යාලයයට ආවෙ 44 මැයි මාසෙ. රාජ්‍ය සේවයේ ඉහළ පරිපාලකවරයෙක් ලෙස පසුව පත්වුණු සේමපාල ගුණධීර මහත්මයත් එදා මගේ පන්තියේ සමකාලීන ශිෂ්‍යයෙක්. එහෙත් ආහාර නිෂ්පාදන කලාප කි‍්‍රයාත්මකයි.අඟහරුවාදා දිනවල අවට දැනීම කියා විෂයයක් තිබුණා. පාසල අසල ඇති පන්සලක්, වෙළෙඳපලක් හෝ වෙනත් එවැනි ස්ථානයක් නැරැඹීමට යන්නම ඕනෑ. මේ සඳහා සමහර දවස්වල හැතැප්ම 4-5 පයින්ම යන්නට සිදු වෙනවා.බ‍්‍රහස්පතින්දා දිනවල අසල තිබෙන පොදු ළිඳක් ඉස පිරිසුදු කිරීම, පොදු දේපල ශුද්ධ පවිත‍්‍ර කිරීම හෝ අලුත්වැඩියා කිරීම, වැසිකිළියක් නැති පවුලකට වැසිකිළිවලක් කපාදීම වැනි මහජන සේවයක් කරන්නට තිබුණා.මෙහෙම වැඩ කටයුතු කරන ගමන් පාසලේ විෂයයන් ද හරියටම කරගන්න ඕනෑ. මේ ක‍්‍රම ආවෙ සී. ඩබ්ලිව්. ඩබ්ලිව්. කන්නන්ගර මහතාගේ සංකල්පයක් වන ‘හත්දෙස්ස ක‍්‍රමය’ මඟින්.8 පන්තියේදි මං ගණිතයට හරිම දුර්වලයි. සී.ජේ. රුද්‍රිගු මහත්තයා තමයි විදුහල්පතිවරයා. කෙළින්ම ඒ සර්ට කියන්නත් බයයි. එහෙත් ප‍්‍රාරම්භයට පෙර ගණන් හදාගන්නත් ඕනෑ.පාසල අහවර වෙලා අපේ ගමට එහා තිබෙන ඈත ගමක හිටි මහත්මයෙක් හොයාගෙන මං බයිසිකලෙන් ගියා. එයා බී.ඒ. කාරයෙක්. ඒ කාලෙ බී.ඒ. කාරයොත් හරිම හිඟයි. එයාට ගිහින් මං ගණන් අපහසු බව කියා උදව් කරන්නැයි ඉල්ලුවා.“මං කොහොමද, ළමයො, ගණන් දන්නෙ. මට උපාධිය තියෙන්නෙ ගණන්වලට නොවෙයි. ඒ මහත්මයා කීවා.මං බය නැතිව ඊළඟ දවසෙ පි‍්‍රන්සිපල් හමුවුණා. ප‍්‍රශ්නය කීවා. එයා මගෙ දිහා බලලා “පුතා ඉගෙන ගන්න ආසාවටනේ අහන්නෙ, මං පොත් 3 ක් කියන්නම්.ඒවායෙ උදාහරණත් තියෙනවා. ඒ පොත් තුනේ ගණන් 5000 තියෙනවා. ඔක්කොම හදන්න. මේ පොත් තුන අර ගත්තා. එස්.එස්.සී. විභාගයට තව තියෙන්නෙ මාස 3 යි.පොත් තුනේම ගණන් තිබෙනවා හදන්න 5000 ක්. තුනෙන් බෙදලා දවසකට ගණන දිනපතා හැදුවා. ගණිත සංකල්ප මගේ හිසේ උතුරන්න පටන් ගත්තා ඉන් පස්සෙ.1949-50 විතර වෙනකොට මං ඉහළ අධ්‍යාපනයට වේයන්ගොඩ මධ්‍ය මහා විදුහලට ගියා. මේ විදියට මං ලන්ඩන් සරසවියේ ගෞරව උපාධියක් දක්වාම ගියා. මට හිතුණ ගුරු රස්සාවකට යන්න.මගේ මුල්ම පත්වීම ඌරාපොළ කනිටු විදුහලට. දැන් ටයි, කෝට්, සපත්තු දාගෙන ඉංගි‍්‍රසි සහායක ගුරුවරයෙක් හැටියට වැඩ කරන්නයි යන්නෙ. පි‍්‍රන්සිපල් මාව පිළිගෙන විස්තර කතා කළා.මා ඉංගි‍්‍රසි, ගණිතය, ඉතිහාසය වගේ විෂයයන් කරලා තිබුණෙ. මං ඒ ඉස්කෝලෙට ගියා විතරයි 8 පන්තියෙ ඉතිහාසය ගුරුවරයා නැතැයි කියා මට උගන්වන්න කියා පි‍්‍රන්සිපල් නියම කළා. මාත් ටිකක් ඉතිහාසය දන්නා නිසා ගියා වීරයා වගේ.එකම ගොඩනැගිල්ලෙ පංති කීපයක් පැවැත්වෙනවා. 8 පන්තිය තිබුණෙ මැද. මං ළමයෙක්ගෙන් ඇහුවා අද පාඩම මොකක්ද කියලා. ළමයත් කීවා ‘ප‍්‍රංහ මහා විපර්යාසය’ කියලා.මාත් ඉතින්, මාරි ඇන්ටනට් රැජින “පාන් නැත්නම් කේක් කාපල්ලා” කතාවෙන් පටන් ගෙන බැස්ටීලයට පහර දෙන තැන දක්වා ‘ඇක්ෂන්’ දාගෙන හොඳට උගැන්නුවා. ළමයින් ඉන්නවා මීයට පිම්බා වගේ. කිසිම කලබලයක් නෑ.බලනකොට අනෙක් පන්තිවල ගුරුවරු හා සිසුන් පංති නවත්වලා මගේ කතාව පුදුමයෙන් වගේ අහගෙන ඉන්නවා.බලනකොට පි‍්‍රන්සිපල් මහත්මයත් කණුවකට මුවාවෙලා කතාව අහගෙන ඉඳලා මං පස්සෙදි දන්නෙ. ළමයින් එක දිගටම කතාවට අත්පුඩි ගහනවා. පි‍්‍රන්සිපල් මාව එකතු කරගෙන කාර්යාලයට ගිහින් කීවා ‘මීට පස්සෙ ඉතිහාසය උගන්වන්න එපා’ කියලා. මං පුදුම වුණා.“කියූ කරුණු වැරැදි නෑ. උගන්වන විදිය ඕක නොවේ. ඔයා තනිකර රඟපානවා වගේනෙ ඒක කළේ. ළමයගෙන් අරගෙන ළමයිට උගන්වන්න.” එතුමා කීවා.එතුමා සිංහල උපාධියක් තිබෙන කෙනෙක්. මං කීවා සාහිත්‍යය ව්‍යාකරණ උගන්වන විදියට ඒක උගන්වන්න බෑ” කියලා.ඒ පාසලේ තවත් වැඩක් වුණා. මා ගුරුවරයා විදියට මට වයස 19 යි. මගෙන් ඉගෙන ගන්න කෙල්ලො කොල්ලො 20, 21 අය ඉන්නවා. ඒ කාලෙ පහසුකම් ගාස්තු සත 50 ක් ගන්නවා.ඒ වුණාට පහසුකම් කිසිවක් නෑ. මං විද්‍යාලයයේ දියුණුව සඳහා ළමයින් සමඟ වැඩ පටන් ගත්තා. ඒකට පි‍්‍රන්සිපල් කැමැතියි. ඊට පස්සෙ කෙල්ලන්ට ‘නෙට්බෝල්’ ගහන්න ඕනෑ කීවා.මා ‘නෙට්බෝල්’ කී‍්‍රඩාව පුහුණු කරන්නත් ගත්තා. ගෑනු ළමයින් එක්ක ‘නෙට්බෝල්’ පිටියෙ ‘නෙට්බෝල්’ ගහනකොට මගේ තරුණකම නිසා පි‍්‍රන්සිපල් ඒකත් නැවැත්තුවා.මං වේයන්ගොඩ යනකොට ගුණධීර මගේ ගලහිටියාවෙ ඉඳන් මිතුරා. එයා ගියෙ කොළඹ. දැන් එයාත් ගුරුවරයෙක්. අපි දෙන්නටම එක කාලෙ ලැබුණ පත්වීම් ගලහිටියාව මධ්‍ය මහා විද්‍යාලයයටම. පාසල් ගිය තැනම ගුරුවරයෙක් හැටියට වැඩ කරන්න ලැබීම මට පුදුම සතුටක්. 1953 දි මං ඒ ඉස්කෝලෙට ගියෙ.ශී‍්‍ර ලංකා පරිපාලන සේවය පරික්‍ෂණ විභාගයෙන් මට රාජ්‍ය සේවයට ලකුණු 13 ක් අඩුවුණා. කෘෂිකර්ම දෙපාර්තමේන්තුවට තමයි මුලින්ම පරිපාලන පත්වීම.මෙහිදී තරුණ ගොවි සමාජ පිහිටුවීම සාර්ථක වුණා. පිලිප් ගුණවර්ධන මැතිතුමා තමයි ඒ කාලෙ අපේ ඇමැති. ‘ගම්පොළ සෙට්නා ෆාම්’ කමලා එදා තරුණ ගොවි සමාජ ඇසුරෙහි නැඟªණ කෙනෙක්. මේ කටයුත්ත සඳහා විශාල වශයෙන් මුදල් අවශ්‍ය වුණා.ඒ කාලෙ 57-58 කාලෙ. මා පේරාදෙණිය කෘෂිකර්ම දෙපාර්තමේන්තුවේ පරිපාලන නිලධාරි. ‘මනමේ’ නාට්‍යයත් මතුවුණු වෙලාව. ‘මනමේ’ නාට්‍යය අපට ආධාර ලබා ගැනීමට යොදා ගත්තා. මහනුවර පුෂ්පදාන ශාලාවේ මේ නාට්‍ය එදා අප වෙනුවෙන් රංගගත කළා.ලැබුණු සල්ලි මදි නිසා අපි අලුතින් නාට්‍යයක් හදලා පෙන්වමු කියලා අපේ සේවක තරුණයො මට යෝජනා කළා.මා ඒ සඳහා ගෙන්වා ගත්තෙ දිවංගත ප‍්‍රවීණ නාට්‍යකරුවකු වන බන්දුල ජයවර්ධන. මුලින්ම ගෑනු චරිත නැතිව කළ ඒ නාට්‍යයේ නම “හරක් හොරු” පසුව ඒක “කකුල කැඩුණා’ කියලාවෙනස් වුණා. මේ විදියට අපි නාට්‍ය ගණනාවක් කළා. ආයතනයට අවශ්‍ය අමතර මුදල් හොයාගන්න. බන්දුල මහත්මයා ‘බෙර හඬ’ කරන කොට යකාට හිටියේ ජයන්ත කරුණාරත්න. පඤ්චසිඛයා අද විශිෂ්ට පරිවර්තකයෙක් වන පෙ‍්‍ර්මචන්ද්‍ර අල්විස්.ගංගා නිම්න සංවර්ධන මණ්ඩලයේ ඉන්න කාලෙ තමයි දුෂ්කරම කාලෙ 1964 පමණ. මං ඒකෙ සහාය පරිපාලන කළමනාකරු ලෙස පත්වුණා. හැතැප්ම 3ක් දිග වලවේ බැම්ම හැදුවෙ ඒ කාලෙ.ඒ කාලෙ ඇඹිලිපිටියෙ තිබුණේ එකම එක කඩයයි. ප්ලේන්ටියක් බීලා විස්කිරිඤ්ඤයක් කන්න පුළුවන්. කරත්තකාරයන්ටයි ඒ කඩයත් දමා තිබුණෙ. වලවේ ගඟේ ගලන රටාවක් තියෙනවා.ඒක ජනවාරි ජූනි අතර බළංගොඩ දිහාවට ගලනවා. ඔක්තෝබරයෙ ඉඳන් අනෙක් පසට පල්ලෙහාට.බැම්ම හදනව නම් මාස 3යි තියෙන්නෙ. ඒ කියන්නෙ ජූලි, අගෝස්තු, සැප්තැම්බර් මාසවල විතරයි. හැතැප්ම 3ක් දිග බැම්ම හදන්න කුලීකාරයො, ට‍්‍ර‍්‍රැක්ටර්, කැටපිලර්, ජෙනරේටර් ඔක්කොම අරගෙන රෑ දහවල් නොබලා මං එතැන වැඩ. මිනිස්සුන්ගේත් පුදුම කැපවීමක්.අලි, වලසුන් ගහන කැලෑව අතර අපි රාති‍්‍රයේත් වැඩ. අලින්ගෙන් කරදරවුණේ් නෑ. මාස 3න් වතුර නඟින නිසාත් ගඟ පහළට ගලන නිසාත් වැඩ කොටසක්වත් ඒ අවුරුද්දට අහවර කරගන්නත් ඕනෑ.මේක විශාල අභියෝගයක්. දිවා රෑ නොතකා වැඩ කරන අපට හිරිහැරය කාක්කන් වැනි මදුරුවන්ගෙන්.මෙතැන හිටියා වටිනා මිනිහෙක්. මැකන්සි බාස් එයාගෙ නම. කිසිම තාක්ෂණ විද්‍යාලයක ඉගෙනගෙන නෑ. මළපොතේ අකුරක් දන්නෙ නෑ.ඒත් ඕනෑම ට‍්‍රැක්ටරයක්, කැටපිලරයක් වුණත් කැඩුණාම මිනිහා මොන සූත්තරයක් දාලා හරි, ඇබ ගහලා හරි හදනවා. ලොරි, කාර් විතරක් නොවෙයි. ගල්ඔය බැම්ම හදපු කාලෙ සුද්දෝ කැලයේ දාලා ගිය යන්ත‍්‍ර සූත‍්‍රත් එයා හදලා අපේ ප‍්‍රයෝජනයට ගෙනාවා.1968 දි වලවේ බැම්ම හදලා ඉවරයි. මෙතැනදි ජීවිත 3ක් අකාලයේ නැතිවුණා. උඩ ඉඳන් වැඩ කළ ට‍්‍රැක්ටරයක ස්ටියරින් වීල් එක ගැලවිලා වාහනය පාලනය කරන්න බැරිව රියදුරා පැනලා බේරුණා. ට‍්‍රැක්ටරය වේගයෙන් පහළට දුවනවා.පහළ හිටි මිනිස්සු දෙපැත්තට දිව්වා. ගැහැනු දෙන්නෙක් පහළට දිව්වා. එක්කෙනෙක් උඩ අතට දිව්වා. උඩු අතට දිවු ගැහැනියත් පහලට දිවූ ගැහැනුත් යටකරගෙනයි ට‍්‍රැක්ටරය පෙරළුණෙ.තුන්දෙනාම මළා. ඔක්කොම කුලියට වැඩට ආපු අය. මේ අයගෙ ලිපිනවත් නෑ. කොහොම කොහොම හරි ගෙවල් හොයාගත්තා. මිනී බාරදෙන්නවත් කෙනෙක් නෑ.ඒ වතාවෙ වැඩ කළ සහෝදර-සහෝදරියො එකතුවෙලා පාංශුකූල දීලා බණක් කියවලා දානයකුත් දුන්නා. ඒ වගෙ දුෂ්කර වෙලාවලට නෑයන් සහෝදරයන් අපි අපිම මිස වෙන අය නොවේ.තිඹොල්කැටිය හරියෙ ගස් පෙරළන්න, ඒවා අදින්න අපි කුලියට අලි ගෙනාවා. ඒ ගෙනාපු ඇතින්නකට වහ වැටිලා කැලයේ වල් අලියෙක් නිතර එනවා. ඌ ආවට යන්නෙම නෑ.වැඩ ටික කරගන්නත් බෑ. අපේ මිනිස්සුන්ගෙ හිත හරිම හයියයි. ජයසිංහ කියලා ලොරි ඩ‍්‍රැයිවර කෙනෙක් හිටියා. එයා කීවා ”අලියා අල්ලලා බඳිමු. ලොරියට දැම්මොත් ගෙනියන්න පුළුවන්” කියලා.දැන් මේ වනවිටත් අලියට කඹ දාලා හතර ගාතෙටම. උගේ හොඬට පවා ගැට වැටිලා. ඒත් අලියා ලොරියට පටවගත්තත් ගිහින් අතාරින්නේ කොහෙද? කාටත් ප‍්‍රශ්නයක්.මම දෙහිවල සත්ත්ව උද්‍යානයට කතාකළා. ඒකත් වෙනම මෙහෙයුමක්. ඒ කාලෙ දැන් වගේ තාක්ෂණය දියුණු නෑනේ. අතින් කරකවා පණිවුඩ ලබාදෙන ටැලිපෝනයකින් මා මුලින්ම ඇඹිලිපිටියෙ සිට උඩවලවේ තැපැල් කාර්යාලයට කතාකළා.එතැනින් කීවා පිළිතුර පැය 10-12 ත් අතර ලැබෙයි රිසීවරය නොතබා අල්ලගෙනම ඉන්න කියලා. උඩවලවෙන් – පැල්මඩුල්ලට, පැල්මඩුල්ලෙන් අවිස්සාවේල්ලට, අවිස්සාවේල්ලෙන් කොළඹට, කොළඹින් දෙහිවල සතුන්වත්තට පණිවුඩය ගිහින් ආයිත් ඒ විදියට ඇවිත් පැය 10කින් පිළිතුරු ලැබුණා.වල් අලියා රැගෙන එන්න. අප බලා ඉන්නවා. පිළිතුර ලැබුණාම අපට හරි සතුටුයි. ජයසිංහ කීවා ලොරියට අලියා පටවන්න කියලා. මිනිසුන්ගෙ ශක්තිය එක්කාසු කළාම මොනවද කරන්න බැරි? අලියා ලොරියට කොහොම හරි ගොඩකළා. ජයසිංහ ඩ‍්‍රැයිවර් තවත් සහායකයකුත් එක්ක අලියා අරගෙන පිටත්වුණා.දැන් ලොරිය යන්නෙ මහ පල්ලෙබැද්දෙ. පොලිසියෙ ඕඅයිසී මහත්මයා පාර පුරා දුවන මේ ලොරිය පසුපසින් පැන්නුවා. කොහොම හරි ජීප් රථය ඉස්සර කරලා ලොරිය නවත්වන්න අණ කළා.ඕඅයිසී මහත්මයා ජයසිංහ රියදුරාගෙන් ප‍්‍රශ්න කරනවා. මොනවද? මිනිහො ලෝඩ් එක. ගංජා නේද?අපෝ නෑ, සර් වස ලෝඩ් එකක්. මිනිහා කීවා.“අරිනවා පිටුපස්සේ දොර”ඒ වතාවෙ ඕඅයිසී නියෝග කළේ සැරෙන්.පිටුපස්සේ දොරක් විවරවුණා විතරයි අලියා මෙතෙක් කෝපයෙන් හිටි වියරුව මහා ශබ්දයක් නඟා පිඹිමින් පිට කළා. ඕඅයිසී මහත්මයා ඉක්මනින්ම ලොරිය පිට කළා.වැව් බැම්මේ වැඩ ඉවරවුණු දවසේ එහෙ ලොකු සාදයක්. නන්දා මාලිනී, රුක්මණි දේවි ගී ගයන්න ආවා මතකයි.ඊළඟට මා වැඩ කළේ ජාතික ව්‍යාපාර කළමනාකාරිත්ව ආයතනයේ. මේ විදියට පරිපාලන සේවයේ අවුරුදු 22 ක්. 1988 ශී‍්‍ර ලංකා ව්‍යාපාර සංවර්ධන ආයතනයේ කළමනාකරු ලෙසයි හිටියෙ. මගේ විවාහය සිදුවුණේ 1959 දි නිමාලි මාග‍්‍රට් පෙරේරා සමඟ.පි‍්‍රයන්ත මාතුපාලගේ ලොකු පුතා අද මිචිගන් විශ්වවිද්‍යාලයයේ රසායන විද්‍යා මහාචාර්යවරයෙක්. ඊළඟ පුතා ජගත් මාතුපාල චිකාගෝවේ කොම්පියුටර විද්‍යාඥයෙක්.ලසන්ත මාතුපාල එච්එස්බීසී එකේ තොරතුරු තාක්‍ෂණ අංශ ප‍්‍රධානියෙක්. දුව චිත‍්‍රාංගනී මාතුපාල කොළඹ රිජ්වෙ ආර්යා ළමා රෝහලේ වෛද්‍යවරියක්.“ඔබේ බිරිඳ මිය ගියේ මේ දරුවන් කුඩා කාලෙ. වැඩට කෙනෙක්වත් නැතිව දරුවන් මෙතැනට ගෙන ආවේ කොහොමද?” මම ඇසුවෙමි.“ඒක තමයි කැපවීම. මා උදයේ නැගිට ඒ අයට කෑම බීම දීලා පාසලට ඇරලනවා. ලොකු දෙන්නාට කියනවා පොඩි අය බලාගන්න කියලා. නිතරම ඒ අය කීකරුව වැඩ කළා.පොත පත වැඩ පැහැර හැරියේ නෑ. අද ඒ අය එතැන ඉන්නෙ ඒ නිසයි. දරුවන් ගැන හිතලා මා තවත් කසාදයක් කළෙත් නෑ.ඒත් මේ සමාජය පුදුමයි. ගංගා නිම්න වැඩ කරන කාලෙ මාව එහෙටම තල්ලු කරලා තියන්න කෙනෙක් ගත් වෑයම වැදගත් මහත්මයකුගෙ මැදිහත්වීමෙන් වැළකුණා” ඔහු කීය.මාතුපාල මහතා සාහිත්‍යය විෂයයෙහි ද දක්‍ෂතා පෙන්වූවෙකි. “නයා වැටෙන ගල් ගේ.” ඔහුගේ කෘති අතර ජනපි‍්‍රයය.අධ්‍යාපන විද්‍යාව හා අධ්‍යාපන මූලධර්ම ගැන ද කෘති ගණනාවක් රචනා කළ හෙතෙම හෙට දවස ද සාහිත්‍යයට අධ්‍යාපනයට කැප වන්නට බලාපොරොත්තුවෙන් හිදී.උපාලි සමරසිංහ ඡායාරූප දුෂ්මන්ත මායාදුන්න</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>11</day>
    </date>
    <link>http://www.silumina.lk/2008/05/11/_art.asp?fn=aj0805111</link>
    <topic>සෙලින්කෝ ග‍්‍රාමීන් ටෙලිකොම් සමඟින් එක්වෙයි</topic>
    <author/>
    <content>සෙලින්කෝ ග‍්‍රාමීන් ටෙලිකොම් සමඟින් එක්වෙයිව්‍යාජ ටෝනර් ටොෂිබා නමින් විකුණා දඩ කයිපරිසර හිතකාමී ඇඟලුම් නිෂ්පාදනයේ ගෝලීය නායකත්වයට ශී‍්‍ර ලංකාව පිවිසෙයිසිග්නේචර් ෂොප් ඉන් ෂොප් අනුරාධපුරයේ සහ අලුත්ගමබඩු මිල ට අයාලේ යාම ට ඉඩදිය නොහැකශී‍්‍ර ලංකා ටෙලිකොම් සමාගම සෙලින්කෝ ග‍්‍රාමීන් සමාගම වෙත දත්ත සන්නිවේදන විසඳුම් ලබාදෙයි. ශී‍්‍ර ලංකා ටෙලිකොම් සමාගම විසින් සපයන ඉන්ටර්නෙට් පෙ‍්‍රාටෝකෝල් වර්චුවල් ප‍්‍රයිවෙට් නෙට්වර්ක් ජාල විසඳුම් ඔස්සේ සෙලින්කෝ ග‍්‍රාමීන්හි දීප ව්‍යාප්ත ශාඛා 82 ක් එක් කෙරෙනු ඇත. තවද බ්‍රෝඩ්බෑන්ඩ් ඉන්ටර්නෙට් මෙන්ම අන්තර් ශාඛා සන්නිවේදන පද්ධතියක් ද ලබාදීමට නියමිතය.මේ පිළිබඳ අදහස් දක්වමින් සෙලින්කෝ ග‍්‍රාමීන් සමූහයේ නියෝජ්‍ය සභාපති වික්ටර් රත්නායක මහතා මෙසේ පැවසීය. “අප විසින් පසු කළ වැදගත් සංධිස්ථානයක් වශයෙන් මෙම අත්වැල් බැඳ ගැනීම අප සලකන්නෙමු.සන්නිවේදනයේ දැවැන්තයා සමඟ අත්වැල් බැඳ ගැනීමට හැකිවීම සතුටක් වන අතර ඔවුන් විසින් සපයනු ලබන උසස් තත්ත්වයේ සන්නිවේදන විසඳුම් මඟින් අපගේ කාර්යයන් පහසු කරනු ඇතැයි අපි අපේක්ෂා කරමු. මෙම සන්නිවේදන විසඳුම් පිරිවැය අවම වන අතර එමඟින් අපගේ ප‍්‍රධාන අරමුණ වන දිළින්දන් නගා සිටුවීමේ ප‍්‍රයත්නයට පිටිවහලක් සැපයෙනවා.”ශී‍්‍ර ලංකා ටෙලිකොම් සමාගමේ ප‍්‍රධාන නිලධාරි (අලෙවි හා වෙළෙඳ) අජන්ත සෙනවිරත්න මහතා පැවසුවේ, සමාජ වගකීම් ඉටුකරන සහ සුබසාධන කටයුතු මගින් ග‍්‍රාමීය ප‍්‍රජාවගේ ජීවිත නගා සිටුවීමට කටයුතු කරන ආයතනයක් ලෙස නමක් දිනා සිටින ග‍්‍රාමීන් සමාගමට නවතම ජාල විසඳුම් ලබාදීමට හැකිවීම අප ලද ගෞරවයක් සේ සලකන්නෙමු. මෙමඟින් තම ව්‍යාපාරික ජාලය තවදුරටත් ශක්තිමත් කරන අතරේ පහළ මට්ටමේ ප‍්‍රජාව දක්වා ප‍්‍රතිලාභ රැසක් ලබාදීමට හැකියාව ඇතිවෙයි” යන්නය.ශී‍්‍ර ලංකා ටෙලිකොම් සමාගමේ ජාල විසඳුම් සේවා හඬ සහ වැදගත් දත්ත ආදිය ආරක්ෂාකාරී හා විශ්වාසදායක අන්දමින් රැගෙන යාමේ ධාරිතාවයෙන් යුතුය.එය ශී‍්‍ර ලංකා ටෙලිකොම් සමාගමේ වැදගත් සමාගම් පාරිභෝගිකයන්ට සමාගම විසින් සිය බ්‍රොඩ්බෑන්ඩ් ජාලය හරහා ලබාදෙන ප‍්‍රධාන සේවාවක් ද වෙයි.සමාගම් ජාලය ඔස්සේ සිදු කෙරෙන අන්තර් ශාඛා සන්නිවේදනය තුළින් සෙලින්කෝ ග‍්‍රාමීන් සමාගමට ඍජු පිරිවැය ඉතිරියක් ළඟා කර දෙයි.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>11</day>
    </date>
    <link>http://www.silumina.lk/2008/05/11/_art.asp?fn=aj0805112</link>
    <topic>ව්‍යාජ ටෝනර් ටොෂිබා නමින් විකුණා දඩ කයි</topic>
    <author/>
    <content>සෙලින්කෝ ග‍්‍රාමීන් ටෙලිකොම් සමඟින් එක්වෙයිව්‍යාජ ටෝනර් ටොෂිබා නමින් විකුණා දඩ කයිපරිසර හිතකාමී ඇඟලුම් නිෂ්පාදනයේ ගෝලීය නායකත්වයට ශී‍්‍ර ලංකාව පිවිසෙයිසිග්නේචර් ෂොප් ඉන් ෂොප් අනුරාධපුරයේ සහ අලුත්ගමබඩු මිල ට අයාලේ යාම ට ඉඩදිය නොහැකෆොටෝ කොපි මැෂින් වෙනුවෙන් භාවිතා කරන ව්‍යාජ වර්ණක (ටෝනර්), ටොෂීබා නමින් අලෙවිකරන්නන් සොයා ගැනීම සඳහා ටොෂීබා සිංගප්පූරු පෞද්ගලික සමාගම, ශී‍්‍ර ලංකාව තුළ දැඩි සෝදිසි මෙහෙයුමක් කි‍්‍රයාත්මක කරන ලදි. නියම ටොෂීබා ටෝනර් “වෙළෙඳ ලකුණ” රැකගැනීම උදෙසා කි‍්‍රයාත්මක කරන ලද මේ මෙහෙයුම, පියවර රාශියකින් සැදුම්ලත් පුළුල් සැලසුමක පළමු පියවරයි.“අපි, අපගේ වටිනා පාරිභෝගිකයන් නියම ටොෂීබා ටෝනර් මිලදී ගන්නා විට, එහි ඇති අගනා තත්ත්වය හා විශ්වාසී බව පිළිබඳ වගකීමෙන් යුතුව සහතික වන්නෙමු. අවිශ්වාසයකින් තොරව ටොෂීබා ටෝනර් යැයි සිතා ව්‍යාජ ටෝනර් මිලදී ගෙන තම ෆොටෝ කොපි මැෂින්වලට විශාල ලෙසින් හානි කරගත් සහ මුළුමනින්ම කි‍්‍රයා විරහිත කරගත් පාරිභෝගිකයන් වෙනුවෙන් අපට දැඩි සංවේගයක් ඇතිවෙයි.” යැයි ටොෂීබා සිංගප්පූරු සමාගමේ ඉලෙක්ටෙ‍්‍රානික් ඉමෑජින් දෙපාර්තමේන්තුවේ අන්තර්ජාතික මෙහෙයුම් පිළිබඳ ජ්‍යෙෂ්ඨ කළමනාකරු ජුන් කනමෝරි මහතා කියයි.මේ මෙහෙයුම කි‍්‍රයාත්මක කරමින් ටොෂීබා සිංගප්පූරු පෞද්ගලික සමාගම, බුද්ධිමය දේපළ පනත යටතේ කොළඹ උසාවියේ නඩු 3ක් ද මාලිගාකන්ද උසාවියේ එක් නඩුවක් ද පැවරී ය. ඉන් අනතුරුව ව්‍යාජ අලෙවිකරුවන් සොයා ගොස් ඔවුන්ගේ අලෙවිහල් තුළට ඇතුළු වී ව්‍යාජ නිෂ්පාදන සොයා ගන්නට උසාවියේ අවසර ලබා ගත්තේය. එලෙසින් කි‍්‍රයාත්මක වූ නිසා ව්‍යාජ ලෙස අලෙවිකරන ටෝනර් හා ටෝනර් කුඩු මලු රාශියක් උසාවිය වෙත ඉදිරිපත් කරන්නට අවස්ථාව ලැබිණි.පැවරූ නඩු 4 න් 2 ක් අවසන් වී ඇති අතර ඒ අනුව ව්‍යාජ අලෙවිකරුවන් තම වරද පිළිගෙන ටොෂීබා සිංගප්පූරු පෞද්ගලික සමාගමට මුදලින් වන්දි ගෙවන ලදි.ජීවන්ත ජයතිලක සමග මුදිත අබේරත්න හා තිලංක පොල්ගම්පොල යන නීතිඥ මහත්වරු ටොෂීබා ආයතනය වෙනුවෙන් පෙනී සිටියහ.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>11</day>
    </date>
    <link>http://www.silumina.lk/2008/05/11/_art.asp?fn=aj0805113</link>
    <topic>පරිසර හිතකාමී ඇඟලුම් නිෂ්පාදනයේ ගෝලීය නායකත්වයට ශී‍්‍ර ලංකාව පිවිසෙයි</topic>
    <author/>
    <content>සෙලින්කෝ ග‍්‍රාමීන් ටෙලිකොම් සමඟින් එක්වෙයිව්‍යාජ ටෝනර් ටොෂිබා නමින් විකුණා දඩ කයිපරිසර හිතකාමී ඇඟලුම් නිෂ්පාදනයේ ගෝලීය නායකත්වයට ශී‍්‍ර ලංකාව පිවිසෙයිසිග්නේචර් ෂොප් ඉන් ෂොප් අනුරාධපුරයේ සහ අලුත්ගමබඩු මිල ට අයාලේ යාම ට ඉඩදිය නොහැකශී‍්‍ර ලංකාවේ ඇඟලුම් ක්ෂේත‍්‍රය, පරිසර හිතකාමී නිෂ්පාදනය සඳහා ;ග¤ලීය නායකත්වය අභියස සිටින බවත් එම නායකත්වය තහවුරු කිරීමට මෙරට ප‍්‍රමුඛතම ඇඟලුම් අපනයන සමාගම වන බ‍්‍රැන්ඩික්ස් සමූහය ඉදිරි වසර හතර තුළ පරිසර හිතකාමී නිෂ්පාදන කි‍්‍රයාවලි සඳහා අමරිකා ඩොලර් මිලියන 25 ක් ආයෝජනය කරයි.බ‍්‍රැන්ඩික්ස් සමූහය ඉදි කළ ශී‍්‍ර ලංකාවේ ප‍්‍රථම පරිවර්තිත හරිත කර්මාන්තශාලාව විවෘත කිරීමේ අවස්ථාවට සහභාගි වෙමින් අදහස් දැක්වූ බ‍්‍රැන්ඩික්ස් සමූහයේ ප‍්‍රධාන විධායක අෂ්රොෆ් ඕමාර් මහතා පැවසුවේ කලාපයේ අනෙක් රටවල් හා සැසඳීමේදී ශී‍්‍ර ලංකාව පරිසර හිතකාමී නිෂ්පාදනය අතින් දැනටමත් ඉදිරියෙන් සිටින බවයි.මාර්ක්ස් ඇන්ඩි ස්පෙන්සර්හි ප‍්‍රධාන විධායක නිලධාරි ශී‍්‍රමත් ස්ටුවර්ට් රෝස්, රජයේ ජ්‍යෙෂ්ඨ අමාත්‍යවරුන් වන මහාචාර්ය ජී. එල්. පීරිස් සහ ආචාර්ය සරත් අමුණුගම මහත්වරු විවෘත කිරීමේ අවස්ථාවට සහභාගි වූහ.එහිදී අදහස් දක්වමින් ශී‍්‍රමත් ස්ටුවර්ට් රෝස් පැවසුවේ බ‍්‍රැන්ඩික්ස් සමාගම විසින් වැඩි දියුණු කරන ලද හරිත කර්මාන්තශාලාව සඳහා සහයෝගය ලබා දීමට හැකිවීම පිළිබඳව තමන් මහත්සේ සතුටට පත් වන බවත් එමඟින් එක්සත් ජනපදයේ තම පාරිභෝගිකයන් සඳහා විශිෂ්ට ගුණත්වයකින් යුතු ඇඟලුම් නිෂ්පාදනය කිරීමේ හැකියාව ලැබෙනු ඇති බවත් ය.නව කර්මාන්තශාලාව මගින් පරිසරයට මුදා හැරෙන කාබන් ප‍්‍රමාණය අඩු කිරීමෙන් නොනැවතී බලශක්ති පරිභෝජනය හා ජල පරිභෝජනය අඩු කරන අතර නිෂ්පාදන කි‍්‍රයාවලිය මඟින් ජනිත වන ගන අපද්‍රව්‍ය පරිසරයට මුදා හැරීම නවතා දමා ඇති අතරම පාරිභෝගිකයන් අපේක්ෂා කරන ඉහළ ගුණත්වයකින් යුතු ඇඟලුම් නිෂ්පාදනය අඛණ්ඩව කරනු ඇති බවත් ඔහු ප‍්‍රකාශ කළේය.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>11</day>
    </date>
    <link>http://www.silumina.lk/2008/05/11/_art.asp?fn=aj0805114</link>
    <topic>සිග්නේචර් ෂොප් ඉන් ෂොප් අනුරාධපුරයේ සහ අලුත්ගම</topic>
    <author/>
    <content>සෙලින්කෝ ග‍්‍රාමීන් ටෙලිකොම් සමඟින් එක්වෙයිව්‍යාජ ටෝනර් ටොෂිබා නමින් විකුණා දඩ කයිපරිසර හිතකාමී ඇඟලුම් නිෂ්පාදනයේ ගෝලීය නායකත්වයට ශී‍්‍ර ලංකාව පිවිසෙයිසිග්නේචර් ෂොප් ඉන් ෂොප් අනුරාධපුරයේ සහ අලුත්ගමබඩු මිල ට අයාලේ යාම ට ඉඩදිය නොහැකහමීඩියා සමූහ ව්‍යාපාරයේ තොග වෙළෙඳ අංශය වන එච්.එස්. මාකටිං පෞද්ගලික සමාගම “ෂොප් ඉන් ෂොප්” සංකල්පය යටතේ අනුරාධපුර නගරයේ තිලක ෆැෂන් හි දී තම ප‍්‍රථම පිට පළාත් “සිග්නේචර් ෂොප් ඉන් ෂොප් කෝනරය” විවෘත කළේය. එහි දෙවැන්න අලුත්ගම මල්ලිකාස් හි දී විවෘත කරන ලදී. හමීඩියා සමූහ ව්‍යාපාරයේ නව මගක් ගත් වෑයමක් වන “සිග්නේචර් ෂොප් ඉන් ෂොප් කෝනරය” සංකල්පය ඇඳුම් මැසීමේ විශිෂ්ටත්වය සහ මුදලේ අගයට සැබෑ වටිනාකමක් ශී‍්‍ර ලාංකික පාරිභෝගිකයින්ට පිරිනමන සුවිශේෂ ව්‍යාපෘතියක් වේ.හමීඩියා හි ප‍්‍රමුඛතම සන්නම වන සිග්නේචර් නව පරපුරේ නව පරපුරේ ඕනෑකම් පිරිමැසීමට සමත් වන අතර මුදලට සැබෑ වටිනාකමක් ලබාදෙන මහතුන්ගේ ඇඳුම් පෙළ පිළිබඳ ප‍්‍රතිරූපයක් ද සමගින් තුරුණු ජේත්තුකාර සහ ආකර්ෂණීය බවකින් යුක්ත වේ. දැන් අනුරාධපුර හා කළුතර දිස්ති‍්‍රක්කවල පාරිභෝගිකයින්ට තම ඇඳුම් පිළිබඳ අවශ්‍යතා පිරිමසා ගැනීම සඳහා සිග්නේචර් සන්නාමය යටතේ සම්පූර්ණ ඇඳුම් පෙළක් සහිත මෙම සිග්නේචර් ෂොප් ඉන් ෂොප් කෝනර වෙත පිවිසීමේ අවස්ථාව උදා වී තිබේ.ඒ පිළිබඳ තම අදහස් දැක්වූ එච්.එස්. මාර්කටිං අධ්‍යක්‍ෂක හුසේන් සාදික් මහතා “ෂොප් ඉන් ෂොප් සංකල්පය සමග කටයුතු කිරීමේදී නවතම නිපැයුම් ප‍්‍රදර්ශනය කිරීමෙන් සමස්ත සාප්පුවටම විශේෂ වටිනාකමක් ලැබෙන බව අපට පෙනී ගිය අතර එය සන්නම සහිත ඇඳුම් පිළිබඳ නව මංසලකුනක් නිර්මාණය කිරීමට සමත් වනු ඇති. මෙම පළමු පිට පළාත් වෙළඳ කුටි 2 ක අංග සම්පූර්ණ පිරිමියෙකුට සමස්ත විසඳුම් ලබා දීමට සමත් ඒවායි. මේ වසර අවසාන වන විට ශී‍්‍රලංකාව පුරා ප‍්‍රධාන නගරවල වරළත් සහ ෂොප් ඉන් ෂොප් සංකල්පය යටතේ සිග්නේචර් ෂොප් ඉන් ෂොප් කෝනර රැසක් විවෘත කිරීමට සැලසුම් කොට තිබෙනවා” යැයි පැවසීය.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>11</day>
    </date>
    <link>http://www.silumina.lk/2008/05/11/_art.asp?fn=aj0805115</link>
    <topic>බඩු මිල ට අයාලේ යාම ට ඉඩදිය නොහැක</topic>
    <author/>
    <content>සෙලින්කෝ ග‍්‍රාමීන් ටෙලිකොම් සමඟින් එක්වෙයිව්‍යාජ ටෝනර් ටොෂිබා නමින් විකුණා දඩ කයිපරිසර හිතකාමී ඇඟලුම් නිෂ්පාදනයේ ගෝලීය නායකත්වයට ශී‍්‍ර ලංකාව පිවිසෙයිසිග්නේචර් ෂොප් ඉන් ෂොප් අනුරාධපුරයේ සහ අලුත්ගමබඩු මිල ට අයාලේ යාම ට ඉඩදිය නොහැකවෙළෙඳ පාරිභෝගික හා සමූපකාර පිළිබඳ අමාත්‍ය බන්දුල ගුණවර්ධනවත්මන් රජය වෙළෙඳපළ ක‍්‍රමයට මැදිහත් වී සිටී. රජය මිල පාලනය කරන විට ආහාර සඳහා සලාක ක‍්‍රමයක් හෝ පෝලිම් ක‍්‍රමයක් ඇතිවේයැයි බොහෝ දෙනා සිතා සිටියහ.වෙළෙඳ පාරිභෝගික කටයුතු හා සමූපකාර සේවා අමාත්‍ය බන්දුල ගුණවර්ධනවෙළෙඳපළ ක‍්‍රමයට අනුව බඩු මිල තීරණය වීමට ඉඩ දෙන්නේ යැයි කියා බඩු මිල අයාලේ යාමට ඉඩදීම රජයේ වගකීම නොවේ. ඒ පිළිබඳව වත්මන් රජය මනා වැටහීමකින් සිටී.ලෝකයේ විශාලතම වෙළෙඳපොළට හිමිකම් කියනු ලබන ඇමෙරිකාවේ සුපිරි වෙළෙඳසල් මේ වනවිට ආහාර නිකුත් කරනු ලබන්නේ පාලනයකින් යුතුවය. ඒ ලෝකයේ බල පවත්නා ආහාර අර්බුදය හේතුවෙනි. ලංකාවේ එවන් තත්ත්වයක් තවමත් උදාවී නැත. එහෙත් ලෝක ආහාර අර්බුදය අපට ද බලපෑම් කරනු ලබයි.ලෝක ආහාර අර්බුදයෙන් වන බලපෑමද අභිබවා යන ගැටලුවකට ලංකාව දශක තුනක් තිස්සේ මුහුණ දෙමින් සිටී. ඒ උතුරේ සහ නැඟෙනහිර ප‍්‍රදේශයේ පවත්නා ත‍්‍රස්තවාදයයි. ත‍්‍රස්තවාදය බලපෑම් කරන්නේ එක් දේශපාලන පක්ෂයකට නොවේ. මුලු රටට ම එය බලපෑම් කරයි. උතුරේ හා නැඟෙනහිර පවත්නා යුද්ධය බලපෑම් කරන්නේ ද ඒ ප‍්‍රදේශවලට පමණක් නොවේ. මුළු රටටම එහි පීඩනය දැනේ. වත්මන් රජය උතුර හා නැඟෙනහිර අවිගත් ත‍්‍රස්තවාදීන්ගෙන් මුදා ගනිද්දී දකුණ අස්ථාවර කරවීමේ කුමන්ත‍්‍රණයක් දියත් වෙමින් තිබිණි. එහි අරමුණ වූයේ දකුණේ දේශපාලන කලබැගෑනියක් ඇති කරවා එම අස්ථාවරය හේතුවෙන් උතුරේ සහ නැඟෙනහිර ස්ථාන ගත කර ඇති හමුදාංක දකුණට කැඳවා ත‍්‍රස්තවාදයට හුස්ම ගැනීමට අවස්ථාව සලසා දීමයි. මේ තත්ත්වය ලාංකික ජනතාව මෑත ඉතිහාසයේ කිහිප විටක් අත්විඳ තිබිණි.ඊට අමතරව අත්‍යවශ්‍ය පාරිභෝගික ද්‍රව්‍ය මිල ඉහළ යන බව දන්වමින් ජනතාව අතර උද්ධමනකාරී අපේක්ෂාවන් නිර්මාණය කෙළේය. සහල් රුපියල් 150/- දක්වා ද පොල් 60/- දක්වාද ගෑස් රුපියල් 200/-කින් ඉහළ නැංවීමට හා පිටිකිරි පැකට්ටුවක මිල රුපියල් 25කින් ඉහළ යන බවට සාමාන්‍ය ජනතාවට ඒත්තු ගන්වා තිබිණි.මෙහි එක් ප‍්‍රතිඵලයක් ලෙස වී ගොවියෝ අස්වැන්න ඉහළ මිලකට විකිණීම සඳහා සඟවා ගත්හ. ඊට අමතරව කිසිදාක වී මැන නැති පිරිස් වී ඉහළ මිලකට ගෙන ගබඩා කළහ. ඒ සියල්ල සිදුවූයේ රජය වී සඳහා සහතික මිලක් නියමකොට තිබියදීය.සහල් සහ පොල් අතර ඈත අතීතයේ සිටම පවතින්නේ සමගාමී සබඳතාවයකි. සහල් මිලෙන් බාගයක් බවට පොල්මිල පත්වූයේ මීට වසර ගණනාවකට පෙරය. සහල් මිල දිගින් දිගටම ඉහළ යද්දී පොල් මිලද ඊට සමගාමීව ඉහළ ගියේය. සහල් මිල හා පොල්මිල එසේ ඉහළ යද්දී අතිශයින් පීඩාවට පත්වන්නේ අසරණ පාරිභෝගික ජනතාවයි.ගෑස් මිල පිළිබඳ ශ්‍රේෂ්ඨාධිකරණ නියෝගයක් පවතී. පවත්නා මිල සූත‍්‍රය කිසිවකුට වෙනස් කළ නොහැක. වර්ෂයකට 6 වතාවක් එම මිල සූත‍්‍රයට අනුව ගෑස් මිල ඉහළ පහළ යයි. මැයි මස පළමුවැනිදා සිට ගෑස් මිල වෙනස්වන බව සියලු දෙනා දැන සිටියහ. ෂෙල් ගෑස් සමාගම ගෑස් මිල 203/- කින් ඉහළ නංවාලීමට ඉල්ලා තිබියදී එම මිල සූත‍්‍රයට අනුව රු.20/-කින් පහත හෙලීය. එසේ ගෑස් මිල පහත දැමීමට හැකි වූයේ අපගේ මිල සූත‍්‍රයට පදනම වන සෞදි අරාබි ගිවිසුම් මිල පසුගිය පෙබරවාරි මාර්තු මාස දෙකේ සුළු වශයෙන් අඩු වූ බැවිනි. එම සුළු වාසිය හෝ පාරිභෝගිකයාට ලබාදීමට පාරිභෝගික අධිකාරිය මැදිහත් විය.වෙළෙඳුනට අධික ලෙස ලාභ ලබමින් පාරිභෝගිකයා සූරාකන්නට ඉඩ නොදී කිරි පිටි සඳහා මාස 6ක් තිස්සේ මිල ඉහළ නොදැමීම සඳහා ගිවිසුමක් අස්සන් කර තිබිණි. එම ගිවිසුම අවසන් වීමට නියමිතව තිබුණේද මේ මස මුල් සතියේ බැවින් ඒ සමඟම කිරිපිටි මිල රු.25/-කින් ඉහළ දැමීමට සූදානමක් තිබිණි. එහෙත් එය මාස තුනකට පාලනය කර තිබේ.ඒ සමඟම සමූපකාර හා සතොස හරහා ඕස්ටේ‍්‍රලියාවෙන් ආනයනය කරන ලද කිරිපිටි “කැන්ඩි” නමින් පාරිභෝගිකයන් අතර රුපියල් 245/- මිලකට බෙදාහැරේ. එමනිසා ග‍්‍රෑම් 400ක කිරිපැකට්ටුවක මිල රුපියල් 30/-කින් අඩු විය. එමෙන්ම මැලිබන් ජාතික ව්‍යාපාරය මඟින් මැලිබන් නාමය යටතේ ඉදිරි මාස හයේ ග‍්‍රෑම් 400 කිරි පිටි පැකට්ටුවක් රුපියල් 250/- බැගින් පාරිභෝගිකයා වෙත ලබාදීමට එකඟතාව පළකර ඇත. ඉන් පාරිභෝගිකයාට සැලසෙන වාසිය රුපියල් 20/-කි. මේ නිසා කිරිපිටි මිල ඉහළ යාම පාලනය විය.මෙතෙක් එළවලු තෙල් සඳහා රජය අයකරන ලද සියලු බදු ඉවත් කිරීම හේතුවෙන් පොල් මිල පහත බැස තිබේ.මෙසේ බඩු මිල ඉහළ යනවායයි අනුමාන කර තිබියදී මිල පහළයාම ජනතාවට මහත් සහනයකි.සහල් හිඟය පිළිබඳව කටකතා පැතිරෙමින් තිබුණද ලක් සතොස හා රටපුරා සමූපකාර සමිති හරහා සමූපකාර ප‍්‍රාදේශික 11000 මඟින් සහල් හිඟයකින් තොරව පාරිභෝගිකයා වෙත බෙදාහරී.වත්මන් රජය අත්‍යවශ්‍ය ද්‍රව්‍ය මිල පහත හෙලීමට කළ හැකි උපරිම දේ කිරීමට ඉදිරිපත් වී සිටී. නමුත් රජයකට පාලනය කළ නොහැකි හේතු නිසා අත්‍යවශ්‍ය ද්‍රව්‍ය මිල ඉහළ යනවා නම් කවුරු ආණ්ඩු කළත් එයට විසඳුමක් නැත. ජනතාව එය වටහාගත යුතුය. ගෑස් හා තෙල් මිල එසේ පාලනය කළ නොහැකි හේතු මත ඉහළ යන අත්‍යවශ්‍ය ද්‍රව්‍ය වේ. එහෙත් පාරිභෝගිකයාට එහිදීද සහනයක් සැලසීමට වත්මන් රජය යටතේ පාරිභෝගික ආරක්ෂණ අධිකාරිය ඉදිරිපත්ව සිටී.මේ වනවිට සහල්, පොල්, කිරිපිටි ආදී අත්‍යවශ්‍ය පාරිභෝගික ද්‍රව්‍ය මිල ඉහළ යන්නේ රජයේ බදු බර නිසායැයි කිසිවකුට චෝදනා කළ නොහැක. රජය තම ආදායම අතහැර දමා එම අත්‍යවශ්‍ය භාණ්ඩ බදුවලින් සම්පූර්ණයෙන්ම නිදහස් කර තිබේ. අතීතයේ ලංකාවට ආනයනය කළ කිරිපිටි කිලෝවක් සඳහා රු.50/-ක බද්දක් අයකර තිබිණි.මැයි මාසයේ අත්‍යවශ්‍ය පාරිභෝගික භාණ්ඩ මිල ඉහළ නංවා ජනතාවට උද්ධමන යේ පීඩනය ඇතිකරවා අසහනකාරී බවට පත්කිරීමේ කුමන්ත‍්‍රණය පරාජය වී තිබේ.වෙළඳපළ ආර්ථිකයක් රටේ පැවැතිය ද ඕනෑම රජයකට රටේ මිල පාලනය කරමින් වෙළෙඳපළ ආර්ථිකයට බලපෑම් කිරීමට හැකියාව ඇත. එසේ කරමින් පාරිභෝගිකයන් ආරක්ෂා කිරීම රජයේ වගකීමයි. වත්මන් රජය ඒ වගකීම ඉටුකර තිබේ.සැකැසුම - ටෙක්ලා පද්මිණී කාරියවසම්</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>11</day>
    </date>
    <link>http://www.silumina.lk/2008/05/11/_art.asp?fn=aw0805111</link>
    <topic>කපුටකු හීලෑ කළ සෙල්ලයියා</topic>
    <author>මතුගම මහින්ද විජේතිලක</author>
    <content>කපුටකු හීලෑ කළ සෙල්ලයියාසොර මැරකම් පිළිබඳ චෝදනාවලට අධිකරණයෙන් දඬුවම් ලබා සිර ගෙදරට පැමිණෙන ආධුනිකයන්ට ආශ‍්‍රයට ලැබෙන්නේ ද එවැනි ම වැඩකාරයන් ය.මෙහිදී ගොඩනැඟෙන හිතවත්කම් අනුව මෙතැනින් නිදහස්ව නැවතත් ගම් රටවලට ගිය විට ඇතැම්හු තවත් හොඳට හොර මැරකම්වල යෙදෙති.එහෙත් ඒ ඉතා ස්වල්ප දෙනෙකි. සිර ගෙදර සුබසාධන වැඩ පිළිවෙළ හා ආධ්‍යාත්මීය සංවර්ධන වැඩ පිළිවෙළ අනුව හැඩ ගැස්වූ යහපත් මානසිකත්වය බොහෝ දෙනකු යහමඟට හරවා ඇත.වැලිකඩ බන්ධනාගාරය ඉදිරිපිට මාර ගස යට දහවල ගෙවන සෙල්ලයියා ද බන්ධනාගාර සුබ සාධක වැඩ පිළිවෙළ යටතේ ආගමික වතාවත් වල යෙදෙමින් පොත පත කියවීමෙන් යහමඟට පැමිණියේය.පදියපැලැල්ලේ රජ මහා විහාරයෙන් හොරකම් කළ පිළිමය යකඩ පිළිමයක් වීමෙන් පසු ඔහුගේ මනºකල්පිත සිහින මාලිගා දෙදරා ඉරිතලා ගියෙන් ඔහුට සොරකම එපා විය.හේන්පිටගෙදර ඥාණසීහ නාහිමියන් ගේ ආශ‍්‍රයත්, වජිරාරාමවාසී නාරද හිමියන්ගේ අවවාද අනුශාසනා නිසාත් සෙල්ලයියා, යහපත් මිනිසකු වීමට අධිෂ්ඨාන කළේය.සෙල්ලයියා සිර ගෙදරින් පැන යෑමේ අදහස අත් හැරියේ ය. බන්ධනාගාර නිලධාරීන්ට හිතවත්ව කටයුතු කළේය. ඔහු බන්ධනාගාරයේ විනය පාලන සහායකයකු බවට පත්වීය.සිරකරුවන්ගේ කී‍්‍රඩාපිටියේ සංවිධානය ඔහුට බාර විය. යෝග ව්‍යායාම් හා කරාටේ කී‍්‍රඩාව ඉගෙන ගත්තේය. මුළුතැන් ගෙයි අධීක්ෂණය ද සෙල්ලයියාට පැවරිණි.මෙහිදී පොල් ප‍්‍රවේශමෙන් පාවිච්චි කොට, අපතේ යෑම වළක්වා පොල් ඉතුරු කළේය. ඉතුරු වූ පොල් වේළා කපා මුදල් උපයා සව්හාල් හා නූඩ්ල්ස් ගෙනාවේය. එයින් සතියකට සව් හා නූඩ්ල්ස් වේලක් සිර ගෙදරට බෙදා හැරියේය.මේ කටයුතුවලට ඔහුට තවත් හිතවත් හිරකරුවෝ උදව් කළහ. සිරගෙදර භූමිය ඇතුළත පවතින ගස්වල දැව ප‍්‍රයෝජනයට ගනිමින් දර මිලයට ගැනීමේ අවශ්‍යතාවය අඩු කළේය. සෙල්ලයියා ජනපි‍්‍රය සුදු චරිතයක් බවට පත් විය.විජේවීර, බද්දිය හාමුදුරුවෝ, චීනා, නවරියං ගේ රියැදුරු පියතිලක, මරු සිරා, යකඩයා, එල්. ටී. ටී. ඊ. පළමුවැනි සැකකාර සංගනම් සිවකුමාර් ආදී සුප‍්‍රසිද්ධ චරිත සෙල්ලයියාට ආශ‍්‍රයට ලැබිණි.සිරගතව සිටි එක්තරා චීවරධාරියකු ඉගැන්වූ උපායකින් පරෙයියන් අල්ලා මරා මස් කොට බැද කෑමට පුරුදුව සිටියත්, ඔහු සත්ත්ව හිංසාව ද අත් හැරියේ ය.මේ වන විට යකඩයා ද දරදඬු වැඩ අත් හැර සිටියේ ය. ඔහුගේ සිර කුටියේ කහ රෙදි එල්ලා දේවාලයක් කැර ගෙන යමින් සිටියේය. යකඩයා සිරකරුවන්ට සිරෙන් නිදහස්වීම සඳහා තෙල් නූල් මතුරා අලෙවි කිරීමේ ජාවාරමක් පටන් ගෙන තිබිණි.සිර ගෙදර සිට නඩු විභාග සඳහා උසාවිවලට ගෙන යන සිරකරුවන්ට නළලේ උලාගෙන යෑමට තෙල් බිංදුවක්, නූල් පොටක් මතුරා දී යකඩයා සුළු මුදලක් අය කළේය. දිනක් සෙල්ලයියාට දතේ කැක්කුමක් හැදී යකඩයා ළඟට ගොස් මතුරවා ගත්තේය.ඔහු මැතුරූ මන්තරය සෙල්ලයියාට අදත් මතකය. “ඕං රීං දළ දළ දළේස්වාහº” යනුවෙනි. එහෙත් එයින් සෙල්ලයියාගේ දතේ කැක්කුම සුව වූයේ නැත. දතේ වේදනාවත් සමඟ ම ඔහු යකඩයාට බැණ වැදුණේය.තිත්ත කුණු හරුපයෙන් බැණ වැදුණේය. අන්තිමට යකඩයා සෙල්ලයියා ළඟට විත්, “සෙල්ලා! අනේ මචං කෑ ගහන්න එපා. මං පණං හතරක් හොයා ගන්න එක නැති කරන්න එපා” යැයි පිංසෙණ්ඩු වූයේය.මේ අතර සෙල්ලයියා කෙනෙකුගේ ජීවිතයක් ද බේරා ගත්තේ ය. එය ලස්සන කතාවකි. සෝමපාල සොරකමක් සඳහා චෝදනාවකට පොලිසියට අවශ්‍ය වූ පුද්ගලයෙකි. ඔහු ගමෙන් පැන ගියේය. මඩකළපුවට ගොස් හේන් ගොවියකුට එකතු වූයේය.ඔහු සමඟ හේන් ගොවිතැන් කළේය. ඔවුන්ගේ හේන් සරුසාර වී හොඳ අස්වැන්නක් ලැබුණේය. දිනක් හේන්කාරයා සමඟ නගරයට ගොස් අස්වනු විකුණා විශාල මුදලක් ද රැගෙන අරක්කු බෝතලයක් ද ගෙනැවිත් හේනේ මයියොක්කා තම්බා ගෙන කා අරක්කු බිව්වේය.සෝමපාල ගේ සිතට තණ්හාව ඇති විය. හේන්කාරයා මරා අගලක් කපා වළ දැම්මේය. පසුදා හේන්කාරයාගේ ගෙදරට ගොස් ඔහුගේ බිරිය හමුවී කලින් දා නගරයට ගිය ඔහු තවමත් නොපැමිණි බව ඇයට දැනුම් දුන්නේ ය.ඊට පසුව සෝමපාල හේන්කාරයාගේ බිරිය සමඟ ජීවත් වූයේය. එහෙත් ටික දිනකට පසු හේන්කාරයාගේ නෑදෑයන්ගේ උපදෙස් පරිදි බිරිය සැමියාගේ අතුරුදන් වීම පොලිසියට පැමිණිලි කළාය.පරීක්ෂණවලදී හේනේ පැලේ තිබී අස්වැන්න විකුණූ කුවිතාන්සිය පොලිසිය සොයා ගත්තේය. ඒ අනුව ප‍්‍රශ්න කිරීම්වලදී මිනීමැරුම ගැන සෝමපාලගෙන් ම අනාවරණය කැර ගෙන නඩු පැවරිණි. එයින් සෝමපාල එල්ලුම් ගසට නියම විය.සෝමපාල සෙල්ලයියාට වඳිමින් තමාගේ ජීවිතය බේරා ගන්නැයි කන්නලව් කළේය.නුවණ හා උත්සාහය ඇත්නම් කරන්න බැරි දෙයක් නැත.“සෝමපාල මල්ලී. මං උඹට උපදෙසක් දෙන්නං. හැබැයි හරියට කළොත් උඹ මරණෙන් නිදහස්. මිනිහෙකු එල්ලා මරන්න දෙසැරයක් නඩු තීන්දු දෙන්න බෑ.ඒ හින්දා උඹව එල්ලා මරණ දවසේ උදේ උඹ එල්ලුම් ගහට ගෙනියන්න කලින් බඩ කපා ගනිං. හැබැයි බොකු බඩවැල් එළියට එන්නම හොඳට කපා ගනිං. ඉතුරු ටික මං බලා ගන්නං.” යැයි සෙල්ලා කීවේය.නියමිත දිනය එළැඹිණි. සෝමපාල රේසර් තලයකින් බඩ කපා ගත්තේය. මැරෙන එක කොහොමත් එක යැයි තදින් ම කපා ගත්තේ ය. සෝමපාලගේ බොකු බඩවැල් එළියට පැන ලේ ගලා යන්නට වීය.සෙල්ලා කෑ ගැහුවේය. “මෙන්න සෝමපාල කපා ගත්තෝ.” කියා කෑ ගැහුවේය. නිලධාරිහු පැමිණ සෝමපාල වහාම මහ රෝහලට ගෙන ගියහ. එල්ලා මරණ වේලාව පසු වී ගියේය. සෝමපාල සුවපත් වී නැවත හිරගෙදරට ආවේය.එහෙත් දැන් නඩු තීන්දුවේ කාල සීමාව ඉක්ම ගොස් ඇත. ඔහුට මරණ දඬුවම මිසක සිර දඬුවමක් පනවා නැත. සෝමපාල නිදහස් කැර යැවීමට සිදු විය.එහෙත් කර්ම විපාකයේ මහත. සිර ගෙදරින් නිදහස්ව ගමට ගිය සෝමපාල කොටින්ගේ වෙඩි පහරකට ලක් වී මිය ගියේ ය.මේ අතර සෙල්ලයියා පල්ලේකැලේ එළිමහන් සිර කඳවුරේ එළවළු වගාව සඳහා නුවර පැල්ලේකැලේට මාරු කළේය. ඔහු එහිදී හොඳීන් කටයුතු කළේය. බන්ධනාගාර අධිකාරි පර්සි ප‍්‍රනාන්දු මහතාත් ප‍්‍රධාන ජේලර් රත්නායක මහතාත් මෙහිදී සෙල්ලයියාගේ දක්ෂකම් ඇගැයූහ.මේ අතර 1978 මහ ගංවතුර ගැනුවේය. විශාල කෝඩයත් සමඟ ගස් කඩා වැටෙන්නට විය. සෙල්ලයියා සිටි තැනට සුළඟේ මස් වැදැල්ලක් පාවී ඇසින් වැටුණේ ය.“අනේ! බලන කොට කුරුලු පැටියෙක්.”සෙල්ලයියා ඌ උණුසුම් කොට කවා පොවා ඇති දැඩි කළේය. ඌ කපුටු පැටියෙකි. ඌට ‘ජෝනා’ යැයි නමක් ද දැම්මේ ය.ජෝනාට සෙල්ලයියා නැතුවම බැරි විය. ජෝනා අනුන්ගේ බීඩි, සිගරට්, බුලත්විට, සොරා ගෙනැවිත් සෙල්ලයියාට දුන්නේ ය. සමහරකුට ජෝනා කරදරයක් ද වීය. එවැනි හොරකමකට ගිය අවස්ථාවක වෙනත් සිරකරුවකු ගේ පහරකින් ‘ජෝනා’ අවසන් හුස්ම හෙළීය.සෙල්ලයියා ගේ ගති පැවතුම් නිසා විශේෂ බලපත‍්‍රයක් යටතේ සෙල්ලයියා නිදහස් කරන්නට යෙදිණි. සෙල්ලයියාගේ දක්ෂකම් දන්නා ජී. ඒ. වෙල්ගම මහතා සෙල්ලයියා ලවා කරාටේ සන්දර්ශන පවත්වන්නට විය.මේ අතර ලෝඩ් මව්ජුඩ් මහතා දුන් රුපියල් ලක්ෂයක පරිත්‍යාගයක් වැය කොට සෙල්ලයියා ලෝක වෙළෙඳ පොළේ කඩයක් දා ගත්තේය. එය ඉතා හොඳින් දියුණු වෙද්දී බෝම්බ ප‍්‍රහාරයක් නිසා වෙළෙඳ සල විනාශ වී ගියේය.සෙල්ලයියා පිළිබඳ නැවත පසු විපරම් කළ බන්ධනාගාර කොමසාරිස් දෙල්ගොඩ මහතා සර්වෝදයට ඔහු හඳුන්වා දුන්නේ ය. සර්වෝදයේ අනුග‍්‍රහයෙන් ඔහු කැම්බල් පිටියේ කුඩා තේ පැන් හලක් ආරම්භ කළේය.කී‍්‍රඩා පිටියට පැමිණෙන ළමයින් සඳහා සෙල්ලයියා පිංතාලියක්, ප‍්‍රථමාධාර පෙට්ටියක් හා කියැවීමට දිනපතා පුවත්පත් පවා නොමිලේ සැපයුවේය. ශ‍්‍රමදාන සංවිධානය කළ සෙල්ලයියා රුක්රෝපණ කටයුතු ද කෙළේය.වෙළෙඳ්‍රම කරන අතර සෙල්ලයියා හුරතලයට බලු පැටියකු ඇති දැඩි කළේය. ලංකාවේ සංචාරයට පැමිණි ජුලී හෝලන් නමැති ඇලස්කානු ජාතික තරුණ කාන්තාවක් මේ බලු පැටියා දැක සෙල්ලයියාගෙන් ඉල්ලුවාය.සෙල්ලයියා සිය හුරතලා ඇයට පරිත්‍යාග කළේය. ඇය සිය රටට ගොස් ඒ රටින් මේ රටට සංචාරයට පැමිණෙන අයෙකු අත සෙල්ලයියාට කූඩාරමක් හා ලංකා මුදලින් රුපියල් 40,000 ක් එව්වාය.කර්මයේ මහත! හිතවතකු සමග ජීප් රියකින් ගමන් කරද්දී හිතවතාගේ සතුරන් පිරිසක් දෙහිවල දී ඔහු කපා කොටා මරා දමද්දී, ඔහු බේරා ගන්නට උත්සාහ කිරීම නිසා සෙල්ලයියා ගේ දෙපයට ද කඩු පහරවල් වැදිණි. අද සෙල්ලයියා ගමන් කරන්නේ සැරයටියෙනි.මතුගම මහින්ද විජේතිලක</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=aa0805181</link>
    <topic>එක මවකගේ දරුවන් සේ සහෝදරත්වයෙන් ජීවත්වෙමු</topic>
    <author>සුනිල්දයා අල්විස්</author>
    <content>එක මවකගේ දරුවන් සේ සහෝදරත්වයෙන් ජීවත්වෙමුමෙය ශ‍්‍රී ලංකා සමාජයට අලුත් ආරම්භයක්!අමාදහර සදහම් කලාපය මෙවරත්ලොක්කන් ගේ උදාසීන බව නිසා සා/පෙළ ප‍්‍රතිඵල අඩුවෙලාමොරගහකන්ද වේල්ලක ඉදිකිරිම් ඇරැඹේකාරියකරවන තම තිළිණය මාධ්‍ය නිවාස අරමුදලට දෙයිදුම්රිය එන්ජින් චීනයෙන්!බෞද්ධ මහ සම්මේලනයේ වෙසක් මහ මංගල්‍යයමහින්ද යාපා පොදුජන හරසර රජත ජයන්තිය අදපිල්ලෙයාන්ට පළාත් ඇමැති තනතුරු 5ක්තවත් 58 ක් අසාධ්‍ය තත්ත්වයෙන්කම්කරු සංවිධාන සමුළුවකට ඇමැති අතාවුද ඉන්දියා යයිමහ ඇමැති පිල්ලෙයාන් සිවනේසන්තුරෙයි චන්ද්‍රකාන්තන් (පිල්ලෙයාන්) මහතා නැඟෙනහිර මහ ඇමැති ධූරයේ දිවුරුම් දීමෙන් අනතුරුව ජනාධිපතිතුමා සහ රටේ අනෙකුත් පළාත් සභාවල ප‍්‍රධාන මහ ඇමැතිවරුන් සමඟ සමූහ ඡායාරූපයකට පෙනී සිටි අයුරු.ඡායාරූපය - සුදත් සිල්වාසුනිල්දයා අල්විස්විශාල කැප කිරීමක් සිදු කොට නොයෙකුත් කරදර බාධා මැද නැඟෙනහිරින් දේශපාලන ප‍්‍රවාහයට පැමිණි තම කණ්ඩායම මින් ඉදිරියටත් නැඟෙනහිර පළාතේ සංවර්ධනය හා ප‍්‍රජාතන්ත‍්‍රවාදය වෙනුවෙන් කැප වී කටයුතු කරන බවද ශ‍්‍රී ලාංකේය අප සැම එක මවකගේ දරුවන් සේ සහෝදරත්වයෙන් ජීවත්විය යුතු බව ද... මහ ඇමැති ධූරයේ දිවුරුම් දීමෙන් අනතුරුව සිවනේසන් තුරෙයි චන්ද්‍රකාන්තන් (පිල්ලෙයාන්) මහතා ප‍්‍රකාශ කෙළේ ය.මීට කලින් ආයුධ අතට ගෙන කැරළිකරුවන් ලෙස කි‍්‍රයා කළ මුත් දැන් ඒ කැරළි අතහැර ප‍්‍රජාතන්ත‍්‍රවාදයට පිවිස සිටින බවත් නැඟෙනහිර ප‍්‍රජාතන්ත‍්‍රවාදී වාතාවරණය ගොඩ නඟා ජනතාවට නිදහසේ ජීවත්වීමට ඉඩ සලසා දීම ගැන තමා ජනාධිපතිතුමාට කෘතඥතාව පළ කරන බවත් හෙතෙම කීය.නැඟෙනහිර සිංහල - දෙමළ - මුස්ලිම් යන ජන කොටස් තුනම ජීවත්වන බහුවාර්ගික පළාතක් බව පෙන්වා දුන් නව මහ ඇමැතිවරයා, ආගම්, ජාති භේදයෙන් තොරව රටේ සංවර්ධනය හා ප‍්‍රජාතන්ත‍්‍රවාදය වෙනුවෙන් ඉදිරියටත් කැප වන බව ද කීය.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=aa0805182</link>
    <topic>මෙය ශ‍්‍රී ලංකා සමාජයට අලුත් ආරම්භයක්!</topic>
    <author>සුනිල් දයා අල්විස්</author>
    <content>එක මවකගේ දරුවන් සේ සහෝදරත්වයෙන් ජීවත්වෙමුමෙය ශ‍්‍රී ලංකා සමාජයට අලුත් ආරම්භයක්!අමාදහර සදහම් කලාපය මෙවරත්ලොක්කන් ගේ උදාසීන බව නිසා සා/පෙළ ප‍්‍රතිඵල අඩුවෙලාමොරගහකන්ද වේල්ලක ඉදිකිරිම් ඇරැඹේකාරියකරවන තම තිළිණය මාධ්‍ය නිවාස අරමුදලට දෙයිදුම්රිය එන්ජින් චීනයෙන්!බෞද්ධ මහ සම්මේලනයේ වෙසක් මහ මංගල්‍යයමහින්ද යාපා පොදුජන හරසර රජත ජයන්තිය අදපිල්ලෙයාන්ට පළාත් ඇමැති තනතුරු 5ක්තවත් 58 ක් අසාධ්‍ය තත්ත්වයෙන්කම්කරු සංවිධාන සමුළුවකට ඇමැති අතාවුද ඉන්දියා යයිජනාධිපති මහින්ද රාජපක්ෂසුනිල් දයා අල්විස්මෙය ශ‍්‍රී ලංකා සමාජයට අලුත් ආරම්භයක් බවත් යුද්ධය ඕනෑ තැනට යුද්ධයත් දේශපාලන විසඳුමක් ඕනෑ තැනට දේශපාලන විසඳුමත් ලබාදෙන බවත් නැඟෙනහිර පළාත් සභාව මේ රටට පාර කියන පහන් තාරකාව බවට පත් කිරීමේ දී මහ ඇමැතිවරයාටත් ඇමැති මණ්ඩලයටත් සියලු ම මන්තී‍්‍රවරුන්ටත් පැවැරෙන වගකීම අති විශාල බවත් නැඟෙනහිර පළාත් සභාවට නව මහ ඇමැතිවරයකු පත් කිරීම නිමිත්තෙන් ජනාධිපති ලේකම් කාර්යාලයේ පැවැති උත්සවයේ දී මහින්ද රාජපක්ෂ ජනාධිපතිතුමා පැවැසී ය.නැඟෙනහිර පළාතෙන් ලද ජයග‍්‍රහණය රැක ගැනීම ජාතිවාදයෙන් තොරව සිතිය යුතු බවත් නායකයා වනුයේ සිංහල ද දෙමළ ද මුස්ලිම් ද කියා නොසෙවිය යුතු බවත් නායකයා විය යුත්තේ මහජන නියෝජිතයා බවත් පැවැසූ ජනාධිපතිතුමා අපේ අනාගතය විනාශ වී ඇත්තේ ජාතිවාදී හා ආගම්වාදී බෙදීම්වලින් බව පෙන්වා දුන්නේ ය.මේ විනාශකාරී දැක්මෙන් මිදී ශ‍්‍රී ලාංකිකයන් ලෙස බැලිය යුතු බව සඳහන් කළ ජනාධිපතිතුමා එසේ අධිෂ්ඨාන කැර ගන්නට හොඳ ම දවස මෙය බව කීය.දේශපාලන විසඳුම් තිබිය යුත්තේ මේස රාක්කවල නොවන බව කී ජනාධිපතිතුමා මේ ප‍්‍රශ්නවලට දෙන විසඳුම් ජනතාව අතරට ගොස් කි‍්‍රයාවට නැඟිය යුතු බවත් කීය.උතුරේ ප‍්‍රදේශ දෙකක තවමත් තුවක්කුවට යට වී සිටින ජනතාවකට යහපත් අනාගතයක් උදා වන දවස ලෙසත් ඒ හැරුණු විට ප‍්‍රජාතන්ත‍්‍රවාදයට නව කලඑළියක් ලැබී දශක ගණනාවක් තුවක්කුවට යට වී සිටි ජනතාව ප‍්‍රජාතන්ත‍්‍රවාදී පාලනය බාර ගන්නා, තුවක්කු ගැන විශ්වාසය තැබූ ජනතාව සැබෑ මහජන නියෝජිතයන් බවට පත්වන දවස ලෙසත් ජනාධිපතිතුමා හැඳින්වීය.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=aa0805183</link>
    <topic>අමාදහර සදහම් කලාපය මෙවරත්</topic>
    <author>රමණී සුබසිංහ</author>
    <content>එක මවකගේ දරුවන් සේ සහෝදරත්වයෙන් ජීවත්වෙමුමෙය ශ‍්‍රී ලංකා සමාජයට අලුත් ආරම්භයක්!අමාදහර සදහම් කලාපය මෙවරත්ලොක්කන් ගේ උදාසීන බව නිසා සා/පෙළ ප‍්‍රතිඵල අඩුවෙලාමොරගහකන්ද වේල්ලක ඉදිකිරිම් ඇරැඹේකාරියකරවන තම තිළිණය මාධ්‍ය නිවාස අරමුදලට දෙයිදුම්රිය එන්ජින් චීනයෙන්!බෞද්ධ මහ සම්මේලනයේ වෙසක් මහ මංගල්‍යයමහින්ද යාපා පොදුජන හරසර රජත ජයන්තිය අදපිල්ලෙයාන්ට පළාත් ඇමැති තනතුරු 5ක්තවත් 58 ක් අසාධ්‍ය තත්ත්වයෙන්කම්කරු සංවිධාන සමුළුවකට ඇමැති අතාවුද ඉන්දියා යයිරමණී සුබසිංහ2552 වැනි ශ‍්‍රී සම්බුද්ධ ජයන්තිය යෙදෙන වෙසක් පෝ දිනය නිමිත්තෙන් සීමාසහිත එක්සත්ප‍්‍රවෘත්ති පත‍්‍ර සමාගම හත් වැනි වරටත් සංවිධානය කරනු ලබන අමාදහර වෙසක් සදහම් කලාපය 19, 20, 21 යන දිනයන්හි අති උත්කර්ෂවත් ලෙස පැවැත්වේ.මෙවර අමාදහර වෙසක් සදහම් කලාපයේ පූර්ණ අනුග‍්‍රාහක දායකත්වය හේලිස් පිලිප්ස් සමූහ ව්‍යාපාරයෙනි. වෙසක් පහන් කූූඩු සංදර්ශන, බොදු බැති ගී, බෞද්ධ නෘත්‍ය ගී ප‍්‍රසංග, බෞද්ධ කතා පදනම් කර ගත් රූකඩ සංදර්ශන හා දන්සල්වලින් ද සමන්විත අමාදහර වෙසක් සදහම් කලාපය ඩී. ආර්. විජයවර්ධන මාවත, ශ‍්‍රී සම්බුද්ධාලෝක විහාරය, විදුලි බල මණ්ඩලය, කොටුව පොලිසිය දක්වා වූ ප‍්‍රදේශ ආවරණය වන පරිදි කි‍්‍රයාත්මක වේ.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=aa0805184</link>
    <topic>ලොක්කන් ගේ උදාසීන බව නිසා සා/පෙළ ප‍්‍රතිඵල අඩුවෙලා</topic>
    <author>සුභාෂිණී ජයරත්න</author>
    <content>එක මවකගේ දරුවන් සේ සහෝදරත්වයෙන් ජීවත්වෙමුමෙය ශ‍්‍රී ලංකා සමාජයට අලුත් ආරම්භයක්!අමාදහර සදහම් කලාපය මෙවරත්ලොක්කන් ගේ උදාසීන බව නිසා සා/පෙළ ප‍්‍රතිඵල අඩුවෙලාමොරගහකන්ද වේල්ලක ඉදිකිරිම් ඇරැඹේකාරියකරවන තම තිළිණය මාධ්‍ය නිවාස අරමුදලට දෙයිදුම්රිය එන්ජින් චීනයෙන්!බෞද්ධ මහ සම්මේලනයේ වෙසක් මහ මංගල්‍යයමහින්ද යාපා පොදුජන හරසර රජත ජයන්තිය අදපිල්ලෙයාන්ට පළාත් ඇමැති තනතුරු 5ක්තවත් 58 ක් අසාධ්‍ය තත්ත්වයෙන්කම්කරු සංවිධාන සමුළුවකට ඇමැති අතාවුද ඉන්දියා යයි- අධ්‍යාපන ඇමැතිසුභාෂිණී ජයරත්නපළාත් අධ්‍යාපන බලධාරීන් ගේ උනන්දුව අඩු වීම සාමාන්‍ය පෙළ විභාගයේ සාර්ථක ප‍්‍රතිඵල නොලැබීමට ප‍්‍රධාන හේතුව බව අධ්‍යාපන ඇමැති සුසිල් පෙ‍්‍ර්මජයන්ත මහතා පැවැසී ය.ඒ මහතා එසේ පැවසුවේ අධ්‍යාපන අමාත්‍යාංශයේ පැවැති 2007 සාමාන්‍ය පෙළ ප‍්‍රතිඵල විශ්ලේෂණය කිරීමේ රැස්වීමක දී ය.මෙවර උතුරු මැද, ඌව යන පළාත්වල 2007 සාමාන්‍ය පෙළ ප‍්‍රතිඵල ඉතා පහළ මට්ටමක පවතින බවත් අනුරාධපුර කලාපයට පමණක් 1495 කට ගුරු සහායකපත්වීම් ලබා දුන්නත් එම පත්වීම් බහුතරයක් මේ වන විට නගරයට සංක‍්‍රමණය වීම නිසා එකී පළාත්වල ගුණාත්මක බව අඩු වී ඇති බවත් ඇමැතිවරයා පැවසී ය.සියලු පහසුකම් ඇති බස්නාහිර පළාතේ වුව ද සියයට 21.9 ක් අසමත් වීමට ප‍්‍රධාන හේතුව ද නිලධාරීන් ගේ අඩු උනන්දුව බව ද ඇමැතිවරයා වැඩිදුරටත් පැවැසී ය.ඌව පළාතට ද අධ්‍යාපන පරිපාලන සේවයේ III පත්වීම් 470 ක් ලබා දුන්න ද අදාළ සුදුසුකම් නොලැබූ විෂය අධ්‍යක්‍ෂවරු දුර්වල ප‍්‍රතිඵලවලට ඍජුව බලපා ඇතැයි ද කීය.2008 වසරේ එක ම පාසලක් හෝ වැසී යා නොදී ආරක්‍ෂා කිරීමේ වගකීම අදාළ පළාත් අධ්‍යාපන බලධාරීන් දැරිය යුතු බව ද ඇමැතිවරයා වැඩිදුරටත් පැවැසී ය.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=aa0805185</link>
    <topic>මොරගහකන්ද වේල්ලක ඉදිකිරිම් ඇරැඹේ</topic>
    <author>නිහාල් පී. අබේසිංහ මොරගහකන්දේ සිට</author>
    <content>එක මවකගේ දරුවන් සේ සහෝදරත්වයෙන් ජීවත්වෙමුමෙය ශ‍්‍රී ලංකා සමාජයට අලුත් ආරම්භයක්!අමාදහර සදහම් කලාපය මෙවරත්ලොක්කන් ගේ උදාසීන බව නිසා සා/පෙළ ප‍්‍රතිඵල අඩුවෙලාමොරගහකන්ද වේල්ලක ඉදිකිරිම් ඇරැඹේකාරියකරවන තම තිළිණය මාධ්‍ය නිවාස අරමුදලට දෙයිදුම්රිය එන්ජින් චීනයෙන්!බෞද්ධ මහ සම්මේලනයේ වෙසක් මහ මංගල්‍යයමහින්ද යාපා පොදුජන හරසර රජත ජයන්තිය අදපිල්ලෙයාන්ට පළාත් ඇමැති තනතුරු 5ක්තවත් 58 ක් අසාධ්‍ය තත්ත්වයෙන්කම්කරු සංවිධාන සමුළුවකට ඇමැති අතාවුද ඉන්දියා යයිනිහාල් පී. අබේසිංහ මොරගහකන්දේ සිටරුපියල් කෝටි 4500 ක වියදමින් ශී‍්‍ර ලංකා මහවැලි අධිකාරිය මෙහෙයවීමෙන් මෙරට කි‍්‍රයාත්මක විශාලතම බහු කාර්ය යෝජනා ක‍්‍රමය වන මොරගහකන්ද - කළුගඟ ව්‍යාපෘතියේ ප‍්‍රථම අදියරේ වැඩ කටයුතු දැන් සාර්ථකව නිමවෙමින් පවතින බවත් එක් ප‍්‍රධාන වේල්ලක වැඩ අරඹා ඇති බවත් එහි ව්‍යාපෘති අධ්‍යක්ෂ ආර්. බී. තෙන්නකෝන් මහතා සිළුමිණට කීය. මේ සඳහා රජය රුපියල් දස ලක්ෂ 2000 ක් දැනටම ලබාදී ඇත.වසරකට රුපියල් කෝටි 391 ක ප‍්‍රතිලාභ ලබා දෙන මේ ව්‍යාපෘතිය මගින් ඉඩම් අක්කර ලක්ෂ 2 කට පමණ දියවර සපයනු ලැබේ.උතුරු මැද, උතුර හා නැගෙනහිර පළාත්වලට ජලය දෙන මේ ව්‍යාපෘතියේ ප‍්‍රධානම ජලාශය මොරගහකන්ද වන අතර එය පරාක‍්‍රම සමුද්‍රය මෙන් 4 ගුණයකි.එම ජලාශයට සම්බන්ධ ප‍්‍රධාන පස් සදැලි වේල්ලේ ඉදිකිරීම් දැන් අරඹා ඇත. එහි පාදම කොන්කී‍්‍රට් කිරීම ළඟදීම සිදු කරන බව ප‍්‍රධාන නේවාසික ඉංජිනේරු ඩී. බී. විජේරත්න මහතා සිළුමිණට කීය. වේල්ලේ දිග මීටර් 400 කි. උස මීටර් 20 කි. පළල මීටර් 8 කි.ඒ සමඟම නාවුල - ඇලහැර, ඉලුක්කුඹුර - පල්ලේගම, නාරංගමුව - හල්ගමුව, ගුරුවෙල - පල්ලේගම යන මාර්ගවලින් මොරගහකන්ද හා කළුගඟ ජලාශවලට යටවෙන කොටස වෙනුවෙන් ඒ ජලාශ වටා යන කිලෝමීටර් 45 ක් පමණ දිග අඩි 25 ක් පළල නවතම අධිවේගී මාර්ගයක් ඉදිවේ.එහි වැඩ කටයුතුවලින් සියයට 50 ක් පමණ අවසන් වී ඇත.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=aa0805186</link>
    <topic>කාරියකරවන තම තිළිණය මාධ්‍ය නිවාස අරමුදලට දෙයි</topic>
    <author/>
    <content>එක මවකගේ දරුවන් සේ සහෝදරත්වයෙන් ජීවත්වෙමුමෙය ශ‍්‍රී ලංකා සමාජයට අලුත් ආරම්භයක්!අමාදහර සදහම් කලාපය මෙවරත්ලොක්කන් ගේ උදාසීන බව නිසා සා/පෙළ ප‍්‍රතිඵල අඩුවෙලාමොරගහකන්ද වේල්ලක ඉදිකිරිම් ඇරැඹේකාරියකරවන තම තිළිණය මාධ්‍ය නිවාස අරමුදලට දෙයිදුම්රිය එන්ජින් චීනයෙන්!බෞද්ධ මහ සම්මේලනයේ වෙසක් මහ මංගල්‍යයමහින්ද යාපා පොදුජන හරසර රජත ජයන්තිය අදපිල්ලෙයාන්ට පළාත් ඇමැති තනතුරු 5ක්තවත් 58 ක් අසාධ්‍ය තත්ත්වයෙන්කම්කරු සංවිධාන සමුළුවකට ඇමැති අතාවුද ඉන්දියා යයිහොඳ ම මුද්‍රිත මාධ්‍යවේදියා ලෙස ඩී. එෆ්. කාරියකරවන, හොඳ ම රූපවාහිනි මාධ්‍යවේදියා ලෙස ටයිටස් තොටවත්ත හා හොඳ ම ගුවන් විදුලි මාධ්‍යවේදියා ලෙස විජය කොරයා මහත්වරුන්ට ජනමාධ්‍ය අමාත්‍යාංශය රුපියල් ලක්ෂය බැගින් හා සිහිවටන පිරිනමා ප‍්‍රණාමය දැක්විය.ශ‍්‍රී ලංකා පදනම් ආයතනයේ දී අග‍්‍රාමාත්‍ය රත්නසිරි වික‍්‍රමනායක හා ජනමාධ්‍ය හා තොරතුරු ඇමැති අනුර ප‍්‍රියදර්ශන යාපා මහත්වරුන් ගේ ප‍්‍රධානත්වයෙන් පැවැති මෙම ප‍්‍රණාමෝත්සවයේ දී කාරියකරවන මහතා තමාට ලැබුණු රුපියල් ලක්ෂය මාධ්‍යවේදීන් වෙනුවෙන් මාධ්‍යවේදී නිවාසයක් ඉදිකිරීමට අරමුදලක් ඇති කරන ලෙස ඉල්ලමින් අගමැතිතුමාට බාර දුන්නේ ය.කාරියකරවන මහතා ගේ ඉල්ලීම ඉටු කිරීමට හැකි සෑම සහායක් ම ලබා දෙන බව අගමැතිතුමාත් ජනමාධ්‍ය ඇමැතිතුමාත් පැවසූහ. ලේක්හවුස් සභාපති බන්දුල පද්මකුමාර මහතා ද මේ අවස්ථාවට සහභාගි විය.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=aa0805187</link>
    <topic>දුම්රිය එන්ජින් චීනයෙන්!</topic>
    <author>තාරක වික‍්‍රමසේකර</author>
    <content>එක මවකගේ දරුවන් සේ සහෝදරත්වයෙන් ජීවත්වෙමුමෙය ශ‍්‍රී ලංකා සමාජයට අලුත් ආරම්භයක්!අමාදහර සදහම් කලාපය මෙවරත්ලොක්කන් ගේ උදාසීන බව නිසා සා/පෙළ ප‍්‍රතිඵල අඩුවෙලාමොරගහකන්ද වේල්ලක ඉදිකිරිම් ඇරැඹේකාරියකරවන තම තිළිණය මාධ්‍ය නිවාස අරමුදලට දෙයිදුම්රිය එන්ජින් චීනයෙන්!බෞද්ධ මහ සම්මේලනයේ වෙසක් මහ මංගල්‍යයමහින්ද යාපා පොදුජන හරසර රජත ජයන්තිය අදපිල්ලෙයාන්ට පළාත් ඇමැති තනතුරු 5ක්තවත් 58 ක් අසාධ්‍ය තත්ත්වයෙන්කම්කරු සංවිධාන සමුළුවකට ඇමැති අතාවුද ඉන්දියා යයිතාරක වික‍්‍රමසේකරදුම්රිය දෙපාර්තමේන්තුවට ලබා ගැනීමට නියමිත දුම්රිය ලොකොමොටිව් එන්ජින් චීනයෙන් මිලදී ගැනීමට බොහෝ ඉඩකඩ ඇතැයි ප‍්‍රවාහන ආරංචි මාර්ග පවසයි.එන්ජින් සඳහා ටෙන්ඩර් ඉදිරිපත් කර ඇති සමාගම් 7 අතුරින් සමාගම් 4 ක්ම චීන සමාගම් වන අතර ඇමරිකන් සමාගම් දෙකක් ද එක් ඉන්දියන් සමාගමක් ද වේ.චීන සමාගම් අඩු මිල ගණන් ඉදිරිපත් කර ඇති අතර ලෝක වෙළෙඳ පොලේ දුම්රිය එන්ජින් අඩුවට සැපයීම අතින් චීන සමාගම් මුල් තැනක් ගන්නා හෙයින් මෙම ටෙන්ඩරය චීන සමාගමකට අනිවාර්යයෙන්ම හිමි වන බව දුම්රිය දෙපාර්තමේන්තු ඉහළ නිලධාරියෙක් පැවසීය.මේ සම්බන්ධව දුම්රිය තාක්ෂණ ඇගැයීම් කමිටුවේ සභාපති දුම්රිය අතිරේක සාමාන්‍යාධිකාරි (මෙහෙයුම්) පී.පී. විජේසේකර මහතාගෙන් විමසූ විට ඒ මහතා පැවසුවේ ටෙන්ඩර් පත් විවෘත කිරීම පසුගිය 9 වැනිදා සිදුවූ බවත් ඒ සම්බන්ධ නිල විස්තර දැනුම් දීමට හැක්කේ කැබිනට් මිලදී ගැනීම් කමිටුවට යොමු කිරීමෙන් පසුව බවත් පැවසීය.කෙසේ වුවත් අඩුම මිල සම්බන්ධව තීරණය ගනු ලබන්නේ තාක්ෂණ ප‍්‍රමිතිය සම්බන්ධව සෑහීමට පත්වීමෙන් පසුව බවද ඔහු කීය.අපේ නඩත්තු සංස්කෘතියට අදාළව නඩත්තු කළ හැකිවීම ද මෙහිදී අනිවාර්යය කර ඇතැයි ද ඔහු පෙන්වා දෙයි.මේ අතර ජෙනරල් මෝටර්ස් සමාගම එන්ජින් 15 සැපයීම සඳහා මිලියන 6000 ක පමණ මුදලක් ඉල්ලා ඇති නිසා එම සමාගමේ මිල ප‍්‍රශ්නය මත ටෙන්ඩරය නොලැබී යනු ඇතැයි ද වාර්තා වේ.එහෙත් වසර 54 ක් පැරැණි ජෙනරල් මෝටර්ස් එන්ජින් නඩත්තුව හා සම්බන්ධව කටයුතු කරන තාක්ෂණ නිලධාරීන් පවසන්නේ වැඩි මිලක් ගෙවා හෝ කල් පවතින දුම්රිය එන්ජින් ලබාගත යුතු බවකි.එසේ නොවුවහොත් වසරකින් දෙකකින් දුම්රිය එන්ජින් ඉවත් කිරීමට සිදුවී යළි එන්ජින් ආනයනය කිරීමට සිදුවනවාට වඩා දෙගුණයක් මුදල් ගෙවා හෝ භාවිතා කළ හැකි එන්ජින් ලබා ගැනීම වඩා උචිත බව ඔවුහු පෙන්වා දෙති.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=aa0805188</link>
    <topic>බෞද්ධ මහ සම්මේලනයේ වෙසක් මහ මංගල්‍යය</topic>
    <author>සුනිල් දයා අල්විස්</author>
    <content>එක මවකගේ දරුවන් සේ සහෝදරත්වයෙන් ජීවත්වෙමුමෙය ශ‍්‍රී ලංකා සමාජයට අලුත් ආරම්භයක්!අමාදහර සදහම් කලාපය මෙවරත්ලොක්කන් ගේ උදාසීන බව නිසා සා/පෙළ ප‍්‍රතිඵල අඩුවෙලාමොරගහකන්ද වේල්ලක ඉදිකිරිම් ඇරැඹේකාරියකරවන තම තිළිණය මාධ්‍ය නිවාස අරමුදලට දෙයිදුම්රිය එන්ජින් චීනයෙන්!බෞද්ධ මහ සම්මේලනයේ වෙසක් මහ මංගල්‍යයමහින්ද යාපා පොදුජන හරසර රජත ජයන්තිය අදපිල්ලෙයාන්ට පළාත් ඇමැති තනතුරු 5ක්තවත් 58 ක් අසාධ්‍ය තත්ත්වයෙන්කම්කරු සංවිධාන සමුළුවකට ඇමැති අතාවුද ඉන්දියා යයිසුනිල් දයා අල්විස්සමස්ත ලංකා බෞද්ධ මහ සම්මේලනයේ හත්වන වරටත් පවත්වන වෙසක් මහා මංගල්‍ය උත්සවය හෙට (19) සිට 22 වැනිදා දක්වා බෞද්ධාලෝක මාවතේ දී පැවැත්වේ.වෙසක් පෝදා (19) දාන සීල භාවනා ඇතුළත් සීල සමාදාන වැඩසටහනට මුල් තැන ලබාදෙමින් ආරම්භ වන මේ වෙසක් උත්සව වැඩ සටහනේදී සර්වඥ ධාතු දර්ශනයක් ද පැවැත්වේ.මෙදින සිට 22 වැනිදා දක්වා දිනපතා මේ ධාතු ප‍්‍රදර්ශනය මහජනතාව වෙනුවෙන් පැවැත්වෙයි.බෞද්ධ මහ සම්මේලන වෙසක් වැඩසටහනේ වෙසක් තොරණක් ද එම භූමියේ ප‍්‍රදර්ශනය කෙරේ.වෙසක් පහන් කූඩු ප‍්‍රදර්ශනයකි. බෞද්ධ චිත‍්‍ර හා ඡායාරූප, පුරා වස්තු හා සංස්කෘතික ප‍්‍රදර්ශන භක්ති ගීත ගායනා හා සංස්කෘතික ප‍්‍රදර්ශන බෞද්ධ මහ සම්මේලන වෙසක් මහා මංගල්‍ය වැඩසටහනට ඇතුළත් ය.වෙසක් පහන් කූඩු - ධම්ම පද ගාථා සහ භක්ති ගීත ගායනා - චිත‍්‍ර හා ඡායාරූප සඳහා සංවිධානය කර ඇති තරගවල දී ජයග‍්‍රාහකයන් වෙනුවෙන් රුපියල් ලක්ෂ 10 වටිනා මුදල් ත්‍යාග පිරිනැමීම මෙන් ම දඹදිව වන්දනා චාරිකා සහ අටමස්ථාන වන්දනා චාරිකාවලට අවස්ථාවන් ද සලසා දෙනු ඇත.බොරැල්ල කනත්ත හන්දියේ සිට විජේරාම හන්දිය දක්වා ද වෙසක් සැරසිලි හා ආලෝකමත් කිරීම ද සිදු කෙරේ.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=aa0805189</link>
    <topic>මහින්ද යාපා පොදුජන හරසර රජත ජයන්තිය අද</topic>
    <author/>
    <content>එක මවකගේ දරුවන් සේ සහෝදරත්වයෙන් ජීවත්වෙමුමෙය ශ‍්‍රී ලංකා සමාජයට අලුත් ආරම්භයක්!අමාදහර සදහම් කලාපය මෙවරත්ලොක්කන් ගේ උදාසීන බව නිසා සා/පෙළ ප‍්‍රතිඵල අඩුවෙලාමොරගහකන්ද වේල්ලක ඉදිකිරිම් ඇරැඹේකාරියකරවන තම තිළිණය මාධ්‍ය නිවාස අරමුදලට දෙයිදුම්රිය එන්ජින් චීනයෙන්!බෞද්ධ මහ සම්මේලනයේ වෙසක් මහ මංගල්‍යයමහින්ද යාපා පොදුජන හරසර රජත ජයන්තිය අදපිල්ලෙයාන්ට පළාත් ඇමැති තනතුරු 5ක්තවත් 58 ක් අසාධ්‍ය තත්ත්වයෙන්කම්කරු සංවිධාන සමුළුවකට ඇමැති අතාවුද ඉන්දියා යයිසංස්කෘතික කටයුතු හා ජාතික උරුමයන් පිළිබඳ අමාත්‍ය මහින්ද යාපා අබේවර්ධන මහතාගේ දේශපාලන දිවියට වසර විසි පහක් පිරීම නිමිත්තෙන් මාතර දිස්ති‍්‍රක් ජනතාව ඒ මහතාට හරසර දැක්වීම සඳහා ‘පොදුජන හරසර රජත ජයන්ති උත්සවය’ නමින් වැඩසටහන් මාලාවක් අද (18) දෙයියන්දර ජාතික පාසලේ දී පවත්වනු ලබයි.මහින්ද යාපා මහතා මාතර දිස්ති‍්‍රක්කයේ සිටින ජ්‍යෙෂ්ඨතම දේශපාලනඥයා වන්නේය.1982 ජනමත විචාරණයෙන් පැරදුණු හක්මන ආසනය සඳහා පැවති අතුරු මැතිවරණයෙන් ජයගත් මහින්ද යාපා මහතා මන්තී‍්‍රවරයෙකු පළාත් සභා ඇමැතිවරයෙකු හා දකුණු පළාත් සභාවේ ප‍්‍රධාන අමාත්‍යවරයා ලෙස දේශපාලන ක්ෂේත‍්‍රයේ විවිධ තනතුරු දරා ඇත.2000 මහ මැතිවරණයෙන් මාතර දිස්ති‍්‍රක් මන්තී‍්‍රවරයෙක් ලෙස තේරී පත් වූ හෙතෙම කලක් සෞඛ්‍ය හා පෝෂණ, නියෝජ්‍ය අමාත්‍ය ධූරය දරා පසුව සංස්කෘතික හා ජාතික උරුමයන් පිළිබඳ අමාත්‍ය ධූරයට පත්විය.තම දරුවන් සසුනට පූජා කළ දෙමව්පියන් දහසකට ද රණවිරු දෙමව්පියන් දහසකට ද උපහාර දක්වන අතර ප‍්‍රදේශයේ පිහිටක් නැතිව අසරණව ජීවත්වන දහසක් දෙනාට ඇස් කණ්නාඩි, රෝද පුටු හා කිහිළිකරු ප‍්‍රදානය කිරීමට උත්සව සංවිධාන කමිටුව කටයුතු යොදා ඇත.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=aa08051810</link>
    <topic>පිල්ලෙයාන්ට පළාත් ඇමැති තනතුරු 5ක්</topic>
    <author/>
    <content>එක මවකගේ දරුවන් සේ සහෝදරත්වයෙන් ජීවත්වෙමුමෙය ශ‍්‍රී ලංකා සමාජයට අලුත් ආරම්භයක්!අමාදහර සදහම් කලාපය මෙවරත්ලොක්කන් ගේ උදාසීන බව නිසා සා/පෙළ ප‍්‍රතිඵල අඩුවෙලාමොරගහකන්ද වේල්ලක ඉදිකිරිම් ඇරැඹේකාරියකරවන තම තිළිණය මාධ්‍ය නිවාස අරමුදලට දෙයිදුම්රිය එන්ජින් චීනයෙන්!බෞද්ධ මහ සම්මේලනයේ වෙසක් මහ මංගල්‍යයමහින්ද යාපා පොදුජන හරසර රජත ජයන්තිය අදපිල්ලෙයාන්ට පළාත් ඇමැති තනතුරු 5ක්තවත් 58 ක් අසාධ්‍ය තත්ත්වයෙන්කම්කරු සංවිධාන සමුළුවකට ඇමැති අතාවුද ඉන්දියා යයිනැඟෙනහිර පළාත් සභාවේ මහ ඇමැතිවරයා වශයෙන් පෙරේදා සවස ජනාධිපති ලේකම් කාර්යාලයේ දී මහින්ද රාජපක්ෂ ජනාධිපතිතුමා ඉදිරියේ දිවුරුම් දුන් සිවනේසන් තුරෙයි චන්ද්‍රකාන්තන් මහතා (පිල්ලෙයාන්) මහ ඇමැති තනතුරට අමතරව නැඟෙනහිර පළාත් සභාවේ පහත සඳහන් විෂය භාර අමාත්‍යවරයා වශයෙන් ද කටයුතු කරනු ඇත.නැඟෙනහිර පළාතේ මුදල් හා ක‍්‍රම සම්පාදන, නීතිය හා සාමය පළාත් පාලන, පළාත් පරිපාලනය මිනිස් බල පුනරුත්ථාපනය හා නැවත පදිංචි කිරීම, ග‍්‍රාම සංවර්ධන සංචාරක හා පරිසර අමාත්‍යවරයා ද වන්නේ ය.අමාත්‍ය ධූර පහක් නැඟෙනහිර පළාත් සභාව වෙනුවෙන් කි‍්‍රයාත්මක ය. මෙහි සෙසු ඇමැති ධූර හතරෙන් තුනකට ඇමැතිවරු වශයෙන් පත් කරනු ලැබූ නැඟෙනහිර පළාත් සභාවේ නව මන්තී‍්‍රවරු ද මෙදින ජනාධිපතිතුමා ඉදිරියේ දිවුරුම් දුන්හ.එම අමාත්‍ය ධූර ලැබූ අය මෙසේ ය.තුරෙයි අප්පා නවරත්න රාජා මහතා කෘෂිකර්ම සත්ව නිෂ්පාදන සංවර්ධන, ග‍්‍රාමීය කර්මාන්ත සංවර්ධන සහ ධීවර කටයුතු ඇමැතිවිමලවීර දිසානායක මහතා පළාත් අධ්‍යාපන සංස්කෘතික කටයුතු ඉඩම් හා ඉඩම් සංවර්ධන හා ප‍්‍රවාහන ඇමැති.මීර සායිබු උදුමා ලෙබ්බේ මහතා මාර්ග සංවර්ධන වාරිමාර්ග නිවාස සහ ඉදිකිරීම් ග‍්‍රාමීය විදුලි බල සහ ජල සම්පාදන ඇමැති.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=aa08051811</link>
    <topic>තවත් 58 ක් අසාධ්‍ය තත්ත්වයෙන්</topic>
    <author/>
    <content>එක මවකගේ දරුවන් සේ සහෝදරත්වයෙන් ජීවත්වෙමුමෙය ශ‍්‍රී ලංකා සමාජයට අලුත් ආරම්භයක්!අමාදහර සදහම් කලාපය මෙවරත්ලොක්කන් ගේ උදාසීන බව නිසා සා/පෙළ ප‍්‍රතිඵල අඩුවෙලාමොරගහකන්ද වේල්ලක ඉදිකිරිම් ඇරැඹේකාරියකරවන තම තිළිණය මාධ්‍ය නිවාස අරමුදලට දෙයිදුම්රිය එන්ජින් චීනයෙන්!බෞද්ධ මහ සම්මේලනයේ වෙසක් මහ මංගල්‍යයමහින්ද යාපා පොදුජන හරසර රජත ජයන්තිය අදපිල්ලෙයාන්ට පළාත් ඇමැති තනතුරු 5ක්තවත් 58 ක් අසාධ්‍ය තත්ත්වයෙන්කම්කරු සංවිධාන සමුළුවකට ඇමැති අතාවුද ඉන්දියා යයිකොටුවේ සම්බුද්ධාලෝක විහාරස්ථානය ඉදිරිපිට පෙරේදා දහවල් පුපුරා ගිය බෝම්බයෙන් කොළඹ ජාතික රෝහලේ හදිසි අනතුරු අංශයේ ඊයේ වන විට ප‍්‍රතිකාර ලබන 58 දෙනකුගෙන් නව දෙනකු අසාධ්‍ය තත්ත්වයෙන් දැඩි සත්කාර ඒකකවල ප‍්‍රතිකාර ලබමින් සිටිති.මොවුන්ගෙන් වැඩි දෙනකු පොලිස් හා හමුදා අංශවල සාමාජිකයෝ ය. තුවාල ලද හමුදා භටයන්ගෙන් වැඩි දෙනකු ඊයේ දහවල් වන විට හමුදා රෝහලට මාරු කර යැවීමට පියවර ගෙන තිබුණි.දැනට දැඩි සත්කාර ඒකකවල ප‍්‍රතිකාර ලබන 9 දෙනා අතුරෙන් 7 දෙනකු පොලිසියේ සහ එක් අයකු හමුදාවේ සාමාජිකයකු වන අතර අනෙක් තැනැත්තා සිවිල් වැසියෙකි.මේ බෝම්බ සිද්ධියෙන් 11 දෙනෙකු මිය ගොස් 95 දෙනෙකු තුවාල ලැබූහ.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=aa08051812</link>
    <topic>කම්කරු සංවිධාන සමුළුවකට ඇමැති අතාවුද ඉන්දියා යයි</topic>
    <author/>
    <content>එක මවකගේ දරුවන් සේ සහෝදරත්වයෙන් ජීවත්වෙමුමෙය ශ‍්‍රී ලංකා සමාජයට අලුත් ආරම්භයක්!අමාදහර සදහම් කලාපය මෙවරත්ලොක්කන් ගේ උදාසීන බව නිසා සා/පෙළ ප‍්‍රතිඵල අඩුවෙලාමොරගහකන්ද වේල්ලක ඉදිකිරිම් ඇරැඹේකාරියකරවන තම තිළිණය මාධ්‍ය නිවාස අරමුදලට දෙයිදුම්රිය එන්ජින් චීනයෙන්!බෞද්ධ මහ සම්මේලනයේ වෙසක් මහ මංගල්‍යයමහින්ද යාපා පොදුජන හරසර රජත ජයන්තිය අදපිල්ලෙයාන්ට පළාත් ඇමැති තනතුරු 5ක්තවත් 58 ක් අසාධ්‍ය තත්ත්වයෙන්කම්කරු සංවිධාන සමුළුවකට ඇමැති අතාවුද ඉන්දියා යයිජාත්‍යන්තර කම්කරු සංවිධානය ඉන්දියාවේ නවදිල්ලි නුවර දී පවත්වන දෙදින සම්මන්ත‍්‍රණයකට සහභාගි වීම සඳහා කම්කරු සබඳතා හා මිනිස් බල අමාත්‍ය අතාවුද සෙනෙවිරත්න මහතා අද (18) දිවයිනෙන් පිටත් ව යයි.හෙට (19) සහ අනිද්දා (20) පැවැත්වීමට නියමිත මෙම සමුළුවේ දී රාජ්‍ය අංශයේ සහ පෞද්ගලික අංශයේ සේවක සේවිකාවන්ගෙන් ස්වයං රැකියාවල නියැළී සිටින අයගේත් සමාජ ආරක්‍ෂණය පිළිබඳව අවධානය යොමු කිරීමට බලාපොරොත්තු වෙයි.මෙම සමුළුව අමතා අමාත්‍ය අතාවුද සෙනෙවිරත්න මහතා විශේෂ දෙසුමක් පැවැත්වීමට ද නියමිත ය.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=ab0805181</link>
    <topic>විරෝධතාවලින් පමණක් බලය ගන්න පුළුවන් නම් ජ. වි. පෙ. බලය අරගෙන හුඟක් කල්</topic>
    <author>සංවාද සටහනසුමේධා නවරත්න</author>
    <content>විරෝධතාවලින් පමණක් බලය ගන්න පුළුවන් නම් ජ. වි. පෙ. බලය අරගෙන හුඟක් කල්පිල්ලෙයාන් භීතිකාව මිසක එජාපයට පැහැදිලි තේමාවක් තිබුණෙ නෑරනිල් නිදහසට කරුණු කිව යුතුයිජාතික නිදහස් පෙරමුණ ආසන සංවිධායකයන් පත් කරයිකෘතහස්තට ළංවී හකීම් ඔක්කොම නැති කර ගනීකුකුළු - කකුළු සහ මකුළු දේශපාලනයසංවාද සටහනසුමේධා නවරත්නජ. වි. පෙ. ට මොකද මේ සිද්ධ වුණේ?ජ. වි. පෙ. ආරම්භ වුණේ පැරණි වමේ ව්‍යාපාරවලට විකල්පයක් විදියට. ජ. වි. පෙ. ඒ භූමිකාව සාර්ථකව ජය ගත්තා. සියලු වමේ පක්ෂ අභිබවා ප‍්‍රබල දේශපාලන ව්‍යාපාරය බවට පත් වුණා. හැබැයි 1994 දී ජ. වි. පෙ. ට තිබුණෙ වම ජය ගැනීමේ අභියෝගය නොවෙයි. ප‍්‍රධාන පක්ෂ දෙකට විකල්පයක් වීමේ අභියෝගය ජය ගැනීමයි. ඒ සඳහා වෙනස් උපාය මාර්ග අනුගමනය කළ යුතුව තිබුණා.ඒත් වර්තමාන නායකත්වය සමඟ සිටින කල්ලිවාදී පිරිස, මේ තත්ත්වය තේරුම් ගත්තෙ නැහැ. විශේෂයෙන්ම පසුගිය ජනාධිපතිවරණයේදී අනුගමනය කළ යුතුව තිබුණ මේ දේශපාලන උපාය මාර්ග කිසිවක් කි‍්‍රයාවට නැගුණෙ නැහැ. අනෙක තමයි ජ. වි. පෙ. නායකත්වය සමඟ කල්ලි ගැසී සිටින දුෂ්ට බලවේග අභියෝග ජය ගනිමින් පක්ෂයට සේවය කළ පුද්ගලයන් විනාශ කිරීමේ කටයුත්තක නියැලී සිටියා. කේන්ද්‍රීය නායකත්වයක් නොවීමේ හේතුවෙන් වර්තමාන නායකත්වය මේ කුහකත්වය, දුෂ්ට බලවේගවල කි‍්‍රයාකාරීත්වය තේරුම් ගන්න බැරි වුණා.මේ කල්ලිවාදය, බෙදුම්වාදය තේරුම් ගත නොහැකි වූ නායකත්වයකට බැරි වුණා පක්ෂය දෙකඩ වීම වැළැක්වීමට. මෙවැනි හේතු තමයි පක්ෂයේ බෙදීමට හේතු වුණේ.ඔබ කියන විදියට ජ. වි. පෙ. නායකත්වයට පක්ෂය ඇතුළත කල්ලිවාදි දුෂ්ට බලවේග තේරුම් ගැනීමට හැකියාවක් නැහැ. ඒත් දැඩි ලෙස මර්දනය වී සිටි ජ. වි. පෙ. 2004 මහ මැතිවරණයේදී මන්තී‍්‍ර ධූර හතළිස් එකක් දක්වා වර්ධනය කර ගැනීමට සමත් වුණෙත් මේ නායකත්වයම නේද?ජ. වි. පෙ. පැරණි වමට විකල්පයක් වුණේ රෝහණ විජේවීර සහෝදරයා ජීවත් ව සිටි යුගයේමයි. විජේවීර සහෝදරයා ඇතුළු නායකයන් හා අති විශාල සාමාජිකයන් ඝාතනය වූ පක්ෂය, නැවත ගොඩ නැගීමේ අභියෝගය අපි සියල්ලන්ටම පැවරුණා.ඒ කියන්නෙ පක්ෂයේ දෙවන අභියෝගය, තවත් විදියකින් කියනවා නම් ප‍්‍රධාන පක්ෂ දෙකට විකල්පය ලෙස පක්ෂය ගොඩ නැගීමේ අභියෝගය බාර ගත්තෙ අපි.ඒ කියන ස්ථානයට ජ. වි. පෙ. ඔසොවා තැබීමට ප‍්‍රචාරාත්මක ලෙස මහජනතාවගේ මනෝභාවයන්ට සමීප වීමට අප කටයුතු කළා. ඒ වගේම දේශහිතෛෂි ව්‍යාපාර වැනි ව්‍යාපාර හරහා ජනතාව දිනා ගැනීමට අප කටයුතු කළා.එහෙත්, මෙවැනි පරිශ‍්‍රමවලින් අප පක්ෂයට දිනා දුන්, තහවුරු කර දුන් ජනතා වරප‍්‍රසාදය රැක ගැනීමට පක්ෂය කටයුතු කෙළේ නැහැ.2005 ජනාධිපතිවරණයේ පක්ෂයේ ජනතා ස්ථාවරත්වය රැක ගැනීමට කිසිදු දේශපාලනික උපක‍්‍රමයක් පක්ෂය කි‍්‍රයාත්මක කෙළේ නැහැ. නැඟෙනහිර මැතිවරණ ප‍්‍රතිඵල දෙස බලන විට එහි විපාක මැනැවින් පේනවා. අධිරාජ්‍යවාදීන්ට වක‍්‍ර ලෙස උදවු කරන්න ගිය කල්ලියක් නිසා තමයි පක්ෂය මේ ඛේදවාචකයට මුහුණ දුන්නේ.පක්ෂයේ කල්ලිවාදයේ සිටින සමහරු සිහින දකින්නෙ රුසියානු විප්ලවය විදියටම බලය අල්ල ගන්නයි. එවැනි සිහින දකිමින් සිටින පිරිසකගේ මුලාවට නායකත්වය යටවෙලා. ඒ නිසා සද්භාවයෙන් පක්ෂය ගොඩ නැගීමට සේවය කළ පිරිස් ගැන ජනතා අපේක්ෂා ගැන හෝ නිවැරැදි දැක්මකට යන්න නායකත්වයට බැහැ.පක්ෂය දෙවන වර ගොඩ නැගීමේ කාර්ය භාරයට දායක වීම ගැන ඔබ කථා කළා. ඔබ එතැනදී පක්ෂයේ ප‍්‍රචාරාත්මක වැඩ පිළිවෙළ හා දේශහිතෛෂි ව්‍යාපාරයේ කටයුතු ගැන කීවා. පක්ෂයේ ප‍්‍රචාරක ලේකම් හා දේශහිතෛෂි ව්‍යාපාරයේ නායකත්වය දැරුවේ ඔබ. මේ කියන්න හදන්නේ ජ. වි. පෙ. අද තෙවැනි බලවේගයක් ලෙස ගොඩ නැඟªණේ ඔබ නිසා කියලද?අපි හැමෝටම විවිධ වගකීම් පැවරුණා. ප‍්‍රචාරාත්මක කටයුතු භාර වුණේ මට. ඒ වගේම පාර්ලිමේන්තු කණ්ඩායමේ නායකයා වුණෙත් මම. මට භාර දුන් හැම වගකීමක් ම පක්ෂය බලාපොරොත්තු වූ ප‍්‍රමාණයටත් ඉහළින් මම ඉටු කළා. එහෙම වැඩ කිරීම කල්ලිවාදීන්ගේ මනස වියවුල් වීමට හේතුවක් වෙන්නත් ඇති. ඒ කුහක අදහස් වල අවසානය තමයි මා පක්ෂයෙන් නෙරපීම. නමුත් අපි මේ කුහකකම්වලින් සැලෙන්නෙ නැහැ. ආපස්සට යන්නෙත් නැහැ. සියල්ල අභියෝග ලෙස සලකමින් අප ඉදිරියට යනවා.දේශපාලනඥයකු ලෙස ඔබට ඔබ ගැන තිබෙන තක්සේරුව මොකක්ද?මම ජ. වි. පෙ. දේශපාලනයට එකතු වුණේ 1988 බිහිසුණු මර්දනයකට පක්ෂය මුහුණ දී සිටි යුගයේ යි. එදා සිට විශාල කාල පරාසයක මා කැප කෙළේ ජනතා අපේක්ෂා ඉටු කර දීමටයි.ඒ කැපවීමෙන්, පරිණත බවක්, පරිචයක් හා අත්දැකීම් සම්භාරයක් මා ලබා ගත්තා. මේ අභියෝග ජය ගැනීමට ඒ ලැබුණ අත්දැකීම් ප‍්‍රමාණවත්. ජ. වි. පෙ. මගින් ඉටු කළ යුතුව තිබූ භූමිකාවයි මම අද පක්ෂයක් පිහිටුවාගෙන කරන්න හදන්නෙ. ඒ ගැන කනගාටුවක් තියෙනවා. දුෂ්ට කුමන්ත‍්‍රණකාරී කල්ලිය විසින් ඉටු කරන්න ඉඩ නුදුන් මේ කාර්ය ජයගෙන අපි ඉදිරියටම යනවා.නව පක්ෂයක නායකත්වයක් දැරීමට තරම් ඒ අභියෝග ජය ගැනීමට තරම් පරිණත බවක් හා පරිචයක් ඔබට තිබෙන බව පැවසුවා. ඒ තැනට ඔබ ගොඩ නැගුවෙ ජ. වි. පෙ. යි. ඉතින් ඔබ කොහොමද කියන්නෙ නායකත්වය හෝ සෙසු නායකයන් කුහක දුෂ්ට ලෙස ඔබේ ගමන වැළැක්වූ බව?කල්ලිවාදයක් තිබුණා නම් ඔබට ඔබ ගැන ඔවැනි තක්සේරුවකට එන්න පුළුවන් ද?1994 පටන් එක හා සමානව ඔය තත්ත්වය තිබුණා යැයි මා සිතන්නෙ නැහැ. ඒත් ගැටලු හා මතභේද ඇතුළෙ තමයි අපි කටයුතු කෙළේ. ඔය කුහකකම් සාමාන්‍ය මට්ටමේ තිබුණ කාලේ අපි වැඩ කළා. නමුත් ඒ කුහකකම් දුෂ්ටකම්වල උච්ඡතම අවස්ථාව අප පක්ෂයෙන් නෙරපා හරින්න කටයුතු කළා.එහෙත් පක්ෂය ඔබට එල්ල කරන්නෙ වෙන චෝදනාවක්. ඔබට එල්ල වූ චෝදනාවලට පිළිතුරු නොදී ඔබ කට්ටි පැන්න බව පක්ෂය චෝදනා නඟනවා?ඕක පරණ ප‍්‍රශ්නයක්. මම ඕකට උත්තර දීලා තියෙනවා. මා ඉවත් කළා කියන්න ඔවුන්ට ධෛර්යයක් නැහැ. බංකොලොත් නායකත්වයට ඍජු ප‍්‍රකාශයක් දෙන්න බැරි නිසයි ඔවැනි චෝදනා නගන්නෙ. මධ්‍යම කාරක සභාව පෙබරවාරි 27, 28 දින දෙකේ ඔය චෝදනා ගැන කථා කළා. අන්තිම දවසේ ඔවුන් මේ චෝදනාවලට මා වැරදිකරු හෝ නිවැරදිකරු කිරීමට තීරණය කෙළේ නැහැ. මම එතැන දී කිව්වා මේ ප‍්‍රශ්නය විවෘතව නොතබා මා වැරදිකරු කරලා දඬුවම් කරන්න නැත්නම් නිවැරැදිකරු කරන්න කියලා. ඒත් ඔවුන් එහෙම කළේ නැහැ.මාර්තු 21 මා ඉවත් කළා. ඒත් මැයි 10 වෙන තුරු ඒ ප‍්‍රකාශය ප‍්‍රසිද්ධ කෙළේ නැහැ. පළාත් සභා මැතිවරණයෙන් පසුව ඉතිහාසයේ කුරා කුහුඹුවකු ලෙස මාව විනාශ කරන්න අදහස් කරගෙන සිටියේ. මේ එල්ල කරන්න හිටපු ප‍්‍රහාරය දැන ගත් නිසා තමයි මම ඊට කලින් කි‍්‍රයාත්මක වුණේ.ඔබ පවසා තිබුණා නන්දන ගුණතිලක ඉවත් කළ බව පක්ෂය ප‍්‍රකාශ කළත් ඔබ ඉවත් කළ බව ප‍්‍රකාශ කරන්න පක්ෂයට හැකියාවක් නැති බව. නන්දන ගුණතිලක කියන්නෙ පක්ෂයේ හැබෑ විශාල කාර්යභාරයක් ඉටු කළ සාමාජිකයෙක්. ඔහුටත් වඩා ඔබ ප‍්‍රබලයකු බව ද ඔය නොකියා කියන්නෙ?ඒවගේ සුවිශේෂි කාර්යභාරයක් කළ කෙනෙක් ඒ විදියට එළියට දැම්මා කියලයි මම කිව්වේ.1994 වන තුරු ඒ කාලයෙන් පසුවත් පක්ෂය ගොඩනැඟුවෙ හිරගතවෙලා හිටපු ටිල්වින්වත් විදේශගත වෙලා හිටපු සෝමවංශවත් නොවෙයි. සෙනෙවි කියන කමල් දේශප‍්‍රියත් නන්දන ගුණතිලකත් තමයි පක්ෂය ගොඩනැඟුවේ. එ. ජ. නි. සන්ධානයේ සභාපතිත්වයට පත් කළෙත් ඔහු යි. එහෙම පත් කළ නන්දන ගුණතිලකවත් පක්ෂයෙන් ඉවත් කළ බව ප‍්‍රකාශ කළා.ඒත් මා සම්බන්ධව දෙබිඩි හැසිරීමක් ඔවුන්ට තියෙන්නෙ. දුෂ්ට කුමන්ත‍්‍රණයක් කළ බව ඔවුන්ගෙ හෘද සාක්ෂිය දන්නවා.ඔබ ප‍්‍රචාරක ලේකම් ධූරය දැරූ ඔබේ පක්ෂය හණමිටි පක්ෂයක් බවට ඔබ චෝදනා කරනවා. ඔබේ අලුත් පක්ෂය යන්න හදන ගමන මොකක් ද?1965 තිබුණ ප‍්‍රතිපත්ති 2008 හෝ 2010 වලංගු නැහැ. 2020 වෙන විට තවත් ලෝකය වෙනස් වෙනවා. ලෝකයේ වෙනස්වීම්වලට අනුව සංවිධාන ව්‍යුහය වෙනස් විය යුතුයි. පක්ෂ අභ්‍යන්තරයේ සංස්කෘතියේ වෙනස්කම් තිබෙනවා. නිලධාරිවාදී නායකත්වයකට ඉඩ නොදීමේ වෙනසක් අපි ඇති කරනවා. පොල්කට්ටෙන් වහගෙන ඉන්න ක‍්‍රමයක් අපේ අලුත් පක්ෂයේ නැහැ. අපි හැමෝට ම වැඩෙන්න දෙනවා.අපි ඉටු කළ යුත්තේ ජනතා අපේක්‍ෂායි. ජනතා අපේක්‍ෂා කරන ආර්ථික, සමාජයීය, සංස්කෘතික දැක්මක් අපට තිබෙනවා.ජ.වි.පෙ. හිතන්නෙ විරෝධතාවලින් පමණක් බලය ගන්න. එහෙම වුණා නම් බලය අරන් හුඟක් කල්.මේ රටේ දරුවන්ට තමන් ගේ වාහනයකින් තමන් ගේ ම රටේ තෙල් ගහගෙන යා හැකි වාතාවරණයක් ඉදිරි දශකයේ ඇති කරන බව ඔබ පවසා තිබුණා. නවීන ලෝකයකට ඔබ ලංකාව අරගෙන යන්න හදන්නෙ එහෙම ද?මම එතැනදි කිව්වේ නවීනත්වය ගැන නොවෙයි. මේ රටේ නිෂ්පාදන ගැන. මේ රටේ කර්මාන්ත ශාලාවක නිෂ්පාදනය කරන වාහනයක් ගැන, අපේ ම තෙල් සම්පත ගැනයි මම අදහස් කෙළේ.සහල් හා පාන් පිටි අර්බුදයක සිටින අපේ ආර්ථික පසුබිමේ ඉදිරි දශකයේ ඔබේ අනාගත පැතුම්වලට කුමක් වෙයි ද?අපි සුබවාදීව බලනවා. අපි කැප වෙනවා. මෙතෙක් කල් බලය ගත්තෙ එක ම පිල් දෙකක්. අපි තරග වදින්නේ මේ දෙපාර්ශ්වයට විකල්පයක් ලෙසයි.ලෝකයේ දරුණු ආර්ථික, ආහාර අර්බුදයක් තිබෙන බව ඇත්ත. ඒවා අපිට බලපාන බවත් ඇත්ත. ඒත් අපි කැප වෙනවා.ලංකා ඉතිහාසයේ ප‍්‍රධාන පක්ෂවලින් කැඩී ගිය බොහෝ දෙනකු ගේ ඉරණම ඛේදනීය යි. ඔබට ඒ ගැන කුකුසක් නැද්ද?එහෙම බියක් තිබුණා නම් අපි මේ තීරණය ගන්නෙ නැහැ. බණ්ඩාරනායක මහත්තයා එ.ජා.ප.යෙන් එළියට එද්දිත් ඔහොම ප‍්‍රශ්න තිබුණා. ඒත් එතුමා සිය අභියෝග ජය ගත්තා.ජ. වි. පෙ. දේශපාලන උපක‍්‍රම භාවිතා නොකළ හණ මිටි පක්ෂයක් නම් ඔවුන් මුහුණ දුන් තෙවැනි මහ මැතිවරණයේ දී මන්තී‍්‍ර ධූර හතළිස් එකක් දක්වා වර්ධනයකට ආවේ කොහොමද?2004 දී ප‍්‍රගතිශීලි ජනතාව හා ශ‍්‍රී ලංකා නිදහස් පක්ෂයේ ප‍්‍රගතිශීලි ජනතාව ජ. වි. පෙ. ට සහයෝගය දුන්නා. ජ. වි. පෙ. එතරම් ඡන්ද ගත්තෙ ජ. වි. පෙ. ඡන්දවලින් ම නෙමෙයි. නමුත් ඉහත කී ජනතාව රැක ගන්නවත් ජ. වි. පෙ. වැඩ කෙළේ නැහැ.සුනාමි සභා මණ්ඩලයට විරෝධය එල්ල කරලා එදා සන්ධානයෙන් එළියට ආවේ ජනතාව ගේ අයිතීන් සුරක්‍ෂිත කිරීමට. ඒත් 2005 ජනාධිපතිවරණයේ දී ජනතාව ගැන පක්ෂය හිතුවෙ නැහැ. ආණ්ඩුවට එකතු නො වී ව්‍යාජ පච්ච කොටා ගනිමින් ඒ පච්ච පෙන්වා ජනතාව මුළා කරන්න පක්ෂ කල්ලිය කටයුතු කළා.ජනතා විමුක්ති පෙරමුණේ, ප‍්‍රබලයකු ලෙස සිටි ඔබ, ඔබේ නව පක්ෂය ආරම්භ කළේ ජාතික නිදහස් පෙරමුණ ලෙසයි. ජනතා ජාතික බවට පරිවර්තනය වීමේ හේතුව?එතැන සිට තමයි අපි වැඩ ආරම්භ කළ යුත්තෙ. සිංහල, දෙමළ, මුස්ලිම් යන සියලු ම ජාතින් ගේ අභිලාෂයන් එක්කයි අපි මේ ගමන යා යුත්තෙ. මෙච්චර කල් රට පාලනය වුණේ අධිරාජ්‍යවාදීන්ට ඕනෙ විදියටයි.ඉදිරි මහ මැතිවරණයට ජාතික නිදහස් සන්ධානය ඉදිරිපත් වෙන්නෙ තනිවම ද? සන්ධානගත වෙලා ද?ඒක දැන්ම කියන්න බැහැ. අපි තනි පක්ෂයක්. ඒත් රටේ අවශ්‍යතාවයන්ට අනුව තීරණ ගන්න සිද්ධ වෙනවා.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=ab0805182</link>
    <topic>පිල්ලෙයාන් භීතිකාව මිසක එජාපයට පැහැදිලි තේමාවක් තිබුණෙ නෑ</topic>
    <author>චන්දන බණ්ඩාර</author>
    <content>විරෝධතාවලින් පමණක් බලය ගන්න පුළුවන් නම් ජ. වි. පෙ. බලය අරගෙන හුඟක් කල්පිල්ලෙයාන් භීතිකාව මිසක එජාපයට පැහැදිලි තේමාවක් තිබුණෙ නෑරනිල් නිදහසට කරුණු කිව යුතුයිජාතික නිදහස් පෙරමුණ ආසන සංවිධායකයන් පත් කරයිකෘතහස්තට ළංවී හකීම් ඔක්කොම නැති කර ගනීකුකුළු - කකුළු සහ මකුළු දේශපාලනයචන්දන බණ්ඩාරගිය සතිය මෙරට දේශපාලනයේ ඉතා වැදගත් සතියක් ලෙස දේශපාලන ඉතිහාසයට එක් විය. ඒ වසර 20 කට පසුව පැවැති නැෙඟනහිර පළාත් සභා මැතිවරණය නිසාය. තව අතකින් ප‍්‍රභාකරන්ගේ දෙමළ ඊලාම් නිජබිම සංකල්පය පරාජය කළ මැතිවරණයක් ලෙස ද මේ මැතිවරණය මෙරට ඉතිහාසයට එක් විය.ජාතික හෙළ උරුමයේ නායක එල්ලාවල මේධානන්ද හිමිගිය සෙනසුරාදා පැවැති නැඟෙනහිර පළාත් මැතිවරණයේදී ජනතාව මහත් උනන්දුවෙන් ඡන්දය ප‍්‍රකාශ කළහ. මැතිවරණ කොමසාරිස් දයානන්ද දිශානායක ප‍්‍රකාශ කළ පරිදි ඡන්දය ප‍්‍රකාශ කළ ප‍්‍රතිශතය සියයට 65 කි. නැඟෙනහිර මැතිවරණය සාධාරණව හා නිත්‍යනුකූලව පැවැති බව මැතිවරණ කොමසාරිස්වරයා ප‍්‍රකාශ කෙළේය.නැඟෙනහිර ඡන්ද ප‍්‍රතිඵල නිකුත් වීමත් සමගම එ.ජා.ප ය තම පරාජය වසා ගන්නට නොයෙකුත් උත්සාහ ගනු පෙනිණි. මැතිවරණය දූෂිත සහ නිත්‍යානුකූල නොවන බව ප‍්‍රකාශ කළේය. නමුත් මැතිවරණ නිරීක්ෂණ කණ්ඩායම් ප‍්‍රකාශ කෙළේ මැතිවරණය සාධාරණව සහ සාමකාමීව පැවැති බවය. ආසියානු මැතිවරණ නිරීක්ෂණ සංගමයේ ප‍්‍රධානී මින්හ්වා සායි ප‍්‍රකාශ කෙළේ නැඟෙනහිර මැතිවරණය සාධාරණව අනිසි බලපෑම් වලින් තොරව පැවැති බවය.ගිය ඉරිදා නැඟෙනහිර මැතිවරණ ප‍්‍රතිඵල ප‍්‍රකාශයට පත් වෙද්දි ජනාධිපතිතුමා බි‍්‍රතාන්‍ය බලා පිටත්ව ගියේය. ඒ ඔක්ස්ෆර්ඩ් සරසවියේ මහා ශිෂ්‍ය සංගමයේ ඇරැයුමකට අනුව එම ශිෂ්‍ය සභාව අමතා විශේෂ දේශනයක් කිරීමටය. ජනාධිපතිතුමා ඔක්ස්ෆර්ඩ් මහා ශිෂ්‍ය සංගමය අමතා කළ කථාව බොහෝ දෙනාගේ අවධානය දිනා ගත්තේය.බි‍්‍රතාන්‍යයේ ශී‍්‍ර ලංකා නිදහස් පක්ෂ ශාඛාව ඇමැතූ ජනාධිපතිතුමා යළිත් ලංකාවට පැමිණියේ ගිය බ‍්‍රහස්පතින්දා ය. ජනාධිපතිතුමා මෙරටට පැමිණෙන විට නැඟෙනහිර පළාත් මහ ඇමැති ධුරය සඳහා පොරයක් රට තුළ නිර්මාණය වී තිබිණි. මහ ඇමැති පොරය නිර්මාණය කෙළේ මාධ්‍ය විසිනි. මේ කුමන්ත‍්‍රණය පිටුපස එ.ජා.ප යේ ප‍්‍රබල මන්ති‍්‍රවරුන් කීපදෙනෙක් සිටියහ. ඔවුන්ගේ බලාපොරොත්තුව වූයේ නැඟෙනහිර පළාත් සභාවේ සන්ධානය ලබා ගත් ජයග‍්‍රහණය කුමන්ත‍්‍රණකාරී ලෙස වෙනස් කිරීමයි. මේ නිසා එ.ජා.ප යට හිතවත් එක්තරා පෞද්ගලික රූපවාහිනි නාලිකාවක් තම ප‍්‍රවෘත්ති ප‍්‍රකාශයේ මහ ඇමැති පොරය ලෙස විශේෂාංගයක් ද ගෙන ආවේය.එ. ජා. ප. ජාතික සංවිධායක එස්. බී. දිසානායකමේ අතර ජනාධිපතිතුමා බ‍්‍රහස්පතින්දා ලංකාවට පැමිණි පසුව මුස්ලිම් ඇමැතිවරුන් සහ එක්සත් ජනතා නිදහස් සන්ධානයට අයත් පක්ෂ නායකයන් ගේ රැස්වීමක් කැඳවා තිබිණි. මේ රැස්වීමේදි මුස්ලිම් මැති ඇමැතිවරු එම්.එල්.ඒ.එම් හිස්බුල්ලා නැඟෙනහිර මහ ඇමැති ලෙස පත් කරන ලෙස ඉල්ලා සිටියහ.ජනාධිපතිතුමා මුස්ලිම් මන්තී‍්‍රවරුන්ගේ ඉල්ලීම ගැන දීර්ඝ ලෙස කරුණු පැහැදිලි කෙළේය. “මම නැඟෙනහිර මැතිවරණයට ඉස්සෙල්ලා මහ ඇමැති අපේක්ෂකයා කවුද කියලා නම් කෙළේ නෑ. මම කිව්වේ වැඩිම ආසන ගන්න කණ්ඩායමට මහ ඇමැතිකම දෙනවා කියලා. ඒ වගේම පිල්ලෙයාන්ට ඡන්දය ලබා දෙන්න කියලා මම කිසිම තැනක කිව්වෙත් නෑ. හැබැයි මම හිස්බුල්ලාට ඡන්දය දෙන්න කීවා. මම එහෙම කිව්වේ හිස්බුල්ලාට අවාසි බව දැනගෙනයි. මම පැහැදිලිව ම කිව්වේ වැඩි ම ආසන ගන්න කණ්ඩායමට මිසක් වැඩි ම ආසන ගන්න ජාතියට මහ ඇමැතිකම දෙනවා කියලා නෙවේ. ඒ නිසා කණ්ඩායම සහ ජාතිය පටලවා ගන්න එපා” ජනාධිපතිතුමා කීවේ ය.ඉන් පසුව ජනාධිපති ජ්‍යෙෂ්ඨ උපදේශක පාර්ලිමේන්තු මන්තී‍්‍ර බැසිල් රාජපක්ෂ මහතා ද කරුණු පැහැදිලි කළේ ය. “අපි අපේ ඇමැතිවරුන්ට වඩා මුස්ලිම් ඇමැතිවරුන්ට නැඟෙනහිර වැඩියෙන් උදව් කළා. සිංහල ගම්මානවලට වැඩිය මුස්ලිම් ගම්මානවලට පහසුකම් ලබා දුන්නා. නමුත් අපි පිල්ලෙයාන්ට උදව් කෙළේ නෑ.” බැසිල් රාජපක්ෂ මන්තී‍්‍රවරයා පැහැදිලි කළේ ය.මේ රැස්වීමේ දී ජනපති ජ්‍යෙෂ්ඨ උපදේශක පාර්ලිමේන්තු මන්තී‍්‍ර බැසිල් රාජපක්ෂ අවධාරණය කෙළේ මේ මොහොතේ මුස්ලිම් ඇමැතිවරු මහ ඇමැතිකමට වඩා රට ගැන සිතිය යුතු බව ය. ජාතියක් රැවැට්ටුවා කියා රට ආපස්සට නොයවන ලෙස ද බැසිල් රාජපක්ෂ මන්තී‍්‍රවරයා ඉල්ලා සිටියේ ය.ඉදිකිරීම් හා ඉංජිනේරු සේවා ඇමැති රාජිත සේනාරත්නමේ මොහොතේ මුස්ලිම් ඇමැතිවරු ප‍්‍රකාශ කෙළේ “සර් අපි ඡන්ද දායකයන්ට පොරොන්දු වුණා. අපි ඒ අයට මූණ දෙන්නේ කොහොමද?” මුස්ලිම් ඇමැතිවරු ජනාධිපතිතුමාට තම දුක්ගැනවිල්ල ඉදිරිපත් කළහ.ජනාධිපතිතුමා මේ මොහොතේ මුස්ලිම් ඇමැතිවරුන්ට කීවේ “ජාතිය පටලවා ගන්න එපා. මම කිව්වේ වැඩි ම ආසන ගන්නා කණ්ඩායමට මහ ඇමැතිකම දෙන බව කියා යි.මේ මොහොතේ ඇමැති රාජිත සේනාරත්න තම අදහස ප‍්‍රකාශ කරන්නට පටන් ගත්තේ ය. ”සර් මම ඔබතුමා එක්න කැබිනට් එකේ දී, ආණ්ඩුව ඇතුළේ සාකච්ඡාවලදි හැප්පෙනවා. හැබැයි මම ඒවා එළියට කියන්නේ නෑ. මගේ එවකට නායකයා රනිල් වික‍්‍රමසිංහ ගේ කාලෙත් මම එහෙම තමයි. හැබැයි මම එළියට ගිහින් ඒවා කිව්වේ නෑ. අපි එදා රනිල් රැක ගත්තා. අද අපි ඔබතුමා ශක්තිමත් කරවනවා.” රාජිත සේනාරත්න ඇමැතිවරයා කීවේ ය.රාජිත සේනාරත්න ඇමැතිවරයා මේ අවස්ථාවේ දී මුස්ලිම් මැති ඇමැතිවරුන්ගෙන් විශේෂ ඉල්ලීමක් කළේ ය. “ඇතුළේ තියෙන දේවල් එළියට ගිහිං කියන්න එපා. පත්තරවලට විවිධ ප‍්‍රකාශ කරලා නායකයා එළියේ හිර කරන්න එපා. අපි බණ්ඩාරනායක චෙල්වනායගම් ගිවිසුමට මොකද කළේ. ජේ. ආර්. අමිර්තලිංගම් නිසා බලයට ඇවිත් අමිර්තලිංගම්ව විසි කළා. පෙ‍්‍ර්මදාස වර්ධරාජා පෙරුමාල්ට මොනවද කෙළේ. කොටින්ට ආයුධ දීලා වර්ධරාජා පෙරුමාල්ට ගැස්සුවා. මේ හැමෝම කෙළේ දෙමළ නායකයෝ රැවටීම. අපි දැන් පිල්ලෙයාන්ට මහ ඇමැතිකම නොදුන්නොත් ප‍්‍රභාකරන් ශක්තිමත් වෙනවා. මම පිල්ලෙයාන් කළු ද සුදු ද දන්නේ නෑ” ඇමැති රාජිත දීර්ඝව කරුණු පැහැදිලි කළේ ය.මේ අතරතුර ඇමැති රාජිත සේනාරත්න එම්. එල්. ඒ. එම්. හිස්බුල්ලා රජයට එක් වූ හැටි විස්තර කළේ ය. “හිස්බුල්ලා මට මුලින් ම කිව්වේ රජයට එකතුවෙලා නැඟෙනහිරට තරග කරන්න කැමැතියි කියලා. මම ඊට පස්සේ ජනාධිපතිතුමා ගේ මාධ්‍ය අධ්‍යක්‍ෂ මහින්ද ඉලේපෙරුමට කථා කරලා මේ ගැන කිව්වා. එතුමා ජනාධිපතිතුමාට කියලා ඉන් පසුව බැසිල් රාජපක්ෂ මන්තී‍්‍රතුමා තමයි හිස්බුල්ලාව ගෙනාවේ. මගේ ඇඟේ වෙඩි උණ්ඩ හතරක් තියෙනවා. මම සුළු ජාතීන් ගැන කථා කරලා මේ දේවල් වුණේ. අපි දකුණේ අය විදියට දෙමළ නායකයන් රැවටීම හොඳ නෑ.” ඇමැති රාජිත කීවේ ය.බ‍්‍රහස්පතින්දා සවස අරලියගහමන්දිරයේ පැවැති මේ සාකච්ඡාව අවසානයේ දෙමළ මන්තී‍්‍රවරු ඇමැති රාජිත සේනාරත්න ළඟට පැමිණ අතට අත දී සුභ පැතුවේ ය. මේ රැස්වීමට බස්නාහිර ආණ්ඩුකාර අලවි මවුලානා පැමිණ සිටියේ තරමක් ප‍්‍රමාද වීය. අලවි මවුලානා ද ඇමැති රාජිත ගේ කථාවට තුති පුද කැර අතට අත දුන්නේ ය. ජනාධිපතිතුමා සමඟ පැවැති මේ සාකච්ඡාවට පාර්ලිමේන්තු මන්තී‍්‍ර බැසිල් රාජපක්ෂ, ඇමැති මෛතී‍්‍රපාල සිරිසේන, ඇමැති තිස්ස විතාරණ, ඇමැති ඩියු ගුණසේකර සහ මුස්ලිම් මැති ඇමැතිවරු එක් ව සිටියහ.ගිය බ‍්‍රහස්පතින්දා ඇමැතිනී ෆේරියල් අෂ්රොෆ් සහ ඇමැති අනුර ප‍්‍රියදර්ශන යාපා පදියතලාව ප‍්‍රදේශයේ ඉදිකළ නිවාස ජනතා අයිතියට පැවරුවේ ය.ඉන් පසුව රාති‍්‍රය ගත කිරීමට අනුර ප‍්‍රියදර්ශන යාපා ඇමැතිවරයාට කලින් ස්ථානයක් වෙන් කැර ගැනීමට නොහැකිව තිබිණි. ඒ වනවිටත් ප‍්‍රදේශයේ හෝටල් සංචාරක නිවාස නවාතැන් පොළවල්හි ඉඩකඩ නොමැතිව තිබිණි. ඒ නිසා අනුර ප‍්‍රියදර්ශන යාපා ඇමැතිවරයාට නවාතැන් ගැනීමට සිදුවූයේ පැරැණි සංචාරක නිවාසයකය. මේ සංචාරක නිවාසය බොහෝ කාලයක් වසා දමා තිබූ එකකි. ඒ නිසා ඇමැතිවරයා ඇතුළු පිරිසට එදින එම සංචාරක නිවාසය සෝදා පවිත‍්‍ර කොට නවාතැන් ගන්නට සිදු විය.ගිය බ‍්‍රහස්පතින්දා රාති‍්‍රයේ පාර්ලිමේන්තුවේ පිරිත් සජ්ජායනාවක් පැවැත්විණි. මේ පින්කම සංවිධානය කෙරුණේ රජයේ මෙහෙයවීමෙන් කථානායක වි.ජ.මු. ලොකු බණ්ඩාර මහතාගේ ප‍්‍රධානත්වයෙනි. සිකුරාදා උදෑසන පාර්ලිමේන්තුවේදී හීල් දානය පිරිනැමීම ද සිදු විය. ස්වාමින්වහන්සේලා විෂයෙහි දානමය පින්කම පැවැත්වීමේ අවස්ථාවට ජනාධිපති ආර්යාව ශිරන්ති රාජපක්ෂ මැතිනිය ද පැමිණියාය.සිකුරාදා උදෑසන ආහාරය පිළියෙල කැර තිබුණේ පාර්ලිමේන්තු මහලේකම් ධම්මික කිතුලේගොඩ මහතා ගේ නිල කාමරයේ ය. ජනාධිපති පාර්ලිමේන්තු සම්බන්ධීකරණ ලේකම් කුමාරසිරි හෙට්ටිගේ මහතා පාර්ලිමේන්තු නියෝජ්‍ය මහ ලේකම් ධම්මික දසනායක මහතා සහ නාවික හමුදාපති වසන්ත කරන්නාගොඩ මහතාගේ බිරිඳ කරන්නාගොඩ මැතිනිය ඇතුළු පිරිසක් කෑම ගනිමින් වාඩි ගෙන සිටියේ එක මේසයක ය.මේ මොහොතේ කුමාරසිරි හෙට්ටිගේ ලේකම්වරයා ජනාධිපති ආර්යාව ශිරන්ති රාජපක්ෂ මැතිනියට යෝජනාවක් ඉදිරිපත් කළේය. “මැඩම් නැඟෙනහිර පළාතේ දරුවෝ වෙනුවෙන් වැඩසටහනක් පටන් ගත්තොත් හොඳයි කියලා හිතෙනවා.” ජනාධිපති ආර්යාව ඊට පිළිතුරු දුන්නේ “ඒක හොඳ අදහසක් යැයි කියමිනි.”“ඔබතුමිය දරුවන්ට ගොඩක් ආදරෙයිනේ. දරුවන් ගැන හො¼ඳට දන්නවා. ඒ නිසා ඔබතුමියට තමයි මේ වැඩේ හොඳට කරන්න පුළුවන් ජනාධිපති සම්බන්ධීකරණ ලේකම් හෙට්ටිගේ කීවේය. “ඔව් ඉතින් ඒ කාලේ මම අපේ දරුවෝත් එක්කම හිටියේ. අඩුම ගානේ් විදේශ සංචාරවලට වත් ගියේ නෑ.” ජනාධිපති ආර්යාව ශිරන්ති රාජපක්ෂ මැතිනිය කීවා ය.නැඟෙනහිර පළාතේ දරුවන් වෙනුවෙන් වැඩසටහනක් ආරම්භ කිරීමට අවශ්‍ය කටයුතු සම්පාදනය කිරීම කාලෝචිත බව ද ජනාධිපති ආර්යාව ශිරන්ති රාජපක්ෂ මැතිනිය කීවේ සතුටිනි. උදේ ආහාරය ගත් ජනාධිපති ආර්යාව ඉන්පසුව පාර්ලිමේන්තුවෙන් පිටව ගියා ය.ගිය සතියේදී එජාප ප‍්‍රජාතන්ත‍්‍රවාදී පිලේ මැති ඇමැතිවරුන් බොහෝ දෙනකු සිටියේ නැඟෙනහිර පළාතේ ය. ඒ එක්සත් ජනතා නිදහස් සන්ධානයේ ජයග‍්‍රහණ උදෙසා කැපවෙමින් ය. එ.ජා.ප. බලකොටුවක් ලෙස සැලකෙන අම්පාර දිස්ති‍්‍රක්කයෙන් සන්ධානයට ජයග‍්‍රහණය ලබාදීම සඳහා ඇමැති පී. දයාරත්න මහතා වැඩි වැඩකොටසක් ඉටු කළේ ය.එ.ජා.ප. ප‍්‍රජාතන්ත‍්‍රවාදී කණ්ඩායමේ කණ්ඩායම් රැස්වීම ගිය සතියේ දී ද පැවැත්විණි. එ.ජා.ප. ය දවසින් දවස ජනතාවගේ කුණු කූඩයට යනවා. නැඟෙනහිර මැතිවරණයේදි එ.ජා.ප. යට පිල්ලෙයාන් භීතිකාව මිසක පැහැදිලි තේමාවක් තිබුණෙ නෑ.නායකත්වයක් ගන්න බැරි නම් කරන්න පුළුවන් කෙනෙකුට දෙන්න ඕන. එ.ජා.ප. නායකයා දැන්වත් නම්බු පිටින් නායකත්වයෙන් ඉල්ලා අස්විය යුතු බව ද එ.ජා.ප. ප‍්‍රජාතන්ත‍්‍රවාදී කණ්ඩායමේ මැති ඇමැතිවරු අවධාරණය කළහ.ගිය සතියේ කොළඹ එක්තරා හෝටලයක මෙරට වරාය ඉදිකිරීම් සම්බන්ධ ආයතන කීපයක ව්‍යාපාරිකයෝ එක්ව සාකච්ඡාවක් පැවැත්වූහ. ඔවුන් සාකච්ඡා කළේ කොළඹ වරාය පුළුල් කිරීමේ ව්‍යාපෘතිය යටතේ සිදු කෙරෙන දකුණු කන්ටේනර් පර්යන්තයේ ටෙන්ඩර් කැඳවීමක් ගැනය.මේ සඳහා වූ ටෙන්ඩරය කැඳවා තිබුණේ 2007 වසරේදී ය. මේ සඳහා ලෝකයේ ප‍්‍රකට වරාය ඉදිකිරීම් ආයතන ටෙන්ඩර් ඉදිරිපත් කැර තිබිණි. මේ අතරතුරදී සිංගප්පූරුවේ වරාය පර්යන්ත හිමි හචින්සන් හොංකොං සමාගම කෙසේ හෝ මේ කොන්ත‍්‍රාත්තුව ගැනීමට සැලසුම් කළේය. ඔවුන් ඒ සඳහා කළේ ඉහළ මිලක් සහිතව ටෙන්ඩරයක් ඉදිරිපත් කිරීමය.ආසියා කලාපයේ නැව් බඩු වෙළෙඳ්‍රමේ අධිකාරී බලයක් හිමි කැර ගෙන සිටින සිංගප්පූරු වරාය පර්යන්ත හිමි සමාගම කොළඹ වරායේ දකුණු පර්යන්තය සඳහා උනන්දුවන්නේ ඇයි දැයි කාටත් සැකයක් මතුව තිබිණි. එයට හේතුව කොළඹ වරාය දියුණු වුවහොත් පහර වදින්නේ සිංගප්පූරු සමාගමට මිස අන් කාටවත් නොවන නිසා ය.මේ ගැන ජනාධිපතිතුමාට ද දැනගන්නට ලැබිණි. ඒ නිසා ජනාධිපතිතුමා සිදු කළේ අදාළ ව්‍යාපෘතියට ආධාර සපයන ආසියානු සංවර්ධන බැංකුව තරහ කැර නොගෙන මේ ටෙන්ඩරය ගැන කරුණු පැහැදිලි කැර දී ටෙන්ඩරය අවලංගු කිරීම ය.ඉහළ මිලක් ඉදිරිපත් කැර තිබූ සිංගප්පූරු වරාය පර්යන්ත හිමි සමාගම මේ කොන්ත‍්‍රාත්තුව ලබාගත්තේ නම් කොළඹ වරායට අත්වන ඉරණම වටහා ගෙන එම ටෙන්ඩරය අවලංගු කළ ජනාධිපතිතුමාට ව්‍යාපාරිකයෝ පිරිස මුව නොසෑහෙන සේ ස්තුති කළහ.ගිය සෙනසුරාදා එනම් නැඟෙනහිර මැතිවරණය පැවැති දිනයේ එ.ජා.ප. නායක රනිල් වික‍්‍රමසිංහ සහ මහලේකම් තිස්ස අත්තනායක සිටියේ සිරිකොත මන්දිරයේ ය. එදින මැතිවරණය සඳහා එ.ජා.ප. නියෝජිතයන් මෙහෙයවීම සඳහා විශේෂ මැතිවරණ මෙහෙයුම් මැදිරියක් සිරිකොතේ විවෘත කොට තිබිණි. එ.ජා.ප. නායකයා නැඟෙනහිර පළාතේ ඡන්දය පැවැත්වෙන ආකාරය ගැන තම නියෝජිතයන් ගෙන් තොරතුරු ලබා ගනිමින් එදින වැඩි කාලයක් ගත කෙළේ සිරිකොත මෙහෙයුම් මැදිරියේ ය.ගිය සෙනසුරාදා නැඟෙනහිර මැතිවරණය අවසන් වී ඡන්ද පෙට්ටිවලට මුද්‍රා තැබීමට පෙර එ.ජා.ප.යේ නැඟෙනහිර ඡන්ද සටන මෙහෙයවු බහුතර මන්තී‍්‍රවරු නැඟෙනහිරින් පිටවූහ. නමුත් එ.ජා.ප. මන්තී‍්‍ර වජිර අබේවර්ධන සහ තවත් මන්තී‍්‍රවරයෙක් පමණක් නැඟෙනහිර පළාතෙන් කොළඹට ආවේ ගිය ඉරිදා ඡන්ද ප‍්‍රතිඵල නිකුත් වීමෙන් පසුව ය.එ.ජා.ප.යේ මැතිවරණ පරාජය සමග ම ඉරිදා සවස 5.00 ට එ.ජා.ප. නායක රනිල් හදිසියේ ම කොළඹ සිටි එ.ජා.ප. ප‍්‍රබලයන් කේම්බි‍්‍රජ් ටෙරස් වෙත කැඳවූයේ ය. මේ විශේෂ රැස්වීමට එ.ජා.ප. සභාපති රුක්මන් සේනානායක, මහ ලේකම් තිස්ස අත්තනායක, රාවුෆ් හකීම්, වජිර අබේවර්ධන සහ ජෝන් අමරතුංග ද කැඳවිණි. මේ සාකච්ඡාව ඉරිදා සවස 6.30 පමණ වෙන තුරු පැවැත්විණි.නැඟෙනහිර මැතිවරණයෙන් අසරණ වූ රාවුෆ් හකීම් මුස්ලිම් කොංග‍්‍රස් නායකයා මේ සාකච්ඡාවේ දී කීවේ මැතිවරණ ප‍්‍රතිඵල අවලංගු කරන ලෙස ඉල්ලා නඩු දැමිය යුතු බව ය. තවත් එ.ජා.ප. ප‍්‍රබලයකු යෝජනා කෙළේ නැඟෙනහිර ප‍්‍රධාන දිස්ති‍්‍රක් තුනේ විරෝධතා ව්‍යාපාර සංවිධානය කළ යුතු බව ය. එහෙත් එ.ජා.ප. නායක රනිල් වික‍්‍රමසිංහ කීවේ සියලු ම උද්ඝෝෂණ ව්‍යාපාර වෙසක් උත්සවයෙන් පසුව සංවිධානය කළ යුතු බව ය.ඉන් පසුව එළැඹුණු සඳුදා සවස 4 වන විට එ.ජා.ප. නායකයා කේම්බි‍්‍රජ් ටෙරස් වෙත එ.ජා.ප. දේශපාලන මණ්ඩල සාමාජිකයන් කැඳවිය. මේ රැස්වීම ඉතා ම උණුසුම් මුහුණුවරක් ගත්තේ ය. එදින එ.ජා.ප. දේශපාලන මණ්ඩල සාමාජිකයන් කිහිප දෙනෙක් ම එ.ජා.ප. ජාතික සංවිධායක එස්. බී. දිසානායක එන තුරු බලා සිටියේ ඔහු වටකර පහර දීමට ය. ඒ එස්. බී. දිසානායක හිටපු මන්තී‍්‍රවරයා ජාතික පුවත්පතකට කළ ප‍්‍රකාශයක් නිසා ය. “එස්. බී. කියලා තියෙනවා සන්ධානය නැඟෙනහිර පළාත් සභාව ජය ගැනීම ගැන සතුටු වෙනවා කියලා” මෙයා එ.ජා.ප. ජාතික සංවිධායක හැටියට ද එස්. බී. හැටියට ද දන්නෑ මත පළ කරලා තියෙන්නේ.” දේශපාලන මණ්ඩල සාමාජිකයෝ කීහ. රනිල් වික‍්‍රමසිංහ මේ මොහොතේ දී වජිර අබේවර්ධනට සහ අකිල විරාජ් කාරියවසම්ට විශේෂ ස්තුතියක් කෙළේ ය. “මට අකිලයි වජිරයි කිව්වා අපිට සේරුවිල පැත්තේ අමාරුයි කියලා. හැබැයි මේ දෙන්නා අපේ ඡන්ද වැඩි කර ගන්න වැඩ කළා. ඒ ගැන මගේ ස්තුතිය පුද කරනවා” එ.ජා.ප. නායකයා කීවේ ය. මේ රැස්වීමට ද එ.ජා.ප. ජාතික සංවිධායක එස්. බී. පැමිණ සිටියේ නැත.එ.ජා.ප. කෘත්‍යාධිකාරි මණ්ඩල රැස්වීමේදී ද එස්. බී. ගැන අවුලක් හට ගැණිනි. ”එස්. බී. මෙතැන නැතිව අපි එයා ගැන කථා කරලා වැඩක් නෑ. ඊළඟ දවසෙදි එයා එයිනේ එතකොට ඔය ගැන කථා කරමු. දැනට ඔය කථාව නවත්වමු.” එ.ජා.ප. නායක රනිල් ගැටලුව සමථයකට පත් කෙළේ ය. ඒ සමග ම කෘත්‍යාධිකාරි මණ්ඩලයේ පසු පෙළ සාමාජිකයන් එකිනෙකාට කියා ගත්තේ “එ.ජා.ප. ජාතික සංවිධායක නැඟෙනහිර එක්සත් ජනතා නිදහස් සන්ධානය ජය ගත්තාට සතුටු වෙනවා නම් අපිත් සතුටු වෙමු කියා ය. මේ අනුව රනිල් වික‍්‍රමසිංහ නායකයා එ.ජා.ප. පළාත් පාලන අනුකමිටුවේ සභාපති වජිර අබේවර්ධනට කීවේ කෘත්‍යාධිකාරි මණ්ඩල රැස්වීම අවසානයේ පෞද්ගලිකව හමුවීමට අවශ්‍ය බව ය. රනිල් සහ වජිර අතර සාකච්ඡාව පැයකට ආසන්න කාලයක් පැවැති බව වාර්තා වෙයි.ගිය සතියේ බ‍්‍රහස්පතින්දා පොලොන්නරුව දිස්ති‍්‍රක්කයේ ද සිකුරාදා අනුරාධපුර දිස්ති‍්‍රක්කයේ දී ද එ.ජා.ප. මන්තී‍්‍ර වජිර අබේවර්ධන ප‍්‍රදේශීය සභා මන්තී‍්‍රවරුන්ට රක්ෂණ ඔප්පු බෙදා දුන්නේ ය. මේ අතර වජිර ගේ මේ රක්ෂණ ඔප්පු බෙදා දීම ගැන මේ දිනවල අමුතු කථා පැතිර යමින් තිබේ. “වජිර ගේ ඔන් ද ස්පොට් රක්ෂණය මේ සැරේ නැඟෙනහිර දී පරලොවට ගිහිං. වජිර ලොක්කා ළඟ දැන් හඬා වැටෙනවාලු. වජිර ගේ රක්ෂණය කපෝතියි.” එ.ජා.ප. මන්තී‍්‍රවරු ම කියන්නට පටන් ගෙන තිබේ.මේ අතර ගිය ඉරිදා මින්නේරිය මහසෙන් දේවාලයට වී එ.ජා.ප. ජයග‍්‍රහණය පතා කන්නලව් කළ එ.ජා.ප. මන්තී‍්‍රවරයෙක් ගැන වාර්තා වෙයි. එදින නැඟෙනහිර මැතිවරණ ප‍්‍රතිඵල නිකුත් වෙමින් තිබූ දිනය විය. මන්තී‍්‍ර වජිර අබේවර්ධන එ.ජා.ප. පරාජය දැන දැනත් නැඟෙනහිර ජය අත් කැර දෙන ලෙස මින්නේරි දෙවියන් ගෙන් ඉල්ලමින් මින්නේරිය මහසෙන් දේවාලයේ පුද පූජා පවත්වමින් සිටි බව වාර්තා විය. “මින්නේරිය දෙවියෝවත් අපි දිහා බැලුවේ නෑ මල්ලියේ” මන්තී‍්‍ර වජිර තවත් එ.ජා.ප. පාර්ලිමේන්තු මන්තී‍්‍රවරයකුට ගිය සඳුදා කියා තිබුණේ මින්නේරිය දේවාලයේ දී කළ පුද පූජා ගැන ද කියමිනි.නැඟෙනහිර පළාතෙන් එ.ජා.ප.යට අත් වු පරාජය සමග ම එ.ජා.ප.යේ කල්ලි නිර්මාණය වෙමින් තිබෙන බව වාර්තා වේ. එ.ජා.ප. යේ අභ්‍යන්තර ආරංචි මාර්ග පවසන පරිදි එ.ජා.ප. නායකත්වයෙන් රනිල් වික‍්‍රමසිංහ දැන්වත් ඉවත් විය යුතු බව එ.ජා.ප.යේ ජ්‍යෙෂ්ඨයන් අතර ගිය සතියේ දී සාකච්ඡා වී තිබේ. රනිල් වික‍්‍රමසිංහ එ.ජා.ප. නායකත්වයෙන් ඉවත් නොවුණහොත් එ.ජා.ප.යට අනාගතයක් නොමැති බව එජා.ප. ප‍්‍රබලයන් සිදුකර ඇති මේ රහස් සාකච්ඡාවේ දී දැඩි ලෙස අවධාරණය කැර තිබේ.මේ අතර රනිල් වික‍්‍රමසිංහ එ.ජා.ප. පාක්ෂිකයන් ගේ වාසනාවට නායකත්වයෙන් ඉවත් වුවහොත් මීළඟට එ.ජා.ප. නායකයා බවට පත් වීමට එ.ජා.ප. ජ්‍යෙෂ්ඨයන් ගේ පොරයක් ඇති වී තිබෙන බව ද වාර්තා වෙයි. සමහර එ.ජා.ප. මන්තී‍්‍රවරු මීළඟ එ.ජා.ප. නායකත්වයට පාර්ලිමේන්තු මන්තී‍්‍ර සජිත් පෙ‍්‍ර්මදාස ගේ නම යෝජනා කිරීමට සූදානම් වෙන බව එ.ජා.ප. අභ්‍යන්තර ආරංචි මාර්ගවලින් වාර්තා විය. තවත් සමහර මන්තී‍්‍රවරුන් ගේ මතය වී ඇත්තේ ගාලු දිසා මන්තී‍්‍ර වජිර අබේවර්ධනට එ.ජා.ප. නායකත්වය ලබා දිය යුතු බව ය. තවත් සමහරු එස්. බී. දිසානායක එ.ජා.ප. ජාතික සංවිධායකයා මීළඟ එ.ජා.ප. නායකයා විය යුතු බව යෝජනා කැර තිබේ. නමුත් එස්. බී. එ.ජා.ප.යට පිටින් ආ කෙනකු නිසා ජ්‍යෙෂ්ඨත්වය මත මීළඟ එ.ජා.ප. නායකයා පත් නොකළහොත් එ.ජා.ප.ය තවත් බෙදී යාමට ඉඩ ඇති බව එ.ජා.ප. ප‍්‍රබලයන් ගේ මතය බව එ.ජා.ප. අභ්‍යන්තර ආරංචි මාර්ග හෙළි කෙළේ ය.නැඟෙනහිර පළාත් සභා මැතිවරණ ප‍්‍රතිඵල ලැබීමෙන් පසුව නැඟෙනහිර අනාගතය ගැන සාකච්ඡා කිරීමට ගිය සතියේදී ජාතික හෙළ උරුමය විශේෂ පක්ෂ කාරක සභාවක් කැඳවා තිබිණි. මේ සාකච්ඡාව පැවැතියේ ජාතික හෙළ උරුමයේ නායක එල්ලාවල මේධානන්ද හිමියන්ගේ ප‍්‍රධානත්වයෙනි. මේ සාකච්ඡාවේදී මුලින්ම අදහස් දැක්වූයේ එල්ලාවල මේධානන්ද හිමියන්ය. “නැඟෙනහිර පළාත් සභා මැතිවරණයේ සුජාත භාවය කෙලෙසීමට එජාපය දැවැන්ත මාධ්‍ය මෙහෙයුමක් දියත් කරලා. මුල ඉඳලාම නැගෙනහිර ජයග‍්‍රහණය එ. ජා. ප. ය අවතක්සේරු කළා. තොප්පිගල කැලයක් කීවා. ඒක නිකම්ම ගල් ගෙඩියක් කීවා. ඒ වෙලාවේ මම කීවේ ගල් ගෙඩියක් නම් ඒකෙත් ප‍්‍රයෝජනයක් තියෙනවා. ඒත් රනිල් නායකතුමාගේ ඔළු ගෙඩියෙන් නම් කිසිම ප‍්‍රයෝජනයක් නෑ කියලා.” එල්ලාවල මේධානන්ද හිමියෝ පැහැදිලි කෙළේ එජාප යේ වත්මන් කි‍්‍රයා කලාපය ගැනය.“එක්සත් ජනතා නිදහස් සන්ධානය පැහැදිලිවම නැගෙනහිර පළාත් සභාව ජය ගන්නා බව එ. ජා. ප.ය දැනගෙන හිටියා.” හැඩිගල්ලේ විමලසාර හිමියෝ සාකච්ඡාවට එක්වෙමින් කීහ. පරාජය වහගන්න මුල ඉඳලාම හේතු හැදුවේ ඒ නිසයි. දැන් එ. ජා. ප. නායකත්වයට එරෙහිව එන කැරැල්ල වහ ගන්න වෙන වෙන දේවල්වලට පාක්ෂිකයන්ගේ අවධානය යොමු කරවනවා.” හැඩිගල්ලේ විමලසාර හිමියෝ කීහ.ගිය සතියේ දී සුපුරුදු පරිදි ජනතා විමුක්ති පෙරමුණේ දේශපාලන මණ්ඩලය රැස් විය. මෙහිදී මුලින්ම සාකච්ඡාවට ගැණුනේ රටේ පවතින වත්මන් දේශපාලන වාතාවරණය ගැනය. ඉන් පසුව ජ. වි. පෙ. දේශපාලන මණ්ඩල සභිකයන්ගේ අවධානය යොමු වූයේ ලබන ජුනි මස 05 වැනිදාට පාර්ලිමේන්තු සැසිය විවෘත කිරීමේදී ජනාධිපතිතුමා කුමන ප‍්‍රකාශයක් කළ හැකිද යන්නය. ජනාධිපතිතුමාගේ ප‍්‍රකාශය කුමක් වුවත් ජුනි 06 වෙනිදා ජනාධිපතිතුමාගේ ප‍්‍රකාශය ගැන විවාදයක් ලබා ගත යුතු බව ද මන්තී‍්‍ර අනුර කුමාර දිසානායක දේශපාලන මණ්ඩලයට යෝජනා කෙළේය.ඊළඟට දේශපාලන මණ්ඩලයේදී අදහස් දැක්වූයේ ජ. වි. පෙ. නායක සෝමවංශ අමරසිංහයි. නැඟෙනහිර ඡන්දය ආණ්ඩුව කියපු විදියෙන් පෙනුණේ ආණ්ඩුවේ විනයේ හැටි. විනයක් නැති පක්ෂයකට රටක් හදන්න බෑ. සෝමවංශ අමරසිංහ ජ. වි. පෙ. නායකයා ආණ්ඩුවට හොඳ හැටි දෙහි කැපුවේය.ජ. වි. පෙ. ප‍්‍රධාන ලේකම් ටිල්වින් සිල්වා දේශපාලන මණ්ඩලයේදී ජ. වි. පෙ. හිටපු ප‍්‍රචාරක ලේකම් විමල් වීරවංශට දෝස් මුරයක් තැබුවේය.” විමල්ලා දැන් ඉතාම බොළඳ විදියේ වැඩ කරන්නේ. පොලිසියට බොරු පැමිණිලි දානවා. විපක්ෂයට අපහාස කරනවා. ඔය වගේ මොන්ටිසෝරි වැඩ කරලා නම් විමල්ට කවදාවත් පක්ෂ නායකයෙක් වීමේ සිහිනය සැබෑ කර ගන්න බෑ.” ටිල්වින් සිල්වා ප‍්‍රධාන ලේකම්වරයා දිගට හරහට විමල් වීරවංශට පහර දෙන්නට පටන් ගත්තේය.ජ. වි. පෙ. ගම්පහ දිසා මන්තී‍්‍ර විජිත හේරත් මන්තී‍්‍රවරයා දේශපාලන මණ්ඩලයට ඉදිරිපත් කෙළේ තවත් පළාත් සභා මැතිවරණයක් ගැන කථාවකි. “ආණ්ඩුව උතුරු මැද පළාත් සභාව විසුරුවන්න සූදානම් වෙනවා කියලා ආරංචියි. ගිය 12 වෙනිදා රාති‍්‍රයේ විසුරවන්න හිටියේ. හැබැයි දැන් ආණ්ඩුවට අලුත් ප‍්‍රශ්නයක් මතු වෙලා. පළාත් සභාව විසුරුවන්න පෙර ඒ බව පාර්ලිමේන්තුවට දැනුම් දෙන්න ඕන. පාර්ලිමේන්තුව කල් දැමූ නිසා ආණ්ඩුවට දැන් ඒක ප‍්‍රශ්නයක් වෙලාලු.” විජිත හේරත් මන්තී‍්‍රවරයා කීවේය.ඊළඟට ජ. වි. පෙ. දේශපාලන මණ්ඩලයේදී සාකච්ඡා කෙරුණේ ලබන 27 වෙනිදා පැවැත්වීමට නියමිත ජ. වි. පෙ. ජාතික මහා සම්මේලනය ගැනය. මේ අවස්ථාවේදී ජ. වි. පෙ. නායක සෝමවංශ අමරසිංහ කීවේ මෙවර සමුළුව පක්ෂ ඉතිහාසයේ වැදගත් සමුළුවක් වෙනු ඇති බවය.ගිය සතිය ජ. වි. පෙ. නායකයන් සහ සාමාජිකයන් මහත් කැළඹීමකට පත් කල සතියක් විය. ඒ ජ. වි. පෙ. න් නෙරපා හරින ලද හිටපු ප‍්‍රචාරක ලේකම් සහ හිටපු පාර්ලිමේන්තු කණ්ඩායම් නායක විමල් විරවංශ මන්තී‍්‍රවරයා බිහි කළ නව දේශපාලන පක්ෂය නිසාය. විමල් වීරවංශ මන්තී‍්‍රවරයාගේ නව දේශපාලන ව්‍යාපාරයට එක්සත් ජනතා නිදහස් සන්ධානයේ සභාපතිවරයා ලෙස කටයුතු කරන හිටපු ජ. වි. පෙ. මන්තී‍්‍ර පසුව පාර්ලිමේන්තුªවේ ස්වාධීන මන්තී‍්‍රවරයකු වූ නන්දන ගුණතිලකද එක් විය. නන්දන ගුණතිලක මන්තී‍්‍රවරයා ජ. වි. පෙ. හිටපු ප‍්‍රබලයෙකි. ඔහු වරක් ජ. වි. පෙ. වෙනුවෙන් ජනාධිපතිවරණයටද තරග කෙළේය.විමල් වීරවංශ මන්තී‍්‍රවරයා බිහි කළ නව පක්ෂය සමග ජ. වි. පෙ. නියෝජනය කළ තවත් මන්තී‍්‍රවරු නව දෙනෙක් ද එක්ව සිටිති. මේ නිසා දේශපාලන විශ්ලේෂකයන් පවසන පරිදි ජ. වි. පෙ. මෙදා සිදුවූ දෙදරීම සුළුපටු එකක් නොවේ. වීරවංශ මන්තී‍්‍රවරයා පාර්ලිමේන්තුවේදී කළ විශේෂ ප‍්‍රකාශයත් සමගම ඔහුට සහාය පළ කළ පාර්ලිමේන්තු මන්තී‍්‍රවරුන් නව දෙනා ගැන ජ. වි. පෙ. නායක සෝමවංශ අමරසිංහ විවිධ ප‍්‍රකාශ කෙළේය. ඒ නව දෙනා නැවත පක්ෂයට ඒවි. මොකද වෙන්නේ කියලා ඉදිරියට බලා ගන්න පුළුවන්. ජ. වි. පෙ. නායකයා මාධ්‍ය ඔස්සේ කීවේය. එහෙත් දෛවයේ සරදමකට මෙන් එය එසේ වූයේ නැත. සිදුවූයේ ජනතා විමුක්ති පෙරමුණට මන්තී‍්‍රවරු දස දෙනකු අහිමි වීමය.මේ අතර ගිය සතියේදී දේශපාලන විචාරකයන් විමල් වීරවංශ මන්තී‍්‍රවරයාගේ ඉවත් කිරීම ගැන විවිධ අදහස් පළ කළහ. විමල් ජ. වි. පෙන් ඉවත් කිරීම මීට පෙර ජ. වි. පෙන් ඉවත් කළ සහ ඉවත් වූ නායකයන් සමග සමාන කිරීම ජ. වි. පෙ. මෝඩකමක්” දේශපාලන විචාරකයන්ගේ මතය විය. විමල් වීරවංශ මන්තී‍්‍රවරයා ජාතික නිදහස් පෙරමුණේ සභාපතිවරයා ලෙස ද පාර්ලිමේන්තු මන්තී‍්‍ර නන්දන ගුණතිලක එම පක්ෂයේ ප‍්‍රධාන ලේකම්වරයා ලෙස ද ජ. වි. පෙ. හිටපු නායකයකු වූ කමල් දේශපි‍්‍රය පක්ෂයේ ජාතික සංවිධායකයා ලෙස ද කටයුතු කරති.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=ab0805183</link>
    <topic>රනිල් නිදහසට කරුණු කිව යුතුයි</topic>
    <author/>
    <content>විරෝධතාවලින් පමණක් බලය ගන්න පුළුවන් නම් ජ. වි. පෙ. බලය අරගෙන හුඟක් කල්පිල්ලෙයාන් භීතිකාව මිසක එජාපයට පැහැදිලි තේමාවක් තිබුණෙ නෑරනිල් නිදහසට කරුණු කිව යුතුයිජාතික නිදහස් පෙරමුණ ආසන සංවිධායකයන් පත් කරයිකෘතහස්තට ළංවී හකීම් ඔක්කොම නැති කර ගනීකුකුළු - කකුළු සහ මකුළු දේශපාලනයඇමැති රාජිතදාහත් වතාවක් එක්සත් ජාතික පක්ෂය පරාජයට පත් කොට පක්ෂය විනාශයට පත් කිරීම සම්බන්ධයෙන් රනිල් වික‍්‍රමසිංහ මහතා ගෙන් නිදහසට කරුණු විමැසිය යුතු යැයි ඉදිකිරීම් හා ඉංජිනේරු සේවා ඇමැති රාජිත සේනාරත්න මහතා පවසයි.එමෙන් ම එක්සත් ජාතික පාක්‍ෂිකයින් හැකි ඉක්මනින් රනිල් වික‍්‍රමසිංහ මහතා ගෙන් නිදහස් වී පක්ෂය ගොඩ ගත හැකි නායකයකු පත් කැර ගත යුතු බවත් හෙතෙම සඳහන් කෙළේ ය.නැඟෙනහිර ඡන්දයේ දී කි‍්‍රයාකාරී සහයෝගය නො දැක්වූයේ මන් දැ යි නිදහසට කරුණු විමසමින් ලිපි එවීමට එ.ජා.ප.ය ගෙන තිබූ තීරණයට ප‍්‍රතිචාර දක්වමින් ඇමැතිවරයා මෙසේ පැවසී ය.මැතිවරණ පරාද ගණනාවක් හමුවේ පක්ෂය දිනෙන් දින දුර්වල වෙමින් පවතිද්දී ලියුම් යවමින් කාලය නාස්තිකිරීම හාස්‍යජනක කි‍්‍රයාවක් බවත් මෙහි දී වැදගත් වන්නේ පක්ෂය යළි ගොඩ ගත හැකි නායකයකු තෝරා පත් කැර ගැනීම බවත් හෙතෙම වැඩිදුරටත් කීය.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=ab0805184</link>
    <topic>ජාතික නිදහස් පෙරමුණ ආසන සංවිධායකයන් පත් කරයි</topic>
    <author>සුමේධා නවරත්න</author>
    <content>විරෝධතාවලින් පමණක් බලය ගන්න පුළුවන් නම් ජ. වි. පෙ. බලය අරගෙන හුඟක් කල්පිල්ලෙයාන් භීතිකාව මිසක එජාපයට පැහැදිලි තේමාවක් තිබුණෙ නෑරනිල් නිදහසට කරුණු කිව යුතුයිජාතික නිදහස් පෙරමුණ ආසන සංවිධායකයන් පත් කරයිකෘතහස්තට ළංවී හකීම් ඔක්කොම නැති කර ගනීකුකුළු - කකුළු සහ මකුළු දේශපාලනයසුමේධා නවරත්නජාතික නිදහස් පෙරමුණේ ආසන මට්ටමෙන් හා දිස්ත‍්‍රික්ක මට්ටමේ සියලු සංවිධායකවරුන් ඉදිරි මාස පහ ඇතුළත පත් කර අවසන් කරන බව එහි සභාපති විමල් වීරවංශ මහතා ‘සිළුමිණ’ ට පැවසුවේ ය.මේ වන විට සංවිධාන කටයුතු ආරම්භ කර ඇති බවත් විවිධ බහුජන සංවිධාන, විද්වතුන්, කලාකරුවන් සිය පෙරමුණට සහයෝගය දීමට ද එකඟත්වය පළ කර ඇති බව ද හෙතෙම පැවසී ය.පක්ෂයේ ප‍්‍රතිපත්ති සම්පාදක මණ්ඩලය ද ළඟ දී ම පිහිටුවන බැව් කියූ වීරවංශ මහතා කියා සිටියේ එහි සභාපති ධූරය බාර ගැනීමට පේරාදෙණිය විශ්වවිද්‍යාලයේමහාචාර්ය ජී. එච්. පීරිස් මහතා දැනටමත් කැමැත්ත පළ කර ඇති බවයි. ජපානයේ හා ඉතාලියේ මේ වන විට ද ජාතික නිදහස් පෙරමුණේ ශාඛා ඇති කිරීමට කටයුතු යෙදෙන බව ද වීරවංශ මහතා කීය.එමෙන් ම ඕස්ටේ‍්‍රලියාව, නෝර්වේ, නෙදර්ලන්තය, එංගලන්තය, ජර්මනිය වැනි රටවල සිටින සාමාජිකයන් ද එහි ශාඛා පිහිටුවීමට ආරාධනා කර ඇති බව ද වීරවංශ මහතා වැඩිදුරටත් ප‍්‍රකාශ කෙළේ ය.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=ab0805185</link>
    <topic>කෘතහස්තට ළංවී හකීම් ඔක්කොම නැති කර ගනී</topic>
    <author/>
    <content>විරෝධතාවලින් පමණක් බලය ගන්න පුළුවන් නම් ජ. වි. පෙ. බලය අරගෙන හුඟක් කල්පිල්ලෙයාන් භීතිකාව මිසක එජාපයට පැහැදිලි තේමාවක් තිබුණෙ නෑරනිල් නිදහසට කරුණු කිව යුතුයිජාතික නිදහස් පෙරමුණ ආසන සංවිධායකයන් පත් කරයිකෘතහස්තට ළංවී හකීම් ඔක්කොම නැති කර ගනීකුකුළු - කකුළු සහ මකුළු දේශපාලනයඅපලයට විෂ්ණු දෙවියන්ටද බටකොළ කන්නට සිදුවූ බව කියති. මීන ලග්නය හිමි විපක්ෂ නායකතුමාටත් රාවුෆ් හකීම්ටත් දැන් සිදුවී ඇත්තේ ද බට කොළ කන අපලයකි.හකීම්ද පරාජිත වූයේ විපක්ෂනායකගේ ලණුව කාලාය. ඔහු මීට මාස හතරකට පහකට පෙර තැපැල් හා විදුලි සංදේශ වශයෙන් බැබළි බැබළී සිටියේය. ඊට පසු ඇමැතිකම පමණක් නොව මන්තී‍්‍රකමද අහිමි විය.දැන් ඔහු පළාත් සභා මන්තී‍්‍රවරයෙකි. මේ සියලු අපලය හකීම්ට හිමි කළේත් තනතුරු අහිමි කළේත් කෘතහස්තමය. එක ඇමැතිකමකින් සෑහීමට පත් වීමේ පුරුද්දක් නැති හකීම්ට ඇමැතිකම අහිමි විය. පෙ‍්‍ර්මයද අහිමි විය.මෙහිදී දේශපාලනයේදී අපූරු පාඩමක් ඉගෙන ගැනීමට හැකි වෙයි. විපක්ෂ නායක සමග ගිවිසුම් ගසා දේශපාලන කුජීත භාවයට හකීම් පත් විය. විපක්ෂ නායක සමග එක් වන හැමෝටම සිදු වන්නේ හකීම්ට සිදුවූ දේමය.මෙවර ඡන්දයේදී සාස්තර බණ්ඩාර විපක්ෂනායකට ලොකු ලණුවක් දුන්නේය. එමෙන්ම ආණ්ඩුවට හූනියමක් කපන්නටය. හූනියම කළේ සාස්තර බණ්ඩාරගේ සහ රොහාන් නමැත්තකුගේ අධීක්ෂණයෙනි. හූනියම සංවිධාන කළ වජිර කළේ ගණන කපා ගැනීමය. ඔහු හැමදාමත් එසේමය. සාස්තර බණ්ඩාර ඉවරෙටම ඉවරය. ආණ්ඩුවට කැපූ හූනියම ආපසු කැරකුණේ විපක්ෂ නායකට සහ හකීම්ටය. දැන් හකීම්ට ඉතිරි වී ඇත්තේ තමන්ගේ බිරිඳ සහ ලියන ආරච්චි පමණි.පඩි උපුල් හෙවත් අග‍්‍රගණ්‍ය දේශපාලන විචාරකයා හෙවත් මිරිස වෙබ් අඩවියේ කර්තෘ උපුල් ජෝසප්ට දැන් ලියන්නට දෙයක්ද නැත. විග‍්‍රහද නැත. ඔහු විපක්ෂනායකගේ උපදෙස් පරිදි පසුගිය 14 වසරක් තිස්සේ මෝඩ විග‍්‍රහ ලියූ අතර විපක්ෂ නායක ශී‍්‍ර ලංකාවේ විශාලම තනි පක්ෂය විනාශ කරමින් සිටී.දැන් යූ. ඇන්. පී. යේ කි‍්‍රයාත්මක කැරැල්ලෙන් විපක්ෂනායකට ගැලවීමක් නැත. පක්ෂයේ නායකත්වයට උරුමකම් කියන එස්. බී. ට සහ සජිත්ට දැන් ලොකු කැරැල්ලක් සංවිධාන කිරීමට සිදුවී තිබේ.ඔවුන් දෙදෙනා කැරැල්ල සැලසුම් කරද්දී එජාපයේ තවත් මන්තී‍්‍රවරු දස දෙනෙකු ආණ්ඩුවට සහාය දීමට සාකච්ඡා කරමින් සිටිති. ඒ සඳහා දැන් සාකච්ඡා ආරම්භ කර තිබේ. මෙදා පාර නම් විපක්ෂ නායක තනතුරටත් කෙළවෙන ලකුණු පහළ වෙමින් පවතී. මේ තත්ත්වයට යටතේ කෘතහස්තට ඉතිරි වන්නේ අඛිල සහ සාගල පමණි.නැගෙනහිර පළාත් සභා මැතිවරණයෙන් පරාජයට පත්වූ විපක්ෂ නායක හෙවත් කෘතහස්තට ඡන්දයෙන් පසු යකා නැග තිබේ. ඔහු ප‍්‍රවෘත්ති සාකච්ඡාවක් කැඳවීය. ‘ලංකාදීප’ ‘දිවයින’ ‘රිවිර’ ‘දිනමිණ’ සහ ‘ද නේෂන්’ පත්තරවල ප‍්‍රධාන කර්තෘවරුන්ට බලු බැණුම් බැන්නේය.එහෙත් ඔහු ගේ බැනුම කර්තෘවරු අධෝ වාතයක් තරම්වත් ගණන් නොගත්හ. මෙසේ පත්තර කර්තෘවරුන්ට බනින්නට ගොස් හොට ඇන ගත් විපක්ෂනායකට දැන් ඉතිරිව ඇත්තේ මහාරාජා සහ ‘ඉරුදින’ පමණි. මුන් දෙදෙනා සමඟ කෙසේ ඡන්ද දිනන්නේදැයි එජාප මන්ති‍්‍රවරු ප‍්‍රශ්න කරති.ටයිම්ස් ආයතනය භාරවී ඇත්තේ රංජිත් විජේවර්ධන මහතාටය. ඔහු සමබර පුවත් පළ කරන පුවත්පත්වල අයිතිකරු බව කියති. ‘ඩේලි මිරර්’ පත‍්‍රයද ඔහුගේ පාලනය යටතේ පළවන්නකි. එහෙත් එහි කතුවරිය මාධ්‍ය සදාචාරය අකුරටම ඉටු කළේ හකීම්ට වාසි වන අන්දමටය.සදාචාරය ඒ තරමටම හිරිකිත විය. හකීම් ගේ රස රහස් සියල්ල දන්නා කතුවරිය සිය සමීක්ෂණ වාර්තා පළ කළේ නැඟෙනහිර මහ ඇමැති වන්නේ හකීම් බව කියමිනි. ජනමත විචාරණයෙන් ආණ්ඩුව ඉදිරියට ආ බව පළ විය. එහෙත් එය පත‍්‍රයේ පළ කිරීම තහනම් කළේ රංජිත් විජේවර්ධන මහතා ලෝක අමාරුවක දමමිනි.අනෙකුත් සියලු පුවත්පත් පළාත් සභා ජයග‍්‍රහණය පත්තර මුල් පිටුවල වාර්තා කළේය. එහෙත් ‘ඩේලි මිරර්’ කතුවරිය කළේ හිස්බුල්ලා සහ පිල්ලෙයාන් අතර මහ ඇමැතිකමට පොරයක් ඇති වන බව කියා කාටූනයක් මුල් පිටුවේ පළ කිරීමය. එය කළේ පරාජිත හකීම්ගේ මනදොළ පිනවීමටය. රංජිත් විජේවර්ධන මහතාණනි, ඔබේ කීර්ති නාමයට ‘ඩේලි මිරර්’ කතුවරිය හානි කළා නේද?දිනිත් චින්තක දැන් යළිත් කලවැද්දකු සේ ආණ්ඩුවට මඩ ගැසීම ආරම්භ කර තිබේ. අළු ගොඩේ සිටි ඔහු දැන් අළු ගසා දමමින් සිටී. දිනිත්ගේ බිරිඳ සේවය කරන විදේශ නියුක්ති කාර්යාංශයේ ජ්‍යෙෂ්ඨ නිලධාරියෙක් ලොකු උපදේශයක් දුන්නේය. ඒ සැමියාගේ මඩ වැඩ නිසා අනාගතයේ සිදුවිය හැකි අපහසුතාවන් ගැනය. කෙසේ වෙතත් ඉදිරියේදී දිනිත්ට සිදුවන්නේ පවුල් පිටින් රට හැර යාමටය.ආණ්ඩුවට මඩ ගසන දිනිත් චින්තක පමණක් නොව මඩ ජයතුංග කීවේද නැගෙනහිර ඡන්දයෙන් ආණ්ඩුව පරදින බවයි. මඩ ජයතුංග ‘ලංකාදීප’ කන්තෝරුවේදී ඔට්ටුවක් ද ඇල්ලුවේය. ඔට්ටුව පැරදුණේය. දැන් මුදල් ගෙවන්නට ක‍්‍රමයක් නැත. ඒ සඳහා රට ටි‍්‍රප් එකක් යන්නට ඇමැතිවරයකු ගේ සහාය ලබමින් සිටී. ආණ්ඩුවේ ඇමැතිවරුන්ට පහර දෙන - ඇමැතිවරුන් සමග රට යන ජයතුංගගේ අලුත්ම ව්‍යාපාරය ඇමැතිවරුන් සමඟ කරන සාකච්ඡා මුදලට විකිණීම බව ‘ලංකාදීප’ ප‍්‍රධාන කර්තෘ සිරි රණසිංහ මහතාගේ දැන ගැනීම පිණිස මෙහි සටහන් කරමු.නැගෙනහිර මැතිවරණ ප‍්‍රතිඵලවලින් පසු පඩි උපුල්, චින්තක, කප්පම් ලසන්ත, මඩ මාක් කෘතහස්ත හමුවූහ. දැන් නාය යමින් සිටින පක්ෂනායක පදවිය රැක ගැනීම සඳහා මේ අය සැලසුම් සකස් කර ගෙන යති. මෙහිදී කලවැදි චින්තක ‘ඉරිදා ලංකාදීප’ පත‍්‍රයේ දොඹගහවත්ත ගැන බරපතළ චෝදනාවක් කළේය. බිස්නස් කරන ගමන් දොඹයා මහින්දට කඩේ යන බව ඔහු කීය. දැන් ඔහු පත්තරෙන් පමණක් නොව රේඩියෝ එකෙන්ද කඩේ යන බව කීය.දොඹයා සහ ඔහුගේ මෝඩ යාළුවා වන රණතුංගගේ එකම කාර්යය කෘතහස්ත සර්ට මඩ ගැසීම බව චින්තක පෙන්වා දුන්නේය. මේ දෙදෙනාගේ නොයෙක් මඩ වැඩ නිසා ඉරිදා ලංකාදීපය අයාලේ යන බව මඩ මාක් කීවේය. රිවිර, දිවයින, දිනමිණ සහ ලක්බිම කතුවරුන්ට මෙහිදී ජයතුංග තදින් බැන වැද ඇත.රුවන් විජේවර්ධන හරහා දොඹගහවත්තට සහ රණතුංගට හොඳ පාඩමක් ඉගැන්වීමට පියවර ගන්නා බව මෙම සාකච්ඡාව අවසානයේදී කෘතහස්ත කීවේය.‘ඉරිදා ලංකාදීප’ පාලනය දොඹගහවත්තගෙන් ඉවත් කොට තාවකාලිකව සිරි රණසිංහ මහතාට පැවරිය යුතු බවට ද මෙහිදී යෝජනා විය. කර්තෘ පදවියට කඩවසම් තරුණයකු සොයා දීමට මාධ්‍ය නඩය කෘතහස්තට පොරොන්දු විය. එමෙන්ම ඩේලිමිරර් කර්තෘ වරියට විජය පුවත්පත් ආයතනයේ ඉහළ තනතුරක් දීමට ද යෝජනා විය. එහෙත් මිරිස වෙබ් අඩවියේ කර්තෘ උපුල්, මඩ ජයතුංග, චින්තක එයට විරුද්ධ වූහ.‘රිවිර’ සහ ‘දිවයින’ කර්තෘවරුන්ගේ පෞද්ගලික තොරතුරු සොයා ගෙන මිරිස වෙබ් අඩවියෙන් සහ ‘ඉරුදින’ පත‍්‍රයෙන් ප‍්‍රහාරයක් දීමට ද මෙහිදී කෘතහස්ත උපදෙස් දුන්නේය. එම මඩ ගැසීමේ කාර්යය ලසන්තට පැවරුණි.මෙම සාකච්ඡාව නිමාවීමත් සමගම මෙම මඩ සැලසුම ගැන කර්තෘවරුන්ට සැලවිය. කිසියම් විදිහකින් මඩ ගැහුවොත් ඊට පිළිතුරු දීමට කි‍්‍රයා කරන බව ඔවුහු කීහ. රංජන් විජේරත්න දේශපාලන විද්‍යා පීඨය බංකොලොත් කළ ආකාරයත් එහි මුදල් ගසා කෑමත් ගැන උපුල්ට එරෙහි ලිපි ගොනුවක් ‘රිවිර’ ‘දිවයින’ කර්තෘවරුන්ට මේ වන විටත් ලබාදී තිබේ.හිතවත්කමින්ලියා දන්වන වගනම්...ගස් නැති රටක එඬරු ගස්වලට සිය ශක්තිය පෙන්වීමට බාධාවක් නැත. අරටුව සහිත ශක්තිමත් ගස් ලෙස පෙනී සිටීමට තහනමක් නැත. එහෙත් කළුවර, බුරුත, වැනි දැවැන්ත ගස් තිබෙන රටක එඬරු ගස් මහා වෘක්ෂයක් සේ පෙනී සිටින්නට දැඟලීමට නම් ඉඩදිය යුතු නැත.මාණික්‍ය ගිය සතියේ පෙන්වා ඇත්තේ ද එයයි. ශී‍්‍ර ලංකාවේ සිටින දක්ෂම, පිරිසුදුම, අවංකම සෘජු පටිපත්තයෙන් හෙබි මහා දැවැන්ත චරිත වශයෙන් පෙනී සිටිමින් ගුවන් විදුලි මැදිරියකට වී රාජ්‍ය මාධ්‍යවලට සහ එහි සේවයේ නියුතු අයට හඩ්සන් සමරසිංහ සහ ෂාන් වික‍්‍රමසිංහ එල්ල කරන ප‍්‍රහාර ගැන අපි අපේ විරෝධය පළ කළෙමු.රණසිංහ පේ‍්‍රමදාස මහතා මේ රටේ ජනතාවගේ ඉෂ්ඨ දේවතාවා ලෙසත් ජනතාව සුඛිත මුදිත කළ එකම පොදු ජනතා වීරයෙක් ලෙස පිළිගැනීමට හඩ්සන් සමරසිංහට සම්පූර්ණ නිදහස තිබේ.එසේ නොකර ද බැරිය. පේ‍්‍රමදාස මහතා මාණික්‍යයට කුලී නිවාසයක් ද ලබා දුන්නේය. එය පුරවැසියකු ලෙස මාණික්‍ය සතු අයිතියකි. එසේ නිවසක් ලබා දුන් පමණින් පේ‍්‍රමදාස මහතා කරන නරක දේවල් අනුමත කරන්නට අපට නම් හිත නොදේ.මාණික්‍ය ගිය සතියේ පෙන්වා දුන්නේ මේ කරුණු ටිකයි. එහෙත් හඩ්සන් සහ ෂාන් සිය තත්ත්වය සහ වයස ගැන ද නොබලා අමු තිත්ත කුණුහරුප කතා කළහ. ඩිජිටල් තාක්ෂණය ඔස්සේ සිය වෘත්තිය මෙහෙයවන ෂාන් වික‍්‍රමසිංහ වැනි ඉංජිනේරුවකු ගුවන්විදුලි මයික්‍රෝෆෝනයක් පසුපසට වී තම දූලා, පුතාලා වැනි අයට ත‍්‍රාඩ භාෂාවෙන් බැණ වැදීම නොගැලපෙන බව පෙන්වා දිය යුතුය.ඔබ දෙපල අප ගැන මොනවා කීවත් අපි සාර්ථක පවුල් සහ මාධ්‍ය ජීවිතයක් ගත කරන්නෝ වෙමු. අපේ දරුවන් හොඳ පරිසරයක හැදුණ වැඩුණ තමන්ගේ දස්කම්වලින් ඉහළ රැකියාවලට ගිය උගත් දරුවන් බව පියකු වශයෙන් ආඩම්බරයෙන් සටහන් කරමු. ඔබ දෙපල කට අරින සෑම කුණුහරුපයක් පාසා අපි පවුලක් සේ තව තවත් ළංවෙමු. එහෙත් කුරුලු කූඩු වැනි පවුල් සී සී කඩකරන්නා සේ කැටපෝල් විදින දඩබ්බර කොල්ලන් බවට ඔබ දෙපල පත්විය යුතු නැත.අපි සාර්ථක පවුල් ජීවිත ගත කරමු. දෙවරක් විවාහ වී අධිකරණයට ගොස් හිරේ විලංගුවේ වැටුණ අය අපේ පවුල්වල නැත. දරුවන් තමාගේ නොවේයැයි ඩී.එන්.ඒ. වාර්තා ඉල්ලන පියාලා අපේ පවුල්වල නැත. නඩත්තු නඩුවලට පැටළුණ සැමියන් අපේ පවුල්වල නැත. පිස්තෝලය මේසය මත තබා පුංචි කෙල්ලන් බියට පත්කළ අයි.ආර්.සී. කාරයන් අපේ පවුල්වල නැත. මහජන දේපළ හොරෙන් භªක්ති විඳීමේ පුරුද්දක් අපේ පරම්පරාවේවත් නැත. එමෙන්ම අපි පොලීසිය සමග තරහ නැත්තෙමු. විශේෂයෙන් ඕ.අයි.සී.ලා සමගද තරහ නැත.අපේ මාධ්‍ය ජීවිතයද හරිම සුන්දරය. ආණ්ඩුවේ මාධ්‍යයක සේවය කළත් අපි අසාධාරණ ලෙස වක‍්‍රව හෝ සෘජුව ලබා ගත් දෙයක් නැත. කවුරු මොනවා කීවත් අප සේවය කරන මාධ්‍ය ආයතනය අපට උපරීම ලෙස සලකන බව නිහතමානිව කිව යුතුය.මෙහිදී හඩ්සන් සමරසිංහට ද එකක් කිව යුතුය. ඔබ මාධ්‍යවේදියෙකි. ඔබගේ කට ටිකක් හැකර වුවද ඔබට විද්්‍යුත් මාධ්‍ය මෙහෙයවීමේ හසළ දැනුමක් ඇත. ඒ නිසා ඔබට ඕනම වැඩසටහනක් ඉදිරිපත් කිරීමේ ශක්තිය සහ දැනුම තිබේ.කළයුත්තේ කට ටිකක් පාලනය කර ගැනීමය. එහෙත් ටෙලිවිෂන් තාක්ෂණය දන්නා ඉංජිනේරුවකු ළංකර ගැනීමෙන් ඔබගේ වැඩසටහන අන්තිම පහළට බසින්නේය. ඒ නිසා පුළුවන්කමක් තිබේ නම් ඉංජිනේරු මහතාට අයිති රාජකාරිය කරන්නට නිදහස් කොට මාධ්‍ය මෙහෙවර කරන්නට ඔබට හැකිවේවායි ප‍්‍රාර්ථනා කරමු.අපටත් අපගේ ආයතනවලටත් එහි ප‍්‍රධානීන්ටත් හඩ්සන් සමරසිංහ සහ ෂාන් වික‍්‍රමසිංහ කළ අපහාස පරිභව චෝදනා සම්බන්ධයෙන් අපි කිසිවක් නොකියමු. කිසිදු පදනමක් නැතිව නිර්දෝෂි මිනිසුන්ගේ චරිත ඝාතනය කිරීම මහා පාපයක් බව බුදුදහමට අනුව පෙන්වා දිය යුතුය.ඩිජිටල් තාක්ෂණය සමග ළඟින් ඇසුරු කරන ෂාන් වික‍්‍රමසිංහ නම්වූ තාක්ෂණ විද්වතා කැලෑ පත්තර සමග ඇසුරු කිරීම මහා බාල වැඩක් බවද කිව යුතුය. ඒ නිසා ෂාන් හඩ්සන් අපි දැන් වැඩිහිටියෝ වෙමු. වැඩිහිටියන් ලෙස බුදු වදනක් මෙහි සටහන් කරන්නේ නිර්දෝසි අයගේ චරිතය කෙළෙසන්නට පට්ටන්දර ගොතන අපහාස කරන අයට ලැබෙන පල විපාක බුදුන්වහන්සේ දේශනා කොට තිබේ. එම බණ කතාව මෙසේය.බුදුන්වහන්සේ දිනක් ආනන්ද හිමියන් සමග මහ මඟ වඩිමින් සිටියහ. මෙසේ වඩින බුදුහිමියෝ එක් අවස්ථාවක සිනාසුණහ. බුදුන්වහන්සේ බොහෝවිට තනියම සිනාසෙන්නේ නැත.“බුදුන්වහන්ස! ඔබවහන්සේ තනිවම සිනාසුනේ ඇයි දැයි ආනන්ද හිමියෝ ප‍්‍රශ්න කළහ.“ආනන්දය අප යන මඟෙහි කුම්භකර්ණයෙක් නිදාගෙන සිටී. සිනා ගියේ ඒ ගැනයි” බුදුන්වහන්සේ දෙසූහ.“ඔබ වහන්සේට සිනා යන්නට හේතුව“ ආනන්ද හිමියෝ විචාළහ.“ඒ කුම්භකරණයාගේ අණ්ඩකෝෂය ඉතා විශාලයි. ඔහු නිදා සිටින්නේ ද ඒ මතය” බුදුන් වහන්සේ කීහ.“එසේ අණ්ඩකෝෂය විශාල වන්නට හේතුව හිමියනි” ආනන්ද හිමියෝ කුතුහලයෙන් විමසූහ.“ගිය ආත්මයේදී නිර්දෝෂි පුද්ගලයන්ට අපහාස කිරීම චරිතය ඝාතනය කිරීම, උසුළු විසුළුවට ලක්කිරීම ආදි පාපකර්ම නිසා මේ ආත්මයේදී අණ්ඩකෝෂය විශාල වී ඉපදෙනවා ආනන්දය” බුදුන්වහන්සේ දෙසූහ.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=ab0805186</link>
    <topic>කුකුළු - කකුළු සහ මකුළු දේශපාලනය</topic>
    <author>- ගුරුන්නාන්සේ</author>
    <content>විරෝධතාවලින් පමණක් බලය ගන්න පුළුවන් නම් ජ. වි. පෙ. බලය අරගෙන හුඟක් කල්පිල්ලෙයාන් භීතිකාව මිසක එජාපයට පැහැදිලි තේමාවක් තිබුණෙ නෑරනිල් නිදහසට කරුණු කිව යුතුයිජාතික නිදහස් පෙරමුණ ආසන සංවිධායකයන් පත් කරයිකෘතහස්තට ළංවී හකීම් ඔක්කොම නැති කර ගනීකුකුළු - කකුළු සහ මකුළු දේශපාලනයපස් පංගුවයූ.ඇන්. පී. මාධ්‍ය කොලුවා ගේ හොටුපුල් විග‍්‍රහය හොඳටෝ ම බාල්දු වී ඇත. “සමහරු කියති. සමහරුන්ට අනුව මෙසේ ය. සමහරු මෙ සේ සිතති. තවත් සමහරු මෙසේ ද කියති” ආදි වශයෙන් සමහරුන් ගැන කිය කියා රනිල් ගැන සිතූ කොලුවා මෙවර ලොකු ඉස්කෝල මහත්තයාගෙන් වේවැල් පාර හත අටක් කෑ කොලුවකු ගේ තත්ත්වයට පත් වී ඇති බැව් දැනේ.හොටුපුල් කොලුවා මෙවර විග‍්‍රහ කරන්නට උත්සාහ දරා ඇත්තේ ඡන්ද මංකොල්ල ගැනයි. එහි දී ඔහු යූ. ඇන්. පී. යට දෙස් දෙවොල් තියයි. නැඟෙනහිර පරාජය ද අතීතයේ ඡන්ද මංකොල්ල කෑ නිසා ලද දෙයක් බව ඔහු කියයි. එහෙත් මෙවර සන්ධානය ඡන්ද මංකොල්ලයක් කළ බවත් එහි විපාක අනාගතයේ දී ලැබෙනු ඇතැයි යන්න කියා ගැනීමට නො හැකිව ඔහු කලිසමේ ගාංචුව තද කර ගනී.පසුගිය සතියේ විග‍්‍රහයෙන් “මහින්ද” වෙනුවෙන් සිතූූ හොටුපුල් කොලුවා මෙවර ඒවා ගැන වචනයක්වත් නො කියයි. නැඟෙනහිර ජනතාව ගෙන් තට්ටම් දෙක පුපුරු ගසන්නට තරමේ වේවැල් පාර තුන හතරක් කෑම නිසා තෙත් වූ කලිසම් කොටය තවමත් වේළී නැති ආකාරයක් ඔහු ගේ විග‍්‍රහය තුළින් මතු වී දැනේ.”ඡන්ද දූෂණය” දැන් මන්තරයකි. පරාජය වූ විට පැවසිය හැකි පහසු ම වචනය එය යි. පරාජය ආසන්නයේ ම අතේ දුරින් එම වචනය තැන්පත් වී තිබේ. සෑම පක්‍ෂයක් ම පරාජය වූ මොහොතේ ම අතපත ගා මේ වචනය අල්ලා අතට ගනී. ඊට පසු මතුරන්නට පටන් ගනී. “ඡන්ද දූෂණය, ඡන්ද මංකොල්ලකෑම, ඡන්ද පොළට කඩා වැදීම, හොර ඡන්ද දැමීම...” දිගින් දිගට ම මතුරන්නට පටන් ගනී.රනිල් මහත්තයා මෙය 17 ක් වතාවක් ම මතුරා තිබේ. 17 වැනි වතාවේ දී වත් මේ මන්තරයෙන් වැඩක් නැති බව ඔහුට වැටහී ගොස් නැත.17 වැනි පරාජය පසු කළ එ.ජා.ප. ය. මෙතැන් සිට 18 වැනි පරාජය ලබන්නට සූදානම් වෙමින් සිටී. 18 වැනි වතාවේ දී වත් ජයග‍්‍රහණයක් ලබන්නට සිතන පාටක් නැත.එසේ සිතන්නේ නම් පරණ මන්තරය තවත් වතාවක් ජප කරන්නට සූදානම් වන්නේ නැත.රනිල් මහත්තයා ශ‍්‍රී ලාංකේය දේශපාලනයේ සදාකාලික පරාජිතයා වශයෙන් අභිෂේක ලබා ඇත. 17 වතාවක් එක දිගට පරාජය වීම නිසා ලෝක වාර්තාවක් හෙවත් ගිනස් වාර්තාවක් තබා ඇත. මේ වාර්තාව බිඳ දැමීමට ලෝකයේ කිසිම දේශපාලන නායකයකුට නො හැකි වනු ඇත. මන්ද තුන් හතර වතාවක් පරාජය වූ විට එම පක්‍ෂය විසින් එකී නායකයා කනින් අල්ලා දොට්ට දමන හෙයිනි. එහෙත් ශ‍්‍රී ලංකාවේ එක්සත් ජාතික පක්‍ෂයට එය කර ගත නො හැකි අවාසනාවන්ත තත්ත්වයකට පත් ව තිබේ. ඒ නිසා විවිධ හේතු සාධක දක්වා ගනිමින් තම තමන් ගේ ම සිත් රවටා ගනිමින් දැන් 18 වැනි පරාජය සඳහා කමිස කලිසම් ඇඳීමට පෙර “ලංකෙට්” ඇඳීමට සූදානම් වෙමින් සිටී.රනිල් මහත්තයා දිගින් දිගට ම පරාජයට පත්වෙන්නේ තමන් ගේ දේශපාලනයට දිගක් පළලක් හෝ ගැඹුරක් නොමැති නිසා බැව් තේරුම් ගැනීමට එතරම් අපහසු නැත. එහෙත් ඒ බව පිළිගැනීමට ඔහු සූදානම් නැත. ඔහු වටා සිටින අන්තේවාසිකයෝ අවාසනාවන්ත රනිල් මහත්තයාට සීතාම්බර ලංකෙට් එකක් අන්දවති.මොනවා වුණත් ජේ. ආර්. ට දේශපාලන තේමාවක් තිබුණේ ය. “නිවහල් ධර්මිෂ්ට සමාජය” ඔහු ගේ තේමාව විය. “ධර්මිෂ්ටර්” යනුවෙන් ඔහුට නමක් ද පටබැඳුණු බව නො දන්නා කෙනෙක් නැත.පෙ‍්‍ර්මදාස දේශපාලනයට ද තේමාවක් තිබිණි. එය “නැති බැරි අය - ඇති හැකි අය කිරීම” නමින් හැඳින්විණි.එහෙත් රනිල් ගේ දේශපාලනයට එහෙම තේමාවක් නැත. ඔහු ගේ දේශපාලනය කේන්ද්‍ර වී ඇත්තේ කාට දැ යි ඔහු ම නො දනී.ඔහු තරුණ පරම්පරාවට ඩෝල දෙයි. බ්‍රෙස්ලට් දෙයි. චුවින්ගම් දෙයි. වගා නො කරන කුඹුරු ගොඩ කර ගන්න යැයි කියයි. ඒ අතර පතෝල, වැටකොලු අහස්යාත‍්‍රාවෙන් පිටරට යවයි. තොප්පිගල කැලෑවක් යයි කියයි. ලංකාවට ම පස් දුන් නිසා පස්දුන් කෝරළය සැදුණා යයි කියයි. ටයිකෝට් අඳී. කලිසම සහ කපටි සූට් එක අඳී. බිල් ක්ලින්ටන් වී ටීෂර්ට් අඳී. කොණ්ඩය තැනින් තැන සුදු කරයි. රබන් ගසයි. වළං පොළොවේ ගසයි. හොටු හුට්ටා වැනි අලුත් වචන හදයි.රනිල් මහත්තයා අතනින් මෙතැනින් දේශපාලනය අහුලන කුකුළු පැටියකු වැන්න. අතනට කොටයි. මෙතනට කොටයි. හාල්මැස්සන් ඔලුවක් අහුලයි. බත් ඇටයක් අහුලයි. දේශපාලන පණුවෙක් අල්ලා ගනී. (එහෙම අහුලා ගත් දේශපාලන පණුවන් දෙතුන් දෙනකු ම දැන් එ. ජා. ප. ය ටික ටික භක්‍ෂණය කරමින් සිටිති.)මොනවා වුණත් ජේ. ආර්. ගේ දේශපාලනය ව්‍යංජන බෙදූ කෑම පිඟානක් බඳු ය. එහි ජනතාවට දිරවා ගත නො හැකි වූ ව්‍යංජන තිබුණු බව ඇත්ත ය. විෂ සහිත ව්‍යංජන ද තිබුණ බව ද ඇත්ත ය.එහෙත් එය පිඟානකට බෙදා තිබුණේ ය. පෙ‍්‍ර්මදාස මහත්තයා ගේ දේශපාලනයට ද පිළිවෙළක් තිබිණි.එහෙත් රනිල් මහත්තයා ගේ දේශපාලනය කුස්සියේ දොරෙන් පිටතට සසි කළ ඉඳුල් අහුරක් වැන්න. ඔහු තැන තැන කොට කොටා යමින් දේශපාලන ඉඳුල් අහුලයි. කුකුළු අම්මා කෙනෙක් බවට පත් වී ඇත. ඔහු පසු පස යන කුකුළු පැටව් ද වෙති. අම්මා පහුරු ගා දෙන තැන්වල පැටව් ද ඉඳුල් සොයති.හිටපු ගමන් මේ කුකුළු අම්මා ගේ පළමු “කු” යන්නේ ඇද පාපිල්ල ගැලවී ගොස් කකුළු අම්මා කෙනෙක් බවට පත්වෙයි. ඉන් පසු ඔහු කෙළින් යන හැටි කියා දෙන්නට පටන් ගනී.ලංකාදීපය වට කරමින් නිදහස් මාධ්‍යයක් කරන හැටි කියා දෙයි. කර්තෘ සංසද නිලධාරීන්ට බැන වදිමින් මාධ්‍යවේදීන් ගේ නිදහස ගැන කතා කරයි.ඒ අනුව කිරිඇල්ල වැනි කකුළු පැටව් ද කකුළු අම්මා මෙන් ම කෙළින් යති. ප‍්‍රවෘත්ති සාකච්ඡා තියමින් මාධ්‍යවේදීන්ට උපදෙස් දෙයි.කුකුළෝ ද කකුළුවෝ ද දැන් 18 වැනි පරාජය ලබන්නේ කෙසේ දැ යි මේ දිනවල කතිකා කරති.අවාසනාව හෙවත් ඛේදවාචකය නම් මේ දේශපාලන කුකුළන් සහ කකුළුවන් සමග සැබෑ එ.ජා.ප. පාක්‍ෂිකයන්ට ද 18 වැනි පරාජය අත් විඳින්නට සිදුවීම ය.එස්. බී. මල්හතේ කතාවක් කියයි. එනම් තමාට ප‍්‍රචාරය භාර දුන්නා නම් නැඟෙනහිර ජයග‍්‍රහණය කරන බව ය.මෙහෙම කියන්නේ එ.ජා.ප. යේ ජාතික සංවිධායකවරයා ය. බලාගෙන ගියාම ජාතික සංවිධායකවරයා පැත්තකින් තබා පක්‍ෂය ගමන් යයි. මහා පක්‍ෂයකට ගිය කල!එස්. බී. ට කවුදෝ ඔටුන්නක් දැම්මේ ය. ඒ “ඡන්ද මැෂිම” කියා ය. මේ ඡන්ද මැෂිමත් පසුගිය මැතිවරණයෙන් ආවේ නුවරඑළියේ අග්ගිස්සේ එල්ලිලා ය.එස්. බී. ට ඇත්තේ කකුළු දේශපාලනයක් ද? කුකුළු දේශපාලනයක් දැ යි සොයා බැලීම වටී. සමහර විට එය මකුළු දේශපාලනයක් විය හැකි ය. තමන් ම දැලක් වියා එහි කවුරුන් හෝ පැටළෙන තෙක් බලා සිටින දේශපාලනයක් විය හැකි ය.- ගුරුන්නාන්සේ</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=af0805181</link>
    <topic>පිඬු සිඟා වඩින මහ මඟ ට මෙත් කරුණා වැසි වසී</topic>
    <author/>
    <content>පිඬු සිඟා වඩින මහ මඟ ට මෙත් කරුණා වැසි වසීඅමාදහර අනුග‍්‍රාහකත්වය හේලීස් සමූහ ව්‍යාපාරයෙන්නටුවෙන් ගැලවූ මල් කැකුළක්මහත්තයා එදා ගියේ තාත්තයි දරුවනුයි හොඳින් බලාගන්න කියලයිරුසියාවෙන් අපට තවත් පාඩමක්සංවර්ධනය පිළිබඳ බෞද්ධ චින්තනයදයාව කරුණාව මෛති‍්‍රය අවිහිංසාව රටට අවශ්‍ය යුගයක් උදාවී ඇත. මෛති‍්‍රයෙන් හදවත් පුරවා ගැනීම මින් ප‍්‍රධානය. අවිහිංසාව දහමේ තේමාවය. බුදුන් වහන්සේ සියලු සත්ත්වයාටම මෛති‍්‍ර කළ සේක. එසේ මෛති‍්‍ර කරන්නැයි තම අනුගාමිකයන්ට ඉගැන්වුසේක. මෛති‍්‍රය හා අවිහිංසාව මේ දහම් දිවයිනේ පැවතෙන්නේදැයි විමසා බැලිය යුතුය.මායිම් ගැටුම් ජාතින් අතර ගැටුම් මෙන්ම ජනවාර්ගික ගැටුම් නිසා ජනතාවගේ සිත් සතන් වලින් අවිහිංසාව ගිළිහි ගොස් ඇත. නොසන්සිඳෙන තෘෂ්ණාව සහ මමත්වය නිසා ඇන කොටාගැනීම තවමත් එලෙසම පවතිනු ඇත. පුද්ගලයා පමණක් නොව මුළු සමාජයම මුළු රටම පරිහානියට පත්වීම නොවැළක්විය හැකි බවට ඒත්තු ගැන්වී ඇත.ඈත අතීතයේ බුදු පසේබුදු මහ රහතන් වහන්සේලා ගෙයින්ගෙට වැඩමවමින් දේශනා කළ නිර්මල බුදු ධර්මය යළි ගම් නියම් ගම් වැසියන්ගේ සිත්සතන්වලට ඇතුල් කරලීමෙන් අවිහිංසාව මෛති‍්‍රය ඇතිකරලීම සඳහා ශී‍්‍ර ලංකා අවිහිංසාවාදී සංවිධානය අඩිතාලමක් දමා ඇත. එහි මූලික පියවර අනුරාධපුර දිස්ති‍්‍රක්කයේ ගලෙන් බිඳුණුවැව ග‍්‍රාමයෙන් ආරම්භ කෙරිණ. භික්ෂුන් වහන්සේ දෙසිය නමක් ගෙන් ගෙට වැඩම කරමින් එදා බුදු පියාණන්ගේ ධර්ම ප‍්‍රචාරක වැඩපිළිවෙළ සිහිපත් කරමින් පිණ්ඩපාතය සඳහා වැඩියහ.ගෙන්ගෙට වැඩම කරමින් පිණ්ඩපාතය ලබා ගැනීම අද බෞද්ධ සමාජයේ බොහෝ දුරට බැහැරව යන ලක්ෂණයක් ලෙස දකින්නට හැකි වුවත් එදා ඈත අතීතයේ මහා සංඝරත්නය ආහාර වේලක් ලබා ගත්තේ පිණ්ඩපාතයේ යෙදී මෙනි. ඒ බව යළි සිහි කරමින් දෙසිය නමකට අධික සංඝරත්නය පිඬුසිඟා වඩිද්දී සැදැහැවතුන් උන් වහන්සේලාට දාන පූජා කළහ. ගිහි පැවිදි විශාල පිරිසකගේ සහභාගිත්වයෙන් පැවැති මෙම පුණ්‍ය කර්මය අවසානයේදී එක්තැනකට එක්කාසු වූ උන්වහන්සේලා බුද්ධ ධර්මයේ අගය ඔවුනට කියාපෑහ. අවිහිංසාව මෛති‍්‍රය පිළිබඳ අගය දෙසූහ. සත්ව හිංසාවෙන් වැළැකීම මස්මාංශ අනුභවයෙන් තොරව ජීවත් විය හැකි අන්දම ඔවුනට කියා දුන්හ.අනුන්ගේ මස් ආහාරයට ගැනීමට පුරුදු වුණු අපගේ සිත්වල කරුණාවක් මෛති‍්‍රයක් ඇති වන්නේ නැහැ. කරුණාව මෛති‍්‍රය තියෙන අය කිසිදා සත්ත්ව මාංශ අනුභව කරන්නේ නැහැ.සෑම සතෙක්ම තම ප‍්‍රාණයට ආදරෙයි. මරණ බිය කාටත් පොදුයි. මරණ බිය අපට හොඳ හැටි දැකගත හැක්කේ ගව ඝාතකාගාරයකට ගිය විටයි. දුක වේදනා විදිමින් යන ගවයන්ගේ මාංශ ආහාරයට ගන්නා මිනිසුන්ගේ සිතේ අනුකම්පාවක් නැද්ද?“අවිහිංසාව ආරම්භ කළ යුත්තේ පළමු කොට තම නිවෙසින්ය. පළමුව තම මවුපියන්ට, සහෝදර සහෝදරියන්ට මෛති‍්‍ර කළ යුතුය. ඒ මෛති‍්‍රය අසල්වැසියාගේ සිට ගමරට ලෝකය දක්වාම පතුරුවා හැරිය යුතුය.” උන්වහන්සේල මෙසේ දේශනා කළහ. පිණ්ඩපාතය ලබමින් මෙලෙස ධර්මය දෙසමින් බුද්ධිමත් සමාජයක් ගොඩනැගීම මෙම කාර්යභාරයේ අරමුණය.මිනිසා මස් මාංශ ආහාරයෙන් මුදා ගැනීම ශී‍්‍ර ලංකා අවිහිංසාවාදි සංගමයේ ප‍්‍රධාන අරමුණකි. මස්මාංශ අනුභවයේ අහිතකර බව ආගමික වශයෙන් මෙන්ම විද්‍යාත්මක වශයෙන් ද සෞඛ්‍ය විද්‍යාත්මකව ද අවබෝධ කරවීම මෙහි මූලික සිද්ධාන්තයයි.ජාතික වශයෙන් මෙම වැඩපිළිවෙළ පාසල් දහම් පාසල් මෙන්ම තරුණ වැඩිහිටි සියලුම වට්ටම් අතරේම දියත් කර ඇති අතර පාසල් වැඩසටහන් ඉතාමත් ඉහළ මට්ටමකින් පැවැත්වෙන බව අවිහිංසාවාදී සංගමය කියයි. දැනටමත් ලක්‍ෂ පහමාරක පමණ පාසල් සිසු සිසුවියන් දැනුවත් කර ඇති බව කියන එහි ජාතික සංවිධායකවරයා මින් ලක්‍ෂ තුනක් පමණ ඔවුන් දැනටමත් නිර්මාංශ ජීවිතයක් ගත කිරීමට පටන්ගත් බවට තමාට දන්වා ඇති බවද කියයි.පිඬුසිඟා වඩිමින් ගෙයින් ගෙට යන ස්වාමින්වහන්සේලා මාර්ගයෙන් ද මෙම නිර්මාංශ වැඩපිළිවෙළ ගැන කරුණු පහදා දී මිනිහා මස්මාංශ වලින් මුදා ගැනීම අරමුණ බවද කියති.සංවිධානයේ නිර්මාතෘ ප‍්‍රවීණ දේශක විශ්වකීර්ති සිසිර චන්ද්‍ර වීරක්කොඩි මෙන්ම එහි ජාතික සංවිධායක නිහාල් විජේරත්න මහතාට අමතරව ප‍්‍රවීණ දේශක පිරිසක් ද මෙම දැනුවත් කිරීමට එක්වී සිටීම විශේෂ ලක්ෂණයකි.ශී‍්‍ර ලංකා අවිහිංසාවාදි සංගමය සත්ව අවිහිංසාව මඟින් නිර්මාංශ සමාජයක් ඇතිකරලීමේ මූලික අඩිතාලම දැනටමත් දමා අහවරය. පාසල් දරුවන් සියයට 50 කට වැඩි පිරිසක් දැනටමත් නිර්මාංශ ජීවිතයකට යොමුකරලීමට ද අවිහිංසාවාදි සංවිධානයට හැකිවී ඇත.ගිහියන්ට අමතරව භික්ෂුන් වහන්සේ 850 නමකට ආසන්න සංඛ්‍යාවක් දැනටමත් මෙම සංගමයේ සාමාජිකත්වය ලබා ඇත. එලෙස සාමාජිකත්වය ලැබුවන් ගමින් ගමට කරන දැනුවත් කිරීම් හේතුවෙන් තවත් භික්ෂුන්වහන්සේලා පන්සිය නමක් උතුම් වෙසක් පොහෝ දින අවිහිංසාවාදි සංගමයේ නව සාමාජිකත්වය ලබාගනු ඇත. ඔවුන් මගින් ගමින් ගමට ගොස් මෛති‍්‍රය, අවිහිංසාව, සත්ව හිංසාව පිළිබඳ දැනුම්වත් කිරීම සංවිධානයේ බලාපොරොත්තුව බව අවිහිංසාවාදි සංගමයේ ජාතික සංවිධායක නිහාල් විජේරත්න මහතා කීය.“බෞද්ධ සමාජයෙන් බැහැරව ඇති පිණ්ඩපාතය සඳහා වැඩම කරවීම යළි කි‍්‍රයාත්මක කිරීම එලෙසම මහ සඟරුවනට දානමය දෑ පිළිගැන්විය යුතු ආකාරයත් මුළු මහත් සමාජයට පෙන්වීම සඳහා මෙම උතුම් පුණ්‍ය කර්මය කි‍්‍රයාවට නැංවීම මගේ බලාපොරොත්තුවයි.” විජේරත්න මහතා කීය.දෙවෙනි අදියර වෙසක් සතිය නිමිති කොට අනුරාධපුර කැකිරාව ප‍්‍රදේශයෙන් අරඹනු ඇත. මෙත්සිත් පතුරමින් මෛති‍්‍ර ධර්ම යාත‍්‍රාවක් ලෙස මහ සඟරුවන ගමින් ගමට වැඩම කරවීම මෙහිදි සිදු කෙරෙනු ඇත. අවිහිංසාවෙන් මෛති‍්‍රයට පා තබමු හා බුද්ධිමත් සමාජයක් ගොඩනගමු යන තේමාව ඔස්සේ වැඩසටහන් දහසක් දිවයින පුරා පිහිටි පන්සල්, පාසල්, දහම් පාසල් මුල් කරගෙන වෙසක් සතිය කි‍්‍රයාත්මක වනු ඇත.ගිහිපැවිදි පිරිස අතරට පන්සියයකට අධික මහ සඟරුවන ද එක්වීමට සූදානමින් සිටින බවත් එහි මංගල අවස්ථාව සනිටුහන් කරමින් මහනුවර පිළිමතලාව නිග්ගොතකෙත මහපිරිවෙනේදි පනස් නමකට අධික මහ සඟරුවන අනුශාසක පදවි ලබමින් මෙලෙස එක්වීම ද මෙහිදි දැකිය හැකි විශේෂත්වයකි. හඟුරන්කෙත ශී‍්‍ර සද්ධර්මෝදය මහ පිරිවෙන, පොල්පිතිගම ශි‍්‍ර කුසිනාරාමය ප‍්‍රධාන කොට ගම්පහ, වෙන්නප්පුව, මීගමුව තංගල්ල ආදි ප‍්‍රදේශ රැසක මහ සඟරුවන ද මෙම ධර්ම යාත‍්‍රාවට එක්වීමට නියමිතය.මෙම පුණ්‍ය කර්මය ජාතික මට්ටමින් ශී‍්‍ර ලංකාව පුරාම ගෙනයාමට ශී‍්‍ර ලංකා අවිහිංසාවාදි සංගමයේ ජාතික සංවිධායක දේශමාන්‍ය නිහාල් විජේරත්න මහතා කියයි. දේශමාන්‍ය දේශකීර්ති ආචාර්ය සිසිර චන්ද්‍ර වීරක්කොඩි මහතා සංවිධානයේ සභාපතිත්වය දරනු ඇත. එලෙසම මහා සංඝරත්නයේ සහභාගිත්වයෙන් මහා මෛති‍්‍ර ධර්ම සංගායනාවක් පැවැත්වීමට ද ශී‍්‍ර ලංකා අවිහිංසාවාදි සංවිධානය ඉදිරියේදි කටයුතු කිරීමට අදහස් කරන බවද විජේරත්න මහතා කීය. එහි පෙර ගමනක් හැටියට මෙම ධර්ම යාත‍්‍රාව සංවිධානය කරන බවද හෙතෙම පැවසීය.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=af0805182</link>
    <topic>අමාදහර අනුග‍්‍රාහකත්වය හේලීස් සමූහ ව්‍යාපාරයෙන්</topic>
    <author>රමණී සුබසිංහ</author>
    <content>පිඬු සිඟා වඩින මහ මඟ ට මෙත් කරුණා වැසි වසීඅමාදහර අනුග‍්‍රාහකත්වය හේලීස් සමූහ ව්‍යාපාරයෙන්නටුවෙන් ගැලවූ මල් කැකුළක්මහත්තයා එදා ගියේ තාත්තයි දරුවනුයි හොඳින් බලාගන්න කියලයිරුසියාවෙන් අපට තවත් පාඩමක්සංවර්ධනය පිළිබඳ බෞද්ධ චින්තනයදෙදහස් පන්සිය පනස් දෙවැනි ශී‍්‍ර සම්බුද්ධ ජයන්තිය යෙදෙන වෙසක් පුර පසළොස්වක පෝ දිනය නිමිති කර ගෙන සීමාසහිත එක්සත් ප‍්‍රවෘත්ති පත‍්‍ර සමාගම හත්වැනි වරටත් සංවිධානය කරන අමාදහර වෙසක් සදහම් කලාපය මෙවරත් අති උත්කර්ෂවත් ලෙස පැවැත්වේ.ඩී. ආර්. විජයවර්ධන මාවත, විදුලි බල මණ්ඩලය, ශී‍්‍ර සම්බුද්ධාලෝක විහාරය, කොටුව පොලිසිය දක්වා ප‍්‍රදේශ ආවරණය වන පරිදි මෙවර අමාදහර වැඩ සටහන කි‍්‍රයාත්මක වේ. එහි අනුග‍්‍රාහක දායකත්වය හේලීස් පිලිප්්ස් සමූහ ව්‍යාපාරයෙනි.19, 20, 21 යන තෙදින පුරා කි‍්‍රයාත්මක වන අමාදහර වෙසක් සදහම් කලාප පරිශ‍්‍රයේ බුද්ධාලම්භන පී‍්‍රතිය වඩවන වැඩ සටහන් රැසක් ඉදිරිපත් කැරේ. වඩාත් සුවිශේෂී වන්නේ දහනව වැනි වරට සංවිධානය කරනු ලබන වෙසක් පහන් කූඩු තරගයයි. මේ තරගයට විවිධ ප‍්‍රදේශවලින් ඉදිරිපත් වන තරගකරුවන්ට ත්‍යාග සහ සහතිකපත් ප‍්‍රදානය සඳහා වෙන් කර ඇති මුදල රුපියල් හත් ලක්ෂ විසි දහසකි. පළමු ත්‍යාගය සඳහා රුපියල් ලක්ෂ දෙකක් ද, දෙවැනි ත්‍යාගය සඳහා රුපියල් එක් ලක්ෂ පනස් දහසක් ද තෙවැනි ත්‍යාගය සඳහා රුපියල් ලක්ෂයක මුදලක් ද පිරි නැමේ. සිව්වැනි ත්‍යාගය රුපියල් හැත්තෑපන් දහසකි. පස්වැනි ත්‍යාගය රුපියල් පනස් දහසකි. හයවැනි ස්ථානයේ සිට දහවැනි ස්ථානය දක්වා ත්‍යාග මුදල රුපියල් දස දහස බැගිනි.එකොළොස්වැනි ස්ථානයේ සිට පහළොස් වැනි ස්ථානය හිමි කර ගන්නා තරග කරුවන්ට රුපියල් පන්දහස බැගින් මුදල් ත්‍යාග පිරිනැමෙන අතර සහභාගි වන සියලුම තරගකරුවන්ට ද ත්‍යාග සහ සහතික පත් පිරිනැමේ.ලේක්හවුස් ආයතනය ඉදිරිපිට ප‍්‍රසංග වේදිකාවේ ලේක්හවුස් බොදු ගී කණ්ඩායම සහ අවට රාජ්‍ය ආයතනවල බොදු ගී කණ්ඩායම් ඉදිරිපත් කරන බුදුගුණ ගී සරණිය, ටවර්හෝල් පදනම ඉදිරිපත් කරන බෞද්ධ නෘත්‍ය ගී ප‍්‍රසංගය, බෞද්ධ කතා වස්තූන් පදනම් කර ගත් අම්බලන්ගොඩ පාරම්පරික රූකඩ සංදර්ශන ඇතුලු විශේෂ වැඩ සටහන් රාශියක් සදහම් කලාප පරිශ‍්‍රයේ දී දැක බලා ගත හැකිය.මේ සියලු වැඩ සටහන් සජීවිව විකාශය වන්නේ ස්වාධීන රූපවාහිනිය සහ ලක්හඬ ගුවන් විදුලියෙනි. ඒ වැඩ සටහන් විකාශය සඳහා ඉදිවන විකාශන මැදිරිය ද අමාදහර සදහම් කලාප පරිශ‍්‍රයේ ම ඉදිවීම විශේෂත්වයකි.වෙසක් මිහිර නැරඹීම සඳහා පැමිණෙන බැතිමතුන් ගේ විඩාව, පවස නිවන්නට වන දන්සල් ද බොහෝ ය. ලේක්හවුස් බෞද්ධ සංගමයේ කොත්තමල්ලි දන්සල, රාජ්‍ය හා වාණිජ ආයතනවල දන්සල් ද ඒ අතර වේ.මෙවර අමාදහර වෙසක් සදහම් කලාපය විදුලි ආලෝකයෙන් වර්ණවත් කර අනුග‍්‍රාහක දායකත්වය සපයමින් ලේක්හවුස් ආයතනය හා අත්වැල් බැඳ ගත්තේ හේලිස් පිලිප්ස් සමූහ ව්‍යාපාරයයි. වසර 125 ක් පැරැණි හේලීස් සමූහ ව්‍යාපාරය මෙරටට පිලිප්ස් බල්බ් ආනයනය කර බෙදා හරී. ලංකාවේ පැරණිතම පුවත්පත් ආයතනය සහ පැරණිම වෙළෙඳ ආයතනයක් සමඟ වූ මේ සුසංයෝගය මෙහි දී වඩාත් වැදගත් වනු ඇත.විශිෂ්ට තත්ත්ව පාලනය යටතේ වෙළෙඳපලට ඉදිරිපත් කරන පිලිප්ස් විදුලි පහන් ලොව ප‍්‍රමුඛතම විදුලි පහන් ලෙස සැලැකේ. පාරිභෝගිකයාට සියයට අසූවක විදුලියක් ඉතිරි කර දෙන ප‍්‍රතිදීප්ත (සී. එෆ්. එල්.) විදුලි පහන් ගෙන්වා බෙදා හරින්නේ හේලීස් සමූහ ව්‍යාපාරය පමණි.අපේ රටේ පමණක් නොව ලොව බොහෝ රටවල ද පිලිප්ස් නාමයට ඇත්තේ ඉහළ පිළිගැනීමකි. දිල්ලි නගරයේ රෙඩ්පෝට්, අයිෆල් කුළුණ, ඕස්ටේ‍්‍රලියාවේ ඔපෙරා හවුස් වැනි ස්ථානවල ද විදුලි ආලෝකය සැපයෙන්නේ පිලිප්ස් විදුලි පහන්වලිනි. චීනයේ බීජිංවල ඔලිම්පික් කී‍්‍රඩාංගණ 14 න් 12 ක්ම ආලෝකවත් කරන්නේ පිලිප්ස් විදුලි පහන් ය.දළදා මාලිගාව මෙන්ම කොළඹ නගරයේ ඉහළ පෙළේ ආයතන රැසක භාවිතයට ගැනෙන්නේ පිලිප්ස් විදුලි පහන් ය. හේලීස් සමූහ ව්‍යාපාරය පවසන්නේ ඉදිරියේදී රටපුරා විවිධ පූජනීය ස්ථානවලට නව ආලෝකයක් ලබා දෙමින් කැපී පෙනෙන වෙනසක් ඇති කිරීම සඳහා පිලිප්ස් විදුලි පහන් ලබාදීමට කටයුතු කරන බවයි.මේ අනුව අමාදහර වෙසක් සදහම් කලාපයට ප‍්‍රථම වරට අනුග‍්‍රාහක දායකත්වය සපයන හේලීස් සමූහ ව්‍යාපාරයේ ප‍්‍රාර්ථනය පිලිප්ස් විදුලි ආලෝකයෙන් මේ සුවිශේෂී වැඩ සටහනට නව එළියක් නව ජීවයක් ලබා දීමයි.රමණී සුබසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=af0805185</link>
    <topic>නටුවෙන් ගැලවූ මල් කැකුළක්</topic>
    <author>උපාලි සමරසිංහ</author>
    <content>පිඬු සිඟා වඩින මහ මඟ ට මෙත් කරුණා වැසි වසීඅමාදහර අනුග‍්‍රාහකත්වය හේලීස් සමූහ ව්‍යාපාරයෙන්නටුවෙන් ගැලවූ මල් කැකුළක්මහත්තයා එදා ගියේ තාත්තයි දරුවනුයි හොඳින් බලාගන්න කියලයිරුසියාවෙන් අපට තවත් පාඩමක්සංවර්ධනය පිළිබඳ බෞද්ධ චින්තනයඑපා කියා කෑ ගසද්දීත් බස් රථය පස්සට ගත්තා. එතකොටම දැරිය රෝදයට යට වුණා.’ මේ පුවත්පත් සිරස්තලය ළඟ මගේ දෑස නැවතුණේ ඉබේටම. ඒත් එක්කම හදවත අස්සෙන් පුපුරු ගහපු රිදුමක් උණුසුම් සුසුමක් වෙලා මුවින් පිටවුණා.මේ පුංචි හිරිමල් කැකුළ උගත්තෙ වැල්ලවත්ත ලෝරන්ස් විදුහලේ. මොරටුමුල්ලෙ ඉඳන් අම්මයි තාත්තයි එක්ක මෝටර් සයිකලයෙන් මේ සමනලිය පාසල් යන්නෙ හරිම සතුටින්. කවරදාවත් ඇයව ඕනෑවට වඩා ගැස්සෙන්නවත් තාත්තා බයිසිකලය පදින්නෙ නෑ. කෙල්ලට යම්තම් අවුරුදු හයක් පිරුණා විතරයි.මිනිසුන්ගෙ ජීවිත ගැන හිතන්නෙ නැති ප‍්‍රයිවට් බස් රියැදුරොත් පාරෙ ඉන්නවා. පියාගෙ මෝටර් සයිකලය රාවතාවත්තට දැම්මා විතරයි. පිටුපස්සෙන් ඇවිත් මිනීමරු ප‍්‍රයිවට් බස්කාරයා මේ සයිකලය හැප්පුවා.ඒ පියාට ඇහුණෙ සද්දෙ විතරයි. පිටුපස්සෙ හිටපු බිරිය පැත්තකට වීසි වෙලා. කැකුළ හිටියෙ රෝදය යට. රෝදයට හරි කෙළින් ඒ මුහුණ වැටුණෙ. මිනිස්සු කෑ ගැහුවා බස් එක පස්සට ගන්න එපා කියලා. ඒත් මේ කාලකණ්ණි මනුස්සයා ඒ හඬ ඇහුවෙ නෑ. බසය පස්සට ගත්තා. රෝදය මුහුණ කෙළින් එනකොට ක්ලාන්ත දැරියට මොනවා හිතෙන්න ඇද්ද? ඔළු කට්ට පුපුරලා කෑලි කෑලි සී සී කඩ.මේ සිද්ධියෙන් ප‍්‍රකට වන්නෙ මොකක්ද? අර විදියට මැරෙන්න ඒ පුංචි කැකුළ කළ වරද මොකක්ද? තමන්ගෙ සුජාත දු ක්ලාන්තව ඉන්දැද්දි ඔළුව උඩින් රෝදය යන හැටි බලන්න ඒ තාත්තාට සිද්ධ වුණේ ඇයි?මේ වගේ විසඳුමක් නැති ප‍්‍රශ්න රාශියක් මගෙ ඔළුව අවුල් කළා.මිනිස්සු කාලකණ්ණි විදියට හම්බ කරනවා. පාරෙ තියෙන ජීවිත ගැන නොහිතා රිය ධාවනය කරනවා. රුපියලේ දෙකේ කෑලි වලට පාර පුරා ‘රේස්’.නොමිනිස්කම් දෝරේ ගලා ගිහින්. ආබාධිත මනුස්සයෙක් සීනුව නාද කරන්න කීවාමත් කුඩවලින් ඇස්වලට ඇනලා ගහලා මරන්න තරම් මේ බස් කොන්දොස්තරලා සාහසික වෙලා. දැන් කි‍්‍රයාත්මක වෙන්නෙ ප‍්‍රයිවට් බස් රියදුරන්ගෙ හා කොන්දොස්තරලාගෙ ත‍්‍රස්තවාදය ද!මිනිත්තුවක් ඉවසුවා නම් අර අහිංසක මල් කැකුළ තවමත් ජීවත් වෙනවා. එයා වාහනය පස්සට ගත්තෙත් තක්කඩිකමට. මේ අහිංසකාවියගේ මරණය තවත් එක් අවස්ථාවක් විතරයි. මේ වගෙ තවදුරටත් ජීවිත නැති කරන්න එපා. උතුරේ ත‍්‍රස්තවාදයටත් වඩා මේ ප‍්‍රයිවෙට් බස් ත‍්‍රස්තවාදය දැන් මිනිසුන්ට කරදරයි.මෙන්න! අපූරු වෙළෙඳ දැන්වීමක්. සාමාන්‍යයෙන් වෙළෙඳ දැන්වීමක් දැක්කම අපේ හිත් ඉකි ගසන්නෙ නෑ. ඒත්, මේ වෙළෙඳ දැන්වීම එහෙම පිටින්ම හිත් සසල කරනවා. ඒකෙ තැවැරිලා තියෙන්නෙ උතුරන ආදරය, දයාව, මිනිස්කම.පුවත්පතේ කොලම් දෙක හමාරක පමණ පළල අඟල් 3 ක් පමණ උස ඡායාරූපයක්. සිරස්තලයකුත් තිබුණ. “මෙයා සොයා දෙන්න! ත්‍යාග මුදල් තවදුරටත් වැඩි කරනු නොලැබේ. ත්‍යාගය රුපියල් 30,000” කියලා. ඒකෙන් පෙනෙන්නෙ මීටත් කලින් මේ දැන්වීම ත්‍යාග මුදල අඩුවෙන් දාලා පළ කරලා තියෙනවා.මේ ඡායාරූපයේ ඉන්නෙ බල්ලෙක්. එයා සමාජ අභිමානය පෙන්වන උසස් කුලයේ ඇල්ශේෂන්, ජර්මන් ෂෙපර්ඩ්, පොමනේරියන්, බුල්ඩෝග් වැනි සතෙක් නම් නොවේ’ එයා වල්ශේෂන්. සාමාන්‍ය කටවහරට අනුව වල් බල්ලෙක්. යටින් මෙහෙම තොරතුරකුත් තිබුණ. සතාගේ වර්ණ, වයස ලියලා ෆැක්ස්, ඊ මේල් ලිපින දුරකථන ආදී අංක දමලා සතා හමුවුණොත් ආහාර හා නවාතැන් දීලා ඡායාරූපයක් අරගෙන එවන්න කියලත් තිබුණ. ඒ අයට ත්‍යාගය හිමිකර දෙන්න සූදානම් බවත් පළවුණා.තමන්ගෙ දරුවන් ඉස්පිරිතාලවල මහල්වලින් බිමට වීසි කරන මවුවරුන් ඉන්න රටක තමන්ගෙ නැතිවු බල්ලා සොයා ගන්නට මේ මිනිස්සු දරන වෑයම බලන්න. මේක තමයි මිනිස්කම! මේ දැන්්වීම දෙපාරක් පළකරන්න අඩුම තරමේ 40,000 ක් වත් වැයවන්න ඇති. ත්‍යාග මුදල දුන්නාම 70,000 ක් වේවි.ඒත් මේ මිනිස්සු තමන්ගෙ සතුට, දුක, කඳුළ, හදගැස්ම හොයාගෙන අදත් මේ විදියට දැන්වීම් පළ කරනවා. ඒ අය මේ සතා හදලා තිබෙන්නෙ දරුවෙක් වගේ. මෙවැනි සුන්දර හදවත් ලෝකෙ තව තවත් පහළ වෙනවා නම් ලෝකය මීට වඩා හරිම සුන්දර තැනක් වේවි.බස් රියේදී තරුණියට අතවර කිරීමට එරෙහි වු මගියා පිහි ඇනුම් කා රෝහලේ” වෙසක් පුර හඳට මුවා වෙලා මේවා ලියන්නත් හොඳ නෑ. ඒත් මේ සිරස්තලය ළඟ මගේ හිත තරමක් කලබල වුණා.සිවුදරු පියෙක් කොළඹින් ගුවන්තොටුපළ යන බසයකට ගොඩවුණෙ තම දරු පැටවුන්ට වෙසක් කූඩු හදන්න බට කීපයක් ද පොදී බැඳගෙන. ටික දුරක් යනවිට සුකුමාර යෞවනයේ රුව ගුණ ඇති ලලනාවක් බස් රථයට ;ගාඩවුණා. තවත් ටිකක් දුර ගියාම අමුතු තාලේ හිසේ ජෙල් එහෙම ගා ගත් ‘රිලාකට්’ කොණ්ඩය කපපු තරුණයෙක් මේ බසයට නැඟලා තරුණිය ළඟින් වාඩි වුණා. ඉඳගත්ත වෙලාවෙ ඉඳලම එයා අර සුන්දර තරුණිය අතපත ගානවා. ඇගේ හිරි ඔතප් බිඳිනවා. තරුණිය ලජ්ජාවෙන් ඇඹරෙනු සිවුදරු පියා බලා හිටියෙ ඉවසගන්න බැරිව. තරුණිය කෑ නොගසා සිටීම තමන්ගෙ අමනකමට ඉඩදුන්නයි කියලා හිතන අර තරුණයා තමන්ගෙ නොපනත්කම් තවත් වැඩි කළා. බැරිම තැන තරුණිය කෑ ගසන්න පටන් ගත්තා. සිවුදරු පියා තමන්ගෙ දරුවො ගැන කියලා මේ වාගෙ අසංවර වැඩ කරන්න එපා කියලා තරුණයාට තරවටු කළා. වරද කළත් අර නොසන්ඩාල තරුණයා සිවුදරු පියාට කුණු හරුපයෙන් බනින්න පටන් ගත්තා. අවසානයේ මහබාගෙදි බස් රථයෙන් බැහැපු සිවුදරු පියාට අර තරුණයා පිහි පහරවල් කීපයක් ඇන්නා. ඇනපු ගමන් මිනිහත් මාරුවුණා. වාසනාවකට අර සත්පුරුෂයා මළේ නෑ. එයා තවමත් රෝහලේ.මේ සිද්ධිය යට තිබෙන්නෙ අපේ සමාජය කෙතරම් කුහකද! අසාධාරණද? තමන්ට කරදරයක් වනතුරු වටපිටාව ගැන කිසිම හැඟීමක් නෑ නේද? කියන එකයි. ඒකට විරුද්ධව නැගිටින මිනිහා හැමදාම තනි වෙනවා.මේක පෞද්ගලික බස් රථයක්. මේ බසයේ කොන්දොස්තර මොනවාද කළේ? කාන්තාවෝ මේ බස් රථයෙ හිටියා. ඒ අයට තරුණියගෙ හඬ ඇහුණෙ නෑ. මහත්වරුන් හිටියා. තමන් ගේ මහත්මාකම ප‍්‍රදර්ශනය කළ අර සිවුදරු පියාට උදව් කළෙත් නෑ.තමන්ගෙ අතේ වරදක් නැත්නම් ඇයි මිනිස්සු මෙතරම් බය වෙන්නෙ. එක මිනිහෙක් හරි නැගිටලා අර පාදඩයාට වැරැද්ද පෙන්නුවා නම් අර අහිංසකයා පිහිපහර කන්නෙ නෑ.මේ රටේ ස්තී‍්‍ර හිංසනයට විරුද්ධව බරපතළ සංවිධාන තිබෙනවා. ස්තී‍්‍රනට අතවර කිරීම බරපතළ වරදක් කියලා නීතිය නිර්වචනය කරනවා. ඒත් කිසිම කාන්තා සංවිධානයක නියෝජිතවරියක් තවමත් අර අහිංසකයා බලන්න රෝහලට ගිහින් නෑ. අඩුම තරමේ සිද්ධියට සම්බන්ධ සුකුමාර තරුණියවත් අර මනුස්සයාට වෙච්ච දේ අමතක වෙලා. මේ රටේ හුදෙකලා සටන්කරුවන්ට කවදත් සිද්ධ වුණේ මේ ටික විතරයි. හැබැයි! හුදෙකලාවෙ තනි තනිව සිතන හැමෝටම වැඩ වරදින දිනය වැඩි ඈතක නෑ.උපාලි සමරසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=af0805186</link>
    <topic>මහත්තයා එදා ගියේ තාත්තයි දරුවනුයි හොඳින් බලාගන්න කියලයි</topic>
    <author>සටහන සහ ඡායාරූප රංජිත් පෙ‍්‍ර්මදාස</author>
    <content>පිඬු සිඟා වඩින මහ මඟ ට මෙත් කරුණා වැසි වසීඅමාදහර අනුග‍්‍රාහකත්වය හේලීස් සමූහ ව්‍යාපාරයෙන්නටුවෙන් ගැලවූ මල් කැකුළක්මහත්තයා එදා ගියේ තාත්තයි දරුවනුයි හොඳින් බලාගන්න කියලයිරුසියාවෙන් අපට තවත් පාඩමක්සංවර්ධනය පිළිබඳ බෞද්ධ චින්තනයමහත්තයා පහුවදා උදේ වැලිවේරියේ මැරතන් තරගයකට යනවා කියලා සෙනසුරාදා රාති‍්‍රයේ කීවා. මට කී‍්‍රඩා අමාත්‍යාංශයෙන් ආරාධනාවක් ලැබිල තියෙනවා එයට අනිවාර්යෙන් ම යන්න ඕනෑ, නැතිනම් හොඳ නැහැනේ. ඉන්පසු මම කීවා ඉතින් එහෙ යන්නම ඕනෑද? ඔව් මම යන්නම ඕනෑ. මම තනියම යන්නෙ ඉක්මනට උත්සවයට සහභාගි වෙලා ගෙදර එනවා තාත්තා හොඳින් බලාගන්න කීවා.”වෙනත් දිනවල උදෙන්ම අඹේපුස්ස යුද හමුදා කඳවුරට පොල්ගහවෙල ඉඳලා දුම්රියෙන් යනවා. වෙනදා ගෙන යන බී‍්‍රෆ් කේස් එක වෙනුවට එදා අරන් ගියේ සාමාන්‍ය බෑග් එකක් යැයි වැලිවේරිය ත‍්‍රස්ත බෝම්බ ප‍්‍රහාරයෙන් මිය ගිය කර්නල් පී.එස්.එස්.ආර්. උදයධීර මහතාගේ බිරිය විශාඛා උදයධීර මහත්මිය සිය දරුවන් දෙදෙනා ද තුරුළු කරගෙන කඳුළු සලමින් ප‍්‍රකාශ කළාය.එදා ඉරිදා (06) වැනිදා උදේ නැගිටලා ලහි ලහියේ සිවිල් ඇඳුම් ඇඳගෙන සූදානම් වෙන අතරේ මම කිරි වීදුරුවක් සාදා ගෙනැවිත් මෙය බොන්න කියා අතට දුන්නා. එය දුන් විගසම ටිකෙන් ටික බොමින් මාගේ මුහුණ දෙසම බලාගෙන එහෙනම් මම ගිහිල්ලා එන්නං දරුවන් දෙන්නා, තාත්තා එහෙම මම එනතුරු හොඳින් බලාගන්න කියා ගෙදරින් ගිය උදය නැවත ගෙදර ආවේ පෙට්ටියක. මේ සිද්ධ වූ දෙය මමත් මගේ දරුවනුත් කොහොමද ඉවසා ඉන්නේ. දැනුත් මට මතක් වෙන, මතක් වෙන වාරයක් ගානේ ඔහු අපි ළඟින්ම සිටිනවා වාගෙ දැනෙනවා.රෝද පුටුවේ සිටින තාත්තා ඔහුගේ එකම පුතා ගැන කල්පනා කරමින් කඳුළු සලනවා. අසනීපය තත්ත්වය හේතුවෙන් ඔහුට කිසිවක් කථා කරගන්න බැහැ. යුද හමුදා නිල ඇඳුමින් සැරසුණු සිය පුතාගේ ඡායාරූප දෙස බලමින් කඳුළු සැලීමත් එක් අතක් අහසට දිගු කරමින් දුක කීමත් පියාගේ දැන් දින චර්යාවක් වී ඇත. පියා අංශබාග රෝගයෙන් පෙළෙන්නෙකි.“අපට දරුවන් දෙදෙනෙක් ඉන්නවා. ලොකු පුතා විමුක්ති උදයධීර. වයස 12 යි. ඉගෙනුම ලබන්නේ් මහනුවර ති‍්‍රත්ව විද්‍යාලයේ 7 ශ්‍රේණියේ. දුව හෂිනි උදයධීර වයස අවුරුදු දෙක හමාරයි. මම ගුරුවරියක් ලෙස මහනුවර විහාරමහාදේවි බාලිකා විද්‍යාලයයේ උගන්වනවා.”කර්නල් උදයධීර ජීවිතක්ෂයට පත්වූයේ වැලිවේරියේ සිදුවූ මැරතන් ධාවන තරග අවස්ථාවේ රුදුරු කොටි ත‍්‍රස්තවාදී බෝම්බ ප‍්‍රහාරයෙනි. එහිදී ඇමැති ජෙයරාජ් ප‍්‍රනාන්දුපුල්ලේ ඇතුළු තවත් පහළොස් දෙනකු ජීවිතක්ෂයට පත්වූහ.කර්නල් උදයධීර පාසල් වියේ සිටම ජාතික මට්ටමේ මලල කී‍්‍රඩකයෙකි. රගර්, පාපන්දු සහ කි‍්‍රකට් කී‍්‍රඩකයකු ලෙස ඔහු කුසලතා ප‍්‍රකට කර ඇත. ඉංගිරිසි ගුරුවරයකු ලෙස මහනුවර ති‍්‍රත්ව විද්‍යාලයට බැදුණු ඔහු ශ‍්‍රී ලංකා කැඩෙට් බලලත් නිලධරයකු ලෙස කටයුතු කෙළේ ය. ඉනික්බිතිව ශ‍්‍රී ලංකා යුද හමුදා 2 සිංහ රෙජිමේන්තුවේ ස්වේච්ඡා නිලධාරියකු ලෙස සේවය කෙළේය.කර්නල් උදයධීර අන්තර්ජාතික මලල කී‍්‍රඩා සංගමයේ සුදුසුකම්ලත් තාක්ෂණික පුහුණුකරුවෙක් සහ ශ‍්‍රී ලංකාවේ ජාතික තාක්ෂණික පුහුණු කරුවෙක් ද වූයේ ය.පුරා වසර 14 ක් ශ‍්‍රී ලංකා සිංහ රෙජිමේන්තු ස්වේච්ඡා 11 වැනි බල ඇණියේ අණදෙන නිලධාරියකු වශයෙන් යාපනයේ සේවයේ යෙදෙමින් එක් පැත්තකින් එල්.ටී.ටී.ඊ. ත‍්‍රස්තවාදීන් මර්දනය කරමින් ද තවත් පැත්තකින් දෙමළ වැසියන්ට විශාල මෙහෙයක් කරමින් ද කටයුතු කළේ ය.අනතුරුව වැලිඔය 223 බල මූලස්ථානයේ සිවිල් සම්බන්ධීකරණ නිලධාරි වශයෙන් ද ඔහු කි‍්‍රයා කර ඇත.2006 දී අඹේපුස්ස ශ‍්‍රී ලංකා සිංහ රෙජිමේන්තු මූලස්ථානයට ස්ථාන මාරුවක් ලබාගෙන එහි සිංහ රෙජිමේන්තු ස්වේච්ඡා හමුදාවේ සම්බන්ධීකරණ නිලධාරි ලෙස සේවය කළ කර්නල් උදයධීර එහිදී යුද හමුදාවේ පුහුණු කී‍්‍රඩා කටයුතුවල නිරත වූයේ ය.කර්නල් උදයධීර හමුදා දිවියේදී පූර්ණභූමි පදක්කම, උතුරු නැඟෙනහිර මෙහෙයුම් පදක්කම, ‘රිවිරැස’ මෙහෙයුම් පදක්කම, 1998 දී පැවැති 50 වැනි නිදහස් සංවත්සර පදක්කම හා ශ‍්‍රී ලංකා යුද හමුදා 50 වැනි සංවත්සර පදක්කම (1999) ලබාගෙන ඇති අතර කනිෂ්ඨ අණදෙන නිලධාරින් සඳහා වූ පාඨමාලාව (ඉන්දියා) කනිෂ්ඨ මාණ්ඩලික පාඨමාලාව හා හමුදා ඒකක අණදෙන නිලධාරි පාඨමාලා හදාරා ඒ සඳහා වූ සහතික සම්මානවලින් පිදුම් ලැබ ඇත.පසුගිය 09 වැනිදා පොල්ගහවෙල පුවක්වත්ත රෝමානු කතෝලික සුසාන භූමියේදී කර්නල් උදයධීර තම නාමය පමණක් ඉතිරි කර අපෙන් සදහටම සමුගත්තේ ය.සටහන සහ ඡායාරූප රංජිත් පෙ‍්‍ර්මදාස</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=af0805187</link>
    <topic>රුසියාවෙන් අපට තවත් පාඩමක්</topic>
    <author>උදයංග වීරතුංගරුසියාවේ ශ‍්‍රී ලංකා තානාපති</author>
    <content>පිඬු සිඟා වඩින මහ මඟ ට මෙත් කරුණා වැසි වසීඅමාදහර අනුග‍්‍රාහකත්වය හේලීස් සමූහ ව්‍යාපාරයෙන්නටුවෙන් ගැලවූ මල් කැකුළක්මහත්තයා එදා ගියේ තාත්තයි දරුවනුයි හොඳින් බලාගන්න කියලයිරුසියාවෙන් අපට තවත් පාඩමක්සංවර්ධනය පිළිබඳ බෞද්ධ චින්තනයඋදයංග වීරතුංගරුසියාවේ ශ‍්‍රී ලංකා තානාපතිඅපරාධකරුවකු ඔබට පිහියක් පෙන්වා ඔබ ගේ මුදල් පසුම්බිය ඉල්ලන්නේ නම් සමහර විට එය ලබා දී ජීවිතය බේරා ගැනීමට ඔබට පුළුවන. එහෙත් ඔහු ඔබ ගේ ඔළුව සහ හදවත ඉල්ලන්නේ නම් ජීවිතාරක්‍ෂාව සඳහා සටන් කිරීමට ඔබට සිදුවනු ඇත.”මේ රුසියානු ජනාධිපති ව්ලැදිමීර් පුතින් මීට වසර කිහිපයකට පෙර ලෝක පුවත්පත් කලාවේදීන් ගේ වාර්ෂික රැස්වීමක් අමතමින් චෙච්නියානු ත‍්‍රස්තවාදීන් ගැන කළ ප‍්‍රකාශයකි.රුසියාව චෙච්නියාවේ දී කළ යුද්ධයත් ශ‍්‍රී ලංකාවේ උතුරේ සිදුවන යුද්ධයත් අතර යම් සම්බන්ධතාවයක් ඇතැයි අපට සිතේ. එහි දී රුසියාව අනුගමනය කළ කි‍්‍රයාදාමය සහ දැනට අනුගමනය කරන කි‍්‍රයාදාමය විශ්ලේෂණය කිරීමෙන් අපට ලබා ගත හැකි පාඩම් බොහෝ ය.මීට වසර කීපයකට පෙර රුසියාවට පිළිලයක් ව පැවැති චෙච්නියානු බෙදුම් වාදීන් ගේ කි‍්‍රයාකලාපයන්ට ප‍්‍රති ප‍්‍රහාර රුසියානු හමුදාව විසින් එල්ල කරනු ලැබූ විට අද අපේ රටේ මෙන් විදේශීය රාජ්‍යවලින් සහ සංවිධානවලින් එල්ල වූ බලවේග රුසියාව තුට්ටුවකටවත් මායිම් කළේ නැත. රුසියානු හමුදාව චෙච්නියාවේ මානව අයිතිවාසිකම් කඩ කරන බවටත් අහිංසක චෙච්නියානු ජනතාව මරා දමන බවටත් එම සංවිධාන ගෙන ගිය අන්තර්ජාතික ප‍්‍රචාරක ජාල හමුවේ අභීතව හිස නොනැමූ පුතින් ජනාධිපතිවරයා ඇතුළු රුසියානු රජය ගත් තීරණ අවසානය දක්වා කි‍්‍රයාවට නංවමින් ත‍්‍රස්තවාදීන් මුළුමනින් ම විනාශයට පත් කරමින් ජයග‍්‍රහණය ලබා ගත්තේ ය.විදේශීය රටවල් ගෙන ගිය එම වැඩපිළිවෙළ නිසා රුසියාවේ අන්තර්ජාතික ප‍්‍රතිරූපයට විශාල වශයෙන් හානි සිදු විය. සාම නායකයන් යැයි හඳුන්වා ගනිමින් විටින් විට පැමිණුණු විදේශීය සංවිධානවල සාමාජිකයන් හරහා චෙච්නියානු බෙදුම්වාදීන් ගේ පණිවුඩ හා පුවත්පත් සාකච්ඡා මාධ්‍යවලට නිදහස් කෙරුණු අතර ඔවුන් ඒවායේ සත්‍ය අසත්‍ය භාවය විශ්ලේෂණය නොකර පළ කිරීමේ හේතුවෙන් හමුදා කි‍්‍රයාදාමයට විශාල බාධා පැමිණුණේ ය. සාමය යන බෝඩ් ලෑල්ල පිටුපසට වී සිදු කළ මෙම කි‍්‍රයාවන්ට අමතරව රුසියානු රජයට විරුද්ධව චෙච්නියානු අහිංසක ජනතාව උසිගැන්වීම් සිදු කෙරුණු බවට ද ප‍්‍රබල සාක්‍ෂි ඇත.අද අපේ රටේ ද සිදුවෙමින් පවතින්නේ එයට සමාන කි‍්‍රයාදාමයකි. රාමා මානි ඇතුළු එම සිද්ධීන් පෙන්වන්නේ එදා චෙච්නියාවේ සිදු වූ දේ තවත් රටක දී නැවත වාරයක් වෙනත් අයුරකින් ඉදිරිපත් වීමක් නොවේ ද?මොවුන් ගේ එම දෙබිඩි පිළිවෙත අප පිළිකුල් කළ යුතු ය. මෙහි දී ශ‍්‍රී ලාංකිකයන් හට මහත් වගකීමක් ඇත. යුරෝපයේ මෙම කි‍්‍රයාදාමයන්ට විරුද්ධ වීම සඳහා අවශ්‍ය එකමුතුභාවය ඇති කර ගැනීමෙන් සහ එකමුතුභාවය සංකේතවත් කරමින් විවිධ සංවිධාන පිහිටුවා ගැනීම මෙමගින් අවධාරණය කෙරේ. අපේ රටේ ද මෙවැනි සංවිධාන වැඩි වශයෙන් බිහි විය යුතු කාලය එළැඹ ඇත. උගත් ශ‍්‍රී ලාංකිකයන් ගේ වැඩි උනන්දුව එම අන්තර්ජාතික වැරැදි ප‍්‍රචාර, පුස්සක් බවට පත් කිරීමට හැකි වනු ඇත. මෑතක දී පිහිටුවා ගත් ‘අපි වෙනුවෙන් අපි’ සහ ‘රකිමු ශ‍්‍රී ලංකා’ නමැති සංවිධාන එයට හොඳ ම උදාහරණයක් වනු ඇත.එසේ ම ශ‍්‍රී ලංකා විදේශ සේවය ද මේ සඳහා මහඟු සේවයක් ඉටු කළ යුතු ය. ශ‍්‍රී ලංකාව අන්තර්ජාතික වශයෙන් හෑල්ලු කරන එම සංවිධානවලට විරුද්ධව විශාල වශයෙන් එම රටවල ජනමතයක් ගොඩනැගීම සඳහා එම රටවල ශ‍්‍රී ලාංකික ජනතාව ගේ සහභාගිත්වය ලබා ගැනීම සහ ඔවුන් උනන්දු කරවීම අප ගේ තානාපති කාර්යාල සිදු කළ යුතු වන්නකි.ශ‍්‍රී ලංකාවේ අනන්‍යතාව සහ රටේ අදහස් අන්තර් ජාතික ප‍්‍රජාව දැනුවත් කිරීම සඳහා ප‍්‍රබල ශ‍්‍රී ලාංකික අන්තර්ජාතික සංවිධානයක අවශ්‍යතාව අද වෙනදාටත් වඩා අවශ්‍යව ඇත. ශ‍්‍රී ලංකා හමුදා යුද්ධය මෙහෙයවන්නේ දෙමළ ජනතාවට විරුද්ධව නොව උතුරු නැඟෙනහිර අහිංසක දෙමළ ජනතාව ත‍්‍රස්තවාදි ග‍්‍රහණයෙන් මුදා ගෙන ඔවුන්ට ශ‍්‍රී ලාංකික සමාජයේ නිසි තැන ලබා දීමටත් එම ප‍්‍රදේශ සංවර්ධනය කිරීමේ අභිලාෂයෙන් බවත් අප විසින් ලොවට තව තවත් පසක් කළ යුතුව ඇත.යුද්ධමය කි‍්‍රයාදාමයෙන් පසු ගෙනෙන දේශපාලන විසඳුමේ දී දෙමළ ජනතාව ගේ සියලු ප‍්‍රශ්නවලට පිළිතුරු සැපයීමට උනන්දු විය යුතු ය. ඒ සඳහා දැනට රුසියානු රජය චෙච්නියාව වෙනුවෙන් අනුගමනය කරන කි‍්‍රයාදාම ගැන ද අවධානයට ලක් කිරීම වැදගත් ය. චෙච්නියානු සමූහාණ්ඩුවේ ජනවාර්ගික ප‍්‍රශ්න සම්බන්ධයෙන් පිළියෙළ කර ඇති වැඩ සටහනේ සමහර කරුණු මෙසේ ය. මේ සියලු ම කරුණු ‘රුසියාව - අපේ පොදු රට’ යන තේමාව යටතේ පිළියෙළ කර ඇති ආකාරය ඉතා වැදගත් ය.ආර්ථික වශයෙන් හා යටිතල පහසුකම්වලින් සංවර්ධනය කරන අතර ම එම ප‍්‍රදේශවල ජනතාව ගේ සංස්කෘතික හා ජන ඇගැයීම්වලට මුල් තැනක් ලබා දීම, කුඩා හා මධ්‍යම පරිමාණයේ ව්‍යාපාරවලට මූලිකත්වය ලබා දීම, දරු දැරියන් වෙනුවෙන් විශේෂ වැඩසටහන් කි‍්‍රයාත්මක කිරීම, එම ප‍්‍රදේශවල භාෂාව කථා කරන පුහුණු සේවක පිරිසක් ඇති කිරීම, තරුණ සේවා සභාව හා එම තරුණ තරුණියන් අතර ඇති සම්බන්ධතා වර්ධනය කිරීම, එම ප‍්‍රදේශවල කාන්තා සංවිධාන පිහිටුවීමේ වැදගත්කම, අන්තර්ජාතික පිහිටුවා ඇති සංවිධාන සමඟ පුළුල් සම්බන්ධයක් පවත්වා ගැනීම, අපේ අසල්වැසියා - අපේ සහෝදරයාය යන හැඟීම ඉස්මතු කිරීමේ වැදගත් භාවය.මේ සියලු ම කාර්යයන්හි ප‍්‍රතිඵලය ලෙසත් ජනාධිපති පුතින් සහ චෙච්නියානු ජනාධිපති කදිරොව් ගේ අප‍්‍රතිහත ධෛර්යයත් නිසා අද චෙච්නියාව යුද්ධයෙන් පසු ඉතා කෙටි කාලයක දී දියුණුව කරා ගමන් කරමින් පවතී. එසේ ම සමීක්‍ෂණ වාර්තාවලට අනුව චෙච්නියානු ජනතාව ගැන රුසියානු ජනතාව දරන මතයන්හි ද චෙච්නියානු ජනතාව රුසියානු දේශපාලන ප‍්‍රතිපත්තිය ගැන දරන මතයන්හි සුබවාදී වර්ධනයක් දක්නට ඇත. මෙම ප‍්‍රශ්නය විසඳීම රුසියාව අද ලබා ඇති ආර්ථික හා සමාජයීය ජයග‍්‍රහණවලට විශාල වශයෙන් දායක වී ඇති බව අමුතුවෙන් කිව යුතු නොවේ.එදා ජනාධිපති පුතින් විදේශ බලවේගවලට යට වී මන්දගාමී නායකයකු හැටියට කටයුතු කළේ නම් අද තවමත් රුසියාව ආර්ථික වශයෙන් බංකොලොත් දෙවැනි පෙළ රටක් හැටියට හංවඩු ගැසී තිබෙනු නොඅනුමාන ය. අපේ රට අද පත් වී ඇති මෙම සංධිස්ථානයේ දී ජනාධිපති මහින්ද රාජපක්ෂ මැතිතුමා රජය සහ ති‍්‍රවිධ හමුදාව තවදුරටත් අධිෂ්ඨාන පූර්වකව වැඩ කළහොත් අපට ද රුසියාව මෙන් බෙදුම්වාදය සහ ත‍්‍රස්තවාදය පරාජය කර එක්සත් රටක ජයග‍්‍රාහීව ජීවත්වීමට ඇති අවකාශය වර්ධනය වනු ඇත.අවසාන වශයෙන් මීට දින කීපයකට උඩ දී ජනාධිපති පුතින් පැවැත්වූ වාර්ෂික පුවත්පත් සාකච්ඡාවේ දී දැක්වූ අදහසක් අපට ද වැදගත් වනු ඇත. කොසෝවා නිදහස් රාජ්‍යයක් හැටියට පිළිගැනීමට විරෝධය පාමින් ජනාධිපති පුතින් මේ අදහස් පළ කර ඇත.”දැනට වසර 40 ක් තිස්සේ පැවැතෙන උතුරු සයිප‍්‍රසය ඇයි ඔබලා යළි නොගන්නේ? ඔබලාට ඇත්තට ම ලැජ්ජා නැති ද මෙවැනි අදහස් ප‍්‍රකාශ කරන්නට? මෙය ඔබලා ගේ දෙබිඩි පිළිවෙත පිළිබිඹු කරන්නක් නොවේ ද? ලෝකයේ නොයෙක් රටවල පවතින එක ම වර්ගයේ ප‍්‍රශ්නයක් වෙනුවෙන් වෙනස් වෙනස් විසඳුම් සහ සමහර රටවල් වෙනුවෙන් විශේෂ පිළිවෙත් අනුගමනය කිරීම ගැන තවදුරටත් යුරෝපීය රටවල් වශයෙන් ලැජ්ජාවට පත්විය යුතුව ඇත. අප අනුගමනය කළ යුතුව ඇත්තේ සියලු දෙනාට පොදු වූ පිළිගත හැකි විසඳුම් ය. ඇයි මේ බෙදුම්වාදයට ඉඩ තබන්නෙ? ස්පාඤ්ඤ ජනතාව ගේ මූලික රජයක් සමග ජීවත්වීමට ඇති අකැමැත්තට ඔබලා අනුබල නොදෙන්නේ ඇයි? දැනට අවුරුදු 400 ක් පැවතෙන උතුරු අයර්ලන්තය වෙනම රාජ්‍යයක් හැටියට හැඳින්වීමේ ව්‍යාපාරය අනුමත නොකරන්නේ ඇයි?ඔබලා ගේ දෙබිඩි පිළිවෙත මෙයින් හොඳට ම පැහැදිලි වනු ඇත. අප තවදුරටත් මෙවැනි අදහස් සහිතව මෙම ප‍්‍රශ්න දෙස බලන්නේ නම් අපි අන්තර්ජාතික අයිතීන් සහ නීතීන් සැහැල්ලුවට ලක් කරන්නෙමු.එමෙන් ම අප ගේ ආයුධකරණයෙන් ලොව කුඩා රටවල්වල අනාරක්‍ෂිතභාවය වර්ධනය වෙමින් පවතී. අන්තර්ජාතික නීතිය ඔවුන් හෑල්ලුවට ලක් කරනවා නම් ඔවුන්ට තම තමන් ගේ ඒකීයභාවය වෙනුවෙන් සහ ආරක්‍ෂාව වෙනුවෙන් විශේෂ කි‍්‍රයාමාර්ග ගැනීමට ඇති අයිතිය කිසිවකුටත් නතර කළ නො හැකි ය.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=af0805188</link>
    <topic>සංවර්ධනය පිළිබඳ බෞද්ධ චින්තනය</topic>
    <author>ආචාර්ය සේන නානායක්කාර</author>
    <content>පිඬු සිඟා වඩින මහ මඟ ට මෙත් කරුණා වැසි වසීඅමාදහර අනුග‍්‍රාහකත්වය හේලීස් සමූහ ව්‍යාපාරයෙන්නටුවෙන් ගැලවූ මල් කැකුළක්මහත්තයා එදා ගියේ තාත්තයි දරුවනුයි හොඳින් බලාගන්න කියලයිරුසියාවෙන් අපට තවත් පාඩමක්සංවර්ධනය පිළිබඳ බෞද්ධ චින්තනයආචාර්ය සේන නානායක්කාරසංවර්ධනය” යන්න පිළිබඳ ශාස්තී‍්‍රය ප‍්‍රතිෂ්ඨාවෙහි සිට කරුණු විමර්ශනය කිරීමේ දී විවිධ විෂය ක්‍ෂේත‍්‍රයන් හා විවිධ දෘෂ්ටිකෝණයන් ගණනාවක් වෙයි. ඒ ඒ විෂය ක්‍ෂේත‍්‍රයනට අදාළ ව ගොඩනැගෙන දෘෂ්ටිමය න්‍යායයන් විවිධාකාර ය. ඒ අතර ඒ කෙරෙහි ලා විමර්ශනාත්මක ව එල්ල කැරෙන ආගමික දෘෂ්ටීන් අද්‍යතන පර්යේෂකයන් ගේ දැඩි අවධානය දිනා ගනිමින් තිබීම විශේෂත්වයකි. බුද්ධ දේශිතය ඇසුරෙන් කැරුණු හා කැරෙන අධ්‍යයනයන් ඒ අතර ප‍්‍රමුඛස්ථානයෙහි වෙයි’””සංවර්ධනය” යනු කුමක් දැයි සපුරා විමසීමෙහි ලා වන වඩාත් යෝග්‍යතර දෘෂ්ටිපථය “බෞද්ධ දර්ශනය” යැයි උක්ත පර්යේෂකයන් ගෙන් සමහරෙක් මේ වන විටත් සිය පර්යේෂණයන් තුළින් ස්ඵුට කරමින් සිටිති. ඒ අනුව, චිරාත් කාලයක් තුළ පැවති සාම්ප‍්‍රදායික ආර්ථික මූලධර්මයන් ගේ ශක්‍යතා පරිමාණයන් ප‍්‍රබල ලෙස අභියෝගයට ලක් කරමින් “සංවර්ධනය” පිළිබඳ බෞද්ධ චින්තනය පතළ වෙමින් පවතින බව පෙනේ. අදාළ විග‍්‍රහයට ප‍්‍රථම එකී නිර්වචනයක් කරණකොට ගෙන ඊට එරෙහි ව නැගෙන පරස්පරයන් ද පළමුවෙන් හ¼ඳුන්වා දිය යුතු ව ඇත. විෂය මූලික ගැටලුවට විසඳුම් සෙවිය හැකි වඩාත් ශාස්තී‍්‍රය වූ ක‍්‍රමවේදය එය වන බැවිනි.නිර්වාණය නිෂ්ටාව කොට ගත්, ලෞකිකත්වය ඉක්මවා යන චර්යාධර්ම පද්ධතියක් තුළ ආර්ථික දර්ශනයක් අන්තර්ගත විය හැකි ද? යන්න මේ පිළිබඳ පැනනැගෙන ප‍්‍රකට මතයකි. එපමණක් ද නොව, “ආත්මය මහා අනර්ථකාරී මුළාවක් ලෙස දකින දහමක් තුළ” සමාජ සංවර්ධනයන් මත රැඳෙන වගකීමක් පිළිබඳ හැඟීමක් කෙසේ නම් තිබිය හැකි ද?” යන්න ද ඒ අතර ප‍්‍රධාන වෙයි.නමුත්, ඒවා බුදු දහම අර්ථ සම්පන්න ව අධ්‍යයනය නො කිරීමෙන් පැන නැගෙන ගැටලු බව තවත් අය හඳුන්වති. එමෙන් ම, මුල් බුදුසමයෙන් ඉගැන්වෙන මූලික පෙළ දහම් පිරිසිඳ නොදැන ගොඩනගා ගත් සංකීර්ණතා ලෙස ද ඒවා හැඳින්විය හැකි ය.”සංවර්ධනය” යනු භෞතික සහ ආධ්‍යාත්මික අංශද්වයේ ම දැක්වෙන වෘද්ධියක් බව (අංගුත්තර නිකාය) බුද්ධ දේශිතයෙහි පෙළ දහම පෙන්වා දෙයි. “වෘද්ධිය” යන්න එහි දැඩි ව අවධාරණය කැරේ. බුදුන් වහන්සේ එබඳු වෘද්ධීන් දහයක් හඳුන්වා දෙති.1. කෙත්වතු 2. ධන ධාන්‍ය 3. අඹුදරු 4. දැසි දස් කම්කරු 5. සිවු පා 6. ශ‍්‍රද්ධා 7. ශීල 8. ශ‍්‍රැත 9. ත්‍යාග 10. ප‍්‍රඥා යනුවෙන් ඒවා කොටස් කැරේ.”දසහි භික්ඛවේ වඩ්ඪිහි වඩ්ඪමානො අරියසාවකො අරියාය වඩ්ඪියා වඩ්ඪති. සාරාදායී ච හොති වරාදායී කායස්ස කතමෙහි දසහි ඛෙත්තවත්ථූහි වඩ්ඪති... ධනධඤ්ඤෙන... පුත්තදාරහි දාසකම්මකරපොරිසෙහි... චතුප්පදෙහි... සද්ධාය... සීලෙන... සුතෙන... චාගෙලන... පච්චාය වඩ්ඪති ඉමා හි ඛො භික්ඛවෙ දසහි වඩ්ඪහි වඩ්ඪමානො අරියසාවකො අරියාය වඩ්ඪති, සාරදායී ච හොති වරාදා යි කායස්ස” මෙහි “උභයෙන වඩ්ඪති” යන්නෙන් භෞතික හා ආධ්‍යාත්මික යන උභයාංශයේ ම වර්ධනය අපේක්‍ෂා කරන බව ඇඟවේ. ප‍්‍රථම පංච වර්ධනාංශ භෞතික ය එසේත් නැත්නම් ලෞකික ය. පශ්චිම පංච වර්ධනාංශ ආධ්‍යාත්මික එසේත් නැත්නම් පාර ලෞකිකත්වය කෙරෙහි ද අරමුණු කැරෙන බව එයින් කියැවේ.උක්ත “උභයාංශ වෘද්ධිය” හෙවත් උභයාර්ථ සංකල්පය (උභයත්ථ සංකප්ප) එක ම ස්ථිරසාර අර්ථ නිරූපණයක් ලෙස බුද්ධ දේශිතය තුළ පෙළ ගැස්වෙයි. “උභයාර්ථය” නම් ලෞකික හා ලෝකෝත්තර අර්ථය යි. ලෞකික අර්ථය ද ඉහලෝක හා පරලෝක යන දෙක ම ඇතුළත් කර ගනියි. එමෙන් ම ආත්මාර්ථය හා පරාර්ථය ද එහි ගම්‍ය ය. එහෙයින්, මෙලොව අභිවෘද්ධිය පරදුවට තබා පරලොව හෝ ලෝකෝත්තර දියුණුවට කි‍්‍රයා කරන න්‍යාය ධර්මයක් බුදු දහමින් අවධාරණය කර නැත.”මිනිසා ගේ දියුණුව, එසේත් නැත්නම් “සංවර්ධනය යනු උක්ත උභයත්ථ චින්තාවෙහි සරු ඵලය බව“ සිඟාලෝවාද සූත‍්‍රයෙහි ද විග‍්‍රහ කැරේ. දෙලොව ම සැප වනු පිණිස මිනිස් ජීවිතය පුරා ගොඩනගා ගත යුතු චර්යා රටාව මේ මගින් තීරණය කැරෙනු ඇතැයි හැඟේ. “ආර්ය ශ‍්‍රාවකයා සතර කම් කෙලෙස් ප‍්‍රහීණ කොට, අගති සතරෙන් ඈත් ව භෝග විනාශ දොරටු සය නො සොයා මෙසේ තුදුස් ලාමක කම්වලින් බැහැර ව සදිසා වසාලන්නේ උභය ලෝක විජය සඳහා පිළිපන්නේ වෙයි.”අංගුත්තර නිකායේ නිපාතයේ පුග්ගල වග්ගයෙහි අඩංගු අන්ධ (දිවිචක්ඛු) සූත‍්‍රය ද ඊට මනා සාක්ෂ්‍ය සපයයි.“මිනිසාට තිබිය යුතු ඇස් දෙකකි. එනම්, නොලත් බෝග ලබා ගැනීමටත්, ලද භෝග වැඩි දියුණු කර ගැනීමටත් දැන ගැනීම පළමුවැන්නයි. දෙවැන්න, කුසලාකුසල, සාවද්‍ය නවද්‍ය ධර්ම, ගීත ප‍්‍රහීණ ධර්ම, කෘෂ්ණ ශුක්ල ධර්ම දැන ගැනීමයි.”දීඝජානු කෝලිය පුත‍්‍රයා කෙරෙන් බුදුරජාණන්වහන්සේ විසින් දේශිත ව්‍යාග්ඝපජ්ජ සූත‍්‍රයෙහි හරය විමසීමේ දී ද අප සිහි කැඳවන්නේ මෙ බඳුම න්‍යාය ධර්මයකට යි. මෙලොව හිතසුව පිණිස හේතුවන චර්යා ධර්ම හතරක් මෙහිදී බුදුහු වදාළ හ. මෙලොව හිතසුව පිණිස ඉවහල් වනුයේ, 1. උත්සාහ සම්පත්තිය (උට්ඨාන සම්පදා) 2. ආරක්ෂා සම්පත්තිය (ආරක්ඛ සම්පදා) 3. කලණ මිතුරු ඇසුර (කල්‍යාණ මිත්තතා) 4. සම සේ දිවි පැවැත්ම (සමජිවිකතා) යන චර්යා ධර්මයන් ය.පරලොව හිතසුව පිණිස ඉවහල් වනුයේ පහත දැක්වෙන චර්යා ධර්මයන් ය.1. ශ‍්‍රද්ධා සම්පත්තිය (සද්ධා සම්පදා)2. ශීල සම්පත්තිය (සීල සම්පදා)3. ත්‍යාග සම්පත්තිය (වාග සම්පදා)4. ප‍්‍රඥා සම්පත්තිය (පඤ්ඤා සම්පදා)මෙහි මෙලොව හිත සුව පිණිස යන්නෙන් අර්ථකථනය වන්නේ මිනිස් සමාජය තුළ සපුරා පසක් කරගත් ආර්ථික දියුණුව යි. උත්සාහ, ආරක්ෂා හා සමජීවිකතා සම්පත්තීන් තුළින් ආර්ථිකය අරමුණු කැරෙන අතර, වඩාත් සුදුසු සමාජ සම්බන්ධතා ගොඩනැගීම පිළිබඳ “කල්‍යාණ මිත්තතා” යනුවෙන් අරුත් ගැන්වෙයි. උත්සාහයෙන් භෝග රැස්කිරීමත්, එසේ රැස් කර ගත් දේ යහමින් ආරක්ෂා කොට ගනිමින් ම සමසේ භªක්ති විඳීමත්, එමෙන් ම යහපත් සමාජ සම්බන්ධතාවත් ඉන් හෙළිදරව් කැරේ. එපමණක් නොව, ශ‍්‍රද්ධා, ශීල, ත්‍යාග හා ප‍්‍රඥා සම්පත්තීන් ඇසුරින් ආධ්‍යාත්මික පාරිශුද්ධිය ගොඩ නැගෙන අයුරු ද ඉන් කුළු ගැන්වෙයි.ආර්ථික සමෘද්ධිය මෙහි ප‍්‍රමුඛත්වයෙහි පවතින බවක් පෙනේ. එනම්, ආධ්‍යාත්මික සංවර්ධනය නමැති උපරි ව්‍යූහය රඳ්‍ර සිටින පදනම වශයෙන් ආර්ථිකය විස්තර කැරෙන බැවිනි. “භෝග රැස් කිරීමෙන් යහමින් ගිහි ගෙයි විසිය හැකි” බව බුදුන් වහන්සේ වදාළ සේක.කාමභෝගි ගිහියාට ආර්ථික ශක්තිය ගොඩනගා ගැනීමේ අත්‍යවශ්‍ය බව සෘජු ලෙස ම පැහැදිලි කෙරෙන්නකි ඡක්ක නිපාතයේ එන ඉණ සූත‍්‍රය. යහපත් ආර්ථික පසුබිමක් නැති කාමභෝගි ගිහියාට දුකක් මිස සැපයක් භªක්ති විඳිය නො හැකි බව ඉන් කිය වේ. දිළිඳුකම යනු දුකක් ලෙස එහි අවධාරණය කැරේ. “දාළිද්දියං භික්ඛවෙ දුක්ඛං ලෝකස්මිං කාම භෝගිනො” හැකි කල භෝගා දී ධන ධාන්‍යයන් රැස් කළ යුතු බව බුදුහු දේශනා කළේ එ බැවිනි.අචාරිත්වා බ‍්‍රහ්ම චරියං අලද්ධා යොබ්බනෙ ධනංපිණ්නකොංචාව ඣායන්ති ඛිණමච්ඡේව පල්ලලෙ”“තරුණ කල එසේ ධනය රැස් නො කරන්නාහු පසු කල මසුන් නැති දිය සුන් විලක මඩ පිට තැවෙන මහලු කොස් ලිහිණින් මෙන් අකාලයේ තැවෙති” යි යන්න එහි සුචනාර්ථය යි. ආර්ථික ශක්තියක් නොමැති කල වෙසෙසින් පුහුදුන් ජීවිතයට එක් වන්නේ දුකකි. මුල් බුදු සමයේ පෙළ දහම විසින් ප‍්‍රකාශිත සැපය පිළිබඳ සංකල්පය ද මේ සමඟ බැඳෙන ඉගැන්වීමකි. බුදුදහම තුළ ප‍්‍රකට අනණ සූත‍්‍රය මගින් කාමභෝගී මිනිසා විසින් ලබා ගත යුතු සැප හතරක් පිළිබඳ පැහැදිලි කැරෙයි. දැහැමින් ධන ධාන්‍ය ඉපැයීමෙන් ලබන සැපය අත්ථි සුඛය ලෙස ද, එකී භෝගාදි ධන ධාන්‍ය යථාවත් පරිදි පරිභෝජනය කිරීම භෝග සුඛය ලෙස ද කිසිවකුට ණයක් බරක් නොවී ජීවිකාව පවත්වා ගැනීම අනණ සුඛය ලෙස ද, අවසන් වශයෙන් අධ්‍යාත්ම දියුණුවට මග කියාපාන චිත්ත දමනයෙන් ලබන සැපය අනවජ්ජ සුඛය වශයෙන් ද එයින් කියැවේ.පන්සිය පනස් ජාතකයේ එන “කුලාවක ජාතකය” ද සමාජ සංවර්ධනය පිළිබඳ නිවැරැදි බෞද්ධාගමික දෘෂ්ටිය හෙළිදරව් කරයි. යටගිය දවස රජගහනුවර මගද රජු පුත් “මඝ” කුමාරයෝ සිය “මවල” නම් වූ ග‍්‍රාම්‍ය සංවර්ධනය කරන අයුරු නිදසුන් ය. පත්තකම්ම සූත‍්‍රයෙන් කුළුගැන්වූයේ හුදෙක් භෝග ඉපැයීම ගැන පමණක් නොව, එය දැහැමින් ඉපැයීම ගැන යි. “භෝග උප්පජ්ජන්තු සහධම්මේන”බෞද්ධ චින්තනයට අනුව මිනිස් සමාජ සංවර්ධනය සම්බන්ධයෙන් වන භෞතික සහ ආගමික ආධ්‍යාත්මික යන ද්විපාර්ශ්වය කෙරෙන් ප‍්‍රකට කළ යුතු වෘද්ධිය මේ සියලු කරුණු වලින් අවධාරණය වෙයි. “මසුරු ලෙස ගොඩ ගසා ගැනීම නිසාත්, අනිසි ලෙස වියදම් කිරීම නිසාත්, ස්වාභාවික සම්පත් සූරාකෑම නිසාත්, අතෘප්තිකර ඉන්ද්‍රිය පී‍්‍රණනය නිසාත් විපතට පත් ව සිටින අද්‍යතන සමාජයට එක ම පිළිසරණ බෞද්ධ ආර්ථික දර්ශනය” බව අද බොහෝ දෙනා පිළිගනිති.ඒ අනෙකක් නිසා නොව, මිනිස් සමාජයේ දියුණුව හෙවත් සැබෑ සමාජ සංවර්ධනය එයින් අර්ථ නිරූපණය කරන බැවිනි.“මනුෂ්‍ය වර්ගයා මෙතෙක් හරිහැටි අවබෝධ කරගෙන කි‍්‍රයාවට නංවා නැති වැදගත් කරුණු දෙකක් බුදු හිමියන් විසින් ඉදිරිපත් කරනු ලැබ තිබේ. පළමුවැන්න, මනුෂ්‍යයා ගේ සතුට ලබා ගත හැක්කේ ආධ්‍යාත්මික සමෘද්ධියෙන් පමණක් හෝ භෞතික සංවර්ධනයෙන් පමණක් හෝ නො වන බව යි. මේ අංශ දෙක ගැන ම සමාන අවධාරණයක් මිනිසා සතුටට පත් කිරීම සඳහා අවශ්‍ය ය. මේ තර්කයෙහි වලංගුභාවය කිසිදු සැකයකින් තොර ව අපේ යුගය ඔප්පු කර සිටියි. වර්තමාන ලෝකයේ ආර්ථික සමෘද්ධිය ලබා ඇති කොටස ආධ්‍යාත්මික හරයන් සම්පූර්ණයෙන්ම පාහේ නො සලකා හැර ඇත. ලෝක ජනතාව ගෙන් ඉතිරි කොටස සාම්ප‍්‍රදායික ආධ්‍යාත්මික හරයන් කෙරෙහි භක්තිමත් ව සිටියත්, බොහෝ සෙයින් තම පාලනයෙන් බැහැර වූ හේතූන් නිසා ජීවිතයේ භෞතික අංශය නො සලකා හැර ඇත. ප‍්‍රතිඵලය වී ඇත්තේ කුමක් ද? පෝසතුන් මෙන් ම දුප්පතුන් ද අසන්තුෂ්ටියෙන් ජීවත් වීම යි.”සංවර්ධනය යනු හුදෙක් භෞතික දියුණුව ම පමණක් හෝ ආධ්‍යාත්මික දියුණුවම පමණක් නොවන බවත්, එය එකී උභයාංශයේ ම මුහුවක් බවත් මේ අනුව කියැවේ. බුදුන්වහන්සේ විසින් තමන් වහන්සේ හාත්පස වූ භික්ෂු, භික්ෂුණී, උපාසක, උපාසිකා ඈ සිව්වනක් පිරිස වෙත වදාරන ලද ද්විචක්ඛු, වඩ්ඪි, මහා චත්තාරිසක, ධම්මචක්ක පවත්තන, චක්කවත්ථි සීහනාද, කූටදත්ත, අග්ගඤ්ඤ, සිඟාලෝවාද, උජ්ඡය, අරියවංශ, අනණ, පත්තකම්ම, ඉණ, ව්‍යාග්ඝපජ්ජ ආදි සූත‍්‍ර දේශනාවෝ ඒ අතර ප‍්‍රමුඛස්ථානයෙහි වෙති. ධම්මපාදය, ති‍්‍රලක්ෂණය, කර්මය, පුනර්භවය, මධ්‍ය ම පටිපදාව හා පටිච්ච සමුප්පදය වැනි මූලික ඉගැන්වීම් සියල්ල තුළ වුව විද්‍යමාන සාරාර්ථය ද එය ම ය.උක්ත කාරණා සියල්ල අධ්‍යයනය කිරීමේ දී අප විසින් ප‍්‍රස්තුත කොට ගන්නා ලද “සංවර්ධනය” යන්න සඳහා වන බෞද්ධාගමික දෘෂ්ටිය සුපැහැදිලි ය. “එය ආර්ථිකය පදනම් කොට ගත් එමෙන් ම ආධ්‍යාත්මික හැඩ ගැස්මෙන් යුතු වෘද්ධිමය ස්වභාවයකි.”</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=as0805181</link>
    <topic>ගමක් ගානේ ගොස් බුදු පිළිම පූජා කරන පුංචි මිනිහෙක්</topic>
    <author>ඉනෝකා සමරවික‍්‍රමසේයාරූ - දුෂ්මන්ත මායාදුන්න</author>
    <content>ගමක් ගානේ ගොස් බුදු පිළිම පූජා කරන පුංචි මිනිහෙක්බුද්ධෝත්පත්තිය සහ සිංහල බෞද්ධ ගැමියන් ගේ හෘද සාක්‍ෂිය‘බුද්ධ ගයාව බේරා ගනිව්’ සටන යළි අරඹව්!බුදු බණ ඇසුවා නිරන්තරේසත් පුරුෂ ආශ‍්‍රය අප ජීවිතයට සතුටත් දියුණුවත් ළං කරයිපිටියේ ගෙදර ගුණවර්ධන නුවර හිඳගල නිල්ලඹ කියන ගමේ ඉඳලා මීට වසර විස්සකට පෙර කොළඹ ආවේ රස්සාවක් හොයාගෙන. එතකොට ගුණවර්ධනගේ වයස අවුරුදු විස්සයි. තාත්තගෙ මිය යෑමත් සමඟම පවුලේ දෙවැන්නා වූ ඔහුගේ කරපිට නංගිගෙයි අම්මගෙයි මල්ලිගෙයි සියලු වගකීම් පැටවුණේය. 1985 අවුරුද්දේ කොළඹ හෝටලයක වේටර් කෙනකු ලෙස පැමිණි ඔහු පසුව මැනිං වෙළෙඳපොළේ ආරිය කැෆේ හෝටලයට මාරු වූයේය. ප‍්‍රසන්න පෙනුමැති ඔහු ගුණගරුක දැහැමි අයකු වූ අතර නගරයේ තොරොම්බල ජීවිතයට අනුගත නුවූයේය.වේටර් රැකියාවෙන් ලද සුළු වැටුපෙන් ඔහු පවුලම නඩත්තු කළේය. චමිලා සමඟ යුගදිවියට පත්වූ ඔහුට මේ වන විට දරුවන් සිව්දෙනෙකි. අම්මා සිටින්නේ ද ඔහු බාරයේය. ලබන වැටුපට අමතරව හෝටලයට පැමිණෙන අයගෙන් ලැබෙන සුළු මුදල ද එකතු වූ විට ද එය ඔහුට හා දරු පවුලට ජීවත්වීමට ප‍්‍රමාණවත් නොවන තරම්ය. එහෙත් කිසිවිටෙකත් නැතැයි කියා නොතැවෙන ඔහු ලද පමණින් සතුටුව ජීවිතය ගැටගසා ගැනීමට සමත්කම් දක්වන්නේය.මේ ප‍්‍රසන්න මිනිසා අපූරුය. ඔහු සිත සැනැසෙන පුණ්‍ය කර්මයක ආරම්භකයාය. තමන් පමණක් නොව හිතවතුන් හා දන්නා කියන අය එකතු කරගනිමින් පිංකම් කිරීමෙහි නියැළෙන ගුණවර්ධනගේ පිංකම අපූරු එකකි. එය ඔහු ආරම්භ කළේ දෙදහස්හය වසරේදීය. එයට මුල පිරුණේද ඔහු ලැබු අත්දැකීමකි. ගුණවර්ධන මේ සියල්ල සිහිපත් කරන්නේ සන්සුන් සිතිනි.“මගේ බිරියට දරුවා ලැබිලා දවස් දොළහක් විතර ඇති. දරුවා හිටියේ ඇඳ උඩ මදුරු දැලකින් වහලා. මමත් බිරියත් වැඩක් කරමින් හිටියේ. අපේ ගෙට බල්ලෙක් ආවා. ඌ දරුවා ඉන්න ඇඳට පනින්න ගත්තා. මං ඇඳ ඇතිරිල්ලක් දාලා දරුවා බේරගත්තා. ඒ බල්ලා පිස්සු බල්ලෙක්. ඒ වෙන කොටත් ඌ මිනිස්සු හය දෙනෙක් විතර හපා කාලා හිටියා. මං හිතුවා දරුවා බේරුණේ හාස්කමකින් කියලා. අපි කාටවත් වරදක් කරන මිනිස්සු නෙමෙයිනේ. මං හිතාගත්තා බෝධි පූජාවක් තියන්න ඕනෑ කියලා. පන්සලට බුදු පිළිමයක් පූජා කරන්න ඕනත් කියලා හිතුවා.ඒත් ඒකට මගේ අතේ මුදල් තිබුණේ නැහැ. මේ සිතුවිල්ල හැම විටම මගේ හිතේ තිබුණා. ගමේ ඉඳලා කොළඹ ඇවිල්ලා ආරිය කැෆේ එකේ රස්සාව කරන්න පටන්ගත්තා. ආයෙත් ගමේ යන්න කලින් දවසක මම සල්ලිවලට පොඩි බෝ පැළ දෙකක් ගෙනාවා. ඒක බෑග් එහෙකට දානකොට කඩේට කෑම කන්න ඇවිල්ලා හිටපු ;කනෙක් මගෙන් ඇහුවා ඔය මොකටද කියලා. මම මගේ සම්පූර්ණ විස්තරයම කිව්වා.බුදු පිළිමයක් පූජා කරන්න බැරි නිසයි මෙහෙම කරන්නේ කියලා. ඔහු මට කිව්වා ගමේ පන්සලේ හාමුදුරුවන්ගෙන් ලියුමක් ගෙනල්ලා දෙන්න බුදු පිළිමයක් දෙන්නම් කියලා. මම ලියුමක් ගෙනල්ලා දුන්නා. ගෑස්පහ වෙළෙඳ ව්‍යාපාරික චින්තක මහත්මයා මට අඩි පහක බුදුපිළිමයක් ලබා දුන්නා. අපේ ගම වන නිල්ලඹ පන්සලට ඒක පූජා කෙරුවා. ඒ දෙදහස් හය වසරේ තුන්වැනි මාසේ විසිතුන්වැනිදා. අපේ පන්සලේ හාමුදුරුවන් වන පල්ලෙදෙල්තොට මොරහේන විමලවිභාවි හාමුදුරුවෝ ඉතා කැමැත්තෙන් එය බාරගත්තා.ගුණවර්ධනයන්ගේ බුදුපිළිම පූජාව ආරම්භ වන්නේ ඒ විදිහටයි. එතැනින් ඇරැඹුණු ඒ පූජාවෙන් පසු ඔහු මේ දක්වාම ඔහුගේ ගම්මානය අවට දුෂ්කර පන්සල්වලට බුදුපිළිම පූජා කරන්නේය.“අපේ ගම හරිම දුප්පත්. ඒ වගේ දුෂ්කරයි. අපේ ගමේ පන්සලට තිබුණේ පුංචි බුදුපිළිමයක්. ඒ නිසාම තමයි මගෙ හිතට ආවේ බුදුපිළිමයක් පූජා කරන්න ඕනෑය කියන අදහස. මේ වෙනකොට බුදුපිළිම දාහතරක් පූජා කරලා තියෙනවා. මාත් එක්ක බොහෝ පිරිසක් මේ වෙනකොට එකතු වෙලා ඉන්නවා. සාමාන්‍යයෙන් අඩි පහක බුදුපිළිමයක් රුපියල් තිස්දාහක් විතර වෙනවා. කවුරුන් හෝ බුදුපිළිමය අරගෙන දුන්නත් එය අදාළ තැනට වැඩමවීමේදී යම් මුදලක් වැයවෙනවා. මැනිං මාර්කට් එකේ ඉන්න බොහෝ අය උදව් කරනවා. ඇතැම් අය ගම්වල ඉන්න පවුල්වලට වියළි ආහාර මලු ආදිය බෙදා දීමටත් කටයුතු කරනවා.”ගුණවර්ධන මහා ලොකු සල්ලිකාරයකු නොවේ. ඔහු දරුවන් සතර දෙනෙකුට ඉගැන්විය යුතුය. ඔවුන්ගේ අනාගතය සොඳුරු කළ යුතුය. ලැබෙන සොච්චම මේ කටයුතු කිරීම සඳහා මදි වුවද ඔහු දිනපතා ලැබෙන ටිප් එකෙන් රුපියල් විස්සක මුදලක් බුදුපිළිම පූජාව සඳහා වෙන්කර තබයි. බුදුපිළිම පූජාව සඳහා ගමන් වියදම් සහ යන එන අය සඳහා ආහාරපාන සැපැයීම ආදිය සඳහා ඒ මුදල යොදා ගනී. මාස දෙකක පමණ සිට ඔහුගේ බුදුපිළිම පූජාව අතරමඟ නතර වී ඇත.ඊට හේතුව මුදල් මදිපාඩුකමය. පෑලියගොඩ ගංගාරාම විහාරයෙන් ලැබුණු තායිලන්ත බුදුපිළිමය පූජා කිරීමට නිල්ලඹ මොරහේන විහාරස්ථානයට මෙවර පොසොන් පෝයට යෑමට නියමිතය. ඔහු මේ සියල්ල කරන්නේ සැදැහැ සිතිනි.ඔහුගේ බුදුපිළිම පූජාව පිළිබඳව ආරංචි වී ගම්මානය අවට පන්සල්වලින් ද තම විහාරස්ථානයට බුදුපිළිම ලබා දෙන ලෙස දන්වා ලිපි ආදිය එවන්නේය. නිල්ලඹ, ගලහ, වතුයාය, මස්ගොල්ල, මොරහේන, දොරගල සහ කරුවාන ආදි අවට ගම්මානවල විහාරස්ථානයට හා ගලහ පොලිසියට ද ඔහු බුදුපිළිම පූජාකර ඇත්තේය.ඔහුගේ මෙම සත්කාර්යයේදී ඔහුට උදව් කරන අය අතර රාජගිරියේ වෙළෙඳ ව්‍යාපාරිකයෙක්, මාළු වෙළෙඳ පොළේ ප‍්‍රභාත්, මැනිං වෙළෙඳපොළේ චාමර වීරසේකර, ගාමිණි, සුසන්ත, බුද්ධික, මලිත්, ජයතිස්ස, විජේසිංහ, ගුණසිංහපුර ටී.ඒ. රෙජි ජයතිලක, සහ ගුණසිංහපුර චමින්ද යන අය වෙති.“දැන් මගෙ වයස අවුරුදු හතළිහක් වෙනවා. මට මගේ ජීවිතේ මහා විශාල බලාපොරොත්තු නෑ. අපි මේ රස්සාවෙන් මහා ලොකු මුදලක් උපයන්නෙත් නෑ. ඒත් මට ඕනෑ ජීවත් වෙලා ඉන්න ටික කාලේ හිත සැනැසෙන දෙයක් කරන්න. මේ කාර්ය සඳහා ලොකු කුඩා ව්‍යාපාරිකයෝ අප සමඟ එක් වෙනවා. ඉදිරියටත් මේ කටයුත්ත දිගටම කරගෙන යන්නයි අරමුණ.අපිත් එක්ක ඕනෑම කෙනෙකුට එකතු වෙන්න පුළුවන්. බුදුපිළිම ලබාදෙන්නත් පුළුවන්. පහුගිය මාස කිහිපයේ මේ කටයුත්ත නතර වෙලා තිබුණේ මුදල් ප‍්‍රශ්න තිබුණ නිසයි.” ගුණවර්ධන එසේ පවසන්නේ සිත්තැවුලෙන් මෙනි.ඔහුගේ පෙනුම ප‍්‍රසන්නය. මුවේ හැපෙන බුලත්විට හැරුණ විට ඔහු මත්පැන් දුම්වැටි භාවිතයෙන් තොරය. ගුණවර්ධන මේ කාර්යයේදී ප‍්‍රසිද්ධිය සොයා නොයයි. ඔහු කරන දෙය හරියට කරන්න උත්සාහ ගනී. ඔහුගේ සේවාව ඇගැයීමක් ලෙස ශී‍්‍ර ලංකා විශ්ව සමාධි පදනම මඟින් ශාසන සේවා කීර්ති ගෞරව සම්මානයක් පිරිනමා ඇත්තේය.ගුණවර්ධන ගියේ පාසලේ පහේ පන්තියට පමණි. කොළඹට පැමිණි පසු ඔහුට සමාජ ඇසුර ලැබුණේය. හැදෙන්නට හෝ වැනසෙන්නට ඔහුට අවස්ථාව තිබුණේය. කොළඹ කොටුවේ විවිධ පුද්ගලයන්ගේ ඇසුරේ ගෙවුණද ඔහු සටකපටකම් නූගත්තේය. ඔහු පොහොසතකු නොවේ. එමෙන්ම ඔහු දිළින්දකුද නොවේ.ඒ ඔහුගේ සිතේ යහපත් චේතනා, අනුන්ට උදව් කිරීමේ අභිලාෂය සිත්හි ඇති බැවිනි. ඔහු කොළඹ කොටුවේ ගෙවන ජීවිතය ද සුන්දර නැත. සුන්දර වුවද අසුන්දර වුවද ජීවත්විය යුතුය. ගමට ගිය කල ඔවුන්ගේ ගමේ ජීවිතය ද සුන්දර නැත. ගලහ නගරයෙන් බොහෝ දුර ගිය විට නිල්ලඹ නම් ඔවුන්ගේ ගම හමුවේ. අතුරු මාර්ගයේ යෑමට බස්රථයක් නැත.“අපේ ගම දුෂ්කරයි. උල්පත් ජලය තියෙන්නේ. තාමත් ගමේ ගෙවල්වල පත්තු වෙන්නේ කුප්පි ලාම්පු. ලයිට් නෑ. ගමේ පවුල් පනහකට විතර ලයිට් නෑ. ගමට ඇමැති කෙනෙක් මන්තී‍්‍ර කෙනෙක් එන්නේ ඡන්දෙ කාලයට විතරයි. ගුණවර්ධන තම ගමට අත්වී ඇති ඉරණම ගැන කතා කරන්නේ කනගාටුවෙනි. ඔහු සැබැවින්ම නිවුණ තැනැත්තෙකි. ඔහුගේ සත්කාර්යයන් පිළිබඳව ඔහු දන්නා කියන අයට හොඳ අවබෝධයක් ඇත්තේය. එයට එක් උදාහරණයකි මේ.“ගියවර පිටකොටුවේ බෝගහ ළඟ තොරණ වැස්සට කඩාගෙන වැටුණා. ඒකේ බුදුහාමුදුරුවන්ගේ ලොකු චිත‍්‍රයක් තිබුණා. බෝධි භාරකාර මණ්ඩලයෙන්, තොරණ කරපු අයගෙන් බොහෝ ස්වාමින් වහන්සේ මේ චිත‍්‍රය ඉල්ලලා තිබුණා. ඒත් ඒ අය මේ චිත‍්‍රයට නියම සුදුස්සා මං කියලා මට එන්න කියලා ඒ බුද්ධරූපය මට දුන්නා.මං බුදුපිළිම පූජාව කරන ගමන්ම පන්සලකට ඒක පූජා කළා. අපට මේ වෙනකොට අනුරාධපුර හොරොව්පතාන පැත්තේ පන්සලකිනුත් බුදුපිළිමයක් ඉල්ලලා ලියුමක් ලැබිලා තියෙනවා. මං පුළුවන් තාක් කල් හැමෝගෙම උදව් ඇතිව මේ කාර්යය කරගෙන යන්න උත්සාහ කරනවා” යැයි ගුණවර්ධන පවසන්නේ අධිෂ්ඨානයෙන් යුතුවය.ඉනෝකා සමරවික‍්‍රමසේයාරූ - දුෂ්මන්ත මායාදුන්න</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=as0805182</link>
    <topic>බුද්ධෝත්පත්තිය සහ</topic>
    <author>පේරාදෙණිය විශ්ව විද්‍යාලයේ ජ්‍යෙෂ්ඨ කථිකාචාර්ය අත්තනායක එම්. හේරත්</author>
    <content>ගමක් ගානේ ගොස් බුදු පිළිම පූජා කරන පුංචි මිනිහෙක්බුද්ධෝත්පත්තිය සහ සිංහල බෞද්ධ ගැමියන් ගේ හෘද සාක්‍ෂිය‘බුද්ධ ගයාව බේරා ගනිව්’ සටන යළි අරඹව්!බුදු බණ ඇසුවා නිරන්තරේසත් පුරුෂ ආශ‍්‍රය අප ජීවිතයට සතුටත් දියුණුවත් ළං කරයිබුදු රජුන් ගේ පහළ වීමත් සමඟ ඉන් පසු පහළ වූ බොහෝ සිංහල බෞද්ධ මිනිසුන් ගේ චින්තනය බෞද්ධ ඉගැන්වීම් සමඟ යා විණි. ගල් වඩුවෝ ස්තී‍්‍ර පුරුෂ ප‍්‍රතිමා නෙළීම වෙනුවට සිත දියුණු කළ බුදුරජුන් ගේ ප‍්‍රතිමා ගල් පර්වත මත නෙළුෑහ.කවියන් තම කවියට බුදුරජුන් යොදා ගත් අතර සිත්තරු තම සිත්තමට බෝසත් සිරිත ම යොදා ගත්තෝ ය. නාඩගම්, නාටකාදිය සඳහා පමණක් නොව පැල් කවියක ජන කවියක පවා බුදු සිරිතෙන් ලද ආස්වාදය දැක ගත හැකි විය. ”බොදුවකු ගලට දකුණත දිගු කළ දාක බුදුරුව ගලින් බුදුරුව මතුවුණු සේක පුදුමයි ගලෙන් මෙත් ගලනා තැන මේක පිදුමට මෙතේ බෝසත් සිටිනා සේක” ඌව වෙල්ලස්සේ ජීවත් වූ අප‍්‍රකට ජන කවියකු ගේ නිර්මාණයකි. වැල්ලවායේ බුදුරුව ගලේ චමත්කාරය දුටු ගැමි කවියාට තම නෙත සිත වාවා ගත නොහැකි විය. බුදුරුව ගල මහායාන සම්ප‍්‍රදායට අනුව නෙළන ලද්දකැයි අපි සිතමු. මෛති‍්‍ර බෝසත් පිළිමයක් ගැන කියැවෙන්නේ එහෙයිනි. බොදුනුවකු ශෛලමය පර්වතයකට දකුණත දිගු කළ විගස ඒ ගල් රුව බුදු පිළිමයක් බවට පරිවර්තනය වේ. කවියෝ ඉන් ලද භක්තිය හා ශ‍්‍රද්ධාව කවියට නැගුවෝ ය. බුදු හිමියන් ගේ දර්ශනය සිංහලයන් ගේ සිත් මුදු කළේ ය. ගලෙන් නෙළුෑ ඇතැම් ප‍්‍රතිමා නිදන් හොරුන් කඩද්දී සිංහල බෞද්ධයෝ මහත් කම්පාවට පත් වූවෝ ය. එකී කම්පාව අසිරිමත් කවියකට නැඟීමට ඔව්හු අතපසු නො කළෝ ය. සෙල්ලිපි නෙළී බුදු පිළිමය සෙනෙහෙ වඩා පල් හොරු දැමී එය මොහොතින් බිමට කඩා නිල්මිණි මාලිගාවක ඇති නමුදු කුඩා බොල් හිත රළුයි පිළිමය නෙළු ගලට වඩා බටහිර මිනිසුන් විනෝද ගමන් යද්දී සිංහලයන්ට වන්දනා ගමන් යෑමේ පුරුද්දක් ආයේ බෞද්ධ දර්ශනයත් සමඟ ය. බුදු රජුන් අද වැනි දිනක ලොව පහළ නො වූවා නම්, රට පුරා, ලොව පුරා වන්දනාවේ යන සිරිතක් අපට කොයින් ද? සිංහලයන් වන්දනාවේ ගියා පමණක් නොව එහි දී ඔවුන් වැඳ පුදා ගත් අසිරිමත් බෞද්ධ පුරාවස්තු ජීවමාන බුදුන් සේ සලකන්නට ද ඔව්හු මැළි නො වූවෝ ය. සාදු හිතට අප ගිය වන්දනාවේ සාදු පෙර පිනෙන් මෙපමණ සෙනෙහාවේ සාදු නිවන් යන්නට සැම දෙන පැතුවේ සාදු බුදුන් වැන්දා යුදඟනාවේ වෙල්ලස්සේ යුදඟනා සෑය වැන්ද ජන කවියා තමන් නිර්වාණයට යාමට එතැන දී පැතූූ බව සඳහන් කරයි’ ඔව්හු සාදු බුදුන් වැන්දා යුදඟනාවේ යැයි යුදඟනා සෑයට ගෞරවයෙන් සැලකූහ. ඉන්දියාවේ ටජ්මහල බලද්දී ඇති නොවන සෞන්දර්යාත්මක ආගමික සංහිඳියාවක් සිංහලයෝ යුදඟනාව වැඳ ලබා ගත්තෝ ය. මහියංගණය කොත වැඳලා ගත්තු වරන් දන්ත ධාතු දළදා කරඬුයෙන් වරන් සිරීපාද සමනළ අඩවියෙන් වරන් සිව්පද කියන අප රැක දෙන් සතර වරන් සිංහලයන් බෞද්ධයන් වූ පසු ඔව්හු ඒ ඒ පූජා බිම්වලින් වරම් ගැනීමට ආශා කළෝ ය. වන්දනාවේ යද්දී පින් පොතක් ලියමින් ඒ ඒ පූජා භූමියට තමන් පූජා කළ මුදල් ද ඔව්හු එහි සටහන් කළෝ ය. ගෙත්තම්පාණ ඉඳිකටු පූජා කරමු හැරමිටිපාණ හැරමිටි පූජා කරමු දොඩම්බැබිල තල අබ පූජා කරමු සිරිපතුලට රන් මල් පූජා කරමු ගල් යුගයේ පටන් දඩයම් යුග පසු කරමින් බුදු සමයේ ආලෝකය වැටෙන තෙක් ලක්වැසියෝ තම උදරාර්ථය ගැන පමණක් සිතුවෝ ය. මහින්දාගමනයෙන් බුදු සිරිත දැන ගත් පසු ඔවුන් සිරිපාද කන්ද නැග්ගේ මිථ්‍යා විශ්වාසයන්හි එල්බ ගෙන නො වේ.දාර්ශනික චින්තකයකු ගේ සිරිපා මග ඔස්සේ සිංහලයෝ ද තම පතුල් තබමින් එහි ගමන් ගත්තෝ ය. සමන් දෙවියා බුදුරජුන් ගේ සිරිපාදයට ආවතේව කරන ආරක්‍ෂක දෙවියකු ලෙස පමණක් ඔව්හු සැලකූූහ. බෞද්ධ ආගමත් සමග සිංහලයා පරිතන්‍ාගශීලී විය. බෝසතාණෝ සිය ධනය හැර දමා ගිහි ගෙයින් නික්මුණෝ ය. ඒ ආභාසය සිංහලයා ද බෝ කර ගත්තේ ය. සිරිපා ගමන පුරා ම දන් දීම ප‍්‍රධාන ම කටයුත්ත වූයේ එබැවිනි. ඉහත ජන කවියේ එන වන්දනාකරුවෝ තම තමන්ට හැකි ලෙස ඒ ඒ තන්හි විවිධ පූජා සිදු කළේ ඒ ආභාසයෙනි. මස්කෙළියේ අම්බලමේ සිටින කොට ඉස්කෙළියේ යන එන්නෝ පෙනුණි මට ආයෙත් ගොසින් එක නුවරක උපදින්ට බැරි වුණි මගේ මැණිකේ කැන්දන් එන්ට බෞද්ධාගමේ ඉගැන්වීම් සිංහලයෝ තම ජීවිතයට සම්බන්ධ කළෝ ය. බෝසතුන් සසර පුරා ඉපදෙමින් මිය යමින් ආවා සේ ම තමන් ද සසර සැරි සරති යි ඔව්හු සිතුවෝ ය. විවාහයේ දී තමන් ගේ බිරිය තමන් ලද ත්‍යාගයකැ යි ඔව්හු සිතුවෝ ය. ඇය උපන් උපන් ආත්මවල යළි යළිත් ලැබීමට ඔව්හු ආශා කළෝ ය. ඉහත ජනකවියේ සිරිපාදය නැගි ගැමියාට බිරිඳ රැගෙන නොඒම පිළිබඳ ව කම්පාවක් ඇති විය. යසෝදරාව සංසාරය පුරා ම බෝ සතුන් සමඟ පැමිණියා සේ තම බිරිඳත් සසර පුරා ම ලැබේවා යි ඔව්හු ඉත සිතින් පැතුවෝ ය. මහියංගණේ එක එළියයි බන් නෑනා ඒ එළියට අපි ඉඳගෙන පොල් ගානා වේරගංතොටේ ඔරු දෙක යස මානා එක ඔරුවක ඉපදෙමු රන් කුරු නෑනා බුදු දහම පැරැණි සිංහලයන් ගේ ජීවිතයේ පෙ‍්‍ර්ම සබඳතාවලට ද ආලෝකයක් සැපයී ය. මහියංගණයේ වන්දනාවේ ගිය යුවළක් බලා සිටියහ. දහවල් වේරගංතොටට ගොස් ඔරු පාරු දෙස බලා සිටියේ ය. සෑය අබියස පන්දම්, විලක්කු ආධාරයෙන් පොල් ගාමින් ඔව්හු උදෑසන අලුත් සහල් මංගල්ලයට සූදානම් වූවෝ ය. මේ දෙදෙනා පෙම්වතුන් වුණත් විවාහ වීමට වරම් ලද්දෝ නොවෙති.මේ ඔවුන් දෙදෙනා එකට හමුවන අවසාන රාති‍්‍රය යි. රාති‍්‍රයේ ඔවුන් ගයන ජනකවියේ එදා දවසේ සියලු කළ කී දෑ සංකේත ලෙස දැක්වේ. වේරගංතොටේ දෙපසට පා වී ගිය ඔරු දෙක මෙන් තමන් ද දෙපසට පාවී යන බව ඔව්හු දනිති. ලබන ආත්මයේවත් එක ඔරුවක ඉපදෙමු යයි ඔව්හු සෑ රදුන් අබියස ප‍්‍රාර්ථනා කරති. අද වැනි දිනක බෝසතුන් බුදු නොවූවා නම් මහියංගණය යනු හුදෙක් ප‍්‍රදේශයක් පමණක් වීමට තිබුණි. බුද්ධත්වයේ බලමහිමය මහියංගණයේ සංස්කෘතිය ම විශාල පරිවර්තනයකට යොමු කළේ ය. අටමස්ථාන වන්දනා ගාථාවේ මුලට ම එන්නේ ද මහියංගණය යි. ”මහියංගණං නාගදීපං කල්‍යාණං පද ලාංඡනං දිවා ගුහං දීඝවාපි චේතිංච මුතියංගණං” ආදි වශයෙන් ආදි වැසියන් විසූ මහියංගණයට සදාචාර, ශීලාචාර සංස්කෘතියක ආලෝකය වැටුණේ ය. මහියංගණයේ ඉදි කළ චෛත්‍යරාජයා ඌවට තිලකයක් ම විය. එය වැඳ පුදා ගැනීම බදුල්ලේ, දුම්බර උඩදුම්බර ආදී මහියංගණය අවට ජනතාව ගේ ඒකායන ප‍්‍රාර්ථනාව විය. එමතු නොව සිංහල බෞද්ධයන් ගේ කවි සිත ද පුබුදුවා ලීමට මහියංගණ වෛත්‍ය රාජයාට හැකි විය. ”කන්ද උඩින් පෑවේ තාරකාවා නළා හඩින් පිම්බා වැනි සුබාවා හතර වරම් දෙවියන් කළ සොබාවා මහියංගණේ වැඳලා යන්ට ආවා” එක් පසෙකින් උඩදුම්බර හසලක මිනිපේ කඳුවැටියි. ඒ කඳු මතින් මහ සෙනඟ මහියංගණයට ඇදෙති. එම සෙනග ගේ ආගමනය ජන කවියා දුටුවේ කන්ද උඩින් පායන තාරකාවක ආකාරයෙනි. නළා හඩින් සාදු හඩින් මහියංගණයට එන මාවත් ගිගුම් දෙයි. සෑ රදුන් මිනිස් අතකින් කළා යයි සිතන්නටවත් සිංහල බෞද්ධයාට නො හැකි ය. එය නිර්මාණය කළෝ සතර වරම් දෙවියෝ ය. යට සඳහන් පැදියේ අවසන් පේළියෙන් මහිංයගණයට ඔවුන් ගේ පැමිණීම පිළිබඳ ගැමි සිතේ උපන් ආනන්දය සුන්දර ලෙස සටහන් ව තිබේ. ”ඉර මඬලේ ගිරවෙක් ඉන්නවා දුටිමි සඳ මඬලේ සාවෙක් ඉන්නවා දුටිමි මැද මඬලේ සබයක් ඉන්නවා දුටිමි මහියංගණේ බුදු රැස් වඩිනවා දුටිමි” ගැමියෝ මහියංගණයේ දී බුදු රැස් දුටුවෝ ය. මහියංගණය වැනි තැනිතලා භූමියක දී දේවතා එළි යැයි ගැමියන් හඳුන්වන ආලෝක කදම්භ බොහෝ විට දැක ගත හැකි ය. මහියංගණ සෑ බිමේ දී ගැමියෝ ඒවා බුදු රැස් යයි සිතුවෝ ය. තර්කයෙන් හා විද්‍යාවෙන් ගැමි සිත දූෂණය වී නො තිබිණි. ගැමියාට මහිංගණයේ දී දුටු බුදු රැස් වර්ණනා කිරීමට උපමා සොයා ගත නොහැකි විය. ඈත දිදුළන සූර්ය දිව්‍යරාජයා ගේ මුහුණත ඇති ගිරවා ගේ රූපය ගැමියාට සිහි විය. සඳ මඬලේ මුහුණත දිදුළන සාවා ගේ මුහුණ සිහි විය. මැද කඳු රටේ සිංහලේ මහා රාජ සභාවේ ශ‍්‍රී විභූතිය ද සිහි විය. කවියා මහිංගණයේ බුදු රැස් වැඩීම දුටුවේ ඒවාට සමගාමී රූපවලිනි. බුදු රැස් සඳහා යෙදූ කි‍්‍රයාපදය ‘වඩිනවා’ යන බුදුරදුන්ට යෙදූ කි‍්‍රයා පදය ම වීම ද විශේෂයෙන් සලකා බැලිය යුතු ය. පසු කලෙක රජවරුන් ගේ දුර්වලතාත් විදේශ ආක‍්‍රමණත් රදළයන් ගේ බල තණ්හාව නිසාත් මහියංගණ සෑ රදුන්ට නරක කාලයක් උදා විය. මහියංගණයේ අසිරිමත් රන් කොත කඩා වැටුණි. ඌව වෙල්ලස්ස කම්පා විය. ගැමි කවියෝ ඉන් මහත් කම්පාවට පත් වූවෝ ය. ඉරේ ඉන්න ගිරවා විලසේ වෙවුලා සඳේ ඉන්න සාවා විලසේ වෙවුලා මලේ ඉන්න බඹරා විලසේ වෙවුලා මහිංයගණේ රන්කොත කැඩුණා වෙවුලා අසිරිමත් චෛත්‍ය රාජයා ගේ කොත් වහන්සේ කඩා වැටීමට ගැමියා උපමා සොයා ගත්තේ්ද ඉරෙන් හඳෙන් හා මලෙනි. ඇදහිය නොහැකි සිදු විය නොහැකි සිද්ධියක් ලෙස මේ පත් විපත ගැමියා දැක තිබේ. බෞද්ධ ඉගැන්වීම් හා බෞද්ධ ආකල්ප සිංහල ගැමි වහර ද පෝෂණය කළේ ය. වනේ ගිජිඳ්‍රය දුටුවොත් වනසාය ළිඳේ පණිඳ්‍රය වැටුණොත් ඌ කාය අතකින් කරවැලෙක අතකින් දඬු බෑය මරණ තුනක් ඇති මිනිහෙක් පැණි කෑය මේ කවියේ දිසි අරුත එකකි. වැසි අරුත අනෙකකි. බැලූ බැල්මට පෙනෙන්නේ කැලයේ අලියකුට බයේ දිවූ මිනිසකු ළිඳකට වැටෙද්දී කටු අත්තක එල්ලුණු බව ය. ළිඳ පතුලේ සර්පයෙකි.මරණ තුනක් පෙනෙද්දීත් මේ මිනිසා දඬුවැල් බෑයකින් පැණි කමින් සිටී. එහෙත් වැසි අරුත එය නො වේ. සත්වයා තමන් ගේ වර්තමානය අතීතය හා අනාගතය නොදැන කාමසුඛල්ලිකානුයෝගීව ජීවත් වේ. අතීතය නම් වනේ ගිජිඳ්‍ර ය. මරණය අලියකු ගේ් වේශයෙන් සත්වයා ලුහුබඳී. අතකින් කරවැලක එල්ලී මී පැණි වළඳන මිනිසා ගේ වර්තමාන භවය යි.කොයි මොහොතේ් කටුවැල අතහැරී ළිඳට වැටී මිය යා දැ යි ඔහු නො දනී. ඒ බව නොසිතමින් හෙතෙම මී පැණි වළඳයි. ඔහු ගේ ඊළඟ භවය ළිඳ යි. ඒ තුළ ද දැනටමත් මරණයේ සර්පයා ඔහු එන තෙක් බලා සිටී. බුදු දහමේ සාරය ධම්මපදයේ ලියැවී තිබේ. සිංහල ජන කවියා ද බුදු දහමේ ආභාසයෙන් නව ජන කවියක නව ධම්මපදයක් ලියුවේ ය. කල් බලා නොවෙද ගොවිතැන් කරන්නේ මල් වරා නොවෙද කිරිවැද පැසෙන්නේ සෙනසුරා නොවෙද වැහි පල නොදුන්නේ ලොවුතුරා බුදුන් කවදද දකින්නේ ගොවියෝ වර්ෂා කාලය නියං කාලය පිළිබඳව තතු සොයා ගොවිතැන් ආරම්භ කරති. එසේ කළ විට මල් වරා කිරිවැද පැසෙන්නට පටන් ගනී. ලිත බලා කාලය අනුව ගොයම් කළ ඉක්බිති නියං සමය ඒ නම් ඒ සෙනසුරා ගේ කි‍්‍රයාවකි.හැම දේකට ම නිසි හේතුවක් ගැමියාට තිබේ. කල් බලා ගොවිතැන් කළ පසු සෙනසුරා වැහි පල දීමෙන් ගොයම විනාශ වේ. ගැමියාට ඒ පිළිබඳ ව දුක සිතෙන්නේ තමන්ටත් දරුවන්ටත් කුසගින්නේ සිටින්නට වන නිසා නොවේ. අස්වැන්න නො ලැබූ පසු ලොවුතුරා බුදුන් දකින්නට වන්දනාවේ යා නො හැකි ය.අලුත් සහල් මංගල්ලය පැවැත්විය නො හැකි ය. ගැමියන් අස්වැන්න කපා පාගා ගත් පසු වන්දනාවේ යාම චාරිත‍්‍රයකි. බුදු සමය මෙරට පැතිරීමත් සමඟ ආහාර දෙවන තැනට වැටී සදාචාරය පළමු තැනට ආවේ ය. මේ සඳහා හොඳ ම සාධකය නුවරඑළියේ එළවළු වගාව යි. වී ගොවිතැනින් සිංහලයා නෙළා ගත් සංස්කෘතිය අල ගොවියෝ අලවලින් නෙළා නො ගත්තෝ ය. නුවරඑළියේ ගොවියෝ එළවළු ගොවිපළේ දී ම මුදල් බවට පත් කරති. අලුත් අල මංගල්ල, අලුත් ගෝවා මංගල්ල, ඔවුන්ට නැත. බෞද්ධ දර්ශනය සිංහල ගැමි බෞද්ධයා ගේ සිතුම් පැතුම් සියල්ල නො පිට පෙරළුවේ ය.බුදු රජුන් දේශනා කළ කාරණා ද ගැමියෝ ස්වකීය සිතුවිලි අනුව සකසා ගත්තෝ ය. බුදු දහම අනුව තිරිසන් සත්තු නිවනට නොයති. උන් වෙනුවෙන් පාංශුකූල දානය දීමේ සම්ප‍්‍රදායක් ද බෞද්ධ ආකල්පවලට ඉඳුරා ම පටහැනි ය. එහෙත් ගැමි බෞද්ධයා බුද්ධාගම තේරුම් ගත්තේ තමන්ට වැටහෙන ආකාරයෙනි. අනේ මගේ කිකිළී කොයි ගියාදෝ ඇහිඳ කකා ගම මැද්දේ ගියාදෝ රෑට ඇවිත් කජු අත්තේ ලගීදෝ කැලණි ගඟේ පාවී පණ ගියාදෝ කොක් කොක් ගගා මගෙ දොරකඩට එන ලියේ රාගන් කිය කියා බිත්තර දමන ලියේ රිදී පනම් ගෙට උපයා දුන්න ලියේ අමා මහ නිවන් දැකපන්න කිකිළියේ කිකිළිය යනු වර්තමාන බ්‍රොයිලර්ස් සංස්කෘතියේ කිසි වැදගත්කමක් නැති ආපෝ, තේජෝ, වායෝ, පඨවි ධාතුවෙන් සැදි ප‍්‍රපංචයක් පමණකි. ඌ ගේ කිසිදු සංවේදී භාවයක් වර්තමානිකයෝ නො දකිති. එහෙත් බෞද්ධ සංස්කෘතිය ඊට වඩා සංවේදී මනසක් අපට උරුම කොට දී තිබුණි.ඉහත පදයේ ගැමියා නැති වූ කිකිළියට වැලපේ. කිකිළිය බිජු දමමින් ආර්ථිකය සවිමත් කළ හැටි ගැමියා සිහිපත් කරයි. බුදු දහම තමන්ට ගැළපෙන සේ කපා කොට ගන්නා ගැමියා තමන්ට උදව් කළ කිකිළියට අමා මහ නිර්වාණය ප‍්‍රාර්ථනා කරයි. මං බාලේ ඇති කළ තලගොයි පැටියා මගෙ තනිවට මිදුලේ කෙළ කෙළ සිටියා උගෙ මරුවා ඌ ඇවිදින් අරන් ගියා නිවන් පුරේ පලයන් තලගොයි පැටියා තලගොයා යනු කිකිළිය මෙන් කිසිදු ආර්ථික ප‍්‍රයෝජනයක් ඇති සතෙක් නො වේ. ඌ ගැමියා සමඟ ළමා වියේ දී සෙල්ලම් කර තිබේ. ඌ මිය ගිය ඉක්බිති තලගොයාට නිර්වාණය පතන්නට තරම් ගැමියා එඩිතර වේ. මොනරාගල බුත්තල ප‍්‍රදේශයේ ජනකවි එකතු කිරීමක යෙදුණු නෝමන් සිරිපාල මහතාට අපූරු ජන කවි කිහිපයක් හමු ව තිබේ. බැද්ද වැඳීම නම් මේ අපූරු කවි එකතුව බුදු දහම මිනිස් සිතට කරන ලද ආශ්චර්යවත් බලපෑම හෙළි කරන ප‍්‍රබල සාක්‍ෂියකි. ලකුණු බලා බුදු වෙන්නට වැඩිය වරේ අකුණු හඩින් වසවතු ඇවිත් යුද කෙරේ මකුළු දැලක් දා අලුවෙන කල අතරේ කකුසඳ මුනි අණින් වැන්දෙමි වනන්තරේ සාරා අසංකය පෙරුවත් පුරපු වරේ සව්සත ගොඩ ගන්න වීරිය කරපු වරේ මව්සඳ පඩි ව අප මුනිසඳ උපන් වරේ ගෞතම මුනි අණින් වැන්දෙමි වනන්තරේ (බුත්තල ජන කවි - නෝමන් සිරිපාල 29) මේ කවි පෙළ නෝමන් සිිරිපාල මහතාට ලබා දී තිබුණේ බුත්තල වගුරුවෙල ආර්. ජී. නෙතා මහතා ගේ පුත‍්‍ර ආර්. ජී. බබානිස් මහතා ය. තම පියාට අයත් පුස්කොළ පොතක මේ අසිරිමත් කවි කිහිපය සටහන් ව තිබූ බව ඒ මහතා කියා තිබේ.වනයේ ඇවිද විඩාවට පත් වූ ඉක්බිති මේ කවි කීමෙන් තමන්ට මහත් වූ ආරක්‍ෂාවක් ලැබේ යයි වෙල්ලස්සේ ගැමියන් අතර විශ්වාසයක් තිබී ඇත. මේ පද්‍යයන්හි විශේෂත්වය නම් බැද්දට වන්දනා කිරීම යි.වනාන්තරයට වන්දනා කිරීම යනු එය ආරක්‍ෂා කිරීම යි. කැලය දකින විට ම මුදල් මතක් වන සංස්කෘතියකට අද අප මාරු වී සිටියත් බුද්ධ උත්පත්තිය එක් කලෙක සිංහලයන් ඉතා සංවේදී ජාතියක් ව සිටි බවට මේ කදිම සාක්‍ෂියකි.පේරාදෙණිය විශ්ව විද්‍යාලයේ ජ්‍යෙෂ්ඨ කථිකාචාර්ය අත්තනායක එම්. හේරත්</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=as0805183</link>
    <topic>බුද්ධෝත්පත්තිය සහ</topic>
    <author>උපාලි රූපසිංහ</author>
    <content>ගමක් ගානේ ගොස් බුදු පිළිම පූජා කරන පුංචි මිනිහෙක්බුද්ධෝත්පත්තිය සහ සිංහල බෞද්ධ ගැමියන් ගේ හෘද සාක්‍ෂිය‘බුද්ධ ගයාව බේරා ගනිව්’ සටන යළි අරඹව්!බුදු බණ ඇසුවා නිරන්තරේසත් පුරුෂ ආශ‍්‍රය අප ජීවිතයට සතුටත් දියුණුවත් ළං කරයිසිදුහත් කුමරු බුද්ධත්වයට පත්වූ අසිරිමත් බුද්ධගයා මහා විහාර සංකීර්ණය ලෝක බෞද්ධයන් සතු කිරීමේ සහ එහැමපිටින්ම එහි බෞද්ධ පාලනයක් ඇති කිරීමේ ප‍්‍රශ්නය නිරාකරණය නොවූ ප‍්‍රශ්නයක් හැටියට මේ වනවිට ඉතිහාසගතවී හමාරය. බුද්ධගයා මහා විහාර සංකීර්ණය මුළුමනින්ම බෞද්ධයන් සතු කරගැනීම පිණිස අනගාරික ධර්මපාල තුමන් 1891 ජනවාරි 22 වැනිදා බුද්ධගයාවෙන්ම ආරම්භ කරන ලද ‘සටන’ වර්තමාන බෞද්ධ සමිති, සංගම් සහ සංවිධානවල ගිහි පැවිදි නායකයන්ට, ලෝක බෞද්ධ නායකයන්ට දැන් අමතකව ගොස් ඇති බවක් පෙනේ. ඇත්තම කියනවා නම් මේ වන විට බුද්ධගයා ප‍්‍රශ්නය ගැන කතාබහ කරන කෙනෙක් පේනතෙක් මානයක නැත.හෙටට යෙදෙන වෙසක් පුන් පොහෝ දිනයේ අඩුම ගණනේ මෙරට බෞද්ධ නායකයන්ගේ සහ විදේශ රටවල වෙසෙන ශ‍්‍රී ලාංකික බෞද්ධ නායකයන්ගේද ඉන්දියාවේ බෞද්ධ සහ හින්දු ආගමික නායකයන්ගේ ද ජපානය, කොරියාව, බුරුමය, තායිවානය, තායිලන්තය සහ භූතානය වැනි බෞද්ධ රටවල් නායකයන්ගේද බලවත් අවධානය යොමු කිරීම පිණිස බුද්ධගයා මහා විහාර ප‍්‍රශ්නයේ ඇත්ත තත්ත්වය හෙළි කිරීම සුදුසු යැයි අපි සිතමු.විශේෂයෙන්ම බිහාර් ප‍්‍රාන්ත රාජ්‍ය සභාවේ තීන්දුවක් අනුව ප‍්‍රකාශයට පත්කරන ලද බුද්ධගයා මහා විහාර පාලන කමිටුව පිහිටුවීමේ පනත අනුව අදාළ කමිටුව පත් කොට ලබන 28 වැනිදාට අවුරුදු 55ක් සපිරෙයි. මෙම කමිටුව පත් කරන ලද්දේ 1952 මැයි 28 වැනි දාය.බුද්ධගයාව සිදුහත් කුමරු බුද්ධත්වයට පත්වූ පූජනීය ස්ථානය බව වර්තමානයේ විශේෂයෙන්ම තරුණ පරපුරේ දහම් පාසල් ගිය බොහෝදෙනෙක් දනිති. එහෙත් බුද්ධගයා මහා විහාර සංකීර්ණය ලෝක බෞද්ධයන් සතු කිරීමට අනගාරික ධර්භපාල තුමන් ජීවිත පරිත්‍යාගයෙන් යුතුව කරන ලද ‘සටන’ සහ ‘මෙහෙය’ ගැන අවබෝධයක් ඇත්තේ කීප දෙනකුට පමණි.බුද්ධගයාව ගැන සිය අවධානය යොමු කරන ලද අවස්ථාව වන විට ඔහු අනගාරික ධර්මපාල නොවීය. ඒ වනවිට ඔහු හඳුන්වනු ලැබුවේ දොන් ඩේවිඩ් හේවාවිතාරණ නමින්. පියා දොන් කරෝලිස් හේවා විතාරණ විය. (එච්.දොන් කරෝලිස්)සිය මව් පියන්ගේ මෙහෙයවීමෙන් සහ හික්කඩුවේ සිරි සුමංගල නා හිමියන්ගේ සහ සෙන්්පති හෙන්රි ස්ටීල් ඕල්කට් තුමන්ගේ මඟ පෙන්වීම යටතේ ශ‍්‍රී සම්බුද්ධ ශාසනයේ පැවැත්ම සහ උන්නතිය වෙනුවෙන් ජීවිතය කැප කිරීම ආරම්භ කළ දොන් ඩේවිඩ් හේවාවිතාරණ තරුණයා බුද්ධගයා මහා විහාරය ගැනද එහි පැවැති ශෝචනීය තත්ත්වය ගැනද මුලින්ම අවබෝධයක් ලබා ගත්තේ ශ‍්‍රීමත් එඩ්වින් ආර්නෝල්ඩ් 1885 ලියා පළ කරන ලද “ද ලයිට් ඔෆ් ඒෂියා’ පොත කියවීමෙන් පසු වය. සර් එඩ්වින් එවකට ලන්ඩන්හි ‘ද ටෙලිග‍්‍රාෆ්’ පත‍්‍රයේ ප‍්‍රධාන කර්තෘවරයා විය.ඒ වනවිට බුද්ධගයා මහා විහාරයේ තනි භාරකාරත්වය හින්දු ආගමික නායකයකු වූ ‘මහන්ත්’ වෙත පවරාගෙන තිබිණි. මුලින්ම කළ යුතුව ඇත්තේ ‘මහන්ත්’ ගේ ග‍්‍රහණයෙන් බුද්ධගයාව මුදවාගැනීම බව සිතූ දොන් ඩේවිඩ් ජපන් ජාතික කෙසෙන් ගුණරතන හිමියන් සමඟ මහා විහාරය අසල වූ බුරුම පන්සලේ පදිංචියට ගියේය. එතැන නැවැතී සිටිමින් ලංකාව, බුරුමය, ඉන්දියාව, ජපානය යන රටවල බෞද්ධ නායකයන්ට, රාජ්‍ය නායකයන්ට සහ බෞද්ධ සංවිධානවලට බුද්ධගයාවේ එදා පැවැති තත්ත්වය සඳහන් කරමින් මෙම අති උතුම් පූජනීය ස්ථානය බෞද්ධ ලෝකයා සතු කළ යුතු බවත් ඒ සඳහා පෙළ ගැසෙන ලෙසත් ඉල්ලා ලිපි දහස් ගණනක් යැවීමට කි‍්‍රයා කෙළේය.බුද්ධගයා සටන නියම වශයෙන් ආරම්භ වූයේ ජපානයෙන් පරිත්‍යාග කෙරුණු බුදු පිළිමය ධර්මපාලතුමා ද, ලාංකික භික්ෂූන් වහන්සේද තවත් බෞද්ධයන් කීප දෙනෙක්ද විසින් බුද්ධගයා මහා විහාරයේ මල් ආසනය මත තැන්පත් කිරීමෙන් අනතුරුවය. මෙම කි‍්‍රයාව නොඉවසූ මහන්ත් ගේ දාමරිකයෝ මහා විහාරයට පැන පිරිසට පහර දී පිළිම වහන්සේ මල් ආසනයෙන් ඉවත් කළහ.තීක්ෂණ බුද්ධියකින් යුතුව කල් යල් බලා හැම පියවරක්ම ගත් ධර්මපාලතුමා ‘මහන්ත්’ ගේ මෙම කි‍්‍රයාව ‘බුද්ධගයා මහ නඩුව‘ ආරම්භ කිරීමේ නඩු නිමිත්ත බවට පත් කර ගත්තේය. ඒ අනුව ‘නිදහසේ වන්දනා මාන කිරීමට අවහිර වනසේ කි‍්‍රයා කිරීම’ යන චෝදනාව යටතේ ධර්මපාලතුමා මහන්ත්ට විරුද්ධව නඩු පැවැරුවේය. නඩුවට අදාළ වූ බුදු පිළිමය බුද්ධගයාවේ ජපන් පන්සලේ තැන්පත් කරන ලදී. මේ අතර “මහන්ත්” බුරුම පන්සල සහ ජපන් පන්සලට විරුද්ධව යුද්ධ ප‍්‍රකාශ කෙළේය.අවුරුදු ගණනාවක් තිස්සේ එක දිගට ඇදුණු එම නඩුව අන්තිමේ ‘මහන්ත්’ ගේ වාසියට තීන්දු විය. ඒ අනුව ජපන් බුදු පිළිමය 1910 දී බුරුම පන්සලෙන්ද ඉවත් කෙරිණි.මේ වනවිට මහා කවි රවීන්ද්‍රනාත් තාගෝර්, ශ‍්‍රීමත් එඩ්වින් ආර්නෝල්ඩ්, ඇනී බෙසන්ට් දේශබන්දු සී.ආර්.දාස්, ඊශ්වර් ඝරන්, ශ‍්‍රීමත් ඩී.බී.ජයතිලක, වැනි සම්භාවනීයයෝ බුද්ධගයාව බෞද්ධයන් සතු කළ යුතු මතයේ පිහිටා ප‍්‍රකාශ සහ නිවේදන නිකුත් කරමින් සිටියහ.දේවප‍්‍රිය වලිසිංහ මහතා ඉන්දීය ආණ්ඩුවේ ප‍්‍රධානීන් හමුවී ප‍්‍රශ්නය ගැන දිගින් දිගටම සාකච්ඡා පැවැත්වීය. ප‍්‍රශ්නය පිළිබඳව නිර්දේශ ඉදිරිපත් කිරීමට පියවර ගත්තේය.කෙසේ වුවද ඉන්දීය රජයේ අනුග‍්‍රහය ඇතිව කොන්ග‍්‍රස් පක්ෂය රාජේන්ද්‍ර ප‍්‍රසාද් (පසුව ජනාධිපති) මහතාගේ ප‍්‍රධානත්වයෙන් තවත් කමිටුවක් පත් කරන ලදී. ඉදිරිපත්වූ නිර්දේශයය අනුව බුද්ධගයා මහා විහාර පාලක මණ්ඩලයට බෞද්ධ සාමාජිකයන් 4 දෙනෙක්ද හින්දු සාමාජිකයන් හතර දෙනෙක්ද පත් කිරීමටත් ගයාවේ උප දිසාපතිවරයා සභාපති හැටියට නිල වශයෙන් පත්කිරීමටත් තීන්දු කෙරිණි. ප‍්‍රශ්නය මතුවූයේ මෙතැනදීය. ගයාවේ උප දිසාපතිවරයා වශයෙන් පත්වන තැනැත්තා නිරන්තරයෙන්ම හින්දු භක්තිකයෙකි. මහා බෝධි මහා විහාරය පාලනය පිළිබඳ තීරණාත්මක අවස්ථාවකදී ඡන්දය විමසීමට සිදුවුව හොත් බෞද්ධ පැත්තට සාමාජිකයන් හතරකි. හින්දු පැත්තට සාමාජිකයන් පහකි.අදාළ කමිටුව පත්කරන ලද්දේ 1953 මැයි 23 වෙනිදාය. කමිටුවට නම් කෙරුණු බෞද්ධ සාමාජිකයන් හතර දෙනා අතර සිටි ශ‍්‍රී ලාංකිකයා ඉන්දීය මහාබෝධි සමාගමේ ලේකම් දේවප‍්‍රිය වලිසිංහ මහතාය. ශ‍්‍රී ලංකාවේ අධ්‍යාපනය ලැබූ ඉන්දීය ජාතික ජගදීෂ් බාෂ්‍යය ද තවත් සාමාජිකයෙක් විය.එතැන් සිට මේ දක්වා මෙම කමිටුවේ වැඩි හඬක්, වැඩි ඡන්දයක් ලබාගැනීමට දැරූ සියලු උත්සාහයන් අසාර්ථක වී ඇත. එපමණක් නොව මුලින් සඳහන් කළ පරිදි මුළු ප‍්‍රශ්නයම මුළුමනින්ම බෞද්ධ නායකයන්ට බෞද්ධ ලෝකයට අමතක වී තිබේ. ඔවුනට ඇත්තේ කොන්කී‍්‍රට් ගොඩනැඟිලි අහස උසට උස්සා බුදුදහම රැකගැනීමේ, ව්‍යාප්ත කිරීමේ අධිෂ්ඨානයයි.පෙරදී වරින් වර බුරුමයෙන්, තායිලන්තයෙන්, ජපානයෙන්, නේපාලයෙන් පිරිස් පැමිණ බුද්ධගයාව බේරාගැනීමේ සටන් පාඨ කියා යන්නට ගියහ. දැන් ඒ තත්ත්වය නැත. බාබා සහේබ් අම්බෙඩ්කාර්වාදීන් ඉඳහිට පැමිණ මහා විහාරය වටා පෙළපාළියක් ගොස් උද්ඝෝෂණය කර ආපසු මහාරාෂ්ට‍්‍ර ප‍්‍රාන්තය බලා ගියහ. දැන් ඔවුන්ද නැත. දලයිලාමා හෝ ඔහුගේ අනුගාමිකයෝ මේ ප‍්‍රශ්නයට දැන් මැදිහත් නොවෙති. බුද්ධගයා විහාරයට අනුබද්ධ උදවියද දැන් නිහඬය.මෙයින් අදහස් කෙරෙන්නේ “බුද්ධගයාව බේරා ගනිව්” යන අනාගාරික ධර්මපාල තුමාගේ් සටන් පාඨය අමතක කර දමා ඇති බවය.බිහාර් ප‍්‍රාන්තයේ මහ ඇමැතිකම්වලට බෞද්ධයන් කීපදෙනෙක් පත්වූහ. ඒත් ඒ කටයුත්ත සිදුවූයේ නැත.බුද්ධගයා මහා විහාරයේ පාලනය බෞද්ධයන් අතට පත්කිරීම ගැන ඉන්දීය මහ ආණ්ඩුවේ විරුද්ධත්වයක් නැත.ඉන්දියාවේ හිටපු අගමැති පී.වී. නරසිම්හ රාඕ මහතා වරක් මා සමඟ පැවැසුවේ “ප‍්‍රබල ජනමතයක් ඇතිකරන්න. එවිට ඔය වැඩේ කෙරෙයි” යනුවෙනි.මාපලගම විපුලසාර නාහිමියන් සමඟ මා වරක් ඉන්දියාවේ හිටපු අගමැති රජිව් ගාන්ධි මහතා හමුවී කතා බහ කළ අවස්ථාවේ ඔහු කියා සිටියේ ද “මගේ සීයා බුද්ධාගමට ලැදියි. මගේ අම්මා බුද්ධාගමට ලැදියි. ඔබත් එහෙමයි. නමුත් මේ ප‍්‍රශ්න ගැන හින්දුන්ද එකඟ වන පරිදි ජනමතයක් ඇතිකරන්න” යනුවෙනි.මේ ජනමතය ඇති කිරීම පමා නොවී සිදුවිය යුතු බව ප‍්‍රකාශ කළ යුතුව ඇත.උපාලි රූපසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=as0805184</link>
    <topic>බුදු බණ ඇසුවා නිරන්තරේ</topic>
    <author>සමන් චන්ද්‍රනාත් වීරසිංහ</author>
    <content>ගමක් ගානේ ගොස් බුදු පිළිම පූජා කරන පුංචි මිනිහෙක්බුද්ධෝත්පත්තිය සහ සිංහල බෞද්ධ ගැමියන් ගේ හෘද සාක්‍ෂිය‘බුද්ධ ගයාව බේරා ගනිව්’ සටන යළි අරඹව්!බුදු බණ ඇසුවා නිරන්තරේසත් පුරුෂ ආශ‍්‍රය අප ජීවිතයට සතුටත් දියුණුවත් ළං කරයිසිද්ධාර්ථ කුමාරොත්පත්තියත්, සිද්ධාර්ථ කුමාරයාණන් ගෞතම නමින් බුද්ධත්වයට පත් වීමත්, සම්බුද්ධ පරිනිර්වාණයත් සිදු වූ වෙසක් පුර පසළොස්වක පොහෝ දිනය හෙටයි. වෙසක් දිනය කියන්නේ කෙනකුට ජීවිතය අලුතින් පටන් ගැනීමට වුණත් ඉතා හොඳ සුබ දවසක්. වේගවත් භෞතික සංවර්ධනය හමුවේ කුරුවල් වී ගිය මනසින් යුතුව හැසිරෙන ලෝක සත්ත්වයාට, නිරවුල් හා සන්සිඳුණු මනසකින් යුතුව ජීවිතය ගෙන යෑමට බුද්ධ චරිතයෙන් ද, බුද්ධ ධර්මයෙන් ද ගත හැකි බොහෝ දෙයින් අල්ප මාත‍්‍රයක් හෝ ලබා ගැනිමට වෙසක් පුර පෝය දිනයෙන් ලැබෙන්නේ මහඟු ඇරියුමක්. ඒ විදියට බුදු බණ පදයක් අපට අහන්නට පිනක් ලැබී ඇත්තේ ශී‍්‍ර සම්බුද්ධ සාසනය තවමත් පවතින නිසයි. ධර්ම කාරණා සහිත පතපොත තවමත් ඉතුරු වී ඇති නිසයි. ඒ ධර්ම කාරණා බුදු රජාණන් වහන්සේ වදාළ අයුරින් ම පහදා දීමට තරම් ශක්තියක් ඇති යතිවරයන් වහන්සේ අතළොස්සක් නමක් වුවත් තවම ජීවත් වී සිටින නිසයි.උතුම් වූ සම්බුද්ධත්වයට පත් වූවාට පසු බුදු රජාණන් වහන්සේ තමන් වහන්සේ විසින් අවබෝධ කර ගනු ලැබූ ධර්ම කාරණා කාට නම් දේශනා කරම්දැයි, කවුරු නම් වටහා ගනිත් දැයි කල්පනාවේ නිමග්නව සිට පසුව පස්වග මහණන් උදෙසා ප‍්‍රථම ධර්ම දේශනය පැවැත් වූ සේක. ඒ ධර්ම සභා මණ්ඩපයට රැස්වූ පිරිස, දෙව් බඹ සේනා හැරුණු කල්හි පස් දෙනකුට පමණක් සීමා විය. එදා මෙදා තුර බුදු බණ ඇසුවෝ කොපමණ වෙත් ද? එයිනුත් මේ තරම් බණ අහන රටක්, බණ කියන රටක් ලෝකයේ තවත් නැත. එහෙත් අර අපේ රඹුකන සිද්ධාර්ථ හාමුදුරුවන් ගීතයක ලියුවා සේ“බුදු බණ ඇසුවා නිරන්තරේ - බුදු බණ කීවා නිරන්තරේගති ගුණ අතින් අපි තවමත් - වනාන්තරේ” ය. ඒ වනාන්තරගත වීම කොතෙක් ද යත් අද අපට අහන්නට ලැබෙන සමහර බණ, බුදු හාමුදුරුවනේ ඔබ වහන්සේ ගේ අර්ථ දැක්වීම්වලට ඔබ්බෙන් වු තවත් වනාන්තරයකට අප කැඳවා ගෙන යනවා නොවේදැයි ඒකත්පස්ව සිට අප‍්‍රමාණ වු ශ‍්‍රද්ධාවෙන් විමසා සිටින්නට සිදු වී තිබේ.මේ අර්ථ දැක්වීම් බොහෝ විට දේශපාලන න්‍යාය පත‍්‍රවලට නෑකම් කියන බව දැනෙන විට ශ‍්‍රද්ධාවන්තයන් ගේ සිත් කම්පාවට පත් වී ඇති ආකාරය අනෙක් පැත්තෙන් ඉස්මතු වී පෙනෙයි. ඇතැම් විට මෙසේ කීම පවා දෝෂාරෝපණයකට ලක් වීමට නැත්නම් තර්ජනාංගුලියකට ගොදුරු වීමට මාර්ගයක් බව නොපෙනෙනවා නො වන නමුත් චීවරයට මුවා වූ ඇතැම් දේශපාලනඥ ගිහියන් පවා ස්වකීය ගමන් මාර්ගයට ආර්ය අෂ්ටාංගික මාර්ගය ගලපා ගැන්මටත්, එයින් කුලප්පු රෝග ඇති කිරීමටත් වෙර දැරුවා නොවේදැයි පෙනුණු ටෙලිවිෂන් වැඩ සටහන් ප‍්‍රදර්ශනය වූ අයුරු අපට මතක ය. එයින් එක් හාදයකු ගේ මතය අනුව දුක නැති කිරීමට නම් දුක ඇති වීමට හේතුව නැති කිරීම් යනු කවුදෝ ත‍්‍රස්තවාදියකු නැති කිරීම ය. ඒ ත‍්‍රස්තවාදියා නැති කැර දැමීම කළ යුත්තක් නමුත් ලෝක සත්ත්වයා ගේ දුකට හේතුව හා දුක නැති කිරීමේ මාර්ගය ලෙස බුදු රජාණන් වහන්සේ දේශනා කළේ එය නො වේ.මේවා මෙහෙම වෙද්දි ගාස්තුවට යටත් කොට බණ කීමේ ඊනියා ධාර්මික කර්මාන්තයක් ද දැන් දැන් ව්‍යාප්ත වෙමින් පවතින බව දක්නට ලැබීම සංවේගයකි. පාණදුර පැත්තේ ඉස්කෝලයක බණකට රු. 2000 ක් ඉල්ලා අරගෙන සී.ඩී. ත් විකුණා තවත් හාර දහස් පන්සියයකුත් ඉල්ලූ විට චීචර්ලාගෙන් අසා ගත් ධර්ම කාරණා ගැන කල්පනා කරන විට සාසනය හෑල්ලු වෙන තරම ගැන අනේ බුදු හාමුදුරුවනේ හරිම දුකයි.මෙහෙම දුක හිතෙන සිද්ධි මේ කාලේ බොහොමයි. දළදා වහන්සේට අපහාස වන ආකාරයෙන් ඉංගිරිසි පත්තරයක පළ වූ ලිපියක්, නවතා දමන පියවරක් තැබූ මගේ ළඟම ලේ නෑයා ගැන මේ ලියන මට ආඩම්බරයක් තියෙනවා වගේ ම, ඒ විදියට දළදා වහන්සේ මහනුවරින් වෙන කොහාට ද වැඩම වන්නට ඉස්සර දැරූ උත්සාහයක් නතර කිරීමට ශී‍්‍ර චන්ද්‍රරත්න මානවසිංහයන් ගත් ජයග‍්‍රාහී පියවර ද සිහිපත් වෙයි. පැරැණි ලංකාදීප පත‍්‍රයේ කතුවරයාව සිටි ඩී.බී. ධනපාලයන් ගේ යුගයේ දී දරන ලද මේ වෑයම මානවසිංහයන් විසින් නතර කර දමන ලද්දේ එක් වාක්‍යයක් පමණක් කීමෙනි. “දළදා වහන්සේ කියන්නේ බවර් ගේ ඇට පෝර ද එහාට අදින්න මෙහාට අදින්න. ඒක ඔහේ තිබුණාවෙ“ යි මානවසිංහයන් කළ සිංහ නාදයෙන් දළඳ්‍ර වහන්සේ මහනුවර ම රැඳුණු සේක.එහෙව් සිංහනාදයක් කිරීමට තරම්, අප වැනි ඇටිකිච්චන්ට පුළුවන් කමක් නැතත් අපේ බුදු හාමුදුරුවන් ට, බණ පොත ට මේ කාලයේ පක්‍ෂ දේශපාලනය නිසා, රුපියල් සත නිසා, තාන්න මාන්න නිසා සිදුවන අකටයුතු නතර වීමට නම් මොනවා හෝ කිරීමට දැන් නම් “කාලෝ අයංතේ” ය. බුදු රජාණන් වහන්සේ පිරිනිවන් පා සතියක් යන විට ම අර සුභද්‍ර නම් යතිවරයකු කී අභද්‍ර වචනයක් නිසා ඇති වූ වින්නැහිය සමනය කිරීමට ධර්ම සංගායනාවක් කළා සේ ඉතිහාසගත වන ධර්ම සංගායනාවක් කිරීමට අපේ ලොකු හාමුදුරුවනේ දැන් නම් කාලය ඇවිල්ලා! එහෙම නො වේ නම් මේ වෙසක් තව ටික කලකින් අමුතුම වෙසක් වේවි!සමන් චන්ද්‍රනාත් වීරසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=as0805185</link>
    <topic>සත් පුරුෂ ආශ‍්‍රය අප ජීවිතයට සතුටත් දියුණුවත් ළං කරයි</topic>
    <author>සාකච්ඡා කළේ - රමණී සුබසිංහ,ඡායාරූප - සුදම් ගුණසිංහ</author>
    <content>ගමක් ගානේ ගොස් බුදු පිළිම පූජා කරන පුංචි මිනිහෙක්බුද්ධෝත්පත්තිය සහ සිංහල බෞද්ධ ගැමියන් ගේ හෘද සාක්‍ෂිය‘බුද්ධ ගයාව බේරා ගනිව්’ සටන යළි අරඹව්!බුදු බණ ඇසුවා නිරන්තරේසත් පුරුෂ ආශ‍්‍රය අප ජීවිතයට සතුටත් දියුණුවත් ළං කරයිබුදුසමය, මිනිසාට සෑම මොහොතක ම සතුටින් සිටීම සඳහාත්, ජීවිතයේ පවතින අසතුටුදායක බව සතුටුදායක තත්ත්වයට පත් කර ගැනීම සඳහාත් මඟ පෙන්වන ධර්මයකි. එහි දී බුදුරජාණන් වහන්සේ ගිහියකු ගේ මෙලොව ජීවිතය මෙන් ම පරලොව ජීවිතය ද සාර්ථක කර ගන්නට අවශ්‍ය කරුණු කීපයක් ම පෙන්වා දී තිබේ. යම් කෙනකු වාසය කරන පරිසරය, ඇසුරු කරන අය, කි‍්‍රයාකාරිත්වය සහ වැඩ කිරීමට ඇති උනන්දුව යන සිව් කාරණා කෙරෙහි එහි දී විශේෂ අවධානයක් යොමු කර ඇත. පුද්ගලයා ගේ ජීවිතයේ දියුණුව හෝ පරිහානිය තීරණය වන්නේ මෙම ප‍්‍රධාන කරුණු හතර පදනම් කරගෙන ය.පරිසරය යනු තමන් අවට වටපිටාව ය. එය පුද්ගලයා ගෙන් පුද්ගලයාට වෙනස් විය හැකි ය. මහා මංගල සූත‍්‍රයේ දී ‘පතිරූප දේශ වාසෝච’ යනුවෙන් ඉස්මතු කර තිබෙන්නේ මෙම සංකල්පය යි. මිනිසා ජීවත්වන තම නිවෙසේ පරිසරය, ගමේ පරිසරය, රටේ පරිසරය ඔහු ගේ මානසික නිරෝගීතාවයට මෙන් ම භෞතික නිරෝගීතාවයට ද උපකාරී වේ.නිවෙසේ පරිසරයට මෙහි දී පළමුව අවධානය යොමු කළ යුතු ය. දවසෙන් පැය දහසයක් පමණ ම ගත කරන්නේ නිවෙසේ වන බැවිනි. තෘප්තිමත් ජීවිතයක් බලාපොරොත්තු වන ගිහියා තමන් ගේ ගෙදර වටපිටාව වඩාත් නිවැරැදි හා සාමකාමී එකක් බවට පත් කර ගන්නට දක්‍ෂ විය යුතු ය. මෙහි දී නිවෙසේ හා ඒ අවට පරිසරයේ පිරිසිදු බවට විශේෂ තැනක් හිමි වේ.අපිරිසුදු පරිසරයක සාමකාමී මානසික වටපිටාවක් කිසිවිටෙකත් ගොඩනඟා ගත නොහැකි බව බුදුන් වහන්සේ උගන්වා ඇත්තේ ය. මේ නිසා පරිසරය පිරිසිදුව තබා ගන්නට කැපවීමක් සහ සැලැස්මක් ඇති කර ගත යුතු ය.කැළි කසළ බැහැර කිරීම පිළිබඳව නිසි කළමනාකරණයක් නොමැතිකම අපිරිසුදු බව වර්ධනයට හේතු වේ. අපේ රටේ කැළිකසළ පිළිබඳ ප‍්‍රශ්නය නිතර ම සාකච්ඡාවට බඳුන් වේ. අධික ලෙස ගොඩ ගැසෙන අපද්‍රව්‍ය නිසා මේ ගැටලුවලට මුහුණ දෙන්නේ කෙසේ ද යන කාරණය පිළිබඳව විවිධ සාකච්ඡා, සම්මන්ත‍්‍රණ පැවැත්වේ. බෞද්ධ නිවෙසක වැඩිහිටියන් මෙන් ම දූ දරුවන් කෙරෙහි ඇති කරන යහපත් ආකල්පවලින් මේ තත්ත්වයට සාධනීය පිළිතුරක් සොයා ගත හැකි බව මගේ විශ්වාසයයි. තමන් පරිහරණය කොට බැහැර කරන දේ කොතැනට, කුමන ආකාරයෙන්, කුමන අවස්ථාවක බැහැර කළ යුතු ද යන්න පිළිබඳව විනයක් ඇති කර ගැනීම මෙහි දී අනිවාර්ය වේ. වර්තමානයේ අධික ලෙස ප‍්‍රාණඝාත අකුසලය සිදු කරන තැනට ගමන් කිරීමට නිවෙස්වල වාසය කරන ගිහියන්ට සිදුව තිබේ. කිසි කලෙකවත් නොවූ අයුරින් මැසි මදුරුවන්, කුහුඹුවන්, මීයන් කැරපොත්තන් වර්ධනය වී ඇති හෙයිනි.මෙයට ප‍්‍රධාන ම හේතුව නිවෙසේ හා ගෙවත්තේ් අපිරිසුදුකමයි. මෙවැනි සතුන් විනාශ කිරීම සඳහා වෙළෙඳ පොළේ විෂ බෙහෙත් වර්ග ඇත. එහෙත් මේ ක‍්‍රමවේදය තාවකාලික ය. එක් පැත්තකින් අපව අකුසලයට පොළඹවන අතර ම අනෙක් පසින් ප‍්‍රශ්නය උග‍්‍රවීමක් දක්වා ගෙන යෑමට මේ කි‍්‍රයාවලිය හේතු වේ. ඔබ කළ යුතු වන්නේ මීයන්, කැරපොත්තන් ඝාතනය කරනවා වෙනුවට එවැනි සතුන් පරිසරයේ බෝවීමට ඇති ඉඩ උපරිම ලෙස වළක්වා ගන්නට කටයුතු කිරීමයි. ඒ සඳහා තමන් ගේ දරුවන් ගේ ම උදව් ලබා ගත හැකි ය. ඉවත ලන ඉඳුල් ටික නිසි තැනට බැහැර කිරීම, ඉවත ලන පොලිතින්, ප්ලාස්ටික්, වෙන වෙන ම බැහැර කිරීම ආදී ලෙස නිවෙසේ දරුවන් කෙරෙහි විනයක් ගොඩනැඟීමෙන්, ආදර්ශයක් සැපයීමෙන් තමන්ගේ නිවෙස, ගෙවත්ත පිරිසුදුව ලස්සනට තබා ගැනීම අසීරු වන්නේ නැත. එවිට ඉහත කී සතුන් බෝ නොවේ. ඔබ අතින් ප‍්‍රාණඝාත අකුසලය සිදුවන්නේ නැත. ලෙඩ රෝගවලින් ද වැළකේ.ඇඳුම් පැළඳුම් භාවිතය ද හොඳ පරිසරයක ප‍්‍රධාන තැනක් ගනී. නිවෙසේ ජනෙල් දොරවල්, පුටුමේස තිබෙන්නේ ඇඳුම් තැබීමට නොවේ. ඒවා නිසි තැන තැබිය යුතු ය. නැතහොත් ගෙදර සිටීමට තිබෙන මානසික පරිසරය නැති වී යයි. පතිරූප දේශ වාසය අපෙන් ගිලිහී යයි.බුදුරජාණන් වහන්සේ නිවෙසක තිබිය යුතු වැදගත් කාරණා කිහිපයක් හඳුන්වා දෙයි. ආරක්‍ෂාව (ලේ නත්තංච), සුව පහසුව (සුඛත්තංච), මානසික ඒකාග‍්‍රතාවය (ජාහිතුං විපස්සිතුං) යන අංගයන් ය. කෙනෙකු ගේ නිවෙසේ, කාමරයේ බිත්ති සරසන සිතුවම් හෝ දින දර්ශනවල පවතින නිර්මාණ ඔහු ගේ් මනසට විශාල බලපෑමක් ඇති කරයි. එය මනෝවිද්‍යාත්මක කරුණකි. තමන් ගේ කාමරය පුරා ම රඳවා තිබෙන්නේ කාමය අවුස්සන සුළු වූ රූප නම්, කෝපයෙන් පහර දෙන අය ගේ රූප නම් නිතිපතා මෙය දර්ශනය වීම නිසා ඔබත් නොදැනීම ඔබ ගේ මනස ද ඒ තත්ත්වයට පත් වේ. ඔබ රෞද්‍ර අදහස් ඇත්තෙක් වේ. එසේ නොමැති නම් අධික රාගික අදහස්වලින් පීඩාවට පත්වුණු අයෙක් බවට පත් වේ. මේ නිසා නිවෙස ඇතුළ අලංකරණයේ දී වඩාත් සැලකිලිමත් විය යුතු ය. සියලු සැරසිලිවලින් මානසික ඒකාග‍්‍රාතාවයට මානසික සුවසහනයට හානියක් නොවිය යුතු ය.අනෙක් කාරණය නිහඬ බවයි. පැය අටක් වැනි දිගු වේලාවක් විවිධ මිනිසුන් සමඟ ගැටෙමින් සේවය කර නිවෙසට එන පුද්ගලයා ගේ නිරෝගීකමට මානසික සංහිඳියාව අත්‍යවශ්‍ය ය. එහි දී නිවෙසේ පවතින නිහඬ බව මානසික සුවයට විශාල බලපෑමක් ඇති කරයි. ඔබ ගේ නිවෙසේ භාවිත කරන ගුවන් විදුලි, රූපවාහිනී යන්ත‍්‍රවල හඬ පාලනය ඉතා වැදගත් ය. ශබ්ද නඟා කතා කරන බිරියක්, ස්වාමිපුරුෂයෙක් හෝ දරුවෝ සිටින නිවසක වාසය කිරීම දිගු කාලීනව අසහනකාරී ය. අධික ශබ්ද දූෂණය ගෘහ ජීවිතය අප‍්‍රසන්න එකක් වීමට හේතුවන බව බුදුරජාණන් වහන්සේ උගන්වා තිබේ. එහි දී “අරියෝ තුන්හි භාවෝ” උතුම් නිහඬතාවය ලෙස සඳහන් කරයි. මහන්සි වී වැඩ කර දුම්රියේ, බස්රියේ තෙරපී දුක් විඳිමින් නිවෙසට එන කෙනෙකුට මේ නිහඬ බව නිකම් නිහඬතාවයක් නොවේ. එය උතුම් නිහඬතාවයකි. එවැනි නිහඬ පරිසරය දරුවන් ගේ අධ්‍යාපන කටයුතු සාර්ථක කර ගන්නට ද උපකාරී වේ. දරුවෙක් ලැබීමට සිටින මවක් වෙසෙන නිවෙසේ ඝෝෂාකාරී පරිසරයක් තිබුණහොත් එය මව හරහා කුසෙහි වූ දරුවාට ද බලපාන බව නවීන විද්‍යාව සොයා ගෙන තිබේ.නිවෙසක ආගමික පරිසරය ද ගෘහ ජීවිතයේ වැදගත් කරුණකි. නිතිපතා සිදු කරන බුද්ධ වන්දනාව, පන්සිල් ගැනීම, සෙත් පිරිත් සජ්ජායනා ආදී ආගමික සිරිත් විරිත් කුඩා දරුවා ගේ පටන් වැඩිහිටියා දක්වා සියලු දෙනා ගේ ම ජීවිතයට විශාල සහනයක් ඇති කරයි. විශේෂයෙන් ම මවුපියන් ගේ දැන උගත්කම, ආගම දහම සම්බන්ධව ඔවුන් කටයුතු කරන ආකාරය, ආර්ථිකය, සමාජ ජීවිතය ඇතුළු කොට ඇති ඒ පරිසරය මිනිස් ජීවිතයට, ළමා ලෝකයට ඉතාමත් සුවිශේෂී බලපෑමක් සිදු කරයි. නිවෙසේ දී සමාජයේ දී කතා බහ කරන ආකාරය, ඇහුම්කන් දෙන ප‍්‍රමාණය ඔබ ගේ ගෙදර, සමාජයේ ජීවත්වීම සඳහා විශාල බලපෑමක් සිදුකරන බව සිහියේ තබා ගත යුතු ය.නිවෙස හැරුණු විට ඔබ වැඩිපුර ම කාලය ගෙවන්නේ සේවය කරන ආයතනයේ ය. එහි යහපත් පරිසරය ඔබ ගේ නිරෝගී බවට මෙන් ම ආයතනික කාර්යක්‍ෂමතාවය ඇතිවීමට ද බලපායි. ආයතනයක කේලාම් කියන, එකිනෙකා වෛර කරවන, නිතර ම කෝපයෙන් සිටින අය සිටිති. එවැනි තැනක වැඩ කිරීම අසීරු ය. සිතේ අසහනයත්, කළ කිරීමත් ඇති විය හැකි ය. එමෙන් ම ආයතනයේ පවතින භෞතික පරිසරයේ අපිළිවෙළ එහි කාර්යක්‍ෂම බව බිඳ වැටෙන්නට අනිවාර්යයෙන් ම හේතු වේ. ඔබ ආයතනයේ දී කේලාම් නොකියන, අන් අය ගේ යහපතට බාධා නොකරන, අල්ලස් නො ගන්නා කෙනෙක් ලෙස ජීවත් වන්නට උනන්දු වන්නේ නම් එය ආයතනයේ දියුණුවට හේතු වේ. ආයතනයක පවතින සමගිය, එකිනෙකා ගේ අදහස්වලට ගරු කිරීම, පිළිගැනීමක් ලබා දීම, වැඩ සමව බෙදා ගැනීම, ඔවුනොවුන් ගේ දුකෙහි දී පිහිටවීම, සැපතෙහි දී සතුටු වීම, නිතර සිදු කෙරෙන යහපත් පෙළඹවීම මෙන් ම දිරිමත් කිරීම් සහිත නම් යහපත් පරිසරයක් නිර්මාණය වේ.බුදුරජාණන් වහන්සේ විනය පිටකයේ චුල්ලවග්ග පාලියේ ‘වත්තක්කන්ධ’ යේ දී ආරාමයක් පිළිවෙළට තබා ගන්නා අයුරු පැහැදිලි කර ඇත.නිතර ඇමදීම හා සෝදා පිරිසුදු කිරීම නිසා ස්වකීය සිත පිරිසුදු වන බව (සක චිත්තං පසීදිතී), අනුන් ගේ සිත ද පිරිසුදු වන බව (පර චිත්තං පසීදිති), දෙවියන් පහදින බව (දේවතා පසීදත්තී) යනුවෙනි.බොහෝ පිරිස් දෙවියන් ගේ ආශිර්වාදය ලබා ගන්නට උනන්දු වෙති. ඒ සඳහා කළ යුතු වැදගත් ම දේ තමා අවට වටපිටාව පිරිසුදුව තබා ගැනීම ය. මේ අනුව අප ගේ සමාජ සංස්ථාවේ වඩාත් නිරෝගී, කි‍්‍රයාශීලී, උට්ඨාන වීර්යයෙන් යුතු පිරිසක් ගොඩනඟා ගැනීමට නම් අපි අවට පරිසරය නිරවුල්, නිවැරැදි කර ගැනීමට අප වඩාත් උනන්දු විය යුතු ය.බුදුරජාණන් වහන්සේ අප ගේ සතුට සඳහා, දියුණුව සඳහා උපකාර වන තවත් කරුණක් ලෙස සත්පුරුෂ ආශ‍්‍රය අත්‍යවශ්‍ය බව පෙන්වා දී තිබේ. තමන්ට වඩා ගුණ නුවණින් යුතු පුද්ගලයකු හෝ තමා හා සමාන ගුණ ඇති පුද්ගලයකු ආශ‍්‍රය කරන්නට නොමැති නම් හුදකලාව වාසය කිරීම සෑම අතින් ම යහපත් බව ධම්මපදයේ සඳහන් ය. ජීවිතයේ ඉතා ම අසීරු කර්තව්‍යය මිනිසුන් හඳුනා ගැනීම ය. මිනිසුන් කෙරෙහි සැඟවුණු අදහස් ඇති බව උන්වහන්සේ හඳුන්වා දී තිබේ.’ගහනං හේතං මනුස්සා’අපිට කතා කරන කෙනාම නොවෙයි ඔහු ගේ අභ්‍යන්තරයේ සිටින්නේ. කියනවාට වඩා දෙයක්, ඇසෙනවාට වඩා යමක් ඇතුළේ තිබිය හැකි ය. තිරිසන් සතුන් අපට පැහැදිලිව ම හඳුනාගත හැකි ය. ඔවුන් ගේ හැඟීම් ළං වී හෝ දුරස් වී පිටකරන බැවිනි. සඟවාගෙන සිටිය නොහැක.එහෙත් මිනිසාට සමීප වී ද, දුරස් වී ද සත්‍ය ස්වභාවය නොපෙන්වා සිටීමට පුළුවන. කියන දේ කරන (යථාවාදී තථාකාරී), කරන දේ කියන (යථාකාරී තථාවාදී) මිනිසුන් ඉතා ම දුර්ලභ ය. එමෙන් ම උදව් කරන අය (පුබ්බකාරී) කළ උදව් මතක අය (සතඤ්Î) ද දුර්ලභ යැයි බුදුන් වහන්සේ සඳහන් කර ඇත.එමෙන් ම වරදේ දී එය නිග‍්‍රහ කොට පෙන්වා දෙන නැණවත් අය ආශ‍්‍රයට සුදුසු ය. සාමාන්‍යයෙන් අප ගේ ස්වභාවය එවැනි අය පිටුදැකීම ය. එහෙත් බුදුරජාණන් වහන්සේ පෙන්වා දෙන්නේ වරදක් පෙන්වා දෙන තැනැත්තා සමඟ කෝප නොවන ලෙසයි.වර්ණනා කරන අය කොතෙකුත් සොයා ගත හැකි ය. කළ යුත්තේ අප ගැන ආදරයෙන්, අපේ අඩුපාඩු තැන් තැන්වල විවේචනය නොකොට අපිට ම පෙන්වා දෙන අයෙක් වේ නම් එවන් සත්පුරුෂයන් සොයා ගොස් ආශුය කළ යුතු ය.සත්පුරුෂ ආශ‍්‍රය නොලැබුණහොත් අපට වන විනාශය මහත් ය. දේවදත්ත නමැති අසත්පුරුෂ හිමි නම ආශ‍්‍රය නිසා අජාසත් රජු සසර පුරා ම දුක් විඳීන්නට වන ආනන්තරීය පාපකර්මයක් සිදු කර ගත්තේ ය. මේ නිසා සත්පුරුෂයා කවරෙක් දැයි, අසත්පුරුෂයා කවරෙක් දැයි නිවැරැදිව හඳුනා ගන්නට ‘චූල පුණ්නම’ සූත‍්‍රයේ දී කරුණු අටකින් මඟ පෙන්වා ඇත.1. තෙරුවන් පිළිබ¼ඳ විශ්වාසයක්, පැහැදීමක් හෝ ධර්මය පිළිබඳව අවබෝධයක් නැති කම්මැළි, කුසීත, සිහි මුළා වූ අනුවණයා අසත්පුරුෂයෙකි.2. අසත්පුරුෂයා නිතර ම ඇසුරු කරන්නේ ඉහත දුර්ගුණ ඇති අයයි.3. අසත්පුරුෂයා නිතර ම තමන්ට හෝ අනුන්ට යන උභය පක්‍ෂයට සැම විට ම අහිතක්, නපුරක්, අයහපතක් ම ප‍්‍රාර්ථනා කරයි.4. අසත්පුරුෂයා තමන්ට ද අනුන්ට ද අහිත පිණිස, අනර්ථය පිණිස, අයහපත පිණිස හේතුවන දේ කියයි. අනුන් ගේ දියුණුව හා ලාභයට, සතුටට බාධා වන දෙයක් ම කතා කරයි. කුමන්ත‍්‍රණය කරයි.5. අසත්පුරුෂයා බොරු හා අනුන් බිඳවන කේලාම් කියයි. පරුෂ වචන, හිස් වචන කතා කරයි.6. අසත්පුරුෂයා ජීවිත විනාශ කරන අතර ම කාමය වරදවා හැසිරීම වැනි වැරදි දේ අගය කරයි. සිද්ධ කරයි.7. අසත්පුරුෂයාට හොඳ නරක පිළිබඳව, මෙලොව, පරලොව පිළිබඳව, කර්මය සහ කර්ම භවය පිළිබඳව කිසිම විශ්වාසයක් නැත.8. අසත්පුරුෂයා පරිත්‍යාග කරන විට වගකීමෙන් තොරව, ආවට ගියාට සිදු කරයි.මෙවන් අසත්පුරුෂයන් ඇසුරෙන් ගෘහ ජීවිතය අසාර්ථක විය හැකි ය. සතුට සැනසිල්ල අහිමි විය හැකි ය. මෙහි අනෙක් පැත්ත එනම් සත්පුරුෂ ආශ‍්‍රයෙන් ලැබෙන ඵල ද බුදුහාමුදුරුවෝ පැහැදිලි කර ඇත.තමන් ගේ උසස් කුලය නිසා (කුලය යනු සමාජ සම්මතයක් පමණි. බුදු දහමේ කිසිවිටෙක කුලය පිළිබඳව ඇගයීමක් කර නැත.) අන් අය පහත් කොට සැලකීම, තමන් ගේ් ධනය හා බලය නිසා අනුන් පහත් කොට සැලකීම, සත්පුරුෂයා කිසි දිනක සිදු කරන්නේ නැත. තමන් ගේ ප‍්‍රසිද්ධිය හා තමන් වටා සිටින පිරිස සලකා මම ප‍්‍රසිද්ධයි, අන් අය ප‍්‍රසිද්ධ නොවේ නම් එය මට හොඳයි යනුවෙන් නො සිතයි. ප‍්‍රසිද්ධ වූ පසු සත්පුරුෂයා කරන්නේ තමන් ගේ ප‍්‍රසිද්ධිය භාවිත කොට තවත් පිරිසකට ප‍්‍රසිද්ධ වීමට ඇවැසි මාර්ගෝපදේශනය සකසා දීම ය. තමන්ට ලැබෙන විවිධ ලාබයන් සලකා තමන් උසස් ලාබ ලබන්නෙකි, අනෙක් අය එසේ නොවේ යනුවෙන් තමන් හුවා දැක්වීමත්, අනුන් හෙළාදැකීමත් නොකරයි. සත්පුරුෂ සැමියෙක්, බිරියක්, දරුවො ටිකක් නිවෙසක ජීවත්වනවා නම් එහි සාමයට සතුටට එය වැදගත් කාරණයකි. අපේ අසල්වැසියෝ සත්පුරුෂයෝ නම් ඉතා ප‍්‍රයෝජනවත් ය. ඒ අය අසත්පුරුෂ නම් මොන තරම් බියකින්, අසහනයකින් අපට වාසය කරන්නට සිදුවන්නේ ද? බුදුරජාණන් වහන්සේ පතිරූප දේශ වාසය යන්නට භෞතික පරිසරය සේ ම මිනිස් සම්පත ද වැදගත් බව පෙන්වා දී තිබේ. එහි දී සත්පුරුෂයන් නිවෙසේ දී, වැඩපළේ දී, සමාජයේ දී ආශ‍්‍රයට ලැබිය යුතු ය. උන්වහන්සේ සැම විට ම ‘සුඛා සංඝස්ස සාමග්ග‘ යනුවෙන් ;ද්ශනා කොට ඇත. සංඝයා ගේ සමගිය මහා සැපතකි. භේද භින්න වූ හාමුදුරුවන් සිටින පන්සලක වැඩ සිටීම හාමුදුරුවන්ටත් අසහනයකි. භේද භින්න වූ දරුවන් සිටීම ගෙදර සිටින අම්මට තාත්තට මොන තරම් අසහනයක් ද? භේද වුණු ඥාතීන්, අසල්වැසියන් සමග ජීවත්වීම ඉතා ම අසහනකාරී, අවාසනාවන්ත බවයි උන්වහන්සේ පෙන්වා දී තිබෙන්නේ.සත්පුරුෂයා සහ අසත්පුරුෂයා හඳ්‍රනා ගත නොහැකි වීම ඇතැම් විට අප කෙරෙහි වූ දුර්වලතාවයකි. අප නුවණැතියන් නම් කෙටි කලක දී කෙනෙකු ගේ සැබෑ ස්වභාවය තේරුම් ගත හැක.මිනිසා ගේ දියුණුවට සතුටට හේතුවන ප‍්‍රධාන කරුණු දෙකකට මෙහි දී අප අවධානය යොමු කළෙමු. සත්පුරුෂ ආශ‍්‍රය මත අප ගේ මෙලොව ජීවිතයේ යහපත පදනම් වේ.වැරැදි පරිසරයක දරුවන් නිවැරැදිව හැදීම අසීරු ය. ආශ‍්‍රය කරන්නට හොඳ මිනිසුන් සිටීම ජීවිතයේ හොඳ පදනමකට හේතු වේ. සරල ම උදාහරණයක් ගනිමු. අපි දැන උගතුන් දිගට ම ඇසුරු කළොත් නොදැනීම අපත් බුද්ධිමතුන් වේ. අලුතින් යමක් හිතන්න, කියවන්න උනන්දු වේ. අපි ඇසුරු කරන්නේ පොතක් පතක් නොබලන අය නම් නොදැනීම අප ද ඒ තත්ත්වයට පත් වේ.මේ කරුණු පිළිබඳව උපරිම සංවේදීත්වයකින්, උපරිම අවබෝධයකින් කටයුතු කළහොත් අපේ ජීවිත සාර්ථක කර ගන්නට, සතුට සැනසීම උදාකර ගන්නට පුළුවන.සාකච්ඡා කළේ - රමණී සුබසිංහ,ඡායාරූප - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=av0805183</link>
    <topic>කොහොමද තොරතුරු</topic>
    <author>හේමාලිගෙන්</author>
    <content/>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=av0805184</link>
    <topic>ඇත්ත නැත්ත</topic>
    <author>හේමාලි</author>
    <content>බුදු පුදට ගිය ඉරෝෂිමා මනෝරි නිමේෂාමරණයට නොබියව මුහුණ දෙන සුපිරි නිළිය ෂර්ලි මැක්ලේන්කොහොමද තොරතුරුඇත්ත නැත්තචංචලාබොලිවුඩ් පුරයෙන්.....පපුවේ ඇතිවන සෑම රිදීමක් ම හෘද රෝගයක ලක්ෂණයක් නොවේ“මං හැම තිස්සෙම දෙන්නෙ අලුත් දෙයක්”මම නිහඬව ඉන්න කැමැති කෙනෙක් නෙමෙයිකලා ලොවේ විවිධ ඉසව් ජය ගත් සුරත් සමීරවෘත්තීය නිළියක් වෙන්න මගේ බලාපොරොත්තුවක් නෑ‘ප‍්‍රභාකරන්’ රූ ගත කරද්දී හමුදාවේ කැපවීම හැබැහින් ම දැක්කාමහ කළුගලෙක බුදු ගුණ කඳ මැවෙන හැටිදෙවියන් දුන් වරමක්ඔබ පසුගියදා විදේශීය චිත‍්‍රපටයක රඟපෑවා කියන්නේ ඇත්තද?ඒක විදේශීය චිත‍්‍රපටයක් නොවෙයි. එහි අධ්‍යක්ෂවරයා සහ කැමරා ශිල්පියා පමණක් ඉන්දියානුවෝ. ඊට සම්බන්ධ වුණු අනෙක් නළු නිළියෝ ලංකාවේ අය.මේ චිත‍්‍රපටයේ නිෂ්පාදකවරයාත් ලංකාවේ. මේ චිත‍්‍රපටයේ නම 'ආදරේ නාමෙන්'. (Feel my Love)ඔබ දැන් දැන් රංගනයට වඩා නර්තනයට කැමැතියි කියන්නේ ඇත්තද?කවුද කියන්නේ? ඒ දැන් මම dancing star  එකේ නටන හින්ද කියනව ඇති. නැතිනම් මගේ ජීවිතේ පළමු තැන ලැබෙන්නේ රංගනයට.දෙවැනි තැන ලැබෙන්නේ සංගීතයට. නර්තනයට ලැබෙන්නේ තුන්වැනි තැනයි.ඔබව නළුවෙක් කළ එක අම්මගේ හීනයක් කියන්නේ ඇත්තද?ඔව්. මගේ ගමන පිටිපස්සේ හිටියේ අම්මා තමයි. හිරිපොද වැස්ස චිත‍්‍රපටයට ඇප්ලිකේෂන් එක දැම්මෙත් අම්මා.අම්මට විතරක් නෙමේ මගේ සීයාගේත් හීනය වුණේ මාව නළුවෙක් කරන්නයි.dancing star වැඩසටහන නිසා ඔබට රඟපාන්න වෙලාවක් නෑ කියන්නේ ඇත්තද?ඇත්තටම මේ දවස් ටිකේ නම් විවේකයක් නෑ තමයි. දෙකක් එකට කරන්න අමාරු නිසා මේ ටිකේ මම කැප වුණේ dancing star වැඩසටහනට විතරයි.ඔබට දැන් පෙ‍්‍ර්මවන්තියක් ඉන්නවා කියන්නේ ඇත්තද?පෙම්වතියක් හිටියා නම් අද මම මෙහෙම ඉන්නෙ නෑ. එහෙම නම් මට මෙච්චර දුරක් යන්න පුළුවන් වෙන්නෙ නෑ.පෙම්වතියක් සිටීම සමහරවිට මේ වැඩවලට බාධාවක් වෙන්න ඉඩ තිබෙනවා.හේමාලි</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=av0805185</link>
    <topic>දුව වොයිස් කරන්නෙ මේ ගර්ල්ට නේද?</topic>
    <author>චිත‍්‍ර - කුමුදු තාරක</author>
    <content/>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=av0805186</link>
    <topic>රඟපෑම් සති 3 කට නවතන ලෙස අමීර්ට උපදෙස්</topic>
    <author>සුජීව තේවහෙට්ටිගේ</author>
    <content>බුදු පුදට ගිය ඉරෝෂිමා මනෝරි නිමේෂාමරණයට නොබියව මුහුණ දෙන සුපිරි නිළිය ෂර්ලි මැක්ලේන්කොහොමද තොරතුරුඇත්ත නැත්තචංචලාබොලිවුඩ් පුරයෙන්.....පපුවේ ඇතිවන සෑම රිදීමක් ම හෘද රෝගයක ලක්ෂණයක් නොවේ“මං හැම තිස්සෙම දෙන්නෙ අලුත් දෙයක්”මම නිහඬව ඉන්න කැමැති කෙනෙක් නෙමෙයිකලා ලොවේ විවිධ ඉසව් ජය ගත් සුරත් සමීරවෘත්තීය නිළියක් වෙන්න මගේ බලාපොරොත්තුවක් නෑ‘ප‍්‍රභාකරන්’ රූ ගත කරද්දී හමුදාවේ කැපවීම හැබැහින් ම දැක්කාමහ කළුගලෙක බුදු ගුණ කඳ මැවෙන හැටිදෙවියන් දුන් වරමක්අද්භූත සහ ත‍්‍රාසජනක සිදුවීම් වලින් පිරුණු චිත‍්‍රපටයක් පසුගිය දිනවල බොලිවුඩ් පුරයේ දී රූගත කෙරුණා.ඒ.ආර්. මුර්ගාඩෝස් විසින් අධ්‍යක්ෂණය කරනු ලබන මේ චිත‍්‍රපටය තමයි, 'සාජිනි'. මෙහි ප‍්‍රධාන චරිතය නිරූපණය කරන්නේ, බොලිවුඩ් සිනමාවේ සුපිරි තරුවක් විලසින් වැජඹෙන 'ඛාන්' කෙනෙක්.ඔහු තමයි, අමීර් ඛාන්. ඉහළම රංගන ගාස්තු අය කරමින්, චිත‍්‍රපට අධ්‍යක්ෂණයට ද පිවිසෙමින් දැවැන්තයෙකු බවට පත්වෙන්නට නිරතුරුව ම උත්සාහ දරන අමීර්ට, පසුගියදා මේ චිත‍්‍රපටයේ දර්ශනයක රඟපාන්නට ගිහින් ලොකු අකරතැබ්බකට මුහුණ දෙන්න සිදුවුණා.'සාජිනි' නම් වූ මේ ත‍්‍රාසජනක චිත‍්‍රපටයේ රඟපෑමෙන් අමීර්ට සිදුවුණේ ත‍්‍රාසජනක අත්දැකීමක් සැබවින්ම භªක්ති විඳීමටයි. දැනගන්නට ලැබෙන හැටියට නම්, රඟපාමින් සිටිද්දී අමීර්ගේ පාදයක් තුවාල වී තිබෙනවා.සුළු තුවාලයක් නම් නොවෙයි. සති තුනක් ගතවන තුරු ඇඳෙන්වත් නොබසින ලෙසට වෛද්‍ය උපදෙස් ලැබීමට තරම් බරපතල වුණු තුවාලයක්."මේක සිද්ධ වුණේ, එක්තරා ත‍්‍රාසජනක දර්ශනයක් රූගත කරමින් සිටිද්දීයි. එතනදී මම අමීර්ට උපදෙස් දුන්නේ තවත් නළුවෙක්ව එලවාගෙන යන්නය කියලයි.අමීර් අපූරුවට ඒ රංගනය ඉදිරිපත් කළත්, ටික දුරක් දුවද්දී එයාගෙ කකුල, වැරදි ඉරියව්වකින් තියෙනවා මම දැක්කා. ඒ නිසයි, මේ ආබාධය සිද්ධ වුණේ.වෛද්‍යවරු කියන්නෙ අමීර්ගෙ කලවා ප‍්‍රදේශයක නහරයකුත් තුවාල වෙලාය කියලා. එයාට සිද්ධ වුණ මේ කරදරය ගැන අපි හැමෝම දුක්වෙනවා. සති තුනක් රූගත කිරීම් නවත්වන්නත් අපි තීරණය කළා.ඒකට කමක් නැහැ. අපි ප‍්‍රාර්ථනා කරන්නෙ අමීර්ට ඉක්මනින් ම සනීප වෙන්න කියලයි." චිත‍්‍රපටයේ අධ්‍යක්ෂවරයා කණස්සලු ස්වරයෙන් එලෙස ප‍්‍රකාශ කළා.වෛද්‍යවරු අමීර්ට දැඩි ලෙස අවවාද දෙමින් ප‍්‍රකාශ කර ඇත්තේ සති තුන ගතවන තුරු ම ඇඳට ම වී විවේක ගන්නා ලෙසයි.මේ කාලය තුළ රඟපෑම් වලින් වලකින ලෙස ද උපදෙස් ලැබී ඇති බවත් පැවසෙනවා.මීට කලින් ද අමීර් මෙවැනි ම අමිහිරි අත්දැකීමකට මුහුණ දුන්නා. ඒත්, මේ චිත‍්‍රපටයේ ම දර්ශනයක රඟපාන අතරතුරේදී යි. ඒ අවස්ථාවේදී ද අමීර් ගේ පාදයක නහරයක ආබාධයක් හට ගැනී තිබෙනවා.වෛද්‍ය උපදෙස් මත දින කිහිපයක් විවේක ගත් අමීර් නැවතත් රූගත කිරීමට එක් වුණත් දෙවැනි වරට සිදුවූ මේ අනතුර සුළුවෙන් තැකීමට නොහැකි යැයි බොහෝ දෙනා ප‍්‍රකාශ කරනවා."අමීර් දැන් තුවාල වෙලායි ඉන්නෙ. මේ මොහොතේදී ඉන්නෙ ලොකු අපහසුවකින්. ඉතින් දැන් කොහොමද රඟපාන්නෙ? නමුත්, අමීර්ට අවශ්‍ය වෙලා තියෙන්නෙ චිත‍්‍රපටයේ සමීප රූප ඇතුළත් දර්ශනවල රඟපාන්නලු.මොකද, ඒ දර්ශනවල දුවන, පනින අවස්ථා නැති නිසා. අමීර් මේ ගැන අධ්‍යක්ෂවරයාත් එක්කත් කතා කරලා තියෙනවා. ඒ වුණත් අපි නම් කොහෙත්ම කැමති නැහැ, අමීර් අසනීප තත්වයෙන් ඉන්දැද්දිම රඟපාන්න එනවට." 'සාජිනි' චිත‍්‍රපට කණ්ඩායමේ ශිල්පියෙක් මාධ්‍යවේදියෙකු සමඟ පවසා තිබුණා. ඔහුගේ අදහස අනුමත කරන වැඩි දෙනෙකු පැවසුවේ එවැනි රඟපෑම්වලට සහභාගි වීමෙන් පවා ඔහුගේ පාදයේ අයහපත් තත්වය තවත් වැඩිවිය හැකි බවයි.චිත‍්‍රපට කණ්ඩායමේ කාර්මික ශිල්පියෙකු අමීර්ට සිදුවූ අනතුර මෙලෙස විස්තර කළා..."ඔය රූගත කිරීමේදී අමීර් තවත් නළුවෙක්ව එලවාගෙන යන දර්ශනයක් තමයි නිරූපණය කරමින් හිටියේ. එහෙම දුවන අතරෙදි අමීර්ගෙ එක කකුලක් නුහුරට ගියා.කොහොමහරි ඒ දර්ශනය හොඳින් රූගත වුණා. ඒත් දර්ශනය ඉවර වෙනවාත් එක්කම අමීර් බිම ඇද ගෙන වැටුණා. විනාඩි 40 ක් විතර ගත වෙනතුරු එයාට නැගිට ගන්න පුළුවන් වුණේ නැහැ.අමීර් වැටුණාම කවුරුවත් ඒක ගණන් ගත්තෙ නැහැ. ටික වෙලාවක් යන කොට එයා කෙඳිරි ගාන්න පටන් ගත්තාමයි කවුරුත් කලබල වුණේ."අමීර්ගේ තත්වය අයහපත් බව වටහාගත් චිත‍්‍රපටයේ අධ්‍යක්ෂවරයා, වහාම භෞත චිකිත්සකයෙකුව දර්ශන තලයට කැඳවාගෙන පැමිණියා.අමීර්ව පරීක්ෂා කළ හෙතෙම, වහාම ඔහුව රෝහල් ගත කරන්නැයි උපදෙස් දුන්නා.ආන්දෝලනාත්මක චරිත නිරූපණය කිරීම නිසාදෝ ජනප‍්‍රිය නිළි මල්ලිකා ෂෙරවට් දෙස සමහරු විශේෂ අවධානයක් යොමු කරගෙන සිටිනවා.ඇය ගේ ගමන් බිමන් දෙස ඇය සහභාගි වන උත්සව, ප‍්‍රිය සම්භාෂණ දෙස මේ උකුසු ඇස් ඇති අය බලා සිටින වග මේ 'ගිනි සිළුව' දන්නා නමුත්, ඇය ඒ ගැන වැඩි උනන්දුවක් දක්වන්නෙ නැහැ.ඒ නිසා ඇය තමන්ට ඕනෑ හැටියට අඳින්නට, පළඳින්නට, හැසිරෙන්නට කිසිම වෙලාවක බියවෙන්නේ නැහැ.මෑතකදී ඇය දකුණු ඉන්දියාවේ චෙන්නායි නගරයේ පැවැත්වුණු අලුත් ම ද්‍රවිඩ චිත‍්‍රපටයක ගීතමය සංයුක්ත තැටියක් දොරට වැඩි අවස්ථාවකට සහභාගි වුණා.චිත‍්‍රපටය, 'දසවතාරම්'. මේ උත්සවයේ ප‍්‍රධාන අමුත්තා වූයේ තමිල්නාඩු ප‍්‍රාන්තයේ මහ ඇමැති එම්. කරුණානිධියි.ආරාධිත අමුත්තන් සහ කලාකරුවන්, කලාකාරියන් පිරිවරාගෙන පැවති එම උත්සවයේ වේදිකාවේ මල්ලිකා ද අසුන්ගෙන සිටියා.ඇය අසුන් ගෙන සිටියේ මහ ඇමැතිවරයා ගේ ආසනයට සමීපවයි. මල්ලිකා මේ අවස්ථාවේ දී හැඳ සිටි ඇඳුම සහ අසුන්ගෙන සිටි විලාසය ඇතැමුන්ට ප‍්‍රශ්නයක් වුණා.කොහොම වෙතත් කිසිදු කලබලයකින් තොරව උත්සවයේ වැඩ කටයුතු නිමවුණා. පසු දිනයක දී මල්ලිකාට පොලිසියෙන් හදිසි ලිපියක් එවා තිබුණා.උත්සවය පැවැත්වූ ප‍්‍රදේශයෙහි පිහිටි පොලිස් ස්ථානයෙන් තමයි, ඇයට ඒ ලිපිය එවා තිබුණේ.එමඟින් ඇය වෙත දන්වා තිබුණේ, මහ ඇමැතිවරයා සහභාගි වූ උත්සවයේ අසංවර ඇඳුමක් හැඳ සිටීම සහ ඔහු සමීපයෙහි අසුන් ගෙන අසංවර ලෙස කකුලක් පිට කකුලක් දමාගෙන සිටීම පිළිබඳව නිදහසට කාරණා දක්වන ලෙසයි.මේ නිවේදනයට මල්ලිකා කෙලෙස ප‍්‍රතිචාර දැක්වූවා දැයි දැන ගන්නට නැහැ. කොහොම වෙතත් උත්සවය නිමවී සති කිහිපයක් ගත වුණා.දැන් එම පොලිස් ස්ථානයෙහි ස්ථානාධිපති අශෝක් කුමාර් පවසන්නේ, මල්ලිකා ෂෙරවට් සම්බන්ධව තිබූ චෝදනාවට අදාලව පරීක්ෂණයක් සිදු නොකෙරෙන බවයි."මල්ලිකාට විරුද්ධව දැන් කිසිම චෝදනාවක් නැහැ. එයා වේදිකාවේ අසංවරව හිටියාය කියල දැනගන්න ලැබිලත් නැහැ". අශෝක් කුමාර් පසුගිය සතියේ ප‍්‍රකාශ කළා.චෙන්නායි නගරයේ පොලිස් නිලධාරියෙකු පැවසුවේ මල්ලිකා අසුන්ගෙන හිටිය හැටි කාටවත් ප‍්‍රශ්න කරන්න බැහැ.ඒක එයාගෙ කැමැත්ත. එයාගෙ පෞද්ගලික ජීවිතය ගැන ප‍්‍රශ්න කරන්න කාටවත් අයිතියක් නැහැ.දිල්ලි නුවර ශ්‍රේෂ්ඨාධිකරණයේ අධිනීතිඥවරයෙකු වන විනෝද් වධ්වා ද මල්ලිකා ගේ පැත්ත ගෙන කතා කර තිබුණා.ඔහු පැවසුවේ, සුළු කරුණු කාරණා ගෙන හැර දක්වමින් නීතිමය ක‍්‍රියා මාර්ග ගැනීමට පෙළඹීමෙන් සිදුවන්නේ අධිකරණයේ වටිනා කාලය විනාශ වෙනවා කියලයි.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=av0805187</link>
    <topic>පපුවේ ඇතිවන සෑම රිදීමක් ම</topic>
    <author>සකස් කළේ ගාමිණී සුසන්ත</author>
    <content>බුදු පුදට ගිය ඉරෝෂිමා මනෝරි නිමේෂාමරණයට නොබියව මුහුණ දෙන සුපිරි නිළිය ෂර්ලි මැක්ලේන්කොහොමද තොරතුරුඇත්ත නැත්තචංචලාබොලිවුඩ් පුරයෙන්.....පපුවේ ඇතිවන සෑම රිදීමක් ම හෘද රෝගයක ලක්ෂණයක් නොවේ“මං හැම තිස්සෙම දෙන්නෙ අලුත් දෙයක්”මම නිහඬව ඉන්න කැමැති කෙනෙක් නෙමෙයිකලා ලොවේ විවිධ ඉසව් ජය ගත් සුරත් සමීරවෘත්තීය නිළියක් වෙන්න මගේ බලාපොරොත්තුවක් නෑ‘ප‍්‍රභාකරන්’ රූ ගත කරද්දී හමුදාවේ කැපවීම හැබැහින් ම දැක්කාමහ කළුගලෙක බුදු ගුණ කඳ මැවෙන හැටිදෙවියන් දුන් වරමක්පපුවේ ඇතිවන සෑම රිදීමක් මබොහෝ දෙනෙක් අද හෘද රෝග පිළිබඳව කතා බහ කරනවා. එසේ වුවත් හෘද රෝග යනුවෙන් යමක් කෙළින් ම සඳහන් කළ නොහැකියි.හෘද රෝග යන පදය සැලකිල්ලට ගත් විට එය පුළුල් රෝග ක්‍ෂේත‍්‍රයක් ඇතුළත් වන්නා වූ පදයක්. හෘදයවස්තුව ඉතා ම සංකීර්ණ ඉන්ද්‍රියයක් වන නිසා හෘදයවස්තුව ආශ‍්‍රිතව ඇතිවන රෝග රාශියක් ම තිබෙනවා.අද සමාජයේ බොහෝ දෙනෙක් හෘද රෝග කියා සලකන්නේ මරණයට හේතු වන්නා වූ හෘදයාබාධ යි.මෙය හෘදවස්තුවේ කි‍්‍රයාකාරිත්වයට රුධිරය සැපයීම අඩු වීම නිසා හෝ සම්පූර්ණයෙන් ම නැවතීම නිසා ඇතිවන්නා වූ රෝග තත්ත්වයක්.කොළඹ මහ රෝහලේ හෘද රෝග ඒකකයේ ජේ්‍යෂ්ඨ විශේෂඥ වෛද්‍ය රුවන් ඒකනායකඅප ගේ හෘදය රුධිරයෙන් පිරුණු ඉතා ම පරාර්ථකාමී ඉන්ද්‍රියයක්. හෘදය ඇතුළේ රුධිරය පිරී තිබුණාට හෘදයේ අවශ්‍යතාවයන්ට හෘදය ඇතුළත ඇති රුධිරය ප‍්‍රයෝජනයට ගත හැකි වන්නේ නෑ.හෘදයට භාවිතා කළ හැකි වන්නේ තමා ගේ මතුපිට තිබෙන්නා වූ කුඩා ධමනි (කිරීටක ධමනි) මගින් ගෙන එන රුධිරය පමණයි. එම කිරීටක ධමනිවල විෂ්කම්භය මිලිමීටර් 3 ක් හෝ 4 ක් වෙනවා.එය ඉතා සුළු අගයක්. විෂ්කම්භය ඉතා අඩු නිසා කිසියම් හෝ අවශ්‍යතාවයක් ධමනිවල ඇතිවුවහොත්, රුධිර සැපයීම විශාල ප‍්‍රමාණයකින් අඩු වෙනවා.හෘදයේ යම්කිසි කොටසකට රුධිරය සැපයීම සම්පූර්ණයෙන් ම අවහිර වුණොත් හෘදයේ එම කොටස මරණයට පත්වෙනවා. හෘදයාබාධයන් ලෙස සැලකෙන්නේ මෙම තත්ත්වය යි.හෘදයාබාධවලට අමතරව හෘදයේ මාංශපේශීන් හි ඇති වන්නා වූ දෝෂ, කපාටවල ඇතිවන්නා වූ දෝෂ හෘදයවස්තුවේ විද්‍යුත් සන්නායක පද්ධතියේ ඇතිවන්නා වූ දෝෂ පරිහෘද පටලයේ ඇතිවන්නා වූ දෝෂ යනුවෙන් හෘදය ආශ‍්‍රිතව ඇතිවන විවිධ රෝග තිබෙනවා.අප ගේ පපුව ප‍්‍රදේශය ආශ‍්‍රිතව එන සෑම රිදීමක් ම හෘදයාබාධයක ලක්‍ෂණයකැ යි බොහෝ දෙනා සිතුවත් එය මිත්‍යාවක්. අප ගේ පපුව ප‍්‍රදේශය මතුපිට Pectorial muscle ලෙස හැඳින්වෙන විශාල මාංශපේශියක් තිබෙනවා.එසේ ම ඉළ ඇට අතර Inter costal muscle  නමින් හැඳින්වෙන මාංශ පේශින් රාශියක් තිබෙනවා.මෙම මාංශපේශීන් විවිධ තාඩන පීඩනවලට භාජනය වූ විට එම මාංශ පේශිවල ඇතිවන ඇදීම් හැකිලීම් නිසා පපුවේ වේදනාව ඇතිවෙනවා. ඊට අමතරව සම මතුපිටෙනුත්, සමෙනුත් යම් යම් වේදනාවන් ඇති විය හැකියි.හෘදය වට වී තිබෙන්නේ උරස් කුහරයෙන් බව ඔබ දන්නවා. උරස් කුහරය සම්බන්ධ වී තිබෙන්නේ කාටිලේජ සහ ඉළ ඇටවලින්.ඉහතින් දැක්වූ කාරණාවලට අමතරව මෙම උරස් කුහරයේ කාටිලේජ සහ ඉළ ඇටවල ඇතිවන්නා වූ වේදනාවන් පපුවේ වේදනාව ලෙස දැනෙනවා.පෙණහැල්ල වටා තිබෙන්නා වූ පටලය (ප්ලූරාව) කිසියම් ආසාදනයකට ලක්වීමෙන් ඇතිවන්නා වූ වේදනාවත් අපට බොහෝ විට දැනෙන්නේ හෘදයාබාධයක් ලෙසයි.’ගැස්ට‍්‍රයිටිස්’ නම් රෝගය නිසා ගලනාලයේ තුවාල ඇතිවුවහොත් එම වේදනාව දැනෙන්නේත් පපුව ප‍්‍රදේශයේ ඇතිවන්නා වූ වේදනාවක් ලෙසයි.එම නිසා හෘදයවස්තුවට අමතරව පපුව ප‍්‍රදේශයේ තිබෙන බොහෝ ඉන්ද්‍රියයන්ගෙන් පපුවේ වේදනාව ඇති විය හැකියි.ඒ නිසා පපුව ප‍්‍රදේශයේ කිසියම් වේදනාවක් ඇති වූ විට එක් වරම බිය විය යුතු නැහැ. වඩාත් සුදුසු වන්නේ වෛද්‍යවරයකු හමුවට යාමයි.හෘදයාබාධයක් ඇතිවීමට පෙර හඳුනාගත හැකි මූලික ලක්‍ෂණ පිළිබඳව දැන් අපි කරුණු සොයා බලමු.හෘදයාබාධයක් ඇතිවීමට මූලික වන්නේ කිරීටක ධමනිය අවහිර වීම බව දැන් ඔබ දන්නවා.අප ඉපදී වයස අවුරුදු 10 ක් පමණ ගත වූ පසුව සෙමෙන් සෙමෙන් කිරීටක ධමනිය අවහිර වීමට පටන් ගන්නවා.අප ගන්නා ආහාර, අප ගේ ඇවතුම් පැවතුම් ආදිය නිසා මෙම ප‍්‍රමාණය අඩු වැඩි විය හැකියි.කිරීටක ධමනියේ විෂ්කම්භයෙන් 5% ක්, 10% ක්, 30% අවහිර වූ විට ගැටලුවක් ඇතිවන්නේ නෑ. ගැටලුවක් ඇතිවන්නේ කිරීටක ධමනියෙන් 60% ක් 70% ක් පමණ අවහිර වූ විටයි.මෙවිට ව්‍යායාම කිරීමේ දී මෙන් ම වෙනත් බර වැඩක් කිරීමේ දී පපුවේ වේදනාවක් ඇතිවෙනවා.කිසියම් අයෙකුට මීට කලකට පෙර ව්‍යායාම කළ ආකාරයෙන් ව්‍යායාම කළ නොහැකි නම්, ව්‍යායාම කරන විට බර වැඩක් කරන විට පපුවේ වේදනාවක්, සිරවීමක් බර ස්වභාවයක් දැනෙයි නම් එය හෘදයාබාධයක මූලික ලක්‍ෂණයක් විය හැකියි.එහෙත් මෑත දී කරන ලද පර්යේෂණ කීපයකින් තවත් වැදගත් කරුණු රැසක් ම අනාවරණය වී තිබෙනවා.ඉන් එක් කරුණක් වන්නේ හෘදයාබාධ ඇතිවන ඇතැම් අවස්ථාවල දී පපුවේ වේදනාවක් ඇති නොවන බවයි.සොයාගෙන ඇති අනෙක් වැදගත් කරුණ වන්නේ පුරුෂයින් ගේ ලිංගික දුබලතාවය (Impotence) එම පුද්ගලයාට හෘදයාබාධයක් ඇති බව පෙන්වන ලක්‍ෂණයක් විය හැකි බවයි.අවුරුදු 45, 50 ක පමණ වයසැති පුරුෂයින් මේ පිළිබඳව සැලකිලිමත් වීම වැදගත්. මෙයට හේතුව වන්නේ හෘදය මගින් ශරීරයේ අනෙකුත් ඉන්ද්‍රියයන්ට සපයන රුධිරය ප‍්‍රමාණය අඩු වීමයි.හෘදයට නියම අයුරින් තම කාර්යය කිරීමට නොහැකි වීමයි.පපුවේ හෘදය පිහිටන ප‍්‍රදේශයේ කටුවකින් අනින්නාක් මෙන් ඇතිවන වේදනාව පිළිබඳව බොහෝ දෙනෙක්, බියට පත්වෙනවා. අපි මෙම තත්ත්වය පැහැදිලි කර ගනිමු.හෘදයවස්තුවට වේදනාව දැනෙන ස්නායු සැපයුමක් නැහැ. හෘදයට ඉඳිකටුවකින් අනිනු ලැබුවත් රිදෙන්නේ නෑ.හෘදයට කිරීටක ධමනිවලින් රුධිරය සැපයෙන්නේ නැති විට ඔක්සිජන් හීන වීම නිසා වෙනත් පරිවෘත්තීය කි‍්‍රයා හෘදයේ ඇතිවීමෙන් සාමාන්‍යයෙන් නිපදවෙන්නේ නැති රසායනික ද්‍රව්‍ය හෘදයේ මාංශපේශිවල නිපදවෙනවා.මේවායින් ස්නායු උත්තේජනය වී වේදනාවක් ඇතිවෙනවා. ඒ නිසයි, වම් අතේ ඇතුළු පැත්තේත් පපුවේ වම් කොටසේත් වේදනාවක් ඇතිවන්නේ.හෘදයවස්තුවේ මෙලෙස ඇතිවන්නා වූ වේදනාව කිසියම් බරකිරීමක්, සිර කිරීමක්, තෙරපීමක් ආකාරයෙන් දැනෙන වේදනාවක්.එම වේදනාවන් හෘදයේ ඇතිවන වේදනාවන් වූවාට කොනිත්තන්නාක් මෙන්, අල්පෙනෙත්තකින් අනින්නාක් මෙන් සහ ඇදුම් කනවා මෙන් දැනෙන වේදනාවන් හෘදයවස්තුවේ ආබාධ නිසා ඇතිවන වේදනාවක් නොවෙයි.පපුවේ ඇතිවන වේදනාවන් පිළිබඳව සඳහන් කිරීමේ දී ඇතැමුන් තත්පර කීපයක් වේදනාවක් දැනී අවසන් බව පවසනවා. හෘදයේ ආබාධ නිසා ඇතිවන වේදනාවන් සාමාන්‍යයෙන් විනාඩි 3 කට වැඩියෙන් පවතිනවා.හෘදයාබාධයක් නම් විනාඩි 45 ක් පමණ වේදනාව ඇතිවෙනවා. ඒ නිසා පපුව ප‍්‍රදේශයේ ක්‍ෂණිකව විදුලි කොටන්නාක් මෙන් කටුවකින් අනින්නාක් මෙන් ඇතිවන වේදනාවන් හෘදයාබාධ නිසා ඇතිවන වේදනාවන් ලෙස බිය විය යුතු නැහැ.ඒවා මාංශපේශිවල ඇතිවන වේදනාවක්. මෙහි දී සඳහන් කළ යුතු තවත් එක් කරුණක් තිබෙනවා. හෘදයේ යට කොටස පිහිටන්නේ මහා ප‍්‍රාචීරයට සම්බන්ධවයි.අප ගේ උදරය පිහිටන්නේ මහා ප‍්‍රාචීරය අසලයි. හෘදයේ යට කොටසේ ඇතිවන්නා වූ ආබාධ තත්ත්වයන් පෙන්නුම් කරන්නේ උදරයේ දැවිල්ලක් ලෙසයි.එය බොහෝ දෙනෙක් ’ගැස්ට‍්‍රයිටිස්’ රෝග තත්ත්වය ලෙස වැරදියට තේරුම් ගන්නවා.විශේෂයෙන් මෙය මතක තබා ගත යුතුයි. ගැස්ට‍්‍රයිටිස් රෝගයට මෙන් උදරයේ වේදනාවක් දැනෙන්නේ ගන්නා ආහාර නිසා නොවේ නම්, දුවන විට, කඳු නගින විට උදරයේ දැවිල්ල වැඩිවෙයි නම් එය හෘදයේ යට කොටසේ ඇතිවන ආබාධ තත්ත්වයක් ලෙස සැලකිය හැකියි.හෘදයාබාධ පරම්පරාවෙන් පරම්පරාවට යන රෝග තත්ත්වයක් ලෙස මතයක් තිබෙනවා. එහි කිසියම් සත්‍යයක් තිබෙනවා. ඒ ශරීරයේ කොලෙස්ටරෝල් ප‍්‍රමාණය පාලනය වීමට ජානවල බලපෑමක් ඇති නිසයි.එක් පවුලක සාමාජික සාමාජිකාවන් තුළ හෘදයාබාධ පෙන්නුම් කිරීමට තවත් හේතුවක් බලපෑ හැකියි. ඒ ; එක් පවුලක් තුළ ජීවන රටාව, ගන්නා ආහාර බොහෝ දුරට එක සමාන වීමයි.අධික රුධිර පීඩනය හෘදයාබාධවලට ඍජු බලපෑමක් කරනවා. ඔබ දන්නවා කිසියම් පුද්ගලයෙක් බර එසවීම වැනි කී‍්‍රඩාවක කාලයක් යෙදෙන විට ඔහු ගේ දෑත්වල මස්පිඩු ශක්තිමත් වන බව.එසේම අධි රුධිර පීඩනය ් යටතේ හෘදය කි‍්‍රයා කරන විට හෘදයේ වම් කෝෂිකාවේ මාංශපේශිය හැඩිදැඩි වෙනවා. එවිට වැඩි ඔක්සිජන් ප‍්‍රමාණයක්, වැඩි රුධිරය ප‍්‍රමාණයක් එම මාංශපේශියට අවශ්‍ය වෙනවා.එහෙත් කිරීටක ධමනියෙන් සැපයෙන රුධිරය ප‍්‍රමාණය වැඩි වන්නේ නෑ. එවිට කිසියම් අවස්ථාවක කිරීටක ධමනිය අවහිර වුවහොත් එමගින් ඇතිවන්නා වූ හෘදයාබාධයේ තත්ත්වය ඉතා බරපතළයි.එසේ ම කිරීටක ධමනිවලටත් අධික රුධිර පීඩනය බලපානවා. ඒවායේත් මේදය තැන්පත්වෙනවා. එය සෑම ධමනියේ ම සිදුවෙනවා. එම සිදුවීම වකුගඩුවල රුධිරය සපයන ධමනියේ සිදුවුවහොත් වකුගඩු කි‍්‍රයාවිරහිත වෙනවා.එය මොළයට රුධිරය සපයන ධමනිවල ඇති වුවහොත් ආඝාතය  (Paralysis) ඇතිවෙනවා. අත් පාවලට රුධිරය ගමන් කරන ධමනිවල එම අවහිරතාව සිදුවුවහොත් අත් පාවල ඇඟිල්ලක් හෝ ඊට වැඩි කොටසක් මැරී යාම (ganglia) සිදුවෙනවා.මෙයින් පෙනී යන්නේ අධි රුධිර පීඩනය හෘදයාබාධවලට මෙන් ම තවත් රෝග රැසකට ම හේතුව ද බවයි.සකස් කළේ ගාමිණී සුසන්ත</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=av0805188</link>
    <topic>“මං හැම තිස්සෙම දෙන්නෙ අලුත් දෙයක්”</topic>
    <author>ඉනෝකා පෙරේරා බණ්ඩාර ඡායාරූප - ගීත් ද මැල්</author>
    <content>බුදු පුදට ගිය ඉරෝෂිමා මනෝරි නිමේෂාමරණයට නොබියව මුහුණ දෙන සුපිරි නිළිය ෂර්ලි මැක්ලේන්කොහොමද තොරතුරුඇත්ත නැත්තචංචලාබොලිවුඩ් පුරයෙන්.....පපුවේ ඇතිවන සෑම රිදීමක් ම හෘද රෝගයක ලක්ෂණයක් නොවේ“මං හැම තිස්සෙම දෙන්නෙ අලුත් දෙයක්”මම නිහඬව ඉන්න කැමැති කෙනෙක් නෙමෙයිකලා ලොවේ විවිධ ඉසව් ජය ගත් සුරත් සමීරවෘත්තීය නිළියක් වෙන්න මගේ බලාපොරොත්තුවක් නෑ‘ප‍්‍රභාකරන්’ රූ ගත කරද්දී හමුදාවේ කැපවීම හැබැහින් ම දැක්කාමහ කළුගලෙක බුදු ගුණ කඳ මැවෙන හැටිදෙවියන් දුන් වරමක්112 වැනි කැසට් පටය ගෙනෙන නිහාල් කියයිකලාකාරයො හුඟ දෙනෙක් හංගන්න හදන වයස, නිහාල්ට නම් ප‍්‍රශ්නයක් නෙවෙයි. ඔහු කෙලින්ම වයස කියනව.මට දැන් 62 ක්. හැබැයි ඉතින් අද කාලෙ කොල්ලන්ට වැඩිය තවම ජව සම්පන්නයි. සිංදු 40 - 50 ක් වුණත් තවම කිව්වැකි එක හුස්මට..."අභියෝගෙ නිසාම නෙවෙයි, නිහාල්ගෙ කතා බහ, ගමන - බිමන, ගායන විලාසය, බැලුවම කීයටවත් හිතෙන් නෑ අවුරුදු 62 ක් වග.කොයිතරම් තරු බිහි වුණත්, අදත් ඔහු ප‍්‍රසංග වේදිකාවට නැතිවම බැරි පුද්ගලයෙක්.අනෙක් අතට, කැසට් ලෝකෙ තබපු වාර්තාවටත් තවම කවුරුවත් ළං වෙලා නැහැ. එනයින් හෙට අනිද්ද එළි දකින්නෙ, නිහාල්ගෙ 112 වැනි කැසට් පටය.අවුරුදු 45 ක් තිස්සෙම එකම ජනපි‍්‍රයතාවයකින් ප‍්‍රසංග වේදිකාවෙ රජ කරනව කියන එක අභියෝගයක් නෙවෙයි කියල කාට කියන්න පුළුවන්ද.එක රැයකින් ප‍්‍රසිද්ධ වෙලා, නිවී යන නානා ප‍්‍රකාර තරු කැට අතර, ඔහු පහන් තරුවක්ව බැබළෙනව. මතකද... 1963 ඔහු ප‍්‍රසංග වේදිකාවට සම්ප‍්‍රාප්ත කළ මුල්ම ගීතය."ලස්සනට පිපුණු වනමල් ගල් පීරන දිය වැල්... මං ආස කරන මැණික් කැටේ නිල්, දුර ඈත කැලේ ගල් ගුහාවක ගෙවනව කල් ලස්සන මගෙ කිරිල්ලි සුරතල්"අදත් මේ ගීතය අසා නැති කෙනෙක් වෙත්ද...එදා මෙදා තුර ඔහු ගැයූ ගීත දහස් ගණනක්. ඒත් කැසට්වලදි පැරැණි සිංදු යළිත් ගයන සිරිත ඔහු ළඟ නෑ."මෙතෙක් කරපු හැම කැසට් එකකම තියෙන්නෙ එක එක විදියෙ ගීත. අලුතින් කරන කැසට්වලදී අලුත් ගීත ගයනව විනා පරණ ගී නොගයන එක මගේ ප‍්‍රතිපත්තියක්. අනික 'නන් - ස්ටොප්' කියල කෑලි අමුණන සිරිතක් මං ළඟ නැහැ.සිංදුව නම් සිංදුව. සිංදු කෑලි කියන්න කොහෙත්ම අවශ්‍ය නැහැ. අනික එහෙම කරන්න තරම් ගීතවල හිඟකමක් මට නැහැ..."තමන්ගෙ ගීතවල වටිනාකම ගැන ආඩම්බරයෙන් කතා කරන්න පුළුවන් කීයෙන් කී දෙනාටද... හැබැයි ඉතින් එහෙම පදනමක් ගොඩනැඟෙන්නෙ ඉතිහාසයත් එක්ක."අපි ජනපි‍්‍රය වුණේ මේ තරම් මාධ්‍ය තල්ලුවක් නැති කාලේ. තිබූ එකම මාධ්‍ය ගුවන් විදුලිය. මිනිස්සු අපේ ගීත අහලයි අපි කවුද කියල හෙව්වෙ.ඒ, ගීතවල තිබූ ප‍්‍රබලකම නිසා. ඒකයි අපිව මතක හිටියෙ. අද තියෙන්නෙ මිනිස්සු ගායකයා දකිනව. ගීතත් ඇහෙනව. ඊට පස්සෙ අර ගායකයා උන්නද මළාද නෑ.ජනතාව ප‍්‍රතික්‍ෂේප කරනව. ගීත මතකත් නෑ. මිනිහ මතකත් නෑ..."කොහොම වුණත්, නිහාල් නෙල්සන් කියන්නෙ අනන්‍යතාවක් ගොඩනඟා ගත් ප‍්‍රවීණයෙක්. කවුරු කොහොම තර්ත කළත්, ස - රි - ග - ම - ප - ධ - නි ස්වර හත ඇතුළෙ ඔහු කළ පෙරැළිය යුග යුග මතක හිටින තරම්.කාලීන සරල පද මාලාවකින් ගයන ඔහුගෙ ගී පොකුරෙ කොහෙන් බැලුවත් හමන්නෙ සුවඳක්. හැමෝටම ඉගෙන ගන්න පාඩමක්.තලු මර මරා හරක් මස් බුදින මිනිස්සුත් කලකදී ඔහුගෙ ගායනාවෙන් සසළ වුණා.'කිරි දුන්නේ දරුවන්ටයි සිරුරින් ඈගේ... පිරිපුන් මිනිසුන් හැදුණේ බලයෙනි ඈගේ ඒ කළ ගුණ නොදන්න හිස් මිනිසුන් වාගේ එපා එපා මස් කන්නට කිරි අම්මාගේ...'ගම් - නගර සිසාරා රැව් දුන් මේ ගීය එදා පළමුවරට ඇහෙද්දි හිත් පිත් ඇති මිනිස්සු මස් කෑමෙන් වැළකුණා.මත් කුඩු වසංගතය අපේ රටේ ඔඩු දුවපු යුගයක ඔහු තරුණ වූ පුතුන්ගෙ විතරක් නෙවෙයි, දෙමාපියන්ගෙත් නෙත් පෑදුවා.අපි හැමෝම දුක් කරදර කර පින්නා ගත්තු මිනිස්සු. මේ කාර්ය බහුලකම විඩාවක් නෙවෙයි කියල කොහොම කියන්නද..."පත්තරවල විස්තර ගොඩ ඇස් ඇරගෙන තත්පරයට අපි කියවනවා... පිත්තල මොළ රත් කරගෙන දුක් කරදර පැක් කරගෙන දවස ගෙවනවා...."මේ හැමෝම ගැන ගීතයෙන් විතරක් කියල නිකම් ඉන්න ඔහු ලෑස්ති නැහැ.රෑ 10 ට අවසන් කළ යුතු සංගීත ප‍්‍රසංග ගැන, ඔහු වඩාත් වුවමනාවෙන් කතා කරන කෙනෙක්."මේ වෙලාව ප‍්‍රශ්නෙන් ජීවිකාව අහිමි වෙන්නෙ ගායකයට විතරක් නෙවෙයි. සංගීත ප‍්‍රසංගෙට දායක වන සියලුම දෙනා, සංගීත කණ්ඩායම්, වාද්‍ය භාණ්ඩ සැපයුම්කරුවන්, සාරවිට - බුලත්විට වෙළෙන්දා, අන්නාසි - සරුවත් වෙළෙන්දා මේ හැමෝටම බඩේ පහර.අනෙක් අතට ස්වෝත්සහයෙන් හම්බ කරල, ආණ්ඩුවට සියලුම බදු ගෙවන කොටසක් කලා ශිල්පීන්.ඒ අයගෙන් රටට බරක් නොවෙන්නෙ නිදහසේ ජීවිකාව කරගත්තොත් විතරයි. ඒකයි අපි මේ තරමට රෑ 10 සීමාව ගැන කතා කරන්නෙ..."කොහොම වුණත්, ඔහු ගෙ මේ ප‍්‍රයත්නය සමස්ත සංගීත ශිල්පීන් වෙනුවෙන්. ඒ හා බැඳී සිටින පුංචි මිනිසුන් වෙනුවෙන්.මේ කතා සියල්ලෙන් මිදුණු කල නිහාල් නෙල්සන් කියන්නෙ, දයාබර සැමියෙක්. ආදරණීය පියෙක්. මාලි ඔහුගෙ පිය බිරිය. එකම පුතු තිළිණ."මගේ ජීවිතේ බොහොම නිස්කලංකයි. අපි විවාහ වුණේ 1974. එදා පටන් අද දක්වාම එක මොහොතක් නෑර මම සැනසිල්ලෙන්. සතුටින්. මාලි තමයි ඒ හැම දේම මට දුන්නෙ.මගේ එකම පුතා පුංචි කාලෙ පටන් දැක්කා මිනිස්සු මට ආදරෙන් සලකන විදිය.එයා උසස් පෙළ වෙනකල්ම ඉස්කෝලෙට ගෙනිච්චේ - ගෙනාවෙ මං. මගදි ටයර් එකක් ගියත්, 'නිහාල් අයියා' කියල මිනිස්සු වට කරගෙන උදව් කරන හැටි එයා ඕනෙ තරම් අත්දැකල තියෙනව.දැන් පුතාට අවුරුදු 29 ක්. එයා ස්වාධීන ගමනක යනව.ඉස්සර මාසෙට දෙතුන් සැරයක් ප‍්‍රසංග පවත්වන්න යාපනේ ගියාමත් එහෙමයි. එහෙ ඉන්නෙ දෙමළ ද අපි සිංහල ද කියල හිතෙන් නෑ. හැමෝම ආදරේ කළේ අපේ ගීතවලට.ඉතින් මගේ පුතා ඒ ආදරය, නම්බුව රැකගෙන ජීවත් වෙන එකම මට අප‍්‍රමාණ සතුටක්. මගේ පුතා ගැන මං ආඩම්බරයි..."තාත්තෙකුට ඊට වඩා දෙයක් කොයින්ද...නිහාල් ඒ හැම දේම පුතුට වටහා දුන්නෙ අවවාදෙට වඩා ආදර්ශයෙන්.වේදිකාවෙම ඇදගෙන වැටෙන තරමට බීමත් ගායකයො අතර ඔහු අපූරු ආදර්ශයක්.“මගේ ගෙදර කවුරුවත් මස් කන්නෑ. මම සිගරට්, අරක්කු බොන්නෑ. කොයි තරම් රස මසවුළු තිබුණත් මාලි ගෙදර හදන සම්බෝලයි බතුයි තරම් ඒවා මට වටින්නෑ. මගේ පුතත් එහෙමයි.”ඉතින්, නිහාල් නෙල්සන් කියන්නෙ අපිට විතරක් නෙවෙයි, රටටම සම්පතක් කියන්න දෙපාරක් හිතන්න ඕනෙද...ඉනෝකා පෙරේරා බණ්ඩාර ඡායාරූප - ගීත් ද මැල්</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=av0805189</link>
    <topic>මම නිහඬව ඉන්න කැමැති කෙනෙක් නෙමෙයි</topic>
    <author>වසන්ත ජයසිංහ ආරච්චිගේ ඡායාරූප - ගීත් ද මැල්</author>
    <content>බුදු පුදට ගිය ඉරෝෂිමා මනෝරි නිමේෂාමරණයට නොබියව මුහුණ දෙන සුපිරි නිළිය ෂර්ලි මැක්ලේන්කොහොමද තොරතුරුඇත්ත නැත්තචංචලාබොලිවුඩ් පුරයෙන්.....පපුවේ ඇතිවන සෑම රිදීමක් ම හෘද රෝගයක ලක්ෂණයක් නොවේ“මං හැම තිස්සෙම දෙන්නෙ අලුත් දෙයක්”මම නිහඬව ඉන්න කැමැති කෙනෙක් නෙමෙයිකලා ලොවේ විවිධ ඉසව් ජය ගත් සුරත් සමීරවෘත්තීය නිළියක් වෙන්න මගේ බලාපොරොත්තුවක් නෑ‘ප‍්‍රභාකරන්’ රූ ගත කරද්දී හමුදාවේ කැපවීම හැබැහින් ම දැක්කාමහ කළුගලෙක බුදු ගුණ කඳ මැවෙන හැටිදෙවියන් දුන් වරමක්මහාචාර්ය, සංගීත් නිපුන් | සනත් නන්දසිරිඅපේ සොබාවික ගීතය හරවත් වූ ගමන් මඟකට යොමු කරන්නට ඔහු දේශීය සංගීතයට කළ මෙහෙවර අති විශාලය.භාත්ඛණ්ඩ විශ්වවිද්‍යාලයෙන් ලත් අධ්‍යාපනික දැනුමෙන් එදා මෙදා තුර රාගධාරී සංගීතය ඔස්සේ ඔහු කළ නිර්මාණ, ගැයූ ගීත තවමත් අප මතකයේ ඇත්තේ ද ඒ නිසාවෙනි.විටෙක ඔහු ගායන ශිල්පියෙකි, වාද්‍ය ශිල්පියෙකි, සංගීත අධ්‍යක්‍ෂක වරයෙකි. එමතු ද නොව විශ්වවිද්‍යාල ඇදුරෙකි.මෙකී සියලු භූමිකා තුළ සිය භාවලීල සංගීත ප‍්‍රතිභාව නිසාම සම්මානයෙන් ද පුද ලද වාරද බොහෝ වෙයි.ආදරය, විරහව පමණක් නොව දේශය, ආගම, මිනිසත්කම ආදී අනේක විද විෂයයන් සිය ගීතයට ඔහු හසුකර ගන්නේ ද දේශයට ඇති සංවේදීකම නිසාවෙනි.වර්තමානය වන විට විද්‍යුත් මාධ්‍ය ඔස්සේ එවන් ගීතයක රසය විඳින්නට අවස්ථාව ලැබෙන්නේ ද කලාතුරකිනි.ඒ නිසාම මේ මොහොත මහාචාර්ය, සංගීත් නිපුන් සනත් නන්දසිරි හා සම්මුඛ වන්නට හොඳම වෙලාව යැයි අප සිතුවා.අද වන විට සංගීත ක්ෂේත‍්‍රයේ විවිධාකාර පෙරළි අපට දකින්නට ලැබෙනවා. එහෙත් ප‍්‍රශ්නය වෙන්නේ අද බොදු ගුණ ගීතයක් දේශාභිමානී ගීතයක් ඇහෙන්නේ නැති තරම්.මේකට කාරණා කිහිපයක් මම දකිනවා. එකක් අද ඇසෙන බොදු ගීත වැඩි හරියක්ම මුල් කාලයේ ගීත. ඒවා එදා අඛණ්ඩව ප‍්‍රචාරය වුණා.    නමුත් අද එවැනි ගීත බිහි නොවන්න හේතුව ජනමාධ්‍යවල ප‍්‍රවීණ ගායක ගායිකාවන්ගේ නිර්මාණ එළිදැක්වීමට ඇති අපහසුතාවය.කලාතුරකින් යමක් එළිදක්වනවා දකින්නත් ලැබෙනවා. අද මොනවද ගීත විදිහට අපිට ඇහෙන්නේ. අර්ථ විරහිත පෙ‍්‍ර්මාලාප, විච්චූර්ණ දේවල්. මේකට වගකියන්න ඕන අද පවතින මේ ශ‍්‍රව්‍ය දෘශ්‍ය මාධ්‍ය.මේවායේ ඉන්න අය හැදෙන තුරු වෙනසක් දකින්න අමාරුයි. ඉස්සරලාම හොඳ දේ නරක දේ මොකක්ද කියලා චැනල්වල ඉන්න අයට උගන්වලා ගන්න ඕන.මුල් කාලයේ ගුවන් විදුලි නාලිකා කිහිපයක් පමණයි තිබුණේ. අද වන විට ශීඝ‍්‍ර ලෙස මාධ්‍ය දියුණු වෙලා. එෆ්.එම්. නාලිකාම සංඛ්‍යාත්මකව කොපමණ වැඩිවෙලාද?ඔව් ඒක ඇත්ත. ප‍්‍රශ්නේ තියෙන්නේ මේ තිබුණු ගුවන්විදුලි නාලිකා සමඟ සටන් කරන්න ආව වර්තමාන නාලිකා කළේ සියයට 90 ක් විතරම රටේ සංස්කෘතිය විනාශ කරපු එක.අදත් හෙටත් ඔවුන් කරන්නේ ඒකමයි. යන්තම් ඇඟ බේරගන්න ප‍්‍රවීණයකුගේ ගීතයක් දෙකක් ප‍්‍රචාරය කරනවා. මෙන්න මේකයි යථාර්තය.පණ්ඩිත් අමරදේවයන් ආරම්භ කළ සොබාවික ගීතයට රාගධාරි සංගීතය මිශ‍්‍රකර සුපසන් ගීත කලාවක් බිහි කළ ඔබ අද තරමක් නිහඬ වෙලා වගේ.මම නිහඬව ඉන්න ගායකයෙක් නෙවෙයි. 'ඇවිළුනු ගිනිදැල්' ගීත ආරම්භයත් එක්ක ජනපි‍්‍රය ගීත ගණනාවක් මම දායාද කරලා තියෙනවා ක්ෂේත‍්‍රයට. සුපිරි තරග හැම එකකම බොහෝ තරගකරුවන් පවා මගේ ගීත ගායනා කළා.සනත් - මල්කාන්ති යුවළ දියණිය සහ බෑනා සමඟඒ ගැන සතුටුයි. මේ වෙනකොටත් වෙසක් පොහොය වෙනුවෙන් බෞද්ධ ගීත රැසක් අඩංගු සංයුක්ත තැටියක් එළිදක්වන්නයි මම සූදානම් වෙලා ඉන්නේ.ඒ සඳහා බෝධාගම චන්දිම ස්වාමින් වහන්සේ අනුග‍්‍රහය දැක්වුවා. මල්කාන්තිත් මෙහි ගීත ගායනා කරනවා. දිවයිනේ ප‍්‍රවීණ ගීත රචකයින් රැසක් ගීත ලියා තිබෙනවා.තවත් සුවිශේෂ දෙයක් එකම පැරැණි ගීතයක් මෙහි තියෙනවා. ඒ ආර්.එම් ඉබ‍්‍රාහිම් ගැයූ 'නිර්වාණ ධර්ම රසයෙන්' ගීතය මෙහි මම ගායනා කරනවා.මම සිහිපත් කළ යුතුයි ආචාර්ය ප‍්‍රනීත් අබේසුන්දර හා ජගත් සුමතිපාලව. සම්බන්ධීකරණ කටයුතු සිදුවුණේ ඔවුන් අතින්.සුපිරි තරග පිළිබඳ ඔබ කතා කළා. එක්තරා අවස්ථාවකදී ප‍්‍රවීණ සංගීත ධරයෙක් ප‍්‍රකාශ කළා සමහර ආධුනික තරගකරුවන් මුල් ගායකයාටත් වඩා හොඳින් ගීත ගායනා කළා කියලා. මෙවන් ප‍්‍රකාශ නිසා ප‍්‍රවීණයන්ට ඇතිවන තත්ත්වය කෙබඳුද?මම ඔය දේට මෙහෙම උත්තරයක් දෙන්නම් ඔය ප‍්‍රකාශය කළ කෙනාට. මම නෙමෙයි මේ කාලයේ ජෝතිපාලයි ඉන්න තිබුණේ.ජෝතිපාල හිටියා නම් ඔහු එයාට උගන්වන පාඩම මම දන්නවා.ජෝතිපාල වැනි අය ජීවතුන් අතර නොමැති වීම මේ ප‍්‍රකාශ කළ කෙනාගේ වාසනාවක්.වරක් පණ්ඩිත් අමරදේවයන්ගේ දෑසට කඳුළක් එක් කරන්න ඔබේ ගීතයට හැකියාව ලැබුණා කියලා අමරදේවයන් ප‍්‍රකාශ කරලා තියෙනවා.ඔව් ඒ කතාව ඇත්ත. ඒ ගීතය තමයි 'බුදු හාමුදුරුවෝ වැඩියා වගේ' කියන ගීතය. සිරමැදිරියක ඉන්න පුතෙක් බලන්න තම මව එන අදහස ඇතිව මේ ගීතය මම රචනා කළේ.එය සංගීතවත් කරලා මම ගායනා කළා. එවැනි ප‍්‍රතිචාරයක් ලැබීම මා ඉතාම සතුටට පත්කළ අවස්ථාවක් විදිහට මම දකිනවා.රැප්, හිපොප්, පොප්, ආර් එන් බි වැනි විවිධාකාර සංගීත ශෛලීන් වර්තමාන පරපුර අතර අපි දකිනවා. මේ ප‍්‍රවණතාව ප‍්‍රවීණයෙක් විදිහට ඔබ කොහොමද දකින්නේ.අපිට අනන්‍යතාවක් තියෙනවා. ඒ හරහා අපේ සංස්කෘතියට ගෝචර වූ සංගීත සම්ප‍්‍රදායයක් බිහි වෙලා තියෙනවා. ඒ සංස්කෘතිය අපි රැකගන්න ඕන. ඒක හරසුන් යැයි කියමින් මේක විනාශකර ගන්න ඕන තරම් ක‍්‍රම තියෙනවා.අපි මේ ගමන එන්නේ බොහෝම හැදෑරීම් කරමින්. ඒ ආව ගමනේදි සමහර සංගීත ශිල්පීන් සමාජ ගෝචර වීම සඳහා සුළු සුළු වෙනස්කම් සිදුකළා. මේ සුළු සුළු වෙනස්කම් සිදු කරනවා කියන එකයි විනාශ කරනවා කියන එකයි දෙකක් කියලා පිළිගන්න ඕන.සංගීත ක්ෂේත‍්‍රයට යහපත් සිසු පරපුරක් දායාද කරන්නත් ඔබ සෞන්දර්ය විශ්වවිද්‍යාලය හරහා වෙහෙස මහන්සියක් ගත්තා. මෙයින් එළියට එන පරපුර ඔබ දකින්නේ කොයි විදිහටද?විශ්වවිද්‍යාල තුළින් බිහිවන පරපුර දිහා බලනවිට මේ සමාජයේ අනාගතය බාර ගැනීමට ඉතා සුදුසු අය බිහිවන බවක් මට පේනවා. හේතුව අපි විවිධ සංගීත ක‍්‍රම, න්‍යාය සිද්ධාන්ත ප‍්‍රායෝගික කොටස් උගන්වන නිසා.අවාසනාවකට මට පේන්නේ විශ්වවිද්‍යාලය තුළින් පිටවී යන මේ ශිෂ්‍ය ශිෂ්‍යාවන් වෙනුවෙන් සමාජයේ මං පෙත් කොයිතරම් විවෘත වෙලා තියෙනවද කියන එකයි.ඒක ඉතාම ශෝචනීය කාරණයක්. මේ අය සමාජයට පය ගහන්නේ ඉගෙනගත් දැනුම් සම්භාරයත් එක්ක. සමාජය ඔවුන් දිහා ඉතා ප‍්‍රසංශනීය හැඟීමකින් බැලිය යුතුයි කියලයි මට හිතෙන්නේ.පසුගියදා ඔබ ජාත්‍යන්තර සම්මානයකින් ගෞරවයට පාත‍්‍ර වුණා.ජාත්‍යන්තර සිංහ සමාජ බලමුළුව හා සිංහ සමාජ දිස්ති‍්‍රක්306 ඒ 1විසින් මට මේ සම්මානය හිමි වෙන්නේ.ඔවුන් විවිධ ක්ෂේත‍්‍රයන් හි වසරේ විශිෂ්ටතමයන් පස්දෙනෙක් සඳහා සම්මාන පිරිනමනු ලැබුවා.එම ගෞරව සම්මාන පහෙන් කලාව සංගීතය සහ සාහිත්‍යමය කර්තව්‍යයන් සඳහා කරන ලද උදාර මෙහෙය වෙනුවෙනුයි 2007 - 2008 වර්ෂයට මේ සම්මානය මට ලැබුණේ.කලා ලෝකයට වගේම සමාජයට මම යමක් දායාද කරලා තියෙනවා. ඒ නිසාම මේ ඇගයීම් හරහා අද මට තියෙන්නේ නිහතමානී සතුටක්.වසන්ත ජයසිංහ ආරච්චිගේ ඡායාරූප - ගීත් ද මැල්</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=av08051810</link>
    <topic>කලා ලොවේ විවිධ ඉසව් ජය ගත්</topic>
    <author>සුසන්ත</author>
    <content>බුදු පුදට ගිය ඉරෝෂිමා මනෝරි නිමේෂාමරණයට නොබියව මුහුණ දෙන සුපිරි නිළිය ෂර්ලි මැක්ලේන්කොහොමද තොරතුරුඇත්ත නැත්තචංචලාබොලිවුඩ් පුරයෙන්.....පපුවේ ඇතිවන සෑම රිදීමක් ම හෘද රෝගයක ලක්ෂණයක් නොවේ“මං හැම තිස්සෙම දෙන්නෙ අලුත් දෙයක්”මම නිහඬව ඉන්න කැමැති කෙනෙක් නෙමෙයිකලා ලොවේ විවිධ ඉසව් ජය ගත් සුරත් සමීරවෘත්තීය නිළියක් වෙන්න මගේ බලාපොරොත්තුවක් නෑ‘ප‍්‍රභාකරන්’ රූ ගත කරද්දී හමුදාවේ කැපවීම හැබැහින් ම දැක්කාමහ කළුගලෙක බුදු ගුණ කඳ මැවෙන හැටිදෙවියන් දුන් වරමක්කලා ලොවේ විවිධ ඉසව් ජය ගත්සුරත් සමීර කුසලතා පිරිපුන් යොවුන් රංගන ශිල්පියෙක්. මේ දිනවල රූපවාහිනී නාළිකා කීපයකින් ම විකාශය වන ටෙලිනාට්‍ය ගණනාවකට ම සුරත් රංගනයෙන් දායක වෙනවා.අලුත්ගම ප‍්‍රදේශයේ උපන් සුරත් සමීර උසස් පෙළ දක්වා අධ්‍යාපනය ලැබුවේ අලුත්ගම මහ විදුහලෙන්. පාසල් වේදිකාව සුරත්ට සුපුරුදු තැනක්. පාසලේ නිර්මාණ වුණු වේදිකා නාට්‍ය කීපයක ම ප‍්‍රධාන චරිත රඟපාමින් තම කුසලතාවයන් පෙන්වීමට සුරත්ට හැකි වුණා.රංගනයට ඇති කැමැත්ත නිසා ම පාසල් අධ්‍යාපනයෙන් පසුව රංගනය පිළිබඳව වැඩිදුර හැදෑරීමට සුරත්ට අවස්ථාවක් පෑදුණා.ප‍්‍රවීණ නාට්‍ය ශිල්පී ප‍්‍රසන්නජිත් අබේසූරිය යටතේ කොළඹ විශ්වවිද්‍යාලයේ නාට්‍ය හා රංග කලාව පිළිබඳව පාඨමාලාවක් හැදෑරුවේ එම පෙළඹවීම නිසා. සුරත් සිය කලා නිර්මාණ පිළිබඳව හඬ අවදි කළේ මෙහෙම.”ගුණරත්න ඒකනායකගෙ ‘අලුත් ගෙවල්’ මම ඉතා ම ආශාවෙන් රඟපෑ වේදිකා නාට්‍යයක්. රූපවාහිනී වෙළෙඳ දැන්වීම් ගණනාවකට ම රංගනයෙන් දායක වෙන්න මට අවස්ථාව ලැබුණා.“සියත එෆ්. එම්. දඹදිව චාරිකා” වෙළෙඳ දැන්වීම ඒ අතරින් විශේෂයි. වසූදා, ගෞතමී, අන්දරේ, තරු කුමරිය වැනි ටෙලි නාට්‍යවලට මම සම්බන්ධ වුණා. “සෙනෙහස කොතැන ද”, “රාති‍්‍රය මනරම්”, “අමරපුරය” වැනි මම රංගනයෙන් දායක වුණු ටෙලිනාට්‍ය කීපයක් ම ඉදිරියේ දී විකාශය වීමට නියමිතයි.ටෙලි චිත‍්‍රපටවලටත් එක්වීමේ අවස්ථාව මට ලැබිල තියෙනව. ඒ අතරින් “ජල් සහ බරි” ටෙලි චිත‍්‍රපටය ළඟදී ම විකාශය වෙන්න නියමිත යි.මේ කෙටි කාලය තුළ චිත‍්‍රපට ක්‍ෂේත‍්‍රයට පිවිසීමටත් සුරත්ට අවස්ථාව ලැබිලා. සනේෂ් බණ්ඩාර දිසානායක ගේ “හාට්  F M” සහ රංජන් රාමනායක ගේ “ලීඩර්” සුරත් රංගනයෙන් එක් වූ චිත‍්‍රපට.’ඇඟිලි සලකුණ’ සහ ‘සංගිලි’ යන රූපවාහිනී වැඩසටහන්වලට ද සුරත් දායක වෙලා. මේ දිනවල ඔහු ‘කාව්‍යා’ සහ ‘කිඳුරංගනා’ යන ටෙලිනාට්‍යවල රූපගත කිරීම්වලට සහභාගි වෙනවා.සුරත් සමීර රංගන ශිල්පියෙක් පමණක් නොවේ. ඔහු දක්ෂ මෝස්තර නිරූපණ ශිල්පියෙක්. දක්ෂ නිවේදකයෙක්. නර්තන ශිල්පියෙක්.ඊට අමතරව ශබ්ද පරිපාලනය වේදිකා නාට්‍ය පිටපත් රචනය සුරත් ගේ තව හැකියාවන් පෙන්වන ක්‍ෂේත‍්‍ර.කලා ක්‍ෂේත‍්‍රයේ දිගු ගමනක් යාමට බලාපොරොත්තු වන සුරත් තමන්ට කලා ක්‍ෂේත‍්‍රයට පිවිසීමට සහ එහි රැඳී සිටීමට අත හිත ලබා දුන් සැමට තම ස්තුතිය පළ කරන්නේ හද පිරි සෙනෙහසින්.ඔහු ගේ ලිපිනය, නො: 29, දුම්රියපළ පාර, අලුත්ගම.සුසන්ත</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=av08051811</link>
    <topic>වෘත්තීය නිළියක් වෙන්න මගේ බලාපොරොත්තුවක් නෑ</topic>
    <author>හේමාලි විජේරත්න ඡායාරූප - දුෂ්මන්ත මායාදුන්න</author>
    <content>බුදු පුදට ගිය ඉරෝෂිමා මනෝරි නිමේෂාමරණයට නොබියව මුහුණ දෙන සුපිරි නිළිය ෂර්ලි මැක්ලේන්කොහොමද තොරතුරුඇත්ත නැත්තචංචලාබොලිවුඩ් පුරයෙන්.....පපුවේ ඇතිවන සෑම රිදීමක් ම හෘද රෝගයක ලක්ෂණයක් නොවේ“මං හැම තිස්සෙම දෙන්නෙ අලුත් දෙයක්”මම නිහඬව ඉන්න කැමැති කෙනෙක් නෙමෙයිකලා ලොවේ විවිධ ඉසව් ජය ගත් සුරත් සමීරවෘත්තීය නිළියක් වෙන්න මගේ බලාපොරොත්තුවක් නෑ‘ප‍්‍රභාකරන්’ රූ ගත කරද්දී හමුදාවේ කැපවීම හැබැහින් ම දැක්කාමහ කළුගලෙක බුදු ගුණ කඳ මැවෙන හැටිදෙවියන් දුන් වරමක්‘ටාසන්’ හි පෙම්වතී පියුමි කියයිමේ දිනවල තිරගත වන 'වැඩ බැරි ටාසන් මැතිසබයට' චිත‍්‍රපටයේ ටාසන්ගේ පෙම්වතිය ඔබට මතකද? කැලේ හිටපු ටාසන් කොහොමින් හරි ඇගේ ආල හැඟුම් වලට වශීවෙලා කොළඹට ආවා.ඇගේ නම මහේෂිකා. ඒ චිත‍්‍රපටයේදී. සැබෑ ජීවිතයේදී ඇය පියුමි පුරසිංහ.පියුමි කොහොමද රංගනයට පිවිසුණේ?"මම මුලින් ම රංගනයට පිවිසුණේ 'නිලංජනා' ටෙලිනාට්‍යයේ. ඒ ටෙලිනාට්‍යයේ නිෂ්පාදක මගේ ඥාතියෙක්. ඔහු තමයි මට එහි රඟපාන්න අවස්ථාව ලබල දුන්නේ.ඔබ පුංචි කාලේ ඉඳන් ම රංගනයට උනන්දුවෙන් සිටි කෙනෙක්ද?"නෑ. කිසිම උනන්දුවක් තිබුණේ නෑ. මම අධ්‍යාපනය ලැබුවේ බී.ආර්.සී. ඉන්ටනැෂනල් ස්කූල් (BRC international school)  එකේ." ඒ කාලේ වුණත් කිසිම කලා කටයුත්තකට සම්බන්ධ වෙලා නෑ.ඒ කාලේ වැඩියෙන් ම මම උනන්දු වුණේ කී‍්‍රඩාවට. නමුත් 'නිලංජනා' ටෙලිනාට්‍යයේ රඟපෑමෙන් පසු රංගනයට එන්න ආස හිතුණා.'නිලංජනා' කළාට පස්සෙ ඔබ මොනවටද සහභාගි වුණේ?'නිලංජනා' කළාට පස්සෙ තමයි 'වැඩ බැරි ටාසන් - 1' චිත‍්‍රපටයේ ප‍්‍රධාන චරිතය රඟපාන්න මට අවස්ථාව ලැබුණේ. ඊට පස්සෙ මම ටෙලිනාට්‍ය කිහිපයකටම සම්බන්ධ වුණා.සුමිත් කුමාරගේ 'සුපිරි වාසනා' සරත් සේනාරත්නගේ 'පෙ‍්‍ර්මයේ ලැඟුම් සොයා', 'ජීවිතය හොරු අරන්' චන්දන එදිරිසිංහ ගේ 'අවංකා', සුනන්ද සිල්වා ගේ 'පිනි කුණාටුව' ආදිය මේ අතර වෙනවා. 'පිනි කුණාටුව' නම් මේ දිනවල විකාශය වෙනවා.වැඩ බැරි ටාසන් චිත‍්‍රපටයට සම්බන්ධ වුණේ කොහොමද?"මේ චිත‍්‍රපටයට මාව තෝරාගත්තේ සුනිල් සෝම පීරිස් සහ සුදේශ් වසන්ත පීරිස් යන දෙදෙනායි. නිලංජනා ටෙලිනාට්‍යයේ රඟපෑවට බොහෝ දෙනෙක් මා ගැන දැනගත්තේ මේ චිත‍්‍රපටයෙන්.අනිත් පැත්තෙන් මේ චිත‍්‍රපටය ආදායම් වාර්තා අතින් අතිශයින් ම සාර්ථක වුණා. මගේ පළමුවැනි චිත‍්‍රපටයම මේ තරම් සාර්ථක වුණා කියන එක ගැන මට ලොකු සතුටක් තියනවා.ඊට පස්සේ මට ඒ චිත‍්‍රපටයේ ම දෙවැනි කොටස වන 'වැඩ බැරි ටාසන් මැතිසබයට' චිත‍්‍රපටයත් සම්බන්ධ වෙන්න අවස්ථාව ලැබුණා.ඔබේ පළමුවැනි සිනමා අත්දැකීම ඔබට විඳගන්න ලැබුණේ ප‍්‍රවීණ නළුවෙක් සමඟ නේද?"ඔව්. ටෙනිසන් කුරේ ඇතුළු ප‍්‍රවීණ නළු නිළි කැලක් එක්ක මට වැඩ කරන්න ලැබුණේ. ඒ අය ප‍්‍රවීණයෝ කියලා මට වෙනසක් කළේ නෑ. ඒ හැම දෙනෙක්ම මට හරියට උදව් කළා.ටෙනිසන් අයියා හැමවෙලේම 'සීන්' එකට යන්න කලින් මාත් සමඟ සාකච්ඡා කරනවා. ඔහු බොහෝ දේවල් මට කියලා දුන්නා. එහෙම සහයෝගයෙන් තමයි අපි මේ වැඩේ කළේ.ඔබ බොහොම ළාබාල වයසෙදි රංගනයට ආපු කෙනෙක්. ගෙදර ප‍්‍රතිචාර කොහොමද?ගෙදරින් අකැමැත්තක් නෑ. නමුත් ඒගොල්ල ගොඩක් කැමැති මම මගේ අධ්‍යාපන කටයුතුවල යෙදෙනවට.මගේ බලාපොරොත්තුව අධ්‍යයන කටයුතු කරන ගමන් ම රඟපෑම කරන්නයි.මොනවද ඒ අධ්‍යයන කටයුතු?මම ලන්ඩන් 'ඒ' ලෙවල් කරන්න බලාපොරොත්තු වෙනවා. රංගන කටයුතුත් සමඟ ඉදිරියට මේ දෙකම සම්බන්ධ කරගෙන යන්න තමයි මගේ බලාපොරොත්තුව.හොඳ සිනමා නිළියක් වෙන්න බොහෝ දේ හදාරන්න ඕන. විශේෂයෙන් රංගනය, නර්තනය වැනි දේ. ඔබ ඒ ගැන උනන්දු ද?ඔව්. මම චන්න විජේවර්ධන ළඟ උඩරට සහ බැලේ නර්තනය හැදෑරූවා. ඉදිරියේදී තවදුරටත් ඒවා වර්ධනය කරගන්නට බලාපොරොත්තු වෙනවා.ඉදිරියේ දී ඔබ සම්බන්ධ වෙන නිර්මාණ මොනවද?‘වැඩ බැරි ටාසන්’ චිත‍්‍රපටයට පස්සේ සිනමාවේ තවත් වැදගත් අවස්ථාවක් මට ලැබුණා. ඒ තමයි ‘තුෂාරා’ චිත‍්‍රපටයේ නව නිෂ්පාදනයේ චරිතයක් නිරූපණය කිරීමට ලැබීම.කවුරු කරපු චරිතය ද ඔබට ලැබුණේ.මට ලැබුණේ පෙර නිෂ්පාදනයේදී සෝනියා දිසා මහත්මිය රඟපාපු චරිතයයි. ඒක නපුරු චරිතයක්. තාමත් ඒ චිත‍්‍රපටයේ ෂූටිං කරගෙන යනවා. මම ‘තුෂාරා’ චිත‍්‍රපටය සොයාගෙන බැලුවා.ඒ චරිතය ගැන 'ස්ටඩි' කළා. සෝනියා අක්කා කරපු චරිතය මට ඒ විදියට කරන්න බෑ. මම උත්සාහ කළේ පියුම් පුරසිංහ විදියට යමක් ඒ චරිතය වෙනුවෙන් කරන්න. මම හිතනවා මම ඒ චරිතයට සාධාරණය ඉෂ්ට කළා කියලා.ඔබ වෘත්තිය නිළියක් වෙන්න ද බලාපොරොත්තු වෙන්නේ?වෘත්තිය නිළියක් වෙන්න තවම මගේ බලාපොරොත්තුවක් නෑ. ඉගෙනීමේ කටයුතු අවසන් වුණාට පස්සෙ තමයි ඒ ගැන හිතන්නේ. ඒ කොහොම වුණත් කාර්ය බහුල නිළියක් වෙන්න මම කැමැති නෑ.චරිත බාරගන්න කොට තෝරල බේරල බාර ගන්න කැමැතියි මම. ගොඩක් වෙලාවට විවේකයෙන් ඉන්න තමයි කැමති.විවේක වෙලාවට මොනවද කරන්නේ?'ගොඩාක් වෙලාවට කරන්නේ හොලිවුඩ් චිත‍්‍රපට බලන එක තමයි. ඊට අමතරව ඉන්ටර්නෙට් බලනවා. පවුලේ අයත් එක්ක සංචාරයටත් මම ගොඩාක් කැමැතිය.පියුමිගේ පවුලේ තොරතුරු මොනවද?මගේ පවුලේ ඉන්නේ මමයි, අම්මයි, තාත්තයි, නංගියි. තාත්තා ව්‍යාපාරිකයෙක්. අම්මා නම් ගෙදර ඉන්නේ.මගේ නංගි තාම ඉස්කෝලෙ යනවා. පවුලේ හැම දෙනාම මගේ මේ ගමනට ලොකු ශක්තියක්.ඒ හැම කෙනෙක් ම මම රඟපාන චිත‍්‍රපට, ටෙලිනාට්‍ය බලනවා. මගේ රංගනයන් ගැන ගුණදොස් කියනවා.හේමාලි විජේරත්න ඡායාරූප - දුෂ්මන්ත මායාදුන්න</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=av08051812</link>
    <topic>‘ප‍්‍රභාකරන්’ රූ ගත කරද්දී හමුදාවේ කැපවීම හැබැහින් ම දැක්කා</topic>
    <author>අනුර පෙ‍්‍ර්මලාල්  </author>
    <content>බුදු පුදට ගිය ඉරෝෂිමා මනෝරි නිමේෂාමරණයට නොබියව මුහුණ දෙන සුපිරි නිළිය ෂර්ලි මැක්ලේන්කොහොමද තොරතුරුඇත්ත නැත්තචංචලාබොලිවුඩ් පුරයෙන්.....පපුවේ ඇතිවන සෑම රිදීමක් ම හෘද රෝගයක ලක්ෂණයක් නොවේ“මං හැම තිස්සෙම දෙන්නෙ අලුත් දෙයක්”මම නිහඬව ඉන්න කැමැති කෙනෙක් නෙමෙයිකලා ලොවේ විවිධ ඉසව් ජය ගත් සුරත් සමීරවෘත්තීය නිළියක් වෙන්න මගේ බලාපොරොත්තුවක් නෑ‘ප‍්‍රභාකරන්’ රූ ගත කරද්දී හමුදාවේ කැපවීම හැබැහින් ම දැක්කාමහ කළුගලෙක බුදු ගුණ කඳ මැවෙන හැටිදෙවියන් දුන් වරමක්‘අබේ’ ට පණ දුන් සරත් සමග කතාබහකමේ දිනවල තිරගත වන ‘ප‍්‍රභාකරන්’ චිත‍්‍රපටයේ ‘අබේ’ ගේ චරිතයට පණ දෙන සරත් දික්කුඹුර වේදිකාවේත්, සිනමාවේත්, පුංචි තිරයේත් වසර 30 ක පමණ කාලයක් සැරිසැරූ රංගන ශිල්පියෙක්.කලා ලොවේ කවදත් නිහඬව කල් ගෙවන සරත් පසුගිය දා අප හමුවූ එක් විවේකී මොහොතක කලා තොරතුරු ටිකක් හෙළිකරන්නත් ඔහු අමතක කළේ නෑ.“මං ජනප‍්‍රිය වෙන්න දඟලපු කෙනෙක් නොවේ. මට ලැබෙන සෑම චරිතයක් ම හොඳින් කරන්න මං උත්සාහ කළා. වසර තිහක් පමණ වූ මගේ කලා දිවියේ ජනප‍්‍රියත්වය කරා යන්න මං උත්සාහ කළේ නෑ.මං හිතන්නේ අපි නිර්මාණාත්මක දෙයක් කළොත් මාධ්‍ය අපි ගැන කතා කරාවි. එවිට අපිට ජනප‍්‍රියත්වය ඉබේ ම ලැබෙයි.”“මං ‘ප‍්‍රභාකරන්’ චිත‍්‍රපටයට සම්බන්ධ වුණේ හරිම කැමැත්තකින් නැඟෙනහිර පළාත අල්ලා ගැනීම සඳහා අපේ රණවිරුවන් විශාල මෙහෙයුම් ආරම්භ කර තිබූ මොහොතකයි ‘ප‍්‍රභාකරන්’ කළේ.මෙහි “අබේ” නමැති සිංහල කොටි ඔත්තුකරුවා ගේ චරිතයට මං සාධාරණයක් කළා කියල හිතෙනවා.“මෙහි රූගත කිරීම් කරන විට කරුණා පිලේ සාමාජිකයන් සමග කතා බහ කිරීමට අවස්ථාව ලැබුණා. ඒකත් හොඳ අත්දැකීමක්.දවසක් විශේෂ දර්ශන කීපයක් රූගත කරන්න උදේ පාන්දරින් ම යන කොට යුද ප‍්‍රදේශයට මැදිවීම නිසා ගමන වෙනස් කර කි. මී. 50 ක් පමණ දුර මීයන්කුලමේ හමුදා කඳවුරකට යන්න සිදුවුණා.මෙය කලින් කොළඹ මඩකළපු ප‍්‍රධාන පාරේ කොටි ත‍්‍රස්තවාදීන් ඉදි කළ විශාල කඳවුරක්. දැන් හමුදාව අත්පත් කරගෙන. හමුදාව රට බේරාගන්න කැපවෙන හැටි අපි හැබැහින් ම දැක්කා.”“මම 1978 දී පතිරාජ එල්. එස්. දයානන්ද මහතා ගේ ‘හිතුමතේ ජීවිතේ’ චිත‍්‍රපටයේ සුළු චරිතයකින් මේ ගමන ආරම්භ කළේ.අනතුරුව ඕ. ගාමිණි සිල්වා මහතා සමග එක්ව 1983 දී විලියම් ෂේක්ස්පියර් ගේ ‘ඔතෙලෝ’, ‘මැක්බත්’, ‘හැම්ලට්’ නාට්‍ය සිංහලයට පරිවර්තනය කරමින් ඒවායේ ප‍්‍රධාන චරිත රඟපෑවා.එමෙන් ම ප‍්‍රංශ ජාතික මිකොලෝ ගොගොල් ගේ ‘ද මැරේජ්’ ප‍්‍රහර්ෂණ ‘නාට්‍ය සිංහල වේදිකාවට ‘සිකුරා’ නමින් ගෙන එමින් එහි චරිතයක් රඟපෑවා. මීට කලින් ඒ නාට්‍ය මහාචාර්ය එදිරිවීර සරච්චන්ද්‍ර ශූරීන් ‘කපුවා කපෝති’ නමින් වේදිකාවට ගෙනාවා.“ඉදිරියේ බර්ට‍්‍රම් නිහාල් ගේ ‘අමරපුර’, ටයිටස් රණසිංහ ගේ ‘මා ද ඇය ම විය’, ‘සිසි පබා’, ‘රතු පුතා’ යන ටෙලිනාට්‍ය පහක (5) පමණ රඟපාලා තියෙනවා.මීට අමතරව ‘මගො ඩිගෝ ඩයි’ ලාල් ප‍්‍රියදේව ගේ නවතම චිත‍්‍රපටය, ‘කිහෙන්ගර්’ රෝයි ද සිල්වා ගේ ‘සදා ආදර ජෝති’ ලුවි වැන්ඩර්ස්ට‍්‍රා ගේ ‘අලි පැංචා මගේ මිතුරා’ යන චිත‍්‍රපටවලටත් මං සම්බන්ධ වුණා.මීට අමතරව සහන් අබේසේකර ගේ ‘වන් බ්ලඩ්’, අනුර මාධව ජයසේකර ගේ ‘වීදිය බණ්ඩාර’, තිස්ස විජේකෝන් ගේ නවතම නිර්මාණයේ මේ දිනවල රූගත කිරීම්වලට සම්බන්ධවෙලා ඉන්නවා.“මගේ රංගනය වෙනුවෙන් පූජ්‍ය ඇල්ලේ ගුණවංශ හාමුදුරුවන් සංවිධානය කළ ආරක්‍ෂක ලේකම් ගෝඨාභය රාජපක්ෂ මහතා අතින් ලබා දුන් සම්මානයත් දුම්රිය දෙපාර්තමේන්තුවේ සේවය කරන කලාකරුවන්ට ලබා දුන් සම්මානයත් මට ලැබුණා.එය මගේ ඉදිරි කලා ජීවිතයට ලොකු හයියක් කියා මට හිතෙනවා.“මම දුම්රිය දෙපාර්තමේන්තුවේ ආරක්‍ෂක අංශයේ වසර විසිහයක් තිස්සේ සේවය කරනවා. මගේ බිරිඳ ජයන්ති දික්කුඹුර, පුත්තු තුන් දෙනෙක් ඉන්නවා. ඒ අය ඉගෙන ගන්නේ තර්ස්ටන් විද්‍යාලයේ.අනුර පෙ‍්‍ර්මලාල්  ‘ප‍්‍රභාකරන්’ චිත‍්‍රපටයෙන්‘මහතලා සටන’ ටෙලි නාට්‍යයෙන් </content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=av08051813</link>
    <topic>මහ කළුගලෙක</topic>
    <author>බුද්ධිකා බ‍්‍රාහ්මණගේ ඡායාරූප – විමල් කරුණාතිලක</author>
    <content>බුදු පුදට ගිය ඉරෝෂිමා මනෝරි නිමේෂාමරණයට නොබියව මුහුණ දෙන සුපිරි නිළිය ෂර්ලි මැක්ලේන්කොහොමද තොරතුරුඇත්ත නැත්තචංචලාබොලිවුඩ් පුරයෙන්.....පපුවේ ඇතිවන සෑම රිදීමක් ම හෘද රෝගයක ලක්ෂණයක් නොවේ“මං හැම තිස්සෙම දෙන්නෙ අලුත් දෙයක්”මම නිහඬව ඉන්න කැමැති කෙනෙක් නෙමෙයිකලා ලොවේ විවිධ ඉසව් ජය ගත් සුරත් සමීරවෘත්තීය නිළියක් වෙන්න මගේ බලාපොරොත්තුවක් නෑ‘ප‍්‍රභාකරන්’ රූ ගත කරද්දී හමුදාවේ කැපවීම හැබැහින් ම දැක්කාමහ කළුගලෙක බුදු ගුණ කඳ මැවෙන හැටිදෙවියන් දුන් වරමක්”ඉහළ නිල්වන් අහස විනිවිද නැඟෙන ඔබගේ යෝධ බුදු බඳ සොයා ආවෙමි පොලෝ තලයේ අනෙක් පිහිටක් නොමැති වූවිට”හිරු රැසින් මහා ගල් කුල ටිකෙන් ටික රත් වෙන්නට පටන් අරන්, ගල්කුල මතින් නැඟෙන යෝධ බුදු රුව වළා පටලයකින් මෙන් වැසී ගිහින්.සැබැවින්ම ඒ සුළඟට විසිරුණු ගල්කුඩුවලින් සැදි වලාපටලයක්,.... අඩි 100කට වඩා උස මහා ගල් පර්වතය මතින් මතුවෙන සමාධි බුදුරුව දකින විට සිත් පහන් වන්නේ වසර දෙදහස් පන්සීයක් දුර ඈත අනුරාධපුර පොලොන්නරු යුගයට සිතින් සක්මන් කරමින්මයි.”හැමදේම ආයෙත් එනවා”, “ඉතිහාසය නැවත නැවත ප‍්‍රතිනිර්මාණය වෙනවා” වගේ කියමන් එකවර සිහියට නැඟෙන්නේ යුහුසුලුව මතු කෙරෙන මේ මහා බුදු රුව නිසා ආශ්චර්යයට පත්වූ සිතුවිලි නිසාවෙන් මයි.මේ අපූරු නිර්මාණය ඉදිවන්නේ කුරුණෑගල දිස්ති‍්‍රක්කයේයි. කුරුණෑගලින් දඹුල්ල පාරේ කි.මී. 11පමණ ගිය තැන හමුවන රුක්අත්තන පිටිය හන්දියෙන් හැරී කි.මී. 05 පමණ රිදීගම හරහා පැමිණිවිට ඔබට බුදුරුව ඉදිවෙන මොනරාගල විහාරයට පිවිසිය හැකියි.පිල්විදා සිටින මොනරෙකුමෙන් අක්කර පහක් පමණ පුරා විසිරුණු ගල් තලාවකින් යුතුව උසට නැඟුණු ගල් තලාවකින් යුතු මොනරාගල විහාරයට මෙම නම ලැබී ඇත්තේ මෙම ගල නිසාමයි.පලන්චි බැඳ ඒ උඩ නැඟී විසිතිස් දෙනකු මහා ගල් කුල සමඟ සටන් වදිති. විදුලි බලයෙන් කි‍්‍රයාත්මක වන ග‍්‍රයින්ඩරය මහ ගල පසාරු කර කාණු තනයි. ඒ කාණු කටුවෙන් පසාරු කරමින් ගල්කැටයම් ශිල්පීහු ති‍්‍රමාණ වූ බුදු අඟ පසඟ මතුකිරීමට දිවා රෑ වෙහෙසෙති.රම්බොඩගල්ල ගමේ නිස්කලංක පෙදෙසක පිහිටි මොනරාගල විහාරයේ මහාගල් තලාවට පසෙකින් නැඟෙන දැවැන්ත ගල් කුළු දහම් පාසල් ළමයින්ගේ වෙසක් කූඩු තරග පැවැත්වුණු ගල්තලාව, වෙසක් කාලෙට රටා මවමින් පහන් දැල්වීම නිසා එදා ගැමියන් පහන්ගල ලෙසත් හැඳින්වූවා.2001 වසරේදී බෞද්ධ ලෝකයම කම්පා කරමින් සිදුවූ ඓතිහාසික සංස්කෘතික සංහාරය. ඒ ඇෆ්ගනිස්ථානයේ භාමියන් බුදු පිළිම විනාශයයි බෞද්ධයින් වගේම පුරාවිද්‍යාඥයෝත් ඉතිහාසඥයෝත් ඒ ගැන සැබැවින්ම කම්පාවට පත්වුණා.මොනරාගල විහාරයේ විහාරාධිපති එගොඩමුල්ලේ අමරමෝලි හාමුදුරුවන්ට නම් සුසුමක් පමණක් හෙළා එය අමතක කරන්න බැරි වුණා. “ ඒ පිළිම වෙනුවට මගේ විහාරයේ එකම එක පිළිමයක් හරි මම නෙලනව“ උන්වහන්සේ අධිෂ්ඨාන කරගත්තා.2001 වසරේ ඇතිවූ ඒ සිතිවිල්ල මේ වනවිට බොහෝ දුරට මල්පල ගැන්විලා. අමරමෝලි ස්වාමීන්වහන්සේම කියන විදිහට “අපේ පන්සලට තිබුණ එකම ආදායම මගේ ගුරු වැටුපයි, මාස දෙකකට සැරයක් විතර කැඩෙන පොල්ගෙඩි තුන්සීයයි විතරයි”.දිවා රෑ නොබලා වෙහෙසෙන ශිල්පීන් පිරිසගල්පිළිමයක් නෙලීමට තිබුණ එකම එක සම්පත. මේ පිළිමයක් නෙලන්ට පුළුවන් විදිහට තිබුණ මහා ගල් පර්වතය විතරමයි.ඒත් මම හිතුවා අතීතයේ අවුකන, සමාධි, මහා වැව්, දාගැබ් හැදුවේත් අපේම අයයි.අපේ ඉතිහාසය පුරාම තියෙන්නේ උත්සාහයෙන් උනන්දුවෙන් කැපවීමෙන් ගොඩනඟපු දේවල්. ඒ නිසා ඒවා අදටත් ඉතිරිවෙලා තියනවා.අපි නැතත් ඉතිරිවෙන එවැනි දෙයක් ගොඩනැඟීම ඉතාමත් දුෂ්කරයි. දුෂ්කර දෙයම තමයි හඹා යා යුත්තේ.”මම මුලින්ම මේ දේ ගැන දායක සභාවත් එක්ක කතා බහ කළා. ඒ අය මේ ගැන හරියට පැහැදුණා. ඉන්පස්සෙ මරණාධාර සමිතිම සීයකට විතර කතා කළා. ඒ විදිහට දිගින් දිගටම අවශ්‍ය පසුබිම සකස්කර ගත්තා. මේ අනුව අපේ මූලිකම ගැටලුව වුණේ පිළිමය නෙලීමට සුදුසු ශිල්පීන් සොයා ගැනීම.’ලංකාවේ ශිල්පීන් කීපදෙනෙක් එක්කම කතා කළා. ඒ අය එකඟ උනත් වැඩ කටයුතු ආරම්භ කරන්න තරම් උද්යෝගයක් ඔවුන් තුළ තිබුණේ නෑ.හේතුව ගොඩක් අය දැනගන හිටියා අපිට ලොකු ආදායමක් නැති බව, ඒ නිසා මේ හාමුදුරුවන්ට මේක කරගන්න පුළුවන් වෙයිද? කියන සැකය තියෙන්න ඇති, කොහොම උනත් අපේ පිනකට අපේ ජාතියේ පිනකට වගේ.‘ඊශ්වරන්’ කියන දමිළ ව්‍යාපාරිකයා මට මුණගැහුණා. එතුමාගේ මඟපෙන්වීමට අනුව තමයි ඉන්දියාවේ සුප‍්‍රසිද්ධ ගල්කැටයම් ශිල්පී මුත්තයියා ස්ටෙපටි මහතා මේ වැඩේට සම්බන්ධ කරගන්න ලැබුණේ.දකුණු ඉන්දියාවේ කෝවිල් 35ක් භාරව මුත්තයියා මහතා වැඩ කරනවා. මුලින්ම මගෙන් විස්තර සියල්ල දැනගන පිළිමය නෙලන්න කෝටි 2ක පමණ වියදමක් යන බව කීවා.මුලින්ම ඉන්දියාවේ මදුරාසිවලදී ඔහු මට ඊශ්වරන් මහතා මුණගැස්සෙව්වා. කෝටි 2ක් කියල කියන කොට මගේ හුස්ම පවා නතර වෙනවා වගේ දැනුණා.මා වෙනුවෙන් ඉදිරිපත් වුණු ඊශ්වරන් මහතා කියා සිටියේ ‘කැමැතියි කියන්න හාමුදුරුවනේ වැඩේ ඒ ගානට ලාබයි’ කියායි. මේ පිළිමය හදන්න ශිල්පියකු සොයමින් යද්දියි රම්බොඩ හනුමන් කෝවිලේදී අපිට ඊශ්වරම් මහතා අඳුනාගන්න ලැබුණේ.කොහොම වුණත් මම ඒ ගාණට කැමැති වුණා. මට දැන් දැන් දැනෙනවා මේ වැඩේ ආරම්භ කළ මොහොතේ සිට පුදුමාකාරයේ ආශිර්වාදයක් අදිසි ලෙස කි‍්‍රයාත්මක වන බලයක් තියනවා කියලා. කොහොම උනත් අපි 2002 වැඩේ ආරම්භ කළා.මේ අනුව අපි සෙල් පිළිම කමිටුවක් ගොඩනඟාගත්තා. ඒකේ මුලින්ම සභාපති ලෙස කටයුතු කළේ කරු ජයසූරිය මහතා. එතුමා මේ වැඩේට ශක්තිමත් ආරම්භයක් ලබාදුන්නා.එතුමාගේ මඟ පෙන්වීමෙන් එවකට ඉන්දියානු මහකොමසාරිස් නිරූපමා රාඕ මහත්මිය ඉන්දියානු රජයෙන් රුපියල් ලක්ෂ 25ක මුදලක් ලබාදුන්නා.මුත්තයියා ස්ටෙපට් මහතා මුලින්ම කතා කරගත්තේ අඩි 50ක උස සමාධි පිළිමයක් අඹන්න. ලංකාවට ඇවිත් ගල්කුල දැක්කයින් පස්සේ අඩි 70ක පමණ උස පිළිමයක් නෙලීමට තරම් ගල් කුළ යෝග්‍ය බව කියා සිටියා.මුත්තයියා කැටයම් ඇදුරා මුලින් පොරොන්දු වුණේ 24 දෙනකු වැඩවල යොදවා වසරකින් කටයුතු නිමා කිරීමට පුළුවන්වේ කියායි. සාමාන්‍යයෙන් මේ ඉන්දියානුවෙකුට අපි මාසිකව රුපියල් විසිහත් දහසක් (27000) පමණ පඩි ගෙවනවා.හැමදාමත් ආධාර එක විදිහට ලැබෙන්නේ නැති නිසා සමහර මාසවලදී පඩි පවා ගෙවාගන්න බැරිවුණා. නමුත් මම ස්තුතිවන්ත වෙන්න ඕන පඩි නඩි ගැන හිතන්නෙ නැතිව මොවුන් වැඩකරන එක ගැන.පිළිමය නෙලීම සඳහා ගලේ නියම ප‍්‍රදේශය මතුකර ගැනීමට ලොකු කාලයක් ගතවුණා. ගලින් අර්ධයක් පමණ ඉවත් කිරීමෙන් පසුයි පිළිමය නෙලීමට සුදුසු ප‍්‍රදේශය වෙන්කරගන්න පුළුවන් වුණේ.ගල පසාරු කිරීම ග‍්‍රයින්ඩරයෙන් සිදුකළත් ගල්කඩන්නේ කටුවෙන්. මේ කටු නිතරම ගෙවෙනවා. හැමදාමත් කෑම පැයේදි එක්කෙනෙක් කටු මුවහත් කරනවා.මේ කටුවලට වුවමනා යකඩ බාර් ගේන්නෙත් ඉන්දියාවෙන් ලංකාවේ බාර්වලින් කටු හදන්න බෑ. ඒවා පුපුරනවා. ගල් කඩන්න, ගල් ඉවත් කරන්න ලොකු වෙහෙසක් දරන්න සිද්ධ වුණා. ඉන්පස්සේ දැඩිවෙහෙසක් ගත්තේ සිරස මතුකරගන්න.පිළිමය හදන්න පටන්ගත්තත් එක්කම මම පිළිම පිළිබඳව හදාරන්න පටන්ගත්ත. ඒ අනුව ලංකාවේම උසම පිළිමය වගේම උතුම් මිනිස් ගුණ ඉස්මතු කරන බුදුරුවක් හදන්න තමයි මගේ වුවමනාව වුණේ.පොලොන්නරුවේ වටදාගෙයි උතුරු දොරටුවේ පිළිමය ආදර්ශයට ගෙන මඳ සිනහවකින් යුතු පිළිමයක් නෙලන්න තමයි මගේ වුවමනාව. සිරස මතු කරගත්තට පස්සේ සැදැහැවතුන්ගේ ලොකු වුවමනාවක් ඇතිවුණා පිළිමය සකස් කිරීමේ කටයුතුවලට.පිළිමය නෙලන කණ්ඩායමේ මූලිකයා ලෙස කටයුතු කරන්නේ ඉන්දියානු ජාතික මුරුගන්. මුරුගන් පිළිම නෙලීම ඉගන ගත්තේ අත්දැකීමෙන්මයි. ‘මම ඉස්කෝලේ ගියේ තුනේ පංතියට විතරයි.ඉන්පස්සේ පිළිම නෙලන වැඩපොළවල වැඩකලා. පසුගිය දවස්වල අපි රෑ දවල් පැය 10යක් 12ක් වැඩකළා. ඉක්මනින් පිළිමය හදලා දීලා අපේ රටට අපි යනවා.’පිළිමය නෙලීම් කටයුතුවලට සම්බන්ධවී සිටින එකම සිංහල ජාතිකයා ‘තාරක’. තාරක කොළඹ ජයවර්ධපුර පදිංචි තරුණයෙක්.‘ලක්සල’ මඟින් සිමෙන්ති ප‍්‍රතිමා නිර්මාණය ඉගෙනගත් තාරක දැනට වසර තුනක කාලයක් පුරා මොනරාගල විහාරයේ පිළිම නෙලීම් කටයුතුවලට සම්බන්ධ වී සිටින්නේ මෙම ශිල්පය ඉගනගන්න තියෙන වුවමනාවටමයි.‘මුලින්ම දෙමළ අයත් එක්ක කටයුතු කිරීම තරමක් ආගන්තුක වුණා. ඒත් මේ අය තුළ තියන සහෝදරත්වය නිසා කටයුතු හරිම පහසු වුණා.මේ අයත් එක්ක වැඩ කරන කොට තේරෙන්නෙ ඔවුන් කිසිම දේකට බය නෑ දවස පුරා හරි ඉක්මනින් වේගයෙන් වැඩ කරනවා. මේ වැඩ කරන කොට පුදුම විදිහේ අත්දැකීම්වලටත් මුහුණ දී තියනවා.’මේ පිළිමයේ වැඩකටයුතුවලට ලක්ෂ තුන හතරක විතර වියදමින් ගල් බෝර දමා තියනවා. දවසක් වෙඩි 6ක් පත්තුª කරන්න සූදානම් කර තිබුණා. වෙඩි ටික පත්තු වුණා.එතැන තව කීපදෙනෙක් හිටියා. සමහරු කිව්වා වෙඩි පහයි පත්තු වුණේ එකක් පත්තු වුණේ නැහැ කියලා. සමහරු කියනවා නෑ දෙකක් එකට පත්තුවුණා කියලා.මුරුගනුත් (දැනට වැඩ කරන ඉන්දියානු කණ්ඩායමේ නායකයා) මමත් තව කෙනකුත් එතැනට ගියා පරීක්ෂා කරන්න. යනකොටම වෙඩිල්ල පත්තුවුණා. ගල්පතුරු විසිරුණා. නමුත් ගල්දූවිලි ටිකක් වැදුණා හැර අපිට වෙන අනතුරක් වුණේ නෑ.පිළිමය නෙලන ප‍්‍රධාන ශිල්පියා මුත්තයියා මාසෙකට සැරයක් විතර ලංකාවට ඇවිත් ගල කැඩිය යුතු තැන් සලකුණු කර දෙනවා. ඔහුට වුවමනා පද්මාසනයක් මත හිඳගන ඉන්න පිළිමය නෙලා අවට විශාල ස්වාභාවික පොකුණක් හදන්න.අමරමෝලි ස්වාමීන් වහන්සේගේ අදහස වී ඇත්තේ මෙම වෙසක් පොහොයට පිළිමයේ සියලු කටයුතු නිමාකරන්න, නමුත් මුදල් දුෂ්කරතා හේතුවෙන් පිළිමය නෙලීමට යොදවන සේවක සංඛ්‍යාවත් සීමා වෙලා දැනට සේවය කරන නිර්මාණකරුවන්ට මාසික වැටුප හැටියට මාසිකව රුපියල් ලක්ෂ තුනකට ආසන්න මුදලක් වැය කිරීමට සිදුවෙලා.පසුගියදා මියයන තෙක්ම පිළිම නෙලීමේ කමිටුවේ ප‍්‍රධානියා ලෙස කටයුතු කළේ ජෙයරාජ් ප‍්‍රනාන්දුපුල්ලේ මහතායි.ජනාධිපති අරමුදලින් ලක්ෂ 25ක මුදලක් ලබාදීමට අවශ්‍ය කටයුතු කිරීම, වැඩබිමට අවශ්‍ය පලන්චි, ගල් ඉවත් කිරීමේ ඩෝසර ආදිය ලබාගැනීමට ප‍්‍රනාන්දුපුල්ලේ මහතා දැඩි උනන්දුවකින් යුතුව කටයුතු කළ බව අමරමෝලි හිමියන් පැවසුවා.”අන්තිමට පන්සලට ආව දවසෙත් එතුමා කීවේ අපේ හාමුදුරුවෝ සල්ලි ඉල්ල ඉල්ලා කොහේවත් යන්න ඕන නෑ. අපි මේක කරමු” කියායි. උන්වහන්සේ පැවසුවේ සංවේගාත්මක ස්වරයෙනි.ඒ වගේම ගමේ ගුරුවරු, බැංකුවේ සේවය කරන මහත්තුරු නෝනලා, මුල්කාලේ තමන්ගේ පඩියෙන් මාසිකව රුපියල් දාහ දෙදහ පරිත්‍යාග කළා.අදටත් ලංකාව පුරා තරුණ පිරිස් තරුණ සංවිධාන ඇවිත් මේ වැඩ බිමේ ගල් ඉවත් කරන වැඩ, ගල්කඩන වැඩ, කරමින් ශ‍්‍රමදානෙන් උදව් කරනවා.මුදල් අඩුපාඩු කොහොම උනත් දැන් මේ වැඩේ සෑහෙන දුරකට කරගෙන ඇවිත් තියනවා.අපේ අරමුණ කොහොම හරි ඊළඟ වෙසක් පෝයට මේ වැඩ නිමාකර පිළිමය ජාතියට දායාද කරන්න.මේ කටයුත්තේදී පන්සලේ වාසය කරන පොඩි හාමුදුරුවන්ගේ කැපවීමත් අතිවිශාලයි. මේ වැඩේට සාපේක්ෂව දින 365හේ දිවා රාති‍්‍ර පිරිත් සජ්ඣායනයක් සිදුවෙනවා.ඒ සියලු වැඩ සංවිධානය කරන්නේ විහාරවාසී හිමිවරුන්. මේ පිරිත් සජ්ඣායනාවේ බලය මේ ඓතිහාසික කටයුත්තට ආශිර්වාදයක් වී තිබෙනවා.බුද්ධිකා බ‍්‍රාහ්මණගේ ඡායාරූප – විමල් කරුණාතිලකගලෙහි මුල් පිහිටීම දැඩි කළුගල සුමට කරන ආයුධ මුවහත් කරමින්තාරකගේ නිර්මාණ ශීලී බව</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=av08051814</link>
    <topic>දෙවියන් දුන් වරමක්</topic>
    <author>වත්සලා ගමගේ</author>
    <content>බුදු පුදට ගිය ඉරෝෂිමා මනෝරි නිමේෂාමරණයට නොබියව මුහුණ දෙන සුපිරි නිළිය ෂර්ලි මැක්ලේන්කොහොමද තොරතුරුඇත්ත නැත්තචංචලාබොලිවුඩ් පුරයෙන්.....පපුවේ ඇතිවන සෑම රිදීමක් ම හෘද රෝගයක ලක්ෂණයක් නොවේ“මං හැම තිස්සෙම දෙන්නෙ අලුත් දෙයක්”මම නිහඬව ඉන්න කැමැති කෙනෙක් නෙමෙයිකලා ලොවේ විවිධ ඉසව් ජය ගත් සුරත් සමීරවෘත්තීය නිළියක් වෙන්න මගේ බලාපොරොත්තුවක් නෑ‘ප‍්‍රභාකරන්’ රූ ගත කරද්දී හමුදාවේ කැපවීම හැබැහින් ම දැක්කාමහ කළුගලෙක බුදු ගුණ කඳ මැවෙන හැටිදෙවියන් දුන් වරමක්දරුමල්ලෝ පිරිවරාගෙන ඉන්න එක සැනසිල්ලක්. ඉතිං දරුවෝ 18 ක් ම පිරිවරාගෙන ඉන්න එක කොයි වගේ වෙන්න ඇති ද?ඇමෙරිකානු ජාතික මිචෙල් ඩගර් හා ඇගේ සැමියා ජිම්ට ඒ හැඟීම දැනෙනවා ඇති.ආර්කන්සාස් හි නිරිතදිග ටොන්ටි නගරයේ පිහිටි වර්ග අඩි 7000 කි යුත් නිවහනක මේ පවුල සතුටින් සමාදානයෙනුයි ජීවත් වෙන්නේ.මිචෙල්ගේත්, ජිම්ගේත් වැඩුමල් ම දරුවාට අවුරුදු 20 ක් පිරෙද් දී බාලම දරුවාට මාස 9 ක් පිරෙනවා.ඒ අතර ගැහැනු දරුවන් 7 කුත් පිරිමි දරුවන් 11 කුත් සිටිද් දි, නිවුන් දරුවන්ට ද දෙවාරයක දී උපත ලබා දෙන්නට ඔවුන්ට හැකි වී තිබෙනවා.දරුවන් 18 දෙනාගේ ම නම් ‘ඕ’ අකුරෙන් පටන් ගැන්ම තමයි අනෙක් විශේෂත්වය."දරුවන් තිදෙනා බැගින් ජනවාරියෙත්, දෙසැම්බරයෙත් උපත ලැබූ නිසා ඒ මාස දෙක හරි ම කාර්ය බහුලයි"මිචෙල් පවසනවා.මිචෙල්ගේත්, ජිම්ගේත් දරුවන් ගැහැනුු පිරිමි යැ'යි කියා එක් වැඩකට සීමා වී නැහැ. ගැහැනු දරුවන් වාහන නඩත්තු කිරීම්, ගරාජයේ කටයුතු සොයා බැලීම් කරද්දි, පිරිමි දරුවන් ඉවුම්පිහුම් ගේදොර අස්පස් කිරීම් ද සිදුකරනවා.මිතුරන් මෙන් හැසිරෙමින් සහෝදර කැළ ඔවුනොවුන්ගේ කටයුතු සොයා බලන කල මිචෙල්ගේ හදවතට දැනෙන්නේ සැනසීමක්."අපි දෙවියන්ට ආදරය කරනවා. උනුන් ගැන සහයෝගයෙන් සොයා බලනවා. අපේ සාර්ථකත්වය ඒක"මිචෙල් පවසන්නේ හැඟීම්බරව.ඈ හැඟුම්බර වෙන එක පුදුමයක් නෙමෙයි. වසර 41 ක් වු ඇගේ දිවියෙන් වසර 11 ක් ම ඈ ගත කළේ ගැබ්බරව.  මැයි මාසය රෝමානු කතෝලික පිලිපීන වැසියන් උත්සවශී‍්‍රයෙන් සමරන අතර ඒ වර්ණවත් ලීලාව බොහෝ සංචාරකයන්ගේ පවා නෙත් වශී කරන්නක්ය. ඒ වර්ණවත් බව දෙගුණ තෙගුණ කිරීමට මෙවර පිලිපීන පල්ලිය යෙදුවේ අමුතු උපක‍්‍රමයක්.ඒ තම ආගමේ ශාන්තුවරියන් ව ජනතාව ඉදිරිපිට නිරූපණය කරවීමට. ඒ ඔවුන් සැණකෙළියේ පෙරහැරට එක්කාසු කරගැනීම තුළින්.ශාන්තුවරියන් ගේ් චරිත නිරූපණය භාර කළේ සුවිශේෂ පිරිසකට.ඒ වෙන කවුරුවත් නෙමේ, පිලිපීනයේ සමලිංගික පිරිමින් පිරිසක්. ඔවුන් සුදුසු ඇඳුම් ආයිත්තම්වලින් සැරසී පෙරහැරේ ගමන් ගත්තා.කන්‍යා මව්තුමිය, ශාන්ත හෙලේනා ඇතුළු ශාන්තුවරියන් ගේ ශුද්ධ වූ චරිත අපූරුවට නිරූපණය කිරීමට මේ පිරිස කටයුතු කළා.ගිනි ඇවිලුණේ ඉන් පස්සේ. මැනිලාවේ අගරදගුරු ඇතුළු පූජකයන් තදින් කෝප ගත්තා. එය පැහැදිලිව ම තම ආගමට අපහාසයක් බවයි ඔවුන් පවසන්නේ.තම ගෞරවයට පාත‍්‍ර වූ ශාන්තුවරියන්ට එමඟින් දැඩි අවමානයක් වූ බවට ඔවුන් චෝදනා කළා.සැණකෙළියේ වර්ණවත් කිරීමට නානාවිධ අංග යොදා ගත්තත් "පූජනීය දේ පූජනීයමයි. එය කෙලෙසීමට කිසිවකුට හෝ ඉඩක් නෑ."ඉහළ පල්ලිය පවසනවා. මේ සඳහා දැඩි විනය විරෝධී දඬුවමකට ලක්වීමට නම් මේ පිරිස මෙහෙය වූ පල්ලිවලට සිදු වේවි.  කනවා කියලා මෙහෙමත් කෑමක්. කොහොම වුණත් දැන් නම් මෙයාට ඉස්සර වගේ මහ ගොඩක් ආහාර බුදින්න ලැබෙන්නේ නෑ.පව් කියලා හිතන්න නම් හොඳ නෑ. ඒ මෙයාගෙම හොඳට ගත්තු තීරණයක් නිසා.මේ රීසස් වර්ගයේ වඳුරා ජීවත් වෙන්නේ ජපානයේ සකායි හි ඔහාමා උද්‍යානයේ. සකායි ඔසාකාවට ආසන්න නගරයක්. මෙයා හොඳටම තරබාරුයි.මෙයා විතරක් නෙමේ උද්‍යානයේ බොහෝ වඳුරන් තරබාරු වෙලා.ඒ හේතුව නිසා ම උද්‍යාන පාලකයන් මොවුන්ට දිනකට දෙන ආහාර ප‍්‍රමාණය කිලෝ 10 සිට 2 දක්වා ම අඩු කිරීමේ තීරණයක් අරන්.ඒ වගේමයි, උද්‍යානයට එන සංචාරකයන්ට තහනමකුත් පනවලා. ඒ, වඳුරන්ට ආහාර වීසි නොකරන ලෙසට.කන්න නොදුන්න කියලා තරහ වෙන්නේ මොකටද? ඒ තමන්ගෙම හොඳටනේ.  අම්මලාට කොයිතරං නම් රාජකාරි ද? ඉස්සර නම් කෑමබීම හොයලා ගේන එකවත් තාත්තලා කළා. දැන් ඒක්ත් අම්මලට ම කරන්න වෙලා.මේ චිම්පන්සි පැටියට නිදහසේ අම්මගේ උණුසුම විඳගන්නවත් ඉඩක් නෑ. අම්මා උදේ කෑමට කැරට් එකතු කරනවා. පැටියට තාම ඒ හැටි වයසකුත් නෑ. හරියට ම සති පහ යි.නම සුලී. අම්මගේ නම සාචා. සුලීලා ඉන්නේ ජර්මනියේ සිඩ්නි ටරොන්ගා සත්වෝද්‍යානයේ.සුලී තමයි මේ වසරේ දෙවැනියට ඉපදුණු චිම්පන්සි බබා. ටරොන්ගා සත්වෝද්‍යානයේ චිම්පන්සි කණ්ඩායමේ 20 ක් පමණ සාමාජිකාවෝ ඉන්නවා.සාචා අම්මා කෙනෙක්. දරුවෝ වදලා විතරක් මදි හදන්නත් ඕනි කියලා මේ චිම්පන්සි අම්මා තේරුම් ගෙන ඇති.වත්සලා ගමගේ</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=ay0805181</link>
    <topic>අවුරුදු විසිදෙකේදී විදුහල්පතිකම බාරගන්න සිදුවුණා</topic>
    <author>සාගරිකා දිසානායක ජයසිංහ,ඡායාරූප - දුෂ්මන්ත මායාදුන්න</author>
    <content>අවුරුදු විසිදෙකේදී විදුහල්පතිකම බාරගන්න සිදුවුණාලේක්හවුස් දීර්ඝ සේවා තිළිණ ලාභියෝකළුතර දිස්ති‍්‍රක්කයේ, පස්දුන් කෝරළේ, බෙන්තර ගඟ අසබඩ පිහිටි සුන්දර ගම්මානයක් වලල්ලාවිට. වලල්ලාවිට ගමේ පාසල, ඒ කියන්නෙ වලල්ලාවිට සිංහල මිශ‍්‍ර පාඨශාලාවෙ හිටපු මුල් ගුරුතුමා ආබ‍්‍රහම් මුණසිංහ. ඔහුගේ බිරිය වලල්ලාවිට කංකානම්ගේ බේබි නෝනා. මුණසිංහ යුවළට දරුවෝ පස්දෙනයි. වැඩිමල් දියණියන් දෙන්නට පස්සෙ පුත්තුම තුන්දෙනෙක්.එයින් තෙවැනිව උපන්නෙ නිවුන්නු. පුතාලාම දෙන්නෙක්. ඉන් වැඩිමලා ජිනදාස මුණසිංහ. අද අපේ කතානායකයා. ගම්පහ බණ්ඩාරනායක, ගාල්ල රිච්මන්ඩ් වැනි විදුහල් රැසක විදුහල්පති ධූරය දරා අවසානයේ බණ්ඩාරවෙල ප‍්‍රාදේශීය අධ්‍යාපන අධ්‍යක්ෂ හා මහරගම ගුරු විද්‍යාලෙ විදුහල්පති තනතුරු දරා විශ‍්‍රාම ගිය අධ්‍යාපනඥයා. අද අසූ හත් හැවිරිදි වියේ හිඳ ජීවිතේ දිහා ආපහු හැරිල බලන්නේ බොහෝම සතුටින්. උපේක්ෂාවෙන්.ගම්පහ බණ්ඩාරනායක ගාල්ල රිච්මන්ඩ් හිටපු විදුහල්පති ජිනදාස මුණසිංහජිනදාස දරුවා උපන්නෙ නවසිය විසිදෙකේ වෙසක් මාසෙ හතර වැනිදා වලල්ලාවිටදි. එතකොට ඔවුන් පදිංචි වෙලා හිටියෙ වලල්ලාවිට සිංහල මිශ‍්‍ර පාසලේ ගුරු නිවාසෙ. තාත්ත මුල් ගුරුතුමා නිසා ජීවිතේ බොහෝ කාලයක් ඔවුන් ජීවත් වුණේ ගුරු නිවාසවල.වලල්ලාවිට ඔහුගේ අම්මගේ ගම. අම්මා රැකියාවක් කළේ නෑ. ඈ වලල්ලාවිට ගමේ මුලාදෑනියාගෙ සහෝදරී. තාත්තගේ ගම මතුගම. ගමේ සැළකිය යුතු පවුලක වුණත් පුංචි ජිනදාසල හැදුණේ වැඩුණේ ගමේ අනෙක් සාමාන්‍ය ගැමි දරු දැරියන් සමඟ ගැටෙමින්.තාත්තා ඉතා අවංක යහපත් ගතිගුණැති මහත්මයෙක්. ඔහු ගමේ දුගී පවුල්වල ඉගෙනුමට හැකියාවැති දරු දැරියන් ගුරු නිවාසෙට කැඳවාගෙන ඇවිත් කෑම් බීම්, ඉඳුම් හිටුම් දීලා තමන්ගේ දරුවන්ට වගේම පත පොත කියා දුන්නා. අම්මා ජිනදාසලගේ පවුලෙ දරුවො පස් දෙනෙයි තවත් ගමේ ළමයි රොත්තකුයි ගේ ඇතුළේ තබාගෙන කවා පොවා නහවා රැක බලාගත්තෙ කිසිම වෙනසක් නැතුව.ජිනදාසට මුලකුරු කියෙව්වෙ තාත්තා. වලල්ලාවිට සිංහල මිශ‍්‍ර පාසලේ එකේ පංතියට ඔහු ඇතුළත් වුණා. පාසලේ ගුරු නිවාසෙ පදිංචි වෙලා හිටි නිසා මුල් කාලෙ පාසලයි ගෙදරයි අතරෙ ඒ හැටි වෙනසක් ඔවුන්ට දැනුණෙ නෑ. ගම්බද දරු දැරියන් අකුරු කළ ඒ පාසල තාත්තා ඉතා හොඳින් පාලනය කළා. පාසල ඇරිලා ගෙදර ගිහින් හැමදාම හවසට තාත්තා මුළු පාසල් වත්තම අතුගානවා. පුංචි ජිනදාසලාටත් පාසල් වත්ත අතුගාන්න පවරනවා. සුද්ද පවිත‍්‍ර කරනව.ජිනදාසලගේ අම්මාට අයිති පුංචි කුඹුරු ඉඩම් කට්ටියක් තිබුණා. පාසල් නිවාඩුවට, කුඹුුරු වැඩ කාලෙට ජිනදාසලත් අම්මා තාත්තා එක්ක කුඹුරට යනවා තරමට ගැළපෙන විදිහට කුඹුරු වැඩට උදව් වෙනවා. වලල්ලාවිට පාසලේ ජිනදාසගේ තාත්ත විශ‍්‍රාම යනතුරුම සේවය කළා. ඒ නිසා ජිනදාසලත් අවුරුදු තිහක් විතරම වලල්ලාවිටම පදිංචි වෙලා හිටියා.ඒ කාලෙ තිබුණ ‘ඩෙන් ඇම් ශිෂ්‍යත්වය’ නමින් කඩඉම් විභාගයක්. ජිනදාසත් මේ විභාගෙට ලිව්වා. ඒත් සමත් වුණේ නෑ. ඒත් ඔහු ඉගෙනුමට තරමක් දක්ෂ නිසා තාත්ත ඔහු කොළඹ නාලන්ද විදුහලට ඇතුළත් කළා. සිංහල මාධ්‍යයෙන් මෙතෙක් ඉගෙනගත් ළමයින් ඉංග‍්‍රීසි මාධ්‍යයට ඇතුළත් වන විට ඇතුළත් වෙන්නේ විශේෂ ක්ලාස් වන් පන්තියට. ඒක දැන් හයේ පන්තියට තරමක් සමානයි.ඒ කාලෙ නාලන්දේ පරමවිඥානාර්ථ සමාගමෙන් ආධාර ලබන පෞද්ගලික බොදු පාසලක්. මුදල් ගෙවා ඊට ඇතුළත් වීමට හැකියාව ඇති ළමයකුට පුළුවන්. නාලන්දෙට ඔහු ආවේ තාත්තගේ හිතවතකුගේ ගෙදර නතර වෙලා. අට වැනි පන්තියෙදි තාත්තා ඔහු ආනන්ද විද්‍යාලයට ඇතුළත් කළා.ආනන්දේ එවකට හිටපු විදුහල්පති පී.ද ඇස්.කුලරත්න මහතා. ජිනදාසලගේ ජීවිතවලට පරමාදර්ශයක් සැපැයුවේ එතුමා. කුලරත්න මහතා බොහොම ප‍්‍රගතිශීලී චරිතයක්. සම්ප‍්‍රදායික ක‍්‍රම වෙනුවට නවීන අත්හදාබැලීම් අධ්‍යාපන ක්‍ෂේත‍්‍රයට එකතු කරන්නට ඔහු උත්සාහ කළා. ඒ කාලෙ දහවල් වී පාසල අරඹා හවස් වනතුරු දෙවරුවක් පාසල පැවැත්වුණා. කුලරත්න මහතා උදේ සහ හවස වෙන් වෙන් වශයෙන් පන්ති පැවැත්වූවා.එකම පාසල් ගොඩනැඟිලි උපයෝගී කරගෙන උදේ සහ හවස පාසල් දෙකක් පැවැත්වූවා. උදේ වරුව ආනන්ද විද්‍යාලය. හවස් වරුවට ඕල්කට් විද්‍යාලය, ඕල්කට් විද්‍යාලය නම් වූ පාසල පසු කලෙක අසෝක කනිෂ්ඨය බවට පත් වුණා. භූගෝලය, විද්‍යාව, ගණිතය, චිත‍්‍ර නැටුම් වගේ ඒ ඒ විෂයයන්ට වෙන වෙනම පන්ති කාමර. කාල පරිච්ඡේදයක් ආරම්භයේ දී ගුරුවරුන් පන්තියෙන් පන්තියට යනවා වෙනුවට ළමයින් ගුරුවරයා වෙත යන්නට සැලැස්වූවා.වඩුවැඩ සඳහා පාසල තුළම ඉතා හොඳ වඩු කම්හලක්; විද්‍යාගාර වෙනමම පවත්වාගෙන ගියා. ශාරීරික දඬුවම් දීම සපුරා තහනම් කළා. දෙමළ භාෂාව විශේෂයෙන් ඉගැන්වූවා. බෞද්ධ අධ්‍යාපනය මඟින් සාරධර්මවලින් පරිපූර්ණ උගත් යහපත් තරුණ පිරිසක් බිහිකිරීමට පුරෝගාමීව කටයුතු කළා.පාසලේදී පත පොත කියැවීමට ජිනදාස බොහෝ උනන්දු වුණත් කී‍්‍රඩාවට ;හ¤ කලාවට ඒ තරමට යොමු වුණේ නෑ. අක්කා වැල්ලවත්තේ පදිංචිව සිටියා. ජිනදාස පාසල් ගියේ අක්කගේ නිවසෙ ඉඳලා කෝච්චියෙන්. විශ්වවිද්‍යාල ප‍්‍රවේශය ඉතා ඉහළින් සමත්වූ ජිනදාස 1939 දි කොළඹ විශ්වවිද්‍යාලයේ පෙරදිග භාෂා අධ්‍යයන අංශයට ඇතුළත් වුණා. ඔහු උපාධියට තෝරා ගත්තේ පාලි, සංස්කෘත හා සිංහල භාෂා.විශ්වවිද්‍යාලයෙදි මහාචාර්ය ගුණපාල මලලසේකර, මහාචාර්ය ඩී.ඊ.හෙට්ටිආරච්චි, මහාචාර්ය ඕ.එච්.ජේ.විජේසේකර වැනි විද්වතුන්ගෙන් ඉගෙන ගන්නට ලැබීම මහත් වූ භාග්‍යයක් ලෙස ඔහු අදත් සලකන්නේ. ඒ කාලෙ විශ්වවිද්‍යාලෙ උපකුලපති සර් අයිවර් ජෙනින්ංග්ස්. එතුමා ඉතාම නිහතමානී පුද්ගලයෙක්. නතරවෙලා හිටියෙ ගාලු මුවදොර හෝටලයේ. හෝටලයේ සිට විශ්වවිද්‍යාලයට හිමිදිරි පාන්දර පැමිණෙන ඒ මහතා ඇතැම් දවසක මැදියම් රැය පහන් වනතුරුත් විශ්ව විද්‍යාල වැඩ කළා. විශ්ව විද්‍යාලෙට එන විට හෝ ආපසු යන විට ඉදිරියට හමුවන සෑම ශිෂ්‍ය ශිෂ්‍යාවකටම එතුමා අත ඔසොවා ආචාර කළා.සෝල්බරි ව්‍යවස්ථාව සම්පාදනය කළේත් ආචාර්ය අයිවර් ජෙනිග්ස් කොළඹට ජපනුන් බෝම්බ දානකොට ජිනදාසලා කොළඹ විශ්ව විද්‍යාලෙ ශිෂ්‍යයො. බෝම්බ බිය නිසා කොළඹ පදිංචිව සිටි බොහෝ දෙනෙක් කොළඹ අතහැර ගියා. කොළඹට බෝම්බ දාපු දවසෙ ජිනදාස ගමේ ගිහින්. ඒ කාලෙ රටේ හාල් හිඟයි. කෑවෙ සලාකෙට ලැබුණු බජිරි තම්බලා. ජිනදාසලට ගමේ කුඹුරු කෑලි ටිකක් තිබුණු නිසා තාත්ත ඔහුට ගමෙන් හාල් ටිකක් ගෙනත් දෙනවා. ජිනදාස නවාතැනේ යාළුවොත් එක්ක බත් උයාගෙන කනව.1944 දි ජිනදාස කලා උපාධිය ලබා ගෙන විශ්ව විද්‍යාලෙන් පිට වුණා. ඔහුගේ මහාචාර්යතුමා මලලසේකර මහත්තයා ජිනදාසට කිව්ව “කොළඹ ආනන්ද විදුහලේ ශාඛාවක් බණ්ඩාරවෙල අරඹන්නට යනවා. ඒ විදුහලේ විදුහල්පතිධූරය බාරගන්න කියලා.විශ්ව විද්‍යාලෙන් පිට වුණා විතරයි යංතම් අවුරුදු විසි දෙකයි වයස. පොඩි චකිතයක් හිතට දැනුණා. ඒත් උපන්දා පටන් පියාගෙන් ලද ආභාෂයත් හිතේ ධෛර්යයත් සමග ජිනදාස ඒ අභියෝගයට මුහුණ දුන්නා. අලුතින්ම ඇරැඹූ පාසලක් නිසා ඔහුට පාසල තමන්ගේම අදහස් අනුව ක‍්‍රමානුකූලව සකස් කර ගන්නට එතරම් අමාරු වුණේ නෑ.1948 ලංකාවට නිදහස ලැබිලා නිදහස් අධ්‍යාපන පනත සම්මත වුණා. ඒ අනුව පුවත්පත්වල දැන්වීම් පළ වුණා රජයේ මධ්‍ය විද්‍යාලවලට අලුතින් ගුරුවරු බඳවා ගන්නා බවට. ජිනදාසත් ඉල්ලුම් පත‍්‍රයක් යැව්වා. ඒ සඳහා අධ්‍යාපන දෙපාර්තමේන්තුවෙන් පවත්වපු සම්මුඛ පරීක්ෂණ මණ්ඩලයේ එවකට අධ්‍යාපන ඇමැති ලෙස කටයුතු කළ සී. ඩබ්ලියු. ඩබ්ලියු. කන්නන්ගර මහත්මයත් හිටියා.ලංකාවේ මධ්‍ය විද්‍යාලවල අධ්‍යාපනය පිළිබඳ එතුමා කොයි තරම් සැලකිලිමත් වුණාද කියනවා නම් සම්මුඛ පරීක්ෂණයෙන් තෝරා ගත්තේ උසස්ම දක්ෂතා පළ කළ අපේක්ෂකයන් පමණයි. ජිනදාසත් ඒ දක්ෂයන් අතරෙන් කෙනෙක්. ඔහුට මුල්ම පත්වීම ලැබුණේ නුගවෙල මධ්‍ය මහා විද්‍යාලයට. මාසෙට රුපියල් 125 පඩියට ඔහු නුගවෙල මධ්‍ය මහා විද්‍යාලෙ උපගුරු තනතුර බාර ගත්තා. ඒ වන විටත් ජිනදාස ගුරුතුමා විවාහකයි. බණ්ඩාරවෙල ආනන්ද විද්‍යාලේ ඉංගී‍්‍රසි විෂය භාර ආචාර්යවරිය ලෙස කටයුතු කළ ඈ මාජරි මුණසිංහ. පාසලේදී දැන හඳුනාගත් ඔවුන් 1945 දී විවාහ වුණා. 1946 දී ලොකු පුතා දිලීප මාධව උපන්නා. දිලීප අද විදේශීය කෘෂිකාර්මික සමාගමක උක් වගාව පිළිබඳ විශේෂඥයකු ලෙස සේවය කරනවා. 1947 දී දෙවැන්නා චන්න භාරත උපන්නා. ප‍්‍රසිද්ධ නීතිඥයකු වන චන්න අද මතුගම නීතිඥ සංගමයේ සභාපතිවරයා. තෙවැන්නී මදාරා. උපන්නේ 1948 දි. ඇය ටාජ් සමුද්‍ර හෝටලයේ කළමනාකාරිනියක ලෙස සේවය කොට දැන් ගෘහ අභ්‍යන්තර සැලැසුම් ශිල්පිනියක ලෙස කටයුතු කරනවා.1949 දි උපන් අනෝමා ප‍්‍රියංවදා දියණිය අද මහරගම ජනාධිපති විද්‍යාලයේ ආචාර්යවරියක්. 1950 දි උපන් රුවන් සඳගෝමි පුතා නීල් මැරයන් බෝට්ටු සමාගමේ අධ්‍යක්ෂවරයෙක්. 1953 දි උපන් බිම්බා භානකී දියණිය ලංකා බැංකුවේ උප කළමනාකාරිනියක්. බඩපිස්සි මේනකා මංගලිකා අද මහජන බැංකුවේ උප කළමනාකාරිනියක්.දරු පවුල ලොකු වුණත් මුණසිංහ යුවළ පාසලින් පාසලට මාරු වෙලා යනකොට හැම තැනටම එකටමයි ගියේ. නුගවෙල මධ්‍ය මහා විද්‍යාලෙන් පස්සෙ මුණසිංහ යුවළම පිළියන්දල මධ්‍ය මහා විද්‍යාලයට මාරු වෙලා ආවා. එහි සිටි විදුහල්පතිවරයා දක්ෂ පාලකයෙක්. මුණසිංහ ගුරුතුමා ඔහුගෙන් බොහෝ දේ ඉගෙන ගත්තා.වසරකට පසුව මුණසිංහ මහතාට ගම්පහ හුණුමුල්ල මහා විද්‍යාලයට මාරුවක් ලැබුණේ එහි විදුහල්පතිවරයා ලෙස උසස් වීමකුත් සමගයි. වසර හතරක් එහි විදුහල්පති ලෙස කටයුතු කරන විට ගම්පහ බණ්ඩාරනායක විදුහලේ විදුහල්පතිධූරය බාර ගන්නා ලෙස ඇරැයුමක්. 1954 ගම්පහ බණ්ඩාරනායකයට ආපු මුණසිංහ විදුහල්පතිතුමා 1968 වන තුරුම එහි සේවය කළා.මුණසිංහ මහත්මයා වැඩ බාර ගන්න විට එය ගම්පහ පැවැති රජයේ ඉංගී‍්‍රසි පාසල. ගම්පහ ප‍්‍රදේශයේ දරු දැරියන්ට ඉංගී‍්‍රසි මාධ්‍යයෙන් අධ්‍යාපනය දුන් හොඳ පාසලක්. හයෙන් ඉහළ පන්ති පැවැත්වුණා. ළමයින් 400 ක් පමණ ඉගෙනුම ලැබූ මිශ‍්‍ර පාසලක්. ගම්පහ ළමයි ඉගෙනුමට දක්ෂයි. මුණසිංහ විදුහල්පතිතුමා ඉතා ආසාවෙන් එහි කටයුතු කළා.ගම්පහ උසාවියට යාබද බිමක තිබූ පැරැණි ගොඩනැගිලිවලින් පාසල ඉවත් කරගෙන අද ගම්පහ බණ්ඩාරනායක විදුහල තිබෙන කසගහවත්ත ප‍්‍රදේශයට පාසල ගෙන ගියේ මුණසිංහ විදුහල්පතිතුමා. ගම්පහ හිටපු පාර්ලිමේන්තු මන්තී‍්‍ර එස්. ඩී. බණ්ඩාරනායක මහත්මයා විදුහලට අලුත් ගොඩනැගිලි හදාගන්න මුදල් ලබා දුන්නා. ඉතාම දක්ෂ පළපුරුදු ආචාර්ය මණ්ඩලයක් හිටියා. හැමදෙනාම විදුහල්පතිතුමාට උපරිම සහයෝගයක් දැක්වුවා. අධ්‍යාපනය විනය, කී‍්‍රඩා කළා කටයුතු ආදී හැම අංශයකින්ම දක්ෂ සිසු පරපුරක් බණ්ඩාරනායකයෙන් බිහි වුණා. බණ්ඩාරනායක විදුහලෙන් ප‍්‍රථම වතාවට විශ්ව විද්‍යාලෙට සිසුන් තේරුණෙත් එතුමාගේ පාලන කාලෙදි.ඊරියගොල්ල ඇමැතිතුමා අධ්‍යාපන අමාත්‍යංශය මගින් ‘සියවස අධ්‍යාපන කලාපය’ නමින් ග‍්‍රන්ථයක් සම්පාදනය කළා. එහි උපකර්තෘවරයකු ලෙස මුණසිංහ මහතා පත් කරනු ලැබුවා. ඒ 1968 අග. වසරක් පමණ එහි සේවය කළා. ඊරියගොල්ල මහතා ඉතා කාලෝචිත සැලසුම් කි‍්‍රයාත්මක කළ ඇමැතිවරයෙක්. එතුමා රැකියාභිමුඛ පාඨමාලා උගන්වන්නට දිවයිනේ ප‍්‍රධාන නගර කිහිපයක කනිෂ්ඨ විශ්ව විද්‍යාල ඇරැඹුවා. දෙහිවල, ගාල්ල, කෑගල්ල හා කුරුණෑගල.එයින් කෑගල්ල කනිෂ්ඨ විශ්වවිද්‍යාලයේ අධිපති ලෙස මුණසිංහ මහතා පත්ව ගියා. හැත්තෑ එකේ කැරැල්ල කාලෙත් ඔහු එහි විදුහල්පතිවරයා. කෑගල්ලේ කලබල උග‍්‍රයි. ශිෂ්‍යයන් පාලනය අසීරු වුණා. ශිෂ්‍යයන්ව විදුහල්පතිතුමා බසයක නංවා ගමට පිටත් කළා ආරක්ෂා සහිතව. භීෂණ සමය ගෙවී ගියා. කනිෂ්ඨ විශ්ව විද්‍යාල වැසී ගියා. මුණසිංහ මහත්මයා ගාල්ලෙ රිච්මන්ඩ් විද්‍යාලෙ විදුහල්පතිධූරයට පත්ව ගියා. 1971 සිට 1974 දක්වා ඔහු එහි සේවය කළා.1975 දී මුණසිංහ මහත්තයට උසස්වීමක් ලැබුණා. ඒ වන විට ඔහු අධ්‍යාපන පරිපාලන සේවා විභාගය සමත් වී බොහෝ කල්. ඒක අධ්‍යාපන ක්ෂේත‍්‍රයේ උසස්තම තනතුරක්. බණ්ඩාරවෙල ප‍්‍රාදේශීය අධ්‍යාපන අධ්‍යක්ෂ තනතුර ලබා ඔහු උඩ රට ගියේ බොහෝම සතුටින්. බණ්ඩාරවෙල ප‍්‍රදේශයේ දුෂ්කර ගම්වලට ගුරුවරුන් පත්කර යැව්වා. දිළිඳු දරු දැරියන්ගේ අධ්‍යාපන තත්ත්වය නංවන්න වෙහෙසී කටයුතු කළා. අලුතින් පාසල් කිහිපයක්ම ආරම්භ කළා. මහියංගනේ දඹාන විදුහලට පළමු වරට ප‍්‍රමාණවත් තරම් ගුරුවරුන් ලබා දුන්නා.1978 අගදි ඔහුට යළිත් ස්ථාන මාරුවක්. මහරගම ගුරු විද්‍යාලයේ විදුහල්පති ලෙස. තරුණ ගුරුවරුන්ට නව අධ්‍යාපන ක‍්‍රමවේද හඳුන්වා දෙමින් ඔහු සතුටින් වැඩ කළා. 1980 අපෙ‍්‍ර්ල් මාසෙ මුණසිංහ මහතා නියමිත දිනට කලින් රජයේ සේවයෙන් විශ‍්‍රාම ගත්තා. නයිජීරියා රජයේ පාසල් සඳහා මෙරට සුදුසුකම් ලත් ගුරුවරුන්ට ගුරු පත්වීම් ලබා ගැනීමට අවස්ථාව උදා වුණා. මුණසිංහ මහත්මයා බිරියත් සමගම නයිජීරියාවට ගියා.සහරා කාන්තාරයට ආසන්න සොකෝටෝ ප‍්‍රාන්තයේ පිහිටි ගුරු විදුහලක ගුරුවරුන්ට ‘අධ්‍යාපන විද්‍යාව‘ උගන්වන්නට මුණසිංහ මහතාට අවස්ථාව උදා වුණා. ළමයි ලොකු නිසා දෙන්න දෙමහල්ලො විතරයි එහෙ ගියෙ.නයිජීරියාවේ මැලේරියා වසංගතය පැතිරෙමින් තිබුණා. සෑම ඉරිදාවකම මුණසිංහ යුවළත් මැලේරියා පෙති බොනවා. දේශගුණය කටුකයි. මුණසිංහ මහතා අසනීප වුණා. ඒ නිසා රැකියාවට ආයුබෝවන් කියා ගම රට ආවා. යළිත් පදිංචියට ගියේ උපන් ගම් ප‍්‍රදේශයට.මතුගම පදිංචි වෙලා ගමේ තිබුණු කුඹුරු ඉඩම් ටික වගා කෙරෙව්වා. වතු වගාවට මුණසිංහ නෝනත් හරි කැමතියි. ගේ දොර වතුපිටි බලාගෙන විවේකීව කාලෙ ගෙව්වා. 1995 දි මුණසිංහ මහත්මිය හදිසියේ ඇතිවූ හෘදයාබාධයකින් අභාවප‍්‍රාප්ත වුණා. මුණසිංහ මහත්තය මෙලොව තනි වුණා. ඒත් දරුවන් ඔහු තනි කළේ නෑ. වැඩිමල් දියණිය ඔහු තමා වෙත කැඳවා ගත්තා. අද ඔහු රාජගිරියේ ඇගේ නිවසේ ජීවත් වෙනවා.අවුරුදු අසු හතක මතකයෙන් ඔහුට අමතක මෙලොවට බිහි වූ දා පටන් ගත වූ අවුරුදු තුන හතරක ළදරු අවදිය පමණයි. ගතවූ ඉතිරි මුළු ජීවිත කාලයේම සිදුවීම් ඔහුට ඉතා හොඳින් මතකයි.බිරිය ජීවත්ව ඉන්නා කාලයේදී ඔවුන් දෙදෙනා එක්ව පන්සල් ගියා. බණ භාවනා කළා. අද ඈ නැතිවා මෙන්ම ඔහු ගතින් දුබලයි. ඒත් සිතින් තරුණයි. රුක්මණි දේවිය ගේ හෝ ආනන්ද සමරකෝන් ගේ ගී තැටිවලට සවන් දෙන්නට ඔහු ඉතා පි‍්‍රයයි. පත පොත කියැවීම ඔහු කාලය ගෙවා දමන්නට යොදා ගන්නා පි‍්‍රයතම ව්‍යායාමයයි. මුණුබුරු මිණිබිරියන් දොළොස් දෙනෙකුගෙන්, දූ දරුවන්ගේන් ආදර කරුණාව මැද සතුටින් දිවි ගෙවන මුණසිංහ ගුරුතුමා තුළ ගෙවුණු අතීතය ගැන මෙන්ම ඉදිරි අනාගතේ ගැනත් පවතින්නෙ බොහෝම උපේක්ෂා සහගත තෘප්තිමත් හැඟීමක්.සාගරිකා දිසානායක ජයසිංහ,ඡායාරූප - දුෂ්මන්ත මායාදුන්න</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=ay0805182</link>
    <topic>සීමාසහිත එක්සත් ප‍්‍රවෘත්ති පත‍්‍ර සමාගමේ වසර තිස්පහක සේවා කාලය නිමකළ සාමාජිකයනට තිළිණ ප‍්‍රදානය පසුගියදා ගලධාරි හෝටලයේ දී සිදු කෙරිණි. එම පිරිස සභාපති ප‍්‍රමුඛ අධ්‍යක්‍ෂ මණ්ඩලය හා විධායක නිලධාරීන් සමඟ සමූහ ඡායාරූපයකට මුහුණ දෙමින්.</topic>
    <author/>
    <content>අවුරුදු විසිදෙකේදී විදුහල්පතිකම බාරගන්න සිදුවුණාලේක්හවුස් දීර්ඝ සේවා තිළිණ ලාභියෝසීමාසහිත එක්සත් ප‍්‍රවෘත්ති පත‍්‍ර සමාගමේ වසර විසිපහක සේවා කාලය නිමකළ සාමාජිකයන් සභාපති ප‍්‍රමුඛ අධ්‍යක්‍ෂ මණ්ඩලය හා විධායක නිලධාරීන් සමඟ සමූහ ඡායාරූපයකට මුහුණ දෙමින්. පළමුපෙළ අසුන්වල වාඩි වී (වමේ සිට) එස්. කේ. මණ්ඩලවත්ත (25 වසර – අර්ථ සාධක අරමුදල කළමනාකරු) රෝහණ ආර්යරත්න (ප‍්‍රධාන පරිපාලන නිලධාරි) ඩී. එන්. විජේසිංහ මහතා (25 වසර – පුහුණු සහ වෙබ් ) . පී. පොල්වත්ත (නියෝජ්‍ය සාමාන්‍යාධිකාරි – මුදල්) නාරද සුමනරත්න (නියෝජ්‍ය සාමාන්‍යාධිකාරි – පරිපාලන සහ මානව සම්පත්) . කේ. එච්. ගුණවර්ධන මහත්මිය (සමාගම් ලේකම්) උපුල් දිසානායක (අධ්‍යක්‍ෂ) රසංග හරිස්චන්ද්‍ර (අධ්‍යක්‍ෂ - නීති හා පරිපාලන) බන්දුල පද්මකුමාර (සභාපති – කළමනාකාර අධ්‍යක්‍ෂ) . චන්ද්‍ර නිහාල් රත්නායක (අධ්‍යක්‍ෂ – කර්තෘ මණ්ඩල) ෂාන් ශන්මුගනාදන් (අධ්‍යක්‍ෂ – මුදල්) කේ. ජී. ඒ. බී. අමරදාස (සාමාන්‍යාධිකාරි) ඩී. කේ. විජේසූරිය (මුද්‍රණ අංශය 25 වසර) එච්. එස්. ඩී. ආර්. කරුණාරත්න (නියෝජ්‍ය සාමාන්‍යාධිකාරි දැන්වීම් සහ වෙබ් අලෙවි) කේ. එම්. ඩී. ආර්. පී. ජයතිලක (රොටරි මුද්‍රණ අංශය – 25 වසර) යන මහත්ම මහත්මීහු. දෙවෙනි පෙළ සිටගෙන වමේ සිට ඩී. යූ. එස්. සිල්වා (නිෂ්පාදන) එච්. ආර්. එස්. එස්. රාජවර්ධන (විගණන අංශය) ඩබ්ලිව්. ඩී. ජයවර්ධන (රොටරි මුද්‍රණ අංශය) ආර්. ජී. රත්නපාල (ප‍්‍රවාහන) එම්. සී. කරුණාරත්න (වෙළඳ මුද්‍රණ) ඩී. එන්. පී. අබේසිංහ (සිළුමිණ කර්තෘ මණ්ඩලය) එම්. සිරිවර්ධන (වෝෆ් දෙපාර්තමේන්තුව) සොමිලා විජේසිංහ (දිනමිණ කර්තෘ මණ්ඩලය) ඩී. දසනායක (පත‍්‍ර බෙදාහැරීමේ දෙපාර්තමේන්තුව) කේ. එච්. එන්. කේ. වීරසිංහ (ඩේලිනිව්ස් කර්තෘ මණ්ඩලය) එස්. එන්. ඩී. සිංහබන්දු (ගිණුම් අංශය) කේ. එල්. අසෝකා මානෙල් (නවයුගය කර්තෘ මණ්ඩලය) ඒ. අයි. ගමගේ (කර්තෘ මණ්ඩල පරිපාලන අංශය) එස්. එස්’ තලගහගොඩ (සන්ඩේ ඔබ්සර්වර්) එන්. කේ. අමරවංශ (දැන්වීම් අතිරේක) එන්. එච්. ජයකොඩි (දැන්වීම් අංශය 1) ඩී. යූ. ජයරත්න (නිෂ්පාදන අංශය) පී. ආර්. ප‍්‍රනාන්දු (සාමාන්‍ය පරිපාලන දෙපාර්තමේන්තුව) කේ. මහින්ද ප‍්‍රනාන්දු (නිෂ්පාදන ) ඩබ්ලිව්. රොබට්සන් (පත‍්‍ර බෙදාහැරීමේ අංශය) තෙවෙනි පෙළ සිටගෙන වමේ සිට ජේ. කුරුප්පු (විදුලි කාර්මික) ආර්. එස්. ඩී. ෆොන්සේකා (අභ්‍යන්තර විගණන) එච්. ඩී. එස්. පී. ගුණවර්ධන (නිෂ්පාදන) ජේ. ජී. ඩී. පි‍්‍රයලාල් (නිෂ්පාදන) එන්. ජී. එස්. දසනායක (රොටරි මුද්‍රණ) ඒ. එල්. ඩී. පෙරේරා (රොටරි මුද්‍රණ) එල්. බී. එන්. පෙ‍්‍ර්මරත්න (වානිජ මුද්‍රණ) ඩබ්ලිව්. පී. උපාලි (නිෂ්පාදන) . ඩබ්ලිව්. ඒ. එස්. ඩී. පෙරේරා (පිටහැරීමේ අංශය) පී. කහදුවආරච්චි (පත‍්‍ර බෙදාහැරීමේ) එම්. එච්. එම්. උවයිස් (රොටරි මුද්‍රණ) අයි. ජී. ලයනල් (රොටරි මුද්‍රණ) ඒ. ජේ. මුදන්නායක (තොරතුරු තාක්ෂණ) බී. ඩී. ඩී. පෙ‍්‍ර්මරත්න (රොටරි මුද්‍රණ) අයි. ධර්මදාස (රොටරි මුද්‍රණ) ජේ. ඒ. ඩී. ජී. ජයසිංහ (රොටරි මුද්‍රණ) පී. ඒ. එන්. කොන්තසිංහ (නිෂ්පාදන) බී. වී. පෙ‍්‍ර්මරත්න (ආරක්‍ෂක) එස්. පෙ‍්‍ර්මරත්න (වී. ඩී. ටී.) එම්. පී. එන්. සමරවීර (පරිපාලන මෙහෙයුම්) සිව්වෙනි පෙළ සිටගෙන වමේ සිට එල්. ජයසූරිය (රෙකෝඩ් රූම්) එම්. ඒ. එස්. බණ්ඩාර (නුවර ශාඛා කාර්යාලය) එම්. එල්. කේ. පෙරේරා (කී‍්‍රඩා කර්තෘ මණ්ඩලය) එච්. කේ. ගුණතිලක පෙරේරා (බෙදාහැරීම්) ජී. එම්. සුබසිංහ (ගිණුම් අංශය) ඊ. ඒ. ඒ. පෙ‍්‍ර්මලාල් (නිෂ්පාදන) ඩබ්ලිව්. ආර්. සේනසිංහ (නිෂ්පාදන) එච්. එම්. වීරසිංහ (වෙළෙඳ මුද්‍රණ) ජේ. කේ. විජේරත්න (කර්තෘ මණ්ඩල පරිපාලන) එච්. බී. සී. ද සිල්වා (දිනමිණ කර්තෘ මණ්ඩලය) එම්. ටී. එම්. රිස්වී (දැන්වීම් – 06) එම්. චන්ද්‍රසේකරන් (නිෂ්පාදන) ඩබ්ලිව්. ඒ. ආනන්ද (වෛද්‍ය කාමරය) ඩබ්ලිව්. ආරියතිලක (ගොඩනැගිලි නඩත්තු අංශය) ආර්. ආර්. පෙ‍්‍ර්මරත්න (විදුලි කාර්මික) යූ. ඩී. සිරිපාල (කී‍්‍රඩා කර්තෘ මණ්ඩලය) ආර්. ගාමිණි ජයරත්න (පිරිස් පරිපාලන) පස්වෙනි පෙළ සිටගෙන වමේ සිට එස්. එස්. ඩබ්ලිව්. එම්. සෙනෙවිරත්න (රොටරි මුද්‍රණ) ආර්. ඒ. ආර්. එස්. ජයවර්ධන (නිෂ්පාදන) කේ. ජේ. සී. එන්. ප‍්‍රනාන්දු (රොටරි මුද්‍රණ) ආර්. ඩී. එන්. රණතුංග (වෙළඳ මුද්‍රණ) වී. ටොරින්ග්ටන් (රොටරි මුද්‍රණ) බී. ආර්. විජේවර්ධන (රොටරි මුද්‍රණ) ඒ. කේ. ජයවර්ධන (ඡායාරූප) ජේ. එස්. ඒ. ඩී. ඉසෙඩ් වලිසිංහ (අභ්‍යන්තර විගණන) බී. ජී. රණසිංහ (ආරක්‍ෂක) එම්. එස්. ෆාරිස් (ඩේලිනිව්ස් කර්තෘ මණ්ඩලය) ඩබ්ලිව්. ඒ. රත්නසිරි (සන්ඩේ ඔබ්සර්වර් කර්තෘ මණ්ඩලය) එස්. ඒ. එල්. රත්නකුමාර (නිෂ්පාදන) සී. එම්. යූ. ගුණසේකර (ගබඩා අංශය) ජේ. ඒ. සෙනෙවිරත්න (වේලා සටහන් වැටුප්) ජී. ඩී. රත්නපාල (ගබඩා අංශය) කේ. එස්. එල්. පෙරේරා (මිලදී ගැනීමේ අංශය) ඩී. පී. ආටිගල (ගබඩා අංශය) සයවෙනි පෙළ සිටගෙන වමේ සිට බී. ඒ. ජේ. මෙන්ඩිස් (නිෂ්පාදන) එන්. එස්. ද සිල්වා (ආරක්‍ෂක) වී. ආර්. වීරසේකර (නිෂ්පාදන) එස්. ඒ. කෝදාගොඩ (ඩේලිනිව්ස් කර්තෘ මණ්ඩලය) එච්. එන්. ආර්. ඥානදාස (විදුලි කාර්මික) පී. එන්. ප‍්‍රනාන්දු (දැන්වීම් – 04) එස්. ඒ. ධර්මදාස (දැන්වීම් – 04) ජී. එච්. ඒ. එස්. ද සිල්වා (රොටරි මුද්‍රණ) ජී. පී. ඩයස් (දැන්වීම් – 04) ඩී. එස්. කුමාරගේ (නිෂ්පාදන) ඩබ්ලිව්. ජී. විජේරත්න (වෙළෙඳ මුද්‍රණ) එස්. ගොඩේවිතාන (වී. ඩී. ටී.) ඒ. කේ. කන්නන්ගර (සන්ඩේ ඔබ්සර්වර් කර්තෘ මණ්ඩලය) වී. සෙල්වරවිත්තරකුමාර් (බෙදාහැරීම්) කේ. එච්. ජී. ජේ. රොඩ්රිගෝ (ගිණුම්) ටී. එම්. හේරත් බණ්ඩා (වෙළෙඳ මුද්‍රණ) කේ. පී. පද්මසිරි (ගිණුම්) ජී. ඩී. ජෝසප් (ගබඩා) එල්. විජේසිරි (වෙළෙඳ මුද්‍රණ) අයි. ඒ. එන්. චන්ද්‍රසිරි (රොටරි මුද්‍රණ) ඩී. එම්. ධර්මසේකර (ප‍්‍රවාහන) යන මහත්ම මහත්මීහු.සීමාසහිත එක්සත් ප‍්‍රවෘත්ති පත‍්‍ර සමාගමේ වසර තිස්පහක සේවා කාලය නිමකළ සාමාජිකයනට තිළිණ ප‍්‍රදානය පසුගියදා ගලධාරි හෝටලයේ දී සිදු කෙරිණි. එම පිරිස සභාපති ප‍්‍රමුඛ අධ්‍යක්‍ෂ මණ්ඩලය හා විධායක නිලධාරීන් සමඟ සමූහ ඡායාරූපයකට මුහුණ දෙමින්. වාඩිවී වමේ සිට පළමු පේළිය පී. පොල්වත්ත (නියෝජ්‍ය සාමාන්‍යාධිකාරී - මුදල්), නාරද සුමනසේකර (නියෝජ්‍ය සාමාන්‍යාධිකාරී - පරිපාලන හා මානවසම්පත්) කේ. එච්. ගුණවර්ධන - (සමාගමේ ලේකම් මහත්මිය), උපුල් දිසානායක - (අධ්‍යක්‍ෂ), රසන්ග හරිස්චන්ද්‍ර - (අධ්‍යක්‍ෂ පරිපාලන සහ නීති), බන්දුල පද්මකුමාර - (සභාපති සහ කළමනාකාර අධ්‍යක්‍ෂ), චන්ද්‍ර නිහාල් රත්නායක (අධ්‍යක්‍ෂ - කර්තෘමණ්ඩල), ශාන් ශන්මුගනාදන් - (අධ්‍යක්‍ෂ මුදල්), කේ. ජී. ඒ. බී. අමරදාස (සාමාන්‍යාධිකාරී), එච්. එස්. ඩී. ආර්. කරුණාරත්න - (සහකාර සාමාන්‍යාධිකාරී), දැන්වීම් සහ වෙබ් අළෙවි, රෝහණ ආරියරත්න ප‍්‍රධාන පරිපාලන නිලධාරී යන මහත්වරු 35 වසරක සේවා කාළය සම්පූර්ණ කළ සාමාජික මහත්ම මහත්මීන් සිටගෙන වමේ සිට දෙවෙනි පෙළ :- බී. යූ. රොච් (ඩේලිනිව්ස් කර්තෘමණ්ඩලය), බී. ඒ. ආරියදාස (සන්ඩේ ඔබ්සවර්), ජේ. ජී. සරත්චන්ද්‍ර - (බෙදාහැරීම් අංශය), එල්. එෆ්. ගුණසේකර - (සන්ඩේ ඔබ්සවර්), ඩී. එම්. ජයන්ත (ඡායාරූප), එන්. ජී. ජයවර්ධන - (නිෂ්පාදන), කේ. එන්. පී. රොඩ්රිගෝ (වෙළඳ මුද්‍රණ), ඒ. ඩී. ජයරත්න (නිෂ්පාදන), ආර්. පී. චන්ද්‍රදාස - (නිෂ්පාදන) යන මහත්වරු</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=aj0805186</link>
    <topic>නැඟෙනහිර අපේ ආර්ථික ක්‍ෂේම භූමියක් වනු ඇත</topic>
    <author/>
    <content>නැඟෙනහිර අපේ ආර්ථික ක්‍ෂේම භූමියක් වනු ඇතවිශාලතම සූර්ය බල පැනලය මාස් ඉන්ටිමේට්ස් තුරුලි කම්හලේතොරතුරු තාක්‍ෂණ සිසුන් 2කට රන් සම්මානහසජ සමාගමෙන් එතෙර අධ්‍යාපන වරම්නේචර්ස් සීක‍්‍රට්ස් නව කම්හල හොරණජාතික ප‍්‍රසාංගික කලා රඟහලේ ඉදිකිරීම් ඇරඹේමන රංජන නොවන වැඩ වර්ජනලෝකයේ ප‍්‍රකාශයට පත්වන බොහොමයක් සඟා මේ වන විට කතා කරන්නේ ලෝකයේ පවත්නා ආහාර අර්බුදය පිළිබඳවය. ලොවටම බලපෑම් කළ ආහාර අර්බුදය ශී‍්‍ර ලංකාවට බල පැවැත්වූයේ ආහාර හිඟයක් ලෙස නොවේ. ආහාර ද්‍රව්‍යන්ගේ මිල ඉහළ යාමක් ලෙසය. කෘෂිකාර්මික ආර්ථිකයකට හිමිකම් කියනු ලබන ශී‍්‍ර ලංකාවට සංවර්ධනය කරා ළඟා වීමේ මාර්ගය කෘෂිකාර්මික ආර්ථිකය හරහාම වැටී ඇති බව ලොවටම බලපැවැත්වූ ආහාර අර්බුදයෙන් පෙනී ගියේය. මේ වනවිට ලෝකය ආහාර අර්බුදයට ප‍්‍රධාන වශයෙන් පිළියම් 3 ක් පෙන්වා දී තිබේ.වෙළෙඳ පාරිභෝගික කටයුතු හා සමූපකාර සේවා අමාත්‍ය බන්දුල ගුණවර්ධනදුප්පත් රටවල ගොවිජනයා සඳහා උසස් වර්ගයේ බීජ සහ පොහොර වර්ග ලබාදී ගොවියා දිරිගන්වා ශක්තිමත් කිරීම.බලශක්ති හිඟය පියවා ගැනීමට අවශ්‍ය වන බලශක්තිය උත්පාදනය සඳහා කෘෂිකාර්මික ද්‍රව්‍ය උපයෝගි කර ගැනීම නවතා දැමීම.ලෝකයට බලපවත්නා ස්වභාවික උපද්‍රවයන්ට මුහුණ දීමට හැකිවන සේ පිළියම් යෙදීම.ශී‍්‍ර ලංකාවේ කෘෂිකාර්මික කටයුතුවලට ස්ථිරවම යොමුවී සිටි පිරිසක් ජීවත් වූ උතුර සහ නැඟෙනහිර ප‍්‍රදේශ එහි බලපැවැත්වූ ත‍්‍රස්තවාදී කි‍්‍රයා හේතුවෙන් කෘෂිකර්මාන්තයෙන් යම් පමණකින් ඉවත්විය. නිෂ්පාදනය කරනු ලබන කෘෂි ද්‍රව්‍ය වෙළෙඳපොළ කරා පැමිණීම සිදු නොවිණි. එහෙත් වර්තමාන තත්ත්වය ඊට හාත්පසින්ම වෙනස් වී තිබේ. ආරක්‍ෂක හමුදාවෝ එම ප‍්‍රදේශ ත‍්‍රස්තවාදින්ගෙන් මුදා ගෙන තිබේ. පසු ගියදා පවත්වන්නට යෙදුණු නැඟෙනහිර පළාත් සභා ඡන්දය හේතුවෙන් අතීතයේ පැවැති ආරක්‍ෂක තත්ත්වය වෙනස්වී එම ප‍්‍රදේශ සාමකාමී ප‍්‍රජාතන්ත‍්‍රවාදය කි‍්‍රයාත්මක වන ප‍්‍රදේශ බවට පත්වනු ඇත.නැඟෙනහිර ප‍්‍රදේශයට අයත් භූමි ප‍්‍රමාණය වර්ග කිලෝ මීටර් 9361 කි. එම භූමි ප‍්‍රමාණයේ වැඩි කොටසක් කුඹුරු බිම්ය.ඒ හැරුණු විට විවිධ කෘෂි බෝග වගාවන්ගෙන් යුතු නැඟෙනහිර ප‍්‍රදේශය ප‍්‍රජාතාන්ති‍්‍රක දේශපාලන ප‍්‍රවාහයට එක්වීමෙන් පසු ශී‍්‍ර ලංකාවේ ආහාර අර්බුදය විසඳ්‍ර ගැනීමට මෙන්ම ආර්ථික සංවර්ධනයට ද විශාල රුකුලක් වනු ඇත.රටේ මුහුදු සීමාවෙන් 1/3 කට ආසන්න ප‍්‍රමාණය නැඟෙනහිර පළාත් සභාවට අයත් වෙයි. එම වෙරළ කලාපය රටේ රමණීය වෙරළ කලාපයයි. මෙම ප‍්‍රදේශයේ සංචාරක ව්‍යාපාරය දියුණු කිරීමට ඇති හැකියාව ඉතා විශාලය.ධීවර කර්මාන්ත සඳහා ඈත අතීතයේ සිටම නැඟෙනහිර පළාත් සභාවට අයත් වෙරළ කලාපය ඉතා ප‍්‍රසිද්ධය. පසුගිය කාලයේ අඩපණව තිබූ නැඟෙනහිර ප‍්‍රදේශයේ ධීවර කර්මාන්ත යළි ස්ථාපිත කිරීමේ හැකියාව අනාගතයේ උදාවනු ඇත. එවිට එම ප‍්‍රදේශයේ මත්ස්‍ය සම්පතින් නිසි ප‍්‍රයෝජන ගෙන ඒ ආශි‍්‍රත කර්මාන්ත බිහි කිරීම මඟින් රටේ සංවර්ධනයට එම ප‍්‍රදේශයේ දායකත්වය ලබාගත හැකිවේ.ති‍්‍රකුණාමලයේ පිහිටි ස්වභාවික වරාය එම ප‍්‍රදේශයට මෙන්ම රටට ද සම්පතකි.මිනිස් බල සම්පතින් ඛනිජ සම්පතින් සපිරි එම භූමියෙහි කර්මාන්ත ආදිය බිහි කරවා ති‍්‍රකුණාමලය සංවර්ධනය කිරීම මඟින් රටේ ආර්ථිකය සංවර්ධනය කරා ගෙන යා හැක.2007 සිට 2010 දක්වා නැඟෙනහිර සංවර්ධනය සඳහා රජය ව්‍යාපෘති දියත් කර ඇත. එම ව්‍යාපෘති යටතේ ප‍්‍රදේශයේ ආර්ථික සංවර්ධනය මං මාවත් ජල සැපයුම් වාරිමාර්ග දියුණු කර ප‍්‍රදේශයේ යටිතල පහසුකම් සංවර්ධනයට ද කටයුතු යොදා තිබේ. අධ්‍යාපන සෞඛ්‍ය ජනාවාස ගැටලු විසඳ්‍ර ප‍්‍රදේශයේ ජනතාව තෘප්තිමත් කිරීමෙන් එම ප‍්‍රදේශය ඉදිරියටත් කෘෂිකාර්මික ප‍්‍රදේශ ලෙස දියුණු කර කෘෂි ආශි‍්‍රත කර්මාන්ත බිහි කිරීමෙන් ශී‍්‍ර ලංකාවට විදේශ ආදායමක් අද්දවා ගැනීමට හැකියාව ලැබේ. ඒ සඳහා වත්මන් රජය රුපියල් බිලියන 188 වෙන්කර ඇති අතර විදේශ මුල්‍යන්ගෙන් ආධාර ලබාගෙන එම ප‍්‍රදේශ සංවර්ධනයට ද කටයුතු යොදා ඇත.2007 වසරේ ආරම්භ කරන ලද නැඟෙනහිර සංවර්ධන වැඩසටහන යටතේ රටේ අනෙකුත් ප‍්‍රදේශයන්ට සාපේක්‍ෂව සුනාමියෙන් හා යුද්ධයෙන් අවතැන් වු ජනතාව සඳහා ජනාවාස ඉදිකොට දී තිබේ.රටට අවශ්‍ය කිරි දේශීය වෙළෙඳපළට ලබාදීම සඳහා ද නැඟෙනහිර පළාතේ ආරම්භ කරන ලද පශු සම්පත් සංවර්ධන කටයුතු මේ වනවිට ව්‍යාප්ත වෙමින් තිබේ. එමඟින් ප‍්‍රදේශයේ කිරි ගොවියාගේ ආදායම සරු කිරීමේ හැකියාව ද පවතී.නැඟෙනහිර ප‍්‍රදේශයේ නිෂ්පාදනය කරනු ලබන කෘෂිද්‍රව්‍ය හා ඒ ආශි‍්‍රත නිෂ්පාදන සඳහා වෙළෙඳපොළ සැකසීමට වෙළෙඳ හා පාරිභෝගික අමාත්‍යාංශ කටයුතු කර ඇත.මේ වනවිට නැඟෙනහිර නිෂ්පාදිත කිරි හා කිරි ආශි‍්‍රත නිෂ්පාදන සුපිරි වෙළෙඳ සැල් ජාලය හරහා බෙදා හැරීමට කටයුතු කර තිබේ.පසුගිය කන්නයේ දිගාමඩුල්ල ආදී වූ නැඟෙනහිර පළාත් සභාවට අයත් ප‍්‍රදේශවලින් නෙලාගත් වී අස්වනු මේ වනවිට කොළඹට ගෙන ඒමට කටයුතු යොදා තිබේ. මේ වන විටත් ප‍්‍රාදේශීය ලේකම්වරුන්ගේ මාර්ගයෙන් ආහාර දෙපාර්තමේන්තුව එම ප‍්‍රදේශයෙන් රතු නාඩු සහල් වෙළෙඳපළට ගෙන ඒමට කටයුතුª යොදා ඇත. එම සහල් දේශීය වෙළෙඳපොළේ රුපියල් 59ක් වැනි මිලකට අලෙවි කිරීමට හැකිවනු ඇත.නැඟෙනහිර ප‍්‍රදේශයේ සංවර්ධනය සමස්ත ලංකාවේම ආර්ථික සංවර්ධනයට හේතු වනු ඇත. එම ප‍්‍රදේශය සංවර්ධනය කර රට කෘෂිකාර්මික අංශයෙන් සංවර්ධන කරා ගෙන යාමට නම් ශ‍්‍රී ලාංකික ගොවියා ශක්තිමත් කොට දිරිගැන්වීම කළ යුතුය. ඒ සඳහා දේශපාලන පක්ෂ, පාට, ජාති, ආගම්, කුල ආදී බෙදීම් අමතක කර දැමීමේ අවශ්‍යතාවය මේ වනවිට මතුවී තිබේ.යූරෝ දස ලක්ෂයකට වැඩි වියදමක් දරමින් ඩෙන්මාර්ක් රජයේ ආධාර යටතේ ඉදිවන ඔලුවිල් වරායෙන් ද ති‍්‍රකුණාමලයේ ස්වාභාවික වරායෙන්ද, රණවිරුවන් ජීවිත පරිත්‍යාගයෙන් බේරාගත් භූමියෙන්ද ප‍්‍රයෝජන ගැනීමට නම් එම ප‍්‍රදේශයේ ප‍්‍රජාතන්ත‍්‍රවාදය ස්ථාපිත විය යුතුය. ඒ සඳහා මෙතෙක් පැවැති බෙදීම් අමතක කර දැමීම වැදගත්වේ. ඉන් අනතුරුව ප‍්‍රදේශයේ ස්ථාපිත වන යටිතල පහසුකම් හරහා ජනයාගේ කෘෂිකාර්මික දිවිය ශක්තිමත් කර ඔවුන්ගේ ආර්ථිකය ශක්තිමත් කිරීමට හොඳ කෘෂි බීජ වර්ග ගොවියාට හඳුන්වාදීම හා මේ වනවිටත් ගොවියාට ලබාදෙන පොහොර සහනාධාරය විධිමත්ව නැඟෙනහිර ප‍්‍රදේශයේ ගොවියාට ලබාදීමට ද කටයුතු කළ යුතුය.අනාගතයේදී ශ‍්‍රී ලාංකිකයාට මුහුණදීමට සිදුවන බලශක්ති අර්බුදය සඳහා අපගේ කෘෂි බෝග භාවිත නොකර බලශක්ති අර්බුදය විසඳ්‍රගැනීමට වෙනත් විසඳුම් මාර්ග සොයා ගැනීමට ද කටයුතුª කළ යුතුය.එමඟින් ලෝකයේ පවත්නා ආහාර අර්බුදයට මුහුණදීමට සොයාගත් විසඳුම් ප‍්‍රායෝගිකව අප රටේ කි‍්‍රයාත්මක කිරීමට අපට හැකියාව ලැබේ. මේ වනවිටත් වත්මන් රජය ඒ සඳහා කටයුතු සම්පාදනය කරමින් සිටී.සැකැසුම - ටෙක්ලා පද්මිණී කාරියවසම්</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=aj0805181</link>
    <topic>විශාලතම සූර්ය බල පැනලය මාස් ඉන්ටිමේට්ස් තුරුලි කම්හලේ</topic>
    <author>හේමමාලා රන්දුනු</author>
    <content>නැඟෙනහිර අපේ ආර්ථික ක්‍ෂේම භූමියක් වනු ඇතවිශාලතම සූර්ය බල පැනලය මාස් ඉන්ටිමේට්ස් තුරුලි කම්හලේතොරතුරු තාක්‍ෂණ සිසුන් 2කට රන් සම්මානහසජ සමාගමෙන් එතෙර අධ්‍යාපන වරම්නේචර්ස් සීක‍්‍රට්ස් නව කම්හල හොරණජාතික ප‍්‍රසාංගික කලා රඟහලේ ඉදිකිරීම් ඇරඹේමන රංජන නොවන වැඩ වර්ජනමාස් හෝල්ඩින්ස් සමාගම විසින් සිය පරිසර හිතකාමී “මාස් ඉන්ටිමේට්ස් තුරුලි” කර්මාන්ත ශාලාව නිල වශයෙන් පසුගියදා විවෘත කරනු ලැබීය.තුල්හිරියේ පිහිටි මාස් ඇඟලුම් කර්මාන්ත ශාලාව මඟින් බි‍්‍රතාන්‍යයේ මුල් පෙළේ වෙළෙඳ ආයතනයක් වන මාර්ක් ඇන්ඩ් ස්පෙන්සර් සඳහා කාන්තා යට ඇඳුම් නිපදවීමට නියමිතය.කාබන් පිටවීම අවම කළ සහ කාබන් උදාසීන කිරීම ඉලක්ක කරගත් කර්මාන්ත ශාලාවකින් නිපැවු ඇඳුම් මාර්ක් ඇන්ඩ් ස්පෙන්සර් වෙත මුල්වරට සපයනු ලබන්නේ “මාස් ඉන්ටිමේට්ස් තුරුලී” විසින්ය.මේ කර්මාන්ත ශාලාවේ සුවිශේෂත්වය වන්නේ මේ දක්වා ශී‍්‍ර ලංකාවේ ඇති විශාලතම සූර්ය බල පැනලය පිහිටා තිබීමත් ඉන් කර්මාන්ත ශාලාවට අවශ්‍ය විදුලි බලයෙන් සියයට 10 ක් නිපදවා ගැනීමක්ය.අවශ්‍ය ඉතිරි බල ශක්ති ප‍්‍රමාණය සපයා ගන්නේ “හරිත” බල ශක්ති ගිවිසුමක් මගින් ජල විදුලිය නිපදවා ගැනීමෙන්ය.නව මාස් ඉන්ටිමේට්ස් කර්මාන්ත ශාලාවේ සුවිශේෂි අංග වන්නේ කර්මාන්ත ශාලාවට දහවල් කාලයේදී අවශ්‍ය ආලෝකය සඳහා, හිරු එළිය උපරිම ලෙස ලබාගත හැකි ලෙස ඉදිකර තිබීමය. ආලෝක කිරීමේදී බල ශක්තිය පිරිමැසුම්දායක ලෙස භාවිතා කළ හැකි අලෝක පාලන ක‍්‍රම භාවිතාව සහ වායු සමීකරණ යන්ත‍්‍ර වෙනුවට අඩු බල ශක්තියක් වැයවන සිසිලන ක‍්‍රම යොදාගැනීම, ඒ සඳහා වහලට ඉහළින් ශාක වැස්මක් තිබීම, හිරු එළිය පරාවර්තනය වන ලෙස සැකසූ වහල, ක‍්‍රමානුකූල ලෙස මිදුල පුරා හරිත තීරු පවත්වා ගැනීම මඟින් සිසිල් පරිසරයක් කර්මාන්ත භූමිය තුළ නිර්මාණය කිරීම, එසේම බිත්ති ඉදිකිරීමේදී ඇතුළත සිසිල රැඳෙන ලෙස සකස් කළ හරිත ගඩොල් භාවිතා කර තිබීම විශේෂ අංග වේ.හේමමාලා රන්දුනු</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=aj0805182</link>
    <topic>තොරතුරු තාක්‍ෂණ සිසුන් 2කට රන් සම්මාන</topic>
    <author/>
    <content>නැඟෙනහිර අපේ ආර්ථික ක්‍ෂේම භූමියක් වනු ඇතවිශාලතම සූර්ය බල පැනලය මාස් ඉන්ටිමේට්ස් තුරුලි කම්හලේතොරතුරු තාක්‍ෂණ සිසුන් 2කට රන් සම්මානහසජ සමාගමෙන් එතෙර අධ්‍යාපන වරම්නේචර්ස් සීක‍්‍රට්ස් නව කම්හල හොරණජාතික ප‍්‍රසාංගික කලා රඟහලේ ඉදිකිරීම් ඇරඹේමන රංජන නොවන වැඩ වර්ජනශී‍්‍ර ලංකා තොරතුරු තාක්‍ෂණ ආයතනයේ උපාධි ප‍්‍රදානෝත්සවයේ දී හොඳම දක්‍ෂතාව පෙන්වූ සිසුන් දෙදෙනෙකුට, වර්ටූෂා හා ඉන්ඩස්ටි‍්‍රයල් ෆිනෑන්ස් සිස්ටම්ස් රිසර්ච් ඇන්ඩ් ඩිවෙලොප්මන්ට් සමාගම යන තොරතුරු තාක්‍ෂණ හා මෘදුකාංග ක්ෂේත‍්‍රයේ ලොව දැවැන්ත සමාගම් 2 ක රන් සම්මාන පිදූහ.මෙහි දී ඉන්ඩස්ටි‍්‍රයල් ෆිනෑන්ස් සිස්ටම්ස් සමාගම විසින් පිරි නැමූ, සමස්ත දක්‍ෂතාව හා හොඳම මුදුන් පත් කරගන්නාට පිදෙන රන් සම්මානය, චාමර කසුන් ශිෂ්‍යයාට පිරි නැමිණි. මහාචාර්ය එස්. කරුණාරත්න රන් පදක්කම හිමි වූයේ ද ඔහුට ය. තොරතුරු තාක්‍ෂණ ආයතනයේ විශේෂ ගෞරව උපාධියේ අවසන් වසරේ හොඳම දක්‍ෂතාව සඳහා පිරිනැමෙන, වර්ටූසා අධ්‍යාපනික විශිෂ්ටතම සම්මානය, චාමර ඉසුරු මීගහවත්ත ශිෂ්‍යයාට හිමිවිය.මෙම ශිෂ්‍යයන් දෙදෙනාම, උපාධි ලද ශිෂ්‍ය ශිෂ්‍යාවන් 700 කට ඇතුලත් වූ අතර, ඔවුන්ගේ ශ්‍රේණි ලකුණු සාමාන්‍ය වූ ලකුණු 4 න් 3.6 ක් වීම ද විශේෂත්වයකි.කොළඹ ශාන්ත පීතර විද්‍යාලයේ මූලික අධ්‍යාපනය ලද චාමර ඉසුරු, තොරතුරු ආයතනයේ අධ්‍යාපනය ලැබීමට යොමුවූයේ, තම ළමාවියේ ආශාව පරිගණකය හා තොරතුරු තාක්‍ෂණය වීමෙනි. ඔහු පවසන අන්දමට තමා ආයතනයේ අධ්‍යාපනය ලැබූ සැමයේ දී එක දිගට වසර 3 ක්ම ව්‍යාපෘති නායකයෙකු ලෙසින් කටයුතු කිරීමෙන්, අදාල ක්ෂේත‍්‍රය සම්බන්ධයෙන් ලද විශිෂ්ටත්වය මේ රන් සම්මානයට රුකුලක් වූ බවය.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=aj0805183</link>
    <topic>හසජ සමාගමෙන් එතෙර අධ්‍යාපන වරම්</topic>
    <author/>
    <content>නැඟෙනහිර අපේ ආර්ථික ක්‍ෂේම භූමියක් වනු ඇතවිශාලතම සූර්ය බල පැනලය මාස් ඉන්ටිමේට්ස් තුරුලි කම්හලේතොරතුරු තාක්‍ෂණ සිසුන් 2කට රන් සම්මානහසජ සමාගමෙන් එතෙර අධ්‍යාපන වරම්නේචර්ස් සීක‍්‍රට්ස් නව කම්හල හොරණජාතික ප‍්‍රසාංගික කලා රඟහලේ ඉදිකිරීම් ඇරඹේමන රංජන නොවන වැඩ වර්ජනමහනුවර හසජ ආයතනය මේ දිනවල සිංගප්පූරුවේ හා සයිප‍්‍රසයේ ඉගෙනීම සඳහා අයැදුම්පත් බාර ගනී.සයිප‍්‍රසයේ අධ්‍යාපනය සඳහා උසස් පෙළ විෂයයන් 2 ක් සමත් වී තිබිය යුතු අතර වයස අවුරුසු 30 ට අඩු විය යුතුය.සාමාන්‍ය පෙළ පමණක් සමත් සිසුන්ට වුවද සිංගප්පූරුවේ අධ්‍යාපනය සඳහා ඉල්ලුම් කළ හැකිය. සිංගප්පූරුවේදී මාස 06 ක ඉංගී‍්‍රසි පාඨමාලාවක් හැදෑරීමෙන් පසු සිසුනට තමන් කැමැති වෙනත් ඕනෑම පාඨමාලාවක් සඳහා ලියාපදිංචි විය හැකිය. සිංගප්පූරු වීසා සඳහා ශී‍්‍ර ලංකාවේදී සම්මුඛ පරීක්‍ෂණ නොපැවැත්වෙන අතර ඉංගී‍්‍රසි දැනුම ද අත්‍යවශ්‍ය නොවේ.එසේම හසජ ආයතනය ඕස්ටේ‍්‍රලියාව, එංගලන්තය, නවසීලන්තය යන රටවල අධ්‍යාපනය සඳහා යන සිසුනට අවශ්‍ය මූල්‍ය අනුග‍්‍රාහකත්වය ලබා දීමට ද කටයුතු කරයි. හසජ ජාත්‍යන්තර අධ්‍යාපන සමාගම, 135/2/16 නබීෂා ගොඩනැගිල්ල, කොටුගොඩැල්ල වීදිය, මහනුවර ලිපිනයෙන් හෝ දුරකථන අංක 081-4481487 න් වැඩි විස්තර ලබාගත හැකිය.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=aj0805184</link>
    <topic>නේචර්ස් සීක‍්‍රට්ස් නව කම්හල හොරණ</topic>
    <author/>
    <content>නැඟෙනහිර අපේ ආර්ථික ක්‍ෂේම භූමියක් වනු ඇතවිශාලතම සූර්ය බල පැනලය මාස් ඉන්ටිමේට්ස් තුරුලි කම්හලේතොරතුරු තාක්‍ෂණ සිසුන් 2කට රන් සම්මානහසජ සමාගමෙන් එතෙර අධ්‍යාපන වරම්නේචර්ස් සීක‍්‍රට්ස් නව කම්හල හොරණජාතික ප‍්‍රසාංගික කලා රඟහලේ ඉදිකිරීම් ඇරඹේමන රංජන නොවන වැඩ වර්ජනමෙරට ප‍්‍රමුඛ ස්වභාවික ශාකසාර රූපලාවණ්‍ය නිෂ්පාදන සමාගමක් වන නේචර්ස් සීක‍්‍රට්ස් ආයතනය හොරණ මිල්ලෑව ප‍්‍රදේශයේ නේචර්ස් බියුටි කි‍්‍රයේෂන්ස් නමින් නවීන කර්මාන්තශාලාවක් පසුගියදා විවෘත කෙළේය.රුපියල් මිලියන 350ක වියදමින් ඉදිකැරුණු මේ කර්මාන්තශාලාවට මහින්ද චින්තනය යටතේ ගමට කර්මාන්ත 300 ව්‍යාපෘතිය යටතේ ද සහාය ලැබී ඇත. මෙහි 225 දෙනකු පමණ දැනට සේවය කරයි.වසර 2010 වනවිට අන්තර්ජාතික මට්ටමින් ලෝ ප‍්‍රචලිත ස්වභාවික රූපලාවණ්‍ය සැපයුම්කරුවකු වීමත් මේ මඟින් නිෂ්පාදන ධාරිතාව සියයට 40ට දක්වා ඉහළ නංවා දේශීය වෙළෙඳපළේ ඉල්ලුම සපුරාලීමත් අරමුණ බව නේචර්ස් බියුටි කි‍්‍රයේෂන්ස් ආයතනයේ කළමනාකාර අධ්‍යක්ෂ සමන්ත කුමාරසිංහ මහතා පවසයි.මේ ආයතනය සැමවිටම නවතාවයකින් යුතුª නිපැයුම් වෙළෙඳපළට හඳුන්වා දෙන අතර ශ‍්‍රී ලංකාවට ආවේණික දේශීය ආයුර්වේද පැළෑටිවල වටිනාකම මේ නිෂ්පාදන මඟින් ලෝපුරා ප‍්‍රචලිත කිරීමට උත්සුක වන අතර නේචර්ස් බියුටි කි‍්‍රයේෂන්ස් ආයතනයේ නිෂ්පාදන කි‍්‍රයාවලිය ගැන උනන්දුවන ඕනෑ අයකුට මෙන්ම පාසල් ශිෂ්‍යයන්ට එය නැරඹීමට හැකිවන අයුරින් නැරඹුම් ගැලරියක් ද නව කර්මාන්ත ශාලාවේ පිහිටුවා ඇතැයි කුමාරසිංහ මහතා කියයි.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=aj0805185</link>
    <topic>ජාතික ප‍්‍රසාංගික කලා රඟහලේ ඉදිකිරීම් ඇරඹේ</topic>
    <author/>
    <content>නැඟෙනහිර අපේ ආර්ථික ක්‍ෂේම භූමියක් වනු ඇතවිශාලතම සූර්ය බල පැනලය මාස් ඉන්ටිමේට්ස් තුරුලි කම්හලේතොරතුරු තාක්‍ෂණ සිසුන් 2කට රන් සම්මානහසජ සමාගමෙන් එතෙර අධ්‍යාපන වරම්නේචර්ස් සීක‍්‍රට්ස් නව කම්හල හොරණජාතික ප‍්‍රසාංගික කලා රඟහලේ ඉදිකිරීම් ඇරඹේමන රංජන නොවන වැඩ වර්ජනජාතික ප‍්‍රසාංගික කලා රඟහලේ ඉදිකිරීම් කටයුතු ජනාධිපති මහින්ද රාජපක්ෂ මහතාගේ ප‍්‍රධානත්වයෙන් මේ මස 23 වැනි දා කොළඹ 07, ආනන්ද කුමාරස්වාමි මාවතේ, නෝමැඩ්ස් පිටියේ දී ආරම්භ කෙරේ.චීන මහජන සමූහාණ්ඩුවේ ආධාර මත හෙක්ටයාර් 2.17 වපසරියක් තුළ ඉදිකෙරෙන මෙම දර්ශනීය ගොඩනැඟිලි සංකීර්ණය වර්ග අඩි 33000 ක් විශාලය. නවීන අගෝපාංගයන්ගෙන් යුත් නර්තන ශාලා, ශබ්දාගාර, චිත‍්‍රාගාර, නේපත්‍යාගාර, විවේකාගාරය හා භෝජන ශාලා ආදියෙන් සමන්විත මෙහි ප‍්‍රධාන රංග ශාලාව ආසන 1288 කින් යුක්ත වේ. එසේ ම එකවර වාහන 300 ක් නතර කළ හැකි රථ ගාලකින් යුක්තය.රඟහලේ ඉදිකිරීම් කටයුතු සඳහා චීන මහජන සමූහාණ්ඩුව රුපියල් මිලියන 2250 ක් වැයකරයි. චීන යෑන්ජින් සමාගම සියලු ඉදිකිරීම් කටයුතු භාරව කි‍්‍රයා කරයි. මාස 26 ක් ඇතුළත ව්‍යාපෘතිය නිම කිරීමට නියමිතය.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>18</day>
    </date>
    <link>http://www.silumina.lk/2008/05/18/_art.asp?fn=aj0805187</link>
    <topic>මන රංජන නොවන වැඩ වර්ජන</topic>
    <author>- දෞපදි වෑවලගේ</author>
    <content>නැඟෙනහිර අපේ ආර්ථික ක්‍ෂේම භූමියක් වනු ඇතවිශාලතම සූර්ය බල පැනලය මාස් ඉන්ටිමේට්ස් තුරුලි කම්හලේතොරතුරු තාක්‍ෂණ සිසුන් 2කට රන් සම්මානහසජ සමාගමෙන් එතෙර අධ්‍යාපන වරම්නේචර්ස් සීක‍්‍රට්ස් නව කම්හල හොරණජාතික ප‍්‍රසාංගික කලා රඟහලේ ඉදිකිරීම් ඇරඹේමන රංජන නොවන වැඩ වර්ජනවැඩ වර්ජන ගැන යළිත් කථා කළ යුතු කාලය එළඹ තිබේ. ඒ වැඩවර්ජනවල අතුරු ප‍්‍රතිඵල සීමාව ඉක්මවා යමින් තිබෙන නිසාය. වැඩවර්ජන හේතුවෙන් රටේ හොඳ නමට, රටේ ආර්ථිකයට දැවැන්ත හානියක් සිදුවෙමින් පවතින නිසාය. අප රටම කළඹාලු රත්නපුර රෝහලේ වැඩවර්ජනය අවසානයේ එක්තරා ගුවන්විදුලි නාලිකාවක් වැඩවර්ජන ගැන සිදුකළ මහජන මත විමසුමක් බස් රථයකදී අසන්නට ලැබුණි. එහිදී තම අදහස් දැක්වූ පුද්ගලයකු පවසා සිටියේ වැඩවර්ජන පරාමාණු බෝම්බ හා සමාන විය යුතු බවයි. ඔහු පැවසු පරිදි ඇමරිකාව ජපානය මත පරාමාණු බෝම්බ අත්හදා බැලුවේ අවසාන මොහොතේය. වෙනත් විකල්පයක් නොවු තැනය. ඒ අත්හදා බැලීම මහා විනාශයක් සිදු කළේය. එහෙත් යුද්ධය නැවතුණි. වැඩවර්ජන ද මෙපරිද්දෙන්ම විය යුතු බව එකී අසන්නාගේ මතය විය. ඔහු පැවැසුවේ වැඩවර්ජනය කළ යුත්තේ ඊට පෙර සිදුකළ හැකි සියලු විරෝධතා අවසානයේ බවයි. වැඩවර්ජනය සැබැවින්ම විනාශකාරී විය හැකිය. එබැවින්ම එය පැමිණිය යුත්තේ අවසානයටය. ඊට පෙර ප‍්‍රශ්නය විසඳ්‍රගත හැකි නම් වැඩවර්ජනයක් කරා යා යුතු නැත. එහෙත් තම ගැටලුවට පිළිතුරු නොලැබේ නම් වැඩවර්ජනය විනාශකාරී වුවද එය කි‍්‍රයාත්මක කළ යුතුය.සැබවින්ම වැඩවර්ජනය සහ පරාමාණු බෝම්බය අතර සංසන්දනය සාධාරණය. එහෙත් අපේ රටේ සිදුවන්නේ යුද්ධයකට මුල පිරු වහාම පරමාණු බෝම්බවලින් දමා ගැසීමය. එසේ නැතහොත් අර්බුදයක සලකුණු මතුවූ වහාම වැඩවර්ජනය කිරීමය. මෙය සෞඛ්‍ය ක්ෂේත‍්‍රයට ආවේණික වී තිබෙන බව අප රටේ ජනතාවට අමුතුවෙන් සිහිපත් කරදිය යුතු නැත. සෞඛ්‍ය ක්ෂේත‍්‍රයේ සියලු දෙනා තම වෘත්තියේ ඇති අත්‍යවශ්‍යතාව අවියක් කරගනිමින් තම සිතැඟි පරිදි සියල්ල සිදුවිය යුතු යැයි තරයේ විශ්වාස කර සිටින බව පැහැදිලිවම පෙනේ. එහිදී ‘තම සිතැඟි’ වැටුප වැඩිකර ගැනීම වෙනුවෙන් විය හැකිය. නැතහොත් වැටුප් විසමතාව සමනය කරගැනීම වෙනුවෙන් විය හැකිය. එසේත් නැතහොත් රජයේ දේපළක් වන රෝහලක කාමරයක් වෙනුවෙන් විය හැකිය.සෞඛ්‍ය ක්ෂේත‍්‍රයේ වැඩවර්ජන ප‍්‍රථමයෙන් රටම කළඹද්දී මහජනතාව තුශ්නිම්භූතව සිටියහ. දෙවනුව සෞඛ්‍ය සේවකයන්ගේ ගැටලු විසඳීමට කි‍්‍රයා නොකිරීම ගැන ආණ්ඩුවට දොස් පැවරූහ. එහෙත් වර්තමානයේ හයියෙන් වැස්සත් සිදුවන සෞඛ්‍ය වැඩවර්ජන සම්බන්ධව ජනතාව තුළ ඇත්තේ කලකිරීම මුසුවූ හාස්‍යයකි. අපේ සිංහල සංස්කෘතියේ වෛද්‍යවරයා සමාජ මූලිකයෙක් විය. සිංහල සංස්කෘතියෙන් පෝෂණය වූ අප ජන සමාජය නාඩි ඇල්ලීමටත් රුපියල් පන්සියක් ගන්නා වර්තමාන වෛද්‍යවරුන්ට පවා සලකන්නේ ගෞරව සම්ප‍්‍රයුක්තවය. එහෙත් වර්තමාන සෞඛ්‍ය සේවකයෝ හුදෙක් වාණිජමය රූකඩ පමණකි. ඔවුන්ගේ කි‍්‍රයාකලාපය ගැන අමුතුවෙන් ලිවිය යුතු නැත. එහෙත් ජනසමාජයක් වශයෙන් ඔවුන්ගේ මෙම අශික්ෂිත රංගනය දෙස තවදුරටත් බලා සිටිය යුතු ද යන ප‍්‍රශ්නය අප අපගෙන්ම ඇසිය යුතුය. වැඩවර්ජන අප ජනසමාජයට සිදුකරන්නේ ප‍්‍රබල හානියකි. මෙම නොහික්මුණු වැඩවර්ජන දෙස බලමින් වැඩෙන අප රටේ බාල පරම්පරාවේත් සමාජමය විනයක් ගැන කිසිසේත් බලාපොරොත්තු තැබීමට නොහැකිය. එමෙන්ම වැඩවර්ජන හේතුවෙන් රටේ ආර්ථිකයට වැදෙන මරු පහරද නොසලකා හැරිය නොහැකිය. නිතර නිතර වැඩවර්ජන සිදුවන රටක ආයෝජනය කිරීමට මොළයක් ඇති විදේශිකයකු කැමැත්ත පළ නොකරන බව පැහැදිලිය. වැඩවර්ජන හේතුවෙන් රටට අහිමි වන ආදායම ද සුළුපටු නොවේ.සෞඛ්‍ය සේවකයෝ දෙපිල බෙදී කාමරයට, කොරිඩෝවට ගහ මරා ගන්නා විට එවන් මොන්ටිසෝරි ගැටලු විසඳීමට මැදිහත් වීමට වඩා වැදගත් වැඩ අප රටේ ආණ්ඩුවට තිබේ. එබැවින්ම අපේ මතය නම් මෙවැනි ගැටලු සෞඛ්‍ය සේවකයන් විසින්ම විසඳ්‍ර ගත යුතු බවයි. තම තමන් අතර ඇතිවන සුළු රණ්ඩු සරුවල් සමනය කරගැනීමට තරම් ඔවුන් බුද්ධිමත් විය යුතු බවයි. ඉතා සුළු දෙයටත් වැඩවර්ජනය කරමින් රටේ ජනතාව ඉදිරියේ හාස්‍යයට ලක්වන්නේ්ද යන්න සෞඛ්‍ය සේවකයන් දැන්වත් සිතා බලන්නේ නම් එය ඔවුන්ගේම යහපත පිණිස වනු ඇත. තවදුරටත් මෙම නොහික්මුණු කි‍්‍රයාකලාපය මෙපරිද්දෙන්ම ඉදිරියට ගෙන යන්නේ නම් වෘත්තියේ ඇති අත්‍යාවශ්‍යතාව නොසලකා මහජනතාව ඔවුන් ප‍්‍රතික්ෂේප කරනු ඇත. පිටරටවලින් සෞඛ්‍ය සේවාව ද ආනයනය කළ හැකි බව ඔවුන් සිහියේ තබාගැනීම වැදගත්ය. ඕනෑ දෙයටත් එපා දෙයටත් දමා ගසන පරමාණු බෝම්බය දිනක සැබවින්ම ඔවුන්ගේ හිස් මත පතිත වන පරමාණු බෝම්බයක්ම වනු ඇත.- දෞපදි වෑවලගේ</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=aa0805251</link>
    <topic>ඉන්ධන සහනයෙන් රජයට පාඩුව මසකට කෝටි 1000යි</topic>
    <author>චන්දන බණ්ඩාර</author>
    <content>ඉන්ධන සහනයෙන් රජයට පාඩුව මසකට කෝටි 1000යිඇඟලුම් කෝටාව ගැන රනිල් බොරු හඬක් නඟනවාලංවිමෙන් දිනකට මිලියන 10 ක විදුලිය හොරා කතිපිටරට යන වෛද්‍යවරුන්ට අලුත් ප‍්‍රඥප්තියක්හොර දියර පොහොර ජාවාරමේ සුළමුල හෙළිවෙයිකොළඹ වරායේ තිරිඟු පිටි කම්හලක්කොළඹ කච්චේරියේ මහ ගොවිපළක්‘කඩුව‘ හදන්න ‘ඩිජිටල් විද්‍යාගාරයක්පළමු වසරට සිසුන් ඇතුළත් කිරීම: නව චක‍්‍රලේඛය 30 දා‘සදහම් සිත්මල් යාය - 1’ ග‍්‍රන්ථය එළිදැකීමේ උත්සවය‘නේෂන්’ නියෝජ්‍ය කර්තෘට පහරදීම ගැන පොලිස් පරීක්ෂණ දිගටමනකල්ස් කැලේනුත් එන්.ජී.ඕ. සල්ලි ගරතිපරිවාර පහන් කූඩු 20 කින් සමන්විත අලංකාර පහන් කූඩුවක්සවුදි ගෘහ සේවිකාවන්ට නව රක්ෂණයක්බස් ගාස්තු නැංවීම වෙනුවට බස් හිමියන්ට සහන දෙයිලොතරැයි මිලේ වෙනසක්පිහිටවන්නචන්දන බණ්ඩාරපෙට‍්‍රල්, ඩීසල් සහ භූමිතෙල් සහන මිලට ජනතාවට සැපයීම නිසා රජයට මසකට රුපියල් කෝටි දහසක පාඩුවක් ලැබීමට සිදුව ඇතැයි රාජ්‍ය ආදායම් ඇමැති සහ නියෝජ්‍ය මුදල් ඇමැති රංජිත් සියඹලාපිටිය මහතා කියයි.ජනතාවට ලබාදෙන ඉන්ධන සහනාධාරය නිසා අවම වශයෙන් ඩීසල් හා භූමිතෙල් ලීටරයකින් රුපියල් 100ක පමණ පාඩුවක්ද, පෙට‍්‍රල් ලීටරයකින් රුපියල් දහයක පමණ පාඩුවක්ද ලබන බවද ඇමැතිවරයා පෙන්වා දුන්නේය.අන්තර්ජාතික වෙළෙඳපොළේ තෙල්මිල ශීඝ‍්‍රයෙන් ඉහළ යද්දී රජය ජනතාව වෙනුවෙන් විශාල බරක් දරණ බව සමහර දේශපාලන පක්ෂවලට අමතක බවද ඇමැතිවරයා කීය. 2004 වසරේදී රජය රට බාර ගන්නා විට ඇමෙරිකානු ඩොලර් 28ට තිබූ තෙල් බැරලය මේ වනවිට ඩොලර් 132 දක්වා වැඩිවී ඇති බවත් මේ නිසා මෙරට තෙල්මිල ඉහළ යාම සියයට 350ක් බවද ඇමැතිවරයා පෙන්වා දුන්නේය.තෙල්මිල ඉහළ යද්දී රටේ භාණ්ඩ හා සේවා මිල ඉහළ යන බව දැන දැනත් රජය අප‍්‍රසාදයට පත් කිරීමේ අරමුණින් ඇතැම් දේශපාලන පක්ෂ රජයට එරෙහිව පදනම් විරහිත චෝදනා නඟන බවද ඇමැති වරයා කීය.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=aa0805252</link>
    <topic>ඇඟලුම් කෝටාව ගැන රනිල් බොරු හඬක් නඟනවා</topic>
    <author/>
    <content>ඉන්ධන සහනයෙන් රජයට පාඩුව මසකට කෝටි 1000යිඇඟලුම් කෝටාව ගැන රනිල් බොරු හඬක් නඟනවාලංවිමෙන් දිනකට මිලියන 10 ක විදුලිය හොරා කතිපිටරට යන වෛද්‍යවරුන්ට අලුත් ප‍්‍රඥප්තියක්හොර දියර පොහොර ජාවාරමේ සුළමුල හෙළිවෙයිකොළඹ වරායේ තිරිඟු පිටි කම්හලක්කොළඹ කච්චේරියේ මහ ගොවිපළක්‘කඩුව‘ හදන්න ‘ඩිජිටල් විද්‍යාගාරයක්පළමු වසරට සිසුන් ඇතුළත් කිරීම: නව චක‍්‍රලේඛය 30 දා‘සදහම් සිත්මල් යාය - 1’ ග‍්‍රන්ථය එළිදැකීමේ උත්සවය‘නේෂන්’ නියෝජ්‍ය කර්තෘට පහරදීම ගැන පොලිස් පරීක්ෂණ දිගටමනකල්ස් කැලේනුත් එන්.ජී.ඕ. සල්ලි ගරතිපරිවාර පහන් කූඩු 20 කින් සමන්විත අලංකාර පහන් කූඩුවක්සවුදි ගෘහ සේවිකාවන්ට නව රක්ෂණයක්බස් ගාස්තු නැංවීම වෙනුවට බස් හිමියන්ට සහන දෙයිලොතරැයි මිලේ වෙනසක්පිහිටවන්නආණ්ඩුවේ කාර්යයන් සිදුකරන්නට විපක්ෂ නායක රනිල් වික‍්‍රමසිංහ මහතාට කීවේ නැතැයි ද රජයේ ඇමැතිවරු ආණ්ඩුව වෙනුවෙන් ඇඟලුම් කෝටාව හා සම්බන්ධ කටයුතු ගැන යුරෝපා සංගමය සමඟ කටයුතු කරනු ඇතැයි ද පැවසූ ජනමාධ්‍ය හා තොරතුරු ඇමැති අනුර පි‍්‍රයදර්ශන යාපා මහතා මේ ගැන රනිල් පැනලා කතා කරන්නට අවශ්‍ය නැතැයිද කීය.ඇමැතිවරයා මේ බව පැවැසුවේ කැබිනට් තීරණ දැනුම් දීමේදී පැන නැගුණ ප‍්‍රශ්නවලට පිළිතුරු දෙන අවස්ථාවේදීය. රනිල් වික‍්‍රමසිංහ මහතා දේශපාලන බලය බාල විදියට ලබාගැනීමට උත්සාහ කරන බවත්, නැඟෙනහිර ඡන්දයෙන්ද ඔහු පරාජය අත්කර ගත්තේ 18 වැනි අවස්ථාවට බව පැවැසීය.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=aa0805253</link>
    <topic>ලංවිමෙන් දිනකට මිලියන 10 ක විදුලිය හොරා කති</topic>
    <author>සුමිත‍්‍ර ද සිල්වා</author>
    <content>ඉන්ධන සහනයෙන් රජයට පාඩුව මසකට කෝටි 1000යිඇඟලුම් කෝටාව ගැන රනිල් බොරු හඬක් නඟනවාලංවිමෙන් දිනකට මිලියන 10 ක විදුලිය හොරා කතිපිටරට යන වෛද්‍යවරුන්ට අලුත් ප‍්‍රඥප්තියක්හොර දියර පොහොර ජාවාරමේ සුළමුල හෙළිවෙයිකොළඹ වරායේ තිරිඟු පිටි කම්හලක්කොළඹ කච්චේරියේ මහ ගොවිපළක්‘කඩුව‘ හදන්න ‘ඩිජිටල් විද්‍යාගාරයක්පළමු වසරට සිසුන් ඇතුළත් කිරීම: නව චක‍්‍රලේඛය 30 දා‘සදහම් සිත්මල් යාය - 1’ ග‍්‍රන්ථය එළිදැකීමේ උත්සවය‘නේෂන්’ නියෝජ්‍ය කර්තෘට පහරදීම ගැන පොලිස් පරීක්ෂණ දිගටමනකල්ස් කැලේනුත් එන්.ජී.ඕ. සල්ලි ගරතිපරිවාර පහන් කූඩු 20 කින් සමන්විත අලංකාර පහන් කූඩුවක්සවුදි ගෘහ සේවිකාවන්ට නව රක්ෂණයක්බස් ගාස්තු නැංවීම වෙනුවට බස් හිමියන්ට සහන දෙයිලොතරැයි මිලේ වෙනසක්පිහිටවන්නසුමිත‍්‍ර ද සිල්වාලංකා විදුලි බල මණ්ඩලයෙන් එක් දිනක දී පමණක් රුපියල් මිලියන 10 ක් පමණ වටිනා විදුලිය වංචනිකව ලබා ගන්නේ යැයි තොරතුරු අනාවරණය වී තිබේ.විදුලි බල අමාත්‍යාංශය පවසන පරිදි දූෂිත විදුලි මනු කියවන්නන් අතළොස්සක් හා නීති විරෝධී ලෙස විදුලිය ලබා ගන්නා පුද්ගලයන් හේතු කොට ගෙන ලංකා විදුලි බල මණ්ඩලයට මේ පාඩුව දරන්නට සිදු වී ඇත්තේ එක් දිනකට ලබන රු. කෝටි 4 කට ආසන්න පාඩුවට ද අමතරව ය. භාවිතා කරන විදුලිය සඳහා නියමිත මිල ගෙවීම වෙනුවට විදුලි මීටර වංචනික ලෙස සකස් කොට විදුලි වංචා කරන පාරිභෝගිකයන් පිළිබඳව ද, ඔවුන් ගෙන් අල්ලස් ලබා ගන්නා විදුලි මනු කියවන්නන් පිළිබඳව ද මේ වන විට තොරතුරු රැසක් අනාවරණය වී තිබේ. මීට අමතරව ඇතැම් ව්‍යාපාරික ආයතන ද මහ පරිමාණයෙන් වංචනික ලෙස විදුලිය ලබා ගන්නා බවත් අනාවරණය වී ඇත.මේ පිළිබඳව දැඩි අවධානයෙන් කටයුතු කරන ලෙස ප‍්‍රාදේශීය විදුලි ඉංජිනේරුවන් වෙත විදුලි බල අමාත්‍යාංශය විසින් උපදෙස් ලබා දී ඇති අතර වංචනිකව විදුලිය ලබා ගන්නා අය සහ දූෂිත විදුලි මනු කියවන්නන් පිළිබඳ තොරතුරු නොපමාව විදුලි බල මණ්ඩලයට දැනුම් දෙන ලෙසත් මහජනතාවගෙන් ඉල්ලීමක් කොට තිබේ.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=aa0805254</link>
    <topic>පිටරට යන වෛද්‍යවරුන්ට අලුත් ප‍්‍රඥප්තියක්</topic>
    <author>සුනිල් දයා අල්විස්</author>
    <content>ඉන්ධන සහනයෙන් රජයට පාඩුව මසකට කෝටි 1000යිඇඟලුම් කෝටාව ගැන රනිල් බොරු හඬක් නඟනවාලංවිමෙන් දිනකට මිලියන 10 ක විදුලිය හොරා කතිපිටරට යන වෛද්‍යවරුන්ට අලුත් ප‍්‍රඥප්තියක්හොර දියර පොහොර ජාවාරමේ සුළමුල හෙළිවෙයිකොළඹ වරායේ තිරිඟු පිටි කම්හලක්කොළඹ කච්චේරියේ මහ ගොවිපළක්‘කඩුව‘ හදන්න ‘ඩිජිටල් විද්‍යාගාරයක්පළමු වසරට සිසුන් ඇතුළත් කිරීම: නව චක‍්‍රලේඛය 30 දා‘සදහම් සිත්මල් යාය - 1’ ග‍්‍රන්ථය එළිදැකීමේ උත්සවය‘නේෂන්’ නියෝජ්‍ය කර්තෘට පහරදීම ගැන පොලිස් පරීක්ෂණ දිගටමනකල්ස් කැලේනුත් එන්.ජී.ඕ. සල්ලි ගරතිපරිවාර පහන් කූඩු 20 කින් සමන්විත අලංකාර පහන් කූඩුවක්සවුදි ගෘහ සේවිකාවන්ට නව රක්ෂණයක්බස් ගාස්තු නැංවීම වෙනුවට බස් හිමියන්ට සහන දෙයිලොතරැයි මිලේ වෙනසක්පිහිටවන්නසුනිල් දයා අල්විස්සංක‍්‍රමනික වෛද්‍ය වෘත්තිකයන් පිටරටවල රඳවා ගැනීම වළක්වාලීම සඳහා ප‍්‍රඥප්තියක් සකස් කිරීමට වහාම පියවර ගන්නැයි සෞඛ්‍ය ඇමැති නිමල් සිරිපාල ද සිල්වා මහතා ජිනීවා නුවර පැවැති පොදු රාජ්‍ය මණ්ඩලීය සෞඛ්‍ය අමාත්‍යවරුන්ගේ සමුළුවේදී යෝජනා කොට ඇත.ඇමැතිවරයාගේ මේ යෝජනාවට තුන් වැනි ලෝකයේ රටවලින් සහභාගි වූ සෞඛ්‍ය අමාත්‍යවරුන්ගේ සහයෝගයත් යොමු වීම විශේෂත්වයකි.ලෝක සෞඛ්‍ය සංවිධානයත් අන්තර්ජාතික කම්කරු සංවිධානයත් එක්ව මෙවැනි ප‍්‍රඥප්තියක් සකස් කිරීම වහාම අවශ්‍ය බව ද ඇමැතිවරයා සිය යෝජනාව ඉදිරිපත් කරමින් සඳහන් කෙළේ ය.මේසා විශාල මුදලක් වැය කර වෛද්‍යවරයකු බවට පත්වන වෛද්‍යවරු විශේෂඥ වෛද්‍ය පුහුණුව ලබාගැනීමට පිටරටට ගොස් එම පුහුණුව ලැබ විශේෂඥයන් වූවාට පසු නැවත ඉන් බොහෝ දෙනා අපේ රටට නොපැමිණ පිටරට සේවයේම නිරතව සිටින බව කී ඇමැතිවරයා මෙය අප වැනි සංවර්ධනය වෙමින් පවතින තුන්වැනි ලෝකයේ රටවලට බලවත් තර්ජනයක් බව පෙන්වා දුන්නේ ය.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=aa0805255</link>
    <topic>හොර දියර පොහොර ජාවාරමේ සුළමුල හෙළිවෙයි</topic>
    <author>වත්සලා ගමගේ</author>
    <content>ඉන්ධන සහනයෙන් රජයට පාඩුව මසකට කෝටි 1000යිඇඟලුම් කෝටාව ගැන රනිල් බොරු හඬක් නඟනවාලංවිමෙන් දිනකට මිලියන 10 ක විදුලිය හොරා කතිපිටරට යන වෛද්‍යවරුන්ට අලුත් ප‍්‍රඥප්තියක්හොර දියර පොහොර ජාවාරමේ සුළමුල හෙළිවෙයිකොළඹ වරායේ තිරිඟු පිටි කම්හලක්කොළඹ කච්චේරියේ මහ ගොවිපළක්‘කඩුව‘ හදන්න ‘ඩිජිටල් විද්‍යාගාරයක්පළමු වසරට සිසුන් ඇතුළත් කිරීම: නව චක‍්‍රලේඛය 30 දා‘සදහම් සිත්මල් යාය - 1’ ග‍්‍රන්ථය එළිදැකීමේ උත්සවය‘නේෂන්’ නියෝජ්‍ය කර්තෘට පහරදීම ගැන පොලිස් පරීක්ෂණ දිගටමනකල්ස් කැලේනුත් එන්.ජී.ඕ. සල්ලි ගරතිපරිවාර පහන් කූඩු 20 කින් සමන්විත අලංකාර පහන් කූඩුවක්සවුදි ගෘහ සේවිකාවන්ට නව රක්ෂණයක්බස් ගාස්තු නැංවීම වෙනුවට බස් හිමියන්ට සහන දෙයිලොතරැයි මිලේ වෙනසක්පිහිටවන්නවත්සලා ගමගේගොවි ජනතාව අසීරුවට ලක්කරමින් පවත්වාගෙන ගිය ව්‍යාජ දියර පොහොර ජාවාරමක් පිළිබඳව තොරතුරු අනාවරණය කැරගැනීමට සමත්වූ කෘෂිකර්ම දෙපාර්තමේන්තුව හා පාරිභෝගික ආරක්ෂණ අධිකාරිය විසින් එම ජාවාරම මැඬ පැවැත්වීමට රටපුරාම වැටලීම් සිදුකිරීමට තීරණය කොට තිබේ.ඒ යටතේ කාලයක් තිස්සේ ව්‍යාජ ලෙස දියර පොහොර සකසමින් රට පුරා බෙදා හැරි හඟුරන්කෙත ප‍්‍රදේශයේ ස්ථානයක් දෙස විමසිලිමත් වූ කෘෂිකර්ම දෙපාර්තමේන්තුවේ හා පාරිභෝගික කටයුතු අධිකාරියේ නිලධාරීන් පිරිසක් ඉකුත් දා එම ස්ථානය වටලා ව්‍යාජ දියර පොහොර බෝතල් 600ක් හා ලිපිලේඛන තොගයක් අත්අඩංගුවට ගැනීමට කටයුතුª කළහ. පසුගිය 21 වැනි දා මේ වැටැලීම සිදුකරන ලද්දේ කෘෂිකර්ම දෙපාර්තමේන්තුවේ පොහොර ලේකම් කාර්යාලයේ හා පාරිභෝගික කටයුතු අධිකාරියේ නිලධාරීන් පිරිසක් විසිනි.බෙල්ජියමෙන් ගෙන් වූ පොහොර වර්ගයක් දේශීය ව භාවිත කරන රෙදි සෝදන සබන් කුඩු වර්ගයක් හා මිශ‍්‍ර කර වර්ග 8කින් යුත් මෙම ව්‍යාජ දියර පොහොර නිපදවා ඇතැ’යි කෘෂිකර්ම දෙපාර්තමේන්තුවේ නීති උපදේශක දමිත් සිල්වා මහතා පවසයි.අදාළ ස්ථානයේ හිමිකරු මීට වසර 4ක පමණ පටන් මෙම ව්‍යාජ දියර පොහොර බෙදා හැර ඇත්තේ පොහොර පනත උල්ලංඝනය වන අයුරින් ලිපි ලේඛන ද සකසමිනි. ඔහු මෙම වසරේදී කුරුණෑගල, පොලොන්නරුව, මාතලේ, අනුරාධපුර, නුවරඑළිය, නුවර වැනි දිස්ති‍්‍රක්ක පුරා මෙලෙස සකස් කළ දියර පොහොර බෝතල් 5500කට වඩා බෙදා හැර තිබේ. ඒ රුපියල් 200 හා 590 වැනි මිල ගණන්වලට ය.අදාළ පුද්ගලයාට එරෙහිව අධිකරණයේ නඩු පැවැරීමට කටයුතු කර ඇතැ’යි ද වාර්තා වේ. බාල කළ පොහොර අලෙවි කිරීමට ඔහු මීට පෙර ද අධිකරණයේ චෝදනා ලැබූවෙකි.දැනට වෙළෙඳපොළේ පවතින 350ක් පමණ වූ දියර පොහොර වර්ග අතරින් වැඩි ප‍්‍රමාණයක් ව්‍යාජ පොහොර බව ද කෘෂිකර්ම දෙපාර්තමේන්තුව පවසයි.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=aa0805256</link>
    <topic>කොළඹ වරායේ තිරිඟු පිටි කම්හලක්</topic>
    <author>බුද්ධිකා බ‍්‍රාහ්මණගේ</author>
    <content>ඉන්ධන සහනයෙන් රජයට පාඩුව මසකට කෝටි 1000යිඇඟලුම් කෝටාව ගැන රනිල් බොරු හඬක් නඟනවාලංවිමෙන් දිනකට මිලියන 10 ක විදුලිය හොරා කතිපිටරට යන වෛද්‍යවරුන්ට අලුත් ප‍්‍රඥප්තියක්හොර දියර පොහොර ජාවාරමේ සුළමුල හෙළිවෙයිකොළඹ වරායේ තිරිඟු පිටි කම්හලක්කොළඹ කච්චේරියේ මහ ගොවිපළක්‘කඩුව‘ හදන්න ‘ඩිජිටල් විද්‍යාගාරයක්පළමු වසරට සිසුන් ඇතුළත් කිරීම: නව චක‍්‍රලේඛය 30 දා‘සදහම් සිත්මල් යාය - 1’ ග‍්‍රන්ථය එළිදැකීමේ උත්සවය‘නේෂන්’ නියෝජ්‍ය කර්තෘට පහරදීම ගැන පොලිස් පරීක්ෂණ දිගටමනකල්ස් කැලේනුත් එන්.ජී.ඕ. සල්ලි ගරතිපරිවාර පහන් කූඩු 20 කින් සමන්විත අලංකාර පහන් කූඩුවක්සවුදි ගෘහ සේවිකාවන්ට නව රක්ෂණයක්බස් ගාස්තු නැංවීම වෙනුවට බස් හිමියන්ට සහන දෙයිලොතරැයි මිලේ වෙනසක්පිහිටවන්නබුද්ධිකා බ‍්‍රාහ්මණගේදේශීය වෙළඳ පොළට හා විදේශීය වෙළඳ පොළටද තිරිඟු පිටි සැපයීමේ කම්හලක් කොළඹ වරායේ දී හෙට (26) ආරම්භ කෙරේ.මෙහි නිෂ්පාදන කටයුතු ආරම්භ කිරීම මහින්ද රාජපක්ෂ ජනාධිපතිතුමාගේ සහ වරාය, සිවිල් ගුවන්සේවා, වාරිමාර්ග හා ජල කළමනාකරණ ඇමැති චමල් රාජපක්ෂ මහතා ගේ අතින් මෙදින පෙරවරුවේ සිදු කිරීමට නියමිතය. සෙරන්ඩිබ් ෆ්ලවර් පෞද්ගලික සමාගම හා එමිරේට් ටේ‍්‍රඩිං ඒජන්සි ආයතනය ඒකාබද්ධව මේ කම්හල ආරම්භ කර ඇත. මේ සඳහා වැය කරන මුදල රුපියල් බිලියන 6කි.මෙහි දිනකට පිටි මෙටි‍්‍රක් ටොන් 1000ක් නිෂ්පාදනය කරන අතර අවුරුද්දක් ඇතුළත මේ ප‍්‍රමාණය දිනකට මෙටි‍්‍රක් ටොන් 2000 දක්වා වැඩි කිරීමට ද අපේක්ෂා කැරේ.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=aa0805257</link>
    <topic>කොළඹ කච්චේරියේ මහ ගොවිපළක්</topic>
    <author>නිහාල් පී. අබේසිංහ</author>
    <content>ඉන්ධන සහනයෙන් රජයට පාඩුව මසකට කෝටි 1000යිඇඟලුම් කෝටාව ගැන රනිල් බොරු හඬක් නඟනවාලංවිමෙන් දිනකට මිලියන 10 ක විදුලිය හොරා කතිපිටරට යන වෛද්‍යවරුන්ට අලුත් ප‍්‍රඥප්තියක්හොර දියර පොහොර ජාවාරමේ සුළමුල හෙළිවෙයිකොළඹ වරායේ තිරිඟු පිටි කම්හලක්කොළඹ කච්චේරියේ මහ ගොවිපළක්‘කඩුව‘ හදන්න ‘ඩිජිටල් විද්‍යාගාරයක්පළමු වසරට සිසුන් ඇතුළත් කිරීම: නව චක‍්‍රලේඛය 30 දා‘සදහම් සිත්මල් යාය - 1’ ග‍්‍රන්ථය එළිදැකීමේ උත්සවය‘නේෂන්’ නියෝජ්‍ය කර්තෘට පහරදීම ගැන පොලිස් පරීක්ෂණ දිගටමනකල්ස් කැලේනුත් එන්.ජී.ඕ. සල්ලි ගරතිපරිවාර පහන් කූඩු 20 කින් සමන්විත අලංකාර පහන් කූඩුවක්සවුදි ගෘහ සේවිකාවන්ට නව රක්ෂණයක්බස් ගාස්තු නැංවීම වෙනුවට බස් හිමියන්ට සහන දෙයිලොතරැයි මිලේ වෙනසක්පිහිටවන්නනිහාල් පී. අබේසිංහකොළඹ නගර මැද වේල්ල වීදියේ පිහිටි කොළඹ මහ දිසාපති කාර්යාලය මහ ගොවිපළක් බවට පත්වෙමින් තිබේ. “අපි වවමු රට නගමු” ජාතික වැඩපිළිවෙළ යටතේ දිසාපති කාර්යාලයේ හිස් ඉඩ කඩවල හා මල් පෝච්චිවල උඩරට හා පහත රට එළවළු මිරිස්, රාබු, පලා වර්ග ආදී බෝග 50 කට ආසන්න ගණනක් මෙහි වගා කර ඇතැයි කොළඹ අතිරේක දිසාපති විමලසිරි පෙරේරා මහතා පවසයි.කොළඹ මහ දිසාපති පී.ඒ.ජේ. සිල්වෙස්ටර් මහතාගේ උපදෙස් පරිදි කි‍්‍රයාත්මක වන මේ වගා වැඩපිළිවෙළ යටතේ දිස්ති‍්‍රක්කයේ සියලු ප‍්‍රාදේශීය ලේකම් කාර්යාල ප‍්‍රධානීන්ට මේ පිළිබඳව අවබෝධයක් ලබාදීම ද සිදුකෙරේ.නාගරික කෘෂිකර්මය යටතේ හයිඩ්‍රොපොනික්ස් ක‍්‍රමය යටතේ කි‍්‍රයාත්මක මෙම වගා කටයුතු පිළිබඳව කොළඹ දිසාපති කාර්යාලයට හා කොළඹ ප‍්‍රාදේශීය ලේකම් කාර්යාලයට යන එන අය ඉහළම උනන්දුවක් දක්වන බවද අතිරේක දිසාපති විමලසිරි පෙරේරා මහතා කීය.සහකාර දිස්ති‍්‍රක් ලේකම් ශිරෝමි ජීවමාලා මහත්මිය මෙම වගා කටයුතු සම්බන්ධීකරණය කරයි.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=aa0805258</link>
    <topic> ‘කඩුව‘ හදන්න ‘ඩිජිටල් විද්‍යාගාරයක්</topic>
    <author/>
    <content>ඉන්ධන සහනයෙන් රජයට පාඩුව මසකට කෝටි 1000යිඇඟලුම් කෝටාව ගැන රනිල් බොරු හඬක් නඟනවාලංවිමෙන් දිනකට මිලියන 10 ක විදුලිය හොරා කතිපිටරට යන වෛද්‍යවරුන්ට අලුත් ප‍්‍රඥප්තියක්හොර දියර පොහොර ජාවාරමේ සුළමුල හෙළිවෙයිකොළඹ වරායේ තිරිඟු පිටි කම්හලක්කොළඹ කච්චේරියේ මහ ගොවිපළක්‘කඩුව‘ හදන්න ‘ඩිජිටල් විද්‍යාගාරයක්පළමු වසරට සිසුන් ඇතුළත් කිරීම: නව චක‍්‍රලේඛය 30 දා‘සදහම් සිත්මල් යාය - 1’ ග‍්‍රන්ථය එළිදැකීමේ උත්සවය‘නේෂන්’ නියෝජ්‍ය කර්තෘට පහරදීම ගැන පොලිස් පරීක්ෂණ දිගටමනකල්ස් කැලේනුත් එන්.ජී.ඕ. සල්ලි ගරතිපරිවාර පහන් කූඩු 20 කින් සමන්විත අලංකාර පහන් කූඩුවක්සවුදි ගෘහ සේවිකාවන්ට නව රක්ෂණයක්බස් ගාස්තු නැංවීම වෙනුවට බස් හිමියන්ට සහන දෙයිලොතරැයි මිලේ වෙනසක්පිහිටවන්නඉන්දීය රජයේ අනුග‍්‍රහය ඇතිව රුපියල් ලක්ෂ 70 ක වියදමින් මෙරට ප‍්‍රථම වරට ඩිජිටල් භාෂා විද්‍යාගාරයක් පිහිටුවීමට කටයුතු යොදා ඇත. මෙම භාෂා විද්‍යාගාරය මහනුවර පැණිදෙණිය ප‍්‍රදේශයේ පිහිටුවනු ඇත. මේ ව්‍යාපෘතිය කි‍්‍රයාවට නැගෙන්නේ රැකියාභිමුඛ ඉංගිරිසි කතා පුහුණුව ලබාදීම සඳහා ජනාධිපති ලේකම් කාර්යාලය විසින් කි‍්‍රයාවට නගා ඇති වැඩ පිළිවෙළේ තවත් පියවරක් වශයෙනි.ඉන්දීය රජය තවත් වසර හයක කාලයක් සඳහා රුපියල් මිලියන 200 කට ආසන්න මුදලක් වැය කිරීමට එකඟ වී ඇතැයි එම ව්‍යාපෘතියේ සම්බන්ධීකාරක ජනාධිපති උපදේශක සුනිමල් ප‍්‍රනාන්දු මහතා ‘සිළුමිණ’ ට පැවසීය.මේ අතර ඉකුත් අපෙ‍්‍ර්ල් 23 සිට 26 දක්වා කොළඹ ගලදාරි හෝටලයේ පැවති ඉංගිරිසි අධ්‍යාපන ප‍්‍රදර්ශනය අපේක්ෂා කළාටත් වඩා සාර්ථක වී ඇති අතර ඉන්දියාවේ පෞද්ගලික ඉංගිරිසි ආයතන හා එක් වී ඉංගිරිසි භාෂා ඉගැන්වීමේ හවුල් ව්‍යාපාර ආරම්භ කිරීමට ශ‍්‍රී ලාංකික අධ්‍යාපන ආයතන 320 ක් සාකච්ඡා පවත්වා ඇත. පෞද්ගලික උපකාරක පංති පවත්වාගෙන යන අය වෙනුවෙන් නිසි ඇගැයීමක් සිදු නොවී ඇති බව පෙන්වූ එම ආයතන හිමිකරුවෝ මේ අවස්ථාවේ දී තමන් කෙරෙහි නිසි ඇගැයීමක් ලබාදීමට වත්මන් ජනාධිපතිතුමා විසින් ලබාදුන් අවස්ථාව මහත් සේ අගය කරන බව ද පැවැසූහ.ඉන්දියාවේ හයිද්‍රාබාද් හි ඉංගිරිසි හා විදේශ භාෂා විශ්ව විද්‍යාලයේ උපකුලපති අභිබයි මෞර්යා මහතා ඉකුත් දා ශ‍්‍රී ලංකාවට පැමිණි අතර ඔහු අධ්‍යාපන අමාත්‍යාංශයේ ලේකම්වරයා ප‍්‍රමුඛ නිලධාරීන් සමඟ සාකච්ඡා පැවැත්වූ අතර ලංකාවේ රජයේ පාසල් වල ඉංගිරිසි අධ්‍යාපනය සිදුවන ආකාරය පිළිබඳව විශේෂ නිරීක්ෂණයක් කිරීමට ද එකඟතාව පළ විය.මේ අවස්ථාවට අධ්‍යාපන අමාත්‍යාංශයේ ලේකම් නිමල් බණ්ඩාර, ඉන්දිය නියෝජ්‍ය මහා කොමසාරිස් ඒ මාලික්කම් සහ සහකාර ජනාධිපති ලේකම් චන්දිමා වික‍්‍රමසිංහ යන මහත්ම මහත්මීන් සහභාගි වූහ.මේ සාකච්ඡාවේදී දැනට රාජ්‍ය අංශයේ සිටින 21,000 කට ආසන්න ඉංග‍්‍රීසි ගුරුවරුන්ට නවතම ඉංගිරිසි පුහුණු ක‍්‍රමවේද ගැන දැනුම ලබාදීමටත් රජයේ හා පෞද්ගලික අංශයේ ඉංගිරිසි ගුරුවරු සඳහා ප‍්‍රමිතිකරණ සහතිකයක් ලබාදීමටත් රාජ්‍ය අංශයෙන් තෝරාගත් ගුරුවරු 40 දෙනකුට ඉන්දියාවේ හයිද්‍රාබාද් විශ්වවිද්‍යාලයේ විශේෂ පුහුණුවක් ලබාදීමටත් ඉන්දීය රජයේ එකඟතාව පළවිය.මෙම සාකච්ඡාවේදී ඇති වූ තවත් සුවිශේෂ ප‍්‍රතිඵලයක් වන්නේ ඉංගිරිසි බසින් පෙළපොත් සහ අතිරේක කියවීම් පොත් සම්පාදනය කරන අය සහ ඉන්දියාවේ පෙළපොත් සම්පාදකයින් අතර සම්බන්ධීකරණ වැඩපිළිවෙළක් කි‍්‍රයාවට නැංවීම ය.ඉන්දියාවේ හයිද්‍රාබාද් හි ඉංගිරිසි හා විදේශ භාෂා විශ්වවිද්‍යාලයේ මාර්ගෝපදේශකත්වය මත කි‍්‍රයාත්මක වන මෙම රැකියාභිමුඛ ඉංගිරිසි භාෂා පුහුණු වැඩපිළිවෙළ ශ‍්‍රී ලංකාවේ කි‍්‍රයාත්මක කිරීම සඳහා අවශ්‍ය අවබෝධතා ගිවිසුම් සකස් කිරීමේ කටයුතු ද මේ වනවිට අවසන් වී තිබේ.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=aa0805259</link>
    <topic>පළමු වසරට සිසුන් ඇතුළත් කිරීම: නව චක‍්‍රලේඛය 30 දා</topic>
    <author>සුභාෂිණී ජයරත්න</author>
    <content>ඉන්ධන සහනයෙන් රජයට පාඩුව මසකට කෝටි 1000යිඇඟලුම් කෝටාව ගැන රනිල් බොරු හඬක් නඟනවාලංවිමෙන් දිනකට මිලියන 10 ක විදුලිය හොරා කතිපිටරට යන වෛද්‍යවරුන්ට අලුත් ප‍්‍රඥප්තියක්හොර දියර පොහොර ජාවාරමේ සුළමුල හෙළිවෙයිකොළඹ වරායේ තිරිඟු පිටි කම්හලක්කොළඹ කච්චේරියේ මහ ගොවිපළක්‘කඩුව‘ හදන්න ‘ඩිජිටල් විද්‍යාගාරයක්පළමු වසරට සිසුන් ඇතුළත් කිරීම: නව චක‍්‍රලේඛය 30 දා‘සදහම් සිත්මල් යාය - 1’ ග‍්‍රන්ථය එළිදැකීමේ උත්සවය‘නේෂන්’ නියෝජ්‍ය කර්තෘට පහරදීම ගැන පොලිස් පරීක්ෂණ දිගටමනකල්ස් කැලේනුත් එන්.ජී.ඕ. සල්ලි ගරතිපරිවාර පහන් කූඩු 20 කින් සමන්විත අලංකාර පහන් කූඩුවක්සවුදි ගෘහ සේවිකාවන්ට නව රක්ෂණයක්බස් ගාස්තු නැංවීම වෙනුවට බස් හිමියන්ට සහන දෙයිලොතරැයි මිලේ වෙනසක්පිහිටවන්නපළමු වසරට සිසුන් ඇතුළත් කිරීම:සුභාෂිණී ජයරත්නජාතික හා පළාත් පාසල්වල පළමු වසරට ශිෂ්‍යයන් ඇතුළත් කිරීමේ නව චක‍්‍රලේඛය ලබන සිකුරාදා (30) නිකුත් කරන බව අධ්‍යාපන අමාත්‍යාංශයේ අතිරේක ලේකම් ඩබ්ලිව්. ධර්මදාස මහතා ‘සිළුමිණ’ ට පැවසීය.ඒ අනුව 2009 වසර සඳහා පාසල්වල පළමු වසරට ශිෂ්‍යයන් ඇතුළත් කිරීමේ අයැදුම්පත් ජූනි පළමු වැනිදා සිට කැඳවන අතර අයදුම්පත් බාරගන්නා අවසාන දිනය ජූනි 30 දා ලෙස සඳහන් කොට තිබේ.නව චක‍්‍රලේඛයට අනුව පාසලට ආසන්නම පදිංචිකරුවන්ගේ ළමයින් සියයට 50 ක් ද ආදි ශිෂ්‍යයන්ගේ ළමයින් සියයට 25 ක් ද සහෝදර පදනම යටතේ සියයට 15 ක් ද පාසල් අධ්‍යාපනයට ඍජුව බලපාන අයගේ ළමයින් සියයට 5 ක් ද රජයේ අවශ්‍යතා මත ස්ථාන මාරුවූ රාජ්‍ය/ සංස්ථා/ රාජ්‍ය බැංකු නිලධාරීන්ගේ ළමයින් සියයට 4 ක් ද ළමයා සමඟ විදේශ ගතව සිට පැමිණෙන දෙමව්පියන්ගේ ළමයින් සියයට 1 ක් ද බඳවා ගැනේ.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=aa08052511</link>
    <topic>‘නේෂන්’ නියෝජ්‍ය කර්තෘට පහරදීම ගැන පොලිස් පරීක්ෂණ දිගටම</topic>
    <author/>
    <content>ඉන්ධන සහනයෙන් රජයට පාඩුව මසකට කෝටි 1000යිඇඟලුම් කෝටාව ගැන රනිල් බොරු හඬක් නඟනවාලංවිමෙන් දිනකට මිලියන 10 ක විදුලිය හොරා කතිපිටරට යන වෛද්‍යවරුන්ට අලුත් ප‍්‍රඥප්තියක්හොර දියර පොහොර ජාවාරමේ සුළමුල හෙළිවෙයිකොළඹ වරායේ තිරිඟු පිටි කම්හලක්කොළඹ කච්චේරියේ මහ ගොවිපළක්‘කඩුව‘ හදන්න ‘ඩිජිටල් විද්‍යාගාරයක්පළමු වසරට සිසුන් ඇතුළත් කිරීම: නව චක‍්‍රලේඛය 30 දා‘සදහම් සිත්මල් යාය - 1’ ග‍්‍රන්ථය එළිදැකීමේ උත්සවය‘නේෂන්’ නියෝජ්‍ය කර්තෘට පහරදීම ගැන පොලිස් පරීක්ෂණ දිගටමනකල්ස් කැලේනුත් එන්.ජී.ඕ. සල්ලි ගරතිපරිවාර පහන් කූඩු 20 කින් සමන්විත අලංකාර පහන් කූඩුවක්සවුදි ගෘහ සේවිකාවන්ට නව රක්ෂණයක්බස් ගාස්තු නැංවීම වෙනුවට බස් හිමියන්ට සහන දෙයිලොතරැයි මිලේ වෙනසක්පිහිටවන්නරිවිර පුවත්පත් ආයතනයේ ‘නේෂන්’ සතිපතා පුවත්පතේ නියෝජ්‍ය කර්තෘ කීන් නොයාර් මහතා පැහැර ගෙන ගොස් පහරදීමේ සිද්ධිය පිළිබඳව පොලිසිය මේ වනවිට කිහිප දෙනකුගෙන් ම ප‍්‍රශ්න කර ඇත.මේ පිළිබඳව පුළුල් පරීක්ෂණයක් පවත්වා තමා වෙත වහාම වාර්තාවක් ඉදිරිපත් කරන ලෙස මහින්ද රාජපක්ෂ ජනාධිපතිතුමා ආරක්ෂක ලේකම්වරයාට හා පොලිස්පතිවරයාට දැනුම් දී ඇත.මාධ්‍යවේදීන් ඇතුළු සිවිල් වැසියන්ට සිදුවන හිරිහැර පිළිබඳව ජනාධිපතිතුමාත් රජයත් නිරන්තරයෙන් දැඩි අවධානයකින් පසුවන බව සඳහන් කරමින් නිවේදනයක් නිකුත් කරන ජනාධිපති මාධ්‍ය අංශය මෙවැනි සිද්ධීන් උපයෝගි කර ගනිමින් ඇතැම් පිරිස් වැරැදි ප‍්‍රචාර කිරීමට දරණ උත්සාහය පිළිබඳව රජය දැඩි අවධානය යොමු කර තිබෙන බව ද සඳහන් කරයි.පහරදීමකට ලක්ව මේ වනවිට ජාතික රෝහලේ මර්චන්ට් වාට්ටුවේ ප‍්‍රතිකාර ලබමින් පසුවන නොයාර් මහතාගේ සෞඛ්‍ය තත්ත්වය බරපතළ නොවුවද තවදුරටත් ඔහු වෛද්‍ය පරීක්ෂණවලට ලක් කරන බව වෛද්‍ය අංශ පවසයි.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=aa08052512</link>
    <topic>නකල්ස් කැලේනුත් එන්.ජී.ඕ. සල්ලි ගරති</topic>
    <author>නිහාල් පී. අබේසිංහ</author>
    <content>ඉන්ධන සහනයෙන් රජයට පාඩුව මසකට කෝටි 1000යිඇඟලුම් කෝටාව ගැන රනිල් බොරු හඬක් නඟනවාලංවිමෙන් දිනකට මිලියන 10 ක විදුලිය හොරා කතිපිටරට යන වෛද්‍යවරුන්ට අලුත් ප‍්‍රඥප්තියක්හොර දියර පොහොර ජාවාරමේ සුළමුල හෙළිවෙයිකොළඹ වරායේ තිරිඟු පිටි කම්හලක්කොළඹ කච්චේරියේ මහ ගොවිපළක්‘කඩුව‘ හදන්න ‘ඩිජිටල් විද්‍යාගාරයක්පළමු වසරට සිසුන් ඇතුළත් කිරීම: නව චක‍්‍රලේඛය 30 දා‘සදහම් සිත්මල් යාය - 1’ ග‍්‍රන්ථය එළිදැකීමේ උත්සවය‘නේෂන්’ නියෝජ්‍ය කර්තෘට පහරදීම ගැන පොලිස් පරීක්ෂණ දිගටමනකල්ස් කැලේනුත් එන්.ජී.ඕ. සල්ලි ගරතිපරිවාර පහන් කූඩු 20 කින් සමන්විත අලංකාර පහන් කූඩුවක්සවුදි ගෘහ සේවිකාවන්ට නව රක්ෂණයක්බස් ගාස්තු නැංවීම වෙනුවට බස් හිමියන්ට සහන දෙයිලොතරැයි මිලේ වෙනසක්පිහිටවන්නනිහාල් පී. අබේසිංහමෙරට එකම සංරක්ෂණ වනාන්තරය වූ නකල්ස් වනාන්තරය නැරඹීමට එන අයගෙන් මුදල් ලබාගැනීමේ වැඩපිළිවෙළක් රාජ්‍ය නොවන පරිසර සංවිධානයක් විසින් ආරම්භ කර ඇත.පහසුකම් සැලසීමට මේ මුදල් ලබාගැනීම සිදුකරන බව කීවත්, කිසිම පහසුකමක් හෝ කිසිම සංරක්ෂණ වැඩ සටහනක් හෝ මෙම සංවිධානය විසින් නකල්ස්හි කි‍්‍රයාත්මක නොකරන බව එහි යන එන ඕනෑම අයකුට දැකගත හැකි ය.වන සංරක්ෂණ දෙපාර්තමේන්තුවේ සහාය ඇතිව මේ වැඩපිළිවෙළ කි‍්‍රයාත්මක කරන බව කීවද වන සංරක්ෂණ දෙපාර්තමේන්තුවේ කිසිම නිලධාරියෙකු ගේ දැන්වීම් පුවරුවක්වත් මෙම ස්ථානයේ නැත.මෙහි සිටින එම පරිසර සංවිධානයට අයත් මැරවරයන් වැනි පුද්ගලයන් අප ජාතික පුවත්පත්වල ඡායාරූප ශිල්පීන්ට පවා නකල්ස් හා ඡායාරූප ගැනීමට තහනම් කර ඇති අතර ටිකට් පතක් ලබාගෙන එය කළ හැකි බවද පවසති.මේ පිළිබඳව අපි පරිසර හා ස්වාභාවික සම්පත් ඇමැති පාඨලී චම්පික රණවක මහතාගෙන් විමසූ විට ඔහු පැවසුවේ මේ පිළිබඳව පරීක්ෂණයක් කිරීමට වන සංරක්ෂණ දෙපාර්තමේන්තුවට නියම කරන බවයි.වන සංරක්ෂණ දෙපාර්තමේන්තුවේ අධ්‍යක්ෂ ජනරාල් සරත් ප‍්‍රනාන්දු මහතා පැවසුවේ මේ සංවිධානය තමන් සමඟ සංරක්ෂණ කටයුතුවල යෙදෙන නමුත් ජාතික පුවත්පත්වල ඡායාරූප ගැනීම තහනම් කිරීමට ඒ අයට කිසිම බලයක් නැති බවයි.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=aa08052515</link>
    <topic>පරිවාර පහන් කූඩු 20 කින් සමන්විත අලංකාර පහන් කූඩුවක්</topic>
    <author/>
    <content>ඉන්ධන සහනයෙන් රජයට පාඩුව මසකට කෝටි 1000යිඇඟලුම් කෝටාව ගැන රනිල් බොරු හඬක් නඟනවාලංවිමෙන් දිනකට මිලියන 10 ක විදුලිය හොරා කතිපිටරට යන වෛද්‍යවරුන්ට අලුත් ප‍්‍රඥප්තියක්හොර දියර පොහොර ජාවාරමේ සුළමුල හෙළිවෙයිකොළඹ වරායේ තිරිඟු පිටි කම්හලක්කොළඹ කච්චේරියේ මහ ගොවිපළක්‘කඩුව‘ හදන්න ‘ඩිජිටල් විද්‍යාගාරයක්පළමු වසරට සිසුන් ඇතුළත් කිරීම: නව චක‍්‍රලේඛය 30 දා‘සදහම් සිත්මල් යාය - 1’ ග‍්‍රන්ථය එළිදැකීමේ උත්සවය‘නේෂන්’ නියෝජ්‍ය කර්තෘට පහරදීම ගැන පොලිස් පරීක්ෂණ දිගටමනකල්ස් කැලේනුත් එන්.ජී.ඕ. සල්ලි ගරතිපරිවාර පහන් කූඩු 20 කින් සමන්විත අලංකාර පහන් කූඩුවක්සවුදි ගෘහ සේවිකාවන්ට නව රක්ෂණයක්බස් ගාස්තු නැංවීම වෙනුවට බස් හිමියන්ට සහන දෙයිලොතරැයි මිලේ වෙනසක්පිහිටවන්නසපුගස්කන්ද ගෝනවල පාරේ ඉඳිකර ඇති පරිවාර පහන් කූඩු 20 කින් සමන්විත පටියක ආධාරයෙන් භ‍්‍රමණය වන අලංකාර පහන් කූඩුවයි මේ.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=aa08052513</link>
    <topic>සවුදි ගෘහ සේවිකාවන්ට නව රක්ෂණයක්</topic>
    <author>සුනිල් දයා අල්විස්</author>
    <content>ඉන්ධන සහනයෙන් රජයට පාඩුව මසකට කෝටි 1000යිඇඟලුම් කෝටාව ගැන රනිල් බොරු හඬක් නඟනවාලංවිමෙන් දිනකට මිලියන 10 ක විදුලිය හොරා කතිපිටරට යන වෛද්‍යවරුන්ට අලුත් ප‍්‍රඥප්තියක්හොර දියර පොහොර ජාවාරමේ සුළමුල හෙළිවෙයිකොළඹ වරායේ තිරිඟු පිටි කම්හලක්කොළඹ කච්චේරියේ මහ ගොවිපළක්‘කඩුව‘ හදන්න ‘ඩිජිටල් විද්‍යාගාරයක්පළමු වසරට සිසුන් ඇතුළත් කිරීම: නව චක‍්‍රලේඛය 30 දා‘සදහම් සිත්මල් යාය - 1’ ග‍්‍රන්ථය එළිදැකීමේ උත්සවය‘නේෂන්’ නියෝජ්‍ය කර්තෘට පහරදීම ගැන පොලිස් පරීක්ෂණ දිගටමනකල්ස් කැලේනුත් එන්.ජී.ඕ. සල්ලි ගරතිපරිවාර පහන් කූඩු 20 කින් සමන්විත අලංකාර පහන් කූඩුවක්සවුදි ගෘහ සේවිකාවන්ට නව රක්ෂණයක්බස් ගාස්තු නැංවීම වෙනුවට බස් හිමියන්ට සහන දෙයිලොතරැයි මිලේ වෙනසක්පිහිටවන්නසුනිල් දයා අල්විස්සවුදියේ සේවය කරන ගෘහ සේවිකාවන් වෙනුවෙන් නව රක්ෂණ යෝජනා ක‍්‍රමයක් කි‍්‍රයාත්මක කරනු ඇත.මේ අවස්ථාව හිමි වී ඇත්තේ විදේශ රැකියා ප‍්‍රවර්ධන හා සුබසාධන ඇමැති කෙහෙළිය රඹුක්වැල්ල මහතා සහ සවුදි අරාබියේ කම්කරු ඇමැති ආචාර්ය ගාසි අල්ගොස්බි මහතා අතර ඉකුත් දා බහරේන් හි දී පැවැත්වූ සාකච්ඡාවක ප‍්‍රතිඵලයක් වශයෙනි.සවුදියේ සේවය කරන ශ‍්‍රී ලාංකික ගෘහ සේවිකාවන්ට සලසන සුබසාධන කටයුත්තක් ලෙස මේ රක්ෂණ යෝජනා ක‍්‍රමය කි‍්‍රයාත්මක කෙරේ.මේ සඳහා ශ‍්‍රී ලංකාව විසින් නම් කරන ලද ජාත්‍යන්තර රක්ෂණ සමාගමක් වෙත සවුදි සේව්‍යයා විසින් රක්ෂණ වාරික ගෙවීමට පියවර සලසනු ලැබේ.මීට අමතරව සවුදියේ ශ‍්‍රී ලාංකික ගෘහ සේවිකාවන් ගේ වැටුප් බැංකු ගිණුමකට බැර කිරීමට ද ප‍්‍රතිපත්තිමය වශයෙන් තීරණයක් ගෙන තිබේ.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=aa08052514</link>
    <topic>බස් ගාස්තු නැංවීම වෙනුවට බස් හිමියන්ට සහන දෙයි</topic>
    <author>තාරක වික‍්‍රමසේකර</author>
    <content>ඉන්ධන සහනයෙන් රජයට පාඩුව මසකට කෝටි 1000යිඇඟලුම් කෝටාව ගැන රනිල් බොරු හඬක් නඟනවාලංවිමෙන් දිනකට මිලියන 10 ක විදුලිය හොරා කතිපිටරට යන වෛද්‍යවරුන්ට අලුත් ප‍්‍රඥප්තියක්හොර දියර පොහොර ජාවාරමේ සුළමුල හෙළිවෙයිකොළඹ වරායේ තිරිඟු පිටි කම්හලක්කොළඹ කච්චේරියේ මහ ගොවිපළක්‘කඩුව‘ හදන්න ‘ඩිජිටල් විද්‍යාගාරයක්පළමු වසරට සිසුන් ඇතුළත් කිරීම: නව චක‍්‍රලේඛය 30 දා‘සදහම් සිත්මල් යාය - 1’ ග‍්‍රන්ථය එළිදැකීමේ උත්සවය‘නේෂන්’ නියෝජ්‍ය කර්තෘට පහරදීම ගැන පොලිස් පරීක්ෂණ දිගටමනකල්ස් කැලේනුත් එන්.ජී.ඕ. සල්ලි ගරතිපරිවාර පහන් කූඩු 20 කින් සමන්විත අලංකාර පහන් කූඩුවක්සවුදි ගෘහ සේවිකාවන්ට නව රක්ෂණයක්බස් ගාස්තු නැංවීම වෙනුවට බස් හිමියන්ට සහන දෙයිලොතරැයි මිලේ වෙනසක්පිහිටවන්නතාරක වික‍්‍රමසේකරඉහළ යන ඉන්ධන මිල හමුවේ බස් ගාස්තු ඉහළ නැංවීමට වඩා බස් හිමියන් ගේ ධාවන පිරිවැය අඩු කිරීමට සැලසුම් සකස් කරමින් තිබෙන බව ප‍්‍රවාහන අමාත්‍යාංශය පවසයි.මේ යටතේ බස් හිමියන් ගේ කල්බදු පහසුකම් (ලීසිං) වාරිකවලින් වැට් බද්ද ඉවත් කිරීම, රක්‍ෂණ වාරික අඩු කිරීම හෝ රජය මඟින් දැරීම වැනි ක‍්‍රමවේදයන් සකස් කිරීමට අදහස් කර ඇත.ගාස්තු වැඩි කිරීමෙන් මඟියා පිටට බර පැටවීම වළක්වා ගැනීමට මෙවන් පියවර ගැනීමට රජය අදහස් කර තිබෙන බව අමාත්‍යාංශයේ ජ්‍යෙෂ්ඨ ප‍්‍රකාශකයෙක් පැවසීය.ලෝක වෙළෙඳ පොළේ වැඩි වන ඉන්ධන මිලට අනුපාතව මෙරට ඉන්ධන මිල ඉහළ නොදැමීම නිසා මේ වන විට 2008 වසරේ දී පමණක් රජයට බිලියන 69 ක පාඩුවක් විඳීමට සිදුව ඇත.ප‍්‍රවාහන අමාත්‍ය ඩලස් අලහප්පෙරුම මහතා සහ මහා භාණ්ඩගාර නිලධාරීන් අතර සාකච්ඡාවක් පැවැත්වුණු අතර කෙසේ වෙතත් බස් ගාස්තු පිළිබඳ ජාතික ප‍්‍රතිපත්තියට අනුව සියල්ල සකස් කෙරෙන බවත් අමාත්‍යාංශය කියයි.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=aa08052516</link>
    <topic>ලොතරැයි මිලේ වෙනසක්</topic>
    <author>රංජිත් පෙ‍්‍ර්මදාස</author>
    <content>ඉන්ධන සහනයෙන් රජයට පාඩුව මසකට කෝටි 1000යිඇඟලුම් කෝටාව ගැන රනිල් බොරු හඬක් නඟනවාලංවිමෙන් දිනකට මිලියන 10 ක විදුලිය හොරා කතිපිටරට යන වෛද්‍යවරුන්ට අලුත් ප‍්‍රඥප්තියක්හොර දියර පොහොර ජාවාරමේ සුළමුල හෙළිවෙයිකොළඹ වරායේ තිරිඟු පිටි කම්හලක්කොළඹ කච්චේරියේ මහ ගොවිපළක්‘කඩුව‘ හදන්න ‘ඩිජිටල් විද්‍යාගාරයක්පළමු වසරට සිසුන් ඇතුළත් කිරීම: නව චක‍්‍රලේඛය 30 දා‘සදහම් සිත්මල් යාය - 1’ ග‍්‍රන්ථය එළිදැකීමේ උත්සවය‘නේෂන්’ නියෝජ්‍ය කර්තෘට පහරදීම ගැන පොලිස් පරීක්ෂණ දිගටමනකල්ස් කැලේනුත් එන්.ජී.ඕ. සල්ලි ගරතිපරිවාර පහන් කූඩු 20 කින් සමන්විත අලංකාර පහන් කූඩුවක්සවුදි ගෘහ සේවිකාවන්ට නව රක්ෂණයක්බස් ගාස්තු නැංවීම වෙනුවට බස් හිමියන්ට සහන දෙයිලොතරැයි මිලේ වෙනසක්පිහිටවන්නරංජිත් පෙ‍්‍ර්මදාසජාතික ලොතරැයි මණ්ඩලයෙන් නිකුත්වන රුපියල් දහයේ සියලු ම ලොතරැයි පත් ලබන අගෝස්තු පළවෙනිදා සිට රුපියල් විස්සක් දක්වා මිල වැඩි කොට ඇතැයි ජාතික ලොතරැයි මණ්ඩලය පවසයි.මේ මඟින් ත්‍යාග ලාභීනට ලබා දෙන තෑගි මුදල් වැඩි කිරීමටත් දිවයින පුරා සිටින 2500 පමණ වන අලෙවි නියෝජිතවරුන්ට දැනට ටිකට් පතකින් ලැබෙන රුපියලක කොමිස් මුදලට වඩා වැඩි කොමිස් මුදලක් ලබා දීමටත් විධිවිධාන යොදා ඇතැයි ජාතික ලොතරැයි මණ්ඩලයේ කි‍්‍රයාකාරී අධ්‍යක්‍ෂ එච්. ජී. සිරිසේන මහතා පැවසී ය.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=aa08052520</link>
    <topic>පිහිටවන්න</topic>
    <author/>
    <content>ඉන්ධන සහනයෙන් රජයට පාඩුව මසකට කෝටි 1000යිඇඟලුම් කෝටාව ගැන රනිල් බොරු හඬක් නඟනවාලංවිමෙන් දිනකට මිලියන 10 ක විදුලිය හොරා කතිපිටරට යන වෛද්‍යවරුන්ට අලුත් ප‍්‍රඥප්තියක්හොර දියර පොහොර ජාවාරමේ සුළමුල හෙළිවෙයිකොළඹ වරායේ තිරිඟු පිටි කම්හලක්කොළඹ කච්චේරියේ මහ ගොවිපළක්‘කඩුව‘ හදන්න ‘ඩිජිටල් විද්‍යාගාරයක්පළමු වසරට සිසුන් ඇතුළත් කිරීම: නව චක‍්‍රලේඛය 30 දා‘සදහම් සිත්මල් යාය - 1’ ග‍්‍රන්ථය එළිදැකීමේ උත්සවය‘නේෂන්’ නියෝජ්‍ය කර්තෘට පහරදීම ගැන පොලිස් පරීක්ෂණ දිගටමනකල්ස් කැලේනුත් එන්.ජී.ඕ. සල්ලි ගරතිපරිවාර පහන් කූඩු 20 කින් සමන්විත අලංකාර පහන් කූඩුවක්සවුදි ගෘහ සේවිකාවන්ට නව රක්ෂණයක්බස් ගාස්තු නැංවීම වෙනුවට බස් හිමියන්ට සහන දෙයිලොතරැයි මිලේ වෙනසක්පිහිටවන්නමරදන්කඩවල, ලබුනෝරුවේ පදිංචි එම්. මුණසිංහ මහතාට ‘ඕ’ පොසිටිව් හෝ ‘බී’ පොසිටිව් වර්ගයේ වකුගඩුවක් බද්ධ කළ යුතුය. පරිත්‍යාගශීලියෙක් වෙත්නම් 0254902064 හෝ 0725409783 අංකයෙන් විස්තර ලබාගන්න.පස්සර, 10 කණුව, ගෝනගල නැඟෙනහිර පදිංචි පී.ඒ.එල්. ඇන්තනි මහතාට බද්ධ කිරීමට ‘ඕ’ හෝ ‘බී’ නෙගටිව් වර්ගයේ වකුගඩුවක් බද්ධ කළ යුතු අතර ඒ සඳහා පරිත්‍යාගශිලියකුගේ සහාය පතයි. සැත්කමට අවශ්‍ය මුදල් ආධාර පස්සර මහජන බැංකුවේ ගිණුම් අංක 2073025357 ට යොමු කළ හැකිය. වැඩි විස්තර 055 2288509 න් විමසන්නගාල්ල වදුරඹ, කොස්ගොඩ කන්ද පදිංචි දෙදරු පියකු වන තිලක් ශාන්ත සොයිසා (32) මහතාගේ දෑස ආබාධයකින් අන්ධව ඇති හෙයින් ඒ සඳහා කළ යුතු සැත්කම් සඳහා මහජන ආධාර පතයි. ආධාර ගාල්ල ලංකා බැංකු කඩවීදිය ශාඛාවේ අංක 6421197 ගිණුමට යොමු කරන්න. වැඩි විස්තර 0602900439 අංකයෙන් ලබාගන්න.කළුතර දකුණ, නාගොඩ, හීනටියංගල පාර, එමරල් පාර්ක් හි පදිංචි ග‍්‍රාම නිලධාරි කපිල රාජපක්‍ෂ මහතා හට ඕ පොසිටිව් වර්ගයේ වකුගඩුවක් බද්ධ කළ යුතුය. වකුගඩුවක් පරිත්‍යාග කිරීමට කැමති අයෙක් සිටී නම් පහත දුරකථන අංක වෙත දැනුම් දෙන ලෙස කාරුණිකව ඉල්ලා සිටී. 0602446291, 0342221857</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=ab0805251</link>
    <topic>කජු කැඩූ කොලුවාගේ කතාව</topic>
    <author/>
    <content>කජු කැඩූ කොලුවාගේ කතාවතිස්සගේ උපන් දිනයට පළමු සුබ පැතුම ජනපතිගෙන්..ජ.වි.පෙ. මහ සමුළුව 27 දාමිනිස්සු උඩ පැන පැන සිනාසෙති. එහෙත් හැමෝම නොවේ. ඩොලර්වලින් ජීවත් වන, ඩොලර්වලට ඕනම බලුකමක් කරන තමන්ගේ ජාතිය පාවාදීමට සූදානම් මිනිසුන් පමණි. ඡන්දවලින් පැරදෙන දේශපාලනඥයෝ ඒ අයට එක්වෙති. එම දේශපාලනඥයෝ යුරෝපා රටවල තානාපතිවරුන් ගෙන්වා ශී‍්‍ර ලංකාවට එරෙහිව ගතු කියති. කේලාම් කියති. මුන්ට ජාතික ගතියක් ගෑවිලාවත් නැත. අවුරුදු ගණනාවක් පාලනය කළ රට තමන්ට බලය නැතිනම් පාවාදීමේ දුෂ්ඨ චේතනාව මුන්ට දායාද කළේ ජන්මය නැතිනම් වෙනත් කාලකණ්ණි බලවේගයක්ද?එක්සත් ජාතික පක්ෂයේ නායකයා හෙවත් විපක්ෂනායකයා හෙවත් කෘතහස්ත කොටි ව්‍යාපාරිකයකුගේ අනුග‍්‍රහයෙන් යුරෝපා සංචාරය ආරම්භ කළේ මානව හිමිකම් කමිටුවේ සාමාජිකත්වය ශී‍්‍ර ලංකාවට අහිමි කිරීමටය. මුන්ට ඇති දේශමාමකත්වයක් නැත. ජාතික කැක්කුමක් නැත. රට ගැන හැඟීමක් නැත. මැතිවරණවලින් පැරදුනාට ජනතාව පළි නැත. ආණ්ඩුව පළි නැත. එහෙත් කෘතහස්තට අවශ්‍ය තමන්ට බලය ගැනීමටය. බලය තමන්ට නැතිනම් කාටවත් එපාය. ඒ නිසා කරන්නට හැකි කුඩුකේඩුකම් පඩත්තරකම් හැමදෙයක්ම දේශීය වශයෙන් හා ජාත්‍යන්තර වශයෙන් කරන්නේය.මහනුවර සිටින පෙත්තප්පු එනම් කිරිඇල්ල කියන්නේ මානව හිමිකම් කමිටුවේ සාමාජිකත්වය නොලැබීම ජනතාව ගේ ජයග‍්‍රහණයක් බවය. ඕනෑම කෙනෙකුට යුද්ධ කරන්නට පුළුවන් යයි කීවේද මේ පෙත්තප්පුය. මානව හිමිකම් ඇත්තටම උල්ලංඝනය වෙද්දී කිරිඇල්ල සිටියේත් ශී‍්‍ර ලංකාවේය.ඇඹිලිපිටිය පාසල් සිසුන් තිස්දෙකක් ඝාතනය කරද්දී බලයේ සිටියේත් එක්සත් ජාතික පක්ෂයයි. ඒ දරුවන්ට පහර දුන්නේ බෝල්ට් ඇන ගිල්වමිනි. ගෙදර මවගේ ඇකයේ සිටින පොඩි එකා බෙල්ලෙන් අල්ලා ගෙන ඇවිත් බෙල්ල කපා පාර අයිනේ වැටේ ගැහුවේද එජාප පාලන සමයේදීය.වැසිකිළියේ මළපහ කරන්නටවත් ඉඩ නොදී එළියට ඇදගෙන අවුත් මරා දැම්මේද එජාප ආණ්ඩුවක් යටතේය. බටලන්ද වධකාගාරයේදී තරුණයන් කෝටුමස් කළ හැටි අමතක කළ නොහැකිය. තංගල්ලේ සිරගෙදර සිට විජයදාස ලියනආරච්චි කොළඹට ගෙන්වා ගෙන බටලන්දට ගත්තේ සැප ආහාර දී සුවපත් කරන්නට නොව වද දී මරා දමන්නටය.එදා වැසිකිළි යන්නට, ඡන්දය දෙන්නට රැකියාවට යන්නට, කුලී වැඩක් කරන්නට කිසිම නිදහසක් තිබුණේ නැත. එවිට ඔය කුමාර් රූපසිංහලා කට ඇරියේ නැත. ජිමී කාටර්ලාට ඩෙස්මන්ඩ් ටූටූලාට පෙත්සම් ගැහුවේ නැත. තමන් උපන් බිමට සතුරුකම් කරන එකාට අවශ්‍ය වන්නේ රටක් දිනවන්නට නොව ඩොලර් පොදි බැඳගෙන සැප විඳින්නටය. එහෙත් ඔය සැප තාවකාලිකය. දිරවන්නේ නැත. රටකට එරෙහි වන ශී‍්‍ර ලාංකිකයා මොන තරම් පින්ගුත්තරයෙක්ද? ජාතියක් ජම්මයක් පැවැත්මක් නැති කාලකණ්ණි සිටින තාක්කල් කෙසේ නම් රටට යහපතක් වන්න ද?මේ සියලු බාධක මැද්දේ ශී‍්‍ර ලංකාවට රටවල් 101 ක් ඡන්දය දී තිබේ. එයින් අදහස් කරන්නේ සාමාජික රටවල් බහුතරයක් ශී‍්‍ර ලංකාවට සිටින බවයි. ඒ නිසා ඩොලර් කානුවල දඟලන කුමාර් රූපසිංහලා ඕනෑවට වඩා දැඟලුවොත් සිදුවන දේ පරණ ජනකතාවකින් සිහිපත් කළ හැකිය.කොලුවෙක් පාර අයිනේ කජු ගසක් උඩ කෝටුවකින් කජු කඩමින් සිටියේය. කජු ගස යටින් තොප්පියක් දමාගත් මුස්ලිම් ජාතිකයෙක් ගියේය. විහිළුවක් කරන්නට සිතා ගත් කොලුවා කජු කඩන කෝටුවෙන් අර මිනිසාගේ තොප්පියට තද පහරක් ගැසුවේය. මිනිසාට රිදුණේය. එහෙත් කොලුවාට දඬුවමක් දුන්නොත් තත්ත්වය නරක අතට හැරෙන නිසා "හරි ෂෝක් වැඩේ. මෙන්න පොඩි තෑග්ගක්" කියු මිනිසා කෝට් සාක්කුවට අත යවා සත පහේ කාසියක් කොලුවාට තෑගි කළේය.කොලුවා සිතුවේ ඔළුවට කෝටුවෙන් ගැසීම තෑගි ලැබෙන වැඩක් කියාය. කජු ගස යටින් යන්නට රා බී මත්වූ හැඩිදැඩි තරුණයෙක් ආවේය. කොලුවා තෑගි ගන්නට කෝටුවෙන් පහරක් ඔළුවට ගැසුවේය. තරුණයාට යකා නැග්ගේය. කොලුවාට මුත‍්‍රා යනතුරු තැලුවේය. කුමාර් රූපසිංහලාටද වන්නේ ඔය දේමය.කෘතහස්ත සාගල සමඟ ජර්මන් යයිවිපක්ෂනායකතුමා මිනිසුන් සකී‍්‍රය කරන්නෙක් නොවේ. අකී‍්‍රය කරන්නෙකි. වඩාත් තේරෙන භාෂාවෙන් කියන්නේ නම් ඔහු මිනිසුන් නන්නත්තාර කරයි. ඔහුගේ අනුග‍්‍රහයෙන් අනාථ වූ පිරිස අතර ප‍්‍රබල චරිත වෙයි. මංගල සමරවීර, ශ‍්‍රීපති සූරියාරච්චි, අනුර බණ්ඩාරනායක, විජේදාස රාජපක්ෂ, අනුර කුමාර දිසානායක, රාවුෆ් හකීම් එසේ අනාථ වූ අය අතර වෙති. ඒ ලැයිස්තුවට මාධ්‍ය මහාරාජා, ලසන්ත, සිංහ සහ චම්පිකා ද වෙති.මෙහිදී කෘතහස්තගෙන් තොණ්ඩමන් බේරුණේ අනූනවයයි දශම නවයෙනි. කෘතහස්ත විපක්ෂනායක කමටම කැපවූ නායකයෙකි. ජාතියේ පියා හැදූ එක්සත් ජාතික පක්ෂය අවුරුදු හැටකට පසුව නන්නත්තාර කළේද විපක්ෂ නායකයාය.මාධ්‍ය කොල්ලන් සමඟ දේශපාලනය කරනවාට වඩා ගඩොල් වැඩපොළක් දමා ගත්තා නම් පක්ෂයත් බේරී, ගඩොල් වැඩපොළත් බේරෙන බව පක්ෂයේ ජ්‍යෙෂ්ඨයෝ කියති. ඔහු පැරදුණේ 17 වන වතාවටය. තමා පැරදුණේ මාධ්‍ය නිසා බව ඔහු කියයි. විපක්ෂනායක කියන විදියට මාධ්‍ය ප‍්‍රබලය. එහෙත් මඩේ එරී සිටින අය කෙසේ නම් කෙළින් කරන්නද?නැඟෙනහිර පළාත් සභා මැතිවරණ පරාජය ගැන පක්ෂයෙන් විරෝධය මතුවෙද්දී විපක්ෂනායක, සාගල සමඟ ජර්මනියට ගියේය. මේ ගැන අකිලට මල පැන ඇතැයි කියති. ඒ ඔහු කැඳවාගෙන නොගිය බැවිනි. කෘතහස්ත ජර්මනියට ගියේ අපට ආදරේට නොවේ. මේ රටේ ඇඟලුම් අලෙවි කිරීමට තිබෙන බදු සහනයට කෙළවන්නටය. එසේ කෙළවා ඇඟලුම් ක්‍ෂේත‍්‍රයේ නියැලී සිටින ලක්ෂ 12කට ආසන්න පිරිසකට රැකියා නැතිකොට ආණ්ඩුවට පාඩමක් ඉගැන්වීමටය.එක්සත් ජාතික පක්ෂයේ සිහින කුමාරයා වන රවීද ලසන්තද මේ ගැන කෘතහස්තට උපදෙස් දී තිබේ.ජර්මනියට යෑමට පෙර කෘතහස්ත සහ සෙල් මලික් අතර ලොකු ආරාවුලක් හටගත් බවද කියති. මේ ආරවුල හටගෙන ඇත්තේ මලික් සහ තිස්ස අතරය. මහලේකම් තිස්සගෙන් මලික්ට කුණු බැණුම්ය. වැඩ බැරි බව කියමින් තිස්ස පක්ෂයෙන් එළවීම කෘතහස්තගේ කුමන්ත‍්‍රණයකි. සෙල් මලික් සූදානම් වන්නේ කෘතහස්ත එළවා සේනානායක පරම්පරාවට පක්ෂය භාරදීමටය. එනම් රුක්මන් සේනානායක නායකයා කිරීමය. විපක්ෂනායකයා බරවා කකුලක් බව රවී සහ මලික් ප‍්‍රසිද්ධියේම ප‍්‍රකාශ කරති.කෘතහස්ත ජර්මනියට යාමට පෙර මිරිස වෙබ් අඩවිය භාර පඩි උපුල් කැඳවීය.”මම ජර්මනියට ගිහින් එනකං ආණ්ඩුවට මඩගැසීම කරගෙන යන්නැ’යි කෘතහස්ත ප¼ඩි උපුල්ට උපදෙස් දුන්නේය.මේ අතර ‘ලංකාදීප’ චින්තක මිරිස වෙබ් අඩවියේ පන්සිය වැනි විශේෂාංගයට අලුත් මඩ සැලසුමක් ඉදිරිපත් කළේය. ඒ මහින්ද රාජපක්ෂට මඩ ගැසීමටය.”දැන් අපි බැසිල්ලට, ගෝඨාභයලට ගැහැව්වට මිනිස්සු පිළිගන්නේ නෑ. දැන් අපි ගහන්න ඕන රාජපක්ෂ පවුලේ දරුවන් තුන්දෙනාටයි.” චින්තක මහත් ආඩම්බරයෙන් ප‍්‍රකාශ කර සිටියේය. ඔහු මෙම ප‍්‍රකාශය කළේ මඩ ජයතුංගටය.මේ අතර කෘතහස්ත තවත් කොන්ත‍්‍රාත්තුවක් චින්තකට, මාක්ට, ලසන්තට සහ සමන්ට භාර දුන්නේය. ඔහු කීවේ එස්.බී.ගේ ජරමර අඩංගු ලිපි ගොනුවක් සකසා රජයේ එක්තරා උසස් තැනකට ලබාදෙන ලෙසටය. මෙම කාර්යයට ප¼ඩි උපුල්ගේ සහ සමන් අතාවුදගේ දායකත්වය ලැබුණි.පක්ෂයේ මහලේකම් පදවියට සාගල රත්නායක පත්කිරීමේ අවශ්‍යතාවක් කෘතහස්තට ඇත. තිස්ස ඉවත් කොට සාගල පත්කළොත් ප‍්‍රශ්නයක් ඇතිවේදැයි කෘතහස්ත මාධ්‍ය නඩයෙන් ප‍්‍රශ්න කෙළේය.”සාගල රත්නායකට කතා කරන්න බෑ. පක්ෂයට අවශ්‍ය හඬ නෑ” උපුල් කීවේය. දේශපාලන විචාරක උපුල් සහ කලවැදි චින්තක පත්තර රස්සාවට අමතරව තවත් ජොබ් එකක් කරති. එනම් එක්සත් ජාතික පක්ෂයට ආසන සංවිධායක තෝරන සම්මුඛ පරීක්ෂණ මණ්ඩලයේ සාමාජිකයන් ලෙස කි‍්‍රයා කිරීමයි. ඒ සඳහා ගතමනාවක්ද ගෙවයි. එය ගන්නේ සංවිධායකයාගෙනි. සංවිධායකයාගේ තොල් රතු නම් ගතමනාව අනවශ්‍යය. ප¼ඩි උපුල් බලන්නේ පල්ලියේ නිර්දේශය තිබේද යන්න පමණි.කෘතහස්ත ජර්මනියට යන ගමන් මැලේසියාවේද නතර විය. ඔහු ‘ඉරිදා ලංකාදීප’ පත‍්‍රය ගැන රංජිත් විජයවර්ධන මහතාට පැමිණිලි කෙළේය. තමන්ට ‘ඉරිදා ලංකාදීප’ ලිපි මඟින් කිසිම සහායක් නොලැබෙන බව කීවේය. ඔහු දොඹගහවත්තට බැන්නේය.රණතුංග නම් වූ අයකු යුද උන්මාදයෙන් පත්තරේ විනාශ කරන බවත් තමා නිර්දේශ කරන අයකු නියෝජ්‍ය කර්තෘ ලෙස පත්කළ යුතු බවත් කීවේය. යුද ගිනි දුමින්දට වහාම වගකීමක් භාර දෙන ලෙසත් තමන්ගේ තරම නොදන්නා රණතුංගගේ තටු කපා දමන ලෙසත් කෘතහස්ත මාමාගෙන් ඉල්ලා සිටියේය.මෙහි තවත් පුදුමයකි. ‘ලංකාදීප’ කර්තෘ සිරි රණසිංහ ගැන ප‍්‍රථම වතාවට හොඳ කීවේය.”එයා විතරයි පත්තරේ හොඳින් කරන්නේ” ඒ නිසා ‘ඉරිදා ලංකාදීප’ පත්තරේ කර්තෘකම ඔහුට දෙන්න’යි කෘතහස්ත දෙවන වරටත් ඉල්ලා සිටියේය. මෙම ඉල්ලීම පිටුපස සිටින්නේ කලවැදි චින්තක බවත් මේවා කරන්නේ සිරි රණසිංහගෙන් උසස්වීමක් ලබාගැනීමට බවත් මඩ ජයතුංග යුදගිනි දුමින්දට කීවේය.දොඹගහවත්ත ගැලපෙන්නේ එෆ්.එම්. නාලිකාවකට බව කෘතහස්ත කියයි. කෙසේ හෝ තමාගේ පුතා වන කැලණිය සංවිධායක රුවන්ගේ අනාගතය රඳ්‍ර පවතින්නේ කෘතහස්තගේ අත නිසා රංජිත් විජයවර්ධන ඉතා අමාරුවෙන් තීරණයක් ගත් බව සැළයි. ඒ අනුව ‘ඉරිදා ලංකාදීප’ කර්තෘ පදවිය සිරි රණසිංහ මහතාට පැවරීමට ඉඩ තිබේ. ‘රිවිර’ ‘ද නේෂන්’, ‘දිවයින’ කර්තෘවරුන්ට කටුව ගැසීම කෘතහස්තගේ ඊළඟ පියවරයි.ලලිත් අලහකෝන්, උපාලි තෙන්නකෝන් ඔහුගේ මුල්ම ඉලක්කය වී තිබේ. දැනට මෙම පුවත්පතේ හිමිකරුවන්ට බලපෑම් කරන බව කියති.මෙම කතා පිටුපස සමන් අතාවුද සිටී. මේ දිනවල ඔහු හඳුන්නෙත්ති දැරිය සමඟ භාරතයට ගොස් සිටී. ශ‍්‍රී ලංකාවට ආ පසු වැඩ පටන් ගනු ඇත. මේ අතර ආණ්ඩුවට මඩ ගැසීම නතර කරන ලෙසට චින්තකට පවුලෙන් අවසාන නිවේදනය නිකුත් කර තිබේ.ගිය සතියේ ‘මාණික්‍ය’ ‘ඩේලි මිරර්’ කර්තෘ ගැන ලියපු දේට ඇය දෝස්මුරයක් දමා ඇත. ඇය මාණික්‍යගේ කලිසම ගලවන්නට ජාත්‍යන්තරයේ පිහිට පතන බව කියා තිබේ. ‘මාණික්‍ය’ මේෂන් බාස්ලා ගැන පමණක් නොව කොන්දොස්තරලා ගැනද හොඳින් දන්නා බව සටහන් කළ යුතුය.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=ab0805252</link>
    <topic>තිස්සගේ උපන් දිනයට පළමු සුබ පැතුම ජනපතිගෙන් දෙවැන්න රනිල්ගෙන්</topic>
    <author>චන්දන බණ්ඩාර</author>
    <content>කජු කැඩූ කොලුවාගේ කතාවතිස්සගේ උපන් දිනයට පළමු සුබ පැතුම ජනපතිගෙන්..ජ.වි.පෙ. මහ සමුළුව 27 දානැඟෙනහිර පළාත් සභා මැතිවරණයට පසුව නැඟෙනහිර මහ ඇමැති පුටුව කාටද යන ගැටලුව නිසා රටේ දේශපාලන උණුසුම වැඩි වී තිබිණි. නමුත් ජනාධිපතිතුමා වඩාත්ම සාධාරණ ලෙස නැඟෙනහිර දෙමළ ජනතාවගේ විශ්වාසය දකුණේ ජනතාව කෙරෙහි ඇති වෙන පරිදි ශිවනේසන්තුරෙයි චන්ද්‍රකාන්තන් නැඟෙනහිර නව මහ ඇමැතිවරයා ලෙස පත් කෙළේය.ශිවනේසතුරෙයි චන්ද්‍රකාන්තන් මහ ඇමැති ලෙස පත් කරන්නට පෙර එම්. ඒ. එල්. එම්. හිස්බුල්ලා සමගද ජනාධිපතිතුමා සාකච්ඡා කෙළේය. ඒ අනුව ගිය සිකුරාදා සවස 2.07 ට යෙදුණු සුබ මොහොතට නව මහ ඇමැතිවරයා දිවුරුම් දෙන්නට නියමිත විය.එම්. ඒ. එල්. එම්. හිස්බුල්ලාද ඇමැතිවරයකු ලෙස එදින දිවුරුම් දීමට නියමිත විය. නමුත් එදින සවස්වරුව වෙන විට හිස්බුල්ලා නැඟෙනහිර ආණ්ඩුකාරවරයාට ලිපියක් යොමු කරමින් කීවේ තමා සමග තවත් මන්තී‍්‍රවරු දෙපළක් පළාත් සභාවේ ස්වාධීනව කටයුතු කරන බවය.මේ අතරතුර කවුරුත් අපේක්ෂා නොකළ පරිදි නව මහ ඇමැතිවරයා දිවුරුම් දීම ගිය සිකුරාදා සවස 4.30 තෙක් කල් ගියේය. ඒ මුස්ලිම් මන්තී‍්‍රවරුන්ට ආගමික කටයුතු සඳහා කළ ඉල්ලීමකට අනුවය.නව මහ ඇමැතිවරයා දිවුරුම් දීම කල් යාම නිසා රටේ වාසනාවට කොටි මරාගෙන මැරෙන බෝම්බකරුවකුගේ ඉලක්කයක් ද වැරැදී ගියේය. එහෙත් කොළඹ සම්බෝධි විහාරය අසළ සිදුවූ බෝම්බ පිපිරීමෙන් මිනිස් ජීවිත 11 ක් රටට අහිමි විය.නැගෙනහිර පළාත් සභාවේ සෞඛ්‍ය හා අධ්‍යාපන ඇමැති එම්. ඒ. එල්. එම්. හිස්බුල්ලාඇමැතිවරයෙකු ලෙස හිස්බුල්ලා දිවුරුම් නොදීම සමගම ඒ.එච්.එම්. ෆවුසි, රිෂාඩ් බදුර්දීන් ඇතුළු ඇමැතිවරු හිස්බුල්ලා නායකයා සමග සාකච්ඡා කළහ. ඒ නැඟෙනහිර පළාත් සභා ඇමැතිවරයකු ලෙස දිවුරුම් දෙන ලෙස ඉල්ලමිනි. නමුත් එදින හිස්බුල්ලා එම තීරණය වෙනස් කෙළේ නැත. කෙසේ වෙතත් ඇමැති කරු ජයසූරිය සහ රිෂාඩ් බදුර්දීන් ඇතුළු මුස්ලිම් පූජකවරු කළ ඉල්ලීමක් අනුව ගිය බ‍්‍රහස්පතින්දා උදෑසන 10.07 යෙදුණු සුබ මොහොතින් හිස්බුල්ලා නැඟෙනහිර පළාත් සභාවේ ඇමැතිවරයකු ලෙස දිවුරුම් දුන්නේය.ඒ සෞඛ්‍ය හා දේශීය වෛද්‍ය, යෞවන කටයුතු, වනිතා කටයුතු, අධ්‍යාපන, සමූපකාර හා ආහාර සැපැයුම් හා බෙදා හැරීමේ ඇමැතිවරයා වශයෙනි. හිස්බුල්ලා ඇමැතිවරයාට නැඟෙනහිර පළාත් සභාවේ අමාත්‍ය ධුර 10 ක් හිමි විය.නැඟෙනහිර මහ ඇමැති ලෙස පිල්ලෙයාන් දිවුරුම් දීමෙන් අනතුරුව එම්.එල්.ඒ.එම්. හිස්බුල්ලා බලාපොරොත්තු නොවූ පරිදි නව මහ ඇමැතිවරයාගෙන් දුරකථන ඇමැතුමක් ලැබිණි. “මන්තී‍්‍රතුමනි අපි තනතුරුවලට ගැටලු ඇති කර ගන්න ඕනැ නෑ. මම නැඟෙනහිර පළාතේ මුස්ලිම් පළාත්වල සංවර්ධන කටයුතුවලට ඔබතුමාට බාධා කරන්නේ නෑ. ජනාධිපතිතුමා කියන විදියට අවුරුදු 2 1/2න් මහ ඇමැතිකම බෙදා ගන්න වුණත් මම ලෑස්තියි.” නව මහ ඇමැතිවරයා හිස්බුල්ලාට කීවේය.හිස්බුල්ලා ඇමැතිවරයකු ලෙස දිවුරුම් දීමට පෙර ජනාධිපතිතුමා හිස්බුල්ලා ගෙන්වා ගෙන සාකච්ඡා කෙළේය. “ඔයාලා ප‍්‍රශ්න ඇතිකර ගන්න එපා. මුස්ලිම් ප‍්‍රදේශ සංවර්ධනය බාර දෙන්නේ ඔබතුමාට. අනික මම ඉදිරියේදී මහ ඇමැති සහ ඇමැතිවරු තුන්දෙනාම ගෙන්නලා වැඩ බෙදා දෙන්නම්. පළාත් සභා මන්තී‍්‍රවරුන්ටත් සංවර්ධන වැඩ පවරන්න.” ජනාධිපතිතුමා පැහැදිලි කෙළේය.ජ. වි. පෙ. නායක සෝමවංශ අමරසිංහනැඟෙනහිර මහ ඇමැතිවරයා දළදා මාළිගාවට යාම ගැන ජනාධිපතිතුමා එක්තරා අවස්ථාවකදී තම ප‍්‍රශංසාව පළ කෙළේය. “මහ ඇමැතිතුමා මල්වතු - අස්ගිරි නායක හාමුදුරුවන්ගේ දෙපා නමැද ආශිර්වාද ලබා ගන්න අවස්ථාව දැක්කාම මට පුදුම සතුටක් ඇති වුණා. ඒ සතුට නැඟෙනහිර පළාත් සභාව ආණ්ඩුව ජයග‍්‍රහණය කළ සතුටට වඩා සතුටක්” ජනාධිපතිතුමා පවසා තිබිණි.දවසකට කොළඹට අට ලක්ෂ තිස්පන්දාහක් එනවාගිය බදාදා කැබිනට් මණ්ඩලය සුපුරුදු පරිදි රැස්වීය. ඒ අරලියගහ මැදුරේදී ජනාධිපතිතුමාගේ ප‍්‍රධානත්වයෙනි. කැබිනට් මණ්ඩල රැස්වීම ආරම්භ කරමින් ජනාධිපතිතුමා අදහස් දක්වන්නට පටන් ගත්තේය. "ඉන්ධන මිල වේගයෙන් ඉහළ යනවා. ඩීසල් ලීටරයකින් රජයට රුපියල් 40 ක් පාඩුයි. භූමිතෙල් ලීටරයකින් රජයට රුපියල් 47 ක් පාඩුයි. ඉන්ධන මිල වැඩි කරන්න බැහැ." ජනාධිපතිතුමා කීවේ ඉන්ධන නිසා රටේ උද්ගතව තිබෙන ප‍්‍රශ්න ගැනය. "අපිට දැන් කරන්න තියෙන්නේ පුළුවන් තරම් තෙල් අඩුවෙන් පාවිච්චි කරලා තෙල් සම්පත ආරක්ෂා කර ගන්න එකයි. අපි රටේ ජනතාවට මුලින්ම ආදර්ශයක් වෙමු." ජනාධිපතිතුමා අවධාරණය කෙළේ මැති ඇමැතිවරු තෙල් අඩුවෙන් පාවිච්චි කිරීමේ වැදගත් කමය."ඉන්පසුව ජනාධිපතිතුමා කැබිනට් මණ්ඩලයට හෙළි කෙළේ පුවත්පත් කලාවේදියකුගෙන් ලැබුණු තොරතුරකි. එනම් රාජ්‍ය නිලධාරීන් රජයේ වාහන සහ තෙල් අනිසි ලෙස පාවිච්චි කිරීමේ තොරතුරක් ගැනය. "අද මට පත්තරේක කෙනෙක් කථා කළා. එයා පසුගිය දිනවල නිවාඩුවට නුවරඑළියට ගිහිං තියෙනවා. එයා දැකලා තියෙනවා රජයේ වාහන විශාල ප‍්‍රමාණයක් නුවරඑළියේ තියෙනවා. මේ වාහන රජයේ ප‍්‍රධාන නිලතල දරණ නිලධාරින්ගේ වාහන බවත් ඔහු කීවා. ඇත්තටම මේ වාහන රාජ්‍ය සම්පත්. ඒ වගේම ඒ වාහන සඳහා වැය වෙන ඉන්ධනත් රජයේ වියදම් බවට පත් වෙනවා. මේවා ගැන ඇමැතිවරු සොයා බලා සීමා කළ යුතු බවත් ඔහු කීවා" ජනාධිපතිතුමා මැති ඇමැතිවරුන්ට උපදෙස් දෙමින් කීවේ රාජ්‍ය නිලධාරින්ගේ කටයුතු දැඩි ලෙස අධීක්ෂණය කිරීමේ වැදගත්කමය.කැබිනට් මණ්ඩලය ආරම්භයේදීම ජනාධිපතිතුමා ඉන්ධන මිල සහ රජය ජනතාවට ලබා දෙන සහනාධාර පිළිබඳව දීර්ඝ ලෙස අදහස් දැක්වූයේය. කැබිනට් මණ්ඩලයද ජනාධිපතිතුමාගේ කථාවට බාධා කරන්නට ගියේ නැත. "දැන් පොහොර මිල වේගයෙන් ඉහළ යනවා.නමුත් අපිට රජයක් විදියට සහනාධාර කප්පාදු කිරීමේ තැනට යන්න බෑ. දැන් හැම සතියකම කැබිනට් මණ්ඩල රැස්වීමට පෙර අගමැතිතුමාගේ ප‍්‍රධානත්වයෙන් ජීවන වියදම් කමිටුව රැස් වෙනවා. එතැනදී ප‍්‍රායෝගික ප‍්‍රශ්නවලට රජයට දිය හැකි සාධාරණම විසඳුම සොයා බලනවා." ජනාධිපතිතුමා අවධාරණය කෙළේය.එ. ජා. ප. මහ ලේකම් තිස්ස අත්තනායකජනාධිපතිතුමාගේ කථාව අවසන් වෙනවාත් සමගම වෙළෙඳ හා පාරිභෝගික කටයුතු ඇමැති බන්දුල ගුණවර්ධන තම අදහස් ඉදිරිපත් කෙළේය. ඇමැති බන්දුල කීවේ පරිප්පු මිල වැඩිවීම ගැනය. "අපි වැඩියෙන්ම තුර්කියෙන් පරිප්පු ගේන්නේ. හැබැයි දැන් තුර්කියේ පරිප්පු මිල වැඩි වෙලා. ලංකාවට පරිප්පු ගෙන්වලා පියලි කරලා ආයෙත් තුර්කියට පටවනවා. තුර්කියේ පරිප්පු මිල වැඩි නිසා මෙහෙම ගියොත් අපේ රටේ පරිප්පු මිල අසාමාන්‍ය විදියට ඉහළ යාවි. ඒ නිසා පරිප්පු ලංකාවෙන් අපනයනය කිරීම නතර කරන්න ඕන." ඇමැති බන්දුල ගුණවර්ධන පරිප්පු මිල ඉහළ යාම වළක්වා ගැනීමට ගත යුතු පියවරක් යෝජනා කළේය.ඒ සමඟම ජනාධිපතිතුමා නිලධාරින්ට කීවේ ආනයන අපනයන පාලක දුරකථනයට සම්බන්ධ කැර දෙන ලෙසය. "ලංකාවෙන් පරිප්පු අපනයනය කිරීම වහාම නතර කරන්න" ජනාධිපතිතුමා උපදෙස් දුන්නේය.ඉන්පසුව කැබිනට් මණ්ඩලයට අදහස් දැක්වූයේ ජනමාධ්‍ය හා තොරතුරු ඇමැති අනුර පි‍්‍රයදර්ශන යාපා ඇමැතිවරයායි. "ලෝකයේ හැම රටකම මේ කාලයේදී බඩු මිල අහස උසට ඉහළ ගිහින් තිබෙනවා. මම නිතරම අන්තර්ජාලය සහ ජගත් මාධ්‍ය සමග ගනුදෙනු කරනවා. ඒ නිසා මම ඒ ගැන හොඳින්ම දන්නවා. බඩු මිල වැඩි වෙනකොට සමහර රටවල ජනපි‍්‍රය නොවන තීන්දු අරගෙන මිල පාලනය කරලා තියෙනවා. ඒ වගේම අපේ රජයටත් ඉදිරියේදි බඩුමිල අඩු කිරීමට ජනපි‍්‍රය නොවන තීන්දු ගන්න වේවි." අනුර යාපා ඇමැතිවරයා කීවේය.මේ අතර ජනාධිපතිතුමා කීවේ ආණ්ඩුවේ උපකාර ඇතිව උතුරට ගොස් බොරු වාර්තා ලියන සමහර අන්තවාදීන් ගැනය. "සමහරු කිලිනොච්චි ගිහිං ඇවිත් ආණ්ඩුවට විරුද්ධව වාර්තා ලියනවා. එයාලාට කිලිනොච්චි යන්න ගුවන්යානාවලට ඉන්ධන දෙන්නෙත් ආණ්ඩුවමයි. හැබැයි සහන මිලට කූපන් එකක් දෙනවටත් මෙයාලා විරුද්ධයි." ජනාධිපතිතුමා කීවේ සිනාසෙමිනි.නැවත වරක් ඇමැති බන්දුල ගුණවර්ධන කැබිනට් මණ්ඩලයට කරුණු ඉදිරිපත් කෙළේය. ඇමැති බන්දුල අනතුරු හඟවා සිටියේ ඉදිරියේදී ඉහළ යන තෙල් මිල ගැනය. "ඉදිරියේදී තෙල් ලීටරය රුපියල් 200 වේවි. දැන් අපි කිරිපිටි රුපියල් 240 ට දෙනවා. අපි රුපියල් 240 ට දෙනකොට අනෙක් සමාගම් මිල අඩු කළා. ඒ විතරක් නෙවෙයි කූපන් පුරවලා නිකනුත් දෙනවා. කිරිපිටි රුපියල් 240 ට දෙනකොට අනෙක් සමාගම් රුපියල් සියයකින් කිරිපිටි මිල අඩු කළා. එයාලා වැඩිපුර රුපියල් සියයක් තියාගෙන තමයි මෙච්චර කාලයක් විකුණලා තියෙන්නේ" ඇමැති බන්දුල ගුණවර්ධන කීවේය.ඊළඟට කැබිනට් මණ්ඩලයට අදහස් දැක්වූයේ ඇමැති ආචාර්ය සරත් අමුණුගමය. "සෑම ආයතනයක් වෙනුවෙන්ම මේ වසරට රජය වෙන්කැර ඇති පුනරාවර්තන වියදමෙන් සියයට 10 ක් කපා දමමු." ඇමැති අමුණුගම යෝජනා කළේය. ඇමැති අනුර පි‍්‍රයදර්ශන යාපා කැබිනට් මණ්ඩලයට කීවේ "දැන් අපි පුනරාවර්තන වියදම් කපලා තියෙන්නේ තවත් කපන්න දෙයක් නෑ" කියාය.මේ අදහස් සහ යෝජනා සියල්ල හොඳින් අසාගෙන සිටි ජනාධිපතිතුමා තම කැබිනට් මණ්ඩලයට තවත් උපදේශයක් ලබා දුන්නේය. "අපි හැමෝම රටේ ජනතාවට වග කියන්න ඕන. අපි රටට ඔප්පු කැර පෙන්වන්න ඕන සාධාරණව සහ දූෂණය නැති කැර වැඩ කරන බව. අපි හැම දෙයක්ම කි‍්‍රයාවෙන් රටට ඔප්පු කැර පෙන්විය යුතු බව මතක තියා ගත යුතුයි" ජනාධිපතිතුමා අවධාරණය කළේය.ඉන්පසුව කැබිනට් මණ්ඩලයට අදහස් ඉදිරිපත් කළේ ප‍්‍රවාහන ඇමැති ඩලස් අලහප්පෙරුමයි. ඒ ප‍්‍රවාහන අමාත්‍යාංශය මොරටුව විශ්වවිද්‍යාලය සමග එක්ව කල සමීක්ෂණ වාර්තාවක තොරතුරුය. "සර් අපි කරපු සමීක්ෂණයෙන් හෙළි වුණා දවසකට කොළඹ නගරයට අටලක්ෂ තිස්පන්දහසක ජනතාවක් එනවා. එයින් සියයට දහයක්ම කොළඹ නගරයට එන්නේ දුම්රියෙන්. ඉතිරි සියයට හැට පහක්ම කොළඹට එන්නේ බස් එකෙන්.ඒ සඳහා බස් එකොළොස්දාහක් විතර කොළඹට ධාවනය කෙරෙනවා. දිනකට මෝටර් රථ එක්ලක්ෂ හැත්තෑපන්දහසක් කොළඹට එනවා." ප‍්‍රවාහන ඇමැතිවරයා මේ තොරතුරු ගෙන හැර දක්වන විට අනෙක් ඇමැතිවරු ඉතා සාවදානව සමීක්ෂණ වාර්තාවේ තොරතුරුවලට අවධානය යොමු කෙළේය."කලර් ලයිට්ස් ලඟ වාහන නවත්වාගෙන ඉන්න කාලේදී පිච්චෙන තෙල් ප‍්‍රමාණය ඇහුවාම කියන්න කණගාටුයි. වසරකට තෙල් ලීටර බිලියන පහළොවක් පමණ නිකරුණේ විනාශ වෙනවා. මේ තෙල් ප‍්‍රමාණය ඉතිරි කැර ගැනීමට අවශ්‍ය කටයුතු ආරම්භ කරන්න ඕනැ" ඇමැති ඩලස් අලහප්පෙරුම යෝජනා කෙළේය.යුද්ධයෙන් තොර රටක් ගැන කියන්න රනිල් ජර්මනියට යයිගිය සතියේ සෙනසුරාදා එ.ජා.ප නායක රනිල් වික‍්‍රමසිංහ මහනුවර බලා පිටත්ව ගියේය. මහනුවරට ගිය එ.ජා.ප නායකයා එදින වැඩි වේලාවක් ගත කෙළේ මහනුවර මහවැලි රිච් හෝටලයේය. එ.ජා.ප මහලේකම් තිස්ස අත්තනායක ගිය සිකුරාදා රාතී‍්‍ර දොළහ පසුවී මිනිත්තු කීපයකින් මහනුවර සි නිවෙසට ළඟා වූයේය.සෙනසුරාදා උදේ පාන්දරම තිස්ස අත්තනායකගේ නිවෙසේ දුරකථනය කිහිප වරක්ම නාද විය. මහන්සිය නිසා තිස්ස අත්තනායක දුරකථන ඇමැතුමට පිළිතුරු දෙන්නට ගියේ නැත. දුරකථනය නොනවත්වාම නාද වීම නිසා නිදිමතේම තිස්ස අත්තනායක මන්තී‍්‍රවරයා දුරකථනය අතට ගත්තේය.ඇමතුම ලබාදී තිබුණේ ජනාධිපතිතුමා විසිනි. එදිනට එ.ජා.ප මහලේකම් තිස්ස අත්තනායකගේ 47 වන උපන්දිනය යෙදී තිබිණි. "සුබ උපන්දිනයක් වේවා මහ ලේකම්තුමනි" ජනාධිපතිතුමා සුබ පැතුවේය."මගෙන් උදව්වක් අවශ්‍ය වුණොත් ඕනම වෙලාවක කථා කරන්න. ඔබතුමා පක්ෂයේ වැඩවලට හැම තැන යනවානේ. ඒ වගේම මාව හොඳට විවේචනය කරනවා නේද?" ජනාධිපතිතුමා සිනහවෙමින් ඉතාම සුහදශීලී ලෙස එ.ජා.ප මහලේකම් වරයාගෙන් ඇසුවේය. "නෑ ජනාධිපතිතුමනි. මම පක්ෂයේ නිලතල අරගෙන වැඩ කරන්නේ. එතකොට මට ආණ්ඩුව ආරක්ෂා කරන විදියේ ප‍්‍රකාශ කරන්න බැහැනේ. මටත් වගකීමක් තියෙනවානේ" තිස්ස අත්තනායක මන්තී‍්‍රවරයා ජනාධිපතිතුමාට කීවේය.ජනාධිපතිතුමා සහ එ.ජා.ප මහලේකම් තිස්ස අත්තනායක අතර දුරකථන සංවාදය මිනිත්තු දහයක් පමණ ඇදී ගියේය.එදින එ.ජා.ප මහලේකම්වරයාට ජනාධිපතිතුමා සුබ පැතුවාට පසුව එ.ජා.ප නායක රනිල් වික‍්‍රමසිංහ සුබ පැතුවේය. ඉන්පසුව එ.ජා.ප ප‍්‍රජාතන්ත‍්‍රවාදී කණ්ඩායමේ නායක ඇමැති කරු ජයසූරිය, පාර්ලිමේන්තු මන්තී‍්‍ර ජෝන් අමරතුංග, එ.ජා.ප මාධ්‍ය ප‍්‍රකාශක ගයන්ත කරුණාතිලක ඇතුළු එ.ජා.ප මන්තී‍්‍රවරු තිස්ස අත්තනායකට දුරකථනයෙන් සුබ පැතූහ.ගිය සතියේ එ.ජා.ප නව ආසන සංවිධායකයකු පත් කිරීම සිදුවිය. ඒ හක්මන ආසනය සඳහායි. ඉන්දික ජාතුංග හක්මන නව ආසන සංවිධායක ලෙස එ.ජා.ප නායකයා අතින් පත්වීමේ ලිපිය ලබා ගත්තේ සිරිකොත මන්දිරයේදීයි.මාවනැල්ල ශී‍්‍ර නිරෝධාරාම විහාරස්ථානයේ සමාධි බුදු පිළිම වහන්සේ ඉදිකිරීම සඳහා මුල්ගල තැබීමේ උත්සවය ගිය සතියේ පැවැත්විණි. ඊට සබරගමුව පළාත් ප‍්‍රධාන ඇමැති මහීපාල හේරත් එ.ජා.ප පාර්ලිමේන්තු මන්තී‍්‍ර කබීර් හෂීම් සහ එ.ජා.ප මහ ලේකම් තිස්ස අත්තනායක සහභාගී වූහ. මැති ඇමැතිවරු සුහද ලෙස ආගිය තොරතුරු කථා කරන්නට ද අමතක නොකළහ.ගිය සඳුදා වෙසක් දිනයේ එ.ජා.ප නායක රනිල් වික‍්‍රමසිංහ කොළඹ ගංගාරාම විහාරස්ථානයට සහ වාලුකාරාම විහාරස්ථානයට ගොස් ආගමික වතාවත් ඉටු කෙළේය. එදිනම රාති‍්‍රයේ එ.ජා.ප නායකයා ජර්මනිය බලා පිටත්ව ගියේය. මේ සංචාරයට එ.ජා.ප මාතර දිසා මන්තී‍්‍ර සාගල රත්නායක ද එක් විය.රනිල් වික‍්‍රමසිංහ නායකයාගේ ජර්මන් සංචාරයේ අරමුණ ජර්මන් ෆෙඩ්රික් නියුමන් පදනමේ 50 වෙනි සංවත්සර දේශනය පැවැත්වීමයි. එම සංවත්සර සමුළුව ජර්මනියේ බර්ලින් නුවරදී පැවැත්වීමට නියමිත විය. සමුළුවේ මෙවර තේමාව වූයේ "යුද්ධයෙන් තොර නිදහස් ලොවක් සඳහා වූ උපාය මාර්ග" යන්නයි.ගිය අඟහරුවාදා රාති‍්‍රයේ එ.ජා.ප නායක රනිල් ජර්මනියේ සිට හදිසියේම එ.ජා.ප මහලේකම් තිස්සට කථා කෙළේය. "තිස්ස අයි.ටී.එන් සහ ජාතික රූපවාහිනියේ ප‍්‍රවෘත්ති නැවතත් බලන්න. මගේ ජර්මන් සංචාරය ගැන ආණ්ඩුව වැරැදි ප‍්‍රචාර ගෙන යනවා" එ.ජා.ප නායකයා තිස්ස අත්තනායකට කීවේය. අදාළ ප‍්‍රවෘත්ති විකාශයන් නැවතත් බලා රජය ගෙන යන වැරැදි ප‍්‍රචාරයන්ට පිළිතුරු සපයන ලෙස ද එ.ජා.ප නායකයා තිස්ස අත්තනායකට උපදෙස් දුන්නේය.ජාතික නිදහස් පෙරමුණ ජවිපෙට අභියෝගයක් වෙයිමෙරට දේශපාලන පොර පිටියට නවතම සාමාජිකයා ලෙස එක්වූ ජාතික නිදහස් පෙරමුණ ජනතා විමුක්ති පෙරමුණට අභියෝගයක් වනු ඇතැයි දේශපාලන විචාරකයන්ගේ මතය වූ බව අපි මේ තීරයෙන් හෙළි කළෙමු. ජනතා විමුක්ති පෙරමුණෙන් නෙරපා හරිනු ලැබූ හිටපු ප‍්‍රචාරක ලේකම් සහ හිටපු ජ.වි.පෙ. පාර්ලිමේන්තු කණ්ඩායම් නායක විමල් වීරවංශගේ නව දේශපාලන පක්ෂය මේ වන විට ක‍්‍රම ක‍්‍රමයෙන් රටේ ශක්තිමත් වන බව දේශපාලන ආරංචි මාර්ගවලින් හෙළි වෙයි.තවත් ජ.වි.පෙ. අභ්‍යන්තර ආරංචි මාර්ගයකින් කියැවුණේ ජ.වි.පෙ. තවත් මන්තී‍්‍රවරු කීප දෙනකු ජාතික නිදහස් පෙරමුණට එක්වීමට සූදානමින් සිටින බවය. මේ තත්ත්වය මත ජ.වි.පෙ. තවත් කොටසකට කැඩීයාමේ අවදානමක් පවතින බවද දේශපාලන ආරංචි මාර්ග වලින් කියැවිණි.මේ අතරතුර ජනතා විමුක්ති පෙරමුණට ගිය සතියේ අසුභදායී ආරංචියක් ලැබුණි. එනම් ජපානයේ ජනතා විමුක්ති පෙරමුණේ කමිටුව නිකුත් කළ මාධ්‍ය නිවේදනයයි. ඉන් පැවැසුණේ ජපානයේ ජ.වි.පෙ. කමිටුව විමල් වීරවංශ මන්තී‍්‍රවරයාගේ ජාතික නිදහස් පෙරමුණට සහාය දැක්වීමේ ප‍්‍රවෘත්තියයි. මෙතෙක් ජපානයෙන් ජ.වි.පෙ.ට ලැබුණු මූල්‍යාධාර මින්පසු ජාතික නිදහස් පෙරමුණට හිමිවෙන බවද එම නිවේදනයෙන් කියැවිණි.පසුගිය කාලයේ ජ.වි.පෙ. නායක සෝමවංශ අමරසිංහ සහ පාර්ලිමේන්තු මන්තී‍්‍ර විජිත හේරත් මාධ්‍යවේදීන්ට සහ මාධ්‍ය ආයතනවලට උපදෙස් දෙන්නට පටන් ගත්තේය. එනම් ජ.වි.පෙ. දෙකඩ කිරීමට මෙරට ඇතැම් මාධ්‍ය කටයුතු කරන බව පවසමිනි. ජ.වි.පෙ. අභ්‍යන්තර ගැටුම් නැති බවද ජ.වි.පෙ. නායකයා කියා තිබිණි. කෙසේ වතත් දේශපාලන ආරංචි මාර්ගවලට අනුව ජ.වි.පෙ. තවත් ගැටුමක් දැන් ආරම්භ වී ඇති බව ගිය සතියේ දී ජ.වි.පෙ. අභ්‍යන්තර ආරංචි මාර්ගයකින්ම හෙළි විය.ජාතික නිදහස් පෙරමුණේ මධ්‍යම කාරක සභාව ගිය සතියේදී කොළඹ දී රැස්විණි. මෙවර මධ්‍යම කාරක සභාවේ සාකච්ඡාවට ලක්වූයේ ජාතික නිදහස් පෙරමුණේ දිස්ති‍්‍රක් සංවිධායකයන් පත්කිරීම ගැනය. ඉතා දීර්ඝ සාකච්ඡාවලින් පසුව දිස්ති‍්‍රක්ක 18ක් සඳහා දිස්ති‍්‍රක් සංවිධායකයන් පත්කිරීම ඒ අනුව ගිය සතියේදී සිදුවිය.ජනතා විමුක්ති පෙරමුණේ විදේශීය කමිටු රැසක් මේ වනවිට විමල් වීරවංශ මන්තී‍්‍රවරයාගේ ජාතික නිදහස් පෙරමුණට සහාය දැක්වීමට ඉදිරිපත් වෙමින් සිටී. ජපානය, ජර්මනිය, ඉතාලිය, ප‍්‍රංසය, ඕස්ටේ‍්‍රලියාව, දකුණු කොරියාව සහ මැදපෙරදිග රටවල් කීපයකම තිබූ ජ.වි.පෙ. කමිටු මුළුමනින්ම ඉදිරියේදී ජාතික නිදහස් පෙරමුණ සමඟ එකතුවීමට නියමිත බව වාර්තා වෙයි. එහි ආරම්භයක් වශයෙන් ජපානයේ ජ.වි.පෙ. කමිටුව ජාතික නිදහස් පෙරමුණට සහාය දක්වන බව නිල වශයෙන් ගිය සතියේ ප‍්‍රකාශ කෙළේය.ශ‍්‍රී ලංකාව කොන් කරන ජගත් මෙහෙයුමක්ගිය සතියේදී ජාතික හෙළ උරුමයේ උත්තරීතර මණ්ඩලයත් මධ්‍යම කාරක සභාවත් කැඳවා තිබුණේ ඒකාබද්ධ සභාවක් ලෙසය. ඒ ජාතික හෙළ උරුමයේ නායක එල්ලාවල මේධානන්ද හිමියන්ගේ ප‍්‍රධානත්වයෙනි. මෙවර උත්තරීතර මණ්ඩලය සහ මධ්‍යම කාරක සභාව ඒකාබද්ධව කැඳවා තිබුණේ මේ මස 31 වැනිදා පැවැත්වෙන පක්ෂ මහා සමුළුවේ වැඩකටයුතු ගැන සාකච්ඡා කිරීමටය.ඒකාබද්ධ සභාවේ මුලින්ම සාකච්ඡාවට ලක්වූයේ මෙවර පැවැත්වෙන හෙළ උරුමයේ මහා සමුළුවේ න්‍යාය පත‍්‍රය සැකැසීම ගැනය. එම කටයුත්ත උදය ගම්මන්පිලට පැවැරීමට අවසානයේදී සභාව තීරණය කෙළේය. ඉන් අනතුරුව හෙළ උරුමයේ ඒකාබද්ධ සභාවේදී සාකච්ඡාවට ගැනුණේ නැඟෙනහිර පළාත් සභා මැතිවරණයට පසුව ඇතිවී තිබෙන දේශපාලන තත්ත්වයන් ගැනය.”හාමුදුරුවනේ බොහෝ වගකිවයුතු පිරිස් පළාත් සභාවලට පවරන පොලිස් බලතල ගැන කිසිම සොයා බැලීමක් නැතිව කථා කරනවා. දැන් මේවා ගැන කථා කරලා නැති ප‍්‍රශ්න ඇති කරනවා. උතුරේ කි‍්‍රයාන්විතයක් යද්දී මේවා දෙන්න කතාකරන එක වැරැදියි. වැඩේ ඉවර වුණාට පස්සේ ඕන දෙයක් ගැන කතා කරන්න පුළුවන්. නිකං පැනලා දෙන්න ගිහින් දේශපාලන නායකයෝ නැඟෙනහිර මහ ඇමැතිතුමාත් නරක් කරනවා. කොහොම වුණත් අපි අවධානයෙන් ඉමු.” ඇමැති පාඨලී චම්පික රණවක අවධාරණය කෙළේය.මේ සභාවට ජාතික හෙළ උරුමයේ විදේශ ලේකම් නරේන්ද්‍ර ගුණතිලක ශ‍්‍රී ලංකාවට එරෙහි මෙහෙයුමක් ගැන කරුණු හෙළි කෙළේය. එනම් බටහිර රටවල් කිහිපයක් එකතු වී මානව හිමිකම්වලට මුවා වී ශ‍්‍රී ලංකාව කොන්කිරීමේ මෙහෙයුම ගැනය. “ජිමී කාටර් සහ බිෂොප් ටුටූ පියතුමා මේ මෙහෙයුමට නායකත්වය දෙනවා. එක්සත් ජාතීන්ගේ මානව හිමිකම් කවුන්සලය හරහා මේ මෙහෙයුම දියත් කරන්න සූදානමක් තිබෙනවා” නරේන්ද්‍ර ගුණතිලක කීවේය.ගෙවී ගිය සතියේදී ඇමැති කරු ජයසූරිය හිස්බුල්ලා සමඟ අවස්ථා කීපයකදීම සාකච්ඡා කෙළේය. ඒ නැඟෙනහිර පළාත් සභාවේ ඇමැතිධූර බාර ගන්නා ලෙස ඉල්ලීම් කරමිනි. ඇමැති කරු ජයසූරිය සමග මේ සාකච්ඡා සඳහා ඇමැති රිෂාඩ් බදුර්දීන්ද එක්වූයේය. අවසානයේදී ඇමැති කරු ජයසූරිය ඇතුළු පිරිසගේ උත්සාහය සාර්ථක විය.ගිය සතියේදී ඇමැති කරු ජයසූරිය විදේශ තානාපතිවරු කිහිප දෙනකු සමග සාකච්ඡා කෙළේය. ඒ රටේ වත්මන් දේශපාලන තත්ත්වය ගැනය. රජය උතුරු පළාතේ කොටි ත‍්‍රස්තවාදීන් පරාජය කිරීමේ මෙහෙයුම් පිළිබඳව සහ මෙරට මානව හිමිකම් කඩ වෙන බවට ඇතැම් රාජ්‍ය නොවන සංවිධාන ගෙන යන ව්‍යාජ ප‍්‍රචාර පිළිබඳවද ඇමැතිවරයා තානාපතිවරුන්ට පැහැදිලි කෙළේය.ඉහළ යන තෙල් මිල ගැන ඉහළම අවධානයගිය සතියේ දී ජනාධිපතිතුමා රටේ සියලුම ආයතනවල ප‍්‍රධාන වෘත්තීය සමිති නායකයන් අරලියගහ මැදුරට කැඳවූයේය. ඒ වේගයෙන් ඉහළ යන තෙල් මිල නිසා රටේ ඇති වී තිබෙන ප‍්‍රශ්න සාකච්ඡා කිරීමටය.මේ අවස්ථාවට ප‍්‍රවාහන ඇමැති ඩලස් අලහප්පෙරුම, රාජ්‍ය ආදායම් හා නියෝජ්‍ය මුදල් ඇමැති රංජිත් සියඹලාපිටිය, බස්නාහිර ආණ්ඩුකාර අලවි මව්ලානා රාජ්‍ය පරිපාලන ඇමැති කරු ජයසූරිය, කම්කරු ඇමැති අතාවුද සෙනෙවිරත්න, ජනාධිපති ලේකම් ලලිත් වීරතුංග ඇතුළු පිරිසක් සහභාගි වූහ.මේ අවස්ථාවේදී වෘත්තීය සමිති නායකයෝ ජනාධිපතිතුමාට ප‍්‍රශංසාව පල කළහ. ඒ රටේ ඇති වෙන අර්බුදකාරී අවස්ථාවල තම වෘත්තීය සමිති සමග සාකච්ඡා කිරීමට ඉදිරිපත් වීම ගැනය. මේ අවස්ථාවේදී ජනාධිපතිතුමා පැවැසූයේ රටේ අඩු ආදායම්ලාභී පිරිස් සහ රටේ දරුවන්ගේ අධ්‍යාපන කටයුතු ගැන වැඩි අවධානයක් යොමු කිරීමේ වැදගත්කම ගැනය.ගිය සතියේ වෙසක් පෝය දිනයේ සිරස මාධ්‍ය ජාලයේ මාධ්‍යවේදියකුට කිරිබත්ගොඩදී පහරදීමක් සිදුවී තිබිණි. මේ ප‍්‍රහාරයට එම මාධ්‍ය ජාලය චෝදනා කෙළේ ඇමැති ආචාර්ය මර්වින් සිල්වාටය.නමුත් වාර්තා වන පරිදි පෞද්ගලික ආරවුලක් මත අදාල මාධ්‍යවේදියාට කිසියම් පිරිසක් පහර දී ඇති බව දැන ගන්නට තිබේ. මේ ගැන පැහැදිලි කිරීමක් කළ ඇමැති ආචාර්ය මර්වින් සිල්වා කියා තිබුණේ තම ආසනයේ සිදු වෙන සමහර සිදුවීම් සඳහා තමා සම්බන්ධ කර ගැනීම ද්වේෂ සහගත කි‍්‍රයාවක් බවය.මේ අතරතුර ඇමැති ආචාර්ය මර්වින් සිල්වා රජයේ තවත් ජ්‍යෙෂ්ඨ ඇමැතිවරයකුට අපූරු කතාවක් කියා තිබිණි. "ඇමැතිතුමා මම මේ දවස්වල පැරැණි පොත් කීපයක් කියවනවා. විශේෂයෙන්ම කැලණිය ගැන ලියවිලා තියෙන පොත්. අර මණි අක්ඛිත නා රජු මම කියලාත් දැන් හිතෙනවා. මොකද දැන් මම දුටුගැමුණු පරපුරේ නෙමෙයි කියලා හිතෙනවා.ඒ කාලේ ඔය නාග රජ්ජුරුවෝ බුදු හාමුදුරුවන්ට කැලණියට වඩින ලෙස ආරාධනා කළා. දැන් බලන්න මම කැලණිය ආසන සංවිධායක වුණේ ජනාධිපතිතුමාගෙන් ඉල්ලලා නෙවෙයිනේ. මට හිතෙනවා දෙවියෝ මා එතැනට තල්ලු කළා කියලා. මට ඉතින් ඔටුන්න විතරයිනේ අඩු. ඒ නිසා මම දුටුගැමුණු පරපුරේ නෙවෙයි කියලායි හිතෙන්නේ. ඇමැති ආචාර්ය මර්වින් සිල්වා අදාළ ඇමැතිවරයාට කියා තිබුණේ සිනහ වෙමිනි.ගිය සතියේදී ජනතා විමුක්ති පෙරමුණේ දේශපාලන මණ්ඩලය සුපුරුදු පරිදි රැස් විණි. ඒ පැලවත්ත ජ. වි. පෙ. ප‍්‍රධාන කාර්යාලයේදී ජ. වි. පෙ. නායක සෝමවංශ අමරසිංහගේ ප‍්‍රධානත්වයෙනි.මෙවර ජ. වි. පෙ. දේශපාලන මණ්ඩලයේ වැඩි අවධානය යොමු වූයේ පක්ෂයේ මහා සම්මේලනය ගැනය. එය මේ මස 27 දා සුගතදාස ගෘහස්ථ කී‍්‍රඩාංගණයේදී පැවැත්වීමට නියමිතය. මෙවර එහි තේමාව පැහැදිලි කෙළේ පක්ෂ නායක සෝමවංශ අමරසිංහය. 'මව්බිම දිනන්න පුළුල් ජන බලය ගොඩ නගමු." ජ. වි. පෙ. නායකයා තේමාව ගැන පැහැදිලි කළේය."ජාතික බලවේග හුදෙකලා කිරීම අද අධිරාජ්‍යවාදීන්ගේ අවශ්‍යතාව වෙලා තියෙනවා. ඒ නිසා දැන් කුමන්ත‍්‍රණය තිබෙන්නේ ජාතික බලවේග සහ පන්ති ව්‍යාපාරය බිඳවීමටයි." ජ. වි. පෙ. නායකයා දේශපාලන මණ්ඩලය ආරම්භයේදීම අවධාරණය කළේය.ඊළඟට දේශපාලන මණ්ඩලයට අදහස් දැක්වූයේ විජිත හේරත් මන්තී‍්‍රවරයාය. "ලංකාවේ ජාතික බලවේග සැබෑ බලවේග විදියට ඉදිරියට ආවේ පන්ති ව්‍යාපාරයත් එක්ක බද්ධ වුණාට පස්සේ. ඒක දැන් සමහරුන්ට අමතක වෙලා." විජිත හේරත් මන්තී‍්‍රවරයා කීවේය.වෙසක් පෝය දිනට පසු දින ජ. වි. පෙ. නායක සෝම වංශ අමරසිංහ සහ පාර්ලිමේන්තු මන්තී‍්‍රවරුන් වන සුනිල් හඳුන්නෙත්ති සහ රාමලිංගම් චන්ද්‍රසේකරත් චීන තානාපති කාර්යාලයට ගොස් චීන තානාපතිවරයා හමු විය. "චීනයේ සිදුවී තිබෙන විපත ගැන අපි කනගාටු වෙනවා. අවශ්‍ය නම් චීනයේ සහන සේවා කටයුතුවලට වෛද්‍ය කණ්ඩායමත් සමග අපේ රතු තරුව සහන බලකාය ඩ්නයට එවන්නම්." ජ. වි. පෙ. නායකයා චීන තානාපතිවරයාට කීවේය. තානාපතිවරයා කීවේ චීන රජය සමග සාකච්ඡා කැර ඊට පිළිතුරක් ලබා දෙන බවයි.ගිය සතියේ දී ඕස්ටේ‍්‍රලියානු මහ කොමසාරිස්වරිය පැලවත්ත ජ. වි. පෙ. ප‍්‍රධාන කාර්යාලයට පැමිණියාය. ඇය ජ. වි. පෙ. නායකයා සමග දීර්ඝව සාකච්ඡා කළාය. ගිය සතියේදී ජ. වි. පෙ. නායකයා මියන්මාර තානාපතිවරයා මුණ ගැසීමද සුවිශේෂ සිද්ධියක් විය.චන්දන බණ්ඩාර</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=ab0805253</link>
    <topic>ජ.වි.පෙ. මහ සමුළුව 27 දා</topic>
    <author>සුමේධා නවරත්න</author>
    <content>කජු කැඩූ කොලුවාගේ කතාවතිස්සගේ උපන් දිනයට පළමු සුබ පැතුම ජනපතිගෙන්..ජ.වි.පෙ. මහ සමුළුව 27 දාසුමේධා නවරත්නජනතා විමුක්ති පෙරමුණේ පස් වන ජාතික මහා සම්මේලනය ලබන විසි හත් වෙනිදා සුගතදාස ගෘහස්ථ කී‍්‍රඩාංගනයේ දී පැවැත්වීමට නියමිතය.“මවුබිම දිනවන පුළුල් ජනබලය දිනවමු” නැමැති තේමාව යටතේ මෙවර සම්මේලනය පැවැත්වේ.නව මධ්‍යම කාරක සභාවක් එදින තෝරා පත්කර ගැනීමට නියමිත අතර එම මධ්‍යම කාරක සභාව විසින් දේශපාලන මණ්ඩලය හා ලේකම් මණ්ඩලය පසුව පත්කර ගනු ලැබීමට නියමිතය. ඒ අනුව ජ.වි.පෙ. නව ප‍්‍රචාරක ලේකම් තනතුර ඇතුළුව නව තනතුරු කීපයක් ම පත් කිරීමට නියමිතව ඇත.මීට විදේශ රටවල වාමාංශික පක්ෂ නියෝජිතයන් ද සහභාගි වෙන බව ජ.වි.පෙ. පාර්ලිමේන්තු මන්තී‍්‍ර ලාල් කාන්ත මහතා පැවසීය.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=af0805254</link>
    <topic>ජාති කුල මල භේද නැති කලා රසවින්දනය</topic>
    <author/>
    <content>ජාති කුල මල භේද නැති කලා රසවින්දනයමොරගහකන්ද ව්‍යාපෘතියේ මූලික අදියර...ජීවිතය සුන්දරයිඅධිපති දෙවියන්ට පූජාවක් අධි ආරක්‍ෂක කලාපයේ කංසා ජාවාරමක්ජාතික ප‍්‍රසංග කලා රඟහලේ ඉදිකිරීම් කටයුතු 23 වැනිදා ආරම්භ කරමින් මහින්ද රාජපක්ෂ ජනාධිපතිතුමා කළ කථාව ඇසුරිනිඅපි කලා සංස්කෘතික උරුමයන් රසවිඳින්න අවශ්‍ය පහසුකම් සපුරන සමාජයක් ගොඩනඟන්න ඕන. අපේ වේගවත් සංවර්ධන කටයුතු වාගෙම ත‍්‍රස්තවාදය තුරන් කිරීමේ සටනෙනුත් කරන්නේ මේ පහසුකම් අපේ රටට ලඟා කරගන්නා එකයි. ත‍්‍රස්තවාදීන් අපේ රටේ ආණ්ඩුව මොකක්ද කියන එක තීරණය කරන්න තරම් බලවත් වෙලා තිබුණු කාලයේ මේ රටේ ජනතාවගේ හැම නිදහසක්ම ඇහිරුවා. දේශපාලන, ආගමික උරුමය විතරක් නොවේ සංස්කෘතික උරුමයත් ත‍්‍රස්තවාදයෙන් ඇහිරුණා කියලා කිව්වොත් නිවැරැදියි.වෙනත් ජාතියකට අයත් ජනතාව දහස් ගණන් තමන්ගේ ප‍්‍රදේශ වලින් පළවා හරිනකොට භාෂාව ජාතිය සංස්කෘතිය දියුණු වෙන්න ඉඩක් නැහැ. ජාති වාදය යටතේ භාෂාවක්, ජාතියක් දියුණු කරන්න බෑ කියලයි මම විශ්වාස කරන්නේ. පෝෂණය කරන්නත් බෑ.ඒ නිසා අපේ රටේ ත‍්‍රස්තවාදය පරාජය කරනවා කියන්නේ ජාතිවාදය පිටු දකිනවා කියන එකටයි. ඒ සඳහා අපි පහුගිය වකවානුවේ ඉතාමත් සාර්ථක පියවර රාශියක් තැබුවා. අපි දැන් ජාති වාදයට එරෙහිව උඩුගම් බලා පිහිනමින් ඉන්නවා. අපේ රටත් සමාජයත් ඒ පිහිනීමට සූදානම් බවත් අපි මතක් කරනවා.ත‍්‍රස්තවාදය විතරක් පරාජය කරලා මදි. ජාතිවාදයත් අපි පරාජය කරන්න ඕනෙ.කලා රසවින්දනයට ජාති කුලමල භේදයක් නැහැ. අපේ බෞද්ධ ගීත වැඩිපුරම කීවේ මුස්ලිම් ජාතිකයෙක් මොහිදින් බෙග් මාස්ටර්. නොයෙක් ජාතිකයෝ අපේ භාෂාවෙන් කළ කලා නිර්මාණ ජාතිය බලන්නේ නැතිව රස විඳින්න පුරුදු වෙලා ඉන්නවා. මේ කලාවට සංවර්ධනයට ජාති කුල මල භේද නැහැ. අපේ සමාජයට වෙනත් ජාතීත් ඔවුන්ගේ සිතුම් පැතුම් ඉවසලා හොඳට පුරුදුයි. මේ රටේ අවුරුදු සිය ගණනක් තිස්සේ චීන ජාතිකයෝ ව්‍යාපාර කළා. කිසි ප‍්‍රශ්නයක් නැහැ. ඒ අය කියාවි අපේ රටේ ජාතිවාදයක් තියෙනවද නැද්ද කියලා.කලාව සංස්කෘතිකාංග දියුණු කරන්න අවශ්‍ය පරිසරය අපේ සංවර්ධනයෙන් ගොඩ නැඟෙන බව මම මුලදී කිව්වා. අපේ රටට කලාව රස විඳින්න පුළුවන් පහසුකම් අපි ඉක්මනින් ගොඩ නගන්න ඕනෑ. අපේ විශාල කලා උලෙළක්, ප‍්‍රසංගයක් පවත්වන්න ඕනෑ වුණහම තවමත් අපි යන්නේ බණ්ඩාරනායක සම්මන්ත‍්‍රණ ශාලාවටයි. නමුත් බණ්ඩාරනායක සම්මන්ත‍්‍රණ ශාලාව ප‍්‍රසාංගික කලා නිර්මාණ පෙන්වන්න හදපු ශාලාවක් නොවෙයි.කලාව පිළිබඳව ජාතියක් හැටියට හිතපු නැති නිසායි අපිට ඒ වාගේ ප‍්‍රසංග ශාලාවක් මෙතෙක් ගොඩ නඟන්න බැරි වුණේ. නමුත් අපි කලාවෙන් පොහොසත් ජාතියක්. ප‍්‍රසාංගික කලාවෙන් පොහොසත් ජාතියක්. ලෝකයේ වටිනාම පෙරහැරක් වන දළදා පෙරහැරත් එක පැත්තකින් ප‍්‍රසාංගික කලාවට අයිති සම්පතක්.උඩරට, පහතරට, සබරගමු නැටුමින්, දෙමළ ජාතිකයින්ගේ විවිධ නැටුම් වලින් අපේ ජන සමාජය පොහොසත් වෙලා තියෙනවා. එහෙම වුනත් ඒ නැටුම් ගැයුම් පෙන්වන්න සුදුසු රංග ශාලාවක් අපට නැහැ. අපි ඒවායින් පොහොසත් වෙන්න ඕනෑ. ඒවා නරඹලා සතුටු වෙන්න පුළුවන් සමාජයකුත් ගොඩ නඟන්න ඕනැ.මේවගේ ප‍්‍රසංග ශාලා ගොඩනගලා පහසුවෙන් නරඹන්න පුළුවන් අවස්ථාව ලබා දෙන්න ඕනේ. අපේ සංවර්ධන ක‍්‍රමයෙන් ඉවසිලිවන්ත සමාජයකුයි ගොඩනැඟෙන්නේ. තරගකාරී සමාජය වෙළෙඳ පරමාර්ථ කලාවට ඔරොත්තු දෙන්නේ නැහැ කියලා අපි විශ්වාස කරනවා.අපි අපේ රටේ ජනතාව වෙළෙඳ ආර්ථිකය පස්සෙන් දුවන්නේ නැහැ කියලයි මම විශ්වාස කරන්නේ. අපි අපේ රට, අපේ සම්පත් විකුණාගෙන කන්න අපේ දරුවන්ට පුරුදු කරන්නේ නැහැ. චීනය වගෙම දේශීය ආර්ථිකයක් මත පදනම්ව ඔලුව උස්සන්නයි අපි බලාපොරොත්තු වෙන්නේ. එහෙම දියුණු වෙන්න හදන සමාජයක් වෙළෙඳ පරමාර්ථ ඔස්සේ දුවන්නේ නැහැ.ඒක කලාවට කරන ලොකු සේවයක් කියලයි අපි විශ්වාස කරන්නේ. ඔබ දන්නවා ගම් වල පාරවල් වේගයෙන් සංවර්ධනය වෙනවා. ගම් වලට වේගයෙන් විදුලිය ලැබෙමින් පවතිනවා. ප‍්‍රවාහන පහසුකම් වේගයෙන් වැඩි දියුණු වෙලා තියෙනවා. සන්නිවේදන පහසුකම් වල වේගවත් සංවර්ධනයක් අපට දකින්න තියෙනවා.මේ සියල්ලම හොඳ කලා රසවින්දනයකට අත්‍යාවශ්‍ය කාරණා කියලයි මම විශ්වාස කරන්නේ. අපේ සංවර්ධනය ඇතුළේ තියෙන චින්තනයත්, භෞතික පැවැත්මත් දෙකම කලාවට හිතකරයි. ඒ නිසා මේ ඉදිකෙරෙන මහා රඟහලින් උපරිම ප‍්‍රයෝජන ගන්න පුළුවන් රටක් ගොඩනැඟෙමින් තියෙන බව අපි කියන්න ඕනේ. ඕනෑම ජාතියකට අයත් කලාකරුවෙකුට තමන්ගේ හදවතේ භාෂාවෙන් කථා කරන්න මේ ඉදිවෙන රඟහලේ දී හැකිවේවා! යි මම ප‍්‍රාර්ථනා කරනවා.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=af0805251</link>
    <topic>මොරගහකන්ද ව්‍යාපෘතියේ මූලික අදියර අවසන් වෙන්න ආසන්නයි</topic>
    <author>නිහාල් පී. අබේසිංහ,සේයාරූ - සුදම් ගුණසිංහ</author>
    <content>ජාති කුල මල භේද නැති කලා රසවින්දනයමොරගහකන්ද ව්‍යාපෘතියේ මූලික අදියර...ජීවිතය සුන්දරයිඅධිපති දෙවියන්ට පූජාවක් අධි ආරක්‍ෂක කලාපයේ කංසා ජාවාරමක්නිහාල් පී. අබේසිංහ,සේයාරූ - සුදම් ගුණසිංහඅද ලොවම වැඩි අවධානය යොමු වී ඇත්තේ ආහාර හිඟකම පිළිබඳව ය. වී හා බඩ ඉරිඟු වැනි ආහාර ද්‍රව්‍යවලින් ජීව ඉන්ධන සෑදීමේ නව ප‍්‍රවණතාව නිසා මෙලෙස ආහාර අර්බුදය උග‍්‍ර වෙමින් පවතී. මේ තත්ත්වය දිගටම තිබුණහොත් අප රටට ද පිටරටින් හාල් හා බඩ ඉරිඟු ගෙන්වීමේදී ඉදිරියේ දී විශාල විදේශ විනිමයක් වැය කිරීමට සිදු වෙනු ඇත.මෙයට එකම විකල්පය වන්නේ අපේ බත් පත අපේ රටේ ම වවා හදාගැනීමයි. එයට රටේ ජලයෙන් උපරිම ප‍්‍රයෝජන ගැනීම සිදු කළ යුතු විය. ඒ අනුව ‘මහින්ද චින්තනය’ යටතේ රට පුරා සුවිශාල මහා වාරි මාර්ග හා බහු කාර්ය ව්‍යාපෘති 10 ක් දැන් රජය කි‍්‍රයාවට නංවා ඇත.ඉන් විශාලතම බහුකාර්ය යෝජනා ක‍්‍රමය වන්නේ මොරගහකන්ද - කළුගඟ බහු කාර්ය ව්‍යාපෘතියයි. 1976 දී මුල් මහවැලි මහ සැලැස්මේ තෙවැනි ජලාශය ලෙසින් මෙය ඉදිකිරීමට සැලසුම් කර තිබුණත් විවිධ හේතූන් මත එය ඉදිවූයේ නැත. මෙම ජලාශය ඉදිකිරීමට මූලික අඩිතාලම වැටුණේ 1998 දී ඇමැති මෛති‍්‍රපාල සිරිසේන මහතා මහවැලි සංවර්ධන ඇමැති ලෙස පත්වීමෙන් පසුවය. ජර්මනියේ ලාමයාර් අන්තර්ජාතික උපදේශක සමාගම හා ශ‍්‍රී ලංකාවේ ඉංජිනේරු කාර්යයෙන් පිළිබඳ මධ්‍යම උපදේශක කාර්යාංශය එක්ව 2000 - 2004 කාලයේ කළ ශක්‍යතා අධ්‍යයනයක් අනුව 2007 ජනවාරි 27 වැනිදා මොරගහකන්ද ජලාශ ව්‍යාපෘතියට මුල් ගල තැබීය.ජනාධිපති මහින්ද රාජපක්ෂ මැතිතුමාගේ උපදෙස් පරිදි කෘෂි සංවර්ධන ගොවිජන සේවා හා මහවැලි ඇමැති මෛති‍්‍රපාල සිරිසේන මහතාගේ අධීක්ෂණය මත මහවැලි අධිකාරියේ අධ්‍යක්ෂ ජනරාල් ඉංජිනේරු අයිවන් ද සිල්වා මහතා මෙම ව්‍යාපෘතියේ සියලු වැඩ කටයුතු මෙහෙයවයි. වසර 7 ක දී නිම කිරීමට අපේක්ෂිත මේ නව ව්‍යාපෘතිය මගින් වසරකදී රටට ලැබීමට නියමිත ප‍්‍රතිලාභය රුපියල් කෝටි 500 කි.අලුත් ඉඩම් අක්කර ලක්ෂ 4 ක් යල මහ දෙකන්නයේ අස්වද්දන මෙම ව්‍යාපෘතියේ මුළු ඇස්තමේන්තු වියදම රුපියල් කෝටි 4400 කි.2007 ආරම්භ කෙරුණු මෙම ව්‍යාපෘතියේ ප‍්‍රථම අදියර දැන් සාර්ථකව කි‍්‍රයාත්මක වෙමින් පවතී. මොරගහකන්ද කළුගඟ බහු කාර්ය යෝජනා ක‍්‍රමයේ ව්‍යාපෘති අධ්‍යක්ෂ ආර්.බී. තෙන්නකෝන් මහතා පවසන පරිදි මෙම ව්‍යාපෘතියේ ප‍්‍රථම අදියරේ කටයුතුවලින් සියයට 75 ක් අවසන් වෙමින් පවතී.ව්‍යාපෘතියේ ප‍්‍රධාන අරමුණ ඇලහැර අමුණින් හා අංගමැඩිල්ලෙන් පහළට යන හා කළුගඟින් අඹන් ගඟට වාර්ෂිකව එකතු වන අක්කර අඩි 1437000 වූ ජල පරිමාවෙන් රට සරු කර ජාතික සංවර්ධනය සිදු කිරීමයි.ඒ සඳහා මොරගහකන්ද හා කළු ගඟ ජලාශ දෙකත් විදුලි බලාගාරයකුත් ඉදිවේ. මොරගහකන්ද ජලාශය හදන්නේ ඇලහැර පැරැණි අමුණට කිලෝමීටර් 2 ක් ඉස්මත්තේදී අඹන් ගඟ හරහා වේලි 3 ක් බැදීමෙනි. ඉන් ප‍්‍රධාන වේල්ල නාවුල ඇලහැර මාර්ගයේ 18 වන සැතපුම් කනුව අසල ඉදිවේ. ප‍්‍රධාන වේල්ල කොන්කී‍්‍රට් ය. එහි දිග මීටර් 463 කි. උස මීටර් 65 කි. පළල මීටර් 8 කි.මහින්ද රාජපක්ෂ ජනාධිපතිතුමා මොරගහකන්ද සමාරම්භක සමරු ඵලකය නිරාවරණය කළ අවස්ථාව. ඇමැති මෛති‍්‍රපාල සිරිසේන මහතා ද මෙහි සිටී.මොරගහකන්දේ අංක 1 සදැලිවේල්ල ඉදිවන්නේ ගල් පිරවූ වේල්ලක් ලෙස ය. එය උසින් මීටර් 42 කි. දිග මීටර් 361 ක් වන එහි පළල මීටර් 8 ක් වේ. අනෙක් සදැලි වේල්ල පස් පුරවා ඉදි කරනු ලැබේ. එහි දිග මීටර් 400 කි. උස මීටර් 21 ක් වන අතර පළල මීටර් 7 කි. මේ සියලු වේලි පද්ධතියේ උදව්වෙන් නිර්මාණය වන ජලාශය මොරගහකන්දේ සිට නාඋල දෙසට විහිදේ. වර්ග කිලෝමීටර් 29.8 ක් පුරා විහිදෙන එහි වපසරිය හෙක්ටයාර 3000 කි.අක්කර අඩි 463000 ක් පමණ ධාරිතාවක් යුත් මේ මොරගහකන්ද ජලාශය පරාක‍්‍රම සමුද්‍රය මෙන් 4 ගුණයකි. කලා වැව මෙන් 4 ගුණයටත් වැඩි වේ.අපේ බලශක්ති අර්බුදයට විසඳුම් දෙන මොරගහකන්ද ව්‍යාපෘතියේ විදුලි බලාගාරය මොරගහකන්ද ජලාශය අසලම ඉදිවේ. ඉන් මෙගා වොට් 21.6 ක විදුලි බලයක් ජාතික විදුලි පද්ධතියට එක් කෙරේ.කළුගඟ ජලාශය නිර්මාණය වන්නේ දුම්බර නකල්ස් කඳුවැටියෙන් ඇරඹෙන ක¼ළුගඟ හරහා වත්මන් පල්ලේගම නගරයට කි.මී. 4 ක් උතුරු දෙසින් වේලි 3 ක් ඉදි කිරීමෙන් ය. වර්ග කිලෝමීටර් 8.4 ක් පුරා පැතිරී යන ජලාශයේ ර¼ඳවා ගත හැකි ජල ප‍්‍රමාණය අක්කර අඩි 216000 කි. මෙයත් පරාක‍්‍රම සමුද්‍රය මෙන් දෙගුණයක් විශාල ය.කළුගඟ - පල්ලේගම ජලාශයට ජලය එකතු කර ගැනීමට කළුගඟ හරහා ඉදිකරන ප‍්‍රධාන වේල්ලේ උස මීටර් 67 කි. එහි දිග මීටර් 546 ක් වන අතර පළල මීටර් 8 කි. එය ගල් පිරවූ වේල්ලක් ලෙස ඉදිවේ. එහි සදැළි වේලි 1 ද ඉදිවන්නේ ගල් පිරවූ වේල්ලක් ලෙස ය. එහි මුදුණේ දිග මීටර් 238 කි. පළල මීටර් 8 කි. උස මීටර් 47 කි. කළුගඟ පල්ලේගම සදැළි වේලි අංක 2 පස් පිරවූ වේල්ලක් ලෙස ඉදිවේ. එහි දිග මීටර් 65 ක් වන අතර උස මීටර් 8 කි. පළල මීටර් 6 කි.මේ කළුගඟ ජලාශ ඉදිකිරීම් නිසා ඉලුක්කුඹුර - පල්ලේගම මාර්ගය, නාරංගමුව - හල්මිනිය - ගුරුවෙල මාර්ගය හා ගුරුවෙල පල්ලේගම මාර්ගය යන මාර්ගවල කිලෝමීටර් 10 ක් පමණ ජලයට යටවේ.මීට අමතරව මොරගහකන්ද ජලාශයට නාවුල ඇලහැර මාර්ගයේ කිලෝමීටර් 10 ක් පමණ ජලයට යටවෙනු ඇත.ව්‍යාපෘති අධ්‍යක්ෂ තෙන්නකෝන් මහතා පවසන පරිදි දැනට මොරගහකන්ද ජලාශයට සම්බන්ධ පස්වේල්ලේ වැඩ කටයුතු ආරම්භ කර ඇත. මීටර් 400 ක් දිග මේ වේල්ලේ අඩිතාලමට කොන්කී‍්‍රට් දැමීම ඉදිරි දිනවල දී සිද්ධ කරනවා. බුල්ඩෝසර් හා තවත් යන්ත‍්‍ර රැසක් මගින් දැන් මේ වේල්ලේ කටයුතු කරනවා. වාරිමාර්ග දෙපාර්තමේන්තුව ඊට ලබාදෙන සහාය වැදගත්. මෙහිදී ඉවත් කෙරූ දැව ගස් සියල්ලම දැව සංස්ථාව ඉවත් කරගන්නවා” අධ්‍යක්ෂවරයා පැවසීය.ඒ සමඟම ව්‍යාපෘතියේ ප‍්‍රධාන කාර්යාලය, නිලධාරි කාර්යාල, මෙහෙයුම් කාර්යාල, ගබඩා, නේවාසික ක¼ඳවුරු, නිලධාරි නව නිවාස 30 ක්, සේවක නිවාස, තත්ත්ව පාලන පර්යේෂණාගාරය, වාහන අලුත්වැඩියා කරන ස්ථාන, වාහන සේවා ස්ථාන ආදි සියලු ගොඩනැගිලි ඉදිකර ඇති බව ද එහි ගිය නිරීක්ෂණ චාරිකාවකදී ව්‍යාපෘතියේ ප‍්‍රධාන නේවාසික ඉංජිනේරු ඩී.බී. විජේරත්න මහතා ‘සිළුමිණ’ ට කීය.විජේරත්න මහතා පවසන පරිදි මෙහි සිදුකර ඇති තවත් සුවිශේෂි කාර්යක් වන්නේ නාවුල - ඇලහැර, ඉලුක්කුඹුර - පල්ලේගම, නාරංගමුව, හල්මිනිය - ගුරුබල, ගුරුබල - පල්ලේගම යන මාර්ගවල ජලයට යටවෙන ප‍්‍රදේශ වෙනුවට කිලෝමීටර් 45 ක් දිග අඩි 25 ක් පළල නව අධිවේගි මාර්ගයක් ඉදිකිරීමටත් මොරගහකන්ද වේල්ලට උඩින් ඉදිවීමයි. මේ මාර්ගයේ වැඩකටයුතු වලින් සියයට 40 ක් පමණ අවසන්වී තිබේ. එහි පාලම්, බෝක්කු, කානු ඉදිකිරීම දැනටමත් අවසන් වී ඇත. මාර්ගය මනාව කොන්කි‍්‍රට් - තාර යොදා සකස් කෙරේ.මොරගහකන්ද, වැල්ලවෙල, ලග්ගල, ගුරුවෙල අමන හන්දිය, කෝංගහවෙල ආදි ප‍්‍රදේශ හරහා මෙම නව මාර්ගය ඉදිවන අතර ඒ සඳහා අඹන් ගඟ හා කළු ගඟ හරහා විශාල පාලම් දෙකක් ද ඉදිවන බව මෙහිදී සඳහන් කළ යුතුය.මීට අමතරව මොරගහකන්ද ප‍්‍රධාන වේල්ලේ ඉදිකිරීම් ද ලබන වසරේ ආරම්භ කරන බවත් ව්‍යාපෘති අධ්‍යක්ෂ තෙන්නකෝන් මහතා පවසයි.මේ ව්‍යාපෘතිය නිසා අවතැන් වෙන සියලු දෙනාටම සුදුසු ඉඩම් කළුගඟ පල්ලේගම ප‍්‍රදේශයෙන් ලබා දෙනවා. දැනටමත් ඉවත් කළ යුතු පුද්ගලයන්ට අපි ඒ බව පවසා තිබෙනවා. ඉඩම් බෙදාදීම් ඉදිරියට කිරීමටයි අදහස. තමන්ට හිටියාට වඩා හොඳින් ජීවත් විය හැකි පරිසරයක් අපි ඒ අවතැන් වන අයට ලබා දෙනවා. ඒ වගේම රැකියා පහසුකම්, ඉඩම් අක්කර 2 කට වැඩි ප‍්‍රමාණයක් අපි ඒ අයට දෙනවා. ඒ සමඟම ලග්ගල පල්ලේගම හා වැල්ලෙවෙල ප‍්‍රදේශ ප‍්‍රධාන නගර ලෙසත් තවත් උපනගර 10 කුත් ඉදිරියේදි වර්ධනය කරනවා” තෙන්නකෝන් මහතා අප සමඟ කීවේ ව්‍යාපෘතියේ වැඩකටයුතු වසර 7 කදි නිම කරන බවටද පැහැදිලි කරමින්ය.කළුගඟ ජලාශයේ ජලය මොරගහකන්ද ජලාශයට ලබා දීමට ද කිලෝමීටර් 9 ක් දිග ඇළක් හා කිලෝ මීටර් 3 ක් දිග උමඟක් ඉදිකරනු ලැබේ. පසුව මේ ජලාශ දෙකේම ජලය විදුලි බලාගාරයේ ටර්බයින කරකැවීමට යොදා ගැනේ.ඒ සමඟම බෝවතැන්න ජලාශයේ සිට ලෙනදොර දක්වා බෝවතැන්න ජලාශයේ සිට ඇතුළුවැව පෝෂිත ඇළට ජලය ලබාදීමට කිලෝ මීටර් 8 ක අතිරේක උමං මාර්ගයක්ද ඉදි කෙරේ. මෙහි ජලය තත්පරයකට ඝන මීටර් 15 ක වේගයකින් ලබා දෙයි.ව්‍යාපෘතියේ වැඩ කටයුතු සඳහා භාණ්ඩාගාරයෙන් මේ වන විට රුපියල් දස ලක්ෂ 2100 ක් ලබාදී තිබේ. ව්‍යාපෘති ඉංජිනේරුවන් පවසන පරිදි ඉදිරි දිනවලදී බුල්ඩෝසර් හා පස් කපන විශාල යන්ත‍්‍ර සූත‍්‍ර 50 ක් යොදා ඉදිකිරීම් කටයුතු වේගවත් කරනු ලැබේ. ඉංජිනේරුවන් 25 ක් දැනටම සේවයේ යොදවා ඇති අතර සේවකයන් 200 ක් පමණ දිනපතා වැඩ කරති. සියලු කම්කරුවන් සමෘද්ධි පවුල් වලින් ලබා ගනු ලැබේ. ඊට අමතරව මෙලෙස රැකියා ලබා දීමේදී ජලාශවලට තම ඉඩම් යටවන අයට ද ප‍්‍රමුඛත්වය දෙනු ලැබේ. මහවැලි අධිකාරියේ සැලසුම් අධ්‍යක්ෂ චූලානන්ද වෙල්ලප්පිලි මහතා පවසන පරිදි මොරගහකන්ද කළුගඟ ව්‍යාපෘතියේ සියලු මිනුම් කටයුතු ද අවසන් සැලසුම් සියල්ල මේ වසරේදී හා ලබන වසර මුලදී අවසන්වීමට නියමිතය. ඉදිරි වසර හය ඇතුළත ව්‍යාපෘතිය සම්පූර්ණ ලෙස ඉදිවේ.මෙම ව්‍යාපෘතියේ ප‍්‍රධාන අරමුණු 3 කි. ඉන් පළමුවැන්න ශී‍්‍ර ලංකාවේ වියළි කලාපයේ තෙත් බිම් අක්කර ලක්ෂ 2 කට ස්ථිරව වගකීමෙන් යුතුව යල මහ දෙකන්නයේම ජලය ලබා දීමයි.ඒ සමගම අනුරාධපුර, මාතලේ, පොළොන්නරුව, ති‍්‍රකුණාමලය යන දිස්ති‍්‍රක්කවල සියලු පානීය හා කර්මාන්ත සඳහා අවශ්‍ය ජලය ඝන මීටර් 253310 ක් සැපයීම ද මේ මගින් සිදු කරනු ලැබේ.ඒ සමඟම මෙගා වොට් 21 ක ජල විදුලි බලාගාරයක් ද මීට අනුබද්ධව ඉදි කෙරේ. මෙ මගින් වසරකට ගිගාවොට් පැය 55 ක් හබරණ උප පොළ හරහා ජාතික විදුලි බල පද්ධතියට එක් කරනු ලැබේ. විදුලි බලාගාරය, නාඋල පිහිටි මාතලේ පොළොන්නරුව දිස්ති‍්‍රක් මායිම අසල ඉදිවේ.ව්‍යාපෘතිය සඳහා කිලෝ මීටර් 50 ක් දිග නව ඇළ මාර්ගද ඉදිවේ.ඉහත ජලාශවල ජලය ඇලහැර අමුණ මගින් පොලොන්නරුව හා ති‍්‍රකුණාමලය දක්වා යවනු ලැබේ. ඊට අමතරව බෝවතැන්නෙන් එන ජලය අනුරාධපුර හා උතුරු පළාතට යැවීමට සැලසුම් කර ඇත. ඒ අනුව මේ ව්‍යාපෘතියෙන් පරාක‍්‍රම සමුද්‍රය, මින්නේරි වැව, කවුඩුල්ල වැව, ගිරිතලේ වැව, කලාවැව, නාච්චදූව වැව, පදවිය වැව, මහ කනදරාව වැව, නුවර වැව, හුරුළු වැව, තිසා වැව යන වැව් පෝෂණය වේ. ති‍්‍රකුණාමලයේ කන්තලේ, මනන්කුට්ටිය හා ටෙන්ඩරාසකුලම වැව් වලටත්, මල්වතු ඔය ඔස්සේ උතුරු පළාතටත් මේ ජලය ලැබේ. උතුරද නැගෙනහිරද මේ ජලයෙන් සරු වනු ඇත.කෘෂිකාර්මික කටයුතුවලට ජලය ලැබීම නිසා ප‍්‍රදේශවල වගා තිව‍්‍රතාව 154% සිට 181% දක්වා ඉහළ නැංවේ. අතිරේක කෘෂි නිෂ්පාදන ටොන් 125000 ක් වාර්ෂිකව නිපදවෙනු ඇත. මේ අනුව මෙහි කෘෂිකාර්මික ප‍්‍රතිලාභය රුපියල් කෝටි 300 ක් පමණ වනු ඇතැයි මහවැලි අධිකාරිය පවසයි.ඊට අමතරව උතුරු මැද නැගෙනහිර හා මධ්‍යම පළාත්වල පානීය හා කර්මාන්තවලට අවශ්‍ය ජලය ලබාදීම මගින් ඉදිරි අවුරුදු 30 අවසන් වන විට වාර්ෂිකව ලැබෙන ප‍්‍රතිලාභය රුපියල් කෝටි 190 දක්වා ඉහළ යන බව ද ඇස්තමේන්තු අනුව පැහැදිලි වේ.ව්‍යාපෘතියට සම්බන්ධ හා ඉන් පෝෂණය වන සියලු ජලාශවල හා වැව්වල මිරිදිය මසුන් ඇති කිරීම මගින් වාර්ෂිකව රුපියල් කෝටි 16 ක ප‍්‍රතිලාභ ලබා ගැනීමට අදහස් කෙරේ. මේ යටතේ වාර්ෂිකව මිරිදිය මත්ස්‍ය ටොන් 4700 ක් අල්ලා ගැනීමට යෝජිතය.විදුලිබල උත්පාදනය මගින් වසරකට ලැබෙන ප‍්‍රතිලාභය රුපියල් කෝටි 24 කි. ව්‍යාපෘතිය මගින් ස්ථිර රැකියා 2500 ක් ද වක‍්‍ර රැකියා 25000 ක්ද (මිරිදිය මත්ස්‍ය කර්මාන්තය, වෙනත් කර්මාන්ත බිහිවීම මගින්) ලැබීමට ඉඩ සැලසේ. ඉන් වාර්ෂිකව ප‍්‍රදේශයට රුපියල් කෝටි 57 ප‍්‍රතිලාභ ලැබේ. උතුරු මැද, උතුරු, නැගෙනහිර හා මධ්‍යම පළාත්වල ගොවි පවුල් ලක්ෂයකට ද මින් කෙළින්ම සෙත සැලසේ. මේ අනුව වසරකදී මේ ව්‍යාපෘතියෙන් ලැබෙන ප‍්‍රතිලාභය රුපියල් කෝටි 500 කි. ඒ අනුව ව්‍යාපෘතියේ මුළු පිරිවැය වන කෝටි 4500 ව්‍යාපෘතිය කි‍්‍රයාත්මක වී වසර 9 කින් පියවා ගැනීමට හැකිය.මෙම ව්‍යාපෘතියේ කටයුතුවලදී පරිසර සංරක්ෂණයට ද ප‍්‍රමුඛත්වය දක්වා තිබේ. මහවැලි ජී කලාපයේ නේවාසික ඉංජිනේරු ඒ. එන්. එච්. ප‍්‍රනාන්දු මහතා පවසන පරිදි ව්‍යාපෘතියට අදාළ වන වගා කිරීමේ වැඩ සටහන සඳහා වෙනම තවානක් ද දැනටම සකස් කර ඇත.“පැළ 40000 ක් මේ තවානේ තිබෙනවා. කුඹුක්, කරඳ, බෙලි, බුළු, හල්මිල්ල ඒ අතර තිබෙනවා. මේවා අපි මොරගහකන්ද ජලාශය වටා හෙක්ටයාර් 2000 ක සිටුවනවා. ආක‍්‍රමණශීලි පැළෑටි ඉවත් කර අලුත් ශාක හා තෘණවර්ග වගා කිරීමත් කරනවා.’ ප‍්‍රනාන්දු මහතා කීය.මොරගහකන්ද - කළුගඟ ව්‍යාපෘතියේ පරිසර හා ජලධාරක කළමනාකරණ නිලධාරි උපාලි නන්දසේන මහතා පවසන පරිදි මේ ව්‍යාපෘතියේ පරිසර සංරක්ෂණ කටයුතු විවිධ අයුරින් සිදුවේ.පැළ සිටුවීම, වනාන්තර වැවීම, ස්වාරක්ෂක කලාපය සුරැකීම, ජලාශ වටා මීටර් 100 ක ජල පෝෂක ප‍්‍රදේශයක් ඇති කිරීම පාංශු සංරක්ෂණ ක‍්‍රම ඇති කිරීම, අවට ගෙවතු වල ජනතාවට ගෙවතු හා පස සුරැකීම පිළිබඳව අවබෝධයක් ලබා දීම. මින්නේරිය ගිරිතලේ ස්වාභාවික රක්ෂිතය හා වස්ගමුව ජාතික වන උයන අතර නව අලිමංකඩක් ඉදිකිරීමට, එම අලිමංකඩ දෙපස විදුලි වැටවල් ඉදිකිරීම දුර්ලභ ගනයේ සත්ත්ව ශාක විශේෂ සංරක්ෂණය මේ යටතේ සිදු කරනවා.’ උපාලි නන්දසේන මහතා පැවසීය.මේ ව්‍යාපෘතිය ආරම්භ කළ මොහොතේ ජනාධිපති මහින්ද රාජපක්ෂ මැතිතුමාගේ දේශනය, ලිපිය අවසන් කරන මොහොතේ මට මතකයට නැඟේ.“අපේ රටේ රජ දරුවන් කලා වැව, තිසා වැව, තෝපා වැව ඉදිකළ ඉතිහාසයේ මඟ යමින් ඉදිවන මොරගහකන්ද මහ සමුද්‍රයෙන් ජය ගනු ලබන්නේ උතුරු පළාතේ, නැඟෙනහිර පළාතේ සහ උතුරු මැද පළාතේ ජනතාවගේ ජීවිතයි.” “එසේම නැඟෙනහිර පළාතේ ත‍්‍රස්තවාදය තීරණාත්මක ලෙස පරාජය කිරීමෙන් අනතුරුව එම පෙදෙස් කරා ඇදී යන මොරගහකන්ද මහා ජල කඳෙන් මේ රටේ වාර්ගික ගින්න නිවේවා’ යිද එතුමා එදා පැවසීය.ඒ ප‍්‍රාර්ථනාවන් එලෙස ම ඉටුවෙමින් තව වසර 6 ක් ඇතුළත අපේ සල්ලිවලින් අපේම ඉංජිනේරුවන් කළ මෙරට තෙවැනි විශාලතම ජලාශ යෝජනා ක‍්‍රමය ජනතා අයිතියට පැවරෙනු ඇත.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=af0805252</link>
    <topic>ජීවිතය සුන්දරයි</topic>
    <author/>
    <content>ජාති කුල මල භේද නැති කලා රසවින්දනයමොරගහකන්ද ව්‍යාපෘතියේ මූලික අදියර...ජීවිතය සුන්දරයිඅධිපති දෙවියන්ට පූජාවක් අධි ආරක්‍ෂක කලාපයේ කංසා ජාවාරමක්මොහමඩ් අලිගේ ජීවිත කතාව ඇතුළත් පොතට පෙරවදනක් ලියන්න පටන්ගත්තේ අදයි.මා මිත‍්‍ර පේ‍්‍රම් දිසානායක ‘ගෙවීමේ පහසු ක‍්‍රමයට’ පොත මුද්‍රණය කරල දෙන්නම් කිව්ව.ඒත්, පෑන අතට ගත් මොහොතේ පටන්ම මගේ හිත අතීතයට දුව යනව.ලේක්හවුස් ආයතනයෙන් කී‍්‍රඩා පුවත්පතක් පළකිරීමට තීරණය කිරීමෙන් පසු එහි කර්තෘ පදවියට පත්කළේ මගේ ලොකු මල්ලී වන සරත්. අවුරුදු විසිපහකටත් කලින් කර්තෘ පදවියට පත්වූ සරත් මල්ලී අදත් එහි කර්තෘ ලෙසට සේවය කිරීම මම හිතන්නේ ලේක්හවුස් එකේ වාර්තාවක්. බොහෝ වරක් ආණ්ඩු පෙරළී අලුත් ආණ්ඩු පත්වුණත් අනෙක් පත්තරවල මෙන් කී‍්‍රඩා කර්තෘකම වෙනස් වුණේ නැහැ.මියගිය සඳුන් මල්ලි ද ලේක්හවුස් ආයතනයට එක්වූයේ කී‍්‍රඩා කර්තෘ මණ්ඩලයේ පුවත්පත් කලාවේදියකු හැටියටයි.“අයියෙ, අලුත් පත්තරේට මොනවා හරි ලියන්නකො.”ගෙදර පැමිණි සරත් මල්ලී මට කිව්ව. පසුදින ගෙදර එනවිට ඔහු ලේක්හවුස් පුස්තකාලයේ තිබී මොහමඩ් අලිගේ ජීවිත කතාව ඇතුළත්ඊඩ්ඡ් ට්අඡ්ඒඊඡ්ඉඊ නමැති පොත මට ගෙනත් දුන්නා. එය හුස්මට කියවාගෙන යන්න පුළුවන් පොතක්. ඇත්තෙන්ම මොහමඩ් අලි බොක්සිං කී‍්‍රඩකයකුටත් වඩා ප‍්‍රසිද්ධවී සිටියේ කයිවාරුකාරයෙක් හැටියටයි. ඒත්, මේ මිනිහා මොනතරම් ශ්‍රේෂ්ඨ මිනිසකු දැයි කියා මම තේරුම් ගත්තේ ඒ පොත කියවා අවසන් කිරීමටත් කලින් පොතේ ඇතැම් දේවලට මම චේ ගුවේරාගේ ජීවිත කතාවටත් වඩා කැමැතියි.මේ ශ්‍රේෂ්ඨයා ගැන මල්ලිලා දෙදෙනා හා කතා වූ අවස්ථාවේදී සඳුන් මල්ලී කට ඇරගෙන බලා සිටි අයුරු මට අද වගේ මතකයි.“සඳුන් මල්ලිට ලියන්න කියමු. මම උදවු කරන්නම්.”ප‍්‍රථම ‘කී‍්‍රඩා’ පුවත්පතේ සිටම මොහමඩ් අලිගේ කතාව පළවූ අතර පුවත්පතේ අලෙවියට එය මහත් රුකුලක් විය. මහියංගනය වැනි ඈත පළාතක පත්තර එකසිය පනහක් අලෙවි වන බව දැනගත් මම පුදුමයට පත්වුණා.අලිගේ ජීවිත කතාවේ විස්තර බොහෝ දේශනවලදී මම කියන විට අසාගෙන සිටි අය ගල්ගැසී අසා සිටි අයුරු ද මට මේ මොහොතේ මතක් වෙනවා.ලුවීවිල් නගරයේ කෝටිපතින් දසදෙනෙක් 1960 සිට 1966 දක්වා මගේ වගකීම බාරගන්නා බවත් මා උපයන මුදලින් සියයට පනහක් ඔවුන්ට අයිති වන බවත් නීතිඥයකු පැමිණ මට කිව්වා. අත්තිකාරම් මුදලක් ලෙස ඩොලර් දසදහසක් ;දන බව ද ඔහු කිව්වා. මා එයට එකඟ වුණේ අත්තිකාරම් මුදල නිසයි. එය ඇසූ මොහොතේම මට මතක් වූයේ අපේ ගරාවැටෙමින් තිබු ගෙයයි. ඒ ගෙය මිලදී ගත්තේ පහසු ගෙවීමේ ක‍්‍රමය මත ඩොලර් හාරදහස් පන්සියයකටයි. ඒ ගණන ගෙවන්න ගියොත් තාත්තාගේ ජීවිත කාලයම මදි. මුළු අත්තිකාරම් මුදලම ගියේ හිඟ මුදල ගෙවන්නයි ගෙය අලුත්වැඩියා කරන්නයි. කොන්ත‍්‍රාත්තුවට අස්සන් කළ දිනයේ පටන් හැම පුවත්පතකම පළවූයේ ඒ කෝටිපතියන් ගැන.මා ගැන කිසි දෙයක් ඔවුන් කතා කළේ නැහැ. කැසියස් ක්ලේගේ අලුත් ආත්මයට මේ කෝටි පතියන් අලුත් ආලෝකයක් ගෙන දුන්බව පල්ලියේ පූජක තුමාත් ප‍්‍රකාශ කළා. ඇමෙරිකාවේ පමණක් නොව යුරෝපයේ හැම රටකමත් කතා කළේ මා ගැන නොව මේ කෝටිපතියන් ගැනයි. ධනවාදයේ එක් පැත්තක් මම එයින් තේරුම් ගත්තා.”රුසියන් මහා කවි යෙව්ටුෂෙන්කෝ කවි පොතකට ලැබුණු මුදල් සාක්කුවෙන් ගෙන පාළම උඩ සිට ගඟට දැමු අයුරු කියන හැම අවස්ථාවකදීම මොහමඩ් අලි ගැනත් මම සඳහන් කරනව.“ඔය අයට මේ අවන්හලේ කෑමබීම දෙන්නෙ නැහැ.”“මිස්, මම කැසියස් ක්ලේ. ඔලිම්පික් බොක්සිං ශූරය. මම බෙල්ලේ තිබු රන්පදක්කම පෙන්නුව.”“කවුරු වුණත් මට කමක් නැහැ. කළු එවුන්ට මේකෙ ඉඩ නැහැ.”එහෙම කිව්වෙ අප ළඟට පැමිණි අයිතිකාරය.අසල මේසයක සිටි සුදු තරුණයින් අපට සිනාසෙනව.“මිත‍්‍රවරුනි, මම තමයි චැම්පියන්. මේ රට ප‍්‍රසිද්ධ වෙලා තියෙන්නේ නිදහස් එඩිතර මිනිසුන්ගේ රට හැටියටයි. නමුත් නුඹලා ඒකට නිගා කරනවා. මම උපන්නේ මේ ගමේ. මහ ඉස්පිරිතාලේ. මේ ගමේ හැම මිනිහෙක් වෙනුවෙන්ම මම මේ ගමට ඔලිම්පික් රන්පදක්කම ගෙනැවිත් තිබෙනවා. මම සටන් කළේ මගේ ගමේත් රටේත් නම තියන්නයි. ඕනෑම පිටරට එකකුට මේ හෝටලයේ ඉඩ තිබෙන නමුත් ගමේ මිනිහකුට ඉඩ නැහැ. උඹලා ලජ්ජා විය යුතුයි.”“ඔලිම්පික් කාපිරියා. තාම කිරි බොනවාද?”එක් සුදු තරුණයෙක් කෑ ගැහුවා. අනෙක් එවුන් හිනාවෙන්න පටන්ගත්තා.“උඹලට කරදරයක් නොවී යන්න දෙන්නම්. සිහිවටනයක් හැටියට ඔය රන් පදක්කම දීල පලයන්.”තවත් එකෙක් කෑ ගැහුවා.“අපි යමු.”උන් මගදී අපිට බයිසිකල් චේන්වලින් පහර දුන්නා.“මේ ඔක්කෝම හෝදල දාමු.”පදක්කමේ ගෑවී තිබු ලේ සෝදා රොනි යළිත් එය මගේ කරට දැම්මා. මම පාළම මැදට ගියා. පදක්කම අතට ගත්තා. ගඟේ ගැඹුරුම තැන මෙතැන වෙන්න ඕනැ. රන්පදක්කම අතට ගත් මා එය ඔහියෝ ගඟේ ගැඹුරු දියට දැම්මා.“මොකක්ද බුරුවො ඒ කළ වැඩේ.” රොනී කෝපයෙන් ඇසුව. “මේ රන් පදක්කම ගන්න මම අවුරුදු හයක් සිහින මැව්වා. මහන්සි වුණා. ලේ, දහඩිය හැලුවා. ඒත් මට දුක නැහැ.සුද්දාගේ ඉත්තෙක් හැටියට ගතකළ ඔලිම්පික් මධුසමය මෙතැනින් ඉවරයි. දැන් මගෙ හිත හරිම සැහැල්ලුයි. හරිම නිදහස්. මම අලුත් මිනිහෙක්.” පොත යළිත් වරක් කියවා පෙරවදන ලියනවා කියල මම හිතාගත්තා.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=af0805253</link>
    <topic>කජු කැඩූ කොලුවාගේ කතාව</topic>
    <author>කීර්ති මෙන්ඩිස්</author>
    <content>ජාති කුල මල භේද නැති කලා රසවින්දනයමොරගහකන්ද ව්‍යාපෘතියේ මූලික අදියර...ජීවිතය සුන්දරයිඅධිපති දෙවියන්ට පූජාවක් අධි ආරක්‍ෂක කලාපයේ කංසා ජාවාරමක්කීර්ති මෙන්ඩිස්වෙසක් සඳ අහස් ගැබෙන් මතුවේ. දියවන්නා ඔය සිපගෙන හමා එන සිසිල් සුළඟ ගත හිරිගඩු නංවයි. වෙසක් සඳේ කිරණ ඔයේ දියට වැටී අමුතු චමත්කාරයක් ගෙන දෙයි."සර්... පාන් පෙත්තක්වත් කමු..." අයෙක් කීවේය. උප පොලිස් පරීක්ෂක රත්නායක අතට කෙසෙල් ගෙඩියක් ද ලැබුණේය."කෝ... බං මේ යකා තාමත් නැහැනේ...""එළිවෙනකොට බඩු ඒවි සර්... තව පොඩ්ඩක් ඉවසමු." සඳ එළියෙන් ආලෝකමත් වන තැන්වලට මුවා වී කළුවරේ ගුලි ගැසී තැන් තැන්වල සිටි නිලධාරින් සිටියේ කාගේ හෝ පැමිණීමක් බලාපොරොත්තුවෙනි. ඔවුන් බලාපොරොත්තුවෙන් සිටින තැනැත්තා කොයි මොහොතක හෝ එතනට එන බව නිලධාරිහු හොඳින් දැන සිටියහ.දියවන්නා ඔය පසෙකින් පෙනෙන්නේ විදුලි බුබුළුවලින් නැහැවුණු පාර්ලිමේන්තු සංකිර්ණයයි. ඒ ප‍්‍රදේශයට කිසිවකුටවත් ඇතුළුවීම තහනම්ය. අධි ආරක්ෂක කලාපයක් නිසා ඒ පළාතට ඇතුළුවීම කවරකුවත් නොසිතන්නේය.තවත් හෝරා දෙක තුනක් ගෙවී ගියේය. දියවන්නාවේ සිහිල් සුළඟ නෙතට නිදිබර ගතියක් ගෙන දෙයි. එසේ වුවත් කෙසේ හෝ තම ඉලක්ක සපුරා ගැනීම කාගේත් අදහසයි. කළුවන් වූ අහස් කුස ටිකෙන් ටික ආලෝකවත් වෙයි. වේලාව උදෑසන හයට ආසන්නය."සර්... කව්දෝ එනවා..." නිලධාරිහු බිම දිගාවූහ. පැමිණි පුද්ගලයා මේ කිසිත් දැන සිටියේ නැත."ඔහොම යන්න දෙමු..."උප පරීක්ෂක රත්නායක කීවේය. ඔහු නිලධාරීන් පසු කරගෙන ඉදිරියටම ගියේය. ස්වල්ප වේලාවක් ගත විය. ඒ වන විට හොඳටම ලා එළිය වැටී තිබුණි."සර් මිනිහා එනවා. කරේ පෝර බෑග් දෙක තුනකුත් තියෙනවා."ඔහුට වැඩි දුරක් යන්නට ඉඩ නොලැබිණි. නිලධාරිහු ඔහු වෙතට කඩා පැන්නහ. ඔහුට කර කියා ගත හැකි කිසිවක් නොවීය. කර තිබූ පෝර බෑග් බිම පතිත විය.ඔහු මෙල්ල කර ගැනීම පොලිස් නිලධාරින්ට එතරම් අපහසු කාර්යයක් නොවීය. ගෙනෙන ලද පෝර බෑග්වල කංසා කිලෝ හතක් විය. කිලෝව බැගින් එය වෙන් කර තිබිණි. සිවිල් ඇඳුම් ලා ගත් පොලිස් නිලධාරිහු ඔහු අත් අඩංගුවට ගෙන තවදුරටත් ප‍්‍රශ්න කළහ. තමා පොලිස් අත් අඩංගුවට පත්වීම ඔහුට මහත් පුදුමයක් විය. ඔහු ඒ තරමටම පළාතේ පොලිස් ලොක්කන්, පොඩ්ඩන් සමඟ සමීප හිතවත්කමක් පැවැත්වූයේය."සර්ලා කොහෙන්ද?""අපි මිරිහානේ යුනිට් එකෙන්." ඔහු නිරුත්තර විය."සර් එහෙම කරන්න එපා. මට උදව් කරන්න. මං සර්ලාට උදව් කරන්නම්... ලක්ෂ තුනක් දෙන්නම්...""අපිට එපා. තමුසේ ඒ සල්ලි උසාවියට ගෙවනවා. උප පරීක්ෂක රත්නායක කීවේය. ඔහු දුෂණ මර්ධන ඒකකයේ ස්ථානාධිපතිවරයාය. සැකකරුගේ දෑතට යකඩ මාංචු වැටිණ. ඒ අතරතුර ඒ අවට සෝදිසි කිරීම් ද සිදු විය. අධි ආරක්ෂක කලාපයේ මෙවන් නීති විරෝධී කි‍්‍රයාවන් කාගේත් නෙතට හසු නොවූයේ මන්දැයි යන්න කාටත් මහත් ප‍්‍රහේලිකාවක් වූයේය.සැකකරු රැඳී සිටි තැන සෝදිසියට ලක් විය. ඒ අසලම බාගෙට වළ දමා තිබූ බැරල් කීපයක් විය. ඒවායේ වූයේ ගංජාය. ඊට නුදුරින් ගහක් උඩ දේවාලයකි. දේව රූපවලට අමතරව බුදු පිළිම දෙක තුනක් ද එහි විය. පොලිස් නිලධාරිහු එතැනට යන විටත් දේව රූප අසල පහන් දල්වා තිබිණි. බිත්තර මෙන්ම රෝස් කරන ලද කුකුළු මස් ද දෙවියන් වෙනුවෙන් පූජා කර තිබෙන අයුරු දක්නට ලැබිණි.වසර දහයකට ආසන්න කාලයක් සැකකරු මෙම අධි ආරක්ෂක කලාපයේ සඟවා කංසා ජාවාරම කරගෙන පැමිණියේ නිකම්ම නිකම් නොවේ. මිරිහාන පොලිස් බල ප‍්‍රදේශයේ ලොකු ලොක්කන්ට පමණක් නොව පොඩි එවුන්ටද 'ජරාව' දෙමිනි. සමහර ලොක්කන් පොලිසියේ හිටපු අයය. තව සමහරුන් තවමත් රාජකාරියේය. දැනගන්නට ඇති පරිදි පොලිසියේ ඉහළ නිලධාරියකුට පමණක් මාසයකට රුපියල් හතළිස් දහසක් ගෙවා ඇති බව ද මේ පිළිබඳ කළ විමසීමකදී පොලිස් පොඩ්ඩෝ කීහ.නුගේගොඩ කොට්ඨාසය බාරව සිටින පොලිස් අධිකාරි දේශබන්දු තෙන්නකෝන් මහතාට මෙම කංසා ජාවාරම පිළිබඳව ඔත්තුව ලැබුණේ මිරිහාන පිටකෝට්ටේ ග‍්‍රාමසේවා වසමක ආරක්ෂක කමිටුවක් හරහා ය. මෙහෙයුම කි‍්‍රයාත්මක කිරීම පැවරුණේ නුගේගොඩ කොට්ඨාස දූෂණ මර්ධන ඒකකයේ ස්ථානාධිපති උප පරීක්ෂක ප‍්‍රසාද් රත්නායකට ය.ප‍්‍රසාද් මුලින් ම මේ පිළිබඳව සෙව්වේ ය. කංසා ජාවාරම පවත්වාගෙන යන්නේ කව්දැයි කියා දැනගත්ත ද ඊට කලබල නොවීය. ඔහු හොඳ උපායක් යෙදී ය. හිතවතකු ලවා කංසා තොගයක් ඔහුගෙන් මිලදී ගත්තේ ඇයි හොඳයි කම පවත්වා ගන්නට ය. දෙවැනි වර ඔහු අදාළ සැකකරුගෙන් හදිසියකට කංසා කිලෝ හතක් ඉල්ලුවේ ය."හෙට උදේට එන්න...""හෙට වෙසක් පෝය නේද... කමක් නැද්ද..."සැකකරුගේ ඉල්ලීම මත මුදලින් හරි අඩක් ගෙවා ඉතිරිය කංසා අතට පත්වූ වහාම ගෙවීමේ පොරොන්දුව මත 'බිස්නස්' එක කතා කර ගැනිණි. ඒ අනුව වෙසක් පොහෝදා පාන්දර සැකකරු කර තබාගෙන පැමිණියේ එම කංසා තොගය ය.අල්ලාගත් සැකකරු කෝට්ටේ හොඳ ප‍්‍රසිද්ධ පාසලක උගත් අයෙක්... වැඩිදුර අධ්‍යාපනය ලබා නැහැ. මුලින් ම මිනිහා කංසා ඉරීමට පුරුදු වුණා. පස්සේ සුළුවෙන් බිස්නස් එක කළා. දැන් මහා පරිමාණයෙන් කරන්නේ.ඇඹිලිපිටිය පැත්තෙන් තමයි මිනිහට බඩු එන්නේ. එළවළු ලොරිවල සඟවලා තමයි එන්නේ."උදේ පාන්දරට දෙවියන්ට පහන් පත්තු කරලා බිත්තර පූජා කරලා තමයි බිස්නස් එක පටන් ගන්නේ. අපි එතනට යන කොටත් පූජා කරපු බිත්තර එහෙම තිබුණා. දේවරූප බුද්ධ රූප අපි ගෙනාවා... දෙවියන් කෙරෙහි භක්තියක් ඇති කරමින් තමයි කාලයක් තිස්සේ මේ වැඩේ කරලා තියෙන්නේ..."දූෂණ මර්ධන ඒකකකයේ නිලධාරීහු තවත් ඔහු රැඳුණු තැන් සෝදිසියට ලක් කර ඇති අතර එක තැනක තිබූ දිනපොතක් ද සොයා ගත හැකි විය. දින පොතේ සඳහන් පොලිස් ලොක්කන් හෝ පොඩ්ඩන් දහ දෙළොස් දෙනකුගේ නම් ගම් ද විය.පොලිසිය අදාළ සැකකරු මේ වනවිට අධිකරණයට ඉදිරිපත් කොට රිමාන්ඩ් ගත කර ඇත. එහෙත් පොලිසියට මහත් ප‍්‍රශ්නයක් වී ඇත්තේ අධි ආරක්ෂක කලාපයක මෙවන් කි‍්‍රයාවක් මෙතෙක් කල් පවත්වා ගෙන යෑමට ඉඩ ලැබුණේ කෙසේ ද යන්න ය."වැටලීම සාර්ථක කර ගැනීමට ගංගොඩවිල මහේස්ත‍්‍රාත් වසන්ත ජිනදාස මහතා ගෙන් ලැබුණු සහාය ඉතාමත් අගය කරන බව ද රත්නායක මහතා අවධාරණය කෙළේ ය.මීට උදව් උපකාර කළ පොලිස් නිලධාරීන්ගේ නම් ලැයිස්තුවක් මේ වනවිටත් පොලිස් අධිකාරිවරයා මෙන් ම මහේස්ත‍්‍රාත් අධිකරණය ද සතු ය. එසේ නම් ඊට අවශ්‍ය කි‍්‍රයා මාර්ග ගැනීම බලවතුන්ගේ රාජකාරිය නොවන්නේ ද?නුගේගොඩ කොට්ඨාස බාර පොලිස් අධිකාරි දේශබන්දු තෙන්නකෝන් මහතාගේ උපදෙස් මත නුගේගොඩ කොට්ඨාස දූෂණ මර්ධන ඒකකයේ ස්ථානාධිපති ප‍්‍රසාද් රත්නායක ප‍්‍රමුඛ සැරයන් වරුන් වන කරුණාතිලක ( 30139) විජේකෝන් (45496) සරත් (29953) වික‍්‍රමආරච්චි (22660) හා කොස්තාපල්වරුන් වූ කරුණාරත්න (56843) ජයතිලක (56520) ප‍්‍රසන්න (70442) පියසේන ( 56952) හා තෙන්නකෝන් (21236) යන මහත්වරු මෙම වැටලීමට එක්වූහ.ජායාරූප දුෂ්මන්ත මායාදුන්න</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=as0805251</link>
    <topic>අපේ දරුවන් ගේ මිත‍්‍රත්වය ඩොලර් ලක්‍ෂයකට වඩා වටිනවා</topic>
    <author>සේමාලි කැල්ලපත පිංතූර - දුෂ්මන්ත මායාදුන්න</author>
    <content>අපේ දරුවන් ගේ මිත‍්‍රත්වය ඩොලර් ලක්‍ෂයකට වඩා වටිනවාජනාධිපතිතුමාගේ අවවාදයබුදුරුවයාය බුදු පිළිමය රැක ගනිමුඅමාදහර වෙසක් කූඩු තරගය - 2008රහසින් වත් පව් නොකරන්නේ නම් උපරිම ආත්ම තෘප්තියක් ලැබෙනවාගුරු සේවයේ රසකතායෝගලාට තංගේෂ්වරීලාට එකට එකතු වෙලා දුවලා පැනලා සෙල්ලම් කරන්න ඔවුන් ඉන්න ලැයිම්වල එතරම් ඉඩක් තිබුණේ නැහැ.ඔවුන් පාසල් ගියත් අනෙක් පාසල්වල වගේ සෙල්ලම් කරන්න කී‍්‍රඩා කරන්න ඔවුන්ට කී‍්‍රඩා පිට්ටනියක් තිබුණෙත් නැහැ. මේ ගොල්ලන්ගෙ සෑම සෙල්ලමක් ම පාසලේ ගොඩනැගිලි අතර තිබූ පුංචි බිම් තීරුවට සීමා වුණා.සසුරිකා හංසනී සහ කාලිමුත්තු රේවතී හිරෝෂිමා සාම සම්මානය අතැතිවඑහෙම වුණත් මේ දෙමළ මාධ්‍ය පාසලේ දරුවන් කී‍්‍රඩාවලින් තමන්ට හැකි පමණින් දස්කම් පෙන්නුවා.කී‍්‍රඩා පිට්ටනියක් නැති එකේ අඩුව දැනුණු හැම වෙලේම ඔවුන් ගේ පිහිටට ආවෙ අසල්වැසි සිංහල පාසල යි.දෙමළ පාසලට කී‍්‍රඩා පිට්ටනියක් නැති අඩුපාඩුව පිරිමහ ගත්තේ සිංහල පාසලේ කී‍්‍රඩා පිට්ටනියෙන්. සිංහල පාසලේ කී‍්‍රඩා පිට්ටනියෙ දෙගොල්ලො ම හරි හරියට කී‍්‍රඩා කළා.මෙනිසා ම මොවුන් අතර දැඩි බැඳීමක් ඇති වුණා.දෙමළ පාසලේ උත්සවවලට හා තරගවලට සිංහල ළමයි ආවා ගියා වගේ ම සිංහල පාසලේ උත්සවවලටත් දෙමළ ළමයි ආ ගියහ.පාසල් දෙකේ දරුවන් වගේ ම ගුරුවරුන් අතර ද දැඩි සමගියක් හා බැඳීමක් ඇති වුණේ ය.පාසල් දෙක හරහා මුළු පළාතේ ම සිංහල දෙමළ සැවොම ජාති බේදයකින් තොරව දැඩි සමගියකින් යුතු ව කටයුතු කළහ.කොළඹින් ඈත දැරණියගල ප‍්‍රදේශයේ අසල්වැසි සිංහල සහ දෙමළ පාසල් දෙකක් අතර ඇති වූ මේ සමගි බැම්ම පසුගිය දා මුළු මහත් ලෝකයා ඉදිරියේ ඇගයීමට ලක් කෙරිණි.එහි දී මේ පාසල් දෙක ජාත්‍යන්තර සාම සම්මානයකින් හා ඩොලර් ලක්‍ෂයක මුදලින් පිදුම් ලැබී ය. මෙම පාසල් දෙක වූයේ දැරණියගල කනිෂ්ඨ විදුහල සහ දැරණියගල කදිරේෂන් විදුහල යි.සිංහල දෙමළ අන්‍යොන්‍ය අවබෝධය වර්ධනය කර ගනිමින් ජාතීන් අතර සුහදතාව ඇති කර ගැනීම සඳහා දායක වීම මෙම පාසල් දෙක සම්මානයෙන් පිදුම් ලැබීම සඳහා හේතු පාදක වූයේ ය.ජනවාර්ගිය අර්බුදය හේතුවෙන් පීඩා විඳින අප රට වැනි රටක් මෙම සම්මානය සඳහා සුදුසුකම් ලැබීම රටට මහත් අභිමානයකි.හිරෝෂිමා සාම සම්මානය පිරිනමන ජාත්‍යන්තර හිරෝෂිමා සාම පදනමේ නිර්මාතෘවරුන් වන්නේ ස්වීඩන් ජාතික ගත් කතුවරියක වන එඩිටා මොරිස් සහ ඇගේ ඇමරිකානු ජාතික සැමියා වන අයිරා මොරිස් ය.සිංහල දෙමළ පාසල් සිසු එකමුතුවෙන් දැරණියගල කනිෂ්ඨ විදුහලේ ගොඩනගා ඇති බෝධිඝරයදෙවැනි ලෝක මහා යුද්ධ සමයේ දී ජපානයේ හිරෝෂිමාවට හෙළන ලද බෝම්බයෙන් සිදු වූ මහා ව්‍යසනයෙන් කම්පිත වූ මොරිස් යුවළ ලෝකයේ ජාතීන් අතර සාමය ඇති කිරීමේ පරමාර්ථය ඇතිව මින් 12 වසරකට පෙර මෙම පදනම පිහිටුවා තිබේ.ඒ සඳහා වෙහෙසෙන රටවල්, ආයතන සහ පුද්ගලයන් සඳහා මෙම සාම ත්‍යාගය දෙවසරකට වරක් ප‍්‍රදානය කෙරේ.ලෝකයේ රටවල්, පුද්ගලයන් සහ ආයතන මීට පෙර මෙම ත්‍යාගය සඳහා සුදුසුකම් ලැබුවත් පාසල් දෙකක් ත්‍යාගය සඳහා සුදුසුකම් ලද ප‍්‍රථම අවස්ථාව මෙය වේ.පසුගිය මාසයේ ස්වීඩනයේ පැවැති උත්සවයක දී මෙරට පාසල් දෙකේ විදුහල්පතිවරුන් දෙදෙනාට මෙම සාම සම්මානය සහ මුදලින් ඩොලර් ලක්‍ෂය බැගින් පිරිනැමිණි.මෙහි තවත් විශේෂත්වයක් වූයේ පාසල් දෙක නියෝජනය කරමින් දෙමළ සහ සිංහල සිසුවියන් දෙදෙනකු ද මෙම අවස්ථාවට සහභාගි වීම ය.”ලංකාවේ යුද්ධයක් තිබියදීත් ජාතීන් අතර සුහදතාව වර්ධනය වී තිබීමත් ප‍්‍රධාන ජාතිය සුළු ජාතීන් සමග සුහදව ජීවත්වීමත් ස්වීඩනයේ පැවැති උත්සවයේ දී ඉතා ඉහළින් ඇගයීමට ලක්වුණා.අප ලද මුදල් සහ සම්මානයටත් වඩා මෙහි දී අගය කරන්නේ ස්වීඩනය වැනි රටක දී අප රටට ලැබුණු පිළිගැනීමයි” යැයි දැරණියගල කනිෂ්ඨ විද්‍යාලයේ විදුහල්පති කේ. වී. විමලධර්ම මහතා පැවසී ය.කදිරේෂන් විදුහලේ සිසුනට සෑම කටයුත්තකටම ඇත්තේ මෙම ඉඩ කඩ පමණිපාසල් දෙකේ සිසුන් අතර සාමය සහ සමගියත් අන්‍යොන්‍ය සුහදතාව වර්ධනයත් සඳහා කළ වැඩ සටහන් ගැන හෙතෙම මෙලෙස විස්තර කළේ ය.”අප පාසලේ ළමයි 1400 ක් පමණ ඉන්නවා. දෙමළ පාසලේ ළමයි 800 ක් පමණ ඉන්නවා. දෙමළ පාසලේ ළමයි ඔවුන් ගේ කී‍්‍රඩා පුහුණුවීම් කී‍්‍රඩා උත්සව පැවැත්වූයේ අපේ පාසලේ.එපමණක් නොවෙයි පාසල් දෙකේ සෑම උත්සවයක දී ම සංස්කෘතික වශයෙන් සෑම දෙයක් ම හුවමාරු කර ගනිමින් එකට එක් වී වැඩ කළා.මේ වැඩ සටහන් ප‍්‍රංශයෙන් පැමිණි සාම නියෝජිත පිරිසක ගේ අධීක්‍ෂණයට ලක් වුණා. ඒ අනුවයි අප පාසල් දෙක මේ සම්මානය සඳහා සුදුසුකම් ලැබුවේ.””දැරණියගල ප‍්‍රදේශය සිංහල දෙමළ ජන වර්ග දෙක ම ජීවත්වන ප‍්‍රදේශයක්. පළාතේ ළමයි වැඩි දෙනකු එන්නේ මේ පාසල් දෙකට.මේ වැඩ සටහන නිසා ප‍්‍රදේශයේ සිංහල හා දෙමළ ළමයි අතර දැඩි සුහදතාවක් හා බැඳීමක් ඇතිවෙලා තියෙනවා.මෙම සාම ත්‍යාගයෙන් ලද මුදල් යොදවා කදිරේෂන් - හිරෝෂිමා සාම අරමුදල නමින් බැංකු ගිණුමක් ආරම්භ කර තියෙනවා.ඉන් පාසල් දෙකේ දියුණුව සඳහා මුදල් යොදා ගැනීමට බලාපොරොත්තු වෙනවා යැයි” කදිරේෂන් විදුහල්පති කේ. කුමාරවේලු මහතා පවසයි.මෙරට පිටිසරබද පාසල් දෙකක දැරියන් දෙදෙනකුට ස්වීඩනය වැනි රටකට දින කීපයක හෝ සංචාරයක් සඳහා වරම් ලැබෙන්නේ නම් එය වාසනාවකි.ඒ වරම හිමි කර ගත් දැරණියගල කනිෂ්ඨ විද්‍යාලයේ එකොළොස් වැනි වසරේ ඉගෙනුම ලබන සසුරිකා හංසනී ලියනගේ දක්‍ෂ සිසුවියකි.ඉගෙනීමට මෙන් ම බාහිර කි‍්‍රයාකාරකම් කෙරෙහි ඇය දැක්වූ දක්‍ෂතාව නිසා ඇය මෙම සංචාරයට සුදුසුකම් ලැබුවා ය.”පන්තියේ පළමුවැනියා වුණොත් ස්වීඩනයට යන්න ශිෂ්‍යත්වයක් දෙනවා කියා විදුහල්පතිතුමා ළමයින්ට දැනුම් දුන්නා. මං 6 වැනි ශ්‍රේණියේ ඉඳන් පන්තියේ පළමුවැනියා. ඊට අමතරව කී‍්‍රඩා කරනවා.රචනා තරග කථික තරගවලට සහභාගි වෙනවා. ඒ නිසා මා මේ සංචාරයට තේරුණා.මා මේ සඳහා තෝරා ගත් බව උදේ රැස්වීමේ දී ප‍්‍රකාශ කළාම මට අදහාගන්න බැරි වුණා. මෙය මගේ පාසල වගේ ම අප රට ලද ලොකු ජයග‍්‍රහණයක් ලෙසයි මට සිතෙන්නෙ.ස්වීඩනය කෙතරම් දියුණු රටක් වුවත් මට අපේ රට තරම් ඒ රට වටින්නේ නැහැ” යැයි සසුරිකා පවසන්නී ය.කදිරේෂන් විදුහල නියෝජනය කරමින් ස්වීඩනය බලා ගියේ කාලිමුත්තු රේවතී සිසුවිය ය. ඇය ද පාසලේ එකොළොස්වැනි ශ්‍රේණියේ ඉගෙනුම ලබන්නී ය. ඇය ද දක්‍ෂ සිසුවියකි.”මං ඉන්නේ වත්තේ ලැයිමේ. අම්මා තාත්තා දළු කඩනවා. මේ ගමනට තේරුණා කියා දැනගත්තම දැනුණෙ හරිම සංතෝෂයක්. මං වගේ ළමයකුට ස්වීඩනයට යනවා කියන්නේ හීනයක් වගේ.කොහොම වුණත් ඒ රටේ දේශගුණය කෑම බීම හරිම වෙනස්. අපි ස්වීඩනයට යන කොටම එහෙ ශීත කාලෙ. මුළු පරිසරය ම අළු පාටයි.අපේ රටේ බැලු බැලු අත පෙනෙන කොළ පාට එහෙ පේන්නවත් නැහැ. අපේ රට වාසනාවක් කියා එහෙදි මට හිතුණා.” යැයි රේවතී පැවසුවා ය.පද්මිණී චන්ද්‍රලතා මැණිකේ මහත්මිය දැරණියගල කනිෂ්ඨ විද්‍යාලයේ ප‍්‍රාථමික අංශය බාර විදුහල්පතිනිය යි. මෙම සාම ත්‍යාගය සඳහා සුදුසුකම් ලැබීම පිළිබඳව ඇය අප හා මෙසේ විස්තර කළා ය.”අප පාසල මුල ඉඳන් ම දෙමළ පාසල සමග එක් ව කටයුතුª කළා. ඒ මෙම ත්‍යාගය ගැන බලාගෙන නොවෙයි. මේ පළාත ජාතීන් දෙක ම සමානව ඉන්න පළාතක්.ඒ නිසා ජාතීන් අතර අන්‍යොන්‍ය සුහදතාව අවශ්‍යයි යන හැඟීමෙන් අප වැඩ කළා. දරුවන් අතර සංස්කෘතික හුවමාරුවක් ඇතිවන ආකාරයට පෙරහර, කී‍්‍රඩා තරග ආගමික වැඩසටහන් සහ සංස්කෘතික උත්සව සංවිධානය කළා.ළමයි ඒවාට ඉතා කැමැත්තෙන් සහභාගි වුණා. ළමයි හරහා මවුපියන් ද ඒවාට දායක වුණා. මේ පාසලේ දැනුත් දෙමළ ළමයි ඉගෙන ගන්නවා.ඒ සිංහල මාධ්‍යයෙන්. මෙම වැඩසටහන් නිසා ප‍්‍රදේශයේ ද සිංහල දෙමළ ජාතීන් අතර සුහදතාව හොඳින් වර්ධනය වී තියෙනවා.”ස්වීඩනය යකඩවලට ප‍්‍රසිද්ධ රටකි. එහි බහුලතම ස්වභාවික සම්පතක් වනුයේ යකඩ ය. හිරෝෂිමා සාම සම්මානයේ සංකේතය වන්නේ යකඩින් කළ බෝලයකි.මෙම බෝලය මධ්‍යයේ ඇති පැලුම අතරින් මුතු ඇටයක් රඳවා ඇත්තේ ය. සුළු ජාතිය සහ මහ ජාතිය කුමන බලවේග මගින් හෝ වෙන් කරලීමට ප‍්‍රයත්න දැරුවත් එය කළ නොහැකි බවත් කපන්න කපන්න මුතු මතුවෙනවාය යන්නත් සම්මානයේ සංකේතය වන පැලුම අතරින් ඇති මුතු ඇටයෙන් සංකේතවත් වෙයි.සේමාලි කැල්ලපත පිංතූර - දුෂ්මන්ත මායාදුන්න</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=as0805252</link>
    <topic>ජනාධිපතිතුමාගේ අවවාදය</topic>
    <author>සමන් චන්ද්‍රනාත් වීරසිංහ</author>
    <content>අපේ දරුවන් ගේ මිත‍්‍රත්වය ඩොලර් ලක්‍ෂයකට වඩා වටිනවාජනාධිපතිතුමාගේ අවවාදයබුදුරුවයාය බුදු පිළිමය රැක ගනිමුඅමාදහර වෙසක් කූඩු තරගය - 2008රහසින් වත් පව් නොකරන්නේ නම් උපරිම ආත්ම තෘප්තියක් ලැබෙනවාගුරු සේවයේ රසකතාමහා බ‍්‍රහ්මයා ගේ ශීර්ෂයෙන් බ‍්‍රාහ්මණයෝද දෙවුරෙන් ක්ෂති‍්‍රයයෝද, නාභියෙන් වෛශ්‍යයෝද, දෙපතුලෙන් ශුද්‍රයෝද උපත ලැබූහයි පුරාණ භාරතයේ ඇදහිල්ල විය.මැවුම්වාදයට දෘෂ්ටිගත වී සිටි භාරතය, මේ න්‍යායයෙන් උත්පත්තියෙන් ම උස් පහත් භාවයේ සමාජ පරතරයක් නිර්මාණය කැර තිබිණ.මේ තොප්පිය අදත් පැළැඳගෙන සිටින එහි ජනයා වරෙක තමන් උසස් ජන්මයක් ඇති බවත් වරෙක තමන් පහත් ජන්මියකු බවත් තුමූම නිගමනයට එළැඹ තොප්පිය නිර්මාණය කළ උදවියගේ ප‍්‍රාර්ථනා බිඳ වැටෙන්නට ඉඩ නොදී සිටිති.වර්ගවාදයේ බිහිසුණු බීජය ද මේ සංකල්පයෙන් ම උපත ලැබූවක් බව පැහැදිලි කොට ගත හැක්කේ එය පෙරදිග විශේෂයෙන් ආසියාවේ අපත්, ඉන්දියාවත්, බංගලිදේශයත්, පාකිස්තානයත් වැනි රටවලට ලෙඩ දමන තත්ත්වය අනුව සලකා බලන විටය.මහා බ‍්‍රහ්මයා ගේ සුවච කීකරු ගෝලයන්ගේ ඊනියා දර්ශනය, ආගමික න්‍යායාචාරීන්ට සකල සම්පත් ලබන අතර වැඳුම් පිදුම් ලබාගැනීමටත්, ඒ වන්දනාමාන කරන න්‍යායයෙන් ක්ෂති‍්‍රයයන්ට ඔවුන් හා සන්ධානගත වී පාලන තන්ත‍්‍රය රිසිසේ අත යට තබා ගැනීමටත් හොඳ සෙල්ලම්පිටියක් විය.ආගම හා රාජ්‍ය පාලනය කලවම් වූ තැන ඇති වන්නා වූ දුර්විපාක භාරතයෙන් ඔබ්බට වාලුකා කාන්තාර දේශයට ගිහින් ආ පස්සට සකල ලෝක ධාතුවට ම කැරකෙන ආකාරය යුද්ධ මූලික තත්ත්වයක ලක්ෂණ පෙන්වන්නේ ඒවාට පටහැනිව ගිය ආගමික ශාස්ත‍්‍රඥවරුනගේ අභිප‍්‍රායයන් ද නො සලකා හැරෙන තරමිනි.කුලවාදය, ගෝත‍්‍රවාදය, වර්ගවාදය වශයෙන් ව්‍යාප්ත වීමේ ගැටලුව තුළ එකම දේශයක් තුළ කෙසේ වෙතත් එකම ගමක අහල පහළ වුවද මතබේද ගැටුම් ඇතිවීම සමාජය කෙරෙහි ඇති කර ඇති බලපෑම මිනිසා මේ සා දියුණුවක් ලබා ගෙන ඇතැයි කියන යුගයක වුවද කනගාටුදායකය.තිරශ්චීන සත්ත්ව සන්තතිය තුළ මෙන් නොව මනුෂ්‍ය සත්ත්ව සන්තතිය තුළ පවත්නා එකාකාරිත්වය බේදයකින් තොර බව විද්‍යාත්මක පදනමක සිට කල්පනා කරන විට සක්සුදක්සේ පැහැදිලි නමුත් මවාගත් ඊනියා වාද බේද මත ඇන කොටා ගන්නා මිනිසුන්ගෙන් ඌන නොවන දේශයක් බවට අපේ රටද අද කනගාටුදායක ඉරණමකට මුහුණ පා සිටීම ඉවර නොවන කනස්සල්ලකි.ජන්මයෙන් කෙනකු උස් පහත් වන බව ප‍්‍රකාශ කැරුණු භාරත බ‍්‍රාහ්මණ දෘෂ්ටිය සුන් බුන් බවට පත් කරමින්, මුලින් ම සිංහනාදයක් කළෝ මේ වෙසක් සමයේ ලොව බබුළුවා ලූ අපේ බුදුහාමුදුරුවෝ ය.උත්පත්ති කතාවෙන් නොව කි‍්‍රයාවෙන් කෙනකු බ‍්‍රාහ්මණයකු හෝ වසලයකු හෝ වන බව බුදුන් වහන්සේ ලෝකයට දේශනා කළේ අද පොඩි ළමයකු වුණත් දන්නා නමුත් බොහෝ ලොකු ඇත්තන් එහෙම දන්නා බවක් වත් නොපෙන්නන ‘නචච්ඡා වසලො හොති – නචච්ඡා හොති බ‍්‍රාහ්මණො – කම්මනා වසලො හොති – කම්මනා හොති බ‍්‍රාහ්මණෝ’ ගාථා පාඨයෙනුයි.යේසුස් කි‍්‍රස්තුස් වහන්සේ ද තමන් වහන්සේ දෙවියන් ගේ පුත‍්‍රයා යයි කීවෝ මනුෂ්‍ය පුත‍්‍රයා - දිව්‍ය පුත‍්‍රයා යයි වදාරමිනි. මිනිසාම දෙවියා වන බව පැවැසීම තුළ මනුෂ්‍ය වර්ගයා මිසක විවිධ වූ මනුෂ්‍ය වර්ග ගැන අදහසක් කියැවෙන්නේ නැත.සියලු දරුවන් දෙයියන්ගේ ම මැවීම නම් එක එකා බෙදා වර්ග කිරීමට ඉඩක් තිබිය නොහැකි ය. සමානාත්මතා සමාජයක් උදෙසා කි‍්‍රස්තුස් වහන්සේ කාන්තාර දේශයේ කළ විප්ලවය එහි රජුන්ටත්, පූජකයන්ටත් නොරිස්සුවාට ලෝකය උන්වහන්සේට බුහුමන් දැක්වීය; දක්වයි.වර්ගවාදයේ ජාතිවාදයේ උන්මාදයෙන් පෙළෙමින් එකට ජීවත් වන්නේ නැති ව, එකම මිනිස් කැළක ව උපන් එකම රට කෑලි කඩා ගන්නට කැස කවන මෙන් ම, ඒ වෑයමට උල්පන්දම් දෙන ආකාරයෙන් හෝ කුලප්පු කරවන ආකාරයෙන් හෝ හැසිරෙන කොයි කවුරුනුත්, ශිෂ්ට සම්පන්න ලෝකය විසින්ද, සැබෑ ලෙස මනුෂ්‍යත්වය වටහා ගත් ශාස්තෲවරුන් විසින් ද අනුදැන ඇති දර්ශනය ගැන ඇස කන බුද්ධිය යොමු කිරීම තරම් වැදගත් අවශ්‍යතාවක් අද මේ රටට තවත් නැත.බෞද්ධ දර්ශනයට අනුව පුනර්භවය ගැන හෝ හින්දු දේව ධර්මයට අනුව පුනරුත්පත්තිය හෝ, සර්වබලධාරි දෙවියන් වහන්සේ පිළිබඳ විශ්වාසය මත කවුරුත් දෙයියන්ගේ දරුවෝය නැතහොත් මැවීම්ය යන කි‍්‍රස්තියානි නැත්නම් ඉස්ලාම් පිළිගැනීම මත ජාති කුල ගෝත‍්‍ර වර්ගවාදයට කොහෙත්ම ඉඩක් තිබිය හැකි නොවේ.අද සිංහලයකු වූ කෙනකු මරණින් මතු දෙමළ ජාතිකයකු වී උපදීද නැතිනම් දෙමළ ජාතිකයකු වී සිටි කෙනකු මරණින් මතු සිංහල ජාතියේ උපතක් ලබා සිටීදැයි කියන්නට පුළුවන්ද? ශ‍්‍රී ලංකාවේ හිටපු ජනාධිපතිවරයකු වූ රණසිංහ පෙ‍්‍ර්මදාස මැතිතුමා ද වරක් මේ කතාව කීවා අපට මතක ය.එතුමා ඒ කතාව කීවේ ප‍්‍රභාකරන්ලාට පමණක් නොව මුළු රටේ සියලු ඇත්තන්ට සිතා මතා බලන හැටියටය. ඒ ප‍්‍රකාශය අපට මේ අවස්ථාවේ වඩාත් සිහිපත් වූයේ නොබෝදා නැඟෙනහිර පළාත් සභාවේ මහ ඇමැති ලෙස පිල්ලෙයාන් මහතා දිවුරුම් දුන් වෙලාවේ, වර්තමාන ජනාධිපති මහින්ද රාජපක්ෂ මැතිතුමා කළ ප‍්‍රකාශය නිසාය. ජනාධිපතිතුමා පැහැදිලිවම ප‍්‍රකාශ කෙළේ සිංහල වේවා, දෙමළ වේවා මුස්ලිම් වේවා ජාතිවාදය, වර්ගවාදය අවුස්සන්න නම් එපා කියාය.ඒ ප‍්‍රකාශය නැඟෙනහිරට විතරක් නොව බස්නාහිරටද මධ්‍යම පළාතට ද, ඌවට ද, සබරගමුවට ද, වයඹට ද, උතුරු මැදට ද, උතුරට ද, දකුණට ද සකල දේශයට ම පොදු ය.බෞද්ධ, හින්දු, කි‍්‍රස්තියානි, ඉස්ලාම් සියලු ආගමික සංස්ථාවලට ද පොදුය. කොටින්ම උපදින කොට මොකක් හෝ ලේබලයක් නැති මනුස්සයන්ට, නිකම්ම මැරුණත් බෝම්බයකින් මැරුණත්, නිකම්ම මළකුණක් මිස ලේබලයක් නැති මනුස්ස ශරීර ඇති සේරම උදවියට ජනාධිපතිතුමාගේ ප‍්‍රකාශය පොදුය. ප‍්‍රකාශයකටත් වඩා අවවාදයක් වූ ඒ ප‍්‍රකාශය පොදුය.සමන් චන්ද්‍රනාත් වීරසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=as0805253</link>
    <topic>බුදුරුවයාය බුදු පිළිමය රැක ගනිමු</topic>
    <author>නිහාල් පී. අබේසිංහ සේයාරූ - සුදම් ගුණසිංහ</author>
    <content>අපේ දරුවන් ගේ මිත‍්‍රත්වය ඩොලර් ලක්‍ෂයකට වඩා වටිනවාජනාධිපතිතුමාගේ අවවාදයබුදුරුවයාය බුදු පිළිමය රැක ගනිමුඅමාදහර වෙසක් කූඩු තරගය - 2008රහසින් වත් පව් නොකරන්නේ නම් උපරිම ආත්ම තෘප්තියක් ලැබෙනවාගුරු සේවයේ රසකතාමේ වෙසක් සමයේ බෞද්ධ අපි බුදු ගුණ පිළිබඳව බුදු දහම පිළිබඳව නිතර මෙනෙහි කරමු. ඒ අතර අපි ආමිස පූජාවට අනුව බුදු පිළිම වන්දනා කිරීමද නොවරදවාම කරන්නෙමු.අපේ රටේ ඇතැම් ප‍්‍රදේශවල රටේ විශාලම බුදු පිළිමය හෝ රටේ උසම බුදු පිළිමය හෝ හදන බවට දැවැන්ත ප‍්‍රචාර ගෙන යමින් මුල්‍යමය ආධාර ලබා ගැනීම ද සිදු කරති.එසේ වුවත් අද අපේ රටේ ඉපැරැණි සුවිශේෂ, පුරාණ බුදු පිළිම ගණනාවක්ම බෞද්ධ අපගේත්, ඊට අදාළ ආයතනවලත් බලවත් නොසැලකිල්ල නිසා ජරාවාස වී විනාශ වී යන බව පෙනේ.ඒ බුදු පිළිම සිද්ධස්ථාන සුරැකීමට සංරක්ෂණය කිරීමට බෞද්ධ අප ස්වෙච්ඡාවෙන් පෙරමුණ ගත යුතු කාලය දැන් එළඹී තිබේ.මේ අදහස අපට පහළ වූයේ පසුගිය දිනක ශී‍්‍ර ලංකා මහවැලි අධිකාරියේ මෙහෙයවීමෙන් පැවති මාධ්‍ය චාරිකාවකදී ඉපැරැණි පුරා විද්‍යාත්මක වටිනාකමක් ඇති විනාශයට පත් වූ විහාරාරාම පද්ධතියක් දුටු අවස්ථාවේදී ය.එම විහාරාරාම සංකීර්ණය නමින් බුදුරුවයායයි. දඹුල්ලේ සිට ශී‍්‍ර ලංකා මහවැලි අධිකාරිය විසින් මෑතකදී ඉදිකරන ලද දඹුල්ල – බකමූණ - කලගහවෙල නව අධිවේග මාර්ගයේ යන විට මේ ස්ථානය හමුවේ.බකමූණේ සිට කිලෝ මීටර් 6 ක් පොල් අතු වාඩිය පැත්තට යන විට වම් පසින් මේ සුවිශේෂී පුරාණ සිද්ධස්ථානය වෙයි. දඹුල්ලේ සිට විනාඩි 30 කින් මේ ස්ථානයට ළඟා විය හැකිය.මෙහි ප‍්‍රධානම අංගය එහි පිහිටි 18 රියන් සැතපෙන ශෛලමය බුදු පිළිමයයි. නමුත් එය අව පැහැ ගැන්වී කළු පැහැවී තිබෙන අයුරු දුටු විට අපේ බෞද්ධකම කුමකටදැයි සිතේ.බුදුරුවයාය විහාරාධිපති පොල්වත්ත කන්දේ සද්ධානන්ද හිමිපාණන් පවසන පරිදි මේ බුදු පිළිමය ඓතිහාසික පොළොන්නරුවේ ගල් විහාරයේ සැතපෙන බුදු පිළිමයට හා තන්තිරිමලේ සැතපෙන බුදු පිළිමයට සමානත්වයක් දක්වයි.“පුරාණ බෞද්ධ ග‍්‍රන්ථවලත් මේ බුදු පිළිමය පිළිබඳව සඳහන් වෙලා තිබෙනවා. 12 වැනි සියවසට අයත් යැයි සැලකෙන මේ පිළිමය අතරගල්ලෑව පිළිමය යන නමින් තමයි ඒ පොත්වල සඳහන් වන්නේ.1992 දී තමයි මේ ස්ථානයට බුදුරුවයාය කියන නම දැම්මේ. මෙතන අක්කර 35 ක ප‍්‍රදේශයක පුරා වස්තු තිබෙනවා. ශී‍්‍ර පතුලක් තිබෙනවා. සෙල් ලිපියක් තිබෙනවා.ගල් කණු තිබෙනවා. කැලේ රජ මාලිගා 2 ක් තිබෙනවා. ගල්ලෙන් තුනක් තිබෙනවා. මෙහි කුමාර කන්දේ ස්ථාන 25 ක විතර පුරා විද්‍යාත්මක නටබුන් තියෙනවා.ඒත් මේ ස්ථාන සියල්ල හරියට සංරක්ෂණය කරන්න මට තනියෙන් පුළුවන් කමක් නැහැ. කවුරු හරි උදව් කළ යුතුයි. උන්වහන්සේ පවසති.18 රියන් මේ බුදුරුව යාය බුදු පිළිමය දුටු විට අපේ නෙතඟට ඉබේම කඳුළු බිඳු එයි. ඒ එම බුදු පිළිමයට විශේෂයෙන් එහි මුහුණට, ශීර්ෂයට හා අතට යම් පුද්ගලයන් පිරිසක් කර ඇති හානිය දුටු විටය. ඒ සමඟම බුදු පිළිමයේ සිරිපතුල අසලද නිදන් හාරා තිබිණි.දුර්වර්ණ වුවත් විවිධ හානි කළත් මේ බුදු පිළිමය ඇතුළත සර්වඥ ධාතු නිදන් කර ඇති බව ජනප‍්‍රවාදයේ පවතීයැයි සද්ධානන්ද හිමියෝ අප සමඟ කීහ.බුදුරුවයාය ගම්වැසියෝ මේ සුවිශේෂ බුදු පිළිමයට නිතර පුද පූජා පවත්වති. සද්ධානන්ද හිමියෝ තමන්ට දායකයන් ගෙන් ලැබෙන ආධාර මගින් දිනපතාම පස්වරුවේ මේ බුදුපිළිමය අසල එක පොල්තෙල් පහනක් හෝ දල්වනු ලැබේ.“දායකයෝ අපට දානේ දෙනවා දිනපතාම, ඊට වඩා දෙයක් කරන්න ඒ අයට අමාරුයි. ඈතින් එන අය රුපියල් 50 - 100 ක් දෙනවා. මට පුළුවන් විදියට වතාවත් කරනවා.මම නැති විට මෙතන නිදන් හෑරීමත් කරනවා. අඩු ගානේ මේ ස්ථානයේ හොඳ පිරිතක් කියලා මේ බුදු පිළිමය පිරිසුදු කිරීමට පුරාවිද්‍යාත්මක ලෙස වැඩපිළිවෙළක් සකස් කළ යුතුයි.දැන් දඹුල්ලේ ඉඳලා අලුත් බකමූණ පාරෙන් මෙතෙන්ට එන්න මිනිත්තු 30 කට වඩා යන්නේ නැහැ. මම මේ රටේ සැදැහැවත් බෞද්ධ ජනතාවට ආරාධනා කරනවා මේ ස්ථානයට ඇවිත් වටිනාකම තේරුම් ගන්නය කියලා.”අව්වට වැස්සට පින්නට සුළඟට ලක්වී විනාශවෙමින් පවතින මේ සුවිශේෂි 18 රියන් බුදු පිළිමය සංරක්ෂණය කිරීමට බෞද්ධ කාගේත් උදව් ලැබිය යුතු යැයි අපිත් සිතමු.දුප්පත් බුදුරුවයාය දායකයන්ට මෙය කිරීමට නොහැකි ය. අපේ දේ අගයන සමාගම්වලට ආයතනවලට මේ බුදු පිළිමය පිළිසකර කර හුණු පිරියම් කර අලංකාරවත් කිරීමට ඉදිරිපත්වන්න යැයි අපි ආරාධනා කරමු .ඊට අමතරව මේ වෙසක් සමයේ ඔබට කළ හැකි විශාල පින්කමක් ලෙස මේ බුදු පිළිමය පිරිසුදු කිරීමේ ව්‍යාපෘතියක් කි‍්‍රයාත්මක කිරීමට එක්වෙන ලෙස ද අපි ආරාධනා කරමු.විශේෂයෙන් පුරා විද්‍යා දෙපාර්තමේන්තුව බුද්ධශාසන දෙපාර්තමේන්තුව, සංස්කෘතික අමාත්‍යාංශය හා බෞද්ධ කටයුතු දෙපාර්තමේන්තුව මෙවැනි ස්ථාන පිළිබඳව මීට වඩා අවධානය යොමු කළ යුතු බව ද පෙන්වා දෙමු.සකල ශ‍්‍රී ලංකාවාසී බෞද්ධ ජනතාවම කණගාටු විය යුතු අන්දමින් පමණක් නොව උතුම් බුදුරුවට අවශ්‍ය ගෞරවය නොලැබෙන අයුරින් විනාශ වෙමින් කළු පැහැ ගැන්වී ඇති මේ බුදුරුවයාය බුදු පිළිමය ප‍්‍රතිසංස්කරණය කර සුපිරිසුදු කර රටේ උසස්තම පූජනීය වස්තුවක් කිරීමේ මහඟු කාර්යයන් සඳහා දායක වීමට හැකි සියලු දෙනා ඒ පිළිබඳව වැඩි විස්තර පී. සද්ධානන්ද හිමි, රජ මහා විහාරය, බුදුරුවයාය, බකමූණ යන ලිපිනයට දන්වන ලෙස ඉල්ලා සිටිමු.මේ බුදු පිළිමය පිළිසකර කිරීමට පුරාවිද්‍යා දෙපාර්තමේන්තුව පූර්ණ සහාය ලබාදෙනු ඇති බව ද අවශ්‍ය අරමුදල් පරිත්‍යාග අප බෞද්ධ ජනතාවගෙන් නොඅඩුව ලැබෙනු ඇති බව ද අපේ විශ්වාසයයි.විනාශ වෙමින් පවතින අපේ බෞද්ධ උරුමය සුරැකීමට අපි සැවොම එක්වෙමු යැයි යළිත් ඉල්ලා සිටිමු.(ශී‍්‍ර ලංකා මහවැලි අධිකාරියේ සැලසුම් අංශයේ පරිශ‍්‍ර කළමනාකරු ලලිත් විජේවර්ධන, එහි වෙබ් අඩවි පරිපාලන නිලධාරි රොෂාන් සූරියආරච්චි, විශේෂ අධ්‍යාපන නිලධාරි ඩඩ්ලි ජයලත් යන මහත්වරුන්ට ස්තුතිවන්ත වෙමු.)නිහාල් පී. අබේසිංහ සේයාරූ - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=as0805255</link>
    <topic> රහසින් වත් පව් නොකරන්නේ නම් උපරිම ආත්ම තෘප්තියක් ලැබෙනවා</topic>
    <author>රමණී සුබසිංහ ඡායාරූප - සුදම් ගුණසිංහ</author>
    <content>අපේ දරුවන් ගේ මිත‍්‍රත්වය ඩොලර් ලක්‍ෂයකට වඩා වටිනවාජනාධිපතිතුමාගේ අවවාදයබුදුරුවයාය බුදු පිළිමය රැක ගනිමුඅමාදහර වෙසක් කූඩු තරගය - 2008රහසින් වත් පව් නොකරන්නේ නම් උපරිම ආත්ම තෘප්තියක් ලැබෙනවාගුරු සේවයේ රසකතාමිනිසා ගේ ජීවිතය සාර්ථක කරගැනීම සඳහා හොඳ පරිසරයක් තෝරාගැනීම, සහ සත්පුරුෂ ආශ‍්‍රය යන කරුණු ඉවහල්වන ආකාරය පිළිබඳව පසුගිය සතියේ අපි සාකච්ඡා කළෙමු.අද ඔබේ අවධානය යොමු කෙරෙන්නේ නිවැරැදි අයෙකු වීමෙන් ජීවිතයේ සතුට දියුණුව උදා කරගන්නේ කෙසේද යන්න පිළිබඳවයි.සෑම කෙනකු ළඟම කුමන හෝ වරදක්, දුර්වලකමක් ඇති බව බුදුරජාණන් වහන්සේ දේශනා කර ඇත. අපේ සිතේ ලෝභකම, ද්වේශය, මෝහය තිබෙන තුරු, ජීවිතයෙහි පුංචි වැරදි සිදුවිය හැකියි.සමාජයක සර්ව සම්පූර්ණ මිනිසුන්, හොඳම හෝ නිවැරැදිම මිනිසුන් අපේක්ෂා කරනවා නම් එය යථාර්ථවාදී වන්නේ නැත. අරියපරේසන සූත‍්‍රයේ මේ පිළිබඳව අපූරු පැහැදිලි කිරීමක් වේ.එහිදී බුදුරජාණන් වහන්සේ මුලු සමාජයම නෙළුම් විලකට උපමා කොට දක්වයි. නෙළුම් විලක විවිධ වර්ගයේ, විවිධ හැඩයෙන් යුත් පුෂ්පයන් පිපෙන්නාක් සේ සමාජයේ ද විවිධ ගුණ යහපත් කම්වලින්, රුචි අරුචිකම්වලින්, ගුණ නුගුණින් යුතු මිනිසුන් වේ.එහි දී උන්වහන්සේ අවධාරණය කරන්නේ මිනිසුන් කෙරෙහි විවිධ වූ චරිත ස්වභාවයන් ඇති බවයි.එහෙත් මහා මංගල සූත‍්‍රයේ එන ‘අත්ථ කම්මා පනිදිච’ යන බුදු වදනින් අර්ථවත් කර ඇත්තේ තමන් නිවැරැදි වීම යන කාරණයයි.එනම් තමන් ගේ ජීවිතය, තමන්ගේ අධ්‍යාත්මය වඩාත් නිවැරැදි මාවතකට යොමු කරගැනීමයි.මේ නිසා මිනිසුන් ලෙස අප කෙරෙහි බොහෝ අඩුපාඩු, දුර්වලතා තිබුණත් කල්පනාකාරී වුවහොත්, උත්සාහවන්ත වුවහොත්, අපට නිවැරැදි වීමට අපහසු වන්නේ නැත.ඇතැම් විට අඩුපාඩු පිළිගන්නට, අපේ සිත නැමෙන්නේ නැත. ඕනෑම කෙනෙක් තමන් ප‍්‍රශංසා කරන විට, වර්ණනා කරනවිට තෘප්තිමත් වුණත් ආදරයෙන් කරුණාවෙන් කරන යථාර්ථවාදී විවේචන පිළිගන්නට මැළිවේ.තම වරද වරදක් ලෙස දකිනවා වෙනුවට, වැරදි අඩුපාඩු පෙන්වා දෙන අය කෙරෙහි විරුද්ධ වීම බොහෝ දෙනාගේ ස්වරූපයයි.බුදුරජාණන් වහන්සේ දේශනාකර තිබෙන්නේ ඔබගේ යහගුණ සහ දුර්ගුණ අවංකව නොදකී නම් ඔබට වෙනස්වන්නට පුළුවන්කමක් නොමැති බවයි.ඔබ නිවැරැදි වන්නේ නම් නිවැරැදි ආත්ම විශ්වාසයක් වගේම මනා පෞරුෂයක් ද ඔබ කෙරෙහි ගොඩ නැඟේ. නිවැරැදි පුද්ගලයාට බියක් සැකක් නොමැතිව කටයුතු කරන්නට අපූරු හැකියාවක් ලැබේ.කරණීය මෙත්ත සූත‍්‍රයේ දී ‘උජූච සූජූච’ යනුවෙන් උගන්වා තිබේ. ‘උජූච’ යන්නෙන් අර්ථවත් වන්නේ ඔබ කෙරෙහි සෘජුබව, අවංක බව ඇතිකරගත යුතුය යන්නයි.‘සූජූච’ නම් මනා අවංකභාවය ඇතිකරගත යුතු බවයි. අවංක බව හෙවත් උජු ගුණය ගොඩනැඟෙන්නේ ඔබ ගේ කය නිවැරැදිව තබාගන්නට උත්සාහ කළ පසුවය.වචනය නිවැරැදි වූ පසුවය. කය හා වචනය නිවැරැදිව තබා ගන්නාතාක් ඔබ සෘජු ගුණයෙන් යුත් අවංක කෙනෙක් බවට පත්වනු ඇත.මනා අවංකභාවය ඇතිවන්නට නම් එනම් ’සූජූච’ යන උතුම් ස්වභාවයට පත්වන්නට නම් ඔබ අනිවාර්යයෙන්ම සිත ද නිවැරැදිව තබා ගත යුතුය. මනස යහපත් කරගත යුතුය.රහසින් වත් පව් නොකරන්නේ නම් උපරිම වූ ආත්ම තෘප්තියකින් ඔබට ජීවිතය ගත කිරීමට අවස්ථාව සැළසෙනු ඇත.තමන්ගෙන් සිදුවුණු නොයෙක් වැරැදි හා අඩුපාඩු පිළිබඳව කල්පනා කරමින් දිගින් දිගටම දුකට පත්වීම බුදු දහම අනුමත නොකරයි.එය නීවරණවලින් එකකි. පංච නීවරණ ධර්ම පිළිබඳව විග‍්‍රහයේ දී කුක්කුච්ඡ යන වචනයෙන් ඉගැන්වූයේ ඒ කාරණයයි.කෙනෙකු තමන්ගෙන් සිදුවුණු නොයෙක් වැරැදි හා අඩුපාඩු පිළිබඳව කල්පනා කිරීමෙන් දිගින් දිගටම දුකට, පසුතැවිල්ලට පත්වෙනවා නම් එය නීවරණයකි. එය සිතේ පවිත‍්‍ර බව, ප‍්‍රභාෂ්වර තත්ත්වය යටපත් කරයි.ජීවිතයේ විවිධ අවස්ථාවල, නොයෙකුත් හේතූන් නිසා මිනිසුන් අතින් වැරැදි සිදුවීම ස්වභාවිකය. එයට ගිහි පැවිදි භේදයක් නැත. මවුපියන් අතින්, දරුවන් අතින් වැරැදි සිදුවිය හැකිය.වැදගත් වන්නේ කළ වරද අවබෝධ කරගෙන තවදුරටත් එහිම නොගැලී නිදහස් වීමයි. වරදින් නිදහස් වීමට උත්සාහ කරනවා නම් එය බුදු සමයේ හැඳින්වෙන්නේ ‘ආයති සංවරය’ නමිනි. බුදුරජාණන් වහන්සේ ධම්මපදයේදී එය උදාහරණයකින් මෙසේ පැහැදිලි කර ඇත.”යෝච පුබ්බේ සමජ්ජිත්වා පච්චා සෝ නප්ප මජ්ජතී සෝ ඉමං ලෝකං පභාසේතී අබ්භා මුත්තෝච චන්දිමා”’යම් කෙනෙක් මුලින් වැරැදි කර පසුව එය අවබෝධ කරගෙන ඉන් නිදහස් වන්නේ නම් වළාකුළෙන් මිදුණු සඳක් සේ ලොවම බබළවන ප‍්‍රභාෂ්වර තත්ත්වයට පත් වේ.” යනුවෙනි. මෙය ඉතා අපූරු පැහැදිලි කිරීමකි. ජීවිතය සඳට උපමා කර කොතෙකුත් කවි සීපද ලියැවී ඇත.ගීත රචනා වී ඇත. බුදුරජාණන් වහන්සේ ද අප ගේ් ජීවිතය සඳට උපමා කර ඇත. සඳේ එළිය, සිසිලස ලෝකයට විඳින්නට ලැබෙන්නේ අඳුරු වළාවන්ගෙන් නොවැසී තිබුණහොත් පමණි.පුන් පොහෝ දිනයෙක වුවද සඳ මඬල ආවරණය වී තිබේ නම් ඒ සිසිලස අපට විඳින්නට ලැබෙන්නේ නැත.ඕනෑම කෙනෙක් ලෞකික ජීවිතයේ දී කළ වැරැදි බොහෝ තිබෙන්නට පුළුවන. ලෝකයට ඔබෙන් යහපතක් විය යුතු යැයි ඔබ සිතනවා නම් ඔබේ නිවසට කරදරයක් නැති හොඳ ස්වාමි පුරුෂයෙක් බවට පත්වන්න.හොඳ බිරිඳක්, යහපත් දරුවෙක්, බවට පත්වන්න. අතීතයේ කළ වැරදි ගැන පසුතැවෙමින් නොසිට තමා කළ වරද අවබෝධ කරගෙන එය නිවැරැදි කර ගන්නට උත්සාහ කරන්න.කම්මල්කරුවකු යකඩයක බැඳී ඇති මළ ටිකෙන් ටික ඉවත්කරන්නාක් මෙන් එම වැරදි ක‍්‍රම ක‍්‍රමයෙන් අඩුකරගත යුතු බව බුදුරජාණන් වහන්සේ උගන්වා ඇත.”කම්මාරෝ රජ තස්සේව නිද්ධමේ මල මත්තනෝ”එමෙන්ම සිහියේ තබාගත යුතු තවත් කරුණක් වේ. වැරැදි කරන බව අපි කිසිකලෙකවත් කියන්නේ නැත.සාමාන්‍යයෙන් බොහෝ අය පවසන්නේ ‘අපි ලොකු වැරැදි කරන්නේ නෑ’ ඉඳහිට පුංචි වැරැද්දක් කරනවා මිස’ යනුවෙනි. ජීවිතය පුරාම සිදු කරන පුංචි පුංචි වැරැදි රාශියක් අවසානයේ මහා වරදක් බවට පත් වේ.ජලය බිංදුව බිංදුව වැටී විශාල බඳුන් පිරී ඉතිරී යන්නාක් මෙනි. ඒ ආකාරයට ඔබ ජීවිතයේ දී කරන පුංචි වැරැදිවලින් මහා පව්කාරයෙක් බවට පත්වන්නට ඉඩ තිබේ. සෑම මොහොතකම නිවැරැදිව ජීවත්වීමේ අගය බුදු දහම ඔබට මතක් කර දෙයි.කෙනෙකු ගේ වරදක් දුටුවිට එය පෙන්වා දීමද මිනිසුන් ලෙස අපේ යුතුකමකි. එහි දී ඔබේ සිතේ අපහාසයක්, උපහාසයක් නොතිබිය යුතුයි. එහි දී අනුකම්පාව, කරුණාව, මෛතී‍්‍රයම පෙරදැරි විය යුතුය.අනෙක් අතට එසේ කරුණාවෙන් වරද පෙන්වා දෙන විට ඔබ කළ යුතු වන්නේ එවැනි අයගෙන් දුරස්වීම නොවේ. ඔබට නිවැරැදි මඟ පෙන්වන ඒ උතුම් මාර්ගෝපදේශකයාට තව තවත් සමීප වීමය.සදාකාලික වරදකරුවන් පිළිබඳව ද බුදු දහමේ සඳහන් වන්නේ නැත. ඕනෑම වරද කරුවෙකුට නිවැරැදි විය හැකිය. මිනිසුන් නවසිය අනූනව දෙනකු ඝාතනය කළ අංගුලිමාල වැනි අය ඊට නිදසුන්ය.අංගුලිමාල ගේ පූර්ව අවධිය සඳහන් වන්නේ මනුෂ්‍ය ඝාතකයෙක් ලෙසටය. සොරෙක්, මංපහරන්නෙක් ලෙසටය. එහෙත් බුදුරජාණන් වහන්සේ ගේ මඟ පෙන්වීමෙන් අංගුලිමාල නිවැරැදි කෙනෙක් බවට පත්විය.මුලදී වැරැදි කර පසුව ගුණ ගරුක කෙනෙකු බවට පත්වූ පසුව ගතකළ ජීවිතයේ වූ නිවැරැදි බව හා සත්‍යවාදී බව සිහිපත් කරමින් අදටත් අපි දරුවෙක් ලැබෙන්නට සිටින මවකට ආශිර්වාද කරන්නේ අංගුලිමාල පිරිත සජ්ක්‍ධායනය කිරීමෙනි.ඔබ අංගුලිමාල තරම් වැරැදි කළ කෙනෙක් නොවේ. ඔහු තරම් බියජනක සමාජ අපරාධකාරයෙක් නොවේ. ඔබ අතින් සිදුවී ඇත්තේ සුළු වැරදි කිහිපයක් පමණයි.අංගුලිමාලට නිදහස් වීමට බුදුදහම මාර්ගය පෙන්වා දුනි. ඔබටත් ඒ අවස්ථාව දස දහස් ගුණයකින් උදා කරගත හැකියි.බුදුදහම වැනි ඉගැන්වීමකින් පෙන්වා දී තිබෙන්නේ අයහපතින් නිදහස් වී යහපත් විය යුතුය කියන ධර්මයයි.තමන් කළ වරද සැම වෙලාවේම සැඟවීම විශේෂයෙන්ම පෘථග්ජනයින් ගේ ස්වභාවයයි. සෝවාන් වුණ පුද්ගලයාගේ ස්වභාවය තමන් අතින් වූ වරද වහාම පිළිඅරගෙන එය නිවැරැදි කරගැනීමට සූදානම් බවක් තිබීමයි. බුදුරජාණන් වහන්සේ’අබබ්බෝ සෝ තස්ස පටිච්ඡාදාය’යනුවෙන් දේශනා කර ඇත. ආර්ය මාර්ගයේ පළමු පියවරේ සිටින සෝවාන් වූ පුද්ගලයා ගේ ලෝබය, ද්වේශය, මෝහය මුළුමනින්ම ඉවත්වී නැත. මේ නිසා සෝවාන් වුණ කෙනෙකු ගේ වුවත් වැරැදි දුර්වලතා තිබෙන්නට පුළුවන.සාමාන්‍ය කෙනෙකු අතින් වරදක් වීම කොපමණ ස්වාභාවික ද යන්න දැන් ඔබට වැටහෙනවා ඇත. සෝවාන් වුණ කෙනාගේ ස්වභාවය වරද වරදක් ලෙසින් දැක ඉන් දුරස් වීමය.බුද්ධිමත්කම වන්නේ ද කළ වරද වටහාගෙන ඉන් මිදීමයි. සමාජයේ අන් අය වැරැදි කරනවා නම් මම වැරැදි කළාම කුමක් වන්නේ ද යනුවෙන් මෙහිදී ඔබට සිතෙනු ඇත.වැරදි කරන අයට හරිගිහින් තිබෙනවා නම් අපි වැරදි කළාම අපට වැරදෙනවා යැයි කියන්නේ කවර පදනමකින් ද යනුවෙන් ඇතැමුන් ප‍්‍රශ්න කරන අවස්ථා ද ඇත.වැරැදි කරන බොහෝ දෙනෙකුට කෙටිකාලීනව තෘප්තියක්, සතුටක් ලැබෙන බව සැබෑය. ඒ තෘප්තිය ඉතාම කෙටිකාලීනය. එය අතෘප්තියක්, අසහනයක් බවට පත් වී කල් නොයවාම විඳවන්නට සිදුවනු ඇත.අනෙක් අය සංසන්දනය කිරීම සුදුසු නොවේ. ඒ අයට විපාක නොලැබුණේ නම් මටත් ස්ථිරවම කිසිම විපාකයක් නොලැබෙතැයි සිතා වැරැදි කිරීම අනුවණ කමකි. බුදුරජාණන් වහන්සේ මෙසේ උගන්වා ඇත.”මධුව මඤ්ඤතී බාලෝ - යාව පාපං නපච්ඡතී’කළ වැරැදිවල ප‍්‍රතිවිපාක එනතුරු බාලයා, බුද්ධියෙන් අඩු කෙනා, සංසාරේ බිය නොදකින කෙනා, අපි කරන දේ මී පැණි වගේ ඉතාම මිහිරි යැයි කල්පනා කරයි.අනුන් ගේ වැරැදි සොයන්නට කලින් තමන් ගේ වරද සොයන්නට ද ඔබ ඉගෙන ගත යුතුය. ඔබ ආයතනයක පාලකයෙක් නම් පළමුව ඔබ නිවැරැදිව සිතිය යුතුය.ගෘහමූලිකයා ද එසේමය. ගෘහමූලිකයා ගේ හැසිරීම, කතාබහ, ආකල්ප නිවැරැදි නම්, යහපත් නම් නිවෙසේ සිටින බිරිඳ, දරුවන් නිවැරැදි මඟ ගමන් කරනු ඇත.’දුන්නං වේ පරමානානං උජුං ගච්චති පුංගවෝ’ප‍්‍රධාන ගවයා හරියට ගියොත් පමණයි අනෙක් ගවයන් සෘජුව ගමන් කරන්නේ යනුවෙන් බුදුරජාණන් වහන්සේ දේශනා කර ඇත.කළ වරද සාධාරණීකරණය කිරීමෙන් ද ඔබට ලැබෙන විපාක අඩුවන්නේ නැත. සමාජයේ නිවැරැදිව කි‍්‍රයා කරන්නේ ස්වල්ප දෙනෙකි.ඔබ වරදින් නිදහස් වුණොත් ඒ ටික දෙනා අතරට ඔබට ද එක්විය හැකිය.නිවැරැදිව ජීවත්වන ඔබ කොතැන ගියත් ලැබෙන ගරුත්වය අඩුවන්නේ නැත. ඔබේ පවුලට, ගමට, රටට මුලු මහත් සමාජයටම ඔබ ආදර්ශයක් වනු ඇත. එය ඔබේ දියුණුවට හේතුවනු ඇත.රමණී සුබසිංහ ඡායාරූප - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=as0805256</link>
    <topic>ගුරු සේවයේ රසකතා</topic>
    <author>විශ‍්‍රාමලත් ආචාර්ය ඩී.එන්.දිසානායක කොස්වත්ත – බිංගිරිය.</author>
    <content>අපේ දරුවන් ගේ මිත‍්‍රත්වය ඩොලර් ලක්‍ෂයකට වඩා වටිනවාජනාධිපතිතුමාගේ අවවාදයබුදුරුවයාය බුදු පිළිමය රැක ගනිමුඅමාදහර වෙසක් කූඩු තරගය - 2008රහසින් වත් පව් නොකරන්නේ නම් උපරිම ආත්ම තෘප්තියක් ලැබෙනවාගුරු සේවයේ රසකතාඑක් දහස් නවසිය හැත්තෑ එකේ් වර්ෂයේ වයඹ පළාතේ බිංගිරිය ප‍්‍රදේශයේ නොදියුණු ගම්මානයක පිහිටි ප‍්‍රාථමික පාසලක සේවය කළ ජයපාල මුල්ගුරුන්නාන්සේ හා සරෝජා ගුරුතුමිය එම පාසල දියුණු කිරීමෙහිලා අති මහත් උදාර සේවාවක් ඉටුකළ දක්ෂ ගුරුභවතුන් දෙදෙනෙක් වූහ.තම පාසලේ දරු දැරියන් කෙරෙහි අතිමහත් සානුකම්පිත හැඟීම්වලින් යුක්තව ඉගැන්වීමේ කාර්යයෙහි නිරත වූ මෙම ගුරුවරුන් දෙදෙනාට පාසලේ භෞතික සම්පත් කෙරෙහි විඳින්නට සිදුවූයේ මහත් අපහසුතාවයකි.කාලයක් මුළුල්ලේ පාසලේ දරුවන්හට ඩෙස්ක් පුටු හිඟයක් තදබල ලෙස පැවැති බැවින් ඔවුනට තම ඉගෙනීමේ කටයුතු කරගෙන යෑමට සිදුවූයේ බිම වාඩිවීමෙනි.ඊට විසඳුමක් ලෙස කිහිපවරක් අධ්‍යාපන දෙපාර්තමේන්තුවෙන් පාසලේ පවත්නා මෙම දුෂ්කරතාවය පිළිබඳව ද ඉල්ලීම් ඉදිරිපත් කෙරිණි.මේ අතර ජයපාල මුල්ගුරුන්නාන්සේ කාලයක් තිස්සේ කරන ලද බලවත් ඉල්ලීමක ප‍්‍රතිඵලයක් ලෙස මෙම පාසලේ සිසුනට අධ්‍යාපන දෙපාර්තමේන්තුවෙන් ඩෙස්ක්, පුටු රාශියක් ලැබුණි.ඒ ඒ පන්තිවලට අවශ්‍ය ඩෙස්ක් පුටු බෙදා වෙන් කළ මෙම ගුරුවරුන් දෙදෙනා අවසානයේ ඉතිරි වූ ගුරු ඇඳි පුටු දෙක තම තමන් ලබාගත්තේ එතෙක් තම තමන් ඉඳ ගැනීමට භාවිතා කළ වේවැල් කැඩුණු අබලන් ගුරු ඇඳි පුටු දෙක අයින් කරමිනි.පාසල ඇරුණු පසු තම නිවෙස් බලා ගිය ගුරු භවතුන් දෙදෙනා පසුදා උදෑසනින්ම පාසලට පැමිණියේ සුපුරුදු පරිදි තමන්ගේ ඉගැන්වීමේ කාර්යයෙහි නිරතවීම සඳහාය.මේ අතර තම පන්තියට ගිය සරෝජා ගුරුතුමියට දැකගත හැකිවූයේ ඊයේ තමාට ලැබුණු අලුත් ගුරු ඇඳි පුටුවේ එක් පත්තක් අතුරු දහන්වී ඇති බවය.මේ බැව් මුල්ගුරුන්නාන්සේට දැන්වූ සරෝජා ගුරුතුමිය තම පුටුවේ පත්ත සෙවීමට යුහුසුළු වූවාය. මේ පිළිබඳව සොයා බැලූ ගුරුතුමියට දැනගන්නට ලැබුණේ තම පන්තියේම සිසුවකු වන ජයසේන පුටුවේ පත්ත ගලවා ගෙනගොස් ඇති බවය.පන්තිය දෙස විමසිල්ලෙන් බැලූ ගුරුතුමියට එදින ජයසේන ද නොපැමිණ ඇති බැව් දැනගන්නට හැකිවිය.වහාම ජයසේන ශිෂ්‍යයා සොයා ඔහුගේ නිවසට ගොඩවැදුණු සරෝජා ගුරුතුමියට තම ගුරු පුටුවේ පත්ත හොරෙන් ගලවාගෙන විත් එය කපා කි‍්‍රකට් පිත්තක් සාදා තිබෙනු දුටුවිට ඇතිවූයේ බලවත් ශෝකයකි.ජයසේන සිසුවාගෙන් මේ ගැන විමසීමේදී දැනගන්නට ලැබුණේ තමාට කි‍්‍රකට් ගැසීමට බෝලයක් පමණක් තිබුණද කි‍්‍රකට් පිත්තක් නොමැති බැවින් පුටුපත්ත සොරා ගෙනැවිත් එය ගෙදර පිහියෙන් කපා කි‍්‍රකට් පිත්තක් සාදාගත් බවය.මේ පිළිබඳව දරුවාට දඬුවම් නොකරන ලෙස ජයසේන සිසුවාගේ මව සරෝජා ගුරුතුමිය ඉදිරියේ බැගෑපත්වූ අතර පුටුපත්ත රැගෙන ගිය සරෝජා ගුරුතුමිය පසුදා පාසලට එනවිට අලුත් කි‍්‍රකට් පිත්තක් රැගෙනවිත් ජයසේන සිසුවාට දුන්නේ මින් පසු පාසලේ භෞතික සම්පත්වලට හානියක් නොකරන ලෙසට තදින් අවවාද කරමිනි. මෙහි නම් මනºකල්පිතය. මෙය සත්‍ය සිද්ධියකි.විශ‍්‍රාමලත් ආචාර්ය ඩී.එන්.දිසානායක කොස්වත්ත – බිංගිරිය.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=av0805252</link>
    <topic>වෙළෙඳ ලොවට නැතුවම බැරි</topic>
    <author>ආතර් උස්මීයගේ</author>
    <content>සිනමා තිරයේ කුළුඳුල් රංගනයට එක්වවෙළෙඳ ලොවට නැතුවම බැරිඅපිරිසිදු දත් පෙළත් හදවත් රෝගයකට මඟක් වෙන්න පුළුවන්මිනිස්සු නාට්‍යය බලන්නේ විඳවන්න නෙමේ විඳින්නයි'බලාපොරොත්තුවෙන්' රංගනයට ආ සකුන්තලානොමියෙන නිර්මාණ රැසක් ඉතිරි කර සමුගත් සංගීතවේදියාපුන් සඳෙන්ලන්ඩනයේ සංගීත ප‍්‍රසංගයක්රෝහල සොඳුරු තැනක් කර ගීයෙන් හදවත් අමතන දොස්තරරයිගම් ටෙලි සම්මාන උලෙළින්....“හොඳ තරගයක් දීලයි ශානි සම්මානය දිනාගත්තේ”විජය නන්දසිරිකොහොමද තොරතරුවිස්සයි විස්සේ අපේ අභිමානය“ජීවිත සටන නිසා ඒ කාලෙ එක දවසට සින්දු හය පවා කියලා තියෙනවා”චංචලාමෙගා' රැල්ලට එරෙහිව කලාකරුවෝ නැඟී සිටියදා...කොළඹට නුදුරු පෙදෙසක වන උයනක අසිරියබොලිවුඩ් හී සුපිරි නළු ෂාරුක් ඛාන් රංගනයට අමතරව වෙළෙඳ දැන්වීම්වල ද පෙනී සිටීමෙන් ද විශාල මුදලක් උපයා ගනී. සමහර විට සමහර දැන්වීම්වල පෙනී සිටීම සඳහා ඔහු චිත‍්‍රපටයක පෙනී සිටීම සඳහා අය කරනු ලබන ගාස්තුවට වඩා වැඩි මුදලක් අය කරනු ලබයි. මෙයට අවුරුදු නවයකට (1999) ඉහත දී ඔහු ඔමේගා නමැති ඔර්ලෝසු වර්ගය ප‍්‍රචාරය කිරීම සඳහා සැලසුම් කළ දැන්වීමකට පෙනී සිටියේ ය. ඔමේගා ඔර්ලෝසුවක් අතේ බැඳ පුවත්පත්, පෝස්ටර් හා කටවුට් දැන්වීමක් සඳහා පෙනී සිටි ෂාරුක් ඛාන් මෙම වෙළෙඳ දැන්වීමේ පෙනී සිටීම වෙනුවෙන් ඉන්දියානු රුපියල් ලක්ෂ පනහක් අය කළේ ය.බොලිවුඩ් හී සිටින නළු නිළියන්ගෙන් අදත් වෙළෙඳ දැන්වීම් සඳහා වැඩි ම ඉල්ලුමක් ඇත්තේ ෂාරුක් ඛාන්ට ය. මේ නිසා ෂාරුක් එදා මෙන් ම අද ද වෙළෙඳ දැන්වීම්වල පෙනී සිටිමින් විශාල මුදලක් සොයා ගනී. ෂාරුක් ඛාන් වැඩි ම මුදලක් අය කරන ලද්දේ කොකා කෝලා සහ පෙප්සි කෝලා යන දැන්වීම්වල පෙනී සිටීමෙනි.කොකා කෝලා නිෂ්පාදකයින්, ෂාරුක් ඛාන් යොදා ගෙන පසුගිය කාලයේ රූපවාහිනිය සඳහා කෙටි ප‍්‍රචාරක චිත‍්‍රපට කීපයක් ම නිෂ්පාදනය කළේ ය. (මෙම කෙටි චිත‍්‍රපට සිනමාහල්වල දී ද ප‍්‍රදර්ශනය කරන ලදී.) තරුණ තරුණියන් අතර බෙහෙවින් ම ජනප‍්‍රිය වී ගිය මෙම කෝකා කෝලා ප‍්‍රචාරක දැන්වීම සඳහා ෂාරුක් අය කළ මුදල ඉන්දියානු රුපියල් වලින් කෝටියකට වැඩි බව පැවසේ.එහෙත් මෙම දැන්වීම සඳහා ෂාරුක් අය කළ හැබෑ ගාස්තුව මෙතෙක් හෙළිකර නැත. එයට හේතුව ආදායම් බදු දෙපාර්තමේන්තුවෙන් ගැලවීම සඳහා ය. අද වෙළෙඳ ප‍්‍රජාව ඔවුන් විසින් නිෂ්පාදනය කරනු ලබන හැම වෙළෙඳ භාණ්ඩයක් ම වෙළෙඳ පොළට නිකුත් කිරීමට ප‍්‍රථම විශාල ප‍්‍රචාරයක් දියත් කරයි.භාණ්ඩ පාරිභෝගිකයා අතර ජනප‍්‍රිය කරවීම වැඩි වැඩියෙන් අලෙවි කිරීම නිෂ්පාදකයා ගේ ඒකායන පරමාර්ථය යි. මෙම භාණ්ඩ ඉක්මනින් ම පාරිභෝගිකයින් අතර ජනප‍්‍රිය කරවීම සඳහා දැන්වීම් කලාවේදී විවිධ උපක‍්‍රම යොදා ගනී. සුපිරි සිනමා තාරකා එක් තුරුම්පුවකි. මෙයට හොඳ ම උදාහරණයකි; ‘ලක්ස්’ සබන් කැටය.අද මෙම සබන් කැටය පාරිභෝගිකයා ගේ සිත්වලට කා වැදී ඇත්තේ සුපිරි නිළියන් ගේ රුව වඩන සබන් කැටය හැටියට යි.මෝටර් රථ, මෝටර් බයිසිකල්, රූපවාහිනි සෙට්, ඔර්ලෝසු, සුවඳ විලවුන්, සාරි, ඇඳ ඇතිරිලි, ඩෙනිම් කලිසම් රෙදි, සිගරට් වර්ග, පියර, කිරිපිටි, අවු කණ්ණාඩි, පාවහන්, ස්වර්ණාභරණ, බීම වර්ග ඇතුළු භාණ්ඩ රාශියක් ම පාරිභෝගිකයින් අතර ජනප‍්‍රිය කරවීම සඳහා බොහෝ විට වෙළෙඳ ප‍්‍රජාව ප‍්‍රචාරක අවියක් කර ගනු ලබන්නේ සිනමා තාරකාවන් ය.අමෙරිකාවේ අලෙවි කරනු ලබන සිගරට් වර්ගයකට වැඩි ප‍්‍රචාරයක් ලබා දීම සඳහාත්, එය දුම් බොන්නන් අතර වැඩි වැඩියෙන් ජනප‍්‍රිය කරවීම සඳහාත් සිල්වෙස්ටර් ස්ටැලෝන් නමැති සුපිරි හොලිවුඩ් තරුව යොදා ගැනීමට එම සිගරට් සමාගමට අවශ්‍ය විය. ඔහු පෙනී සිටින හැම චිත‍්‍රපටයක දී ම මෙම සිගරට් වර්ගය ඔහු විසින් පාවිච්චි කළ යුතු යැයි සිගරට් සමාගම සිල්වෙස්ටර්ට කොන්දේසියක් ඉදිරිපත් කළේ ය.තමන් ඉල්ලන මුදල ගෙවනවා නම් ඔවුනගෙ කොන්දේසිවලට එකඟ බව සිල්වෙස්ටර් ස්ටැලෝන් කියා සිටියේ ය. ස්ටැලෝන්ට මේ සිගරට් වර්ගය ප‍්‍රචාරය කර හැරීම සඳහා ඩොලර් කෝටි ගණනක මුදලක් ගෙවීමට සිගරට් සමාගම එකඟ විය. සිල්වෙස්ටර්, සිගරට් සමාගමෙන් ලබා ගත් මුදල හෙළි නො කෙළේ ය.තමන් ගේ භාණ්ඩ අලෙවි කර ගැනීම සඳහා හැම සිනමා තාරකාවක් ම යොදා නො ගැනීමට වෙළෙඳ ප‍්‍රජාව වග බලා ගනී. ඔවුන් තමන් ගේ දැන්වීම් සඳහා හැම විට ම යොදා ගනු ලබන්නේ රසිකයින් අතර වඩාත් ම ජනප‍්‍රිය සුපිරි තරු පමණි.පසුගිය දා පෙප්සි කෝලා දැන්වීමක් සඳහා බොලිවුඩ් හී සුපිරි නිළි කරිෂ්මා කපූර් (සිනමාවෙන් ඈත්වීමට ප‍්‍රථම) යොදා ගැනීමට එම සමාගම කල්පනා කළේ ය. කරිෂ්මා ද මෙම දැන්වීමේ පෙනී සිටීමට කැමැත්ත පළකළේ ඇය විසින් ඉල්ලන ලද ගාස්තුව ගෙවීමට පෙප්සිකෝලා සමාගම එකඟ වූ හෙයිනි. මේ සඳහා ඇයට ලැබුණ මුදල රුපියල් ලක්ෂ අසූවකි. (ඉන්දියානු රුපියල්)1848 දී ලෝක වෙළෙඳ පොළට පැමිණි ඔමේගා අත් ඔර්ලෝසුව අද සුපිරි බලවතුන් වැඩි දෙනෙකු විසින් පරිහරණය කරනු ලබන ඉස්තරම් ම වර්ගයේ අත් ඔර්ලෝසුවකි.ඉල්ලුම කොපමණ ඇතත් මෙම ඔර්ලෝසුව ජනප‍්‍රිය කර ගැනීම සඳහා ඕමේගා සමාගම තවමත් විශාල මුදලක් ප‍්‍රචාරණය සඳහා වැය කරයි. මේ ප‍්‍රචාරණය සඳහා ඔමේගා සමාගම යොදා ගන්නේ බොන්ඩ් චිත‍්‍රපට ධාරාවේ ජේම්ස් බොන්ඩ් ගේ චරිතය නිරූපණය කරන පියර්ස් බ්‍රොස්නන් ය. ඔමේගා ඔර්ලෝසු දැන්වීමේ පෙනී සිටීම සඳහා බ්‍රොස්නන් ඩොලර් කෝටි ගණනක මුදලක් අය කළේ ය.වෙළෙඳ දැන්වීම්වලට පෙනී සිටින හැම සිනමා තාරකාවක් ම භාණ්ඩය නිෂ්පාදනය කරනු ලබන වෙළෙඳ සමාගමත්, භාණ්ඩයේ අලෙවිය ගැනත් සොයා බලයි. බහු ජාතික සමාගමක් නම් ඔවුන් ගේ ගණන ඉහළ යයි.ඔවුන් ගේ ඉල්ලීමට කැමැති නම් ගිවිසුමට අත්සන් තබා දැන්වීමට පෙනී සිටියි. නළු නිළියන් පෙනී සිටින වෙළෙඳ දැන්වීම් අද වැඩි වශයෙන් ම ප‍්‍රචාරය වෙන්නේ රූපවාහිනි නාළිකාවන් ඔස්සේ ය. සමහරු සිමෙන්ති විකුණන අතර තවත් කෙනෙක් වඩු බාස් කෙනෙකු ලෙස ද පෙනී සිටියි. මේ අතර තවත් පිරිසක් කිරි පිටි වර්ගයක් විකිණීම සඳහා සිංදු කියන දැන්වීමකට පෙනී සිටියි.දත් මදින ආලේප, චොකලට්, යෝගට්, සුවඳ විලවුන් රුව වඩන ආලේපන අලෙවි කරන සමහර දැන්වීම්වල ද මෙම තාරකාවන් පෙනී සිටින හැටි අපට දකින්නට ලැබෙයි. කෙසේ වෙතත් මෙම වෙළෙඳ දැන්වීම්වල පෙනී සිටීමෙන් මෙම සිනමා තරු අතිරේක ආදායම් මාර්ගයක් පාදාගෙන ඇති බව නම් සඳහන් කළ යුතු ය.ආතර් උස්මීයගේ</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=av0805253</link>
    <topic>අපිරිසිදු දත් පෙළත් හදවත් රෝගයකට මඟක් වෙන්න පුළුවන්</topic>
    <author>සකස් කළෙගාමිණී සුසන්ත</author>
    <content>සිනමා තිරයේ කුළුඳුල් රංගනයට එක්වවෙළෙඳ ලොවට නැතුවම බැරිඅපිරිසිදු දත් පෙළත් හදවත් රෝගයකට මඟක් වෙන්න පුළුවන්මිනිස්සු නාට්‍යය බලන්නේ විඳවන්න නෙමේ විඳින්නයි'බලාපොරොත්තුවෙන්' රංගනයට ආ සකුන්තලානොමියෙන නිර්මාණ රැසක් ඉතිරි කර සමුගත් සංගීතවේදියාපුන් සඳෙන්ලන්ඩනයේ සංගීත ප‍්‍රසංගයක්රෝහල සොඳුරු තැනක් කර ගීයෙන් හදවත් අමතන දොස්තරරයිගම් ටෙලි සම්මාන උලෙළින්....“හොඳ තරගයක් දීලයි ශානි සම්මානය දිනාගත්තේ”විජය නන්දසිරිකොහොමද තොරතරුවිස්සයි විස්සේ අපේ අභිමානය“ජීවිත සටන නිසා ඒ කාලෙ එක දවසට සින්දු හය පවා කියලා තියෙනවා”චංචලාමෙගා' රැල්ලට එරෙහිව කලාකරුවෝ නැඟී සිටියදා...කොළඹට නුදුරු පෙදෙසක වන උයනක අසිරියහෘදය වස්තුව ආශ‍්‍රිතව ඇතිවන රෝගාබාධ පිළිබඳව පසුගිය සතියේ අප කතා බහ කළා ඔබට මතක ඇති. පපුව ප‍්‍රදේශයේ ඇතිවන සෑම රිදීමකට ම, කැක්කුමකට ම හේතුව හෘද රෝගයක් යැයි සැක කිරීම හේතුසහගත නොවන බවත් අප එහි දී පැහැදිලි කළා.කොළඹ මහ රෝහලේ හෘද රෝග ඒකකයේ විශේෂඥ වෛද්‍ය රුවන් ඒකනායකඅද අපි හෘදයාබාධ පිළිබඳ තවත් තොරතුරුත්, ඒ සඳහා කළ හැකි ප‍්‍රතිකාර පිළිබඳවත් කරුණු සොයා බලමු.රුධිර ධමනිවල කොලෙස්ටරෝල් නම් මේදය තැන්පත් වන්නේ අප ඉපදී වයස අවුරුදු 10 ක් පමණ ගත වූ පසුවයි. මෙම තත්ත්වය උපරිම මට්ටමකට පත්වන්නේ වයස අවුරුදු 30, 40 පමණ වන විටයි. මෙයageing process එකක්. එනම් රුධිර නාලවල මේදය තැන්පත් වීම වයෝවෘද්ධ වීමේ කි‍්‍රයාවලියේ එක් කොටසක්. බොහෝ උදවිය ගේ කොලෙස්ටරෝල් මේදය වැඩි වීම සාමාන්‍ය ශීඝ‍්‍රතාවයකින් සිදුවුවත් ඇතැම් රෝගීන් ගේ එම වැඩි වීම ශීඝ‍්‍ර ලෙස සිදුවෙනවා. රුධිරයේ කොලෙස්ටරෝල් මේදය වැඩි වීමේ ශීඝ‍්‍රතාවය නැවැත්වීමට ඖෂධ ලබා දිය යුතුයි.ඇතැමුන්ට එම ඖෂධ ජීවිත කාලය පුරාම ගැනීමට සිදුවෙනවා. ඖෂධ ලබා දීම ප‍්‍රතිකාරයේ එක් කොටසක් පමණයි. හෘදයාබාධවලින් මිදීමට නම් ජීවන රටාවේ යම් යම් පුරුදුත් අත්හළ යුතු වෙනවා.යම් අයෙකුට හෘදයාබාධයක් ඇති වීමට ඇති එක ම සාධකය දුම්පානය යැයි සිතමු. ඔහු තමන් ගේ දුම්පානය නැවැත්වුවහොත් ඔහුට මතුවට ප‍්‍රශ්නයක් වන්නේ නෑ.බොහෝ අවස්ථාවල දී හෘදයාබාධ ඇතිවීමට සාධක කීපයක් ම බලපානවා.  (Multifactorfal)උදාහරණයකින් මෙය විමසා බලමු.එක ම වයස් කාණ්ඩයක පසුවන පුද්ගලයන් දෙදෙනෙක් ගෙන බලමු. ඔවුන් දෙදෙනා ම දුම් පානය කරන උදවිය. මෙයින් එක් අයෙකුට හෘදයාබාධයක් ඇති වූවා යැයි සිතමු.එයට හේතුව වන්නේ, දුම්පානය නම් අවගුණය හෘදයාබාධය ඇති වූ පුද්ගලයා කෙරෙහි බලපෑමට අවශ්‍ය වන සාධක ඔහු තුළ තිබීමයි. ඔහු ගේ රුධිරයේ කොලෙස්ටරෝල් ප‍්‍රමාණය වැඩි විය හැකියි. ඔහුට මානසික ආතති තත්ත්වයක් තිබිය හැකියි. එසේත් නැති නම් පරම්පරාගත ජානවල බලපෑමක් තිබිය හැකියි. එසේ ම ඔබ දන්නවා සමාජයේ මත්පැන් බොන සියලු ම දෙනාට සිරෝසියාව නොසෑදෙන බව. ඒ නිසා හෘදයාබාධ ඇතිවීමට එක් එක් පුද්ගලයා කෙරෙහි බලපාන්නා වූ සාධක අපට ඍජුව ම කිව නො හැකියි.හෘදයාබාධවලට හේතු වන බොහෝ සාධක තවමත් සොයා ගෙන නෑ. අධි රුධිර පීඩනය, මේදය සහිත ආහාර ගැනීම, ව්‍යායාම මඳකම, මානසික ආතතිය ආදිය හෘදයාබාධවලට හේතුවන සාධක ලෙස අතීතයේ දී සැලකුවත් අද එලෙස පැවසිය නො හැකියි. සමාජ සංක‍්‍රමණය, සමාජ ආර්ථික තත්ත්වයන්, රසායනික ද්‍රව්‍ය වැනි කරුණු හෘදයාබාධ ඇතිවීමට හේතු සාධක වන බව මෑත දී තහවුරු වී තිබෙනවා. හෘදයාබාධ ඇති වීමට සාධක ගණනාවක් ම බලපානු ලබන බව දැන් ඔබට පැහැදිලියි නේ ද?”මෙච්චර බෙහෙත් බීලත් ඇයි මට මේ ලෙඩේ ආයෙත් ආවෙ...””බයිපාස් සැත්කමක් කරලත් ආයෙත් මාව අසනීප වුණානෙ...”මෙවැනි කතා බොහෝ හෘද රෝගීන් පවසන්නේ ඉහත කරුණු නිසයි. එබැවින් හෘදයාබාධ වැළැක්වීමට ගනු ලබන ඖෂධ දීර්ඝ කාලයක්, නැතහොත් ජීවිත කාලය පුරා ම ගත යුතු වෙනවා.දුම් පානය නො කරන මත්පැන් පානය නො කරන ව්‍යායාම කරන වයස අවුරුදු විසි ගණන්වල තරුණ උදවිය හෘදයාබාධවලට ලක් වූ අවස්ථාවන් පිළිබඳවත් ඔබ අසා ඇති. එවැන්නන් පිළිබඳව කළ පර්යේෂණවලින් පවා ඔවුන් ගේ හෘදයාබාධවලට හේතුව ඍජුව ම මෙම හේතුව යැයි සොයා ගෙන නැහැ.එයින් ඇතැම් පුද්ගලයින් Angiogramවැනි පරීක්‍ෂණයකට ලක් කළ විට පෙනී ගොස් ඇත්තේ ශරීරයේ ඉතා සියුම් ධමනියක ඇති වූ රුධිරය කැටි ගැසීමක් එම හෘදයාබාධවලට හේතු වී ඇති බවයි. එසේ ම එම රුධිර කැටිගැසීම්වලට හේතුව වෛරස හෝ ක්‍ෂූද්‍ර ජීවී ආසාධනයක් බවත් පෙනී ගොස් තිබෙනවා.මෑත දී කරන ලද පර්යේෂණවලින් තවත් වැදගත් කරුණක් තහවුරු කරගෙන තිබෙනවා. ඒ; දත් මුල් දියවීම නිසා ඇතිවන්නා වූ gingivities  නම් වෛරසය නිසා හෘදයාබාධ ඇති විය හැකි බවයි. මෙයින් පෙනී යන්නේ අප ගේ මුඛය, දත් දෙපළ අපිරිසිදු නම් ඒ මගින් ඇතිවන ආසාධනයන් නිසාත් හෘදයාබාධ ඇති විය හැකි බවයි. දැන් ඔබට පැහැදිලියි නේද හෘදයාබාධවලට එකිනෙකට වෙනස් විවිධ හේතූන් බලපානු ලබන බව.හෘදයාබාධවලට ප‍්‍රතිකාර කිරීමේ දී සමස්ත රෝගියාට ප‍්‍රතිකාර කළ යුතු යැයි යන්න වෛද්‍ය විද්‍යාවේ නවතම මතයයි. එහි දී පළමුවෙන් ම කරනු ලබන්නේ ජීවන රටාව සකස් කිරීමයි. භෞතික වශයෙන් ජීවන රටාව සකස් කිරීම සහ මානසික වශයෙන් ජීවන රටාව සකස් කිරීම ලෙස ප‍්‍රධාන කොටස් දෙකක් තිබෙනවා.ශරීරයේ බර අඩු කර ගැනීම, දුම්පානය නැවැත්වීම, ව්‍යායාම කිරීම බාහිර ජීවන රටාව සකස් කිරීමට අයත්. මානසික ආතතිය අඩු කර ගැනීම, කෝප වීම පාලනය කිරීම, ඉහිල් වීම  (Ralaxation)මානසික වශයෙන් ජීවන රටාව සකස් කිරීමට අයත්.මානසික ආතතිය හෘදයාබාධ සඳහා තදින් ම බලපාන අනතුරුදායක සාධකයක්. මානසික ආතතිය විවිධ හේතූූන් නිසා ඇති විය හැකියි. සමාජයේ දික්කසාද වන්නන් ගේ සංඛ්‍යාව වැඩි වන විටත්, රැකියා අහිමිවන්නන් ගේ සංඛ්‍යාව වැඩි වන විටත් හෘදයාබාධ ඇතිවන්නන් ගේ සංඛ්‍යාව වැඩි වන බව පර්යේෂණ මගින් සොයා ගෙන තිබෙනවා. එමෙන් ම දැඩි කාල සටහනක් අනුව රැකියාවල නියුතු වූවන්, වගකීම් සහිත රැකියාවල නියුතු වූවන් අතර හෘදයාබාධ වැඩි බවත් සොයාගෙන තිබෙනවා. ඒ දීර්ඝකාලීන ආතතිය නිසා ඇතිවන හෘදයාබාධ තත්ත්වයන්. කි‍්‍රකට් තරගයක ප‍්‍රතිඵලත් ඉවසා දරා ගත නො හැකි නිසා, තමන් ගේ ළඟ ම ඥාතියකු ගේ හදිසි මරණයක් දරා ගත නො හැකි නිසා ඇතිවන කෙටි කාලීන ආතතිය මගින් ද හෘදයාබාධ ඇති විය හැකියි. මෙයින් ද පැහැදිලි වන්නේ හෘදයාබාධ මනෝ කායික රෝගයක් බවයි.වර්තමානයේ දී හෘද රෝගවලට ප‍්‍රතිකාර කරන විට වෛද්‍යවරුන් පුද්ගලයින් ගේ පෞරුෂය වර්ගීකරණය කරනවා.A;personality – A සහ personality – B සහ personality – Aයනුවෙන්. නඥපඵධදචතඪබර – ඒ ලෙස හඳුන්වන්නේ දියුණුවෙන්න ඉතා කැමති, අකුරට වැඩ කරන, කිසිදු අවස්ථාවක නිස්කලංකව නො සිටින, තමන් යටතේ සේවය කරන පුද්ගලයන් නිවැරැදි ලෙස වැඩ කළේ නැති නම් අධික ලෙස තරහා යන පුද්ගලයින්. personality – B පුද්ගලයන් ඊට හාත්පසින් ම වෙනස්.වැඩ වැඩියෙන් බදාගෙන නො කරන, නායකත්වය ගැනීමට තරමක් අකැමැති, ඉතා සරලව ජීවිතය දෙස බලන පුද්ගලයින් ඊට අයත්. පර්යේෂණ මගින් පෙනී ගොස් ඇත්තෙ personality – B  පුද්ගලයින්ට personality – A  පුද්ගලයින්ට හෘදයාබාධ ඇති වීමේ හැකියාව වැඩි බවයි. වර්තමානයේ දී බටහිර රටවල හෘදයාබාධ සඳහා කරනු ලබන චිකිත්සාවන්හි දී personality – A පුද්ගලයින් personality – B පුද්ගලයින් දක්වා වෙනස් කිරීමට මනෝ චිකිත්සකයින් වෙත යොමු කරනවා.මනෝ චිකිත්සකයින් ඒ සඳහා Relaxation  (ඉහිල්වීම) නම් කි‍්‍රයාවලිය යොදා ගන්නවා. මීට කලකට පෙර මනෝ වෛද්‍යවරුන් රෝගීන් මානසිකව ඉහිල් කිරීමට යොදා ගන්නේ භාවනා කිරීම, යෝග අභ්‍යාස ක‍්‍රම ආදියයි. ඒවා යම් යම් අවස්ථාවල අසාර්ථක වුණා. එයට විවිධ හේතූූන් බලපෑවා. හෘද රෝගියකුට යෝග අභ්‍යාස කිරීම අපහසුයි. ඒ; ඒ සඳහා පුහුණුවක් අවශ්‍ය නිසා. හෘද රෝගියකුට යෝග අභ්‍යාස පුහුණු කිරීම ලෙහෙසියෙන් කළ හැකි දෙයක් නොවේ. එසේ ම භාවනා කිරීමත් සෑම අයකුට ම කළ නො හැකියි.සංගීතයට සවන් දීම ඉහිල් වීමට යොදා ගත හැකි සරල ක‍්‍රමයක්. යෝග අභ්‍යාස කිරීමට, භාවනා කිරීමට කිසියම් ශක්තියක් යෙදවිය යුතු වුවත්, නිසංසලව හිඳගෙන සංගීතයට සවන් දීම සඳහා විශේෂ ශක්තියක් අවශ්‍ය වන්නේ නෑ.හෘදයාබාධවලට කරනු ලබන ප‍්‍රතිකාරවල එක් පියවරක් ලෙස සංගීතය යොදා ගන්නා ආකාරය පිළිබඳව ලබන සතියේ තොරතුරු සොයා බලමු.සකස් කළෙගාමිණී සුසන්ත</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=av0805254</link>
    <topic>මිනිස්සු නාට්‍යය බලන්නේ විඳවන්න නෙමේ විඳින්නයි</topic>
    <author>වසන්ත ජයසිංහආරච්චිගේ</author>
    <content>සිනමා තිරයේ කුළුඳුල් රංගනයට එක්වවෙළෙඳ ලොවට නැතුවම බැරිඅපිරිසිදු දත් පෙළත් හදවත් රෝගයකට මඟක් වෙන්න පුළුවන්මිනිස්සු නාට්‍යය බලන්නේ විඳවන්න නෙමේ විඳින්නයි'බලාපොරොත්තුවෙන්' රංගනයට ආ සකුන්තලානොමියෙන නිර්මාණ රැසක් ඉතිරි කර සමුගත් සංගීතවේදියාපුන් සඳෙන්ලන්ඩනයේ සංගීත ප‍්‍රසංගයක්රෝහල සොඳුරු තැනක් කර ගීයෙන් හදවත් අමතන දොස්තරරයිගම් ටෙලි සම්මාන උලෙළින්....“හොඳ තරගයක් දීලයි ශානි සම්මානය දිනාගත්තේ”විජය නන්දසිරිකොහොමද තොරතරුවිස්සයි විස්සේ අපේ අභිමානය“ජීවිත සටන නිසා ඒ කාලෙ එක දවසට සින්දු හය පවා කියලා තියෙනවා”චංචලාමෙගා' රැල්ලට එරෙහිව කලාකරුවෝ නැඟී සිටියදා...කොළඹට නුදුරු පෙදෙසක වන උයනක අසිරියප‍්‍රියංකර රත්නායකඉඳහිට වේදිකා නිර්මාණයක් දෙකක් බිහිවුණත් අද වන විට සිංහල වේදිකාව බලවත් අර්බුදයකට මුහුණ දී ඇති බව බොහෝ දෙනෙක් කතා කරති. එවන් වකවානුවක වේදිකාවට ආදරය කරනවා වගේ ම එකී පෙ‍්‍ර්ක්‍ෂකයාට නිසි සාධාරණයක් ඉටු කිරීම සඳහා ද කිහිප දෙනෙකු දුෂ්කරකි‍්‍රයාවේ යෙදෙන අයුරු දකින්නට ද ලැබෙයි. සැබවින් ම අද වන විට සිංහල වේදිකාවට ඇත්තේ සීමිත පෙ‍්‍ර්ක්‍ෂක පිරිසක් ද?නො එසේ නම් ඇත්තේ ම නැති තරම් ද? එවන් මොහොතක වුව වේදිකා නිර්මාණයක් කිරීමට අභියෝගයක් වගේ ම අවසාන නිර්මාණකරුවාට ඉතිරි ව ඇත්තේ ආත්ම තෘප්තිය විතරක් ද? මේ සියලු කාරණා මැද පසුගිය දිනවල ලුම්බිණි රඟහලේ වේදිකාගත වූ “තටු ඇවිත්” පෙ‍්‍ර්ක්‍ෂකයාට සමීප වූ නවතම වේදිකා නාට්‍යයයි.විටෙක ප‍්‍රබල රංගන ශිල්පියෙක්, පිටපත් රචකයෙක්, නාට්‍ය නිෂ්පාදකවරයෙක් මෙන් ම විශ්වවිද්‍යාල ඇදුරකු ලෙසින් හිඳ නිර්මාණකරණයේ අනවරතව නියැළෙන ජ්‍යෙෂ්ඨ කථිකාචාර්ය ප‍්‍රියංකර රත්නායක ගේ දෙවැනි වේදිකා නිර්මාණයයි ‘තටු ඇවිත්’.අද දවසේ වේදිකාව පිළිබඳ ඇසෙන මැසිවිලි බොහෝමයි. එවන් වකවානුවක ඔබ නිර්මාණකරණයේ යෙදෙනවා. මේ මොහොතේ වේදිකාව ජය ගැනීම අභියෝගයක් නොවෙයි ද?යම් අභියෝගයක් තියෙනවා. මා විශ්වාස කරන දෙයක් තමයි කලාකරුවා කෙටි කාලසීමාවකට අදාළ නැහැ කියන එක. මිනිසා මේ අර්බුදයෙන් ගොඩගන්න ඥානය සොයායන්න කලාකරුවාට පුළුවන් වෙන්න ඕන. කලා කෘතියකින් ඥාන මාර්ගයක් දායාද කරන්නේ නැත්නම් පොදු ජන සම්ප‍්‍රදායට ගොඩ එන්න බැහැ. අපේ සමාජය විශාල අර්බුදයකට යනවා කියෙන්නේ අපට කලා සංස්කෘතියක් නැහැ කියන එක.කලා කෘතියක් ඇතුළෙ තියෙන්නේ සමාජයීය ප‍්‍රශ්නයක්. ලෝකයේ දියුණු සංස්කෘතියක් ඇති රටවල හොඳ කලා සංස්කෘතියක් තිබුණා. ඒ සඳහා උපරිම නිදහසක් කලාකරුවාටත් නිර්මාණයටත් ලැබුණා. නමුත් අපේ කලා කෘතියකින් සමාජයට බලපෑමක් කළා නම් කළේ ඉඳලා හිටලා විතරයි. අද වන විට මා විශ්වාස කරනවා නැවත කලාකරුවාට වගකීමක් තියෙනවා කියලා. මේ යුගයේ මෙවැනි කෘති බිහිවෙන්න ඕන සමාජයට මිනිසුන්ට දැනෙන්න.’තටු ඇවිත්’ එහෙම දැනෙන විදිහේ කතා පුවතකට සාධාරණ කෘතියක් කියා ඔබ හිතනවද?ඇයි නැත්තේ. ඕනෑම කලා කෘතියක් ඇතුළේ තියෙන්නේ සමාජයීය ප‍්‍රශ්නයක්. ඒක මානව වෙන්නත් පුළුවන්. හැබැයි එය සමාජයට ගෝචරයි. මෙහි කතා පුවත කිසියම් කාලයක් තිස්සේ සමෘද්ධිමත්ව හිටපු පවුලක ගෘහමූලිකයා මිය යාමෙන් පසු ඇතිවන අර්බුද මත කතාව ගොඩනැගෙනවා.‘තටු ඇවිත්’ නාට්‍යයෙන්විවාහ පත් වන වයස පසු කරමින් සිටින දියණියන් පමණක් වෙසෙන පවුලක් අතර ඇති අභ්‍යන්තර අරගලයක් මෙහි තියෙන්නේ. අනෙක් අතට මෙය පරිවර්තනයක්. ‘ගාර්සියා ලෝකාගේ’ ඩ්ධභඵඥ ධට ඡඪපදචඤච ඒතඡච කියන කෘතිය සිංහලට පරිවර්තනය කළේ ආචාර්ය ‘රංජනි ඔබේසේකර’ යි’ මෙය මීට අවුරුදු 15 – 20 ට පෙර නිෂ්පාදනය වුණා. නමුත් එය මට අවශ්‍ය විදිහට වෙනස් කරමින් තමයි මම නිෂ්පාදනය කළේ.හොඳයි. වේදිකාවේ අද පවතින තත්ත්වයත් එක්ක ‘තටු ඇවිත්’ සඳහා විශාල පෙ‍්‍ර්ක්‍ෂාගාරයක් බලාපොරොත්තු වෙන්න පුළුවන් ද?අපි පිළිගන්න ඕන පවතින ආර්ථිකය හැමෝට ම බලපෑම් කරලා තියෙනවා කියන එක. ඒ තුළ අභියෝගයක් තියෙනවා නාට්‍යකරුවකුට පෙ‍්‍ර්ක්‍ෂාගාරය පිළිබඳ. නමුත්සමාජයට දැනෙන කලා කෘති පෙ‍්‍ර්ක්‍ෂක ආකර්ෂණය නිරන්තරව ලබනවා. කලා කෘතියක් තුළ සියුම් ගැඹුරු දෙයක් තියෙන්න ඕන. පෙ‍්‍ර්ක්‍ෂක රුචිකත්වය ගන්න කෘතියක් විය යුතුයි. කලාව හා පෙ‍්‍ර්ක්‍ෂකයා සමීප කිරීමේ භාවිතයක් අද අපට දකින්නට ලැබෙන්නේ නැහැ.ග‍්‍රීක නාට්‍යයේ බ්‍රෙෂ්ට් ගේ ශේක්ෂ්පියර් නාට්‍ය පර්යේෂණ කරමින් බිහිවුණේ මිනිසුන් ගේ වින්දන මට්ටම තේරුම් අරගෙන. මෑත කාලයේ බොහෝ කෘතිවල තිබුණේ වින්දනය නෙමෙයි විඳවීම. මිනිස්සු නාට්‍ය බලන්නේ විඳවන්න නෙමෙයි විඳින්න.මම නාට්‍ය උගන්වන ගුරුවරයෙක් විදිහට මේ තත්ත්වය තේරුම් ගත්තා. ‘තටු ඇවිත්’ මම කොළඹ පෙන්වපු පළමු අවස්ථාව. ඊට පෙර දර්ශන වාර 8 ක් මම පිට පළාත්වල ප‍්‍රදර්ශනය කළා. එහි දී නාට්‍යකරුවකුට සතුටු වෙන්න පුළුවන් පෙ‍්‍ර්ක්‍ෂාගාරයක් ‘තටු ඇවිත්’ සඳහා තිබුණා කියන එක මම කියන්න ඕන.මීට පෙර ඔබ ඊඩිපස් කළා. දැන් ‘තටු ඇවිත්’. ස්වතන්ත‍්‍ර නිර්මාණ කිරීමේ අර්බුදයක් ඇති නිසා ද පරිවර්තන කෘති කෙරෙහි ඔබ ඇදී යන්නේ.නැහැ මම එක දෙයකට හිරවෙලා ඉන්න කෙනෙක් නෙවෙයි. මම හොයාගෙන යනවා ස්වතන්ත‍්‍ර නාට්‍යයක් ලියන්න ඕන ඥානය. දිගින් දිගට ම පරිවර්තන කළොත් ස්වතන්ත‍්‍ර නාට්‍ය කලාවක් බිහි කරන්න පුළුවන්. මම ‘තටු ඇවිත්’ කරන විට එය මුල් පරිවර්තනය වුණේ ‘බර්නාදාගේ සිපිරිගෙය’ විදිහට. මේ හරහා මම විශාල අත්දැකීමක් ලබනවා.මට අවශ්‍ය විදිහට ‘තටු ඇවිත්’ විදිහට මම එය පෙරළා ගන්නවා. ඒ වගේ ම පරිවර්තන කෘතියක් සමග මම ටික කලක් ගනුදෙනු කරනවා. මට අසන්නට දකින්නට ලැබෙන මනුෂ්‍ය ජීවිතය සර්වකාලීන නාට්‍ය අත්දැකීමක් විදිහට මිනිස් සිත් සතන් තුළට අර්ථ ගන්වන්න පුළුවන්. ‘ඊඩීපස්’ වසර 1000 ක් ගියත් නැවත නිෂ්පාදනය වෙයි. එෙ වගේ ම ‘තටු ඇවිත්’ තවත් වසර ගණනාවකින් වුණත් නිෂ්පාදනය වෙන්න පුළුවන්.අතීතයේ උජාරුවෙන් කතා කරන්න පුළුවන් වේදිකා නාට්‍ය සංස්කෘතියක් අපට තිබුණත් අද වේදිකාවට ඇති තැන ඔබ කොහොමද දකින්නේ?එය පුළුල්ව කතා කළ යුතු කාරණයක් විදිහටයි මම දකින්නේ. සරච්චන්ද්‍ර මහතා, දයානන්ද, සුගතපාල මහත්වරු පර්යේෂණ ක‍්‍රම හරහා වේදිකාව තේරුම් ගත්තා.මුල් කාලයේ එම නිර්මාණ වෙනුවෙන් හොඳ විචාරක පරපුරක් හිටියා. රෙජී සිරිවර්ධන, සිරිල් බීී. පෙරේරා, ගාමිණි හත්තෙට්ටුවේගම වැනි අය හොඳ විචාර පළ කළා. නමුත් අද එවැනි විචාර නැහැ.විශ්වවිද්‍යාලවල නව ප‍්‍රවණතා ඇති කරමින් නූතන පරපුරත් සමඟ අපි කරන නාට්‍යයන් විවේචනයන්ට හසුවෙන්නේ නැහැ. ඉන්න විචාරක පිරිසවත් තරුණ නිර්මාණකරුවකු ගේ නාට්‍ය විචාරය කරන්න පෙළඹෙන්නේ නැහැ. එය එක් හේතුවක්. අනෙක් දෙය රාජ්‍ය නාට්‍ය උලෙළ ගත්තම එයට පෙ‍්‍ර්ක්‍ෂක ආකර්ෂණය ළඟා කර ගන්න ක‍්‍රමවේදයක් නැහැ.එක් වතාවක මම යෝජනාවක් ගෙනාවා නාට්‍ය 3.30 දර්ශනය පෙන්වන්න කියලා. ඒ තුළින් විශාල පෙ‍්‍ර්ක්‍ෂක පිරිසක් සහභාගි වීමේ අවස්ථාව ලැබුණා. දැන් එය නැවත ඇණහිටලා. මේ තියෙන තරගකාරිත්වයන් එක්ක මහ ø වෙනකම් මිනිස්සු නාට්‍ය ශාලා තුළ රැඳිලා ඉන්නේ නැහැ.නාට්‍ය හා රංග කලාව උගන්වන ඇදුරෙක් විදිහට නාට්‍යයේ අනාගතය භාර ගන්න පුළුවන් පිරිසක් නිර්මාණය වෙයි කියන බලාපොරොත්තුව ඔබ තුළ තියෙනවද?පැහැදිලිවම. මේ වෙන කොටත් කැලණිය විශ්වවිද්‍යාලයේ නාට්‍ය හා රංගකලා අධ්‍යන අංශයේ නිර්මාණයක් ‘ඇකඩමික් ප්ලේයර්ස්’ කියන ශිෂ්‍ය එකතුව. කියන්න සංතෝෂයි අධ්‍යාපනය ලබන්නට එන විද්‍යාර්ථින් තුළ විශ්වවිද්‍යාලයට පිටතින් ම විශාල උනන්දුවක් ඇතිව එන්නේ. මට මතකයි මෙය විෂයයක් විදිහට ආරම්භ කරද්දී ප‍්‍රථම වසරට ශිෂ්‍යයින් 20 ක් පමණ හිටියේ.අද එය සියය දක්වා වර්ධනය වෙලා. 1000 කට ආසන්න බාහිර උපාධි අපේක්‍ෂකයින් ඉන්නවා. පසුගිය කාලයේ රාජ්‍ය නාට්‍ය උලෙළ නියෝජනය කළ නාට්‍ය අතර අපේ සිසුන් ගේ නිර්මාණ ගණනාවක් තිබුණා වගේ ම ඔවුන් ඇගයීම්වලට පවා ලක්වුණා. මෙය සුබ පෙර නිමිත්තක්.’තටු ඇවිත්’ තුළින් වර්තමානයේ ඔබ තවත් අත්හදා බැලීමක් කරනවා. මෙහි සියලු ම චරිත කාන්තා චරිත.එය මම කළේ පර්යේෂණාත්මක අත්හදා බැලීමක් විදිහට. මෙහි පිටපතේ සියලු චරිත කාන්තා චරිත. කාන්තාවට තම ජීවිතය පිළිබඳ හොඳින් දැනෙනවා ;මහි දී. ඇය ගේ සමාජ ජීවිතයෙන් කොටසක් මේ නාට්‍යය තුළ කතා කරනවා. ඇත්තට ම මේ නාට්‍ය නිෂ්පාදනය වෙන්නේ නාට්‍ය හා රංග කලා අවසන් වසර විද්‍යාර්ථින් ගෙන්.මෙහි වයසක මැහැල්ල ගේ චරිතයට දායක වෙන්නෙත් පිරිමියෙක්. හේතුව මේ චරිතය තුළ ආච්චි කියන්නේ පිරිමියෙක් වගේ. මම හිතුවා එපරිද්දෙන් ම යම් අත්හදා බැලීමක් කරන්න. එය ඇත්තට ම නාට්‍ය ඉතිහාසය ගත්තත් දකින්න ලැබෙන දෙයක්. කොහොම වුණත් ලැබෙන පෙ‍්‍ර්ක්‍ෂක ප‍්‍රතිචාර එක්ක මේ ව්‍යායාමය පිළිබඳ ලොකු ආත්ම තෘප්තියක් මම ලබනවා.වසන්ත ජයසිංහආරච්චිගේ </content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=av0805255</link>
    <topic>'බලාපොරොත්තුවෙන්' රංගනයට ආ සකුන්තලා</topic>
    <author>ඉඳුනිල්</author>
    <content>සිනමා තිරයේ කුළුඳුල් රංගනයට එක්වවෙළෙඳ ලොවට නැතුවම බැරිඅපිරිසිදු දත් පෙළත් හදවත් රෝගයකට මඟක් වෙන්න පුළුවන්මිනිස්සු නාට්‍යය බලන්නේ විඳවන්න නෙමේ විඳින්නයි'බලාපොරොත්තුවෙන්' රංගනයට ආ සකුන්තලානොමියෙන නිර්මාණ රැසක් ඉතිරි කර සමුගත් සංගීතවේදියාපුන් සඳෙන්ලන්ඩනයේ සංගීත ප‍්‍රසංගයක්රෝහල සොඳුරු තැනක් කර ගීයෙන් හදවත් අමතන දොස්තරරයිගම් ටෙලි සම්මාන උලෙළින්....“හොඳ තරගයක් දීලයි ශානි සම්මානය දිනාගත්තේ”විජය නන්දසිරිකොහොමද තොරතරුවිස්සයි විස්සේ අපේ අභිමානය“ජීවිත සටන නිසා ඒ කාලෙ එක දවසට සින්දු හය පවා කියලා තියෙනවා”චංචලාමෙගා' රැල්ලට එරෙහිව කලාකරුවෝ නැඟී සිටියදා...කොළඹට නුදුරු පෙදෙසක වන උයනක අසිරියරසඳුන 'කලඑළියට' විශේෂාංගය තුළින් අද ඔබ හමුවන්නේ සකුන්තලා ජයවික‍්‍රම. අවිස්සාවේල්ල සීතාවක ජාතික පාසලේ කලා අංශයෙන් උසස් පෙළ දක්වා අධ්‍යාපනය ලැබූ ඇය, පාසල් වේදිකාවේ රඟපා සම්මාන ලබාගෙන කලාවට අත්පොත් තබා ඇත.මේ දිනවල රූපවාහිනී නාලිකාවල විකාශය වන 'ඩීමෝ බට්ටා' වෙළෙඳ දැන්වීමට පෙනී සිටින සකුන්තලා, වෛද්‍ය සෙනෙවිරත්න ගායනා කරන දෙරණ නාලිකාවේ විකාශය වන 'බාල වියේ බහ තෝරන වයසේ' ගීතයේ රූප රචනය සඳහා ද රංගනයෙන් දායක වී ඇත.නිර්මාල් රාජපක්‍ෂ අධ්‍යක්‍ෂණය කළ 'බලාපොරොත්තුව' ටෙලි චිත‍්‍රපටයේ මුඩුක්කු ගැහැනු ළමයකුගේ චරිතය රඟපාමින් රංගනයට පිවිසි සකුන්තලාට, චන්දන සමරසේකර අධ්‍යක්‍ෂණය කළ 'සුදු සමනළියක්' ටෙලි නාට්‍යයේ ද ප‍්‍රධාන චරිතයක් රඟපෑමේ අවස්ථාව උදාවීම භාග්‍යයක් ලෙසයි ඇය දකින්නේ."මගේ පියා සුනිල් ජයවික‍්‍රම. අම්මා කුසුමලතා. පවුලේ එකම දරුවා මම. පවුලේ කවුරුත් කලාවට සම්බන්ධ නැති වුණාට පුංචි කාලෙ ඉඳලම රඟපෑමට මගේ හිත ගිහින් තිබුණා. මාලිනී ෆොන්සේකා, කාංචනා මෙන්ඩිස් යන ප‍්‍රවීණ නිළියන් දෙදෙනාගේ රඟපෑම් වලට මම හරිම ආසයි. ඒ නිසාම කවදා හරි මටත් නිළියක් වෙන්න ඇත්නම් කියන බලාපොරොත්තුව මගේ හිතේ තිබුණා."මේ වන විට විවිධ නිර්මාණවලට දායක වෙමින් හෙමින් ගමනක් යන්නට සූදානම් වන ඇය, හොඳ අධ්‍යක්‍ෂවරුන් යටතේ පුංචි තිරයේ මෙන්ම රිදී තිරයේ රඟපෑමට බලාපොරොත්තුවෙන් සිටිනවා. 121 පුවක්පිටිය පාර, තුම්මෝදර ඇගේ ලිපිනයයි.ඉඳුනිල්</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=av0805256</link>
    <topic>නොමියෙන නිර්මාණ රැසක් ඉතිරි කර සමුගත් සංගීතවේදියා</topic>
    <author>දයා ඩී. ෆොන්සේකා</author>
    <content>සිනමා තිරයේ කුළුඳුල් රංගනයට එක්වවෙළෙඳ ලොවට නැතුවම බැරිඅපිරිසිදු දත් පෙළත් හදවත් රෝගයකට මඟක් වෙන්න පුළුවන්මිනිස්සු නාට්‍යය බලන්නේ විඳවන්න නෙමේ විඳින්නයි'බලාපොරොත්තුවෙන්' රංගනයට ආ සකුන්තලානොමියෙන නිර්මාණ රැසක් ඉතිරි කර සමුගත් සංගීතවේදියාපුන් සඳෙන්ලන්ඩනයේ සංගීත ප‍්‍රසංගයක්රෝහල සොඳුරු තැනක් කර ගීයෙන් හදවත් අමතන දොස්තරරයිගම් ටෙලි සම්මාන උලෙළින්....“හොඳ තරගයක් දීලයි ශානි සම්මානය දිනාගත්තේ”විජය නන්දසිරිකොහොමද තොරතරුවිස්සයි විස්සේ අපේ අභිමානය“ජීවිත සටන නිසා ඒ කාලෙ එක දවසට සින්දු හය පවා කියලා තියෙනවා”චංචලාමෙගා' රැල්ලට එරෙහිව කලාකරුවෝ නැඟී සිටියදා...කොළඹට නුදුරු පෙදෙසක වන උයනක අසිරිය"කුමටද සොබනියෙ කඳුළු සලන්නේ හේතුව මම නොදනිම්"'නරි බෑණා' ගීත නාටකයේ ඒ ගීතය ඔබ දහස් වර අසා තිබෙන්නට පුළුවන. අද නම් මේ ගීතය ගුවන් විදුලියෙන් හෝ රූපවාහිනියෙන් හෝ ඇසෙන නෑසෙන තරම් ය.එහෙත් මෙය කාලයකදී ඉතා ජනප‍්‍රිය ගීතයක්ව තිබිණි. මේ ගීතය නිර්මාණය කරමින් ගැයූ ප‍්‍රවීණ සංගීතවේදී ආචාර්ය ලයනල් අල්ගම සූරීන් අප අතරින් සදහටම වෙන් වූයේ වෙසක් සඳ මෝරා සපිරෙන්නට ඔන්න මෙන්න තිබියදී ය.ආචාර්ය ලයනල් අල්ගමයන්ගේ වියෝව සංගීත ක්ෂේත‍්‍රයට මහත් පාඩුවක් වන්නේ ඔහු සුවිශේෂී සංගීතඥයෙකු වූ බැවිනි. රාගධාරී සංගීතය මෙන්ම බෙංගාල හා සිංහල ජන සංගීතය ද අතැ'ඹුලක් සේ දත් ඔහු සිනමාවට වේදිකාවට විද්යුත් මාධ්‍යයට එක් කළ මධුර ගීත ධාරාවන් අමරණීයයි.1935 මාර්තු 24 වෙනිදා සියනෑ කෝරළයේ ගම්පහ උපත ලද අල්ගම කෝරාළලාගේ ලයනල් කුමාරදාස පසුව විශාරද ලයනල් අල්ගම විය. මිය යනවිට හේ ආචාර්ය ලයනල් අල්ගම නම් විය.1961 'නරිබෑණා' නාට්‍යයේ සංගීතය නිර්මාණය කර වසරේ හොඳම නාට්‍ය සංගීත අධ්‍යක්ෂකවරයා වූ ඔහු 'පටාචාරා', 'මයුරිගේ කතාව', 'බාඳුරා මල්' චිත‍්‍රපටවලින් හොඳම සංගීතඥයාට හිමි වසරේ ත්‍යාග දිනා ගත්තේ ය. 2000 වසරේ ඉමදිය මංකඩ ටෙලි නාට්‍යයෙන් වසරේ හොඳම ටෙලිනාට්‍ය සංගීත නිර්මාණකරුවාට හිමි ත්‍යාගය දිනාගත්තේ ය. 'පරසතු මල්' චිත‍්‍රපටයේ සංගීත අධ්‍යක්ෂවරයා ද ඔහු ය.අමරදේව ගයන 'තණ්හා ආශා ඔලගු කරේ ලා', 'සඳකත් පිණිදිය' සුජාතා අත්තනායක ගයන පරවුණු මල්වල සුවඳ අතීතේ ඔහුගේ නිර්මාණ ප‍්‍රාතිහාර්යයට නිදසුන් ය.ගම්පහ බෞද්ධ පිරිමි පාසලෙන් මුලින් ම අකුරු කළ ලයනල් අල්ගම දරුවා කලා ක්ෂේත‍්‍රයට අවතීර්ණ වූයේ කුඩා කාලයේ දීම ය. ඒ ඔහුගේ බාප්පා ගේ තියටර් සමාගමෙන් නිෂ්පාදනය කළ 'වන පුෂ්පය' නාට්‍යයේ ගීතයක් ගැයීමෙනි.ටී.ඇන්. සිල්වා නම් සංගීත ගුරුවරයෙකු යටතේ සංගීත විෂයට අත්පොත තැබූ ලයනල් අල්ගමයන් ගේ සංගීත ගුරුවරයා වූයේ සංගීතඥ ඩබ්ලියු. චූලරත්නය. ඔහුගේ සංගීතමය ගුවන් විදුලි වැඩසටහන් වලට සහභාගි වූ ලයනල් අල්ගමයන් ගේ ඊළඟ ගුරුවරයා වූයේ සංගීතඥ එඩ්වින් සමරදිවාකරයන් ය.අනතුරුව ඔහු 1955 දී ශාන්ති නිකේතනයේ 'විශ්ව භාරති' විශ්වවිද්‍යාලයට ඇතුළත්ව හින්දුස්ථානි ශාස්තී‍්‍රය සංගීතය පිළිබඳව ගායනා හා වාදන උපාධිය ලබා ගත්තේ ය.භාරතයේ දී විශාරද උපාධිය රැගෙන ලංකාවට ආ ලයනල් අල්ගම සූරීන්ගේ මුල් ම රැකියාව වූයේ තර්ස්ටන් විද්‍යාලයේ සංගීත උපදේශක තනතුරයි. එදා ඔහුගේ ශිෂ්‍යයින් අතර වත්මන් ජනාධිපති මහින්ද රාජපක්ෂ මහතා ද විය.ලයනල් අල්ගමයන් ගේ සංගීත ජීවිතයට කළ එළියක් වැටුණේ තර්ස්ටන් විද්‍යාලයේ සංගීත උපදේශිකා තනතුරේ සිටියදීය.එම විද්‍යාලයේ ම ගුරුවරයෙකු වූ දයානන්ද ගුණවර්ධනයන් නිෂ්පාදනය කළ නරි බෑණා නාට්‍යයේ සංගීතය නිර්මාණය කළේ ලයනල් අල්ගමයන් ය.එහි ඔහු ගායනා කළ "කුමටද සොබනියෙ කඳුළු සලන්නේ ගීතයෙන් ඔහු අතිශයින් ජනප‍්‍රිය විය.ඔහුගේ ගුරුවර එඩ්වින් සමරදිවාකරයන් වරක් ඔහුගෙන් විමසුවේ අලුත් සංගීත භාණ්ඩයක් නිපදවන්නට අදහසක් නැද්ද කියා ය.ඒ අනුව අලුත් සංගීත භාණ්ඩයක් නිපදවීමට ඔහු පර්යේෂණ කරන්නට පටන් ගත්තේ ය.වසර 18 ක් පුරා පරික්ෂණ පවත්වා ඔහු නිපදවූ තත් 39 කින් යුත් ශ‍්‍රී වීත්ත නම් වූ භාණ්ඩයට ඔහු මියයන තුරුම නියම තැනක් ලැබුණේ නැතැයි කීම බොරුවක් නොවේ. එය ඔහුගේ සංගීත කුටියේ සැඟවී තිබිණ.ඒ සමඟම ඔහු කළ ගවේෂණාත්මක නිබන්ධනයක් නිසා 'The open International university of complimentary medicine' නම් විශ්වවිද්‍යාලයෙන් 1998 දී ඔහුට ආචාර්ය උපාධිය පිරිනැමිණ.'ශ‍්‍රී වීත්ත' සංගීත භාණ්ඩයේ සියලුම වඩු වැඩ යකඩ වැඩ තත් ඇල්ලීම වැනි සියල්ල කළේ ඔහු විසිනි. ඔහු වරක් ඒ භාණ්ඩය නිමවද්දී යමක් තදින් දතෙන් අල්ලා අදිද්දී දත ගැලවී අතට ආවේ ය. ඔහු ඒ දත ගෙන බුරුමයෙන් වීණාවේ ඉහළ කොටසේ ස්ථානයක් විද සවි කළේ ය. අදත් ඒ දත වීණාවේ එසේම දක්නට ලැබේ.1959 සිට ආචාර්ය අල්ගමයන් ගුවන් විදුලියේ විශිෂ්ට ශ්‍රේණියේ ගායකයෙකි. 2004 දී සංගීතය වෙනුවෙන් ඔහු කළ සේවය සඳහා ඔහුට දේශමාන්‍ය සම්මානය පිරිනැමිණි. ආචාර්ය ලයනල් අල්ගම මහතා ගත්කතුවරයෙක් ද වෙයි.සංගීතයේ ඇති අප‍්‍රමාණ බල මහිමය ගැන කියැවෙන 'අසිරි මියුරු සර' ග‍්‍රන්ථය මුද්‍රණද්වාරයෙන් පිට කරන්නට සූදානම්ව සිටි ඔහු 'නිල තෙරපුම' නම් නිල තෙරපුම් ප‍්‍රතිකාර ක‍්‍රම පිළිබඳ ඉන්දීය ග‍්‍රන්ථයක් ද සිංහලට පරිවර්තනය කරමින් සිටියේ ය.අමරදේවයන් ගයන නල දමයන්ති මුද්‍රා නාට්‍යයේ 'ඈත කඳුකර හිමව් අරණේ' ගීතයත්, වික්ටර් රත්නායකයන් ගයන 'සොඳුරිය ඔබගේ උවන මලක් නම්' ගීතයත් අභාවප‍්‍රාප්ත ආචාර්ය ලයනල් අල්ගමයන්ගේ සංගීත ප‍්‍රාතිහාර්යයන්ට නිදසුන්ය.ඔහු අප අතරින් වෙන්වුව ද ඔහුගේ මෙවන් නිර්මාණ සදාකල්හිම රසික හදවත් වලින් නොමියෙනු ඇත.දයා ඩී. ෆොන්සේකා</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=av0805257</link>
    <topic>පුන් සඳෙන්</topic>
    <author>ඉදිරිපත් කිරීම - විපුල ආසිරි වැලිකඩ</author>
    <content>සිනමා තිරයේ කුළුඳුල් රංගනයට එක්වවෙළෙඳ ලොවට නැතුවම බැරිඅපිරිසිදු දත් පෙළත් හදවත් රෝගයකට මඟක් වෙන්න පුළුවන්මිනිස්සු නාට්‍යය බලන්නේ විඳවන්න නෙමේ විඳින්නයි'බලාපොරොත්තුවෙන්' රංගනයට ආ සකුන්තලානොමියෙන නිර්මාණ රැසක් ඉතිරි කර සමුගත් සංගීතවේදියාපුන් සඳෙන්ලන්ඩනයේ සංගීත ප‍්‍රසංගයක්රෝහල සොඳුරු තැනක් කර ගීයෙන් හදවත් අමතන දොස්තරරයිගම් ටෙලි සම්මාන උලෙළින්....“හොඳ තරගයක් දීලයි ශානි සම්මානය දිනාගත්තේ”විජය නන්දසිරිකොහොමද තොරතරුවිස්සයි විස්සේ අපේ අභිමානය“ජීවිත සටන නිසා ඒ කාලෙ එක දවසට සින්දු හය පවා කියලා තියෙනවා”චංචලාමෙගා' රැල්ලට එරෙහිව කලාකරුවෝ නැඟී සිටියදා...කොළඹට නුදුරු පෙදෙසක වන උයනක අසිරියපුන් සඳෙන් රැස් ගං තෙරෙන් කොත් කැරැල්ලෙන් බෝමළුවෙන් සීත සමීරෙන් චන්දන කල්කෙන් සතුට උදාවේවා මිහිර බෙදාදේවාහඳට හඳක් නැත මෙහෙම හඳක් නැත පෝය දාට පෑ හඳ වාගේ හඳට හඳක් නැත මෙහෙම හඳක් නැත මිහිකත සනසන හඳ වාගේකකුසඳ කෝනාගම සහ කස්සප ගෞතම බුදු වරු දැක්ක සඳේ මතු බුදුවන මෙත් හිමිගේ මහිමය බුදු රැස් දකිනා සුපුන් සඳේගායනය - පුන්සිරි සොයිසා සංගීතය - ආර්. ඒ. චන්ද්‍රසේන රචනය - පී.එම්. සේනාරත්නඉදිරිපත් කිරීම - විපුල ආසිරි වැලිකඩ</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=av0805258</link>
    <topic>ලන්ඩනයේ සංගීත ප‍්‍රසංගයක්</topic>
    <author/>
    <content>සිනමා තිරයේ කුළුඳුල් රංගනයට එක්වවෙළෙඳ ලොවට නැතුවම බැරිඅපිරිසිදු දත් පෙළත් හදවත් රෝගයකට මඟක් වෙන්න පුළුවන්මිනිස්සු නාට්‍යය බලන්නේ විඳවන්න නෙමේ විඳින්නයි'බලාපොරොත්තුවෙන්' රංගනයට ආ සකුන්තලානොමියෙන නිර්මාණ රැසක් ඉතිරි කර සමුගත් සංගීතවේදියාපුන් සඳෙන්ලන්ඩනයේ සංගීත ප‍්‍රසංගයක්රෝහල සොඳුරු තැනක් කර ගීයෙන් හදවත් අමතන දොස්තරරයිගම් ටෙලි සම්මාන උලෙළින්....“හොඳ තරගයක් දීලයි ශානි සම්මානය දිනාගත්තේ”විජය නන්දසිරිකොහොමද තොරතරුවිස්සයි විස්සේ අපේ අභිමානය“ජීවිත සටන නිසා ඒ කාලෙ එක දවසට සින්දු හය පවා කියලා තියෙනවා”චංචලාමෙගා' රැල්ලට එරෙහිව කලාකරුවෝ නැඟී සිටියදා...කොළඹට නුදුරු පෙදෙසක වන උයනක අසිරියශ‍්‍රී ලාංකික ශිල්පීන් සහභාගි වන සංගීත ප‍්‍රසංගයක් ජුනි 01 වැනි දින සවස 2.00 ට එක්සත් රාජධානියේ මිලේනියම් ඩෝම්(Millenium Dome) ශාලා සංකීර්ණයේ ඉන්ඩිගෝ ටූ(Indigo 2) ප‍්‍රසංග ශාලාවේ දී පැවැත්වීමට සියලු කටයුතු සූදානම් කර ඇත.විශාරද නීලා වික‍්‍රමසිංහ, සුනිල් එදිරිසිංහ, විශාරද එඩ්වඩ් ජයකොඩි, ඉෂාක් බෙග්, ලක්ෂ්මන් විජේසේකර, නෙලූ අධිකාරී, නිරෝෂා විරාජිනී හා චන්දන ලියනආරච්චි යන ප‍්‍රවීණ ජනප‍්‍රිය ගායන ශිල්පි ශිල්පිනීන් මෙහි ගී ගයනු ලබන අතර සංගීතය මෙහෙයවනු ලබන්නේ රෝහණ වීරසිංහ විසිනි.එක්සත් රාජධානියේ වාසය කරන ප‍්‍රබල සිංහල ගීත රසිකයෙකු වන පාලින්ද සමරසිංහ මෙම ප‍්‍රසංගයේ සම්පූර්ණ මූල්‍ය දායකත්වය දරන අතර එක්සත් රාජධානියේ ලංකා කලා සංගමයේ සභාපති පියවිජය ෆොන්සේකා හා පෙ‍්‍ර්මා ගනේගොඩ ප‍්‍රවීණ රංග ශිල්පිනිය ද සංවිධාන කටයුතු සඳහා ඔහුට සහාය වේ.සයිමන් නවගත්තේගම ශූරීන් ගේ “සුභ සහ යස” නාට්‍යයේ දර්ශන දෙකක් ජුනි 1 වැනි දින ප. ව. 3.30 ට සහ 6.30 ට ගාල්ල නගර ශාලාවේ දී රංගගත කිරීමට කටයුතු යොදා ඇත.ශ‍්‍රියන්ත මෙන්ඩිස්, කුසුම් රේණු, නිහාල් ප‍්‍රනාන්දු, වසන්ත විට්ටච්චි, සමදරා ආරියවංශ, කුමාර තිරිමාදුර ඇතුළු නළු නිළි පිරිසක් මෙයට රංගනයෙන් එක්වෙති.ජනකලා කේන්ද්‍රය මෙහෙයවන 2008 වෘත්තීය පුහුණු පාඨමාලා හා සෞන්දර්ය පුහුණු පාඨමාලා සඳහා තරුණ තරුණියන්ගෙන් අයදුම් පත් කැඳවයි.වයස 17 – 30 අතර තරුණ තරුණියන්ට වෘත්තීය පුහුණු පාඨමාලාවලට හා ;සෟන්දර්ය පාඨමාලාවලට ඉල්ලුම් කළ හැකි අතර උඩරට නර්තනය සහ පෙරදිග සංගීතය සියලු වයස් කාණ්ඩයේ අයට ඉල්ලුම් කළ හැකි ය.මැයි මස 31 වැනි දිනට පෙර අධ්‍යක්‍ෂ, ජනකලා කේන්ද්‍රය, පැලවත්ත, බත්තරමුල්ල යන ලිපිනයට තැපෑලෙන් හෝ ෆැක්ස් මගින් තම අයදුම් පත් යොමු කළ හැකි බව ජනකලා කේන්ද්‍රය දන්වා සිටී.ප‍්‍රවීණ සිනමා විචාරක චන්දන සිල්වා අප අතරින් වියෝ වී පස් මසක් සපිරීම සමරා හෙට (26) විශේෂ උත්සවයක් සවස 4.00 ට ජාතික පුස්තකාල සේවා මණ්ඩල ශ‍්‍රවණාගාරයේ දී පැවැත්වීමට කටයුතු යොදා ඇත.ශ‍්‍රී ලංකා සිනමා කලා සංගමය මෙහෙයවන මීට ‘මතක සුවඳ’ නමින් චන්දන පිළිබඳ සංවාදමය පිළිසඳරක් හා නොමියෙන මතකය නමින් ඔහු අළලා රචිත ග‍්‍රන්ථ යුගලක් එළිදැක්වීමේ මොහොතක් ඇතුළත් ව තිබේ.තිස්ස අබේසේකර, ලාල් හෑගොඩ, ඈෂ්ලි රත්නවිභූෂණ, ගාමිණී වේරගම, ප‍්‍රසන්න විතානගේ ඇතුළු පිළිගත් සිනමාවේදීන් කිහිප දෙනෙක් මෙහි දී දෙසුම් පවත්වති. සිංහල - දෙමළ අලුත් අවුරුද්ද නිමිත්තෙන් කුවේට් හි ශ‍්‍රී ලංකා සංස්කෘතික සංගමය විසින් 22 වරටත් සංවිධානය කළ බක්මහ උලෙළේ විශේෂ අවස්ථාව වූයේ “කුවේට් අවුරුදු කුමරිය” තේරීමේ තරගයයි.එහි දී අවුරුදු කුමරිය ලෙස අභිෂේක ලැබුවේ ගලේවෙල එච්. කේ. ගයනි සඳරේඛා (මැද) මෙනවියයි. අම්බලම්ගොඩ කේ. පී. අරුණි කාංචනා සහ රත්මලානේ සුරංගි විනේෂියා දෙවැනි හා තෙවැනි ස්ථාන හිමි කර ගත්හ.කුවේට් හි ශ‍්‍රී ලංකා තානාපති එස්. ඒ. සී. ඇම්. සුහයිල්, විදේශ ;ස්වා නියුක්ති කාර්යාංශයේ නියෝජ්‍ය සාමාන්‍යාධිකාරි හරිස්චන්ද්‍ර බටගොඩ යන මහත්වරු ඇතුළු ආරාධිත අමුත්තන් රැසක් මෙම බක්මහ උලෙළට සහභාගි වූහ.ග‍්‍රීක මහා කවියෙකු වූ ඊස්කිලස් ගේ ශෝකාන්ත නාට්‍යයක් වූ ආරියවංශ රණවීරයන් සිංහලයට පරිවර්තනය කළ නිහාල් සුරංජි අධ්‍යක්‍ෂණය කළ ‘පෙ‍්‍රාමිතියස් බන්ධනය’ මරදාන ටවර් රඟහලේ දී ජුනි 13, 14 යන දිනයන්හි දී සවස 5.00 ට වේදිකාගත වීමට නියමිත ය.පාසල් සිංහල විෂය සඳහා නිර්දේශිත පුණ්‍යසේන ගුණසිංහයන් ගේ “දික්තල කාලගෝල” නාඩගම ජුනි මස 05 වැනි බ‍්‍රහස්පතින්දා පෙ. ව. 8.30 ට 11.00 ට සහ ප. ව. 3.30 ට රත්නපුර නගර ශාලාවේ දී රඟදැක්වීමට ශ‍්‍රී ලංකා නාට්‍ය හා රංග කලා පදනම කටයුතු යොදා ඇත.ප‍්‍රියන්ත රංජන් සංවිධානය කරන මෙහි විජය නන්දසිරි, මැණිකේ අත්තනායක, රිචඩ් මානමුදලි, ගාමිණි අම්බලංගොඩ, උදේනි චන්ද්‍රසිරි, මාදනී මල්වත්තගේ, රුවන් දනන්සූරිය ඇතුළු නළු නිළි රැසක් චරිත මවති.විශාරද ජගත් චමින්ද මාපලගම ඉදිරිපත් කරන ශාස්තී‍්‍රය සිතාර් වාදන ප‍්‍රසංගයක් 30 වැනි දා සවස 6.00 ට කොළඹ 04 බම්බලපිටියේ බෞද්ධාලෝක මාවතේ ඉන්දියානු සංස්කෘතික මධ්‍යස්ථානයේ දී පැවැත්වේ.1998 සෞන්දර්ය කලා විශ්වවිද්‍යාලයෙන් ලලිත කලාවේදී සංගීත උපාධිය ලබා ගත් ජගත් 2002 වසරේ භාත්කණ්ඩේ සංගීත විද්‍යා පීඨයෙන් සංගීත විශාරද උපාධිය දිනා ගත්තේ ය.1998 - 2001 දක්වා තරුණ සේවා සභාවෙන් පැවැත්වූ යෞවන සම්මාන තරගාවලියෙන් සිතාර් වාදනය වෙනුවෙන් ප‍්‍රථම ස්ථානය හිමි කර ගෙන ඇති ජගත් 2005 වසරේ කොරියාවේ සෝල් නුවර පැවැති ”World Cultural Open”තරගාවලිය සහ 2006 වසරේ ස්කොට්ලන්තයේ එඩින්බර්ග් නුවර පැවැති Friend Festivel සංස්කෘතික උලෙළ නියෝජනය කර ඇත.  ලක්ෂ්මන් පුෂ්පකුමාර අධ්‍යක්‍ෂණය කළ සතිස්චන්ද්‍ර එදිරිසිංහ නිෂ්පාදනය කළ ‘නිසල විල්තෙර’ ටෙලි වෘතාන්තය සෑම සිකුරාදා දිනක ම රාතී‍්‍ර 8.35 ට ජාතික රූපවාහිනියෙන් විකාශය කෙරේ.ජනක කුඹුකගේ, සතිස්චන්ද්‍ර එදිරිසිංහ, දමිතා අබේරත්න, ජනක් පෙ‍්‍ර්මලාල්, විජේරත්න වරකාගොඩ, අනුරුද්ධිකා පාදුක්කගේ ඇතුළු නළු නිළි කැළක් චරිත මවන මෙහි සංගීතය ආචාර්ය පෙ‍්‍ර්මසිරි කේමදාසයන් ගෙනි.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=av0805259</link>
    <topic>රෝහල සොඳුරු තැනක් කර ගීයෙන් හදවත් අමතන දොස්තර</topic>
    <author>ඉනෝකා පෙරේරා බණ්ඩාර ඡායාරූපය-දුෂ්මන්ත  </author>
    <content>සිනමා තිරයේ කුළුඳුල් රංගනයට එක්වවෙළෙඳ ලොවට නැතුවම බැරිඅපිරිසිදු දත් පෙළත් හදවත් රෝගයකට මඟක් වෙන්න පුළුවන්මිනිස්සු නාට්‍යය බලන්නේ විඳවන්න නෙමේ විඳින්නයි'බලාපොරොත්තුවෙන්' රංගනයට ආ සකුන්තලානොමියෙන නිර්මාණ රැසක් ඉතිරි කර සමුගත් සංගීතවේදියාපුන් සඳෙන්ලන්ඩනයේ සංගීත ප‍්‍රසංගයක්රෝහල සොඳුරු තැනක් කර ගීයෙන් හදවත් අමතන දොස්තරරයිගම් ටෙලි සම්මාන උලෙළින්....“හොඳ තරගයක් දීලයි ශානි සම්මානය දිනාගත්තේ”විජය නන්දසිරිකොහොමද තොරතරුවිස්සයි විස්සේ අපේ අභිමානය“ජීවිත සටන නිසා ඒ කාලෙ එක දවසට සින්දු හය පවා කියලා තියෙනවා”චංචලාමෙගා' රැල්ලට එරෙහිව කලාකරුවෝ නැඟී සිටියදා...කොළඹට නුදුරු පෙදෙසක වන උයනක අසිරියවෛද්‍ය ලංකාතිලක ජයසිංහකාලය තරම් වටින දෙයක් වෛද්‍යවරයකුට තවත් තියෙනවද...කාලය කියන්නෙ සල්ලි. ලෙඩෙක් කියන්නෙත් සල්ලි.කෙනෙකුට එහෙම හිතෙන්න සාධාරණ හේතු හුඟක් තියෙනව.ඉහළ යන ‘චැනල්’ ගාස්තු... බෙහෙත් මිල... වෛද්‍ය, සැත්කම්’ ගාස්තු... මේ හැම දේ ම විසින් මනුස්ස ජීවිතයට මිලක් නියම කරල නිසා.පුංචි දේටත් රෝගීන්ගෙ ජීවිත උගසට තබල වර්ජන කරන්න තරම්, අද කාලෙ ‘ජීවක’ හිත් ගල් වෙලා.වැඩිමනත් අහන්න දකින්න ලැබෙන මේ දේවල් අතරෙ මිනිස්කමේ දයාර්ද බවින් හදවත උතුරා ගිය ජීවක උතුමන්ලත් නැතිවා ම නෙවෙයි.අම්පාර මහ රෝහලේ, ලංකා තිලක ජයසිංහ වෛද්‍ය අධිකාරිතුමත් එහෙම කෙනෙක්. අපූරු සෞන්දර්යවාදියකු වන හේ, වෛද්‍ය වෘත්තිය පිළිබඳ පරමාදර්ශයක්.ඔහු අම්පාර මහ රෝහල, මල් වත්තක් තරමට සොඳුරු තැනක් කළා. එතෙකින් නොනැවතී, ආසියා ශාන්තිකර කලාපයේ හොඳ ම රෝහල බවට පත් කළා.ත‍්‍රස්තවාදයෙන් හා සොබාවික විපත්වලින් පීඩා විඳින පළාතක රෝහලක්, දේශීයවත් ජත්‍යන්තරවත් තත්ව සම්මානවලින් පිදුම් ලබන තත්වයකට ගෙන ඒම කොයි තරම් දුෂ්කර ද කියල ඔබට මොහොතක් හිතන්න පුළුවන් ද... පොඩ්ඩ වැරදුණොත් එළියට බහින වෘත්තිය සමිති. වැඩ වර්ජන... තිත්ත වුණත්, රට ම දන්න පොදු ඇත්ත ඕක.ඒත්, අසනු මැන. ආකල්පමය අතින් වෙනස් වූ මිනිසුන් එක් ව කළ වික‍්‍රමයක මහත.”අපේ රෝහලේ වෘත්තීය සමිති සංවිධානය කරන්නෙ වැඩ වර්ජන නෙවෙයි, ජංගම වෛද්‍ය සායන, ලේ දන්දීමේ කඳවුරු. ඔවුන් හැම වෙලාවෙම බලන්නෙ මිනිස්සු දැනුවත් කිරීමේ සහ සුවපත් කිරීමේ වැඩකට දායක වෙන්න. ඉල්ලීම්වලට වඩා යුතුකම වගකීම ගැන දැන් ඔවුන් හිතනව...”කොයි තරම් සතුටක් ද.....ඒ පරමාදර්ශය ඔවුන් වින්දෙ සිය වෛද්‍ය අධිකාරිතුමාගෙන්. ඉතින්, ඔහු ගැන, ඒ කලා දිවිය ගැන කතා නොකර කොහොමද...දන්නව ද...ලංකාතිලක වෛද්‍ය අධිකාරිතුමා, ගීත රචකයෙක්. ඒ හැකියාවත් යොදාගෙන ඔහු අත ගැහුවෙ අපූරු කටයුත්තකට.ලබන 28 වැනි දා සවස 3.00 ට කොළඹ ජෝන් ද සිල්වා සමරු රඟහලේදි ‘සියක් පෙතියා මල...’ පූදින්නෙ එහි ප‍්‍රතිඵලයක් විදියට.”රෝහල් වාට්ටුවකමේ සී. ඩී. එකෙන් ලැබෙන හැම සතයක් ම බැර වෙන්නෙ, දිගාමඬුල්ල දිස්ති‍්‍රක්කයේත් රටේ අනෙකුත් ප‍්‍රදේශවලත්, හෘද සැත්කම් සහ වෙනත් සැත්කම් සඳහා මුදල් අඩුපාඩු ඇති අවුරුදු 12 ට අඩු දරුවන් වෙනුවෙන්.ජනාධිපති අරමුදලින් කොටසක් ලැබුණත්, ඉතිරිය හොයා ගන්න බැරිව අසරණ වන දරුවන් එමටයි. අම්පාර විශේෂයෙන් තැලසිමියා, තරුණ දියවැඩියාව, හෘද රෝග හා වකුගඩු රෝග බහුල ප‍්‍රදේශයක්. හැම මාසෙ ම මෙවැනි රෝගින් 4 - 5 ක් වැඩි වෙනව.‘සියක් පෙතියා මල’ ගී තැටිය නිෂ්පාදනය කළේ අර දරුවන්ගෙ සැත්කම් මුදල් අඩුපාඩු හොයා දෙන්න. ‘ගල්ඔය සුවසරණ අරමුදල’ නමින් අපේ රෝහල් කාර්ය මණ්ඩලය මෙය පටන් ගත්තෙ, පසුගිය වසරේ පවත්වපු වෛද්‍ය ප‍්‍රදර්ශනයෙන් එකතු කර ගත් මුදල්වලින්.මගේ ගීත රචනා එකතුවෙන් තෝරා ගත් ගී 19 ක් මේ සී. ඩී. පටයට ගයන්නෙ ලංකාවේ ප‍්‍රවීණ හා ජනප‍්‍රිය ගායක ගායිකාවන්.හුඟක් කලාකරුවන් මේ සී. ඩී. පටයට ගැයුවෙ නොමිලේ. රෝහණ වීරසිංහයන් හා නවරත්න ගමගේ සංගීතඥයන් දෙපළත් සංගීතය නිර්මාණය කළේ නොමිලේ. සෞඛ්‍ය ඇමැතිතුමන් ගේ හා ගී ගැයූ සියලු ම කලාකරුවන් ගේ ප‍්‍රධානත්වයෙන් එළිදකින මේ සී. ඩී. පටය, අම්පාර රෝහලින් සහ එදින ලබාගන්න පුළුවන්...’ගීත රචනා හෝ ගායනමය හැකියාවැති ඕනම කෙනකුට, සී. ඩී. පටයක් කියන්නෙ ලාබයක්. ඒත් මතක තබා ගන්න, මේ සී. ඩී. පටයට ඔබ ගෙවන රු. 400 න් අපේ රටේ කුමන හෝ පළාතක, ජාති ආගම් කුලයෙන් තොරව දුක් විඳින දරුවෙක්, සුවපත් වන්නට වරම් ලබනව.ලංකාතිලක වෛද්‍යතුමාට මේ සිතිවිල්ල ආවෙ නිකම් ම නෙවෙයි. වෛද්‍ය වෘත්තීය ජීවිතයෙ හද සසල කළ එක් සිදුවීමක් නිසා.”දවසක් ‘එක්ගල්ඔය’ ගමේ දුප්පත් අම්ම කෙනෙක් දරුවෙක් අරන් ආවා. දරුවගෙ හදවතේ සිදුරක්. ජනාධිපති අරමුදලෙන් මුදල් අඩක් ලැබුණා. තවත් ලක්‍ෂයක් අඩුයි. මුළු රෝහලේ ම කාර්ය මණ්ඩලය උදව් කරල තවත් 25,000 ක් හොයා ගත්තා. මුදල් ටික තියාගෙන හිටියා. කාලයක් ගියා. අම්ම ආවෙ නැහැ. මං ගේ හොයා ගෙන ගියා. කි. මී. 30 ක් විතර ඇතුළෙ දුෂ්කර ගමක්. දරුව පැදුරක. මුළු ඇඟම ඉදිමිලා. අම්ම නැහැ. බලන කොට අම්ම කොළඹ ගිිහින්. රට යන්න උත්සාහ කරනව දරුව බේරාගන්න සල්ලි හොයන්න. මං ඇම්බියුලන්ස් එක ගෙදරට යවල දරුව ඉස්පිරිතාලෙට ගෙනාවා. කරාපිටියෙ නාමල් ගමගේ වෛද්‍යතුමාට කතා කළා.එතුමාත් අසරණ රෝගීන්ට හරියට නොමිලේ සැත්කම් කරනව. උදව් කරනව. අසාධ්‍ය තත්ත්වයෙන් දරුව බේරගෙන කරාපිටියෙන් ආපහු එව්වා. සැත්කමට සුදුසු පරිදි ඉදිමුම පාලනය කරල යළි එවන්න කියල. ඒත් අනේ දරුව ටික දවසකින් මැරුණා. ඒ වෙන කොටත් දරුව හිටියෙ සෑහෙන හෙම්බත් වෙලා.හදිසියකදි මෙහෙම දරුවෙක් බේරගන්න අපි අතේ හරි හමන් මුදලක් නැති එක ගැන එදා මං හරියට ළතැවුණා. ඔහොම ඉන්න කොට තමයි ගුවන් විදුලි වැඩසටහනකදි මගේ ගීත රචනා දැකපු සංජීව එදිරිමාන්න නිවේදක තුමා මට සී. ඩී. එකක් පිළිබඳ අදහස දුන්නෙ...අපේ රෝහලේ කායික රෝග විශේෂඥ කේ. වී. සී. ජානක වෛද්‍යතුමාගෙ සභාපතිත්වයෙන් සහ භාණ්ඩගාරික ලෙස වෛද්‍ය දීපානි සිල්වා ප‍්‍රමුඛව තමයි ‘ගල්ඔය සුවසරණ අරමුදල’ පිහිටුවා ගත්තෙ”සියක් පෙතියා මල..ඔහුගෙ ගීත රචනා දිවියෙ අග‍්‍ර ඵලය.’අකල් වැස්සක් වැටී ගලා ආ දිය දහරින් සුණු විසුණු විය - සියක් පෙතියා මල...’වික්ටර් රත්නායකයන් ගයනව.. ආදරය, විරහව නොදැණුනු හිතක් මේ මිහිමඬලෙ වෙත්ද?‘පාසල ළඟ පදික මඟේ දූවිලි සිත්තම් අතරින් පාසල ගැන සිහින මවන වීදි දරුවනේ...’හද කම්පා කරවන පද වැලක්. වීදි දරුවන්ගේ ඛේදනීය ජීවිත ගැන ඔහු අතින් ලියැවුණු මේ පදවැල ඇහෙන්නෙ කෝලිත භානු දිසානායකගෙ හඩින්.මවුකිරි දීමෙහි අගය ගැන, කවදාවත් නොඇසූ ගීයක්. නෙලූ අධිකාරි ගයනව, දරු නැළැවිල්ලක් තරමට ඉමිහිරිව.’රස කලසකි - දැයේ දූ පුතුන් සනසවනා අමාරසකි - සැම රසයෙන් පිරිපුන් වෙමිනා රන් දියරකි – මවු සෙනෙහේ සලකුණු මවනා... මව් කිරි ලොව - අන් කිසිවකටත් සම නොවෙනා...’ගීත රචනා දිවියෙ අතීතයට ගියොත් ඔහු හිත නවතින්නෙ රුසියාවෙ.ඒ, මොස්කව් රාජ්‍ය විශ්වවිද්‍යාලයෙ ශිෂ්‍යයකුව උන් සමය.”මාතර ගමේ හැදිල වැඩිල, ගාල්ල මහින්දයෙන් ඉගෙනගෙන, මං රුසියාවට ගියේ අවුරුද්දෙ වැඩි හරියක් අපේ රටේ විශ්වවිද්‍යාල වැහිල තිබුණු යුගයක. රුසියාවේ ගත කළ අවරුදු හතේම හුදෙකලාව, සීතල අඩු නැතිව. පදවැල් ඔහේ ලියැවුණා. ටික ටික එකතු වුණා. 96 මං ලංකාවට ආවම සීමාවාසික පුහුණුව ලැබුණෙ බදුල්ල මහ රෝහලේ. ඉන්පස්සෙ සීමාවාසික පත්වීම අම්පාර වඩිනාගල ගමේ ග‍්‍රාමීය රෝහලට..”ගීත රචනා ජීවිතේ පන්නරය ලැබෙන්නෙ එතැනින්.ඉඟිනියාගල ජාතික වනෝද්‍යානයට යාබදව පිහිටා තිබූ රෝහල් බිම උදේට එකම අසිරියක්.ඈත ගල්ඔය මිටියාවත. ඔබ්බෙන් වඩිනාගල ගිරි ශිඛරය.වළිකුකුළු හඩින් අවදිවන ගම්මු හේනට කුඹුරට යනව. රෝහල් බිමට එන වළි කුකුළු රංචුවට එකම වැඩයි.ඒත් ඉර බහින්නත් කලින් ගම පාළුවට යනව. කොටි ත‍්‍රස්තයන්ට බිය ගම්මු පාරක තොටක තබා තමන්ගෙම මිදුලෙවත් ගැවසෙන්නැති තරම්. මොනදේ වුණත් පොලිස් විශේෂ කාර්ය බලකායෙ නිලධාරීන්ගෙත් ගම්මුන්ගෙත් උදව්වෙන් වඩිනාගල රෝහලේ මැවුණෙ ප‍්‍රසන්න පරිසරයක්.එදා එකම හෙදියක්වත් නොසිටි මේ රෝහලේ, හෙදියකගෙ රාජකාරි සියල්ල කළේ පෙ‍්‍ර්මලතා පවුල් සෞඛ්‍ය සේවිකාව.”මුළු රෝහලේම කාර්ය මණ්ඩලය 14යි. පෙ‍්‍ර්මලතා මහත්මියගෙ උදව් ඇතිව අපි දරුවන් 300කට එහා මෙලොවට අරන් තියෙනව. හෙදියන් එන්නෑ. ආවත් දවසකට වඩා ඉන්නෑ. මාරුව හදාගෙන යනව. ඒත් වඩිනාගල ගමේ හිටියෙ හිත හොඳ මිනිස්සු.”ඔය සියලු සිදුවීම් පද බවට පත්වුණේ ඔහුටත් නොදැනී.‘සුදුවතින් හිනැහෙන හැඟුම්බර මුව මඬල ළයේ... ලතාවක සිරි ගෙනා කඩිසරවු ඔබෙ ගමනයි..’චන්දන ලියනාරච්චි ගයන්නෙ හෙදියකගෙ ඒ කුළුණු ගුණය ගැන.මතකද ඔබට... ගම් උදාවේ ගැයූ පුංචි වෙළෙන්දා. රුවන් ශ‍්‍රී ලාල් දල්පදාදු.අද ඔහුත් වෛද්‍යවරයෙක්. ‘සියක් පෙතියා මලේ’ ඔහුත් ගයනව.’වසන්තය කියයි - කෙලෙසද අප හමුවූයේ.. මල් ගොමු විසිරුණු - සියොතුන් හඬ මැද... ඈත රුසියාවේ..’නීලා වික‍්‍රමසිංහ, එඩ්වඩ් ජයකොඩි, උරේෂා රවිහාරි, ශෂිකා නිසංසලා, වැනි ජනප‍්‍රිය ගායක ගායිකාවන්ගෙ හ¾ඩින් ගැයෙන මේ ගී සමුච්ඡයෙ ආදරය, විරහවටත් හොඳ හැටි ඉඩ ලැබිල.තරුණ හිතක උපදින පෙ‍්‍ර්මණීය සිතිවිලි, ලංකාතිලක තුරුණු වෛද්‍යතුමාටත් පොදු නොවුණොතින් තමා පුදුමය.ඒත් විවාහය ගැන හිතන්නවත් ඔහුට ඉඩකඩක් නැති තරම්.ඒත්, හැම අම්මෙකුම වගේ, වෙද පුතුª ගැන එවන් සිහින මවන්නියක් ඔහුගෙ මව.ඈ 35 වසරක් හෙදි සේවයේ. එකම නැඟණී ඉරේෂා, ඉංජිනේරුවරියක්. සුභාෂ් මල්ලී ජපානයේ. ඔහු වෘත්තියෙන් විශ්වවිද්‍යාල කතිකාචාර්යවරයෙක්. බාල සොයුරු හර්ෂ, ජ’පුර සරසවියේ ශිෂ්‍යයෙක්.පවුලට ගමට රටට එකසේ පරමාදර්ශයක් දුන් ලංකාතිලක වෛද්‍යතුමා අන්තිමට කියන්නෙත් එකම දෙයක්!”දූෂණය, හොරකම, නාස්තිය අඩු කළොත් රජය වසරකට රෝහල් සේවය වෙනුවෙන් යොදවන මුදල හොඳටම ඇති හොඳ සේවයක් ලබාදෙන්න.මේවා නීතියටත් වඩා කරන්න පුළුවන්, අපේ හිත්වලින්, ආකල්ප වෙනස් කරගත්තොත්. රෝහල් සේවය ඉහළ තැනකට ගේන්න පුළුවන්. බැහැයි කියල හිතපු හැමදේම අපි පුළුවන් කියල ඔප්පු කළා.”ඉතින් සැදැහැ සිතින් මේ සද්කාර්යයට දායක වෙන්න හිතුනොත්, ‘සියක් පෙති මල’ විකසිත වනදා ඔබත් එන්න.ඉනෝකා පෙරේරා බණ්ඩාර ඡායාරූපය-දුෂ්මන්ත  </content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=av08052510</link>
    <topic>රයිගම් ටෙලි සම්මාන උලෙළින්....</topic>
    <author>ඉඳුනිල් වීරරත්න</author>
    <content>සිනමා තිරයේ කුළුඳුල් රංගනයට එක්වවෙළෙඳ ලොවට නැතුවම බැරිඅපිරිසිදු දත් පෙළත් හදවත් රෝගයකට මඟක් වෙන්න පුළුවන්මිනිස්සු නාට්‍යය බලන්නේ විඳවන්න නෙමේ විඳින්නයි'බලාපොරොත්තුවෙන්' රංගනයට ආ සකුන්තලානොමියෙන නිර්මාණ රැසක් ඉතිරි කර සමුගත් සංගීතවේදියාපුන් සඳෙන්ලන්ඩනයේ සංගීත ප‍්‍රසංගයක්රෝහල සොඳුරු තැනක් කර ගීයෙන් හදවත් අමතන දොස්තරරයිගම් ටෙලි සම්මාන උලෙළින්....“හොඳ තරගයක් දීලයි ශානි සම්මානය දිනාගත්තේ”විජය නන්දසිරිකොහොමද තොරතරුවිස්සයි විස්සේ අපේ අභිමානය“ජීවිත සටන නිසා ඒ කාලෙ එක දවසට සින්දු හය පවා කියලා තියෙනවා”චංචලාමෙගා' රැල්ලට එරෙහිව කලාකරුවෝ නැඟී සිටියදා...කොළඹට නුදුරු පෙදෙසක වන උයනක අසිරියවිශිෂ්ටතම නිළිය – චාන්දනී සෙනෙවිරත්නරයිගම් ටෙලි සම්මාන 2007’ සිව්වැනි වරටත් පසුගියදා බණ්ඩාරනායක සම්මන්ත‍්‍රණ ශාලාවේදී නිමාවට පත්විණි.2007 රයිගම් ටෙලි සම්මාන උලෙළේ ප‍්‍රධාන සම්මානලාභීයෝවිශිෂ්ට සම්මාන ගීත ගායිකාව - සමිතා මුදුන්කොටුව (ඉසුරුගිරි තරණය) - ස්වාධීන ගීත ගායනා- ජගත් වික‍්‍රමසිංහ (ඉසුරුගිරි තරණය) - ස්වාධීනගීත රචනය – වසන්ත කුමාර කොබවක (ඉසුරුගිරි තරණය) - ස්වාධීනජනප‍්‍රියම නළුවා සහ නිළියසංගීත අධ්‍යක්ෂණය - රෝහණ වීරසිංහ (රළ බිඳෙන තැන) - ස්වර්ණවාහිනී සංස්කරණය – අනූෂ සංජීව ජයවර්ධන (පියළඳ සුසානෝ) - ස්වාධීන ඡයාරූපකරණය හා ආලෝකකරණය - කේ.ඒ.ධර්මසේන (සරදියෙල්) - ස්වාධීනතිර රචනය – අරුණ පෙ‍්‍ර්මරත්න (රළ බිඳෙන තැන) - ස්වර්ණවාහිනී ඒකාංගික ටෙලිනාට්‍ය රංගනය - සුජානි මේනකා (සංසාරේ පියසටහන් – පුතුට තක්සලාවක්) – ජාතික සහය නිළිය - ශානි සමනලී ෆොන්සේකා - ෂෙහාරා (රළ බිඳෙන තැන) - ස්වර්ණවාහිනී සහය නළුවා - තිස්ස අබේසේකර – නායක හාමුදුරුවෝ (සරදියෙල්) - ස්වාධීනජූරියේ විශේෂ සම්මාන ලක්ෂ්මන් විජේසේකර – ටිකිරි සහ උංගි (ටෙලි නාට්‍ය අධ්‍යක්ෂණය වෙනුවෙන්) - ස්වර්ණවාහිනීකතානායක තුමා අතින් සම්මාන ලබන විශිෂ්ටතම නළුවා විශ්වජිත් ගුණසේකරජනමාධ්‍ය ඇමැති ලක්‍ෂමන් යාපා අබේවර්ධන මහතා අතින් රෝහණ වීරසිංහ සම්මාන ලබයිචින්තක සෝමකීර්ති – රස්තියාදුකාරයා (ඡායාරූපකරණය හා ආලෝකකරණය) -ස්වර්ණවාහිනීජනප‍්‍රියතම අංශයදීර්ඝ ටෙලි නාට්‍ය - පබා - ස්වාධීන රූපවාහිනී ටෙලි නාට්‍ය - සඳගලතැන්න – ජාතික රූපවාහිනී ටෙලි නාට්‍ය නළුවා - අමිල අබේසේකර ටෙලි නාට්‍ය නිළිය – චතුරිකා පීරිස්හොඳම ටෙලි නාට්‍යය නිෂ්පාදනය සඳහාටිකිරි සහ උංගි අධ්‍යක්ෂණය වෙනුවෙන් ලක්ෂ්මන් විජේසේකර සම්මාන ලබයි.ගීත රචනය සඳහා සම්මාන ලබන වසන්ත කුමාර කොබවකවෙළෙඳ ඇමති බන්දුල ගුණවර්ධන මහතා අතින් නන්දා මාලනී සම්මාන ලබයිවිශේෂ ප‍්‍රණාම සම්මාන ස්වාධීන රූපවාහිනී සේවය - ඓතිහාසික ටෙලි නාට්‍ය ප‍්‍රවනතාවය දයා අල්විස් - රංගන කුසලතාවය ජාතික රූපවාහිනිය (සම) - පොහෝදා දැහැමි ඒකාංගික ටෙලි නාට්‍ය විකාශය (සිත නිවන කථා) සිරස රූපවාහිනිය (සම) - පොහෝදා දැහැමි ඒකාංගික ටෙලිනාට්‍ය විකාශය (විදර්ශනා) නන්දා මාලිනී - ටෙලි නාට්‍ය තේමා ගීත කලාව පෝෂණය වසරේ සම්මානනීය නාලිකාව - ස්වර්ණවාහිනිය (පසුගිය උලෙළේ බහුතර සම්මාන දිනාගැනීම)ප‍්‍රතිභා ප‍්‍රභා ගෞරව සම්මානය ශාන් වික‍්‍රමසිංහ – රූපවාහිනී පුරෝගාමී මෙහෙවරවිශිෂ්ට සම්මාන ඒකාංගික ටෙලි නාට්‍යය – කරත්තය – විනි විඳීමි අඳුර (අධ්‍යක්ෂ – කි‍්‍රෂ්ටි ෂෙල්ටන් ප‍්‍රනාන්දු) - ස්වාධීන අධ්‍යක්ෂණය - සෙනේශ් බණ්ඩාර දිසානායක – රළ බිඳෙන තැන - ස්වර්ණවාහිනීනළුවා - විශ්වජිත් ගුණසේකර (සුරාජ්) – රළ බිඳෙන තැන - ස්වර්ණවාහිනී නිළිය – චාන්දනී සෙනෙවිරත්න (වැනේසා) – රළ බිඳෙන තැන - ස්වර්ණවාහිනී ටෙලි නාට්‍යය – රළ බිඳෙන තැන (නිෂ්පාදනය - ස්වර්ණවාහිනී) - ස්වර්ණවාහිනීඉඳුනිල් වීරරත්නවයස් භේදයක් නැතිව අද හැමෝම පැරැණි ගීතවලට කැමැතියි. ඒ මියුරු පැරැණි ගී ගැයූ ගායක ගායිකාවන් ගැන අද අහන්න ලැබෙන්නෙත් කලාතුරකින්.ගීතයක් ප‍්‍රචාරය වන විට ඔවුන්ගේ නමවත් කියැවෙන්නේ නැති තරම්. ඒ විතරක් ද? ගීත ප‍්‍රසංගවලට ඔවුන්ට ආරාධනා කරන්නේත් කලාතුරකින්.ඒත් ඔවුන්ගේ ගීත ගයා ජනපි‍්‍රය වුණු තරුණ රැල්ලේ ගායක ගායිකාවන්ට නම් අද ප‍්‍රසංග වැහි වැහැලා. ඉල්ලන ගාණක් ඔවුන්ට දෙන්න අද ප‍්‍රසංග සංවිධායකයොත් ලෑස්තියි. මේක එක අතකින් ඒ ගී ගැයූ මුල් ගායක ගායිකාවන්ට හරිම අසාධාරණයක්.අනුන්ගෙ ගීත ගයා සල්ලි හෙව්වාට කමක් නෑ. අසරණව ඉන්න මුල් ගායක ගායිකාවන්ටත් සාධාරණයක් කරනවා නම් නේද හොඳ!මේ ගැන ඔබේ අදහස් කෙටියෙන් ඒ4 කොළයක තනි පැත්තේ ලියා අප වෙත එවන්න.අපේ ඇසින්, සිළුමිණ, රසඳුන කර්තෘ මණ්ඩලය, ලේක්හවුස්, කොළඹ.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=av08052511</link>
    <topic>“හොඳ තරගයක් දීලයි ශානි සම්මානය දිනාගත්තේ”</topic>
    <author>හේමාලි විජේරත්න</author>
    <content>සිනමා තිරයේ කුළුඳුල් රංගනයට එක්වවෙළෙඳ ලොවට නැතුවම බැරිඅපිරිසිදු දත් පෙළත් හදවත් රෝගයකට මඟක් වෙන්න පුළුවන්මිනිස්සු නාට්‍යය බලන්නේ විඳවන්න නෙමේ විඳින්නයි'බලාපොරොත්තුවෙන්' රංගනයට ආ සකුන්තලානොමියෙන නිර්මාණ රැසක් ඉතිරි කර සමුගත් සංගීතවේදියාපුන් සඳෙන්ලන්ඩනයේ සංගීත ප‍්‍රසංගයක්රෝහල සොඳුරු තැනක් කර ගීයෙන් හදවත් අමතන දොස්තරරයිගම් ටෙලි සම්මාන උලෙළින්....“හොඳ තරගයක් දීලයි ශානි සම්මානය දිනාගත්තේ”විජය නන්දසිරිකොහොමද තොරතරුවිස්සයි විස්සේ අපේ අභිමානය“ජීවිත සටන නිසා ඒ කාලෙ එක දවසට සින්දු හය පවා කියලා තියෙනවා”චංචලාමෙගා' රැල්ලට එරෙහිව කලාකරුවෝ නැඟී සිටියදා...කොළඹට නුදුරු පෙදෙසක වන උයනක අසිරිය- ලොකු නැන්දා මාලනීගෙන් සමනලීට උදේම කෝල් එකක්කලාවට පරපුරක්ම දායාද කරපු පවුලකින් ඈ පැවත ගෙන එන්නේ. ඒ හින්දම කලාව කියන දේ ඈට අමුතු දෙයක් නොවේ. යන්තම් බහ තෝරන වියේ සිටම ඈට අහන්න දකින්න ලැබෙන්නේ කලාවට සම්බන්ධ නොයෙකුත් දෑ. විශේෂයෙන් ම සිනමා නිළි ගොන්නේ 'රැජින' ඉන්නෙත් ඇගේ පවුලේ. මේ කියන්නේ නිළි රැජින මාලනී ෆොන්සේකාගේ පරපුරේ තවත් පුරුකක් ගැන.ඇය ශානිකා සමනලී ෆොන්සේකා. ඈ අයිති එදා සිනමාවට ආපු මාලනී, දමයන්ති, ශ‍්‍රියානි ඇතුළු ෆොන්සේකා පවුලේ දෙවැනි පරම්පරාවට. ඒ කියන්නේ මාලනී ෆොන්සේකා ගේ සහෝදරයෙකු වන ආනන්ද ෆොන්සේකාගේ එකම දියණිය ඇයයි. ආනන්ද ෆොන්සේකාත් සිනමාවට කලාවට නෑකම් කියන්නෙක්.ඔහු චිත‍්‍රපට අධ්‍යක්ෂකවරයෙකු මෙන් ම ප‍්‍රවීණ ඡායාරූප ශිල්පියෙකු ද වේ. එසේ නම් මේ පවුලේ සාමාජිකාවක වන සමනලීට කලාව අරුමයක් වන්නේ කෙසේ ද?සමනලී හා හපුරා කියලා රංගනයට එක්වුණේ අරුණ ගුණරත්නගේ ‘සූර්ය විංසතිය’ ටෙලි චිත‍්‍රපටයෙන්. එදා අරඹපු ඒ ගමන් මඟේ මේ වනවිට ඈ බොහෝ දුරක් ගිහින්. මේ බව තවත් සනාථ වෙන්නේ පසුගියදා පැවැති රයිගම් ටෙලි සම්මාන උලෙළේදී ඈ සම්මානයට පාත‍්‍ර වීමෙන්.සම්මානයක සතුටත් සමඟින් ඈ පසුගියදා අපිත් එක්ක එකතුවුණා කතාබහකට.”ඇත්තටම කියනව නම් මම කරපු රංගනයක් කිසියම් විද්වත් මඬුල්ලකගේ විනිශ්චයකට ලක්වෙලා. මගේ රංගනයන් ඇගයීමකට ලක්වීම ගැන මට ලොකු සතුටක් තියෙන්නේ. අනික් පැත්තෙන් රංගන ශිල්පිනියක් වශයෙන් මගේ ඉදිරි ගමනට මෙවැනි ඇගයීම් ලොකු ධෛර්යයක්. මේ සම්මානය මට හිමි වුණේ ‘රළ බිඳෙන තැන’ ටෙලි නාට්‍යයේ මම කරපු රංගනයටයි”.පසුගිය වසරේ විකාශය වූ ‘රළ බිඳෙන තැන’ බොහෝ විට අපි නරඹන ටෙලි නාට්‍ය අතර විශේෂ වෙනස්කමක් දක්නට ලැබුණු නිර්මාණයක් මේ ටෙලි නාට්‍යයේ සමනලී රඟදැක්වූයේ මධ්‍යම පාංතික පවුලක තරුණ දියණියකගේ චරිතයක්. ඒ වෙනුවෙන් ඈ පසුගිය රයිගම් ටෙලිනාට්‍ය උලෙළේ හොඳම සහාය නිළියට හිමි සම්මානය හිමිකරගත්තා.”පසුගිය කාලයේ බිහිවුණු සාම්ප‍්‍රදායික ටෙලි නාට්‍ය අතර කිසියම් ආකාරයක වෙනසක් ඇතිකර වූ ටෙලිනාට්‍ය කිහිපයක්ම බිහිවුණා. ‘ජීවිතයට ඉඩදෙන්න. රස්තියාදුකාරයා, සමනළුන්ට වෙඩි තියන්න, වැනි ටෙලිනාට්‍ය ඒ අතර තිබෙනවා. රළ බිඳෙන තැන ටෙලිනාට්‍යයත් මේ ගොන්නට වැටෙනවා. වෙනම ආරක් ගත් ටෙලිනාට්‍ය පිළිබඳව විනිශ්චය මණ්ඩලයේ අවධානය යොමුවීම ගැන හරිම සතුටුයි”.’රළ බිඳෙන තැන’ ටෙලි නාට්‍යයෙන් කියැවෙන්නේ මධ්‍යම පාංතික පවුලක් වටා ගෙතෙන සරල කතාවක්. මේ පවුලේ අම්මා ගන්න තීරණයක් මත පවුලේ හැම කෙනෙක්ගෙම ජීවිත වෙනස්වන හැටි තමයි මේකෙන් කියැවෙන්නේ. බැලූ බැල්මට මේක හරි සරල කතාවක්. නමුත් ඒක ඉදිරිපත් කරල තිබෙන ස්වරූපය තමයි වෙනස්.මේ ටෙලිනාට්‍යයට මාව ගන්න යෝජනා කරල තිබුණේ ටෙලිනාට්‍යයේ අධ්‍යක්ෂවරයා වූ සෙනේෂ් දිසානායක බණ්ඩාරයි. ඒ වෙනකොට මම සෙනේෂ්ව දැන හඳුනාගෙන හිටියෙත් නෑ. ඒත් ටෙලි නාට්‍යය කරද්දි අපි දෙන්නා අතරේ අන්තර් සම්බන්ධතාවය ඉතාම හොඳින් පැවතුණා. වෘත්තීය අධ්‍යක්ෂවරයෙක් විදියට නිළියකගෙන් මේ චරිතය උදෙසා ගත හැකි උපරිම රංගනය ඔහු මගෙන් ගත්තා.ඒ වගේම තමයි මේ නාට්‍යයට සම්බන්ධ වුණු චාන්දනී සෙනෙවිරත්න, මහේන්ද්‍ර පෙරේරා, විශ්වජිත් ගුණසේකර වැනි ශිල්පීන්ගෙන් ලොකු සහයෝගයක් මට ලැබුණා. මේ ටෙලිනාට්‍යයෙන් පස්සෙ තමයි සෙනේෂ් දැන හඳුනාගෙන ඔහුගෙ Heart FM  චිත‍්‍රපටයටත් මම සම්බන්ධ වුණේ.සම්මාන උලෙළට සහභාගි වෙද්දිත් සමනලීගේ සම්මාන පිළිබඳ බලාපොරොත්තුවක් කොහොමටවත් තිබී නෑ. නිර්දේශිත නම් අතරට ඇගේ නම තිබුණට ඇය සමඟ තරග කළේ තවත් ප‍්‍රබල චරිත නිරූපණය කළ ශිල්පිනියක්. දුලීකා මාරපන සහ මොරීන් චාරුණීත් ඒ අතර හිටියා.’ඇත්තටම මොරීන් අක්කත්, දුලීකා අක්කත් නිරූපණය කරල තිබුණේ් ඉතාම ප‍්‍රබල චරිත. ඒ අය ඉතාමත්ම හොඳින් ඒවා කරල තිබුණ. ඒ අය කරපු බැøරුම් චරිත අතර මම කරලා තිබුණේ හරිම සරල චරිතයක්. මේ සරල බව බලා ඉන්නකොට දැනුනට ඒක රඟපාන්න හරි අමාරුයි. සම්මානය ලැබුණට පස්සෙ හැමෝගෙම සුබ පැතුම් මට ගලාගෙන ආවා. ලොකුනැන්දා (මාලිනී ෆොන්සේකා) උදේම ‘කෝල්’ කරල මට සුබ පැතුවා. හොඳ තරගයක් දීලයි ශානි සම්මානය හිමිකරගත්තෙ කියලා ඇය කිව්වා.ටෙලිනාට්‍ය ජීවිතේදි සමනලීට ප‍්‍රථම වතාවටයි සම්මානයක් හිමිවුණේ. මීට ප‍්‍රථම ඇය නැඟී එන නිළිය වශයෙන් නිර්දේශිත නම් අතරට එක් වී සිටියා. සමනලීගේ රංගනය ටෙලි නාට්‍යවලට විතරක් සීමා වූ එකක් නොවෙයි. ඇය වේදිකාවත් ජයගත් නිළියක්. 2004 රාජ්‍ය නාට්‍ය උලෙළේ හොඳම නිළිය වශයෙනුත් ඈ සම්මානයක් දිනාගත්තා.සමනලී ගේ පවුලේ වැඩිදෙනෙක්ගේ මාධ්‍යය වුණු සිනමාවටත් ඈ සම්බන්ධ වුණා. පසුගියදා අපි නරඹපු සෙනේෂ් දිසානායකගේ ‘ඩ්ඥචපබ ජ්ර්’ චිත‍්‍රපටයෙන් ඈ අපූරු රංගනයක් ඉදිරිපත් කළා. ඉදිරියේදී ඈ ප‍්‍රසන්න විතානගේ අධ්‍යක්ෂණය කළ නවතම චිත‍්‍රපටයෙන් අප හමුවට එනවා.”ප‍්‍රසන්න මාමා ගේ ‘ආකාස කුසුම්’ චිත‍්‍රපටය ආර්ථික, සමාජ, දේශපාලන, ආගමික තත්ත්වයන් මත ගැහැනුන් හයදෙනකු වටා ගොඩනැඟෙන කතාවක්. මමත් ඒකේ එක කාන්තා චරිතයක්.හරිම හැඟීම්බර චිත‍්‍රපටයක්. මේ චිත‍්‍රපටයේ ප‍්‍රධාන චරිතය රඟපාන්නේ ලොකු නැන්දා. කොහොම වුණත් චිත‍්‍රපටය කරද්දි අපේ පවුලේ නෑදෑකම් අමතක කළා. මේ චිත‍්‍රපටය හරිම සංවිධානාත්මකව කරපු එකක්. තමන්ට සුදුසු තැන තමන් ඉන්න ඕන කියන එක මේ චිත‍්‍රපටයේදි මට තේරුම් ගියා.”සමනලී විශ්වාස කරන්නෙ ලංකාව ඇතුළෙ රංගන ශිල්පිනියකට නිසි තැන නොලැබෙන බවයි, මේ නිසාම ඇගේ කල්පනාව වෘත්තීය වශයෙන් වෙනත් පැත්තකට යොමුවන්නටය. ඈ කොළඹ විශ්වවිද්‍යාලයේ ජනමාධ්‍ය උපාධිධාරිනියක්. ඇගේ ඉදිරි බලාපොරොත්තුව පශ්චාත් උපාධියක් සඳහා විදේශගත වීමටයි.හේමාලි විජේරත්න</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=av08052512</link>
    <topic>විජය නන්දසිරි</topic>
    <author>හේමාලි</author>
    <content>සිනමා තිරයේ කුළුඳුල් රංගනයට එක්වවෙළෙඳ ලොවට නැතුවම බැරිඅපිරිසිදු දත් පෙළත් හදවත් රෝගයකට මඟක් වෙන්න පුළුවන්මිනිස්සු නාට්‍යය බලන්නේ විඳවන්න නෙමේ විඳින්නයි'බලාපොරොත්තුවෙන්' රංගනයට ආ සකුන්තලානොමියෙන නිර්මාණ රැසක් ඉතිරි කර සමුගත් සංගීතවේදියාපුන් සඳෙන්ලන්ඩනයේ සංගීත ප‍්‍රසංගයක්රෝහල සොඳුරු තැනක් කර ගීයෙන් හදවත් අමතන දොස්තරරයිගම් ටෙලි සම්මාන උලෙළින්....“හොඳ තරගයක් දීලයි ශානි සම්මානය දිනාගත්තේ”විජය නන්දසිරිකොහොමද තොරතරුවිස්සයි විස්සේ අපේ අභිමානය“ජීවිත සටන නිසා ඒ කාලෙ එක දවසට සින්දු හය පවා කියලා තියෙනවා”චංචලාමෙගා' රැල්ලට එරෙහිව කලාකරුවෝ නැඟී සිටියදා...කොළඹට නුදුරු පෙදෙසක වන උයනක අසිරියඔබ පදිංචිය වෙනස් කළා කියන්නේ ඇත්ත ද?තවම වෙනස් කළේ නෑ. තව මාස එකහමාරකින් විතර වෙනස් කරන්න බලාපොරොත්තු වෙනවා. අපි අලුතින් හදපු ගෙදර තියෙන්නේ 156/1 ටෙම්ප්ලර්ස් පාර, අත්තිඩිය, ගල්කිස්ස යන ලිපිනයේ.අලුත් ගෙදරකට පදිංචියට යන්න සූදානම් වුණාට තවමත් ඔබ කැමති පරණ ගෙදරට කියන්නේ ඇත්ත ද?ඇත්ත. අවුරුදු 20 ක් අපි ජීවත් වුණේ එතැන. මම විතරක් නොවෙයි. ඕනම කෙනෙක් කාලයක් තමන් ජීවත් වුණු තැනට ආදරෙයි.හාස්‍ය චරිත සඳහා ම සීමා වෙලා කියන්නේ ඇත්ත ද?කවුද දන්නෙ නෑ කියන්නේ. බොහෝ වෙලාවට මට එහෙම චරිත ලැබෙනවා තමයි. නමුත් ඒ හැම චරිතයක ම කිසියම් වූ ගත යුතු වටිනාකමක් තිබෙනවා.තවමත් මම වේදිකාවේ මහාසාර, කපුවා කපෝති, නරිබෑණා, කකුල් හතරේ ඉලන්දාරියා, වෘෂභ රාජ, ශ‍්‍රී ගජබා වැනි නාට්‍යවල රඟපානවා.ඒවා විකට චරිත කියලා ඉවත දාන්න පුළුවන් චරිත නොවෙයි.තරුණ පෙනුම රැකගන්න මහන්සි වෙනවා කියන්නේ ඇත්ත ද?මහන්සි වෙන්නෙ නෑ. එකම රහස මගේ හිත හොඳකම. හිත හොඳ නම් ඕනම කෙනෙකු ගේ තරුණ පෙනුම රැකෙනවා.මුදල් හරි හම්බ කර ගැනීමේ පරමාර්ථය ඔබ දැන් පෙරට දමලා කියන්නේ ඇත්ත ද?ලොකේ ඕනම කෙනෙක් රැකියාවක් කරන්නේ මුදල් හම්බ කරන්න තමයි. මම වෘත්තියෙන් නළුවෙක්. ඒ නළුකමට සාධාරණ ගාණක් මම අය කරනවා.හේමාලි</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=av08052513</link>
    <topic>කොහොමද තොරතරු</topic>
    <author>හේමාලිගෙන්</author>
    <content>සිනමා තිරයේ කුළුඳුල් රංගනයට එක්වවෙළෙඳ ලොවට නැතුවම බැරිඅපිරිසිදු දත් පෙළත් හදවත් රෝගයකට මඟක් වෙන්න පුළුවන්මිනිස්සු නාට්‍යය බලන්නේ විඳවන්න නෙමේ විඳින්නයි'බලාපොරොත්තුවෙන්' රංගනයට ආ සකුන්තලානොමියෙන නිර්මාණ රැසක් ඉතිරි කර සමුගත් සංගීතවේදියාපුන් සඳෙන්ලන්ඩනයේ සංගීත ප‍්‍රසංගයක්රෝහල සොඳුරු තැනක් කර ගීයෙන් හදවත් අමතන දොස්තරරයිගම් ටෙලි සම්මාන උලෙළින්....“හොඳ තරගයක් දීලයි ශානි සම්මානය දිනාගත්තේ”විජය නන්දසිරිකොහොමද තොරතරුවිස්සයි විස්සේ අපේ අභිමානය“ජීවිත සටන නිසා ඒ කාලෙ එක දවසට සින්දු හය පවා කියලා තියෙනවා”චංචලාමෙගා' රැල්ලට එරෙහිව කලාකරුවෝ නැඟී සිටියදා...කොළඹට නුදුරු පෙදෙසක වන උයනක අසිරියකාංචන කොඩිතුවක්කු නව පරපුරේ ජනප‍්‍රිය නළුවෙක්. තව නොබෝ දිනකින් තිරගතවීමට නියමිත ජැක්සන් ඇන්තනී ගේ 'අබා' චිත‍්‍රපටයේ අපූරු චරිතයක් තුළින් ඔහු අප වෙත එනවා.පහුගිය දිනවල කාංචන මේ චිත‍්‍රපටයේ දෙබස් පටිගත කිරීම් සඳහා එක් වී සිටි නිසා තරමක් අවිවේකී බවකින් සිටියේ. ඒ අතරම ඔහු ලලිත් පන්නිපිටිය අධ්‍යක්ෂණය කරනPolitical Jokes  චිත‍්‍රපටයේ රංගන යටත් එක් වුණා.මේ දිනවල තවත් අලුත් වැඩක් වෙනුවෙන් කංචන ගේ කාලය වැය වෙනවා. ඉදිරියේදී නිෂ්පාදනය වෙන 'හඳපාන' ටෙලිනාට්‍යයේ සේන ගලපාත ගේ චරිතය සඳහා තෝරාගෙන තිබෙන්නේ ඔහුයි. ඒ නිසා ම එදා රිදී තීරයේ සේන ගලපාතගේ චරිතය නිරූපණය කළ හර්බට් එම් සෙනෙවිරත්නගේ රංගනය පිළිබඳ අධ්‍යයනය කිරීමත් පිටපත කියවීමත් තමයි ඔහු මේ දිනවල කරන්නේ.ඊට අමතරව ඉන්දියානු චිත‍්‍රපටයක රඟපෑමේ අවස්ථාවක් ඔහුට උදාවී තිබෙන නිසා ඒ පිළිබඳ වන සාකච්ඡාවකට ඔහු ඉන්දියාවට යන්නත් සූදානමින් ඉන්නවා."හඳපාන ටෙලිනාට්‍යයේ මට ලැබුණු චරිතය භාරගත්තේ ඉතාමත් සතුටින්. මේ අවස්ථාව මගේ රංගන ජීවිතයේ සුවිශේෂී කඩ ඉමක් වේවි. අනුකරණයකින් තොරව මගේ හැකියාව තුළින් මේ චරිතයට සාධාරණය ඉටු කරන්න මම නිතරම උත්සාහ කරනවා.'හඳපාන' විකාශය වන විට මම ඒ චරිතයට කොතරම් සාධාරණය ඉටුකර තිබෙනවාද කියලා ඔබම තීරණය කරන්න" කාංචන සිය රසිකයන්ගෙන් ඉල්ලා සිටියා. ඉන්දිකා උපමාලි අපේ කලා ක්ෂේත‍්‍රයේ රංගන ශිල්පිනියක් මෙන් ම ගායිකාවක් ලෙසිනුත් නමක් දිනාගෙන සිටිනවා. පසුගිය දිනවල ඇය සරත් ධර්මසිරි අධ්‍යක්ෂණය කළ 'එන්න මල් පිපී දැයි බලන්න' ටෙලි නාට්‍යයට සම්බන්ධ වුණා. ලබන සතියේ සිට ඇගේ රැඟුම් ඇතුළත් මේ ටෙලිනාට්‍යය ස්වාධීන රූපවාහිනියෙන් විකාශය වෙනවා.ඉන්දිකා සෞන්දර්ය විශ්ව විද්‍යාලයේ කථිකාචාරිනියක් විදියටත් කටයුතු කරන නිසා ඇගේ කාලය දේශන සඳහාත් වැය වෙනවා. ඊට අමතරව පෙ‍්‍ර්මසිරි කේමදාසයන්ගේ 'අග්නි' ඔපෙරාව සඳහා ඉන්දිකා සම්බන්ධ වී සිටින නිසා මේ දිනවල එහි පුහුණුවීම් කටයුතුවලටත් කාලය යොදවන්න වෙලා. ගායන ශිල්පිනියක් ලෙස 'සඳ පහන් රැයක් නම් සංගත තැටියක් නිකුත් කිරීමට බලාපොරොත්තුවෙන් සිටින ඇය මේ වන සිට එහි වැඩකටයුතුත් බොහෝ දුරට නිම කොට තිබෙනවා."මගේ 'සඳ පහන් රැයක' සංයුක්ත තැටියේ වැඩ දැන් බොහෝ දුරට ඉවරයි. මේ අවුරුද්ද ඉවර වෙන්න කලින් එය රසිකයින් අතරට පත් කරන්න ඕන. එය මගේ රසිකයින්ට අලුත්ම අත්දැකීමක් වේවි.ඒ එක්කම සරත් ධර්මසිරි අධ්‍යක්ෂණය කරන අලුත් ම චිත‍්‍රපටයකටත් මට ආරාධනා කළා. තවම එහි නමක් දන්නෙ නෑ. ළඟදීම ඔයාලට ඒ පිළිබඳව තොරතුරු කියන්නම්."අපේ ප‍්‍රවීණ නිළි අනුලා කරුණාතිලක මේ දිනවල කලා කටයුතුවලින් ඈත්වෙලා නිවෙසටම වී කාලය ගත කරනවා කියල ආරංචි වුණා."මම අන්තිමටම රඟපෑවේ 'පිණි කුණාටුව' ටෙලිනාට්‍යයේ. ඒක කොටස් 100 කින් යුතු දීර්ඝ ටෙලිනාට්‍යයක්. මාස 06 ක් විතර ඒ වෙනුවෙන් මට දිගටම මහන්සි වෙන්න සිද්ධ වුණා. ඒ නිසා මට හිතුණා විවේක ගන්න ඕන කියලා. කොහොමත් ඉදිරියේදී මෙගා ටෙලිනාට්‍යවලට නම් මම සම්බන්ධ වෙන්නෙ නෑ.මම නිරෝගීව ඉඳලා ඕන අනිත් වැඩ ඔක්කොම කරන්න. ඒ නිසා උදේ ඉඳලා ø වෙනකම් එක දිගටම වැඩ කරන්න මම කැමැති නෑ. මම රඟපාන්නේ නෑ කියනවා නොවෙයි. හොඳ ටෙලිනාට්‍යයක් ආවොත් මට සුදුසු චරිතයක් මම රඟපානවා. අද බිහිවෙන ආකාරයේ දීර්ඝ ටෙලිනාට්‍ය සඳහා නම් මම දායක වෙන්න කැමති නෑ. මේ ගමන අපි යන්නේ මුදල් හම්බ කිරීමේ පරමාර්ථයෙන් ම නොවෙයිනේ. රොබින් ප‍්‍රනාන්දු අපේ සිනමා ක්ෂේත‍්‍රයේත්, ටෙලිනාට්‍ය ක්ෂේත‍්‍රයේත් කැපී පෙනෙන ප‍්‍රවීණ රංගන ශිල්පියෙක්. ඔහු මේ දිනවල මොනවද කරන්නේ බලන්න පසුගියදා අපි ඔහුට කතා කළා. කතා කරන මොහොතේදීත් ඔහු හිටියේ තවත් අලුත් ටෙලිනාට්‍යයක මුහුරත් උත්සවයකට සහභාගි වෙමින් .ඒ තමයි රොබින්ගේ අලුත්ම රංගනය දකින්න පුළුවන් වෙන නාට්‍යය. ප‍්‍රසාද් විජේසූරිය අධ්‍යක්ෂණය කරන 'පිංගල දනව්ව' තමයි නාට්‍යයේ නම. මේ නාට්‍යයේ ප‍්‍රධාන චරිතය රඟපාන්නේ රොබිනුයි.ටෙලිනාට්‍යවලට සම්බන්ධ වුණාට ඔහු සිනමාවත් අත් හැරලා නෑ. පසුගිය දිනවල නිෂ්පාදනය වුණු 'ජූලියා' චිත‍්‍රපටයේ ජූලියාගේ තාත්තා ගේ චරිතය රංගනයට එක් වුණේ රොබින් ප‍්‍රනාන්දුයි.හේමාලිගෙන්</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=av08052514</link>
    <topic>විස්සයි විස්සේ අපේ අභිමානය</topic>
    <author>ඉඳුනිල්</author>
    <content>සිනමා තිරයේ කුළුඳුල් රංගනයට එක්වවෙළෙඳ ලොවට නැතුවම බැරිඅපිරිසිදු දත් පෙළත් හදවත් රෝගයකට මඟක් වෙන්න පුළුවන්මිනිස්සු නාට්‍යය බලන්නේ විඳවන්න නෙමේ විඳින්නයි'බලාපොරොත්තුවෙන්' රංගනයට ආ සකුන්තලානොමියෙන නිර්මාණ රැසක් ඉතිරි කර සමුගත් සංගීතවේදියාපුන් සඳෙන්ලන්ඩනයේ සංගීත ප‍්‍රසංගයක්රෝහල සොඳුරු තැනක් කර ගීයෙන් හදවත් අමතන දොස්තරරයිගම් ටෙලි සම්මාන උලෙළින්....“හොඳ තරගයක් දීලයි ශානි සම්මානය දිනාගත්තේ”විජය නන්දසිරිකොහොමද තොරතරුවිස්සයි විස්සේ අපේ අභිමානය“ජීවිත සටන නිසා ඒ කාලෙ එක දවසට සින්දු හය පවා කියලා තියෙනවා”චංචලාමෙගා' රැල්ලට එරෙහිව කලාකරුවෝ නැඟී සිටියදා...කොළඹට නුදුරු පෙදෙසක වන උයනක අසිරියදින පහේ ටෙස්ට් කි‍්‍රකට් තරගවලින් පසුව පැමිණි ඕවර 50 එක් දින සීමිත පන්දුවාර කි‍්‍රකට් ජනප‍්‍රිය විය. එහෙත් මේ වනවිට ඒ සියල්ල අතීතයට එක් කරමින් ඕවර විස්සයි 20 කි‍්‍රකට් තරග කරළියට පැමිණ තිබේ. එහි අති උත්කර්ෂවත් ම කි‍්‍රකට් සැණකෙළිය මේ දිනවල ඉන්දියාවේ පැවැත්වෙන ඉන්දීය ප‍්‍රිමියර් ලීග් තරගාවලියයි.සැබැවින් ම මෙතෙක් පැවැති අනෙක් කි‍්‍රකට් තරග සියල්ලට ම වඩා වෙනස් මෙන් ම උණුසුම් මුහුණුවරක් ගනිමින් කී‍්‍රඩක වෙන්දේසියකින් ඇරැඹුණු මේ කි‍්‍රකට් තරග වාරය මේ වනවිටත් උන්මාදයක් බවට පත්වී තිබේ.මෙහි අපට ආඩම්බර විය හැකි කරුණු රැසක් ම තිබේ.ලෝකයේ හොඳම කි‍්‍රකට් කී‍්‍රඩකයින් ගෙන් සමන්විත කණ්ඩායමක් තේරුවහොත් අපේ කී‍්‍රඩකයින් කිහිප දෙනකුම ඊට අනිවාර්යයෙන් ම ඇතුළත් විය යුතු වෙයි. ඒ තරමට අපේ කී‍්‍රඩකයන් දස්කම් දක්වා තිබේ. එදා මෙදා තුර පෑ දස්කම් මෙන් ම මේ මොහොතේ ද සුවිශේෂී දස්කම් පෙන්වමින් සිටියි.ඉන්දීය ප‍්‍රිමියර් ලීග් තරගාවලියේ කැපී පෙනෙන චරිතය අපේ සුපිරි කී‍්‍රඩක සනත් ජයසූරියයි. ඔහු මෙම තරගාවලියේ වැඩිම ගෙවීමක් ලද තෙවැනි කී‍්‍රඩකයා (ඇ.ඩො. 975000) වූ අතර, එය පිත්තෙන් පන්දුවෙන් සාධාරණීකරණය කරමින් මේ වනවිට කිසි ම පන්දු යවන්නකුට මෙල්ල කළ නොහැකි පිතිකරුවා බවට පත්ව සිටී.සනත් නියෝජනය කරන මුම්බායි ඉන්ඩියන්ස් පිල පළමු ජය ලබාගත්තේ කල්කටා නයිට් රයිඩර්ස් පිලට එරෙහිව යි. එහිදී සනත් තුන් ඉරියව්වෙන් ම දස්කම් දැක්වූ අතර ලකුණු 14 ට කඩුලු 3 ක්, උඩ පන්දු දෙකක් සමඟ පිත්තෙන් ලකුණු 18 ක් වාර්තා කළේ ය.මෙහි වැඩිම ගෙවීමක් ලද මහේන්ද්‍ර සිං ද්‍රෝනි නායකත්වය දරන චෙන්නායි සුපර් කිංග්ස් පිලට එරෙහිව තරගයේදී අතිවිශිෂ්ට ඉනිමක් කී‍්‍රඩා කළ සනත් හයේ පහර 11 ක් හා හතරේ පහර 9 ක් සමඟ නොදැවී ලකුණු 114 ක් ලබා ගනිමින් කඩුලු 9 ක දැවැන්ත ජයක් තම පිලට ලබාදුන් අතර තරගයේ වීරයා සම්මානය ද හිමි කර ගත්තේ ය.එසේම ඩෙකාන් චාජර්ස් පිලට එරෙහිව තරගයේදී පන්දු 15 කදී හයේ පහර 2 ක් සහ හතරේ පහර 6 ක් සමඟ ලකුණු 36 ක් ලබාගනිමින් මුම්බායි ඉන්ඩියන්ස් පිලට ලකුණු 25 ක පහසු ජයක් අත්කර දෙන්නට සමත් විය.ඉන්දීය කි‍්‍රකට් ලෝලීන් දේවත්වයෙන් සලකන සචින් ටෙන්ඩුල්කාර් සමඟ ආරම්භක විකට්ටුව වෙනුවෙන් පිටියට පිවිසෙන 39 හැවිරිදි සනත් මේ වනවිට ඕවර විස්සයි 20 තරගාවලියේ ද අතිවිශාල පෙරළියකට සැරසෙමින් සිටියි.අපේ තවත් සුපිරි කී‍්‍රඩකයකු වන කුමාර සංගක්කාර තරගාවලිය ආරම්භයේදී කැපී පෙනෙන දස්කම් දැක්වීමට සමත් වූ නමුත් ආබාධයකට ගොදුරු වීමෙන් මේ වනවිට කී‍්‍රඩා පිටියෙන් ම ඉවත්ව සිටී.එහෙත් ඔහු සමඟ කිංග්ස් පංජාබ් පිලට කී‍්‍රඩා කරන මහේල ජයවර්ධන මේ වනවිට යළි ලකුණු අතරට පැමිණෙමින් ඩෙකාන් චාජ්ර්ස් පිලට එරෙහිව තරගයේදී පන්දු 23 කදී හතරේ පහර 6 ක් සහ එක් හයේ පහරක් සමඟ නොදැවී ලකුණු 45 ක් ලබා ගනිමින් කඩුලු 7 ක ජයක් තම පිලට අත්කර දුන්නේය.දිල්ලි ඩෙරේඩ්විල්ස් පිලට කී‍්‍රඩා කරන ෆර්වේස් මහරූෆ් බැංගලෝර් රෝයල් පිලට එරෙහිව ලකුණු 13 කට කඩුලු 2 ක් දවා ගනිමින් පන්දුවෙන් දස්කම් දැක්වීය. එහිදී දැවැන්ත හයේ පහරක් හා හතරේ පහරක් සමඟ නොදැවී ලකුණු 13 ක් ද ලබාගත් ඔහු මේ වනවිට ජනප‍්‍රියම කී‍්‍රඩකයින් අතරට පැමිණ තිබේ.ලෝකයේ ප‍්‍රබලම කී‍්‍රඩකයින් තරග වදින මෙම තරගාවලියේ හොඳම පන්දු රකින්නා ලෙස කාගේත් අවධානය දිනාගැනීමට අපේ තිලකරත්න ඩිල්ෂාන් සමත් වීමත් කැපී පෙනෙයි. මුත්තයියා මුරලිදරන් නුවන් සොයිසා, චමින්ද වාස්, දිල්හාර ප‍්‍රනාන්දු වැනි කී‍්‍රඩකයින් තම සුපුරුදු දස්කම් දක්වමින් ඉදිරියට එන අතර මේ සියල්ලන් ම එක්ව ලොවට හඬගා කියන්නේ ශ‍්‍රී ලාංකේය අභිමානයයි.අපේ කි‍්‍රකට් විරුවනට ජය.ඉඳුනිල්</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=av08052515</link>
    <topic>“ජීවිත සටන නිසා ඒ කාලෙ එක දවසට සින්දු හය පවා කියලා තියෙනවා”</topic>
    <author>සුජීව තේවහෙට්ටිගේ</author>
    <content>සිනමා තිරයේ කුළුඳුල් රංගනයට එක්වවෙළෙඳ ලොවට නැතුවම බැරිඅපිරිසිදු දත් පෙළත් හදවත් රෝගයකට මඟක් වෙන්න පුළුවන්මිනිස්සු නාට්‍යය බලන්නේ විඳවන්න නෙමේ විඳින්නයි'බලාපොරොත්තුවෙන්' රංගනයට ආ සකුන්තලානොමියෙන නිර්මාණ රැසක් ඉතිරි කර සමුගත් සංගීතවේදියාපුන් සඳෙන්ලන්ඩනයේ සංගීත ප‍්‍රසංගයක්රෝහල සොඳුරු තැනක් කර ගීයෙන් හදවත් අමතන දොස්තරරයිගම් ටෙලි සම්මාන උලෙළින්....“හොඳ තරගයක් දීලයි ශානි සම්මානය දිනාගත්තේ”විජය නන්දසිරිකොහොමද තොරතරුවිස්සයි විස්සේ අපේ අභිමානය“ජීවිත සටන නිසා ඒ කාලෙ එක දවසට සින්දු හය පවා කියලා තියෙනවා”චංචලාමෙගා' රැල්ලට එරෙහිව කලාකරුවෝ නැඟී සිටියදා...කොළඹට නුදුරු පෙදෙසක වන උයනක අසිරියආශා බෝස්ලේබොලිවුඩ් සිනමා ලොවේ ගායන රැජනක් හැටියට මේ ප‍්‍රවීණ කලාකාරිය එදා පරපුර මෙන් ම නූතන පරපුර අතර පවා අමරණීය නමක් දිනා සිටිනවා. ඇය, ආශා බෝස්ලේ. මේ වන විට හැත්තෑපස් වැනි වියට එළඹ සිටින මේ ගීත කෝකිලාවිය විසින් එදා සිට මෙතෙක් ගයනු ලැබූ ගීත ප‍්‍රමාණය 13,000 ක්.විශිෂ්ට ගායිකාවක් ලෙස ඇය හින්දි සිනමාවට දක්වන ලද දායකත්වය වෙනුවෙන් පසුගිය දා ‘පද්ම විභූෂන්’ සම්මානයෙන් පිදුම් ලැබුවා. ආශා බෝස්ලේ මෙම සම්මානය ලබන්නට පෙර පසුගිය සති කිහිපය ගත කළේ උතුරු ඇමරිකාවේයි. ඒ, දහස් ගණනක් වූ රසික පිරිස් වෙනුවෙන් ගීතමය ප‍්‍රසංග කිහිපයක් පැවැත්වීම සඳහායි. එහි දී ලද විරාමයක දී හමු වූ ’නිව්ස්වීක්’ සඟාවේ විභූති පටේල් සමඟ කෙටි පිළිසඳරකට එක්වෙමින් ඇය තම ජීවිතයේ අත්දැකීම් හෙළිකර සිටියා.මගේ තාත්තා ශාස්තී‍්‍රය ගී ගැයුව ගායකයෙක්. ඒ වගේ ම රඟපෑමත් කළා. මටයි, මගේ සහෝදරියන්ටයි ගීත ගායනා කරන්න ඉගැන්නුවේ තාත්තායි. නමුත්, තාත්තා වයස අවුරුදු හතළිහේ දී මියගියා. එතනින් පස්සෙ අපි ආර්ථික දුෂ්කරතාවලින් පීඩා වින්දා. අපේ අම්මා අපි හැමෝ ම ගීත ගායනාවලට යොමු කරන්න මහන්සි ගත්තා. චිත‍්‍රපටවල ගීත ගායනා කරන්න කියලත් අපිව උනන්දු කළා. නමුත් ඒ කාලෙ තරුණියන් ගීත ගායනයට යනවට කවුරුත් කැමති වුණේ නැහැ.‘සින්දු කියන්න යන්නෙ පහළ පන්තියේ අයයි’ කියන සිතුවිල්ලක් හුඟ දෙනෙක්ගෙ හිත්වල තිබුණා. ඒ කොහොම වෙතත් මමයි ‘ඩිඩියි’ (ලතා මංගේෂ්කාර්) චිත‍්‍රපට ගී ගායනයට එක්වුණා. පුංචි කාලෙදි අපි චිත‍්‍රපටවල රඟපෑවා.””අවුරුදු 16 දි මම හදිසියේ විවාහ වුණා. මගේ ආරක්‍ෂාව ගැන හිතලා, මගේ සැමියා රස්සාවෙනුත් අයින් වුණා. අවුරුදු 26 වෙන කොට මට දරුවන් තුන්දෙනෙක් හිටියා.තුන්වෙනි දරුවා ඉපදෙන්න ඉන්දැද්දි මම සැමියාගෙන් අයින් වුණා. එයා මට හිරිහැර කිරීම නිසයි මම වෙන් වුණේ. දරුවො තුන්දෙනා වෙනුවෙන් මම ගීත ගායනා කරලා කීයක් හරි හොයා ගන්න මහන්සි වුණා. ඒ කාලෙ එක ගීතයකට මට ගෙව්වෙ ඩොලර් 12 යි. ඒකත් වෙලාවට ගෙව්වෙ නැහැ. ඒ දවස්වල මම බටහිර රටාවේ ගීත තමයි ගායනා කළේ.””මම තනිවමයි දරුවන්ව හදාගෙන ජීවත්වුණේ. ඒ අයව පාසල් එක්කගෙන ගියෙත් මමයි. දරුවො තුන් දෙනා ඇරලලා චිත‍්‍රාගාරයට ගිහින් ගීත පටිගත කිරීම්වලට එකතු වුණා. හැබැයි, ඒ තුන්දෙනා අසනීප වුණාම මම ගෙදරට ම වෙලා හිටියා. ඒ කාලෙ අපි ගීත ගායනා කළේ වාදක මණ්ඩලයත් එක්කමයි. දැන් වගේ සංගීතය වෙනම පටිගත කිරීමක් තිබුණේ නැහැ. ඒ දවස්වල මම දවසකට ගීත 6 ක් පවා පටිගත කරලා තියෙනවා. මහන්සියක් දැනුණෙ නැහැ. මොකද, මම තරුණ නිසා.””ඉන් පස්සෙ මම, සංගීතඥ ආර්. ඩී. බර්මන් එක්ක විවාහ වුණා. එයා හොඳ සැමියෙක්. දක්ෂ සංගීතඥයෙක්. 1990 දි එයා මියගියාම කවුරුත් හිතුවෙ මගේ ගීත ගායනය නතරවේවි කියලයි. නමුත් ඒ වෙන කොට ඩුබායිවල හිටිය මගේ පුතා ආනන්ද්, ගෙදර ඇවිත් මාව දිරිමත් කළා. මම දිගට ම ගීත ගායනය කළා. පුතා තමයි දැන් මගේ කළමනාකරු විදිහට වැඩ කරන්නේ. අපේ අවන්හලේ වැඩ කටයුතු හොයලා බලන්නෙත් පුතායි.”වත්මන් බොලිවුඩ් සිනමා ගීය ඇය දකින්නේ මේ අයුරින්...”අද පටිගත වෙන ගීතවල ජීවයක් නැහැ. හැම එකක් ම බටහිර ගීත වගෙයි.යුග ගීත පටිගත කෙරෙන්නෙ තනි තනිවයි. මාත් එක්ක ගායනා කරන අනෙක් ගායකයා, එයාගෙ කොටස කියන්නෙ වෙන දවසක.ඉතින් මට සිද්ධවෙන්නෙ තව ගායකයෙක් ඉන්නවා කියල හිතාගෙන තනිව ම ගීතය ගායනා කරන්නයි. කිසිම අන්‍යොන්‍ය සබඳකමක් නැහැ.මම නම් ගොඩක් ම කැමති සජීවි ප‍්‍රසංගවල ගීත ගායනා කරන්නයි. ඒ ප‍්‍රසංගවල දී රසිකයන්ගෙන් ලැබෙන ප‍්‍රතිචාරවලටත් මම කැමතියි.”පසුගිය මැයි 15 වැනි දා මධුරි ඩික්සිත් ගේ උපන් දින සැමරුම යෙදී තිබුණා. හැබැයි, ඇය වයස සඟවන්නට නම් උත්සාහ කළේ නැහැ. මධුරි පසුගිය සතියේ සැමරුවේ ඇය ගේ 41 වැනි උපන් දිනය යි.උපන් දිනය වෙනුවෙන් කිසිදු විශේෂ උත්සවයක් මධුරි ගේ මුම්බායි නිවසෙහි පැවැත්වුණේ නැහැ. කවුරුත් දන්නා පරිදි, මධුරි දැන් පදිංචි ව සිටින්නේ සැමියා සහ පුතුන් දෙදෙනා සමඟින් ඇමරිකා එක්සත් ජනපදයේයි. මධුරි, පසුගිය සතියේ ඉන්දියාවට පැමිණියා. ඒ, විශේෂ උත්සවයකට සහභාගි වෙන්නයි. උත්සවය පැවැත්වුණේ ඇය වෙත ‘පද්ම ශ‍්‍රී’ සම්මානය පිරිනැමීම සඳහායි. ඉන්දියානු සිනමාව වෙනුවෙන් ඇය ලබා දුන් මාහැඟි දායකත්වයට උපහාර පිදීම සඳහා මේ සම්මානය ඉන්දීය රජය විසින් ප‍්‍රදානය කරනු ලැබුවා. සම්මානය ලබා ගැනීමෙන් පසුව මධුරි කියා සිටියේ තමා වෙත මෙම අගනා සම්මානය පුද කෙරුණේ සිනමා ලෝකය තුළ දී තමන් විසින් කරන ලද කැපවීම් නිසා බවයි.සම්මානය ලබා ගන්නට ඇය පැමිණ සිටියේ සැමියා වන වෛද්‍ය ශ‍්‍රීරාම් නෙනේ සමඟයි. මධුරි ගේ දරුවන් දෙදෙනා ද පැමිණ සිටියා. පුතුන් දෙදෙනා උත්සවයට සහභාගි වෙද්දී දැක්වූයේ කෙබඳු ප‍්‍රතිචාරයක් දැයි බොහෝ දෙනා මධුරි ගෙන් අසා තිබුණා.“බාල පුතාට නම් මේවා ගැන තේරුමක් නැහැ. එයාගෙ වයස තාම අවුරුදු 3 යි. ලොකු පුතාගෙ වයස අවුරුදු 5 යි. එයා නම් මගෙන් ඇහුවා ‘අම්මාට මේ සම්මානය ලැබුණේ මොකටද’ කියලා. ඉතින් මම පුතාට කියලා දුන්නා, මම අවුරුදු ගණනක් චිත‍්‍රපටවල රඟපාපු නිසා මේ සම්මානය ලැබුණා කියලා.” මධුරි සුපුරුදු සිනහව පාමින් කියා සිටියා.””මගේ රටේ පෙ‍්‍ර්ක්‍ෂකයන් තවමත් කැමතියි, මම ආයෙමත් රඟපානව නම්. ඒ අය මට මෙච්චරට ම ආදරෙයි කියල දැනගන්න ලැබුණාම මට පුදුම සතුටක් ඇතිවුණා. මම ඉන්දියාවට ආවෙ පද්ම ශ‍්‍රී සම්මානය ලබා ගන්නයි. චිත‍්‍රපටවල රඟපාන්න නෙමෙයි. කොහොම වෙතත් සිනමාව ඇරුණාම මගේය කියල ජීවිතයකුත් තියෙනවා.”මධුරි, පද්ම ශ‍්‍රී සම්මානය ලබා ගැනීමෙන් පසුව දින කිහිපයක් ම මුම්බායි නිවසේ රැඳී සිටියා. ඇය ගේ 41 වැනි උපන් දිනයත් යෙදී තිබුණු නිසා නිවසෙහි රැඳී සිටින්නට වැඩි කැමැත්තක් දක්වන්න ඇති.සුජීව තේවහෙට්ටිගේ </content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=av08052516</link>
    <topic>චංචලා</topic>
    <author/>
    <content>සිනමා තිරයේ කුළුඳුල් රංගනයට එක්වවෙළෙඳ ලොවට නැතුවම බැරිඅපිරිසිදු දත් පෙළත් හදවත් රෝගයකට මඟක් වෙන්න පුළුවන්මිනිස්සු නාට්‍යය බලන්නේ විඳවන්න නෙමේ විඳින්නයි'බලාපොරොත්තුවෙන්' රංගනයට ආ සකුන්තලානොමියෙන නිර්මාණ රැසක් ඉතිරි කර සමුගත් සංගීතවේදියාපුන් සඳෙන්ලන්ඩනයේ සංගීත ප‍්‍රසංගයක්රෝහල සොඳුරු තැනක් කර ගීයෙන් හදවත් අමතන දොස්තරරයිගම් ටෙලි සම්මාන උලෙළින්....“හොඳ තරගයක් දීලයි ශානි සම්මානය දිනාගත්තේ”විජය නන්දසිරිකොහොමද තොරතරුවිස්සයි විස්සේ අපේ අභිමානය“ජීවිත සටන නිසා ඒ කාලෙ එක දවසට සින්දු හය පවා කියලා තියෙනවා”චංචලාමෙගා' රැල්ලට එරෙහිව කලාකරුවෝ නැඟී සිටියදා...කොළඹට නුදුරු පෙදෙසක වන උයනක අසිරියඑඩ්වඩ් මල්ලවආරච්චි ලියන57කොටස චිත‍්‍ර - කුමුදු තාරක මෙතෙක් කතාවචංචලාට ප‍්‍රකට ටෙලිනාට්‍ය නිෂ්පාදිකාවක වන අනුලා සිරිවර්ධන මැතිනිය මුණ ගැසෙන්නේ මව සමඟ බෝධි පූජාවකට පන්සලට ගිය විට ය. අනුලාගේ එකම පුතා අනුප් එදින මුහුරත් උත්සවයේ කැසටය තුළින් චංචලාගේ රුව දකී. ඒ රුවට වශී වන ඔහු චංචලා මුණගැසීමට පන්සල අසල රැක සිටී.මේ අතර රැකියා විරහිත තරුණ විරෝධතා පෙළපාලියකදී පහර කෑමට ලක්වන චංචලා රෝහල් ගත වන අතර, රූපවාහිනිය තුළින් එම සිද්ධිය ප‍්‍රචාරය කිරීම නිසා ඇය වඩාත් ප‍්‍රසිද්ධියට පත්වෙයි.මේ පිළිබඳව දැනගන්නා අනුප් රෝහලට ගොස් ඇය හමුවන අතර දෙදෙනා අතර හිතවත්කමක් ගොඩනැඟෙයි. දුරකතනයෙන් නිතර කතා කිරීමත්, නිතර හමුවීමත් නිසා මේ දෙදෙනා සිතින් වඩාත් ළංවෙයි. රැකියාවක් නොමැති කමින් පීඩා විඳින චංචලාට අනුප්ගේ මිතුරකුගේ ගුවන් විදුලියක පුහුණුවීමට අවස්ථාව සැලසෙයි. චංචලා ගෙන් මේ කිසිවක් වසන් කර තැබීමට අනුප් අදහස් කළේ නැත. කවදා හෝ මෙවන් ප‍්‍රශ්නවලට මුහුණ දීමට සිදුවන බව ඔහු දනී. තමා කවරෙක්ද යන්න හෙළි වුණු පසු ප‍්‍රශ්න ඇතිවන බවද ඔහු දැන සිටියේය.ගෙදර තත්ත්වය වෙනස් වූයේ තාත්තා ලංකාවට පැමිණි පසුවය. සීයා නිවෙසට පැමිණ සිටි බවක් ඔහු දැන සිටියේ නැත. දෙදෙනා තදබල සාකච්ඡාවකට මැදිවී සිටින හැටි අම්මා ගේ කාමරයට පිවිසෙද්දි ඔහුට පෙනුණි."සීයා කොයි වෙලේද ආවෙ?""හයට විතර ආවෙ?""චන්ද්‍රාවතී මේ කෝප්ප අරගෙන ගිහින් පුංචි මහත්තයට තේ එකක් ගේන්න""අම්මා හරි වැඩක්නෙ. තාත්තා මට හොටෙල් එකට එන්න කියල පණිවුඩයක් එවලා තියෙනවා."අම්මා මේ දිනවල මැදිව සිටින්නේ ප‍්‍රශ්න රැසකටය. තම පුතා පැහැර ගනිතැයි යන සැකය ඇගේ සිතේ තිබුණි."මගෙන් නෙමේ සීයාගෙන් අහන්න.""නෑ දුව පුතා දැන් තනි තීරණයක් ගන්ට පුළුවන් කෙනෙක්. ඔයා තීරණය කරන්න.""යන්න හාද එපාද කියල මට තීරණය කරන්ට බෑ.""ඔව් ඒක ඇත්ත. ආ මේ එන්නෙ. රතුගම යාළුව හොටෙල් එකට ගියාද?""ඔව් සර් ගියා.""මම දැක්කා. අපේ එවුන් ඉන්දියාවට තියෙන ගැතිකම තවම අතෑරල නෑ.""යමු ඇතුළට. ඔක්කොම හරි."කාලාන්තරයක් තිස්සේ පවුලේ ප‍්‍රධානියා පැමිණිවිට සංග‍්‍රහ කරන ආකාරය රතුගම දැන සිටියේය. රතුගම සියල්ල පදමට දමා ගෞරව පෙරදැරිව වීදුරුව පිරි නැමුවේය."සර් අපි දැන් මොකද කරන්නෙ?""රතු, දුව ඉන්නෙ හිතේ වේදනාවෙන්. ජීවිතයේදී කවදාවත් මේක දුවගේ හිතින් අයින් කරන්ට බෑ.""කොහොම අයින් කරන්ටද?""හරි හරි, වැරැදි හරි දුව කියන දේ තමා මට කරන්ට වෙලා තියෙන්නෙ.""සිද්ධවෙලා තියෙන දේ හරිද වැරැදිද කියන්න හදනවා නෙමේ. ලෙස්ලි සර් බැඳලා ඉන්නෙ කෝටි, ප‍්‍රකෝටි සල්ලිකාර ගැහැනියෙක්. අනුප් බේබිව ගෙන්න ගන්න හදන්නෙ වෙන සැලැස්මකටයි." රතුගම කීවේය.ඔහු හිස වනා එය අනුමත කළේය."අපි වඩාගෙන හදපු බව ඇත්ත. තාත්තා විදිහට ලෙස්ලිට පුතාව බලන්න අයිතියක් තියෙනවා.""ඔව් සර්. මාත් හිතන්නෙ ඒ විදිහට තමයි.""තනියම අරින්ට එපා. මොනව හරි දෙයිද දන්නෙ නෑ. රතු එක්කාගෙන ගිහින් ආපසු එක්කාගෙන එන්ට.""පත්තර, රූපවාහිනි, ගුවන්විදුලි ඉන්ටවීව්ස් නිසා හෙල්ලෙන්ට බැරුවලු ඉන්නෙ."රතුගම සිනාසෙමින් කීවේය."අපි මොනදේ කිව්වත් අපේ මිනිසුන් ඉන්දියාවට තියෙන ළැදියාව ඉවත් කරල නෑ. එහෙම නම් ø වෙන්න කලින් ගිහින් එන්න. මම දුව ගාවට වෙලා ඉන්නම්."ලෙස්ලි ලංකාවට ආවේ වසර විස්සකට පසුවය. එම යුගයේදී තිබුණේ සංචාරක මණ්ඩලයට අයත් තනි තට්ටුවේ හෝටලය පමණි. සයුරට වම්පසින් ගාලු මුවදොර හෝටලය පිහිටා තිබුණි. එය අධිරාජ්‍යවාදී යුගයේ මෙහි පැමිණි සොල්දාදුන් වෙනුවෙන් සාදන ලද්දකි.ඉකුත් විසිවසර තුළ හැම දෙයක්ම වෙනස්වී ඇත. ලංකාව දුටු සැණින් රමණීය දිවයින ගැන සැවොම සතුටට පත්ව සිටියහ. සැවොම සඳලු තලයට වී සන්තෝෂයෙන් පසුවූහ. ඉන්දීය ජාතික බිරිඳ තම වෙනස තේරුම් ගත්තා සේය."බයවෙන්ට එපා පුතා ඔයාව බලන්ට එයි." අනුලාට මුහුණ දීමට තමාට අපහසුය. ආදරය ඉදිරියේ කරන කිසිවක් වැරැදි නැත.ගැහැනියකගේ ගැඹුරු සුන්දර ආදරයකට මැදිවී නව ජීවිතයක් ආරම්භ කළ හැටි. ජීවිතය හසුරවන්නේ වෙන කෙනෙක්. විවාහයට පෙර ශී‍්‍ර ලංකා විද්‍යාලයේ ඉගැන්වූ පරවාහැර විමලරතන හිමි විවාහය කවදාවත් සාර්ථක නොවන බවත් දෙවැනි විවාහයෙන් මහා ධනපතියෙක් වන බව පැවැසූ කතාව එදා සිනාවෙන් බැහැර කළ හැටි සිහිවෙයි.අද මෙහි ආවේ පරවාහැර විමලරතන හිමියන් හමුවී ගුරු පඬුරක් පුද කිරීමටය.සඳලු තලයේ සිටි බිරිඳ තමා දෙසට පියවර මනින හැටි ඔහු දුටුවේය.බිරිඳ ඔහුගේ අත මෘදු ලෙස අල්ලා ගත්තාය."ඔයා කිව්වා ඇත්ත. මේ වගෙ ලස්සන රටක් මම කවදාවත් දැකලා නෑ. අපි ඇවිදින්න යන්නෙ කවද්ද?""මේ ටවුම. පැය කීපයකින් යන්න පුළුවන් ඌටි වාගෙ සීතල පළාතක් මෙහෙ තියෙනව.""අනුප් අපට බලන්න බැරි වෙයිද?" ඔක්කොටම වඩා අයියා කෙනෙක් ඉන්නවා කියලා දුවගෙන් බේරෙන්ට බෑ.""මම මගේ කලින් හිටපු මැනේජර්ට පණිවිඩයක් ඇරියා. පුතා එනවා." ලෙස්ලි උස් හ¾ඩින් කීවේය.ඇය වසර 23 ක් මගෙන් ආරක්‍ෂා කරගත්තා. මට පුතා පෙන්නුවේ නැහැ.විදුලි සෝ්පානයෙන් පිටතට එන ආරෝහ පරිනාහ දේහයෙන් යුත් තරුණයා බැලීමට ඔව්හු පෙළ ගැසී සිටියහ."අප්පා අනුප් අයියා කව්රු වගේද?"ප‍්‍රදීපා ෂංකර් සැමියාගේ අත අල්ලා ගෙන සිටියේ ඔහුගේ පුතා බැලීම සඳහාය. කාමරයට පිවිසි තැනැත්තා තරුණ කාලයේ ලෙස්ලි ගේ රූපකාය මෙනි. ලෙස්ලි සිය පුතු දෙස බලා සිටියේය."අම්මා මේ ඉන්නෙ අයියාද?""ඔව්" ප‍්‍රදීපා පහත් හඩින් කෙඳිරුවාය.දෙවියනේ කොච්චර ආඩම්බරයක්ද? හින්දි නළුවන්ට වඩා පෞරුෂයක් ශක්තියක්.විමලරත්නට බිරිඳ සමඟ කතා කිරීමට අවශ්‍යව තිබුණි. ඔහු සෙමින් බිරිඳ අසලට ගියේය."කෝ දරුවා.""ඒ ගැන තමා කතා කරන්ට හිටියෙ. මේ දවස්වල හිතේ මොනව හරි දෙයක් තියෙනව. සන්තෝසෙන් නෙමේ ඉන්නෙ."මෙය වගකීමෙන් කළ යුතු කතාවකි."මම ශී‍්‍ර ලංකා විද්‍යාලයෙ උගන්වද්දී ලෙස්ලි මහත්තයයි අනුලා නෝනයි ඇවිදින් හඳහන බලවා ගත්තා. පිළිගත්තත් නැතත් ජීවිතවලට තීන්දුව දෙන්න කෙනෙක් ඉන්නවා."මෙම කතාව දැනගෙන සිටියත් එහි තදබල වටිනාකමක් අමරාට දැනුණේ නැත. මෙවන් සිදුවීම් ධනපති පන්තිය අතර නිබඳවම සිදුවෙයි."දැන් ඒ නාට්‍යය කණ්ඩායම ලංකාවට ඇවිදින්. ඉන්දීය ටෙලි නාට්‍යයේ ප‍්‍රධාන ගැහැනු චරිතය රඟපාන්නෙ අපේ දුව.""ඔව් ඒක තමා මෙයා ඒමේ අත දඟලන්නෙ. මේ ගෙට වැදිලා ඉන්න මට දුව එක්ක මිත‍්‍ර වෙලා ඉන්න කෙනාගෙ කරුණු කාරණා හොයන්ට බෑ.""හඳහන ගෙන්වා ගත්තාද? මොකද අපේ දුවට හරියන හඳහන් හොයන්ට බෑ.""හඳහන නම් ඉල්ලාගෙන ඇවිදින් තිබුණා."ඔහු පිළිතුරක් නොදී සිටියේය. හඳහන් බැලුවත් නැතත් මේ ලෝකයේ මිනිසුන් අතර නිබඳවම ආවාහ විවාහ සිදුවෙයි. පූර්ව ආත්ම භාවවල මිනිසුන් කරන ලද පින් පව් අනුව පතා ආ පරිද්දෙන් ඒවා සිදුවෙයි. දුවගේ ජන්මපත‍්‍රය අනුව දුක හා සැප සම සමව ඇත. ගැළපෙන හඳහන ලැබුණොත් ලොව බබලවනු ඇත.කාමරය තුළට ගිය අමරා දුවගේ පෙම්වතාගේ හඳහන ගෙනාවාය. එය අතට ගත් විමලරත්න දිගහැර බැලුවේය. මෙම හඳහන ඉකුත් සතිය වන තෙක් තමා ළඟ තිබුණා විමලරත්නට මතකය. දෙවියනේ... මේ... මේ... අනුලා මැඩම්ගෙ පුතාගේ හඳහන නේද?"අමරා... මේක මේ වැරැදිලා ගෙනාපු හඳහනක්ද?""නෑ නෑ... මේ අර දුව යාළු ළමය දුන්න එකක්.""දෙය්යෝ සාක්කි... මේක අපිට කිට්ටුවෙන්න පුළුවන් තැනක් නෙමේ."ලබන සතියට . . . </content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=av08052517</link>
    <topic>මෙගා' රැල්ලට එරෙහිව කලාකරුවෝ නැඟී සිටියදා...</topic>
    <author>හේමාලි විජේරත්න</author>
    <content>සිනමා තිරයේ කුළුඳුල් රංගනයට එක්වවෙළෙඳ ලොවට නැතුවම බැරිඅපිරිසිදු දත් පෙළත් හදවත් රෝගයකට මඟක් වෙන්න පුළුවන්මිනිස්සු නාට්‍යය බලන්නේ විඳවන්න නෙමේ විඳින්නයි'බලාපොරොත්තුවෙන්' රංගනයට ආ සකුන්තලානොමියෙන නිර්මාණ රැසක් ඉතිරි කර සමුගත් සංගීතවේදියාපුන් සඳෙන්ලන්ඩනයේ සංගීත ප‍්‍රසංගයක්රෝහල සොඳුරු තැනක් කර ගීයෙන් හදවත් අමතන දොස්තරරයිගම් ටෙලි සම්මාන උලෙළින්....“හොඳ තරගයක් දීලයි ශානි සම්මානය දිනාගත්තේ”විජය නන්දසිරිකොහොමද තොරතරුවිස්සයි විස්සේ අපේ අභිමානය“ජීවිත සටන නිසා ඒ කාලෙ එක දවසට සින්දු හය පවා කියලා තියෙනවා”චංචලාමෙගා' රැල්ලට එරෙහිව කලාකරුවෝ නැඟී සිටියදා...කොළඹට නුදුරු පෙදෙසක වන උයනක අසිරියවර්තමානයේ රූපවාහිනී නාලිකාවල විකාශය කෙරෙන දීර්ඝ ටෙලිනාට්‍ය (මෙගා) හේතුවෙන් ටෙලිනාට්‍ය කර්මාන්තය වෙත එල්ල වී ඇති තර්ජන පිළිබඳව ජනතාව දැනුවත් කිරීම උදෙසා ටෙලි නිර්මාණවේදීන්ගේ සංසදය සංවිධානය කළ මාධ්‍ය හමුවක් පසුගියදා වැල්ලවත්ත සැෆායර් හෝටලයේදී පැවැත්විණ.එහිදී ප‍්‍රවීණ කලාකරුවන් කිහිප දෙනෙකු දැක්වූ අදහස්."වර්තමානයේ බොහෝ රූපවාහිනී නාලිකාවන් විසින් පෙ‍්‍ර්ක්ෂකයින් ඛ්රු පුරුදු කරන්නේ 'මෙගා' යනුවෙන් හඳුන්වනු ලබන අවම වශයෙන් කොටස් 200 ඉක්මවන රූපවාහිනි නාට්‍ය වර්ගයකට ය. එවැනි ටෙලිනාට්‍ය මඟින් නාලිකාවන්හි ගුවන් කාලය වසර දෙකකට අධික කාලයක් අවුරා ගනු ලැබේ.මේ නිසා කර්මාන්තය තුළ බලවත් අර්බුද රැසක් හට ගනී. එහෙයින් රූපවාහිනි නාළිකාවන්හි පෙන්වනු ලබන ටෙලිනාට්‍ය වල කොටස් ප‍්‍රමාණය 30 ට හෝ 35 ට සීමා කිරීමෙන් ටෙලි නාට්‍ය විකාශයේ දී වඩාත් සමකාලීන බවක් හා වැඩි දෙනකුට අවස්ථාවක් ලබාදීම ඉන් සිදුවනු ඇත. මේ තත්ත්වයට වහාම රජය මැදිහත් වී පිළියමක් නොකළහොත් සිංහල චිත‍්‍රපටයට සිදුවූ දෙය ටෙලිනාට්‍ය කලාවට ද සිදුවන බව මගේ විශ්වාසයය.ආචාර්ය තිස්ස අබේසේකර ප‍්‍රවීණ තිර රචක/ අධ්‍යක්ෂ/ රංගන ශිල්පීකොටස් ගණනාවකින් යුත් දිගු ටෙලිනාට්‍ය මාලාවන් ලෝකයේ විවිධ රටවල ටෙලිනාටක ක්ෂේත‍්‍රය තුළ පවතී. එහෙත් ලෝකයේ කොතැනකවත් සියලු රූපවාහිනී නාලිකා සියලු ප‍්‍රමුඛ වේලාවන් දිගු ටෙලිනාටක සඳහා වෙන්කොට නැත. ශ‍්‍රී ලංකා රූපවාහිනී මාධ්‍යයේ ඛේදවාචකය නම් නාලිකා බොහොමයක් දිගු ටෙලිනාට්‍ය සඳහා කාල ඉඩ හසර වෙන් කිරීමයි. එහි අයහපත් ප‍්‍රතිඵල ගණනාවකි. විවිධ විචිත‍්‍ර ටෙලිනාට්‍ය නිර්මාණයට බාධා ඇතිවීම, ළාබාල බොළඳ අවර ගණයේ ටෙලිනාට්‍ය කෙරෙහි ජනතාව යොමු කොට රසවින්දන මොට කිරීම, මුදල පමණක් මුල් තැන්හි සලකා ස්වකීය ආත්මාර්ථකාමිත්වය කලාව මත පටවන ස්වල්ප පිරිසකගේ අභිමතාර්ථය ඉෂ්ට වීම මේ හානි අතර කිහිපයකි.සෝමවීර සේනානායකප‍්‍රවීණ තිර රචකමෙම හරවත් නොවන මෙගා නාට්‍ය රැල්ල වෘත්තිය වරද්දා ගැනීමක් පමණක් නොව අනාගතය වෙත පටිසන් දෙන අතිවිශාල සංස්කෘතික වරද්දා ගැනීමක්.ජැක්සන් ඇන්තනී අධ්‍යක්ෂ/ රංගන ශිල්පී නිර්මාණශීලී නිර්මාණකරුවන් හදාගත්ත ටෙලි නිර්මාණ කලාව මෙගා බිස්නස් මුදලාලිලාට විනාශ කරන්න මම ඉඩ දෙන්නේ නැහැ.වසන්ති චතුරානි රංගන ශිල්පිනී/ නිෂ්පාදිකා  කුරිරු යුද්ධය හා ත‍්‍රස්තවාදය අප රටේ සාමය සමඟිය ජාතීන් අතර අන්‍යොන්‍ය සහයෝගිතාවය සහ රටේ සංවර්ධනය විනාශ කරමින් කෲරත්වය ජාතිවාදය සහ දූෂණය ඉස්මතු කරමින් සිටී.මෙවන් යුගයක ඉන්දියාවෙන් ආනයනය කරන සහ මෙරට නිමවන මෙගා වැල් ටෙලි කඩකාරයෝ අපේ රටේ අනාගතය බාර ගැනීමට සිටින වත්මන් තරුණ යොවුන් සහ බාල පරම්පරාවේ සිතුම් පැතුම්, සමාජ ආකල්ප, රස වින්දනය, මිනිසුන් එකිනෙකා අතර ගති පැවතුම් සහ ඔවුන්ගේ චිත්ත අභ්‍යන්තරය අවබෝධකර ගැනීමට යහපත් කලා නිර්මාණ තුළින් ලබාදෙන දැනුම සහ ඥානය විනාශ කරමින් සිටිති. ඔවුන් ගේ නිර්මාණශීලීත්වය බංකොලොත් භාවයට පත් කිරීමේ කොන්ත‍්‍රාත්තුව බාරගෙන සහ බාර ගනිමින් සිටිත් දී ඔවුන්ට විරෝධය පල කිරීම රටට ආදරය කරන්නවුන්ගේ වගකීමයබෙනට් රත්නායක නිෂ්පාදක/ අධ්‍යක්ෂ/ තිරරචකහේමාලි විජේරත්න</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=av08052518</link>
    <topic>කොළඹට නුදුරු පෙදෙසක වන උයනක අසිරිය</topic>
    <author>බුද්ධිකා බ‍්‍රාහ්මණගේ ඡායාරූපවිමල් කරුණාතිලක</author>
    <content>සිනමා තිරයේ කුළුඳුල් රංගනයට එක්වවෙළෙඳ ලොවට නැතුවම බැරිඅපිරිසිදු දත් පෙළත් හදවත් රෝගයකට මඟක් වෙන්න පුළුවන්මිනිස්සු නාට්‍යය බලන්නේ විඳවන්න නෙමේ විඳින්නයි'බලාපොරොත්තුවෙන්' රංගනයට ආ සකුන්තලානොමියෙන නිර්මාණ රැසක් ඉතිරි කර සමුගත් සංගීතවේදියාපුන් සඳෙන්ලන්ඩනයේ සංගීත ප‍්‍රසංගයක්රෝහල සොඳුරු තැනක් කර ගීයෙන් හදවත් අමතන දොස්තරරයිගම් ටෙලි සම්මාන උලෙළින්....“හොඳ තරගයක් දීලයි ශානි සම්මානය දිනාගත්තේ”විජය නන්දසිරිකොහොමද තොරතරුවිස්සයි විස්සේ අපේ අභිමානය“ජීවිත සටන නිසා ඒ කාලෙ එක දවසට සින්දු හය පවා කියලා තියෙනවා”චංචලාමෙගා' රැල්ලට එරෙහිව කලාකරුවෝ නැඟී සිටියදා...කොළඹට නුදුරු පෙදෙසක වන උයනක අසිරියහදිසියේ ම ඇද හැළුණු මහ වැස්සෙන් තෙමී ගිය හිසෙන් දිය බිංදු බේරෙන්න පටන් අරන්. රක්ෂිතයට පිවිසෙන වැසි බැම්ම දිගින් අඩියට දෙකට දුවවිත් පිවිසුම් කාර්යාලයට ගොඩවෙන විටත් හොඳටෝම තෙත බරිවෙලා.වෙනිවැල් ගැට"වැස්සට අහු උනා නේද? මෙහෙ හැටි ඔහොම තමයි. එක පාරටම මහ හයියෙන් වහිනවා හැබැයි ටිකකින් හොඳටෝම පායන්නත් පුළුවන්" එහෙම කීවේ කාර්යාල භාර නිලධාරි කේ.ඒ. ජයතිලක."අයියෝ හරි දවසක තමයි අපිත් වැඩක් දාගත්තේ" ඡායාරූප ශිල්පී විමල් කියන විට මම හිටියේ හිතින් බොහෝ දුරක. පුංචි කාලේ ඇළ වේල්ලි දිගේ දුවමින් වැස්සේ නැටුව හැටි.හොරගොල්ල රක්ෂිතයට පිවිසෙන විටම ඇස ගැහෙන්නේ වනයට මායිම්ව වනයේ ම කොටසක්ව පවතින වැවයි. උතුරා පිටාර ගලන මට්ටමට පිරී ඇති වැවේ වානෙන් පිටවන වතුර ඇළ දිගේ එක ඕසෙට ගලා යනවා. මේ තරම් දිය කඳක් වැවට එකතු වෙන්නේ, වසර පුරා මිලි මීටර් 2500 - 5000 අතර වැස්සක් මේ පළාතට ලැබෙන නිසයි.මේ සිහිලැල් වනගොමුව පිහිටා ඇත්තේ කොළඹට කිලෝමීටර් 36 ක් පමණ දුරින් කොළඹ සිට පැමිණෙන විට පැයකට ආසන්න කාලයකදී පිවිසිය හැකි ජාතික වනෝද්‍යානය අයත් ගම්පහ දිස්ත‍්‍රික්කයට.කොළඹ මහනුවර මාර්ගයේ නිට්ටඹුව නගරය තෙක් පැමිණ ඉන් වමට හැරී වේයන්ගොඩ මාර්ගයේ කිලෝමීටර් 2 ක් පමණ පැමිණිවිට හොරගොල්ල රක්ෂිතයට පිවිසිය හැකියි.ඉතාමත් උස්ව නැඟුණු මහා තුරු වියනත් එක යායට පොළොව මත රන්වන් ඇතිරිල්ලක් සේ වැටී තිබෙන වියලි හොර කොළ සහ දෙල් කොළත් මේ වනයට 'හොරගොල්ල' යන නම පට බැඳුණ හැටි කියාපාන කදිම සාක්ෂියක් බඳු ය.හෙක්ටයාර 16.36 ක (අක්කර 36 ක් පමණ) පමණ බිමක පැතිරුණු ලංකාවේ කුඩාම ජාතික වනෝද්‍යානය ලෙස සැලකෙන හොරගොල්ල රක්ෂිතයේ උපත ද අපූර්ව එකකි.හොරගොල්ල වලව්වට අයත් පෞද්ගලික දේපළක්ව පැවති මේ බිම් ප‍්‍රදේශය හොරගොල්ල වාසීන් අභය භූමියක් ලෙසින්, පවත්වාගෙන ගිය බිම් කඩක්."ඒ දවස්වල බණ්ඩාරනායක උන්නැහේ ඉන්න කොට මේ කැලේ මැදින් තමයි අපේ ගම් පළාතට එන්නේ, උන්නැහේ ඉන්න කොට මුවෝ, ගෝන්නු වගේ සත්තුත් මේකෙ හිටියා. එහෙම කීවේ රක්ෂිතය අසල නිවසක පදිංචි වී සිටින පියසීලි අත්තම්මා"ඒ කාලේ අපි ඉස්කෝලේ ගියෙත් ඔය කැලේ මැදින් මයි." දර කෑල්ලක් කඩා ගන්න වගේ ම කසායකට වෙනිවැල් ගැට ටිකක්, කහට පොතු ටිකක් කොටාගන්න අපි කැලේට ගියා.සමහර දවස්වලට ඉස්කෝලේ ඇරිලා එන්නේ දෝත පුරාම දං කඩාගෙන මෙහෙම එන කොට අපිට අතරමඟදී හම්බ වෙනවා. බණ්ඩාරනායක හාමු මහත්තයා. එතුමා සත්තුන්ට හරි ආදරෙයි.කේ.ඒ. ජයතිලක.අසිත රදලියගොඩගස් උඩ ඉන්න කුරුළු කොබෙයියො දිහා අර අතේ තියන දුර බලන කණ්ණාඩියෙන් බලාගන ඉන්නවා. අපි දන්නවා එහෙම වෙලාවට ශබ්ද කොළොත් තරහ යන්න පුළුවන් කියලා. ඒ නිසා අපි හෙමින් සීරුවේ කැලේ මැදින් එහා මෙහා යන්නේ."සමඟි පෙරමුණ රජය බලයේ සිටියදී 1973 දී හොරගොල්ල අභය භූමියක් බවට පත්කර ඇත්තේ එවකට අගමැතිනි සිරිමාවෝ බණ්ඩාරනායක මැතිනියගේ මූලිකත්වයෙන්.මෙම අභය භූමිය 2005 වසරේදී ජාතික වනෝද්‍යානයක් බවට පත් කරන ලද්දේ සංචාරක ඇමැතිව සිටි අනුර බණ්ඩාරනායක මහතාගේ මූලිකත්වයෙන්.මේ වනයට ඇතුළුවී මඳ දුරක් යනවිට ම සිංහරාජ වනය සිහිගැන්වෙයි. පහත රට තෙක් කලාපීය වනයක ලක්ෂණවලින් සපිරි වනය ලංවී උස්ව නැඟුනු මහා ගස් ගොන්න නිසා මහා අඳුරක් පතුරුවයි.ඒ මහා ගස් අතරින් රිංගා පොළොවට පතිත හිරු එළිය අඳුරු වේදිකාවක් තැන තැන ආලෝක කරන විදුලි එළිමෙන් පෙනෙයි. අඩි තුනක පමණ විශාල විෂ්කම්බයකින් යුතු මහා ගස් මෙන් ම ඉතා හීන්ව මහා ගස් සමඟින් පොර බැද උස්ව නැගුණු ගස් නිසා මහා උඩුවියනක් සේ ඉදිවුණු තුරු ගොමුව එකිනෙකට යා කරනුයේ වනය පුරා පැතිරුණු මහා පුස්වැල් විසිනි.කිචි... බිචි... කිචි... බිචි, ශබ්ද මෙන් ම, කි‍්‍රස්, කි‍්‍රස් කුරුළු ශබ්ද තැනින් තැන ඇහෙයි. වසන්තය නිම නොවුණ බව කියන කොවුල් නාද ද ඒ අතර නින්නාද වෙයි. මේ මිහිරි වන අසිරියට බාධා කරමින් ඡායාරූප ශිල්පී විමල්ගේ කැමරාවේ ‘ක්ලික්’ හඬ විටෙක ඇසේ.හොරගොල්ල වැවකුරුලු නිරීක්ෂණයකට අනුව පැවසෙන්නේ මෙම ප‍්‍රදේශය ලංකාවට ආවේණික වගේම සංචාරක පක්ෂීන් 74කට පමණ නිවහන වන බවයි. හිස කළු කොණ්ඩයා, දුඹුරු කැලෑ බස්සා, පුල්ලි වල් අවිච්චියා, අළුකෑඳැත්තා, ගිරාමලිත්තා, කළු කොණ්ඩයා, අළු ගිරවා, උකුසු බකමූණා, මේ අතර සුලබව දැකගත හැකි කුරුල්ලන්ය.අපූරු අරලිය මල් සුවඳක් ...! මම වටපිට බැලුවේ අරලිය ගහක්වත් තියේද කියා දැනගන්නයි. පොළව වසාගෙන පැතිරිලා තියන අපූරු මුල් ගොන්නක් ඇති මහා ගහක් ළඟ නතරවූ මඟපෙන්වන්නා අසිත රදලියගොඩ කියා සිටියේ ඒ නම් ‘කරව්’ ගසක් බවයි.’දැවැන්තව උස්ව නැඟෙන ගසෙහි බර දරාගන පොළොවේ රැඳී ඉන්නෙ පොළොව පුරා පැතිරුණු මේ මුල් පද්ධතියෙන්’ එහෙම කීවේ අසිත.කොහොම උනත් ගහමුල නතර වුණේ් මුල්වල අපූර්වත්වය විතරක් නෙමෙයි ඒ මල් සුවඳ ගැන හොයන්නත් එක්ක. අවට ගස්පඳුරුවල උඩ රතුපාට කහපාට අරලිය මල් පිරිලා..’ඔය අරලිය මල් නෙමෙයි ඔය පුස්වැලක මල්’ අසිත මලක් අහුලා දුන්නෙ එහෙම කියමින්මයි.කැළේ මායිමටම ආපු අපි නතර වුණේ් පුංචි දිය කඩිත්තක් ළඟ මගුරෝ, පෙතියො, කොරලි, එහා මෙහා පීනනවා. ගස්මුල් බේරිලා, දියකඩිත්ත වටේට සුදුපාට උල්වගේ, ඒ මුල් දියකඩිත්ත වටේ හිටවපු වැටක් වගේ කියලයි එකපාරට හිතෙන්නෙ.හවසට හඳුන්දිවියා මේකට වතුර බොන්න එනවා. ඊයෙත් ඇවිත් තියනවා. මේ තියෙන්නෙ අඩි පාරවල් කියමින් අසිත පොකුණ අයිනේ පා සලකුණු ඇති තැනක් පෙන්වයි.’මේකෙ දිවියොත් ඉන්නවද?’ ඡායාරූප ශිල්පී විමල් අවට බලමින්ම ඇසුවා. ‘දිවියෝ විතරක් නෙමෙයි වල්බල්ලා, කොළ දිවියා වගේ සත්තුත් ඉන්නවා.ජෛව විවිධත්වය ගැන අධ්‍යයනය කරන අයට අවශ්‍ය පුංචි සාම්පලයක් බඳු මේ වන උද්‍යානයේ තවදුරටත් පර්යේෂණයට බඳුන්විය යුතු යැයි හැඟෙන්නේ වනය පුරා හමුවන අපූරු දසුන් කෘමිසතුන්, උරගයින් ගහ කොළ නිසාමයි.රන්වන් පැතිරුණු වල්දෙල් කොළ අතරින් කහපාට පුංචි මලක් පිපිලා. “ඒක බිම්මලක්” බිම්මල් වර්ගත් ගොඩාක් මේකෙ තියනවා.” අසිත එහෙම ඛ්යමින්ම ගහක් උඩ සිටි සමනලයෙකු දිහාවට අත දික්කළා.ඔය ඕතභඥ ථධපථධථ ඕඪපඤඹඪදඨ කියන සමනළයා, හරි වේගෙන් පියාඹනවා, තවත් දුර්ලභ සමනල්ලු කීපදෙනෙක්ම මෙහෙ ඉන්නවා.ඛ්තඪනනඥප, වගේ අය සමනල්ලු වර්ග 60ක් විතර ඉන්නවා කියල තමයි නිරීක්ෂණවලින් හොයාගෙන තියෙන්නෙ’.වනය පුරාම පැතිරී තියන හොර වල්දෙල්වලට අමතරව, ඇත්දෙමට, පිහිඹියා, මහෝගනී, තේක්ක, ඇහැල, රුක්අත්තන, හොර, බෝ, කිතුල්, කොස්, වගේම බෙහෙත් පැළෑටි හමුවෙයි.වනය පුරාම පවතින සිහිල් බව කලකින් හමුවන කල්‍යාණ මිතුරු ඇසුරක් සේම හැඟේ. මෙහි උෂ්ණත්වය සෙල්සියස් අංශක 29-30 වන බවට ගණන් බලා ඇත. එය ගම්පහ, නිට්ටඹුව වැනි ආසන්න නගරවල උෂ්ණත්වයට වඩා බෙහෙවින් අඩුය.මලින් බර ඇහැල ගහ මුල ගම්මිරිස් කරල් වැහි වැහලා මේකෙ ගම්මිරිසුත් හිටවලා ද?.. අසිතගෙන් එහෙම අහනවිටම ඔහුට සිනහ පහල වුණේ නිකන්ම වගේ.”ඇත්තටම ගම්මිරිස් වගේමයි නේද ඔය වල්ගම්මිරිස්”, තව ටිකක් දුරට යමුකො මම ඔයගොල්ලන්ට ලොකු මිදි පොකුරක් පෙන්වන්නම්. කියමින් අසිත ආයෙමත් හිනාවුණා. අර තියෙන්නෙ “ගහේ එල්ලිලා කහපාට මිදිපොකුර” විමල් එතැනට දුව ගියේ, අඩියට දෙකට..’ඇත්තටම මේක මිදි නෙමෙයි වල් මිදි’මීමින්නා, දඬුලේනා, අළුමුගටියා, උරුලෑවා, කලවැද්දා වගේ සතුන් වගේම දිවිමකුළුවා, වෙදගොළුබෙල්ලා, නරියා, මීමින්නා වගේ සත්තුන්ට වාසභූමිය වන හොරගොල්ල රක්ෂිතය කෘමි සතුන් රැසකගේම නිවහනයි.වැව අයිනට යන අරමුණින් ගමන ඉක්මන් කළ මම හදිසියේම නතර වුණේ මහා මකුළු දැලක් ඇඟේ පැටලීම නිසයි.වර්ණවත් මකුළුවා දුටු අසිතට හොඳ කතාවක් කියන්න එය හොඳ ප‍්‍රස්තුතයක් වුණා.”මේ අඟල් පහක් – හයක් විතර විශාලෙට ඉන්නෙ ගැහැනු මකුළුවා. මෙයාගෙ පිරිමි සතත් ළඟම ඇති. මේ පුංචියට රතුපාටට ඉන්නෙ පිරිමි සතා. පිරිමි සතා බයයි ගෑනු සතාට මොකද සමහර විට ගෑනු සතා පිරිමි සතාව මරාගෙන කනවා” ඒ නිසාම පිරිමි සතා ගෑනු සතාගෙ පිට උඩට වෙලා හැංගිලා ඉන්නවා. ලිංගික කටයුතු ඉවර උනාම ඉක්මනින්ම ඈත්වෙනවා.”මකුළු කතාවත් සමඟම නොදැනුවත්වම ඇවිත් නතර වුණේ් වැවේ ඇති නැරඹුම් කුටිය (සමර්හට්) ළග. වනාන්තරය පුරාවට ඇදහැලෙන මහ වැස්ස එකතුවෙන්නේ මේ වැවට. වැවේ එකතු වන වතුර නිසා කැළේට දිය සීරාවන් ලැබෙනවා වගේම නම්බදළුව ගම් පළාතේ අක්කර 50ක පමණ කුඹුරු ප‍්‍රමාණයක් අස්වද්දනවා.කොළඹ සිට පැයක පමණ කාලයකදී ළඟාවිය හැකි හොරගොල්ල වනය සැබැවින්ම විවේකී දිනෙක දැක පහන් සිත් ඇතිකරගත යුතු තැනක් ලෙස හැඟෙයි. කොන්කී‍්‍රට් පුරවරයට නුදුරින්ම මෙවන් කෙම්බිමක් තිබීම එක් අතකින් දේශීය සංචාරකයන්ටත් අස්වැසිල්ලක්. බඹර වැලවෙදගොලු බෙල්ලාපුස් වැලෙහි මල්වල්මිදි බුද්ධිකා බ‍්‍රාහ්මණගේ ඡායාරූපවිමල් කරුණාතිලක  </content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=ay0805251</link>
    <topic>සෝමපාල ගුණධීර</topic>
    <author>උපාලි සමරසිංහ ඡායාරූපය - දුෂ්මන්ත මායාදුන්න</author>
    <content>සෝමපාල ගුණධීරවැවිලි ආර්ථිකය නංවන ජාතික වැවිලි සංවර්ධන සැලැස්මක්ඉතාම පහළ තැනක ඉඳන් අපට එතැනට යන්න ලැබුණෙ මේ රටේ නිදහස් අධ්‍යාපනය නිසයි. එහෙම ගමනක් යන්න අද ඉන්න අයටත් පුළුවන්. මට අවශ්‍ය ඒ සඳහා අවශ්‍ය දේ කියන්නයි.ඉතාම අපහසුවෙන් ඔහු සොයා ගිය විටෙක ඒ මහතා මට කීවේ එහෙමය.බොහෝ දේ පිඩු කොට කිව හැකි සරල ආඛ්‍යාන රීතිය හා කටවහරින් මම ඒ මහතාගේ ජීවිත චාරිකාව විමසුවෙමි.මේ රටේ නිදහස් අධ්‍යාපනය නිසා පළමුවෙන්ම ආලෝකය ලැබුණෙ මටයි. ලංකාවෙ පළමුවැනි ශිෂ්‍යත්ව විභාගය 1944 දී පැවතුණු වෙලාවෙ ලංකාවෙන්ම පළමුවැන්නා ලෙස මා සමත් වුණා.සිවිල් සේවා විභාගයටත් ඉදිරිපත් වෙන්න හිතුණා. හැබැයි මේකට ඉදිරිපත් වෙන්න කවුරුන්හරි ලොකු මහත්මයකුගෙ රෙකමදාරුව ඕනෑ. මට ඒ වගේ මහත්තයෙක් හොයාගන්න බෑ. මට හොයාගන්න පුළුවන් ලොකුම මහත්තයා ගම්සභාපතිතුමා විතරයි.එතුමාගේ නම රත්නායක. කොහොමහරි ඒ රෙකමදාරුව මත විභාගයට පෙනී සිට ලංකාවේ මධ්‍ය මහා විද්‍යාලයකින් බිහිවුණු පළමු සිවිල් සේවකයා වන්නට මට හැකියාව ලැබුණා. ගලහිටියාව මධ්‍ය විදුහලින් බිහිවූ පළමුවැනි සිවිල් සේවකයාත් මමයි. වසර 1957.මගෙ මුල්ම පත්වීමත් අවසාන පත්වීමත් යාපනයට. මේ රටේ අන්තිම දුගී දුප්පතාගෙනුත් බදු අරගෙනයි නිදහස් අධ්‍යාපනයට රජය වියදම් කරන්නෙ. මේ හැඟීම තුරුළු කරගෙනයි මා යාපනයට ගියෙ. මේ රටේ ජනතාවට මා ණයගැතියි. ඒ ණය ගෙවන්නට හැකි අවස්ථාවක් ලෙසයි මට මුලින්ම දැනුණෙ. යාපනයේ මුලින්ම සිටියෙ මා සුළු සිවිල් නිලධාරි හැටියට සුළු කාලයක්.මට ති‍්‍රකුණාමලය දිසාපති හැටියට පත්වීමක් ලැබෙනවා. මහවැලි ගඟ මුහුදට වැටෙන්නෙ ති‍්‍රකුණාමලයෙන්නේ. එහි මෝය කීපයක් තිබෙනවා. මේ මෝය අද්දර සමහර දුප්පත් ගොවියො ගොවිතැන් කරනවා.ඒ තැන්වලට වාහනවලට යන්න බෑ. මං ගඟ දිගේ බෝට්ටුවකින් ගිහින් ලඳු කැලෑ අස්සෙන් පයින් ඇවිදගෙන ඒ මිනිස්සු ගැන හොයන්න ගියෙ. ආඩි මාර්ගයෙන් ගඟෙන් වතුර අදින මේ මිනිස්සු පුදුමාකාර ධෛර්යයකින් කටයුතු කළේ. මේ විදියට හැබෑ දුකක් විඳලා ගොවිතැන් කරන මිනිස්සු හොයලා හඳුනාගෙන මා කීවා ඒ ගොවිපළවලදීම, “ඔය අයට ආඩි ක‍්‍රමයට වතුර අදින්න ඕනෑ නෑ. හොඳ පොම්පයක් ලබා දෙන්නම්. දිසාපති කන්තෝරුවට එන්න කියලා.එක වතාවෙ සල්ලි ගෙවලා මේ මිනිස්සුන්ට පොම්ප ගන්න බෑ. මාස්පතා සුළු ගෙවීමක් කරන විදියට පොම්ප ලබාදෙන්න මා කල්පනා කළා. මේ විදියට දෙන්න පොම්ප කීපයක් මා ‘රෙකෝඩ් රූම්’ එකේ තබන්නැයි ආරච්චිට නියම කළා.බලාපොරොත්තු නොවන වේලාවක මේ ගොවි මහත්මයෙක් කන්තෝරුවට ඇවිත්. ආරච්චි හමුවෙලා පොම්පයක් ලබාගත හැකිදැයි විමසලා තිබෙනවා. අපේ ආරච්චි, “එහෙම පොම්ප දෙන්න බෑ. තමුසෙ හඳුනන කම්කරුවෙක් හරි ලිපිකරුවෙක් හරි මේ කන්තෝරුවෙ ඉන්නවාදැයි ඔහුගෙන් විමසලා.ඒ මනුස්සයා අපූරු උත්තරයක් දීලා. “මං හඳුනන ආරච්චි කෙනෙක්වත් ලිපිකරුවෙක්වත් කම්කරුවෙක්වත් නෑ. හැබැයි! මං දිසාපතිතුමානම් දන්නවා යැයි ඒ ගොවි මහතා කීවලු. එයා මට කළ ලොකුම උපහාරය ඒකයි.දිසාපතිව දන්නා ඈත දුෂ්කර වන්නියෙ ගොවි මහත්වරු ඉන්නා බව ඒකෙන් ප‍්‍රකට වුණා. මා එයාට අවශ්‍ය පොම්පය ඉක්මනින් ලබා දුන්නා. මං හැමදාම හිටියෙ පොඩි මිනිහත් එක්ක. මට මතක් වන හැටියට පරිපාලන දිවියේ සිද්ධි කියන්නම්.1976 කාලෙදි මා කුඩා කර්මාන්ත අධ්‍යක්ෂ. මේ කාමරයට එන විට ඒ කාමරයේ ලොකු බෝඩ් එකක් තිබුණා එල්ලලා. “ඇතුළුවීම තහනම්” කියලයි එහි ලියලා තිබුණෙ. මා නැවතුණා.කාර්යාල සහායකවරයා අහනවා “ඇයි, සර් නැවතුණේ ඇතුළට එන්න කියලා. මා කීවා “ඇතුළට යන්නෙ කොහොමද? ඇතුළු වෙන්න එපා කියලා තියෙනවනේ. මේක ගලවනවා කියලා. බෝඩ් එක ගැලවුණා. විවිධ මිනිස්සු ඒ අයගෙ ප‍්‍රශ්න අරගෙන මා හමුවට ආවා. දැන් ඕනෑම මිනිහෙකුට අධ්‍යක්ෂ හමුවන්න පුළුවන්. මගෙ කාමරෙ ඉන්න කාර්යාල සහායකට ගතමනාව ලැබෙන්නෙත් නෑ. ඒ වගේම ඔහුගෙ මුවින් මත්පැන් ගඳ වහනය වෙන්නෙත් නෑ.විනය විරෝධි කටයුතු සම්බන්ධයෙන් සේවකයන් ඉවත් කිරීම්, වෙනස් කිරීම් ආදියත් ඔබට කරන්නට සිදුවන්නට ඇති... මම ඔහුගේ මතක චාරිකාව අන් අතෙක හරවමි.හිටියා අධ්‍යාපන අමාත්‍යාංශයේ නියෝජ්‍ය අධ්‍යක්ෂ (පරිපාලන) තනතුරේ. මා හිතන්නේ දහස් ගණනකගේ රැකියාව මා අහිමි කළා. අදත් මා ඒ ගැන දුක් වෙන්නෙ නෑ. අද මට වයස 76 යි. ඒ ඉවත් කළ සියලුදෙනා ජනතාද්‍රෝහී, දේශද්‍රෝහී පිරිස්. තමුන්ගෙන් සිප්සතර හදාරන මල්කැකුළන් වගෙ දරුවන් දුෂ්‍ය කරපු සේවයේ ඉන්දැද්දි විවාහ නොවී ගැබ්බරවූ, නැත්නම් වංචා කළ, පාසල් දරුවන්ගේ දේ කොල්ලකාපු අය. අනුකම්පාව තිබෙන්න ඕනෑ සාමාන්‍ය ජනතාව කෙරෙහි කියලා මා විශ්වාස කරනවා. වරදට දඬුවම් නොදීම පරිපාලනය නොවේ.දේශපාලන මැදිහත්වීම් ඇඟිලි ගැසීම් ඒ කාලෙ තිබුණෙ නැද්ද? මම අසමිමා ති‍්‍රකුණාමල දිසාපති වෙලා ඉන්නකොට ස්වදේශිය කටයුතු ඇමැති දහනායක මහත්මයා. ගෝමරන්කඩවල හරියෙ ඇතාවැටුණුවැව කියලා ගමක් තිබෙනවා. ඒකෙ මිනිහෙක් හිටියා රාති‍්‍රයට පිටිවල ඉන්න හරක් මරලා මස් කරලා දවල්ට හරක් මස් විකුණන.ඩී. ආර්. ඕ. මගින් පැමිණිල්ල ආවාම මා මිනිහගෙ තුවක්කුව හා බලපත‍්‍රය අත්හිටෙව්වා. ඒ මිනිහා මේක දේශපාලන පළිගැනීමක් හැටියට පෙන්වලා දහනායක ළඟට ගිහින්. මං ශ‍්‍රී. ල. නි. ප. කාරයෙක්, යූ. එන්. පී. කාරයන්ට ගහනවා වගෙ දේවල් දහනායක මහතාට කියලා. දහනායක ඇමැතිවරයා මට නියෝගයක් එවලා තිබුණා. වහාම ඒ මනුස්සයගෙ තුවක්කුව හා බලපත‍්‍රය නිකුත් කරන්නය කියා. මා ඔහුට ලිපියක් ලීවා මෙහෙම.තුවක්කු නිකුත් කිරීම පිළිබඳ විධාන කිරීමට ඔබට බලයක් නැත ගිනි අවි ආඥා පනතේ අහවල් වගන්තිය අනුව ඒ බලය ඇත්තේ දිසාපතිට පමණයි. ඊට පස්සෙ ඇමතිගෙ සද්දයක් නෑ. තුවක්කුව හා ලයිසම අර මිනිහට දුන්නෙත් නෑ.භික්‍ෂුවක ගේ මරණ මංචකයේ දී ”කථං කරණීය - ඨිතං බ‍්‍රහ්ම චරියං කියලා කියන්න පුළුවන්කම තියාගන්න ඕනෑ. ”කළ යුතු දෑ නොපිරිහෙළා ඉටු කළෙමි. බ‍්‍රහ්මචාරි දිවියක් ගත කළෙමි” කියා හිතන්න පුළුවන් වෙන්න ම ඕනෑ. ඒ වගේ ම රහත් නූනත් පරිපාලන නිලධාරියකු ගේ මරණයේදිත් ”කථං කරණීයං” කියන්නට පුළුවන්කම තිබිය යුතුයි. තනතුරු ලාබ විකුණා පරගැති බවින්, දීනකමින් කටයුතු කිරිම පවක්.මා වරාය කටයුතු හා නාවික අමාත්‍යාංශයේ ලේකම් ව සිටිඩදී මට දිනක් පණිවුඩයක් එනවා, ඒ වෙලාවෙ මෛත‍්‍රිපාල සේනානායක මහත්මයා වැඩ බලන්නේ. කම්කරුවො කණ්ඩායමක් වහලයක් මත නැගලා ලොකු වර්ජනයක්. හාබර් එකේ වැඩත් නැවතිලා. රාති‍්‍ර දහයයි වේලාව. මම රාති‍්‍රයෙම එතැනට ගියා. ඒ කාලෙ වරාය සංස්ථාවෙ සභාපතිත් එතැනට ආවා. මං කම්කරුවො එක්ක කතා කරලා කීවා “උඹලගේ ඉල්ලීම් අප පුළුවන් තරම් ඉටු කරලා තියෙනවා. ඉදිරියටත් ඉටු කරනවා. කරන්න පුළුවන් දේවල් කරන්නම්. කරුණාකර බිමට බැහැලා කතා කරමු කියලා. මේ මිනිස්සු මගෙ කතාව අහලා අර වහලෙන් බිමට බැස්සා.දැන් අපේ වාහනය කම්කරුවො වට කරගෙන. සභාපතිගෙ වාහනයේ තමයි මම ඉන්නෙත්. කම්කරු නායකයෙක් වාහනයේ කවුළුවෙන් ඔළුව දමලා කියනවා සභාපතිට... අද උඹ යන්නේ මේ මහත්තයා නිසයි කියලා.අප කරදරයක් නැතිව ගියා. ඒ ඉල්ලීම් සියල්ලමත් පුළුවන් හැටියට ඉටු කළා. මං පොදු ජනතාව ගේ මිනිහෙක්. ඒ ගොල්ලන්ගෙ හද ගැස්ම මා දන්නවා. මා ඒ අනුව කළ කතාව විශ්වාස කරලා මේ මිනිස්සු බැස්සෙ. සභාපති ඒ මිනිසුන්ට කතා කරන්න පුළුවන් තත්ත්වයකට නොවෙයි හිටියෙ.ඒ කාලෙ මේ වගෙ වර්ජනවලදි මා කම්කරුවා එක්ක හිටලා තීන්දු ගත්තා. මට මතක හැටියට මේ කාලෙ ලොකු ම වර්ජනයක් ආවා රට පුරා. ඒකට සහභාගි නොවුණෙ ‘හාබර්’ එකයි, කොතලාවල මහත්මයා මෙහෙයවපු සී. ටී. සී. එකයි විතරයි.පරිපාලන නිලධාරින් වුණාම ඉතා ම නිර්භය තීන්දු ගන්ඩ වෙනවා. මා ති‍්‍රකුණාමලේ ඉන්න කොට වාන් ඇළ පෙදෙසේ ඉඩම් බෙදා දීමක් සූදානම් කළා. කන්තලෙන් මිනිස්සු ගෙනැවිත් කණ්ඩායම් තුනකට තුන් පාරකට පදිංචි කරන්නයි සූදානම.ඒ කාලෙ සිටි මුස්ලිම් මන්තී‍්‍රවරයා බොහොම සැඩ පරුෂ කෙනෙක්. එයා මුස්ලිම් ජනතාව මෙහෙයවන අරගලයක් ඇති කරන්න සූදානම් කළා, මේවා ඒ අයගෙ ඉඩම් කියලා. දැන් දෙවැනි කණ්ඩායමක් කන්තලෙන් එනවා. කින්නියා මායිමේ මේ ඉඩම් තිබෙන්නෙ. මේ ගැන දැන ගත් සිංහල පිරිස් ද ”රණ්ඩුවකට ආවොත් අපි රිටර්න් එක දෙනවායි” කියමින් දැන් මෙහි ඇවිත්.ලොකු රණ්ඩුවකට දැන් සියල්ල හැදිලා. මං කොළඹට කතා කරලා ආරක්‍ක්‍ෂක අමාත්‍යාංශයේ ලේකම් ගෙන් ඇහුවා, ”මෙහෙම තත්ත්වයක් මං දැන් මොකද කරන්නෙ” කියලා. පිළිතුර ලැබුණෙ ”ඒක ඉතින් මට කියන්න බෑ. ඔතැන ඉන්න ඔබතුමා ම කල්පනා කරන්න” කියලයි. මෙහෙම කතා සිද්ධ වෙන කොට දහස් ගණන් සෙනඟ දැන් ඒ ස්ථානයේ පොදි බැඳලා.මගේ හිතවතුන් කියනවා සර්, යන්න එපා එතැන මහා ලේ වැගිරීමක්, කියලා. මං කීවා පස්සට යන්න බෑ. අපි එතැනට යා යුතුය කියලා. මං ගියා. කැලයෙ මැද්දෙ දැන් මේ පිරිස් එකිනෙකාට මුහුණ පාලා ඉන්නවා. තුවක්කු, කෙටේරි, කැති, උදලු ගත් පිරිස් ද ඉන්නවා. ඒ අසල තිබුණ තනි එළවළු කොටුවක්.මා ඒ මනුස්සයා හොයලා මේකට පොහොර දානව ද? ඇට කොහෙන් ලැබෙනව ද? වතුර කොහොම ද? වගෙ ප‍්‍රශ්න අහනවා. මේක දැකපු මගෙ ඩී. ආර්. ඕ. කියනවා සර්, මේ යුද්ධයක් වෙන්න හදන වෙලාවෙ කොරටුවක් ගැන කතා කරනවා. මේ ප‍්‍රශ්නෙ ගැන හිතන්න කියනවා.මේ කලබලකාරි පිරිසෙන් මා නොසැලුණු බවයි ඒකෙන් මා පෙන්වුවෙ. ”තමුසෙ නර්ස්, මං සර්ජන්. තමුසෙ ආයුධ ටික දෙනවා. මා වෙලාවට කැපිල්ල කරන්නම් කියලා මා ඩී. ආර්. ඕ. ට කීවා.”වැඩියෙන් ම කලබල කරන මිනිහා එයා ළඟ සිටි මිනිසාගෙන් තුවක්කුවක් උදුරනවා මා දුටුවා. මා ඒක ඔහුගෙ අතට දීලා කීවා, ”කලබල කරන්න ඉස්සෙල්ලා පළමු වෙඩිල්ල පත්තු කරනවා මට. සිංහල, දෙමළ, මුස්ලිම් කියලා ජාතිවාදී පදනමක් නැතිව වැඩ කරන මට උඹේ වෙඩිල්ල පත්තු වෙන්නෙ නෑ කියලා. කීවා. ඒ මිනිහා වෙව්ලුවා.මා කීවා කිසියම් ජන වර්ගයකට මේ පෙදෙස අයිතිය කියලා කටයුතු කරන්න ගියොත් අප එක එකා නැති කරලා හරි මේ ඉඩම් නියම පදනමට කාටත් බෙදා ;දනවා. මෙතැන ඉඩම් නො ලැබෙන අයට වෙනත් තැනකින් හරි ඉඩම් දෙනවා කියලත් මා කිව්වා.වාන් ඇළ පොඩි පොලිස් මුරපොළක් එදා මුලින් ම ඇරඹුවේ මේ සිද්ධියෙන් පස්සෙ. ඉඩම් නො ලැබුණු මුස්ලිම් මිනිසුනට මා ඊට තරමක් එහායින් ඉඩම් දුන්නා. අද ඒවා රත්තරං වටිනවා.කරුණා ගේ හා ප‍්‍රභාකරන් ගේ කණ්ඩායම් මුලින් ම ගැටුණු ‘වෙරුගල්’ ප‍්‍රදේශයෙන් එදා හරි වැඩක් වුණා. මට ඉස්සෙල්ලා හිටපු දිසාපතිවරයෙක් ප‍්‍රදේශයේ ජනතාවට අයිති ඉඩමක් බෙදා දීලා කොලනිකාරයන්ට. ඕනෑ නම් ඒ අයට කැලයෙන් ඉඩම් දෙන්න තිබුණා. එදා ඉඳලා මේ දෙගොල්ල ම මේ ඉඩම්වල වගා කරන්නෙ නෑ. එක් කට්ටියක් වගා කරන කොට අනෙක් අය ඇවිත් එක්කෙනෙක් මරනවා. අනෙක් අය වගා කරන කොට ඊළඟ කට්ටි ඇවිත් කෙනෙක් මරනවා. මං යන තුරු තත්ත්වය ඕකයි.ඔබ අධ්‍යාපන අමාත්‍යාංශයේ පරිපාලන අධ්‍යක්‍ෂ ධුරයෙන් ඉවතට විසි වන්නේත් දේශපාලන පළිගැනීමකට ද මම අසමි.1965 මැතිවරණයේදි එජාපය දිනුවේ. ඊරියගොල්ල මැතිතුමා මා හමුවෙලා කීවා ශී‍්‍රලනිප ට වැඩ කළ සියලු ගුරුවරු විදුහල්පතිවරු වහාම ඈත පළාත්වලට යවන්න කියලා. මා කීවා එහෙම නම් කරන්න ඕනැ එජාපයට වැඩ කළ විදුහල්පතිවරුන් මුලින්ම මාරු කරලයි කියලා. මා ති‍්‍රකුණාමලයට මාරු වෙලා ගියේ ඒ විදියට.මා මිනිස්සු ගැන හොයන්න වේලාවකට බෝට්ටුවෙන් යනවා. ජීප් එකෙන් යනවා. මගෙ මහන්තත්වයක් ඇත්නම් (කාර් වුණත්) ඒවා පාවිච්චි කළේ පොදු ජනතාව උනන්දු කිරීමට. මගේ කොට්ඨාසයෙ හැම තැනකම මා මාසයක් ඇතුළත යනවාමයි.කන්තලේ වැව ළඟින් පටන් ගත්තම ඒ ඇළ දිගේ තඹලගමුවට හැතැප්ම 18 ක් මා පයින්ම යන්නෙ. මේ ගමනෙදි මට යායම පෙනෙනවා. මෙහිදී එක්තරා කුඹුරකට ගිය ගමන මතකයි. මේකෙ පොහොර ගහලත් නෑ. වල් නෙළලත් නෑ. ගොයම් පැළත් තැනින් තැන. මේ මිනිසා මාව දැකලා ඉක්මනට තැඹිලි ගෙඩියක් කපාගෙන ඇවිත් මට පිළිගන්වනවා.මා කීවා “තමුසෙ, කුඹුර හරියට කරන්නෙ නෑ. මේ උඩ හරිය එළවළු වවලා කුඹුර හරියට කරලා ඊළඟ කන්නෙ මා එනකොට සරුසාර ඵලදාවක් පෙන්වනවා. මා තැඹිලි එක ගෙඩියට දෙකක් බොන්න එනව“ කියලා. ඒ තැඹිලි ගෙඩිය එදා බීවෙ නෑ. පුදුමය ඊළඟ කන්නෙ යනකොට හොඳම සරුසාර කුඹුර ඒ මිනිහා වවලා තිබුණ. මටත් තැඹිලි ගෙඩි දෙකක්ම බොන්නත් සිදුවුණා.මං පරිපාලන විභාගෙ පාස් වෙනකොට යම්තම් අවුරුදු 21 ක් විතර ඇති. ඒ කාලෙ සිවිල් නිලධාරියෙක් කියන්නෙ රජ්ජුරුවො වගෙ. මගේ පියා ඒ වන විට අංශභාගයෙන්. මවත් හදවත් රෝගියෙක්. ඒත් උදේ පාන්දර නැඟිටිනකොට කුඩකාරයෝ (මඟුල් කපුවො) 20-30 ක් ගෙදර ඉන්නවා. එක්තරා මඟුල් කපුවෙක්ගෙන් විතරක් නොවේ ඒ මනමාලිගෙ මවුපියන්ගෙන් බේරිල්ලක් නෑ. මාත් ගියා මනමාලි බලන්න. අපට නොගැළපොන සමාජ තලයක් ඔවුනට තියෙන්නෙ.මනමාලි ළඟත් බොහොම අරුමෝසම් මෝස්තර තියෙනවා. කතාවත් සැරයි. ගෙදර බල්ලො විතරක් 21 ක් ඉන්නවා. ඉතාම උසස් වර්ගයේ බල්ලෝ. බල්ලන්ට කෑමට දෙන්නෙ පීකුදු. හැබැයි ගෙදර අය කන්නෙ කරවල. මට ඒ අයගෙ වැඩපිළිවෙළ ඇල්ලුවෙ නෑ. මං කපු මහත්තයට කීවා ඒ මඟුලට කැමැති නෑ කියලා. මා වැඩිපුරම කල්පනා කළේ මගේ දුප්පත් අහිංසක මාපියන් ගැන.නැන්දම්මා තඩි කාරයකින් අපේ ගෙදර ආවා. “පුතා මේක අපට ලජ්ජාවක්. අන්න! මාමාත් අසනීපයෙන්. අපට මේ මඟුල නොකෙරුණාට කමක් නෑ. මෙච්චර සමාජයෙන් ඉහළ අපේ දුවට අකමැති වුණේ ඇයි? කියලා විතරක් කියන්න. ඇය මට වද දිදී ඇහුවා.මා කීවා හිත් තළා ගන්නෙ මොකටද? මඟුල අත්හරිමු කියලා. නැන්දම්මා බලහත්කාරයෙන් කියනවා. ඒ වුණාට හේතුව කියන්නම කියලා. මා බැරිම තැන කීවා. මට ඒ ගෙදර 22 වැනි බල්ලා වෙන්න බෑ කියලා. නැන්දම්මා විදුලියක් වගේ නැගිටලා තඩි කාරයෙන් යන්න ගියා.ඔබ නාට්‍යකාරයෙක්. ඒ ජීවිතය ගැන යමක් කියමුද? මගෙන් ආරාධනාවක්. උමතුසංවරුසාව නාට්‍ය මා රචනා කැර නිෂ්පාදනය කළා. ශි‍්‍ර ගජබා කළා. ඒවා රටේ රසවතුන් අතර අදත් මතකයේ තියෙනවා. මේ මහානුභාව සම්පන්න පරිපාලන දිවියට වඩා ඒ කලාකරුවන් වටිනවා. ඒකට කතාවක් තියෙනවා. දවසක් මා යාපනේ ඉඳන් කෝච්චියේ කොළඹ එනකොට ඉහළ මට්ටමේ තවත් මහත්වරුන් දෙන්නෙක් මගේ මැදිරියේ මගේ ළඟින් එනවා. මාව දන්න මහත්මයා නොදන්නා මහත්මයාට මාව හඳුන්වා දුන්නා. “මෙයා තමයි හිටපු ති‍්‍රකුණාමල දිසාපති, අධ්‍යාපන ලේකම් මේ වගෙ දේවල් කීවා.එයා මාව දන්නා විදියට හිනාවුණාට නොදන්නා බව මට හොඳින්ම දැනුණා. ඒත් ‘උමතුසංවරුසාව‘ කළේ මං කීවාම මිනිහා උඩ පැනලා හිනා වෙලා මාව බදා ගත්තා. ඒ තරම් පරිපාලකයාට වඩා කලාකරුවා ජනපි‍්‍රයයි.රිවිරැස මෙහෙයුමෙන් යාපනය අල්ලාගත්තට පස්සෙ 1996 දි යාපනය නැවත නගා සිටුවීමේ ප‍්‍රධාන කාර්ය භාරයට කෙනෙක් පත් කරගන්න චන්ද්‍රිකා මැතිනියට අවශ්‍ය වුණා. එතුමිය දුරකථනයෙන් මගෙන් ඇහුවා ‘ඔබ කැමැතිද? කල්පනා කරලා කියන්න කියලා. ඒ වෙලාවෙ කවුරුත් යාපනේ යන්න කැමැති නෑ. ඒත් මා කීවා’මා රස්සාව පටන් ගත්තෙත් යාපනෙන්. අවසන් කරන්නෙත් යාපනෙන්ම තමයි” කියලා.මා යාපනේට යනකොට එහි ගොඩනැගිලි විනාශයි. මං මාවත් නෑ. විදුලි කණු නෑ. ගෙවල්වල හිටියෙ වයසක මිනිස්සු විතරයි. හැම ගෙයක් ඉදිරිපිටම සුදු කොඩියක් තිබුණ. ඒ වේලාවෙ යාපනේ බිත්තරයක් පවා හරිම මිලයි.යාපනේ රෝහලේ වෛද්‍යවරු නෑ. හෙදියො නෑ. මට අවශ්‍ය සියලු පහසුකම් රජයෙන් ලැබුණා. කොළඹින් බිත්තර රක්කවලා කිකිළි පැටව් මා යාපනේට ගෙන ගියේ ගුවන් යානයෙන්. ලූනු නැවත වගා කළා. මංමාවත් හැදුවා. විදුලිකණු හැදුවා. යාපනේ හිටපු ඇපොතිකරි වෛද්‍යවරු වෙනුවට විශේෂඥ වෛද්‍යවරු ගෙනාවා. මට ඒ මිනිස්සු ගලක්වත් ගැහුවේ නෑ. ඔහුට සමාජයේ ඉහළ නිලතල දරන දරුවන් 4 දෙනෙකි.ඒ සියලු දෙනා ඉපදුණේ ති‍්‍රකුණාමලයේ දිසාපති හැටියට ඔහු ඉන්න කාලේ නර්සිං හෝම්වල නොව රජයේ ඉස්පිරිතාලයේය. නිදහස් අධ්‍යාපනයෙන් තමා ඉහළට ගිය බව නිතර කියන ගුණධීර මහතා එසේ ඉගෙන ගන්නා රටේ සෙසු පරම්පරාවනට නැඟි ඉණිමඟට කවදාවත් පයින් නොගසන ලෙස ඉල්ලීමක් ද කරයි.උපාලි සමරසිංහ ඡායාරූපය - දුෂ්මන්ත මායාදුන්න</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=ay0805252</link>
    <topic>වැවිලි ආර්ථිකය නංවන ජාතික වැවිලි සංවර්ධන සැලැස්මක්</topic>
    <author>සුනිල් දයා අල්විස්</author>
    <content>සෝමපාල ගුණධීරවැවිලි ආර්ථිකය නංවන ජාතික වැවිලි සංවර්ධන සැලැස්මක්වැවිලි ක්ෂේත‍්‍රයට සංවර්ධනයක් ලබාදීමේ අරමුණින් මේ වර්ෂයේ සිට 2012 දක්වා ජාතික වැවිලි සංවර්ධන වැඩසටහනක් හඳුන්වා දී ඇත.වැවිලි කර්මාන්ත ඇමැති දි.මු. ජයරත්න මහතාගේ මග පෙන්වීම යටතේ කි‍්‍රයාත්මක කරනු ලබන මේ ජාතික වැවිලි සංවර්ධන වැඩසටහනේ නිල සමාරම්භක උත්සවය මහින්ද රාජපක්ෂ ජනාධිපතිතුමාගේ ප‍්‍රධානත්වයෙන් අරලියගහ මන්දිරයේදී ඉකුත් දා පැවැත්විණි.ජාතික වැවිලි සංවර්ධන පස් අවුරුදු වැඩසටහන අනුව වැවිලි ක්ෂේත‍්‍රයට අදාළ සෑම ආයතනයකම සහභාගිත්වයෙන් මේ වැඩසටහන කි‍්‍රයාවට නංවනු ඇත.එමඟින් තේ, පොල්, රබර් කර්මාන්තය වැඩි දියුණුව කිරීමට ද එම වගාවන් ව්‍යාප්ත කිරීමට ද ආදායම් වැඩි දියුණු කිරීමට ද පියවර ගැනේ.ඉකුත් වසරේදී තේ, පොල් හා රබර් යන වැවිලි බෝගවලින් රුපියල් බිලියන 227 ඉක්මවා ආදායමක් ලබා ගැනීමට සමත් වී තිබේ.තේ වගාවේදී සංස්ථා අංශයෙන් මෙන්ම කුඩා තේ වතු අංශයෙන් ද වගා බිම වැඩි කොට සියයට 80 නිෂ්පාදනයක් ලබාදීමට බලාපොරොත්තු වේ.රබර් වගාව පිළිබඳව ද මේ පස් අවුරුදු කාලය තුළ විශේෂ අවධානයක් යොමු කෙරේ. දැන් දැන් රබර්වලට ඉතා ආකර්ෂණීය මිලක් හිමිවන බැවින් රබර් වගාවේ නව පිබිදීමක් ද ඇති වී තිබේ. වර්ෂ 1839 න් පසු රබර් කිලෝවකට රුපියල් 300 වාර්තාගත මිලක් ලැබුණේ ද මේ වසෙර්ය.රබර් වගාව ව්‍යාප්ත කිරීමේ වැඩ සටහනේදී මොනරාගල, අම්පාර, හම්බන්තොට, බදුල්ල, පොලොන්නරුව සහ අනුරාධපුරය යන සම්ප‍්‍රදායික නොවන ප‍්‍රදේශවල ද රබර් වගාව ව්‍යාප්ත කිරීමට ද පියවර ගනු ඇත. නව පැල තවානක් මිද්දෙණිය ප‍්‍රදේශයේ අලුතෙන් පිහිටවනු ඇත.රබර් ආශි‍්‍රත නිෂ්පාදනයන් සඳහා තරුණයන් පුහුණු කිරීමට ද රබර් කිරි නෙලීමේ සහායකයන් පුහුණු කිරීමට ද පියවර ගනු ඇත. ඉදිරි පස් වසරේදී රබර් පැළ නිෂ්පාදනය සියයට තිහකින් ද වැඩි කෙරෙනු ඇත.පොල් නිෂ්පාදනය කෙරෙහි ද විශේෂ අවධානයක් යොමු කරනුයේ දේශීය වෙළෙඳපොළේ පොල් මිල සීඝ‍්‍රයෙන් වැඩි වී යාමේ හේතුවෙනි. මේ නිසා පොල් වගාකරුවන්ට පොහොර සහ නව පොල් වගාවට උනන්දු කරලීමත් වගාබිම් ප‍්‍රමාණය වැඩි දියුණු කොට ඵලදායිතාව වැඩි කර ගැනීමටත් සහාය ලබා දෙනු ඇත.2012 වන විට පොල් ගෙඩි නිෂ්පාදනය මිලියන 3,537 ක් වනු ඇතැයි ද අපේක්ෂා කැරේ. ගෙවතු වගා වැඩසටහන යටතේ ඉදිරි පස් වසරට පොල් පැළ මිලියන 10 ක් වගා කිරීමට ද සැලසුම් කර තිබේ.වැවිලි ආර්ථිකය ද මේ රටට විදේශ විනිමය උපයන මහා ධන සම්පතක් බවට පස් අවුරුදු ජාතික වැවිලි සංවර්ධන වැඩසටහනින් රටට ලබාදීම අපේ අරමුණ හා බලාපොරොත්තුව බවද වැවිලි කර්මාන්ත ඇමැති දි.මු. ජයරත්න මහතා මේ වැඩසටහන හඳුන්වා දෙමින් පැවසීය.අපේ තේ, පොල්, රබර් යන වැවිලි ආර්ථිකයේ වටිනාකම රුපියල් බිලියන 227 ඉක්මවා ඇත. දළ දේශීය නිෂ්පාදනයෙන් සියයට 2.7 පමණ දායකත්වයක් ලබා දෙන්නේ ද මේ වැවිලි ආර්ථිකයයි.රටේ භූමි ප‍්‍රමාණයෙන් හෙක්ටයාර් 7,50,000 වැවිලි කර්මාන්තය සඳහා උපයෝගී කරගෙන තිබෙන අතර එමඟින් ඍජු හා වක‍්‍ර රැකියාවල යෙදෙන ප‍්‍රමාණය මිලියන 1.5 ක් වේ.ජාතික වැවිලි සංවර්ධන වැඩසටහනේ නිල සමාරම්භක උත්සවය ආරම්භ කරමින් මහින්ද රාජපක්ෂ ජනාධිපතිතුමා අවධාරණය කර සිටියේ රබර්, තේ, පොල් වලට මෙන්ම කුරුඳු කරාබු නැටි බෝගවලටත්, වී වලටත් අද ඉතා හොඳ මිලක් ලැබෙමින් පවතින බවයි.එක්තරා යුගයක අපට අපේ තේ වතු ටික රැක ගන්නට සිදු වුණ බවද, එවකට කම්කරු ඇමැතිවරයා වශයෙන් සේවා නියුක්තිකයන්ගේ භාර අරමුදල මගින් රුපියල් 46 ගණනේ කොටසක් මිලදී අරගෙන මතුරට තේ වතුයාය රැක ගත් බවද මතක් කර දුන්නේය.වගාවට රුකුල් දීමටයි අපි වවමු - රට නගමු වැඩසටහන කි‍්‍රයාත්මක කර තිබෙන්නේ. හැම දෙනෙක්ම මෙයින් යහපත් ප‍්‍රතිඵල ලබාගත යුතු යයිද ජනාධිපතිතුමා කීය.අපේ වැවිලි නිෂ්පාදන හා තරගවදින සෙසු රටවලින් එල්ල වන වෙළෙඳ පොළ අභියෝගයන්ට මුහුණ දීමට ජාතන්තර මට්ටමේ ප‍්‍රමිතීන්ට අනුකූලව අපේ වැවිලි නිෂ්පාදන සකස් කිරීම සහ අන්තර් ජාතික තත්ත්වයන් විසින් ඇති කර තිබෙන වෙළෙඳපොළ අවස්ථාවලින් උපරිම ප‍්‍රයෝජන ලබා ගැනීමට ද මේ පස් අවුරුදු වැඩසටහනින් පියවර ගනු ඇත.වැවිලි අංශයෙන් ඉදිරි පස් වසරේදී සියයට දෙකක වර්ධනයක් ද ඵලදායිතාවයෙන් සියයට 5 වර්ධනයක් ඇති කර ක්ෂේත‍්‍රයේ නියැලී සිටින ජනතාවගේ ජීවන තත්ත්වය ද ඉහළ නංවනු ඇත. වැවිලි ක්ෂේත‍්‍රයෙන් ශී‍්‍ර ලංකාවට වැඩි වාසිදායක ඉපැයීම් ලබාදී තේ, පොල්, රබර් යන නිෂ්පාදනය අතින් මෙන්ම ඵලදායිතාව අතින් ද විශාල දියුණුවක් ඇති කර පස් වසරක් ඇවෑමෙන් විශාල සංවර්ධනයක් ඇති කිරීමට බලාපොරොත්තු වේ.සුනිල් දයා අල්විස්</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=aj0805256</link>
    <topic>මීටර් 100 කින් නොනැවතී මැරතන් එකක් දුවන ඉන්ධන මිල</topic>
    <author>- දෞපදී වෑවලගේ</author>
    <content>මීටර් 100 කින් නොනැවතී මැරතන් එකක් දුවන ඉන්ධන මිලදුම්කොළ සමාගම හෙක්ටයාර 500ක වනාන්තරයක් ඉදිකරයිමැක්සිස් එකතුවෙන් ශ‍්‍රී ලංකා ටෙලිකොම් නව ඉසව්වකටසෙලින්කෝ සාමාන්‍ය රක්‍ෂණ සමාගම ජාතික සෞඛ්‍ය රක්‍ෂණය හඳුන්වා දෙයිවිශිෂ්ටතම සමාගම් දහය අතුරින් ඩයලොග් පළමු ස්ථානයට එයිරිචඩ් පීරිස් සමාගමෙන් ‘ආපිකලර්’ තීන්තඉන්ධන මිල යළිත් ඉහළ ගියේ ය. බදාදා රාති‍්‍රයේ අසන්නට ලැබුණු එම පුවතින් ජන සමාජය කිසියම් කැළඹීමකට පත් වූ බවක් දක්නට ලැබුණි. මෙවර ඉහළ ගියේ ඩීසල් මිල පමණි. එහෙත් ඒ එකවර රුපියල් විස්සකිනි. ඉන්ධන මිල ඉහළ යාම සහ ඉන් ජන සමාජයට මතුවන දුෂ්කරතා ගැන අමුතුවෙන් අදහස් දැක්විය යුතු නැත.එමෙන් ම ඉන්ධන මිල හේතුවෙන් දිනෙන් දින අර්බුදයට ලක් වන අපේ රටේ ජන ජීවිත ගැන කථා නොකර සිටීම ද කළ නො හැකි ය. ඉන්ධන මිල මෙවර ඉහළ දැමූ අවස්ථාවේ දී ජනාධිපති මහින්ද රාජපක්ෂ මහතා පවසා තිබුණේ ඉන්ධන ගැටලුවට විධිමත් පිළිතුරක් සොයමින් සිටින බවයි. ඉන්ධන අර්බුදයට පිළියම් සෙවීමට පමා වී හෝ අවධානය යොමු කිරීම ගැන අප රටේ නායකයන්ට ස්තුති කළ යුතු ය.ඒ අනාගතයේ දී ඉන්ධන අර්බුදය වඩාත් ඔඩු දුවන බව මේ වන විට සක් සුදක් සේ පැහැදිලි වී ඇති බැවිනි. අනාගතය ගැන නො සිතා දුර දිග නො බලා ඉන්ධන දහනයෙන් විදුලිය නිපදවීමේ නිරත වුණු බැවින් වර්තමානයේ අප රටේ ජනතාව විදුලි බිලත් සමග අදින්නේ සුළු පටු බරක් නො වේ. එලෙසින් ජනතාව කර ගසා සිටින්නේ අතීත පාලකයන් ගේ පව් වලට ය. ඉන්ධන මිල සම්බන්ධයෙන් වන අර්බුදය ද එයින් වෙනස් වන්නේ මඳ වශයෙනි.මීට දශකයකට පමණ පෙර මුළු රට ම වෙලා ගත් භීතියක් පැවතිණි. ඒ පෞද්ගලීකරණයේ භීතියයි. මේ වන විට ඩීසල් පමණක් රුපියල් විස්සකින් මිල ඉහළ දමා ඇති ඉන්දියන් ඔයිල් සමාගම මෙරටට පැමිණියේ ද එම පෞද්ගලීකරණ වැඩපිළිවෙළ යටතේ ය. එදා මෙරට ඛනිජ තෙල් බෙදා හැරීමේ කි‍්‍රයා පටිපාටිය මුදලට විකිණීමේ පල විපාක මෙලෙස අද අපි අත්විඳිමින් සිටිමු. එහෙත් පවතින තත්ත්වය මත ඛනිජ තෙල් නීතිගත සංස්ථාව ද පවතින මිලට වැඩි කාලයක් තෙල් ලබා දීමට සූදානම් නොමැති බවක් පෙනේ.මේ ලියන මොහොත වන විට ලෝක වෙළෙඳ පොළේ ඛනිජ තෙල් බැරලයක මිල ඩොලර් 132 කි. ආණ්ඩුවේ ඉහළ පෙළේ නිලධාරීන් පවා බලාපොරොත්තු වූයේ ඛනිජ තෙල් මිල ඉහළ යාම බැරලය ඩොලර් 120 දක්වා පැමිණීමෙන් නතරවනු ඇති බවයි. එහෙත් එම අපේක්‍ෂා විසුනු කරමින් මේ වන විට තෙල් බැරලයක මිල ශීඝ‍්‍රයෙන් ඉහළ යමින් පවතී. ඇමරිකානු ඩොලරය අව ප‍්‍රමාණය වීම සහ තෙල් නිෂ්පාදනයට බාධා ඇතිවීම මෙසේ වීමට හේතු ලෙස ප‍්‍රකාශිත ය.ඒ කෙසේ වුව ද ඛනිජ තෙල් මිල අප ජන සමාජයේ ජීවිත දරුණු ලෙස අවුල් කරමින් සිටී. ඩීසල් මිල ඉහළ යාමත් සමග තම සුපුරුදු විරෝධය ආරම්භ කළ පෞද්ගලික බස් හිමිකරුවෝ මේ වන විටත් බස් මගීන් අපහසුතාවන්ට ලක් කරමින් සිටිති. ඒ හැරුණු විට ඉදිරියේ දී යළිත් පාන් රාත්තලේ සිට සියලු ආහාර ද්‍රව්‍ය සහ සේවාවන් හි මිල ඉහළ යාම නිසැක ය. තෙල් මිල අපේ ජීවිතවලට සිදු කරන මේ අසාධාරණ බලපෑම් ගැන යළි සලකා බැලීම දැන්වත් පමා කළ යුතු නැත.තෙල් අර්බූදය හේතුවෙන් බැට කන්නේ අප රට පමණක් නොවන බව ද සිහියේ තබා ගත යුතු ය. උතුරු ඇමරිකානු කලාපීය රටවල් ඛනිජ ඉන්ධනවලට විකල්ප ලෙස තිරිඟු ඇතුළු ආහාර දුව්‍යවලින් ජෛව ඉන්ධන හෙවත් එතනෝල් නිපදවීම ආරම්භ කළහ. එහෙත් පසු කාලීනව වැටහී ගියේ ජෛව ඉන්ධන නිපදවීමෙන් ඛනිජ තෙල් අර්බුදයට පිළියම් නො ලැබෙනවා පමණක් නොව තවත් අතුරු ගැටලු රැසක් ද පැන නගින බවයි.එසේ නම් දිනෙන් දින මිල ඉහළ යන ඛනිජ තෙල් වෙනුවට අප සතු විකල්පය කුමක් ද? අනාගතයේ දී උපයන මුදලින් ඉන්ධන ගැලුමක් හැර වෙන කිසිවක් මිලට ගැනීමට හැකියාවක් නො ලැබෙනු ඇද්ද? ජනාධිපතිතුමා පවසා ඇත්තේ ඉහත කී ගැටලුවලට විසඳුම් සෙවීම සම්බන්ධයෙන් තමා තුළ වන බලාපොරොත්තුව පිළිබඳව විය යුතු ය. එය එසේ නම් අප ගේ ඉල්ලීම වන්නේ එම විසඳුම් කල් නොයවා ම ඉදිරිපත් කරන ලෙසයි. ඉන්ධන මිල හේතුවෙන් පීඩාවට පත් වී සිටින ජනතාවට කල් නොයවා ම සහන ලබා දෙන ලෙසයි.- දෞපදී වෑවලගේ</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=aj0805251</link>
    <topic>දුම්කොළ සමාගම හෙක්ටයාර 500ක වනාන්තරයක් ඉදිකරයි</topic>
    <author>සුභාෂිණී ජයරත්න</author>
    <content>මීටර් 100 කින් නොනැවතී මැරතන් එකක් දුවන ඉන්ධන මිලදුම්කොළ සමාගම හෙක්ටයාර 500ක වනාන්තරයක් ඉදිකරයිමැක්සිස් එකතුවෙන් ශ‍්‍රී ලංකා ටෙලිකොම් නව ඉසව්වකටසෙලින්කෝ සාමාන්‍ය රක්‍ෂණ සමාගම ජාතික සෞඛ්‍ය රක්‍ෂණය හඳුන්වා දෙයිවිශිෂ්ටතම සමාගම් දහය අතුරින් ඩයලොග් පළමු ස්ථානයට එයිරිචඩ් පීරිස් සමාගමෙන් ‘ආපිකලර්’ තීන්තසුභාෂිණී ජයරත්නශීඝ‍්‍රයෙන් සිදුවන වන විනාශය හමුවේ දැවැන්ත සමාජ සත්කාර්යයක නිරත වී සිටින ශ‍්‍රී ලංකා දුම්කොළ සමාගම පළාත් කිහිපයක වන වගා ව්‍යාපෘති ආරම්භ කර ඇත.බදුල්ල, නුවර, නුවරඑළිය මෙන්ම මාතලේ නාඋල ප‍්‍රදේශයේ යුකැලිප්ටස් වගාවක් සහිත හෙක්ටයාර් 500ක අති විශාල බිම් ප‍්‍රමාණයක් ස්වභාවික වනයක් බවට පත්කර වන සංරක්ෂණ දෙපර්තමේන්තුවට ලබාදීම මෙම සත්කාර්යයේ මූලික අරමුණයි.1997න් ඇරැඹි මේ ව්‍යාපෘතිය මේ වනවිට අවසන් අදියරට පැමිණ ඇත.පේරාදෙණි සරසවි ආචාර්ය කේ.බී.රණවක මහතාගේ අධීක්ෂණය යටතේ මේ ව්‍යාපෘතියේ කටයුතු සිදුවේ. යුකැලිප්ටස් හා පයිනස් වගා විශාල වශයෙන් ගිනි ගනිමින් පවතින නිසා යුකැලිප්ටස් වගාවන් පවතින තැනක වන වගා ඇතිකිරීම තරමක් අසීරුවන අතර කුඩා පැළවල වර්ධනයට ද එය බාධාවක් වේ.මේ නිසා යුකැලිප්ටස් වගාව ස්වභාවික වනයක් කිරීමේ අසීරු කාරියක් වන අතර, සමාගම ඒ අභියෝගය ජයගනිමින් සිටී.යුකැලිප්ටස් ගස් කප්පාදු කරන්නේ කුට්ටි වශයෙනි. ගස තෝරාගෙන එය වටේට ගිනි පටි යොදාගනිමින් එම බිම් ප‍්‍රමාණයේ පැළවන ශාක හඳුනාගනිමින්, අංක කිරීමෙන් හා උස මැනීමෙන් හා වසරින් වසර කුඩා ශාඛයන්ගේ වර්ධනයපිරික්සමින් අනෙකුත් පැළටිවලට හානියක් නොවන ආකාරයෙන් කැපීම් කරයි.ඉන්පසු ස්වභාවික වනාන්තරයේ ඇති බීජ බැංකුවෙන් ඉබේට ගස් පැළවීමට ඉඩ සලසන අතර මේ වනවිට හේන් බිම් ලෙස පැවැති නාඋල ප‍්‍රදේශයේ විශාල ඉඩම් ප‍්‍රමාණයක් දකුණු පසින් ඇති ස්වභාවික වනාන්තරයට සමගාමීව වනගත පෙදෙසක් ලෙස ගොඩනැඟෙමින් පවතියි.ගිනිගැනීම්වලින් සිදුවන උවදුර කෙරෙහි සමාගමේ අවධානය යොමුවී තිබේ. එසේ ස්වභාවිකව ගොඩනැඟෙන වනය තුළ ජෛව විවිධත්වය ටිකෙන් ටික ගොඩනැඟෙන ආකාරය ඇත්තෙන්ම ආශ්චර්යවත්ය.වසරකට මිලියන 2ක පමණ මුදලක් වන වගා ව්‍යාපෘතිය වෙනුවෙන් දුම්කොළ සමාගම වැයකරයි. රජය සමඟ ඇතිකරගත් ගිවිසුමට අනුව තව වසර 10කින් මෙම ඉඩම් රජයට බාර දීමට දුම්කොළ සමාගමට සිදුවෙයි. එවිට ළඳු කැළෑ මට්ටම පත්වූ වනාන්තරයක් රජයට ලබාදීම මේ සමාගමේ අරමුණයි.එම නාඋල වනය තුළ පර්යේෂණ මධ්‍යස්ථානයක් හා පුස්තකාලයක් ඉදි කර පර්යේෂණවල නියැලෙන්නන්ට දායාද කරන්නට ද දුම්කොළ සමාගම බලාපොරොත්තු වෙයි.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=aj0805252</link>
    <topic>මැක්සිස් එකතුවෙන් ශ‍්‍රී ලංකා ටෙලිකොම් නව ඉසව්වකට</topic>
    <author/>
    <content>මීටර් 100 කින් නොනැවතී මැරතන් එකක් දුවන ඉන්ධන මිලදුම්කොළ සමාගම හෙක්ටයාර 500ක වනාන්තරයක් ඉදිකරයිමැක්සිස් එකතුවෙන් ශ‍්‍රී ලංකා ටෙලිකොම් නව ඉසව්වකටසෙලින්කෝ සාමාන්‍ය රක්‍ෂණ සමාගම ජාතික සෞඛ්‍ය රක්‍ෂණය හඳුන්වා දෙයිවිශිෂ්ටතම සමාගම් දහය අතුරින් ඩයලොග් පළමු ස්ථානයට එයිරිචඩ් පීරිස් සමාගමෙන් ‘ආපිකලර්’ තීන්තරෝහණ වෙත්තසිංහ මැලේසියාවේ සංචාරයකින් පසු වාර්තා කරයිශ‍්‍රී ලංකා ටෙලිකොම් සහ මොබිටෙල් ජංගම දුරකථන සේවා වඩාත් පුළුල් පහසුකම් සහිතව නව තාක්ෂණික මාවතක් කරා ගෙන යෑමට මැලේසියාවේ මැක්සිස් කොමියුනිකේෂන්ස් බර්හාඩ් (Maxis Communications Berhard)  ආයතනය මූලික පසුබිම සකස් කැරගෙන යයි.ශ‍්‍රී ලංකා ටෙලිකොම් ආයතනයේ 40% පමණ කොටස් හිමිකැරගෙන ඇති ග්ලෝබල් ටෙලිකොමියුනිකේෂන් හෝල්ඩින්ග්ස්  (GTH)  මැක්සිස් හරහා මේ වනවිට ඉන්දුනීසියාවේ සහ ඉන්දියාවේද සිය සේවා පවත්වාගෙන යාමට සමත්වී ඇත.මේ වනවිට මිලියන 20ක පාරිභෝගික පිරිසකට සමීපව සිටින මැක්සිස් මේ වසර අග වනවිට එය මිලියන 30 දක්වා ඉහළ නංවා ගැනීමේ අපේක්ෂාවෙන් සිටී.මැක්සිස් කොමියුනිකේෂන්ස් බර්හාඩ් හී ප‍්‍රධාන විධායක නිලධාරී සන්දීප් දාස් මේ කරුණු හෙළිකළේ පසුගියදා මැලේසියාවේ ක්වාලාලාම්පූර් හි සංචාරයක යෙදුණු ශ‍්‍රී ලාංකේය මාධ්‍යවේදීන් පිරිසක් හමුවේදීය.ලෝ ප‍්‍රකට ට්වින් ටවර් හෙවත් පෙටෙ‍්‍රානාස් ගොඩනැඟිල්ලට යාබද ගොඩනැඟිල්ලක පවත්වාගෙන යන මැක්සිස් ආයතනයේ ශ‍්‍රවණාගාරයේ දී එම හමුව සූදානම් කැර තිබිණි.මැලේසියාවේ 42% ක දුරකථන සේවා පද්ධතියකට හිමිකම් කියන මැක්සිස් එරට අංක එකේ දුරකථන සේවා සපයන සමාගම බවට පත්ව ඇත.1995 දී ඇරැඹි සමාගම 2006 වනවිට ඇපලෝ ව්‍යාපාර සමූහය හා එක්ව එයාර්සෙල් දුරකථන සන්නිවේදන ජාලයට මුල පිරීමට සමත්විය. මේ වනවිට එහි ග‍්‍රාහක සංඛ්‍යාව මිලියන 11කි.ශ‍්‍රී ලංකා ටෙලිකොම් ආයතනය තව තවත් ව්‍යාප්ත කිරීමේ හා සංවර්ධනය කිරීමේ හැකියාවක් පවතින අතර ඒ සඳහා සිය ආයතනයේ විශේෂඥ දැනුම සහ අත්දැකීම් ඉදිරියේදී යොදාගැනීමට අදහස් කරන බවද මැක්සිස් ප‍්‍රධාන විධායක නිලධාරී සන්දීප් දාස් පෙන්වා දුන්නේය.මැලේසියාවේ ජංගම දුරකථන සේවාවේ පෙරගෙවුම් සබඳතා වෙළෙඳ පොළේ 40% ක්ද පසු ගෙවුම් සබඳතා වෙළෙඳ පොළෙ 49% ක්ද පවත්වාගෙන යෑමට සිය සමාගමට හැකියාව ලැබී ඇති බව සඳහන් කළ සන්දිප් දාස් ඒ සඳහා ඔවුන් වෙළෙඳ පොළට හඳුන්වා දී ඇති නව සේවා ඉමහත් පිටිවහලක් වී ඇති බවද කියයි.එච්එස්පීඒ බ්‍රෝඩ්බෑන්ඩ් සේවාව ලොවට හඳුන්වාදීමෙහිලා පුරෝගාමී වූ මැක්සිස්, ජංගම දුරකථන විවිධ දත්ත සේවාවන් සපයන සහ දෛනික ජීවිතයේ බොහෝ කටයුතු සඳහා නැතුවම බැරි උපාංගයක් බවට පත් කරමින් විමැක්ස් (Wimax) ජීපීඑස් (GPS) නැවිගේෂන් සහ ෆික්ස්ඩ් වයර්ලස් ඇක්සෙස් (Fixed Wireless Access) වැනි පුළුල් පරාසයන් කරා විහිදුවා ඇත.මැක්සිස් - සවුදි ටෙලිකොම් සමාගම සමඟද ඒකාබද්ධ ව්‍යාපෘතියක් ආරම්භ කැර තිබේ.2007 දී ආසියාවේ හොඳම ජංගම දුරකථන සේවා සැපැයුම්කරු ලෙසද 2008 දී මැලේසියාවේ හොඳම දුරකථන සේවා සපයන්නා ලෙසද මැක්සිස් සම්මානයට පාත‍්‍රව ඇත.මැක්සිස් ව්‍යාපාර සමූහයේ වාර්ෂික ආදායම ඇමෙරිකා ඩොලර් බිලියන 2.8ක් වන අතර ඉන් 82% මැලේසියාවෙන් ද 18% ඉන්දියාවෙන්ද උපයා ගැනේ.මැලේසියාවේ ප‍්‍රධාන පෙළේ සමාගමක් වන උෂාහා ටෙගාස් ව්‍යාපාර සමූහයේ (Usaha Tegas Group)  අනුබද්ධිත ආයතන අතර මැක්සිස් කොමියුනිකේෂන්ස්, ඇස්ටෙ‍්‍ර¤ රේඩියෝ ඇන්ඩ් ටෙලිවිෂන් නෙට්වර්ක් සහ මියාසැට් චන්ද්‍රිකා මධ්‍යස්ථානය ප‍්‍රධාන වේ.නව සහශ‍්‍රකයේ සන්නිවේදනයේ පෙර ගමන්කරුවා වී සිටින චන්ද්‍රිකා තාක්ෂණයේ පුළුල් පරාසයක් කරා යෑමට ද මැලේසියාවේ මියාසැට් චන්ද්‍රිකා මධ්‍යස්ථානය සමත් වී සිටී.මියාසැට් හී කක්ෂගත චන්ද්‍රිකා මඟින්ද ටෙලිකොම් සහ මොබිටෙල් සේවාව සඳහා සහාය ලබාදීමට සූදානම් බව ක්වාලාලාම්පූරයේ සර්බජයාහී පිහිටි එම චන්ද්‍රිකා මධ්‍යස්ථානය නැරැඹීමට ගිය අවස්ථාවේ එහි ප‍්‍රධාන මෙහෙයුම් නිලධාරි පෝල් බ‍්‍රවුන් කෙන්යොන් පැවැසීය.මියාසැට් ආයතනය විසින් කක්ෂගත කැර ඇති චන්ද්‍රිකා හතරෙන් තුනක්ම දකුණු ආසියානු කලාපීය රටවලට සන්නිවේදන පහසුකම් සපයා ඇති අතර ශ‍්‍රී ලංකාව ද ඊට අයත් බව ඔහු පැවැසීය.මැලේසියාවේ උෂාහා ටෙගාස් ව්‍යාපාර සමූහයේ අධිපති ලාංකේය සම්භවයක් ඇති කෝටිපති ව්‍යාපාරික ටී.ආනන්ද කි‍්‍රෂ්ණන්ය. ඔහු මැලේසියාවේ සිටින දෙවැනි පොහොසතා ලෙස සැලකේ.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=aj0805253</link>
    <topic>සෙලින්කෝ සාමාන්‍ය රක්‍ෂණ සමාගම</topic>
    <author>දයා ඩී ෆොන්සේකා</author>
    <content>මීටර් 100 කින් නොනැවතී මැරතන් එකක් දුවන ඉන්ධන මිලදුම්කොළ සමාගම හෙක්ටයාර 500ක වනාන්තරයක් ඉදිකරයිමැක්සිස් එකතුවෙන් ශ‍්‍රී ලංකා ටෙලිකොම් නව ඉසව්වකටසෙලින්කෝ සාමාන්‍ය රක්‍ෂණ සමාගම ජාතික සෞඛ්‍ය රක්‍ෂණය හඳුන්වා දෙයිවිශිෂ්ටතම සමාගම් දහය අතුරින් ඩයලොග් පළමු ස්ථානයට එයිරිචඩ් පීරිස් සමාගමෙන් ‘ආපිකලර්’ තීන්තදයා ඩී ෆොන්සේකාසෙලින්කෝ සාමාන්‍ය රක්‍ෂණ සමාගම විසින් සෙලින්කෝ ජාතික සෞඛ්‍ය රක්‍ෂණය හඳුන්වා දුන්නේ ය. රුපියල් 500 ක් වැනි මුදලකට ලබා ගත හැකි මේ රක්‍ෂණ ඔප්පුව මගින් වසර පුරා සෙලින්කෝ මෙඩි ස්පොට්ස් වෛද්‍ය මධ්‍යස්ථාන හරහා නොමිලේ වෛද්‍ය පහසුකම් ලබා ගත හැකි ය.දැනටමත් වෛද්‍ය හා හෙද සේවාවලින් යුත් නවීන පහසුකම් සහිත වෛද්‍ය මධ්‍යස්ථාන ගාල්ල, පාණදුර, ඇඹිලිපිටිය, මහනුවර හා කටුනායක යන නගරවල පිහිටුවා ඇත.වයස අවු. 18 ට අඩු දරුවෙකුට රුපියල් 250 පමණක් ගෙවීමෙන් වසර පුරා නොමිලේ වෛද්‍ය පහසුකම් ලබා ගත හැකි ය. මෙය මුළු පවුලේ සෞඛ්‍ය අවශ්‍යතා සපුරාලීමට ඇප කැප වී සිටින සේවාවක් ලෙස සැලකිය හැකි අතර, සෙලින්කෝ මෙඩි ස්පොට්ස් රෝග නිරීක්‍ෂණය හා මූලික වෛද්‍ය පහසුකම් ලබා දෙන අංග සම්පූර්ණ වෛද්‍ය මධ්‍යස්ථාන බව ආයතනය පවසයි.වසරට ම පමණක් මුදල් ගෙවීම මෙම රක්ෂණ ක‍්‍රමයේ ඇති විශේෂත්වය බව එම ආයතනයේ ප‍්‍රධාන විධායක අධ්‍යක්‍ෂ වන අජිත් ගුණවර්ධන මහතා කියයි.සුළු මුදලක් ගෙවීමෙන් වසර පුරා නොමිලේ සෞඛ්‍ය සේවා ලබා ගත හැකි මෙම රක්‍ෂණ ඔප්පුව හිමි කර ගන්නා සියලු පාරිභෝගිකයන්ට කඩ් පතක් ලබා දෙනු ලැබේ.සෞඛ්‍ය සේවා ලබා ගැනීම සඳහා අවශ්‍ය වන්නේ මෙම කාඩ් පත ඉදිරිපත් කිරීම පමණකි.කවදත් නව නිර්මාණ එළිදක්වන සෙලින්කෝ ආයතනය ඉදිරිපත් කරන මේ සෙලින්කෝ මෙඩි ස්පොට්ස් රක්‍ෂණ ක‍්‍රමයට තමා සුභ පතන බවත්, මේ වැඩපිළිවෙළ සාමාන්‍ය පංතියේ ජනතාව සඳහා ඉතා ප‍්‍රයෝජනවත් බවත් මේ සඳහා පැවැත්වූ මාධ්‍ය හමුව අමතා කතා කළ සෞඛ්‍ය සහ පෝෂණ අමාත්‍ය නිමල් සිරිපාල ද සිල්වා මහතා ප‍්‍රකාශ කළේ ය.සෙලින්කෝ ආයතනයේ සභාපති ආචාර්ය ලලිත් කොතලාවල මහතා හා උප සභාපති සිසිල් කොතලාවල මහත්මිය ද මාධ්‍ය හමුවට සහභාගි වූහ.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=aj0805254</link>
    <topic>විශිෂ්ටතම සමාගම් දහය අතුරින්</topic>
    <author/>
    <content>මීටර් 100 කින් නොනැවතී මැරතන් එකක් දුවන ඉන්ධන මිලදුම්කොළ සමාගම හෙක්ටයාර 500ක වනාන්තරයක් ඉදිකරයිමැක්සිස් එකතුවෙන් ශ‍්‍රී ලංකා ටෙලිකොම් නව ඉසව්වකටසෙලින්කෝ සාමාන්‍ය රක්‍ෂණ සමාගම ජාතික සෞඛ්‍ය රක්‍ෂණය හඳුන්වා දෙයිවිශිෂ්ටතම සමාගම් දහය අතුරින් ඩයලොග් පළමු ස්ථානයට එයිරිචඩ් පීරිස් සමාගමෙන් ‘ආපිකලර්’ තීන්තඩයලොග් ටෙලිකොම්, ශී‍්‍ර ලංකාවේ විශිෂ්ටතම සමාගම් 10 අතුරින් අංක 1 ට තේරී පත්වී ඇත. බිස්නස් ටුඩේ විශිෂ්ටතම සමාගම් වර්ගීකරණය 2008 අපෙ‍්‍ර්ල් මස ප‍්‍රකාශයට පත්කෙරුනු අතර 2006/7 වර්ෂයන්හිදී එම සමාගම් 10 තෝරා ගැනුණේ අදාළ වර්ෂයන්හිදී විශිෂ්ටතම කාර්ය සාධනය වාර්තා කළ සමාගම් අතුරින්ය.බිස්නස් ටුඩේ විසින් කොළඹ කොටස් වෙළෙඳපොළෙහි ලැයිස්තුගත සමාගම් අතුරින් මේ තෝරා ගැනීම සිදුකරනු ලැබූයේ එම සමාගම් විසින් ප‍්‍රකාශයට පත්කරනු ලැබ ඇති මූල්‍ය තොරතුරු මත පදනම්ව, බහුමානීය මූල්‍ය කාර්ය සාධන ඇගයීමට ලක්කිරීමෙනි.අලෙවි පිරිවැටුම, අලෙවි පිරිවැටුමේ වර්ධනය, ලාබය, ලාබ වර්ධනය, කොටස් වෙළෙඳපළ ප‍්‍රාග්ධනීකරණය, හුවමාරු කොටස් අගය සහ එක්කරන ලද අගය වැනි බහුවිධ මූල්‍ය කි‍්‍රයාකාරී දර්ශකයන්හි සංකලනයක් සැලකිල්ලට ගනිමින් තේරීම් කටයුතු සිදුකර ඇත. 2006/7 වර්ෂයන්හිදී කොළඹ කොටස් වෙළඳපලේ ලැයිස්තුගත සමාගම් අතුරින් ඉහළම ලාභය වාර්තා කළ ඩයලොග් ටෙලිකොම්, අදාල වර්ෂයන්හි සමාගම් ගැනුම්කාර දායකත්වය, සේවා පසුබිම් වාර්තාව, නව තාක්ෂණය සහ පිරිවැටුම් වැනි බහුමානීය අංශයන්හි අඛණ්ඩ වර්ධනයක් පෙන්නුම් කර ඇත.බිස්නස් ටුඩේ සඟරාවෙහි සඳහන් වන ආකාරයට “සීමා මායිම් සලකුණු කළ නොහැකි වෙළෙඳපළක් පිළිබඳ අනාගත දැක්මක් සහිතව කටයුතු කරන ඩයලොග් ටෙලිකොම්හි සමාගම් දර්ශනය, අදෘෂ්‍ය වෙළෙඳපළ තත්ත්වයන්හිදී පවා නව නිමැවුම් නිර්මාණය සඳහා උත්සාහ දරයි.එහිදී ඔවුන් තම ව්‍යාපාරයේ ව්‍යාප්තිය සඳහා සමාන අවධානයක් යොමු කරයි. සුදුසු තාක්ෂණයක් සඳහා ආයෝජනය කරමින් සහ ඒවා හඳුන්වා දෙමින්, වෙළෙඳපළ වර්ධනය කරමින් සහ නිරන්තරවම අගය එක්කරමින් තුන්වන ස්ථානයේ සිට පළමු ස්ථානය දක්වා පැමිණීම පිළිබඳව නිසැක ගෞරවය සමාගමට ලබාදිය යුතුය.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=aj0805255</link>
    <topic>රිචඩ් පීරිස් සමාගමෙන් ‘ආපිකලර්’ තීන්ත</topic>
    <author>ඡායාරූපය - මහේෂ් නිශාන්ත  </author>
    <content>මීටර් 100 කින් නොනැවතී මැරතන් එකක් දුවන ඉන්ධන මිලදුම්කොළ සමාගම හෙක්ටයාර 500ක වනාන්තරයක් ඉදිකරයිමැක්සිස් එකතුවෙන් ශ‍්‍රී ලංකා ටෙලිකොම් නව ඉසව්වකටසෙලින්කෝ සාමාන්‍ය රක්‍ෂණ සමාගම ජාතික සෞඛ්‍ය රක්‍ෂණය හඳුන්වා දෙයිවිශිෂ්ටතම සමාගම් දහය අතුරින් ඩයලොග් පළමු ස්ථානයට එයිරිචඩ් පීරිස් සමාගමෙන් ‘ආපිකලර්’ තීන්තරිචඩ් පීරිස් සමාගම, සිය නිෂ්පාදන පෙළ තවදුරටත් ව්‍යාප්ත කරමින්, ‘ආපිකලර්’ නමින් තීන්ත පෙළක් හඳුන්වා දෙයි.‘ආපිකලර්’ තීන්ත අංශයේ, ව්‍යාපාරික සංවර්ධන කළමනාකරු, මහේෂ් හේරත් මහතා කීවේ, ආපිකෝ වෙළෙඳනාමය යටතේ එමල්ෂන්, එනමල්, වෙදර්-කෙයාර්, වුඩ්-කෙයාර් හා ඇන්ටි කොරෝසිව් ආදී තීන්ත පෙළක් ම, බහුවිධ වර්ණ රැසකින් යුතුව, “ආපිකලර්” නමින් වෙළෙඳපොළට නිකුත් කර ඇති බවය.“ආපිකලර් තීන්ත”, පළමුව බෙදාහැරියේ කොළඹ දිස්ති‍්‍රක්කයේ වෙළෙඳසල්වලට පමණි. නමුත් සති කිහිපයක් ඇතුළත දී එය ලද සාර්ථකත්වය මත, දිවයින පුරා ම බෙදාහැරීමට කටයුතු යොදා ඇත.“දිවයින පුරා සියලු වෙළෙඳසල්වල දී තරගකාරී මිල, සංයෝජන පහසුකම්, පරිගණක ආධාරයෙන් වර්ණ තේරීම වැනි අගය එක්කිරීම් මඟින් පුළුල් බෙදාහැරීම් පද්ධතියක් කි‍්‍රයාත්මක කිරීමට අප සැලසුම් කරලයි තියෙන්නේ. “ආපිකලර්” ග්ලොස් හා මැට් යන දෙවර්ගයෙන් ම ඉතා අනගි හා එක සමානව පැතිරෙන, වැඩි ප‍්‍රමාණයක ආලේප කළ හැකි තීන්ත “ආපිකලර්” හී තිබෙන අතර, ඒවා සියල්ලක්ම හොඳින් පෘෂ්ඨයට ඇලෙන හා විනිවිද නොපෙනෙන, පාරජම්බුල කිරණයන්ට අධි-ප‍්‍රතිරෝධයක් දක්වන, කාලගුණයට ඔරොත්තු දෙන, බැක්ටීරියා හා දිලීර කි‍්‍රයාකාරිත්වයෙන් තොර, ජලය කාන්දු නොවන හා මළ බැඳීමකින් තොරව දිගුකල් පවතින තීන්තවීම විශේෂත්වයක්.” හේරත් මහතා තවදුරටත් පැවසී ය.  සිංගප්පූරු එයාලයින්ස් සමාගමට සිවුවැනි ඒ 380 ගුවන් විමන එක්වීමත් සමඟ ජපානයේ තෝකියෝ හි නරිටා ගුවන් තොටුපළ වෙත දිනපතා ගුවන් ගමන් සේවයක් අරඹයි.තෝකියෝව සිංගප්පූරුවෙන් පිටත ඒ 380 ගොඩ බස්වන 3 වැනි ගමනාන්ත ගුවන් තොටුපළයි, එමෙන්ම ආසියාවේ පළමුවැන්නයි. අනෙකුත් ගමනාන්ත ගුවන් තොටුපළවල් වෙත ගුවන් ගමන් අරඹමින් පසුගිය වසරේ 25 වැනිදා සිංගප්පූරුවේ සිට සිඩ්නි දක්වාද මේ වසරේ මාර්තු 18 වැනිදා සිංගප්පූරුවේ සිට ලන්ඩන් දක්වාද ගුවන් ගමන් ඇරැඹිණි.සිංගප්පූරු එයාලයින්ස් සුඛෝපභෝගී අසුන් පේළි සම්මානිත එකපෙළ සිව් ආසනවලින් සමන්විත ව්‍යාපාරික පංතිය වන අතර නවතම සුවපහසු ආර්ථික කැබිනය ද වේ. ඒ 380 ගුවන් විමන සිංගප්පූරු එයාලයින්ස් ගුවන් මගීනට ලන්ඩනය දක්වා නොසිතූ විරූ සුඛෝපභෝගීත්වයකින් යුතුව ගමන් කිරීමට පහසුව සලසයි.  සැම්රන් පෞද්ගලික සමාගම සිය නව ස්වර්ණාභරණ ශාඛාව කිරිබත්ගොඩ උදේශි සිටි හි පළමු මහලේ දී පසුගිය දා විවෘත කෙළේ ය.විවෘත කිරීමේ අවස්ථාවට එක් වූ කිරිබත්ගොඩ තිලකවර්ධන සමූහ ව්‍යාපාරයේ අධිපති සුසිල් තිලකවර්ධන ආරියවංශ සමූහ ව්‍යාපාරයේ අධිපති ආරියවංශ සැම්රන් රන් මැදුරේ අධිපති සුනිල් අරුණ වීරසිරි මහත්වරුන් පොල්තෙල් පහන දැල්වූ අයුරු.ඡායාරූපය - මහේෂ් නිශාන්ත  සීමාසහිත ලංකා පැන්සල් සමාගම ඇට්ලස් වෙළෙඳ නාමය යටතේ නිෂ්පාදනය කර බෙදා හරින ඇට්ලස් අභ්‍යාස පොත් වෙනුවෙන් අයිඑස්ඕ 9001- 2000 තත්ත්ව සහතිකය හිමි වී ඇත. ශ‍්‍රී ලංකාවේ අභ්‍යාස පොත් නිෂ්පාදනය වෙනුවෙන් එම සහතිකය ලත් එකම සමාගම ලංකා පැන්සල් සමාගමයි. නිෂ්පාදන හෝ සේවා සපයන ආයතනයක් සිය යෙදවුම් නිමැවුම් බවට පත්කිරීමේ පූර්ණ කි‍්‍රයාදාමය තත්ත්ව කළමනාකරණ පද්ධතියකට අනුගත කොට ඒ අනුව තම පාරිභෝගිකයන්ට ඉතා උසස් තත්ත්වයෙන් භාණ්ඩ හා සේවා සපයමින් එම තත්ත්ව කළමනාකරණ පද්ධතිය හා බැඳුණු නිෂ්පාදනයන්, කි‍්‍රයාදාමයන්, ක‍්‍රමවේදයන් තම පාරිභෝගික තෘප්තිය උදෙසා නිරන්තර වැඩි දියුණු කිරීම යන කරුණු පදනම් කර ගනිමින් මේ සහතිකය පිරිනමයි.</content>
  </post><post>
    <category>NEWSPAPER</category>
    <date>
      <year>2008</year>
      <month>05</month>
      <day>25</day>
    </date>
    <link>http://www.silumina.lk/2008/05/25/_art.asp?fn=aw0805251</link>
    <topic>නෑනා ගේ ලේ උරා බොන භූතයෙක්</topic>
    <author/>
    <content>නෑනා ගේ ලේ උරා බොන භූතයෙක්අපේ පියවි ඇසට නො පෙනෙන, එහෙත් අප අතර ම ජීවත් වන යක්ෂ පෙ‍්‍ර්ත භූතාදීන් ඇතැයි වර්තමානයේ බොහෝ දෙනා නො සිතති.එහෙත් ලෙඩ දුක් කරදර තමන් පසු පස හඹා එන විට, ඉංගිරිසි වෙදකමෙන් සුවයක් නො ලැබෙන විට, බෝගස් පැදකුණු කරමින් පැන් ඉසිති. බෝධි පූජා පවත්වති.තමන් ගේ සාමාන්‍ය දින චරියාවේ දී ආගමක් දහමක් ඇතැයි නො සිතා භෞතිකවාදීව ජීවත් වී තෙරුවන් සරණ නොගොස් බැරි වුණ දාට බැරි වුණු වැඩේ විතරක් පිරිමසා ගන්නට ගිය දාට දෙවියන් ගෙන් ආශීර්වාදයක් ලැබේ දැ යි දැන ගත හැක්කේ ද දෙවියන්ගෙන් ම පමණි.එනමුදු මේ ලෝකයේ අපට නො පෙනෙන බොහෝ දේවල් ඇත. ඒවා නවීන විද්‍යාවේ අඬු බඬුවලට අසුවන්නේ නැත.තෙදග සිරිවර්ධන මහතා භාවනා යෝගියෙකි. මහනුවර, හිඳගල, ධම්මකූට විපස්සනා භාවනා මධ්‍යස්ථානයෙන් භාවනා ක‍්‍රම ඉගෙන ගෙන දැන් තවදුරටත් කොස්ගම ධම්මසෝභා විපස්සනා භාවනා මධ්‍යස්ථානයට සම්බන්ධ ව සිටී.දින 10 ක භාවනාව පටන් ගත් දින සිට මෙහි දී කිසිම අයකුට තවත් කෙනකු සමඟ කතා කිරීම සම්පූර්ණයෙන් ම තහනම් ය. අනුන් ගේ මුහුණ බලන්නටවත් බැරි ය.දින 10 භාවනා පුහුණුවෙන් පසු අන්තිම දවසේ සවස උනුනුන් හඳුනා ගන්නට කතා බස් කරන්නට නිදහස ලැබේ.විවිධ ප‍්‍රදේශවලින් පැමිණි විවිධ පුද්ගලයින් හඳුනාගෙන අල්ලාප සල්ලාපයේ යෙදෙන ඒ හැන්දෑව ඉතා ම රසබර ය. ඒ අවස්ථාවේ තෙදග සිරිවර්ධනයන් පැවසූ කතාවකි මේ.ඔහු ඇමරිකානු ජාතික, 26 හැවිරිදි තරුණයෙකි. දරුණු ඇස් රෝගයකින් පීඩා විඳි ඔහුට දියුණු යැයි කියා ගන්නා ඇමරිකාවේ වෛද්‍යවරුන් ගෙන් සුවයක් ලබා ගන්නට බැරි විය.කුඩා කල සිට ම ඇස් දෙකෙන් කඳුළු නො ගැලීම නිසා ඇති වූ පීඩාව ඔහු ගේ රෝගයයි.”මේ අසනීපයට අපේ වෛද්‍ය විද්‍යාවේ නම් ප‍්‍රතිකාරයක් නැහැ. භාවනා ක‍්‍රමයකින්වත් සහනයක් ලැබේ දැ යි බලන්න” යැයි ඔහු ගේ විශේෂඥ වෛද්‍යවරයා උපදෙස් දුන්නේ ය.ඒ අනුව තරුණ රෝගියා ඇමෙරිකාවේ භාවනා මධ්‍යස්ථාන කීපයකට ම ගියේ ය. එයින් සහනයක් නො ලැබ ඉන්දියාවට පැමිණ භාවනා මධ්‍යස්ථානවලට ගොස් එතැනින් මහනුවර ධම්මකූටයට ආවේ ය.එහි දී මේ තරුණයා බාර දුන්නේ තෙදගයන්ට ය. “ඔව්! අපි භාවනා කර බලමු” යි තෙදගයෝ ඇමරිකානුවාට පැවසූහ. මේ භාවනාවේ දී අතරින් පතර ගොඑන්කා තුමා ගේ පටිගත ආශීර්වාද හා දේශනා ද ශබ්ද විකාශනයෙන් වාදනය වේ.ගොඑන්කා තුමා බුදුරජාණන් වහන්සේ ගේ පරිනිර්වාණය පිළිබඳ ප‍්‍රකාශ කරන අවස්ථාවක් ද වෙයි. මේ ඇමරිකානු තරුණයාට දඹදිව දී පිරිනිවන් මංචකය නැරඹීමට ගිය අවස්ථාව මතකයට නැගිණි.ඒ පිළිබඳ ඇති වූ සංවේගයත් සමඟ දෑසින් කඳුළු කඩා හැළෙන්නට වීය. අවුරුදු විසිහයක් තිස්සේ පැවැති පීඩනය සුවපත් වී ය.ළඟ කතාව මාතර ප‍්‍රදේශයට සම්බන්ධ වූවකි. ඉංජිනේරුවකු වූ ජයන්ත රට රැකියාවකට ගොස් හොඳින් මුදල් ඉපැයුවේ ය. තමන් ගේ මහ ගෙදරට නුදුරින් නවීන පන්නයේ නිවසක් ගොඩනැඟªවේ ය.කල වයස ද හරි බැවින් මවුපියෝ ඔහුට සුදුසු තැනකින් මංගල්ලයක් ද ලැහැස්ති කළහ. ජයන්ත මාසයක නිවාඩුවක් ගෙන මවු බිමට පැමිණියේ මංගල යෝජනාව හොඳ නම් විවාහ වීමත් නව නිවසට පදිංචි වීමත් දෙක ම සිදු කොට ආපසු යෑමේ බලාපොරොත්තුවෙනි.ඒ බලාපොරොත්තුව එසේ ම ඉටු වී ය. මාසයේ නිවාඩුව අවසන් වීමෙන් පසු ජයන්ත නැවත රැකියාව සඳහා රට ගියේ ය.ජයන්ත ගේ රූමත් බිරිය සේපාලිට තනියක් නො දැනුණි. නැන්දා මාමා දෙන්නා ද ජයන්ත ගේ මල්ලී සිරිමල් ද අසල නිවසේ සිටීම නිසා ය.එසේ ම ජයන්ත රට යන දා කළ ඉල්ලීම අනුව ජයන්ත ගේ නව නිවසේ ඉස්සරහ කාමරය සිරිමල් සඳහා වෙන් කැරිණි. උසස් පෙළ අධ්‍යාපනය හදාරන ශිෂ්‍යයකු වූ සිරිමල් ඒ කාමරයට වී පාඩම් කළේ ය.සේපාලිට පාළුවක් දැනුණු විට සිරිමල් ගේ කාමරයට පැමිණ දොඩමළුවීමෙන් ඇගේ පාළුව මඟ හැර ගත්තා ය. විවාහ වූ අලුත ස්වාමිපුරුෂයා රට හැර යෑමෙන් පසු තරුණ බිරියක ගේ මානසිකත්වය පිළිබඳ සිතා ගන්නට සිරිමල්ට හැකියාවක් තිබිණි.ඔහු නෑනන්ඩිය වෙනුවෙන් කාරුණික වූයේ ය. ඇගේ කතා බහ පාඩමට බාධාවක් වුව ද ඔහු ඉවසුවේ ය. ඇය සමඟ වෙළෙඳ පොළට යෑම වැනි කටයුතු ද තමන් ගේ යුතුකමක් බව ඔහු වටහා ගත්තේ ය.සේපාලි ද රාති‍්‍ර 11 – 12 වන තුරු පාඩම් කරන මස්සිනාට තේ කෝපිවලින් සංග‍්‍රහ කිරීමට අමතක නො කළා ය. මෙසේ මාසයක් පමණ ගත වී ය.එදා ධාරාණිපාත වර්ෂාවක් කඩා හැළෙන්නට වී ය. සීතල ද තදින් පැවතිණි. රාති‍්‍ර දහය පමණ වන විට දරුණුවට අකුණු පුපුරන්නට වී ය. නිදි යහනේ සිටි සේපාලි පාඩම් කරමින් සිටි සිරිමල් වෙත දුවගෙන ආවා ය.”අනේ! මල්ලි මට හරි බයයි. එන්න මගේ කාමරයට” යැයි ඔහු ළඟ දැවටෙමින් ඇවටිලි කළා ය. ඔහු ගේ අතින් ඇද්දේ ය.පාඩම් කරමින් පොතේ පේළි අතරින් දුවමින් සිටි සිරිමල් ගේ දෑස පොතේ එක තැන නතර විණි. අකුරු බොඳ වී ඇතත් ඔහු දෑස පොතෙන් ඉවතට ගත්තේ නැත.ඔහු ගේ දැහැන නොරිස්සූ සේපාලි අමනාපයෙන් ගස්සා ගෙන ඇගේ කාමරයට ගියා ය. ඒ සමඟ තවත් අකුණක් මහ හඩින් පුපුරා ගියේ ය. විදුලි පහන් පවා නිවී ගියේ ය.සිරිමල් තමන් ගේ ඇඳට ගොස් නින්දට සැරසුණේ ය. එහෙත් ඔහු ගේ හිත මොකක් දෝ කෝඩුකාර කලබැගෑනියකට පත් ව තිබිණි.දෙයියනේ ඒ කෑලි කපන අන්ධකාරයේ ම නෑනන්ඩිය සිරිමල් ගේ යහනට පැමිණ එයින් අඩක් අයිති කැර ගත්තා ය. තවත් අකුණක් පුපුරා ගියේ ය.තවත් මාස කීපයක් නො දැනුවත්ව ම වාගේ ගෙවී ගියේ ය. දැන් සිරිමල් පාඩමට වඩා නෑනන්ඩිය වෙනුවෙන් කාලය වෙන් කැර ඇත. ඇය පාපැදියට නංවා ගෙන ඇගේ ගමන් බිමන් ගියේ ද සිරිමල් ය.සිරිමල් විභාගයෙන් ද අසමත් වූයේ ය. පාසලේ දක්ෂ සිසුවකු වූ සිරිමල් ගේ අසමත් වීම කැපී පෙනෙන සිද්ධියක් වී ය.මවු පිය දෙදෙනා කම්පාවට පත් වූහ. එහෙත් එයින් කම්පාවක් නොපෙන් වූ සිරිමල් සුපුරුදු දින චරියාව වෙනස් කළේ නැත.තවත් මාස ගණනක් ගෙවී ගියේ ය. ජයන්ත රැකියාව කළ රටේ යුද ගිනි ඇවිළුණේ ය. හිටිහැටියේ ම ජයන්ත ගෙදර ආවේ ය.අයියා නැති සෑම අවස්ථාවක ම සිරිමල් සේපාලිට කුළුපග වෙන්නට උත්සාහ කළ ද ඇය ප‍්‍රවේශම් වූවා ය. සිරිමල් මඟ හරින්නට උත්සාහ කළා ය. ඇය ඈත් වෙන්නට උත්සාහ කිරීම සිරිමල්ට දරා ගන්නට බැරි කාරණයක් විය.සේපාලි ගේ බැංකු පොතේ ඇති වටිනාකම දන්නා සිරිමල් ඈත පළාතකට පලා යන්නට ඇයට කතා කළේ ය.”පිස්සු නැතුව යන්න සිරිමල්. දැන් අයියා ඉන්නවා නෙ. ඔයා මගේ ආරක්‍ෂාවට මෙහේ නාවාට කමක් නෑ. ඔයා මහගෙදර පදිංචියට යන්නැ” යි සේපාලි කීවා ය.සිරිමල් නැවතත් සේපාලිට තර්ජනාත්මකව පලා යෑමේ යෝජනාව ගෙනාවේ ය.”මට කරදර කරන්න එපා. මම ජයන්තට කියනවා” යි ඇය කීවා ය. එසේ ම එදා රාති‍්‍ර ජයන්ත “සිරිමල් තමුසෙ මගේ ගෙදරට එන්න එපා” යි කීවේ ය.පසු දින පාන්දර අවදි වූ අයට දැක ගන්නට ලැබුණේ සිරිමල් නිවස ඉදිරිපිට අඹ ගසේ ගෙල වැළ ලා ගෙන සිය දිවි හානි කැර ගෙන තිබුණු ආකාරය යි.තවත් හය මාසයක් ගෙවී ගියේ ය. සේපාලි අසනීප වූවා ය. හිටි හැටියේ සිහිසුන් ව වැටෙන සේපාලි කටින් සෙම පිට කරමින් දඟලන්නට වූවා ය. මෙය සිදුවන්නේ ඇගේ මාසික ඔසප් දිනයේ ම වීම විශේෂයක් වී ය.ජයන්ත ඇය වෛද්‍ය ප‍්‍රතිකාර සඳහා ගෙන ගියේ ය. එහෙත් එයින් දහස් ගණනින් මුදල් වැය වූවා මිස සුවයක් නම් නො වී ය.වෛද්‍ය ප‍්‍රතිකාරවලින් සුවයක් නො වූ තැන ආගමික වත් පිළිවෙත්වලට හා යන්ත‍්‍ර මන්ත‍්‍ර කටයුතුවලට යොමු වී ය.දිනක් සේපාලි ගේ මවුපියෝ ඔවුන් දන්නා ඇදුරෙකු කැඳවා ගෙනැවිත් තොවිලයක් පටන්ගත්හ. ඒ අවස්ථාවේ ප‍්‍රලය වූ සේපාලි සිහිසුන් ව වැටී කියවන්නට වූවා ය.”විල්සන් මාමා උඹලාට පිස්සුද? මූ හොර කට්ටාඩියෙක්. මූට මා එළවන්න බෑ. අපරාදෙ උඹලාගෙ සල්ලි.””මං සේපාලි අක්කාට ආදරෙයි. මට තාම මතකයි එදා රෑ මහා ධාරාණිපාත වැස්ස. අයියත් පිටරට. අකුණු පුපුරනවා. කළුවරේ ම සේපාලි අක්ක මගේ කාමරේට ආවා.එදා ඉඳලා අපි දෙන්නා කොයි තරම් සන්තෝසයෙන් ද හිටියේ. ජයන්තයා ගෙදර ආවාට පස්සේ ඒ සතුට නැති වුණා. මං සේපාලි අක්කට ආදරෙයි. මං එයාව මගේ ලෝකෙට එක්ක යනවා.මං ළඟට ගන්නවා. දැනුත් මං ජීවත්වෙන්නේ එයාගෙන්. එයාගෙ ඇඟේ ලේ උරා බීලා. උඹලාට ඒක නවත්තන්න බෑ. මගේ් ජීවිතේ නැතිවුණේ සේපාලි නිසයි.මට විභාගෙ පාස් කැර ගන්නත් බැරිවුණේ එයාගෙ වැඩ නිසයි. ඉතින් මමත් දැන් එයාව අත හරින්නේ නෑ” යි කීවා ය.මේ මියගිය සිරිමල් බව කාටත් වැටහිණි. ජයන්තට සිය බිරිය පිළිබඳ මහත් පිළිකුලක් හා කලකිරීමක් ඇති වී ඔහු නැවත වෙනත් රටක රැකියාවක් සොයා ගෙන පිටත් ව ගියේ ය.සුවයක් නැති තැන සේපාලි ගේ මවුපියෝ ගලිගමුවේ ඥානදීප හිමියන් මුණගැසී උපදෙස් ගත්හ. ඥානදීප හිමියන් ඉදිරියේ දී සිරිමල් සේපාලි ගේ සිරුරට ආවිශ්ට විය.”කාන්තාවන් කෙරෙහි දැඩි ඇල්ම නිසාත් සිය දිවි හානි කැර ගැනීමේ පාප කර්මය නිසාත්, අමනුස්ස උපතක් ලබා හිරිහැර කරන බව පැහැදිලියි. ඕක තමයි සිතේ ස්වභාවය.මෙයින් මිදීමට නම් සේපාලි සීලයක් සමාදන් වී ප‍්‍රතිපත්තියක පිහිටන්න ඕනෑ. ගෙදරට මස් මාළු කරවල ගේන්න එපා. නිවස පිරිසුදුව තියන්න. ඊළඟට ජීවිතය තෙරුවන් කෙරෙහි පූජා කරන්න ඕනෑ.උදේ හවස තුන් සූත‍්‍රය සජ්ඣායනා කරන්න. ගෙදර අනික් අයත් ඊට සහභාගි වෙනවා නම් ප‍්‍රතිඵල ඉක්මන් වේවි. ඊළඟට සේපාලි මෛතී‍්‍ර භාවනාව පුරුදු කරන්න ඕනෑ.තමන්ටත් සියලු සත්ත්වයන්ටත් මෛතී‍්‍රය පතුරුවා සිරිමල්ට මෛතී‍්‍ර කරන්න. පැරැණි සිද්ධි සිහිපත් කැර සිරිමල්ට ඇළෙන්නත් එපා. දැන් කරන කරදර ගැන සිතා සිරිමල්ට තරහ වෛර කරන්නත් එපා.ඔහු ඉපදී සිටින දුක්ඛිත ආත්ම භවයෙන් මිදී සුවපත් වේවා යන අදහසින් මේ පිළිවෙත කරන්න. නැවත ඊළඟ මාසයේ තත්ත්වය මට දැනුම් දෙන්නැ” යි ඥානදීප හිමියෝ උපදෙස් දුන්හ.මතුගම මහින්ද විජේතිලක</content>
  </post><post>
    <category>NEWSPAPER</category>
    <date>
      <year>2008</year>
      <month>06</month>
      <day>01</day>
    </date>
    <link>http://www.silumina.lk/2008/06/01/_art.asp?fn=aa08060116</link>
    <topic>රෙජී රණතුංග අභාවප‍්‍රාප්ත වෙයි</topic>
    <author/>
    <content>මාධ්‍ය මර්දනයේ පියා එජාපයයිවොට් 75ට වැඩි විදුලි බුබුලු තහනම්!රෙජී රණතුංග අභාවප‍්‍රාප්ත වෙයියාපනේ ජනතාවට පහර දුන්නේ ‘ශෝක සතිය’ මායිම් නොකළ නිසයිහොර ආයෝජකයෝ රජයේ ඉඩම් මකර කටට යවතිපාසල් පැවැත්වෙන දින ගණන වෙනස් කරන තීරණයක් නෑඅපෙන් සුබපැතුම්!පාඩුව අවම කර ගන්න දුම්රිය ගාස්තු අද සිට නංවයිනැඟෙනහිර පළාත් සභාවේ මංගල රැස්වීම 04 දාතැපෑලෙන් දීප ව්‍යාප්ත බැංකු සේවාවක්‘අප වෙනුවෙන් අපි’ අරමුදලට අන්තර්ජාල පහසුකම්ත‍්‍රස්තවාදයෙන් විමුක්තිය ලබාගත නොහැක25 වැනි මහ ඇමැති සමුළුව මඩකළපුවේදීතරුණ ප‍්‍රජාවට වොලිබෝල් පිටි 1400ක්එඩ්වින් ආරියදාසයන්ට විශේෂ උපහාරයක්ගාමිණී ලොකුගේ ’රජතාභිමානි’ ප‍්‍රණාම උලෙළ අදපිහිටවන්නඩේන්ටී නිවැරැදි විසැඳුම සහ ජයග‍්‍රාහකයෝගම්පහ දිස්ති‍්‍රක්් පාර්ලිමේන්තු මන්තී‍්‍ර රෙජි රණතුංග මහතා ඊයේ (31) පෙරවරුවේ කොළඹ පෞද්ගලික රෝහලකදී අභාවප‍්‍රාප්ත විය.ඒ මහතාගේ අවසන් කටයුතු ගම්පහ උඩුගම්පොල දී හෙට (2) සවස 3.00 ට සිදු කිරීමට නියමිතය. දේහය ගම්පහ ඒ මහතා ගේ නිවසේ තැන්පත් කර ඇත.71 වැනි වියෙහි පසු වූ රෙජී රණතුංග මහතා 1937 අපෙ‍්‍ර්ල් 22 වැනිදා උපත ලබා ඇත. ඔහු පොදු පෙරමුණ රජයේ වරාය හා නාවික නියෝජ්‍ය අමාත්‍යවරයා ලෙස ද ආහාර හා අලෙවි සංවර්ධන අමාත්‍යවරයා ලෙස ද සබරගමුව ආණ්ඩුකාරවරයා ලෙස ද කටයුතු කර තිබේ.ගම්පහ දිස්ති‍්‍රක්කයේ පාර්ලිමේන්තු මන්තී‍්‍රවරයා ලෙස ඒ මහතා පසුගිය පෙබරවාරි 21 වැනිදා පාර්ලිමේන්තුවේදී දිවුරුම් දුන්නේ ගම්පහ දිස්ති‍්‍රක්කයේ පාර්ලිමේන්තු මන්තී‍්‍ර සහ හිටපු ඇමැතිවරයකු ලෙස කි‍්‍රයා කළ අනුර බණ්ඩාරනායක මහතාගේ හදිසි අභාවයෙන් හිස් වූ එම මන්තී‍්‍ර ධූරයටය.රෙජී රණතුංග මහතා 1962 දී ශ‍්‍රී ලංකා නිදහස් පක්ෂයේ කි‍්‍රයාකාරී සාමාජිකයකු වශයෙන් දේශපාලනයට පිවිසියේය.හිටපු කි‍්‍රකට් නායක සහ සංචාරක නියෝජ්‍ය ඇමැතිවරයා ලෙස ද කටයුතු කළ කොළඹ දිස්ති‍්‍රක්ක පාර්ලිමේන්තු මන්තී‍්‍ර අර්ජුන රණතුංග මහතාගේ ද බස්නාහිර පළාත් සභාවේ සෞඛ්‍ය ළමාරක්ෂක සමාජ සුබසාධන ඇමැති ප‍්‍රසන්න රණතුංග මහතාගේ ද පියාණන් වූ ඒ මහතා සය දරු පියෙකි.  ගම්පහ දිස්ති‍්‍රක් පාර්ලිමේන්තු මන්තී‍්‍ර අභාවප‍්‍රාප්ත රෙජී රණතුංග මහතා ගේ දේහයට අවසන් ගෞරව දැක්වීමට ගම්පහ නිවෙසට ගිය මහින්ද රාජපක්ෂ ජනාධිපතිතුමා රණතුංග මහත්මිය ඇතුළු පවුලේ අයට සිය ශෝකය ප‍්‍රකාශ කර සිටි අයුරු.ඡායාරූපය - චන්දන පෙරේරා</content>
  </post><post>
    <category>NEWSPAPER</category>
    <date>
      <year>2008</year>
      <month>06</month>
      <day>01</day>
    </date>
    <link>http://www.silumina.lk/2008/06/01/_art.asp?fn=aa0806013</link>
    <topic>යාපනේ ජනතාවට පහර දුන්නේ ‘ශෝක සතිය’ මායිම් නොකළ නිසයි</topic>
    <author>කීර්ති මෙන්ඩිස්</author>
    <content>මාධ්‍ය මර්දනයේ පියා එජාපයයිවොට් 75ට වැඩි විදුලි බුබුලු තහනම්!රෙජී රණතුංග අභාවප‍්‍රාප්ත වෙයියාපනේ ජනතාවට පහර දුන්නේ ‘ශෝක සතිය’ මායිම් නොකළ නිසයිහොර ආයෝජකයෝ රජයේ ඉඩම් මකර කටට යවතිපාසල් පැවැත්වෙන දින ගණන වෙනස් කරන තීරණයක් නෑඅපෙන් සුබපැතුම්!පාඩුව අවම කර ගන්න දුම්රිය ගාස්තු අද සිට නංවයිනැඟෙනහිර පළාත් සභාවේ මංගල රැස්වීම 04 දාතැපෑලෙන් දීප ව්‍යාප්ත බැංකු සේවාවක්‘අප වෙනුවෙන් අපි’ අරමුදලට අන්තර්ජාල පහසුකම්ත‍්‍රස්තවාදයෙන් විමුක්තිය ලබාගත නොහැක25 වැනි මහ ඇමැති සමුළුව මඩකළපුවේදීතරුණ ප‍්‍රජාවට වොලිබෝල් පිටි 1400ක්එඩ්වින් ආරියදාසයන්ට විශේෂ උපහාරයක්ගාමිණී ලොකුගේ ’රජතාභිමානි’ ප‍්‍රණාම උලෙළ අදපිහිටවන්නඩේන්ටී නිවැරැදි විසැඳුම සහ ජයග‍්‍රාහකයෝකීර්ති මෙන්ඩිස්මියගිය කොටි නායකයකු වූ බාල්රාජ් වෙනුවෙන් එල්.ටී.ටී.ඊ.ය ශෝක සතියක් නිවේදනය කර තිබියදීත් කොටි අණ නොතකා හමුදාව සංවිධානය කළ ‘යාපනේ මේලා’ සැණකෙළියට දෙමළ ජනතාව අතිවිශාල වශයෙන් ඒකරාශිවීම නිසා යාපනයේ අහිංසක ජනතාව වෙත එල්.ටී.ටී.ඊ.ය කාලතුවක්කු ප‍්‍රහාර එල්ලකොට ඇති බව යාපනෙන් අනාවරණය වී ඇත.මේ කොටි ප‍්‍රහාරයෙන් නින්දේ සිටි අහිංසක වැසියන් හත් දෙනකු මියගිය අතර තවත් පිරිසක් තුවාල ලැබූහ.යාපනය යුද හමුදා සේනාංක විසින් ඇල්ප‍්‍රඩ් දොරේ අප්පා කී‍්‍රඩාංගණයේදී ඉකුත් 23, 24 හා 25 පැවැත්වූ තෙදින සැණකෙළිය හා වෙළෙඳ ප‍්‍රදර්ශනයට සහභාගි නොවන ලෙස එල්.ටී.ටී.ඊ.ය යාපනේ ජනතාවට නියෝග කර තිබිණි. එහෙත් එම අණ නොතකා ලක්ෂයකට ආසන්න පිරිසක් සැණකෙළියට සහභාගි වූහ.වසර ගණනාවකට පසු යාපනේ පැවැති මෙම ප‍්‍රදර්ශනය අතිඋත්කර්ෂවත් අයුරින් පැවැතිණි. එහිදී යාපනේ ජනතාව වෙනුවෙන් බඩු බාහිරාදිය අලෙවි කැරුණේ කොළඹ වෙළෙඳපොළේ මිලට වීමද විශේෂත්වයකි.කිසිදිනෙක සංගීත සංදර්ශනයක් නොදුටු නැටුමකට, ගැයුමකට එක්නොවුණු තරුණ තරුණියන් විශල පිරිසක් මෙම සැණකෙළියට එක්වීම ගැන උරණ වූ එල්.ටී.ටී.ඊ.ය යාපනයේ අහිංසක ජනතාවට මෙම කාලතුවක්කු ප‍්‍රහාරය එල්ල කර ඇති බවට තොරතුරු ලැබී තිබිණ.</content>
  </post><post>
    <category>NEWSPAPER</category>
    <date>
      <year>2008</year>
      <month>06</month>
      <day>01</day>
    </date>
    <link>http://www.silumina.lk/2008/06/01/_art.asp?fn=aa0806014</link>
    <topic>හොර ආයෝජකයෝ රජයේ ඉඩම් මකර කටට යවති</topic>
    <author>ජයසිරි මුණසිංහ</author>
    <content>මාධ්‍ය මර්දනයේ පියා එජාපයයිවොට් 75ට වැඩි විදුලි බුබුලු තහනම්!රෙජී රණතුංග අභාවප‍්‍රාප්ත වෙයියාපනේ ජනතාවට පහර දුන්නේ ‘ශෝක සතිය’ මායිම් නොකළ නිසයිහොර ආයෝජකයෝ රජයේ ඉඩම් මකර කටට යවතිපාසල් පැවැත්වෙන දින ගණන වෙනස් කරන තීරණයක් නෑඅපෙන් සුබපැතුම්!පාඩුව අවම කර ගන්න දුම්රිය ගාස්තු අද සිට නංවයිනැඟෙනහිර පළාත් සභාවේ මංගල රැස්වීම 04 දාතැපෑලෙන් දීප ව්‍යාප්ත බැංකු සේවාවක්‘අප වෙනුවෙන් අපි’ අරමුදලට අන්තර්ජාල පහසුකම්ත‍්‍රස්තවාදයෙන් විමුක්තිය ලබාගත නොහැක25 වැනි මහ ඇමැති සමුළුව මඩකළපුවේදීතරුණ ප‍්‍රජාවට වොලිබෝල් පිටි 1400ක්එඩ්වින් ආරියදාසයන්ට විශේෂ උපහාරයක්ගාමිණී ලොකුගේ ’රජතාභිමානි’ ප‍්‍රණාම උලෙළ අදපිහිටවන්නඩේන්ටී නිවැරැදි විසැඳුම සහ ජයග‍්‍රාහකයෝජයසිරි මුණසිංහනිවාස ඉදිකිරීමේ යෝජනා ක‍්‍රම අරඹන බව පවසමින්, රජයේ ඉඩම් ලබා ගැනීමට විදේශිකයන්ගේ නම්, ගම්වලට හොර සමාගම් පිහිටුවා ගන්නා ඇතැමුන් එම අංශයේ ආයෝජන සිදු කිරීමට පැමිණෙන සැබෑ ආයෝජකයන්ට ඉඩම් ලබා ගැනීමට තිබෙන මඟ අහුරුවාලමින් රුපියල් කෝටි ගණන් උපයා ගැනීමේ ජාවාරමක් සිදු කරන බවට තොරතුරු ලැබී තිබේ.නිවාස ඉදිකිරීමේ ව්‍යාපෘතියක් ඇරඹීමට අනුමැතිය දෙන්නැයි ඇමෙරිකානු ඩොලර් 175 ක මුදලක් ගෙවා ශී‍්‍ර ලංකා ආයෝජන මණ්ඩලයට ඉල්ලුම්පතක් පමණක් ඉදිරිපත් කරන මේ හොර සමාගම්කරුවෝ, එසේ ලබාගත් අනුමැතිය වෙනත් අයට රුපියල් කෝටි ගණන්වලට විකුණා මෙසේ මුදල් උපයා ගන්නා බවට අනාවරණය වේ.ආයෝජන මණ්ඩලයේ අනුමැතිය ලබා ගෙන මෙසේ කි‍්‍රයා කරන හොර සමාගම් කරුවන්ට ඇතැම් නිලධාරින් උදව් කරන බවට තොරතුරු වාර්තා වේ.රටට හිතවත් ආයෝජකයකු නීත්‍යානුකූල ලියකියවිලි සියල්ල සහිතව රජයේ ඉඩම් ලබා ගැනීමට ඉදිරිපත් වුවහොත්, මුල කී හොර සමාගම් කරුවෝ ද ඉඩම් ඉල්ලන බවට බොරු තරගයක් මවා, ටෙන්ඩර් පටිපටියකට අනුව ඉඩම් ලබාදීමට සිදුවන බව පවසන බලධාරිහු, ඒ ක‍්‍රමවේදය මතින් ඉඩම් ලබාදීම හැකි තරම් ප‍්‍රමාද කරන බවට ද චෝදනා එල්ල වේ.මේ අන්දමේ ජාවාරමක නියැළෙන පිරිස් පිළිබඳව නාගරික සංවර්ධන ඇමැතිවරයා ඇතුළු රජයේ ප‍්‍රබල ඇමැතිවරු ගණනාවක් මහින්ද රාජපක්ෂ ජනාධිපතිතුමා දැනුවත් කොට තිබෙන බව වාර්තා වේ.මෙවැනි කූූට ජාවාරම්කරුවන් හා ඊට සහාය ලබා දෙන නිලධාරින්ට එරෙහිව තදින් නීතිය කි‍්‍රයාත්මක කරන්නැයි රටට හිතැති අයෝජකයෝ රජයෙන් ඉල්ලා සිටිති.</content>
  </post><post>
    <category>NEWSPAPER</category>
    <date>
      <year>2008</year>
      <month>06</month>
      <day>01</day>
    </date>
    <link>http://www.silumina.lk/2008/06/01/_art.asp?fn=aa0806015</link>
    <topic>පාසල් පැවැත්වෙන දින ගණන වෙනස් කරන තීරණයක් නෑ</topic>
    <author>සුභාෂිණි ජයරත්න</author>
    <content>මාධ්‍ය මර්දනයේ පියා එජාපයයිවොට් 75ට වැඩි විදුලි බුබුලු තහනම්!රෙජී රණතුංග අභාවප‍්‍රාප්ත වෙයියාපනේ ජනතාවට පහර දුන්නේ ‘ශෝක සතිය’ මායිම් නොකළ නිසයිහොර ආයෝජකයෝ රජයේ ඉඩම් මකර කටට යවතිපාසල් පැවැත්වෙන දින ගණන වෙනස් කරන තීරණයක් නෑඅපෙන් සුබපැතුම්!පාඩුව අවම කර ගන්න දුම්රිය ගාස්තු අද සිට නංවයිනැඟෙනහිර පළාත් සභාවේ මංගල රැස්වීම 04 දාතැපෑලෙන් දීප ව්‍යාප්ත බැංකු සේවාවක්‘අප වෙනුවෙන් අපි’ අරමුදලට අන්තර්ජාල පහසුකම්ත‍්‍රස්තවාදයෙන් විමුක්තිය ලබාගත නොහැක25 වැනි මහ ඇමැති සමුළුව මඩකළපුවේදීතරුණ ප‍්‍රජාවට වොලිබෝල් පිටි 1400ක්එඩ්වින් ආරියදාසයන්ට විශේෂ උපහාරයක්ගාමිණී ලොකුගේ ’රජතාභිමානි’ ප‍්‍රණාම උලෙළ අදපිහිටවන්නඩේන්ටී නිවැරැදි විසැඳුම සහ ජයග‍්‍රාහකයෝසුභාෂිණි ජයරත්නදිනපතා පාසල් පැවැත්වෙන කාල සීමාව දීර්ඝ කර පාසල් පැවැත්වෙන දින ගණන සතියකට දින 04 ක් බවට පත් කිරීමට අධ්‍යාපන අමාත්‍යංශය හෝ අමාත්‍ය මණ්ඩලය කිසිදු තීරණයක් ගෙන නැතැයි අධ්‍යාපන අමාත්‍යංශය නිවේදනය කරයි.අධ්‍යාපන අමාත්‍යංශය මේ සම්බන්ධයෙන්කිසිම වෘත්තීය සමිතියක් සමඟ ද නිල සාකච්ඡාවක් කර නැත.ජාතික මට්ටමේ මෙවන් තීරණයක් විදුහල්පති, ගුරු වෘත්තීය සමිති, අධ්‍යාපන ක්ෂේත‍්‍රයේ විද්වතුන් හා මවුපියන්ගෙන් නොවිමසා නොගන්නා බවත් අධ්‍යාපන අමාත්‍යංශය පවසයි.විවිධ ක්ෂේත‍්‍ර වල අදහස් විමසීමෙන් පසුව මෙහි අවසාන තීරණය ගැනීම ජනාධිපතිතුමා හා අමාත්‍ය මණ්ඩලය සතු කාර්යයක් බව ද අමාත්‍යංශය වැඩිදුරටත් පවසයි.</content>
  </post><post>
    <category>NEWSPAPER</category>
    <date>
      <year>2008</year>
      <month>06</month>
      <day>01</day>
    </date>
    <link>http://www.silumina.lk/2008/06/01/_art.asp?fn=aa0806016</link>
    <topic>අපෙන් සුබපැතුම්!</topic>
    <author/>
    <content>මාධ්‍ය මර්දනයේ පියා එජාපයයිවොට් 75ට වැඩි විදුලි බුබුලු තහනම්!රෙජී රණතුංග අභාවප‍්‍රාප්ත වෙයියාපනේ ජනතාවට පහර දුන්නේ ‘ශෝක සතිය’ මායිම් නොකළ නිසයිහොර ආයෝජකයෝ රජයේ ඉඩම් මකර කටට යවතිපාසල් පැවැත්වෙන දින ගණන වෙනස් කරන තීරණයක් නෑඅපෙන් සුබපැතුම්!පාඩුව අවම කර ගන්න දුම්රිය ගාස්තු අද සිට නංවයිනැඟෙනහිර පළාත් සභාවේ මංගල රැස්වීම 04 දාතැපෑලෙන් දීප ව්‍යාප්ත බැංකු සේවාවක්‘අප වෙනුවෙන් අපි’ අරමුදලට අන්තර්ජාල පහසුකම්ත‍්‍රස්තවාදයෙන් විමුක්තිය ලබාගත නොහැක25 වැනි මහ ඇමැති සමුළුව මඩකළපුවේදීතරුණ ප‍්‍රජාවට වොලිබෝල් පිටි 1400ක්එඩ්වින් ආරියදාසයන්ට විශේෂ උපහාරයක්ගාමිණී ලොකුගේ ’රජතාභිමානි’ ප‍්‍රණාම උලෙළ අදපිහිටවන්නඩේන්ටී නිවැරැදි විසැඳුම සහ ජයග‍්‍රාහකයෝලෝක සෞඛ්‍ය සංවිධානයේ නව සභාපති ධූරයට පත් වූ නිමල් සිරිපාල ද සිල්වා ඇමැතිතුමාට සිළුමිණ සුබ පැතුම්!</content>
  </post><post>
    <category>NEWSPAPER</category>
    <date>
      <year>2008</year>
      <month>06</month>
      <day>01</day>
    </date>
    <link>http://www.silumina.lk/2008/06/01/_art.asp?fn=aa0806017</link>
    <topic>පාඩුව අවම කර ගන්න දුම්රිය ගාස්තු අද සිට නංවයි</topic>
    <author>තාරක වික‍්‍රමසේකර</author>
    <content>මාධ්‍ය මර්දනයේ පියා එජාපයයිවොට් 75ට වැඩි විදුලි බුබුලු තහනම්!රෙජී රණතුංග අභාවප‍්‍රාප්ත වෙයියාපනේ ජනතාවට පහර දුන්නේ ‘ශෝක සතිය’ මායිම් නොකළ නිසයිහොර ආයෝජකයෝ රජයේ ඉඩම් මකර කටට යවතිපාසල් පැවැත්වෙන දින ගණන වෙනස් කරන තීරණයක් නෑඅපෙන් සුබපැතුම්!පාඩුව අවම කර ගන්න දුම්රිය ගාස්තු අද සිට නංවයිනැඟෙනහිර පළාත් සභාවේ මංගල රැස්වීම 04 දාතැපෑලෙන් දීප ව්‍යාප්ත බැංකු සේවාවක්‘අප වෙනුවෙන් අපි’ අරමුදලට අන්තර්ජාල පහසුකම්ත‍්‍රස්තවාදයෙන් විමුක්තිය ලබාගත නොහැක25 වැනි මහ ඇමැති සමුළුව මඩකළපුවේදීතරුණ ප‍්‍රජාවට වොලිබෝල් පිටි 1400ක්එඩ්වින් ආරියදාසයන්ට විශේෂ උපහාරයක්ගාමිණී ලොකුගේ ’රජතාභිමානි’ ප‍්‍රණාම උලෙළ අදපිහිටවන්නඩේන්ටී නිවැරැදි විසැඳුම සහ ජයග‍්‍රාහකයෝතාරක වික‍්‍රමසේකරඅද සිට ක‍්‍රියාත්මක වන පරිදි දුම්රිය ගාස්තු 100% කින් පමණ ඉහළ නංවා ඇතැයි දුම්රිය දෙපාර්තමේන්තුව පවසයි. කොළඹ හා තදාසන්න නගරාන්තර සේවාවන්ගේ ගාස්තුව දෙගුණයක් හෝ ඊට මඳක් වැඩි වන පරිදි වැඩි කර ඇත. මෙවර දුම්රිය ගාස්තු වැඩි කර ඇත්තේ කලාප වශයෙන් වන අතර කොළඹ කොටුව, මරදාන, දෙමටගොඩ එක් කලාපයක් ලෙසත් කැලණිය සිට රාගම දක්වා එක් කලාපයක් ලෙසත් වෙන්කර ඇත.මේ අනුව එක් කලාපයක් තුළ පිහිටි ඕනෑම දුම්රිය ස්ථානයකට කොළඹ සිට ගාස්තුව සමානවේ. උදාහරණ ලෙස කොළඹ සිට කැළණියේ සිට රාගම දක්වා ගාස්තුව රුපියල් 20.00 කි.කොළඹ සිට වල්පොළ හෝ ගම්පහ දක්වා සියලු ස්ථානවලට ගාස්තුව රුපියල් 30.00 කි.පොල්ගහවෙලට රුපියල් 75 ක් ද මහනුවර 115/= ක් බදුල්ලට 235/= ක් පානදුරට රුපියල් 30/= දකුණු කළුතරට 45/= ක් ද මාතරට 140/= ක් කුරුණෑගල 95/= අනුරාධපුරයට 175/= ක් මඩකළපුවට 270/= ක් ද ලෙස දුම්රිය ගාස්තු වැඩිකර ඇත.මහනුවර නගරාන්තර දුම්රියේ 1, 2, 3, පන්ති ගාස්තු පිළිවෙළින් 380/=, 240/=, 170/= ක් ලෙස වන අතර බදුල්ලට නිරීක්ෂණ/නිදන මැදිරි ගාස්තුව 850/= කි. වවුනියා නගරාන්තර දුම්රියේ ගාස්තු 750/=, 450/=, 290/= පරිදි වෙනස් කර ඇත.දුම්රිය වාර ප‍්‍රවේශ පත‍්‍ර ගාස්තු තීරණය කිරීමේදී පෞද්ගලික අංශයට 60% ක වට්ටමක් ලබාදෙන අතර සිසුන්ට 90% ක වට්ටමක් ලබා දෙන බව දුම්රිය වාණිජ අධිකාරි විජය සමරසිංහ මහතා පවසයි.මෙවර ගාස්තු සංශෝධනයේදී සියලු ගාස්තු ආසන්න රුපියල් 10 ට හෝ රුපියල් 5 ට වටයා ඇති අතර ඉතිරි රුපියල දෙක ලබා ගැනීමේ අපහසුකම් මේ අනුව මඟ හැරී යනු ඇත.ගාස්තු සංශෝධනය අද සිදු කෙරෙන හෙයින් මැයි මස වාර ප‍්‍රවේශපත‍්‍ර ජූනි 7 දක්වා වලංගු බව ද විජය සමරසිංහ මහතා කීය.</content>
  </post><post>
    <category>NEWSPAPER</category>
    <date>
      <year>2008</year>
      <month>06</month>
      <day>01</day>
    </date>
    <link>http://www.silumina.lk/2008/06/01/_art.asp?fn=aa0806018</link>
    <topic>නැඟෙනහිර පළාත් සභාවේ මංගල රැස්වීම 04 දා</topic>
    <author>සුනිල් දයා අල්විස්</author>
    <content>මාධ්‍ය මර්දනයේ පියා එජාපයයිවොට් 75ට වැඩි විදුලි බුබුලු තහනම්!රෙජී රණතුංග අභාවප‍්‍රාප්ත වෙයියාපනේ ජනතාවට පහර දුන්නේ ‘ශෝක සතිය’ මායිම් නොකළ නිසයිහොර ආයෝජකයෝ රජයේ ඉඩම් මකර කටට යවතිපාසල් පැවැත්වෙන දින ගණන වෙනස් කරන තීරණයක් නෑඅපෙන් සුබපැතුම්!පාඩුව අවම කර ගන්න දුම්රිය ගාස්තු අද සිට නංවයිනැඟෙනහිර පළාත් සභාවේ මංගල රැස්වීම 04 දාතැපෑලෙන් දීප ව්‍යාප්ත බැංකු සේවාවක්‘අප වෙනුවෙන් අපි’ අරමුදලට අන්තර්ජාල පහසුකම්ත‍්‍රස්තවාදයෙන් විමුක්තිය ලබාගත නොහැක25 වැනි මහ ඇමැති සමුළුව මඩකළපුවේදීතරුණ ප‍්‍රජාවට වොලිබෝල් පිටි 1400ක්එඩ්වින් ආරියදාසයන්ට විශේෂ උපහාරයක්ගාමිණී ලොකුගේ ’රජතාභිමානි’ ප‍්‍රණාම උලෙළ අදපිහිටවන්නඩේන්ටී නිවැරැදි විසැඳුම සහ ජයග‍්‍රාහකයෝසුනිල් දයා අල්විස්නැඟෙනහිර පළාත් සභාවේ මංගල රැස්වීම ලබන 4 වැනිදා ති‍්‍රකුණාමලයේ ලේකම් කාර්යාලයේදී පැවැත්වේ.මේ පළාත් සභා රැස්වීම සඳහා පළාත් සභාව වෙනුවෙන් ති‍්‍රකුණාමලය ලේකම් කාර්යාල ගොඩනැඟිල්ලේ විශේෂ ස්ථානයක් අලුතෙන් ඒ සඳහා සකස් කර වෙන් කර තිබේ.නැඟෙනහිර ආණ්ඩුකාර රියාද් අද්මිරාල් මොහාන් විජේවික‍්‍රම මහතා මේ මංගල සැසිවාරයේ විවෘත කිරීමේ අවස්ථාවට සහභාගි වන අතර නැඟෙනහිර පළාත් සභාවේ මහ ඇමැතිවරයා ලෙස ටී.එම්.වී.පී. පක්ෂයේ සිවනේසතුරෙයි චන්ද්‍රකාන්තන් හෙවත් පිල්ලෙයාන් මහතා මේ පළාත් සභාවට දේශපාලනඥයකු වශයෙන් නායකයකු වශයෙන් සහභාගි වන ප‍්‍රථම අවස්ථාව ද මෙය වේ.මෙම රැස්වීමේදී පළාත් සභාව සඳහා සභාපතිවරයකු උප සභාපතිවරයකු සහ සභා නායක සහ ප‍්‍රධාන සංවිධායකවරයකු තෝරා පත්කර ගැනීම ද සිදු කෙරේ.</content>
  </post><post>
    <category>NEWSPAPER</category>
    <date>
      <year>2008</year>
      <month>06</month>
      <day>01</day>
    </date>
    <link>http://www.silumina.lk/2008/06/01/_art.asp?fn=aa0806019</link>
    <topic>තැපෑලෙන් දීප ව්‍යාප්ත බැංකු සේවාවක්</topic>
    <author>සුමේධා නවරත්න</author>
    <content>මාධ්‍ය මර්දනයේ පියා එජාපයයිවොට් 75ට වැඩි විදුලි බුබුලු තහනම්!රෙජී රණතුංග අභාවප‍්‍රාප්ත වෙයියාපනේ ජනතාවට පහර දුන්නේ ‘ශෝක සතිය’ මායිම් නොකළ නිසයිහොර ආයෝජකයෝ රජයේ ඉඩම් මකර කටට යවතිපාසල් පැවැත්වෙන දින ගණන වෙනස් කරන තීරණයක් නෑඅපෙන් සුබපැතුම්!පාඩුව අවම කර ගන්න දුම්රිය ගාස්තු අද සිට නංවයිනැඟෙනහිර පළාත් සභාවේ මංගල රැස්වීම 04 දාතැපෑලෙන් දීප ව්‍යාප්ත බැංකු සේවාවක්‘අප වෙනුවෙන් අපි’ අරමුදලට අන්තර්ජාල පහසුකම්ත‍්‍රස්තවාදයෙන් විමුක්තිය ලබාගත නොහැක25 වැනි මහ ඇමැති සමුළුව මඩකළපුවේදීතරුණ ප‍්‍රජාවට වොලිබෝල් පිටි 1400ක්එඩ්වින් ආරියදාසයන්ට විශේෂ උපහාරයක්ගාමිණී ලොකුගේ ’රජතාභිමානි’ ප‍්‍රණාම උලෙළ අදපිහිටවන්නඩේන්ටී නිවැරැදි විසැඳුම සහ ජයග‍්‍රාහකයෝසුමේධා නවරත්නලබන වසරේ සිට සියලුම තැපැල් කාර්යාලවලින් බැංකු සේවා ලබා දීමට කටයුතු කරන බව තැපැල් හා විදුලි සංදේශ කටයුතු ඇමැති මහින්ද විජේසේකර මහතා සිළුමිණට පැවසීය.මේ යටතේ සියලුම තැපැල් කාර්යාල මගින් ණය ලබා ගැනීම, ගිණුම් ආරම්භ කිරීම, රන් භාණ්ඩ උකස් සේවා, බිල්පත් ගෙවීම් ඇතුළු බැංකු සේවා රාශියක් ආරම්භ කිරීමට නියමිතය.තවද විදේශ මුදල් හුවමාරු හා රක්ෂණ සේවා පහසුකම් ද ඇති කරමින් තැපැල් දෙපාර්තමේන්තුව ලාබ ලබන වාණිජමය ආයතනයක් බවට පත් කිරීමට කටයුතු කරන බව ද ඇමැතිවරයා කීය.තැපැල් දෙපාර්තමේන්තුව පසුගිය වසරේ රුපියල් මිලියන තුන් දහසක පාඩුවක් ලැබීම මේ තීරණය ගැනීමට හේතු වී තිබේ.වසර දහයකට පෙර සිට මිලියන දෙතුන් දහස බැගින් පාඩු ලැබූ දෙපාර්තමේන්තුව පසුගිය වසරේ මිලියන තුන් දහසක් පාඩු ලබා ඇති බව ඇමැතිවරයා කීය.එබැවින් පාඩු පියවා ගැනීමට ද ජනතාවට එකම තැනකින් සේවා රාශියක් ලබා දීම ද තැපැල් කාර්යාල වාණිජ ආයතන ලෙස පවත්වා ගෙන යාමේ අරමුණ බව හෙතෙම පැවැසීය.ඒ අනුව වෙස්ටර්න් යුනියන් බැංකුව සමඟ සම්බන්ධ වී දිවයින පුරා තැපැල් කාර්යාල 50 කින් විදේශ මුදල් හුවමාරු සේවය ළඟදීම පටන් ගන්නා බව ද ඇමැතිවරයා වැඩිදුරටත් ප‍්‍රකාශ කෙළේය.</content>
  </post><post>
    <category>NEWSPAPER</category>
    <date>
      <year>2008</year>
      <month>06</month>
      <day>01</day>
    </date>
    <link>http://www.silumina.lk/2008/06/01/_art.asp?fn=aa08060110</link>
    <topic>‘අප වෙනුවෙන් අපි’ අරමුදලට</topic>
    <author/>
    <content>මාධ්‍ය මර්දනයේ පියා එජාපයයිවොට් 75ට වැඩි විදුලි බුබුලු තහනම්!රෙජී රණතුංග අභාවප‍්‍රාප්ත වෙයියාපනේ ජනතාවට පහර දුන්නේ ‘ශෝක සතිය’ මායිම් නොකළ නිසයිහොර ආයෝජකයෝ රජයේ ඉඩම් මකර කටට යවතිපාසල් පැවැත්වෙන දින ගණන වෙනස් කරන තීරණයක් නෑඅපෙන් සුබපැතුම්!පාඩුව අවම කර ගන්න දුම්රිය ගාස්තු අද සිට නංවයිනැඟෙනහිර පළාත් සභාවේ මංගල රැස්වීම 04 දාතැපෑලෙන් දීප ව්‍යාප්ත බැංකු සේවාවක්‘අප වෙනුවෙන් අපි’ අරමුදලට අන්තර්ජාල පහසුකම්ත‍්‍රස්තවාදයෙන් විමුක්තිය ලබාගත නොහැක25 වැනි මහ ඇමැති සමුළුව මඩකළපුවේදීතරුණ ප‍්‍රජාවට වොලිබෝල් පිටි 1400ක්එඩ්වින් ආරියදාසයන්ට විශේෂ උපහාරයක්ගාමිණී ලොකුගේ ’රජතාභිමානි’ ප‍්‍රණාම උලෙළ අදපිහිටවන්නඩේන්ටී නිවැරැදි විසැඳුම සහ ජයග‍්‍රාහකයෝ‘අප වෙනුවෙන් අපි’ අරමුදලට‘අප වෙනුවෙන් අපි’ අරමුදල සඳහා මුදල් පරිත්‍යාග කරන්නන්ගේ පහසුව පිණිස ‘ඔන්ලයින්’ පහසුකම් රාජ්‍ය ආරක්ෂක අමාත්‍යංශය මඟින් සලසා ඇත.රණවිරුවන් සඳහා නිවාස 50,000 ක් තනා දීමේ ව්‍යාපෘතිය වෙනුවෙන් අපි වෙනුවෙන් අපි අරමුදල ආරම්භ කරන ලදි. විදේශගත ශී‍්‍ර ලාංකිකයන්ගේ ඉල්ලීම මතමේ ඔන්ලයින් පහසුකම් සම්පත් බැංකුව ඔස්සේ කි‍්‍රයාත්මකය. මේ සඳහා www.Defenee.lk උපයෝගී කර ගත හැකිය.රණවිරු නිවාසයක් ඉදිකිරීමට රුපියල් ලක්‍ෂ 24 ක් වැය වන අතර රජයෙන් මේ සඳහා රුපියල් ලක්ෂ 10 ක මුදලක දායකත්වයක් දරයි. රණවිරුවන්ගෙන් මෙවැනි නිවසකට අය කරනුයේ රුපියල් ලක්ෂ 8 ක් පමණය.</content>
  </post><post>
    <category>NEWSPAPER</category>
    <date>
      <year>2008</year>
      <month>06</month>
      <day>01</day>
    </date>
    <link>http://www.silumina.lk/2008/06/01/_art.asp?fn=aa08060117</link>
    <topic>ත‍්‍රස්තවාදයෙන් විමුක්තිය ලබාගත නොහැක</topic>
    <author/>
    <content>මාධ්‍ය මර්දනයේ පියා එජාපයයිවොට් 75ට වැඩි විදුලි බුබුලු තහනම්!රෙජී රණතුංග අභාවප‍්‍රාප්ත වෙයියාපනේ ජනතාවට පහර දුන්නේ ‘ශෝක සතිය’ මායිම් නොකළ නිසයිහොර ආයෝජකයෝ රජයේ ඉඩම් මකර කටට යවතිපාසල් පැවැත්වෙන දින ගණන වෙනස් කරන තීරණයක් නෑඅපෙන් සුබපැතුම්!පාඩුව අවම කර ගන්න දුම්රිය ගාස්තු අද සිට නංවයිනැඟෙනහිර පළාත් සභාවේ මංගල රැස්වීම 04 දාතැපෑලෙන් දීප ව්‍යාප්ත බැංකු සේවාවක්‘අප වෙනුවෙන් අපි’ අරමුදලට අන්තර්ජාල පහසුකම්ත‍්‍රස්තවාදයෙන් විමුක්තිය ලබාගත නොහැක25 වැනි මහ ඇමැති සමුළුව මඩකළපුවේදීතරුණ ප‍්‍රජාවට වොලිබෝල් පිටි 1400ක්එඩ්වින් ආරියදාසයන්ට විශේෂ උපහාරයක්ගාමිණී ලොකුගේ ’රජතාභිමානි’ ප‍්‍රණාම උලෙළ අදපිහිටවන්නඩේන්ටී නිවැරැදි විසැඳුම සහ ජයග‍්‍රාහකයෝ- මහ ඇමැති පිල්ලෙයාන්ත‍්‍රස්තවාදය මුලිනුපුටා දැමීමට නම් සියලු ජනකොටස්වලට යහපත සැලැසෙන ආකාරයට බලතල බෙදීමක් සිදු කිරීම අවශ්‍ය බැව් නැඟෙනහිර මහ ඇමැති සිවනේස තුරෙයි චන්ද්‍රකාන්තන් මහතා පැවැසීය.දහතුන් වැනි ආණ්ඩුක‍්‍රම ව්‍යවස්ථා සංශෝධනයෙන් පළාත් සභාවලට හිමි වී ඇති බලතල දිනා ගැනීමට සියලු පළාත් ප‍්‍රධාන ඇමැතිවරු සහයෝගයෙන් කි‍්‍රයා කළ යුතු බව ද හෙතෙම කීය.සිංහල, දෙමළ, මුස්ලිම් හා සියලු ජන කොටස්වලට එක සේ සේවය කිරීමට හැකි වාතාවරණයක් රටේ ඇති කළ එකම නායකයා මහින්ද රාජපක්ෂ ජනාධිපතිතුමා බවත් කීය.ඌව පළාතේ පැල්ගහතැන්න ඌව කළමනාකරණ, සංවර්ධන පුහුණු ආයතනයේ ඊයේ පැවැති 24 වැනි ප‍්‍රධාන ඇමැති සමුළුව අමතා ඔහු එසේ කීය. තවදුරටත් කතා කළ චන්ද්‍රකාන්තන් මහතා මෙසේ ද කීය.මම දේශපාලන කි‍්‍රයාකාරකම් කොට ජනතාවට සේවය කිරීමට පැමිණියේ ඉතා කෙටි කාලයක් ඇතුළතයි. ඊට පෙර මම අවුරුදු 15 ක් ආයුධ දරා ජනතාවට විමුක්තිය ලබාදිය හැකි බව විශ්වාස කළ කෙනෙකි.ජනතාවගේ දේශපාලන, ආර්ථික, සමාජයීය, අභිලාශයය ඉටු කරන්න හොඳ අවස්ථාවක් කර ගැනීමටයි මම කි‍්‍රයා කරන්නේ. පළාත් සභා ක‍්‍රමය රටට හඳුන්වා දුන්නේ නොවිසඳුණු දෙමළ ජනතාවගේ ප‍්‍රශ්නවලට පිළිතුරු සපයන්නයි.නමුත් ඒ දේ හරියාකාරව මෙතෙක් උතුරේත් - නැගෙනහිරත් ජනතාවට ඉටු වුණේ නැති බවයි පොදු ජනතාවගේ හැඟීම.මහින්ද රාජපක්ෂ ජනාධිපතිතුමා අපේ ජනතාවටත් වඩාත් යහපත් හෙට දවසක් උදා කිරීමටයි නැවත මේ පළාත් සභා ක‍්‍රමය කි‍්‍රයාත්මක කරන්න කි‍්‍රයා කෙළේ. එතුමා පිළිබඳව අපිට විශ්වාසයි.එතුමා දුරදක්නා නායකයෙක්. ඒ අනුවයි නැඟෙනහිර ජනතාවට යහපතක් වූ මේ පළාත් සභා ක‍්‍රමයෙන් ජනතාවට සේවා සැපැයීම කළ යුත්තේ.ජනාධිපතිතුමාගේ අරමුණ පළාත් සභා ක‍්‍රමයේ ප‍්‍රතිලාභ උතුරු නැඟෙනහිර ජනතාවට අත් කැර දීමයි.ජනතාවගේ අධ්‍යාපන, ආර්ථික, යටිතල පහසුකම්, රැකී රක්ෂා අවස්ථා වර්ධනය කිරීමට කටයුතු කරමු. ජනතා විශ්වාසය ආශිර්වාදය ලැබෙන්නේ එවිටයි.අපි ජනතාවට සැබෑ ලෙස සේවය කිරීමට කැපවෙනවා. බලය බෙදීමෙන් පමණක් ත‍්‍රස්තවාදය මුලිනුපුටා දැමිය හැකි බව මාගේ විශ්වාසයයි.නැඟෙනහිර ජනතාව භªක්ති විඳීමට යන ප‍්‍රජාතන්ත‍්‍රවාදී අයිතින්, හැකි ඉක්මනින් උතුරේ ජනතාවට ලබාදීමට අවස්ථාව හිමි වේවායි මම ප‍්‍රාර්ථනා කරනවා.</content>
  </post><post>
    <category>NEWSPAPER</category>
    <date>
      <year>2008</year>
      <month>06</month>
      <day>01</day>
    </date>
    <link>http://www.silumina.lk/2008/06/01/_art.asp?fn=aa08060118</link>
    <topic>25 වැනි මහ ඇමැති සමුළුව මඩකළපුවේදී</topic>
    <author/>
    <content>මාධ්‍ය මර්දනයේ පියා එජාපයයිවොට් 75ට වැඩි විදුලි බුබුලු තහනම්!රෙජී රණතුංග අභාවප‍්‍රාප්ත වෙයියාපනේ ජනතාවට පහර දුන්නේ ‘ශෝක සතිය’ මායිම් නොකළ නිසයිහොර ආයෝජකයෝ රජයේ ඉඩම් මකර කටට යවතිපාසල් පැවැත්වෙන දින ගණන වෙනස් කරන තීරණයක් නෑඅපෙන් සුබපැතුම්!පාඩුව අවම කර ගන්න දුම්රිය ගාස්තු අද සිට නංවයිනැඟෙනහිර පළාත් සභාවේ මංගල රැස්වීම 04 දාතැපෑලෙන් දීප ව්‍යාප්ත බැංකු සේවාවක්‘අප වෙනුවෙන් අපි’ අරමුදලට අන්තර්ජාල පහසුකම්ත‍්‍රස්තවාදයෙන් විමුක්තිය ලබාගත නොහැක25 වැනි මහ ඇමැති සමුළුව මඩකළපුවේදීතරුණ ප‍්‍රජාවට වොලිබෝල් පිටි 1400ක්එඩ්වින් ආරියදාසයන්ට විශේෂ උපහාරයක්ගාමිණී ලොකුගේ ’රජතාභිමානි’ ප‍්‍රණාම උලෙළ අදපිහිටවන්නඩේන්ටී නිවැරැදි විසැඳුම සහ ජයග‍්‍රාහකයෝවිසිපස් වැනි පළාත් ප‍්‍රධාන අමාත්‍ය සමුළුව නොවැම්බර් මාසයේ දී මඩකළපුවේ දී පැවැත්වීමට ඌව පළාතේ පැවැති 24 වැනි ප‍්‍රධාන අමාත්‍ය සමුළුවේදී ඒකමතිකව තීරණය කැරිණි.මහින්ද රාජපක්ෂ ජනාධිපතිතුමාගේ නායකත්වයෙන් රටේ සෑම ජන කොටසකටම සමාන අවස්ථා හා ප‍්‍රජාතන්ත‍්‍රවාදී හිමිකම් ලබාදීම සිදුවන බව ලෝක ප‍්‍රජාවට පමණක් නොව මෙරට වැසියනටද පැහැදිලි වන එක් අවස්ථාවක් ලෙස මෙවර පළාත් ප‍්‍රධාන අමාත්‍ය සමු‍්‍රළුව හැඳින්විය හැකිය.මීළඟ පළාත් ප‍්‍රධාන අමාත්‍ය සමුළුවේ සභාපති ධූරයට පත්වූ නැඟෙනහිර මහ ඇමැති සිවනේසතුරෙයි චන්ද්‍රකාන්තන් මහතාට ඌව පළාත් ප‍්‍රධාන ඇමැති ගාමිණී විජිත් විජිතමුණි සොයිසා මහතා විසින් එහි සංකේතය පිරිනැමුවේය.</content>
  </post><post>
    <category>NEWSPAPER</category>
    <date>
      <year>2008</year>
      <month>06</month>
      <day>01</day>
    </date>
    <link>http://www.silumina.lk/2008/06/01/_art.asp?fn=aa08060111</link>
    <topic>තරුණ ප‍්‍රජාවට වොලිබෝල් පිටි 1400ක්</topic>
    <author/>
    <content>මාධ්‍ය මර්දනයේ පියා එජාපයයිවොට් 75ට වැඩි විදුලි බුබුලු තහනම්!රෙජී රණතුංග අභාවප‍්‍රාප්ත වෙයියාපනේ ජනතාවට පහර දුන්නේ ‘ශෝක සතිය’ මායිම් නොකළ නිසයිහොර ආයෝජකයෝ රජයේ ඉඩම් මකර කටට යවතිපාසල් පැවැත්වෙන දින ගණන වෙනස් කරන තීරණයක් නෑඅපෙන් සුබපැතුම්!පාඩුව අවම කර ගන්න දුම්රිය ගාස්තු අද සිට නංවයිනැඟෙනහිර පළාත් සභාවේ මංගල රැස්වීම 04 දාතැපෑලෙන් දීප ව්‍යාප්ත බැංකු සේවාවක්‘අප වෙනුවෙන් අපි’ අරමුදලට අන්තර්ජාල පහසුකම්ත‍්‍රස්තවාදයෙන් විමුක්තිය ලබාගත නොහැක25 වැනි මහ ඇමැති සමුළුව මඩකළපුවේදීතරුණ ප‍්‍රජාවට වොලිබෝල් පිටි 1400ක්එඩ්වින් ආරියදාසයන්ට විශේෂ උපහාරයක්ගාමිණී ලොකුගේ ’රජතාභිමානි’ ප‍්‍රණාම උලෙළ අදපිහිටවන්නඩේන්ටී නිවැරැදි විසැඳුම සහ ජයග‍්‍රාහකයෝයෞවන වොලිබෝල් කණ්ඩායම් රට පුරා පිහිටුවා ජාතික කී‍්‍රඩාවක් වශයෙන් වොලිබෝල් කී‍්‍රඩාව නැංවීමට තරුණ කටයුතු අමාත්‍යාංශය නව වැඩ පිළිවෙළක් කි‍්‍රයාත්මක කර ඇත.මේ වොලිබෝල් කණ්ඩායම් සඳහා සුදුසු කී‍්‍රඩා පිටි දැල් හා පන්දු ඇතුලු අවශ්‍ය කී‍්‍රඩා උපකරණ ද ලබාදීමට පියවර ගැනේ.නැඟෙනහිර පළාතට මේ වැඩපිළිවෙළ ඉකුත්දා කි‍්‍රයාත්මක කළ බවද වොලිබෝල් කී‍්‍රඩා පිටි 1400 ක් මේ වෙනුවෙන් සකසා දීමට පියවර ගන්නා බවද තරුණ කටයුතු ඇමැතිනි පවිත‍්‍රා වන්නිආරච්චි මහත්මිය පැවසුවාය.ජාතික කී‍්‍රඩාවක් ලෙස වොලිබෝල් කී‍්‍රඩාව ජනපි‍්‍රය කිරීමට මහින්ද රාජපක්ෂ ජනාධිපතිතුමා ලබාදී ඇති උපදෙස් අනුව මේ වැඩපිළිවෙළ කි‍්‍රයාත්මක කළ බවද ඇමැතිනිය කීවාය.</content>
  </post><post>
    <category>NEWSPAPER</category>
    <date>
      <year>2008</year>
      <month>06</month>
      <day>01</day>
    </date>
    <link>http://www.silumina.lk/2008/06/01/_art.asp?fn=aa08060112</link>
    <topic>එඩ්වින් ආරියදාසයන්ට විශේෂ උපහාරයක්</topic>
    <author/>
    <content>මාධ්‍ය මර්දනයේ පියා එජාපයයිවොට් 75ට වැඩි විදුලි බුබුලු තහනම්!රෙජී රණතුංග අභාවප‍්‍රාප්ත වෙයියාපනේ ජනතාවට පහර දුන්නේ ‘ශෝක සතිය’ මායිම් නොකළ නිසයිහොර ආයෝජකයෝ රජයේ ඉඩම් මකර කටට යවතිපාසල් පැවැත්වෙන දින ගණන වෙනස් කරන තීරණයක් නෑඅපෙන් සුබපැතුම්!පාඩුව අවම කර ගන්න දුම්රිය ගාස්තු අද සිට නංවයිනැඟෙනහිර පළාත් සභාවේ මංගල රැස්වීම 04 දාතැපෑලෙන් දීප ව්‍යාප්ත බැංකු සේවාවක්‘අප වෙනුවෙන් අපි’ අරමුදලට අන්තර්ජාල පහසුකම්ත‍්‍රස්තවාදයෙන් විමුක්තිය ලබාගත නොහැක25 වැනි මහ ඇමැති සමුළුව මඩකළපුවේදීතරුණ ප‍්‍රජාවට වොලිබෝල් පිටි 1400ක්එඩ්වින් ආරියදාසයන්ට විශේෂ උපහාරයක්ගාමිණී ලොකුගේ ’රජතාභිමානි’ ප‍්‍රණාම උලෙළ අදපිහිටවන්නඩේන්ටී නිවැරැදි විසැඳුම සහ ජයග‍්‍රාහකයෝමෙම 5 වැනිදාට යෙදෙන ලෝක පරිසර දිනය නිමිත්තෙන් ‘මිහිමඬල’ ජාතික පාරිසරික විද්‍යා සඟාව හා ගාල්ලේ මහින්ද විද්‍යාලයයේ පරිසර සංගමය එක්ව එදින ගාල්ල මහින්ද විද්‍යාලයයේ පවත්වන සැමරුම් උළෙලේදී ප‍්‍රධාන දේශනය පවත්වන කලාකීර්ති එඩ්වින් ආරියදාස මහතාට විශේෂ උපහාරයක් පිරිනැමෙනු ඇත.</content>
  </post><post>
    <category>NEWSPAPER</category>
    <date>
      <year>2008</year>
      <month>06</month>
      <day>01</day>
    </date>
    <link>http://www.silumina.lk/2008/06/01/_art.asp?fn=aa08060113</link>
    <topic>ගාමිණී ලොකුගේ ’රජතාභිමානි’ ප‍්‍රණාම උලෙළ අද</topic>
    <author>නිහාල් පී.අබේසිංහ</author>
    <content>මාධ්‍ය මර්දනයේ පියා එජාපයයිවොට් 75ට වැඩි විදුලි බුබුලු තහනම්!රෙජී රණතුංග අභාවප‍්‍රාප්ත වෙයියාපනේ ජනතාවට පහර දුන්නේ ‘ශෝක සතිය’ මායිම් නොකළ නිසයිහොර ආයෝජකයෝ රජයේ ඉඩම් මකර කටට යවතිපාසල් පැවැත්වෙන දින ගණන වෙනස් කරන තීරණයක් නෑඅපෙන් සුබපැතුම්!පාඩුව අවම කර ගන්න දුම්රිය ගාස්තු අද සිට නංවයිනැඟෙනහිර පළාත් සභාවේ මංගල රැස්වීම 04 දාතැපෑලෙන් දීප ව්‍යාප්ත බැංකු සේවාවක්‘අප වෙනුවෙන් අපි’ අරමුදලට අන්තර්ජාල පහසුකම්ත‍්‍රස්තවාදයෙන් විමුක්තිය ලබාගත නොහැක25 වැනි මහ ඇමැති සමුළුව මඩකළපුවේදීතරුණ ප‍්‍රජාවට වොලිබෝල් පිටි 1400ක්එඩ්වින් ආරියදාසයන්ට විශේෂ උපහාරයක්ගාමිණී ලොකුගේ ’රජතාභිමානි’ ප‍්‍රණාම උලෙළ අදපිහිටවන්නඩේන්ටී නිවැරැදි විසැඳුම සහ ජයග‍්‍රාහකයෝනිහාල් පී.අබේසිංහකී‍්‍රඩා හා පොදු විනෝදාත්මක කටයුතු අමාත්‍ය ගාමිණී ලොකුගේ මහතාගේ දේශපාලන ජීවිතයට වසර 25ක් සපිරීම නිමිත්තෙන් පවත්වන ‘රජතාභිමානි ප‍්‍රණාම උලෙළ’ අද (01) සවස 4.30ට බණ්ඩාරනායක අනුස්මරණ ජාත්‍යන්තර සම්මන්ත‍්‍රණ ශාලාවේදී පැවැත්වේ.පාර්ලිමේන්තුවේ කථානායක වි.ජ.මු.ලොකු බණ්ඩාර මහතාගේ ප‍්‍රධාන්තවයෙන් පැවැත්වෙන මෙම උත්සවයට රාජ්‍ය පරිපාලන හා ස්වදේශ කටයුතු පිළිබඳ ඇමැති දේශබන්දු කරු ජයසූරිය මහතා ඇතුළු මැති ඇමැතිවරු රැසක් සහභාගි වෙති.1983 දී දේශපාලනයට පිවිසි ලොකුගේ මහතාගේ පාර්ලිමේන්තු ජීවිතයේදී පාර්ලිමේන්තු මන්තී‍්‍රවරයකු, රාජ්‍ය ඇමැතිවරයකු හා කැබිනට් ඇමැතිවරයකු ලෙස වසර 25ක කැස්බෑව ආසනය ඇතුළු රටටම කළ සේවය ඇගැයීම පිණිස මෙම උත්සවය සංවිධානය කෙර්.</content>
  </post><post>
    <category>NEWSPAPER</category>
    <date>
      <year>2008</year>
      <month>06</month>
      <day>01</day>
    </date>
    <link>http://www.silumina.lk/2008/06/01/_art.asp?fn=aa08060115</link>
    <topic>ඩේන්ටී නිවැරැදි විසැඳුම සහ ජයග‍්‍රාහකයෝ</topic>
    <author/>
    <content>මාධ්‍ය මර්දනයේ පියා එජාපයයිවොට් 75ට වැඩි විදුලි බුබුලු තහනම්!රෙජී රණතුංග අභාවප‍්‍රාප්ත වෙයියාපනේ ජනතාවට පහර දුන්නේ ‘ශෝක සතිය’ මායිම් නොකළ නිසයිහොර ආයෝජකයෝ රජයේ ඉඩම් මකර කටට යවතිපාසල් පැවැත්වෙන දින ගණන වෙනස් කරන තීරණයක් නෑඅපෙන් සුබපැතුම්!පාඩුව අවම කර ගන්න දුම්රිය ගාස්තු අද සිට නංවයිනැඟෙනහිර පළාත් සභාවේ මංගල රැස්වීම 04 දාතැපෑලෙන් දීප ව්‍යාප්ත බැංකු සේවාවක්‘අප වෙනුවෙන් අපි’ අරමුදලට අන්තර්ජාල පහසුකම්ත‍්‍රස්තවාදයෙන් විමුක්තිය ලබාගත නොහැක25 වැනි මහ ඇමැති සමුළුව මඩකළපුවේදීතරුණ ප‍්‍රජාවට වොලිබෝල් පිටි 1400ක්එඩ්වින් ආරියදාසයන්ට විශේෂ උපහාරයක්ගාමිණී ලොකුගේ ’රජතාභිමානි’ ප‍්‍රණාම උලෙළ අදපිහිටවන්නඩේන්ටී නිවැරැදි විසැඳුම සහ ජයග‍්‍රාහකයෝපළමු තෑග්ග රුපියල් 20.000 හි.මු.ගුණරත්න 84/1, ජාතික තරුණ සේවා මාවත, 45, පදියතලාව පාර, මහියංගණය.දෙවැනි තෑග්ග රුපියල් 12,500 ඩී.එම්.ඒ.මහින්ද දිසානායක නො.15, 38 කණුව, ලෙනදොර, මාතලේ.තෙවැනි තෑග්ග රුපියල් 7500 කේ.බී.චාල්ස් ඉලුක, කෝංගල, හක්මන.රුපියල් දහස බැගින්සැනසිලි ත්‍යාග දිනුවෝ01. සංජය ධනුෂ්කවික‍්‍රමනායක 465, පන්සල පාර, ඉ/මහවැව, මහවැව.02. ඉන්ද්‍රා ජයසේකර සිසිර ස්ටෝර්ස්, කැටවල, ලන්දෙවෙල.03. එස්.ඒ.ඩී.පුෂ්පකුමාර 109/4, ඇහැලපෙ පාර, කටුවාවල, බොරලැස්ගමුව.   04. අනුලා ගුණරත්න ’අනුපි’, කඩවැද්දුව, යටියන.05. රන්ජීව පෙරේරා 304, සිල්වා මාවත, නාගොඩ, කඳ්‍රන.06. මාලනි සමරතුංග 100/20, ගඟේවත්ත, ලේවැල්ල, මහනුවර.07. දිල්හාරා නදීෂානි ගුණරත්න 73/42, කිරුලපන මාවත, කොළඹ 05.08. ජයසිරි මුණසිංහ අලපලාවල, හන්දෙස්ස.09. භාෂණී පසාංගා 217/බී2, ආලෝකඋයන පාර, කැස්බෑව.10. ආර්.එම්.ඉන්ද්‍රාවතී බ/ඩෙන්සිල් කොබ්බෑකඩුව මහ විදුහල, හාලිඇළ. </content>
  </post></root>