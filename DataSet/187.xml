<?xml version="1.0" encoding="UTF-8" standalone="no"?><root><post>
    <category>NEWSPAPER</category>
    <date>
      <year>2010</year>
      <month>01</month>
      <day>24</day>
    </date>
    <link>http://www.silumina.lk/2010/01/24/_art.asp?fn=av10012417</link>
    <topic>‘පුළුවන් තරම් චිත්‍රපට බලන්න’ සිනමා සහෘදයන්ට කියූ නීල්. අයි.</topic>
    <author>සුනිල් මිහිඳුකුල</author>
    <content>පහළොස්දාහේ සීට්ටුවෙන් ජීවිතය පටන්ගත් ‘සරසවියේ’ පේ‍්‍රම්‘ඩෝ නට්ස්’ වල රස විඳිමුමගේ පෙම්වතා කලාවට සම්බන්ධයිපිච්චර් පිස්සාගස් කපා දිවි ගෙවූ ප්‍රේමසිරි කෙසෙල් ගසක් නිසා අසරණ වෙයිමේක මාස හයේ ළදරුවකුට බුරියානි කවනවා වගේ වැඩක්මම හත් අට වතාවක්ම මරණයෙන් බේරිලා තියෙනවාසිංහල සිනමාවට 63 යිබනින්න දෙයක් නැතිවුණාම කුරුසයත් ප්‍රශ්නයක් කරගත්තාවිජයට මම කවදත් කැමැති වුණේ නැහැ ඒ මාලිනීට කරපු වැරැද්ද නිසාදෙස් ව්දෙස් සුපතළ සුන්දර මාදු ගං කොමලියනෙත් දෙක වාගේ රැකගමු මාතෘභූමි ශ්‍රී ලංකාතෙත් බිමක අසිරිය ආනවිලුන්දාවරෝග දුරලන ඇඟට ගුණදෙනඅපේ අය වීදි නාට්‍යවලට එන්නේ වෙනත් මාධ්‍යවලට යන්න බලාගෙනපිස්සු හැ‍‍ඳෙන සඳ‘පුළුවන් තරම් චිත්‍රපට බලන්න’ සිනමා සහෘදයන්ට කියූ නීල්. අයි.ඒ දරුව අයිති උඹලට නොවෙයි තේරුණා ද?ප්‍රියංකා තනිවෙයිඊයේ (23) දිනට යෙදී තිබුණු නීල් අයි. පෙරේරා අනුස්මරණය නිමිත්තෙනිඅසූව දශකය මුල් භාගයේ දී පමණ මා ‘දෙසතිය’ පුවත් සඟරාවේ සේවය කරන අවදියේදී එහි සංස්කාරකව සිටි ගාමිණී විජේතුංග හමුවීමට නිතරම පැමිණි එක් මහත්මයකුගේ රුව මා මනසේ තැන්පත්ව තිබිණි. එක්තරා දිනකදී ගාමිණී මට ඒ මහතා හඳුන්වා දුන්නේ ය.සුනිල් මේ තමයි මිස්ටර් නීල් අයි. පෙරේරා.”අපි අතට අතදී එකිනෙකා හඳුනා ගතිමු. මෙරට සිනමා සංස්කෘතියේ දැවැන්ත යුග පුරුෂයකු වූ නීල් අයි. පෙරේරා එසේ හඳුනා ගන්ට ලැබීම ගැන මම බෙහෙවින් සතුටට පත්වීමි.නීල් නිතරම පැමිණියේ ලිපි ගොනුවක් හා සිනමාව පිළිබඳ ඉංගිරිසියෙන් ලියැවුණු පොතක් දෙකක් ද අතැතිවය.නීල් අයි, ගාමිණිගෙන් අසුවල් ඉංගිරිසි චිත්‍රපටය නැරඹුවේ දැයි විමසයි.ගාමිණී නැති බව හැඟවීමට හිස දෙපැත්තට හරවයි.“ෂා බලන්න වටිනවා. මිස් කරන්නේ නැතුව බලන්න.”ගාමිණී සමඟ මඳ වේලාවක් කතා කරන නීල් අයි. හිටපු ගමන් නැඟිට “මට අසුවල් එම්බසි එකට යන්න තිබෙනවා” යැයි කියමින් පිටව යයි.1986 දී නීල්. අයි, ගාමිණී විජේතුංග සමඟ එක්ව ‘ශ්‍රී ලංකා සිනමා විචාරක සංගමය’ පිහිටුවා ගත්තේ ය. ඒ අවස්ථාවේදී මම එහි කමිටු සාමාජිකයෙක් වීමි. මට නීල් අයි. පෙරේරා වඩාත් සමීපව ඇසුරු කරන්ට ඉඩහසර පෑදුණේ ඉන් පසුවය.නීල් අයි. ඒ වනවිටත් අපේ සිනමා සංස්කෘතියේ පෝෂණයට විශාල වැඩ කොටසක් ඉටු කර තිබුණේ ය. සිනමාව අළලා විචාර හා වෙනත් ශාස්ත්‍රීය ලිපි ලිවීමෙන්, චිත්‍රපට පොත් හා සඟරා ලියා පළ කිරීමෙන් චිත්‍රපට සංගම් ව්‍යාපාර ගොඩනංවා එමඟින් අන්තර්ජාතික චිත්‍රපට උත්සව සංවිධානය කිරීමෙන් ඔහු විසින් ඉෂ්ට සිද්ධ කරනු ලැබුවාවූ ඓතිහාසික මෙහෙවර විශිෂ්ට එකකි.මට නීල් අයි. පෙරේරා සිහිපත් වූයේ ඊයේට (23) ඔහුගේ අනුස්මරණය යෙදී තිබූ නිසාවෙනි.කවුරුද මේ නීල් අයි. පෙරේරා? සිනමාව පිළිබඳ උනන්දුවක් උද්යෝගයක් දක්වන අපේ නව පරපුර මේ යුග කාරක පුරුෂයා මැනවින් හඳුනාගත යුතු යැයි මම සිතමි.නීල් අයිවන් පෙරේරා 1926 දී මාතර උපන්නේය. ඔහු මූලික අධ්‍යාපනය ලබා ඇත්තේ මාතර ක්ෂේවීයර් විද්‍යාලයෙනි.නීල් අයි. සිනමාවට සම්බන්ධ වන්නේ විචාරකයකු වශයෙනි. 1950 ගණන්වල ඔහු ආචාර්ය ආනන්ද තිස්ස ද අල්විස් සංස්කරණය කළ ‘දිනදින’ සඟරාවට විචාර ලියා ඇත. සැඩසුළං, සුකුමලී, මතභේදය, පෙරකදෝරු බෑණා, සුරඟනි වැනි චිත්‍රපටවලට ඔහු ලියූ විචාර ලිපි නීල් අයි. පෙරේරා ගේ ආදරණීය බිරිඳ එල්සී පෙරේරා මහත්මිය තවමත් ආරක්ෂා කරගෙන සිටී.1962 සිංහල සිනමාව හා සම්බන්ධ සුවිශේෂ වර්ෂයකි. ලංකා චිත්‍රපට කර්මාන්ත පරීක්ෂණ කොමිසන් සභාවක් පත්කිරීම, ලෝක ප්‍රකට සිනමා කලා විශාරදවරියක වූ මාරි සිට්න් මහත්මියගේ ලංකාගමනය මෙන් ම ‘සිනමා සික්ස්ටීන්’ නම් වූ චිත්‍රපට සංගමය බිහිවීම ද මේ සුවිශේෂත්වයට හේතු කීපයකි.‘සිනමා සික්ස්ටීන්’ හි පීතෘවරයා නීල් අයි ය. ‘සිනමා සික්ස්ටීන්’ සඳහා අපූර්ව සිංහල නමක් ද තිබිණ. ඒ ‘සොළොස්මාන සිනමා කුණ්ඩලීය’ යි. මේ නම නිර්මාණය කර ඇත්තේ ශ්‍රී චන්ද්‍රරත්න මානවසිංහ බවත් මම අසා ඇත්තෙමි.නීල් අයි. ‘සිනමා සික්ස්ටීන්’ හි ආරම්භක ලේකම්වරයා වූයේ ය. (1962 දී මාරි සිට්න් මහත්මිය මෙරටට පැමිණියේ ද ‘සිනමා සික්ස්ටීන්’ වෙතින් ලද ආරාධනාවක් පරිදි බව මෙහිලා කිව යුතුය.)එකල ‘කොළඹ චිත්‍රපට සංගමය’ වැනි චිත්‍රපට සංගම් කොළඹ නගරයේ ඉංගිරිසි උගත් එක්තරා පන්තියකට පමණක් සීමා වී තිබූ යුගයක නීල් අයි. ‘සොළොස්මාන සිනමා කුණ්ඩලිය’ හා චිත්‍රපට විචාරක හා ලේඛක සංගමය හරහා පොදුජන කොටස් අතරින් බිහිවූ පරම්පරාවක් සිනමා සංස්කෘතියට ඈඳා ගත්තේ ය. ආචාර්ය ගාමිණී හත්තොටුවේගම, අමරනාත් ජයතිලක, ලෙස්ලි බොතේජු වැන්නවුන් මීට උදාහරණය. සොළොස්මාන සිනමා කුණ්ඩලියේ ප්‍රධාන අරමුණ වූයේ කලාත්මක අගයෙන් යුත් චිත්‍රපට රසාස්වාදයට ජනතාව පෙලඹවීම ය.නීල් අයි. 1967 දී මේ පිරිසම සමඟ එක් වී ‘චිත්‍රපට විචාරක හා ලේඛක සංගමය’ පිහිටුවා ගත්තේ ය.ලෙස්ලි බොතේජු විචාරක සම්මාන උලෙළේදී කතා කරමින්. පසෙකින් ගාමිණී හත්තොටුවේගම (වමේ) හා නීල් අයි. පෙරේරා (දකුණේ)සොළොස්මාන සිනමා කුණ්ඩලියත් චිත්‍රපට විචාරක හා ලේඛක සංගමයත් අන්තර් ජාතික චිත්‍රපට උත්සව කීපයක් ම සංවිධානය කෙළේ ය.සත්‍යජිත් රායි චිත්‍රපට උලෙළක් මෙරට මුල් වරට පවත්වන්ට යෙදුණේ සොළොස්මාන සිනමා කුණ්ඩලීය විසිනි. බ්‍රිතාන්‍ය හා චෙකොස්ලොවැකියානු චිත්‍රපට උත්සව දෙකක් ද මෙමගින් පවත්වා ඇත.චිත්‍රපට විචාරක හා ලේඛක සංගමය 1967 - 1975 අතර කාල පරිච්ඡේදයේ අන්තර්ජාතික චිත්‍රපට උත්සව කීපයක් ම සංවිධානය කළේ ය.වංග චිත්‍රපට උලෙළ (1969) නව ජර්මන් චිත්‍රපට උලෙළ (1970) පෝලන්ත චිත්‍රපට උලෙළ (1973) ක්ලෝඩ් චැබ්රෝල් චිත්‍රපට උලෙළ (1974) යුගෝස්ලෝවියානු චිත්‍රපට උලෙළ (1975) ඉන් කීපයකි.නැඟෙනහිර යුරෝපීය සිනමාව (විශේෂයෙන් පෝලන්ත හා චෙකෝස්ලෝවැකියානු සිනමාව) මෙරටට හඳුන්වා දීමේ ගෞරවය නිතැතින් ම හිමි විය යුත්තේ නීල් අයිට ය. ඔහුට වරක් පෝලන්තයෙන් සම්මානයක් පවා ලැබුණා අපට මතක ය.ඒ 1970 දී පෝලන්තයේ ‘පෝලිෂ් රිවීව්’ සඟරාව පිරිනැමූ පෝලන්ත මිතුරා සම්මානයයි. ඔහුට එම සම්මානය පිරිනැමුණේ නැෙඟනහිර යුරෝපීය සිනමාව ශ්‍රී ලංකාවට හඳුන්වාදීමේ ගෞරවය වෙනුවෙනි.නීල් අයි. මෙම චිත්‍රපට සංගම් හරහා ප්‍රදර්ශනය කළ චිත්‍රපට මෙරට ප්‍රේක්ෂකයන්ගේ රසඥතාව වර්ධනය වන්ට අනුබල වූ බව අමුතුවෙන් කිව යුතු නොවේ. විචාරක සංගමයෙන් ඉටු කෙරුණු තවත් සත් කාර්යයක් වූයේ ආධුනිකයන් උදෙසා සිනමා විචාර රචනා තරගයක් සංවිධානය කිරීමයි.1969 පැවැති දෙවැනි විචාරක සම්මාන උලෙළේදී ආරම්භ වූ මෙහි පළමු තරගයෙන් ප්‍රථම ස්ථානය දිනා ජයග්‍රාහකයා බවටත් වූයේ පසුකලෙක මාධ්‍ය ක්ෂේත්‍රයේ දැවැන්ත පෞරුෂයක් විහිදුවා ලූ බන්දුල පද්ම කුමාරයන් ය. ඔහු ජයග්‍රහණය හිමි කරගත්තේ ආන්දේ මුන්ක් ගේ ‘ද පැසේන්ජර්’ චිත්‍රපටය අළලා ලියූ විචාරයකිනි.(එම විචාරය 1970 දී එළිදුටු ‘සමීප රූප’ නම් වූ සිනමා සඟරාවේ පළමු කලාපයේ පළව ඇත.) අනාගතයේ බිහිවන සිනමා විද්වතකුගේ උපත එයින් ඉඟි වන්නේ ය.1972 පැවැති දෙවැනි විචාරක සම්මාන උලෙළේ දී ඉහත ජයග්‍රහණය හිමිකරගත්තේ ද තවත් මාධ්‍ය දැවැන්තයෙකි. ඔහු සුන්දර නිහතමානි ද මැල් ය.මාරි සිට්න්, ඩොනල්ඩ් රිචි, චිදානන්ද දාස් ගුප්ත වැනි සිනමා කලා විශාරදවරුන් මෙරටට ගෙන්වා ඔවුන්ගේ දේශන සංවිධානය කිරීමට ද නීල් පුරෝගාමී වූයේ ය.නීල් අයි. චිත්‍රපට සඟරා ප්‍රකාශනයෙහි ලා ද සුවිශේෂ දායකත්වයක් දක්වා ඇත. 1963 දී නීල් අයි, සිරිල් බී පෙරේරා සමඟ එක්ව ශ්‍රී ලංකාවේ ප්‍රථම ඉංගිරිසි භාෂීය ශාස්ත්‍රීය සිනමා සඟරාව ප්‍රකාශනයට පත් කළේ ය.එය හැඳීන්වූයේ ‘ක්ලෝස් අප්’ යනුවෙනි. සිරිල් මෙහි සංස්කාරක වූ අතර නීල් සහකාර සංස්කාරක වූයේ ය.1964 දී ඩබ්ලිව්. බී. රත්නායක හා අමරනාත් ජයතිලක ගේ සම සංස්කරණයෙන් ආරම්භ වූ ‘චිත්‍රපට මාධ්‍යය’ ශාස්ත්‍රීය සිනමා සඟරාවේ හතර වැනි හා පස් වැනි කලාප ප්‍රකාශනයට පත්වී ඇත්තේ නීල් අයි. හා ඩබ්ලිව්. බී. රත්නායක ගේ සම සංස්කරණයෙනි.අදටත් ශ්‍රී ලංකාවේ හොඳම සිනමා සඟරාව ලෙස හැඳින්විය හැක්කේ ‘චිත්‍රපට මාධ්‍යය’ බව මගේ අවංක කල්පනාවයි.1975 දී පළවූ ‘විචාරය’ නමැති රෝනියෝ මුද්‍රිත සිනමා සඟරාවේ පාලන සංස්කාරක වූයේ ද නීල් අයි. පෙරේරා ය. 1976 දී නීල් අයි. සිරිල් බී. යුගලය තවත් දැවැන්ත කාර්යයකට අත ගැසූහ.ඒ ‘සිනමා ඒෂියා සිනමා ඇෆ්රිකා’ නම් වූ මහා පරිමාණයේ ඉංගිරිසි භාෂීය සිනමා සඟරාව ප්‍රකාශනයට පත් කිරීමයි. නීල් අයි. මෙහි ප්‍රකාශක හා පාලන සංස්කාරකවරයා වූයේ ය. මේ සඟරාව පළ කිරීමේ අභිප්‍රාය වූයේ ශ්‍රී ලංකාව ප්‍රමුඛ තුන්වැනි ලෝකයේ සිනමාව ජාත්‍යන්තරයට ගෙන යෑමයි.නීල් අයි. පෙරේරා ගේ සිනමා විචක්ෂණභාවය මැනවින් වටහාගත් සුළුතර ය අතරින් අර්නස්ට් පෝරුතොට ගරු පියනම කෙනෙකි. එතුමා ජාතික කතෝලික සිනමා පර්ෂදයේ අධ්‍යක්ෂවරයාව සිටි වකවානුවේ නීල් අයි ව ඕ.සී.අයි.සී. සම්මාන උත්සව ජූරි සඳහා සම්බන්ධ කර ගත්තේ ය.කවර ජූරියක සිටියත් නීල් අයි. නිතරම ස්වාධීන මතධාරියෙක් වූයේ ය. 1980 දී ඔහු ද සාමාජිකයකුව සිටී ඕ.සී.අයි.සී. ජූරිය 70 දශකයේ විශිෂ්ටතම චිත්‍රපටය වශයෙන් තෝරා ගත්තේ ‘තුංමංහන්දියයි’. එහෙත් නීල් අයි පෞද්ගලිකව ඒ විනිශ්චයට පටහැනිව සිටියේ ය.1980 මාර්තු 11 වැනි දින ඔහු ‘ඩේලි නිවුස්’ පත්‍රයට ලිපියක් ලියමින් කියා සිටියේ හැත්තෑව දශකයේ විශිෂ්ටතම සිනමා කෘතිය ‘නිධානය’ වන බවයි. පසු කලෙක (1997 දී) ජාතික චිත්‍රපට සංස්ථාව 50 වසරක විශිෂ්ටතම සිනමා කෘතිය තේරූ අවස්ථාවේ 50 වසරක විශිෂ්ටතම සිනමා කෘතිය වූයේ ‘නිධානය’ යි. එදා නීල් අයි ගේ විනිශ්චයේ නිවැරැදි බව එයින් ස්පුට වූයේ ය.මෙහිදී උත්ප්‍රාසයට තුඩු දෙන එක් කාරණාවක් වන්නේ එදා ඕ.සී.අයි.සී. ජූරියේ සිටි පස් දෙනෙකුම මෙවර ‘නිධානය’ 50 වසරක විශිෂ්ටතම චිත්‍රපටය වශයෙන් තෝරා ගැනීමට දායක වීමයි. (එනම් අර්නස්ට් පෝරුතොට ගරු පියනම, එඩ්වින් ආරියදාස, මහාචාර්ය චන්ද්‍රසිරි පල්ලියගුරු, පියසිරි නාගහවත්ත හා ඈෂ්ලි රත්න විභූෂණය)අන්තර්ජාතික චිත්‍රපට උත්සවයක විනිශ්චය මණ්ඩලයක් නියෝජනය කළ පළමුවැනි ශ්‍රී ලාංකිකයා ඇතැම් විට නීල් අයි. විය යුතු ය. ඔහු ඔබර්හවුසන්, ලයිප්සිග්, මෑන්හයිම්, කැක්‍රෝ වැනි චිත්‍රපට උත්සවවල ජූරි සභිකයෙක් වශයෙන් කටයුතු කර ඇත.නීල් අයි. 1979 දී ‘ජගත් සිනමා උත්සව‘ (film Festivals) නමින් පොතක් ලියා පළ කෙළේ ය. එහි විශේෂත්වයක් වන්නේ එය සිංහල හා ඉංගිරිසි යන භාෂා දෙකෙන් ම ලියැවී තිබීම යි.1970 දශකයේ අග භාගය පමණ වනවිට නීල් අයි. විචාරකයෙක් වශයෙන් පුදුමාකාර ලෙස මුහුකුරා ගියේ ය. ඔහු ‘හංසවිලක්’ චිත්‍රපටය සඳහා ඉංගිරිසියෙන් ලියූ විචාරය (ඩේලිනිවුස් 1979 අගෝස්තු 14) ඔහුගේ තියුණු විචාර ඥානය මනා ලෙස පෙන්නුම් කරලන්නකි.නීල් අයි. ගේ විචාර බුද්ධිය මුහුකුරා යෑමට හේතු වූයේ චිත්‍රපට නැරඹීමම ඔහුගේ චිත්‍රපට හැදෑරීම වූ නිසා යැයි මම විශ්වාස කරමි. ඒ වනවිට ඔහු විශ්ව සම්භාව්‍ය සිනමාපට රැසක් නරඹා තිබිණි.1984 දී ජාතික කතෝලික සිනමා පර්ෂදය නීල් අයි. පෙරේරාට ප්‍රණාම දැක්වූයේ ය.1985 දී නීල් අයි. ආචාර්ය ලෙස්ටර් ජේම්ස් පීරිස් ගේ සිනමා ජීවිතය අළලා වාර්තා චිත්‍රපටයක් නිර්මාණය කෙළේ ය. එහි නම ‘ෆුට් ස්ටෙප් ඔන් ඇන් ඒෂියන් මාස්ටර්’ ය.සිරිල් බී. පෙරේරාගේ තිර රචනයක් අනුව මෙය නිෂ්පාදනය කොට අධ්‍යක්ෂණය කෙළේ නීල් අයි. ය. නීල් අයි. නිතරම එවක තරුණයන්ව සිටි අපට (ගුණසිරි සිල්වා, ගාමිණී වේරගම, චන්දන සිල්වා, අජිත් සමරනායක, පියසිරි කුලරත්න හා මට) දුන් එක්තරා උපදේශයක් මේ අවස්ථාවේ සිහිපත් වෙයි.එනම් ‘පුළුවන් තරම් චිත්‍රපට බලන්න’ යන්න ය. සිනමාව කලාවක් වශයෙන් හදාරන්නට නම් වැඩි වැඩියෙන් හොඳ චිත්‍රපට බැලිය යුතු බව ඔහු නවක අපට දයාබරව පෙන්වා දුන්නේ ය.1988 ජනවාරි 23 වැනි දින නීල් අයි මිය ගියේ හිටි ගමන් ම ය. ඔහුගේ ඡායාරූපයක් ජාතික රූපවාහිනියේ දෙමළ ප්‍රවෘත්ති විකාශනයේ දුටු ඔහුගේ ඥාතීන් සිතුවේ නීල් අයි පිටරටින් තවත් සම්මානයක් ලැබී ඇතැයි කියා ය.නමුත් ඉන් පැය එකහමාරකට පසු සිංහල ප්‍රවෘත්ති විකාශනය දකිද්දී ඔවුහු තිගැස්සුණහ. කිසිදු බරපතළ රෝගාබාධයක් නොතිබුණු නීල් මෙතරම් ඉක්මනින් ජීවිතක්ෂයට පත් වෙතැයි සිතිය හැකි වූයේ කාටද? එක්තරා අඳුරු හීතල හැන්දෑවක ගල්කිස්ස පොදු සුසාන භූමියට ගිය ගුණසිරි සිල්වාත් එඩ්වින් හේවාකපුගේත් (ඉස්කෝලේ මහත්තයා) ඇන්ඩෲ ජයමාන්නත් මමත් නීල් අයි. ට අවසන් ගෞරව දැක්වූවෙමු.නැවතත් ආපසු හැරී එද්දී නීල් අයි. මට කියූ දෙයක් විදිල්ලක් කෙටුවාක් මෙන් මා සිහියට ආයේ ය.ඒ “පුළුවන් තරම් චිත්‍රපට බලන්න” යන්නයි.සුනිල් මිහිඳුකුල</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>24</day>
    </date>
    <link>http://www.silumina.lk/2010/01/24/_art.asp?fn=av10012418</link>
    <topic>ඒ දරුව අයිති උඹලට නොවෙයි තේරුණා ද?</topic>
    <author/>
    <content>පහළොස්දාහේ සීට්ටුවෙන් ජීවිතය පටන්ගත් ‘සරසවියේ’ පේ‍්‍රම්‘ඩෝ නට්ස්’ වල රස විඳිමුමගේ පෙම්වතා කලාවට සම්බන්ධයිපිච්චර් පිස්සාගස් කපා දිවි ගෙවූ ප්‍රේමසිරි කෙසෙල් ගසක් නිසා අසරණ වෙයිමේක මාස හයේ ළදරුවකුට බුරියානි කවනවා වගේ වැඩක්මම හත් අට වතාවක්ම මරණයෙන් බේරිලා තියෙනවාසිංහල සිනමාවට 63 යිබනින්න දෙයක් නැතිවුණාම කුරුසයත් ප්‍රශ්නයක් කරගත්තාවිජයට මම කවදත් කැමැති වුණේ නැහැ ඒ මාලිනීට කරපු වැරැද්ද නිසාදෙස් ව්දෙස් සුපතළ සුන්දර මාදු ගං කොමලියනෙත් දෙක වාගේ රැකගමු මාතෘභූමි ශ්‍රී ලංකාතෙත් බිමක අසිරිය ආනවිලුන්දාවරෝග දුරලන ඇඟට ගුණදෙනඅපේ අය වීදි නාට්‍යවලට එන්නේ වෙනත් මාධ්‍යවලට යන්න බලාගෙනපිස්සු හැ‍‍ඳෙන සඳ‘පුළුවන් තරම් චිත්‍රපට බලන්න’ සිනමා සහෘදයන්ට කියූ නීල්. අයි.ඒ දරුව අයිති උඹලට නොවෙයි තේරුණා ද?ප්‍රියංකා තනිවෙයිසුරංග දෙන්...නා... ඔ... ඔ යාගෙ... මල්ලි...”අප්පච්චීගේ සදහටම මුව නිහඬ විය. හපන්ගම කෑ ගසා හැඬුවේය. එහෙත් අම්මා හා අප්පච්චි ඔහු දමා ගොසින් තිබුණි. හදිසියේ පාත්වූ අකුණක් ලෙස සියල්ල විඳ දරාගෙන අවමංගල උත්සවය ගෞරවනීය ලෙස සිදු කළ ද ටික දවසක් ගත වෙන තුරු ඔහු ජීවත්වූයේ කිසිවක් කරකියා ගත නොහැකි අයුරින්ය.කුසුමලතා නොසිටින්නට ඔහු ද මාපියන් සමඟම මිය යන්නට ඉඩ තිබූ බව හපන්ගම සිය බිරියට කීවේ වරක් දෙවරක් නොවේ.සියලු දුක් කම්කටොලු තරමක් දුරට සේදී ගිය පසුව හපන්ගම තුන්මාසේ දානය ද මහා ඉහළින් භික්ෂුන් සැට නමක් වඩම්මවා, පින්කම් මාලාවක් සිදු කළේය.ඊටත් මාස හත අටකට පසුව සිදුවූ මහේෂ්ගේ උපත නිසා හපන්ගමට මාපියන්ගේ අභාවය හා වූ පාඩුව ගැන පසුතැවිලි වීමට හා ශෝකවීමට කාලයක් ඉතිරි වූයේ නැත.බොහෝ කාලයකට පසුව හදිසියේම ඔහුට පියාගේ අන්තිම වචන කිහිපය සිහියට නැගුණේය. ඔහු යමක් පහදා දෙන්නට ගත් උත්සාහයත් ඒ වදන් කිහිපයත් ගැන හපන්ගම දිගින් දිගටම මතකයට නංවා ගන්නට උත්සාහ ගත්තේය.“සුරංග දෙන්නා රබර් යාය... ඔයාගේ මල්ලී” එහි කිසියම් අර්ථයක් තිබෙන බවක් හපන්ගමට තේරුණේ නැති නමුත්, කුඩා සුරංග නිතර දකින විට කුමක්දෝ කුතුහලයක් සිතට ඇතුළු වූයේ ඉබේටමය...”“ඇලිස්ගේ මැකීයන තුරුණු රූ සපුවක් අප්පච්චිගේ සමහර හැසිරීම් රටා පිළිබඳව සිතන විටත් ඒ සිතුවිල්ල සැකයක් බවට පත්වීමට වැඩි කාලයක් ගතවූයේ නැත.එවිට තමා යන්තම් අවුරුදු විසි පහට ළං වූවා පමණි. ඇලිස්ගේ පුරුෂයා කරෝලිස් හොඳ රා කල්දේරමක් බව හපන්ගම දැන සිටි නිසා මේ සැකය තහවුරු කර ගැනීමට හෝ ඉවත් කරගැනීමට නියම සුදුස්සා ඔහුම බව හපන්ගම තීන්දු කර ගත්තේය. ඔහුට හොඳින් රා පෙවූ දිනක මේ සියල්ල වමාරා ගැනීමට හපන්ගමට වැඩි වෙහෙසක් දැරීමට සිදු නොවීය.“උඹේ පුතා හරියට මහ මුදලිගෙ පුතා වගේනේ කරෝලිස් හොඳ තේජස් පාටයි...”හපන්ගමට කියා ගැනීමට හැකි වූයේ එපමණකි.ක්‍රමයෙන් සිත තුළ නැගී ආ පිළිකුල කෝපයක් හා වෛරයක් වන්නට එතරම් කාලයක් ගතවූයේ නැත.යම්කිසි හේතුවක් නිසා අඬ දබර වූ ඇලිස් හා ඇගේ පුරුෂයා අතර හැල හැප්පීම් ඇතිවන්නට පටන් ගත්තේ ‘සුරංග‘ ප්‍රමුඛ කරගෙනය. මේ නිසාම යන්තම් බහ තෝරන සුරංගව ඇලිස්ගේ දුරින් නෑකමක් ඇති අයකුට දීමට දෙමහල්ලන් තීරණය කර තිබුණි.ඇලිස් කරෝලිස්ට දාව දියණියන් දෙදෙනකු වැදුවාය. හපන්ගම ඒ දෙදෙනා ළා බාල වයසේදීම තමා සියලු වියහියදම් භාරගෙන කරකාර බැන්දුවේය.හදිසියේ කරෝලිස් මිය යාමෙන් පසුව ඇලිස් පදිංචිව සිටි කුඩා නිවෙස අත්හැර මහ ගෙදරම පදිංචි වූවා පමණක් නොවේ, සුරංගටත් වඩා ආදරයෙන් හැදු වැඩු ‘බේබි මහත්තයා’ - මහේෂ්, මත්තේ මැරෙන්නට පවා සූදානමින් සිටියාය.කුඩා මහේෂ් දුව පැන ඇවිදින විට සුරංග නිතර ‘බේබි මහත්තයා’ සමග සෙල්ලම් කිරීමට හා ඔහු බලා ගැනීමට පත්වූ ආරක්ෂකයා වූවේ ඉබේටමය.තමාගේ මව ඇලිස් බව ඔහුට මතකයක් නොතිබීම කාටත් මහා අස්වැසිල්ලක් විය.තම පියා ගේ අවිචාරවත් හැසිරීම් නිසා මෙහෙකාරියකට දාව උපත ලැබු සුරංගට සිය සහෝදරයකු ලෙස සැලකීමට හපන්ගම කිසිසේත් කැමැති නොවූයේ හේතු දෙකක් නිසාය. ඉන් පළමුවැන්න වූයේ තම බිරියට පාච්චල් වීමට ඇති දැඩි අකැමැත්තය. අනෙක පරම්පරා කිහිපයක සිට රැකගෙන ආ දේපළ දෙදෙනකුට අයත්වීම වළකාලන්නටය.කෙසේ වෙතත් තමාට වඩා වසර විසි ගණනක් බාල වූ සුරංගට සහෝදරකම් කීමෙන් විනාශ වී යන්නේ තමාගේ ආත්ම ගෞරවය පමණක් නොවන බවත් ඔහු හොඳාකාරවම දැන සිටියේය.හපන්ගම කිසි විටෙකත් සුරංගට වෙනසක් නොකළේය. එනිසාම සුරංග කුඩා අවදියේ සිටම නිරෝගි, ජවසම්පන්න දරුවකු විය. මුලින් මහේෂ් හා ගමේ පාසලට අකුරු කරන්නට ගියද හපන්ගම හීන්සීරුවේ මහේෂ් කොළඹ පාසලකට දමා ගැනීම නිසා සුරංගට ගමේ පාසල තිත්ත විය. ඉගෙනීමට හපනකු වුවද ඔහු ඊට වඩා පි‍්‍රය කළේ ඉඩ-කඩම් බලාගෙන ගොවිතැන් කිරීමටය. ඒ අතීතයය.තමාගේ දෙනෙතේ උණුසුම් බවත් සමඟ ගලා ආ කඳුළු කැටයක් පිස දමා ගනිමින් හපන්ගම කල්පනා කළේ තමා ගත් සෑම ක්‍රියාවක්ම නිවැරැදි වූවා ද කියාය.අප්පච්චී මිය යාමට පෙර ඉල්ලා සිටියේ ‘සුරංග මල්ලී’ට රබර් යාය පවරන ලෙස බව හපන්ගම තේරුම්ගෙන සිටියත් අක්කර ගණනාවක විශාල රබර් ඉඩම තම පුතා, මහේෂ්ට අහිමි කරවන්නට ඔහු තුළ ලෝබකමක් ඉපදී තිබුණි.වත්තේ ආදායම සිය අතට ගත්ත ද සුරංගට මෙහෙකරුවකු ලෙස නොසලකා පඩි ගෙවීමට අමතරව සියලු ආදායම් ඔහුටම පැවරුවේය. සුරංග පවා පුදුමයට පත්වෙන තරමේ වැඩ පිළිවෙළක් හපන්ගම දිගටම කරගෙන ගියේ තම යුතුකම් පැහැර හැරියේ නැත යන හැඟීමෙන්ය.එහෙත් මහේෂ්ගේ සෙල්ලක්කාර ගති පැවතුම් වලින් පසුව හපන්ගම සැක පහළ කළේ සුරංග නිසා තම පුතා නොමඟට හැරුණු බවයි. මේ නිසාම ටිකෙන් ටික සුරංග ඈත් කිරීමට හා මහේෂ් පිළිබඳව වඩා සැලකිලිමත් වීමට ඔහුට සිදුවූයේ නිරායාසයෙනි.“මොනවටද සුරංගට ඔය හැටි කත් අදින්නේ? ඔයාගේ ඔය ඕන නැති ලීලෙ හින්ද තමයි මහේෂ් ඔය විදිහට හැදුණේ?”කුසුමලතා පවසන විට ඔහු පරාජය බාර ගත්තේ නිහඬවමය.එහෙත් නොසිතු මොහොතක බළලා මල්ලෙන් එළියට පැන්නේය. සියල්ල යටපත් වූවා යැයි සිතා සුරංගට හා මුතුට වත්තේ බොහෝ ආදායම් මාර්ග පවරා හිත සන්සුන් කරගෙන සිටීමට හැකිවූයේ ඉතා කෙටි කාලයකි.ම් වසර හත අට ඇතුළත අප්පච්චී කීප වරක් සිහිනෙන් පැමිණ තමාට ඔහුගේ ඉල්ලීම මතක් කළ බව ද අනතුරුව ‘සුදු බෙර නයකු’ රබර් යායේ සැරි සරන ආරංචිය ද ඔහු තරමක් සසල බවට පත් කළේය.තමා නිත්‍යනුකූලව ජාතකව, විඳි සැප සම්පත්, හා අයිති වූ වස්තු සම්භාරයෙන් සුළු කොටසක් හෝ ඇලිස්ට ඉපදුණ සුරංගට නොදීමෙන් සිදුවූ බලවත් අසාධාරණය තේරුම් යන විට ප්‍රමාද වූවා වැඩිවී තිබුණි.මහේෂ් අතින් අනාථ වූ මුතු, සුරංග ගේ කරපිට ගසා දමා මහේෂ් අර්මිලාට විවාහ කර දී පවුලේ ගෞරවය හොඳින් රැකගත් නමුදු තමාගේ අප්පච්චිට මෙන්ම තමාට ද ‘කළ කම් පල දීම’ ඇරැඹී ඇති බව හපන්ගම අවබෝධ කර ගත්තේය.දින කිහිපයක් නිදි වරා කල්පනා කරමින් ඔහු හොඳ යහපත් තීරණයකට එළඹියේය. සදාකාලික රහසක් සේ වැළලී ගිය ද, සුරංග එක බඩවැල කඩා උපන් සොහොයුරා නොවුවද, ඔහුගේ ඇඟෙ දිවෙන්නේ තමාගේ අප්පච්චිගේ රුධිරයම බව සත්‍ය නම්, දරුවා පිළිබඳ ප්‍රශ්නය විසඳා, මුතුට හා සුරංගට යම්කිසි දේපළක් සින්නක්කරව ලබාදීම සාධාරණ බව... ඒ ගත් තීරණයයි. රබර් යායම ලිවීමට නම් ඔහුට කොහෙත්ම හිත එකඟ කර ගැනීමට නොහැකි විය. කිසිවකුටත් නොකියා තමා නිවෙසින් පිටවූයේ සිතේ මේ පවතින කරුණු සුරංගට හා මුතුට පවසා ජීවිත කිහිපයකට සැනසීමක් ලබා දීමටය.සීතල සුළං වෙනදාටත් වඩා තමාට සිහිලස දෙන්නේ යැයි හපන්ගම සිතුවේ කුඩා පැල්පතේ ඇති පිරිසුදු බව දකිමින්ය. තනිව පැමිණීමේ සාංකාවක් ඇති වුවද, ඔහු සෙමින් උගුර පෑදුවේය.සුරංග පැමිණි විලාසය ඔහුගේ සිත් නොගත් නමුදු තරමක දැඩි බවක් පෙන්වීමට ඔහු ඉටා ගත්තේය.“අද සුරංග උඹල එහෙනම් එක එකාගේ තීන්දු බාර අරගෙන, කන්ඩ දීපු අත හපා කෑවා නේද?”ඒ ගැඹුරු කට හඬට සුරංග කලබල වූවේත් කෝප වූවේත් නැත. ඔහු කළේ එක අතකින් නොකඩවා රැවුල පිරිමැදීමය.“කටේ පිට්ටුද බං... අහවල් එකක්ද උඹ මේ කොළේ? මොකෝ උඹට දරු කැක්කුමක් හැදුණද?”“ඕන් ඔය ටික අපිත් කිව්වා ලොකු මහත්තයෝ... එක ළමයට තව හතර පස් දෙනෙක් හදාගන්ඩ මේකිට බැරි ද?”පිළිතුර ආවේ සුරංගගේ මවගෙන්ය. එනම් දරු ඵල අහිමි වූ ඇලිස්ගේ සොහොයුරියගෙනි. මුතු සෙමින් සෙමින් එළියට අවුත් උළුවස්සට බර දී බිම බලා නිහඬව සිටියාය. ඇගේ ඇදී ගිය අත පය හා අවුල් වූ අක් බඹරු කෙහෙරැලි හපන්ගම තුළ දැඩි අනුකම්පාවක් ඇති කළේය.“උඹල හිතන්ඩ ඇති මං මහ අසමජ්ජාති මිනිහෙක් කියලා... නෑ... හරි හමන් අප්පෙක් නැතුව උඹට ඔය දරුව හදාගන්ඩ බෑ... අනික ඒ දරුව අයිති උඹලට නෙවෙයි තේරුණා ද?”මුතූට හීල්ලුණේය. දරුවා... මගේ දරුවා... එහෙත් ඇය සුරංග දෙස යටැ’සින් බැලුවා පමණි.“උඹ තවත් මිනිහෙක් එක්ක ගිහින් කොහොමද අනුන්ගේ දරුවෙක් හදා ගන්නේ? මං උඹව ලොකු වගකීමකින් නිදහස් කළා...”ඔහු හිස සලමින් හැම දෙනාම දෙස බැලුවේ ‘තමා හරිදැයි’ අසන්නටය.“ඔන්න අහගනිං පුතේ... දරුවෙක් කර පින්නගෙන හිටිය නම් මුතුට කවදාවත් මිනිහෙක් එක්ක යන්ඩ පුළුවන් ද? කවුද ඔය නඩලං බාර ගන්නේ?”සුරංග මව දෙස රවා බැලුවේ තව දුරටත් වචනයක්වත් කතා නොකිරීමේ තර්ජනයකුත් සමඟය.“අපිට දරුව හදාගන්ඩ ඕනැ නෑ. එක පාරක් මුතූට දරුව බලා ගන්ඩ දුන්නොත් ඇති”ඒ සුරංගගේ ඉල්ලීමය. මුතූගේ කඳුළු පිරි දෑස බලන්නට බැරිම තැන සුරංග ඒ ඉල්ලීම කළේය.“මගේ දරුව කොහේ හරි අනාථ මඩමක ඉන්නව නම් හිඟා කාලා හරි මං මගේ දරුව හදාගත්තට කමක් නැහැ නේද සුරංගයියේ?මුතූගේ වෙව්ලන කටහඬ සමග සිහින් ඉකි බිඳුමක්ද පිටවිය. ඒ වචන පිටවූ සැණින් හපන්ගම මහතා දෙවුර සෙලවෙන සේ හඬ නඟා සිනාසුණේය.“අනාථ කඳවුරක? ඔව්... ඔව්.. උඹලම ඇස් දෙකෙන් බලාගනිල්ලකො අනාථ කඳවුරේ හැටි? ඊට පස්සෙ බැරියැ තීරණය කරන්ඩ...”මතු සම්බන්ධයි...</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>24</day>
    </date>
    <link>http://www.silumina.lk/2010/01/24/_art.asp?fn=av10012419</link>
    <topic>ප්‍රියංකා තනිවෙයි</topic>
    <author>සුජීව තේවහෙට්ටිගේ</author>
    <content>පහළොස්දාහේ සීට්ටුවෙන් ජීවිතය පටන්ගත් ‘සරසවියේ’ පේ‍්‍රම්‘ඩෝ නට්ස්’ වල රස විඳිමුමගේ පෙම්වතා කලාවට සම්බන්ධයිපිච්චර් පිස්සාගස් කපා දිවි ගෙවූ ප්‍රේමසිරි කෙසෙල් ගසක් නිසා අසරණ වෙයිමේක මාස හයේ ළදරුවකුට බුරියානි කවනවා වගේ වැඩක්මම හත් අට වතාවක්ම මරණයෙන් බේරිලා තියෙනවාසිංහල සිනමාවට 63 යිබනින්න දෙයක් නැතිවුණාම කුරුසයත් ප්‍රශ්නයක් කරගත්තාවිජයට මම කවදත් කැමැති වුණේ නැහැ ඒ මාලිනීට කරපු වැරැද්ද නිසාදෙස් ව්දෙස් සුපතළ සුන්දර මාදු ගං කොමලියනෙත් දෙක වාගේ රැකගමු මාතෘභූමි ශ්‍රී ලංකාතෙත් බිමක අසිරිය ආනවිලුන්දාවරෝග දුරලන ඇඟට ගුණදෙනඅපේ අය වීදි නාට්‍යවලට එන්නේ වෙනත් මාධ්‍යවලට යන්න බලාගෙනපිස්සු හැ‍‍ඳෙන සඳ‘පුළුවන් තරම් චිත්‍රපට බලන්න’ සිනමා සහෘදයන්ට කියූ නීල්. අයි.ඒ දරුව අයිති උඹලට නොවෙයි තේරුණා ද?ප්‍රියංකා තනිවෙයිබොලිවුඩ්පුරයේ පෙම් බැඳුම් ගැන ඔබට මොනවද හිතෙන්නෙ. එක් වරෙක එක් වෙනවා. තවත් වරෙක වෙන් වෙනවා. පෙම් බැඳුම් ඇති වීමත් නැතිවීමත් සුලබ දෙයක් වෙලා නේදැයි ඔබට හිතෙන්නට ඇති. ඔව්. ඒක ඇත්තක්.එක්වෙන වෙන්වෙන මේ පෙම්වතුන් අතර රහසේ පෙමින් බැඳී රහසේ ම වෙන්වෙන කොටසක් ද සිටිනවා. හැබැයි ඒ, ඉතාම ටික දෙනයි. ප්‍රියංකා චොප්රා සහ ශාහිඩ් කපූර් අයිති වෙන්නෙ මේ කොටසටයි.ප්‍රියංකා සහ ශාහිඩ් පදිංචිව සිටින්නේ එකම තට්ටු නිවාසයක පිහිටි නිවෙස් දෙකකයි. මුලදී ප්‍රියංකා, ශාහිඩ් දෙස බැලුවේ හිතවත් මිතුරෙකු හැටියට. නමුත් මේ මිතුරුදම ප්‍රේමයක් බවට පත්වුණා. ඔවුන් දෙදෙනා නිතරම ගමන් බිමන් ගියා. නොයෙක් තැන්වලදී හමුවුණා. ඒ විතරක් නොවෙයි, ප්‍රියංකා ශාහිඩ් ගේ නිවසටත්, ශාහිඩ් පි‍්‍රියංකාගේ නිවසටත් ආවා ගියා. ඔවුන් දෙදෙනා මේ නිවෙස්වලදී රාත්‍රි ආහාර ගත් බව වටපිට අය දැක තියෙනවා.“ප්‍රියංකා හුඟ කාලයක් තිස්සේ වේදනාවෙනුයි කාලය ගත කළේ. ශාහිඩ් නිසා ඒ වේදනාව තුනී වුණා. හැමදාම වගේ ශාහිඩ්ව මුණ ගැහෙන ප්‍රියංකා, එයත් එක්ක චිත්‍රපට ගැන, රටේ තොටේ සිද්ධ වෙන දේවල් ගැන කතා කරනවා.මේ නිසා දෙන්නාට දෙන්නා ගැනත් හොඳ අවබෝධයක් ඇති වුණා.” ශාහිඩ් - ප්‍රියංකා ආදරය ගැන ඇතුළත තොරතුරු දන්නා, ප්‍රියංකාගේ මිතුරියක් එලෙස ප්‍රකාශ කර තිබුණා.මේ ආදර කතාව සුන්දරත්වයකින් යුතුව ගලා ගෙන ගියත් ප්‍රියංකා හෝ ශාහිඩ් ලෝකයා ඉදිරියේදී තමන්ගේ පෙම් කතාව රහසක් ලෙස සඟවන්නට උත්සාහ කළා.තමන් දෙදෙනා පෙම්වතුන් බව ලොවට පවසන්නට ප්‍රියංකාවත් ශාහිඩ්වත් උනන්දු වුණේ නැහැ. එය මග හරින්නටයි දෙදෙනාම උත්සාහ කළේ. නමුත් ඔවුන් සැබෑ ලෝකය තුළ පෙම්වතුන් ලෙස ජීවත්වූ බව දැන් හෙළි වී තිබෙනවා.මේ දෙදෙනාගේ ප්‍රේමය මීට මාස තුනකට කලින් බිඳී ගියා. මේ වෙන්වීමට හේතුව කිසිම කෙනෙකු දැන සිටියේ නැහැ. “ප්‍රියංකා, ශාහිඩ් ගැන ගොඩක් බලාපොරොත්තු තියාගෙන හිටියා.එයා ගැන සුබවාදීව හිතුවා. ශාහිඩ්ගෙ ජීවිතය තමන්ගේ ජීවිතයේ කොටසක් විදිහට සලකන්නත් ප්‍රියංකා පුරුදු වුණා. නමුත් ශාහිඩ් ප්‍රියංකා ගැන හිතුවේ ඒ විදිහට නම් නොවෙයි.එයා ප්‍රියංකාට ළං වුණේ නැහැ. තනිවෙන්නට උත්සාහ කළා. ප්‍රියංකා ඒ කිසිම දෙයක් ගණන් ගත්තෙ නැහැ. ප්‍රියංකාට ඕනෑ වුණේ හැමදාම ශාහිඩ් එක්ක නිකං පෙම් කරන්න නෙමෙයි. එයාත් එක්ක මුළු ජීවිතයටම එක්වෙලා ඉන්නයි.” ප්‍රියංකා ගේ මිතුරිය තවදුරටත් පැවසුවා.ප්‍රියංකා ශාහිඩ්ගෙන් වෙන්වීමට තීරණය කළේ එක්තරා සිනමා සම්මාන උලෙළකදී සිදුවූ අමිහිරි සිදුවීමකින් පස්සෙයි. ඒ සිදුවීම කුමක්දැයි තවමත් හෙළිවී නැතත්, සිනමා සම්මාන උලෙළට සහභාගි වී ආපසු යන අතරේදී ප්‍රියංකා සහ ශාහිඩ් අතර උණුසුම් වචන හුවමාරුවක් සිදුවී තිබෙන බවයි ආරංචි.” ප්‍රියංකාට තේරුණා ශාහිඩ් තමන් ගැන ආදරයක් නොදක්වන බව.ශාහිඩ් එයත් එක්ක කාලය ගත කරන්න එන අවස්ථා අඩු කරන බව ප්‍රියංකාට හොදින් ම තේරුණා. හැබැයි ශාහිඩ් මේ විදිහට වෙනස් වුණේ වෙනත් තරුණියක් නිසා නොවෙයි.ඒක ප්‍රියංකාත් හොඳින් ම දැනගෙන හිටියා. කොහොම හරි ප්‍රියංකා, ශාහිඩ්ගෙන් වෙන් වුණා. ඒ වෙන්වීම නම් ප්‍රියංකාට කොහෙත් ම දරා ගන්න බැරි වුණා. එයා පුදුමාකාර දුකක් වින්දා. මේ ටික කිව්වෙත් අර මිතුරියම තමයි.ශාහිඩ් ගෙන් ලද විරහ වේදනාවෙන් පීඩා විඳිමින් සිටි ප්‍රියංකාට, බොලිවුඩ් පුරයේ තවත් අලුත් නළුවෙකු මුණ ගැසුණා. ඔහු තමයි, හර්මන් බවේජා. ඇය හර්මන් සමඟ පැටළුණේ පෙමින් බැඳෙන්නම නොවෙයි.පාළුව, තනිකම මකා ගන්නටයි. ප්‍රියංකා, හර්මන් සමඟ හිතවත් වුණාට පස්සේ ඔහුගේ නිවෙසටත් යන්න එන්න පටන් ගත්තා. නමුත් හර්මන් ද ප්‍රියංකාව ගණන් ගත්තේ නැහැ. දෙදෙනා අතර ආදර කතාවකට මුල පිරීමක් සිදු නොවුණු නිසා හර්මන්ගේ ඉවත බැලීම ප්‍රියංකාට වේදනා ගෙන දෙන්නක් වුණේ නැහැ. ඒ වෙනුවට ප්‍රියංකාගේ හිත නැවතත් යොමු වුණේ ශාහිඩ් වෙතටයි.ඇය ඔහුට දන්වා යැව්වේ තමන් දෙදෙනාගේ වෙන්වීම ගැන කතා කරන්නට අවශ්‍ය බවයි. නමුත් ශාහිඩ් එයට කැමැති වුණේ නැහැ. මෙයින් තව තවත් මානසික පීඩාවට පත්වූ ප්‍රියංකා, කිසිදු බාහිර පුද්ගලයෙකු සමඟ කතා බහ කිරීම නවත්වා දැමුවා.ප්‍රිය සම්භාෂණ වැනි අවස්ථාවන්ට සහභාගි වීමෙනුත් වැළකී සිටියා. සමහර යහළු යෙහෙළියන් මේ ගැන අසද්දී ප්‍රියංකා කියා සිටියේ තමන් අසනීපයෙන් සිටින බවයි. මේ අසනීපයට හේතුව වෙන කිසිවක් නොව ශාහිඩ්ගේ වෙන්වීම බවයි තතු දන්නා අය පවසන්නේ.මේ කාරණා ලොවට රහසක් වේවි යැයි ප්‍රියංකා සිතුවා. නමුත් මෙතෙක් කලක් සැඟවී තිබුණු ශාහිඩ් - ප්‍රියංකා ආදර කතාවේ සුලමුල මෙලෙස හෙළිවෙද්දී ප්‍රියංකාට දැන් සිදුවී ඇත්තේ මුනිවත රකින්නටයි.මීට වසර කිහිපයකට පෙර ඉන්දියාවේ මෙන් ම ශ්‍රී ලංකාවේද තිරගත වූ ‘චාක් ඩි ඉන්දියා’ චිත්‍රපටයට හොකී ක්‍රීඩා කණ්ඩායමක් වටා ගෙතුණු කතාවක් ඇතුළත් වී තිබුණා.එහි ප්‍රධාන චරිතය රඟපෑවේ සුපිරි නළු, ශාරුක් ඛාන්. ඔහු නිරූපණය කළේ එම හොකී කණ්ඩායමේ පුහුණුකරුවාගේ චරිතයයි.සිනමා ජීවිතයේ දී මුල්වරට හොකී ක්‍රීඩා පුහුණුකරුවෙකුගේ චරිතයක් එලෙස රඟපෑ ශාරුක්ට සැබෑ ජීවිතයේ දී හොකී කණ්ඩායමක ඇතිවූ ගැටලුවක් නිරාකරණය කරන්නට සිදු වුණා.ඉන්දියාවේ ජාතික මට්ටමින් ක්‍රීඩා කරන හොකී කණ්ඩායමේ ක්‍රීඩකයන්ට සිදුවූ අසාධාරණයකට පිළියම් යොදන්නට මැදිහත් වෙන්නටයි ශාරුක්ට සිදුවුණේ.මෙම හොකී කණ්ඩායමේ පුහුණුවීම් කටයුතු සිදුවන්නේ පූන්හි පිහිටා තිබෙන ක්‍රීඩා මධ්‍යස්ථානයේයි. පසුගියදා මේ හොකී ක්‍රීඩකයන් පුහුණුවීම්වලින් ඉවත්වී සිටින්නට තීරණය කර තිබුණා.මෙම වර්ජනයට හේතු වුණේ හොකී ක්‍රීඩා තරගවලට සහභාගිවීම වෙනුවෙන් තමන්ට එතෙක් ගෙවන ලද අනුග්‍රාහක මුදල් සහ ක්‍රීඩා තරග ගාස්තු නවතා දැමීම බවයි හොකී ක්‍රීඩකයන් පැවසුවේ.“මට මේ ගැන හරිම කනගාටුවක් දැනුණා. තමන්ගේ රට වෙනුවෙන් ක්‍රීඩා කරන්න වැටුපක් ඉල්ලනවා. පඩි නොලැබුණොත් රන් පදක්කම දිනා දෙන්නෙ නැහැ කියලත් කියනවා.මේ පිළිබඳව අදහස් දැක්වූ ශාරුක් පැවසුවා. පසුගිය දිනවල මෙම හොකී කණ්ඩායම පුහුණුවීම් කටයුතුවල යෙදී සිටියේ ළඟදීම පූන් හිදී පැවැත්වීමට නියමිත ලෝක කුසලාන හොකී තරගාවලිය වෙනුවෙන්.මෙම කලබැගෑනිය සංසිදුවීමට ශාරුක් සිය කැමැත්තෙන් ම ඉදිරිපත් වුණා. ඔහුගේ සහයට බොලිවුඩයේ නවක නිළියක වන ගුල් පනාග් ද ඉදිරිපත් වී සිටියා. ශාරුක්ගේ මැදිහත්වීම නිසාප්‍රශ්නය විසඳුණු බවයි දැන ගන්නට ලැබුණේ.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=aa1001311</link>
    <topic>ජනපති ඝාතන කුමන්ත්‍රණයක තොරතුරු හෙළිවෙයි</topic>
    <author>සුනිල් දයා අල්විස් / දයා ඩී.ෆොන්සේකා</author>
    <content>ජනපති ඝාතන කුමන්ත්‍රණයක තොරතුරු හෙළිවෙයිජනපති ශ්‍රී දළදා සමිඳු වැඳ පුදා ගනීමේජර් ජනරාල් දයා රත්නායක යුද හමුදා මාණ්ඩලික ප්‍රධානි නිළයටජාතික කොඩියට නිසි ගෞරවය දෙන්න‘දැයට කිරුළ’ 4 වැනිදා62 වැනි ජාතික නිදහස් සමරුව උත්සවශ්‍රීයෙන්කැලණිය රජමහ විහාරයේ වාර්ෂික දුරුතු මහ පෙරහරමහජනයාගේ කෘතවේදීත්වය ලොවටම විදහා පෙන්වූ විජයග්‍රහණයක්ඝාතන මෙහෙයුම් සැලසුම් කළ ෆොන්සේකා නීතිය ඉදිරියට ගෙනෙන්නෆොන්සේකාගේ ඡන්ද ලක්ෂ 40 න් ලක්ෂ 20 ක් දැනටමත් අපේඅවස්ථාවාදියා පිටු දැක ශ්‍රී ලංකාව නියම නායකයා තෝරාගත්තාඅත්අඩංගුවට ගත් හමුදාවෙන් පැනගිය සෙබළුන් ගෙන්*රාජපක්ෂ පවුල ඝාතනය කිරීමට*රජයේ මාධ්‍යවේදීන් ඝාතනය කිරීමට ලැයිස්තු හදලා*පරීක්ෂණ දිගටමසුනිල් දයා අල්විස් / දයා ඩී.ෆොන්සේකාපරාජිත අපේක්ෂක සරත් ෆොන්සේකා මහතා සහ විපක්ෂයේ කණ්ඩායම් කිහිපයක් එක්ව සිදු කිරීමට තැත් කළ රාජ්‍ය විරෝධී කුමන්ත්‍රණය හා ඝාතන පිළිබඳව වැදගත් තොරතුරු රැසක් මේ වන විටත් හෙළිදරවු වෙමින් පවතින බව ජාතික ආරක්ෂාව පිළිබඳ මාධ්‍ය මධ්‍යස්ථානයේ අධ්‍යක්ෂ ජනරාල් ලක්ෂ්මන් හුළුගල්ල මහතා පවසයි.මේ සම්බන්ධයෙන් ප්‍රශ්න කිරීම සඳහා දැනටත් යුද හමුදාවෙන් පළාගිය පුද්ගලයන් කිහිප දෙනෙකු අත්අඩංගුවට ගෙන ඇති බවත් රාජ්‍ය විරෝධී කුමන්ත්‍රණයක් සිදු කිරීම සඳහා මහජනතාවට අසත්‍ය තොරතුරු පතුරුවා හැරි පුද්ගලයන් කිහිපදෙනකු අත්අඩංගුවට ගෙන ඇති බවත් හෙතෙම අනාවරණය කෙළේය.මේ වන විට හෙළිදරවු වී ඇති තොරතුරු මත ඉදිරියේ දී තවත් පුද්ගලයන් අත්අඩංගුවට පත්වීමට නියමිත බවත් ඔවුනට එරෙහිව තරාතිරම නොබලා උපරිම ලෙස නීතිය ක්‍රියාත්මක කිරීමට රජය පියවර ගන්නා බවත් හෙතෙම අවධාරණය කෙළේය.මැතිවරණ වේදිකාවේදී විශ්‍රාමික ජෙනරාල් සරත් ෆොන්සේකා විසින් ජනාධිපතිතුමාට හා රජයට එරෙහිව සිදු කරන ලද බරපතළ ප්‍රකාශ පිළිබඳවත් පරීක්ෂණ පවත්වා ගෙන යන අතර හයිකොප් අවි ජාවාරම පිළිබඳ පරීක්ෂණ ද ඒ අතර පවතින බව හුළුගල්ල මහතා තවදුරටත් කීය.ජනාධිපතිවරණ ඡන්ද විමසීම පැවැති ජනවාරි 26 දා රාත්‍රියේ කොළඹ සුඛෝපභෝගී හෝටලයක කාමර 70ක් වෙන් කරවා ගෙන අවි ආයුධ සහිත හමුදාවෙන් පැනගිය පුද්ගලයන් රැස්කැර ගෙන සිටීම පිළිබඳවත් තියුණු ලෙස විමර්ශනය කෙරෙන බව පෙන්වා දුන් ඒ මහතා, ජනාධිපතිතුමා හා එතුමාගේ පවුලේ සාමාජිකයන් ඝාතනය කිරීමටත්, රජයේ මැති ඇමැතිවරු ගණනාවක් සිරගත කිරීමටත් ෆොන්සේකා පාර්ශවය ගෙන ගිය කුමන්ත්‍රණය මුළුමණින්ම අනාවරණය කිරීමට පියවර ගන්නා බවත් පැවැසීය.රජයේ මාධ්‍ය ආයතනවල සේවය කරමින් සිටින මාධ්‍යවේදීන් ගණනාවක් අත්අඩංගුවට ගෙන ඔවුන් වධ බන්ධනයට ලක්කිරීමේ සැලසුමක් තිබූ බවටත් දැන් තොරතුරු අනාවරණය වෙමින් පවතී.</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=aa100131_1</link>
    <topic>ජනපති ශ්‍රී දළදා සමිඳු වැඳ පුදා ගනී</topic>
    <author>අසේල කුරුළුවංශ</author>
    <content>ජනපති ඝාතන කුමන්ත්‍රණයක තොරතුරු හෙළිවෙයිජනපති ශ්‍රී දළදා සමිඳු වැඳ පුදා ගනීමේජර් ජනරාල් දයා රත්නායක යුද හමුදා මාණ්ඩලික ප්‍රධානි නිළයටජාතික කොඩියට නිසි ගෞරවය දෙන්න‘දැයට කිරුළ’ 4 වැනිදා62 වැනි ජාතික නිදහස් සමරුව උත්සවශ්‍රීයෙන්කැලණිය රජමහ විහාරයේ වාර්ෂික දුරුතු මහ පෙරහරමහජනයාගේ කෘතවේදීත්වය ලොවටම විදහා පෙන්වූ විජයග්‍රහණයක්ඝාතන මෙහෙයුම් සැලසුම් කළ ෆොන්සේකා නීතිය ඉදිරියට ගෙනෙන්නෆොන්සේකාගේ ඡන්ද ලක්ෂ 40 න් ලක්ෂ 20 ක් දැනටමත් අපේඅවස්ථාවාදියා පිටු දැක ශ්‍රී ලංකාව නියම නායකයා තෝරාගත්තාඅසේල කුරුළුවංශමහින්ද රාජපක්ෂ ජනාධිපතිතුමා ඊයේ (30) පෙරවරුවේ ශ්‍රී දළදා මාලිගාවට ගොස් දළදා සමිඳුන් උදෙසා පුෂ්පෝපහාර පවත්වා ආශිර්වාද ලබාගත්තේ ය. අනතුරුව මල්වතු සහ අස්ගිරි මහානායක ස්වාමීන්ද්‍රයන් වහන්සේලා හා එම පාර්ශ්වයන්හි අනුනායක හිමිවරු ද ජනපතිතුමන් බැහැ දුටු අතර සෙත් පිරිත් සජ්ජායනය කැර උන්වහන්සේ ජනපතිතුමන්ට එහි දී ආශිර්වාද කළහ.ගැටඹේ රාජෝපවනාරාමාධිපති කැප්පෙටියාගොඩ සිරිවිමල නාහිමියන් බැහැ දැකීමට ද ජනාධිපතිතුමා ගියේ ය. මෙවර 62 වැනි ජාතික නිදහස් දින උත්සවය ශ්‍රී දළදා මාලිගාව ආශ්‍රිත ඓතිහාසික මහ මළුව කේන්ද්‍ර කරගනිමින් අතිඋත්කර්ෂවත්ව පැවැත්වීමට නියමිත අතර ඒ පිළිබඳවද මෙහිදී ජනපතිතුමන් මහනාහිමිවරුන් දැනුවත් කළේ ය.මේ අවස්ථාවට මධ්‍යම පළාත් ආණ්ඩුකාර ටිකිරි කොබ්බෑකඩුව, විදේශ රැකියා ප්‍රවර්ධන හා සුබසාධන ඇමැති කෙහෙළිය රඹුක්වැල්ල, මධ්‍යම පළාත් මහ ඇමැති සරත් ඒකනායක, දියවඩන නිලමේ ප්‍රදීප් නිලංග දෑල යන මහත්වරු සහභාගි වූහ.</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=aa100131_2</link>
    <topic>මේජර් ජනරාල් දයා රත්නායක යුද හමුදා මාණ්ඩලික ප්‍රධානි නිළයට</topic>
    <author>දයා ඩී. ෆොන්සේකා</author>
    <content>ජනපති ඝාතන කුමන්ත්‍රණයක තොරතුරු හෙළිවෙයිජනපති ශ්‍රී දළදා සමිඳු වැඳ පුදා ගනීමේජර් ජනරාල් දයා රත්නායක යුද හමුදා මාණ්ඩලික ප්‍රධානි නිළයටජාතික කොඩියට නිසි ගෞරවය දෙන්න‘දැයට කිරුළ’ 4 වැනිදා62 වැනි ජාතික නිදහස් සමරුව උත්සවශ්‍රීයෙන්කැලණිය රජමහ විහාරයේ වාර්ෂික දුරුතු මහ පෙරහරමහජනයාගේ කෘතවේදීත්වය ලොවටම විදහා පෙන්වූ විජයග්‍රහණයක්ඝාතන මෙහෙයුම් සැලසුම් කළ ෆොන්සේකා නීතිය ඉදිරියට ගෙනෙන්නෆොන්සේකාගේ ඡන්ද ලක්ෂ 40 න් ලක්ෂ 20 ක් දැනටමත් අපේඅවස්ථාවාදියා පිටු දැක ශ්‍රී ලංකාව නියම නායකයා තෝරාගත්තාදයා ඩී. ෆොන්සේකාමේජර් ජනරාල් දයා රත්නායක වහාම ක්‍රියාත්මක වන පරිදි යුද හමුදාවේ මාණ්ඩලික ප්‍රධානී තනතුරට පත්කොට ඇත.මීට කලින් පුනරුත්ථාපන අධ්‍යක්ෂ ජනරාල්ධූරය ඉසුලූ ඒ මහතා කලක් යාපනයේ ඉදිරි නඩත්තු අධ්‍යක්ෂ වශයෙන් කටයුතු කැර ඇති අතර නැඟෙනහිර මානුෂීය මෙහෙයුම් සමයේ 23 වැනි සේනාංකාධිපතිවරයාව සිටියේ ය.ඒ මහතා කටයුතු කළ පුනරුත්ථාපන අධ්‍යක්ෂ ජනරාල් තනතුරට මේජර් ජනරාල් ජනක වල්ගම මහතා පත්කොට ඇති බව ද යුදහමුදා මාධ්‍ය ප්‍රකාශක බ්‍රිගේඩියර් උදය නානායක්කාර පවසයි.</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=aa1001312</link>
    <topic>ජාතික කොඩියට නිසි ගෞරවය දෙන්න</topic>
    <author>සුභද්‍රා දේශපි‍්‍රය</author>
    <content>ජනපති ඝාතන කුමන්ත්‍රණයක තොරතුරු හෙළිවෙයිජනපති ශ්‍රී දළදා සමිඳු වැඳ පුදා ගනීමේජර් ජනරාල් දයා රත්නායක යුද හමුදා මාණ්ඩලික ප්‍රධානි නිළයටජාතික කොඩියට නිසි ගෞරවය දෙන්න‘දැයට කිරුළ’ 4 වැනිදා62 වැනි ජාතික නිදහස් සමරුව උත්සවශ්‍රීයෙන්කැලණිය රජමහ විහාරයේ වාර්ෂික දුරුතු මහ පෙරහරමහජනයාගේ කෘතවේදීත්වය ලොවටම විදහා පෙන්වූ විජයග්‍රහණයක්ඝාතන මෙහෙයුම් සැලසුම් කළ ෆොන්සේකා නීතිය ඉදිරියට ගෙනෙන්නෆොන්සේකාගේ ඡන්ද ලක්ෂ 40 න් ලක්ෂ 20 ක් දැනටමත් අපේඅවස්ථාවාදියා පිටු දැක ශ්‍රී ලංකාව නියම නායකයා තෝරාගත්තා- රජයෙන් ඉල්ලීමක්සුභද්‍රා දේශපි‍්‍රය62 වැනි ජාතික නිදහස් දින සැමරුම් උත්සවය නිමිත්තෙන් පෙබරවාරි 4 පෙරවරු 8.50 ට ජාතික කොඩිය එසවීම ද පෙරවරු 8.52 ට ජාතික ගීය වාදනය කර ජාතියට ගෞරව දැක්වීමට රජය තීරණය කැර ඇත.ජාතික නිදහස් දින සමරු උත්සවය නිමිත්තෙන් ලබන 3 – 4 යන දෙදින සියලු රජයේ ආයතනවල ජාතික කොඩිය එසවීම සහ එම ගොඩනැඟිලි විදුලි ආලෝකයෙන් අලංකාර කරන ලෙස ද රාජ්‍ය පරිපාලන සහ ස්වදේශ කටයුතු අමාත්‍යාංශය ඉල්ලා සිටී.ජාතික කොඩිය භාවිත කිරීමේදී එයට නිසි ගරුත්වය හිමිවන පරිදි ඔසවා තැබීම හා ප්‍රදර්ශනය කිරිමට වගබලා ගන්නා ලෙස ජනමාධ්‍ය හා තොරතුරු අමාත්‍යාංශයේ ලේකම් ඩබ්ලිව්.බී. ගනේගල මහතා මහජනතාවගෙන් ඉල්ලා සිටී.62 වැනි ජාතික නිදහස් සැමරුම් උත්සවයේ ආගමික වතාවත් ලබන 2 දා අඟහරුවාදා කොළඹ නිදහස් මන්දිරයේ සර්ව රාත්‍රික පිරිත් දෙසුමෙන් ආරම්භ වේ.3 වැනිදා පෙරවරුවේ මහා සංඝයා උදෙසා සපිරිකර සංඝගත දක්‍ෂිණාවක් ද පිරිනැමේ.</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=aa1001313</link>
    <topic>‘දැයට කිරුළ’ 4 වැනිදා</topic>
    <author>නිහාල් පී.අබේසිංහ</author>
    <content>ජනපති ඝාතන කුමන්ත්‍රණයක තොරතුරු හෙළිවෙයිජනපති ශ්‍රී දළදා සමිඳු වැඳ පුදා ගනීමේජර් ජනරාල් දයා රත්නායක යුද හමුදා මාණ්ඩලික ප්‍රධානි නිළයටජාතික කොඩියට නිසි ගෞරවය දෙන්න‘දැයට කිරුළ’ 4 වැනිදා62 වැනි ජාතික නිදහස් සමරුව උත්සවශ්‍රීයෙන්කැලණිය රජමහ විහාරයේ වාර්ෂික දුරුතු මහ පෙරහරමහජනයාගේ කෘතවේදීත්වය ලොවටම විදහා පෙන්වූ විජයග්‍රහණයක්ඝාතන මෙහෙයුම් සැලසුම් කළ ෆොන්සේකා නීතිය ඉදිරියට ගෙනෙන්නෆොන්සේකාගේ ඡන්ද ලක්ෂ 40 න් ලක්ෂ 20 ක් දැනටමත් අපේඅවස්ථාවාදියා පිටු දැක ශ්‍රී ලංකාව නියම නායකයා තෝරාගත්තානිහාල් පී.අබේසිංහරටේ සියලු සංවර්ධන, සංස්කෘතික හා සන්නිවේදන කටයුතුª පිළිබඳව එකම ස්ථානයකදී සැමටම දැනුමක් ලබාදෙන ‘දැයට කිරුළ’ අධ්‍යාපනික හා සංවර්ධන ප්‍රදර්ශනය මෙවර පෙබරවාරි 4 වැනිදා පස්වරු 4ට මහනුවර දී මහින්ද රාජපක්ෂ ජනාධිපතිතුමා අතින් විවෘත වෙයි.මෙවර ප්‍රදර්ශනයට වර්ග අඩි ලක්ෂ 3ක ප්‍රදේශයක් පුරා රජයේ හා පෞද්ගලික අධ්‍යාපනික හා වෙළෙඳ කුටි 500ක් පමණ සිය ප්‍රදර්ශන ඉදිරිපත් කරයි. ‘පැළඳ එක් කිරුළක්, නැවුම් හෙට දවසක්’ යන තේමාව යටතේ සංවිධානය කළ ‘දැයට කිරුළ’ ප්‍රදර්ශනය මෙවර ප්‍රථම වරට කොළඹින් පිටතදී පැවැත්වෙන බවත් ඒ අනුව මෙවර ප්‍රදර්ශනයේදී මහනුවර පල්ලෙකැලේ ප්‍රදේශයේ අක්කර 60කට ආසන්න භූ®මි ප්‍රදේශයක ප්‍රදර්ශන කුටි ඉදිවන බවත් රාජ්‍ය ආදායම් ඇමැති හා නියෝජ්‍ය මුදල් ඇමැති රංජිත් සියඹලාපිටිය මහතා සිළුමිණට කීය.පෙබරවාරි 4 වැනිදා සිට පෙබරවාරි 10 වැනිදා දක්වා ප්‍රදර්ශනය පැවැත්වේ. පෙබරවාරි 4 වැනිදා පස්වරු 6 සිට රාත්‍රි 12 දක්වාත් අන් සියලු දිනවල පෙරවරු 9 සිට රාත්‍රි 12 දක්වාත් ප්‍රදර්ශනය විවෘතව ඇත.මෙවර විදේශ තානාපති කාර්යාල 15ක් ද තම කුටි ඉදිරිපත් කරයි. ඒ රටවල ඇති රැකියා අවස්ථා එහිදී ජනතාවට දැකගත හැකිය. සියලු රජයේ ආයතනවලින් සංවර්ධනය ගැන දැනුම්වත් කෙරේ. අධ්‍යාපනික අගය ඉතා වැඩි මේ ප්‍රදර්ශනයේ විශේෂ අධ්‍යාපනික සම්මන්ත්‍රණ රැසක් ද පැවැත්වේ.ආරක්ෂාවට මුල් තැන දෙන අතර මෙවර ප්‍රදර්ශනයේ ප්‍රධාන අංග පල්ලෙකැලේ අන්තර්ජාතික බෞද්ධ සම්මන්ත්‍රණ මධ්‍යස්ථානය, නව මධ්‍යම පළාත් සභා නව මහලේකම් කාර්යාලය හා නව බෝගම්බර සිරගෙදර පරිශ්‍රය ඇතුළත පැවැත්වේ.සියලුම රජයේ ආයතන මෙහිදී මහින්ද චින්තනය යටතේ කළ වැඩ හා මහින්ද චින්තනය ඉදිරි දැක්ම යටතේ කිරීමට අපේක්ෂිත වැඩ පිළිබඳ කරුණු සංවර්ධන ඉලක්ක ජනතාවට ලබාදෙයි. ආරක්ෂක අංශවල කුටිවලින් යුද්ධයේදී අල්ලාගත් අවි රැසක් ජනතාවට ප්‍රදර්ශනය කරයි. මෙවර අක්කර 9ක භූ®මියක් ආරක්ෂක කලාපයට වෙන්කර තිබේ. ඒ අනුව උදෙන්ම පැමිණ මේ ප්‍රදර්ශනය නරඹන්නේ නම් මුළු ප්‍රදර්ශනයම හොඳින් බලාගත හැකි බව මුදල් අමාත්‍යාංශයේ නියෝජ්‍ය ලේකම් උදය සෙනෙවිරත්න මහතා පවසයි.ප්‍රදර්ශනය නැරඹීමට යන නිල ඇඳුමින් සැරසුණු පාසල් සිසු සිසුවියන් ගුරුවරුන්ට නොමිලේ ප්‍රදර්ශනය නැරඹීමට පුළුවන. අන් අය සංවර්ධන ලොතරැයියේ ‘දැයට කිරුළ’ ටිකට් පතක් මිලදී ගත යුතුය. එයට රුපියල් ලක්ෂ 50ක සුපිරි මෝටර් රථයක් ත්‍යාග ලෙස ලැබේ.</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=aa1001314</link>
    <topic>62 වැනි ජාතික නිදහස් සමරුව උත්සවශ්‍රීයෙන්</topic>
    <author>ඉන්දික පොල්කොටුව අසේල කුරුළුවංශ</author>
    <content>ජනපති ඝාතන කුමන්ත්‍රණයක තොරතුරු හෙළිවෙයිජනපති ශ්‍රී දළදා සමිඳු වැඳ පුදා ගනීමේජර් ජනරාල් දයා රත්නායක යුද හමුදා මාණ්ඩලික ප්‍රධානි නිළයටජාතික කොඩියට නිසි ගෞරවය දෙන්න‘දැයට කිරුළ’ 4 වැනිදා62 වැනි ජාතික නිදහස් සමරුව උත්සවශ්‍රීයෙන්කැලණිය රජමහ විහාරයේ වාර්ෂික දුරුතු මහ පෙරහරමහජනයාගේ කෘතවේදීත්වය ලොවටම විදහා පෙන්වූ විජයග්‍රහණයක්ඝාතන මෙහෙයුම් සැලසුම් කළ ෆොන්සේකා නීතිය ඉදිරියට ගෙනෙන්නෆොන්සේකාගේ ඡන්ද ලක්ෂ 40 න් ලක්ෂ 20 ක් දැනටමත් අපේඅවස්ථාවාදියා පිටු දැක ශ්‍රී ලංකාව නියම නායකයා තෝරාගත්තාඉන්දික පොල්කොටුව අසේල කුරුළුවංශනිදහස් දින ජාතික උත්සවයේ 62 වැනි නිදහස් සමරු උත්සවය පෙබරවාරි 4 උදෑසන මහනුවර ශ්‍රී දළදා මාලිගා පරිශ්‍ර භූමියේ මහමළුවේදී මහින්ද රාජපක්ෂ ජනාධිපතිතුමාගේ ප්‍රධානත්වයෙන් පැවැත්වේ.මේ ඓතිහාසික නිදහස් දින සැමරුම් උත්සවයේදී ජනාධිපතිතුමා ජාතිය අමතනු ඇත. ආචාර වෙඩිමුර, ත්‍රිවිධ හමුදා පොලිස් හා සිවිල් ආරක්ෂක බලකායේ ආචාර පෙළපාළිය සන්නද්ධ රථ හා පෙළපාලි කලා ශිල්පීන් දහසකගේ සහභාගිත්වයෙන් පැවැත්වෙන සංස්කෘතික සංදර්ශනය පාසල් සිසුන්ගේ ආචාර පෙළපාළිය ආදියෙන් මෙම ජාතික නිදහස් දින සමරු උත්සවය අලංකෘත වෙයි.හැට දෙවැනි නිදහස් ජාතික දින උත්සවයේ ප්‍රධාන උත්සවය පැවැත්වෙන ශ්‍රී දළදා මාලිගා භූමියේ පරිශ්‍රයේ කටයුතු ආරාධිත අමුත්තන්ගේ පැමිණීමෙන් පසුව 4 උදේ 8.30 ට ආරම්භ වේ.මඟුල් බෙර වාදනයද, ජාතිත කොඩිය එසවීම ජාතික ගීය ගායනා කිරීම, ජයමංගල ගාථා ගැයීම ආදී වැඩසටහන්වලින් අනතුරුව ජාතික නිදහස වෙනුවෙන් හා කැපවූ සියලු ජාතික විරුවන් සමරා මිනිත්තු දෙකක නිශ්ශබ්දතාවක් පැවැත්වීමෙන් ගෞරව දක්වනු ඇත.උත්තමාචාරය පිරිනැමීම, ජනාධිපතිතුමා වෙනුවෙන් ආචාර වෙඩි මුර 21 ක් පිරිනැමීමද සිදු කිරීමෙන් අනතුරුව මහින්ද රාජපක්ෂ ජනාධිපතිතුමා පෙරවරු 9.15 ට ජාතිය අමතා කතා කරනු ඇත.ඉන් අනතුරුව ආචාර පෙළපාළිය පැවැත්වේ.මහනුවරදී පැවැත්වෙන ජාතික නිදහස් දින උත්සවයට සමගාමීව නාවික හමුදාව මෙදින දහවල් 12 ට නාවික හමුදා මූලස්ථාන ප්‍රදීපාගාර පරිශ්‍රයේදී ජාතිය වෙනුවෙන් ආචාර වෙඩි මුර උත්තමාචාරයක් ද පවත්වයි.</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=aa1001315</link>
    <topic>මහජනයාගේ කෘතවේදීත්වය ලොවටම විදහා පෙන්වූ විජයග්‍රහණයක්</topic>
    <author/>
    <content>ජනපති ඝාතන කුමන්ත්‍රණයක තොරතුරු හෙළිවෙයිජනපති ශ්‍රී දළදා සමිඳු වැඳ පුදා ගනීමේජර් ජනරාල් දයා රත්නායක යුද හමුදා මාණ්ඩලික ප්‍රධානි නිළයටජාතික කොඩියට නිසි ගෞරවය දෙන්න‘දැයට කිරුළ’ 4 වැනිදා62 වැනි ජාතික නිදහස් සමරුව උත්සවශ්‍රීයෙන්කැලණිය රජමහ විහාරයේ වාර්ෂික දුරුතු මහ පෙරහරමහජනයාගේ කෘතවේදීත්වය ලොවටම විදහා පෙන්වූ විජයග්‍රහණයක්ඝාතන මෙහෙයුම් සැලසුම් කළ ෆොන්සේකා නීතිය ඉදිරියට ගෙනෙන්නෆොන්සේකාගේ ඡන්ද ලක්ෂ 40 න් ලක්ෂ 20 ක් දැනටමත් අපේඅවස්ථාවාදියා පිටු දැක ශ්‍රී ලංකාව නියම නායකයා තෝරාගත්තාජාතියට ප්‍රණාමය පළකරමින් ජනපති කියයිජනාධිපතිවරණයේදී මහජනතාව විසින් ලබාදුන් විජයග්‍රහණය මඟින් ඔවුන් ගේ කෘතවේදීත්වය මුළු ලොවටම විදහා දැක්වූ බවත් මෙය රටට ආදරය කරන ජනතාවට සැනසුම් සුසුම් හෙළිය හැකි ජයග්‍රහණයක් බවත් මහින්ද රාජපක්ෂ ජනාධිපතිතුමා පවසයි.ජනාධිපතිතුමා මේ බව සඳහන් කරනුයේ මහජනතාව වෙත ප්‍රණාමය පළකරමින් නිකුත් කරන ලද විශේෂ නිවේදනයක් මඟිනි. එම නිවේදනයේ මෙසේද දැක්වෙයි. දෙවන වතාවටත්, මා කෙරෙහි විශ්වාසය තබා, අපගේ ජනතාව ලබාදුන් මෙම අතිවිශිෂ්ට ජයග්‍රහණය පිළිබඳව පළමුවෙන්ම මා මාගේ් සතුට පලකිරීමට මෙය අවස්ථාවක් කර ගන්නවා.ත්‍රස්තවාදය පරාජයට පත්කොට පවත්වන ලද පළමු ජාතික මැතිවරණය මෙයයි. උතුරේත්, නැඟෙනහිරත් ජීවත්වන සියලු ජනතාව බයෙන් හා සැකයෙන් තොරව මේ මැතිවරණයට දායක වුණා.මැතිවරණය නිදහස්ව හා සාධාරණව පවත්වා ගැනීමට ලැබීම පිළිබඳව වඩාත් සතුටු වන්නේ මමයි. මගේ ආණ්ඩුවයි. මේ ජයග්‍රහණය කිසිවෙකුට කිළිටි කළ නොහැකි වන්නේ ඒ නිසයි.දැන් අප ජය ලබා අවසන්. මේ ජයග්‍රහණය මේ රටේ ජනතාව කෘතවේදී, කෙළෙහිගුණ දත් ජනතාවක් බව ලොවට ඔප්පු කළ ජයග්‍රහණයක්. රටට ආදරේ කරන ජනතාවට සැනසුම් සුසුම් හෙළන්නට පුළුවන් ජයග්‍රහණයක්.සැබෑ ජයග්‍රහණයක් උපදින්නේ පරාජිතයෙක් නැති තැනයි. මේ ජයග්‍රහණය අපි හැමෝටම අයත් බව සිතන්න. මේ ජයග්‍රහණය සාමකාමීව බුක්ති විඳීමට සියලු දෙනාටම එකතුවන හැටියට මම ආරාධනා කරනවා.නීතිය ඉදිරියේ සියලු දෙනා එක හා සමානයි. නීතිය රකින්නා නීතියේ රැකවරණය ලබන බව මතක තබා ගන්න. වාද බේද අයිති අතීතයටයි. වර්තමානය අයිති වෙන්නේ සමඟි වීමටයි. අනාගතය අයිති වෙන්නේ සමෘද්ධියටයි.නීතිගරුක රටක්, සංවර්ධිත රටක්, යහපාලනයෙන් පිරුණු රටක්.... ඒ සියල්ල සපිරි සුබ අනාගතයක් මා අනාගත පරපුරට හා මගේ දේශයට උරුම කර දෙනවා.මේ ජනාධිපතිවරණයේ දී ඡන්දය භාවිතා කළ සියලු ජනතාවට මා මාගේ ප්‍රණාමය පුද කරනවා. කුමන අපේක්ෂකයෙකුට ඡන්දය දුන්නත් ඒ සියලු දෙනාම ප්‍රජාතන්ත්‍රවාදය ආරක්ෂා කරන්න දායක වූවන් ලෙසට මම හඳුනාගත්තා.ඒ වගේම, මැතිවරණ කොමසාරිස්තුමාට හා එහි කාර්ය මණ්ඩලයට මා මගේ ස්තුතිය පිරිනමනවා. මැතිවරණ රාජකාරියේ නියැලුණු රජයේ නිලධාරීන්ටත්, සේවක මහත්ම මහත්මීන්ටත්, පොලිසිය හා ආරක්ෂක අංශ නිලධාරීන්ටත්, අපගේ ස්තුතිය පිරිනමනවා. සියලු ජනමාධ්‍ය ආයතනවලටත් මා මගේ ස්තුතිය පල කර සිටිනවා.විජයග්‍රාහී අනාගතයක් උදෙසා අපි එක්ව ඉදිරියට යමු.ඔබ සැමට සුබ අනාගතයක්.</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=aa1001316</link>
    <topic>ඝාතන මෙහෙයුම් සැලසුම් කළ ෆොන්සේකා නීතිය ඉදිරියට ගෙනෙන්න</topic>
    <author>නුවන් කොඩිකාර</author>
    <content>ජනපති ඝාතන කුමන්ත්‍රණයක තොරතුරු හෙළිවෙයිජනපති ශ්‍රී දළදා සමිඳු වැඳ පුදා ගනීමේජර් ජනරාල් දයා රත්නායක යුද හමුදා මාණ්ඩලික ප්‍රධානි නිළයටජාතික කොඩියට නිසි ගෞරවය දෙන්න‘දැයට කිරුළ’ 4 වැනිදා62 වැනි ජාතික නිදහස් සමරුව උත්සවශ්‍රීයෙන්කැලණිය රජමහ විහාරයේ වාර්ෂික දුරුතු මහ පෙරහරමහජනයාගේ කෘතවේදීත්වය ලොවටම විදහා පෙන්වූ විජයග්‍රහණයක්ඝාතන මෙහෙයුම් සැලසුම් කළ ෆොන්සේකා නීතිය ඉදිරියට ගෙනෙන්නෆොන්සේකාගේ ඡන්ද ලක්ෂ 40 න් ලක්ෂ 20 ක් දැනටමත් අපේඅවස්ථාවාදියා පිටු දැක ශ්‍රී ලංකාව නියම නායකයා තෝරාගත්තාජා.නි.පෙ න් ඉල්ලීමක්නුවන් කොඩිකාරඝාතන මෙහෙයුම් දියත් කිරීමට සහ රට පාවාදීමට අර අදිමින් කටයුතු කළ ෆොන්සේකා නීතිය හමුවට වහා පමුණුවන්නට ක්‍රියා කරන ලෙස ජාතික නිදහස් පෙරමුණ මහින්ද රාජපක්ෂ ජනාධිපතිතුමාගෙන් ඉල්ලා සිටී.බත්තරමුල්ලේ ජාතික නිදහස් පෙරමුණ කාර්යාලයේදී එහි නායක පාර්ලිමේන්තු මන්ත්‍රි විමල් වීරවංශ මහතාගේ ප්‍රධානත්වයෙන් පැවැති මාධ්‍ය සාකච්ඡාවකදී එම පෙරමුණ වෙනුවෙන් ජනාධිපතිතුමාගෙන් මේ ඉල්ලීම කරන බවද ඔහු මෙහිදී අවධාරණය කෙළේය.මෙවැනි නීතිමය ක්‍රියා මාර්ගයක් නොගතහොත් ෆොන්සේකා තවත් විනාශකාරි ක්‍රියාවන්වල යෙදෙන බවත් එය වළක්වා ගැනීමට ඔහු නීතියේ ඉදිරිපිටට රැගෙන ආ යුතු බවද ඔහු කීය.ඇහැලේපොළගෙන් පසු රට පාවා දෙන්නා ලෙස ක්‍රියා කරන්නට උත්සාහ කරන්නේ් ෆොන්සේකාය. මොහු අන්තර්ජාතික ප්‍රජාව මුලා කරමින් නැවතත් කුමන්ත්‍රණ දියත් කරමින් සිටිනවා. 2005 දී ඡන්ද ප්‍රතිඵලය අනුව රනිල් ගත් ඡන්ද ප්‍රතිඵලයට සමාන ඡන්ද මොහු ගනු ලැබුවේ නම් අවි ආයුධ යොදා ගනිමින් මොහුගේ කුමන්ත්‍රණ සැලැස්ම ක්‍රියාත්මක කරනවා යයිද වීරවංශ මන්ත්‍රීවරයා පෙන්වා දුන්නේය.එළැඹෙන මහ මැතිවරණයේදී එක්සත් ජනතා නිදහස් සන්ධානය ලෙස අප ආසන 149 ජයග්‍රහණය කරනවා. මේ වනවිට සන්ධානයේ නායකයන් විපක්ෂයේ කිහිප දෙනෙකු සමඟ සාකච්ඡා ආරම්භ කර සිටිනවා යයිද වීරවංශ මහතා පැවසීය.මෙවර ජනාධිපතිවරණයේදී එ.ජ.නි.ස. පරාජය වූ දිස්ත්‍රික්කද එළැඹෙන මහ මැතිවරණයේදී ජය ගැනීමට කටයුතු කරන බවද ජාතික නිදහස් පෙරමුණ දිස්ත්‍රික්ක 18 කට සන්ධානයෙන් තරග කරන බවද විමල් වීරවංශ මන්ත්‍රිවරයා වැඩිදුරටත් කීය.</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=aa1001317</link>
    <topic>ෆොන්සේකාගේ ඡන්ද ලක්ෂ 40 න් ලක්ෂ 20 ක් දැනටමත් අපේ</topic>
    <author/>
    <content>ජනපති ඝාතන කුමන්ත්‍රණයක තොරතුරු හෙළිවෙයිජනපති ශ්‍රී දළදා සමිඳු වැඳ පුදා ගනීමේජර් ජනරාල් දයා රත්නායක යුද හමුදා මාණ්ඩලික ප්‍රධානි නිළයටජාතික කොඩියට නිසි ගෞරවය දෙන්න‘දැයට කිරුළ’ 4 වැනිදා62 වැනි ජාතික නිදහස් සමරුව උත්සවශ්‍රීයෙන්කැලණිය රජමහ විහාරයේ වාර්ෂික දුරුතු මහ පෙරහරමහජනයාගේ කෘතවේදීත්වය ලොවටම විදහා පෙන්වූ විජයග්‍රහණයක්ඝාතන මෙහෙයුම් සැලසුම් කළ ෆොන්සේකා නීතිය ඉදිරියට ගෙනෙන්නෆොන්සේකාගේ ඡන්ද ලක්ෂ 40 න් ලක්ෂ 20 ක් දැනටමත් අපේඅවස්ථාවාදියා පිටු දැක ශ්‍රී ලංකාව නියම නායකයා තෝරාගත්තා- ඇමැති මෛත්‍රී‍්‍රපාල සිරිසේනජනාධිපතිවරණයේදී විපක්ෂයට ඡන්දය දුන් ලක්ෂ 40 න් ලක්ෂ 20 ක් රජයට සහාය දක්වන බවත් ඉතිරි ලක්ෂ 20 දිනා ගැනීමට ඉදිරියේදී කටයුතු කරන බවත් ශ්‍රී ලංකා නිදහස් පක්ෂයේ මහ ලේකම් ඇමැති මෛත්‍රිපාල සිරිසේන මහතා පවසයි.සාමාන්‍යයෙන් මැතිවරණයකින් පසු විපක්ෂයට ඡන්දය දුන් වැඩි පිරිසක් ද රජයට සහාය දෙන බවත් දේශපාලන අත්දැකීම අනුව මේ කරුණු හෙළි දරව් කරන බවත් පැවසූ ඇමැතිවරයා විරුද්ධව ඡන්දය දුන් පිරිස දිනා ගැනීමට මේ කාල සීමාවේදී කටයුතු කරන බවත් එම පිරිස් අපෙන් ඈත්වීමට හේතු කවරේද අපේ අඩුපාඩු මොනවාද යන්න සොයා බලන බවත් කීය. තවදුරටත් අදහස් දක්වන ඇමැතිවරයා මෙසේ ද පැවසීය.ජනතාව මෙවර ජනාධිපතිවරණයේදී කරුණු දෙකක් සැලකිල්ලට යොමු කර තිබෙනවා. මෙයින් එක් කරුණක් වන්නේ ජනාධිපතිතුමා ත්‍රස්තවාදය පරාජය කිරීම හා රට සංවර්ධනය කිරීමට පියවර ගැනීමයි.මීට අමතරව ජනතාව ඡන්දය දීමේදී කල්පනා කර බලා තිබෙන්නේ මේ රට බාරදිය යුතු නියම සුදුස්සා කවුරුද යන්නයි. අපේක්ෂකයන් 22 අතරින් ජනාධිපතිතුමා නැවත තෝරා පත් කර ගත්තේ ද ඒ නිසා යයි ද ඇමැතිවරයා මෙහිදී පෙන්වා දුන්නේය.</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=aa1001318</link>
    <topic>අවස්ථාවාදියා පිටු දැක ශ්‍රී ලංකාව නියම නායකයා තෝරාගත්තා</topic>
    <author>දයා ඩී.ෆොන්සේකා</author>
    <content>ජනපති ඝාතන කුමන්ත්‍රණයක තොරතුරු හෙළිවෙයිජනපති ශ්‍රී දළදා සමිඳු වැඳ පුදා ගනීමේජර් ජනරාල් දයා රත්නායක යුද හමුදා මාණ්ඩලික ප්‍රධානි නිළයටජාතික කොඩියට නිසි ගෞරවය දෙන්න‘දැයට කිරුළ’ 4 වැනිදා62 වැනි ජාතික නිදහස් සමරුව උත්සවශ්‍රීයෙන්කැලණිය රජමහ විහාරයේ වාර්ෂික දුරුතු මහ පෙරහරමහජනයාගේ කෘතවේදීත්වය ලොවටම විදහා පෙන්වූ විජයග්‍රහණයක්ඝාතන මෙහෙයුම් සැලසුම් කළ ෆොන්සේකා නීතිය ඉදිරියට ගෙනෙන්නෆොන්සේකාගේ ඡන්ද ලක්ෂ 40 න් ලක්ෂ 20 ක් දැනටමත් අපේඅවස්ථාවාදියා පිටු දැක ශ්‍රී ලංකාව නියම නායකයා තෝරාගත්තා-‘ද හින්දු’දයා ඩී.ෆොන්සේකාමහින්ද රාජපක්ෂ ජනාධිපතිතුමා ලැබූ අති දැවැන්ත ජයග්‍රහණය මඟින් පිළිබිඹු වන්නේ එතුමා කෙරෙහි ශ්‍රීී ලාංකික ජනතාව තැබූ දැඩි විශ්වාසයයි. පළපුරුද්දෙන් අඩු අවස්ථාවාදී හිටපු හමුදා නිලධාරියකුට වඩා පළපුරුද්ද හා දීර්ඝකාලීන අත්දැකීම් ඇති මහින්ද රාජපක්ෂ ජනාධිපතිතුමා කෙරෙහි ශ්‍රී ලංකාවේ අති බහුතර ජනතාව විශ්වාසය තබා ඇත්තේ රට ඉදිරියට ගෙන යෑමට හැකි එකම නායකයා ඔහු නිසා බවත් ඉන්දියාවේ සුප්‍රකට හින්දු පුවත්පත පවසයි.ශ්‍රී ලංකාවේ ජනාධිපතිවරණය පිළිබඳව ‘හින්දු’ පුවත්පත විසින් පවත්වන ලද පාඨක මත සමීක්ෂණයකදී මහින්ද රාජපක්ෂ ජනාධිපතිතුමා නැවත ජනාධිපති ධූරයට පත්වීම පිළිබඳව බොහෝ දෙනකු සතුට පළකැර තිබේ.මේ විජයග්‍රහණයෙන් පසුව රජය දෙමළ ජනතාව පිළිබඳ විශේෂ අවධානයක් යොමු කොට ඔවුන් රජය වෙත දිනා ගැනීම පහසු කරුණක් බවද ‘හින්දු’ පාඨකයෝ මත පළ කරති.එසේම මේ ජනතා තීන්දුව පරාජිත අපේක්ෂක සරත් ෆොන්සේකා මහතා නිහතමානීව පිළිගත යුතු බවත් ‘හින්දු’ පුවත්පතේ පළ කැර ඇති තවත් අදහසකි. දශක ගණනාවකට පසුව මුළු රට පුරාම ප්‍රථම වරට පැවැති මේ ජනාධිපතිවරණයෙන් මහින්ද රාජපක්ෂ ජනාධිපතිතුමා ජයගන්නා බව ‘හින්දු’ පුවත්පත කල් තබා අදහස් පළ කැර තිබිණ.</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=ab1001311</link>
    <topic>ජනතාව මහින්ද දිනවූයේ ඇයි? (ශ්‍රී ලංකාව වීරයන්ගේ දේශයක් නිසා)</topic>
    <author>සංකල්පය – කසුරි</author>
    <content>ජනතාව මහින්ද දිනවූයේ ඇයි? (ශ්‍රී ලංකාව වීරයන්ගේ දේශයක් නිසා)අනික් පැත්තට ගියානම් අද මේ රට ලේ විලක්මෙය අවසාන ජනාධිපතිවරණය වෙන්නත් ඉඩ තියෙනවාජනතාව සැබෑ නායකයා තෝරාගත්තා කලාකරුවෝ කියතිරටක් ඉදිරියට මෙහෙය විය හැක්කේ සියලු රට වැසියන්ගේ විශ්වාසය දිනාගත් නායකයකුට පමණයිඅන්තිමේදී කලවැද්දා ජනප්‍රිය සතකු බවට පත් වියමෙන්න SF මෙහෙයුම!”මහින්දට ඡන්දය දිය යුත්තේ ඇයි?”හිරු සිනාසුණේය. ඒ සිනාව සැහැල්ලු එහෙත් උපහාසාත්මක සිනාවක් වීය.”මම මගේ කාර්යයට ආදරේ නිසා... මානවයාගේ යහපත වෙනුවෙන් කිරණ විහිදන්නට පුළුවන් සැබෑ මානවයෙක් රජ කරන දේශයකට විතරයි. දහවල කියන්නෙ ලෝකයේ ක්‍රියාකාරිත්වය පටන්ගෙන පැතිර යන හෝරා කිහිපයයි. මේ ක්‍රියාකාරිත්වය මානව යහපත වෙනුවෙන් සංවිධානය වූ දෙයක් නම් සැබෑවට ම මිනිසුන්ට යහපතක් වේවි. ගෙවල් දොරවල් හැදේවි. පාරවල් හැදේවි. ඇළවේලි කැපේවි. කොටින්ම මිනිසුන් සිනාසේවි. මම මගේ කිරණ විහිදන්නේ මිනිසුන් සිනාසෙන ලෝකයකට. මිනිසුන් හඬන... විලාප නඟන ලෝකයකට දහවලකින් ඇති ප්‍රයෝජනය කුමක් ද?මට අවශ්‍ය වුණේ මිනිසුන් සිනාසෙන ලෝකයක් නිර්මාණය කරන්ඩ. ඉතින් මම 2005 වසරේ නොවැම්බරයේ අග වෙනකොට තීන්දු කර තිබුණා තවත් වතාවක් මහින්දට ශ්‍රී ලංකාව භාරදෙන මානුෂවාදී වගකීමට උරදෙන්නට... මහින්ද රාජපක්‍ෂ නම් වූ මිනිසා 2005 නොවැම්බරයේ ශ්‍රී ලංකාවේ පීතෘවරයා වශයෙන් දිවුරුම් දෙනකොට දෙවැනි වතාවේ නායකත්වයත් ඔහු පසුපසින් ම ආවා. මා එය දැන සිටියා.ඒ මා හිරු නිසා... මා ආලෝකය නිසා... අන්ධකාරය කිසිවක් දකින්නේ නැහැ. ඒත් ආලෝකය හැම දෙයක්ම දකිනවා. මම ආලෝකය සම්පාදනය කරනවා. මම ශක්තිය උත්පාදනය කරනවා. ඒ වගේම මම මිනිසුන්ගේ යහපත වෙනුවෙන් පෙනී සිටිනවා. මම හිමිදිරියේ අවදිවන්නේ මිනිසුන්ට යහපතක් කරන්නට. මම ජනවාරි 26 දා අවදිවූයේත් මිනිසුන්ට යහපතක් කරන්නට.මම ශ්‍රී ලංකා දේශය දෙස බැලුවා. වැඩි දෙනෙක් අවදියෙන්. හැට ලක්‍ෂයක් දෙනා අවදියෙන්. ඔවුන් ආලෝකය දැක තිබුණා. ඔවුන් ආලෝකය සමඟ සිනාසුණා. හතළිස් ලක්‍ෂයක් ඉවත බලද්දී හැට ලක්‍ෂයක් මා සමඟ සිනාසුණා.”ඔබ හිමිදිරියේම අවදිවී අපට දහවල බෙදා හරින්නට පටන් ගත්තේ ඇයිදැයි කියා ඔබට පැහැදිලි කරන්නට පුළුවන් ද?””බුලත් කොළ හැටලක්‍ෂයක් අද දවස පුරා ඔබ උපන් දේශයට පූජා කරන බව මම දන්නවා. ඒ බුලත් කොළ හැට ලක්‍ෂය දේවත්වයට පත්වෙන බව මම දන්නවා.අතුරු ආන්තරාවලින්, සතුරු උපද්‍රවවලින් ඔබේ දේශය රැක ගන්නට හැට ලක්‍ෂයක් දෙවිවරුන් නිර්මාණය වෙන බව මම දැනගෙන හිටියා. ඔවුන්ට ඡන්ද කොළයේ බුලත් කොළය දකින්නට සැලැස්වීම මගේ දවසේ කාර්යය නොව යුගයේ කාර්යය බවට පත්වී තිබුණා.ඒ නිසා මම හිමිදිරියේම අවදිව ඡන්ද පොළට යන මාවත ආලෝකමත් කළා. මම ජනවාරි 26 වැනිදා හැන්දෑවේ නින්දට ගියේ වෙදාට වඩා සැහැල්ලුවකින්. සතුටකින්.. අස්වැසිල්ලකින්.. ”මිනිස්සු ඡන්දෙ දීල තිබුණෙ හරියට කතාවෙලා වගේ?””ඔව් ඔය හැට ලක්‍ෂයම එකිනෙකා සමඟ කතා කර තිබුණා. ඒක මම දැක්කා.. මම ලෝකයට ඉහළින් සිටින කෙනෙක් නිසා. හිරු වශයෙන් මගේ් වගකීම ලෝකය දෙස බලාගෙන සිටීමයි. ඔව් මම බලාගෙන සිටියා.. මම අහගෙන හිටියා ඔවුන් එකිනෙකා සමඟ කතා කරපු දේවල්. ඔවුන් ද්‍රෝහීන් ගැන කතා කළා. දුෂ්ටයන් ගැන කතා කළා. ඒත් ඔවුන් වැඩි වශයෙන් කතා කෙළේ වීරයන් ගැන.ඉතිහාසය නිර්මාණය කරන්නේ වීරයන් විසින්.. ශ්‍රී ලංකාව කියන්නේ වීරයන්ගේ දේශයක් මිසක ද්‍රෝහීන්ගේ දේශයක් නොවෙයි. මිනිසුන් ඒ බව දැනගෙන හිටියා. ද්‍රෝහීන්ගේ වාරයේදී නිහඬව සිටින්නටත් වීරයන්ගේ වාරයේදී ඒක රාශී වන්නටත් ඔවුන් තීන්දු කරගෙන සිටියා. තුරු මුදුන්වල මල් පිපුණේ.. හැටලක්‍ෂයක් මිනිසුන් දෙවියන් වූ මොහොතේ.. කුරුළු රෑන් ආසිරි ගී ගැයුවේ ද ඒ මොහොතේ..තමන්ගේ දේශය.. එනම් තුරුවැල් සහ වනස්පතීන්ගේ දේශය, සතා සීපාවාගේ දේශය, ඇළ දොළ ගංගාවල දේශය.. කඳුවැටි, මිටියාවත්, නිම්නයන් ගේ දේශය කොටින්ම ජෛව විවිධත්වයේ දේශය රැක ගන්නා හැටලක්‍ෂයක් දෙවිවරුන් සිටින බව ඔවුන් දැන සිටියා..ඔවුන් කිව්වේ සතා සීපාවා, තුරුවැල් සියල්ල එනම් පරිසරයේ භාරකරුවන්.. ඔවුන් දැන සිටියා මේ උතුම් දේශය විනාශකාරීන් අතට පත් වන්නට ඉඩ නොදෙන හැට ලක්‍ෂයක් අත් ඡන්ද කොළය මතට පතිතව මහා බලයක් නිර්මාණය කරන බව.ඒත් සිතන්න ඔවුන් රැක ගත්තේ කඳුවැටි ගංගා සතා සීපාවා පමණක් නොවෙයි. දෙදහස් පන්සිය වසරකටත් වඩා පැරැණි උරුමයන් රැසක්.. ඇතැම්විට එය තම්මැන්නාවෙන් පටන්ගත් ඉතිහාසයකටත් වඩා ඔබ්බට ගොසින් රාවණා ගේ කාලය දක්වා දිවෙන ඉතිහාසයක් වන්නට පුළුවන්.. එක පැන්සල් කතිරයකින් ඔබ රැක ගතතේ එවන් උරුමයක්, ඉතිහාසයක් කියා නිකමටවත් සිතුණාද!ඔබට සිතුණේ නැතත් ඔබේ හෘදය සාක්‍ෂිය දැන සිටියා. හැටලක්‍ෂයක් හෘදය සාක්‍ෂීන් පෙළ ගැසී එක ම හෘදය සාක්‍ෂියක් නිර්මාණය කළා. මේ දැවැන්ත ශක්තිමත් හෘදය සාක්‍ෂිය පරාජය කරන්නට කිසිවකුටවත් බැහැ.”මිනිසුන්ට රුපියල් දස දහසක පඩි වැඩිවීමක් ගැන කතා කළා?””ඔව්.. එහෙම දෙයක් ගැන කතා කළා. මිනිසුන්ට ප්‍රශ්න තියෙනවා. තව Qකක් වැඩියෙන් මුදලක් ලැබුණොත් හොඳයි තමයි. මිනිසුන් හෘද සාක්‍ෂියත් සමඟ කතා කරන්නට පටන් ගත්තා. පළමුව ඔවුන්ට වැටහී ගියේ රුපියල් දහ දාහකට රට පාවා දෙනවාද කියන එක.ඔවුන් තීරණය කළා දාහදාහේ පොරොන්දුව අලුයම ලූ කෙළ පිඩක් සේ සලකා රට රැකගන්නට. මන්ද ඔවුන් දැන සිටියා මේ දේශය තමන්ගේ නොව තම දරු පරම්පරාවේ දේශයක් බව.මේ දේශයේ සැබෑ අයිතිකරුවන් වන්නේ උපදින්නට පෙරුම් පුරන දරුවන්නේ. ඔවුන් වෙනුවෙන් මේ දේශය ආරක්‍ෂා කරගත යුතු බව ඔවුන් දැන සිටියා. රුපියල් දහදාහ හොඳයි තමයි.. ඒත් දරුවන් තරම් වටින්නේ නැහැ... දරුවන්ගේ දේශය තරම් වටින්නේ නැහැ.ඔවුන්ගේ හෘදය සාක්‍ෂියට උඩින් තිබුණු තර්ක බුද්ධිය කියා සිටියා දහදාහේ කතාව ව්‍යාජයක් බව. කට දිව රවටන්නට පුළුවන්. ඒත් තර්ක බුද්ධිය හෝ ඒ සමඟ අත්වැල් බැඳගෙන සිටින හෘදය සාක්‍ෂිය රවටන්නට බැහැ. කට දිව රවටා ගත් මිනිස්සු ආලෝකයෙන් අන්ධකාරයට පියමං කළා. තර්ක බුද්ධිය සහ හෘදය සාක්‍ෂිය සමඟ අත්වැල් බැඳගත් මිනිස්සු ආලෝකය දෙසට ගමන් කළා.”කට කතා කොච්චර පැතිරිලා ගියාද?””ආලෝකයේ සිටි මිනිසුන් කටකතාවල තිබුණ බොරුව දුටුවා. අන්ධකාරයේ සිටි මිනිසුන් කටකතාවල බොරුවට හසුවුණා.””ඔබ හිරුවී ආලෝකය පතුරනවා නම් අන්ධකාරය ඉතිරි වන්නේ කොහොමද?””සැබෑවට නිදා සිටි මිනිසුන් ආලෝකයත් සමඟ අවදි වෙනවා. ඔවුන් හිමිදිරියේ වැටෙන හිරු රැස් දකිනවා. ඔවුන් තණ පියලි මත දිලිසෙන පිනි බිංදු දකිනවා. ඔවුන් කුරුළු ගී අසනවා.. තාරුකාවක අවසාන එළියත් ඔවුන් දකිනවා.ඒත් බොරුවට නිදාගෙන සිටින්නන් ඇස් අරින්නේ නැහැ. ඔවුන් තවදුරටත් දෑස් පියන් තද කරගෙන සිටිනවා. ඔවුන් ආලෝකය දකින්නේ නැහැ. බොරුවට නිදා සිටින්නන් අවදි කළ නොහැකියි. ඔවුන්ගේ නින්ද මෙන්ම ජීවිතය ද ව්‍යාජයක් බවට පත්වෙනවා. ව්‍යාජය කියන්නේ අන්ධකාරයේ දරුවෙක්...”ජෙප්පන්ට මොකද වුණේ?””පව්.. ජෙප්පෝ සමනලයින් වුණේ නැහැ. මෙරුන් බවට පත්වුණා. හිරු දකිමින් හිමිදිරියේ පියාසලන සමනලයින් සේ සිටි ජ.වි.පෙ. හිරු කියා ගිනිදලු සොයාගෙන ගිය ජෙප්පන් බවට පත්වුණා.ඔවුන් එකිනෙකා ගිනිදලුවලට හසුව දැවී දැවී යනවා.ඔවුන් හිරු කියා දුටුවේ දුෂ්ට ගිනිදලු... ඒ නිසාම ඔවුන් බටලන්දේ අඳෝනාව අමතක කළා.. විජේවීර ගේ අවසන් මොහොත අමතක කළා.. ටයර් සෑ අමතක කළා.. ගෝනි බිල්ලන් අමතක කළා.. 71 සහ 89 ඛේදනීය දෝංකාරය අමතක කළා.දුෂ්ටයින්ගේ ද්‍රෝහී සිනාහඬ ඔස්සේ බටලන්දේ අඳෝනාව ඈතට.. ඈතට... නොපෙනෙන නොඇසෙන ඉසව්වකට පාකර හැරියා.ඒත් ඔවුන්ගෙන් තවත් පිරිසක් හිරුගේ ආලෝකය දකින බව මට විශ්වාසයි. එදාට ඔවුන් අන්ධකාරයේ සිට ආලෝකය දෙසට පියමං කරාවි. සමහර විට ඊළඟ මැතිවරණයේදී ඔවුන් ආලෝකය දකීවි.””කලවැද්දාගේ කතාව ඔබට ඇසුණාද?””අන්ධකාරය විශ්ලේෂණය කරමින් අන්ධකාරයේ නැවැතී සිටිනවාට වඩා ආලෝකය දෙසට එක පිය සටහනක් හෝ තැබීම වැදගත්. දැන් අපි ආලෝකය දෙසට ගමන් කළ යුතුයි.. හැට ලක්‍ෂයම ගමන් කළ යුතුයි.. හතළිස් ලක්‍ෂයේත් අත්වැල් අල්ලාගෙන.. හිරු ගේ කාර්යය ආලෝකය සැපයීමයි. මම එය ඉටු කරන්නෙමි. ඔබේ කාර්යය ඔබ ඉටු කරන්න. ආලෝකය දෙසට ඔබේ දේශය කැඳවාගෙන යන්න.සංකල්පය – කසුරිප්‍රභාකරන් ඊළාම් සිතියමක් ඇන්දේ ය. ඒ ඔහුගේ සිහින රාජ්‍යයේ සිතියමයි.ෆොන්සේකාට මේ ජනාධිපතිවරණයේ දී කිසියම් ජයක් ලැබුණේ් නම් ඒ ප්‍රභාකරන්ගේ අවලංගු වූ ඊළාම් සිහින දේශයෙන් පමණි.ඒ ජයග්‍රහණය ලබාදුන්නේ දෙමළ සන්ධානයේ ආර්. සම්බන්ධන් ය. එය නිසැකවම ෆොන්සේකා - සම්බන්ධන් ගිවිසුමේ ප්‍රතිඵලයකි.</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=ab1001312</link>
    <topic>අනික් පැත්තට ගියානම් අද මේ රට ලේ විලක්</topic>
    <author>සාකච්ඡා කෙළේ කේ. සී . ජේ. රත්නායක</author>
    <content>ජනතාව මහින්ද දිනවූයේ ඇයි? (ශ්‍රී ලංකාව වීරයන්ගේ දේශයක් නිසා)අනික් පැත්තට ගියානම් අද මේ රට ලේ විලක්මෙය අවසාන ජනාධිපතිවරණය වෙන්නත් ඉඩ තියෙනවාජනතාව සැබෑ නායකයා තෝරාගත්තා කලාකරුවෝ කියතිරටක් ඉදිරියට මෙහෙය විය හැක්කේ සියලු රට වැසියන්ගේ විශ්වාසය දිනාගත් නායකයකුට පමණයිඅන්තිමේදී කලවැද්දා ජනප්‍රිය සතකු බවට පත් වියමෙන්න SF මෙහෙයුම!ගොවිජන සේවා හා කෘෂිකර්ම ඇමැති ශ්‍රීලනිප මහලේකම්මෛත්‍රීපාල සිරිසේන* ජනාධිපතිවරණයෙන් ලැබුණු ප්‍රතිඵලය පිළිබඳව ඔබ තෘප්තිමත්ද?මේ ප්‍රතිඵලය අපි ලබන බව දැනගෙන හිටියා. අති බහුතර ජනතාව හිටියේ මහින්ද රාජපක්ෂ ජනාධිපතිතුමා එක්කයි. විපක්ෂ අපේක්ෂකයා තිබුණ ඡන්ද ටිකත් නැති කර ගත්තේ ඔහුගේ කට හා හැසිරීම නිසයි. දේශපාලනයට නුසුදුසු බව ඔහු හැම අතින්ම පෙන්නුම් කළා. ඒ බව ජනතාවත් තේරුම් ගත්තා.* ජනාධිපතිතුමා ලබා ගත් ඡන්ද ප්‍රතිඵලය ගැන සෑහීමකට පත් වෙන්න පුළුවන්ද?දෙවැනි වරට ජනාධිපතිවරණයට තරග කළ කිසිම අපේක්ෂකයෙක් මේ තරම් ඡන්ද ප්‍රතිශතයක් ලබා ගත්තේ නෑ. ජනාධිපතිතුමා ඉහළම ඡන්ද ප්‍රතිශතය ලබා ගත්තා. මේක වාර්තාගත විජයග්‍රහණයක්. මේ ගැන අපිට හොඳටම සෑහීමකට පත් වෙන්න පුළුවන්. සමහර දිස්ත්‍රික්කවල අපි බලාපොරොත්තු වුණාටත් වඩා ඉදිරියට ගිහින් තියෙනවා.මගේ දිස්ත්‍රික්කය පොලොන්නරුව ගත්තත් පළාත් සභා ඡන්දයටත් වඩා ජනාධිපතිතුමාට විශාල ඡන්ද ප්‍රතිශතයක් ලබා ගත්තා. අපේ රටේ ජනතාව මනුස්සකම හොඳට දන්නවා. කළගුණ දන්නා මිනිස්සු හැටියට අපි මහින්ද රාජපක්ෂ ජනාධිපතිතුමාට ඡන්දයක් දෙන්න ඕනෑ බව මිනිස්සු එකාවන්ව කල්පනා කළා. මේ මොහොතේ ජනතාව රට වෙනුවෙන් මහා යුතුකමක් ඉටු කළා.* නමුත් විපක්ෂයේ අපේක්ෂකයා ප්‍රසිද්ධියේ චෝදනා කරනවා ඡන්ද අක්‍රමිකතා සිදුවූ බවත් මෙය අදහාගත නොහැකි ප්‍රතිඵලයක් බව.විපක්ෂයේ අපේක්ෂකයා ඔහොම නොකීවා නම් තමා පුදුමේ. මොකද එයා තම ඡන්ද ව්‍යාපාරය කරන අතරේ මහින්ද රාජපක්ෂ ජනාධිපතිතුමාගේ මහජන රැස්වීම් දැක්කේ නෑ. එහෙම දැක්කා නම් එයාට තේරෙනවා මහජන මතය මොකක්ද කියලා. සමහර අය ජනාධිපතිතුමාගේ රැස්වීම් විපක්ෂයේ අපේක්ෂකයාට දකින්න සැලැස්සුවේ නැති බවත් අපට ආරංචියි. විපක්ෂයේ අපේක්ෂකයා දේශපාලන අත්දැකීම් නැති පුද්ලයෙක් බව ඔය ප්‍රකාශවලින් පෙන්නුම් කරනවා. මෙයා දේශපාලනයේ ‘අ’ යන්න දන්නේ නැති අයෙක්. එයා ඉන්නේ වෙන ලෝකෙක. දේශපාලන වශයෙන් හිස් පුද්ගලයෙක් කරන ප්‍රකාශ අපි ගණන් ගන්න ඕනේ නෑ.* මේ ඡන්දයෙන් මහජනතාව පැහැදිලි පිළිතුරක් ලබා දී තියෙනවද? එහෙනම් ඔබ එය තේරුම් ගත්තේ කොහොමද?මහජනතාව පැහැදිලිව තේරුම් අරගෙන තිබුණා රට වෙනුවෙන් අපේ වගකීම ඉටු කළ යුතු බව. යුද්ධයෙන් පසුව රටක් ගොඩනඟන්න පුළුවන් නායකත්වය ගැන මහජනතාව ගැඹුරින් තීන්දුවක් ගත්තා. දේශපාලන වෘකයෝ මේ වැඩේට සුදුසු නැති බවත් ජනතාව තේරුම් ගත්තා. යුද ජයග්‍රහණයත් රටේ සංවර්ධනයත් මැදින් රට ඉදිරියට ගෙනියන්න පුළුවන් නායකයා මහින්ද රාජපක්ෂ ජනාධිපතිතුමා බව මහජනතාව තේරුම් ගත් බවයි ලෝකයට පණිවිඩයක් දුන්නේ.මේ රට ප්‍රබල ශක්තිමත් රාජ්‍යයක් බවට පත් කරන්න ඕනේ. එතැනටයි දැන් යන්න තියෙන්නේ. ආර්ථික වශයෙන් සමෘද්ධියයි අරමුණ. එහෙම නැතිව පසුගිය දේවල් ගැන පුරසාරම් දොඩලා වැඩක් නෑ. ජනතාව ජනාධිපතිතුමා කෙරෙහි තැබූ අචල විශ්වාසය අනුව රට ගොඩනඟන්න අපි කැප වෙන්න ඕනේ.* හැබැයි මේ ඡන්ද ප්‍රතිඵලයෙන් පෙන්නුම් කෙළේ දෙමළ හා මුස්ලිම් ජනතාව රජයෙන් තරමක් දුරස්ථව ඉන්න බවයි?දෙමළ ඡන්ද නොලැබීම ගැන අපි එතරම් පුදුමයට පත්වෙන්නේ නෑ. මොකද දෙමළ සන්ධානය ෆොන්සේකා මහතාත් එක්ක අස්සන් කළ ගිවිසුමේ සඳහන් වෙන්නේ නැවත ඊළාම් රාජ්‍යයකට පාරකැපීමයි. හමුදා කඳවුරු ඉවත් කිරීම, අධි ආරක්ෂිත කලාප ඉවත් කිරීම, වගේ කොන්දේසි තිබුණා. ඒවා ඔවුන්ගේ ඔළුවට වැටුණහම තමා වෙන විදිහකට ඡන්දය භාවිතා කෙළේ.ඇත්තෙන්ම මුස්ලිම් ජනතාවට අපේ පණිවිඩය හරිහැටි ගියාද කියන ප්‍රශ්නය අපි අවංකව සොයා බැලිය යුතුයි. මහින්ද රාජපක්ෂ ජනාධිපතිතුමා නිසයි මේ රටේ මුස්ලිම් ජනතාවටත් නිදහසේ ජීවත් වෙන්න අවස්ථාව ලැබුණේ. දෙමළ මුස්ලිම් ජනතාවගේ ප්‍රශ්න ගැන වෙනත් ආකාරයකින් කල්පනා කරලා ඔවුන්ගේ ප්‍රශ්නවලට කඩිනමින් විසඳුම් ලබාදෙන්න ක්‍රියාකළ යුතුව තියෙනවා. අපි ඒ තත්ත්වයත් තේරුම් අරගෙන ඉදිරියට ක්‍රියා කරනවා.* මේ ඡන්දයේ අරුම පුදුම සිද්ධියක් දැක්කා. හිටපු ජනාධිපතිනිය, හිටපු අගවිනිසුරු හා හිටපු හමුදාපති කියන තුන්දෙනාම එක පිළකට ඇවිත් එකට හිටගත්තා?ඔව් මේ අය පුද්ගලයෝ වශයෙනුත් දේශපාලනමය වශයෙනුත් ජනතාවගෙන් ප්‍රතික්ෂේප වුණා. ඔවුන්ට මීට වඩා හොඳට නම්බුකාර විදිහට රටේ ජීවත්වෙන්න පුළුවන්කම තිබුණා. මේ අය තමන් විසින් ම තමන්ගේ ආත්මය කෙළෙසා ගත්තා. අනිත් පැත්තෙන් නොදන්නාකම, කුහකකම, වෛරය තමා ඔවුන් පෙන්නුම් කළේ. ඔය තුන්දෙනාම තමන්ගේ බුද්ධිය පාවිච්චි කළා නම් ඔහොම වෙන්නේ නෑ.* ඔබ කලින් කීවා විපක්ෂයේ අපේක්ෂකයා කට නිසා ඡන්ද ප්‍රමාණයක් අහිමි කර ගත්තාය කියලා. යම් විදිහකින් කට රැක ගත්තා නම් ඔහුට දිනන්න හැකියාව තිබුණාද?නෑ.. ජයගන්න නම් කොහෙත්ම බෑ. නමුත් කට රැකගත්තා නම් තව ඡන්ද ටිකක් ගන්න තිබුණා. හික්මීමක් – විනයක් ඇතිව වැදගත් දේශපාලනයක් කළා නම් මේ තරම් නින්දාවක් අත්වෙන එකක් නෑ.* 2004 දී 205දී ඡන්දවලදී ජ.වි.පෙ. ඡන්ද වැටුණේ එ.ජ.නි.ස.ටයි. නමුත් මෙවර ජ.වි.පෙ. නැතිවත් ඇතැම් ආසන විශාල වැඩි ඡන්ද සංඛ්‍යාවකින් මහින්ද රාජපක්ෂ ජනාධිපතිතුමා ජයග්‍රහණය කළා. ඇත්තටම ජ.වි.පෙ. ඡන්දවලට මොකද වුණේ?ඇත්තටම අද ජ.වි.පෙ.යක් නෑනේ. ජ.වි.පෙ. ඉන්නෙත් මනුස්සයෝනේ. දේශපාලන දැනුමක් තියෙන අයයි හිටියේ. එතකොට ජ.වි.පෙ. නායකයෝ එජාපයත් එක්ක එකතුවෙලා බටහිර අධිරාජ්‍යවාදීන්ගේ ගැත්තන් වගේ ක්‍රියාකරද්දී ජ.වි.පෙ. හේදිලා ගිහින් තැනිතලා පිට්ටනියක් බවට පත්වුණා. ජ.වි.පෙ. අද ඉවරයි.* අති බහුතර ඡන්ද ප්‍රතිශතයක් ලැබුණේ ග්‍රාමීය පළාත්වලිනුයි. මේ ජනතාවට පෙරළා කෘතගුණ සළකන්නේ කොහොමද?ඇත්තෙන්ම පසුගිය වසර හතරේදී වැඩිපුර සංවර්ධනයට ලක් කළේ ග්‍රාමීය ප්‍රදේශයි. සංවර්ධන හා ආර්ථික ක්‍රියාදාමයේ ප්‍රතිලාභ වැඩියෙන් ලැබුණෙත් ගම්වලටයි. කෘෂිකර්මාන්තයේ ඇතිවුණ දියුණුව නිසාත් ගොවියාට ජනතාවට ලැබුණු පොහොර සහනය වගේ සහන නිසාත් ගමට යහපතක් වුණා. ඇත්තටම මේ රටේ තියෙන්නෙත් ග්‍රාමීය සංස්කෘතියක්.මේ ජනතාවගේ උපරිම සහාය ලැබුණේ ජනාධිපතිතුමාටයි. දේශපාලන නාඩි වැටෙන්නේ ගමේ මිනිහටයි. රටට ආදරය කරන්නෙත් ඒ අයයි. ශ්‍රීලනිපය ප්‍රමුඛ ප්‍රගතිශීලි ව්‍යාපාරය හැමදාම ජයග්‍රහණය ලැබුවෙත් මේ ජනතාව මත පදනම් වෙලයි. අන්න ඒ ජනතාව ගමෙන් ආව මහින්ද රාජපක්‍ෂ ජනාධිපති තුමා සමඟයි ඉන්නේ.මේ මහා ජයග්‍රහණය ලැබුවේ ඒ සියලු සාධක එකතු කරගෙනයි. නාගරික ජනතාවගේ ජීවන තත්ත්වය උසස් කරනවා වගේම ග්‍රාමීය ජනතාවගේ ආර්ථික තත්ත්වය තව තවත් උසස් කිරීමට ඉදිරියේදී පියවර ගැනෙනවා. මහින්ද චින්තන ඉදිරි දැක්මේ ප්‍රමුඛත්වය දී තිබෙන්නෙත් ඒ කාරණයටයි.* මේ මැතිවරණ ප්‍රතිඵලය සහ ශ්‍රී ලංකාව පිළිබඳ අන්තර්ජාතික ප්‍රතිරූපයට ඇති කරන්නේ මොන වගේ බලපෑමක්ද?මානුෂීය මෙහෙයුම සිදු කරන වෙලාවේ අන්තර්ජාතික ප්‍රජාව මේ දිහා බැලුවේ වෙනස් විදිහකටයි. ඔවුන් රටේ ජනතාව ගැන හිතුවෙත් වෙන ආකාරයකටයි. නමුත් ජනතාව හිටියේ රටේ පැත්තෙයි. දැන් මේ රටේ ජනතාව අන්තර්ජාතික ප්‍රජාවට ප්‍රබල පණිවිඩයක් දීලා තියෙනවා. අපේ වැඩවලට ඇඟිලි ගහන්නේ නැතුව අපේ රට දියුණු කර ගන්න අපිට ඉඩ දෙන්න කියන පණිවිඩයයි දීලා තියෙන්නේ. විදේශ බලපෑම්වලට යට වෙන්නේ නැති පිට කොන්දක් ඇති නායකයෙක් හැටියට ජනාධිපතිතුමාට මේ තරම් ප්‍රබල ජනවරමක් ලබා දීමෙන් ඒ බව මනාව පැහැදිලි වෙනවා.* ඔබ ශ්‍රීලනිප මහ ලේකම් හැටියටත් ජ්‍යෙෂ්ඨ දේශපාලනඥයෙක් හැටියටත් මැතිවරණ රාශියක් මෙහෙය වීමෙන් අත්දැකීම් ලබන්න ඇති. ඒ සියලු මැතිවරණ හා මේ ජනාධිපතිවරණය අතර කිසියම් සුවිශේෂත්වයක් දකිනවද?ඇත්තටම ඔව්! මගේ දේශපාලන ජීවිතයට අවුරුදු 42 ක්. පාර්ලිමේන්තු ජීවිතයට වසර 21 යි. මේ ජනාධිපතිවරණය හරිම භයානකයි. මොකද මේක අනිත් පැත්තට ගියා නම් අද මේ රට ලේ විලක්. ඒකයි ඇත්ත තත්ත්වය. හමුදාව අතරම වෙඩි හුවමාරු වෙන්න තිබුණා. අපේ ආධාරකරුවන් දිස්ත්‍රික් වශයෙන් නම් ලැයිස්තු හදලා තියෙනවා ඔවුන් අත්අඩංගුවට ගන්න හා ඝාතනය කරන්න.ආණ්ඩුවේ මැති ඇමැතිවරු ගණනාවක් අත්අඩංගුවේ නැතිනම් ඝාතනය වෙන්න තිබුණා. විපක්‍ෂ අපේක්ෂකයා බලයට ආවා නම් මේ කතා කරන මටත් නිදහසේ ඉන්න ලැබෙන්නේ නෑ. එක්කෝ ඔබ දකින්නේ මගේ මළකඳ. නැතිනම් මම හිරේ.මේ රට ලේ විලක් නොවී බේරුණේ රටේ තියෙන පින්වන්තකම නිසයි. මේක දෙවියන් බුදුන් බලන වාසනාවන්ත රටක්. ප්‍රභාකරන් විනාශ කළා වගේ මේ දේශපාලන වධකයන්වත් මහජනතාව විසින් අවසන් කරනු ලැබුවේ ඒ නිසයි. ඒ රටේ හා ජනතාවගේ වාසනාවටයි.* විපක්‍ෂයේ දේශපාලනය අවසන් කීවාට ෆොන්සේකා මහතා ඡන්ද ප්‍රතිඵල නිකුත් වූ දා එක්තරා හෝටලයක සිට අන්තර්ජාතික මාධ්‍යයට කිව්වා මේ ප්‍රතිඵලයට එරෙහිව මහජනතාව සංවිධානය කරලා විරෝධය පළ කරනවාය කියලා?මහජනතාව සංවිධානය කරන්න පාරට බහින්න එයාට බෑ. රටක මහජනතාව නැතිව කිසිම අන්තර්ජාතික බලවේගයකට ක්‍රියා කරන්න බෑ. ඇමෙරිකාව ලෝකේ ලොක්කා හැටියට වියට්නාමයත් එක්ක වසර 20 ක් සටන් කරලා අන්තිමට දමලා ගහලා යන්න වුණා මොකද ජනතාව හිටියේ වියට්නාමය පැත්තෙයි. අපේ ජනතාව ඉන්නෙත් රටත් එක්කයි. නමුත් අන්තර්ජාතිකය පස්සේ යන්නේ ජනතාව නැති මිනිස්සු.ඒකයි ඇත්ත. ජනතාව නැති මිනිස්සු දේශපාලනයට සුදුසුත් නෑ. ඒ නිසා එයා හිතා ඉන්න දේවල් මේ රටේ කරන්න හම්බ වෙන්නේ නෑ. ඕවා කරන්න ආවොත් මහජනතාව පාරට බහීයි. ඒගොල්ලන්ටයි පාරට බහින්න බැරි වෙන්නේ. මේ තරම් පිරිසිදු ජයග්‍රහණයක් ලබා දී තියෙද්දී මහජනතාව නිකම් ඉන්නේ නෑ.අද වෙනකොට එයාට ලැබුණු ඡන්ද ලක්‍ෂ 40 න් 20 ක් නැවත ඉන්නේ ජනාධිපතිතුමාගේ පැත්තෙයි. ඒ නිසා අපි ඒගොල්ලන්ට කියනවා අපිව පාරට බස්සන්න හදන්න එපා කියලා. මොකද ඕනේ නැති සෙල්ලම් කරන්න දෙන්න බෑ. මහින්ද රාජපක්‍ෂ ජනාධිපතිතුමා එක්ක අපි මේ රට රැක ගන්න ඕනේ. ඔය බලවේගවලට බය වෙන මිනිස්සු නෙවෙයි අපි.* ඡන්ද ප්‍රතිඵලයෙන් පසුව රට අරාජික කිරීමේ සැලසුමක් විපක්ෂයට තිබූ බව ආණ්ඩුව කියනවා. එහෙම නම් මේ තත්ත්වය කල්තබා හෙළිදරවු නොකළේ ඇයි?රට අරාජික කිරීමේ සැලැස්මක් විපක්‍ෂයට තිබුණා. ජ.වි.පෙ නායකයෝ කිව්වා අපි හදන්නේ විප්ලවකාරි ආණ්ඩුවක් කියලා. ෆොන්සේකා උන්නැහේත් එක්ක අර හෝටලයේ හමුදාවෙන් පැනලා ගිය විශාල පිරිසක් හිටියා. මෙයාලා වෙන දේකටයි සූදානමින් හිටියේ. ඒ හෝටලය ගැනත් නොයෙකුත් කතා අහන්න ලැබෙනවා.මොකද මෙයා මේ හෝටලයේ කාමර 70 ක් වෙන් කර ගෙන මෙතනට ආවේ. මැතිවරණ ප්‍රතිඵල වලින් වාසිදායක තත්ත්වයක් ආවා නම් මහා විනාශයක් කරන්නයි සැලසුම් කරලා තිබුණේ. ජනාධිපති මන්දිරය, ජනාධිපති ලේකම් කාර්යාලය ළඟ හෝටලයක් තෝරා ගත්තෙත් ඒ නිසයි. ජනාධිපතිතුමාට හා ආරක්ෂක ලේකම්වරයාට හානියක් කරන්න කුමන්ත්‍රණයක් තිබුණා. දෙවියන්ගේ පිහිටෙන් ඒ භයානක විනාශය සිදු වුණේ නෑ.* කොහොම නමුත් දේශපාලන වේදිකාවේදී රජයට එරෙහිව නොයෙකුත් චෝදනා මතු වුණා. මේවා ඡන්ද ප්‍රතිඵලයත් සමඟම යට යනවද? නැත්නම් ඒ ගැන යම් සොයා බැලීමක් කරනවද?නෑ.. ඒවා යටපත් වෙන්නේ නෑ. අපි කතා කළේ රට ගොඩනැඟීම ගැනයි. විපක්‍ෂය ආණ්ඩුවට එරෙහිව චෝදනා එල්ල කළා. ඒවා ගැන සොයා බලනවා. මේ චෝදනා එල්ල වුණේ ඇයි කියා සොයා බලනවා. නිසි අධ්‍යයනයක් කරනවා. ඡන්දවලින් ලක්‍ෂ 60 ක් ජනාධිපතිතුමාට ලැබුණා.ෆොන්සේකාට ලක්‍ෂ 40 ක් ලැබුණා. එහෙම වුණේ ඇයි කියන කාරණයත් අධ්‍යයනය කරනවා. ඒ ලක්‍ෂ 40 ත් දිනා ගන්නයි අපි කි‍්‍රයා කරන්නේ. ඔවුන්ගේ අදහස් දැන ගන්න ඕනේ. අපේ අඩුපාඩුවක් තියෙනවා නම් ඒකත් හදාගෙන මහමැතිවරණයට මුහුණ දෙන්නයි සූදානම් වෙන්නේ.* දැන් බොහෝ දෙනෙක් බලා ඉන්නේ මහමැතිවරණ පැවැත්වෙන්නේ කවදාද කියලයි?දිනයක් ගැන තවම තීරණයක් නෑ. නමුත් කොහොමත් අපි මහමැතිවරණයට සූදානම් වෙනවා.* ජනාධිපතිවරණයේදී එ.ජ.නි.ස සමඟ නොසිටිය දේශපාලන පක්ෂ නැවත එකතු කර ගන්න උත්සාහයක් ගන්නවාද?බොහෝ ම පැහැදිලිව අපි කියනවා රට ගොඩනඟන්න එකතු වෙන්න කියලා. ෆොන්සේකාට ඡන්දය දුන් අයටත් අපි ආරාධනා කළේ ඒ නිසයි. දේශපාලන නායකයන්ට එකතු වෙන්න බැරි නම් මහජනතාව හැටියට එකතු වෙන්න ඕනේ. අපේ බලාපොරොත්තුව මහින්ද රාජපක්‍ෂ ජනාධිපතිතුමාගේ නායකත්වය යටතේ සියලු දෙනා එකතු කර ගෙන රටක් හැටියට ඉදිරියට යෑමයි. ද්වේශය, ක්‍රෝධය, වෛරයෙන් තොරව පක්‍ෂ භේදයෙන් තොරව එකම රටක් හැටියටයි අනාගතයට යා යුත්තේ. ඒ නිසා අපි නැවත සියලු දෙනාට විවෘතව ආරාධනා කරනවා රට ගොඩනඟන්න එකතු වෙන්න කියලා.සාකච්ඡා කෙළේ කේ. සී . ජේ. රත්නායක</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=ab1001313</link>
    <topic>මෙය අවසාන ජනාධිපතිවරණය වෙන්නත් ඉඩ තියෙනවා</topic>
    <author>සාකච්ඡා කෙළේ චන්දන බණ්ඩාර</author>
    <content>ජනතාව මහින්ද දිනවූයේ ඇයි? (ශ්‍රී ලංකාව වීරයන්ගේ දේශයක් නිසා)අනික් පැත්තට ගියානම් අද මේ රට ලේ විලක්මෙය අවසාන ජනාධිපතිවරණය වෙන්නත් ඉඩ තියෙනවාජනතාව සැබෑ නායකයා තෝරාගත්තා කලාකරුවෝ කියතිරටක් ඉදිරියට මෙහෙය විය හැක්කේ සියලු රට වැසියන්ගේ විශ්වාසය දිනාගත් නායකයකුට පමණයිඅන්තිමේදී කලවැද්දා ජනප්‍රිය සතකු බවට පත් වියමෙන්න SF මෙහෙයුම!ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ* ජනාධිපතිවරණයේදී මහින්ද රාජපක්ෂ ජනාධිපතිතුමා ලැබූ ජයග්‍රහණය ඔබ දකින්නේ මොන විදියටද?මුලින්ම කිව යුතු වෙනවා ජනාධිපතිතුමාගේ ජයග්‍රහණය කල් තියාම රටට සතුරු බලවේග දැනගෙන සිටියා. ජනාධිපතිවරණයේදී ජනාධිපතිතුමාට අභියෝග කළ හැකි අපේක්ෂකයකු රටේ සිටියේ නැහැ. ඒ නිසා තමයි යුද්ධයට යම් තරමක හෝ හිමිකම් කිව හැකි අපේක්ෂකයකු රටට සතුරු බලවේග විසින් නිර්මාණය කළේ. ඒ මඟින් මහින්ද රාජපක්ෂ ජනාධිපතිතුමාගේ ජයග්‍රහණය අනිත් පැත්තට හරවන්න ඒ සතුරු බලවේග උත්සාහ කළා.ඔවුන් හිතුවා යුද්ධයේ ජයග්‍රහණයට යම් තරමක හෝ හිමිකමක් ඇති අයෙක් ජනාධිපතිතුමාගේ ප්‍රතිවාදී අපේක්ෂකයා කළොත් ඔහුට උතුරු නැඟෙනහිර කොටි හිතවාදී ඡන්ද ප්‍රමාණය ලබා දුන්නොත් එම අපේක්ෂකයා දිනවන්න පුළුවන් කියලා. ඒ අය බැලුවේ 2005 ජනාධිපතිවරණයේදී රනිල් වික්‍රමසිංහ මහත්තයා සියයට 49 ක ඡන්ද ප්‍රමාණයක් ගත්තා.ඊට අමතරව 2005 දී එල්.ටී.ටී.ඊ. සංවිධානය බලපෑම් කර වර්ජනය කළ දෙමළ ජනතාවගේ ඡන්ද ප්‍රමාණය ආර්. සම්බන්දන් මඟින් ලබා ගත්තොත් ෆොන්සේකාට දිනන්න පුළුවන් කියලා. රටට සතුරු බලවේග විශ්වාස කළේ ඒ ඡන්ද සූත්‍රය. මේ සූත්‍රය ගැන ෆොන්සේකා විශ්වාස කළා. ඒ නිසා තමයි ඔහු මේ මරාලයට කර ගැහුවේ.හැබැයි බොහොම පැහැදිලිව ගෙවී ගිය මැතිවරණ ව්‍යාපාරයේදී අපි රටට මේ සියල්ල හෙළි කිරීමට සමත් වුණා. ජනාධිපතිවරණයේදී බටහිර තානාපති කාර්යාල හදන සැලසුම්වලට, අන්තර්ජාලයේ ෆේස් බුක් එකේ තිබෙන ජනමත විමසුම්වලට, ඊ මේල් පණිවිඩවලට සහ කටකථාවලට මේ රට ජනමතය හසුරවන්න ඉඩ නොදෙන බව අපි එදා කිව්වා.අපි මැතිවරණ ව්‍යාපාරයේදී කිව්වේ 2005 ජනාධිපතිවරණයට වඩා 2010 දී ජාතියේ හෘද සාක්ෂියට ආමන්ත්‍රණය කරලා අපට අවශ්‍ය ජයග්‍රහණය ලබා ගන්න පුළුවන් කියලා. ඒ අනුව තමයි මහින්ද රාජපක්ෂ ජනාධිපතිතුමාට අයිති වෙලා තිබුණ ජයග්‍රහණය ලැබුණේ. ඒක කෙලෙසන්න සමහර බලවේග උත්සාහ කළා. නමුත් බැරි වුණා. එතුමාට අයිති ජයග්‍රහණය එතුමා ලබා ගත්තා.* විපක්ෂයේ ප්‍රධාන අපේක්ෂකයාගේ පරාජය සමගම රටේ ජනතාව ඔහුට සහ රටට ප්‍රබල පණිවිඩයක් ලබා දී තිබෙනවා?පැහැදිලිවම ඔව්. මේ මැතිවරණයේදී රටේ ජනතාව ලබා දුන් පණිවිඩ කිහිපයක්ම තිබෙනවා. එකක් තමයි රාජ්‍යයේ ඒකීයභාවය සුරැකීමට ඉදිරිපත් නොවන මොනම හවුලකටවත් මේ රටේ ඉඩක් නොමැති බව. ෆොන්සේකාගේ මැතිවරණ ප්‍රකාශයේ ඒකීය භාවය ගැන සඳහනක් නැහැ.ඒ නිසා රටේ ඒකීය භාවය හලා යළි කවදාවත් මේ රටේ මැතිවරණ දිනන්න බැහැ කියලා ජනතාව පණිවිඩයක් දුන්නා. සිංහල ජනතාවගේ අති බහුතරයක් දෙමළ සහ මුස්ලිම් ජනතාවගේ කොටසක් ඇතුළුව එය සනාථ කැර තිබෙනවා.අනිත් අතට බොරු පොරොන්දුවලට රාජ්‍ය සේවකයෝ අන්දන්න බැහැ කියලා ඔප්පු වුණා. ෆොන්සේකා සක්විති වැඩි පොළියක් දෙන්නම් කීවා වගේ දෙයක් ඒ තමයි රුපියල් දසදහසේ වැටුප් වැඩිවීම. බටහිර තානාපති කාර්යාලවල උවමනාවට මේ රටේ ජනමතය කොල්ල කන්න ඉඩක් නැහැ කියන පණිවිඩය ජනතාව ලබා දුන්නා.ඊළඟට වෛරයට සහ දුෂ්ඨකමට මේ රටේ ඉඩක් නැහැ කියන පණිවිඩය ජනතාව මේ මැතිවරණයේදී ලබා දුන් තවත් පණිවිඩයක්. රනිල් මහත්තයා හෙණ ගහපන් කියලා බැන්නා. ෆොන්සේකා කලවැද්දා, පාහරයා, කටු ලෙවකන්න දෙනවා කියලා කිව්වා. රණ බිමේ සිටි හමුදා නිලධාරීන්ගේ යුනිෆෝම් ගලවනවා කිව්වා. ෆොන්සේකා නියෝජනය කළේ වෛරය.ඒ වෛරයෙන් පිරුණු වියරු මනසට මේ රටේ ජනතාව එකඟ නැති බව පැහැදිලි වුණා. ඊළඟට තමයි මිනිහෙක් මෝඩ තීරණ ගත්තොත් මොන තරම් ඉක්මනින් වැනසෙනවාද කියලා රටේ ජනතාව පෙන්වා දී තියෙනවා. ඒ වගේම මිනිහෙක් ගොනාට අන්දවලා කොහොමද අමාරුවේ දාන්නේ කියන දෙය රටට ඔප්පු වුණා. මේ විදියට බැලුවාම මේ මැතිවරණයෙන් රටේ ජනතාව හුදු දේශපාලන කරළියට පමණක් නෙමෙයි සාමාන්‍ය සමාජයටත් වැදගත් පණිවිඩ රැසක් ලබා දුන් මැතිවරණයක් බව කිව හැකියි.* කොළඹ දිස්ත්‍රික්කයේ සමහර මැතිවරණ ආසනවල ඡන්ද ප්‍රමාණය වැඩි කර ගැනීමට රජයට සැලසුම් තිබෙනවාද? තවමත් කොළඹ සමහර ආසනවල එ.ජා.ප යට වැඩි බලයක් තිබුණු බව පෙනුනා?ජනාධිපතිවරණයේදි එක්සත් ජනතා නිදහස් සන්ධානය පසු බැස්ස ආසන ගතානුගතිකවම එ.ජා.ප යට බර ආසන. හැබැයි එ.ජා.ප ය කලින් දිනූ ඡන්ද ප්‍රමාණය ගත්තේ නැහැ. දැන් මේ මැතිවරණ ප්‍රතිඵලය අනුව අපිට තවත් අභියෝගයක් තිබෙනවා. ෆොන්සේකාට ලැබුණු ඡන්ද ලක්ෂ 40 අපි දිනා ගන්න ඕන.අපේ ලක්ෂ 60 ඡන්ද ප්‍රමාණය ආරක්ෂා කරගෙන. කිසිම සැකයක් නැහැ මහා මැතිවරණය වෙනකොට ෆොන්සේකාට ලැබුණ ඡන්ද ලක්ෂ 40 න් සැලකිය යුතු පිරිසක් අප සමඟ එකතු වෙනවා.* කොටි හිතවාදී පිරිස් සිටින බව පවසන උතුරු නැඟෙනහිර ඇතැම් මැතිවරණ ආසන ජය ගත්තෙත් විපක්ෂයේ අපේක්ෂකයා. ඒ ඡන්ද රජය දිනා ගන්නේ කොහොමද?ඔය තත්ත්වය ඇතිවීමට හේතු කීපයක් බලපෑවා. ෆොන්සේකා සහ ආර්. සම්බන්දන්ගේ එකඟතාවයන් ඊට ඍජුවම බලපාන්න ඇති. උතුරු නැඟෙනහිර ඒකාබද්ධ කිරීම, කොටි සිරකරුවන් නිදහස් කිරීම, උතුරේ අධි ආරක්ෂක කලාප ඉවත් කිරීම සඳහා එකඟතාවක් තිබී තියෙනවා.නමුත් කොටි හිතවාදී ඡන්ද ලබාගෙන මේ රටේ ජනාධිපති වෙන්න කාටවත් ඉඩක් නැති බව මේ රටේ බහුතර ජනතාව ඔප්පු කැර තිබෙනවා. ජනාධිපතිතුමාට ලක්ෂ 18 ක වැඩි ඡන්ද ප්‍රමාණයක් මේ රටේ ජනතාව ලබා දී කියා දුන්න තවත් එක පාඩමක් එය.* ඔබ කියන්නේ ෆොන්සේකා සම්බන්දන් ගිවිසුමක් තිබූ බව ජනතාව පිළිගත්තා?ඉතාම පැහැදිලිව. ෆොන්සේකා කිව්වේ එහෙම ගිවිසුමක් නැහැ කියලා. අන්තිමට ෆොන්සේකාට යුද හමුදාපති විදියට තිබුණ ප්‍රතිරූපය සම්පූර්ණයෙන්ම නැති වුණා. සම්බන්දන්ගේ ගිවිසුම ගැන අපි රටට කියා දුන්නා. මහජනතාව එය හොඳට හඳුනා ගත්තා. ජාතිවාදි කප්පම් දෙන නායකයන්ට ආයෙත් මේ රටේ ඉඩක් නැති බව ජනතාව පෙන්වලා දී තිබෙනවා. අති බහුතර ජනතාව බුලත් කොළයට ඡන්දය දුන්නේ ඒ අධිෂ්ඨානයෙන්. ජනාධිපතිතුමාගේ මහා විජයග්‍රහණයේ ප්‍රධාන රහස එය බව කිව යුතුයි.* ෆොන්සේකාගේ අවි ගනුදෙනු ගැන ඔබ රටට හෙළි කළා. ඒ සම්බන්ධ ඉදිරි ක්‍රියාමාර්ග මොනවාද?රහස් පොලීසිය පරීක්ෂණ ආරම්භ කරලා තියෙනවා. අනිවාර්යයෙන්ම ඊට වගකිවයුතු සියලු දෙනා අධිකරණයට ගෙනියනවා. ෆොන්සේකා යුද හමුදාවේ ටෙන්ඩර් මණ්ඩලයේ වාඩි වෙලා තමන්ගේ බෑණාගේ නමින් ආරම්භ කළ සමාගමේ ගිණුමට රජයේ මුදල් බැර කළා. එතන පැහැදිලිවම දූෂණයක් වෙලා තිබෙනවා. එය රටේ ප්‍රසම්පාදක මූලධර්මවලට පටහැනියි. ඊට උත්තර දෙන්න ෆොන්සේකාට උසාවියේ පෙනී සිටින්න වේවි.ඒ විතරක් නෙමෙයි ඔහුගේ ආරක්ෂාවට සිටි හමුදා සෙබළු නව දෙනෙක් පැනලා ගියා කියලා රජයේ හමුදාවන්ට දන්වා තිබුණා. නමුත් ඡන්දයට පසුදා සිනමන් ලේක් හෝටලයේ ඉඳලා ඒ පැනලා ගියා කියපු නව දෙනා ආයුධ සමඟ අත්අඩංගුවට ගත්තා.ඔහු ආරක්ෂක අංශ නොමඟ යැව්වා. ඊළඟට ෆොන්සේකාගේ සහචරයන් මොහොමඩ් මුසාමිල් මන්ත්‍රීවරයා සල්ලිවලට ගන්න හැදුවා. මේ සියල්ලටම එරෙහිව නීතිය ක්‍රියාත්මක වේවි. ෆොන්සේකා ඒක දන්නවා. ඒ නිසා තමයි ඔහු අන්තර්ජාතික ප්‍රජාව අවුස්සලා රැකවරණයක් හදා ගන්න උත්සාහ කරන්නේ.* ඡන්ද ප්‍රතිඵල නිකුත් වෙමින් තිබියදී රට පුරා කට කථා පැතිර ගියා ෆොන්සේකා අත්අඩංගුවට ගැනීමට රජය උත්සාහ කරනවා කියලා?මැතිවරණයට පෙර සිටම ඔවුන් කළේ කට කථා පැතිරවීම තමයි. ඡන්ද ප්‍රතිඵල නිකුත් වෙද්දී ෆොන්සේකා තවත් පිරිසක් සමඟ සිටියේ සිනමන් ලේක් හෝටලයේ. ඡන්දය දිනයේ ඔවුන් ඒ හෝටලයේ නවාතැන් ගත්තේ.ෆොන්සේකා තමන්ගේ සහචරයන් සමඟ ඒ හෝටලයේ කාමර සියයක් පමණ වෙන් කරගෙන නතර වුණේ නිකමට නෙමෙයි. දැන් කියනවා එයාට ආරක්ෂක තර්ජනයක් තිබුණාලු. එහෙනම් මොන මෝඩයාද රටම දන්න හෝටලයක කාමර සියයක් අරගෙන පදිංචි වෙන්නේ. ඔහුට එහෙම නම් තිබුණේ කවුරුත් නොදන්නා තැනකට ගිහිං ඒ කාලය ගෙවා දැමීමයි.ඇත්ත හේතුව ඒක නෙමෙයි. ෆොන්සේකා හිතුවේ ඔහු ජනාධිපතිවරණය ජය ගන්නවා කියලා. ඒ මිථ්‍යා විශ්වාසයෙන් හිටියේ. ඔවුන් සිටියේ දිනලා පිළිගැනීම් කරන්න. අපි ඒ කුමන්ත්‍රණය දැන ගෙන සිටියා. ඒ නිසායි ඔවුන් සිටි හෝටලය වටේ හමුදාව යෙදෙව්වේ. ඒ වගේ ම පැනලා ගියා යැයි කියූ හමුදා සෙබළු අත්අඩංගුවට ගන්න හමුදාවට උවමනා වෙලා තිබුණා.ඒ වගේ ම තමයි ගිය 26 දා උදේ චන්ද්‍රිකා බණ්ඩාරනායක හිටපු ජනපතිනියගේ හිටපු ලේකම් බාලපටබැඳිගේ ජනාධිපති ලේකම් කාර්යාලයට කථා කරලා තිබුණා. ෆොන්සේකාගේ දිවුරුම් දීම ලෑස්ති කරන්න කියලා. මෙයාලා සිනමන් ලේක් හෝටලයට ආවේ 27 වෙනිදා දිවුරුම් දෙන්න. දිනුවට පස්සේ අරලියගහ මන්දිරය වටලන්න ෆොන්සේකා සූදානම් වෙලා හිටියේ.... ඊට පස්සේ ජනාධිපතිතුමා බලෙන් එළියට ඇදලා දාන්න.ඒකට තමයි කාමර සිය ගණනක් වෙන් කරගෙන පදිංචි වුණේ. පැනලා ගියා යැයි කියූ හමුදා සෙබළු තියාගෙන හිටියේ ඒ වැඩේ කරන්න. රජයට ෆොන්සේකා අත්අඩංගුවට ගන්න අවශ්‍යතාවක් තිබුණේ නැහැ. අන්තිමට ඔහු යස අගේට හෝටලයෙන් පිටවෙලා ගිහිං තිබුණේ.* තමන් අතගහපු දෙයක් වැරැදිලා නැහැ කියපු ජනතා විමුක්ති පෙරමුණට මෙදා වැරැදුණා?සත්‍ය වශයෙන් ම ජ.වි.පෙ දේශපාලන භූමිකාව දැන් අවසන්. ඕන නම් සෝමවංශ අමරසිංහ මහත්තයාට බොරැල්ල කනත්තට ගිහින් විජේවීර සහෝදරයාගේ පණ ගැහෙන සිරුර අළු කරපු ආදාහනාගාරයට ගිහින් එතුමා සිහි කරලා සමාව ඉල්ලන්න පුළුවන්. රනිල් සම්බන්දන් එක්ක එකතුවෙලා සෝමවංශ මහත්තයා නටපු නෙයියාඩගම පසුගිය පළාත් සභා මැතිවරණයේදී ජ.වි.පෙ ට ඡන්දය දීපු සාමාජිකයා ප්‍රතික්ෂේප කළා.ඒක හම්බන්තොට, තිස්සමහාරාම, තංගල්ල ඡන්ද ප්‍රතිඵලයෙන් පෙනෙනවා. ගාල්ල දිස්ත්‍රික්කයේ ඡන්ද පරතරය 176000 වැඩියි. මාතර පරතරය 147000 වැඩියි. මේ පරතරය ලැබුණේ ජ.වි.පෙ සහ එ.ජා.ප ඡන්ද ලැබුණ නිසායි. අනුර දිසානායක එ.ජා.ප ය සමඟ එකතුවෙලා රටට වග කිවයුතු ජ.වි.පෙ වැනි පක්ෂයක් විනාශ කළා. ජ.වි.පෙ අනන්‍යතාව ගෞරවය කීර්තිය විනාශ කළා. මම අද අනාවැකියක් කියනවා අනුර දිසානායක දේශපාලනය අවසන් කරන්නේ එ.ජා.ප යෙන්.ඒ වගේ ම තමයි 2005 දීත් අපි මහින්ද රාජපක්ෂ මහත්තයා දිනෙව්වා. අද 2010 දීත් අපි දිනෙව්වා. හැබැයි 2010 ජ.වි.පෙ. ට ඔවුන්ගේ අපේක්ෂකයා දිනවන්න බැරි වුණා. දැන් රටටම පැහැදිලි වෙනවා ජ.වි.පෙට රජුන් තනන්න බැහැ. ඔවුන්ට පුළුවන් රජුන් නසන්න පමණයි කියලා.* ගමේ ජනතාව ජනාධිපතිතුමාට කළ ගුණ දැක්වූවා. දැන් රජය ජනතාවට පෙරළා කළ ගුණ දක්වන්නේ කොහොමද?ගමේ බහුතර ජනතාව ජනාධිපතිතුමාට කළ ගුණ දැක්වූ බව සත්‍යයක්. නගරයේ උදවියත් ඒ අතර ඉන්නවා. බඩු මිල වැඩියි කියද්දී මේ රටේ ගෘහනියෝ මොන ප්‍රශ්න තිබුණත් ඒ සියල්ලම අමතක කරලා ජනාධිපතිතුමාට ඡන්දය දුන්නා. අපි ඒ ගෘහනියන්ට කෘතවේදීත්වය පළ කරනවා. දැන් අපිට රජය විදියට මේ සියලු දෙනා වෙනුවෙන් ලොකු වගකීමක් ඉටු කරන්න තිබෙනවා.ඊළඟ මහා මැතිවරණයෙන් බිහිවෙන රජය මේ රටේ ආදර්ශමත් ම ආණ්ඩුව බවට අපිට පත් කරන්න වෙනවා. එහෙම නොවේ නම් අපට ඉදිරි ගමනත් නැති වේවි. රටේ යහ පාලනය ඇති කිරීම, සංවර්ධනය, රාජ්‍ය ආයතනවල ඇතැම් විට පවතින දූෂණය නැති කළ යුතු වෙනවා. මේ රටේ රාජ්‍ය ආයතන මහා මහජන සේවා ආයතන බවට පත් කළ යුතු වෙනවා. රට අරාජික කරන බටහිර න්‍යාය පත්‍රයට නටන මාධ්‍ය සංස්කෘතිය වෙනුවට රටට හිතකර මාධ්‍ය සංස්කෘතියක් ගොඩ නැඟිය යුතුයි.අපි හිතනවා මෙරට අවසාන ජනාධිපතිවරණය පැවැත්වුණා කියලා. ජනාධිපතිතුමා ඉදිරි වසර 6 ඇතුළතදී ජනාධිපති ධූරය භාරකාර ධූරයක් බවට පත් කරාවි. ඉන්පසුව රටේ ජනතාව බලාපොරොත්තු වන ව්‍යවස්ථාමය පරිවර්තනය කරාවි. මනාප පොරය නැති කරලා රටේ ස්ථාවර අනාගතයකට දැවැන්ත පියවර ගනීවි. ඒ පියවර ගන්න කොට ෆොන්සේකාට කතිරය ගහපු ලක්ෂ 40 න් තවත් ලක්ෂ 20 ක් වත් අපත් සමඟ එකතු වේවි.* අන්තර් ජාතික බලවේග තවදුරටත් රටට එරෙහිව ක්‍රියාත්මක වීමට ඉඩ තිබෙනවා?ජනාධිපතිතුමා මැතිවරණය ලක්ෂ දෙක තුනකින් දිනුවා නම් ෆොන්සේකා ඇතුළු රැළ සූදානම් වුණේ මේ රට ඉරානය වගේ මහා අවුලකට ඇදගෙන යන්න. ලක්ෂ 18 ක පරතරයක් තිබුණ නිසා දැන් කියා ගන්න දෙයක් නැහැ. දැන් ඔවුන් තක්කු මුක්කු වෙලා ඉන්නේ.ජනාධිපතිවරණය හැමදාටම වඩා සාමකාමී වුණා. රනිල් වික්‍රමසිංහ කිව්වා ඡන්දය සාමකාමී කියලා. මැතිවරණ කොමසාරිස් සහ නිරීක්ෂකයෝ කිව්වා. මේ රටේ ජනතාව අද හැමදාටමත් වඩා දේශප්‍රේමියි. දේශමාමකයි. ඒ නිසා රට ගැන හිතපු අයට රට ගියා. බඩ ගැන හිතපු අයට බඩ ගියා.* විපක්ෂයේ අපේක්ෂක ෆොන්සේකා මහතා කියා තිබුණා මේ මැතිවරණ ප්‍රතිඵලය විකෘතියක් කියලා?එතුමාට විකෘතිය කියන වචනය පාවිච්ච් කරන්න අයිතියක් නැහැ. එහෙම නම් හොඳම විකෘතිය එයා තමයි. කටු කන්න දෙනවා කියන්නේ විකෘතියක්. යම් මතයක් ප්‍රකාශ කළාම හිරේ දානවා කියන්නේ විකෘතියක්. හමුදා නිලධාරීන්ගේ නිල ඇඳුම් ගලවනවා කියන්නේ විකෘතියක්.ඒ තමයි වෛරී මනස. පළිගැනීමේ මනස. මැතිවරණ කොමසාරිස් පොලිස් කොමිසමේ බලය වැඩියෙන් ම පාවිච්ච් කළේ මේ මැතිවරණයේදී. යුද්ධය දිනපු නිසා එහි ගෞරවය තනියම ගන්න හැදුවා. ඡන්දය පැරැදුණාම ඒක පිළිගන්න බැහැ. නියම නායකයෙක් නම් පරාජය පිළිගන්න තිබුණා.කල්පනා කරලා බලන්න ෆොන්සේකා දිනුවා නම් මොකද වෙන්නේ. හමුදාවෙන් පැන ගිය සෙබළු හැම දිස්ත්‍රික්කයකටම යවලා තිබුණේ. ඒ අයට ලයිස්තු දීලා තිබුණා. ජා.නි.පෙ මන්ත්‍රීවරු මරා දාන්න සැලසුමක් තිබුණා. ශ්‍රී.ල.නි.ප ඉදිරි පෙළ සාමාජිකයෝ. ජ.වි.පෙ න් වෙන්වී පැමිණි උදවිය, මාධ්‍යවේදීන් එහෙම නම් අද පණ පිටින් නැහැ. රටම ලේ විලක් වෙලා. දැන් බලන්න මැතිවරණය අවසන් වෙලා දින කීයද? පෝය දවස් වගේ. මේ වියරු මිනිසා හරි නම් ජනාධිපතිතුමාට වැඳලා සමාව ගන්න ඕන. අපේ පාක්ෂිකයෝ සාමකාමීව ජයග්‍රහණය සැමරීම ගැන.* ඉදිරි මහා මැතිවරණයේදී රජයේ අපේක්ෂාව කුමක් වේවිද?මහා මැතිවරණය එන්නේ වෙන මොකටවත් නෙමෙයි. මහින්ද චින්තනය ඉදිරියට ගෙන යන්න බය නැතිව තීරණ ගත හැකි ස්ථාවර පාර්ලිමේන්තුවක් නිර්මාණය කර ගන්නයි. මැතිවරණ ක්‍රමය වෙනස් කරගන්න බලයක් ඇති පාර්ලිමේන්තුවක් නිර්මාණය කර ගන්නයි. කවුරු හරි මන්ත්‍රීවරයෙක් පක්ෂය මාරු කළොත් අතුරු මැතිවරණයක් එන ක්‍රමයක් හදන්න.ඒ නිසා අපි රටේ ජනතාවගෙන් ඉල්ලන්නේ රටේ සංවර්ධන සංග්‍රාමයට උර දිය හැකි නායකයෝ, සෙනෙවියෝ පාර්ලිමේන්තුවට එවන්න සූදානම් වෙන්න කියලයි. ඒ පාර්ලිමේන්තුව ජනාධිපතිතුමා සමඟ එකතු වෙලා ඊළඟ මහා පිම්ම පනින බවට කිසිම සැකයක් නැහැ. ඒ නිසා ඉදිරි මහා මැතිවරණයෙන් එක්සත් ජනතා නිදහස් සන්ධානයට තුනෙන් දෙකේ බලයක් අපි ජනතාවගෙන් ඉල්ලා සිටිනවා.සාකච්ඡා කෙළේ චන්දන බණ්ඩාර</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=ab1001315</link>
    <topic>ජනතාව සැබෑ නායකයා තෝරාගත්තා කලාකරුවෝ කියති</topic>
    <author>සටහන උපාලි සමරසිංහ ඡායාරූප විමල් කරුණාතිලක</author>
    <content>ජනතාව මහින්ද දිනවූයේ ඇයි? (ශ්‍රී ලංකාව වීරයන්ගේ දේශයක් නිසා)අනික් පැත්තට ගියානම් අද මේ රට ලේ විලක්මෙය අවසාන ජනාධිපතිවරණය වෙන්නත් ඉඩ තියෙනවාජනතාව සැබෑ නායකයා තෝරාගත්තා කලාකරුවෝ කියතිරටක් ඉදිරියට මෙහෙය විය හැක්කේ සියලු රට වැසියන්ගේ විශ්වාසය දිනාගත් නායකයකුට පමණයිඅන්තිමේදී කලවැද්දා ජනප්‍රිය සතකු බවට පත් වියමෙන්න SF මෙහෙයුම!මාලනී ෆොන්සේකාදැන් අපි මේ අවස්ථාවේ පරෙස්සමින් ලබාගත් මේ විශ්වාසය තවදුරටත් රැකගත යුතුයි. පසුගිය කාලේ විපක්ෂයේ අය කියූ දේවල් අමතක නොකළ යුතුයි. ජාතීන් හැටියට බෙදීමක් නැතිව කවුරුත් එකාවන්ව සිතිය යුතු මොහොතක් එළැඹ ඇත්තේ. විපක්ෂය කරගෙන ගියේ ජාතිවාදය අවුස්සන එක. ඒ ජාතිවාදී හැඟීමට කොටුවෙලා දෙමළ ජනතාව මේ විදියට කටයුතු කිරීම කනගාටුදායකයි.මට දෙමළ මිතුරන් සහෝදරයන් ගොඩාක් ඉන්නවා. 70 දශකයේ මේ රටේ හිටි කලාකාරියක් හැටියට මා දන්නවා මේ කට්ටිය යළිත් වපුරාගෙන ගියේ තවත් යුද්ධයක බීජ කියලා. ඔවුන් තුළ වූ ජාතිවාදී හැඟීම් අවුස්සලා බලය තහවුරු කරගන්න ගත් නිර්ලජ්ජි උත්සාහය මේ රටේ ජනතාව පරාජය කළා. ජනාධිපතිතුමා කෙතරම් උතුරට වැඩ කළාද? කරගෙන යනවාද කියලා දන්නේ අපි විතරයි.ඇයි දකුණට කොළඹට වඩා උතුරට වැඩ කරන්නේ කියලා හිතෙන තරමට වැඩකළත් මේ මිනිසුන් ඡන්දය පාවිච්චි කළේ වැරැදි විදියටයි. ඒත් අපේ ජනතාව කළගුණ සැලකුවා. මා කියූ දෙයින් එක් පුද්ගලයෙක් හරි ජනපතිතුමාට ඡන්ද දුන්නා නම් මා ඒ පුද්ගලයාට ණයගැතියි. මේක ජාතියේ ගැලවුමට දුන් ඡන්දයක්.ඒ විදියට කටයුතු නොකැර ජනපතිතුමා කරන මේ යෝධ සංවර්ධන උත්සාහයට ඇපකැපවීමයි දැන් කරන්න ඕනෑ. ඒකට අකුල් හෙළන්න කිසිම බලවේගයකට ඉඩදෙන්න එපා.තවදුරටත් මේ රටේ අනාගතය විනාශ කරන්න එපා. සුබ අනාගතයක් වෙනුවෙන් ජනපතිතුමාට හැමදාම දිරිදෙන්න සූදානම්. මේ කුරිරු ත්‍රස්තවාදය නවත්තපු එක නිසාමයි මාත් එතුමාට සහාය දුන්නේ. මින් මතුවත් දේශපාලන වශයෙන් කිසිදු අවස්ථාවක ජාතිවාදය පාවිච්චි කරන්න එපා කියලා මා ජනතාවගෙන් ඉල්ලනවා. ඒ වගේම උතුරේ දැනට කරන කිසිදු සංවර්ධනයක් නවත්වන්න එපා කියලත් මා ඉල්ලනවා. දෙමළ ජනතාව අතර තියනවා විශ්වාසයක්. ඒ අය තමයි රජුන් තනන්නේ කියලා. ඒක මේ සැරේ බොරු වුණා. ඒක ඇත්තක් නොවේ.ගීතා කුමාරසිංහගලෙන්බිඳුණුවැව ඉඳන් ගාල්ලෙ මාපලගම දක්වාම ජනපතිතුමන්ට සහාය දීමට මාත් රැස්වීම් අමතන්න ගියා. අව්ව, වැස්ස නොතකා ජනතාව පොදිකකා ඒ තැන්වල හිටියෙ කුමන බලාපොරොත්තුවකින් ද කියලා මට නම් මුල ඉඳලම තේරුණා. එතුමාට විරුද්ධව මොනතරම් කටකතා පට්ටපල් බොරු ගොතා තිබුණද? ඒත් ජනතාව එහෙම හිටියෙ නියම දිනයට පිළිතුරු දෙන්න බලාගෙනයි.මේ රටේ හිටපු ජනාධිපතිවරුන් 5 දෙනකුට නතර කරන්න බැරිවුණු ඒ කුරිරු ත්‍රස්තවාදය සහමුලින්ම ඉවර කරලා මේ රට එක්සේසත් කළේ මහින්ද රාජපක්ෂ ජනධිපතිතුමායි. එතුමාට එවැනි ජනප්‍රසාදයක් ගම්බද ජනතාවගේ ඇතිවුණේ කෘතගුණ සැලකීමේ මාහැඟි පුරුද්ද නිසයි. මේ ඡන්ද පෝලිම්වල වැඩියෙන්ම තිබුණේ කාන්තා බලවේගය.මේ ලැබුවේ ජනාධිපතිතුමන්ගේ පමණක් නොව මේ රටේ කාන්තාවගේත් විජයග්‍රහණයක්. පසුගිය කාලේ කාන්තාව පාගා දමා තිබුණු යුගයක් තිබුණා. හැම තිස්සෙම බයෙන් සැකෙන් තම දූ දරුවන්, සැමියන් ගැන සිතමින් සිටි කාන්තාව දැන් නිදහසේ හුස්ම ගන්නවා. මේ විජයග්‍රහණය අනුව, එතුමා ළඟට කිට්ටු කරන්න කෙනෙක් පළාතකවත් නෑ. ජ.වි.පෙ. අවස්ථාවාදී පක්ෂ, යූ.එන්.පී. වගේ බංකළොත් පක්ෂවලට මේ විජයග්‍රහණයත් එක්ක ලොකු පාඩමක් ලැබුණා.බොරුවෙන් වංචාවෙන් අකෘතඥකමින් ගුණමකුකමින් කටයුතු කරන්නන්ට ජනතාව නියම පිළිතුරක් දුන්නා. දැන් දේශද්‍රෝහී බලවේග පරාදයි. දැන් සංවර්ධනයේ යුද්ධය එතුමා අරඹනවා. ඈත ගම්වලට ගිහින් බලන්න. පාලම්, බෝක්කු, වරාය, ගුවන්තොටුපළ කොච්චර හැදිලද කියලා. කොළඹ ඇතැම් තැන්වල මිනිස්සු ළිං මැඩියො වගේ හිතන්නෙ නැතිව ගමට ගියා නම් ඒක ;පනෙනවා. එතුමා යුද්ධයෙන් මේ රට බේරාගත්තා වගේම මේ රට යෝධ සංවර්ධනයකට ගෙන යන බව මට නම් ඉරහඳ මෙන් විශ්වාසයි. ජනාධිපතිතුමා කියන දේ කරන නායකයෙක් නිසා.සුසන්තිකා ජයසිංහමේ ජයග්‍රහණය ජනපතිතුමා ලබන බව මා නම් දන්නවා. මෙතුමා රජකමේ ඉන්නකම් කවදත් දිනනවාමයි. කවුරුවත් කරපු නැති වැඩ කොටසක් කරන ජනපතිතුමන්ට කවුරු මොන කුමන්ත්‍රණ කළත්, පට්ටපල් බොරු ගොතා කීවත් ජනතාවගේ ආදරය වෙනස් වෙන්නෙ නෑ. මේ රටේ ජනතාව කළගුණ දන්නා ජනතාවක්.පසුගිය කාලේ මේ රටේ තිබුණු ත්‍රස්තවාදයෙන් වැඩියෙන්ම දුක්වින්දේ දෙමළ ජනතාව වැඩි වශයෙන් ජීවත් වූ ප්‍රදේශවල අයයි. ඒත් ඡන්දය පාවිච්චි කිරීම දිහා බැලුවම ඒ මිනිසුන්ට ජනපතිතුමා ඔවුන් මුදාගත් එක මතක නෑ. එයට හේතුව අර විදියේ ගිවිසුම් තමයි. මා ජාතිවාදයක් කතා කරන්න කැමැති නෑ. ඒත් අපේ රටේ සිංහල මිනිසුන්ට අපේකම තියෙනවා.ඒකයි දිස්ත්‍රික්ක 16ක් ජයග්‍රහණය කරන්න එතුමාට ඡන්දය දුන්නේ. මම දරුවෙක් ඉන්නා අම්මා කෙනෙක්. ඒ දරුවන්ගේ සුබ අනාගතය ජනපතිතුමා සකස් කරනවා ස්ථිරයි. මේ ජනපතිතුමා රැකගත් කෘතවේදී ජනතාව අපේ රටයි ජයග්‍රහණය කෙරෙව්වේ. එතුමා හැම අංශයකම දියුණුවක් ඇති කරනවා. එතුමාට කතිරය ගහලා පැත්තකට වෙලා ඉන්ඩ නම් හිතන්න එපා.මේ හැම අංශයකම ක්‍රීඩා අංශයත් ඇතුළුව ඇමැතිගේ පටන් අවසානයේ ඉන්නා තැනැත්තා දක්වා හොඳ පරිපාලනයක් ඇතිවෙලා වඩාත් සුබ හෙටක් ඇතිවෙන්න ඕනෑ. එතුමා බලාපොරොත්තු වන ලෝකය හරිගස්සන්න අපි හැමදෙනාම අත්වැල් බැඳගන්න ඕනෑ. ක්‍රීඩා අංශයේ වුණත් එහෙමයි. ඇමැතිගේ පටන් ක්‍රීඩකයා දක්වා මනා සම්බන්ධීකරණයක් කළමනාකරණයක් ඇතිව සුබදායී අනාගතයක් වෙනුවෙන් වැඩ කරන්න ඕනෑ.එසේ නොවුණාම ජනපතිතුමන්ට ඇඟිල්ල දිගුකරන්න තියන්න එපා. ජනපතිතුමාට සටනක් නැතිවම දිනන්න පුළුවන් වුණා. ඒ ජය එතුමාට රැකදෙන්න නම් නිලධාරීන් වගකීමෙන් කටයුතු කරන්න ඕනෑ.මහාචාර්ය කාලෝ ෆොන්සේකාජනවාරි 26දා අපේ රටේ බුද්ධිමත් ජනතාව වැඩි ඡන්ද 18 ලක්ෂයකින් ඉටු කළ උත්කෘෂ්ට කාර්යය සෑම අර්ථයකින්ම කාලෝචිතය.මහින්ද රාජපක්ෂ මැතිතුමා යළිත් වරක් අපේ ජනාධිපති වන බව ගැන නම් අංශු මාත්‍රයක හෝ සැකයක්, විචිකිච්ඡාවක්, මගේ සිතේ තිබුණේම නැත.ඒ පසුගිය වසරේදී මහින්ද රාජපක්ෂ මැතිතුමාගේ අසමසම නායකත්වයේ හා මාර්ගෝපදේශකත්වයේ ආනුභාවයෙන් සිදුවූ තීරණාත්මක දේශපාලන විපර්යාස පදනම් කොටගෙන මා එළැඹුණු නිගමන හේතුකොටගෙනය.මේ ජනාධිපතිවරණ ව්‍යාපාරයේදී ජනතාවට ආමන්ත්‍රණය කිරීමේදී මහින්ද රාජපක්ෂ ජනාධිපතිතුමා වෙනුවෙන් අතිශය ආකර්ෂණීය කාර්යභාරයක් ඉටු කළේ මහින්ද රාජපක්ෂ මැතිතුමාමය. දැන් එක් දෙයක් සක්සුදක් සේ පැහැදිලියි. මහින්ද රාජපක්ෂ රාජ්‍ය පාලකයා අයත් වන්නේ අපේ රට එක්සේසත් කළ රජවරුන් අතළොස්ස අයත් කුලකයටය.එතුමාගේ පාලන සමයේදී ඒ රජවරුන් කළ දස්කම් විස්කම්වලට නොදෙවැනි සේවාවක් ඉටු කැර මහාවංසයේ එවැනිම ස්ථානයක් සතුවීමේ වාසනාව උදාවේවා!සබීතා පෙරේරාමා හිතනවා මේ විජයග්‍රහණය මේ රටේ බහුතර ජනතාවක් බලාපොරොත්තු වූ දෙයක්. එතුමා අවුරුදු 30ක් මේ රටට ශාපයක්ව තිබූ යුද්ධය ඉවර කළ එකම එතුමාගේ නාමය ඉතිහාසයේ රන් අකුරින් ලියැවෙන්නට කාරණාවක් බවට පත්වෙනවා - මේක ලක්මවගේ ජයග්‍රහණයක්.මේ රටේ සංවර්ධනය හරවන්න, රටේ ජනතාව නැවත බේද කරන්න, හදන ඒ විජාතික බලවේග පැරදුණා. දරුවන් ඉන්න මවුවරුනට පුදුම නිදහසක් දැන් තියෙන්නෙ. ඔවුනට බිහිවූ මේ සාමකාමී ශ්‍රීී ලංකාව ඉදිරියටත් තියේවි. ඒත් කනගාටුදායක කරුණ දෙමළ ජනතාව ජීවත්වන ප්‍රදේශවල ජනපතිතුමන්ට දුන් ඡන්ද ප්‍රතිශතයයි.ඒකෙන් පෙනෙන්නෙ වෙනම බෙදීමක් වෙනම පළාතක් ඉල්ලා ඇතැම් ජනතා කොටසක් එහි ඉන්නා බවයි. මේ සුළු පිරිස එතැනට කැඳවා ඇත්තේ විපක්ෂ බලවේගය. කරුණාකරලා නැවතත් මේ රටේ එවැනි බෙදුම් ඇතිකරන්න එපා. යුද්ධය නැවත්වූවා වගේම එතුමාට මේ රට තුන්වැනි ලෝකයෙන් පළමුවැනි ලෝකයට ගෙනයන්න තවදුරටත් ආශිර්වාද කරන්න. ඒක තමයි මේ මොහොතේ අප හැමගේ පැතුම විය යුත්තේ.ජයසේකර අපොන්සුමේක අතිවිශිෂ්ට ජයග්‍රහණයක්. හුඟක් අය අපට චෝදනා කළා. මෙවර දේශපාලන වේදිකාවට නැගලා කතා කරපු එක ගැන. මම තටු නාට්‍යයේ මැඩම් ගේ දෙබස් අනිත් පැත්ත හරවලා පාතාලේ සොල්දාදුවෝ රොබට් නොහොත් බඹරා (චංඩියා) දෙබස් ජනාධිපතිතුමා වෙනුවෙන් ඔහුගේ ජයග්‍රහණය වෙනුවෙන් හරවලා උච්චාරණය කරද්දී හුඟාක් අය කිව්වා “අද්විතීය කලාකරුවෙක් වශයෙන් තිබූ නාමය දැන් ඉවරයි.ඔයා එක්ක හුඟාක් දෙනා අප්‍රසාදයට පත් වෙනවා” කියලා. දුරකථන පණිවිඩ ආවා “පාතාලයේ සොල්දාදුවන්ගේ” මල්ලී අපි නියම සොල්දාදුවෝ හෙට ඉඳලා බත් කන්න ඕන නම් රැස්වීම් ඇමතීම නවත්තන්නැයි කියලා. ඒත් මං මීටින්වලට ගියා. හැබැයි සල්ලිවලට නොවෙයි. මං විතරක් නෙමේ. තවත් කලාකරුවන් අපි දේශපාලන වේදිකාවට නැංගේ අපේ දේශයට ආදරෙන්.ඇමෙරිකාවේ ගිහිල්ලා මම හිටියේ සුමාන දෙකයි. අනිත් පැත්තට ආවේ මගේ රටට ආදරෙන්. මේ ජනාධිපති මැතිවරණය ගැස්සිලා අනිත් පැත්තට බලය ගියා නම් මට නෙමේ අපේ මුලු මහත් අහිංසක ජනතාවටම බත් කන්න වෙන්නේ දුක් සුසුම් කඳුළු අතරින්.මේ ජනාධිපතිවරණය සැහැල්ලුවෙන් හිතන්න හැකි එකක් වුණේ නැහැ. හුඟක් අය මට කිව්වේ “ඔයා ඔය පැත්තට හෙල්ප් කරන්න එපා පුළුවන්නම් අනිත් පැත්තට යන්න” කියලා. ඒ පැත්තේ අයත් මට ආරාධනා කළා. නමුත් අපේ සැබෑ කලාකරුවන් ටික හොඳ ශක්තිමත් කොඳු තියෙන අය එහාට මෙහාට වාසියට පනින කට්ටිය නොවේ.මහින්ද රාජපක්‍ෂ ජනාධිපතිතුමාට පමණයි අපේ රට සංවර්ධනය කරා ගෙනෙන්නට පුලුවන්.හිරෝෂීමාව පරමාණු බෝම්බ වැටී විනාශයට පත්වුණා. ඒත් ජපන්නු අධෛර්යට පත්වුණේ නෑ. ඔවුන් හැමදෙනාම එකට එක්කාසුවෙලා රැස්වෙලා සමාදානයෙන් දේශයට ආදරෙන් ඔවුන්ගේ දේශය දියුණු කළා. ඔබගැන හිතලා දේශපාලන බල තණ්හාව ගැන පෙරේතකෙමන් වෛරයෙන් අපි කොළපාට – අපි රතුපාට – කියලා බොළඳ අදහසක් තියාගෙන හිටියොත් කවදා හරි මේ පුංචි රට අවාසනාවන්ත ඉරණමකට ගොදුරු වේවි.මම නම් දැන් යෝජනා කරන්නේ ඔය විරුද්ධ පක්ෂයේ අය මේ ජයග්‍රහණය ගැන සතුටින් හිතන්න – බලතණ්හාව අතහැරලා එන්න. අපි සියලු දෙනාම එකතුවෙලා රට ඉහළම සංවර්ධනය කරා ගෙන යන්න ජනාධිපතිතුමාට හවුල් වුණොත් නේද හොඳ? නැත්නම් මේක අපේ විහිලුවලට වඩා අප්‍රසන්න විහිලුවක් වෙනවා. ඡන්දය නුදුන් උතුරු කරයේ දෙමළ ජනතාව ගැන නම් අනුකම්පා කළ යුතුයි. ඔවුන්ගේ සිත් ව්‍යාජ දේවල් වලින් බොරු මුසාවලින් වෙනස් කරලා. මම හිතනවා ඡන්දය නුදුන් පරාජය වූ පළාත් ඉස්සරවෙලාම සංවර්ධනය කරනවා නම්.මම මේ සටහනේ මෙහෙම සටහන් කළේ නැතත් අපේ ජනාධිපතිතුමා ඉස්සරවෙලාම ඒ ප්‍රදේශ සංවර්ධනය කරාවී. මේ බොරු ගෙනියන අය ඇත්තවගේ දැනෙන්න අති දක්‍ෂ කලා නිර්මාණකරුවන්ට වඩා දක්‍ෂ ලෙස අමු බොරු නිර්මාණය කරනවා. මේ බොරු නිසා රැවටෙන ජනතාව කලකිරීමකට පත් වුණොත් ඒක ඔබේ පුංචි දරුවන් අපේ සහෝදර ජනතාව වෙනුවෙන්ම ඉදිවන සංවර්ධනය විනාශ කිරීමක් වෙනවා.තාවකාලිකව බඩ පිරෙන්ඩ කාලා ඇඳලා මෝඩ විදිහට ජීවත් වෙනවාට වඩා ක්‍රමවත් සැලසුමක් යටතේ අධ්‍යාත්මයෙන් මානව දයාවෙන් පිරුණු නායකයෙක්ගේ චින්තනයෙන් අනාගතයේ අනිවාර්යෙන්ම බිහිවෙන සමෘද්ධිමත් ශ්‍රී ලංකාවක් ගැන දැඩි විශ්වාසයකින් බලාපොරොත්තුවෙන එක නේද හොඳ? මම නම් හිතනවා අපේ ජනාධිපතිතුමාගේ මග පෙන්වීම අනුව අපි හැම දෙනාටම කිසිම හිඟයක් නැතිව බඩ පිරෙන්ඩ කාලා ලස්සනට ඇඳලා හරවත් වින්දනයකින් හුස්ම ගන්න පුලුවන් වාසනාවන්ත සුන්දර මිනිසුන් ගැහැනුන් සිටින ශ්‍රී ලංකාවක් හෙට බිහිවේවි.රට අනිත් පැත්තට ගියා නම් නිදහසේ හුස්ම ගන්න නිදහසේ හිතන්නවත් බැරි සමාජයක් ඇතිවන්න ඉඩ තිබුණා. ඒත් අපි හරිම වාසනාවන්තයි. අපේ රට වාසනාවන්තයි.දේශපාලන වේදිකාවෙන් ආපසු මම යනවා වේදිකාවට. ආයුබෝවන් සුබ අනාගතයක්.ජයන්ත චන්ද්‍රසිරිඑක් අර්ථ දැක්වීමකට අනුව ලෝකයේ අප මේ ගත කරමින් සිටින යුගය හඳුන්වන්නේ ප්‍රචාරණ යුගය හැටියට ය.සිවු වසක් අප පාලනය කළ රාජ්‍ය නායකයා වන මහින්ද රාජපක්ෂ නැවත වරක් අපගේ රාජ්‍ය නායකයා වශයෙන් තෝරා පත් කර ගැනීමට මා ඇතුළු මේ රටේ බහුතර ජනතාව ගත් තීන්දුව, පෙර කී ප්‍රචාරණ යුගයට අයත් දෙපාර්ශ්වයක් අතර සිදුවූ මහා ප්‍රචාරණ සංග්‍රාමයක වැඩිම මල්ටි බැරල් එල්ල කළ පාර්ශ්වයේ ජයග්‍රහණය නොවේ.මක්නිසාද, මාද අයත්වන අපගේ සාමූහික විඥානය මහින්ද රාජපක්ෂ මැතිතුමා අපගේ රාජ්‍ය නායකයා වියයුතුය යන්න තීරණය කොට තිබුණේ මා ඉපදෙන්නටත් පෙර සිට නිසා ය. තවත් අර්ථයකින් කියනවා නම් මහින්ද රාජපක්ෂ ජනාධිපතිතුමා ඉපදීමටත් පෙර සිට නිසා ය.ලෝකයේ ඕනෑම ශිෂ්ටාචාරයක් පවත්වාගෙන යෑමේදී ඒ ඒ ශිෂ්ටාචාරයන්ට අනන්‍ය ඓතිහාසික සම්ප්‍රදායයන් තිබෙනවා. ඓතිහාසික ජානයන් තිබෙනවා. ලෝකයේ බොහෝ රාජ්‍ය මේ ජානයෝ සම්ප්‍රදායෙන් කැඩී වෙන්වී විසිරී ගිය අවස්ථා නැතුවා නොවෙයි. එහෙම ගිහින් ‘දියුණුව‘ සංවර්ධනය වගේ අවස්ථා සාක්ෂාත් කරගත් රාජ්‍යයනුත් තිබෙනවා. දැන්, සිංගප්පූරුව කියන්නෙ එහෙම රාජ්‍යයකට එක් උදාහරණයක්.නමුත් මට අනුව එහි තිබෙන්නේ ගොඩනැඟිලි සමාජයක්. කොහේ හරි නොදියුණු හෝ ජීවියෙක් වනු විනා ලෝකයේ උසම ගොඩනැඟිල්ලේ වුව බිත්තියක් වීමට මා කැමැති නැහැ.එතකොට, අපේ ඓතිහාසික සම්ප්‍රදායය අප රැගෙන ආවේ ද සංවර්ධනයකට ම තමා.එය ආසන්න වශයෙන් හරි හැඳින්විය හැක්කේ ධරණීය සංවර්ධනය නමිනුයි. ඒ කියන්නේ අනවශ්‍ය තරගකාරිත්වයකින් සම්පත් විනාශ නොකරන සංවර්ධනය කියන එකයි. මිනිසා ද සමඟ ගොඩනඟන සංවර්ධනය කියන එකයි.සමහරු හිතනවා මේ කියන්නේ ගිහින් අතීතයේ ලගින්න කියන එකයි කියලා නැහැ; ඒක නොවෙයි. අපේ ඓතිහාසික සම්ප්‍රදාය අපේක්ෂා කරන සංවර්ධනය නූතන දියුණුව, නූතන විද්‍යාව ප්‍රතික්ෂේප කරන එකක් නොවේ. ඇත්තවශයෙන් ම නුතන විද්‍යාව තාක්ෂණය ඉතාම අර්ථවත්ව සම්මුඛවීමේ මාර්ගය තමයි එය.හැබැයි මේ කටයුත්තෙන් රටක් දියුණු කරන්න මේ ඓතිහාසික සම්ප්‍රදාය හඳුනන මහා නායකයෙක් ඕනෙ. දාර්ශණික නායකයෙක් ඕනෙ.සෑහෙන කාලයක පටන් අපේ රටේ ඒ නායකයා වෙනුවෙන් තිඹිරිගෙය සකස්ව තිබුණා. ඒත් එහි ඉපැදුණු සමහර නායකයෝ මේ තිඹිරි - ගෙය තේරුම්ගත්තේ නැහැ. ඒ නිසා ඔවුන් ඉපදී ටික කලකින් ම දේශපාලන වශයෙන් මිය ගියා. සමහරු ඉපදෙන්නට පෙරම ගබ්සා වුණා. දහසක් බාධක මධ්‍යයේ වුවත් මේ තිඹිරිගෙය තුළ නිරෝගීව උපන් දරුවා තමා මහින්ද රාජපක්ෂ කියන්නේ.ඇත්තවශයෙන් ම මා අර පෙරකී ඓතිහාසික සම්ප්‍රදායේ ජානය දරන මේ රටේ ජනතාව, ඒ මනුෂ්‍යයා පැමිණෙන තුරු බලා සිටියේ ඔහු ඉපදෙන්නටත් පෙර පටන්යැයි කීවේ ඒ නිසයි.ඔහු ප්‍රජාතන්ත්‍රවාදියෙක්, විසම්මතිකයන්ටත් ඔහු සමඟ දේශපාලනය කරන්න පුළුවන්. ඔහු පක්ෂ බහුවිධතාව ගරු කරන්නෙක්. සාකච්ඡාමය ප්‍රජාතන්ත්‍රවාදයට උදාහරණයක්. ඔහු සතුරාගේත්, මිතුරාගේ පක්ෂපාතිත්වය උපයා ගන්නේ ප්‍රඥාවන්තයකු ලෙසයි.ඔහු පරාජය කළ නොහැකි වීමේ රහස ඒ සියල්ලයි.ඔහුගේ රාජ්‍ය තන්ත්‍රයේ අඩුපාඩු නොතිබුණා යැයි මා කියන්නේ නැහැ. මෙවර ඒවා ඔහු නිවැරැදි කර ගනීවි යැයි පුරවැසියකු වශයෙන් මා විශ්වාස කරනවා.මහාචාර්ය බී.ඒ.ටෙනිසන් පෙරේරාපසුගිය ජනවාරි 26 දින පැවැත්වූ හයවැනි ජනාධිපතිවරණයෙන් මහින්ද රාජපක්ෂ ජනාධිපතිතුමා නැවත වරක් අති විශිෂ්ට ජයග්‍රහණයක් ලබාගැනීම මේ රටේ පොදු ජනතාවගේ අභිලාෂයක් ඉටුවීමක් ලෙස සැලකිය හැකියි.එතුමා මේ ඡන්ද සටන ජයගත්තේ දේශීය හා විදේශීය බලවේගවල දැඩි විරෝධතා හා අභියෝගතා මැදයි. එතුමාගේ හා එතුමාගේ පවුලේ උදවියට කරන ලද අභූත චෝදනාවන්ට කදිම පිළිතුරක් මෙම මැතිවරණයෙන් මහජනතාව ලබා දී තිබෙනවා.එතුමා අපේක්ෂා කරන පරිදිම මීළඟ වසර හයක කාලයේ මේ රටේ සමෘද්ධිය හා සංවර්ධනය ඇතිකරදීම සඳහා ජාතිභේද පක්ෂබේද හා ප්‍රාදේශීය බේදවලින් තොරව අපේ රටේ හැම ජනකොටසක්ම උපරිම ලෙස එතුමාට සහයෝගය දැක්වීම යුගයේ අවශ්‍යතාවක් වනු ඇත.සටහන උපාලි සමරසිංහ ඡායාරූප විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=ab1001316</link>
    <topic>රටක් ඉදිරියට මෙහෙය විය හැක්කේ සියලු රට වැසියන්ගේ විශ්වාසය දිනාගත් නායකයකුට පමණයි</topic>
    <author>සාකච්ඡා කළේ - බුද්ධික සමන් ගුණවර්ධන</author>
    <content>ජනතාව මහින්ද දිනවූයේ ඇයි? (ශ්‍රී ලංකාව වීරයන්ගේ දේශයක් නිසා)අනික් පැත්තට ගියානම් අද මේ රට ලේ විලක්මෙය අවසාන ජනාධිපතිවරණය වෙන්නත් ඉඩ තියෙනවාජනතාව සැබෑ නායකයා තෝරාගත්තා කලාකරුවෝ කියතිරටක් ඉදිරියට මෙහෙය විය හැක්කේ සියලු රට වැසියන්ගේ විශ්වාසය දිනාගත් නායකයකුට පමණයිඅන්තිමේදී කලවැද්දා ජනප්‍රිය සතකු බවට පත් වියමෙන්න SF මෙහෙයුම!කොළඹ විශ්වවිද්‍යාලයේ සිංහල අධ්‍යයන අංශයේජ්‍යෙෂ්ඨ කථිකාචාර්ය ආචාර්ය සඳගෝමි කෝපරහේවාදෙමළ ජනවර්ග සමඟ රට ගොඩනැඟීම සඳහා දේශපාලනික සන්ධානයකට වඩා සංස්කෘතික සන්ධානයක් ගොඩනඟා ගැනීම වැදගත්. විපක්‍ෂයේ අපේක්‍ෂකයාට ඇතැම් දෙමළ ජනතාවගේ ඡන්දය ලැබුණත් එතැන ගොඩනැඟුණේ දේශපාලනික සන්ධානයක්. දෙමළ ජනවර්ගය සමඟ අප ගොඩනඟා ගත යුත්තේ දේශපාලනික සන්ධානයක් නොවේ, සංස්කෘතික සන්ධානයක්. එම සංස්කෘතික සන්ධානය ගොඩනැඟිය හැක්කේ මහින්ද රාජපක්‍ෂ ජනාධිපතිතුමාට පමණයි. බහුතර සිංහල ජනතාවගේ විශ්වාසය මේ සඳහා අත්‍යවශ්‍යයි. මේ මැතිවරණ ජයග්‍රහණයේ විශ්වාසය ජනාධිපතිතුමාට ලැබී තිබෙනවා.ඒ විශ්වාසය සමඟ බහුතර සිංහල ජනතාව අනෙක් ජනවර්ග ඒකරාශී කිරීම මෙහිදී වැදගත්. එය සාර්ථක ලෙස ඉටු කළ හැකි ජන නායකයකු ලෙස මහින්ද රාජපක්‍ෂ ජනාධිපතිතුමා මා දකිනවා. යුද්ධයෙන් පසු රට ගොඩනැඟීමේදී සිංහල බහුතරය සමඟ සියලු ජනවර්ග ඒකරාශි වූ ශක්තිමත් සංස්කෘතික ව්‍යාපාරයක් අවශ්‍යයයි.මෙහිදී ජනවර්ග අතර කිසිදු බෙදීමක් සිදු නොවී ඉදිරියට යා හැකි වන්නේ ඔවුන් සියලු දෙනාගේම විශ්වාසය දිනාගත් ජන නායකයකුට පමණයි. මහින්ද රාජපක්‍ෂ ජනාධිපතිතුමාට යළි ජනවරම ලැබුණේ සියලුම ජනතාව අතර ඔහු පිළිබඳ ගොඩනැඟුණු ඒ විශ්වාසය නිසයි.කැලණිය විශ්වවිද්‍යාලයේ ජන සන්නිවේදන අධ්‍යයන අංශයේ ජ්‍යෙෂ්ඨ කථිකාචාර්ය ආචාර්ය රෝහණ ලක්‍ෂමන් පියදාසමහින්ද රාජපක්‍ෂ ජනාධිපතිතුමාගේ ජයග්‍රහණය මා දකින්නේ අතිශයින් තීරණාත්මක අවස්ථාවක මෙරට පොදු ජනතාව ගත් බුද්ධිමත් තීරණයක් ලෙසයි. මෙරට ඇතැම් ජාතික හා විජාතික බලවේග හා ජාවාරම්කරුවන් එක්වී ජනතාව මුලාකිරීමේ ව්‍යාපෘතියක යෙදුණු පසුබිමකයි ජනතාව මේ බුද්ධිමත් තීන්දුව ලබා දුන්නේ. එසේ නොවුණා නම් 1977 මැතිවරණයේදී සිදුවූ ව්‍යසනය යළිත් සිදුවෙන්න ඉඩ තිබුණා.මෙසේ පෙළගැසුණු ප්‍රතිගාමී විජාතික බලවේග හා විප්ලවවාදීන්යැයි කියා ගත් අයට මෙරට පොදු ජනතාව ලබා දුන්නේ නිර්මාණශීලී පිළිතුරක්. මෙම මැතිවරණ ව්‍යාපාරයේදී විකල්ප විපක්‍ෂ කණ්ඩායම මෙරට ජනතාවට අසීමිත සුරංගනා පොරොන්දු දුන් අයුරු අප දුටුවා. වැටුප් වැඩි කරනවා කිව්වා, ඉඩම් ලබා දෙනවා කිව්වා. මේ සියලු සුරංගනා පොරොන්දුවලට මෙරට ජනතාව තුලනාත්මක තීන්දුවක් ලබා දුන්නා.අනෙක මේ විපක්‍ෂ කණ්ඩායම කටකතා, විවිධ තාක්‍ෂණික උපක්‍රම උපයෝගී කර ගනිමින් තම මතවාදයට ජනතාව නතු කර ගැනීමට මාන බැලුවත් ඔවුන්ගේ එම මාධ්‍ය මෙහෙයුම මෙරට ජනතාව නිහඬවම පරාජයට පත් කළා. විපක්‍ෂයේ පොදු අපේක්‍ෂකයා වූ විශ්‍රාමික ජෙනරාල් සරත් ෆොන්සේකා මහතා අනුගමනය කළ මැතිවරණ ව්‍යාපාරය ප්‍රචණ්ඩකාරී එකක්. දේශීය ආගමික නැඹුරුතාවකින් යුත් ගැමි සමාජයට මෙය දරාගත නොහැකි වුණා.ජනාධිපතිතුමාගේ මේ ජයග්‍රහණය වෙනුවෙන් මෙරට සියලු බුද්ධිමතුන්, කලාකරුවන්, චින්තකයන් ඒකරාශි වුණා. විපක්‍ෂය සමඟ එක්වුණේ ජාවාරම්කරුවන්, අවස්ථාවාදින් හා සියලු බෙදුම්වාදි බලවේග. මේ සියලු ප්‍රතිගාමී බලවේග පරාජය කරමින් මහින්ද රාජපක්‍ෂ ජනාධිපතිතුමා ලැබූ ජය මෙරට බුද්ධිමතුන් ගේ හා පොදු ජනතාවගේ ජයග්‍රහණයක්.පේරාදෙණිය විශ්වවිද්‍යාලයේ සිංහල අධ්‍යයන අංශයේ අංශාධිපති සාලිය කුලරත්නමම හිතන්නේ මේ ජයග්‍රහණය සිදුවිය යුතුව තිබූ දෙයක් විදියටයි. මේක විමතියකට කුතුහලයකට හෝ කිසිවකුට සැකයකට හෝ තුඩු දෙන්නක් නොවේ. අපේ රටේ ජනතාව කෘතගුණ පූර්වක සංස්කෘතියක ස්ථානගතවී සිටින පිරිසක්. සංස්කෘතිය, ජනශ්‍රැතිය, ඇදහිලි විශ්වාස ආදිය උගන්වන ආචාර්යවරයෙක් විදියට මම දකිනවා මේ නායකත්වය රටේ සංස්කෘතියට, ජන ජීවිතයට, අනන්‍යතාවයට ප්‍රබල ලෙස බලපෑමක් සිදුකර තිබෙනවා.අපේ අතීත රජවරු පවා ජනශ්‍රැතිය සම්ප්‍රදාය තුළ ප්‍රබල ලෙස ස්ථානගතවී සිටිනවා. උදාහරණයක් ලෙස මුලින් වරදක් කළ කෙනෙක් වුවත් පසුව යහපතෙහි යෙදුනොත් ඔහු දේවත්වයට පත්කිරීමට අපේ ජනතාව පෙළඹී සිටියා. මහසෙන් රජු අදත් වැව් ගම්මාන වැසියන් දේවත්වයෙන් සලකනවා. මහසෙන් රජුගේ පැරකුම්බා රජුගේ ප්‍රබල සංස්කෘතික ප්‍රතිරූපය ගොඩනැඟුණේ ඒ ආකාරයටයි.අද වගේ විද්‍යුත් මාධ්‍ය නොතිබූ සමාජයක් ඒ ආකාරයෙන් යහපාලනයට ගරු කළා නම් අද වගේ ඉතා ඉක්මනින් තොරතුරු ගලායන සමාජයක අයට මේ නායකයාගේ සේවය අමතක වෙන්න විදියක් නෑ. මා සිතනවා, මෑත කාලයේ අපේ සංස්කෘතියේ දේශපාලනයේ නොමැකෙන සටහන් තැබූ ජනාධිපතිතුමා පැරණි සම්ප්‍රදායට අනුව දේවත්වයට ගිය රාජාවලියට එකතුවිය යුතුයි කියලා.මේ රටේ එක් එක් යුගවල සිටි කිසිදු නායකයකුට රටේ ප්‍රධාන ප්‍රශ්නය විසඳන්න බැරි වුණා. කවුරුත් මේකට අත ගැහුවෙ නෑ. අපට මතකයි ත්සුනාමි ව්‍යසනය, කැබිතිගොල්ලෑව බස් බෝම්බය වැනි ව්‍යසනවලදී එතුමාගේ මුහුණ අඳුරු වලාවකින් වැසී ගියා. ඔහුගේ දෙනෙතට කඳුළු ආවා. ඒ අවස්ථාවල ඔහු ලැබූ පන්නරයෙන් ඔහුට මේ ප්‍රශ්නය විසඳන්න ශක්තිය ලැබුණේ් ඔහු පොදුජනයාගේ දුක සැබෑවටම හඳුනාගත් නිසයි.බල තෘෂ්ණාව මත පමණක් විවිධ චාටු බස්, බේගල් හා ද්වේශ සහගත ප්‍රකාශ උපක්‍රමශීලීව ප්‍රකාශ කරන නායකයින් සිටින රටක ජනතාවගේ විපතේදි කඳුළු එන නායකයෙක් විදියට අපි දුටුවෙ මහින්ද රාජපක්ෂ ජනාධිපතිතුමායි. ඒ නිසා මා සිතන්නේ මේ අත්‍යන්තයෙන්ම ලැබිය යුතු ජයක් විදියට. අපි හිතන්න හොඳ නැහැ දැන් සියලු අවදානම් ඉවරයි කියලා.මේ රටට වින කරන බලවේග නැවත අවස්ථාවාදීව සූක්ෂමව නැඟී සිටීමට තවමත් බලා සිටිනවා. හරියට වියළි කොළ යට සිටින ගෝනුස්සන් වගේ. මේ දේවල් ජයගෙන සංයත දැහැමි සංස්කෘතියක් ගොඩනැගීමට මහින්ද රාජපක්ෂ ජනාධිපතිතුමාට ශක්තිය ලැබේවායි මම ප්‍රාර්ථනා කරනවා.පේරාදෙණිය විශ්වවිද්‍යාලයේ පුරාවිද්‍යා අධ්‍යයන අංශයේජ්‍යෙෂ්ඨ මහාචාර්ය සුදර්ශන් සෙනෙවිරත්නවසර තිහක් තිස්සේ ජනතාව පෙළූ යුද භීතිය අද අවසන් වෙලා තියෙනවා. බියකින් සැකයකින් යුතු ව පාර තොටේ ගමන් කරන්න, ජීවත් වෙන්න ජනාධිපතිතුමා මේ අත්කර දුන් නිදහසට, අපේ කළගුණ දත් මිනිසුන් කෘතවේදීත්වය පළකොට තිබෙනවා.මහින්ද චින්තනය කියන්නේ දේශීය ජනතාවගේ භෞතික, ආධ්‍යාත්මික සංවර්ධනයේ පෙළගැස්ම බව ජනතාව දන්නවා. අනෙක් කාරණය ලොකු කුඩා බේදයකින් තොරව මිනිසුන්ගේ සිත් සතන් ආමන්ත්‍රණය කිරීමේ හැකියාව ජනාධිපතිතුමාට තිබෙන බව අපි දන්නවා. එතුමාට මහා මන්දිරයේ සිටින ධනවතා වගේ ම දුගී පැල්පතේ සිටින දිළින්දත් එක වගේ ආදරයකින් වැලැඳ ගන්න පුළුවන්.සියලු ජනවර්ගයන්ගේ ඒකමිතියත්, එකමුතුවත් ඇති කිරීමේ වැදගත්කම එතුමාගේ මනසේ හැමදාමත් තිබුණා. සියලු ජාතීන්ගේ අනන්‍යතාවය, උරුමය හා මේ හැමෝම මගේ මිනිස්සු කියන විරල හැඟීම එතුමාට තිබුණා. පොදු ජන නායකයකුට එය ඉතා වැදගත්. සංස්කෘතික සම්මිශ්‍රණයක් සහිත අපේ රට වගේ රටවල ජන නායකයකුට තිබිය යුතු සංවේදීභාවය මහින්ද රාජපක්‍ෂ ජනාධිපතිතුමාට නොඅඩුව තිබෙනවා.මිනිස්සු ඒකාධිපතිවාදය ප්‍රතික්‍ෂේප කරලා ප්‍රජාතන්ත්‍රවාදී දේශීය චින්තනය අගය කළ අවස්ථාවක් මේක. විජාතික හා පරාධීන චින්තනය ප්‍රතික්‍ෂේප කළ අපේ උරුමයන් රැකගත් ජනතාවාදී නායකයකුට රටේ ඉදිරි අනාගය බාරදීමට ජනතාව ගත් තීන්දුව ඉතා ප්‍රශංසනීයයි.පේරාදෙණිය විශ්වවිද්‍යාලයේ සිංහල අධ්‍යයන අංශයේ ජ්‍යෙෂ්ඨ කථිකාචාර්ය අත්තනායක එම්.හේරත්මේ ජයග්‍රහණය මා දකින්නේ සිංහල ගැමියෙක් නගරයේ ජනතාවගේ නාගරික චින්තනයට එරෙහිව දුන් පිළිතුරක් ලෙසයි. මේ ජය එක් අතකින් ගැමි ජනතාවගේ කැරැල්ලක්. මේ රටේ පසුගිය කාලයේ පැවැති ම්ලේච්ඡ ත්‍රස්තවාදයෙන් වැඩි පීඩනයක් තිබුණේ නාගරික ජනතාවටයි. නමුත් නගරවල ජනතාව මේ ව්‍යසනයෙන් මිදීම ගැන සංවේදී නොවූ බව ඔවුන් ඡන්දය පාවිච්චි කළ විදියෙන් පේනවා. මා පදිංචිව සිටින මහනුවර පවා ඡන්දය පාවිච්චි කළ ආකාරයෙන් ඔවුන් ඊට සංවේදී වූ බව පෙනෙන්නේ නැහැ.නමුත් ත්‍රස්තවාදයෙන් අප බැට කෑ යුගයක් තිබූ බව මතක තිබුණේ් ගැමියන්ටයි. සිංහලයන් බොහෝ දේ ඉක්මනින් අමතක කරන ජාතියක් බවට මතයක් තිබුණා. නමුත් ජනාධිපතිතුමා ලැබූ මේ ජයග්‍රහණයත් සමඟ ඒ මතය සාවද්‍ය වුණා.මේ ජය ජනාධිපතිතුමා ලැබූ පෞද්ගලික ජයකට වඩා ඒකාධිපතිත්වයට, පැසිස්ට්වාදයට එරෙහිව ජනතාව ලැබූ ජයක් ලෙසයි මා දකින්නේ. එජාපය හා ජවිපය ඒකරාශී වුවත් ඔවුන්ට ලක්ෂ 41 නොඉක්ම වූ ඡන්ද ප්‍රතිශතයක් ලබාගත හැකිවුණේ. පසුගිය මැතිවරණයේදී එජාපය තනිව ලක්ෂ 48ක ඡන්ද ප්‍රමාණයක් ලබා ගත්තා.ඒකාධිපතිවාදයට මෙරට ජනතාව කෙතරම් බියක් දක්වනවාද යන්න විපක්ෂය මෙවර ලැබූ ඡන්ද සංඛ්‍යාවෙන් පෙනෙනවා. මෙවර මැතිවරණයේදී පේරාදෙණියේ සිටි පළාත් සභා ප්‍රාදේශීය සභා මන්ත්‍රීවරු කළේ ජනාධිපතිතුමාගේ පෝස්ටර් හා බැනර්වලින් ප්‍රචාරක කටයුතු සිදුකිරීම පමණයි. මැතිවරණ දිනය දා ජනතාව පෙළැඹවීමටවත් ඔවුන් පෙළගැසී සිටියේ නැහැ.ජනාධිපතිතුමා ජයග්‍රහණය කළේ එතුමාගේ පෞරුෂය හා අවංකභාවය නිසා. මෙරට බුද්ධිමතුන්,, කලාකරුවන්, චින්තකයන් සියල්ලෝම පාහේ ජනාධිපතිතුමා සමඟ ඒකරාශී වී සිටියත් අපි ඒ අයගෙන් හරිහැටි ප්‍රයෝජන ගත්තේ නැහැ. එළැඹෙන මහ මැතිවරණයේදීවත් බුද්ධිමත් විචාරශීලී දේශපාලන සංවාදයක් හා කතිකාවක් මඟින්, මේ රටේ ජනතාව දැනුවත් කළහොත් ජනාධිපතිතුමා වටේ රොක්වූ බුද්ධිමතුන්ගෙන් විශාල මෙහෙයක් ලබාගත හැකියි. ලංකාවේ ගැමි ජනතාව ජනාධිපතිතුමාට තමන්ගේ කෘතවේදිත්වය පළ කළ බව මේ ජයග්‍රහණයෙන් පෙනෙනවා..සෞන්දර්ය විශ්වවිද්‍යාලයේ උපකුලපති මහාචාර්ය ජයසේන කෝට්ටේගොඩපළමුවෙන්ම මේ රටේ ජනතාවට ස්තූතිවන්ත විය යුතුයි, මෙවර ජනාධිපතිවරණය වෙනුවෙන් මෙරට විද්වතුන් බහුතරය කළ ඉල්ලීමට යහපත් ප්‍රතිචාර දක්වා යළිත් වරක් මහින්ද රාජපක්‍ෂ ජනාධිපතිතුමා මෙරට ජනාධිපතිවරයා ලෙස පත්කර ගැනීම ගැන. මේ මැතිවරණයේදී විපක්‍ෂයට ලැබුණු ඇතැම් ඡන්ද දෙස බැලුවහම අපට පේනවා, මෙරට දෙකඩ කිරීමේ සැලැස්මක් ඔවුන් සතුව තිබුණු බව.යුද්ධය සාර්ථක ලෙස නිම කිරීමෙන් පසු රට එක ධජයක් යටතට එක්සේසත් කළ එකම නායකයා වූ මහින්ද රාජපක්‍ෂ මැතිතුමාට යළිත් වරක් ජනවරම ලබාදුන් සියලු ජනතාවට අපි ගෞරව කරන්නේ ඔවුන්ගේ බුද්ධිමත් තීරණය නිසයි. මේ ජයග්‍රහණයෙන් පසු අපට බලාපොරොත්තුවක් තිබෙනවා, එනම් මහින්ද රාජපක්‍ෂ ජනාධිපතිතුමන් රටේ බහුතර ජනතාව එතුමා ගැන තිබූ විශ්වාසය රැක ;ගන මෙතෙක්, සාර්ථක ලෙස පවත්වාගෙන ආ අයුරින් රටේ සංවර්ධන ක්‍රියාවලිය අඛණ්ඩව ඉදිරියට ගෙනයාවි කියලා.ප්‍රවීණ මාධ්‍යවේදී මොහාන් සමරනායකදශක කිහිපයක් පුරා පැවැති ත්‍රස්තවාදය නිමා කිරීම වෙනුවෙන් ජනතාව ජනාධිපතිතුමාට දැක්වූ කෘතවේදිත්වය මෙවර මැතිවරණ ජයග්‍රහණයෙන් පිළිබිඹු වෙනවා. 2005 මැතිවරණයට ජනාධිපතිතුමා ඉදිරිපත් වන විට එතුමාට තිබුණේ අතීත දේශපාලන චර්යාවක් පමණයි.2009 දී 50.29ක ඡන්ද ප්‍රතිශතයක් ලැබූ එතුමා මෙවර එය 58%ක් දක්වා ඉහළ නංවාගෙන පෙර නොවූ විරූ ජයක් ලැබුවේ යුද්ධය නිමා කිරීම වෙනුවෙන් ජනතාවගෙන් ලැබුණු කෘතවේදිත්වය නිසයි. ත්‍රස්තවාදය නිමාකළ නොහැකි යැයි විශ්වාස කළ යුගයකයි ජනාධිපතිතුමා රටේ නායකත්වය බාර ගත්තේ. යුද්ධය නිමාවූ බව මෙරට බහුතර ජනතාව හොඳින් තේරුම් ගත්තා.මේ නිසා විපක්ෂය එල්ල කළ දූෂණ චෝදනාවලට ජනතාව හසුවුණේ නැහැ. අනෙක බෙදුම්වාදය කවරාකාරයෙන් හෝ යළිත් මතුවීමට ජනතාව ඉඩ තැබුවේ නැහැ. මෙරට විපක්ෂය වටා ඒකරාශී වුණේ බෙදුම්වාදයට අනුබල දෙමින් ත්‍රස්තවාදයට එරෙහිව මෙරට හමුදාව ගෙන ගිය මිල්ටරි සංග්‍රාමය ප්‍රතික්ෂේප කළ පිරිසයි. බහුතර ජනතාව එය හොඳින් අවබෝධ කරගත්තා.අනෙක විදේශීය බලවේගයන්ගේ ඇඟිලි ගැසීම්වලට විරුද්ධව ජනතාව ගත් බුද්ධිමත් තීරණයක්. විපක්ෂය මෙවර මැතිවරණයේදී ගොඩනැඟූ ත්‍රස්තවාදී තර්කවලින් පොදු අපේක්ෂකයාට අත්වුණු කිසිම වාසියක් නැහැ.උතුරු නැඟෙනහිර ජනතාව තවමත් කලක පටන් ඔවුන්ගේ මනසට කාවැද්දූ බෙදුම්වාදී මතවාදයෙන් ගැලවී නොමැති බව මෙවර මැතිවරණයෙන් පෙනෙනවා. මේ නිසා ඔවුන් ප්‍රධාන ධාරාවට යා කර ගනිමින් සාමකාමී රටක් ගොඩනැඟීමේ අභියෝගය ජනාධිපතිතුමා ඉදිරියේ තිබෙනවා. මේ කරුණ පිළිබඳව ජනාධිපතිතුමාගේ අවධානය යොමුවේ යැයි මා සිතනවා.සාකච්ඡා කළේ - බුද්ධික සමන් ගුණවර්ධන</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=ab1001314</link>
    <topic>අන්තිමේදී කලවැද්දා ජනප්‍රිය සතකු බවට පත් විය</topic>
    <author>දයා ඩී. ෆොන්සේකා</author>
    <content>ජනතාව මහින්ද දිනවූයේ ඇයි? (ශ්‍රී ලංකාව වීරයන්ගේ දේශයක් නිසා)අනික් පැත්තට ගියානම් අද මේ රට ලේ විලක්මෙය අවසාන ජනාධිපතිවරණය වෙන්නත් ඉඩ තියෙනවාජනතාව සැබෑ නායකයා තෝරාගත්තා කලාකරුවෝ කියතිරටක් ඉදිරියට මෙහෙය විය හැක්කේ සියලු රට වැසියන්ගේ විශ්වාසය දිනාගත් නායකයකුට පමණයිඅන්තිමේදී කලවැද්දා ජනප්‍රිය සතකු බවට පත් වියමෙන්න SF මෙහෙයුම!මහාවැස්සක් වැහැලා පෑව්වා සේ ය. මාස දෙකක් පුරා තොර තෝන්චියක් නැතිව රටපුරා ඇවිස්සී ගිය මැතිවරණ උණුසුම දැන් අවසන් ය.මහින්ද රාජපක්ෂ ජනාධිපතිතුමාට එරෙහිව විශ්‍රාම ගිය ජනරාල්වරයා තරගයට ඉදිරිපත් විය. දැන් සටන අවසන් වී තිබේ. පල නැති රුකට වසා සිටි වවුලෝ ඉගිල ගියහ. අන්ත පරාජයකට පත් වූ ජෙනරාල් හෝටලයක තනිකර හවුල්කරුවෝ පැන ගියහ.ජයගත් පාක්ෂිකයෝ රටපුරා රතිඤ්ඤා පත්තු කරමින් කිරිබත් කමින් ජයග්‍රහණය සැමරූහ. කවුරුත් සිතා සිටි පරිදි රටපුරා කළකෝලාහළ ඇතිවීමක් හෝ ඇඳිරි නීතිය පැනවීමක් සිදුනොවීය.මෙවර මැතිවරණයේ කාගේත් සිත් ගත් සතා වූයේ කලවැද්දා ය. කැළේට වී සතකු මරාගෙන කමින් අහිංසකව ජීවත් වූ කලවැද්දා මැතිවරණ සමයේදී එළියට ආවේ ජෙනරාල්ගේ ‘කලවැද්දා’ කතාවෙනි. ස්වභාවයෙන් ම මැතිවරණවලදී නිතර සිදුවෙන හැලහැප්පීම්, පාවාදීම් වලට නුහුරු පොදු අපේක්ෂකයාට සිය හිතවතකු කළ හෙළිදරව්වකින් හොඳටම කේන්ති ගොස් තිබිණි. ජෙනරාල් ඔහුට ආමන්ත්‍රණය කළේ කලවැද්දා කියා ය. මෙය ආණ්ඩු පක්ෂයට හොඳ ආයුධයක් විය.ගුවන් විදුලියෙන් රූපවාහිනියෙන් දැන්වීම් මගින් ‘කලවැදි’ කතාව ජෙනරාල්ට එරෙහිව යොදා ගැනීමට හැකි විය. ඇතැම් රූපවාහිනි නාලිකාවලින් සත්තුවත්තේ සිටින කලවැද්දා පවා පෙන්වා ව්‍යංගයෙන් කලවැදි කතාව ඉදිරියට ගෙන ආවේ ය. කෙසේ වුව ද කලවැද්දා ජනප්‍රිය සතකු බවට පත්වූයේ ජෙනරාල් ගේ භාෂා විලාශය නායකයකුට නොහොබිනා බව පෙන්වා දෙමිනි. ඔහුගේ පාහර කතාවට ද ඊට නොදෙවෙනි ප්‍රසිද්ධියක් ලැබිණි.මේ අතර නිළි ගීතා කුමාරසිංහ වේදිකාවට ගොඩවූයේ මහින්ද රාජපක්ෂ ජනාධිපතිතුමාගේ මැතිවරණ ප්‍රචාරක කටයුතු වලට සහායට ය. ඇගේ කතාව ද අපූරු එකක් විය. ඇයට ජෙනරාල්ගේ ඡන්ද ලකුණ ගැන අමුතුම අදහසක් පහළ විය. ‘ලංකාවෙ හංසයො නෑ. ඉන්නෙ පාත්තයො. මේ පාත්තයත් පිටරටින් ගෙනා එකෙක්. ඇය කීවේ රැස්ව සිටි ජනතාවගේ මුවගට සිනා මුසු කරමිනි.මේ අතර මැතිවරණයට දින කීපයක් තිබියදී රෝහිත අබේගුණවර්ධන ඇමැතිතුමා අපූරු ඔට්ටුවක් ඇල්ලුවේ ය.බොහෝ දෙනා මිල මුදල් යාන වාහන ගෙවල් දොරවල් මෙන් ම විවිධ වෙනත් දෑ ඔට්ටු ඇල්ලුවත් ඇමැතිතුමා ඔට්ටුවට ඉදිරිපත් කළේ සිය ජීවිතයයි.එතුමාට මහින්ද රාජපක්ෂ ජනාධිපතිතුමා යළිත් දිනන බව ඉරහඳ සේ විශ්වාස විය.“මහින්ද රාජපක්ෂ ජනාධිපතිතුමා පැරදුණොත් මං පයාගලදී රුහුණු කුමාරිට බෙල්ල තියනවා” ඔහු කීය.මහින්ද රාජපක්ෂ ජනාධිපතිතුමා අතිවිශිෂ්ට ජයග්‍රහණයක් ලැබුවේ රෝහිත අබේගුණවර්ධන ඇමැතිතුමාගේ බෙල්ල ද බේරා දෙමිනි.පවිත්‍රා වන්නිආරච්චි ඇමැතිනිය සිය මන්ත්‍රී පදවිය ඔට්ටු ඇල්ලුවා ය. ජනාධිපතිතුමා පැරදුණහොත් තමා මන්ත්‍රී පදවියෙන් ද ඉල්ලා අස්වන බව ඇය කියා සිටියා ය. මේ අතර රූපවාහිනී විවාද වලදී ද අපූරු සිදුවීම් සිදුවිය.ජෙනරාල් ෆොන්සේකාගේ හා බෑණාගේ අවිගනුදෙනුව පාර්ලිමේන්තුවේත් බොහෝ වේදිකාවලත් රූපවාහිනි වාද විවාද වලදීත් මාතෘකා විය.ජෙනරාල් ෆොන්සේකා එය ප්‍රතික්ෂේප කළත් පොදුජන මතය තුළ එය බොහෝ දුරට පැලපදියම් වූ බව පෙනුනේ ඔහුට අත්වූ පරාජය දෙස බලන විට ය.විමල් වීරවංශ මන්ත්‍රීවරයා මේ අවි ගනුදෙනුව ගැන ඉතා සැරේට කතා කළේ ඒ ගැන තමා සමඟ විවාදයකට එන ලෙස විරුද්ධ පක්ෂයට අභියෝග කරමිනි.ස්වර්ණවාහිනී ආයතනය මේ විවාදයට ඉඩකඩ සැලසීය. විරුද්ධ පක්ෂයේ දයාසිරි ජයසේකර මන්ත්‍රීවරයා විවාදයේ අභියෝගය බාරගත්තේ ය.මේ අතර විවිධ සතුන්ගේ ද නම් පටබැදිණි. දයාසිරි ජයසේකර මන්ත්‍රීවරයා විවාදයට සූදානම් විය. රාත්‍රි විවාදයට දිනය හා වේලාව නියමිත විය. මුළු රට ම රාත්‍රි 10 ට අවදියෙන් බලා සිටියේ විවාදය බලාගන්නට ය. ඒ විමල් වීරවංශ හා දයාසිරි ජයසේකර යන මන්ත්‍රීවරුන් දෙදෙනා ම දක්ෂ කථිකයන් නිසා ය. විවාදය ආරම්භ වෙද්දී විමල් වීරවංශ මන්ත්‍රීවරයා ගේ සහායට තවත් අයෙක් විය. ඒ රාජිත සේනාරත්න ඇමැතිතුමා ය.දයාසිරි මන්ත්‍රීවරයා කීවේ දෙදෙනකු සමඟ විවාද කිරීමට තමා බැඳී නැති බව ය. වීරවංශ මන්ත්‍රීතුමා හා රාජිත ඇමැතිතුමා යන දෙදෙනාගෙන් එක් අයකු සමඟ තමා විවාදය කරන්නට සූදානම් බවත් දෙදෙනාගෙන් එක් අයකු ඊට ඉදිරිපත් වන ලෙසත් දයාසිරි මන්ත්‍රීවරයා කියා සිටියේ ය. එහෙත් විමල් වීරවංශ මන්ත්‍රීතුමා හා රාජිත ඇමැතිතුමා ඊට විරුද්ධ වූහ. විවාදය සඳහා පුටු දෙක බැගින් පුටු හතරක් වෙන්කොට තිබුණේය. කෙසේ වෙතත් ඔවුන් එකිනෙකාට වරද කියාගත්තා මිස විවාදය පැවැත්වූයේ නැත. දයාසිරි මන්ත්‍රීතුමා විවාදයට නොසිට යන්නට ගියේ ය. එය කිසිදා නොපැවැත්වුණු විවාදයක් විය.ගීත ගයන්නට සමත් දයාසිරි ජයසේකර මන්ත්‍රීතුමා වේදිකාවේ ගීත ගැයුවේ ය.ජනප්‍රිය ගීතයක් වෙනස් කොට “හංසයාට මං බයයි මල්ලියේ” යැයි ඔහු වේදිකාවේ ගැයීය. එහෙත් හංසයාට මහජනතාව බය වූ බවක් පෙනෙන්නට නොවීය.බොහෝ කාලයක් සීනුවට ඡන්දය ඉල්ලූ ජනතා විමුක්ති පෙරමුණට මෙවර මැතිවරණ වේදිකාවේදීත් සීනුව අමතක කළ නොහැකි විය. හංසයාට ඡන්දය ඉල්ලීම ඔවුන්ට නුහුරු විය. ඔවුන් ඉතා ආයාසයෙන් හංසයාට ඡන්දය ඉල්ලූ අයුරු රැස්වීම් බලා සිටි අයට වසං කළ නොහැකි විය.ඇතැම් විට ඔවුන්ට කට වැරදිණි. පුරුද්දට මෙන් ටිල්වින් සිල්වා සහෝදරයා ‘සීනුව‘ ට ඡන්දය දෙන ලෙස ඉල්ලා සිටියේ ය. මෙය රජයේ පක්ෂයට හොඳ මාතෘකාවක් විය. වෙළෙඳ දැන්වීම් මගින් ද එයට ප්‍රචාරයක් දුන්නේ ජනතාවගේ මුවට හාස්‍යය නංවමිනි.මේ අතර විපක්ෂ පොදු අපේක්ෂකයා ජෙනරාල් සරත් ෆොන්සේකා ට සම මාධ්‍ය ප්‍රකාශක අනුර කුමාර දිසානායක මහතා “මහින්ද ජයග්‍රහණය කරන බව වරක් පුන පුනා කීවේ ද වැරැදීමකිනි. කෙසේ වෙතත් මහින්ද රාජපක්ෂ ජනාධිපතිතුමාට යළිත් ජනපති පුටුව හිමි විය. මැතිවරණ සමය පුරා ඇතැමුන් කී කතා සියල්ල හුළඟේ ගියේ ය. ජෙනරාල් ෆොන්සේකා පොරොන්දු රාශියක් දුන්නේ බුද්ධිමත් ජනතාවගේ සිත්වලට සිනා නංවමිනි.රුපියල් 10000 කින් වැටුප් වැඩි කිරීම වැනි සියලු පොරොන්දු දැන් සුළඟේ ගොසිනි. ඉතිරිව ඇත්තේ මහින්ද රාජපක්ෂ ජනාධිපතිතුමාගේ යථාර්ථ පොරොන්දු පමණි.විහිළු කාරයන්ගේ විහිළු අමතක කර දමා රට හදන්නට එකතු වීම දැන් හැම දෙනාගේම යුතුකමකි.ඇමෙරිකාවේ ඔබාමා දිනූ අවස්ථාවේ එතැනට ආ විරුද්ධ පාක්ෂික අපේක්ෂකයා කීවේ දැන් ඉතින් රට නඟන්නට සියලු දෙනා ම එකතු වෙමු යැයි කියා ය.අපේ විහිළු කාරයන්ට එහෙම වචනයක් කියන්නට නොහැකි විය. එහෙත් ජනතාව ජනාධිපතිතුමා වටා ඒකරාශි වී අවසාන ය.දයා ඩී. ෆොන්සේකා</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=ab1001317</link>
    <topic>මෙන්න SF මෙහෙයුම!</topic>
    <author/>
    <content>ජනතාව මහින්ද දිනවූයේ ඇයි? (ශ්‍රී ලංකාව වීරයන්ගේ දේශයක් නිසා)අනික් පැත්තට ගියානම් අද මේ රට ලේ විලක්මෙය අවසාන ජනාධිපතිවරණය වෙන්නත් ඉඩ තියෙනවාජනතාව සැබෑ නායකයා තෝරාගත්තා කලාකරුවෝ කියතිරටක් ඉදිරියට මෙහෙය විය හැක්කේ සියලු රට වැසියන්ගේ විශ්වාසය දිනාගත් නායකයකුට පමණයිඅන්තිමේදී කලවැද්දා ජනප්‍රිය සතකු බවට පත් වියමෙන්න SF මෙහෙයුම!ජනාධිපතිවරණය පැවැති ජනවාරි 26 වැනිදා ජෙනරාල් ෆොන්සේකා සිය මෙහෙයුමට සූදානම් විය. එය හිට්ලර් ගේ හෝ ඉඩි අමීන්ගේ මෙහෙයුමට සමාන විය. මෙහෙයුමේ මූලස්ථානය ලෙස තෝරා ගත්තේ කොළඹ තරු පහේ හෝටලයකි. එහි කාමර 70ක් නොමිලයේම වෙන්කර දී තිබුණි.මෙහෙයුමට අවශ්‍ය භට පිරිස් අවි ආයුධ සියල්ල සූදානම්ය. මාලිගාවත්ත පන්සලක තිබී මෙහෙයුමට අයත් අවි තොගයක් කල්තියාම සොයාගත් නිසා මෙහෙයුම තරමක් අඩාල වී ගිය බව පෙණුනත් තරු පහේ හෝටලයට සියලු දේ ලැබී තිබුණි. හමුදාව හැර ගිය සෙබළු කාමර කීපයක ලැගුම් ගත්හ.කාමර හැත්තෑව ජෙනරාල්තුමාට ලැබී තිබුණේ නොමිලයේමය. ජෙනරාල්ගේ ප්‍රචාරක කටයුතු සඳහා අවශ්‍ය පත්තර කඩමාල්ලෝද ජෙනරාල්ගේ දෙපා මුල වැටී සිටියහ. එයින් වඩාත්ම කැපී පෙනුනේ තවත් ෆොන්සේකා කෙනෙකි. එම ෆොන්සේකාගේ මූලික අරමුණ වී තිබුණේ ජෙනරාල්ට එරෙහි අය මරා දමන බවට තර්ජනය කිරීමය.මෙම තරු පහේ හෝටලයේ ෆොන්සේකාගේ මෙහෙයුම ආරම්භ කරන්නට තීරණය කළේ ඔහු මේ රටේ ජනපති වන බව සහසුද්දෙන්ම දන්නා පරිද්දෙනි. ජනාධිපති ලෙස දිවුරුම් දෙන්නටත් තනතුරේ මූලික කටයුතු සංවිධාන කරන්නටත් පළපුරුදු කෙනෙකු සිටිය යුතුය. පත්තර ෆොන්සේකාට ඒවා වැටහෙන්නේ නැත.කිසිවකුටවත් සහාය නොදෙන බව කී චන්ද්‍රිකා කුමාරතුංග නෝනා ජනාධිපති ජෙනරාල්ට පළපුරුදු ලේකම්වරයකු ඕස්ට්‍රේලියාවෙන් ගෙන්වා තිබුණි. ඒ කුසුම්සිරි බාලපටබැඳිය. ඔහු චන්ද්‍රිකාගේ ලේකම් බාලාය. ජනාධිපති ෆොන්සේකාගේ ලේකම් ධූරය ඔහුට ලබා දෙන්නේ ටික දවසකටය. කොහොම වුණත් බාලා මැතිවරණ කොමසාරිස්ට දුරකතනයෙන් කතාකොට දිවුරුම් දෙන දින වකවානු වේලාවන් නියම කරගත්තේය.දිවුරුම් දුන් විගස කරන්නේ වත්මන් ජනාධිපති මහින්ද රාජපක්ෂ මහතා අත්අඩංගුවට ගෙන බෝගම්බරට යැවීමය. ඊළඟට ගෝඨාභය රාජපක්ෂ සහ බැසිල් රාජපක්ෂ අත්අඩංගුවට ගෙන ගාලුමුවදොරට ගෙනගොස් ප්‍රසිද්ධියේ වෙඩි තබා මරනු ඇත. මාධ්‍ය දඩයම පටන් ගන්නේ ඉන්පසුවය. හමුදාවේ ලොක්කන්ගේත් පොලිස්පතිගේත් නිල ඇඳුම් ගලවා දසවධ දී මරාදමනු ඇත.මරාදමන හමුදා ලොක්කන්ගේ ලැයිස්තුවට ශවේන්ද්‍ර සිල්වා, චාගී ගාල්ලගේ සහ ප්‍රසන්න සිල්වාගේ නම් මුලින්ම සටහන්වී තිබේ.ශ්‍රී ලංකාවේ ප්‍රජාතන්ත්‍රවාදී සමාජවාදී ජනරජයේ ජනාධිපති ලෙස පත් වන ෆොන්සේකා පැය කීපයකට පසු කලවැද්දකුගේ තත්ත්වයට පත්වනු ඇත. රාජපක්ෂලා ගැන සිතේ ඇති වෛරය ප්‍රදර්ශනය කරන්නේ කලවැද්දකු පරිද්දෙනි.එහෙත් රටේ වාසනාවට හැට ලක්ෂයක් මහින්ද රාජපක්ෂට ඡන්දය දුන්නේ රට ලේ විලක් වීම වළක්වා ගැනීමටය. කොළඹ නගරයේත් වෙනත් නගරවලත් බොහෝ පිරිස් රට වටා පතුරුවා හැරියේ ෆොන්සේකා අනිවාර්යයෙන්ම දිනන බවයි. එහෙත් බහුතරය රාජපක්ෂ අමතක කළේ නැත.මුලසිටම මහින්ද රාජපක්ෂ ජනතාව කෙරෙහි විශාල බලාපොරොත්තුවක් තබා සිටියේය. “මගේ ජයග්‍රහණය විජයග්‍රහණයක්” බව කීවේ ඒ නිසාය. ඒ ජයග්‍රහණයට පාර කැපුවේ තැපැල් ඡන්දය බව කීවේය. රට වටා රැස්වීම් ඇමතුවේය. කිසිම විටෙක කිසිම රැස්වීමකදී කිසිවකුට බැන්නේ නැත. ප්‍රතිවාදියාගේ නමවත් මතක් කළේ නැත. මංගල, රනිල් ෆොන්සේකා මනෝ හකීම් යන අයගේ නම් ජනපතිවරණ ප්‍රචාරක රැළිවලදී මතක් කළේ නැත. “මගේ අත්වල මඩ නෑ ලේ නෑ” මහින්ද රාජපක්ෂ ඉතා ආඩම්බරයෙන් ප්‍රකාශ කළේය.එහෙත් ෆොන්සේකාගේ කටින් පිටවූයේ ගඳගහන වචනයි. නපුරු වචනයි. පළිගැනීමේ චේතනාව ඒ හැම වදනකම ඇතුළත් විය. ඔහුගේ ප්‍රතිවාදියා ඔහුට කලවැද්දෙකි. පාහරයෙකි. ජනාධිපතිවරණ වේදිකාවේදී දින 40 චරිතයත් වසර 40 චරිතත් හොඳට වෙන්ව කැපී පෙනුණි.මහින්ද රාජපක්ෂ දේශපාලන බිමෙන් එලවා දමන එස්.එෆ්.මෙහෙයුමට ඩොලර් ගලා ආවේය. නෝර්වේ රාජ්‍යයටද මහින්ද එළවීමේ දැඩි අපේක්ෂාව තිබුණේය. එම මුදලින් රේස් එක දුවන්නට ජනතා විමුක්ති පෙරමුණ සහ එක්සත් ජාතික පක්ෂය තෝරාගත්තේ අශ්වයකු යැයි සිතා කලවැද්දෙකි. කලවැද්දාගේ පිටට නැංගුවේ ෆොන්සේකා නම් ජොකියාය.මේ ජොකියාත් කලවැද්දාත් අනුර කුමාර දිසානායකත් සෝමවංශ අමරසිංහ ජෝකරයාත් එක්වූ තැන ජනතාවට මැවී පෙනුණේ මිනී කනත්තකි. එම මිනී කනත්තේ නීතිඥ විජයදාස ලියනආරච්චිලා, රෝහණ විජේවීරලා දඟලන හැටි ජනතාව බලා සිටියහ. මේ ගැන්සිය රටත්, ආරක්ෂක හමුදාවත් පාවා දෙද්දී ජනතාව තුළ අනාගත භීතියක් හට ගත්තේය.ඒ භීතිය ෆොන්සේකාගේ් මැතිවරණ වේදිකාවේ තහවුරු වුණේය. මහින්ද රාජපක්ෂ අව්‍යාජ ගැමි නායකයාට මඩ ගසන හැටි පිළිකුලෙන් බලා සිටියේය. ප්‍රභාකරන් විනාශ කරන සටනේදී රණවිරුවන් සමඟ එකට සිටි ගෝඨාභයට පහර පිට පහර ගසද්දී කළගුණ සැලකීමේ ගුණාංගය පූජාසනයේ තබාගෙන සිටි ගම හඬා වැලපුණේය. ශ්‍රී ලංකාවේ ඇති හෝටල් රෝහල් රාජපක්ෂ පවුල මිලට ගත් බවට පැතිරූ පට්ට පල් බේගල් ඡන්දදායකයා පිළිගත්තේම නැත.ෆොන්සේකාගේ් භූ®මිකාවේ ගොබෙල්ස් චරිතයට පණ දුන් මංගල වෛරී දේශපාලනය බදාගෙන පැතිරූ කටකතා සියල්ල ජනතාව ප්‍රතික්ෂේප කළහ. ‘මුන් දේශපාලනඥයන් නොව දේශපාලන ලෝකයේ ඊර්ෂ්‍යාකාරයන් බව ජනතාව තීරණය කළහ.රට විකුණා හෝ ෆොන්සේකා බලයට ගත්විට හොඳට ගත සිත පිනවාගන්නට හැකි බව මංගල සිතුවේය. සෝමවංශට විපරීත බුද්ධිඞය. රනිල්ට මහින්ද ගෝඨාභය පෝඩාය. අනුර කුමාරට “මහින්දගේ ජය නියතය” ටිල්වින්ට ඡන්ද ලකුණ හංසයා නොව සීනුවය.මේ සියලු දේ යටපත් කරමින් නෝර්වේ සල්ලිවලින් ලොකු ගමනක් යන්නට ගිය නඩය දෙස ගමේ ගොඩේ නූගත් යයි කියන ජනතාව ඉතා හොඳ සිහියෙන් බලා සිටියහ. ජනතාව මුළා කරන බොරු බේගල් ඇදබාන හැටි බලා සිටියහ. මංගලට ඇත්තේ ඊර්ෂ්‍යාවය. අනුර කුමාරට ඇත්තේ ජ.වි.පෙ. එජාපයට හේත්තු කිරීමය. සෝමවංශ දන්නා දේශපාලනයක් නැත.අවසන් ප්‍රතිඵලය වූයේ අධිෂ්ඨාන පුරවරය වන තිස්සමහාරාමය නමැති ජවිපෙ බලකොටුව ඇද වැටීමය. රනිල්ට අවශ්‍ය වූයේ ෆොන්සේකා පරාජයට පත්කොට දිගටම එජාප නායකත්වයේ රැඳී සිටීමය.රාජපක්ෂ පවුල මේ රටේ වසර 70ක් දේශපාලන පොරපිටියේ සටන් කළ අය වූහ. රාජපක්ෂලා අට දෙනෙක් දේශපාලනයට තල්ලු කරගෙන ආවේ ඔවුන් දූෂිත නිසා නොවේ. ගමේ ඉපදී ගමේ ජීවත්වූ රාජපක්ෂලා රටට සෙතක් මිස විනාශයක් කළේ නැත. රාජපක්ෂලා රටේ සම්පත් විකුණාගෙන කෑවා යැයි කෙනෙකු කියනවා නම් ඒ කියන එකාගේ් ඔලුව පරීක්ෂා කළ යුතුය.ෆොන්සේකා මුල සිටම වෛරය දේශපාලනයට මුසු කර ගත්තේය. අසික්කිත විදියට රාජපක්ෂලාට මඩ ගැසුවේය. බොරු චෝදනා ගෙතුවේය. අවසානයේ ජනතාව ඡන්දයට ආ හංසයන්ට, සීනුවලට හා අලින්ට පමණක් නොව ලෝකයටම රාජපක්ෂලාගේ හැටි කියා දුන්හ.මේ රටේ ජනතාව මැතිවරණ ඉතිහාසයේ නව පිටුවක් ලියන්නට තොරතුරු ලබාදුන්හ. එසේ ජනතාව අලුත් පිටුවකට තොරතුරු සපයද්දී ෆොන්සේකා තරුපහේ හෝටලයට වී කොළඹ යුද පිටියකට පසුබිම සකස් කළේය.ෆොන්සේකා කලවැද්දන් සොයද්දී ඕස්ට්‍රේලියාවෙන් කොළඹ ආ බාලපටබැඳිත්, මහරගම සිට සේදී ආ රාජපක්ෂත් ෆොන්සේකාට ජනාධිපති පදවියේ දිවුරුම් දෙන්නට පරිසරය සකස් කළහ. අතිරේක ලේකම්වරයකුට නියෝග කළහ. එයාර් ලංකා හරහා දුර ගමනක් ගිය බාලපටබැඳි හොට බිම ඇනගෙන සිටියත් මහින්ද රාජපක්ෂගෙන් පළිගැනීම අත්හැර නැත. බාලපටබැඳි සමඟ චන්ද්‍රිකා යළි එක් වූයේ ද පළිගැනීමටය.මේ හුටපට අස්සේ ෆොන්සේකා මංගලට කනේ පහරක් ගැසුවේ මුදල් හුටපටයක් නිසාද ෆොන්සේකා අමාරුවේ දැමූ නිසාද යන්න සොයා ගත යුතුය.ෆොන්සේකා චෝදනාව “මංගල තෝ මාව විනාශ කළා” යන්නය . “මට ගොඩ එන්න දුන්නේ නෑ” යන්නය. ඡන්ද ප්‍රතිඵල පිටවෙද්දී 27 පාන්දර ෆොන්සේකා වියරු විය. එම වියරුවෙන් මංගල ගුටි කෑවේය. මනෝ ගනේෂන් එළවා ගත්තේය.රවුෆ් හකීම් පන්නා ගත්තේය. රනිල් වික්‍රමසිංහ හමුවීමට නොහැකිවිය. ෆොන්සේකා දිනුවා නම් මහින්ද අබේසුන්දරට හඩ්සන් සමරසිංහට සිදුවන්නේ ලසන්ත වික්‍රමතුංගට සිදුවූ දේමය. මරණ ලැයිස්තුවට මාධ්‍යවේදීහු විසි දෙනෙක් ඇතුළත් වූහ. ජනාධිපති කාර්යාලයේ පස්දෙනෙක් ඇතුළත් වූහ.ෆොන්සේකා සැලසුම අනුව ජයග්‍රහණය කළ විගසම මහින්ද අබේසුන්දර තම කාර්යාලයට ගෙන්වා ඇඳුම් ගලවා ප්‍රශ්න කිරීමට නියමිතව තිබූ බව ශ්‍රීී ලංකා කමාන්ඩෝ රෙජිමේන්තුවේ නිලධාරියෙක් පැවසීය.2000 ජනවාරි 26 වැනිදා චන්ද්‍රිකා මත්තෙගොඩ රූකාන්ත ගේ නිවසේ බාබර් සාප්පුවක් විවෘත කළේ නැකතට චන්ද්‍රලේඛා ගේ කොණ්ඩය කැපීමෙනි. නිවසට ද ගිනි තැබුවේය. ජීප් රථය පොඩි පට්ට්ම් කළේය. එපමණක් නොව චන්ද්‍රිකාගේ අණ අනුව ක්‍රියාකළ බැද්දගානේ ගෝලයා රූකාන්ත චන්ද්‍රලේඛා රටින් පන්නා දැමීමට ද පියවර ගත්තේ තර්ජනාංගුලියෙනි. එම යුවළ වසර දහයකට පසු ඇමෙරිකාවේ සිට මවුරටට ආවේ මහින්ද රාජපක්ෂට ශක්තියක් වන්නටය.ඔහු මහින්දගේ වේදිකාවේ සිට අපූරු ගීයක් ගායනා කළේය.”ඔබමය රට – ඔබ මට හෙට” තේමාවෙන් ගීය ගයන්නට පෙර එදා බාබර් සාප්පුවේ කොණ්ඩය කැපූ දා මහින්ද රාජපක්ෂ දුරකථනයෙන් තමාට කතා කළ හැටි සිහිපත් කළේය. අවශ්‍ය උදව් මොනවාදැයි ප්‍රශ්න කළේය. මහින්දගේ හැටි එහෙමය.මහින්ද රාජපක්ෂ ගමෙන් ආ ගැමියෙකි. තාත්තා, රාජ්‍ය මන්ත්‍රණ සභාවට නාමයෝජනා පත්‍රය අස්සන් කළේ කුඹුරේ ලියැද්දේ වතුරෙන් අත සෝදා අමුඩයෙන් අත්දෙක පිසදමාගෙනය. පුතා ඒ තාත්තාගේම අඩි පාරේ ගියේ ගමත් නගරයත් හොඳට හඳුනාගෙනය. ගමට ආදරය කළේය. ගමේ මිනිසුන්ට ආදරය කළේය. ගහකොළ කුඹුර හේන හොඳට ඇසුරු කළේය.ගමේ මිනිසුන් සමඟ කුරහන් තලපයක් ආනම් හොද්ද සමඟ ගිල දැමූ මහින්ද නගරයට අවුත් කම්කරුවන් සමඟ පෙළපාලි ගියේය. සටන්පාඨ හඬ නඟා දෑත් මිට මොළවා කීවේ කම්කරුවන්ට එරෙහිවූ ධනපති මුදලාලිලාගේ කනේ ඇඟිලි ගසා ගන්නටය.මහින්ද කෙනෙකු දියසේන කුමාරයා මෙන් රටේ පහළ නොවූයේ නම් ප්‍රභාකරන් රට අල්ලාගෙනය. රට දෙකඩ කරගෙනය. මිනිසුන් දරුවන් දේශපාලනඥයන් බුරුතු පිටින් එලොව යවලාය. රට එකතු කරන්නට සටන් කරද්දී එතෙර මහා බලසම්පන්න නායකයන් කෙඳිරි ගාද්දී මහින්ද බෙලිඅත්ත හන්දියේ ගණන්කාරයන් කරන දේ කළේ නැත.ප්‍රංසයේ කුෂ්නර් සහ බ්‍රිතාන්‍යයේ මිලිබෑන් ඇඹිලිපිටියට ගෙන ගොස් මාර ගසක් යට තබාගෙන මහින්ද දෙකක් කතා කළේය. තට්ටයට දාඩිය දමාගෙන සුද්දෝ දෙදෙනා කොළඹ ආවේ ඇඹිලිපිටියෙන් කෙළින්ම රට යන්නට බැරි නිසාය.මේ රටේ පහළ වූ ශ්‍රේෂ්ඨ නායකයකු ඉගෙන ගත්තේ ඔක්ස්ෆර්ඩ් සරසවියේදී ඉංගු‍්‍රීසිය. ඒ එස්.ඩබ්ලිව්. ආර්.ඩී.බණ්ඩාරනායකය. ඔහු එක්සත් ජාතීන්ගේ සම්මේලනයට ගොස් ඉංග්‍රීසියෙන් කතා කළේය. මහින්ද රාජපක්ෂ අධ්‍යාපනය ලැබුවේ මැදමුලනේ ගමේ පාසලිනි.ඔහු රෙද්ද බැනියම ඇඳ එක්සත් ජාතීන්ගේ සංවිධානයට ගොස් ඉංග්‍රීසියෙන් සිංහලෙන් පමණක් නොව දෙමළෙන් ද කතා කළේය. එසේ කතා කළ එකම ශ්‍රී ලාංකීය නායකයා ද මහින්දය. අද ඔහු මේ රටේ හයවෙනි විධායක ජනාධිපතිය. වැඩි ඡන්ද දහඅට ලක්ෂයකි. ඒ රාජ්‍ය නායකයකු ලැබූ වැඩිම ඡන්ද ප්‍රමාණයයි.ඔහුගේ ගමන නතර කරන්නට මංගලලා, අනුරලා සෝමවංශලා කෙප්ප කෙළියෝය. වැඩක් වුණේ නැත. මහින්ද කවුදැයි රටම හඳුනන නිසාය.මහින්ද ජනාධිපති සටනට ලංකාදීප පත්‍රයේ දයාසීලි ලියනගේ විශේෂ උදව්වක් කළේ නැත. ඇය ශ්‍රී ලංකා නිදහස් පක්ෂයට වඩා එක්සත් ජාතික පක්ෂයට ලැදිය. එහෙත් දයාසීලි මාධ්‍යවේදය දේශපාලනයට සබන්ධ කර ගත්තේ නැත. ඇත්ත පමණක් ලීවේය. දයාසීලි මාධ්‍ය ක්‍ෂේත්‍රයේ ජනප්‍රිය වූයේ නායකයන්ට මඩ ගසා නොවේ. නායකයන් ගැන බොරු ලියා නොවේ. ඇය සම්බන්ධන් - ෆොන්සේකා හොර ගිවිසුම ගැන පුංචි සටහනක් තැබුවාය.රනිල්ට තදවිය. ඇතුලේම කලවැද්දා කුමන්ත්‍රණ කළහ. දයාසීලිට තර්ජන ආවේය. වැඩට යන්නට බැරි තත්ත්වයක් නිර්මාණය කළේ දිනිත් චින්තක වැනි කලවැද්දන්ය. රනිල් වික්‍රමසිංහ දුරකථනයෙන් දයාසීලිට තර්ජනය කළේය. බැරිම තැන දයාසීලි ලියුමක් ලියා තබා ගෙදර ගියාය.මාධ්‍ය නිදහසට මාධ්‍යවේදීන්ගේ නිදහසට සටන් කරන එක ඔස්තාර් කෙනෙකුවත් දයාසීලි වෙනුවෙන් කටක් ඇරියේ නැත. ප්‍රකාශයක් නිකුත් කළේ නැත. කොටුව දුම්රිය පොළ ඉදිරියේ පිකට් කළේ නැත. දයාසීලි ගෙදරය.මාධ්‍ය නිදහසට සටන් කරන එන්.ජී.ඕ. හොරු රැළ නිහඬය. උන්ට ඕනෑ මාධ්‍ය නිදහස නොවේ. මාධ්‍යවේදියා නොවේ. උන්ගේ නම් විකුණා සල්ලි ඉපැයීමය. කොටුව බදු අරගෙන සිටි නිදහස් මාධ්‍ය හා මාධ්‍යවේදීන් වෙනුවෙන් පෙනී සිටි කොණ්ඩය, රැවුල වවාගත් මාධ්‍ය ඔස්තාර්ලා දැන් පිටරට ෂෙඩ්වලට වී සිටිති.දයාසීලිට තර්ජනය කරන රනිල් ඉරිදා ලංකාදීප පත්‍රයේ කර්තෘට වෛර කරන්නේය. එම කර්තෘවරයාට වඩා රනිල්ට ලොකු පත්තර පාන්කඩයන්ය. දයාසීලිට පත්තර රස්සාව එපා කළේ දිනිත් චින්තකය. රනිල් ඇසුරු කරන්නේ ද එවැනි කුහක මිනිසුන්ය. රනිල්ට ලණු දුන් දිනිත් සර්ප හවුලට ද ලණු දුන්නේය. ෆොන්සේකා කලවැදි කතා ලියා දුන්නේය.සෝමවංශ අමරසිංහ දේශපාලනයට පිවිසි දා සිටම ජවිපෙ වපලපල්ලට ගියේය. රත්තරන් රැගෙන රට පැන්න ඔහු ශ්‍රී ලංකාවට නොආවා නම් ජවිපෙ තවමත් මහින්ද සමඟය. අනුර කුමාර වැනි ජෝකර්ලා ද පක්ෂය විනාශ කළේය.වයසේ හැටියට කතා නොකියන සෝමවංශ බූට් ගැන ද කියයි. මහින්දගේ පිටේ බූට් පාර හිටින්නට පහර දෙන බව ඔහු කියයි. අනේ පව් ෆොන්සේකාගේ් ඇසුර නිසා බූට් ගැන කතා කරන සෝමවංශ කවදා හෝ මහින්ද ගෙන් සමාව ගත යුතුය. එසේත් නැතිනම් ඉන්දියාවෙන් ගෙන්වූ හොර බෝට්ටුවකින් නොව කටුනායකින්ම රට යාම පක්ෂයටත් රටටත් දේශපාලනයටත් යහපතකි.මෙම සටහන අවසන් කරන්නේ ජෙනරාල් ෆොන්සේකා කරන පාපොච්චාරණයකිනි. එය වෙබ් අඩවියක පළවී තිබුණි. පරාජය හමුවේ ෆොන්සේකා කියන්නට ඇත්තේ පහත සඳහන් දේ පමණක් බව වෙබ් අඩවිය කියයි. ඔහුගේ දැනගැනීම පිණිස එය අප මේ සටහනට එක්කරමු.එක බිත්තර ආප්පයක් කන්න බිත්තර 80ක් නාස්ති කළා තමයිමාණ්ඩලික ප්‍රධානී තනතුරයි හමුදාපති තනතුරයි දෙකම ඉල්ලුවා තමයිත්‍රිවිධ හමුදාවම පාලනය කරන්න බලය ඉල්ලුවා තමයිලක්ෂ 900ක් වටිනා පර්චස් 25 ඉඩම මදි කිව්වා තමයිවෙඩි නොවදින කාර් 03ක් මදි කිව්වා තමයිරනිල් එක්ක 2007 දී එකඟ වුණා ජනාධිපතිවරණයට එනවා කියලාවිධායක ජනාධිපති ක්‍රමය අහෝසි කරනවා කිව්වා තමයි.... ඒත්..පොඩි පොඩි අවි ගනුදෙනු ටිකක් කළා තමයි.. හැබැයි ඒ මම නෙවේ, මගේ බෑණා තමයි.සරත් ෆොන්සේකා බලයට පත්වූ පසු රාජ්‍ය මාධ්‍ය ආයතනවලට පත් කරන නියෝජිතයන්ගේ නාමලේඛනය ජනවාරි 17 වෙනිදා පැවැති රහස් සාකච්ඡාවකදී සකස් කර තිබේ.අපට ලැබී ඇති එම නාමලේඛනය මෙසේය.ජනදාස පීරිස් - ජනමාධ්‍ය හා තොරතුරු අමාත්‍යංශයේ ලේකම්ගයිරික පේරුසිංහ - රජයේ ප්‍රවෘත්ති අධ්‍යක්ෂඩබ්ලිව්.ජයසිරි - සභාපති, ගුවන්විදුලි සංස්ථාවසමන් වගාරච්චි - ගුවන් විදුලියේ අධ්‍යක්ෂ ජනරාල්ක්‍රිෂාන්ත කුරේ - ජාතික රූපවාහිනී සංස්ථාව සභාපතිපී.එම්.සේනාරත්න - අධ්‍යක්ෂ ජෙනරාල් ජාතික රූපවාහිනී සංස්ථාවගයිරික පේරුසිංහ - කෙනකු නම් කරන තෙක් ස්වාධීන රූපවාහිනියේ සහ ලක්හඬ තාවකාලික සභාපතිමෙම ආයතන දෙකේ සභාපති පදවියට ජෙනරාල්ට හිතවාදී දිනපතා සිංහල පුවත්පතක කර්තෘවරයකු පත්කිරීම ගැනද සාකච්ඡා වී තිබේ.චන්දන තිලකරත්න - ස්වාධීන රූපවාහිනියේ සහ ලක්හඬ සාමාන්‍යාධිකාරීසැලසිනේ අධ්‍යක්ෂ ලෙස රජයේ කලා ආයතනයක සභාපතිගේ නම යෝජනා වී ඇත.රුවන් ෆර්ඩිනැන්ඩස් - ලේක්හවුස් අධ්‍යක්ෂ ජනරාල්ලේක්හවුස් සෙසු අධ්‍යක්ෂවරුන් ලෙස විනී හෙට්ටිගොඩ, බෙනට් රූපසිංහ නම්කර ඇත.ජාතික සේවක සංගමයේ ලේක්හවුස් ශාඛා ලේකම් සංජීව සමරසිංහ තරුණි සහ සරසවිය කර්තෘ ලෙස පත්කරනු ඇත.තුෂාර ගුණරත්න - සිළුමිණ කර්තෘප්‍රසන්න ෆොන්සේකා -දිනමිණ කර්තෘජෙනරාල් ෆොන්සේකා ජනාධිපති පදවියට පත්වූ පසු රාජ්‍ය මාධ්‍ය ආයතනවල 187 දෙනකු ඉවත් කිරීමට ද තීරණය කර තිබිණි. </content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=af1001316</link>
    <topic>රටේ හැමටම දැනුමේ කිරුළු පළදවන ‘දැයට කිරුළ’</topic>
    <author>නිහාල් පී. අබේසිංහ</author>
    <content>රටේ හැමටම දැනුමේ කිරුළු පළදවන ‘දැයට කිරුළ’ජනතාව කළගුණ සැලකුවා දැන් ඔවුන්ට කළගුණ සැලකීමේ වාරයයිවිපක්ෂයට දේශපාලන පදනමක් නැති බව මේ ජනපතිවරණ ජයග්‍රහණය සනාථ කළාරටට ජනතාවට සුබ අනාගතයක්එක්සත් ජාතික පක්ෂයට වැළඳී තිබෙන අසාධ්‍ය රෝගයජීවිතය සුන්දරයි“මොකද වුණේ?”පෙබරවාරි 4 වැනිදා සිට කන්ද උඩරට මහනුවරදීනිදහස් දිනය ලබන බ්‍රහස්පතින්දා “මේ සැරේ දැයට කිරුළ ප්‍රදර්ශනය නැද්ද”දැයට කිරුළ පිළිබඳව ශබ්දයක් නැති නිසා දැයට කිරුළේ බර හැමදාම කරට අරන් කරන ඇමැති රංජිත් සියඹලාපිටිය මහතාගෙන් අපි විමසුවෙමු.මේ සැරේ දැයට කිරුළ මහනුවර තියෙන්නේ අක්කර 60 ක ප්‍රදේශයක. ජනපති දෙවැනි විජයග්‍රහණයත් එක්ක ‘දැයට කිරුළ’ වෙනදාටත් වඩා ලොකුවට තියනවා. නිදහස් උත්සවයත් මහනුවර තියෙන්නේ. මේ සේරම බලන්න කන්ද උඩරටට එන්න.”ඇමැතිවරයා කීවේ මෙවර දැයට කිරුළ වෙනදාටත් වඩා සරු බව පෙන්වා දෙමිනි.මහින්ද රාජපක්ෂ ජනාධිපතිතුමා හා ආරක්ෂක ලේකම් ගෝඨාභය රාජපක්ෂ මහතා, ඇමැති රංජිත් සියඹලාපිටිය මහතා පසුගිය වසරේ ‘දැනට කිරුළ’ ප්‍රදර්ශනය විවෘත කළ අවස්ථාවමෙවර දැයට කිරුළ ප්‍රදර්ශනය ප්‍රථම වරට කොළඹින් බැහැර පිට පළාතකදී පැවැත්වීමට කටයුතු යොදා තිබේ. මෙතෙක් කල් කොළඹ බණ්ඩාරනායක සම්මන්ත්‍රණ ශාලා පරිශ්‍රයේ පැවැත්වූ මේ දැයට කිරුළ අධ්‍යාපනික ප්‍රදර්ශනය මෙවර මහනුවර පල්ලෙකැලේ ප්‍රදේශය ආශි‍්‍රතව අක්කර 60 ක භූමි භාගයක පැවැත්වේ.දෙවැනි වරටත් ශ්‍රී ලංකාද්වීපයේ හයවැනි විධායක ජනාධිපති ධුරයට පත් මහින්ද රාජපක්ෂ ජනාධිපතිතුමාගේ උපදෙස් පරිදි මෙවරත් දැයට කිරුළ අධ්‍යාපනික ප්‍රදර්ශනය මෙහෙයවන්නේ රාජ්‍ය ආදායම් ඇමැති හා මුදල් නියෝජ්‍ය ඇමැති රංජිත් සියඹලාපිටිය මහතායි.එතුමා දැයට කිරුළ සංවිධායක කමිටුවේ සභාපති ලෙස කටයුතු කරන අතර මෙම සංවිධායක කමිටුවේ ලේකම් ලෙස කටයුතු කරන්නේ මුදල් හා සැලසුම් ක්‍රියාත්මක කිරීමේ අමාත්‍යාංශයේ මහා භාණ්ඩාගාරයේ නියෝජ්‍ය ලේකම් උදය ආර්. සෙනෙවිරත්න මහතායි.උදය ආර්. සෙනෙවිරත්න මහතා පවසන පරිදි මෙවර දැයට කිරුළ ප්‍රදර්ශනය මහනුවර පල්ලෙකැලේ අක්කර 60 ක භූමි භාගයක පැවැත්වේ. ඒ අනුව පල්ලෙකැලේ ජාත්‍යන්තර බෞද්ධ මධ්‍යස්ථාන පරිශ්‍රයේද, මධ්‍යම පළාත් සභා නව ගොඩනැගිලි සංකීර්ණයේදී පල්ලෙකැලේ නව එළිමහන් සිර කඳවුර පරිශ්‍රයේදී ද මෙවර දැයට කිරුළ අධ්‍යාපනික ප්‍රදර්ශනය පැවැත්වේ.උදය සෙනෙවිරත්න මහතා පවසන පරිදි මෙවර දැයට කිරුළ ප්‍රදර්ශනයේ තේමාව ‘පැළද එක කිරුළක්, නැවුම් හෙට දවසක්’ යන්නයි. මෙවර වෙනදා මෙන්ම දැයට කිරුළ ප්‍රදර්ශනය ආරම්භ වන්නේ පෙබරවාරි 4 වැනිදායි. අවසන් වන්නේ 10වැනිදායි. 4 වැනිදා පමණක් ප්‍රදර්ශනය පස්වරු 4 ට ඇරැඹේ. අන් සැම දිනකම පෙරවරු 9 ට ඇරැඹෙන මේ ප්‍රදර්ශනය රාත්‍රි 12 දක්වා පැවැත්වේ.මෙම ප්‍රදර්ශනයට අදාළව මහනුවර පල්ලෙකැලේ ප්‍රදේශය රුපියල් කෝටි 130 ක වියදමින් සංවර්ධනය කර තිබේ. ප්‍රදේශයේ මහා මාර්ග සංවර්ධනය සඳහා පමණක් වෙන් කළ මුදල කෝටි 67.4 කි. ඊට අමතරව කුණ්ඩසාලේ ප්‍රදේශයේ ජල ප්‍රශ්නය විසඳීමට තවත් රුපියල් කෝටි 50 ක් පමණ වැය කර තිබේ.මීට අමතරව ප්‍රදේශයේ විදුලි පහසුකම් වැඩි දියුණු කිරීමට රුපියල් කෝටි 5 ක් පමණ වැය කර තිබේ. ඒ සමඟම මහනුවර ජාත්‍යන්තර බෞද්ධ මධ්‍යස්ථානයේ ආගමික සංස්කෘතික හා භෞතික පහසුකම් ප්‍රවර්ධනය පිණිස රුපියල් කෝටි 20 ක් පමණ වැය කර තිබෙන බව මධ්‍යම පළාත් ප්‍රධාන ලේකම් පී. ජී. අමරකෝන් මහතා පවසයි.එම්.අයි.24 හෙලිකොප්ටරය හෙවත් පාවෙන යුද්ධ ටැංකියමෙවර දැයට කිරුළ ප්‍රදර්ශනය පැවැත්වෙනුයේ අමාත්‍යාශ මට්ටමින්ය. ඒ අනුව එක් එක් අමාත්‍යාංශයට අයත් සියලු ආයතන එම අමාත්‍යාංශයේ ප්‍රදර්ශන කුටිය ඇතුළත තම ව්‍යාපෘති හා සේවා රටට ජනතාවට ඉදිරිපත් කරනු ලැබේ. මේ අනුව සමස්ත ලෙස ගත් විට රටේ සියලු අමාත්‍යාංශ මහින්ද චින්තනය යටතේ රට ඇතුළත ක්‍රියාත්මක කළ ව්‍යාපෘති, සේවා, විවිධ වැඩ සටහන් හා ඉදිරියේ මහින්ද චින්තන ඉදිරි දැක්ම මඟින් රටට කිරීමට අපේක්ෂා කරන වැඩ සටහන් ඉදිරිපත් කරනු ලැබේ.ප්‍රදර්ශනයට එක්වන සියලු ආයතන විශේෂයෙන් පසුගිය වසර 4 ඇතුළත තමන් කළ කී දෑ ඡායාරූප සහිතව ඒ ඒ කුටි වලදී විස්තර කෙරේ. මොරගහකන්ද, උමා ඔය, දැදුරු ඔය, රඹුක්කන් ඔය, යාන් ඔය, වෙහෙරගල වැනි නව යෝධ සංවර්ධන ව්‍යාපෘති පිළිබඳව ඡායාරූප හා විඩියෝ දර්ශන සහිතව ඉදිරිපත් කිරීමට කෘෂිකර්ම හා වාරිමාර්ග අමාත්‍යාංශ කටයුතු යොදා ඇත. හම්බන්තොට සහ අනෙක් නව වරාය පිළිබඳවද තොරතුරු මෙහිදී පැහැදිලි කෙරේ.ජනාධිපති තුමා යටතේ ඇති ජනාධිපති ලේකම් කාර්යාලය, මුදල් අමාත්‍යාංශය, මහා භාණ්ඩාගාරය, රේගු දෙපාර්තමේන්තුව, ශ්‍රී ලංකා තොරතුරු හා සන්නිවේදන තාක්ෂණ නියෝජිතායතනය ආදියේ(ධ්ඛ්ඊඒ) සියලු කටයුතු පිළිබඳව ද මෙහිදී රටට ජනතාවට තොරතුරු ඉදිරිපත් කෙරේ.කෘෂිකර්ම සංවර්ධන හා ගොවිජන සේවා ඇමැති මෛත්‍රිපාල සිරිසේන මහතාගේ උපදෙස් පරිදි නවීන හා වාණිජ කෘෂිකර්ම කටයුතු පිළිබඳව ජනතාවට දැනුමක් ලබාදීමට සුවිශේෂ කුටියක් හා ප්‍රදර්ශන සජිවි ගොවිපළක් මෙහිදී ජනතාවට බලා ගත හැකිය. අලුත්ම බෝග ප්‍රභේද වල පැළ ඇට නොමිලේ ලබා දෙන අතරම ඒවා වගා කරන අයුරු පිළිබඳව කෘෂි උපදෙස් මුද්‍රිත පත්‍රිකා ආදිය මෙහිදී ලබා ගත හැකිය.’අපි වවමු රට නඟමු’ වැඩපිළිවෙළ යටතේ ලබා ඇති ජයග්‍රහණ හා අමාත්‍යාංශයේ වෙනත් ගොවි සේවාවන් පිළිබඳවද මෙහිදී බලාගත හැකිය. විදුලිබල අමාත්‍ය ජෝන් සෙනවිරත්න මහතාගේ උපදෙස් පරිදි ඉදිරිපත් කරන විදුලිබල අමාත්‍යාංශ කුටියෙහි නොරොච්චෝලේ, ඉහළ කොත්මලේ, කෙරවලපිටිය වැනි නව විදුලි බලාගාර ඉදිකිරීම පිළිබඳව ඡායාරූප වීඩියෝ දර්ශන බලාගත හැකිය. ඉදිරි විදුලිබල සැලසුම්, විදුලිය සංරක්ෂණ කිරීමේ අගය ද මෙහිදී දූ දරුවන් ඇතුළු සැමට පැහැදිලි කරනු ලැබේ.ප්‍රවාහන අමාත්‍ය ඩලස් අලහප්පෙරුම මහතාගේ උපදෙස් පරිදි ඉදිකරමින් පවතින ප්‍රවාහන අමාත්‍යංශ කුටිය මඟින් ප්‍රවාහන ගම්මානයක් ඉදිරිපත් කිරීමට සැලසුම් කර තිබේ. ලංගම දුම්රිය සම්බන්ධ තොරතුරු දුම්රිය පාලක මැදිරි ආකෘතියක් පැරණි බස් රථ, වාහන තදබදය අවම කිරීම අධිවේගී මාර්ගවල ගමනාගමනය ආදිය පිළිබඳව මෙහිදී අවබෝධයක් ලබා දෙනු ලැබේ.ජනාධිපතිතුමා යටතේ ඇති මහාමාර්ග අමාත්‍යංශයේ යෝධ ව්‍යාපෘති පිළිබඳව මෙහිදී මහාමාර්ග අමාත්‍යංශ කුටියේදී ඉදිරිපත් කෙරේ. අධිවේගී මාර්ග, නව යෝධ පාලම්, ග්‍රාමීය පාරවල් කොන්ක්‍රීට් කිරීම ආදිය පිළිබඳව සැමට දැනුමක් ලබාදීම මෙම කුටියේ අරමුණ වී තිබේ.මෙවර ‘දැයට කිරුළ’ ප්‍රදර්ශනයේ කෘෂිකර්ම අමාත්‍යංශ කුටියේ ගොවිපොළපරිසර හා ස්වාභාවික සම්පත් ඇමැති පාඨලී චම්පික රණවක මහතාගේ උපදෙස් පරිදි ඉදිකරන පරිසර අමාත්‍යංශ කුටිය මඟින් මෙරට පරිසරය සුරැකීමේ වැදගත්කම හා ඊට සුදුසු ක්‍රියාමාර්ග පිළිබඳව දැනුම්වත් කිරීමට කටයුතු යොදා තිබේ.කසළ ප්‍රශ්නයට පැහැදිලි පහසු විසඳුම් දෙන පළාත් පාලන ආයතන, කසළ ප්‍රතිචක්‍රිකරණය, වනජීවී සංරක්ෂණ, වන සංරක්ෂණ දෙපාර්තමේන්තුවල සේවා, රටේ සියලු වනෝද්‍යාන, අභය භූමි, දැඩි රක්ෂිත පිළිබඳ විස්තර සමඟ විවිධ දැවමය පැළ වර්ග ගැන තොරතුරු ද මෙහිදී ලබාගත හැකිය. විස්තර පත්‍රිකා පරිසර සංරක්ෂණ ව්‍යාපාරය ආදිය ද නරඹන අයට ලබාදීමේ කටයුතු යොදා තිබේ.ක්‍රීඩා හා පොදු විනෝදාත්මක කටයුතු පිළිබඳ ඇමැති ගාමිණී ලොකුගේ මහතාගේ මෙහෙයවීමෙන් පවත්වන එම අමාත්‍යාංශ කුටියේදී මෙරට දරු දැරියන්ට ක්‍රීඩා ලෝලීන්ට අපේ ක්‍රීඩා ජයග්‍රහණ හා ක්‍රීඩා පුහුණු පහසුකම්, නව ක්‍රීඩාංගණ ආදිය පිළිබඳව විස්තර කෙරේ.ඊට අමතරව පින්නවල අලි අනාථාගාරය, රටේ සියලු උද්භිද උද්‍යාන හා හම්බන්තොට මිරිජ්ජවිල නව උද්භිද උද්‍යානය පිළිබඳ තොරතුරු මෙහිදී ඉදිරිපත් කෙරේ. දෙහිවල සත්ව උද්‍යානය, රඹුක්කන නව සත්ව උද්‍යානයේ ඉදිකිරීම් ආදිය පිළිබඳව ද මෙහිදී ජනතාවට හා දරුවන්ට කරුණු පැහැදිලි කෙරේ.අපේ රටේ යුද ශක්තිය මෙන්ම ප්‍රබල කොටි ත්‍රස්තවාදය පැරදවීමට සුවිශේෂ කාර්යභාරයක් කළ ත්‍රිවිධ හමුදාවල ප්‍රදර්ශන පරිශ්‍රය සඳහා මෙවර අක්කර 9ක විශාල භූ®මි භාගයක් වෙන්කර තිබේ. ඒ අනුව ‘දැයට කිරුළ’ ප්‍රදර්ශනයේ ත්‍රිවිධ හමුදාව සඳහා මෙතරම් ඉඩකඩක් වෙන්කළ ප්‍රථම අවස්ථාව මෙයයි. මෙවර මෙම පරිශ්‍රයේ දී යුද හමුදාව තම නවීනතම යුද උපකරණ මෙන්ම කොටින්ගේ සුවිසල් මෙහෙයුම්වලදී හා ඊට පසු අල්ලාගත් විශාල කාලතුවක්කු, සබ්මැරීන් යාත්‍රා, අලුත්ම මාදිලියේ යුද්ධ ටැංකි, සන්නාහ සන්නද්ධ වාහන ප්‍රදර්ශනය කරනු ලැබේ.යුද හමුදාවේ ඉතිහාසය, මෝටාර් විදින නවීනතම කාලතුවක්කු, නවීන සන්නාහ සන්නද්ධ රථ, මල්ටි බැරල් විදින මෙහිදී ඉදිරිපත් කරන බව යුද හමුදාවේ මාධ්‍ය අංශය පවසයි.ඒ සමඟම ගුවන් හමුදාව පාවෙන යුද්ධ ටැංකිය නමින් එම්අයි 24 හෙලිකොප්ටරය, බෙල් 212 හෙලිකොප්ටරය, නවීන මිග් හා ජෙට් යානා සමඟ බෙල් 206 හෙලිකොප්ටරය, රෝඩාර් උපකරණ හා නියමුවන් රහිත ඔත්තු බලන යානා ද (උ.ඍ.අ.) ප්‍රදර්ශනයට තබා තිබේ. මෙහිදී ගුවන් යානා පිළිබඳව හා ඒවායේ තාක්ෂණය පිළිබඳ පාසල් සිසු දරුවන්ට පුහුණුවක් හා නවීන දැනුමක් ලබාදීමට ද කටයුතු යොදා ඇත.නාවුක හමුදාව මෙරට නිෂ්පාදිත විවිධ ප්‍රමාණයේ ‘වෝටර් ජෙට්’ යාත්‍රා කිහිපයක් මෙම ප්‍රදර්ශනයට තබා ඇත්තේ අපේ නාවික හමුදා දස්කම් රටට පෙන්වීමේ අරමුණ ඇතිවය. නාවික හමුදාවේ ආරම්භයේ සිට අතීතය වර්තමානය හා අනාගත අපේක්ෂා පිළිබඳව ද මෙහිදී විස්කර කෙරේ.කොටින්ගෙන් අල්ලා ගත් විශාල ප්‍රහාරක යාත්‍රා ද තවත් නාවික උපකරණ, මුහුදු කොටි මරාගෙන මැරෙන කට්ටල ආදිය ද මෙහිදී ප්‍රදර්ශනය කිරීමට නියමිතය. මීට අමතරව විශේෂ කාර්ය බළකාය (ඉඊජ්) හා පොලීසිය මෙන්ම සිවිල් ආරක්ෂක බළකාය ද තම දස්කම් සිය ප්‍රදර්ශන කුටි වලදී ඉදිරිපත් කරනු ඇත.නාවික හමුදාව අල්ලාගත් විශාලතම කොටි යාත්‍රාවක්මීට අමතරව සියලු මාධ්‍ය ආයතන එක් කරන ‘දැයට කිරුළ’ මාධ්‍ය කලාපය ද සැමට වැදගත්ය. මෙහි වෙනම වේදිකාවක දිනපතා සංගීත සංදර්ශනයක් ඉදිරිපත් කිරීමට ද කටයුතු යොදා ඇත. සුපුරුදු පරිදි ලේක්හවුස් ආයතනය ද සිය මාධ්‍ය කුටිය මෙවරත් පල්ලෙකැලේ නව මධ්‍යම පළාත් ලේකම් කාර්යාලයේදී පවත්වයි.එය මඟින් අපේ මුද්‍රණ තාක්ෂණය හා අපේ පුවත්පත් නිෂ්පාදනය පිළිබඳව සුවිශේෂ චනුමක් සෑම දෙනාටම ලබාදීමට අවස්ථාව සලසා ඇත. මීට අමතරව ජනාධිපති ලේකම් කාර්යාල කුටිය ද පිහිටා ඇත්තේ නව පළාත් සභා ලේකම් කාර්යාලය ඇතුළතය. රටේ සෑම අමාත්‍යාංශ මගින්ම ඉදිරි 20 වසර ඇතුළත අපේ රටේ සංවර්ධනයේ ඉදිරි දැක්ම රටට පහදා දෙන මේ ප්‍රදර්ශනය මඟින් අපේ සංස්කෘතිකාංග, අපේ ජන ගී සාම්ප්‍රදායික නෘත්‍ය ගී ආදියට ද ප්‍රමුඛ තැනක් ලබාදී තිබේ.ඒ අනුව පාසල් දරු දැරියනට විශේෂයෙන් මේ ප්‍රදර්ශනය නැරැඹීමෙන් මෙරට අතීත, වත්මන් හා අනාගත සංවර්ධන කටයුතු , සංස්කෘතිකාංග හා සන්නිවේදන කටයුතු පිළිබඳව එකම ස්ථානයකදී පුළුල් දැනුමක් ලබාගැනීමට පුළුවන.මෙවර ප්‍රදර්ශනය අක්කර 60ක් පුරා ස්ථාන තුනකදී පැවැත්වෙන බැවින් සම්පූර්ණ ප්‍රදර්ශනය එක දිනකදී නැරඹීමට නම් උදෙන්ම පැමිණ ප්‍රදර්ශනය නැරැඹීම ආරම්භ කළ යුතුය.කෙසේ වුවත් මෙවර ප්‍රදර්ශනය නැරැඹීමට පැමිණෙන අය ආරක්ෂක අංශ මඟින් පරීක්ෂා කිරීම්වලට ලක්කෙරේ. හැඳුනුම්පත රැගෙන ඒම අවශ්‍ය වන අතර අමතර ගමන් මළු පාර්සල් රැගෙන නොඑන ලෙස සංවිධායකයෝ ඉල්ලා සිටිති. සාධාරණ මිලට ආහාර පාන ලබාදෙන ආපන ශාලා ප්‍රදර්ශනයේ තිබේ. පිරිසුදු පානීය ජල පහසුකම්, වැසිකිළි කැසිකිළි පහසුකම් සියලු නරඹන්නන්ට සපයාදී ඇත.ප්‍රදර්ශනය නැරඹීමට එන ජනතාව සඳහා රටේ සෑම ප්‍රදේශයක සිටම දුම්රිය බස් ඒකාබද්ධ සේවා ක්‍රියාත්මක කෙරේ. වාහනවලින් එන අයට වාහන ගාල් කිරීමට ස්ථාන 5ක් දැනටම සකස්කර තිබේ.ප්‍රදර්ශනයේ ඇතුළත ගමන් කිරීමට නොමිලේ ප්‍රවාහන සේවා සපයා ඇත. ප්‍රදර්ශනයට ඇතුළුවීමට දැයට කිරුළ ලොතරැයියක් මිලදී ගැනීම සෑහේ. එම ලොතරැයියේ ප්‍රථම ත්‍යාගය රුපියල් ලක්ෂ 50ක් වටිනා තීරු බදු රහිතව මෙරටට ගෙන්වනු ලැබූ මෝටර් රථයකි. මීට අමතරව සියලු ටිකට්පත් සඳහා දිනපතා සැනසිලි ත්‍යාග ලැබේ.කෙසේ වුවත් නිල ඇඳුමින් එන පාසල් සිසු සිසුවියනට ඒ සමඟ එන ගුරුවරුන්ට නොමිලේ දැයට කිරුළ නැරඹීමට පැමිණීමට හැකියාව තිබේ.’දැයට කිරුළ’ ප්‍රදර්ශනයට සමගාමීව මුළු රටම ආවරණය වන පරිදි බයිසිකල් ධාවන තරගයක් පැවැත්වීමට ද කටයුතු යොදා ඇත. ඒ අනුව යාපනය, ත්‍රිකුණාමලය, මඩකලපුව, අනුරාධපුරය, පුත්තලම ආදී නගර ආවරණය වන පරිදි මේ බයිසිකල් ධාවන තරගය පැවැත්වේ.ඒ සමඟම රටේ ප්‍රධාන නගර ආශ්‍රිතව ද බයිසිකල් ධාවන තරග පැවැත්වේ. ‘දැයට කිරුළ’ පිරිමි/කාන්තා වොලිබෝල් තරගාවලියේ අවසන් පූර්ව හා අවසන් තරග 4-5 දිනවලදී මහනුවරදී පැවැත්වේ.ජන ගී, ජනකලා, ජන නැටුම් ඇතුළත් විශේෂ ප්‍රදර්ශනයක් ද මෙහිදී පැවැත්වීමට කටයුතු යොදා ඇත.මෙවර දැයට කිරුළ ප්‍රදර්ශනය මහනුවර නගරය ආශ්‍රිතව පැවැත්වෙන බැවින් උඩරට සාම්ප්‍රදායික නැටුම් හා සංස්කෘතිකාංගවලට මූලික තැනක් දීමට ද කටයුතු යොදා තිබේ. ප්‍රථම දිනයේ දැයට කිරුළ ප්‍රදර්ශනය විවෘත කරන අවස්ථාවට උඩරට සාම්ප්‍රදායික පෙරහරක් ද පවත්වනු ලැබේ.මේ පෙරහර දිනපතාම පැවත්වීමට කටයුතු යොදා ඇත. පිටරට සංචාරකයන් උඩරට සංස්කෘතික අංග නැටුම් ආදිය පිළිබඳව දැනුම්වත් කිරීම මෙහි අරමුණයි. ප්‍රථම දිනයේ ප්‍රධාන වේදිකාවේ ආරක්ෂක හමුදා ඉදිරිපත් කරන සංගීත සංදර්ශනයකි. දෙවැනි දිනයේ සංස්කෘතික සංදර්ශනයකි. දිනපතාම විවිධ සංදර්ශන, පාසල් සිසුන් දැනුම්වත් කිරීමේ සම්මන්ත්‍රණ ආදිය ද පැවැත්වේ.මෙවර දැයට කිරුළ මහනුවර ප්‍රදේශය ආශ්‍රිතව පැවැත්වීමට අවස්ථාව ලැබීම කන්ද උඩරට ජනතාව ලැබූ තවත් ජයග්‍රහණයක් බව මධ්‍යම පළාත් ප්‍රධාන ඇමැති සරත් ඒකනායක මහතාගේ අදහසයි.මහින්ද රාජපක්ෂ ජනාධිපතිතුමා ජනාධිපති ධූරයේ සිය දෙවැනි විජයග්‍රහණය ලබාගත් මොහොතේදීම මෙවැනි ප්‍රදර්ශනයක් මහනුවර ආශ්‍රිතව පැවැත්වීම පිළිබඳව එතුමාට පළාතේ ජනතාවගේ ගෞරවය පිරිනමන බවත් මේ ප්‍රදර්ශනය නිසා මහනුවර පල්ලෙකැලේ නගරය ආශ්‍රිතව හා අවට ප්‍රදේශවල පාසල් 68ක යටිතල පහසුකම් සංවර්ධනය ද වූ බවත් සරත් ඒකනායක ප්‍රධාන අමාත්‍යවරයා කියයි. මාර්ග රැසක් කාපට් අතුරා සකස් කළ බවද ඔහු කියයි.මේ අනුව බලන විට මෙවර මහනුවර දී පැවැත්වෙන ‘දැයට කිරුළ’ ප්‍රදර්ශනය රටේ බාල, තරුණ මහලු සියලු දෙනාට රටේ අතීත, වත්මන් අනාගත සංවර්ධනය, අපේ සංස්කෘතිය, සන්නිවේදන ක්‍රම පමණක් නොව ආරක්ෂක සංග්‍රාමික ශක්තිය එත් තැනකදී පෙන්නුම් කරන සුවිශේෂ කැඩපතකි. එවැන්නක් බැලීමට අවස්ථාවක් ලැබීම අපේ ජීවිතයේ ස්වර්ණමය අවස්ථාවකි.නිහාල් පී. අබේසිංහ</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=af1001315</link>
    <topic>ජනතාව කළගුණ සැලකුවා දැන් ඔවුන්ට කළගුණ සැලකීමේ වාරයයි</topic>
    <author>ඉනෝකා සමරවික්‍රම</author>
    <content>රටේ හැමටම දැනුමේ කිරුළු පළදවන ‘දැයට කිරුළ’ජනතාව කළගුණ සැලකුවා දැන් ඔවුන්ට කළගුණ සැලකීමේ වාරයයිවිපක්ෂයට දේශපාලන පදනමක් නැති බව මේ ජනපතිවරණ ජයග්‍රහණය සනාථ කළාරටට ජනතාවට සුබ අනාගතයක්එක්සත් ජාතික පක්ෂයට වැළඳී තිබෙන අසාධ්‍ය රෝගයජීවිතය සුන්දරයි“මොකද වුණේ?”රටේ සාමය වෙනුවෙන් නොබියව නොපැකිලව කතාබහ කිරීමට හැමවිටම ඉදිරියට පැමිණි සංඝ පීතෘවරයාණන් වහන්සේ නමක වූ ඇල්ලේ ගුණවංශ හිමියෝ මෙවර ජනාධිපතිවරණ සමයේදි ජනතාවගේ සිතුවිලි අවදි කිරීමට සමත් වූහ. ඒ පෞද්ගලික ලාභාපේක්‍ෂාවෙන් නොව රට ගැන රටේ අනාගතය ගැන සිතාය.නැවතත් රට පාලනය කළ යුත්තේ කවුදැයි මහජනතාව තීරණය කර හමාරය. ජනතාව කෘත ගුණ දැක්වූහ. ඉදින් මහින්ද රාජපක්‍ෂ ජනාධිපති හා රජය ජනතාවට කෘත ගුණ දක්වන්නේ කෙසේද? මේ පූජ්‍ය පාද ඇල්ලේ ගුණවංශ ස්වාමින් වහන්සේ අප නැගූ ප්‍රශ්න කිහිපයකට දුන් පිළිතුරුය.*ජනාධිපතිතුමා යළිත් මෙරටේ ජනාධිපතිවරයා ලෙස මහජනතාව තෝරා පත්කර ගැනීම ගැන සිතන්නේ කුමක්ද?පැහැදිලිවම කිවහැකි දෙයක් තමයි මෙම ජයග්‍රහණය ජනතාව ජනාධිපතිතුමා මතම තැබූ විශ්වාසය මත ලැබූ ජයක්. මේ රට දශක කිහිපයක් කඳුලින් ලේවලින් තෙත් වූ මහපොළවක් තිබෙන රටක්. මහින්ද රාජපක්‍ෂ ජනාධිපතිතුමා ජනතාවට පොරොන්දුවක් දුන්න යුද්ධය නිමා කරන බවට. ඔහු ඒ පොරොන්දුව ඉටු කළා. දැන් තිබෙන්නේ රට සංවර්ධනය කිරීමේ කාර්යයයි.ජනවරම ලැබිලා ජනතාව සතුටින් ඉන්නේ. මහින්ද රාජපක්‍ෂ ජනාධිපතිතුමාට විශාල වගකීමක් තිබෙනවා. පසුගිය වසර හතරක කාලය ඇතුළත තිබුණ ප්‍රශ්න අඩුපාඩු අවබෝධ කරගෙන මේ ලැබූ ජයග්‍රහණය සමඟ රට සංවර්ධනය කරමින් ඉදිරියට යෑම හොඳින් සිතා කළ යුත්තක්.*ජනාධිපතිතුමාගේ ඉදිරි ගමන කෙසේ සකස් විය යුතුද?ජනාධිපතිතුමා කියන්නේ හොඳ බෞද්ධයෙක්. ඒ වගේම මව්වත්කම කරුණාවන්ත කම හොඳින් තිබෙන නායකයෙක්. එතුමාගේ කරුණාවන්තකම වැරැදි විදිහට පාවිච්චි කරන්න කිසිකෙනෙක් කටයුතු නොකළ යුතුයි. බුදුරජාණන් වහන්සේ පිළිබඳව කල්පනා කිරීමේදී උන්වහන්සේ නායකයකු ලෙස කටයුතු කළ ආකාරය පිළිබඳව අපට බොහෝ ආදර්ශ ගැනීමට පුළුවන්.බුද්ධÀවයට පත්වීමෙන් පසුව මුලින්ම තම කණ්ඩායමට තෝරා ගත්තේ පස්දෙනයි. ඒ තමන්ට විශ්වාස, අවබෝධය තියෙන අය. අගසව් දෙනම ලෙස තෝරා ගත්තේ වෙනත් දෙන්නෙක්. වැඩියෙන් සමීප වුණේ තරුණ තරුණියන්ට. අර තෝරාගත් පස් දෙනා මානසිකව සන්නද්ධ කරලා තම ධර්මය ප්‍රචාරය කරන්න යැව්වා. රාහුල කුමරු මහණ වෙන්න ආවහම ඔහු මහණ කරන්න බාර දුන්නේ සැරියුත් හාමුදුරුවන්ට.මේ හැම එකකින්ම අපට පෙනෙන්නේ බුදුරජාණන් වහන්සේ තුළ තිබූ නායකÀවයේ ලක්‍ෂණ. මම කියන්නේ ජනාධිපතිතුමා සුදුස්සන් තෝරා ගැනීමේදි ඉතාමත්ම කල්පනාකාරි විය යුතුයි. තමන් සමඟ එකට මේ ගමන යා හැකි පිරිසක් තෝරා ගත යුතුයි.ජනාධිපතිවරණය පැවැති 26 වැනිදා හැඳින්වූවේ කෘතවේදි දිනය වශයෙන්. ජනතාව කෘතවේදිÀවය පළකලා. ඉන් පස්සේ මොකද වෙන්නේ?ජනතාව තම යුතුකම ඉහළින්ම ඉටු කළා. දැන් තිබෙන්නේ ජනතාවට දුන් පොරොන්දු ඉටුකිරීමේ වගකීම හා යුතුකමයි.මේ ජනාධිපතිවරණය දෙස බැලීමේදි පැහැදිලිවම පෙනෙන දෙයක් තමයි ජනාධිපතිතුමා වෙනුවෙන් ඡන්දය පාවිච්චි කළේ ගම්බද දුප්පත් ජනතාව. ඔවුන් බොහෝ බලාපොරොත්තු ඇතිව දුන් ඡන්දයක් නෙමෙයි මේක.මේ අයට තියෙන්නේ ගමට පාරක්, බස් එකක්, විදුලිය, වතුර, පොහොර වගේ දේවල් ලබා ගැනීම පිළිබඳ බලාපොරොත්තු විතරයි. අන් අයගේ ඉල්ලීම් ඉටුකිරීමට වඩා මේ ඉල්ලීම් ඉටුකරන එක පහසුයි. තමන්ට කෘත ගුණ දැක්වූ මිනිසුන් කවුද කියලා තේරුම් ගැනීමට ජනාධිපතිතුමාට මෙය හොඳ අවස්ථාවක්.කෙනෙක් කියන්න පුළුවන් උතුරට උතුරු වසන්තය කියලා සංවර්ධන කටයුතු කළා ඒත් ඡන්දය ලැබුණ ද කියලා. යම් යම් බලපෑම් නිසා ඒ ඡන්දය ලබාදීම වැලකුණා වෙන්න පුළුවන්. අපි මේ දිහා පුළුල් මනසක් ඇතිව කල්පනා කර බැලිය යුතුයි. මින් පාලම් ගොඩනඟා ගත යුතුයි. තාවකාලිකව මේ හැම දෙයක්ම අමතක කර ආර්ථික, සමාජයීය වශයෙන් රට සංවර්ධනය කරා ගෙන යාමයි කළයුතු වන්නේ.විපක්‍ෂය තම ඡන්ද පොරොන්දු වලදි කී දෙයක් තමයි දූෂණය භීෂණය නැති කර යහ පාලනයක් ගෙන යනවා කියන එක. රජයට මේ හරහා තිබෙන අභියෝගය කුමක්ද?විපක්‍ෂව දූෂණය නැති කරනවා කිව්වට ටකරං තහඩු ටිකවත් බේරගන්න බැරිවූ ඔවුන් දූෂණය නැති කරනවා කියලා පොරොන්දු වෙන්නේ කොහොමද? සැබවින්ම රජයට තිබෙන වගකීමක් තමයි රට සමෘද්ධිමත් කිරීම. මන්ත්‍රිවරුන් ඇමැතිවරුන් තම හෘද සාක්‍ෂියට කතා කළ යුතුයි. අපේ ජනාධිපතිතුමාගේ පහනින් එළිය බලන්න ඔවුන් ලැහැස්ති විය යුතු නැහැ.ජනතාව ඡන්දය දුන්නේ ජනාධිපතිතුමා ගැන තිබෙන විශ්වාසයට මිස මැති ඇමැතිවරු ගැන තිබෙන විශ්වාසයට නොවෙයි. ආසියාවේ බුද්ධිමත් ජනතාව සිටින්නේ මේ රටේ. ඒ වගේම මේ රටේ මිනිස්සු බොහෝම සංවේදීව ඡන්දය පාවිච්චි කළා. දැන් තිබෙන්නේ ජනතාව හා රට සමෘද්ධිමත් කිරීමේ සංවර්ධනය කිරීමේ මහා මෙහෙයුම පටන් ගැනීමයි.මේ රට ගොඩනැගීමට තවත් කෙනකුට දෙන්න බැහැ. අපි සැවොම එක්ව උතුම් රටක් ගොනැඟිය යුතුයි. ඒ සඳහා දිවා රෑ නොබලා වෙහෙස විය යුතුයි. ක්‍රිකට් කණ්ඩායමට සාමාජිකයෝ තෝරා ගන්නේ නායකයා. ඔහු තෝරාගත යුත්තේ හොඳට ක්‍රීඩා කරන අයයි. එහෙම නැතිව ආවට ගියාට කණ්ඩායමට සාමාජිකයෝ තෝරා ගත්තොත් ඒ මැච් එක දිනන්න බැහැ. පරදිනවා. රට සංවර්ධනය කරන්නට යාමේදි ජනාධිපතිතුමා තෝරා ගන්නා කණ්ඩායමත් හොඳ කණ්ඩායමක් විය යුතුයි.රට සංවර්ධනය විය යුත්තේ කෙසේද?සිංගප්පූරුවේ අගමැති ‘ලී ක්වාං යූ’ කියූ දෙයක් මට මතක් වෙනවා. ඔහු කිව්වා “මම රට හැදුවා. මම රට නවීකරණය කරන්න උත්සාහ කළා. නමුත් වුණේ රට බටහිරකරණය වීම කියලා.” එය බරපතල ප්‍රශ්නයක්. අපේ රට නවීකරණය විය යුතුයි. නමුත් බටහිරකරණය නොවිය යුතුයි. මේක මේ පුංචි උදාහරණයක්. අපේ රටේ අලවර්ග පනස් දෙකක් පමණ තිබුණා.නමුත් අද හැම දෙනාම හඳුනන්නේ, කෑමට ගන්නේ අර්තාපල් පමණයි. අපි බටහිරකරණය වේගන යන ඉක්මන කොතරම්ද කිව්වොත් බොහෝ දෙනෙක් හැන්දෑවට මැක්ඩොනල්ඩ් එක ළඟ පෙළ ගැහෙනවා. හාමුදුරුවරු දහපහලොස් නමක් සමඟ ගමට ගියහම අපේ අම්මලා කුස්සිය පැත්තෙන් එළියට බැහැලා දහවල් දානේට වෑංජන පිළියෙළ කරගන්න එළවළු ජාති වත්තෙන්ම හොයා ගන්නවා.දැන් කාන්තාවෝ වගේ පොඩි උවමනාවකටත් කඩේට දුවන්නේ නැහැ. අපි නවීකරණය විය යුතුයි. නමුත් බටහිර ගැත්තන් නොවිය යුතුයි. අපි තුන්වැනි ලෝකයේ රටක්, සංවර්ධනය වෙමින් පවතින රටක්, කොදෙව් මානසිකÀවය තිබෙන්නේ යන වචන භාවිතයට මම කැමති නැහැ. අපි පුංචි රටක් වුණාට ශ්‍රේෂ්ඨ ජාතියක්. අද අපට හොඳ නායකයෙක් ලැබී තියෙනවා.රට සංවර්ධනය කරා යන ගමනෙදි රටේ විනය ආරක්‍ෂා කරගත යුතුයි. ඉස්සර අපට නීතිරීති තිබුණේ නැහැ. තිබුණේ ලැජ්ජාව සහ භය. ස්වයං විනයක් තිබිය යුතුයි. පහුගිය කාලේ අපි ඇති තරම් දුක් වින්දා. නාස්තිය දූෂණය අකාර්යක්‍ෂමතාව නැතිකර මේ රට දියුණුව කරා ගෙන යාමේ මහා මෙහෙයුමයි දැන් දියත් කළ යුත්තේ. ඒ සඳහා අප ඕනෑම සහයෝගයක් ලබාදීමට සූදානම්.විශේෂයෙන්ම කිවයුතු දෙයක් තියෙනවා, මෙහිදි යෝජනා හා විවේචන කරන්නේ නැතිව යුතුකම් හා වගකීම් ඉටු කිරීමයි වැදගත් විය යුත්තේ. ජනාධිපතිතුමාට ජනතාව ඉහළ ජනවරමක් දීලා තිබෙන්නේ. බය නැතිව තීරණය ගන්න පුළුවන්. මේ තමයි එතුමාට රට සංවර්ධනය කරා ගෙන යෑමට ලැබුණ අවස්ථාව. “සුබ අනාගතයක්” වචනයට පමණක් සීමා කරලා හරියන්නේ නැහැ රට සංවර්ධනය කළ යුතුයි. එසේ නොකළහොත් එයට සමාවක් දීමට ජනතාව සූදානම් නැති බවත් මතක තබාගෙනයි මේ ගමන යා යුත්තේ.ඉනෝකා සමරවික්‍රම</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=af1001314</link>
    <topic>විපක්ෂයට දේශපාලන පදනමක් නැති බව මේ ජනපතිවරණ ජයග්‍රහණය සනාථ කළා</topic>
    <author/>
    <content>රටේ හැමටම දැනුමේ කිරුළු පළදවන ‘දැයට කිරුළ’ජනතාව කළගුණ සැලකුවා දැන් ඔවුන්ට කළගුණ සැලකීමේ වාරයයිවිපක්ෂයට දේශපාලන පදනමක් නැති බව මේ ජනපතිවරණ ජයග්‍රහණය සනාථ කළාරටට ජනතාවට සුබ අනාගතයක්එක්සත් ජාතික පක්ෂයට වැළඳී තිබෙන අසාධ්‍ය රෝගයජීවිතය සුන්දරයි“මොකද වුණේ?”කොළඹ විශ්වවිද්‍යාලයේ දේශපාලන විද්‍යා හා රාජ්‍ය ප්‍රතිපත්ති අධ්‍යයන අංශය ජ්‍යෙෂ්ඨ කථිකාචාර්ය ධම්ම දිසානායකරටේ දේශපාලනයේ ඉරණම තීරණය කරන්නේ ග්‍රාමීය ජනයා හා පීඩිත ජනයා බව මේ මැතිවරණ ජයග්‍රහණයෙන් හොඳින්ම පැහැදිලි බවත් හැමදාමත් කළ පරිදි ඡන්දයෙන් පසුව ඔවුන් අමතක කිරීම වෙනුවට ඔවුන් පිළිබඳව රජය හදිසි තීරණවලට එළඹිය යුතු බවත් කොළඹ විශ්වවිද්‍යාලයේ දේශපාලන හා රාජ්‍ය ප්‍රතිපත්ති අධ්‍යයන අංශයේ ජ්‍යෙෂ්ඨ කථිකාචාර්ය ධම්ම දිසානායක මහතා පවසයි.සිළුමිණ සමඟ සම්මුඛ සාකච්ඡාවකට එක්වෙමින් දිසානායක මහතා මේ ප්‍රකාශය කළේය. එහිදි ඇසූ ප්‍රශ්න කීපයකට දිසානායක මහතා දුන් පිළිතුරු මෙසේය.මහින්ද රාජපක්‍ෂ ජනාධිපතිතුමාගේ විශිෂ්ට මැතිවරණ ජයග්‍රහණයෙන්ම ඔබ සමඟ කෙරෙන මේ කෙටි කතාබහ ආරම්භ කළොත්මේ ඡන්දය තීරණාත්මක ඡන්දයක් වුණා වගේම මේ ජයග්‍රහණයත් තීරණාත්මක ජයග්‍රහණයක්. මේ ඡන්දයෙන් තෝරන්න ගියේ මුළු රටටම නායකයෙක්. අනෙක් පැත්තෙන් විපක්‍ෂ සන්ධානය සූදානම් වෙලා හිටියා මැතිවරණ ජයග්‍රහණය හරහා තම නියෝජිතයා රටේ නායකයා කරන්න. ඔවුන් ජයග්‍රහණය කෙරුවොත් ඔවුන් රටේ ඇති කරන්න සැලසුම් කළ විනාශකාරී ක්‍රියාවලිය මේ මැතිවරණයේදී පරාජය කෙරුණා.මේ ජයග්‍රහණයට මෙදා සක්‍රීයව මැදිහත් වුණ පිරිස් ලංකාවේ ඊට පෙර දේශපාලන ක්‍රියාවලියට එතරම් සක්‍රීයව සම්බන්ධයක් දැක්වූවේ නැති අය. මෑත ඉතිහාසයේ සක්‍රීය සම්බන්ධයක් දැක්වූවේ නැති බලවේග මේ මැතිවරණයේදී සෑහෙන ලොකු බලපෑමක් කළා.විශ්ව විද්‍යාල ආචාර්යවරු, භික්ෂූන්වහන්සේලා ප්‍රධාන බලවේගයක් විදියට, කලාකරුවන් විශාල බලවේගයක් විදියට, මේ රටේ වෘත්තිකයන් මේ අය නගර කේන්ද්‍රීය දේශපාලන බලවේගය තුළ තීරණාත්මක පිරිස්. මේ අය කළේ නගරය තුළ පමණක් ඉන්නේ නැතිව රටේ හැම තැනකටම යමින් මේ දේශපාලන ව්‍යාපාරයට පුළුල් දායකත්වයක් ලබා දුන්නා.තවත් පැත්තකින් බැලුවොත් මේ නාගරික ජනයාට වඩා ග්‍රාමීය ජනපදනම් මෙතනදි විශාල වැඩ කොටසක් කළා. මා ඡන්දයට පෙර කළ සාකච්ඡාවකදී මේ කරුණ අවධාරණය කළා. ඒක මෙතනදි ඔප්පු වුණානේ. ඔවුන් එවැනි මෙහෙවරක් කළේ සමහර පාලක පක්‍ෂ ග්‍රාමීය සංවිධානයන් කිසිදු සංවිධාන කටයුත්තක් නොකර ඉන්න තත්වයක.ඇත්තම කිව්වොත් ඇතැම් ප්‍රදේශවල සංවිධායකයන් නිසි ආකාරයෙන් මහින්ද රාජපක්ෂ ජනාධිපතිතුමාගේ ජයග්‍රහණයට වැඩ කළේ නැහැ. ගම් මට්ටමෙන් ගත්තොත් අපි ඒ තැන්වල ඇවිදපු නිසා දන්නවා. ඒ තැන්වල බොහෝ කුඩා කණ්ඩායම් තනි තනියෙන්. ඔවුන්ට ගම හෝ නගරය කොළඹ සමඟ කිසිදු දේශපාලන සම්බන්ධතාවක් නැහැ.නමුත් ඔවුන් හුදෙකලාව විශාල සංවිධාන කටයුත්තක් කළා ගම් මට්ටමින්. මේ සුවිශේෂ බලවේග කීපයක් එකට එකතුවෙලා මේ ජයග්‍රහණය තීරණාත්මක කරන්න සහයෝගය දුන්නා.ඒ විතරක් නෙවෙයි ලංකාවේ රාජ්‍ය සේවකයන් පොලිස් හමුදා සේවාවනුත් මේ සේවයම කළා. හුඟක් අය සිතූ දෙයක් තමයි විපක්‍ෂ අපේක්‍ෂකයාගේ රුපියල් දස දහසේ පොරොන්දුව නිසා තැපැල් ඡන්දය මුළුමනින්ම විපක්‍ෂ සන්ධානයට වාසිවන විදියට හසුරවන්න පුළුවන් කියලා.නමුත් අපට මෙතැනදි හොඳින්ම පෙන්නුම් කරනවා මේ රාජ්‍ය සේවයේ අති මහත් බහුතරයෙන් හමුදා පොලිස් සේවාවල අතිමහත් බහුතරය ඡන්දය පාවිච්චි කරලා තියෙන්නේ මහින්ද රාජපක්‍ෂ ජනාධිපතිතුමාගේ ජයග්‍රහණය සඳහා කියලා.ඒකෙන් එක්තරා ආකාරයකට හැඟවෙනවා ඔවුන් පරිභෝජනවාදී ඉල්ලීම්වලට නැතිනම් පරිභෝජනවාදී පොරොන්දුවලට ඇහුම්කන් දෙන්නෙ නැතිව ඉන් එහාට ගොස් රට පිළිබඳව ජාතිය පිළිබඳව නිදහස හා සාමය පිළිබඳව අදහස්වලට ලොකු ගරු කිරීමක් නැතිනම් ලොකු පක්ෂපාතීවීමක් පෙන්නුම් කර තියනවා කියලා. මේ සියල්ල දිහා බැලුවහම පේනවා මේක තීරණාත්මක ජයග්‍රහණයක් වුණ බව.අන්තර්ජාතික වශයෙනුත් මේ ජනාධිපතිවරණයේ ලොකු වැදගත්කමක් තියෙනවනේ?ජාතික ජාත්‍යන්තර දෙපැත්තෙන්ම මේ ජයග්‍රහණය වැදගත්. මේ ජයග්‍රහණය ජාතික මට්ටමෙන් ගත්තොත් ඉතාමත්ම වැදගත්. රටේ ජනයාට යුද්ධයෙන් පසුව තම නායකයා සම්බන්ධයෙන් තමන්ගේ මතය මොකක්ද තමන්ගේ තීරණය මොකක්ද කියලා පෙන්නුම් කරන්න අවස්ථාව ලැබිල තියෙනවා. මේක ඇත්තටම අන්තර්ජාතික වශයෙනුත් ඉතා වැදගත්.එහෙම වැදගත් වන්නේ ලංකාව එල්ටීටීඊ සංවිධානය පරාජය කළේ අන්තර්ජාතික හා ජාතික වශයෙන් මහත් බාධක මැදනේ. ඒ වගේම අන්තර්ජාතික සම්බන්ධකම්වල විශේෂ වෙනස්කම් වෙලා තියනවා. විශේෂයෙන් යුරෝපය හා උතුරු ඇමෙරිකානු රටවල් එක්තරා විදියකට ලංකාවේ වැඩකටයුතුවලට බාධා කරන තත්වයක් නැතිනම් ඒවා පිළිබඳව ඉතා තීරණාත්මකව බලා ඉන්න තත්වයක් තමයි උද්ගතවෙලා තිබුණේ.දැන් මේ රටේ මහජනයා මුළු ලෝකයටම කියල තියනවා ජාත්‍යන්තරය මොනවා කළත් අපේ රටේ රාජ්‍ය නායකයා විදියට අපි තෝරන්නේ් මහින්ද රාජපක්‍ෂ මහතායි කියන පණිවුඩය මේ මැතිවරණයෙන් දීල තියනවා. මොකද මේ මැතිවරණය දිහා මුළු ලෝකයම බලාගෙන උන්නා.අන්තර්ජාතික මාධ්‍ය ඒ අතරේ බිබීසී සීඑන්එන් ජාත්‍යන්තර මාධ්‍ය ජාලා වෙබ් අඩවි සමූහය මහා මාධ්‍ය මෙහෙයුමක් තිබුණා. මේ සියලු දෙනා බලාගෙන උන්නා මේ මැතිවරණ ප්‍රතිඵලය දිහා. මේ සියල්ලන්ටම දැන් උත්තරයක් දීල තියනවා. ඒකයි මා කියන්නේ මේක ඉතාම තීරණාත්මක ජයග්‍රහණයක් පෙන්නුම් කරනවාය කියලා.විපක්‍ෂය ගණන් හැදුවේ විපක්‍ෂය පොදු අපේක්‍ෂකයා දිනනව කියලනේ?ඒ ගොල්ලන්ට ගණන් වැරදුණා.මා හිතන්නේ ඔය මොනවා කිව්වත් මහින්ද රාජපක්‍ෂ ජනාධිපතිතුමාගේ ජයග්‍රහණය විපක්්ෂයත් අපේක්‍ෂා කළ දෙයක්. ඒක රටට ඔවුන් පෙන්නුවේ නැති වුණාට ඕන කෙනෙකුට මෑත මැතිවරණ ක්‍රියාවලිය දිහා බලපුවහම සංඛ්‍යා ලේඛනවල ඇතිවුණ වෙනස වගේම රටේ ජනතා පෙළ ගැස්මත් ඔවුන් ඔවුන්ගේම දෑසින් දැක්ක දේවල්නේ.ඇයි මෑත ප්‍රතිඵල විග්‍රහ කළාමත් විපක්‍ෂයට කියන්න පුළුවන් වෙන්න ඕනෑ. ඊළඟ මැතිවරණයෙන් කුමක්ද වෙන්න යන්නේ කියලා. ඒ ඉදිරි දැක්ම ඔවුන්ට තියෙන්න ඕනෑ. මීට පෙර පැවැති මැතිවරණ ප්‍රතිඵල විග්‍රහ කළ විශ්ලේෂකයන්ට කිව්වා සියයට 57 ඉක්මවන ජයග්‍රහණයක් මහින්ද රාජපක්ෂ ජනාධිපතිතුමා ලබාගන්නා බව.දැන් මේ මැතිවරණ ප්‍රතිඵලයත් සමඟ ම විපක්ෂය අරාජික වීමක් හා අසරණවීමක් සිදුවෙනවා. හේතුව තමයි තම පොදු අපේක්ෂකයා පොදු මූලයක් බවට බාර ගනිමින් එකට ඒකාබද්ධ වී සිටි පිරිසක්. දැන් ඒ සාධකය තර්කානුකූ®ල නැහැනේ. මොකද දැන් මේ අයට එකතුව සිටින්න දේශපාලන හේතුවක් නැහැ.ඉදිරියට විපක්ෂයට මොකද වෙන්නේ?මැතිවරණ ඒකාබද්ධතාවය කඩා වැටීමත් එක්කම රටේ විපක්ෂය එක්තරා අන්දමක අවදානමකට නැතිනම් දේශපාලන රික්තයකට යාමේ ඉඩ කඩක් තියනවා. විපක්ෂයේ බොහෝ ක්‍රියාකාරීව හිටපු ජනතා විමුක්ති පෙරමුණ වගේ දේශපාලන පක්ෂ දේශපාලන වශයෙන් ලොකු අසරණ භාවයකට පත්වෙන්න පුළුවන්. මං නම් හිතන්නේ ඒක ලොකු අලාභයක් මේ සමාජයට.හේතුව ප්‍රජාතන්ත්‍රවාදී සමාජයක විධිමත් දේශපාලන පක්ෂ තිබිය යුතුයි. අපි වගේ අය දේශපාලනය දිහා බලන්නේ හුදු ආණ්ඩුවාදී කෝණයකින් නෙවෙයි දේශපාලනය දිහා බලන්නේ රාජ්‍යවාදී කෝණයකින්. රාජ්‍යයකට ශක්තිමත් ආණ්ඩුවක් ඕන වගේ ම අනාගතයේදී ශක්තිමත් ආණ්ඩු පිහිටු විය හැකි දේශපාලන පක්ෂ සමාජය තුළ විවිධ පරිමාවන්ගෙන් තියෙන්න ඕන.මේ මැතිවරණ ප්‍රතිඵලයත් එක්ක හා කළින් ඔවුන් සන්ධාන ගත වීමේ කිසිදු ප්‍රතිඵලයක් නොලැබීමත් එක්ක ඒ පක්ෂ අසරණ වෙනවානේ. එතකොට ඒ පක්ෂ කඩා වැටෙන්න පුළුවන්. පක්ෂ අභ්‍යන්තරයේ ගැටුම් ඇතිවෙන්න පුළුවන්. ජනතා විමුක්ති පෙරමුණ ගත්තොත් ඔවුන්ට තියන ලොකුම බාධකය තමයි මේ ගත්ත තීරණය සාමාන්‍ය සමාජයට තමන් ගත්ත මේ තීරණය කොහොමද සාධාරණීකරණය කරන්නේ කියන එක. පාක්ෂිකයන්ගේ පැත්තෙන් චෝදනා එනවා.අනෙක් කරුණ ජනතා විමුක්ති පෙරමුණ මුහුණදෙන ලොකුම අනතුර තමයි ඉදිරි මහමැතිවරණයේදී ඔවුන්ට තනියෙන් ඉල්ලන්න. සිදුවෙන්නේ. තනියෙන් ඉල්ලුවොත් ඔවුන් ලැබෙන ආසන සංඛ්‍යාව සමානුපාතික ක්‍රමය යටතේ වුණත් ඉතාම අඩු අවමයක් දක්වා යන්න අවදානමක් දැන් මතු වෙලා තියනවා. එතකොට පාර්ලිමේන්තුව කෙරෙහි තියන ඔවුන්ගේ බලපෑම තවත් අඩුවෙනවා.අපි ඔවුන් විපක්ෂ සන්ධානය විදියට ඉල්ලුවා කියලා මා හිතන්නේ නැහැ. එක්සත් ජාතික පක්ෂය තුළ ඉන්න අයවත් ඒ ඉන්න අනෙකුත් පක්ෂවල අයවත් ජවිපෙ අයට මනාප දෙයි කියලා. මොකද ශ්‍රීලනිප හිටපු අයගෙන් කළින් සන්ධානය ගහන කොට ඔවුන්ට ප්‍රසාදයක් මනාපයක් ලැබුණා. දැන් මේ අලුත් පාක්ෂිකයන්ගෙන් ඔවුන්ට එවැනි ප්‍රසාදයක් ලැබෙන එකක් නැතිය කියල හොඳටම හිතන්න පුළුවන්. මම නම් හිතන්නේ මේක දැන් ජනතා විමුක්ති පෙරමුණ ජයගත යුතු අභියෝගයක්.දැන් අවසානයේ අත් කරගත් ඡන්ද ප්‍රතිඵලයෙන් විශේෂයෙන් ම රැඩිකල් ප්‍රතිසංස්කරණවාදී පක්ෂයක් විදියට ජනතා විමුක්ති පෙරමුණට තිබුණ සමාජ පිළිගැනීම මේ මැතිවරණයත් සමඟ අහෝසි වීයාමේ අවදානමට ඔවුන් මේ මොහොතේ මුහුණ දෙමින් සිටිනවා.ප්‍රධාන විපක්ෂය එජාපය ගැනත් කතා කළොත්. ඔවුන්ට තමන්ගේ අපේක්ෂකයෙක්වත් මේ ජනාධිපතිවරණයට ඉදිරිපත් කරන්න බැරි වුණා...?ඇත්ත.මේ මැතිවරණයේදී විතරක් නෙවෙයි පැවැති මැතිවරණ ගණනාවකදීම පෙන්නුම් කළ දෙයක් තමයි ඔවුන්ට ශක්තිමත් දේශපාලන පදනමක් නැති බව. ඔවුන්ට ලක්ෂ ගණනක ඡන්ද තියන බව ඇත්ත. මේ තියෙන්නේ සාපේක්ෂව. ඒ පදනමට බැහැ ඊට වඩා ජන පදනමක් තියන එක්සත් ජනතා නිදහස් සන්ධානයේ ඡන්ද ජයග්‍රහණය වළක්වන්න.එජාපය මෙවර හිතුවා ජවිපෙ වගේ සංවිධානාත්මක පුබල දේශපාලන සංවිධානයකුත් සමඟ එකතු වුණාට පස්සේ දෙමළ ජාතික සන්ධානයේත් ඡන්ද විශාල ප්‍රමාණයක් ලැබෙනවා ය කියන පදනම මත ජයග්‍රහණය ලබාගන්න පුළුවන් වෙයි කියලා. නමුත් ඒක වුණේ නැහැ. මේකෙන් නැවත වතාවක් පෙන්නුම් කරල තියෙන්නේ මේ පක්ෂ තුළ ම අර්බුද ඇතිවීම.එජාපයේ අර්බුද ඇතිවීම කළින් වගේ විශාල පිරිසක් කඩාගෙන යනවා. ඒ කඩාගෙන යාම තුළ ම විශාල පිරිසක් අනිත් පැත්තට ගිය බව මේ ඡන්ද ප්‍රතිශතයේ පෙන්නුම් කරනවා. මහින්ද රාජපක්ෂ ජනාධිපතිතුමාගේ ජයග්‍රහණය වෙනුවෙන් යම් කිසි බලපෑමක් ඒකෙන් වෙලා තියන එක. අනිත් කාරණාව තමයි එක්සත් ජාතික පක්ෂය ගත් තීරණය මත ඔවුන්ගේ ඡන්ද ලකුණ.ඔවුන්ගේ වර්ණය ඉවත් කිරීම තුළ ඔවුන්ගේ අපේක්ෂකයා බවට පත් වුණේ එක්සත් ජාතික පක්ෂය තුළ සිටි පුද්ගලයෙක් නොවීම, නිර්පාක්ෂික පුද්ගලයෙක්. මේ සියල්ල මැද එක්සත් ජාතික පක්ෂය තුළ තිබුණ පවුරචැ පදනම් ඒ පක්ෂය එක්තරා අන්දමකට අහිමි කරගත් බවක් මේ මැතිවරණ ප්‍රතිඵලයෙන් පේනවා.ඔවුන්ගත් තීරණ නිසා වෙලා තියෙන්නේ පක්ෂය අසරණ වීම. ඉදිරි මැතිවරණවලට ශක්තිමත්ව මුහුණ දෙන්න නම් මුලින් ම ඔවුන්ට නායකත්වයේ වෙනසක් කරගන්න වෙනවා. එසේ නොවුණොත් පක්ෂය යළිත් කැඩී යන්න හොඳටම ඉඩ තියනවා. මා කියන්නේ මේ මැතිවරණයෙන් මාසයක් යන්න කළින් එජාපයට ලොකු අර්බුදයකට මුහුණ දෙන්න වෙනවා. රනිල් ඉවත් කරගන්නවද වෙන කෙනෙක් ගේනවද කියලා ඊට වඩා සාර්ථක නායකයෙක් එජාපයට සොයාගන්න වෙනවා.මේ ජනාධිපතිවරණයේදී උතුරු නැඟෙනහිර දෙමළ කතා කරන ජනතාවගේ හැසිරීම දකුණට වඩා වෙනස් වීම ගැනත් කතා කළොත්...?මේ මැතිවරණ ප්‍රතිඵලය හරහා පෙන්නුම් කළා දෙමළ , මුස්ලිම් කතා කරන ජනයාගෙන් බහුතරයක් හැසිරුණේ කොහොමද කියන එක. මේක මං හිතන්නේ ලංකාවේ කිසිදු දේශපාලන පක්ෂයකට වහල දාන්න පුළුවන් කාරණයක් නෙවෙයි.දෙමළ ජාතික සන්ධානයට හෝ මුස්ලිම් කොන්ග්‍රසය කියන දේට ඇහුම්කම් දෙමින් උතුරු නැඟෙනහිර දෙමළ හා මුස්ලිම් ජනයාගේ වැඩි ප්‍රමාණයක් මහින්ද රාජපක්ෂ ජනාධිපතිතුමාට එරෙහිව ඡන්දය පාවිච්චි කරලා තියනවා. යුද්ධයකින් පස්සේ එල්ටීටීඊ භීෂණයෙන් ඔවුන්ව මුදවා ගත්තේ නායකයා තමයි මහින්ද රාජපක්ෂ කියන්නේ.</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=af1001317</link>
    <topic>රටට ජනතාවට සුබ අනාගතයක්</topic>
    <author>සාකච්ඡා කෙළේ - සුභද්‍රා දේශප්‍රිය ඡායාරූප - විමල් කරුණාතිලක</author>
    <content>රටේ හැමටම දැනුමේ කිරුළු පළදවන ‘දැයට කිරුළ’ජනතාව කළගුණ සැලකුවා දැන් ඔවුන්ට කළගුණ සැලකීමේ වාරයයිවිපක්ෂයට දේශපාලන පදනමක් නැති බව මේ ජනපතිවරණ ජයග්‍රහණය සනාථ කළාරටට ජනතාවට සුබ අනාගතයක්එක්සත් ජාතික පක්ෂයට වැළඳී තිබෙන අසාධ්‍ය රෝගයජීවිතය සුන්දරයි“මොකද වුණේ?”එස්.කේ. ලියනගේ - ව්‍යාපාරික අකුරැස්සමේ අපි බලාපොරොත්තු වූ ජයග්‍රහණයක්. අපි දැනගෙන හිටියා ජනාධිපතිතුමා ජයග්‍රහණය කරන බව. ජනාධිපතිතුමා නිසයි අද අපි නිදහසේ පාරේ බැහැලා යන්නේ. විශ්‍රාමික ජෙනරාල් සරත් ෆොන්සේකා දෙමළ සන්ධානයත් සමඟ රහස් ගිවිසුමක් තිබූ බව තහවුරු වෙලා ඉවරයි. එයට කදිම උදාහරණ ඡන්ද ප්‍රතිඵලවලින් තහවුරු වුණා.නුවරඑළිය මස්කෙළිය ඡන්ද දිහා බැලුවාම ඒ බව තහවුරු වෙනවා. සරත් ෆොන්සේකා මහත්තයා බලයට ආවා නම් බලාපොරොත්තු රහිත අහේනි දායක තත්ත්වයක් රටට උදාවෙනවා. සම්බන්ධන් සමඟ එකතුවෙලා මේ රටේ හමුදාවේ දරුවෝ දිවිහිමියෙන් ලබාගත්ත ජයග්‍රහණය ආපසු හැරවීමට සරත් ෆොන්සේකා උත්සාහ කළේ. රටේ පිනටයි ජනාධිපතිතුමා යළිත් මේ රටේ ජනාධිපතිතුමා බවට පත් වුණේ.ආර්.ඒ.ඩී. සරත් -දුම්රිය දෙපාර්තමේන්තුවේ දුම්රිය නියාමකඅපිට හරිම සතුටුයි. ජනාධිපතිතුමාගේ ජයග්‍රහණය සම්බන්ධව. අනාගතය සුබයි ජනතාවගේ ජයග්‍රහණයක් ලෙසයි මා දකින්නේ. අපි දුක් මහන්සියෙන් ලේ, දහදිය වගුරා ලබාගත් නිදහස සුරක්ෂිත වුණා කියලා හිතනවා. ජනාධිපතිතුමාගේ ජයග්‍රහණයත් සමඟ අපිට අනාගතය පිළිබඳ නව බලාපොරොත්තු ඇති වුණා.රට සංවර්ධනය කර ඉදිරියේදී අපිට සුබ අනාගතයක් ලැබෙයි කියලා අපි විශ්වාස කරනවා.සුජිතා සුරංගි - (ගෘහණියක්)වැලිගමඅපි අනිවාර්යයෙන් ම විශ්වාස කළා ජනාධිපතිතුමා ජයග්‍රහණය කරයි කියලා. අපිට අවුරුදු තිහකට පස්සේ නිදහසේ ඇවිදින්න රටක් තියෙනවා. රටේ යුද්ධයක් තිබියදීත් රටත් සංවර්ධනය කරා ගෙන ගියා.විශ්‍රාමික ජෙනරාල් ෆොන්සේකා ආවා නම් ලොකු විනාශයක් සිදුවෙනවා.අපේ දරුවන්ට හොඳ රටක් තියෙන්නේ ජනාධිපතිතුමාගේ නිවැරැදි නායකත්වයෙන් රට බේරාගත් නිසයි. කිසිම බයක් සැකක් නැතිව අනාගතය කරා පිය නඟන්න පුළුවන්.හිරෝෂණී කුමාරි -පවුල් සෞඛ්‍ය සේවා නිලධාරිජනතාව කෘතගුණ සැලකීමක් කළේ. යුද විජයග්‍රහණයත් සමඟ රට සංවර්ධනය කරා ඇදී යනවා. ජනතාව විශ්වාස කරනවා යුද ජයග්‍රහණය ලැබුවා සේම රට ස්වයංපෝෂිත කිරීමත් සාර්ථකව සිදු කෙරේවි කියලා. යුද්ධය ජයගැනීම වගේ විශාල කාර්යයක් ඉටු කළ ජනාධිපතිතුමාට ආර්ථික වශයෙන් රට ගොඩනැඟීමේ කාර්යය ඉටුකිරීම අපහසු නොවෙන බව අපි දන්නවා. ජනාධිපතිතුමා පිළිබඳ විශ්වාසයකින් තමයි අපි ඡන්දය පාවිච්චි කළේ.ආර්.මුදිත ගයාන් -රාගම (ව්‍යාපාරික)මම කලින් එක්සත් ජාතික පාක්ෂිකයෙක්. නමුත් මම එතුමා වෙනුවෙන් මෙවර මැතිවරණයේදී වෙහෙස වී වැඩ කළා. ජයග්‍රහණය පිළිබඳව මම සතුටු වුණා. එදා අපිට මෙහෙම පාරේ බැහැලා යන්න බැහැ. බෝම්බයක් පිපිරුණාම ජනතාව වැළපෙන හැටි මිනිස්සු මැරෙන හැටි මම දැක්කා. එදා අපේ හමුදා සෙබළා දිවිහිමියෙන් සටන් කරලා රට බේරා ගත්තා.විශ්‍රාමික ජෙනරාල් සරත් ෆොන්සේකා ජයග්‍රහණය කළා නම් එදා අපි ජයග්‍රහණය කළ ඒ අති බිහිසුණු ත්‍රස්තවාදය ආයෙත් හිස ඔසවන්නට ඉඩ තිබුණා. යුද්ධය නිමා කිරීමේ නියම හිමිකාරයා ජනාධිපතිතුමා. වසර තිහක දීර්ඝ යුද්ධයක් නිමා වුණේ. ඊට කලින් හිටපු හමුදාපතිවරුන්ට තිබුණා ප්‍රභාකරන් අල්ලා යුද්ධය නිමාකරන්න. ජනාධිපතිතුමා එඩිතරව දෙස් විදෙස් අභියෝගවලට මුහුණ දුන්නා.රට ගැන හිතලා වැඩ කරපු නිසාත් ත්‍රිවිධ හමුදාපතිවරුන්ට අණ කරපු නිසයි යුද්ධය ජයග්‍රහණය කළේ. ඉදිරියේදී රට සංවර්ධනයක් කරා ගෙන ගොස් ජයග්‍රහණයක් ජනතාවට ලබාදෙයි කියලා අපි බලාපොරොත්තු වෙනවා.රත්න රාධා -යාපනය (ගෘහණියක්)අපි ඉස්සර හිටියේ හරිම බයෙන්. දැන් අපි බයක් නැතිව පාරේ බැහැලා යනවා. අපේ දරුවන්ට දැන් රටක් තියනවා. අපිට ජනාධිපතිතුමා ගැන ලොකු විශ්වාසයක් තියනවා. ඉස්සර වගේ නෙමෙයි දැන් යාපනය දියුණු වෙලා. යුද්ධය ජයග්‍රහණය කළේ ත්‍රස්තවාදය පරාජය වුණේ ජනාධිපතිතුමා නිසයි. අපි එතුමාට හැමදාමත් ආදරෙයි.අපි දැන් අපේම නිදහස් රටක නිදහසේ ජීවත් වෙනවා. අපිට දැන් ලංකාවේ ඕනෑම තැනකට යන්න පුළුවන් ඒ නිසයි. අපි කවුරු බලපෑම් කළත් ජනාධිපතිතුමාට ඡන්දය දුන්නේ. දැන් අපිට කොළඹටත් යාපනයටත් යන්න එන්න පුළුවන. රට සංවර්ධනය වෙලා. ජනතාවට සුබ අනාගතයක් ලැබෙයි කියලා බලාපොරොත්තුවෙන් අපි ඡන්දෙ දුන්නේ.ආර්.ඩී.විජේසිංහ -පොලිස් දෙපාර්තමේන්තුවරටට නිදහස ලබාදුන්න නිසයි අපි එතුමාට කෘතගුණ සැලකුවේ. අපි බලාපොරොත්තු වුණා සාමය අපිට ලැබුණා. එතුමාට ලැබුණේ විශිෂ්ට ජයග්‍රහණයක් අපි එතුමාට කෘත ගුණ සැලකුවේ ප්‍රබල නායකයෙක් බිහි කරන්නයි.සරත් ෆොන්සේකා මහත්තයා බලයට පත් වුණා නම් අපිට මේ රටේ නිදහසේ ජීවත් වෙන්න ලැබෙන්නේ නැහැ. හමුදා පාලනයක් ඇති කරලා ජනතාව සීරුවෙන් තියන්නයි ජෙනරාල් හැදුවේ. මේ රටට අවශ්‍ය මෘදු පාලකයෙක්. ජනතාවගේ දුක දැනෙන නායකයෙක්. එතුමා ධාර්මික ශිෂ්ඨසම්පන්න ජනතා මතයට ගරු කරන නායකයෙක්. ඒ නිසයි ජනතාව එතුමා වටා පෙළ ගැසුණේ.ගම්පහ ඉහළගම පූර්වාරාම විහාරවාසීකරඳගම සමිතඇත්තෙන් ම ජයග්‍රහණය සම්බන්ධව අපි සතුටු වෙනවා යුද්ධය නිමා කරලා යළි රටට සාමය උදා කළේ ජනාධිපතිතුමායි. දෙස් විදෙස් අභියෝග සියල්ල ජය අරගෙන එතුමා විජයග්‍රහණය කළා. අපේ සතුට මෙන් ම අපේ පුන්‍යානුමෝදනාවත් අපි භික්ෂුන් වහන්සේලා හැටියට සිදු කරනවා. අවුරුදු හයසීයයකට පසුව රට එක් සේසත් කරන්න එතුමාට හැකි වුණා.එතුමා නැවත වරක් ජනාධිපතිධූරයට පත් වුණේ ජනතාවට එතුමා පිළිබඳ තිබූ දැඩි විශ්වාසය නිසයි. කළ ගුණ සැලකීමේ ජාතියක් හැටියට ඒ යුතුකම ජනතාව ඉටු කළා. විශ්‍රාමික ජෙනරාල් සරත් ෆොන්සේකා බලයට පත් වුණා නම් එක් සේසත් කළ රට නැවත අරාජික තත්ත්වයට පැමිණෙනවා. බටහිර බලපෑම් ආක්‍රමණ යළි රටට ගලාගෙන එනවා රට විනාශ මුඛයට ගමන් ගන්නවා නියතයි. ඒ තත්ත්වයෙන් රට මුදා ගත්තා කියලයි මම හිතන්නේ.ගාමිණී යාපා - (රජයේ විශ්‍රාමික) නුවරඅපි එදා ඉඳලා වැඩ කළේ ජනාධිපතිතුමාට. එතුමාගේ ජයග්‍රහණය කියන්නේ අපේ ජයග්‍රහණයක් ලෙසයි අපි දකින්නේ. කොටින් ම රට පාවා දෙන හොර ගිවිසුම් පිළිබඳව රටට හෙළි වුණා.යළි රට ආරාජික ත්‍රස්තවාදයට ඇද දැමීමේ කුමන්ත්‍රණය පරාද වුණා. අපිට දැන් යළිත් රජෙක් ඉන්නවා. ජනතාවගේ දුක් කඳුළු දැනෙන නායකයෙක්. එතුමාගේ ජයග්‍රහණය රටේ ජයග්‍රහණයක්. රටේ සංවර්ධනය ඉදිරියේදීත් කෙරෙයි කියලා අපි බලාපොරොත්තු වෙනවා.ශාන්ත හෙට්ටිආරච්චි -කොටුව ත්‍රීවීලර් රථ හිමියන්ගේ සංගමයේ සභාපතිඅපිට දරා ගන්න බැරි තරම් සතුටුයි. දේශපාලනමය ප්‍රතිපත්ති අපිට වැඩක් නැහැ. නමුත් රටට අවශ්‍ය නිර්භීත හොඳ නායකයෙක්. ඒ බලාපොරොත්තුව නැවත වරක් ඉටු වුණා. අපේ බෞද්ධ රටට අවශ්‍ය වෙන්නේ විදේශ බලපෑම් වලට යටත් නොවන හොඳ එඩිතර නායකයෙක්. කොන්ද පණ තියන කෙළින් කතා කරන පෞරුෂයක් තියන නායකයෙක් එතුමා.සරත් ෆොන්සේකා මහතා බලයට ආවා නම් මේ රටේ තිබුණ සාමය මුළුමනින් ම නැතිවෙනවා. අපිට අවශ්‍ය රට පාවා දෙන නායකයෙක් නෙමෙයි. දෙමළ ජනතාවගේ ඡන්දය ප්‍රකාශ කර තියෙන ආකාරය දුටුවාම ජෙනරාල් සරත් ෆොන්සේකා සැලසුම් කළේ කොයි වගේ දෙයක් ද කියලා අපිට හිතාගන්න පුළුවන්.ඩී.ඒ.ශානුක -කොළඹ වරාය සේවකජනාධිපතිතුමාගේ ජයග්‍රහණය පිළිබඳව හරිම සතුටුයි. අපි දැනගෙන හිටියා අනිවාර්යයෙන්ම දිනයි කියලා. අත්දැකීම් නැති කෙනෙක් රටේ ජනාධිපති කරවන්න තරම් ජනතාව මෝඩ නැහැ. යුද්ධය ජයග්‍රහණය කළා වගේ රටත් ශීඝ්‍රයෙන් සංවර්ධනය වෙනවා. විධායක බලතල තිබුණට අපේ ජනාධිපතිතුමා එය අයුතු විදියට පාවිච්චි කරන්නේ නැහැ.සාමාන්‍ය ජනතාව ජනාධිපති වටේ ඉන්නේ. ඒ අය එතුමා විශ්වාස කළා. ඒ නිසයි ඡන්දය දුන්නේ. ඒ විශ්වාසය එතුමා රැකගනීවි කියලා අපි විශ්වාස කරනවා.පිටරටින් ගෙන එන භාණ්ඩ අඩුකරන්න ඕන. රට ස්වයංපෝෂිත කරන්න කෘෂිකාර්මික ආර්ථිකයක් ගොඩනැඟිය යුතුයි. එතුමා ඒ වගකීම ඉටුකරයි.ඩබ්.එම්. සුමනාවතී -රාගම ගෘහණියක්අපි බලාපොරොත්තු වූ ජයග්‍රහණය ඒ ආකාරයෙන් ම ඉටු වුණා. ඒ සතුට තියනවා. අද බයක් නැතුව පාරේ බැහැලා යන්න පුළුවන්. යුද්ධය ජයග්‍රහණය කිරීමේ පෙරමුණ ගත්තේ එතුමා. එතුමාටයි එහි ගෞරවය මුලින් ම හිමිවෙන්න ඕන. බලාපොරොත්තු ඉටු කරගත හැකි කාලයක් ඉදිරියේදී උදාවේවි.එතුමා පොරොන්දු ඉටු කළ පාලකයෙක් . හිතුවටත් කලින් යුද්ධය ජයග්‍රහණය කළා. ඒ වගේ ත්‍රස්තවාදයත් පරාජය කළ හැකි පාලකයකුට රට සංවර්ධනය කිරීමේ කාර්යය ඉටු කිරීමට අපහසුතාවක් නැහැ.දැන් රට සංවර්ධනය ශීඝ්‍රයෙන් සිදුවෙනවා. යුද්ධය පවතින කාලයේදීත් එතුමා සංවර්ධනය අඩාල කළේ නැහැ. සමෘද්ධිමත් ශ්‍රී ලංකාවක් අපේ ඉදිරි පරපුරට උදාවේවි කියලා අපි බලාපොරොත්තු වෙනවා.සාකච්ඡා කෙළේ - සුභද්‍රා දේශප්‍රිය ඡායාරූප - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=af1001318</link>
    <topic>එක්සත් ජාතික පක්ෂයට වැළඳී තිබෙන අසාධ්‍ය රෝගය</topic>
    <author>විශ්‍රාමික භාෂා පරිවර්තක එම්.කේ. ධර්මදාස</author>
    <content>රටේ හැමටම දැනුමේ කිරුළු පළදවන ‘දැයට කිරුළ’ජනතාව කළගුණ සැලකුවා දැන් ඔවුන්ට කළගුණ සැලකීමේ වාරයයිවිපක්ෂයට දේශපාලන පදනමක් නැති බව මේ ජනපතිවරණ ජයග්‍රහණය සනාථ කළාරටට ජනතාවට සුබ අනාගතයක්එක්සත් ජාතික පක්ෂයට වැළඳී තිබෙන අසාධ්‍ය රෝගයජීවිතය සුන්දරයි“මොකද වුණේ?”කලක් මහ බලවතකු ලෙස ශ්‍රී ලංකාවේ බලයේ වැජඹුණු එක්සත් ජාතික පක්ෂය මැතිවරණ 17 කින් පමණ අන්ත පරාජයට පත්ව අද කැඩී බිඳී විසිර ගොස් අතිශයින්ම දුර්වලව ඔත්පලව සිටින බවට අවසනට පැවැත්වූ දකුණු පළාත් සභා මැතිවරණ වලින් ලැබූ නිර්ලජ්ජිත පරාජයට අමතරව වෙනත් සාක්ෂියක් අවශ්‍ය වන්නේ කාටද? මීට හේතුව වත්මන් පක්ෂ නායක රනිල් වික්‍රමසිංහ මහතාගේ නායක ගතිගුණ නොමැති දුබලකම යන්න බොහෝ දෙනාගේ අදහසය.මේ කියමනෙහි බැලූ බැල්මට පෙනී යන පුළුල් අරුතක් තිබෙන බව ඉකුත් වර්ෂ කිහිපය තුළ පැවති දේශපාලන සටන් දෙස විචාර බුද්ධියකින් යුතුව බලා සිටින ඕනෑම කෙනකුට පෙනී යයි. එසේ වුවත් එකමත් එක කාලයක හොලවන්නට බැරිව තිබූ “මහාමේරු පර්වතයක්” යයි විරුදාවලි ලැබ සිටි එජාපයට අද ලැබී තිබෙන තත්ත්වයට හේතුව මෙම නායක ප්‍රශ්නය පමණක් යයි සිතීම සම්පූර්ණ සත්‍යය නොවන බව මගේ හැඟීමයි.1948 දී අධිරාජ්‍යවාදී පාලනයෙන් නිදහස ලබන තාක්කල් එජාපයට පාරම්පරික ප්‍රභූ පන්තියේ හා සාමාන්‍ය මහ ජනතාවගෙන් සෑහෙන සංඛ්‍යාවකගේ පක්ෂපාතිත්වය තිබුණු බව සත්‍යයකි.මීට ප්‍රධාන වශයෙන්ම හේතු වූයේ නිදහස ලබා ගැනීමේ ප්‍රයත්නයට හා අපේ කෘෂිකාර්මික කටයුතුවලට එහි නායකත්වයෙන් සැලකිය යුතු කාර්යභාරයක් ඉටු වූ බවක් පෙනෙන්නට තිබුණු බැවිනි. එවකට කෘෂිකර්ම අමාත්‍යවරයා ලෙස ඩී.එස්. සේනානායක මහතා රටේ වියලි කලාපයේ වැව් අමුණු ප්‍රතිසංස්කරණයට මුල් වී සිටීම ජනතාවගේ පැසසුමට ලක් වී තිබිණ.තවත් එක් කරුණක් එම ජනතාවගේ සහාය එජාපයට හිමිවීමට හේතුවී තිබිණැයි කිව හැකිය. එනම්, ජාතිහිතෛශී භාවයක් තිබුණු හොඳ මහත්වරු ගණනාවක්ම එවකට එක්සත් ජාතික පක්ෂයේ සිටීමයි. ජනතාවට නිදහස් අධ්‍යාපනය ගෙන දුන් සී.ඩබ්ලිව්.ඩබ්ලිව්. කන්නන්ගර, ඒ.රත්නායක, එම්.ඩී.බණ්ඩා වැනි මහත්වරු එජාපයේ සිටි බැවින් ජනතාවගෙන් සැලකිය යුතු කොටසකගේ සහාය එම පක්ෂයට ලැබුණාට සැක නැත.එහෙත් නිදහස ලැබීමත් සමඟ ජනතාවගේ අපේක්ෂාවල පිබිදීමක් සිදු වන්නට විය. ආර්ථික සංවර්ධනය සම්බන්ධයෙන් පමණක් නොව සංස්කෘතික වශයෙන් බටහිර අධිරාජ්‍යවාදී චින්තනයට හා රුචියට යට නොවී දේශීයත්වයට මුල්තැන දී ක්‍රියා කිරීම ජනතාව අපේත්ෂා කළහ. ස්වදේශ භාෂාවනට හා සිරිතට හා විරිතට ගරු කිරීම ජනතාව අපේක්ෂා කළහ.ඉංගිරිසි වෙනුවට පරිපාලනය හා අධ්‍යාපනයට සිංහල භාෂාව හා අන් දේශීය භාෂා භාවිතය කළ යුතුය යන්න සම්බන්ධයෙන් ප්‍රබල උද්ඝෝෂණයක් පැන නැඟුණේ එහෙයිනි. බටහිරකරණයට ලක්වී සිටි එක්සත් ජාතික පක්ෂයට මෙය පිළිගැනීමට මහත් දුෂ්කර කටයුත්තක් විය. පරිපාලනයට හා අධ්‍යාපනයට සිංහල භාෂාව යොදා ගැනීමට යටත් පිරිසෙයින් වසර 15 ක් වත් වුවමනා යයි එවකට අගමැතිව සිටි සර් ජෝන් කොතලාවල මහතා විසින් කළ ප්‍රකාශයෙන් මෙය පැහැදිලි විය.සිංහලය රාජ්‍ය භාෂාව කිරීමේදී උද්ඝෝෂණයට ප්‍රතිචාර වශයෙන් කැලණියේ පැවති පක්ෂ සම්මේලනයේ දී කඩිමුඩියේ තීරණයක් ගනිමින් ඊට එකඟ වුවද එය එජාපයේ අවංක විශ්වාසය පදනම් කොට සිදු කරන ලද්දක් නොවන බව කාහටත් පැහැදිලි විය.රටේ අනාගත සාර්ථකත්වය හා බැබලීම සඳහා ගත යුතු පියවර අභීතව ගත යුතුයයි උද්ඝෝෂණය කළ දෙකොටසක් එවකට රටේ ක්‍රියාකාරීව සිටියහ. එක් කොටසක් රජයෙන් බාහිර දේශපාලන ක්ෂේත්‍රයේ ක්‍රියාකාරී වූ උද්ඝෝෂකයෝය.ඔවුන් අතර ප්‍රධානත්වය ගත්තෝ භික්ෂූන් වහන්සේලා සහ රටේ විප්ලවකාරී සමාජ වෙනසක් බලාපොරොත්තු වූ උගත් වාමාංශික බුද්ධිමත්තුය. දෙවන කොටස රජය තුළම ශ්‍රී ලාංකික සමාජයේ සමාජ ප්‍රජාතන්ත්‍රවාදී පරිවර්තනයක් අපේක්ෂා කල උගත් දේශපාලන නායකයෝය.මොවුනතර පෙරමුණ ගෙන සිටියේ එස්.ඩබ්ලිව්.ආර්.ඩී. බණ්ඩාරනායක මහතාය. එතුමා එවකට රටේ සෞඛ්‍ය අමාත්‍යධුරය ඉසිලීය. එමෙන්ම උද්ඝෝෂණ වේදිකාවක් වශයෙන් ගොඩනඟන ලද සිංහල මහ සභාවේ ප්‍රධානියා ද විය.බණ්ඩාරනායක මහතාගේ සමාජ දර්ශනය එම මහතා එංගලන්තයේ ඔක්ස්ෆර්ඩ් සරසවියේ ඉගෙනුම ලැබූ අවදියේ සිටම එරට හා යුරෝපාකරයේ පැතිර ගිය සමාජ ප්‍රජාතන්ත්‍රවාදී ව්‍යාපාරයේ ආභාෂය ලැබ සැකසුනකි. නමුත් එම මහතාගේ අපේක්ෂාවන් ගැන එජාපයේ සිටි ප්‍රභූ පංතිය කල්පනා කළේ සැකමුසු සිතකිනි. එහෙයින් බණ්ඩාරනායක මහතාට තම දර්ශනය අනුව සැකසුනු අරමුණු ඉටු කර ගැනීමේ කාර්ය සඳහා තවදුරටත් එජාපය සමඟ ඉදිරියට හා නොහැකි තත්ත්වයක් උදා විය.මෙහි අවසන් ප්‍රතිඵලය වූයේ බණ්ඩාරනායක මහතා වර්ෂ 1951 ජුනි මාසයේ එජාපයෙන් ඉවත්වී පසුව ශ්‍රී ලංකා නිදහස් පක්ෂය නම් නව දේශපාලන පක්ෂය ගොඩනඟා ගැනීමය.මෙම අවස්ථාවේ එම මහතා අනුගමනය කරමින් විපක්ෂයට පා නැගූ පළමු වැදගත් දේශපාලනඥයා නම් ඩී.ඒ. රාජපක්ෂය. එනම් වත්මන් ජනාධිපතිතුමාගේ පියාය.මීලඟට සිදුවූ අතිශය වැදගත් සිද්ධිය නම් 1956 දී බණ්ඩාරනායක මහතා මහජන එක්සත් පෙරමුණ නම් නව දේශපාලන හවුල ගොඩ නඟාගෙන මහ මැතිවරණයකට මුහුණ දී විශිෂ්ට ජයක් ලබා අග්‍රාමාත්‍යවරයා වීමය. මෙය කලින් පැවති තත්ත්වයට සංසන්දනාත්මකව බලන විට මහ විප්ලවයක් විය.56 ;ය් විප්ලවයයි, පොදුවේ නම් පට බැඳුනේ මෙයටය.ශ්‍රී ලංකාවේ පරම්පරාගත ප්‍රභූ පන්තිය පරාජය කරමින් පොදු ජනයා ලද ජයග්‍රහණය මහ ගත්කරු මාර්ටින් වික්‍රමසිංහ මහතා හැඳින්වූයේ “බමුණු කුලය බිඳ වැටීම” යනුවෙනි.මේතාක් රටේ අනාගත සමාජ ප්‍රගතිය ඉලක්ක කර බණ්ඩාරනායක රජයයන් විසින් ද, එනම් එස්.ඩබ්ලිව්.ආර්.ඩී. බණ්ඩාරනායක මහතාගේ හා සිරිමාවෝ බණ්ඩාරනායක මැතිනියගේ නායකත්වයෙන් යුත් රජය විසින් ගනු ලැබූ ජනතාවාදී ප්‍රගතිශීලි පියවර කිහිපයක් මෙසේය.* සිංහලය රාජ්‍ය භාෂාව හා පරිපාලන භාෂාව ලෙසට පැමිණවීම* බස් ප්‍රවාහනය ජනසතු කිරීම* වරාය වැඩ කටයුතු ජනසතු කිරීම* පෞද්ගලික පාසල් රජයට ගැනීම* රටේ ස්වාධීනත්වය සඳහා බ්‍රිතාන්‍ය සමග පැවති ආරක්ෂක ගිවිසුම් අවලංගු කිරීම* ඉඩම් ප්‍රතිසංස්කරණයමේ ප්‍රගතිශීලී පියවර එජාපය කැමැත්තෙන් හා උද්‍යෝගයෙන් කිසිවිටෙකත් පිළිගත්තේ නැත. පසුව වරින් වර බලයට පත් එජාප ආණ්ඩු මෙම ප්‍රතිපත්ති ඉවසා සිටියේ කැමැත්තකින් නොව ඒවා අවලංගු කර දැමීම අපකීර්තියට හේතුවන බැවිනි.මේ ප්‍රතිපත්ති හා පියවර ප්‍රගතිශීලී යයි හැඳින්වූයේ ඒවා මේ යුගයේ පොදුජන ජීවිතයේ පැවැත්ම සඳහා අවශ්‍ය වූ බැවිනි. යම් දේශපාලන පක්ෂයක් එබඳු පියවර ගැනීමට අකමැති වෙතොත් එය ජනතා අභිවෘද්ධිය සදමින් ඉදිරියට යන දේශපාලන පක්ෂයක් වන්නේ නැත.එබඳු දේශපාලන පක්ෂයක් කාලයත් සමඟ අභාවයට යෑම වැළැක්විය නොහැකිය.එහි පක්ෂ නායකයා වන පුද්ගලයා වශයෙන් හුදෙක් මිනිස් කයක් දරන වෙනත් පුද්ගලයෙකු පත් කිරීමෙන් එම පක්ෂයට නව ජීවනයක් දිය හැකි නොවේ.ජනතාව සමඟ ඉදිරියට යෑමට කැමති හොඳ නායකයින් දැන් එම පක්ෂයෙන් ඉවත්ව සිටින්නේ ඒ නිසාය.එක්සත් ජාතික පක්ෂයේ පිරිහීම ඇරඹුණේ 1956 තරම් ඈතදී බව මෙයින් පෙනී යයි.වෙනත් වචන වලින් කියතොත් එජාපයට වැළඳී තිබෙන අසාධ්‍ය රෝගය නම් ජනතා අපේක්ෂාවන්ට සරිලන ප්‍රගතිශීලී ප්‍රතිපත්ති ක්‍රියාත්මක කිරීමට ඇති අකැමැත්තයි. එජාපයට එම අකැමැත්ත ඇතිවී තිබෙන්නේ එය සැබෑවටම ධනපති පංතිය නියෝජනය කරන පක්ෂයක් බැවිනි.තමන්ගේම පංතිය දියවී යන ප්‍රතිපත්ති අනුගමනය කිරීමට එය හිත හදාගන්නේ කෙසේද?ටික කලකට පෙර අහම්බෙන් මෙන් රනිල් වික්‍රමසිංහ මහතා වසර දෙකකට අගමැති වූ විට ක්‍රියා කළ ආකාරයෙන් පෙනෙන්නේ ඔහු ආපස්සට යන ගමනක් යන්නට සැරසුණු බවය. මේ බව පැහැදිලි කිරීමට එම මහතා ඉඩම් ප්‍රතිසංස්කරණ කොමිෂන් සභාව යටතේ එම කොමිෂන් සභාව සතු ඉඩම් තම නෑදෑයනුත් ඇතුළු පක්ෂ හිතවතුන්ට කුණු කොල්ලයට ලබාදීමට ගත් ක්‍රියාමාර්ගය වුව සෑහෙයි.දැන් එක්සත් ජාතික පක්ෂයට වැළඳී තිබෙන රෝගය එම පක්ෂය නිසැකවම වළපල්ලට ඇද දමන මහ ලෙඩක් බව සක්සුදක්සේ පැහැදිලිය.එජාපය දැන් දඟලන්නේ මහින්ද රාජපක්ෂ ජනාධිපතිතුමා රට ජාතිය විනාශයෙන් බේරාගෙන තිබියදීත් දේශප්‍රේමීන් හා රණවිරුවන්ගේ පැත්ත නොපැකිළව ගැනීමට බැරි අපහසුවකිනි.රනිල් වික්‍රමසිංහ මහතා හා ඔහුගේ හිතවාදීන් තවදුරටත් යෙදී සිටින්නේ රට අධිරාජ්‍යවාදී බලවේගවලට පාවාදී හෝ තම පංතියට බලය ලබා ගැනීමේ දේශද්‍රෝහී ප්‍රයත්නයකය.ඔවුන්ට ඒ හැර ජනතා යහපත තකා ආරක්ෂා කරගත යුතු කිසිත් සාරධර්මයක් නැත.එම තර්ජනයට මුහුණ දී ජය ගැනීමට හැම ජනකොටසකටම අයත් ජනතාවගේ ප්‍රයත්නය විය යුත්තේ රාජපක්ෂ ජනාධිපතිතුමා විසින් ඉතා දූරදර්ශීව ගොඩනඟාගෙන තිබෙන ජාතික සමගිය දිවි දෙවෙනිකොට ආරක්ෂා කර ගැනීමය.විශ්‍රාමික භාෂා පරිවර්තක එම්.කේ. ධර්මදාස</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=af1001319</link>
    <topic>ජීවිතය සුන්දරයි</topic>
    <author/>
    <content>රටේ හැමටම දැනුමේ කිරුළු පළදවන ‘දැයට කිරුළ’ජනතාව කළගුණ සැලකුවා දැන් ඔවුන්ට කළගුණ සැලකීමේ වාරයයිවිපක්ෂයට දේශපාලන පදනමක් නැති බව මේ ජනපතිවරණ ජයග්‍රහණය සනාථ කළාරටට ජනතාවට සුබ අනාගතයක්එක්සත් ජාතික පක්ෂයට වැළඳී තිබෙන අසාධ්‍ය රෝගයජීවිතය සුන්දරයි“මොකද වුණේ?”මම මහින්ද රාජපක්‍ෂ ජනාධිපතිතුමාගේ ජයග්‍රහණය ප්‍රාර්ථනා කළා. ඒ ප්‍රාර්ථනාව මේ දේශය ගැන මහා බලාපොරොත්තු තබාගෙන ඉතාමත් ම අවංකව හදවතින් ම කළ ප්‍රාර්ථනයක්. ඇත්තෙන්ම මම ඔහුගේ ජයග්‍රහණය ප්‍රාර්ථනා කළේ ප්‍රධාන වශයෙන් ම කරුණු දෙකක් පදනම් කරගෙනයි. එක් කරුණක් වූයේ යම් හෙයකින් සරත් ෆොන්සේකා දිනුවොත් රට ලේ විලක් වන්නට ඉඩ ඇතැයි යන සැකය මා තුළ තිබූ නිසයි.අනෙක් කරුණ වන්නේ මහින්ද රාජපක්‍ෂ ජනාධිපතිතුමා ජයග්‍රහණය කළොත් ඔහු වඩාත් හොඳ නායකයෙක් වන බවට මා තුළ තිබූ විශ්වාසයයි.මේ කරුණු දෙකම මගේ හද තුළට කිඳා බැස තිබුණේ මම මගේ මවුබිමටත් එහි ජනතාවටත් ඉතාමත් ආදරය කරන නිසා බවත් මම දන්නවා.මහින්ද රාජපක්‍ෂ ජනාධිපතිතුමාගේ ජයග්‍රහණය වෙනුවෙන් කැපී පෙනෙන වැඩක් නොකළත් පුවත්පත් ඔස්සේ මගේ අදහස් ඉදිරිපත් කිරීම මඟින් සුළුවෙන් හෝ එයට දායක වුණා යැයි මම හිතනවා. ඇත්තෙන්ම ඒ තීරණාත්මක අවස්ථාවේ මගේ යුතුකම ඉටුකළා යැයි මේ මොහොතේ ඉතාමත් අහිංසක තෘප්තියක් හා ආශ්වාදයක් ලබනවා.පත්තර කියවූ බොහෝ අය මගෙන් බොහෝ ප්‍රශ්න ඇසුවා.”සුනිල් අයියේ උඹල දිනුම් නේද?”ඒ ප්‍රශ්නවලට පිළිතුරු නොදී මම හිනාවුණා පමණයි. බොහෝ කලක සිට මගේ සිතේ මහින්ද ගැන කිසියම් අන්දමක ගරුත්වයක් සහ ආදරයක් තිබූ නමුත් පුවත්පත් මගින් අදහස් ඉදිරිපත් කළේ ඔහුට තිබූ ආදරය නිසාම නොව රටටත් ආදරය කිරීම නිසා බව ඔවුන්ට කීමෙන් පලක් නැති බව මම හිතුවා. තවත් බොහෝ අය නැගූ අනිත් ප්‍රශ්නය පෙර ප්‍රශ්නයට වඩා වැදගත් යැයි මට හිතෙනවා.”සුනිල් අයියේ, පත්තරවල ගිය දේවල්වලට ජේ.වී.පී. එකෙන් විරෝධයක් ආවේ නැද්ද?””එහෙම දෙයක් නම් වුණේ නැහැ මල්ලී”ඒත් මගේ අදහස් ඉදිරිපත් කළ එක හොඳ යැයි පවසා බොහෝ අය කතාකළ බව මට මතක් වුණා. මම ඉතාමත් ආදරය කරන ජනතා විමුක්ති පෙරමුණ වෙනුවෙන් මැරෙන්න වුණත් සූදානම් මගේ මිත්‍රයින් දෙදෙනෙක් ඒ සමඟම මතක් වුණා. එක් කෙනෙක් මිරිස් කඩේ ගාමිණී. ඔහු කතා කළේ තරමක් වේදනාවෙන් වගේ.”සුනිල් අයියේ, උඹට තියෙන ආදරේ පොඩ්ඩක්වත් අඩුවෙන්නෙ නැහැ. ඒත් මොනවද බං මේ පත්තරවලට ලියන්නෙ.අපි උඹේ මතය පරාජය කරනවා.””අපි ඒ ගැන පස්සෙ කතා කරමු”අනිත් එක්කෙනා සමන්ත.”සුනිල් අයියේ, මේ ප්‍රශ්නය ඇහුවට මාත් එක්ක තරහ වෙන්න එපා. මම බොහෝ දේ ඉගෙන ගත්තේ සුනිල් අයියගෙන්. මගෙ මඟුලට අස්සන් කරන්න කියල කියපු වෙලාවෙ තිබුණ ආදරෙන්මයි මේ කතා කරන්නෙ. ඒ ආදරය වෙනස් වෙන්නෙ නැහැ. ඒත් සුනිල් අයියෙ මොනවද බං මේ ලියන්නෙ.”මම ඔහුටත් පිළිතුරක් නොදී පස්සෙ කතා කරමු කීවා.ඒත් ජනාධිපතිතුමාගේ ජයග්‍රහණය පිළිබඳව මගේ හිතේ තිබූ දේවල් කතා කරන්න ලැබුණේ සුසන්ත ආ පසුවයි.”මචං සුසන්ත, මහින්දට ඕනැ නම් මේ රට ස්වර්ගයක් කරන්න පුළුවන්. මිනිස්සු ඒක බලාපොරොත්තු වෙනවා.””ස්වර්ගයක්” කියමින් සුසන්ත හිනාවුණා.”ඔව් මචං, කොමියුනිස්ට් වාදයද සමාජවාදය ද ධනවාදය ද නැතුව රටක් ස්වර්ගයක් කරන්න පුළුවන්. හැබැයි ඔක්කොටම ඉස්සෙල්ලා මිනිස්සුන්ගේ මනස වෙනස් කරන්න වෙනවා. අපිට අලුත් සාහිත්‍යයක් අවශ්‍ය වෙනවා. අලුත් සිනමාවක් අවශ්‍ය වෙනවා. මනස වෙනස් කරන්න කිව්වේ රටට ආදරය කරන මිනිසුන් ටිකක් බිහිකරන්න ඕනැ. ඇත්තෙන් ම එහෙම බිහි කරන්න බැහැ. හදන්න ඕනැ. ඒකයි මම අලුත් සාහිත්‍යයක් ඕනැ කිව්වේ. ඔය දේ ගෝර්කි කිව්වා. ඊට පස්සෙ යෙව්ටිෂෙන්කෝ කිව්වා. ඔහු ඒක කිව්වෙ මෙන්න මෙහෙමයි.... යුද්ධයෙන් පසු බිහිවූ අලුත් සාහිත්‍යය මේ දේශයට ප්‍රේමකරන සාධාරණත්වයට ගරු කරන මිනිසා මිනිසාට ආදරය කරන අලුත් මිනිසකු නිර්මාණය කළා. මේ දේශය යළි ගොඩ නැගෙන්නේ ඔහු තුළින්මයි. මේ දේ්ශය යළි ගොඩ නඟන්නේ ඔහු විසින්මයි...”සුනිල් අයියා මීටින් එකක කතා කරනව වගේනේ”සුසන්ත හිනාවෙමින් කිව්වා.”නෑ සුසන්ත. ඔය මම කියන අලුත් මිනිසා නිර්මාණය කිරීම ලේසි වැඩක් නෙවෙයි. ඕනැම රටක සංවර්ධනය කඩා වැටුණොත් ආර්ථික කඩා වැටුණොත් මොන ක්‍රමයකින් හරි ඒවා යළි ගොඩනඟන්න පුළුවන්. ඒත් කිසියම් රටක සදාචාරය බිඳ වැටුණොත් ඒ රට ගොඩගන්න ලේසි නෑ. මම කිව්ව ඒ අලුත් මිනිසා සදාචාරාත්මක මිනිහෙක්.”සුසන්ත මා දිහා පුදුමයෙන් බලා හිටියා.”ඒක නීති දාලා කරන්න පුළුවන් දෙයක් නෙවෙයි. දීර්ඝ කාලීන සැලැස්මක් මත කළ යුතු දෙයක්. රටට ආදරය කරන මේ රටේ ජනතාවට ආදරය කරන මේ රටේ සංස්කෘතියට හැදියාවට ආදරය කරන මිනිස්සු ටිකක් එකතු වෙලා ඒ සැලසුම හදන්න ඕනැ. ඒ දේ එක පැත්තකින් වෙන කොට අපි ඊළඟ පරම්පරාව ගැන හිතන්න වෙනවා. අපේ දරුවො ගැන හිතන්න වෙනවා. කොහොමටත් ලොකු මිනිස්සු හදනවට වඩා දරුවො හදන එක ලේසියි. අතීතයේ පටන්ම අපේ රටේ හැම ආණ්ඩුවක් ම කාටහරි සංස්කෘතික අමාත්‍යංශය බාර දෙන්නෙ නොදී බැරිකමට. “ඔන්න ඕක තමුසෙ ගන්නවා” කියල දෙන එකක්. ඒත් මම හිතන විදිහට අපේ වගේ රටක වඩාත් ම වැදගත් වන්නේ සංස්කෘතික අමාත්‍යංශයයි. ඕනැම තරම් ගොඩනැගිලි හදයි. ඒත් සංස්කෘතිය විනාශ වුණොත් වැඩක් නෑ. මම අර කිව්ව පුංචි දරුවා හදන්න සංස්කෘතික අමාත්‍යංශය මුල් විය යුතුයි.””සුනිල් අයියා ඉස්සරත් ඔය වගේ කතාවක් කිව්ව නේද””ඔව් මචං උඹට මං කිව්වා තමයි. ජනතා විමුක්ති පෙරමුණට සංස්කෘති අමාත්‍යංශය ලැබුණ වෙලාවේ මම බොහොම සතුටු වුණා. ඒ කාලයේ මම ඔය වගේ සැලැස්මක් හැදුවා, සදාචාරාත්මක බුද්ධිමත් දරු පරපුරක් ගොඩනැගීම සංස්කෘතික අමාත්‍යංශයෙන් කෙරෙන්න ඕනැ වැඩක් හැටියටයි මම දකින්නෙ. ඒ වුණත් ඒ ගොල්ලො මගෙන් ඒ වගේ ඵලවත් ප්‍රයෝජනයක් ගත්තෙ නෑ. කොටින්ම කතා කෙරුවෙවත් නෑ. ඉතිං මගෙ ඒ අදහස් එළියට ගන්න පුළුවන් වුණේ නෑ.””සුනිල් අයියෙ මං එක ඉල්ලීමක් කරන්නද. ඒ ප්ලෑන් එක ජනාධිපතිතුමාට ඉදිරිපත් කරන්න. බොහෝවිට ඔහු ඒක කරන්න ඉඩ තියෙනවා.එකම ප්‍රශ්නෙ තියෙන්නෙ සුනිල් අයිය ලියන දේවල් ජනාධිපතිතුමාට කියවන්න ලැබෙන්නෙ නැහැනෙ.””සුසන්ත මචං උඹ දන්නවනෙ මං ගැන. මේක මම අනාගත පරපුරට ආදරෙන් කරන දෙයක්. ඒ නිසා මේක මම ජනාධිපතිතුමාට ලියලා අරිනවා. පුළුවන් වුනොත් හම්බවෙලා කියනවා. මේ මනුස්සය මේකට කැමැති වෙයි කියලා මම හිතනවා.”සුසන්ත මහ හඬින් හිනාවෙන්න පටන් ගත්තා.ඒ කියන්නේ මේ රටේ ස්වර්ගය ගොඩනඟන්න සුනිල් අයියත් දායක වුණා.””හැදිච්ච දරුවෝ ඉන්න රටකට තමයි මචං ස්වර්ගය කියන්නේ”</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=af10013110</link>
    <topic>“මොකද වුණේ?”</topic>
    <author/>
    <content>රටේ හැමටම දැනුමේ කිරුළු පළදවන ‘දැයට කිරුළ’ජනතාව කළගුණ සැලකුවා දැන් ඔවුන්ට කළගුණ සැලකීමේ වාරයයිවිපක්ෂයට දේශපාලන පදනමක් නැති බව මේ ජනපතිවරණ ජයග්‍රහණය සනාථ කළාරටට ජනතාවට සුබ අනාගතයක්එක්සත් ජාතික පක්ෂයට වැළඳී තිබෙන අසාධ්‍ය රෝගයජීවිතය සුන්දරයි“මොකද වුණේ?””මොකද වුණේ?” කියන ප්‍රශ්නය ඇහෙන කොටම එය පසුපසින් එන්නේ පිළිතුරක් නෙමෙයි. තවත් ප්‍රශ්නයක්. ඒ තමයි “කාටද?” කියන ප්‍රශ්නය.”මොකද වුණේ?””කාටද?”හැබැයි “කාටද?” කියන ප්‍රශ්නයටත් ඒ තරම් ආයුෂ නැහැ. මන්ද යත් එය මහින්ද මහත්තයා අරබයා නැඟෙන ප්‍රශ්නයක් නොවන හින්ද...ඒ නිසාම එය SF පිළිබඳව නැඟෙන ප්‍රශ්නයක් බවට නිරායාසයෙන් ම පත්වෙනවා.”මොකද වුණේ?””කාටද?”SFට””ඒක තමයි... ගොනාට ඇන්දාද? ගොනාට ඇන්දුවාද?””මාස හයකට පෙර දේශයේ වීරයෙක්?””මාස හයකට පසු... වෙච්චි දේ”ඒක එහෙම තමයි වෙන්ඩ තිබුණෙ.. ග්‍රහචාරය අනුව ඉහළ ගිහින් පොළවට වැටෙනවා “පැදුරෙ ඉඳන් අපි කොහොමද බිමට වැටෙන්නේ” කියල බොහොම ලස්සන සිංදුවක් තියෙනවා. පැදුරෙන් බිමට නොවැටුණත් ඉණිමඟකින් බිමට වැටෙන්ඩ පුළුවන්.. එතෙන්දිත් පහළ ඉඳල බිමට වැටීමට වඩා ඉහළ සිට බිමට වැටීමේ වේදනාව වැඩියි. ආබාධ වැඩියි.”ඇත්තටම SFට මොකද වුණේ?””තමන් ගැන ඕනෑවට වැඩිය හිතුවාද?””මම ජනාධිපතිවරණයට ඉදිරිපත් වෙනවා.”SF ඒ ටික කිව්වේ මහින්ද රාජපක්ෂ ජනාධිපතිතුමාට.”මට ප්‍රශ්නයක් නෑ... ඔබ පරාද වුණාම නැවත මා ළඟට එන්න”මහින්ද මහත්තයා ඒක ගණන් ගත්තේ් ඒ විදියට. බොහොම සැහැල්ලුවෙන්.”ඔබත් සමඟ සටනට එන්නේ යුද වීරයෙක්”මාධ්‍යවේදියෙක් මහින්ද මහත්තයාගෙන් ඇහුවා.”සාදරයෙන් පිළිගන්නවා”මහින්ද මහත්තයා උත්තර දුන්නේ හඬ නඟා සිනාසෙමින්. මේ සිනාව එදා සිට මේ වනතුරුත් මහින්ද මහත්තයාගේ මුහුණේ තියෙනවා.ඊට පස්සේ ඇත්ත කතාව පැතිරෙන්ඩ පටන් ගත්තා.ජනතා විමුක්ති පෙරමුණ, මංගල සමරවීර එජාපයේ ඇතැම් කොටස් තමයිSFට ඇන්දවීමේ කාර්යය පටන්ගත්තේ.”අපි පොදු අපේක්ෂකයෙක් ඉදිරිපත් කරනවා. නම ඇහුවොත් කාගෙ කාගෙත් ඇඟේ මවිල් කෙළින් වේවි”එහෙම තමයි පටන් ගත්තේ. ඒත් මේ පොදු අපේක්ෂකයා කවුද? කියන එක එකවරම හෙළිදරව් වුණේ නැහැ. සමාජයට ප්‍රශ්නයක් වෙන්ඩ ඉඩ හැරියා. මාධ්‍ය හරහා එක එක නම් කියැවෙන්ඩ පටන් ගත්තා.තවත් ටික දවසකින් ඒ අපේක්ෂකයා “සරත්” කෙනෙක් බව හෙළිදරව් කළා. සරත් සිල්වා, සරත් ෆොන්සේකා” මේ නම් දෙක කියැවෙන්ඩ පටන්ගත්තේ ඊට පස්සේ.ඔය අතරේ තමයි සරත් ෆොන්සේකා විශ්‍රාම යාමට පියවර ගත්තේ. අවසාන වශයෙන් ඇතිවූ මුණගැසීමකදී තමන් ජනාධිපතිවරණයට ඉදිරිත් වන බව සරත් ෆොන්සේකා කියා සිටියා ජනාධිපතිතුමාට.කවුරුත් බලාපොරොත්තු නොවූ දෙයක්. ඒත් දැන් හෙළිදරව් වෙන විදියට නම් සරත් ෆොන්සේකාට මෙවැනි බල තණ්හාවක් ඇතිවී තිබෙන්නේ බොහොම කාලයකට පෙර සිටයි. ඒ වෙනුවෙන් ඔහු සූදානම් වූ බවක් තමයි කියැවෙන්නේ. තමන්ට හිතවත් මාධ්‍ය කණ්ඩායමක් සකස් කර ගැනීමේ කාර්යයට ඔහු අතගැහුවා. ඒ අනුව සෑම මාධ්‍ය ආයතනයකම ඔහුට හිතවත් මාධ්‍යවේදීන් කිහිප දෙනෙක් බැගින් එක්කාසු කරගන්නට ඔහුට හැකිවුණා. ඔවුන් මඟින් තමන්ගේ ප්‍රතිරූපය නංවාගන්නට ඔහු සිතුවා. විශේෂයෙන් නාවික හමුදාපතිටත් ගුවන් හමුදාපතිටත් වඩා තමන් ගැන කතා කරන, ලියන මාධ්‍ය මෙහෙයුමක් සිදු කළ බව දැන් නම් හොඳටම පැහැදිලියි.මේ අතර පළමු පෝස්ටරය වැදුණා. එය නම්කර තිබුණේ “SF මෙහෙයුම” නමින්. යුද හමුදාපති වශයෙන් තමන් පිළිබඳව ඇතිවුණු ප්‍රතිරූපය උපරිම වශයෙන් යොදාගන්නට ඔහු උත්සාහයක් ගත්තා.ජනාධිපතිවරණයට නාමයෝජනා භාරදුන් මොහොතේ සිට මාස හයකට පෙර යුද වීරයාගේ් ප්‍රතිරූපය දියවෙන්නට පටන් ගත්තා.”මහින්ද මහත්තයත් එක්ක තරග කරන එක හරිම බාල වැඩක්””ගුත්තිල එක්ක මූසිල තරග කලා වාගේ”මවැනි ප්‍රකාශ සමාජයෙන් මතුවෙන්ඩ පටන් ගත්තා. මහින්ද මහත්තයාගේ ප්‍රචාරක ව්‍යාපාරය විවෘත එකක්. ඒත් SF මෙහෙයුම රහසිගත, ගූඪ එකක් බවට පත්වුණා.කටකතා මෙහෙයුම ඒ අතර ප්‍රධාන එකක්. රාජපක්ෂ පවුල පිළිබඳව විශේෂයෙන්, මහින්ද, ගෝඨාභය, බැසිල් සොහොයුරන් ගැන කටකතා පතුරුවන්නට විශේෂ බළකායක් සකස් කොට තිබුණ බවත් ඔවුන්ට මුදල් දී ගමින් ගමට ගෙන් ගෙට යැවූ බව දැන් නම් රහසක් නෙමෙයි. විවෘත ආරංචියක්.මේ කටකතා මෙහෙයුම ක්‍රියාත්මක වූයේ ඉතාම සූක්ෂමවයි.”මහින්ද මහත්තයට මේ පාර ටිකක් අමාරුයි වගේ”බොහොම සුහද විදියට... මහින්ද මහත්තයාගේ පැත්තේ කෙනෙක් විදියට ... බස් එකේදී .. කෝච්චියේදී.. හෝටලේදී.. කන්තෝරුවල .. ඉස්කෝල ගුරු කාමරවල.. සෙනඟ ගැවසෙන හැම තැනකම වාගේ් ඒ වගෙ දෙයක් බොහොම “ලාවට” කියාපාන කටකතා බලකායක් ක්‍රියාත්මක වුණා.”මහින්ද මහත්තයට අමාරුයි” ඒ කතාව ටික දුරක් යන්ඩ ඉඩදීල ඊළඟ කටකතාවත් පැතිරෙන්ඩ පටන් ගත්තා.”අර ඉඩම අරය අරගෙන. අර ගොඩනැඟිල්ල අරය අරගෙන.. අර බැංකුවත් ගන්ඩ යනවා.. අර මාධ්‍ය ආයතනයත් ගන්ඩ යනවා.. කටකතාවල හැටියට මුළු ලංකාවම රාජපක්ෂ සහෝදරයන් විසින් සල්ලිවලට අරගෙන.මේ කටකතා ඉතා වේගයෙන් පැතිරෙන්නට පටන් ගත්තා. “කළු පාට යමක් වමාරනවා කියන කට කතාව කාක්කො හත්දෙනෙක් වමාරනවා දැක්කා” කියන තරමට ම පැතිරිලා ගියා වගේ.ඒ කටකතා ගැන ඇත්ත පැහැදිලි කරන්ඩ රාජපක්ෂ සොහොයුරන්ට සිදුවුණා. ඔවුන් අභියෝග කර සිටියේ එකම සාක්ෂියක්වත් ඉදිරිපත් කරන ලෙසයි. මේ කටකතාවලින් පටන්ගත් SF ගේ මැතිවරණ ව්‍යාපාරය තනිකරම පෞද්ගලික අවලාදවලින් පිරුණ එක් බවට පත්වුණා. කිසිම ගුණාත්මක බවක් නැති.. කිසිම සදාචාරයක් නැති.. කිසිම ගොනුවක් නැති පහත් මානව ව්‍යාපාරයක් බවට පත්වුණා. වෙබ් අඩවි හරහා විද්යුත් කැලෑපත්තර ගැහුවා. හරිම පහත් මට්ටමකට ඇදවැටුණා.මහින්ද මහත්තයාගේ මැතිවරණ ව්‍යාපාරයේ ප්‍රධාන අවිය වුණේ මහා ජනතා රැස්වීම්. ශ්‍රී ලංකා ඉතිහාසයේ කවර කලෙකවත් එවැනි දැවැන්ත රැස්වීම් මාලාවක් තිබුණේ නැහැ.විශේෂයෙන් මහින්ද මහත්තයාගේ කතාව සාහිත්‍යාංගවලින් පිරී ගියා. පොතක ලියා තබාගන්නට වටින ප්‍රකාශ හැම කතාවකින්ම කළ එළි බැස්සා. ඒ අතර කථිකත්වයක් හෝ තේරුම් බේරුම් කමක් නැති SF දවසින් දවස තමන්ගේ ව්‍යාපාරය අනාගන්නට පටන් ගත්තා. කලවැද්දා, පාහරය, ඌ, මූ වැනි වචන ඔහුගෙන් පිටවුණා... ඒ නිසා SF ගැන සිතමින් සිටි වැදගත් එ.ජා.ප සාමාජිකයන් ඈත්වන්නට පටන්ගත්තා.ඒත් සමහර මාධ්‍ය SF සමඟ කටකතාත් ඔසවාගෙන යන්නට පුදුම උත්සාහයක් තමයි ගත්තේ.“දැන් නම් පණහට පණහ වගේ...”“තුන් වැනි මනාපයත් ගණන් කරන්ඩ සිදුවේවි.”“අලුත් ඡන්ද SF ට.”“යූ.ඇන්.පී. බ්ලොක් වෝට් එකයි, ජේ.වී.පී. බ්ලොක් වෝට් එකයි, හකීම් ගේ, මනෝ ගනේෂන් ගේ ඡන්ද ටිකයි එකතු වුණා මSF ගොඩ.”කටකතා පැතිරෙන්ඩ පටන් ගත්තා. දැන් ජයග්‍රහණය SF ගේ අතේ වගේ...“ඔය නගරබද ව ඔහොම කතා පැතිරිලා ගියාට ගමේ තියෙන්නෙ වෙනම කතාවක්.”මේ කට කතාවලට එරෙහිව මහජන මතයක් ගොඩනැඟෙන්ඩ පටන් ගත්තා.“අවුරුදු තිහක යුද්ධයක් අවුරුදු තුනකින් ඉවර කරපු ඓතිහාසික සිද්ධිය මාස හයකින් අමතක කරනවා නම් ඇත්තටම මේ රටේ ඉන්ඩ වටින්නේ නැහැ.”ගම්වල මිනිස්සු කියන්ඩ පටන්ගත්තා. ඒ අතර අන්තර්ජාතික බලවේග මේ මැතිවරණයේදී ක්‍රියාත්මක වෙන බවටත් ආරංචි පැතිරිලා ගියා.මහින්ද මහත්තයාගේ මැතිවරණ සටනේ තේමාව වුණේ “සුබ අනාගතයක්” කියන පාඨය. SF ගේ තේමාව වුණේ “විශ්වාසවන්ත වෙනසක්” කියන එක. මිනිස්සු එකිනෙකා හමුවුණාම සමහරු “සුබ අනාගතයක්” කියන්නටත් සමහරු “විශ්වාසනීය වෙනසක්” යනුවෙන් කියන්නටත් පටන් ගත්තා. හැබැයි ඒ සුහද මිත්‍රයින්...SF ගේ මැතිවරණ වේදිකාවේ කැපී පෙනෙන කථිකයා වුණේ් දයාසිරි මන්ත්‍රීවරයා... හැබැයි ගීතා සමඟ ගැටෙන්නට ගොස් ඔහු ගැහැණුන් සමඟ රණ්ඩු වෙන විහිළුකාර චරිතයක් බවට පත් වුණා. හංසයා සහ පාත්තයාගේ කතාව ඔහුව ගුණාත්මක වශයෙන් පහළ මට්ටමට ඇදල දැම්මා.රනිල් මහත්තයාගේ කතාවල ගත යුත්තක් තිබුණේ නැහැ. ගැම්මක් තිබුණෙත් නැහැ... මතක හිටින දෙයක් පිට වුණා නම් ඒ “පෝඩා... පෝඩා” කියපු වචන දෙක තුන විතරයි. ලක්ෂ්මන් සෙනෙවිරත්න ගේත් හඬ මිසක දේශපාලන වශයෙන් වැදගත් කිසිම දෙයක් කියවුණේ නැහැ. ගමේ ගොඩේ බීගත් මිනිසකු කෑගසනවා වගේ... ඊට වඩා වැඩි දෙයක් නැහැ.මහින්ද මහත්තයාගේ කතාවල සමහර ප්‍රකාශ නවකතාවක හමුවෙන රසවත් දෙබස් වගේ... ඒ තරමට හැඟීම් බරයි... සංවේදීයි.“මම හැම දරුවන්ටම එක විදියට සලකන තාත්තා කෙනෙක්...”“ඔව්... මම ආඩම්බරකාර තාත්ත කෙනෙක්... මගේ පුතෙකුත් සටන් පෙරමුණට ගියා”“එක එක බලවේගවලට මේ රට පාවා දෙන්නේ නෑ”වැනි පපුවෙන් එන වචන මහා ජනසන්නිපාතය අතරත් ගලාගෙන ගියා. වරක් ආරක්ෂක කුටියට ගොස් කතා කරන්නට සැරසෙන විට...“අපට පේන්නෙ නෑ...”“පේන්නෙ නෑ...”මහා ඝෝෂාවක් නැඟෙන්නට වුණා... ඇත්ත තමයි දසදහස් ගණනින් ලක්ෂ ගණනින් රැස්වුණේ මහින්ද මහත්තයාව බලන්ඩ.“හරි සහෝදරයා... පේන්නෙ නෑ තමයි. මගේ ආරක්ෂකයින් තමයි මේ ආරක්ෂක ආවරණය ඇතුළට මාව දමන්නේ... හරි සහෝදරයා මම වෙඩි කෑවත් ජනතාව අතරට එනවා”මහින්ද මහත්තයා එහෙම කියලා ආරක්ෂක කුටියෙන් එළියට ආවා... ඒ වෙලාවේ පැතිරිලා ගිය ඔල්වරසන් හඬට හාත්පස පරිසරයම දෙදරුම් කන්නට ඇති.මේ අතරවාරයේ ම තමයි SF ගෙන් “කලවැද්දා... පාහරයා...” වැනි වචන පිටවෙන්ඩ පටන් ගත්තේ.මහින්ද මහත්තයා... සහ SF අතර තිබෙන ගුණාත්මක වෙනස මිනිස්සුන්ට හොඳීන් ම පැහැදිලි වෙන්ඩ පටන් ගත්තා. ඒ අතර මහින්ද මහත්තයාගේ මැතිවරණ ව්‍යාපාරය අංග සම්පූර්ණ එකක් වුණා. ලෝක පූජිත කලාකරුවන්, ක්‍රීඩකයන් විද්වතුන් පෙළ ගැහුණා. එක පැත්තකින් මාලිනී, තව පැත්තකින් සනත්, තව පැත්තකින් මහාචාර්යවරුන් පෙළ ගැහුණා. භික්ෂුන් වහන්සේලා... අන්‍ය ආගමික පූජකවරුන් පෙළ ගැහුණා...කවුරුත් හිතුවේ රුපියල් දහ දාහේ පඩි වැඩි කිරීමේ ප්‍රකාශය නිසා මුළු රාජ්‍ය සේවකයන් ම SF වටා රොක් වෙයි කියලා. ඒත් බලයක් නොමැති කෙනෙක් දෙන පොරොන්දුවකත් යථා තත්ත්වයත් අතර පවතින වෙනස සහ ස්වභාවය තේරුම් ගැනීමට නොහැකි වන තරමට අපේ රාජ්‍ය සේවකයන් බොළඳ නැහැ. මෝඩ නැහැ... ඒ බව පසුව තැපැල් ඡන්ද වලින් මනාව ඔප්පු වුණා.බොහෝ දෙනා සිතුවේ SF ගේ හමුදා නිළ ඇඳුමට තරුණ පෙළ රැවටෙයි කියලා. ඒත් මුළු තරුණ පෙළ ම වැටක් වගේ පෙළ ගැහුණා. තාරුණ්‍යයට හෙටක් ව්‍යාපෘතියත් ප්‍රබල සාධකයක් ලෙස තරුණ පරපුර අතරට කාන්දු වුණා.සටන මෝරද්දී SF ගේ වේදිකාවේ ප්‍රබලයින්ට වැරදෙන්ඩ පටන් ගත්තා.“මහින්ද මහත්තය දිනන එක වළක්වන්ඩ බෑ...”අනුර කුමාර දිසානායකට උස් හ¼ඬින් කියවුණා.“නිර්පාක්ෂික අපේක්ෂක ෆොන්සේකා මහත්තයාගේ ලකුණ සීනුව.”ටිල්වින් සිල්වාට කියැවුණා. මංගල සමරවීරටත් වැරැදුණා. මේ වැරැදිත් එක්ක SF ගේ මැතිවරණ ව්‍යාපාරය විහිළුවක් බවට පත්වුණා.ඒ අතර ඡ්‍යොතිෂවේදීන් එක හඬින් කියා සිටියේ ඉතා පහසුවෙන් මහින්ද රාජපක්ෂ ජනාධිපතිතුමා ජයගන්නා බවයි. පසුගිය කාලයේ එ.ජා.ප ය සහ රනිල් වෙනුවෙන් පෙනී සිටි “සාස්තර බණ්ඩාර” පවා ජනාධිපතිතුමාගේ ජයග්‍රහණය ගැන අනාවැකි කිව්වා.උතුරු නැඟෙනහිර ඡන්ද බලාගෙන ආර්. සම්බන්ධන් සම්බන්ධ කරගැනීමෙන් පසු SF ගේ ප්‍රතිරූපය බිංදුවට ම බැස්සා.කොටි රූකඩ සමඟ එකතු වෙනවා නම් රණවිරුවන් 27000 කගේ ජීවිත පූජාවෙන් තවත් දස දහස් ගණනකගේ ඇස් ඉස් මස් ලේ පූජාවෙන් ඇති වැඩක් තිබෙනවා දැයි ජනතාව ප්‍රශ්න කරන්නට පටන්ගත්තා.පිටස්තර ඇත්ත තත්ත්වය එසේ වුවත් SF ගේ කඳවුර සිතා සිටියේ SF ගේ ජයග්‍රහණය ස්ථිර බවයි.ඡන්දය දවසේ කොළඹ සුපිරි හෝටලයක කාමර 70 ක් පමණ වෙන් කරගෙන සිටි බවත් ඡන්ද ප්‍රතිඵල නිකුත් වූ පසු ජනාධිපතිවරයා වශයෙන් SF දිවුරුම් දෙන්නට සූදානම් ව සිටි බවටත් දැන් තොරතුරු හෙළිදරව් වෙමින් පවතිනවා. මේ සියල්ල සැලසුම් කොට ඇත්තේ හිටපු ජනාධිපති ලේකම්වරයකු බවයි කියැවෙන්නේ. ඒ පිළිබඳ විස්තර දැන් හෙළිදරව්වෙමින් පවතිනවා.ජනවාරි 26 දා ඡන්දය අවසාන වුණා. ජනවාරි 27 ට එළිවෙන්නට පටන්ගත්තා. ඡන්ද ප්‍රතිඵල එක වැලට එන්ඩ වුණා... අන්තිමේදී වැඩි ඡන්ද 18 ලක්ෂයකින් ජනාධිපති මහින්ද රාජපක්ෂ මැතිතුමා දෙවැනි වරටත් ජය ගත්තා... තවත් අවුරුදු හයකට එතුමාට රට භාරදීමට ජනතාව තීන්දු කළා...“ඇත්තටම මොකද වුණේ?”“කාට ද?”මේ ප්‍රශ්නයට ඉතිහාසය විසින් අපූරු පිළිතුරක් දී තිබෙනවා.2010 ජනාධිපතිවරණ සටන හේතුවෙන් මුළු රටම උණුසුම් විය. දිනන්නේ කවුද? බොහෝ දෙනා එකිනෙකා ගෙන් හා තමන් ගෙන් ම දහස් වර ප්‍රශ්න කෙළේ එයයි. මේ කුහුල සංසිඳවීමට ජනමත සමීක්ෂණ ගණනාවකින් අනාවැකි පළ කෙරිණ. ඡන්ද සටන පැවතියේ මහ පොළොවේ වුවත් ඇතැම් විද්වතුන් මේ පිළිබඳව අනාවැකි පළ කෙළේ මහ පොළොවෙන් දුරස්ථ අභ්‍යාවකාශයේ වූ ග්‍රහ තාරකා පිහිට කොට ගෙන ය. මෙරට ප්‍රධාන පෙළේ ඡ්‍යොතිෂවේදීන් එකහෙළා පෙන්වා දුන්නේ මහින්ද රාජපක්ෂ ජනාධිපතිතුමා වාර්තාගත ජයග්‍රහණයක් ලබන බවයි. ඔවුන් කී ලෙසම ඒ අනාවැකි සඵල විය.ප්‍රවීණ ඡ්‍යොතිෂවේදීයකු වන සුමනදාස අබේගුණවර්ධන මහතා ‘සිළුමිණ’ පුවත්පත මඟින් අනාවැකි පළ කෙළේ ජනාධිපතිතුමා පහසු ජයග්‍රහණයක් ලබන බවයි. අනතුරුව පැවැත්වෙන මහ මැතිවරණයෙන් පසු ප්‍රබල පාර්ලිමේන්තුවක් හා බලවත් කැබිනට් මණ්ඩලයක් පිහිටුවා ගැනීමට ද ජනාධිපතිතුමාට හැකියාව ලැබෙන බවයි.ජ්‍යෙෂ්ඨ අධිනීතිඥ මාපලගම විමලරත්න කලක සිට ම පෙරළිකාර අනාවැකි පළ කරන ප්‍රවීණ ඡ්‍යොතිෂවේදියෙකි. ඔහු ඉකුත් සතියේ ‘සිළුමිණ’ පුවත්පතින් අනාවැකි පළ කෙළේ මහින්ද රාජපක්ෂ ජනාධිපතිතුමා විශිෂ්ට ජයග්‍රහණයක් ලබා 2018 වන විට ලෝක පූජිත නායකයකු බවට කිත් පැසසුම් ලබන බවයි. සරත් ෆොන්සේකා මහතා ගේ ග්‍රහචාරය අනුව ඔහු නිසැක පරාජයකට පත්වන බවත් පරාජයෙන් පසුව වියරු රෞද්‍ර ස්වභාවයකින් කටයුතු කරන බවත් පෙන්වා දුන් විමලරත්න මහතා තවදුරටත් අනාවැකි පළ කැර තිබුණේ; ෆොන්සේකා මහතා අවසානයේදී පශ්චාත්තාපයට පත්වන බවයි. සුබසෙත පුවත්පතේ හිටපු කර්තෘවරයකු වූ ප්‍රවීණ ඡ්‍යොතිෂවේදී ජයතිලක අඹුවන්ගල මහතා ද ඉකුත් ‘සිළුමිණ’ පුවත්පතින් විශේෂ අනාවැකියක් හෙළි කෙළේය. ඉන් තහවුරු කෙරුණේ ද මහින්ද රාජපක්ෂ ජනාධිපතිතුමා විශිෂ්ට ජයග්‍රහණයක් ලබන බවයි.පෙරළිකාර අනාවැකි පළ කරන තරුණ ඡ්‍යොතිෂවේදියකු වන වෛද්‍ය තිලක් ද සිල්වා මහතා පෙන්වා දුන්නේ ජනපතිවරණයෙන් පහසු ජයක් ලබන ජනාධිපතිතුමා රටේ නැවුම් වෙනසකට මුල පුරන බවයි. ශ්‍රී ලංකාව ලෝකයේ ප්‍රබල රටක් ලෙස නැඟී සිටින අතර ශ්‍රී ලංකාවේ ජනතාවට වාසනාවන්ත කාල පරිච්ඡේදයක් උදාවන බවටත් ඔහු අනාවැකි පළ කෙළේ ය. සරත් ෆොන්සේකා මහතා ඡන්ද පරාජයෙන් පසු තවත් විපත් රැසක් පටලවා ගන්නා බවත් ඔහු ච්ය.මේ ආකාරයෙන් ‘සිළුමිණ’ පුවත්පත මඟින් ඡ්‍යොතිෂවේදින් පළ කළ අනාවැකි එලෙසින් ම සැබෑ විය. ජනාධිපතිවරණයෙන් පසුව ශ්‍රී ලංකාවට ඉතා භාග්‍යවන්ත කාල පරිච්ඡේදයක් උදාවන බව මේ සියලු දෙනා පොදුවේ පළ කළ තවත් අනාවැකියකි. සුබ අනාගතයක් අද මෙරට සැමගේ එකම පැතුම වී තිබේ.</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=as1001311</link>
    <topic>මේ ගරාජය මට දිව්‍ය විමනක් වගෙයි</topic>
    <author>ජයමිණි අත්තනායක</author>
    <content>මේ ගරාජය මට දිව්‍ය විමනක් වගෙයිමගේ රංගනය එකලු කළ රිදී තාරකාව අම්මායකුඹුක් ගහේ කුහරයට වී දොළෙන් එපිට ලෝකෙ දිහා බලා හිටියාකැමැත්ත කෙතරම් බලවත් වුවත් එය සපුරාලීමට පෙර කීපවරක් ම සිතා බැලිය යුතු යමසට ගෙන ගිය හරක් බේරාගෙන දැන් ගොමවලින් ගෑස් නිපදවාගන්නා හිටපු විදුහල්පතිවරයෙක්ගුරු සේවයේ රසකතාමිනිත්තුවක කතාවක්අපතේලන, ඉවතලන බොහෝ දෑ ඔහුට ප්‍රයෝජනවත් විය. කඩදාසි කැබලි, නූල්, පොල් රොඩු, ගිනි කූරු, ඈණ, දත් බුරුසු, ලී කොට, යකඩ ප්ලාස්ටික් වැනි ඇසට පේන සැම අජීවී ද්‍රව්‍යයක් ම එකතු කිරීම ඔහු කුඩා කල සිටම පුරුද්දක් කොටගත්තේය. ඒවායින් ඔහු අලුත්, අපූරු, අමුතු දේ නිම වීය. සිතූ දේ ඒ අයුරින්ම නිර්මාණය කළේය. දවසේ වැඩි කාලයක් ඒ වෙනුවෙන් යෙදවීය. ඉන් සිදුවෙන යහපත හෝ අයහපත හෝ ගැන කිසිදු විටෙක නොසිතුවේය.නිකරුණේ කාලය කා දමනවා, වැඩක් ඇති දෙයක් කළොත් නරක ද?සමහරෙක් ඔහු කරන දේ ගැන නොරිස්සුමෙන් කතා කළහ. එහෙත් ඇතැමකුට ඔහු වීරයෙක් විය. වැඩ කාරයෙක් විය. හපනෙක් විය.වැඩකට නැති දේවල් එකතු කරගෙන ඔහු නිමැවූ අපූරු නිර්මාණ රැසක් දැන් අප ඉදිරියේය. ඒවා විශිෂ්ටය. විශ්මය දනවල සුලුය, අමුතුය. ඒ සියලු නිර්මාණ නෙත ගැටෙන ඕනෑම අයකුට සිතෙනුයේ ඔහු සැබෑ දක්ෂයකු බවය. චින්තකයකු බවය.අබ්දුල් මජීඩ් ගවුස්, අපූරු නිමැවුම් කරුවකු හා පර්යේෂකයකු වන්නේ මේ නිසාය. ඔහු සිය නිර්මාණශීලීත්වය ඔස්සේ යමින් නව නිර්මාණ ඉදිරිපත් කරන්නෙකි. සොයා ගැනීම් කරන්නෙකි. සැබෑ දක්ෂයින් නිර්මාණකරුවන් දුලබ නොවූ මේ පුංචි රටේ ඔහු තවත් එක් නිමැවුම්කරුවෙක්ම නොවේ. එවන් නිර්මාණ දක්ෂයින් දහසක් දෙනා අතරේ ලෝක වාර්තාවකට හිමිකම් කියන ඔහු සුවිශේෂි මෝටර් කාර්මික ශිල්පියෙකි.එමෙන්ම ඔහු අමුතු නිර්මාණ උණකින් පෙළෙන්නෙකි. ඔහු පිළිබඳව සටහනක් තැබීමට නිමිත්ත වූයේ මේ සුවිශේෂිතාවයයි. අප නිට්ටඹුව, අත්තනගල්ල, ඕචර් වත්තේ වෙසෙන ඒ. ඇම්. ඇම්. ගවුස් සොයා ගියේ ඒ නිසයි. ගවුස් නොහඳුනන්නෙක් අසල ගමකවත් නොසිටියේය. ඔහු ගැන, ඔහුගේ හැකියා පිළිබඳව ඒ තරමටම කවුරුත් දැන සිටිති.අබ්දුල් මජිඩ් ගවුස්මම පුංචි කාලේ ඉඳලම මෝටර් කාර්මික ක්ෂේත්‍රයට ඇලුම් කළා, ඒ නිර්මාණ කළා අවුරුදු 30 කටත් වැඩි කාලයක්. බොහොම උනන්දුවෙන් ආසාවෙන් මගේ වෘත්තිය මෝටර් රථ අලුත්වැඩියා කිරීම. ඉන් නොනැවතී නිෂ්පාදන කරන්න පටන් ගත්තා. මට මතකයි පුංචි කාලේ, ඒ කියන්නේ අවුරුදු 8 දී විතර කරපු මේ හපන්කම්වලට මම පාසලේදී තරගවලදී තෑගිත් ලබා තිබෙනවා.වාෂ්ප ඇන්ජිම හැදුවේ ජේම්ස් වොට්. ලංකාවේ ඒ කාලේ හිටපු රාවණා රජ්ජුරුවෝ දඬුමොණර යන්ත්‍රයෙන් අහසින් ගියාලු. මේ අරුම පුදුම නිෂ්පාදන ගැන අපි කොතෙකුත් අහලා තියෙනවා. අනුන්ගේ නිර්මාණවලම ගැති වන්නේ නැතිව, අපට යමක් කරන්ඩ පුළුවන් නේද කියලයි මම හැමදාම හිතන්නේ. ලොව කුඩාම යතුරු පැදිය ලෙස ඉන්දියාවේ නිෂ්පාදනය කළ අඟල් 12” උස යතුරු පැදිය පිළිබඳව මම රූපවාහිනියෙන් මෙන්ම අන්තර් ජාලයෙන් ද දුටුවා. ඒ අනුව තමා මං මෝටර් නිෂ්පාදනයන් කරන්න අත ගැහුවේ.”මිනිස් ශිෂ්ටාචාරයේ හැකියාව මෙන්ම, සංවර්ධනය, අභිවෘද්ධිය ද සනිටුහන් කරනුයේ විවිධ අවධීන්හි ඒ ඒ කාලයන්හි පුද්ගලයන් විසින් කරනු ලබන නොයෙක් නිෂ්පාදන ඔස්සේය.පියවරෙන් පියවර පැමිණ මජිඩ් කළ නිර්මාණ පිළිබඳව විමසන්නකුට ඔහු සතු නිර්මාණශීලීත්වය ද, අත්දැකීම් ද මැනවින් අවබෝධ කොට ගත හැකි වේ. මුල් යුගයේ පරිසරයේදී හමුවූ සුලභ අපතේ යන ද්‍රව්‍ය එකතු කොට නිර්මාණය කළ ඔහු, ක්‍රමයෙන් ලොව නවීන කාර්මික අංගෝපාංග, ආධාරයෙන් අරුම පුදුම නිෂ්පාදන බිහි කළේය. මිනිස් චින්තනය, නිර්මාණශීලීත්වය, කාලයෙන් කාලයට පරිණාමය වීමේ වෙනස හඳුනා ගැනීමට ඔහු ද හොඳ සාධකයක් වන්නේය.මේ වන විට මජිඩ් ලොව කුඩාම යතුරු පැදිය නිෂ්පාදනය කොට ඇත. සැකිල්ලක් රහිතව නිර්මාණය කොට පේටන්ට් බලපත්‍රය ද හිමිකර ගෙන සිටියි. ඔහු කළ මේ වාර්තාව නිසා කීප තැනකින්ම ඇගැයීමට ලක්විය. ඒ අතර ශ්‍රී ලංකා එක්සත් ජාතීන් හා මිත්‍රත්ව සංවිධානය (SUNFO) මගින් ද ඔහුට සුවිශේෂි සම්මානයක් පිරිනමා ඇත.පාසල් වියේ දී ඔහු සිය ප්‍රථම නිෂ්පාදනය බිහි කළේය. එය වූකලි අඩි 3 ක් පමණ කුඩා වාෂ්ප ඇන්ජිමක අනුරුවකි. මෙහි සුවිශේෂත්වය නම්, වාෂ්ප බලයෙන් දුවන දුම්රියක ඇන්ජිමක සිද්ධාන්තය පමණක් නොව එම ඇන්ජිමක ‘පිටසන්වල’ ක්‍රියාකාරිත්වය උපයෝගී කර ගනිමින් තැනුණු ‘පිටසන්’ ක්‍රියාකාරිත්වයෙන් යුත් එන්ජිමකි. ඔහු නිර්මාණය කළ දෙවැන්න, ඊට වඩා වෙනස් විය. එය සොරුන්ගෙන් යතුරු පැදි ආරක්ෂා කර ගැනීම සඳහා තැනූ ‘රහස් විදුලි සීනුවකි.’මජිඩ් සිය යතුරු පැදිය සඳහාම නිර්මාණය කොට ප්‍රායෝගිකව යොදා ගත් මේ උපකරණය නිසා තමා හැරෙන්නට වෙනත් ඕනෑම පුද්ගලයකු මේ යතුරු පැදිය ඇල්ලු විගස විදුලි සීනුවක් නාද වෙන්නට සලස්වා තිබේ. යතුරු පැදි සොරකමට ඉන් කිසිදු ඉඩක් නැත. අද බොහෝ යතුරු පැදි සොරකමට ලක්වන අවස්ථා දකින්නට ලැබෙන හෙයින් මෙවැනි උපකරණයක අවශ්‍යතාව මජිඩ් පෙන්වා දෙන්නේය. මේ වන විටත් ඔහු එය තවදුරටත් දියුණු කිරීමේ කටයුතුවල නියැළී සිටී.ඔහුගේ තෙවැනි නිෂ්පාදනය ද මීට මඳක් සමානය. මෝටර් රථ වාහන සඳහා නිර්මාණය කරන ලද මේ උපකරණය මඟින් සොරුන්ගෙන් මෝටර් රථ ආරක්ෂා කර ගත හැකිය. කිසියම් රථයක් එහි නියම හිමිකරුවා හැරෙන්නට වෙනත් අයකු විසින් සොරාගෙන යන්නේ නම්, බල රහිත කිරීම මේ උපකරණයෙන් සිදුවේ. මෙවැනි උපකරණයක අවශ්‍යතාව සෑම වාහන හිමිකරුවකුම අපේක්ෂා කළ ද එය වාහන නිපදවන ආයතනයකින් හෝ නිපදවා නොමැති බවයි මජිඩ් අපට කියන්නේ.එහෙත් මේ උපකරණ සංවර්ධන මට්ටමට ගෙනැවිත් වෙළෙඳ පොළට ඉදිරිපත් කරන්නට යම් කෙනෙකුගේ අතහිත අවශ්‍යමය. එසේ නොමැති නම් රජය හෝ පෞද්ගලික ආයතනයක් ඉදිරිපත් වී ඔහුට අතහිත දිය යුතු බව මජිඩ් පවසයි.කාර්මික තාක්ෂණය, නවීන මෝටර් අංගෝපාංග පිළිබඳව පොත පත නිරතුරුව කියැවූ ඔහු කිසිවෙකුගෙන්වත් ගුරු හරුකම් නොලැබුවේය. එහි නව නිර්මාණ පිළිබඳව තව දුරටත් සොයා ගියේය. ඔහු සිවුවෙනි නිර්මාණය බිහි කළේ මේ අතරතුරය.එය ගෑස් බලයෙන් දිවෙන යතුරුපැදියකි. ගෑස් බලයෙන් දිවෙන්නට සැකසූ ලංකාවේ ප්‍රථම යතුරු පැදිය ද වේ. මෙහි සුවිශේෂත්වය පිළිබඳව කථා කරන මජිද් පවසන්නේ, පෙට්‍රල්වලට අමතරව ගෑස් බලයෙන් දිවෙන මේ යතුරු පැදිය ගෑස් භාවිත කරන විට කාබියුලේටරය හරහා ගෑස් නොයවා නිර්මාණය කරන ලද්දක් බවයි.එම විශේෂ පද්ධතිය හරහා ගෑස් දැවෙන්නට සලස්වයි. එහි ප්‍රතිඵලය වන්නේ ඉන්ධන ඉතිරිකර කාර්යක්ෂමතාව අඩු නොකර යතුරුපැදිය දිවවීමය. මේ ක්‍රමයට ඔහු ගෑස් සිලින්ඩරයක් භාවිත කොට කාබියුලේටරය පාවිච්චි නොකොට නව පද්ධතිය හරහා ඉන්ධන දැවෙන විට අමතර කිලෝ මීටර් 100 ක් පමණ ගමන් කළ හැකි බව ප්‍රායෝගිකව ඔහු සනාථ කොට ඇත. මෙය ඉතාමත් ලාභදායි ක්‍රියාවලියකි. ඉහළ යන ජීවන වියදමට සාපේක්ෂව අඩුම වියදමකින් ගමන් බිමන් යෑමට හැකි පැදියකි. ලංකාවේ කොහේ තැනකට ගියත්, රාජකාරි කටයුත්තකට ගියත් ඔහු භාවිතයට ගන්නේ ද මේ යතුරු පැදියයි.ඒ වගේ ම කිසිදු ඉන්ධන වර්ගයක් නොමැතිව මුහුදු ජලයෙන් පමණක් ක්‍රියාත්මක වන යතුරු පැදියක් ද ඒ අතර දැක ගත හැකි වේ. කාබියුලේටරයට කිසිම සම්බන්ධතාවයක් නොමැතිව ගෑස් හෝ මුහුදු ජලය යුනිට් වෙනමම තනා ඇති මේ යතුරුපැදි ගෑස් හෝ මුහුදු ජලයෙන් ධාවනය කරගත හැකි වේ.යකඩ, තඹ, පිත්තල වැනි ලෝහ වර්ග යොදා තැනු මේ යුනිට් සඳහා වැයවී ඇති මුළු පිරිවැය රුපියල් දහසකට වඩා මුදලකි.රියැදුරකු හෝ දුරස්ථ පාලකයක් නොමැතිව ත්‍රීරෝද රථයක් ධාවනය කොට දස්කම් දක්වනවා කිවහොත්, ඔබට එය විශ්වාස කළ හැකි වේ ද? බැලු බැල්මට මෙහි විශේෂත්වය වූයේ ත්‍රිරෝද රථයේ රියැදුරු අසුන අසල තැබූ ජලය පිරවූ භාජන කීපයක් මඟින් රියැදුරාගේ කාර්ය කිරීමට සැලැස්වීමය.ඔහු නිමැවූ ඊළඟ නිර්මාණය ලෝකයේ කුඩාම යතුරු පැදියයි. (mini motor cycle) (www.youtute.com-motor cycle in a hang bag ලෙස තවදුරටත් පිරික්සන්න.කුඩාම යතුරු පැදියඕනෑම ඇන්ජිමක ක්‍රියාකාරිත්වයට අවශ්‍ය පිස්ටන්, සිලින්ඩර්, ෆ්ලයිවීල්, කනෙක්ටින් රොඩ් ආදි සියලුම යන්ත්‍ර කොටස් කාටත් දැක බලා ගත හැකි වන අයුරින් එළියේ ප්‍රදර්ශනය වන මෙම සයිකලයේ ඇන්ජිම ලෝකයේ එම වර්ගයේ ප්‍රථම නිෂ්පාදනය යැයි හෙතෙම පවසයි.බැලු බැල්මට කුඩා වූ මේ මෝටර් සයිකලය ඔහු නිපදවූයේ 1995 වසරේදීය. එහි උස අඟල් 9 කි, දිග අඟල් 30 කි. බර කිලෝග්‍රෑම් 23 කි. ලොව කුඩාම යතුරුපැදිය වන මෙයට පෙට්‍රල් ලීටරයකට කිලෝ මීටර් 40 ක දුරක් ගමන් කළ හැකිය. උපකරණයක් මඟින් විදුලිය ජනනය කරන මෙම යතුරු පැදිය අංග සම්පූර්ණ ලොකු යතුරු පැදියක ඇති සියලුම උපාංගවලින් සමන්විතය. තනි පුද්ගලයකුට පහසුවෙන්ම එහි ගමන් කළ හැක. මෙය නිෂ්පාදනය කිරීම සඳහා ඔහුට මාස 08 ක කාලයක් ගත වී ඇත. නිෂ්පාදන පිරිවැය රු. 18,000 කි. සාමාන්‍ය යතුරු පැදියක ආකාරයෙන් ධාවනය කළ හැක.එම නිෂ්පාදනයට මූලික වූ හේතු කාරණාව පිළිබඳව ඔහු අපට පවසන්නේ මේ අයුරිනි.“මේ වගේ නිර්මාණයක් කරන්නේ විශේෂ තැනක ඉඳලා නෙවෙයි. මේ මගේ නිවසට යාබදව හැදූ මගේ ‘ගරාජය’ තුළදීමය.මේ සඳහා අමුද්‍රව්‍ය ලෙස එදිනෙදා පරිසරයෙන් හමුවන ඉවතලන ප්ලාස්ටික් කැබලි, යකඩ කෑලි, ඇණ, වගේ දේවල්. රෝද සඳහා ට්‍රොලි යොදා ගත්තා.ඊට අමතරව පාපැදි අමතර කොටස්, තඹ, තහඩු, වානේ මිශ්‍ර උපකරණ රිදී භාණ්ඩ, ඇලුමිනියම් තහඩු, වගේ දේවල් භාවිත කළා. ඇසට නොපෙනෙන කුඩා සියුම් ද්‍රව්‍ය රැසක් ම මේ සඳහා මා යොදා ගත්තා. මේ පැදිය සතු ඇන්ජිමේ වැදගත්ම කොටස වන සිලින්ඩරය නිෂ්පාදනය කිරීමට යොදා ගත්තේ පරණ පැට්‍රෝමැක්ස් ලාම්පුවක හුළං ගසන බටයයි.පිස්ටනය තැනුවේ පරණ මෝටර් සයිකල් බැටරියක් ගෙන එය උණු කර ලබා ගත් ඊයම් චාත්තු කර ගැනීමෙන්,ඇත්තටම ලෝක වෙළෙඳ පොළ හා විදේශීය රටවල ඇණවුම් දෙස බලන කොට රුපියල් කෝටි ගණනක් විදේශ විනිමය උපයාගත හැකි භාණ්ඩයක්. අද මේ නිෂ්පාදනය ලෝක වාර්තාවක්. මහියංගණ දහඅට වංගුව හා කඩුගන්නාව වැනි දුෂ්කර මාර්ග මේ පැදියෙන් තරණය කරපු අවස්ථා බොහොමයි. ඒත් මම මේ කරපු නිර්මාණය ගැන ඇගැයීමක් නෑ අපේ රටේ. මේ යතුරු පැදිය හෑන්ඩ් බෑග් එකක් පරිද්දෙන් අතේ එල්ලගෙන ගොස් භාවිත කරන්නත් පුළුවන්. මෙය මීටත් වඩා කුඩාවට හදන්නත් පුළුවන්.මේකේ උපාංග 60% ක් විතර පිටරටවල දේ. ඒවා උණු කරලා, වාත්තු කරලා, වෙල්ඩින් කරලා තමා මේ වගේ හොඳ අපූරු නිර්මාණයක් විදිහට ගෙනාවේ.මේක වැඩි දියුණු කරගෙන ඉදිරියට ව්‍යාපාරයක් විදිහට කරගෙන යන්න බලාපොරොත්තුවක් නැද්ද? මම ඔහුගෙන් විමසුවෙමි.“කවුරු හරි කෙනෙක් මට ආරාධනා කළොත්, ඒ අවශ්‍ය විදිහට සුදුසු පිළිවෙළකට අනුව කරනවා. පේටන්ට් බලපත්‍රයකුත් ලැබිලා තියෙනවා. ඒ වගේ ම ගීනස් වාර්තා පොතටත් ගිහින් තියෙන එකේ මම තවත් නිර්මාණ ඉදිරියටත් කරන්නයි බලාපොරොත්තුව.මේ අංශයෙන් බොහෝ නිර්මාණ කරන්න පුළුවන්. දුර්ලභ නිර්මාණ, ඒකට අවශ්‍ය නිර්මාණ ශක්තිය, චින්තන ශක්තිය මට තියෙනවා. ඇත්තටම මේ නිර්මාණ දියුණු කිරීමට පියවර ගත්තොත් අද ලංකාවේ රැකියා විරහිත ලක්ෂ ගණනකගේ රැකීරක්ෂා ප්‍රශ්නය විසඳන්න පුළුවන්. ඉදිරියේදී කුඩා දරුවන් සඳහා මෝටර් සයිකල් නිෂ්පාදනය කිරීමට වැඩ පිළිවෙළක් මම අරඹනවා.මේ මිනි මෝටර් සයිකලය, ඉස්ඉස්සෙල්ලාම මම ප්‍රදර්ශනය කළේ 1999 දී. අරලිය ගහ මැදුරේදී. එවකට හිටපු ජනාධිපතිනිය, චන්ද්‍රිකා බණ්ඩාරනායක මැතිනියට. එදා ඇය මට ආශිර්වාද කළා. එදා මං වඩාත් සතුටට පත්වූ දවසක්. පසුගිය කාලේ මේ නිර්මාණ බොහොමයක්, ප්‍රදර්ශනවලට තැබුවා.1994, 2002 මම හජ්ජි උත්සවය නිමිත්තෙන් මක්කමට ගියා. තායිලන්ඩ්, බැංකොක් එහෙමත් ගියා. ඒ රටවල තිබු වෙළෙඳ ප්‍රදර්ශනවලට මගේ මේ නිර්මාණය ගෙනයන්න මට හැකිවුණා. ඒ සඳහා රාජ්‍ය අනුග්‍රාහකත්වය ලැබුණා.”ඇත්තටම මම මුස්ලිම් ජාතිකයෙක් කියලා නෑ අපේ ප්‍රදේශයේ විහාරාධිපති, නිට්ටඹුව ඕචර්ඩ් වත්ත ගෞතම ශ්‍රී ධර්ම නිකේතනයේ විහාරාධිපති මැඩැමුල්ලේ ධර්මාරාම හිමි උපහාර උත්සවයක් පවත්වා මා ඇගැයීමට ලක්කළා. ඒක මගේ හිතට හරිම හයියක්, ධෛර්යයක්.” ඔහු පවසන්නේය.තවත් එක් සම්මාන ඇගැයීමකට ද මජිඩ් පාත්‍ර වූයේය. ඒ 2005 වසරේදීය. සියලු ජාතීන්ගේ සමඟි සංවිධානය (SUNFO) විසින් ඔහුට ‘සාම ශ්‍රී විද්‍යාසාගර’ යන ගෞරව නාමය පිරිනැමීය.විද්‍යාවේ දියුණුවත් සමඟම නව යන්ත්‍රසූත්‍ර, දුර්ලභ ගණයේ උපකරණ රැසක් නිෂ්පාදනය විය. බොහෝ දේ එකම උපකරණයෙන් කළ හැකි වීම මෙන්ම එකට එකතු වී එම අංග ක්ෂුද්‍ර වීම නිසාම බොහෝ අරුම පුදුම දේ ද බිහිවිය.ඒ අතර සමහර යන්ත්‍ර ගබඩා කර තැබුණේ ද සීමිත ඉඩකය. ඒ ප්‍රවණතාවෙන් ගවුස් ද ප්‍රයෝජන ගත්තේය. මේ අතර ඔහු පාපැදිය කලිසම් සාක්කුවේ දමාගෙන යන්නට හැකි වන ලෙස නිර්මාණය කළේය. කොටස් තුනකට ගලවා සාක්කුවේ දමාගෙන යා හැකි පරිද්දෙන් ලෝකයේ ප්‍රථම කලිසම් පාපැදිය නිපදවූයේ ද ඔහුය. එය ඔහු හඳුන්වන්නේ පොකට් බයිසිකලය යනුවෙනි.මේ බයිසිකලය මම සාක්කුවේ දාගෙන ගිහින් පැදලා පෙන්වන්නේ මුලින්ම අපේ ජනාධිපතිතුමාට. අනේ මට ඒකට අවසරයක් ලබා දෙන්ඩ...” ඔහු සිනාසෙයි.උපතින් මුස්ලිම් ජාතිකයකු වන ගවුස් වෙතින් අපට දිස්වෙන්නේ නියම අව්‍යාජ සිංහල ගැමියකුගේ ස්වරූපයයි. ඔහු කාටත් සුහද පුද්ගලයෙක් බව අවබෝධ කොට ගත හැක්කේ ඔහුගේ සිනාව හා කතාබහෙනි.මම ධෛර්යයෙන් තමා මේ ගමන ආවේ. හැකියාවක් තිබුණත්, ඉන් උපරීම ප්‍රයෝජනයක් ලබන්න බැරිවුණා. ආර්ථික අපහසුතාවයන් නිසා. මේ හැමදේම කරන්නේ මගේ නිවසට යාබදව පිහිටි ගරාජය ඇතුළේ. මට දැනෙන්නේ ඒක දිව්‍ය විමානයක් වගෙයි. බොහෝම නිදහසේ කටයුතු කරනවා. මගේ වෘත්තිය වුණේ මෝටර් සයිකල් අලුත්වැඩියා කිරීම. අපේ සර්ව බලධාරී අල්ලාහ්ගේ ආශිර්වාදය තමා මගේ ගමනට හේතුව. මම කවදත් ඉස්ලාම් ධර්මයට අනුව හිතන පතන, කටයුතු කරන කෙනෙක්. ඒ නිසා තවම කරදරයක් නෑ.කරපු දේ ගැන සතුටුයි. ඒ වගේ ම මගේ දෙමවුපියන්ට, සහෝදර සහෝදරියන්ටත් බලනවා. උදවු කරනවා. “ගවුස් උපන්නේ මහනුවර පොල්ගොල්ලේ වත්තේය. ඔහුගේ පියා දෙවැනි ලෝක යුද සමයේ හමුදාවේ කාර්මිකයෙකි. පියාගේ මඟපෙන්වීම යටතේ ඔහු තාක්ෂණ, කාර්මික අංශයට යොමුවිය. ඔහුගේ පවුලේ සහෝදරියන් කීප දෙනකු ද මේ අංශයටම යොමුව සිටින බව ඔහු පවසයි.ගවුස් අට දරු පියෙකි. ඔහුට දූලා සය දෙනෙකි. පුත්තු දෙදෙනෙකි. සොහානියා, ෆාතිමා, අස්මිනා, සීනත්, සුබෙයිදා, හජිරා, ඉල්මා යන දූවරුන් අතර රොස්මින් හා ඉස්මයිල් පුත්තු ගවුස් යන මඟ අනුගමනය කරති. ලොකු පුතා රොස්මින් මේ වන විට නාවල විවෘත විශ්ව විද්‍යාලයේ මෝටර් කාර්මික විද්‍යාව පිළිබඳව වැඩි දුරටත් අධ්‍යාපනය ලබයි.සුබේදා උන්මා ඔහුගේ පි‍්‍රය බිරියය. හැම මොහොතකම සෙවණැල්ලක් සේ ගවුස්ට මේ කටයුතුවලට උදවු කරන්නේ ඇයයි.මේ විශ්ව කර්ම කරන්නට මිනිස් සම්පතට ජාති භේද, ආගම් භේද, කුල භේද, වර්ණ භේද කිසිවක් අවශ්‍ය නැත. මිනිසුන් අතරින් මේ ගවුස් අරුම පුදුම වටිනා පුද්ගලයෙක් වන්නේ එහෙයිනි. මුහුදු වෙරළේ සවි කළ හැකි සුනාමි අනතුරු පිළිබඳ පූර්ණ සංඥා නිකුත් කරන උපකරණයක් ද ඔහුගේ නව නිපැයුම් අතර වේ. භූමි කම්පාවක් සිදුවූ විටෙක සිහින් නාදයක් නිකුත් කොට, නිවසේ බිත්තියේ සවිකොට ඇති උපකරණයක් ද ඒ අතර වූහ.මෙවන් තවත් විස්මිත බොහෝ අපූරු නිර්මාණ ඔහු සතුය. සැබැවින්ම ඔහු තව දුරටත් නිර්මාණ උණෙන් පෙළෙන්නේය. ඒ හමුවේ ඔහුට බොහෝ දුරක් ද තව ගමන් කළ හැකිය. මෙවන් වූ විස්මිත නිර්මාණ බිහි කරමින්, ඔහු අලුත් අලුත් දේ සොයා යයි. ඒ නව චින්තනයෙන් යුතු නිර්මාණ ලාංකේය අභිමානය ලොවට කියාපාමිනි.ඔහුගේ ඉදිරි නිර්මාණ කටයුතුවලට සිළුමිණෙන්’ සුබ පතමු.විශේෂ ස්තුතිය - ලේක්හවුස් පුස්තකාලාධිපති කේ. පී. ජී. කුමාරසිරි මහතාටජයමිණි අත්තනායක</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=as1001312</link>
    <topic>මගේ රංගනය එකලු කළ රිදී තාරකාව අම්මාය</topic>
    <author>සටහන - උපාලි සමරසිංහ</author>
    <content>මේ ගරාජය මට දිව්‍ය විමනක් වගෙයිමගේ රංගනය එකලු කළ රිදී තාරකාව අම්මායකුඹුක් ගහේ කුහරයට වී දොළෙන් එපිට ලෝකෙ දිහා බලා හිටියාකැමැත්ත කෙතරම් බලවත් වුවත් එය සපුරාලීමට පෙර කීපවරක් ම සිතා බැලිය යුතු යමසට ගෙන ගිය හරක් බේරාගෙන දැන් ගොමවලින් ගෑස් නිපදවාගන්නා හිටපු විදුහල්පතිවරයෙක්ගුරු සේවයේ රසකතාමිනිත්තුවක කතාවක්නුවරඑළිය් සිට ඔහු කොළඹට ආවේ 1971 අප්‍රේල් කැරැල්ලත් එක්කය. ඒ රට පෙරළන්නට නම් නොවේ. මේ රටේ සංස්කෘතික අංශයේ මහා පෙරළියක් කරන්නටය. 1975 දී රාජ්‍ය නාට්‍ය උලෙළේ මේ රටේ හොඳම නළුවා වීමේ භාග්‍ය හෙතෙම ලැබුවේ තමන්ගේ ම මාමා වන එඩ්වින් පීරිස් ලියූ “රන් ලන්තෑරුම” නාට්‍යයෙනි. එතැන් පටන් නාට්‍ය රචකයකු, නිෂ්පාදකයකු, නළුවකු, අධ්‍යක්‍ෂවරයකු ලෙස පුරා වසර 39 ක් තිස්සේ හෙතෙම බොහෝ දේ කළේය. තටු, ඉරි, 31, එම නාට්‍ය කලාවේ සන්ධිස්ථාන කීපයකි. ‘ගිජු’ ටෙලි නාට්‍යයෙන් රසික හදවත් එකලු කළ මේ රසවතා ‘රෑ රූ’ චිත්‍රපටියෙන් තමා ජීවත් වූ නිවෙස පවා අහිමි කැර ගත්තේය.ටෙලිනාට්‍යය, සිනමාව, වේදිකාව යන අංශත්‍රයෙන්ම දස්කම් දක්වන ජයසේකර අපොන්සු නම් අප කතා නායකයා තම ආදරණීය මෑණියන් පිළිබඳ මතකය මෙසේ අවදි කරයි. ඉතාම අව්‍යාජව කාටවත් නොකී රහස් රැසක් හෙතෙම මේ විශේෂාංගයේදි ඔබ හමුවේ තබයි.”මගේ අම්මගෙ නම මුතුතන්ත්‍රිගේ ප්‍රේමාවතී පීරිස්. ගෘහණියක්. වචනයේ පරිසමාප්ත අර්ථයෙන් ම දයාර්ද මවක්. නුවරඑළිය හාවාඑළිය තමයි අපේ ගම. තාත්තා ඊට ටිකක් දුරින් පිහිටි නිල්දණ්ඩාහින්න වලපනේ. පියා ගුණසේකර අපොන්සු. අම්මයි තාත්තයි එක්කාසු වෙලා තියෙන්නෙත් අපූරු විදියට. අම්මගෙ මේ ගම් පළාත හරිම චමත්කාරජනකයි. සීයා වැඩ කළේ නගර සභාවේ නිසා ඒ ගෙයක තමයි අම්මා ජීවත් වුණේ. ඊට ඉදිරිපිට රේල් පාර. ගේ ඉදිරිපිට කෙළින්ම පෙනෙන නිල්තණ කොළ පිට්ටනියක් තියෙනවා.ඊටත් පැත්තකින් පුංචි විල් කීපයක්. ඒවායෙ තාරාවො හංසයො පීනනවා. මේ තණ පිට්ටනියට ඇවිත් තාත්තා අම්මාට පෙනෙන්න සරඹ කරලා එහෙම යනවලු. මේ කියන්නේ 1939 – 45 අතර යුද්ධ කාලෙ. කටේ ඉබ්බො දාපු මිනීමස් කන කාපිරි ගමට ඇවිත් තිබූ කාලයක්. අම්මලා ඉතින්! වැඩිය පාර තොටට බහින්නෙ නෑ. ඒ නිසා තාත්තා නිතර ඇවිත් සරඹ පෙන්වලා අම්මාව යාළු කරගෙන. අම්මා හරිම ලස්සනයි.අම්මගෙ මේ ගමට නම වැටිලා තියෙන්නෙත් අපූරු විදියට. මට මතකයි දවසක් අම්මගෙන් ඇහුවම අම්මා මෙහෙම කීවා. දවසක් සුද්දෙක් හා දඩයමේ ඇවිත් අමුතුම විශාල සාවෙක් දැකලා ඌ දඩයම් කරන්න පුදුම මහන්සියක් අරගෙන. මේ පළාතම එළිකළා ඌව හොයන්න. ඒත් සතා හමුවුණේ නෑ. අන්තිමට එළිකළ මේ ප්‍රදේශය හාවාඑළිය’ නමින් ගැමියන් නම් කළාලු.අම්මා හා තාත්තා කසාද බැඳලා කෙළින්ම ගිහින් තියෙන්නේ රත්මලානේ ජයසුමනාරාම පාරේ කුලී ගෙදරකට. ඒ ගෙදර ඉන්නකොට මාව ලැබෙන්න ආවාම ආයිත් අම්මලගෙ නුවරඑළිය ගමට ගියා. සාමාන්‍යයෙන් මුලින්ම කුළුදුලේ දරුවකු වදන්න අම්මලාගෙ ගෙදර එක්කාසු කරගෙන යන එක සිරිතක්. මට මතකයි ආයිත් රත්මලානට ඇවිත් අප ජීවත්වෙන කොට නියමිත වයසෙදි මාව ස්කෝලෙකට දැම්මා. ඒ රත්මලානෙ අඟුලාන පාරේ පන්සල් ස්කෝලයක්. පුංචි කාලෙ මං අහිංසක ළමයෙක්. මට මතකයි අම්මා මාව පාසල් එක්කරගෙන යනවා. අම්මා හරිම ආසයි නවකතා කියවන්න. අපෙ ලොකු මාමා ලේඛනාගාරයෙ හිටපු නිසා අම්මට නිතරම පොත් ලැබුණා.අම්මගෙ ජීවිතේ එකම කතන්දරයක්. ඇය අපට හැමදේම උගැන්වුවෙ කතාවක් පදනම් කරගෙනයි. පරිප්පු වැඩියෙන් දාල අම්මා අනලා කවන බත්කට මට තවමත් රසයි. කවුරුන් ඒ විදියට කැව්වත් මට දැනෙන්නෙ එදා අම්මා කවපු රසමයි. අම්මගෙ මල්ලි මගෙ මාමා තමයි එඩ්වඩ් පීරිස්. එයා නිතර ආවා ගියා. අම්මාට මේ නවකතා හඬ නඟා කියන්න ඕනෑ මමයි. විජයබා කොල්ලය මා කියැව්වෙ 4 පන්තියේදි. විශ්වාස කරන්න. ඩබ්ලිව්.ඒ. සිල්වා, පියදාස සිරිසේන ලියූ පොත් සේරම අම්මා කියවගත්තේ මට කියලා. ඒ විතරක් නොවෙයි. අම්මා කුලී ගෙදරක හිටියත් ඒ පළාතේ යම් නායකත්වයක් අම්මට තිබුණ.චිත්‍රපටි බලන්නත් පුදුම ආසාවක් තියෙන්නෙ. කලින් සංවිධානය වෙලා පළාතෙ පිරිස සූදානම් කරගෙන රත්මලානේ ‘විජිත’ සිනමාහලට රාත්‍රි 9.30 දර්ශනේට අම්මා එනවා විශේෂ චිත්‍රපටයක් ආවම. ‘මගෙ පුතා’ සිංහල දෙබස් කවපු හින්දි චිත්‍රපටය. රාජේන්ද්‍ර කුමාර් රඟපාන්නේ. අම්මා බලන්න ආවෙ මාව අතේ තියාගෙනයි. මුල්ම චිත්‍රපටය මං බලලා තියෙන්නෙ අම්මගෙ අතේ. ඒ කාලෙ ‘රෙඩිපියුසන්’ කියන පෞද්ගලික රේඩියෝව දමාගෙන ඇය ගෙදර වැඩ කළේ. මේ අපූරු කලා ලැදි බව මටත් හොරෙන්ම කාන්දු වුණා.’රන්මුතු දූව‘ත් අර විදියට බලන්න ගිය චිත්‍රපටයක්. වලපනේ අපේ ආච්චිට මාව නැතිව ඉන්න බැරිව එයා මේ අතර මාව වලපනේට අරන් ගියා. මාව තිබ්බටුගොඩ ස්කෝලයකට දැම්මා. අම්මට තවත් ගැනු දරුවෙක් ලැබිලා වැඩි දවසක් නොගොසින්ම නැතිවුණා. ඊටත් පස්සෙ පුංචි මල්ලියෙක්. මේ මල්ලි දණ ගහගෙන ඉන්නා ගමන් හිටිගමන් උණක් හැදුණා. මං ඒ දවස්වල ආච්චි අම්මා ළඟ ටික දවසකට ගෙනැල්ලා හිටියෙ. මට අවුරුදු 8ක් විතර ඇති. මට මතකයි අම්මා විලාප දීගෙන මල්ලිත් අරන් ලුනාව රෝහලට දිව්වා. අනේ! මට මතකයි ගේ ඉදිරිපිට සේපාලිකා ගහේ සෙල්ලම් කරමින් ඉන්නකොට මල්ලිගෙ මළකඳ අරන් අම්මා ගෙදර එනවා.මේ විදියට මට පස්සෙ දරුවො දෙන්නෙක් නැතිවූ නිසා අම්මා මාව රැකබලාගත්තෙ ඇහැක් වගේ. ආයිත් පාසල් නිවාඩුව ඉවරවූ ගමන්ම වලපනේ ආච්චි (තාත්තගේ අම්මා) මාව එහෙ එක්කගෙන යනවා. ඒත් අම්මායි තාත්තයි මට පුදුමාකාර ආදරයක් තියෙන්නේ. සෙල්ලම් බඩු මට ඕනෑතරම්. මෙහෙම කාලයක් යනකොට තමයි අවන්ති නංගි හම්බවුණේ. අවන්ති පොඩිකාලෙත් හරිම සුන්දරයි. මං ගෙදර ඇවිත් ඉන්නකොට අම්මා එයාව තියාගෙන හිටියොත් මං අඬනවා මාව තියාන හිටියොත් නංගි අඬනවා. දවසක් ළිඳ ළඟ නංගි වඩාගෙන ඉන්න වෙලාවක මාව වැටුණා. එදානම් අම්මා මාව කෙනිත්තුවා. නැත්නම් ඇය මට දඬුවම් කරලා නැති තරම්. අම්මා අලුත් අවුරුද්දට ගමේ එනවා. එදාට ඉතින් ජය මඟුල් තමයි. අම්මා පංචා දාන්න හරිම දක්ෂයි.අම්මත් එක්ක පංචා දාන්න ගමේ දක්ෂියක් හිටියෙම නෑ. අම්ම පංච දාන කොට මාව තියාගෙන ඉන්නෙ කරේ. මෙහෙම කාලයක් යනකොට අම්මා නුවරඑළියේ ආච්චිලගෙ ගේ ළඟින්ම ඉඩමක් ගත්තා. මං දැක්කා මොන ධෛර්යයක් ඇය ගත්තද කියලා මේ ඉඩමේ ලෑලි ගෙයක් ගහන්න. අක්කර 1/4ක විතර අපි අල වැව්වා. ඒකත් අම්මගෙම උත්සාහය. තාත්තා කළේ ලියවනපට්ටල් වැඩ. උදේට ගිහින් හවස ගෙදර එන්නෙ. සියලු කටයුතු කළමනාකරණය කරන්නෙ අම්මා. එහෙදිත් අම්මා රීගල්’ ‘ටිවෝලි’ සිනමාහල්වලට එන චිත්‍රපටි අතහැරියෙ නෑ.ඇය අපිවත් එක්කාසු කරගෙන යනවා. එයාට ලොකු බලාපොරොත්තු තිබුණේ නෑ. තිබුණෙ එකම බලාපොරොත්තුවයි. මාව ලොකු නළුවෙක් කරන්න. අල වවන එකටත් වඩා විනෝදජනකයි ‘ෂූටින්’ නරඹන්නට යන ගමන. මුළු ගමම එක්කාසු කරගෙන හැතැප්ම 8 – 9ක් පයින්ම අපි කට්ටිය යනවා චිත්‍රපටි ෂූටිං බලන්න. ‘ලාදළු’ ‘සත පනහ’ ෂූටිං බලන්න අපි ගමේ කට්ටිය 50 –60 ක් ගියා. මේ සංස්කෘතිය එදා තිබුණා. අම්මා ඒ හැම අවස්ථාවකම කීවෙ පුතේ, නුඹට රඟපාන්න පුළුවන්. නළුවෙක් වෙයන් කියලයි. මොකද? මාත් අර බලපු චිත්‍රපටි කෑලි ගෙදරදි රඟපාලා පෙන්වනවා. මා 5 වැනි ශ්‍රේණියෙන් පස්සෙ ගියේ නුවරඑළියෙ ගාමිණී මහා විද්‍යාලයට. රෝහණ වීරසිංහත් මේ ස්කෝලෙට ආවා.එයා මුලින් ගියේ වැලිමඩ මධ්‍ය මහා විදුහලට. මේ විදුහලේ නාට්‍ය දෙකක් රඟදැක්වූවා. එකක් ‘සපථ’ අනෙක ’රත්තරං’. රෝහණත් මේවායේ රඟපෑවා. මං ‘සපථ’ එකේ කට්ටඬියාගේ රෝල් එක කළේ. ‘රත්තරං’ එකේ යුදභටයා චරිතය. මේ රංගනය දැකලා අම්මගෙ ඇසට කඳුළු ආවා. ඇයට රටක් රාජ්ජයක් ලැබුණ වගේ. රාත්තිරියෙ මට ඇහෙනවා අම්මයි තාත්තයි කතාකරනවා. අම්මා රහසින් කියනවා තාත්තට, අපේ ජයා මරු එකට රඟපෑවා. එයාට ගමනක් යන්න පුළුවන් ඒපැත්තෙන්. බලන්න එඩ්වින් පීරිස් මල්ලි එයත් උදව් කරනවා. අම්මා උජාරුවෙන් එහෙම කියනකොට තාත්තා කියන්නෙ අපේ ඒ ගොල්ලො ගොඩවෙයි. මේ අහිංසකයා කලාවට ගිහින් අමරුවේ වැටේවි කියලයි.71 කිට්ටුවෙනකොට මා එස්.එස්.සී ලියලා සාහිත්‍යය හා වෙනත් විෂයයන් පාස්. ගණන් ෆේල්. තාත්තා කීවා මෙයාට මිකැනික් උගන්වමු. කොළඹ ගෙනියමු කියලා. මට තාත්තගෙ වචනයට පිටුපාන්න බෑ. ඒත් මගේ අරමුණ නළුවකු වීමේ එකම සිහිනයයි. කොළඹ එන එක ලොකු දෙයක්නෙ. පංචිකාවත්තෙ ඕඩියන් නම්බර් ප්ලේට් එකේ රස්සාවක් ලැබුණා. තාත්තා තමයි ඒක කළේ. ඒත් තාත්තට හොරෙන් මං අම්මට ලියනවා. අම්මේ මට මේ යකඩ කෑලි අතර ඉන්න බෑ. මට නළුවෙක් වෙන්නයි ඕනෑ කියලා.අම්මත් මට ලියුමට ලියුමක් ලියනවා. පුතේ, ඔය රස්සාව ඉගෙනගත්තොත් නරක නෑ. මිකැනික් කෙනෙක් වෙනවා කියන එක හොඳයි. ඒත් නළුකම අත්හරින්නත් එපා. ඇය එහෙම ලියන ගමන් කොළඹ තියෙන චිත්‍රපටි බලලා කතාව ලියන්න කියලත් එවනවා. මාත් ඉතින් කතාව ලියලා අරිනවා. මේ විදියට කලක් ඉන්නකොට මාමා එඩ්වින් පීරිස්ගේ ‘රන් ලන්තෑරුමට’ සම්බන්ධ වුණා. ඊට ඉස්සෙල්ලා කියන්නට බැරිවෙච්ච කතාවක් තියෙනවා. අපි අපේ කුඩා ඉඩම් කෑල්ලේ අල ගලවමින් ඉන්නකොට ආවා ශාස්ත්‍රඥයෙක්.මිනිහා නිවාඩු දවසට ඇවිත් ශාස්ත්‍ර කියන කෙනෙක්. අම්මා මට අඬගහලා අත පෙන්වපන් කීවා. මාත් මඩ සෝදාගෙන ඇවිත් අත දිගු කළා. මේකා නළල රැළි ගස්සලා ටිකක් වෙලා බොහොම විමසුමෙන් බලා ඉඳලා කීවා, “මෙයා කවදා හරි ජනප්‍රිය නළුවෙක් වෙනවාමයි” කියලා. අම්මට මීට වඩා සතුටක් නෑ. අර මනුස්සයාට හොඳට කන්ඩ බොන්ඩ දීලාත් ඇරියෙ. ‘රන් ලන්තෑරුම’ නාට්‍යයට හොඳම නළුවා සම්මානය ලැබුණම අම්මා නෑදෑයින්ට එදා ශාස්ත්‍රකාරයා කීවා හරි නැද්ද මං කිව්වෙ කිය කියා හරියට සතුටු වුණා මතකයි. දැන් මං චිත්‍රපටවලත් පොඩි පොඩි කෑලි රඟපානවා. ‘සධානා’, ‘වසන්තේ දවසක්’, ‘ටොම් පචයා’, ‘සිනාවයි ඉනාවයි’ ඒ වනවිට තිරගතවෙලා නෑ.මුල්ම චිත්‍රපටය ’හතර පෙරළිය’. ඒකෙ මං හිටියෙ රුක්මනීලා එනකොට කාර්යාලයේ නැඟිටලා වාඩිවෙන චරිතයකට. මේක බලන්න අම්මා නුවරඑළියෙ ඉඳන් කොළඹ ආවා. ඒ කෑල්ල එනකොට ඔන්න අම්මෙ මං කියනකොට අම්මා මා දිහා බලලා කෝ කියලා තිරය දිහා බලන කොට රඟපාන කෑල්ල ගිහින්.ඉතින්! හරිම දුකයි. අම්මයි මායි අන්තිමට එකඟතාවකට ආවා. ඒ කෑල්ල එනකොට අම්මට ඇඟිල්ලෙන් අනිනවා. තිරයෙන් ඇහැගන්න එපා කියලා. ඔන්න තුන්වෙනි වතාවෙ බලනකොටයි අම්මා මාව තිරේ දැක්කෙ. අනේ! පිළිගන්න මේ මනුස්සයා මගෙ මේ ටක් ටික් ටුක් ගානකොට යන කෑල්ල බලන්න තුන් පාරක් කොළඹ ආවා. චිත්‍රපටය නුවරඑළියට එනකම් ඉන්නත් බැරිව.මගේ අම්මා ඒ වගේ මට දිරි දුන් අම්මා කෙනෙක්. මගේ රඟපෑම් දැකලා අවන්තිලාට ගාමිණී මල්ලිටත් රඟපාන්න ඕනෑ වුණා. අපි අම්මත් එක්ක තීරණයකට ආවා කොළඹ පදිංචි වෙන්න. එහෙම හිතලා අම්මගෙ නුවරඑළියෙ ඉඩම තුට්ටු දෙකට විකුණාලා කොළඹ ආවා. මාදින්නාගොඩ කලපළුවාවෙ කුලී ගෙදරක ආයිත් නැවතුණා. මේ අතර මාමාගේ ‘සීමාබන්ධන’ නාට්‍යයේ දඩබ්බර කාන්තාවකට රඟපෑවා. මේක නිෂ්පාදනය කළේ ප්‍රිය රණසිංහ.මේ චරිතය අතිශය ජනප්‍රිය වුණා. ‘සුබෝධා’ චිත්‍රපටියෙ ෂූටිංවලට යන ගමන් මාව රැගෙන යන්න කට්ටිය ආවා. එතැන හිටියා ජෝ අබේවික්‍රම මහත්මයා. එතුමා කීවා මට අපොන්සුගෙ අම්මා බලන්න ඕන කියලා ගෙට ඇවිත් අම්මට බාගෙට වැඳලා මා ගැනත් තරමක වර්ණනාවක් කළා. අම්මා වෙවුලනවා ප්‍රීතිය නිම්හිම් නෑ. එයාගෙ ලෝකෙ ජෝ කියන්නෙ පතාකම යෝධයා. ඒ යෝධයා අද ගෙදරට ආවා නේද කියලා. ලියුම්වලින් නෑදෑයින්ටත් මා හිතන්නේ ලීවා. මා ‘තටු’ ‘ඉරි’ නාට්‍ය හදනකොටත් වැඩියෙන්ම මා දිරිමත් කළේ අම්මා.අම්මගෙ ඉල්ලීමට අනුව අවන්ති ගාමිණී හා අනෙත් සහෝදරයන්ටත් මං පාර පෙන්නුවා. මේ විදියට කාලයක් යනකොට මට චිත්‍රපටයක් අධ්‍යක්ෂණය කරන්න හිතුණා. බැංකුවට අග්ගොන හදලා තිබ්බ නිවස ණයට තියලා චිත්‍රපටය හැදුවා. රටේ දේශපාලන පසුබිම නිසා තිරගතවීමේදී චිත්‍රපටය වැටුණා. මාසයකට පොළිය විතරක් 75000ක් ගෙවන තත්ත්වයේ මා හිටියෙ. අම්මා ඇවිත් කීවා පුතේ මේ ගේ දොර හොඳට තියෙනවා. අපිට කුලියට ඉඳලා පුරුදුයි. මේ ගේ විකුණාපන් ණය ගෙවපන්. අපිට ණයවෙලා ජීවත්වෙලා වැඩක් නෑ.අනෙක මැරුණම අපි ණයකාරයො වෙන්නත් බෑ. විකුණලා කෙළින් හිටගනින් කියලා. මං ඇහුවා අම්මේ ගේ විකුණලා චිත්‍රපටි ණය බැංකුවට ගෙව්වාම පොලීකාරයන්ගෙන් බේරෙන්නෙ කොහොමද කියලා. පුතේ උඹ ‘සමනල්ලු’ කළේ රට වටේ ස්කෝලවල. ඕක කොට කරලා තිරයක් අරන් රට වටේ ස්කෝලවල පලයන්. උඹට වරදින්නෙ නෑ කියලා අම්මා ආශිර්වාද කළා. මාත් එහෙම කරලා පොලී ටික නවත්වලාම දැම්මා. අපේ අම්මා හරිම ප්‍රායෝගික ගැහැනියක් බව මට තේරුණේ එදායි. අපෙ අම්මට දඹදිව නම් යන්න බැරිවුණා. ඒත් නංගි ඔස්ට්‍රේලියාවෙ පදිංචිකාරියක් නිසා එයා අවුරුද්දක් ඔස්ට්‍රේලියාවේ නම් හිටියා.දවසක් මං අම්මට දුරකථන ඇමතුමක් දීලා කීවා කැලණි යන්න සූදානම්ව ඉන්න කියලා. එතකොට ඇය හිටියෙ අවන්තිලාගෙ ගෙදර. අනේ මං ඇයට අවශ්‍ය මල් බුලත් කපුරු, කට්ටකුමංජල් අරන් යනකොට මුහුණ හෝදගෙන එන ඩිංගට ටයිල් එක ලිස්සලා අම්මා වැටිලා. කොන්දෙ උකුලු ඇටය ඉරිලා ගියා. අම්මා ආස කැලණි පන්සලට එක්කරගෙන යන්න නොවේ මට එදා සිද්ධවුණේ පෞද්ගලික රෝහලකට ඇය රැගෙන යන්නයි. ඊටත් ටික කාලයක් යනකම් ඇය ජීවත්වුණා. අම්මා හරිම ආසයි ග්‍රැන්විල් රොඩ්රිගෝ කියන නළුවට.එයා නෝනාවරුනි, මහත්වරුනි රඟපානකොට අම්මා හිනාවෙවී බලා හිටියා. එයා හදිසියේම මැරුණාම ඒකෙ නිෂ්පාදකවරු ඒ චරිතයට මාව ගන්න හොයාගෙන ආවා. මං කැමති වුණේ නෑ.පස්සෙ ඒ කට්ටිය ගියාම අම්මා මට බැන්නා. මං ආසම චරිතය. ඒ ළමයා වෙනුවෙන් රඟපාන්න කියලා. මං ආයිත් ඒ අය අමතලා කැමැත්ත දුන්නා. අම්මා අන්තිම දවස්වල නහයෙන් බටදාගෙන දුක්ඛිත ජීවිතයක් ගතකරනවා බලන්න මට කොහෙත්ම පුළුවන් කමක් තිබුණෙ නෑ. නංගිලගෙ ගෙදරට ගියාම අම්මා ඒ විදියට ඉඳන් මට බත් කන්න පුංචි කාලේ වාගෙම කරදර කරනවා. මං කන්න කැමැති වුණේ නෑ. අම්මා දන්නවා මං තරමක් පිරිසුදු මිනිහෙක් බව. ඇයි, පුතේ මං මේ විදියට ඉන්න එක උඹට කැතයිද? ඒකද මං ඉන්න තැන කන්නෙ නැත්තෙ ඇය ඇහුවා.මට මේ වචනය දරාගන්න බෑ. මං අම්මට කීවා අම්මෙ එදා වගේම අපිට පරිප්පුත් එක්ක බත් කට කට කවන්න. මට අම්මාව කැත වෙන්නෙ කොහොමද? එහෙම එකක් නෑ කියලා. අනේ! අම්මා බත් කට කට මට කැව්වා හරිම සතුටින්. අම්මා මගේ ඔළුව අතගාන ගමන් බත් කවන හැටි මට තවමත් පෙනෙනවා. ඒ රූපය, සුවඳ සංසාරෙදිත් මට හමුවෙනවා නම් කොච්චර වාසනාවන්තයෙක්ද? මගේ ජීවිතේ කවරදාවත් ඒ මවු සෙනෙහසට සරිලන කාන්තාවක් ලැබුණේ නෑ. ඒ ගැන අම්මත් දුකෙන් හිටියෙ. අම්මා කියන වචනය තරම් ලෝකෙ සුන්දර වචනයක් මේ විශ්ව භාෂාවෙම නෑ.සටහන - උපාලි සමරසිංහඡායා - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=as1001313</link>
    <topic>කුඹුක් ගහේ කුහරයට වී දොළෙන් එපිට ලෝකෙ දිහා බලා හිටියා</topic>
    <author>සාගරිකා දිසානායක ජයසිංහ</author>
    <content>මේ ගරාජය මට දිව්‍ය විමනක් වගෙයිමගේ රංගනය එකලු කළ රිදී තාරකාව අම්මායකුඹුක් ගහේ කුහරයට වී දොළෙන් එපිට ලෝකෙ දිහා බලා හිටියාකැමැත්ත කෙතරම් බලවත් වුවත් එය සපුරාලීමට පෙර කීපවරක් ම සිතා බැලිය යුතු යමසට ගෙන ගිය හරක් බේරාගෙන දැන් ගොමවලින් ගෑස් නිපදවාගන්නා හිටපු විදුහල්පතිවරයෙක්ගුරු සේවයේ රසකතාමිනිත්තුවක කතාවක්පුංචි කාලෙ කියුං කෙරුං හපන්කම් ගැන කතා කරන්නට මෙවර අප හා එක් වුණේ 2009 වසරේ විශිෂ්ටතම නවකතාවට පිරිනැමූ ස්වර්ණ පුස්ථක සම්මානලාභිනී සුනේත්‍රා රාජකරුණානායක. ඈටම අනන්‍ය වූ සරල සුගම වූ ශෛලියකින් නිර්මාණකරණයෙහි යෙදෙන සුනේත්‍රා ගේ නවකතා, කෙටිකතා, පරිවර්තන, නාට්‍ය, ගුවන්විදුලි වැඩසටහන් වගේම වෙනත් විෂයානුබද්ධ ලේඛනවලටත් ප්‍රිය කරන අති විශාල පාඨක පිරිසක් ඈ වටා රොක්ව සිටිනවා.පුංචි කාලෙදිම නිර්මාණකරණයටත් යොමුවුණු ඈ එයින් ඔබ්බට යමින් සංසාරයේ කෙළවර සොයා යන ධර්ම ගවේෂී චාරිකාවකටත් යොමුව සිටිනවා. මේ දිනවල වැඩිවශයෙන් ම කාලය යොදවන්නේ ඒ ධර්ම ගවේෂී වැඩ කටයුතු සඳහා. භෞතික සමාජයෙන් බොහෝ දුරට වෙන් වෙලා හුදෙකලාව භාවනානුයෝගීව සිටින්නට වැඩි වශයෙන් කාලය යොදවන ඈ සිළුමිණට ඇගේ කතාව කියන්නට ඉදිරිපත් වුණේ සතුටින්.”ජීවිත ගමනේ බොහෝ දුරක් ගෙවා තිබුණත් මගේ පුංචි කාලෙ ගැන මට හොඳ මතකයක් තියෙනවා. ඒ වගේම අදටත් මට අසීමිත වේගයකින් මහා වැඩ ගොඩාක් දවසකදි කරන්නට පුළුවන්. ඈ කතාව පටන් ගත්තෙ එහෙම. තාත්තා අධ්‍යාපන කන්තෝරුවෙ වැඩ කරපු නිසාම පුංචිම කාලෙ ඉඳන් රටේ විවිධ පළාත්වල විවිධ ස්ථානවල ජීවත්වෙන්නට ඈට අවස්ථාව ලැබුණා.”පවුලෙ එකම දරුවා විදිහට අම්ම තාත්තගේ දැඩි ආදරයටත් සුරතලයටත් පාත්‍ර වුණු සුනේත්‍රාට සැප සම්පතුත් නිදහසත් ඇති තරම් ලැබුණා. විවිධ පළාත්වල ගැමියන් හා ගැමි දරු දැරියන් ආශ්‍රයෙන් ඈ ලබාගත් අත්දැකීම් සම්බාරය ඇගේ නිර්මාණවලට ඕනෑ තරම් වස්තුබීජ සැපැයුවා. පුංචි කාලෙ ඈ අත්වින්ද සුන්දර ළමා කාලය ඇගේ නිර්මාණ දිවියට විශාල පිටිවහලක් වූ බව සුනේත්‍රා විශ්වාස කරනවා.1954 පෙබරවාරි මාසෙ හත් වැනිදා මොරටුවේදී සුනේත්‍රා උපන්නා. ඈට අම්මයි තාත්තයි දීපු නම තිරංජනී සුනේත්‍රා ප්‍රනාන්දු. ඇගේ පියා එඩ්මන් විල්මට් රෙනෝල්ඩ්. ඒ වෙනකොට රත්නපුරේ අධ්‍යාපන කන්තෝරුවෙ ලිපිකරුවෙක්. අම්මා ක්ලැරිස් වීඩා ඇනට්. ඈ මුල් කාලෙ ගුරුවරියක් ලෙස සේවය කළත් සුනේත්‍රා ඉපැදෙන කොට අම්මා රැකියාවක් කළේ නෑ. සුනේත්‍රාගෙ මතකය මුලින්ම අවදි වෙන්නේ ඈ අම්ම තාත්ත එක්ක රත්නපුරේ ගත කළ කාලෙත් එක්ක. රත්නපුරේ ගෙදරක ලී කොටුවක ඈ රඳවලා ඉන්න කොට නිවසට ආපු ගැමි ගැහැනියක් ඇගේ හුරුබුහුටි මූන අතගෑ හැටිත්, ඒ දුටු නිවසේ ඇතිකළ බල්ලා බිරූ හැටිත්, අම්මා ගැහැනියගේ ක්‍රියාවට නොසතුට පළ කළ හැටිත් සුනේත්‍රාට මතකයි. පසු කාලෙක ඒ සිද්ධිය අම්මට කිව්වම ඈ පුදුමයෙන් ඇහුවෙ “එතකොට ඔයාට අවුරුදු එක හමාරයි නෙ. ඔයාට කොහොමද ඒ සිද්ධිය ඔය තරම් හොඳට මතක?” කියලයි.අම්මයි තාත්තයි රාජකාරි වැඩකට කොළඹ ගියා. ඔවුන් එනතුරු පෙරමඟ බලා සිටි සුනේත්‍රාට අම්මා හරිම ලස්සන ජපන් තේ කෝප්ප කට්ටලයක් ගෙනත් දුන්නා. අතට ගන්න කොටම එයින් එක කෝප්පයක් බිම වැටිල කැඩුණේ ටිං යනුවෙන් මිහිරි හඬක් නඟමින්. ඒ සද්දෙ ආයෙත් ආයෙත් අහන්න තිබුණු ආසාවට සුනේත්‍රා මුළු කෝප්ප පීරිසි කට්ටලයම ගලකින් ගහල එකිනෙක බින්දා. ඇගේ ළමා සිතේ සතුට හඳුනාගත් අම්මා ඈට වචනයකින් වත් දොසක් නැඟුවෙ නෑ.”මට අවුරුදු තුනක් විතර කාලෙ ඔරේන්ජ් බාර්ලි බෝතලේක භූ®මිතෙල් තිබිලා වැරදිලා මට පෙවුණා. බීපු ගමන්ම මම තාත්තට කිව්වා ‘තාත්තෙ මං භූමිතෙල් බිව්වා කියලා. ආච්චිලා පොල්කිරි පෙව්වා. තාත්තගෙ පාසල් මිතුරෙකු වූ අපොන්සු දොස්තර මහත්තය ළඟට ගෙනගිය හැටිත් එහිදී වමනෙ දාපු හැටිත් මට මතකයි. සුනේත්‍රා සිය මතකය අවදි කරනවා.සුනේත්‍රාට මුලකුරු කියෙව්වෙ මම්මාච්චි අම්මගේ අම්මා. මම්මාච්චි විශ්‍රාමලත් ගුරුවරියක්. තාත්තා ඉංග්‍රීසි වැල් අකුරු ලියනවා බලාගෙන පුංචි සුනේත්‍රාත් කොළ පිරෙනකල් වැල් අකුරු ලිව්වා. පැන්සල අල්ලන්න පුළුවන් වුණු දා ඉඳලා චිත්‍ර ඇන්දා. වැඩියෙම ඇන්දෙ ගැහැනු රූප. ඒ වගේම ගවුම් මෝස්තර. සුනේත්‍රා හෝඩියට ඇතුළත් වුණේ ජා ඇල තුඩැල්ලෙ කන්‍යාරාමෙට. හෝඩියට යනකොටත් ඈට ලියන්න වගේම කියවන්නත් හොඳට පුළුවන්. ඒ පාසලේ හිටියෙ මාස කිහිපයක් විතරයි. තාත්තට කෑගල්ලට මාරුවක් ලැබුණා.කෑගල්ලෙ එතකොට අධ්‍යාපන කන්තෝරුවක් තිබුණෙ නෑ. තාත්තත් එක්කම මාරුවෙලා ආපු තවත් නිලධාරීන් කීප දෙනෙක් එකතුවෙලා කෑගල්ලෙ අධ්‍යාපන කන්තෝරුව අරඹපු හැටි ඈට මතකයි. කෑගල්ලට ඇවිත් ඔවුන් පදිංචි වුණේ හෙට්ටිමුල්ල පැත්තෙ ගෙදරක. සුනේත්‍රා ඇතුළු කළා හෙට්ටිමුල්ල බණ්ඩාරනායක විද්‍යාලෙ පළවැනි ශ්‍රේණියට. තුනේ පන්තියෙදි ඈ ඇතුළු කළා කෑගල්ල කන්‍යාරාමෙට. පහේ පන්තියට යනකල් කන්‍යාරාමෙ ඉගනගත් සුනේත්‍රා හයේ පන්තියෙදි අටුළුගම මායාදුන්න මහා විද්‍යාලෙට ඇතුළු වුණා.සුනේත්‍රාට බත් කවන්න, නිදි කරවන්න වගේම කාංසියටත් කතන්දර කියන්න ඇගේ අම්මට සිද්ධ වුණා. කොයි තරම් කතා කිව්වද කියනවා නම් අම්මගෙ කතා සාගරය හිඳිල අලුතින් කතා ගොත ගොතා කියන්නත් අම්මට සිද්ධ වුණා. අම්මට තාත්තට වගේම ඔවුන්ගේ නෑදෑයින්ටත් හොඳට සින්දු කියන්න නටන්න වයන්න පුළුවන්.සුනේත්‍රාටත් සිංදු හදන්න කවි ලියන්න එහෙම පුළුවන් වුණාට තාලෙට ගයන්න බෑ. ඒ නිසා අම්ම ඈට කියල තිබුණෙ කවුරුවත් ඉස්සරහ සිංදු කවි ගායනා කරන්න එපා කියලයි. ඒත් තමන්ගේ හිතට එන අදහස් කවි සිංදු බවට පත් කරල ඈ ගායනා කළේ ඈටම ආවේණික වූ තාලයකට. පුංචි කාලෙ උඩරට පළාත්වල හිටපු නෑදෑයො බලන්න බස්රියෙන් යනකොට කවුළුවෙන් එපිටින් දුටු අලංකාර කෙත් වතු ඇළ දොළ දිය ඇළි පුංචි සුනේත්‍රාගේ හිතේ ඇතිකළ චමත්කාරය ඈ විඳ ගත්තේ ඒ ගැන කවි ගී ගොතමින්. ඒවා හඬ නඟා ගායනා කරමින්.හයේ පන්තියෙදි ආයෙත් රත්නපුරේට ගියා. පදිංචි වුණේ නිරිඇල්ලෙ කඳුගැටයක් මුදුණේ තිබුණු සුන්දර නිවෙසක. වත්ත පහළින් නිරිඇල්ලෙ දොළ ගලා බැස්සා. සුනේත්‍රා පොඩිකාලෙ මේ දොළට නාන්න ගියේ ‘මේරියි, පොඩිනා’ යි එක්ක. වතුරේ පීනන්න මුලින්ම ඉඩ දුන්නෙ පොඩිනා. නහයෙන් කටින් වතුර ගියත් සුනේත්‍රා ඉක්මනින්ම පීනන්න පුරුදු වුණා. වතුර යට ඉඳන් හුස්ම ගන්න බැරිවෙන තුරුම ගණන් කළා. වතුර යට ඇස් ඇරගෙන කොළ පාට හීන ලෝකෙක සැරිසරනවා ඈට තාම මතකයි. දොළ අයිනෙ පුංචි ළමයෙකුට වාඩි වෙලා ඉන්න පුළුවන් තරමේ බෙනයක් සහිත කුඹුක් ගහක් තිබුණා. කුඹුක් ගහේ දොළ පැත්තට කුඩා විවරයකුත් කුඹුර පැත්තට ලොකු විවරයකුත් තිබුණා. සුනේත්‍රා හොරෙන්ම දොළට ගිහින් මේ කුඹුකෙ ඉඳගෙන ඒ පුංචි විවරයෙන් එපිට ලෝක දිහා බලා ඉන්නවා.දොළ අයිනෙ මිනිස්සු කසිප්පු විකිණුවා. මුදලාලි රෙදි නැන්දගෙ පුතා. සුනේත්‍රා මේ ගණුදෙනු කෙරෙන හැටි, ගම්මුන්ගෙ කතාබහ හොඳ හැටි නිරීක්ෂණය කරනවා. දවසක් කම්මලේ වැඩ කළ කරෝලිස් වෙලේදි ඔහුගෙ අයියට හෝ මල්ලිට පිහියෙකින් අනිනවා ඈ දුටුවා.. කම්මලේ කරෝලිස් සුනේත්‍රාගෙ යාළුවෙක්. කරෝලිස් ගෙ කම්මල ළඟ සුනේත්‍රාත් ගමේ ළමයි එක්ක සෙල්ලම් කරනවා. කරෝලිස් යකඩ තලන හැටි බලන්න, මයිනහම ඇදල දීල ඔහුට උදව් වෙන්න පුංචි ළමයි ආසයි. ඒ නිසාම කරෝලිස් කළ වැරදි වැඩේ බරපතළකම සුනේත්‍රාට දැනුණේ නෑ. ඈ ගෙදර ගිහින් සිද්ධිය කිව්වම අම්මලා ඈට කටක් ඇරල ඒ බව කාටවත්ම කියන්න ඉඩ දුන්නෙ නෑ.ගමේ හැටියට පිළිගත් පවුලක දැරියක් වුණාට ඈට ගමේ ළමයි ඇසුරු කරන්න තහනමක් නෑ. ගෙවල්වලට යනවට නම් අම්ම එතරම් කැමැත්තක් දැක්කුව නෑ. අම්ම දවල් කෑමෙන් පස්සෙ ටිකක් ඇලවුණාම සුනේත්‍රා හොරෙන්ම අහළ පහළ ගෙවල්වලට දිව්වා. ඒ ඇගේ නොසංසිඳෙන කියැවීමේ රුචිය නිසා. අතට අහුවුණු හැම පොතක් පතක් ම කොළ කෑල්ලක්ම කියවීම ඇගේ පුරුද්ද. ගෙදර තියෙන පොත් සේරම කියවලා බයිබලෙත් අකුරක් නෑර ඛ්;යව්වා. දහම් පාසලේ පෙළ පොතේ ඉඳල ඩීමන් ආනන්දගෙ මාරක කතාත් ඈ පුංචි කාලෙදිම කියවලා තිබුණෙ ගෙවල්වලට ගිහින් පොත් ඉල්ල ගනිමින්. ලොකු පොඩි හැමෝ එක්කම ඉක්මනින් මිතුරු වෙන ඈට ගමේ ඕනෑම ගෙදරකින් පොතක් පතක් නොදී හිටියෙ නෑ. ගමේ වෙසක්නාට්‍යය හදල පෙන්නුවෙ සේදිරිස්. වෙසක් කාලෙට ගම එකම සුන්දර ලෝකයක්. නාට්‍යවලට හදන මල්වතු, රජමාලිගා, චිත්‍ර පුවරු පුංචි සුනේත්‍රාගේ සිත චමත්කාරයෙන් පුරවන්නට සමත් වුණා. ඈ ගමේ ගෑනු දැරියො එක්ක වගේම පිරිමි දරුවොත් එක්කත් එක හැටියට සෙල්ලම් කළා. ඔන්චිලි පැද්දා. සෙල්ලම් ගෙවල් දැම්මා. ගුඬු විද්දා. තරගෙට පීනුවා.සුනේත්‍රාට තාලෙට ගයන්න බරි වුණාට හොඳට රඟපාන්න පුළුවන්. මුලින්ම ඈ පාසල් නාට්‍යයක රඟපෑවෙ කෑගල්ලෙ කන්‍යාරාමෙ තුනේ පත්තියෙදි. ඈ රඟපෑ ජූතක බමුණාගෙ චරිතයට ඉහළ ප්‍රේක්ෂක ප්‍රතිචාර ලැබුණා.අටුළුගම ඉස්කෝලෙ හයේ පන්තියෙදි ඈ සේරිවාණිජ ජාතකය ඇසුරින් නාට්‍යයක් ලියල පාසලේ ළමයි එක්ක රඟපෑවා. අටුළුගම පාසලේදි ඈ රෙදි වියන්නත් ඉගෙන ගත්තා. ඒ පාසලේදි පේශකර්ම හා අත්වැඩ සඳහා පිරිනැමූ තෑග්ග ලැබුණෙත් සුනේත්‍රාට. සුනේත්‍රලා පදිංචි වෙලා හිටියෙ ඌරුපැලැව්ව කියන ගමේ. ඌරු පැලැව්වෙ ඉඳල අටුලුගම පාසලට ඈ ගියේ පයින්. ගමේ දරු දැරියොත් එක්ක රංචු ගැහිල අඹ කයි කිය කියා හතේ පන්තියෙදි ආයෙත් ඈ රත්නපුරේට ගියා. ෆර්ගසන් විද්‍යාලෙටම ඇතුල් වුණා. ඇගේ පුංචි කාලෙ මිතුරියන් ආයෙත් හමු වුණා. රත්නපුරේ කඳුවැටි, ගල් ගුහා ඇළ දොළ ගැන ලියාපු කවි පන්ති කෙටිකතා යාළුවන් අතර ජනපි‍්‍රය වුණා. සීතා කුලතුංග ගුරුතුමිය ඇගේ නිර්මාණ අගය කරමින් දිරි දුන්නා. කතාවට දක්‍ෂ සුනේත්‍රා පාසලේ විවාද කණ්ඩායමේ කැපී පෙනුණු සාමාජිකාවක්.”පුංචි කාලෙදිත් මම පීනන්න හරිම ආසයි. අම්ම තනියට ගඟට යන්න නොදුන් නිසා දවසක් ළිඳට පැනල පීනුවා. ඒක අතින් වතුර ගන්න ලොකු පොකුණක් වගේ ළිඳක්. ගෑනු ළමයි බොන ළිඳකට බහින්න හොඳ නෑ කියල අම්මා ළිඳ ඉස්සෙව්වා.” ඈ සිනාසෙනවා. සබරගමුවෙ ගැමි ගැහැනු පිරිමි ළඟින් ඇසුරු කිරීමෙන් ලත් අත්දැකීම් පසු කාලෙක මට කතා නිර්මාණයට හොඳ වස්තු බීජ සැපැයුවා. මගේ මුල්ම නවකතාව “සඳුන් ගිර ගිනිගනියි” ලිව්වෙ සබරගමුවෙදි මා ලැබූ අත්දැකීම් ඇසුරෙන්.” ඈ කියනවා.ලොකු මහත් වුණු ගෑනු දැරිවියක් වුණාට සුනේත්‍රාට අම්ම තාත්තගේ හුරතලේ අඩුපාඩුවක් වුණේ නෑ. සාමාන්‍ය පෙළ පන්තියෙ ඉගන ගන්න කාලෙත් තාත්තා උදේට ඇගේ කෝපි කෝප්පෙ අරන් ඇඳ ළඟට ඇවිත් ඈ ඇහැරවන්නෙ සුරතල් බස් තෙපලමින්. ඇගෙ ටයි පටිය දාන්නෙ, සපත්තු මේස් දාන්නෙ තාත්තා. ඔලුව පීරන්නෙ අම්මා. බත් කවන්නෙ අම්මා හරි තාත්ත හරි. බොහොම සාමකාමී පී‍්‍රතිමත් පවුල් ජීවිතයක් ගතකළ අම්මයි තාත්තයි හරිම සහයෝගයෙන් ගේ දොර වැඩපළ කළේ. රත්නපුරේ සිනමා ශාලාවට ආපු සෑම චිත්‍රපටයක්ම නරඹන්න ඔවුන් ගියෙ දූත් එක්කමයි. භාෂාව නොතේරුණත් දෙමළ චිත්‍රපටිත් බැලුවා.දෙමළ චිත්‍රපටිය බලලා ආපහු ඒකේ සිංහල චිත්‍රපටයත් බලන්න සිදුවූ වෙලාවට පුංචි දෝනි ඊළඟට වෙන්න තියෙන දේ හයියෙන් කෑගහල කියනවා. අම්මා ඇගේ කට අතින් වහල ඒ වෙලාවට සුනේත්‍රාව නිශ්ශබ්ද කර ගන්නව. සතුට සාමය ආදරය දෝරෙ ගලාපු ඔවුන්ගෙ කුරුලු කැදැල්ලට අකල් හෙනයක් පහත් වුණේ හිටි අඩියෙම සිදුවූ පියාගෙ මරණයත් සමඟ. ඒ 1970 දි. සාමාන්‍ය පෙළ පන්තියෙ ඉගෙනුම ලැබූ සුනේත්‍රා පියාගේ මරණය දරා ගත්තෙ පුදුමාකාර ධෛර්යකින්. අම්ම තාත්ත කතෝලික වුණාට ඈට තාත්ත “ධම්ම පදය” පොතක් ගෙනත් දුන්නෙ අවුරුදු දහ තුනේදි. ධම්ම පදය කියවල හිතට ගත්ත විතරක් නොවෙයි ඈ “අපි භාවනා කරමු” කියලා පොතක් ලියලා පන්තියෙ ළමයින් ගේ අතින් අත යැව්වා. භාවනාවත් සිත එකඟ කර ගැනීමත් පිළිබඳ මුල්ම පාඩම ඇගේ සිතට පිවිසුණේ එහෙම.පියාගෙන් හිස්වුණු ලෝකය පුරවන්න සමතෙක් ඔවුන්ට කවදාවත් හමු වුණේ නෑ. පියා වටා කේන්ද්‍ර ගතවුණු සුනේත්‍රාගෙත් අම්මාගේත් සුන්දර ලෝකය හිටි අඩියේ කඩා වැටුණා. ඔවුන් ආපසු අම්මා ගෙ ගම වූ මොරටුවට ආව. උසස් පෙළට ඉගන ගන්නවට වඩා ටයිපින් ෂෝට් හෑන්ඩ් ඉගෙනගෙන රස්සාවකට යන එක හොඳයි කියල සුනේත්‍රාට හිතුණ. ඔය අතරෙම ඈ රසවාහිනී සඟරාවට වගේම ශි‍්‍ර සඟරාවටත් කෙටිකතා, මහ දිග නවකතා ලිව්වා. ඔය අතරෙ හඳුනා ගත්තු ශි‍්‍රයා රත්නකාර මහත්මිය සුනේත්‍රාව දෙසතිය සඟරාවට පිටත් කළා. ගුවන් විදුලි නාට්‍ය ලියන්න රඟ පාන්නත් අවස්ථාව ලැබුණා. වේදිකා නාට්‍යවලත් රඟපෑවා. ගුවන් විදුලියෙ මුලින්ම වැඩසටහනක් කරන්න ඈට අවස්ථාව ලබා දුන්නෙ තිලක් ජයරත්න.මුලින්ම රඟපෑවෙ කිත්සිරි සූරියආරච්චිගෙ වේදිකා නාට්‍යයක. ගුවන් විදුලියට නාට්‍ය, නත්තල් නාට්‍ය ලියන්නත් අවස්ථාව ලැබුණා. එංගලන්ත සභාවෙ ආගමික වැඩකටයුතුවලට සහභාගි වෙන්න ගිහින් ඈට හමුවුණු කඩවසම් ඉලන්දාරියා නිහාල් රාජකරුණානායක. අවංකවම ඇගේ අත පතාගෙන පැමිණි ඔහුට අම්මගෙත් කැමැත්ත ලැබුණම 1976 දි ඔවුන් විවාහ වෙන කොට දෙන්නටම හරිහමන් ස්ථිර රස්සාවක් නෑ. සුනේත්‍රා හැකියාවෙන් වැඩ ගන්න පටන් ගත්තේ මේ කාලෙ. ඈ අතට අහුවෙන හැම වැඩක්ම බාර ගත්තා. ටික කාලෙකින්ම නිහාල්ට එයාර් සිලෝන් ගුවන් සමාගමේ රැකියාවක් ලැබුණා. 1977 දි ඔවුන්ගෙ කුළුඳුල් පුතා නිතින් පවුලට එකතු වුණා.සුනේත්‍රා පුංචි පුතා බලාගෙන ගෙදර වැඩත් ලියන කියවන වැඩත් කරගත්තා. දරුවත් කර පින්නාගෙනම බ්‍රිතාන්‍ය කවුන්සලය, ඇමරිකානු මධ්‍යස්ථානය වගේ තැන්වල පුස්තකාලවලට ගිහින් පොත් ගෙනත් කියෙව්වා. ඇගේ දැනුමෙන් වැඩගත් යාළු මිත්‍රයො ඔවුන්ගේ විශ්වවිද්‍යාල නිබන්ධන ලියා ගන්න ඈ සොයා ආවා. අනුන්ට ශාස්ත්‍රීය නිබන්ධන ලියන කොට ඈට ආයෙමත් ඉගෙන ගන්න හිතුණා. තනියම පොත් කියවලා උසස් පෙළ විභාගයට ලියලා සමත් වුණා. ඉංගි‍්‍රසි සාහිත්‍ය, නාට්‍ය කලාව හා රංගනය සිංහල සහ ආර්ථික විද්‍යාව ඈ හදාල විෂයයන්. උපාධිය හදාරන්න ඈ කැලණිය විශ්වවිද්‍යාලෙට ඇතුළත් වුණා. ටික කලක් ඉගෙනගන්න කොට කලබල කාලෙ ඇවිත් විශ්වවිද්‍යාලෙ ඇරෙන වැහෙන බාබර් සාප්පුවක ස්වරූපයක් ගත්තා. ගුරුවරුන් තෝරා ගන්නා තරග විභාගෙ ගැසට් කළේ ඔය අතරේ.විභාගෙන් සමත් වූ සුනේත්‍රා ඕපනායක හත්තැල්ල විද්‍යාලෙ ඉංගි‍්‍රසි උපගුරුවරියක ලෙස පත්වෙලා ගියේ පුංචි පුතා තාත්තට බාර දීලා. සති අන්තෙ ඇවිත් උයල පිහල රෙදි හෝදල සඳුදා උදේට ඕපනායක පාසලට පිටත් වුණා. කෙටි කාලයක් වුණත් සුනේත්‍රා හත්තැල්ලෙ පිටිසර දරු දැරියන්ට ඉංගී‍්‍රසි උගන්නන්න ලොකු උත්සාහයක් දැරුවා. මොරටුවෙ පදිංචිය මාරු කරල නුගේගොඩට ආව. ගෙයක් දොරක් තියෙන නිසා දරුවත් හදාගෙන පොතක් පතක් ලියාගෙන නිදහසේ ජීවත්වෙන්න ඈට හිතුණා. ඒ වෙනොකට ඇගේ මුල්ම නවකතාව සඳුන් ගිර පළවෙලා. කිසිම පූර්ව ප්‍රචාරයක් නැතිව තුන් මාසයක් ඇතුළත පළමු පිටපත් 2000 ම විකිණිලා. 1987 දි හොඳම නවකතාවට හිමි ඩී.ආර්. විජයවර්ධන සම්මානේ අවසන් වටයටත් නිර්දේශ වෙලා. සුනේත්‍රාට ඇගේ නිර්මාණ ශෛලිය පිළිබඳ වූ විශ්වාසය හොඳින් තහවුරු වුණා.1989 දි දියණිය අමා විදර්ශි ලැබුණා. සුනේත්‍රා දරුවොත් බලාගෙන නිදහස් ලේඛිකාවක් විදිහට කටයුතු කළා. රාවය පුවත්පත, දෙසතිය, ඉරාන තානාපති කාර්යාලයේ සංස්කෘතික අංශය ගුවන් විදුලිය වගේම පරිවර්තන කටයුතු චිත්‍රකලා තරග, වැඩමුළු සංවිධානය කළා. වසර 2000 දි ඈට බෙයිජිං චීන ජාත්‍යන්තර ගුවන් විදුලියේ පූර්ණකාලීන රැකියාවක් ලැබුණා. 2004 වනතුරු එහි සේවය කළා.ඇමෙරිකාවේ බර්ක්ලි විශ්වවිද්‍යාලෙ පශ්චාද් උපාධි පාසලේ පාරිසරික වාර්තාකරණය සහ ජාත්‍යන්තර සබඳතා පිළිබඳ අර්ධ වාර්ෂික පාඨමාලාවක් හදාරන්නටත් ඈට අවස්ථාව ලැබුණා. දේශ දේශාන්තරවල සංචාරය කිරීමෙන් සේවය කිරීමෙන් සහ අධ්‍යාපනයෙහි නියැලීමෙන් ගොනුකරගත් අත්දැකීම් සම්භාරයත් ඈ නිර්මාණකරණයෙහි ලා යොදා ගත්තා. මෙසේ හමුවූ මිතුරු මිතුරියන් හා පොත පත කියැවීමෙන් සොයා ගත් කරුණු ඇසුරින් අධ්‍යාත්මික සුවය සොයා යන දීර්ඝ චාරිකාවකට දැන් ඈ යොමු වෙලා.පුංචි කාලෙ ඉඳන්ම සිතේ කොනක සැඟව තිබූ භාවනා ක්‍රම හැදෑරීමේ වුවමනාව සංසාරගත පුරුද්දක් කියලයි ඈට හිතෙන්නෙ. නිර්මාණකරණයට වගේම භාවනානුයෝගීව සසරමග කෙටි කරගන්නටත් ඈ දරන ව්‍යායාමයෙදි දයාබර සැමියා නිහාල් ගෙනුත් දරු දෙදෙනාගෙනුත් ඈ ලබන සහය ඉමහත්. සසර කෙටි කරගන්නට තමන් වෙර දරමින්ම ඒ මග සොයා වෙහෙසෙන තවත් පිරිසකටත් සිය දැනුම බෙදා දීමයි දැන් ඇගේ පරම චේතනාව. පෙර සසර පුරුදු කළ පරිදි ධර්ම ගවේශණයේ යෙදෙමින් ඒ අත්දැකීම් ඇසුරෙන් ඇගේ පාඨකයාට තවත් නැවුම් නිර්මාණ කිහිපයකින් සංග්‍රහ කරන්නටත් ඇගේ හිතේ පැතුමක් ඉතිරිව තිබෙනවා.සාගරිකා දිසානායක ජයසිංහඡායාරූපය -විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=as1001314</link>
    <topic>කැමැත්ත කෙතරම් බලවත් වුවත් එය සපුරාලීමට පෙර කීපවරක් ම සිතා බැලිය යුතු ය</topic>
    <author>සාකච්ඡා කළේ -රමණී සුබසිංහ</author>
    <content>මේ ගරාජය මට දිව්‍ය විමනක් වගෙයිමගේ රංගනය එකලු කළ රිදී තාරකාව අම්මායකුඹුක් ගහේ කුහරයට වී දොළෙන් එපිට ලෝකෙ දිහා බලා හිටියාකැමැත්ත කෙතරම් බලවත් වුවත් එය සපුරාලීමට පෙර කීපවරක් ම සිතා බැලිය යුතු යමසට ගෙන ගිය හරක් බේරාගෙන දැන් ගොමවලින් ගෑස් නිපදවාගන්නා හිටපු විදුහල්පතිවරයෙක්ගුරු සේවයේ රසකතාමිනිත්තුවක කතාවක්තම සිත අගතියට පත්වෙමින් තිබෙන බව ඒ අගතිගාමී සිතිවිලි නිසා ම තමන් අතින් අකටයුතුකම් සිදු වෙමින් තිබෙන බව අද සමාජයේ බොහෝ දෙනා නොදන්නා කරුණකි. මේ නිසා මිනිස් ජීවිතවලට, සමාජ හර පද්ධතීන්වලට, සිදුවන හානිය සුවිශාල ය. තමන්ට මෙන් ම අනුන්ට ද කරදරයක් නොවන සේ ජීවත් වීමට සිතන පුද්ගලයා අගතිගාමී සිතිවිලිවලින් තොර ය. කෙනෙක් අගතියට යන සිතිවිලි කවරේදැයි බුදුරජාණන් වහන්සේ දේශනා කොට වදාළහ.“චත්තාරි මානී භික්ඛවේ අගති ගමනානී කතමානි චත්තාරි”මහණෙනි, යමෙක් අගතියට යන කරුණු සතර දෙනෙක් හි. කවර සතර දෙනෙක් ද යත්ඡන්දා ගතිං ගච්ඡති - ඡන්දයෙන් අගතියට යන්නේ ය.දෝසා ගතිං ගච්ඡති - ද්වේශයෙන් අගතියට යන්නේ ය.මෝහා ගතිං ගච්ඡති - මෝහයෙන් අගතියට යන්නේ ය.භයා ගතිං ගච්ඡති - බයෙන් අගතියට යන්නේ ය.අප අගතිගාමී විය හැකි සිතිවිලි හතරක් පිළිබඳ බුදුරජාණන් වහන්සේ මෙහි දී පෙන්වා දී ඇත්තාහ.ඕනෑම පුද්ගලයකු වෙත කැමැත්තක් තිබීමට පුළුවන.ජීවිතු කාමෝ - ජීවත්වීමට ඇති කැමැත්තය.අමරිතු කාමෝ - නොමැරී සිටීමට ඇති කැමැත්ත ය.කුප්පියාවත්ත ජයශේඛරාරාම විහාරවාසීගෞරව ශාස්ත්‍රවේදීමාවරලේ භද්දිය හිමිකැමැත්ත අකුසලයක් නොවන්නේ ය. නරක දෙයක් ද නොවන්නේ ය. එහෙත් කැමැත්ත කැමැත්ත ලෙස තිබී ශුන්‍යත්වයට හෙවත් එහි නැතිවීම කරා යනවා නම්, අපගේ සසර ගමනටවත්, අපගෙන් තව කෙනෙකුටවත් හානියක් සිදු නොවන්නේ ය. එහෙත් යම් පුද්ගලයකු ගේ සිතෙහි ඇතිවන කැමැත්ත මත දිගින් දිගටම රැඳී සිටීම නිසා, දිගින් දිගටම ඒ පිළිබඳ මෙනෙහි කිරීම නිසා අපත් නොදැනීම අප කෙරෙහි ඇති වූ කැමැත්ත ආශාවක් බවට පත් වන්නේ ය. තණ්හාවක් බවට පත්වන්නේ ය.මෙය ඔබ ගැඹුරින් කල්පනා කළ යුතු කරුණකි. ආශාව බවට හැරෙන්නේ, තණ්හාව බවට හැරෙන්නේ කැමැත්තයි. තණ්හාව නම් සසර ගමන දිගු කරන අකුසල මූලික ක්ලේශ ධර්මයක් බව බුදුරජාණන් වහන්සේ පෙන්වා දී ඇත්තාහ. අකුසල මූලික ක්ලේශ ධර්මයක් වුව ද යටපත් කර ගැනීමේ, නැති කර ගැනීමේ හැකියාව ඔබ සතු ය. මිනිසුන් ලෙස මේ ලොව උපත ලබා තණ්හාව නම් වූ, ආශාව නම් වූ අකුසල මූලය සිඳ බිඳ දැමූ මහරහත් උතුමන් ගේ, තිලෝගුරු බුදුරජාණන් වහන්සේ ගේ චරිතය ඒ සඳහා ආදර්ශයට ගත හැකි ය.අඩු ම තරමින් ලෝබය නම් වූ අකුසල සිතිවිලි නැතිකර දමනවා වෙනුවට යටපත් කරගැනීමට හෝ හැකි වූයේ නම් කාම ඡන්දය නමැති විෂම ලෝභයෙන් නිදහස් වීමට ඔබට අවස්ථාව ලැබේ. අවිද්‍යාව නම් වූ අනුන් ගේ සම්පත්වලටත්, යහපතටත් ලොල් වූ මානසිකත්වයෙන් නිදහස් වීමට අවස්ථාව උදාවේ. අනුන් ගේ සැපත, අන් සතු දේ තමන් වෙත උදුරා ගැනීමේ ආශාවෙන් ඔබ ගේ සිත පීඩාවට පත්වීම වළකා ගැනීමට හැකි වන්නේ කාමඡන්දයෙන් අගතිගාමී නොවුණේ නම් පමණි.කැමැත්තෙන් අගතියට ගිය පසු, ආශාවෙන් අගතියට ගිය පසු අප සතු දේ අන්සතු වනවා දැකීම අසීරු ය. යම් හෙයකින් තමන් ආශාවෙන් රැකගත් දේ අන්සතු වූයේ නම්, විනාශ වී ගියේ නම් එය දරාගත නොහැකිව ජීවිතය පවා විනාශ කර ගන්නා පිරිස් මේ සමාජයේ දී අප කොතෙකුත් දැක ඇත. අන් සතු වස්තුවෙහි අසීමිත ලොබ උපදවා ගැනීම ද පුද්ගලයා ගේ ජීවිතය විනාශය කරා ගෙන යන සාධකයකි. යම් දෙයක් කෙරෙහි වූ අසීමාන්තික ආශාව නිසා මුසාවාදය, සොරකම, ප්‍රාණඝාතය ආදී ඕනෑම තීන්දුවකට යෑමට කෙනකුට අසීරු වන්නේ නැත.හේ ඡන්දයෙන් මූලා වී ඇති බැවිනි. යම් දෙයක් කෙරෙහි වූ ආශාව, කැමැත්ත නරක දෙයක් නොවුණ ද එහි අගතියට යෑම මහ විපතකට මුල් වන බව බුදුරජාණන් වහන්සේ පෙන්වා දුන්නේ මේ නිසා ය. එය තමන්ගේ ජීවිතයට මෙන් ම සමාජයට ද ගෙන දෙන්නා වූ විපතකි. යම් දෙයක් වෙත ලොල් වී එය ලබා ගන්නට දරන උත්සාහයේ දී පසුව ලැබෙන ප්‍රතිඵල කවරේදැයි සිතා බලනවා නම්, බොහෝ දෙනා වැරැදි කරන්නට නොපෙළඹෙනු ඇත. එහෙත් මිනිසුන් නොසිතන්නේ ද, අවධානයට ලක් නොකරන්නේ ද ඒ කරුණම ය. මේ නිසා ම ඔවුන්“ඉධ තප්පති” මෙලොව පසුතැවේ. “පෙච්ච තප්පතී” පරලොව ද පසුතැවේ. මේ නිසා ඔබ ඡන්දයෙන් අගතියට ගොස් මෙලොව පරලොව දෙකම පසුතැවිලි වන්නට සිදුවන ක්‍රියාකාරකම්වලට නොපෙළඹිය යුතු ය. ඒ කුමක් නිසා ද?“දුල්ලභංච මනුස්සත්තං’මේ මිනිස් ආත්මය ලබා ගැනීම ඉතා දුර්ලභ අවස්ථාවකි. මේ මිනිස් ආත්මය බොහෝ දුක්විඳීමෙන් ලබාගත යුතු වූවකි. අප ගේ පැරැණි කවි පොතක මෙසේ සඳහන් ය.“දුකකිනි මිනිසත් බව ලැබගන්නේ”ඉන් කියැවෙන්නේ ද මිනිසත් බවේ ඇති අගයයි. තිරිසන් සතකු ගේ ජීවිතයට වඩා මිනිසත් ජීවිතයකට වටිනාකමක් ඇත. එසේ පවසන්නේ ඇයි? මනුෂ්‍යයකුට තම මනස සම්පූර්ණයෙන් අවදි කිරීමෙන් ලොව්තුරා බුද්ධත්වයට පත්වීමට ද පුළුවන. මිනිස් ජීවිතය එපමණට ම වටිනා බව ඔබ අමතක නොකළ යුතු ය.ඔබ මිනිස් ජීවිතයට ගරු කරන, මිනිසා ගේ පැවැත්මට ගරු කරන පුද්ගලයකු බවට පත්වීම අත්‍යවශ්‍ය ය. ඔබ ගේ කැමැත්ත කෙතරම් බලවත් වුව ද එය සපුරා ගන්නට පෙර වරක්, දෙවරක් නොව කිහිපවතාවක් හොඳීන් සිතා බැලිය යුතු ය. එය සපුරා ගැනීම සඳහා කිසිවිටෙකත් දඬු මුගුරු, අවි ආයුධ අතට නො ගත යුතු ය. සෑම මනුෂ්‍යයකු ම දඬුවමට බිය වේ. දඬු මුගුරුවලින් පහර කෑමට බිය වේ.“සබ්බේ තසන්ති දණ්ඩස්ස”සෑම මනුෂ්‍යයකු ම පහරදීම්වලට බිය වන්නේ ය.“සබ්බේ භායන්ති මච්චුනෝමරණයට බිය වන්නේ ය. මේ ලිපිය කියවන ඔබ ද එසේ ය. එහි කරුණු සපයන මම ද එසේ වෙමි. අප සියලු දෙනා ම මරණයට බිය වෙමු. දඬුවමට, පහරකෑමට බිය වෙමු. වේදනාවට, නින්දා අපහාසවලට බියවෙමු. එසේ හෙයින්“අත්තානං උපමං කත්වා”තමන් උපමාවට ගන්න.“නහා න්‍යෙය නගාතයේ”කවර හේතුවක් නිසාවත් ප්‍රාණඝාතය නොකරන්න. එනම් පර පණ නැසීමෙන් වළකින්න.කෙනෙක් ඡන්දයෙන් අගතියට යෑම නිසා සමාජයට ම කරදරයක් , විපතක් වන්නා සේ ම ද්වේශයෙන් අගතියට යෑමෙන් ද සිදුවන විපත සුවිශාල ය.සමාජයේ ජීවත්වීමේ දී ඔබ එකිනෙකා ගේ නින්දා අපහාසවලට ලක්වන අවස්ථා කොතෙකුත් වීමට පුළුවන. දෝෂාරෝපණ, චෝදනා එල්ලවන අවස්ථා කොතෙකුත් විය හැකි ය. මේ සියල්ල දෙස උපේක්ෂාවෙන් බලාසිටින්නට හැකි නම් සාර්ථක මිනිසකු ලෙස මේ සමාජයේ තව දුරටත් ජීවත් වීමට ඔබට පුළුවන. ඔබ තවත් කෙනෙකු ගේ විවේචනයට ලක් වූ විටෙක කෝපයට පත්වූයේ නම්, වචනවලින් ඇවිසී ගියේ නම් ඔබට සාධාරණ පිළිතුරක් දීමට අවස්ථාවක් නොලැබෙන්නේ ය. එවිට සමාජය ම ඔබ වැරැදි කරුවකු ලෙස හංවඩු ගසන්නේ ය.ද්වේෂයෙන් අගතියට ගිය පසු කිසිදු දෙයක සත්‍ය ස්වභාවය හඳුනාගත නොහැකි ය. අඩුම තරමේ තමන් කරන්නේ කුමක් ද? කියන්නේ කුමක්ද? යන්න පිළිබඳ හෝ අවබෝධයක් නැත. ඇත්ත ඇතිසැටියෙන් දකින්නට නොහැකිවනවා පමණක් නොව ඇති දේ නැති දේ ලෙසින් අවබෝධවීමට ද පටන් ගනී. නැති දේත් ඇති සැටියෙන් පෙනේ.ඔබ විටෙක නිවසේ වෙසෙන පවුලේ සාමාජිකයන් ගේ ගැරහුමට, විවේචනයට ලක්වීමට පුළුවන. රැකියා ආයතනයේ දී, මඟ තොටේ දී කාගේ හෝ දෝෂාරෝපණයට ලක්වීමට ඉඩ ඇත. සමාජයේ දී යම් පිරිසක ගේ විවේචනයට හසු වීමට ඉඩ ඇත. එහෙත් මේ සියල්ල දෙස උපේක්ෂාවෙන් බැලීමට ඔබ පුරුදු පුහුණු වීම අනිවාර්යය. විවේචන දරා ගැනීම සාර්ථක මිනිසුන් ගේ ස්වභාවයකි. ද්වේෂයට පත්වෙන සෑම මොහොතකම ඔබගේ පරාජය ස්ථිර ය. ද්වේෂයෙන් කටයුතු කරන පුද්ගලයා සමාජයේ පිළිකුලට ද භාජනය වේ. ජීවිතයේ මුහුණ දෙන කුඩාම ගැටලුවක් හෝ ඔහුට විසඳා ගත නොහැකි ය. තම හිතවතුන් පිළිබඳ ඇසුරු කරන්නන් පිළිබඳ, සමාජය පිළිබඳ ද්වේෂයෙන් කටයුතු කරන්නා ප්‍රඥාව පිරිහී ගිය පුද්ගලයකු බව ද අමතක නොකළ යුතු ය.යම් පුද්ගලයකු හෝ යම්කිසි කරුණක් පිළිබඳ වූ අකැමැත්ත ඒ ලෙසින් ම තිබීමට ඉඩ හැරිය යුතු ය. එය ද්වේෂය බවට පත් වූයේ නම්, ද්වේෂය ව්‍යාපාදය දක්වා වර්ධනය වීමට පුළුවන. පුද්ගලයකු ගේ ජීවිතය විනාශ කිරීම දක්වා දුරදිග යා හැකි ය. මේ නිසා අකැමැත්ත අකැමැත්ත ලෙස නැති කර දමන්නට උත්සාහ කරනවා මිස එය ද්වේශය දක්වාත්, ද්වේෂය ව්‍යාපාදය දක්වාත් වර්ධනය කළහොත් ඔබ ගනු ලබන තීරණය ඉතාම වැරැදිසහගත වන බව නිරතුරුව ම සිහියේ තබා ගත යුතු ය.මෝහයෙන් අගතියට යෑම නම් මුලාවේ වැටීම ය. මුලාවන්නේ ව්‍යාකූලත්වය නිසා ය. ව්‍යාකූලත්වය ඇතිවන්නේ අප එක් එක් අන්තයක් නියෝජනය කරන නිසා ය. යම් යම් අදහස්වල දැඩි සේ එල්බගෙන ඇති නිසා ය. මේ නිසා තමන් ගේ තීරණයට පිටින් යාමට කෙනෙක් කැමැති නැත. යම් දෙයක සත්‍යය දකින්නට කැමැති නැත. ව්‍යාකූලත්වයට පත් වන්නේ එවිට ය. ඊළඟ ප්‍රතිඵලය කුමක්ද? වැරදි දෙයක් වුව ද එහි දැඩි සේ එල්බ සිටීම නිසා හෙතෙම මිථ්‍යා දෘෂ්ඨිකයකු බවට පත්වීම ය. මෝහයේ අවසන් කෙළවර මිථ්‍යා දෘෂ්ඨියයි. වැරැදි දැක්මක් සහිත කෙනකු වීම යි.බය නිසා අගතියට යෑම ද විනාශයට මුලකි. බයෙන් මුසපත් වූ සිතට නිවැරැදි තීරණයක් ගත නො හැකි ය. ඔබ, තමන් ගේ ජීවිතය පිළිබඳ සමාජය පිළිබඳ සිතිය යුතු ය. කළ යුතු දේ හා නොකළ යුතු දේ තීරණය කිරීමට නොහැකිවූයේ නම් ඔබට ජීවිතයේ සතර අගතියට නොයා කටයුතු කළ නො හැකිවනු ඇත. ඔබ අගතිගාමී වුවහොත්, යහපත් තීරණ ගන්නවා වෙනුවට සමාජයේ අනෙක් පිරිස් සමඟ ගැටෙමින්, ඇළෙමින්, වෛරයෙන් කටයුතු කරනවා නම් ඔබ මෙන් ම සමාජය ද විනාශයට යනු ඇත.සාකච්ඡා කළේ -රමණී සුබසිංහ</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=as1001315</link>
    <topic>මසට ගෙන ගිය හරක් බේරාගෙන දැන් ගොමවලින් ගෑස් නිපදවාගන්නා හිටපු විදුහල්පතිවරයෙක්</topic>
    <author>සටහන හා සේයාරූ</author>
    <content>මේ ගරාජය මට දිව්‍ය විමනක් වගෙයිමගේ රංගනය එකලු කළ රිදී තාරකාව අම්මායකුඹුක් ගහේ කුහරයට වී දොළෙන් එපිට ලෝකෙ දිහා බලා හිටියාකැමැත්ත කෙතරම් බලවත් වුවත් එය සපුරාලීමට පෙර කීපවරක් ම සිතා බැලිය යුතු යමසට ගෙන ගිය හරක් බේරාගෙන දැන් ගොමවලින් ගෑස් නිපදවාගන්නා හිටපු විදුහල්පතිවරයෙක්ගුරු සේවයේ රසකතාමිනිත්තුවක කතාවක්ගෑස් මිල හිටපු ගමන් ඉහළ නඟිනවා. පහළ බහිනවා. ගෑස් මිල නඟින කොට වැඩි කරපු, ආප්ප, කොත්තු රොටි වගේ කෑමවල මිල, ගෑස් අඩු කළාට අඩුවන්නේ නැහැ. මේ හැම ගෑස් එකකම සැර වැඩියෙන් දැනෙන්නේ සාමාන්‍ය පාරිභෝගිකයින්ටයි.ගෑස් ළිප්, සිලින්ඩර් මිලදී අරගෙන ගෑස්, ගණන් යන කොට ළිප්වලට දර යොදා ගන්නත් අමාරුයිනේ. ඒ වගේමයි දැලි නාන්නත් වෙනවා. ඉක්මනට උයාපිහා ගන්නත් බැහැනේ.මේකට හොඳම විකල්පයක් තමයි නිවසේම ගෑස් නිපදවා ගැනීම. කාගෙවත් ආඩම්බර බලන්න ඕනෙත් නැහැ. තමන්ගේ ගව සම්පත ප්‍රයෝජනයට අරගෙන ගෑස් නිපදවලා ඒවායින් උයා පිහාගන්නා නිවසක් ගැන ඉඳුරුවේ, ගෝනගලපුර පැත්තෙන් දැනගන්නට ලැබුණා. කළුතර සෞඛ්‍ය විද්‍යායතනයේ අධ්‍යක්ෂිකා, වෛද්‍ය පියසීලි මහත්මියගේ නිවසේ මුළුතැන්ගෙයි තමයි මේ ගෑස්වලින් ආහාර පිසින්නේ.මහානාම විජයගුණරත්න මහතාපියසීලි මහත්මියගේ සැමියා, මහානාම විජයගුණරත්න මහතා අලුත්ගම විදුහලේ හිටපු විදුහල්පති වරයෙක්. ඒ මහතා 1964 දී කොළඹ ආනන්ද විදුහලේ උසස් පෙළ ශිෂ්‍යයකු වශයෙන් සිටියදී, ඉංග්‍රීසි මාධ්‍යයෙන් රසායන විද්‍යාව ඉගැන්වූ අරුණම්බලම් මහතා, ගොමවලින් ගෑස් නිපදවන හැටි ඔහුගේ සිතට ඇතුළු කළා.එදා මෙදා තුර, ඒ සම්බන්ධව ලියා ඇති පොත් පත් එකතු කර, කියවූ විජයගුණරත්න මහතාගේ ඒකායන පරමාර්ථය වුණේ කෙසේ හෝ ගොමවලින් ගෑස් නිපදවිය යුතු බවයි. විදුහල්පති තනතුරෙන් විශ්‍රාම ලබා ගිය පසු 2007 අගෝස්තු මාසයේදී පමණ තමයි ඔහුගේ අදහස මල්පල ගැන්වුණේ.මස් කඩේට මරන්න ගෙන ගිය හරක් කීප දෙනෙක් මුදල් දී බේරාගෙන, උන්ට කන්න, බොන්න දෙමින් සිටින අතරේ, ගෑස් සිහිනය සැබෑ කරගන්න ඔහුට සිතුණා.”පශු වෛද්‍ය කාර්යාලය හා ප්‍රාදේශීය ලේකම් කාර්යාලය මඟින්, ගඩොල් 1500ක්, සිමෙන්ති කොට්ට 10ක්, කම්බි කූරු 4ක් ලැබුණා. සැදුම් කුලිය රු.8000ක් පමණ ගියා. මට රු.55000ක් පමණ වියදම් වුණා.”ඒ මහතාගේ නිවසේ පිටුපස පුංචි කන්දක්. ඒ උඩ තමයි ගව ගාල ඉදිකොට තිබෙන්නේ. එහි බිම සිමෙන්ති දමා, ගොම හා ගව මුත්‍ර දියවී එක් ස්ථානයකට එකතු වන අන්දමට පිළියෙළ කර තිබෙනවා. අඟල් 21ක් දිග, අඟල් 34ක් පළල, අඟල් 13ක් ගැඹුරැති වළකට මේ ගොම හා ගව මුත්‍ර එකතු වෙනවා එයට නුදුරින් පිහිටි ටැංකිය “නිර්වායු ජීරකය” යනුවෙන් හඳුන්වනවා.මුල් වලේ සිට දෙවැනි වල දක්වා මේ අප ද්‍රව්‍ය අවශ්‍ය අවස්ථාවට යොමු කළ හැකි පරිදි සකස් කර තිබෙනවා. බටයක ආධාරයෙන් “නිර්වායු ජීරකය” වෙත එකතු වෙන අපද්‍රව්‍යවලින්, ඒ වල පිරෙන්න සති හතරක් පමණ ගතවෙනවා.”නිර්වායු ජීරකය”ට පහළින් තවත් විශාල වලක් ඉදිකොට තිබෙනවා. ඒ වල හඳුන්වන්නේ “පිටාර ටැංකිය” නමිනි. එහි විෂ්කම්භය අඩි පහකි. උස අඟල් 39කි. මේ ටැංකි දෙක ම ගඩොල් හා කොන්ක්‍රීට් වල ආධාරයෙන් ශක්තිමත්ව ඉදිකොට තිබෙනවා. නිර්වායු ජීරකයේ ගැඹුර අඩි 7ක් වන අතර, එහි විෂ්කම්භය අඩි 8කි. එම දෙවැනි ටැංකිය මුදුනේ සිට අඟල් 1/2 බටයක් (පෙට්රල් හෝස්) මඟින් නිපදවෙන ගෑස් ළිපට සපයා දෙනවා. මේ සඳහා හොඳින් ම ගැලපෙන්නේ යකඩවලින් සෑදූ පැරැණි ළිප් බව, ඒ මහතා පවසනවා.පීඩනය වැඩිවන විට පිටවීම සඳහා අමතර බටයක් දෙවැනි ටැංකියේ කටට ඉහළින් එළියට යන සේ සවිකර තිබෙනවා. විජයගුණරත්න මහතාගේ නිවසේ ඉදිකර ඇති ජීව වායු ඒකකය කියුබික් මීටර් 08 ප්‍රමාණයේ එකකි. මේවා කියුබික් මීටර් 08,10,15,20 හා 60 ප්‍රමාණවලින් සකස් කර ගත හැකි වන අතර, දැනට නිවසේ ඉවුම් පිහුම් සඳහා පමණක් මෙම ගෑස් ප්‍රයෝජනයට ගන්නා බවත්, ඒ මහතා පැවසුවා. අවශ්‍ය නම් මෙම ගෑස්වලින් නිවසේ විදුලි ලාම්පු දැල්වීමටත් හැකියාවක් ඇතැයි විජයගුණරත්න මහතා පැවසුවා.”නිර්වායු ජීරකය” හා ඊට පහළින් ඇති “පිටාර ටැංකිය”මෙම ජීව වායු ඒකක තැනීමේ ක්‍රම තුනක් ඇත. ලංකා, ඉන්දියානු හා චීන ක්‍රම යනුවෙනි. මේ නිවසේ ඇත්තේ චීන ක්‍රමයට තැනූ එකකි. චීනයේ හැම නිවෙසකම වාගේ මේ ගෑස් නිපදවාගන්නා බවත් ඒ මහතා පැවසුවා.”මේ පිටාර ටැංකිය ළඟ ඇති පොල් ගසේ කලින් ගෙඩි එකයි දෙකයි ආවේ. දැන් එකවල්ලක පොල්ගෙඩි තිහක් විතර එනවා. මේ ටැංකිය වටේට උතුරා යන පෝර (දියර) නිසා තමයි පලදාව වැඩි වුණේ. මේ දියර පෝර ගැලුමක් රුපියල් තිහකට පමණ අලෙවි කරන්නත් පුළුවන්. ගෑස් මිල වැඩි වන විට බැණ බැණ ඉඳලා වැඩක් නැහැ. රජය මේ සඳහා ජනතාවට පහසුකම් ලබා දී වැඩියෙන් පෙළඹවිය යුතුයි. හරක් බඳින්න යන්න ලජ්ජා විය යුතු නැහැ. මම පාර දිගේ හරක් අරගෙන යන්නෙත් ඒකමයි. එක හරකෙකුගෙන් රැයකට ගොම කි.ග්‍රෑ. 05 –06 විතර ලැබෙනවා. ගව සම්පත ඉතා වටිනා දෙයක්.””මේ ගෑස් එල්.පී. ගෑස්වලට වඩා බරින් අඩුයි. එල්.පී. ගෑස් (ලික්විඩ් පෙට්රෝලියම්) වල ප්‍රොපේන් හා බියුටේන් අඩංගු නිසා එම ද්‍රව පෙට්රෝලියම් වායුවේ බර වැඩියි. මේ ගොමවලින් නිපදවනු ලබන ගෑස්වල (වගුරු වායු) මීටේන් අඩංගු නිසා බර අඩුයි. ඒ නිසා අවදානමත් අඩුයි. ආරක්ෂිත බවකුත් තිබෙනවා.සෞඛ්‍ය විද්‍යායතනයේ අධ්‍යක්ෂිකාවගේ සැමියා හැටියටත්, ජනප්‍රිය විදුහලක හිටපු විදුහල්පතිවරයකු හැටියටත්, විජයගුණරත්න මහතා තම ගවයින් කඹයකින් ගැට ගසා ගෙන, දෙනෝදාහක් ගැවසෙන පාර දිගේ, උදේ හවස තණ කැවීමට ගෙන යෑමෙන් ලබා දෙන පූර්වාදර්ශය සුළු පටු නොවේ. ඇත්තෙන්ම “සියරට දේ සිරි සැප දේ” කියන්නාක් මෙන් ගොමවලින් ගෑස් නිපදවා ගෙන, වටිනා ගව සම්පතත් රැකගැනීම මොන තරම් ආදර්ශයක්ද? ඔහු ඒ තුළින් ලබන ආස්වාදය ද ඊට දෙවැනි නොවේ.සටහන හා සේයාරූඉඳුරුව සමූහඇම්.පී.මුනිදාස</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=as1001316</link>
    <topic>ගුරු සේවයේ රසකතා</topic>
    <author/>
    <content>මේ ගරාජය මට දිව්‍ය විමනක් වගෙයිමගේ රංගනය එකලු කළ රිදී තාරකාව අම්මායකුඹුක් ගහේ කුහරයට වී දොළෙන් එපිට ලෝකෙ දිහා බලා හිටියාකැමැත්ත කෙතරම් බලවත් වුවත් එය සපුරාලීමට පෙර කීපවරක් ම සිතා බැලිය යුතු යමසට ගෙන ගිය හරක් බේරාගෙන දැන් ගොමවලින් ගෑස් නිපදවාගන්නා හිටපු විදුහල්පතිවරයෙක්ගුරු සේවයේ රසකතාමිනිත්තුවක කතාවක්එක් දහස් නවසිය හැත්තෑ එකේ වර්ෂයේ වයඹ පළාතේ බරම්පොළ ප්‍රදේශයේ පිටිසර බද ඉතා නොදියුණු ගම්මානයක පිහිටි ප්‍රාථමික පාසලක සේවය කළ ගුණසිංහ, මුල් ගුරුන්නාන්සේ හා මාලනී ගුරුතුමිය එම නොදියුණු ගම්වැසියන් හා ඔවුනගේ දූ දරුවන් නඟාසිටුවීමෙහිලා අති මහත් උදාර සේවාවක් ඉටු කළ ගුරු භවත්තු දෙදෙනෙක් වූහ. තම පාසලේ දූ දරුවන් කෙරෙහි අති මහත් සානුකම්පිත හැඟීම්වලින් යුක්තව ඉගැන්වීමේ කාර්යයෙහි නිරත වූ මෙම ගුරුවරු දෙදෙනා එම නොදියුණු ගම්මානයේ ගම්වැසියන්ගේ හා ඔවුනගේ දූදරුවන්ගේ ඕනෑ එපාකම් පිළිබඳව තදබල උනන්දුවක් දැක්වූහ.දිනක් එක්තරා මවක් පාසල් යන වයසේ සිටි එහෙත් පාසල් යා ගත නොහැකි පෝලියෝ රෝගය වැළඳී අත්පා හීන් වූ ආබාධිත දරුවකු වඩාගෙන පාසල වෙත ආවාය. දරුවාගේ වැඩිමහල් සහෝදරයා ඉගෙනුම ලැබූවේ මාලනී ගුරුතුමියගේ පන්තියේය. ඇවිද යා ගත නොහැකි අත් පා හීන් වී ගොස් තදබල ලෙස ආබාධිත වූ මෙම දරුවා මාලනී ගුරුතුමියගේ පන්තියේ පිටුපසින් බිම තැබූ මවමිස් මම වෙළඳාමට හලාවත යනවා. දරුවා හොඳින් රැකබලා ගන්න” යැයි ගුරුතුමියට පැවසුවාය. මෙසේ මෙම ආබාධිත දරුවා පාසල ඇරුණු පසු ඔහුගේ සහෝදරයා විසින් නිවෙසට ඔසවාගෙන යෑමටත් පසුදා සහෝදරයා විසින් පාසලට ඔසවාගෙන ඒමත් සුපුරුදු පරිදි නිරන්තරයෙන්ම සිදුවිය.ආහාර අහේනියකින් පෙළෙන මෙම ආබාධිත දරුවා බාරගත් මාලනී ගුරුතුමිය කුඩා පුටුවක් හා මේසයක් සොයා ගෙනැවිත් පන්තියේ පිටුපසින් තබා මෙම දරුවා ඔසවා පුටුවේ තබා හොඳින් රැකබලා ගත්තාය. මෙම දරුවා පන්තියේම මුත්‍රා කිරීමත් මළ පහ කිරීමත් සිදුකළ අතර ඒවා ශුද්ධ පවිත්‍ර කළ මාලනී ගුරුතුමිය දිනපතාම දරුවා පන්තියේ ඇවිද්දවීමට උත්සාහ කළාය.මෙම වකවානුව පාසල් සිසුනට දිවා ආහාරයට සුප් කැට දියකර දෙන යුගය විය. දිවා විවේකයේදී විශාල කෝප්පයකට සුප් කැට දමා දියකර මෙම ආබාධිත දරුවාට දිනපතාම දීම සානුකම්පිත හැඟීමෙන් යුත් මාලනී ගුරුතුමියගේ දිනපතා සුපුරුදු කාර්යය විය. සුප් බීමට තද බල ලෙස කැමැත්තක් දක්වන මෙම දරුවා දිනපතාම පාසලට ඔසවාගෙන ආ අතර කාලය මෙසේ ගෙවී යද්දී ඔහුගේ ශරීරය පුෂ්ටිමත් වී ඇඟපත වැඩී පන්තියේ ඩෙස්ක් පුටු අල්ලා ඇවිද යෑමට ඔහුට පිළිවන් විය. අතින් අල්ලා පන්තියේ එහාට මෙහාට ඔහුව ඇවිද්ද වූ මාලනී ගුරුතුමිය දිනපතා ඔහුට සුප්කැට දියකර පෙව්වාය. මේ අතර දරුවාගේ අබල දුබල තාවය ද මඟ හැරී ගියේය. කල්යෑමේදී පාසලට ඔසවාගෙන ආ දරුවා තම නිවෙස බලා ඇවිද යෑමටත් උදේ පාසලට ඇවිද ඒමටත් පුරුදු විය.දැනට ලොකු මහත්වී සිටින ඔහු රැකියාවක් සඳහා උදේ සවස බසයෙන් ගමන් කරන්නේ ඒ සියලු ආබාධිත තත්ත්වයන් මඟ හැරී ගොස් ඇති බැවිනි. මාලනී ගුරුතුමියගේ මෙම ආදරය, කරුණාව සහිත සානුකම්පිත හැඟීම නිසා ඔහුගේ එම ආබාධිත තත්ත්වය මඟ හැරී ගොස් ඇති බැව් ඔහු සහ ඔහුගේ මවුපියන් පවසන්නේ මාලනී ගුරුතුමියට අනේක වාරයක් පිං දෙමිනි. දැනට ද බසයෙන් ගමන් යන විට මාලනී ගුරුතුමිය දුටුවහොත් වහාම ඔහු දුවවිත් ආ ගිය තොරතුරු විමසා මාලනී ගුරුතුමියට පිං දීම ඔහුගේ සිරිතය.(මෙහි එන නම් මනඞකල්පිතය. මෙය සත්‍ය සිද්ධියකි).විශ්‍රාමලත් ආචාර්යඩී.එන්.දිසානායකකොස්වත්ත, බිංගිරිය.</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=as1001317</link>
    <topic>මිනිත්තුවක කතාවක්</topic>
    <author/>
    <content>මේ ගරාජය මට දිව්‍ය විමනක් වගෙයිමගේ රංගනය එකලු කළ රිදී තාරකාව අම්මායකුඹුක් ගහේ කුහරයට වී දොළෙන් එපිට ලෝකෙ දිහා බලා හිටියාකැමැත්ත කෙතරම් බලවත් වුවත් එය සපුරාලීමට පෙර කීපවරක් ම සිතා බැලිය යුතු යමසට ගෙන ගිය හරක් බේරාගෙන දැන් ගොමවලින් ගෑස් නිපදවාගන්නා හිටපු විදුහල්පතිවරයෙක්ගුරු සේවයේ රසකතාමිනිත්තුවක කතාවක්කලකට පෙර වියානාවේ උප නගරයක එක්තරා වීදියක රථවාහන පාලනය සඳහා අපූරු ක්‍රමයක් අත්හදා බලන ලදී. දඩ ගැසීම, විදුලි සංඥා, රේඩාර් පාලනය වැනි එකම ක්‍රමයක් හෝ එතරම් සාර්ථක නොවුණු තැන මෙම නව ක්‍රමය අත්හදා බලන ලද බව වාර්තා විය.ඒ සඳහා යොදා ගන්නා ලද්දේ පාත්තයන් රංචුවකි.පාත්ත රංචුව කෙකර ගාමින් මාර්ගය හරහා යන විට කොතරම් කලබලකාරයකුට වුවද වාහනය නතර කරගෙන ඉවසා සිටීමට සිදු විය.එහෙත්, සමහර රියැදුරන් මෙය නොඉවසන බව වාර්තා වූ නමුදු පාලකයන් පැවසුවේ පෙරට වඩා ප්‍රවේශමෙන් වාහන ධාවනය සිදු වන බවය.නියම විසඳුම මෙය බව අයෙක් පැවසූහ. මෙය ලාභදායක, සරල පමණක් නොව බෙහෙවින් සිත් ගන්නා සුළු විසඳුමක් බව ද සමහරු පැවැසූහ.‘Readers Digest’ සඟරාවෙනි  වරක් තල්මසුන් විශාල රංචුවක් බේරිං මුහුදේ සමුද්‍ර සන්ධියක හරස් වූ දැවැන්ත අයිස් කන්දක් නිසා මුහුදට යාගත නොහැකිව කුඩා ඉඩ ප්‍රමාණයක කොටුවී සිටියහ.මෙම මසුන්ට මුහුදට යා හැකි වන සේ එම අයිස් කන්ද කපා දමා මාර්ගයක් සකස් කරන ලෙස සෝවියට් බලධාරීහු තම ‘මොස්කාඩා’ නෞකාවට නියෝග කළහ.නියෝගය අනුව වහාම ක්‍රියාත්මක වූ නාවිකයෝ අයිස් පරය හරහා මසුන්ට පිහිනා යාමට හැකි වන සේ මාර්ගයක් සකස් කළහ. එහෙත් බියට පත්ව සිටි තල්මස්සු ඒ මාර්ගය ඔස්සේ මුහුදට පැන ගැනීමට ක්‍රියා නොකළහ. මෙය ‘මොස්කාඩාවේ’ නාවිකයනට ගැටලුවක් විය.මේ අතර තල්මසුන් සංගීතය ප්‍රිය කරන සත්ව වර්ගයක් බව එක් නාවිකයකුට සිහිපත් විය. ඒ අනුව නැවේ උඩ තට්ටුවට පැමිණි නාවිකයෝ වේග රිද්ම සංගීත ඛණ්ඩයක් වාදනය කළහ. මේ ගොරහැඩි සංගීතය නිසා වඩාත් බියට පත්වූ තල්මස්සු ඒ සීමිත ඉඩකඩ තුළ තව තවත් ගුලි වූහ.පසුව නාවිකයෝ ශාස්ත්‍රීය සංගීත ඛණ්ඩයක් වාදනය කළහ.පුදුමයකි! එවර තල්මස්සු එකා පිට එකා පැමිණ සමුදුරට එකතු වූහ.බණ්ඩාරගම පුල්ලපෙරුමගෝනපල හන්දිය</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=av1001311</link>
    <topic>විනිශ්චය මණ්ඩලයේ අදහස් ගැන දුක හිතෙන වෙලාවනුත් තියෙනවා</topic>
    <author>තුෂාරි වික්‍රමසිංහ</author>
    <content>විනිශ්චය මණ්ඩලයේ අදහස් ගැන දුක හිතෙන වෙලාවනුත් තියෙනවාමවක සේ දියණිය රකින පියෙක්ප්‍රියංකාට ජුවල් ගිහිං?සමීරා රසිකාවියකට බයවෙලා‘ගොළු හදවතේ’ සුගත්ට දැන් 70 යික්ලැරන්ස් මියුරු මියැසි රටා ඔස්ස යන චයිම්ස් ඔෆ් ද සෙවන්ටීස්ලසිත් - ටානියා යුවළට සුබ මංගලම්!ජපන් චාරිකාවක සොඳුරු මතකයපෙම්වතුන්ගේ පාරාදීසය හන්තානමම ජීවත් වෙනවා කියන එකත් පුදුමයිතම හැඩරුව ගැන කාන්තාවන්ට අවබෝධයක් තිබිය යුතුයිපිච්චර් පිස්සාමට පෙම් කළ රාජ කුමාරිකාව ටිබෙටයට ගොස් පැවිදි වුණාකේන්දරයට අනූව මගේ විවාහය තව අවුරුදු දෙක තුනක් ප්‍රමාදයිඅපි වතුර අදිනවා හොරු නාගන්නවාපිස්සු හැදෙන සඳමළ සමඟ රුධිරය පිටවීම රෝග ලක්ෂණයක්මාව රටම දන්නෙ ‘මාධවී’ හින්දානිලන්ති ඩයස්නර්තනය, රංගනය, ගායනය ඇගේ දිවියට ගෙන එන්නේ ආලෝකයකි. රංගන, ගායන කෞශල්‍යය හැරුණුකොට අද වන විට නර්තන කලාවේ ආකර්ෂණීය තාරකාවක් බවට පත්වන්නට ඈ වාසනාවන්තියක වී හමාරයි. නර්තනය නිසාම ජයග්‍රහණ රැසකට හිමිකම් කියූ මේ තාරකාව නිලන්ති ඩයස්. මේ දිනවල ඇගේ කාලය වැය වන්නේ ‘මෙගා ස්ටාර්ස්’ රියැලිටි වැඩසටහනේ නර්තන කටයුතු වෙනුවෙනුයි. සුන්දරත්වයත් දක්ෂතාවයත් එක්තැන් වූ මේ සොඳුරු යුවතියගේ කලා දිවියේ නවතම තොරතුරු වෙනුවෙන් අද ‘රසඳුන’ සතුටු සාමීචිය වෙන්වෙනවා.’මෙගා ස්ටාර්ස්’ හරහා නැවතත් ඔබ අපේ ආලින්දයට ඇවිත්. එහි නවතම තොරතුරු කතා කරමුද?මෙගා ස්ටාර්ස් තරගය නිසා මට ආරාධනා ලැබුණු චිත්‍රපට, ටෙලිනාට්‍ය භාරගත්තෙ නැහැ. ඒත් ආරාධනා ලැබුණු නර්තන ප්‍රසංග නම් බාරගත්තා. ඊට අමතරව ‘මෙගා ස්ටාර්ස්’ වැඩසටහනට අවශ්‍ය පුහුණුවීම්වල යෙදෙනවා. ඒ වගේම විවේකීව ඉන්න තරමක නිදහසකුත් මේ ටිකේ ලැබිල තියෙනවා.’මෙගා ස්ටාර්ස්’ සඳහා ලැබෙන ප්‍රේක්ෂක ප්‍රතිචාර මොනවගේද?හොඳ ප්‍රතිචාර ලැබෙනවා. එදිනෙදා පාරේ තොටේ බැහැල යද්දී වැඩසටහනේ තියෙන ජනප්‍රිය බව තේරෙනවා. හුඟාක් අය උනන්දුවෙන් මේ වැඩසටහන නරඹනවා කියල හිතෙනවා. ළඟදී අපේ පවුලේ කට්ටිය කොළඹින් බැහැර ප්‍රදේශයක සංචාරයකට ගියා. ඇත්තටම රසිකයන් ගෙන් සෑහෙන ලොකු ප්‍රතිචාරයක් ලැබුණා.මේ වැඩසටහනේ විනිශ්චය මණ්ඩලය ලබාදෙන විනිශ්චය පිළිබඳව ඔබට ඇත්තේ මොනවගේ හැඟීමක් ද?විනිශ්චය මණ්ඩලයේ කටයුතු කරන අයගේ විවිධ අදහස් තිබෙනවා. එක එක අදහස් ඔවුන් කියනවා. මෙය තරගයක් නිසා අපි විනිශ්චය මණ්ඩලයේ තීරණවලට අවනත විය යුතුයි. එක් විනිශ්චයකරුවකුට දැනෙන විදිය අනෙක් කෙනාට දැනෙන්නේ වෙනස් විදිහට. අපි නර්තනයේ සහ ගායනයේ යෙදෙන ආකාරය අනුව ඒ අයට දැනෙන විදිහට කමෙන්ට්ස් දෙනවා. අපිට සමහරක් අදහස් ගැන දුකක් ඇතිවෙන වෙලාවලුත් තිබෙනවා. කොහොම වුණත් අපේ දුර්වලකම් හදාගෙන ඉදිරියට යන්න තමයි බලන්නේ.ඔබ මෑතකදී නවතම චිත්‍රපටයක රංගනයට දායකවුණා නේද?ඔව්. ඒ ‘තෑන්ක්යූ බර්ටි’ කියන චිත්‍රපටයට. මෙය අධ්‍යක්ෂණය කළේ ටෙනිසන් කුරේ. ඉතාම සාර්ථකව චිත්‍රපටය නිර්මාණය කළා. මම හිතන්නේ ටෙනි අයියා අධ්‍යක්ෂණය කළ පළමු චිත්‍රපටය. එය ළඟදීම තිරගතවීමට නියමිතයි.ඔබ ‘සිරස ඩාන්සින් ස්ටාර්ස්’ හරහා දක්ෂ නර්තනයක නියැලුණා. මෙය ඔබේ කලා දිවියට මොන ආකාරයටද බලපෑවේ?අනිවාර්යයෙන්ම ‘සිරස ඩාන්සින් ස්ටාර්ස්’ මට ලොකු ආලෝකයක් ගෙන දුන්නා. රසික ජනතාව විශාල වශයෙන් මගේ දක්ෂතා හඳුනාගෙන මට ආදරය කරන්න පටන් ගත්තා. ඒ වගේම එතැනදී අපට එක එක ශෛලීන් අනුව නර්තනයේ යෙදෙන්න අවස්ථාව ලැබුණා. සමස්තයක් විදිහට සිරස ‘ඩාන්සින් ස්ටාර්ස්’ පළමු තරගයේ දී දෙවන ස්ථානය ජයග්‍රහණය කරන්නට ගොඩාක් ලොකු කැපවීමක් කළා.‘ඩාන්සින් ස්ටාර්ස්’ තරගයේ දෙවන ස්ථානයට පත්වීමෙන් ඔබට යම් අසාධාරණයක් වුණා කියලා හිතෙන් නැද්ද?මට එහෙම හිතුණේ නැහැ. ඇත්තටම මේක SMS තරගයක්. අපි SMS අපිට ලැබුණු ප්‍රමාණ කොපමණ ද කියන එක දැක්කෙ නැහැ. හුඟාක් අය කිව්වා අපි ඔයාට තමයි SMS කළේ කියලා. මේක එක් තරගයක් පමණයි.ඔබ යොවුන් වියේ පසුවන නිළියක්, නර්තන ශිල්පිනියක්. ක්‍ෂේත්‍රයේ අනෙක් යොවුන් නිළියන්, නර්තන ශිල්පිනියන් ඔබට අභියෝගයක් නෙවෙයිද?මේ ක්‍ෂේත්‍රයේ කවුරුත් මට අභියෝගයක් නෙමෙයි. ඕනම කෙනෙකුට ටැලන්ට් එකක් තිබෙනවා. මටත් තිබෙනවා. මම ක්‍ෂේත්‍රයේ හැමෝමත් එක්කම සහයෝගයෙන් වැඩ කරන කෙනෙක්. ඒ නිසා මට ක්‍ෂේත්‍රයේ කවුරුත් අභියෝගයක් නෙවෙයි.කලා ක්‍ෂේත්‍රයේ පැතිරෙන කටකතා ගැන ඔබ හිතන්නේ කුමක්ද?මේ ක්‍ෂේත්‍රයේ කටකතා නම් කාටත් හැදෙනවා. ඒත් මං ගැන කටකතා ඇහෙනව අඩුයි. ඇත්තටම කටකතා මට ඇහිල නැහැ. මම කටකතාවලට කිසිසේත්ම බය නැහැ. කවුරු මොනව කිව්වත් අපි හරියට ක්‍ෂේත්‍රයේ නිවැරැදි ගමනක් යනවා නම් අපි කිසිම කටකතාවකට බිය විය යුතු නැහැ.ඔබේ ආදර කතාව ගැනත් රසික රසිකාවියන් දැනගන්න කැමැත්තෙන් ඇති?මට පෙම්වතෙක් ඉන්නවා. ඔහු කලා ක්‍ෂේත්‍රයට සම්බන්ධ කෙනෙක් නම් නෙවෙයි. ඔහු ව්‍යාපාරිකයෙක්.ළඟදීම ඔබේ විවාහයත් සිදුවේවි නේද?විවාහ වෙන්න අදහසක් නම් තියෙනවා. ඒත් කාල වකවානු නම් තවම තීරණය කරල නැහැ. ඒ ගැන විස්තර පසුව කියන්නම්.ඔබේ පවුලේ තොරතුරු?මගේ අම්මියි, තාත්තියි, මල්ලියි මට විශාල ශක්තියක්. ඔවුන් සමඟ සතුටින් කාලය ගතකරනවා.තුෂාරි වික්‍රමසිංහ</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=av1001312</link>
    <topic>මවක සේ දියණිය රකින පියෙක්</topic>
    <author>වසන්ත ජයසිංහ ආරච්චිගේ ඡායාරූප - විමල් කරුණාතිලක</author>
    <content>විනිශ්චය මණ්ඩලයේ අදහස් ගැන දුක හිතෙන වෙලාවනුත් තියෙනවාමවක සේ දියණිය රකින පියෙක්ප්‍රියංකාට ජුවල් ගිහිං?සමීරා රසිකාවියකට බයවෙලා‘ගොළු හදවතේ’ සුගත්ට දැන් 70 යික්ලැරන්ස් මියුරු මියැසි රටා ඔස්ස යන චයිම්ස් ඔෆ් ද සෙවන්ටීස්ලසිත් - ටානියා යුවළට සුබ මංගලම්!ජපන් චාරිකාවක සොඳුරු මතකයපෙම්වතුන්ගේ පාරාදීසය හන්තානමම ජීවත් වෙනවා කියන එකත් පුදුමයිතම හැඩරුව ගැන කාන්තාවන්ට අවබෝධයක් තිබිය යුතුයිපිච්චර් පිස්සාමට පෙම් කළ රාජ කුමාරිකාව ටිබෙටයට ගොස් පැවිදි වුණාකේන්දරයට අනූව මගේ විවාහය තව අවුරුදු දෙක තුනක් ප්‍රමාදයිඅපි වතුර අදිනවා හොරු නාගන්නවාපිස්සු හැදෙන සඳමළ සමඟ රුධිරය පිටවීම රෝග ලක්ෂණයක්මාව රටම දන්නෙ ‘මාධවී’ හින්දාදුව ලෙඩවුණත් එක්කම එයා වෙන අතක් බලා ගත්තාඅද අපි මුලින් ම ඔබෙන් ඉල්ලීමක් කරනවා. හොඳීන් මේ ඡායාරූපය දෙස බලන්න කියලා අපි ඔබට කියනවා. පාර අද්දරට වෙලා ඉන්න ඇයගේ හෙට දවස කොහොම වෙයි ද කියන්න ඇය තවමත් දන්නේ නැහැ. අනාගතය මොන අයුරින් විසඳෙයිද කියලත් කිසිදු දෙයක් ඇය දන්නේ නැහැ. ඒ වගේ ම ඇයගේ කුසගින්න අද දවසේ මොන අයුරින් නිවෙයි ද කියන දේත් ඇය දන්නේ නැහැ.ඒ මොන දේ නැති වුණත් එයා එයාගේ ලෝකේ ඉන්නේ ගොඩක් සතුටින්. ඒ සතුට ඇයට විඳින්න මෙන් ම එය බෙදා හදා ගන්නත් පාර අද්දර දෙනෝදාහක් යන එන දිහා වගේ ම හැල්මේ දුවන යාන වාහන දිහාත් ඇය නිසොල්මනේ බලා ඉන්නවා.අඩුම තරමේ අතක් පයක් ඔසවා ඊට ප්‍රතිචාරයක් දෙන්නවත් ඇයට වාසනාවක් නැහැ. මේ විදිහට ලෑල්ලක් මත ඇයව බඳ පටිවලින් රඳවා මොරටුව පාර අද්දර ඉන්න මේ පුංචි දැරිය කා තුළත් ඇති කරන්නේ දයානුකම්පාවක්.මේ ඉනෝකා සුදර්ශනී පුංචි දියණියයි. තවමත් වයස අවුරුදු 11 ක් වන මේ පුංචි දියණිය ඉන්නේ මොරටුව එගොඩ උයන පෙදෙසෙයි. උපතින් ම යහපත් ජීවිතයකින් මෙලොව එළිය දැකපු ඉනෝකා අසල්වාසී කාගේත් ආදරයට මැදිවුණ පුංචි හපනියක් වුණා. එහෙ මෙහේ දුව පැන යන්නත් සෙල්ලම් කරන්නත් සුරතල් බස් දොඩන්නත් ඇය වාසනාවන්ත වුණා.ඒ වාසනාවට ඇයට අයියලා දෙන්නෙකුත් අක්කා කෙනෙකුත් මැදිව හිටියා. මේ ඩබ්ලිව්.එම්. සුරංජිත් ප්‍රේමරත්නගේ බාලම දියණියයි. නමුත් ඉනෝකා දියණියගේ අම්මා ගැන අද තියෙන්නේ ප්‍රශ්නාර්ථයක්. අපි ඒ ගැන පසුව කියන්නම්.ඒත් තමන්ගේ කුසින් බිහි කළ රත්තරන් දරු පැටියෙකුට තමන්ගේ ලේ කිරි කර පෙව් අම්මා විදිහට මෙහෙමත් දේවල් දරුවන්ට කරන්න පුළුවන්ද? මේ ධර්මද්වීපයේ එවන් අයට උත්තරීතර වචනයෙන් අම්මා යැයි කතා කරන්නට තරම් සුදුසු ද කියන දේ තීරණය කරන්න අපි ඔබට බාර කරනවා.ඒ නිසා ම ඒ අඩුව කිසිදා මේ දරුවන්ට නොදැනෙන්න තමන්ට හැකි වෙර වීරිය යොදන අපේ කාලයේ ආදරණීය පියෙක් විදිහටයි අපි සුරංජිත් දකින්නේ.“රස්සාවක් විදිහට මම කළේ වඩු වැඩ. ඒත් දැන් ඒ හැම දේම ඇණහිටලා. මේ දුව නිසා මොනවත් කර කියා ගන්න බැරි තැනට වැටිලා මම ඉන්නේ.”ඔව්. අද ‘හදවතක වේදනාවේ’ හෙළිදරව්ව අපි වෙන් කළේ ඉනෝකා දියණිය වෙනුවෙන්. මේ වෙනකොටත් හුරතලෙන් එහෙ මෙහේ දුව පැනපු, කටුකුරුන්ද ශාන්ත මරියා විද්‍යාලයෙන් අකුරු කරපු ඉනෝකා අද දරුණු රෝගයකට මුහුණ පා එක්තැන් වෙලා.“දවසක් හිටපු ගමන් ම දුවට උණ හැදුණා. එතකොට දුවගේ අම්මත් හිටියා. පස්සේ අපි දුවත් අරගෙන පාණදුර ඉස්පිරිතාලෙට ගියා. කිසිම ලෙඩක් නැහැ කියලයි දොස්තර මහත්තරු කිව්වේ. සාමාන්‍ය විදිහේ උණක් කියලා කිව්වා. ඒත් දුවට එන්න එන්නම ගොඩක් අමාරු වුණා. පස්සේ සුමාන දෙකක් විතර ඉන්දෙද්දී අතපය පණ නැතුව ගියා. ඊට පස්සෙයි දුව කොළඹට මාරු කරලා යැව්වේ. දුව හිටියේ මහ ඉස්පිරිතාලේ 9 වාට්ටුවේ.”මේ වෙනකොටත් ඉනෝකා දියණියට හැදුණ උණ අඩු වුණේ නැති තැන අතපය පණ නැති වෙනකොටත් ඉනෝකා මෙතුවක් කල් ආදරයෙන් අම්මා යැයි තෙපලූ ඒ වචන ටිකට හිස්තැනක් හිටින්න ගත්තා. හදිසියේ ලිපියක් තැපැල් කිරීමට ගෙදරින් එළියට ගිය ඉනෝකාගේ අම්මා නැවත මේ ගෙදරට නොඑන්නම ගිය ගමනක් බව කවුරුත් දැන සිටියේ නැහැ. තමන්ගේ බාල දියණිය හදිසියේ ලෙඩ වුණ මොහොතෙම කාටත් හොරාම ඇය වෙනතක් බලාගත්තා වගේ ම හොර රහසෙම විදෙස් ගතවෙන්නත් තීරණය කරලා.“එයා අපිව දාල රට ගිහින්. හොර රහසෙම ඒ හැමදේ ම එයා කරගෙන. පස්සේ දුව දැඩි සත්කාර ඒකකයට දැම්මා. මාසයකට ආසන්න වෙනකම් දුව මැෂින් එකේ හිටියේ. මේ දරුවනුත් එක්ක මට කරන්න දෙයක් තිබුණෙම නැහැ. රැකියාවක් කියලා කරගන්න මට බැරි වුණා. දුව ළඟ මම හිටියේ. තාත්තා විදිහට මං ඒ දේ කරන්න වුණා. මේ වෙලාවේ අම්මා තමයි ළඟින් ම ඉන්න ඕන. ඒත්...”සුරංජිත් කොතරම් අසරණ ද කියන දේ අපට වැටහුණේ විනාඩි කිහිපයක් ම ඔහුගේ දෑස්වලින් කඩා වැටුණු කඳුළු වැල් නිසයි. පිරිමියෙකුගේ දෑස්වලට මෙතරම් කඳුළුවැල් එකතු වෙන්නේ ඔහු මොනතරම් අසරණ වුණාමද? තනිවුණාම ද? ඒත් ඒ සියල්ල ඔහුට බෙදා හදා ගන්නට වුණේ මේ අසරණ දරු පැටවුන් සමඟ විතරමයි.“ඊට පස්සේ දුවට හුස්ම ගන්න බැරි නිසා බටයක් දාන්න ඕන කිව්වා. මට මේවා දරාගෙන ඉන්න බැහැ මහත්තයෝ. මං මේ දරු පැටව් එක්ක පන්සලක් ගානේ ගිහින් බෝධි පූජා තිබ්බා. අවසානයේ දුවට තනියම හුස්ම ගන්න පුළුවන් වුණා. ඒ හින්දම 9 වාට්ටුවට ආයෙමත් දැම්මා. එදා ඉඳලම වාට්ටුවේ දුව ළඟ පිරිමියෙක් වුණාට හිටියේ මම.පියා තමන්ගේ ම දියණිය හඳුනන්නේ නැති සමාජයක සුරංජිත්ට මොන අසරණකම්, අසාධාරණකම්, අගහිඟකම් තිබුණත් සත්තකින් ම ඔහු මිහිපිට ඉන්න දෙවියෙක් කියලා ඔබට නොහිතුණොත් පුදුමයක්. ඉනෝකා දියණියට මෙවන් විපතකට මුහුණ දෙන්නට සිදුවුණේ ඇඟට ඇතුළු වුණ විෂබීජයක් නිසාවෙන්. ඒ නිසාම ඇයගේ සුසුම්නාව සිහින් වී අතපය පණ නැතුව යන්න පටන් අරන් තියෙනවා. ඒ අතර ම මේ පුංචි දියණියන් මේ අසරණ පවුලක් තවත් අගාධයට ඇද වැටුණු ආරංචියක් ඔවුන් වෙත ලැබුණා. ඒ හිටි හැටියෙම ඉනෝකාගේ අක්කා නිවසින් පලාගිය බවයි.“අන්තිමේ මං දැනගත්තා එයාගේ අම්මම ඒක සැලසුම් කරපු වැඩක් කියලා. දැන් දුවව ගෙදර තියාගෙන හැමදේම මං කරන්න ඕන. පුතාලා දෙන්නට මං දුක් විඳලා කොහොම හරි උගන්නනවා. ගොඩක් වෙලාවට දුවට එළියට යන්න ඕන කියලා කියනවා. ඒ නිසයි ඔය ලෑල්ලට දුවව හේත්තු කරලා අපි පාර අයිනෙන් තියලා තියෙන්නේ. දැන් දුවට මුත්‍රා මාර්ගයෙන් පවා බටදාලා තියෙන්නේ. මං පිරිමියෙක් වුණාට තාත්තා කෙනෙක් විදිහට ඒ හැම දේම මම කරනවා.ඔහු කොතරම් අසරණ ද කිවහොත් හැම මොහොතකට ඔහුගේ දෑස්වලින් කඳුළු කැට කඩා වැටෙන්න ගත්තා.“මට දුක දුවගේ අනාගතය. මං මගේ දුව කොහොම හරි හොඳ කරගන්නවා. මෙයා මෙහෙම හිටපු දරුවෙක් නෙමෙයි. දැන් දුවගේ බට මාරුකරන්න අපි පාණදුර රෝහලට යන්න ඕන. ඒකට මුදලක් හොයාගන්න ඕන. අපි මේ ඉන්න පැල්පත තියෙන ඉඩමේ ආරවුලක් තියෙනවා කියලා අපිට විදුලිය දෙන එක නවත්තලා. මොනවා කරන්නද මේ අපේ කරුමේ.”මේ වනවිටත් ඉනෝකාගේ අම්මා අතමිට මුදල් ඇතිව සුර සැප සොයා යනකොට මේ අසරණ පවුල අපාදුක් විඳින බව ඔබ අමතක කරන්න එපා. කිසිම හව්හරණක් නැතිව අන්ත අසරණ විදිහට ජීවිතයට මුහුණ දෙන සුරංජිත් ගේ පවුල ජීවත් වෙන්නේ කොහොමද කියන එකත් ඔබට ප්‍රශ්නයක්ව ඇති.“අහල පහළ අය තමයි අපිට උදව් කරන්නේ. දවස් දෙකකට උඩදී මහත්තයෙක් ඇවිත් ගෙදරට ඕන අඩුම කුඩුම වගයක් දීලා ගියා. මට කරන්න පුළුවන් පින් දෙන එක විතරයි. දැන් මට ඕන දුවව මේ කරදරයෙන් බේරගන්න. අනේ පුළුවන් කෙනෙක් ඉන්නවා නම් මට ඒකට උදව් වෙන්න කියන්න මහත්තයෝ.”මිනිස්සුන්ට ජීවිතයේ මොනතරම් ප්‍රශ්න එනවද? එහෙත් ඉනෝකා දියණියගේ පවුලට එක පිට එක එන ප්‍රශ්න වලට හව්හරණක් නැතිවෙන තරමට ඔවුන් අසරණ වෙලා. ඒ වගේ ම තව ටික දිනකින් වැඩිමහල් වන දියණියගේ කටයුතුත් මේ අසරණ පියාගේ කර මතට වැටිලා. මේ මොහොතේ සිය අසරණකම ඔවුන් ඔබ හමුවේ ලිහා දැමුවේ ඔබේ දෑත්වල පිහිට ඔවුන් බලාපොරොත්තු වෙන නිසාවෙන්. ඒ නිසා පින් සිත් ඇති දයාබර ඔබට මේ පුංචි දියණිය වගේ ම මේ පවුලට සරණක් වෙන්න පුළුවන් නම් ඒක ඔබ කරන ලොකු පිනක් වෙයි.ලිපිනය - නො. 02, නගර සභා නිවාස, සුනන්ද නිවාස පෙදෙස, එගොඩඋයන, මොරටුව.දුරකතනය -0786 - 184041වසන්ත ජයසිංහ ආරච්චිගේ ඡායාරූප - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=av1001313</link>
    <topic>ප්‍රියංකාට ජුවල් ගිහිං?</topic>
    <author>සුජීව තේවහෙට්ටිගේ</author>
    <content>විනිශ්චය මණ්ඩලයේ අදහස් ගැන දුක හිතෙන වෙලාවනුත් තියෙනවාමවක සේ දියණිය රකින පියෙක්ප්‍රියංකාට ජුවල් ගිහිං?සමීරා රසිකාවියකට බයවෙලා‘ගොළු හදවතේ’ සුගත්ට දැන් 70 යික්ලැරන්ස් මියුරු මියැසි රටා ඔස්ස යන චයිම්ස් ඔෆ් ද සෙවන්ටීස්ලසිත් - ටානියා යුවළට සුබ මංගලම්!ජපන් චාරිකාවක සොඳුරු මතකයපෙම්වතුන්ගේ පාරාදීසය හන්තානමම ජීවත් වෙනවා කියන එකත් පුදුමයිතම හැඩරුව ගැන කාන්තාවන්ට අවබෝධයක් තිබිය යුතුයිපිච්චර් පිස්සාමට පෙම් කළ රාජ කුමාරිකාව ටිබෙටයට ගොස් පැවිදි වුණාකේන්දරයට අනූව මගේ විවාහය තව අවුරුදු දෙක තුනක් ප්‍රමාදයිඅපි වතුර අදිනවා හොරු නාගන්නවාපිස්සු හැදෙන සඳමළ සමඟ රුධිරය පිටවීම රෝග ලක්ෂණයක්මාව රටම දන්නෙ ‘මාධවී’ හින්දාද ඉටැලියන් ජොබ්’ මීට දශක කිහිපයකට පෙර තිරගත වූ හොලිවුඩ් චිත්‍රපටයක් සිනමා රසිකයන් අතර ජනප්‍රිය වූ මේ චිත්‍රපටයේ කතා තේමාව අනුව බොලිවුඩ් චිත්‍රපටයක් නිර්මාණය කරන්නට අධ්‍යක්ෂ රොහාන් සිප්පි මේ දිනවල ලක ලැහැස්ති වෙමින් සිටිනවා.මෙහි ප්‍රධාන චරිත නිරූපණය කිරීමට මුලින්ම තෝරාගෙන සිටියේ ප්‍රියංකා චොප්රා සහ අභිෂේක් භච්චන්.තමන්ව මේ ‘ඉටැලියන් ජොබ්’ බොලිවුඩ් චිත්‍රපටයට තෝරාගැනීම පිළිබඳව ප්‍රියංකා දැඩි සතුටට පත්වුණා. විශේෂයෙන්ම අභිෂේක් භච්චන් සමඟ රඟපාන්නට ලැබීම ගැනයි ඇය සතුටු වුණේ. මේ ආරංචිය ලැබී දින කිහිපයක් ගතවෙද්දී හදිසියේම ප්‍රියංකාට ලැබුණේ හිත නොසන්සුන් කරවන පුවතක්.තමන් ගේ චරිතයට වෙනත් නිළියක් යොදාගෙන ඇතැයි ඇයට දැනගන්නට ලැබුණා. ඇය වෙනුවට අධ්‍යක්ෂවරයා තෝරාගෙන තිබුණේ දකුණු ඉන්දීය නිළියක වන රානා ඩාග්ගුබාටි යි. මේ ආරංචිය ලද සැණෙකින්ම බොලිවුඩ් ‘ඉටැලියන් ජොබ්’ චිත්‍රපටයෙන් ඉවත්වීමට ප්‍රියංකා තීරණය කළා.නමුත්, මේ තීරණය පිළිබඳව අභිෂේක් තුළ නම් එතරම් ප්‍රසාදයක් තිබුණේ නැහැ. කොහොම වුණත් ප්‍රියංකා ගේ ඉවත්වීමේ තීරණය වෙනස් කරවා ගන්නට අභිෂේක්ට හැකිවුණේත් නැහැ.”පි‍්‍රයංකා හරිම කැමැත්තෙනුයි හිටියේ රොහාන් සිප්පි ගේ අධ්‍යක්ෂණය යටතේ අභිෂේක් එක්ක රඟපාන්න.මේ දෙන්නා මීට කලින් ‘බ්ලෆ් මාස්ටර්’ චිත්‍රපටයේත් රඟපාල තිබුණා. නමුත් කවුරුත් නොහිතුව විදිහට දකුණු ඉන්දියානු නිළි රානා ඩාග්ගුබාටි මේ චිත්‍රපටයට තෝරා ගත්තා. ඒ නිසා ‘ද ඉටැලියන් ජොබ්’ චිත්‍රපටයෙන් වහාම ඉවත් වෙන්න ප්‍රියංකා තීරණය කළා.ඒ ගැන හේතුවක් විදිහට ප්‍රියංකා කියලා තිබුණේ වෙනත් චිත්‍රපටවල රූපගත කිරීම් තියෙන නිසා එන්න බැහැ කියලයි. ප්‍රියංකා ගේ ඉවත්වීම නිසා අධ්‍යක්ෂ රොහාන්ට ගොඩක් කේන්ති ගිහින් තිබුණා. එයා අභිෂේක් ව මුණගැහිලා ප්‍රියංකාට දොස් පවරලා. ඒ නිසා මේ දවස්වල අභිෂේක් ඉන්නෙත් ලොකු හිත් වේදනාවකින්.අපිට දැනගන්න ලැබුණ හැටියට නම් ප්‍රියංකා ‘ද ඉටැලියන් ජොබ්’ වෙතින් ඉවත් වෙලා විශාල් භාරද්වාජ් අධ්‍යක්ෂණය කරන ‘ඒක් බාටා සාට්’ නම් වූ චිත්‍රපටයේ රඟපෑමට එකඟ වී එහි රූපගත කිරීම්වලට යනවාලු. මෙලෙස ප්‍රකාශ කළේ රොහාන් සිප්පි ගේ සහායක ශිල්පියෙක්.මීට කලින් වතාවකදී ඇතිවූ යම් සිදුවීමකින් පසුව ප්‍රියංකා සහ අභිෂේක් අතර අමනාපකමක් ඇතිවී තිබුණා මේ අමනාපයෙන් අවාසියක් සිදුවන්නේ තමන්ට බව වටහා ගත් ප්‍රියංකා, අභිෂේක් සමඟ නැවත හිතවත්කමක් ගොඩනඟා ගත්තා. එයින් ඇය බලාපොරොත්තු වුණේ අභිෂේක් සමඟ චිත්‍රපටවල රඟපා තම ප්‍රතිරූපය තවදුරටත් නංවා ගන්නටයි. නමුත් ‘ද ඉටැලියන් ජොබ්’ චිත්‍රපටයට දකුණු ඉන්දීය නිළියක් පැමිණීම නිසා ප්‍රියංකා එම චිත්‍රපටයෙන් ඉවත්වීමෙන් නැවතත් ඇය සහ අභිෂේක් අතර හිත් අමනාපකමක් ඇතිවෙලා.’ද ඉටැලියන් ජොබ්’ චිත්‍රපටයේ සෙසු චරිත නිරූපණය කරන්නේ නීල් නිතින් මුකේෂ්, කුනාල් කපූර් සහ ආක්ෂේ ඛන්නායි. පසුගියදා මාධ්‍යවේදියකු ඇමතූ මෙම චිත්‍රපටයේ නිෂ්පාදකවරුන් වන අබ්බාස් සහ මස්තාන් පැවසුවේ ප්‍රීටි සින්ටා ද මෙහි රඟපෑමට තෝරාගෙන සිටින බවයි.දැන් ප්‍රියංකා සහ ‘ද ඉටැලියන් ජොබ්’ චිත්‍රපටයේ අධ්‍යක්ෂවරයා සහ නිෂ්පාදකවරුන් අතර දැඩි අමනාපකමක් මතුවී ඇතැයි පැවසෙනවා.නමුත්, ඇයගේ කළමනාකරු පැවසුවේ චිත්‍රපටයට නළු නිළියන් තෝරාගැනීම පිළිබඳව එහි අධ්‍යක්ෂවරයා තවමත් අවසන් තීරණයකට එළඹී නැති බවයි.මේ චිත්‍රපටයේ තිර නාටකය පවා ප්‍රියංකා නොදැක තිබියදී ඇය එයින් ඉවත් වූවා යැයි කියන්නේ කෙසේදැයි ඔහු ප්‍රශ්න කරනවා.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=av1001314</link>
    <topic>සමීරා රසිකාවියකට බයවෙලා</topic>
    <author>සුජීව තේවහෙට්ටිගේ</author>
    <content>විනිශ්චය මණ්ඩලයේ අදහස් ගැන දුක හිතෙන වෙලාවනුත් තියෙනවාමවක සේ දියණිය රකින පියෙක්ප්‍රියංකාට ජුවල් ගිහිං?සමීරා රසිකාවියකට බයවෙලා‘ගොළු හදවතේ’ සුගත්ට දැන් 70 යික්ලැරන්ස් මියුරු මියැසි රටා ඔස්ස යන චයිම්ස් ඔෆ් ද සෙවන්ටීස්ලසිත් - ටානියා යුවළට සුබ මංගලම්!ජපන් චාරිකාවක සොඳුරු මතකයපෙම්වතුන්ගේ පාරාදීසය හන්තානමම ජීවත් වෙනවා කියන එකත් පුදුමයිතම හැඩරුව ගැන කාන්තාවන්ට අවබෝධයක් තිබිය යුතුයිපිච්චර් පිස්සාමට පෙම් කළ රාජ කුමාරිකාව ටිබෙටයට ගොස් පැවිදි වුණාකේන්දරයට අනූව මගේ විවාහය තව අවුරුදු දෙක තුනක් ප්‍රමාදයිඅපි වතුර අදිනවා හොරු නාගන්නවාපිස්සු හැදෙන සඳමළ සමඟ රුධිරය පිටවීම රෝග ලක්ෂණයක්මාව රටම දන්නෙ ‘මාධවී’ හින්දාසමීරා රෙඩ්ඩි, බොලිවුඩ්පුරයේ සිටින දක්ෂ නිළියක්.මෑතකදී ඇය තම හිතවතියකගේ නිවසේදී පැවැත්වුණු සාදයකදී සෙසු මිතුරු මිතුරියන් සමඟ කතා බහ කරමින් සිටිද්දී තමන්ට මුහුණ දෙන්නට සිදුවූ අමතක නොවන අත්දැකීමක් හෙළිදරව් කර සිටියා.සිද්ධිය තරමක් පැරැණි වුවත් එහි ඇති විශේෂත්වය නිසයි මෙලෙස සටහන් කරන්නේ....බොහෝවිට සිනමා නිළියන්ට ආකර්ශණය වන්නේ තරුණ රසිකයන්. ඒ අතරේ සිටින සමහර රසිකාවියන් ද නිළි පරපුරට බෙහෙවින් ඇලුම් කරනවා. සමීරා රෙඩ්ඩිව මහත් සේ ප්‍රිය කරන යොවුන් රසිකාවියක් සිටියා.ඒ වනවිට සමීරා බොලිවුඩ් සිනමාවට පා තැබූ කාලයයි. චරිතයක් නිරූපණය කර තිබුණේත් ‘මේන් දිල් තුජ් කෝ දියා’ චිත්‍රපටයේ.චිත්‍රපටය තිරගත වී නොතිබුණත් මේ රසිකාවිය සමීරා ගැන තොරතුරු දැනගෙන සිටියා. ඇය ඇඟිලි ගනිමින් සිටියේ මේ චිත්‍රපටය තිරගත වන තුරුයි. එහි ප්‍රචාරක කටයුතු ඇරැඹුණා.ඒ වෙනුවෙන් පැවැත්වූ ප්‍රවර්ධන වැඩසටහනකට සමීරාත් එකතුවුණා. එය පැවැත්වුණේ ඉන්දියාවේ එක්තරා නගරාශ්‍රිත ප්‍රදේශයකයි. අර රසිකාවියත් ඒ අසලට පැමිණියේ සමීරා ව දැක බලා ගන්නයි.සමීරාව දුටු හැටියේම ඇය ගේ සතුට ඉහවහා ගියා. වහාම සමීරා වෙතට පැමිණි ඇය තොර තෝංචියක් නැතිව ප්‍රශ්න අසන්නටත් කතාකරන්නටත් පටන් ගත්තා. තමන්ගේ ප්‍රියතම නිළිය සමීරා බවත්, ඇය රඟපෑ චිත්‍රපටය නරඹන්නට තමන් පෙරුම් පුරමින් සිටින බවත් පැවසුවා.විනාඩි කිහිපයක් සමීරා අසල රැඳී සිටි ඇය එක්වරම ඉවතට දුවගොස් අයිස්ක්‍රීම් එකක් මිලදී ගත්තා. නැවතත් ඇය සමීරා සිටි ඉසව්වට දුවගෙන පැමිණියේ අයිස් ක්‍රීම් එක ඇයට පිළිගන්වන්නටයි. නමුත්, සමීරා ඒ වන විට වෙනත් තැනකට ගිහින්.රසිකාවිය උමතුවෙන් මෙන් සමීරාව සොයන්නට පටන් ගත්තා. රසිකාවිය හතර අතේ ඇවිදිමින් තමන්ව සොයන බව සමීරාට දැකගන්නට ලැබුණා. නමුත් ඇය මේ අහිංසක රසිකාවිය අසලට යන්නට බිය වුණා.එයට හේතුව මොකක්ද කියල නම් ඇය හෙළි කළේ නැහැ. සමීරාව සෙවූ රසිකාවිය මහත් දුකකින් එම ස්ථානයෙන් පිටවී ගියා. මේ සිද්ධිය නිසා සමීරා තවමත් බියලු, රසික රසිකාවියන් අතරට ගොස් කතා බහ කරන්න.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=av1001315</link>
    <topic>‘ගොළු හදවතේ’ සුගත්ට දැන් 70 යි</topic>
    <author>සු.මි ඡායාරූප - ගීත් ද මෙල්</author>
    <content>විනිශ්චය මණ්ඩලයේ අදහස් ගැන දුක හිතෙන වෙලාවනුත් තියෙනවාමවක සේ දියණිය රකින පියෙක්ප්‍රියංකාට ජුවල් ගිහිං?සමීරා රසිකාවියකට බයවෙලා‘ගොළු හදවතේ’ සුගත්ට දැන් 70 යික්ලැරන්ස් මියුරු මියැසි රටා ඔස්ස යන චයිම්ස් ඔෆ් ද සෙවන්ටීස්ලසිත් - ටානියා යුවළට සුබ මංගලම්!ජපන් චාරිකාවක සොඳුරු මතකයපෙම්වතුන්ගේ පාරාදීසය හන්තානමම ජීවත් වෙනවා කියන එකත් පුදුමයිතම හැඩරුව ගැන කාන්තාවන්ට අවබෝධයක් තිබිය යුතුයිපිච්චර් පිස්සාමට පෙම් කළ රාජ කුමාරිකාව ටිබෙටයට ගොස් පැවිදි වුණාකේන්දරයට අනූව මගේ විවාහය තව අවුරුදු දෙක තුනක් ප්‍රමාදයිඅපි වතුර අදිනවා හොරු නාගන්නවාපිස්සු හැදෙන සඳමළ සමඟ රුධිරය පිටවීම රෝග ලක්ෂණයක්මාව රටම දන්නෙ ‘මාධවී’ හින්දා”ඇයි දම්මි ඔයා මගේ ජීවිතයත් එක්කලා සෙල්ලම් කළේ?”සුගත් වියැළුණු දෑසින් යුතුව දම්මිගෙන් අසයි. ඇය නිරුත්තරය. දම්මි ඇත්තටම සුගත්ට ආදරය කළාද? හදවත ගොළු වූයේ සුගත්ගේ නොව දම්මිගේය. එබැවින් සුගත් මුළු ජීවිතයම එකම විරහ ගීතයක් බවට පත් කරගෙන ඉන් අසීමිතව වේදනා වින්දේය. ‘ගොළු හදවතේ’ දම්මි වූයේ අනුලා කරුණාතිලක ය. සුගත් වූයේ වික්‍රම බෝගොඩය. එදා තරුණයකු වූ බෝගොඩ අද 70 හැවිරිදිය. (උපත 1940) ඔහු දැන් සීයා කෙනෙකි. ඔහු දැන් තම දියණියගේ කුඩා දරුවා සුරතල් කරයි.බෝගොඩ අයියා කොහොමද ඉතින්?”වරදක් නැහැ මල්ලි ඔහේ ඉන්නවා. දවල්ට වත්ත පොඩ්ඩක් සුද්ද කරනවා. හැන්දෑවට පොඩි අඩියක් ගහනවා.”බෝගොඩ අයියා වැඩිය මාධ්‍යයට එක්ස්පෝස් වෙන්නේ නැහැ නේද?මම කැමැති නැහැ පත්තරවලට, ටී.වී. වලට කතා කරන්න.දැන් රඟපාන්නේ නැද්ද?ළඟදි සෝමවීර බෝපිටියගේ ඒකාංග ටෙලි නාට්‍යයක රඟපෑවා. මාත් එක්ක තිස්ස විජේසුරේන්ද්‍රත් එහි රඟපෑවා. තිස්සයි මමයි මීට අවුරුදු 40 කට විතර ඉස්සර ‘කලණ මිතුරෝ’ චිත්‍රපටයේ රඟපෑවා. ‘කලණ මිතුරෝ’ තමයි මම වැඩිම මුදලක් අය කරපු චිත්‍රපටය. ‘ගොළු හදවත’ට ලැබුණේ දහදාහයි. ඒත් ‘කලණ මිතුරෝ’ ට ඒ වගේ ඩබල් හම්බ වුණා. මට විසිදාහක් ගෙව්වා. ඒත් ඔයා පුදුම වෙයි. මම අදටත් ‘කලණ මිතුරෝ’ චිත්‍රපටය දැකලා නැහැ. ඒක අර ‘දෝස්ති’ කතාවනේ.ඉඩකඩ ලැබෙන පරිදි බෝගොඩ අයියා දැනුත් රඟපානවද?ආරාධනාවක් ලැබුණොත් රඟපානවා. හැබැයි ස්ක්‍රිප්ට් එක හොඳට කියවලා බලලා.බෝගොඩ අයියාට පරණ රසිකයන් එහෙමත් ඉඳහිට මුණ ගැහෙනවා ඇති.හුඟක් අයට මාව හඳුනගන්න බැහැ. ඇත්තටම මම කැමැතියි ඔවුන්ට මාව අමතක වෙලා යනවා නම්.මං දන්න තරමින් ඔබ වේදිකාවෙන් සිනමාවට ආපු නළුවෙක්?ඔව්. සුගත්ගේ (සුගතපාල ද සිල්වා) ‘බෝඩිංකාරයෝ’ නාට්‍යයෙන් අපි ආවේ. අපි කිව්වේ ටෝනි රණසිංහ, ජී.ඩබ්ලිව්. සුරේන්ද්‍ර සහ මම. මම ‘අපේ කට්ටිය’ නම් වූ නාට්‍ය සංවිධානයට එකතුවුණේ අහම්බෙන්.දවසක් කොටුවේ YMCA එකේදි මට ධර්මසිරි වික්‍රමරත්න හම්බවුණා. “අපි නාට්‍යයක් කරනවා උඹත් වරෙන්” කිව්වා. මගේ චරිතයට මුලින් පුහුණු වුණේ තිස්ස අබේසේකර. පස්සෙ මට ඒ චරිතය ලැබුණා. තිස්සට වෙන වැඩ තිබුණා. මං හිතන්නේ ‘ගම්පෙරළියේ’ දෙබස් ලියන්න වගෙ දේවල්. ඊට පස්සේ මම දිගටම නාට්‍යවල හිටියනේ. ‘රන්තෝඩු’, ‘වහලක් නැති ගෙයක්’, ‘තට්ටු ගෙවල්’, ‘වගුරු බිම’, ‘නිල් කට්රොල් මල්’, ‘හෙලේ නැග්ග ඩෝං පුතා’, ‘තුරඟ සන්නිය’, ‘කැලණි පාලම’.’කැලණි පාලම’ නාට්‍යය නම් අපි දැකලා තියෙනවා. අනිත් නාට්‍ය නම් ඉතින් අපි පොඩි කාලේ පෙන්නපුවනේ?මං රඟපාපු නාට්‍ය අතරින් කැමැතිම නාට්‍යයත් ‘කැලණි පාලම’ තමයි.බෝගොඩ අයියා සිනමාවට ආවේ?ඒ දවස්වල ලෙස්ටර් ‘ගම්පෙරළියට’ නළු නිළියන් ගෙන යනවා. එයා ‘බෝඩිංකාරයෝ’ පුහුණුවීම් බලන්න ‘රෝයල් ප්‍රයිමරි’ (රාජකීය විදුහලේ ප්‍රාථමික අංශයට) එකට ආවා. එතැනදි තමයි ටෝනිවයි, සුරේන්ද්‍රවයි, මාවයි තුන්දෙනාම තෝර ගත්තේ. අපි තුªන්දෙනාම ‘ගම්පෙරළියේ’ රඟපෑවා.ඔබ ‘ගම්පෙරළිය’ කතාත්‍රිකයෙම (කලියුගය හා යුගාන්තය) තිස්ස ගේ චරිතය නිරූපණය කළා. මං හිතන්නේ මේක සිංහල සිනමාවේ විතරක් නෙමෙයි ලෝක සිනමාවේත් සුවිශේෂී අවස්ථාවක්.ඔව්. හරිනම් ගිනස් පොතට යන්න ඕන වාර්තාවක්. අපූත්‍රිකයේ (‘පතෙර් පංචලි’ ‘අපරාජිතෝ’ හා ‘අපූ සංසාර්’ යන චිත්‍රපටවල) අපූගේ චරිතය රඟපෑවේ නළුවන් තිදෙනෙක්. එහෙත් ‘ගම්පෙරළිය’ තෛ‍්‍රරූපකයේ තිස්ස එකම නළුවා.කොහොම වුණත් ඔබ අදටත් කතාබහට ලක්වන්නේ ‘ගොළු හදවතේ’ සුගත්ගේ චරිතයෙන්ඒක මම තෘප්තියකින් රඟපාපු චරිතයක් නෙමෙයි. කොටින්ම මම හොඳට රඟපාන්න උත්සාහ ගත්තෙවත් නැහැ. ෂූටින් ඉවරවෙලා හැන්දෑවට ගෙදර එනවා. කිසිම තෘප්තියක් නැහැ. දෙබස් ටිකක් කියනවා එච්චරයි. හුඟදෙනෙක් කියන්නේ ‘ගොළු හදවතේ’ මගේ රඟපෑම් අසාර්ථකයි කියලයි. මේ යකා හිනාවෙන්නෙත් නැහැ; එකම හැඟීම මුහුණේ යැයි සමහරු කිව්වා.ඒත් හැඟීමක් පෙන්වන්න දත් තිස්දෙකම පෙන්නලා හිනාවෙන්න ඕනැ නැහැ. දැන් බලන්න ගාමිණී ෆොන්සේකා හැඟීම් පළකළේ දත් තිස් දෙකම පෙන්නලද? ඔහු හිනාවුණේ හිත ඇතුළෙන්. ඒක මුහුණෙන් පේනවා. ‘ගොළු හදවතේ’ දම්මි එක තැනක සුගත් ගැන කියනවා ‘එයා හරි වැදගත් ළමයෙක්’ කියලා.ඉතින් මම ඒ වැදගත්කම පේන විදියට රඟපෑවා. වනචරයෙක් නොවී වැදගත් විදියට රඟපාන්න ගිහිල්ල තමයි මම ඔය ටික අහගත්තේ.ජයවිලාල් විලේගොඩ එහෙම බොහෝම දරුණු විදියට ඔබව විවේචනය කළානේ?ජයවිලාල් මාව කෑවා.ගොළු හදවතේ’ කතුවර කරුණාසේන ජයලත් බෝගොඩ අයියගේ රඟපෑම්වලට කැමැති වුණාද?ජයලත් මාව සුගත්ගේ චරිතයට ගන්නවටවත් කැමැති වුණේ නැහැ. ලෙස්ටර්ගේ තනි කැමැත්තටයි මාව ගත්තේ.ජයලත් කවදත් ‘අපේ කට්ටියේ’ අයට (ඒ කියන්නේ සුගතපාල ද සිල්වාට, ජී.ඩබ්ලිව්. සුරේන්ද්‍රට, රැලෙක්ස් රණසිංහට, සිරිල් බී. පෙරේරාට, ධර්මසිරි වික්‍රමරත්නට වගේ) කැමැත්තෙන් හිටියේ නැහැ. අපි ඉතිං චාරයක් නැතිව ජීවත්වෙන්න පුරුදු වෙච්ච කලාකාරයන් පිරිසක්නේ. ජයලත් ඒ වගේ අයට කැමැති නැහැ.සුගත්ගේ චරිතය ගැන ඔබ මොකද හිතන්නේ?ලේ, ඇට, මස් නැති චරිතයක්. මොකද්ද ඒ චරිතයේ ගතයුත්තකට තියෙන්නේ?ඔබ සුගත් නම් මොකද කරන්නේ?මම නම් කෙල්ලෙක් බූට් එක දුන්නයි කියලා ඔය විදියට බිබී පිස්සු කෙළින්නේ නැහැ. අනිත් එක මම කිසිම කෙල්ලෙකුට මගේ ජීවිතයත් එක්ක සෙල්ලම් කරන්න දෙන්නෙත් නැහැ. සුගත් මොනවද කළේ? දම්මිගේ ලණුව කෑවා විතරනේ.දම්මි සුගත්ට ආදරේ කළේ නැහැ කියලද ඔබ හිතන්නේ?පොඩි ආදරයක් ඇතිකරගෙන හිටියා. ඒත් ඒක සීරියස් ලව් එකක් නෙමෙයි.’ගොළු හදවත’ චිත්‍රපටය ඉඳහිට රූපවාහිනියෙන් පෙන්වනවනේ. එතකොට ඔබ ඒක බලනවද?අපොයි නැහැ. මොකටද බලන්නේ. ඒක ‘කලර්’ කරලා පෙන්වනවා නෙමෙයිනේ? පරණ එකමනේ?’ගොළු හදවත’ පස්සෙ කාලෙක ටෙලිනාට්‍යයකටත් නැඟුවා. ඔබ ඒක බැලුවද?එහෙන් මෙහෙන් දැක්කා. ඒකේ සුගත්ට හිටියේ හෙන්රි ජයසේනගේ පුතානේ? එයාට ඒකෙන් බැංකුවක රස්සාවකුත් ලැබුණා. කසාද බඳින්න ගෑනියෙකුත් ලැබුණා. (එයා බැන්දේ දම්මිගේ චරිතය රඟපාපු කෙල්ලව නේද) මට වුණේ් ‘ගොළු හදවතේ’ රඟපාලා තව පොඩ්ඩෙන් රස්සාවත් නැතිවෙන වැඩක්. මම වැඩ කළේ ලංකා බැංකුවේ.මම චිත්‍රපටවල රඟපාලා ජනපි‍්‍රයවෙනවට ඊර්ෂ්‍යා කරපු කීපදෙනෙක් හිටියා. ඒ අයට්.ර්.ට (සාමාන්‍යාධිකාරි) රිපෝට් කළා. මාව කැඳවපුට්.ර්‘ගොළු හදවතේ’ රඟපෑවට කීයක් ගෙව්වද කියල මගෙන් ප්‍රශ්න කළා. මම ‘දහදාහක්’ කියලා කිව්වා. ගත්තු මුදල ‘ගොළු හදවත’ නිෂ්පාදනය කරපු සිලෝන් තියටර්ස් ආයතනයට යළි ගෙවන්න කියලාට්.ර්නියෝග කළා. මම රස්සාව බේරගන්න තියෙන වුවමනාවට ණයක් අරගෙන අර දහදාහ ගෙවලා දැම්මා.ඔබ ‘ගොළු හදවතේ’ රඟපෑවේ තෘප්තියකින් නෙමෙයි කියලා කිව්වනේ? එහෙම තෘප්තියකින් යුතුව රඟපාපු චරිතයක් බෝගොඩ අයියාගේ සිනමා ජීවිතයේ ඇත්තෙම නැද්ද?ඇයි ‘බිනරමලි’? එහි සිංඤෝගේ චරිතය මම බොහෝම කැමැත්තෙන් රඟපාපු චරිතයක්.රසිකයෙක් විදියට ගත්තම ඔබ කැමැතිම නළුවා කවුද?ගාමිණි ෆොන්සේකා. මම පෞද්ගලිකව නම් ඔහුට කැමැති නැහැ. ඒත් අපේ සිනමාවේ දක්ෂතම නළුවා ගාමිණි. නිළියන්ගෙන් මම ස්විනීතා වීරසිංහටත් අයිරාංගනි සේරසිංහටත් කැමැතියි. අලුත් අගෙන් ජැක්සන් විශිෂ්ටයි. සෞම්‍ය ලියනගේත් දක්ෂ නළුවෙක්.සු.මි ඡායාරූප - ගීත් ද මෙල්</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=av1001316</link>
    <topic>ක්ලැරන්ස් මියුරු මියැසි රටා ඔස්ස</topic>
    <author>තිස්ස</author>
    <content>විනිශ්චය මණ්ඩලයේ අදහස් ගැන දුක හිතෙන වෙලාවනුත් තියෙනවාමවක සේ දියණිය රකින පියෙක්ප්‍රියංකාට ජුවල් ගිහිං?සමීරා රසිකාවියකට බයවෙලා‘ගොළු හදවතේ’ සුගත්ට දැන් 70 යික්ලැරන්ස් මියුරු මියැසි රටා ඔස්ස යන චයිම්ස් ඔෆ් ද සෙවන්ටීස්ලසිත් - ටානියා යුවළට සුබ මංගලම්!ජපන් චාරිකාවක සොඳුරු මතකයපෙම්වතුන්ගේ පාරාදීසය හන්තානමම ජීවත් වෙනවා කියන එකත් පුදුමයිතම හැඩරුව ගැන කාන්තාවන්ට අවබෝධයක් තිබිය යුතුයිපිච්චර් පිස්සාමට පෙම් කළ රාජ කුමාරිකාව ටිබෙටයට ගොස් පැවිදි වුණාකේන්දරයට අනූව මගේ විවාහය තව අවුරුදු දෙක තුනක් ප්‍රමාදයිඅපි වතුර අදිනවා හොරු නාගන්නවාපිස්සු හැදෙන සඳමළ සමඟ රුධිරය පිටවීම රෝග ලක්ෂණයක්මාව රටම දන්නෙ ‘මාධවී’ හින්දාහැට හැත්තෑව දශකවල කණ්ඩායම් සංගීතය ගැන කතා කරනවිට එහි සුවිශේෂ භූමිකාවක් කලකට පෙර අපෙන් සමුගත් සංගීතවේදී ක්ලැරන්ස් විජේවර්ධනයන්ට නිතැතින් ම හිමිවෙයි.ක්ලැරන්ස් විජේවර්ධනයන් ගේ මියුරු සංගීත රටා අනුගමනය කරමින් කණ්ඩායම් සංගීතයට පිළිපන් සංගීත කණ්ඩායමක් ලෙස ‘චයිම්ස් ඔෆ් ද සෙවන්ටීස්’ හඳුන්වා දිය හැකි ය.මෙහි නිර්මාතෘ හා කළමනාකාර ලෙස කටයුතු කරන දේවින්ද කරුණානායක, ක්ලැරන්ස් ගේ ගී සංරක්ෂණයට දායක වන ක්ලැරන්ස් අනුස්මරණ පදනමේ යාවජීව සාමාජිකයෙකි.‘චයිම්ස් ඔෆ් ද සෙවන්ටීස්’ පිළිබඳ තොරතුරු රසඳුන පාඨකයින් වෙනුවෙන් මෙලෙස ඉදිරිපත් කරන්නේ දේවින් ද කරුණානායක.“අපට ඕන වුණේ ඝෝෂාකාරි සංගීත රටාවෙන් බැහැරව හැත්තෑව දශකයේ දී අපට අහන්නට ලැබුණු ආකාරයේ විශේෂයෙන් ක්ලැරන්ස් විජේවර්ධන සංගීතවේදියා බිහි කළ මියුරු සරල වින්දන රටාවක් රැගත් ඕනෑම කෙනෙකුට ඇසිය හැකි ආරයේ ගීත ඉදිරිපත් කරන්නටයි.අපේ කණ්ඩායමේ සංගීතය අහනවිට ඕනෑම රසිකයකුට එක්වරම හිතෙන්නේ මේ එකල ‘ගෝල්ඩන් චයිම්ස් ‘ සංගීතය නේද කියලා.ක්ලැරන්ස් විජේවර්ධනයන් ගේ බිරිය වන ශීලා විජේවර්ධන මහත්මිය වරෙක පුවත්පතක් මගින් ඉල්ලා සිටියා ක්ලැරන්ස්ට ආදරයක් ඇත්නම් ඔහුගේ ගී නොගයන ලෙස. අපි එයට ගරු කරන නිසා ක්ලැරන්ස් ගේ ගීත කිසිවක් ගායනා කරන්නේ නැහැ කිසිම අවස්ථාවක.මුල් යුගයේ අපට පුහුණුවීම් ස්ථානයක් නැතිව සිටිත්දී හිතවත් ජපන් ජාතික මහත්මයෙක් ශබ්දාගාරයක් තනා දුන්නා.ඒ සඳහා අවශ්‍ය වූ උපකරණ හා සංගීත භාණ්ඩ කීපයක් සුපර් ගෝල්ඩන් චයිම්ස් කණ්ඩායමේ සිටි සංගීතඥයින් අපට ලබාදුන්නා. ඒ අයට අපේ ගෞරවය හිමි විය යුතුයි.කණ්ඩායමේ වත්මන් සාමාජිකයන් ලෙස රුක්ෂන් කරුණානායක (නායක) සොහාන් අනුහස්, දිල්ෂාන් විජේසේකර, චාමර ජයරත්න, චමින්ද පුෂ්පකුමාර, ඉසුර රොෂාන්, නිර්මාණී, රත්නසේකර කටයුතු කරනවා.ඉදිරියේදී ‘උදේශාන්’ ලේබලය යටතේ අපි අලුත් ගීත රසිකයින් වෙත තිළිණ කරන්න බලාපොරොත්තු වෙනවා.තිස්ස</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=av1001317</link>
    <topic>ලසිත් - ටානියා යුවළට සුබ මංගලම්!</topic>
    <author>ඉඳුනිල්</author>
    <content>විනිශ්චය මණ්ඩලයේ අදහස් ගැන දුක හිතෙන වෙලාවනුත් තියෙනවාමවක සේ දියණිය රකින පියෙක්ප්‍රියංකාට ජුවල් ගිහිං?සමීරා රසිකාවියකට බයවෙලා‘ගොළු හදවතේ’ සුගත්ට දැන් 70 යික්ලැරන්ස් මියුරු මියැසි රටා ඔස්ස යන චයිම්ස් ඔෆ් ද සෙවන්ටීස්ලසිත් - ටානියා යුවළට සුබ මංගලම්!ජපන් චාරිකාවක සොඳුරු මතකයපෙම්වතුන්ගේ පාරාදීසය හන්තානමම ජීවත් වෙනවා කියන එකත් පුදුමයිතම හැඩරුව ගැන කාන්තාවන්ට අවබෝධයක් තිබිය යුතුයිපිච්චර් පිස්සාමට පෙම් කළ රාජ කුමාරිකාව ටිබෙටයට ගොස් පැවිදි වුණාකේන්දරයට අනූව මගේ විවාහය තව අවුරුදු දෙක තුනක් ප්‍රමාදයිඅපි වතුර අදිනවා හොරු නාගන්නවාපිස්සු හැදෙන සඳමළ සමඟ රුධිරය පිටවීම රෝග ලක්ෂණයක්මාව රටම දන්නෙ ‘මාධවී’ හින්දාශ්‍රී ලංකා මාතාව ජාත්‍යන්තර ක්‍රිකට් ක්‍ෂෙත්‍රයට තිළිණ කළ සුපිරි පන්දු යවන්නකු වූ ලසිත් මාලිංග පසුගිය 22 වැනිදා යුග දිවියට ඇතුළත් වුණා.ලසිත් ගේ අතගත් වාසනාවන්තිය වූයේ ටානියා මිනෝලි පෙරේරා මෙනෙවියයි.ලසිත් දකුණේ වෙළෙඳ ව්‍යාපාරිකයකු වන වරුසවිතාන භද්‍රසෝම සහ ආර්.ජී. නම්මි පත්මා යුවළගේ වැඩිමහලු දරුවා. ටානියා ඇමරිකාවේ ව්‍යාපාර කටයුතු කරන ලලිත් පෙරේරා සහ කාන්ති පෙරේරා යුවළගේ දියණියක්.ලසිත්ට ටානියා මුණ ගැසී ඇත්තේ ඔහු සහභාගි වූ උත්සවයකදී. ඉන්පසු දැන හඳුනාගත් ඔවුන් පෙම්වතුන් බවට පත්වුණා. වසර දෙකහමාරක පමණ කාලයක් ආදරයෙන් කල් ගෙවූ ඔවුන් මවුපියන්ගේ ආශීර්වාදය මැද එකම කැදැල්ලකට කූඩු වුණා.කොළඹ වෝටර්ස් එජ් හෝටලයේ පැවැති මේ විවාහ මංගල උත්සවයට වත්මන් ශ්‍රී ලංකා ක්‍රිකට් කණ්ඩායමේ නායකයා ඇතුළු ක්‍රිකට් ක්‍රීඩකයින් රැසක්ම සහභාගි වුණා.ජනපතිතුමා සමඟ මනාල යුවළ සහ පිරිසදකුණු ප්‍රදේශයෙන් බිහිවුණු ක්‍රිකට් ක්‍රීඩකයකු වන ලසිත් සිය මනාලිය ටානියා සමඟ මහින්ද රාජපක්‍ෂ ජනාධිපතිතුමාගෙත් ආශීර්වාද ලබා ගන්නට ද අමතක කළේ නැහැ.රූපලාවණ්‍ය ශිල්පී ධනංජය බණ්ඩාර විසින් ටානියා හැඩගන්වා තිබුණු අතර, වැල්ලවත්තේ සාරි මන්දීර් හි සනත් රණවීර විසින් ටානියාගේ මංගල සාරිය ධනංජයගේ උපදෙස් අනුව නිර්මාණය කර තිබුණා.ඇත් දළ පැහැති නෙට් සාරිය බ්‍රොකේඩ් ක්‍රමයට සකස් කර, ගෝල්ඩ් සහ සිල්වර් වර්ක් කර ගල් අල්ලා විශේෂයෙන් නිර්මාණය කර තිබුණේ ඉන්දියාවට යැවීමෙන්.ටානියගේ යෙහෙළියන් වූයේ යානා විජේතුංග සහ හෂිනි ජාසිං ආරච්චි. ඔවුන්ගේ පීච් වර්ණ සාරියට පබළු වැඩ දමා එක් කොටසක් ඇත් දළ පැහැය එන ලෙස නිර්මාණය කර තිබුණේ ඒවා මනාලියගේ සාරිය හා ගැළපෙන ලෙසයි.මල් කළඹ සහ උත්සව ශාලාවේ මල් සැරසිලි සෙකන්ඩ් චාන්ස් වෙතින් නිර්මාණය කර තිබූ අතර, සෙටි බෑක් එක නිර්මාණය කිරීමේදී විකට්ටුවක ආකෘතියක් ආකාරයට සකස් කර තිබුණා. ලසිත්ගේ ඇඳුම් ඉම්තියාස් විසින් නිර්මාණය කර තිබූ අතර මනාලයාගේ යහළුවන් වූයේ ඇන්ජලෝ මැතිව්ස් සහ චාමර කපුගෙදරයි.දිවිමඟ අලෝක කිරීමට මංගල පහන් සිළුව දල්වමින්...ශ්‍රී ලංකා ක්‍රිකට් නායක කුමා සංගක්කාර සමඟදිල්හාර ප්‍රනාන්දු සුබ පැතීමට ආ මොහොතසුබ පැතීමට ආ නුවන් සොයිසා සහ මහේලඉඳුනිල්ඡායාරූප - දිනුක දුලානිstudio 3000</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=av1001318</link>
    <topic>ජපන් චාරිකාවක සොඳුරු මතකය</topic>
    <author>ඉන්ද්‍රානි රත්නසේකර</author>
    <content>විනිශ්චය මණ්ඩලයේ අදහස් ගැන දුක හිතෙන වෙලාවනුත් තියෙනවාමවක සේ දියණිය රකින පියෙක්ප්‍රියංකාට ජුවල් ගිහිං?සමීරා රසිකාවියකට බයවෙලා‘ගොළු හදවතේ’ සුගත්ට දැන් 70 යික්ලැරන්ස් මියුරු මියැසි රටා ඔස්ස යන චයිම්ස් ඔෆ් ද සෙවන්ටීස්ලසිත් - ටානියා යුවළට සුබ මංගලම්!ජපන් චාරිකාවක සොඳුරු මතකයපෙම්වතුන්ගේ පාරාදීසය හන්තානමම ජීවත් වෙනවා කියන එකත් පුදුමයිතම හැඩරුව ගැන කාන්තාවන්ට අවබෝධයක් තිබිය යුතුයිපිච්චර් පිස්සාමට පෙම් කළ රාජ කුමාරිකාව ටිබෙටයට ගොස් පැවිදි වුණාකේන්දරයට අනූව මගේ විවාහය තව අවුරුදු දෙක තුනක් ප්‍රමාදයිඅපි වතුර අදිනවා හොරු නාගන්නවාපිස්සු හැදෙන සඳමළ සමඟ රුධිරය පිටවීම රෝග ලක්ෂණයක්මාව රටම දන්නෙ ‘මාධවී’ හින්දා‘තෝකියෝ’ නගරයත් ‘ඔසාකා’ නගරයත් අතර දිවෙන ‘ෂින්කන්සෙන්’ (Shinkanzen) අධිවේගී දුම්රියට මා ගොඩ වූයේ ජපන් රටේ සිරියාව නිදහසේ නැරඹීමට සිතා ගෙන ය.දුම්රියේ වේගය අනුව කුමන ආකාරයේ දර්ශන පථයක් දිස්වුවද ඒ එකකට එකක් කලාත්මක අගයෙන් අනූන ය. තැනිතලා, කඳු පේළි, රූස්ස ගස් පිරි වනාන්තර, දැවැන්ත පරාස දිගේ පෙළ ගැසුණු කෙත් බිම් පමණක් නොව අති විශාල කර්මාන්ත ශාලා ආදිය පසු කරමින් යන සුවපහසු ගමනේදී මට ගමන් විඩාවක් නොදැනුණා සේ ය. සුදු පාටින් දිළිසෙන ෆුජි  (Fuji) කන්දේ අතිරමණීය දර්ශනය මා සිත් වශී කළේය.අවට ජපන් ජාතිකයෝ විටින් විට මා හා සිනාසෙති. හිස පහත් කරමින් ආචාර කරති. දුම්රියේ සිහින් හඬින් ඇසෙන සංගීතය කන්කලුය. එය මගේ සිතට ගෙන එනුයේ මහත් ආස්වාදයකි. මම අවට සිටි මගීන් දෙස බැලීමි. වැඩි දෙනෙක් පොත් - පත්තර සඟරා ආදිය කියවති. සමහරු ජපන් බසින් කථා කරති. ජපන් බස හදාරා ඇති මට ඔවුන් අතර හුවමාරු වන වචන හොඳින් ඇසේ. ඔවුන් කථා කරන්නේ කිසියම් වැදගත් දේවල් ගැන ය.මා අසල ම සිටියේ රාජකාරිය නිම වී නිවෙස වෙත යන යුවතියකි. ඇය නිදි කිරයි. විටින් විට ම දෙස බලා ඇය මට ආචාර කරන්නේ ‘මා නිදා ගැනීමෙන් ඔබට කරදරයක් වේවිදෝයි’ සිතා සමාව ඉල්ලන්නා සේ ය. මඳ වේලාවකින් අවදි වූ ඇය සුහද සිනහවක් පා මා හා කථාවට වැටුණාය. කාර්යාලයේ දී මෙන් ම නිවසේදී ද කාර්ය බහුල තමාගේ දෙනෙතට විවේකයක් ලබා ගත හැකි එකම ස්ථානය දුම්රිය ගමන බව ඇය මට පැවැසුවා ය.‘ඔයා ගෙදර යන විට හුඟක් රෑ වේවි නේද?’ මා ඇගෙන් ඇසුවේ මා ද නවාතැනට යන විට මැදියම් රැය වන නිසා ඇති වූ භීතිය නැතිකර ගැනීමට ය. ‘ඔව්, රාත්‍රි දොළහ හමාර විතර වෙනවා. දුම්රියෙන් බැහැලා කිලෝමීටර් කාලක් විතර පයින් යන්ටත් තිබෙනවා’ ඇගේ පිළිතුර විය. මට අපේ රට මතක් විය. ඉතින් ඔයාට මහ රෑ තනියම යන්න බය නැත්ද? හොරු ගැන? නරක මිනිසුන් ගැන?’‘අපෝ නැහැ, කොහොමටවත්’ මට දැනුණේ අප්‍රමාණ සහනයකි. ඊළඟ දුම්රිය නැවතුමේදී ඇය බැස ගියා ය. එතැන අසුන් ගත්තේ වයෝවෘද්ධ ජපන් කතකි. ඇය වාඩිවූයේ දෙකට නැමී මට ආචාර කිරීමෙන් පසුව ය. පුළුන් ගොඩක් මෙන් ඇගේ පොකුටු කෙස් කලඹ සුදුව ඇත. මට මගේ ආදරණීය මව සිහි විය. මම ඇයට තව තවත් ළං වීමි. සැණෙකින් ඇය දිගින් දිගට ම මා සමඟ පිළිසඳරේ යෙදෙන්නට වූවා ය.‘මා ඉපැදුණේ පුංචි ගම්මානෙක. ගම්මු ජීවත්වෙන්නේ ගොවිතැන් කරගෙන යි. මං කරන්නේ මගේ වත්තේ හැදෙන එළවළු නගරයේ පොළට ගෙනවිත් විකුණන එක. මට දැන් අවුරුදු අසූවක්. මැරෙනතුරු වැඩ කරන්න පුළුවන් නම් කරන එක තමා අපේ සිරිත.’‘ඉතින් ඔබට දරු මුනුපුරෝ නැත්ද?’අපෝ ඉන්නවා. ඒ අය නගරවල පදිංචියට ගිහින්. ළමයි ලොකු මහත් වුණා ම ඒ අයගේ දියුණුව ඒ අයම සලසා ගන්නවා. විවාහ උත්සව, ගෙවල් කුලී ආදිය සඳහා දෙමව්පියන් ආධාර කරනවා. අප එහෙම කරන්නෙ අනාදරයකට නොවෙයි. දරුවන් ලොකු වුණාම අත්දැකීම් තුළින් ජීවිතය තේරුම් ගන්ට ඔවුන්ට නිදහස දිය යුතුයි.’අවසන් වැකියත් සමඟය ඇය අසුනින් නැගිට්ටේ ඊළඟ නැවතුමේ බැස යාම සඳහා ය.‘මා සමුගන්නවා. ඔබට නිරෝගී වේවා’ (සයෝනරා ඔගෙන්කිදෙ!)‘සයෝනරා!’මඳ සිනහවක් පාමින් ඇය දුම්රියෙන් බැස ගත්තාය. ඊළඟ නැවතුම ‘නගොයා’ (Nagoya) වූයෙන් මම ද බැස ගියෙමි. දුම්රියේ ගමනින් මට විඩාවක් නොදැනුණත් කුමක්දෝ කුතුහලයකින් මසිත චංචල වී ඇත.ජපන් ජාතිකයන්ගේ චාරිත්‍ර විධි කොතරම් ආදර්ශවත්දැයි මට සිතුණි. ඔවුන් සිය සංස්කෘතිය කොතරම් වැදගත් කොට සලකනවාද කිවහොත් ජපන් භාෂාව හැදෑරීමේදී ‘ආචාර විධි’ (අයිසත්සු) නමින් විශේෂ පාඩමක් වෙනමම නිර්දේශ කොට ඇත.උණුසුම් පිළිගැනීම්, සුහද ආචාර, ආගන්තුක සත්කාර, ක්‍රමානුකූල දිවි පෙවෙත, සකසුරුවම හා අනුන්ට කරදරයක් නොවී ජීවත්වීම ඔවුන්ගේ සුවිශේෂ ගති සිරිත් අතර කැපී පෙනේ.ජපන් නිවසජපන් නිවෙස් බොහෝවිට ලී වලින් සාදා ‘තතමි’ (Tatami) නම් වූ පැදුරු කළාල එළා සකස් වූවකි. පටු කාමර සිත් ගන්නා ලෙස පිළිවෙළකට තබා ගැනීමට ඔවුහු හොඳින් දනිති. නිවෙසකට අමුත්තකු පැමිණීමට පෙර කල් වේලා ඇතිව දැන්වීම සිදු කළ යුතු වේ. එසේ අවසර ගෙන දොරකඩට පැමිණෙන අමුත්තා පාවහන් ගලවා, අසල ඇති රාක්කයක පිළිවෙළට තබා නිවසට ඇතුළු වේ. අමුත්තකු නිවසට එන්නේ සුළු හෝ ත්‍යාගයක් (ඔමියගෙ) රැගෙන ය. එය භාරදීමත් සමඟ ම නිවැසියා ගේ අවංක ස්තුතිය සුහද ලීලාවෙන් දක්වයි.කාර්යාල ජීවිතයඅපේ රටේ තරම් රජයේ නිවාඩු ජපානයේ ලැබෙන්නේ නැත. එහෙත් නියමිත වේලාවට වැඩට පැමිණිම, අඩුවෙන් නිවාඩු ගැනීම ආදිය නිසා ජපන් ජාතිකයිනට සිය කටයුතු කලට වේලාවට නිම කර ගැනීමට හැකි වේ. සීතල දුරුත්තේ හිමිදිරි පාන්දර හිමෙන් වැසී ගිය පාරවල් දිගේ ප්‍රසන්න මුහුණින්, ප්‍රබෝධයෙන් යුතුව කාර්යාල වෙත පිය නඟන ඔවුන් රටට මහත් ආඩම්බරයකි.ආයතනවල පවිත්‍රතාව සේවකයන් මෙන්ම බලධාරීන් විසින් උවමනාවෙන් රැක ගනු ලැබේ. වසරේ අවසාන දින කීපය කාර්යාලය සෝදා පවිත්‍ර කරනා ඔවුහු අනවශ්‍ය ලිපි ලේඛන ඉවත් කොට අවශ්‍ය ලිපි ලේඛන පිළිවෙළකට අසුරා තබා ගනිති.සංස්කෘතික උත්සවජපන් ජාතිකයන්ගේ ජීවන රටාව ගෙනෙන්නේ වසර පුරා පාරම්පරිකව පවත්වාගෙන යන්නා වූ සංස්කෘතික උත්සව මාලාවන්හි පිළිපැදෙන දේශීය සිරිත් විරිත්වලිනි.‘ෂින්! ෂින්!’ යන හීන් හඬින් පතිත වන හිම පොද අතරින් ජපානයට සීතල දුරුත්ත උදා වෙයි. වසරේ මුල්ම චාරිත්‍රය වන්නේ පසුගිය වසර ජය, සතුට, සෞභාග්‍යය ලබා ගැනීමට ආශීර්වාද කළ ආගමික කතුවරුන්ට කෘතගුණ සැලකීම වශයෙන් පන්සල් වෙතට යාම යි. ඉන් අනතුරු ව කෙත් වතු සරුසාර කරමින් රටට සෞභාග්‍යය උදා කර දුන් හිරුට නමස්කාර කිරීමට අසල පිහිටා ඇති දර්ශනීය කඳුමුදුන්වලට නගිති. වසර මුලදී ම මළවුන්ට හා වැඩිහිටියන්ට කෙළෙහිගුණ සැලකීම සඳහා ‘ඔබොන්’ (Obon) නමින් උත්සවයක් පවත්වති. නව අවුරුද්ද සඳහා සුබ පැතුම් පත් සැකසෙන්නේ දේශීය ලේඛන කලාවට අනුකූලව ය.ජපන් ජාතිකයන් තුළ දක්නට ඇති විශේෂ ලක්ෂණයක් නම් සමාජයේ හැම තරාතිරමක වූ සාමාජිකයන් පිළිබඳව එකිනෙකා සැලකිලිමත් වීම යි. විශේෂයෙන් කුඩා ළමයින් පෙර පාසල් යැවීමටත් පෙර සිට ම ඔවුන් ලේඛන කලාව පිළිබඳ උනන්දු කරවීම සඳහා ‘ලේඛන කලා මංගල්‍යය’(Kakisome) නමින් උත්සවයක් පැවැත්වෙයි. ගැහැනු දරුවන් දේශීය අත්කම් කෙරෙහි අවධානයක් යොමු කරවීම සඳහා පවත්වන බෝනිකි උත්සවය (Hinamatsuri) ඉතා සිත් ගන්නා සුලු අංගයකි. තරුණ පරපුර කෙරෙහි විශේෂත්වයක් දැක්වීම සඳහා පවත්වන තුරුණු මංගල්‍යය (Coming of Age day) සඳහා රාජ්‍ය අනුග්‍රහය පවා ලැබෙයි.මහලු වියට පත් සාමාජිකයන් සඳහා වයස අවුරුදු 60 දී එතෙක් රටට කරන ලද සේවාව වෙනුවෙන් Kanreki කන්රෙකි නම් උපහාර උළෙලක් ද වයස අවුරුදු 77 දී චිරාත් කාලයක් ජීවත් වේවා යි ආශීර්වාද උත්සවයක් (Kiji) ද වයස අවුරුදු 88 වූ සීමාවේ මෙතෙක් ජීවත්වීමට ලැබීම ගැන ‘බෙයිජි’ නමින් උත්සවයක් ද පවත්වා ඔවුන් උද්යෝගීමත් කරවන නිසාදෝ මිය යන තෙක් ම මොනවා හෝ සේවයක් කොට සැනසිල්ලේ එලොව යති.වසන්ත සමයේ එළැඹෙන බක් මාසය අවුරුද්දේ ලස්සන ම මාසය යි. ජපානයේ ‘මනස්කාන්ත සමය’ යනුවෙන් හැඳින්වෙන එසමයේ ගං ඉවුරු දිගේ සකුරා මල්වලින් ගස් බර වෙලා! නෑ හිත මිතුරන්, පෙම්වතුන්, දෙමාපියන් හා එක්ව සකුරා මල් ගස් යට සෙවණට වී පී‍්‍රති වෙති. ‘සකුරා මල් නැරඹීම’  (Hanami) නම් මේ උත්සවය මිතුරු සබඳතා අලුත් කර ගැනීම සඳහා පවත්වන්නකි.ජපන් රටේ මා ගත කළ සුන්දර අවධියේ මතක සටහන් ඉතා රසවත් කතන්දරයක් මෙන් දර්ශනීය සිතුවමක් මෙන් වසරෙන් වසර මා දිවිය හා ඈඳී එයි.හිරෝෂිමා බෝම්බ සිද්ධිය ආදී ඛේදවාචකයන්ට මුහුණ දෙමින් සකුරා මල් පිපුණු ජය මාවතක් කරා ප්‍රවේශ වීමට ජපන් ජාතිකයන්ට හැකි වූයේ ඔවුන් උරුමයෙන් ම ලබා ගෙන ඇති චර්යා ධර්ම මුසු වූ ජීවන රටාව නිසා යැයි මට සිතේ.ඉන්ද්‍රානි රත්නසේකර</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=av1001319</link>
    <topic>පෙම්වතුන්ගේ පාරාදීසය හන්තාන</topic>
    <author>සටහන හා ඡායාරූප කුසුම්සිරි විජයවර්ධන</author>
    <content>විනිශ්චය මණ්ඩලයේ අදහස් ගැන දුක හිතෙන වෙලාවනුත් තියෙනවාමවක සේ දියණිය රකින පියෙක්ප්‍රියංකාට ජුවල් ගිහිං?සමීරා රසිකාවියකට බයවෙලා‘ගොළු හදවතේ’ සුගත්ට දැන් 70 යික්ලැරන්ස් මියුරු මියැසි රටා ඔස්ස යන චයිම්ස් ඔෆ් ද සෙවන්ටීස්ලසිත් - ටානියා යුවළට සුබ මංගලම්!ජපන් චාරිකාවක සොඳුරු මතකයපෙම්වතුන්ගේ පාරාදීසය හන්තානමම ජීවත් වෙනවා කියන එකත් පුදුමයිතම හැඩරුව ගැන කාන්තාවන්ට අවබෝධයක් තිබිය යුතුයිපිච්චර් පිස්සාමට පෙම් කළ රාජ කුමාරිකාව ටිබෙටයට ගොස් පැවිදි වුණාකේන්දරයට අනූව මගේ විවාහය තව අවුරුදු දෙක තුනක් ප්‍රමාදයිඅපි වතුර අදිනවා හොරු නාගන්නවාපිස්සු හැදෙන සඳමළ සමඟ රුධිරය පිටවීම රෝග ලක්ෂණයක්මාව රටම දන්නෙ ‘මාධවී’ හින්දාහන්තානේ මුදුනේ වැඩ ඉන්නේහන්තානේ සිට දිවැස් හෙලන්නේදැන් යහනේ සිට පඬුරු පුදන්නේහන්තානට මල රජුන් වඩින්නේශාන්ති කර්ම කවිවල හන්තාන සඳහන් වන්නේ එලෙසිනි. මුහුදු මට්ටමේ සිට අඩි 1400 ක මට්ටමේ සිට ඉහළ නඟින මෙම කඳුවැටියේ ඉහළම මුදුන අඩි 3720 උසින් යුක්ත ය. මේ ඉහළ උන්නතාංශය නිසා කඳු මුදුන් ආශි‍්‍රතව ඉතා සිසිල් දේශගුණයක් දැකගත හැකි ය.මහනුවරට යන ඔබ නගරයට එපිටින් හරිත ප්‍රාකාරයක් සේ දිස් වන හන්තාන කඳුවැටිය නොයෙක් වර දකින්නට ඇති බව නිසැක ය. මහනුවර සුන්දරත්වය ඔපවත් කරනා මෙම කඳුවැටිය ඔබට ඉතා පහසුවෙන් ළඟා විය හැකි ඉසව්වකි. පේරාදෙණිය ගලහ පාර ඔස්සේ ගොස් විශ්වවිද්‍යාලය අසලින් මෙන් ම මහනුවර රෝහල අසලින් ඇති උඩවෙල – 4 කණුව දක්වා දිවෙන මාර්ගයෙන් ද හන්තාන අඩවියට පිවිසිය හැකි ය.උඩවෙල මාර්ගයේ යන්නේ නම් උඩවෙල හෝ 4 කණුව බස් රථයෙන් ගොස් හන්තාන වතුයාය අසලින් බැස කන්ද තරණය කළ හැකිය. එමෙන්ම හන්තාන කන්දේ උඩවෙල මාර්ගයේ යන විට හමු වන තේ කෞතුකාගාරයක් ද ඔබට අපූරු අත්දැකීමක් ලබාගත හැකි ස්ථානයකි.උඩරට රාජධානි යුගයේ දී නගරයේ ආරක්ෂාව සඳහා හරිත පවුරක් සේ මෙම කඳුවැටිය උපකාරී වී ඇත. රාජධානි සමයේ දී මෙය ආරක්ෂිත වනයක් ලෙස සැලකුණු බව ජෝන් ඩේව් සඳහන් කරයි. එකල ජනතාවට අවසර ලැබී ඇත්තේ මින් දර සහ වේවැල් ආදිය ගෙනයාමට පමණි. වනය හෙළි කිරීම සහ ජනාවාස ඉදිකිරීම් තහනම් කොට තිබුණි. මේ නිසා එකල මෙම වනය වන සතුන්ගෙන් ගහණ ඝන වනයක් වූවාට සැකයක් නැත.1815 දී ඉංගී‍්‍රසින්ට උඩරට යටත් වූ පසුව නගරය අවට මෙම වනබිම්වල විනාශය ආරම්භ විය. පළමුව කෝපි සහ පසුව තේ වගාව සඳහාත් ගොඩනැගිලි සහ යුද කඳවුරු ඉදිකිරීමටත් හන්තාන කන්ද එළි කෙරිණි. එකල ආරම්භ වූ තේ වතු අදටත් මෙහි බොහෝ දුරට පැතිර තිබේ. තවත් සමහරක් ප්‍රදේශ කෝපි සහ තේ වගාවෙන් පසුව මුඩුබිම් බවට පත්ව ඇති අයුරු ඔබට දැකගත හැකි ය.මෙම කඳුවැටියේ උපත ලබනා ඇළ මාර්ග කිහිපයක්ම මහවැලි නදියට එක්වේ. එහෙත් අද ඒවායේ දැකගත හැක්කේ අඩු ජල ප්‍රමාණයකි. හල් ඔය – ඇල්ලේවල ඇළ ඇළගොල්ල ඇළ මැද ඇළට එක්වී ගන්නෝරුව අසලින් මහවැලියට එක්වේ. බෝවල ප්‍රදේශය හරහා ගලා එන ඌරාවල ඇළ හා සියඹලන්ගෙකුඹුර ඇළ ද මැද ඇළට එක් වී මහවැලිය පෝෂණය කරයි. මහඔය – ගැරඬි ඔය යන ජල ධාරා ද මෙයින් උපත ලබා මහවැලියට එක් වන ජල ධාරා කිහිපයකි.’හන්තානේ කඳු මුදුන සිසාරා පවනක් වී එන්නම්’ඒ ගීත රචකයකු හන්තාන දුටු අන්දමයි.හන්තාන, පෙම්වතුන්ගේ පාරාදීසයක්. පේරාදෙණිය සරසවි සිසුහු හන්තාන තරණයට දැඩි ඇල්මක් දක්වති. අප කැලණිය සරසවියේ ඉගෙන ගන්නා අවදියේ දී මේ වෙත වාර්ෂික චාරිකාවක් පැමිණියා මතක ය.1946 දී එහි ඉදිකිරීම් ආරම්භ වූයේ හන්තාන වතුයායේ පහළ බෑවුමේ ය. හන්තානෙන් ඉඩම් අක්කර 1080 ක් පේරාදෙණිය සරසවියට අයත් ය. කඳු මුදුන අවට වන සංරක්ෂණ දෙපාර්තමේන්තුවට අයත් අක්කර 500 ක පයිනස් වගාවක් තිබේ. ඉංගී‍්‍රසින් එකල මේ ප්‍රදේශ හඳුන්වා ඇත්තේ මට්න් බට්න් (මත්තන පතන) යනුවෙනි.අපි මෝටර් බයිසිකලයකින් උඩවෙල මාර්ගයේ ඉදිරියට ගමන් කරමින් සිටියෙමු. තේ වතු අතරින් මාර්ගය කඳු බෑවුම තරණය කරයි. වම් පසින් දිස් වූයේ තේ වත්තක් මැද පිහිටි තේ කෞතුකාගාරයයි. තේ කම්හලක් කෞතුකාගාරය බවට පත් කර ඇති ඉන් අප රටේ තේ වගාව පිළිබඳ තොරතුරු රැසක් ලබාගත හැකි ය.කිලෝ මීටර හතරක් පමණ ගමන් කළ අපි මෝටර් බයිසිකලය මාර්ගය අද්දර නවතා පා ගමනින් කන්ද තරණය කරන්නට වූයෙමු. තේ වගාවන් අවට පැතිර තිබේ. මහනුවර සානුව පහළින් දිස් වේ. එයට ඔබ්බෙන් දුම්බර කඳුවැටිය සහ හුන්නස්ගිරිය නීල වර්ණයෙන් අවකාශය සරසයි. සර්ප උකුස්සකු අහසේ සරන්නේ ගොදුරකට ඉව අල්ලමිනි. ඌ එක්වරම පහතට ආවේ ගොදුරක් දුටු නිසා විය හැකි ය. සැබෑවකි. ඌ යළිත් ඉහළ නැංඟේ කටුස්සකු ද හොටෙන් ගෙන බව බයිනෝකියුලරයෙන් අපට දැකගත හැකි විය.මාර්ගය අවට පයිනස් වන වගා සහ තැන තැන ඇති වන වදුලු දැකගත හැකි ය. විශාල පෙදෙසක පැතිර ඇත්තේ මානා සහ ඉලුක් තණ තලාවකි. ඉඳහිට මහ ගසක් හමුවන්නේ අතීත වනය පිළිබඳව ඉඟියක් කරමිනි. ඉහළින් කඳු මුදුනේ පිහිටා ඇත්තේ රූපවාහිනී විකාශන කුලුනයි. ඒ දක්වා අඩි පාරක් දිව යයි.අද තේ වගාවක් නැතත් ඉංගී‍්‍රසි පාලන සමයේ තේ දලු කඳු මුදුනේ සිට පහළට ප්‍රවාහනය කිරීමට තැනූ කම්බි මාර්ග තවමත් ඉතිරිව පවතී. හවරිනුග, වෙරලු, ගැඩුඹ, කිතුල්, කැන්ද, දැං හිඟුරු, ඇල්බීසියා, ඇඹුල් පේර වැනි ශාක අවට දැක ගැනීමට ලැබේ. බිනර සහ උඩවැඩියා විශේෂ ද මෙහි සුළු වශයෙන් පැතිර තිබේ. කොළ දිවියා - මීමින්නා - වල් ඌරා - නරියා - හාවා - රිළවා - දඬුලේනා මෙන්ම කොටියා ද හන්තානෙන් වාර්තා වේ.මහනුවර අවට වනගතව කොටි කිහිපදෙනකු සිටින බවට වාර්තා වී ඇති අතර උන් හන්තානේ සහ ඊට යාබද දුනුමඩලාව රක්ෂිතයේ දිවි ගෙවන බව සැලකේ.ගවයෝ කිහිප දෙනෙක් කඳු බෑවුමක තණ කති. ඈතින් උන් බලාගන්නා ගොපලු දරුවා ගල් පව්වක් මත ඇන තියාගෙන සිටී. හන්තානේ පරිසරයට ප්‍රධාන ගැටලුවකි, වියළි සමයේ දී තණබිම් ගිනි තැබීම. අවට ප්‍රදේශවාසීහු තම ගව සහ එළු රංචුවලට අවශ්‍ය ලා තණ ලබා ගැනීමට වනය ගිනි තබති.ගමන තරමක් දුෂ්කර ය. ඒ බෑවුම දැඩි වන නිසා ය. කඳු මුදුනේ පිහිටා ඇත්තේ රූපවාහිනී ඇන්ටෙනා කුලුනයි. ඒ වෙත දිවෙන අඩි පාර ඔස්සේ අපි ඉදිරියට ගමන් කළෙමු. රූපවාහිනි විකාශනාගාරයේ සේවක තරුණයෙක් ජල කෑන් එකක් රැගෙන පහළට එයි.ඔහු අප හා සිනාසුණි. ජලය රැගෙන යාමට පැමිණි බව ඔහුගෙන් පැවසුණි. කඳු මුදුනට පිවිසෙන විට වේගවත් සුළඟ හමා යන්නේ අප ඉවතට වීසි කරන්නට තරම් බලවත් ආකාරයකිනි.හාත්පස භූ විෂමතාව කඳු මුදුනට රමණීය අයුරින් දර්ශනය වේ. පේරාදෙණිය ප්‍රදේශය හරහා හරිත රුක් පෙළ අතරින් මහවැලි නදිය මතුව පෙනේ. අරණායක ප්‍රදේශයේ දොළොස්බාගේ කඳු ඇතුළු සබරගමු කඳුකරය ද මෙහි සිට අපූරුවට දැක බලාගත හැකි ය.හන්තාන පුරාණ විහාරයහන්තාන කන්දේ සුන්දරත්වය විඳි අප ඊළඟට ගමන් කළේ මහනුවර පිහිටි විහාරස්ථාන අතරින් ඉහළම උසකින් පිහිටා ඇති හන්තාන විහාරය වෙත ය. උඩුවෙල මාර්ගයේ යන්නේ නම් මහනුවර නගරයේ සිට විහාරයට දුර කි මී 10 ක් පමණ වේ.කඳු වටකර ගත් තැනි බිමක පිහිටා ඇති හන්තාන විහාර භූමියට පිවිසෙන ඔබට මුලින් ම දැක ගැනීමට ලැබෙන්නේ් දාගැබ සහ විහාර මන්දිරයයි. ඒ අසලම පැරණි සංඝාරාම ගොඩනැගිල්ල ද පිහිටා තිබේ. වනවදුලින් ගහණ සහ කඳුවලින් වටවූ නිතර සුළං හමන මෙම වටපිටාව බවුන් වැඩීමට කදිම භූමියකි.මෙම විහාරය මුලින්ම කරවා ඇත්තේ්ද ආරණ්‍යයක් වශයෙනි. එය ‘හන්තාන ආරණ්‍යය’ නමින් හැඳින්විණි. වැලිවිට සරණංකර සංඝරාජ හිමියන් විවේකීව වැඩ සිටීමට පි‍්‍රය කළ ස්ථානයක් වශයෙන් මෙම ආරණ්‍ය සඳහන් වේ. මෙය මුලින්ම කරවා පූජා කර ඇත්තේ කහවත්තේ වනරතන හිමියන් බව පැවසේ.1778 වර්ෂයේ ඇසළ පෝදා සරණංකර හිමියන් දන් වළඳා හන්තාන ආරණ්‍යය වෙත ගමන් කර වස් කාලය ගතකිරීමේ අදහසින් වැඩිය ද උන් වහන්සේට අසනීප ස්වභාවයක් ඇති විය. යළිත් ලැගුම් ගෙට වඩින අතර අපවත් වූහ.සංඝරාජ හිමියන්ගෙන් පසු හන්තාන ආරණ්‍යයේ කුටි ගරා වැටී එය ජරාවාස වී යන්නට ඇති බව පෙනේ. ගරා වැටුණු ආරණ්‍යය යළිත් කටුකොහොල් හරවා විහාරස්ථානයක් බවට පත් කර ගල්බොඩ අදිකාරම විසින් සංඝාරාමයක් කරවා ඉඩමලුගොඩ ධම්මාරාම අනුනායක හිමියන්ට පූජා කළ බව පැවසේ. මෙහි විහාර මන්දිරයේ පසුකාලීන ඉදිකිරීමකි.සංඝාවාසය මහනුවර යුගයට අයත් ගොඩනැගිල්ලකි. එය මැද මිදුලක් වටා දිවෙන කුටිවලින් සමන්විත ය. කවුළු තබා ඇත්තේ බිත්තියේ ඉහළ මට්ටමිනි. ඇතුළත පිහිටි දැව උළුවහු චන්ද්‍රවංකය සහිත ය.මෙම ගොඩනැගිල්ල ද දිරාපත්වීම නිසා පසුකාලීන ප්‍රතිසංස්කරණවලට ලක්ව තිබෙන බව පෙනේ. දුෂ්කර ස්ථානයක පිහිටීම නිසා මහනුවරට පැමිණෙන වැඩි දෙනෙක් මෙම පුදබිම වෙත නොපැමිණෙති. එහෙත් එය දැකබලාගෙන සිත් පහන් කරගත යුතු ස්ථානයකි.සටහන හා ඡායාරූප කුසුම්සිරි විජයවර්ධන</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=av10013110</link>
    <topic>මම ජීවත් වෙනවා කියන එකත් පුදුමයි</topic>
    <author/>
    <content>විනිශ්චය මණ්ඩලයේ අදහස් ගැන දුක හිතෙන වෙලාවනුත් තියෙනවාමවක සේ දියණිය රකින පියෙක්ප්‍රියංකාට ජුවල් ගිහිං?සමීරා රසිකාවියකට බයවෙලා‘ගොළු හදවතේ’ සුගත්ට දැන් 70 යික්ලැරන්ස් මියුරු මියැසි රටා ඔස්ස යන චයිම්ස් ඔෆ් ද සෙවන්ටීස්ලසිත් - ටානියා යුවළට සුබ මංගලම්!ජපන් චාරිකාවක සොඳුරු මතකයපෙම්වතුන්ගේ පාරාදීසය හන්තානමම ජීවත් වෙනවා කියන එකත් පුදුමයිතම හැඩරුව ගැන කාන්තාවන්ට අවබෝධයක් තිබිය යුතුයිපිච්චර් පිස්සාමට පෙම් කළ රාජ කුමාරිකාව ටිබෙටයට ගොස් පැවිදි වුණාකේන්දරයට අනූව මගේ විවාහය තව අවුරුදු දෙක තුනක් ප්‍රමාදයිඅපි වතුර අදිනවා හොරු නාගන්නවාපිස්සු හැදෙන සඳමළ සමඟ රුධිරය පිටවීම රෝග ලක්ෂණයක්මාව රටම දන්නෙ ‘මාධවී’ හින්දා‘මනමේ’ කුමරුට ජීවය දෙන සුනිල් තිලකරත්නකලාකරුවා සමාජයට සම්පතක් යැයි මට හැඟෙන්නේ ඔවුන් වෙහෙසකර මනසටත් අවිවේකී සමාජයටත් මහත් අස්වැසිල්ලක් සපයන නිසාවෙනි. එහෙත් දෙනෙතින් බලා දෙකනින් අසා කලා රස අත්විඳින රසිකයින්ට මඳකට මේ අනුවේදනීය කතාව අකැමැත්තෙන් හෝ දිග හැරීමට මා හට සිදුවී ඇත.  ’ප්‍රේමයෙන් මන රන්ජිත වේ .. නන්දිත වේ..පුෂ්පයෙන් වන සුන්දර වේ .. ලංකෘත වේ..මේ ගීතය මෙරට ලොකු කුඩා හැම දෙනාම ආදරයෙන් වැළඳගත් එකකි. ඉන් ඉක්බිතිව ඔබේ මතකයට නැඟෙන්නේ මහාචාර්ය එදිරිවීර සරච්චන්ද්‍රයන්ගේ ‘මනමේ’ වේදිකා නාට්‍යයයි. මේ සියල්ලම නැවත ස්මරණය කරන්නට සිතුණේ මා දිග හරින කතානායකයාගේ දුක්බර කතාව තවමත් දයාබර ප්‍රේක්ෂක ඔබ නොදන්නවා විය හැකි නිසාය.සරච්චන්ද්‍රයන්ගේ ‘මනමේ’ වේදිකා නාට්‍යයේ 9 වන මනමේ කුමරා වූයේ ද ඔහු ය. ‘සිංහබාහු’ නාට්‍යයේ 6 වන සිංහබාහුට පණ පෙව්වේ ද ඔහුය. නමින් සුනිල් තිලකරත්න වන හේ අද වන විට මීරිගම, කිතලවලාන, බැද්දේගෙදර ග්‍රාමයේ හුදෙකලා වූ දිවියක් ගෙවයි.ටික කලකට හෝ ඔහුගේ කලා දිවියට විරාමයක් තබා ඇති බවක් අපට හැඟී ගියේ ඔහු සිටින තත්ත්වය දුටු විටත් ඔහු හමුවීමෙන් පසුවය. අද ඔහු දෙපා වාරු නොමැතිව කිහිලිකරු දෙකක ආධාරයෙන් ඇවිදීමට වෙර දරයි.වේදිකාවේ ඉමහත් අභිමානයෙන් ‘මනමේ’ කුමරු ලෙස ප්‍රේක්ෂකයින් අමන්දානන්දයට පත් කළ සුනිල් තිලකරත්න අද වන විට දරුණු රිය අනතුරකට ලක්ව දෑත් දෙපා සවිමත් කර ගැනීමට දැඩි වෑයමක නිරත වෙයි.සුපුරුදු සිනහවෙන්ම ඔහු අපත් සමඟ කතාබහට එක් විය. ඔහු කී දෑ ඔහුගේම වචනයෙන් අසා දැන ගනිමු. මම මීගමුව තිඹිරිගස්කොටුව මහා විද්‍යාලයේ නර්තන හා නාට්‍ය රංග කලා ගුරුවරයා. මේ සිදුවීම වෙන කොට මම දවල් 12.30ට පාසලෙන් කෙටි නිවාඩුවක් අරගෙන කොළඹ එන ගමන්. හරියටම වැලිසර හේමාස් හන්දියේදී යූ ටර්න් එකක් ගන්න ආපු ලොරියක මගේ යතුරු පැදිය වේගයෙන් වැදිල තියනවා. ඊට පස්සේ මම කිසිදෙයක් දන්නේ නෑ.මාව රෝහලට ගෙනල්ල තියෙන්නෙ ත්‍රිරෝද රථ රියැදුරු මහතෙක්. මගේ අත් කකුල් කැඩිල, නහයෙන් කටින් ලේ දාද්දී මිනිස්සු ලොරියෙ රියදුරාට ගහන්න හදල. මේක කියන්නම ඕනේ. අද මම ජීවත්වෙනව නම් ජීවත් වෙන්නෙ මාව රෝහලට ගෙන ගිය ත්‍රිරෝද රථ රියදුරු මහතා නිසයි. ඔහු මාව හී සැරයක වේගයෙන් රාගම රෝහලට ගෙනත් තියෙනවා.ඒ අතරතුර මගේ පාසලේ නර්තන ආචාර්යවරියට මේ සිද්ධිය මගේ දුරකථනයෙන්ම දැන ගන්න ලැබිල. ඒ මොහොතේ ඇය රාගම රෝහලට පැමිණ තියෙනවා. අර ත්‍රී රෝද රථ රියදුරු මහතා මගේ අත් ඔරලෝසුවත්, මුදල් පසුම්බියත් නැටුම් ටීචර්ට බාරදීලා. ඒකේ රු. 8000ක් තිබුණා. සතයක්වත් අඩු වෙලා නෑ. ඒ මුදල මම තවමත් තියාගෙන ඉන්නව. ඒ මුදල අයිති මට නෙමෙයි ඔහුට.මේ සිද්ධියෙන් පසු මගේ පාසලේ ගුරුවරු තිදෙනෙක් රාගම රෝහලට ඇවිල්ල දැඩි වෙහෙසක් අරගෙන මාව කොළඹ ජාතික රෝහලට ගෙනිහින් තියනවා. ඒ වෙනකොට මගේ වම් අත කැඩිල, වම් කකුල කැඩිල, ඔළුවට දැඩි හානි සිදුවෙලා. දින 11ක් මම සිහි නැතිව ජීවිතය බේරාගැනීමේ සටනක යෙදිල තියෙනවා. ඇත්තටම අද මම ජීවත් වෙනවා. (ඔහු හැඟීම්බරව අපත් සමඟ පැවසුවා)මඳකට ඔහුගේ කතාව වෙනස් කිරීමට මම උත්සාහ කළෙමි. ඔබ කොහොමද ‘මනමේ’ කුමාරයා වුණේ?කැලණිය විශ්වවිද්‍යාලයේ අධ්‍යාපනය හදාරන කාලයේදී තමයි ‘මනමේ’ නාට්‍යයේ පුහුණුවීම් කළේ. වෙහෙස මහන්සියෙන් ආපු ගමනක ප්‍රතිඵල තමයි මනමේ හා සිංහබාහු නාට්‍යවල රඟපාන්න ලැබීම. මම 2000 වසරේ සිට 2008 නොවැම්බර් දක්වා මනමේ කුමාරයාගේ භූ®මිකාව කළා. අද කියන්න සතුටුයි මගේ හිතමිත්‍ර සනත් විමලසිරි අද මගේ අඩුව පුරවනවා. ඔහු සැබැවින්ම හොඳ මිත්‍රයෙක්.අද තත්ත්වය ගැන කතා කළොත්?විශේෂයෙන් කියන්න ඕනෙ ලලිතා සරච්චන්ද්‍ර මහත්මිය ඇතුළු නාට්‍ය කණ්ඩායමෙන් මට ලැබෙන සහයෝගය පිළිබඳව. ඔවුන් මාව තනි කර නෑ. ඒ වගේම දයානන්ද ගුණවර්ධන නාට්‍ය කණ්ඩායමත් මට උදව් උපකාර කරනවා. ඒ වගේම නාට්‍ය ලෝකයේ දන්න හඳුනන බොහෝ අය මට කතා කරනවා. ඒක මට විශාල ශක්තියක්.කැලණිය විශ්වවිද්‍යාලයේ සහකාර කථිකාචාර්යවරයෙක් ලෙස වසර 6ක් කටයුතු කළ සුනිල් තිලකරත්න දරුවන් දහස් ගණනකගේ නැණස පෑදු ගුරු පියෙකි. එමෙන්ම දරුවන් දෙදෙනකුගේ දයාබර පියෙකි.මීරිගම අනුබද්ධ (බණ්ඩාරනායක) මහා විද්‍යාලයේ මූලික අධ්‍යාපනය ලැබ කුරුණෑගල ලක්දාස් මහා විද්‍යාලයෙන් උසස් අධ්‍යාපනය හැදෑරූ හෙතෙම ලලිත කලාව පිළිබඳ ශාස්ත්‍රපති (MA) උපාධිධරයෙකි.පවුලේ අය සමගඅද ඔහුට අත්වූ ඉරණම පිළිබඳ ඔහු කිසිවෙකුටත් විවේචනය නොකරයි. අද වන තුරුත් ඔහුට ආදරය කරන බොහෝ ප්‍රේක්ෂකයෝ ඔහුට සිදුවූයේ කුමක්ද යැයි නොදනිති. ලංකාවේ සතර දිග් බාගයේත්, විදේශ වලත් ‘මනමේ’ , ‘සිංහබාහු’, වේදිකා නාට්‍යයේ සුවිශේෂී භූ®මිකාවන්ට පණ පෙවූ සුනිල් අද ඔහුගේ ශක්තියෙන් නැඟී සිටින්නට උත්සාහ කරන අයුරු මම දුටුවෙමි. මෙවැනි කලාකරුවන් හුදකලා විය යුතු නැත.අද ඔහුට ඇති ප්‍රධාන ගැටලුව නම් ඔහු රැකියාව කරන මීගමුව කලාපයේ පාසලට යාමේ දුෂ්කරතාවයයි. කිලෝමීටර් 40ක් ගෙවා ඔහුට පාසලට යාමට සිදුවී ඇත. දැනටමත් මිනුවන්ගොඩ කලාපයේ පාසලකට මාරුවීමක් ලබා දෙන ලෙස අදාළ බලධාරීන්ගෙන් ඉල්ලීම් කර ඇත.අද සුනිල් තිලකරත්න එක් පාදයකටත් එක් අතකටත් ඇණ 12 බැගින් යෙදූ ප්ලේට් 2 බැගින් සවි කර ඇත. කිහිලිකරු ආධාරයෙන් ඇවිදින ඔහුට ගඳ සුවඳ හෝ දිවට රසයක් හෝ දැනෙන්නේ නැත. එක කනක ශ්‍රවණාබාධයකින් පෙළෙන ඔහුට රිය අනතුරෙන් ඇතිවූ දැඩි කම්පනය නිසා අධික රුධිර පීඩනය හා දියවැඩියාව සෑදී ඇත.කොළඹ ජාතික රෝහලේ වෛද්‍ය නිලධාරීන් ඇතුළු රෝහල් කාර්ය මණ්ඩලයටත් තමාගේ අක්කා වන ලලනි ප්‍රියංකා හා මංජුලා සිරිමලී යන හෙද නිලධාරිනියන්ටත් දයාසිරි තිලකරත්න, ධම්මික තිලකරත්න යන සොයුරන්ටත් දෙමාපියන් බිරිඳ නැන්දම්මා ඇතුළු තමාට උදව් කළ ගමේ හැම දෙනාටත් ස්තුති කිරීමට ඔහු මෙය අවස්ථාවක් කරගත්තේය.මුදල් පසු පස හඹා යන සමාජයක කලාකරුවාට හිමි නිසි තැන ගෞරවය රැක ගනිමින් මුදල් අපේක්ෂාවෙන් තොරව සේවය කළ සුනිල් තිලකරත්නට ඉක්මන් සුවය ලැබී නැවතත් මනමේ කුමරු වී ප්‍රේක්ෂකයන් අතරට එන්නට හැකිවේවායි අපි හදවතින්ම ප්‍රාර්ථනා කරමු.ජීවනී පතිරණ</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=av10013111</link>
    <topic>තම හැඩරුව ගැන කාන්තාවන්ට අවබෝධයක් තිබිය යුතුයි</topic>
    <author>තුෂාරි වික්‍රමසිංහ</author>
    <content>විනිශ්චය මණ්ඩලයේ අදහස් ගැන දුක හිතෙන වෙලාවනුත් තියෙනවාමවක සේ දියණිය රකින පියෙක්ප්‍රියංකාට ජුවල් ගිහිං?සමීරා රසිකාවියකට බයවෙලා‘ගොළු හදවතේ’ සුගත්ට දැන් 70 යික්ලැරන්ස් මියුරු මියැසි රටා ඔස්ස යන චයිම්ස් ඔෆ් ද සෙවන්ටීස්ලසිත් - ටානියා යුවළට සුබ මංගලම්!ජපන් චාරිකාවක සොඳුරු මතකයපෙම්වතුන්ගේ පාරාදීසය හන්තානමම ජීවත් වෙනවා කියන එකත් පුදුමයිතම හැඩරුව ගැන කාන්තාවන්ට අවබෝධයක් තිබිය යුතුයිපිච්චර් පිස්සාමට පෙම් කළ රාජ කුමාරිකාව ටිබෙටයට ගොස් පැවිදි වුණාකේන්දරයට අනූව මගේ විවාහය තව අවුරුදු දෙක තුනක් ප්‍රමාදයිඅපි වතුර අදිනවා හොරු නාගන්නවාපිස්සු හැදෙන සඳමළ සමඟ රුධිරය පිටවීම රෝග ලක්ෂණයක්මාව රටම දන්නෙ ‘මාධවී’ හින්දාදමයන්ති විමලවීරරූපලාවණ්‍ය කියන්නේ මේ යුගයේ කාන්තාවන්ට වගේම පුරුෂ පක්ෂයටත් නැතිවම බැරි දෙයක්. අපි කවුරුත් ලස්සන වෙන්න, සිරුර හැඩ කරගන්න දක්වන්නේ නොතිත් ආශාවක්. මේ නිසාම අද වන විට රූපලාවණ්‍ය ක්‍ෂේත්‍රයට තිබෙන්නෙ ඉහළම ඉල්ලුමක්.ඒ නිසා අද වන විට සමාජයේ සෑම අස්සක් මුල්ලක් නෑරම රූපලාවණ්‍ය ශිල්පී ශිල්පිනියන් දැකගන්නට පුළුවන්. එහෙත් මේ අතරතුර පළපුරුදු වගේම ක්‍ෂේත්‍රයේ අත්දැකීම් අල්ප අයත් ඉන්නට පුළුවන්.අපි කවුරුත් කැමැති ක්‍ෂේත්‍රයේ අත්දැකීම් බහුල පළපුරුදු ශිල්පී ශිල්පිනියන් ගෙන් රූපලාවණ්‍ය සත්කාර ලබාගැනීමටයි. මේ කතානායිකාවටත් රූපලාවණ්‍ය ක්‍ෂේත්‍රය ගැන වසර ගණනාවක අත්දැකීම් රැසක් හිමියි.ඇය අපි කවුරුත් දන්නා හඳුනන කලා ශිල්පී, ගේය පද රචක සුනිල් විමලවීරයන්ගේ දයාබර බිරිඳ දමයන්ති විමලවීර. රූපලාවණ්‍ය කලාව පිළිබඳව බොහෝ අදහස් ඇය මා හා පැවසුවා.”මම පුංචිම කාලෙ ඉඳලා රූපලාවණ්‍ය කටයුතු ගැන උනන්දුයි. මම විවාහ වුණේ හුඟාක් ලාබාල වියේදී. මට එතකොට අවුරුදු 19ක් විතර ඇති. මගේ මහත්තය රූපලාවණ්‍ය පිළිබඳව හදාරන්න මට හුඟාක් උපකාර කළා. 1994 දි මම ඉන්දියාවට ගියා.එහෙදි මම මනුෂ්‍ය ශරීරයට අවශ්‍ය සියලුම ආයුර්වේද රූපලාවණ්‍ය ප්‍රතිකාර ක්‍රම ඉගෙන ගත්තා. අද වෙන කොට අවුරුදු 16 ක පළපුරුද්දක්, අත්දැකීම් සම්භාරයක් මා සතුයි.” දමයන්ති තමා පැමිණි ගමන්මඟ ගැන පැවසුවේ ඉතාම සැහැල්ලුවෙනි. ඇගේ සිනහව, කඩිසර ගමන, ලාලිත්‍යය, විදහා පෑවේ රූපලාවණ්‍ය ක්‍ෂේත්‍රය පිළිබඳ ඈ තුළ ඇති ඇල්ම දෝයි විටෙක මට සිතුණි.”අද සමාජයේ කාන්තා - පුරුෂ දෙපාර්ශවයම ඉතාම කාර්යබහුලයි. මේ හින්දම ඔවුන්ට තමන්ගේ ශරීර සෞඛ්‍ය පිළිබඳව, ආහාර පාන, රූපලාවණ්‍ය කටයුතු පිළිබඳව හිතන්න වෙලාවක් නැහැ.ඇත්තටම කාන්තාවන් තමන්ගේ හැඩරුව, ශරීරය ගැන මනා අවබෝධයෙන් කටයුතු කළ යුතුයි කියලයි මම හිතන්නේ. විශේෂයෙන්ම මගේ රූපලාවණ්‍ය ආයතනයෙන් කාන්තාවන්ගේ නියපොතුවල සිට සම දක්වාම ලස්සනට තියාගන්නෙ කොහොමද, ඒවා පිරිසුදුව තබාගැනීමට කළ යුතු සත්කාර පිළිබඳව අවබෝධය ලබා දෙනවා. ඒ වගේම ප්‍රතිකර්මත් සිදුකරනවා. අද වන විට රටේ ප්‍රසිද්ධම නළු නිළියන්, දේශපාලන ප්‍රභූවරුන්, රූපලාවණ්‍ය සත්කාර සඳහා මගේ රූපලාවණ්‍ය මධ්‍යස්ථානයට එනවා.ඇත්තටම මට එය විශාල සතුටක්. මගේ ආයතනයේ ;ස්වක සේවිකාවන් 7 දෙනකු පමණ සේවය කරනවා.රූපලාවණ්‍ය ගැන උනන්දු වන ඕනම කාන්තාවකට ඉන්දියානු රූපලාවණ්‍ය ක්‍රම අනුව සත්කාර කර ඔවුන්ට හැඩැති සිරුරක් ලබා දෙන්න අප ආයතනය සූදානම්.”දමයන්ති තමාගේ රූපලාවණ්‍ය කටයුතු පිළිබඳ පමණක් නොව තම සැමියා සහ දියණිය පිළිබඳව ද මා හා කතා බහ කළා.“බිරිඳක්, මවක් විදිහට අද මම ලබන්නේ උපරිම සතුටක්. මගේ දියණිය අභිෂේකා විමලවීර උසස් පෙළ ඉහළින්ම සමත් වුණා. මේ වෙනකොට විශ්වවිද්‍යාලයේ ඇය වැඩිදුර අධ්‍යාපනය ලබනවා.ඒ වගේ ඇය ගායිකාවක්, නිවේදිකාවක ලෙසත් කටයුතු කරනවා. මව්පියන් වශයෙන් අභිෂේකා නිසා අපි ලබන්නේ අසීමිත සතුටක්.ඇය කැමැති අධ්‍යාපනය අතින් ඉහළටම යන්නයි. මගේ සැමියා සුනිල් විමලවීරත් කාර්යබහුල ජීවිතයක් ගත කළත් ඔහුගෙන් ලැබෙන මඟපෙන්වීම මට විශාල ශක්තියක්. ඒ වගේ ඔහු ලියූ ගීත විශාල ප්‍රමාණයක් රසිකයන් අතර තවමත් ජනප්‍රියයි.ළඟදිත් චිත්‍රපට කිහිපයක ගීත කීපයක්ම රචනා කළා. ඒ ගීත කිහිපයක්ම ගායනය කළේ අභිෂේකායි. ඇත්තටම මගේ සැමියාගෙනුයි, දියණියගෙනුයි මට ලැබෙන සහයෝගය ඉතාම විශාලයි.ඔවුන් නොහිටින්න රූපලාවණ්‍ය ක්‍ෂේත්‍රයේ මෙතරම් දුරක් මට පියනඟන්න අසීරු වන්නට තිබුණා.ඇත්තටම ඔවුන්ගෙන් ලැබෙන සහයෝගය මේ මොහොතෙදී මම ඉතාම ආදරයෙන් සිහිපත් කරනවා.” දමයන්ති පැවසුවේ සිහින් සිනහවකින් මුවග සරසාගෙනයි.තුෂාරි වික්‍රමසිංහ</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=av10013113</link>
    <topic>මට පෙම් කළ රාජ කුමාරිකාව ටිබෙටයට ගොස් පැවිදි වුණා</topic>
    <author>තුෂාරි වික්‍රමසිංහ</author>
    <content>විනිශ්චය මණ්ඩලයේ අදහස් ගැන දුක හිතෙන වෙලාවනුත් තියෙනවාමවක සේ දියණිය රකින පියෙක්ප්‍රියංකාට ජුවල් ගිහිං?සමීරා රසිකාවියකට බයවෙලා‘ගොළු හදවතේ’ සුගත්ට දැන් 70 යික්ලැරන්ස් මියුරු මියැසි රටා ඔස්ස යන චයිම්ස් ඔෆ් ද සෙවන්ටීස්ලසිත් - ටානියා යුවළට සුබ මංගලම්!ජපන් චාරිකාවක සොඳුරු මතකයපෙම්වතුන්ගේ පාරාදීසය හන්තානමම ජීවත් වෙනවා කියන එකත් පුදුමයිතම හැඩරුව ගැන කාන්තාවන්ට අවබෝධයක් තිබිය යුතුයිපිච්චර් පිස්සාමට පෙම් කළ රාජ කුමාරිකාව ටිබෙටයට ගොස් පැවිදි වුණාකේන්දරයට අනූව මගේ විවාහය තව අවුරුදු දෙක තුනක් ප්‍රමාදයිඅපි වතුර අදිනවා හොරු නාගන්නවාපිස්සු හැදෙන සඳමළ සමඟ රුධිරය පිටවීම රෝග ලක්ෂණයක්මාව රටම දන්නෙ ‘මාධවී’ හින්දාආචාර්ය බැසිල් මිහිරිපැන්නඉන්දියාවේ දී ලැබූ අත්දැකීම්සිනමා පටයකට නඟයිශ්‍රී ලාංකේය සම්ප්‍රදායික නර්තන කලාව නව මඟකට යොමු කළ සම්මානනීය කලාකරුවෙකු ලෙස ඔහු ප්‍රකටය. දේශීය මෙන් ම විදේශීය වශයෙන් ද නර්තනයෙහි දස්කම් විදහාපාමින් සම්මානයට බඳුන් වූ ඔහුගේ කලාදිවියට අඩසියවසක් ඉක්ම ගොස් ඇත.ආචාර්ය බැසිල් මිහිරිපැන්න නමින් රටක් හඳුනන ඔහු නර්තන ශිල්පියකු, සංගීතඥයකු පමණක් නොව ලේඛකයකු ලෙස ද ප්‍රකට ය. බැසිල් මිහිරිපැන්නයන් 2007 වසරේදී තමා ලියූ ‘සුගන්ධිකා කුමාරි’ නවකතාව පාදක කොට ගෙන චිත්‍රපටයක් නිර්මාණය කිරීමේ අභිලාශයෙන් මේ දිනවල පසුවෙනවා.ඔබ රචනා කළ ‘සුගන්ධිකා කුමාරි’ නවකතාවට පදනම් වන්නේ කුමක්ද?නර්තනය හදාරන්න ඉන්දියාවට යන ශ්‍රී ලාංකේය තරුණ සිසුවෙක් එහි සිටින රාජ පරම්පරාවකට අයත් රාජකුමාරිකාවක් හා ප්‍රේමයෙන් බැඳීම සහ එහිදී වන විවිධ සංසිද්ධී මෙයට ඇතුළත්. මම හිතනවා, මේ නවකතාවෙන් චිත්‍රපටයක් කළොත් එය ජනප්‍රිය වේවි කියලා.‘සුගන්ධිකා කුමාරි’ නවකතාවේ වස්තු බීජය ඔබේ පෞද්ගලික අත්දැකීමක් ද?ඔව්. 1953 දී මම නර්තනය හදාරන්න ඉන්දියාවේ කේරලයට ගියා. ඒ අවස්ථාවේදී එහි රාජ පරම්පරාවක කුමාරිකාවක් මා ශිල්ප හැදෑරූ කලා මණ්ඩලයට පැමිණ ඇගේ සොයුරියගේ මංගල උත්සව දිනයේ දී නර්තනයක් ඉදිරිපත් කරන්න කියලා මට ආරාධනා කළා.එහිදී මම ඇයත් සමඟ ශිව පාර්වතී නර්තනය ඉදිරිපත් කළා. අවසානයේ ඇය මගේ නර්තන හැකියාව කෙරෙහි පැහැදිලා මට විවාහ යෝජනාවක් ඉදිරිපත් කළා. ඒ වෙන කොට තිබුණු තත්ත්වයත් සමඟ මම ඒ ඉල්ලීම ප්‍රතික්ෂේප කළා.අවසානයේ ඇය ටිබෙටයට ගිහින් පැවිදි වූ බව මට ආරංචි වුණා. එයින් මගේ සිතේ ඇය කෙරෙහි වේදනාවක් ඇති වුණා. මේ වේදනාව දුරු කරගන්න ‘සුගන්ධිකා කුමාරි’ කියන ලස්සන නවකතාව මා ලිව්වා.මේ නවකතාවට ‘සුගන්ධිකා කුමාරි’ කියන නම යොදන්න විශේෂ හේතුවක් තිබුණා ද?ඉන්දියාවේදී මා සමඟ ප්‍රේමයෙන් බැදුණු රාජකුමාරිකාවගේ නම සෞගන්ධිකා කුමාරි. මේ නම දිව්‍ය ලෝකයේ පිපෙන සුන්දර මලක නමක්. ඒ නිසා මගේ නවකතාව ‘සුගන්ධිකා කුමාරි’ කියන නමින් නම් කළා.ඔබට හෙට දවසේ ඉටු කරගන්නට තවත් බලාපොරොත්තු ඇති?ඇත්තටම මට ඕනෙකම තිබෙනවා වෘත්තිය කලාකරුවන් බිහිකිරීමේ ශිල්පායතනයක් පටන් ගන්න. එහිදී මම ගුරුකුල ක්‍රමය ආභාසයට ගන්නට බලාපොරොත්තු වෙනවා. මොකද ලංකාවේ තවමත් එවැනි තැනක් ස්ථාපිත වෙලා නැහැ. මම රජයෙන් ඉල්ලීමක් කර තිබෙනවා මෙවැනි දෙයක් කරන්න ඉඩකඩ සලසා දෙන්න කියලා.දක්ෂ නර්තන ශිල්පියෙක් විදියට අද දවසේ නර්තන කලාව ඔබ දකින්නේ කොහොමද?ලෝකයේ නර්තන කලාවේ විවිධ ප්‍රමිති තිබෙනවා. වයස 7, 8, 9, 10 දී වගේ තමයි නැටුම් කලාවට යොමු විය යුත්තේ. නමුත් අද වෙලා තිබෙන්නේ නර්තනය හදාරන්න ඇතුළත් වෙන්නෙ අවුරුදු 18, 19 කාලෙදි. එතකොට ඇඟ පත මෝරලා වැඩියි. ඒ අයට කවදාවත් වෘත්තීය මට්ටමින් නැටුම් කලාවට ආලෝකයක් වෙන්න බැහැ.විද්‍යාත්මක පසුබිමක් මතයි මම එය කියන්නේ. අද නර්තනය හදාරන විශ්වවිද්‍යාල ශිෂ්‍යයන්ගෙ අරමුණ උපාධිය අරගෙන ගුරුවරයකු වීමයි. එතනින් එහාට ඔවුන් කිසිවක් හිතන්නෙ නැහැ. මේ හින්දා ලොවක් මවිත කළ තිත්තවෙල ගුණයා, පොල්වත්තේ ගෝමිස් වැනි ප්‍රවීණයන් වගේ අය අද සමාජයේ බිහි වෙන්නෙ නැහැ.ඔබ නර්තනයට අමතරව සංගීතය, ලේඛනය යන කලා කටයුතුවලත් නිරතවෙනවා නේද?ඔව්. මම පාසලෙන් සංගීතය උගත්තා. ඉන්පසු කේරල කලා මණ්ඩලයේ දී සංගීතය ඉගෙන ගත්තා. හින්දුස්ථානී රාගධාරී සංගීතය ස්වාධීනව ප්‍රගුණ කරලා 1972 දී විශාරද විභාගය කළා. එයින් සිතාර් වාදන විශාරදත්වය ලැබුවා. මම ලේඛනයෙනුත් කිසියම් ආකාරයකින් රසිකයන් අතරට ගිහින් තියෙනවා. ශාස්ත්‍රීය, කෙටිකතා, නවකතා ඇතුළු පොත් මම රචනා කර තිබෙනවා.ඔබ විවිධ රටවලින් ඇගයුමට, සම්මානයට පාත්‍ර වූ කලාකරුවෙක්. මේ සම්මාන ගැනත් කතා කරමු ද?1957 දී රුසියාවෙන් රන් පදක්කමක් ලැබුණා. 1976 ඇමරිකාවෙන් සම්මාන පුරවැසී බවත් 1987 තායිවානයෙන් හොඳම අභිරූපණ ශිල්පි සම්මානයත් 1990 ඕස්ටේ‍්‍රලියාවේ දී ප්‍රධාන ශිල්පියාගේ ගෞරවයත් 2000 වසරේදී ලංකාවේ දී කලාසූරී සම්මානයත් ලැබුණා.ඔබේ බිරිඳ, දූ දරුවන්ගේ තොරතුරුත් රසික රසිකාවියන් දැනගන්න කැමැත්තෙන් ඇති?මගේ බිරිඳ නන්දිතා සරච්චන්ද්‍ර. ඇය මහාචාර්ය එදිරිවීර සරච්චන්ද්‍රයන්ගේ දියණියක්. අපි විවාහ වුණේ 1961 වසරේදී. ඇය උපාධිධාරී ගුරුවරියක්. දැන් විශ්‍රාම සුවයෙන් පසුවෙනවා. අපිට පුතුන් දෙදෙනෙක් ඉන්නවා. ඔවුන් දැන් විවාහකයි. දරු මුණුබුරන් සිටිනවා.තුෂාරි වික්‍රමසිංහ</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=av10013114</link>
    <topic>කේන්දරයට අනූව මගේ විවාහය තව අවුරුදු දෙක තුනක් ප්‍රමාදයි</topic>
    <author>තුෂාරි වික්‍රමසිංහ ඡායාරූපය-සුදම් ගුණසිංහ</author>
    <content>විනිශ්චය මණ්ඩලයේ අදහස් ගැන දුක හිතෙන වෙලාවනුත් තියෙනවාමවක සේ දියණිය රකින පියෙක්ප්‍රියංකාට ජුවල් ගිහිං?සමීරා රසිකාවියකට බයවෙලා‘ගොළු හදවතේ’ සුගත්ට දැන් 70 යික්ලැරන්ස් මියුරු මියැසි රටා ඔස්ස යන චයිම්ස් ඔෆ් ද සෙවන්ටීස්ලසිත් - ටානියා යුවළට සුබ මංගලම්!ජපන් චාරිකාවක සොඳුරු මතකයපෙම්වතුන්ගේ පාරාදීසය හන්තානමම ජීවත් වෙනවා කියන එකත් පුදුමයිතම හැඩරුව ගැන කාන්තාවන්ට අවබෝධයක් තිබිය යුතුයිපිච්චර් පිස්සාමට පෙම් කළ රාජ කුමාරිකාව ටිබෙටයට ගොස් පැවිදි වුණාකේන්දරයට අනූව මගේ විවාහය තව අවුරුදු දෙක තුනක් ප්‍රමාදයිඅපි වතුර අදිනවා හොරු නාගන්නවාපිස්සු හැදෙන සඳමළ සමඟ රුධිරය පිටවීම රෝග ලක්ෂණයක්මාව රටම දන්නෙ ‘මාධවී’ හින්දාඅර්ජුන් කමලනාත්ඔහු ජනප්‍රිය සිනමාවේ ආකර්ෂණීය රංගන ශිල්පියෙකි. එපමණක් නොව දැනට වසර ගණනාවකට පෙරාතුව අප අතරින් වියෝ වූ ඒ අමරණීය මානව හිතවාදී කලාකරු විජය කුමාරතුංගයන් ගේ රුවට බෙහෙවින් සමාන රූපකායක් ද ඔහු සතුය. විවිධ චරිත රැගත් චිත්‍රපට ඔස්සේ රසික හදවත් අමතන අර්ජුන් කමලනාත් අද වන විට ‘සුදුහංසි’ සිනමාපටය හරහා පෙරළිකාර රංගනයක නිරත වන්නේය. සුවහසක් ප්‍රේක්ෂක ජනතාවගේ ගෞරවාදරය මැද කාර්ය බහුල දිවියක් ගත කරන අර්ජුන් කමලනාත් ගේ නවතම කලා තොරතුරු ගැන කතාබහ කරන්නට පසුගිය දිනෙක අප ඔහු මුණගැසුණා.අලුත් අවුරුද්දත් එක්කම අර්ජුන්ගේ ‘සුදු හංසි’ චිත්‍රපටයත් තිරගතවීම ඇරැඹුණා. කොහොමද මේ දිනවල එහි වැඩ කටයුතු?’සුදු හංසි’ චිත්‍රපටයේ ප්‍රචාරක කටයුතුවලට මේ දවස්වල සක්‍රීය ලෙස දායක වෙලා ඉන්න හින්දම මම තරමක් කාර්ය බහුලයි. චිත්‍රපටයේ මුදල්මය අයිතිකරුවා නොවුණට එහි භාරකාරයා මම. ඒ නිසා චිත්‍රපටයේ වගකීම මගේ දෙවුරමත තියාගෙන සියයට සීයක්ම ඒ වෙනුවෙන් කැපවෙලා වැඩකරන මොහොතක් මෙය.ප්‍රචාරක කටයුතුත් එක්ක ‘සුදු හංසි’ චිත්‍රපටයට ලැබෙන ප්‍රේක්ෂක ප්‍රතිචාර මොනවගේද?අද වෙනකොට ‘සුදු හංසි’ චිත්‍රපටය ඉතාමත් සාර්ථකව චිත්‍රපට ශාලා ගණනාවක තිරගත වෙනවා. ප්‍රේක්ෂක ප්‍රතිචාර වගේම ආදායම් යන අංශ දෙකෙන්ම ප්‍රගතියක් දකින්නට ලැබෙනවා.’සුදු හංසි’ මංගල දර්ශනය දා සුවිශේෂී කටයුත්තක් සිදුවුණා නේද?ඇත්තටම චිත්‍රපටයේ මංගල දර්ශනය දා අපි වෙනසක් කළා. අපි එදා මංගල දර්ශනය නරඹන්න ආබාධිත රණවිරුවන් දෙසීයකට ආරාධනා කළා. ඔවුන් මේ රට, ජාතිය බේරගන්න දිවිහිමියෙන් කැපවූ අය. ඔවුන්ට කරන උපහාරයක් විදිහටයි ‘සුදු හංසි’ මංගල දර්ශනයට ඔවුන් කැඳවලා ප්‍රදර්ශනය කළේ. එය නරඹපු රණවිරුවන් හුඟාක් සතුටුවුණා. ඒ වගේම කලාකරුවන් විදිහට ලබන්න පුළුවන් උපරිම සතුට අපිත් ලැබුවා.මේ චිත්‍රපටයේ ඔබේ භූ®මිකාව මොනවගේද?මෙහි මම රඟපාන්නේ ද්විත්ව චරිතයක්. අංජන සහ ක්ලිෆර්ඩ් ලෙස. මේ චිත්‍රපටයට පාදක වුණේ ගාමිණී වාසලසූරිය ගේ ‘සුදු හංසි’ නවකතාව. චිත්‍රපටයේ තිර රචනය සහ අධ්‍යක්ෂණය සෆ්රාස් ගේ. චිත්‍රපට ලෝකයේ ඉතිහාසය ගත්තහම බොහෝ වෙලාවට නවකතාවක් ඔස්සේ නිර්මාණය වන චිත්‍රපටයක් පිළිබඳව එය රචනා කරන කතුවරයා සහ එය නිපදවන අධ්‍යක්ෂවරයා අතර අවසානයේ සුහදත්වය ඇතිවෙනවා අඩුයි.මොකද කතුවරයා කියන්නේ ඔහුගේ කෘතියට සාධාරණය ඉටුකරලා නැහැ කියලයි. නමුත් මෙතැනදී ගාමිණී වාසලසූරිය සෆ්රාස්ව බදාගෙන ඉම්බා. ඔහු කිව්වේ එයාගේ නවකතාවට සෆ්රාස් ඉතා හොඳින් සාධාරණයක් ඉෂ්ට කරල කියලයි. ඉතින් එයම මේ චිත්‍රපටය සාර්ථක වෙන්න හේතුවක් වුණා.’සුදු හංසි’ අතරමඟ නැවතුණ චිත්‍රපටයක් කියා ඔබ කිව්වා. ඒ ඇයි?මේ චිත්‍රපටය වර්තමානයේ මේ විදිහට පෙන්වන්ට පුළුවන් වෙලා තියෙන්නේ චන්ද්‍රිකා ගොඩකන්ද සහ නන්දපාල ගොඩකන්ද යුවළ නිසා. ‘සුදු හංසි’ චිත්‍රපටය පටන් ගත්තේ සිසිර හේවාහැන්න. ඒත් මේ චිත්‍රපටය ප්‍රාථමික අවධියේම නැවතුණා. අතරමඟ නැවතුණ මේ චිත්‍රපටයට යළිත් පණපොවමින් නිෂ්පාදනය කළේ මේ දෙපළයි. ඔවුන්ට අපේ විශේෂ ස්තුතිය හිමිවිය යුතුයි.මේ චිත්‍රපටය පවුලේ හැමටම එකට හිඳ නැරැඹිය හැකි චිත්‍රපටයක් ද?පවුලේ හැමෝටම එකට ඉඳල නරඹන්න පුළුවන් මනා ආදර්ශවත් කතාවක් සහිත චිත්‍රපටයක් මෙය. ඒ වගේම මේ චිත්‍රපටයේ සියයට සීයක්ම, අපේකම, අපේ දේ තමයි තියෙන්නේ. අපේ දේ අගයන අයට අගනා චිත්‍රපටයක් මෙය. මෙහි ඉන්දියාවේ, ඇමෙරිකාවේ චිත්‍රපටවලින් කරපු කොපි නැහැ. හොරකම් කරපු කිසිම දෙයක් නැහැ.මෙහි කතා තේමාව ගැනත් කතා කරමුද?මේ චිත්‍රපටයට පදනම් වෙන්නේ පවුල් සංස්ථාව තුළ මවක් කෙසේ විය යුතුද කියන එක. තරුණ වියේ පසුවන දුවා දරුවන් සිටින මවක් තම දරුවන් ඉදිරියේ, සමාජය ඉදිරියේ කෙසේ හැසිරිය යුතුද යන පණිවිඩය මෙයින් ලබාදෙනවා. සමාජයේ ජීවත්වන සැබෑ චරිත, සත්‍ය කතාවක් ඇසුරින් තමයි මේ චිත්‍රපටය නිර්මාණය වෙන්නේ. ප්‍රේක්ෂකයා ගෙවන මුදලට හොඳ චිත්‍රපටයක් නරඹන්නට ඔවුන්ට මේ හරහා අවස්ථාව උදාවී තිබෙනවා.ඔබ සිංහල සිනමාවට එක්වුණු දක්ෂ තරුණ ජනප්‍රිය නළුවෙක්. බොහෝ අය පවසන්නේ රන්ජන් රාමනායකගෙන් පසුව සිංහල සිනමාවට එකතු වුණු ජනප්‍රියම නළුවා ඔබ බවයි. ඒ අනුව සිංහල සිනමාවේ ඔබට හිමි ස්ථානය ලැබී තිබෙනවා කියා ඔබ හිතනවාද?මං හිතන්නෙ මේ දක්වා මා රඟපෑ චිත්‍රපට සහ මට හමුවූ අධ්‍යක්ෂවරුන් අතුරින් මගෙන් වැඩක් අරගත්තේ සෆ්රාස් විතරයි. ඇත්තටම මම හිතන විදිහට මට සිනමාවේ යමක් කරන්න පුළුවන් නළුවෙක්. මේ රටේ මොන කරුමෙකට හෝ අපිට දක්ෂ අධ්‍යක්ෂවරුන් යටතේ රඟපාන්න අවස්ථාව ලැබෙන්නේ නැහැ. හොඳ අධ්‍යක්ෂවරුන් හොඳ පිටපත් හොයාගෙන ගිහින් චිත්‍රපට කරවන්න අපට සිද්ධවෙලා තියෙනවා මේ ගෙවෙන්නේ සිනමාවට අභාග්‍යසම්පන්න කාලයක්. අපි ඉතින් අපටම මොනව හරි කරගත්තොත් තමයි.පසුගිය වසරවල සාර්ථක චිත්‍රපට කිහිපයක්ම නිර්මාණය වුණා නේද? ඇයි ඔබට ඒවාට ආරාධනා නොලැබුණේ?මෙහෙමයි. ආරාධනා ලැබුණා. ලංකා ඉතිහාසයේ අතිශය වැදගත් චිත්‍රපටයක් අධ්‍යක්ෂණය කරන්න ජයන්ත චන්ද්‍රසිරි මහතා ඉදිරිපත් වුණා. ඒ ‘දුටුගැමුණු’. නමුත් අපේ අවාසනාවකට ඒ චිත්‍රපටයේ වැඩ කටයුතු අතරමඟ නැවතුණා. මෙයට දායකවෙන්න ඉතාම ආසාවෙන් හිටියත් ඒ අවස්ථාවත් අහිමිවුණා. මෙය ඇත්තටම ඉතාම කනගාටුදායක කාරණයක්.ඔබ ටෙලිනාට්‍ය සඳහාත් රංගනයෙන් දායකවුණා. ළඟදි ටෙලිනාට්‍ය සඳහා ආරාධනා ලැබුණේ නැත්ද?ටෙලිනාට්‍යවලට නම් ආරාධනා ලැබෙනවා. මම තීරණයක් අරගෙන ඉන්නේ මෙගා ටෙලිනාට්‍යවල රඟපාන්නෙ නැහැ කියලා. මොකද මේ රටේ ටෙලිනාට්‍ය කලාව කෑවෙ මෙගා ටෙලිනාට්‍ය. කොටස් 30ට වැඩි ටෙලිනාට්‍යවල මම රඟපාන්නෙ නැහැ.ඔබ විවාහවෙන්න යන බවට ආරංචියක් ලැබුණා. ඇත්තද?විවාහ වෙනවා. මම කේන්දර විශ්වාස කරනවා. එයට තව අවුරුදු දෙක තුනක් බලාගෙන ඉන්න වෙනවා. අවස්ථාව ආවට පසුව සිදුවිය යුතු දේ සිදුවෙයි.ඔබේ අනාගත බලාපොරොත්තු මොනවද?නිෂ්පාදකවරුන් සොයාගෙන ඔවුන් රැකගනිමින් පුළුවන් තරම් හොද නිර්මාණ ප්‍රේක්ෂකයන්ට සිනමාවට දායක කරන්නත් මට පුළුවන් තාක් කල් සිනමා කර්මාන්තය ආරක්ෂා කර ගන්නටත් බලාපොරොත්තුවක් තිබෙනවා.තුෂාරි වික්‍රමසිංහ ඡායාරූපය-සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=av10013115</link>
    <topic>අපි වතුර අදිනවා හොරු නාගන්නවා</topic>
    <author>- සු.මි</author>
    <content>විනිශ්චය මණ්ඩලයේ අදහස් ගැන දුක හිතෙන වෙලාවනුත් තියෙනවාමවක සේ දියණිය රකින පියෙක්ප්‍රියංකාට ජුවල් ගිහිං?සමීරා රසිකාවියකට බයවෙලා‘ගොළු හදවතේ’ සුගත්ට දැන් 70 යික්ලැරන්ස් මියුරු මියැසි රටා ඔස්ස යන චයිම්ස් ඔෆ් ද සෙවන්ටීස්ලසිත් - ටානියා යුවළට සුබ මංගලම්!ජපන් චාරිකාවක සොඳුරු මතකයපෙම්වතුන්ගේ පාරාදීසය හන්තානමම ජීවත් වෙනවා කියන එකත් පුදුමයිතම හැඩරුව ගැන කාන්තාවන්ට අවබෝධයක් තිබිය යුතුයිපිච්චර් පිස්සාමට පෙම් කළ රාජ කුමාරිකාව ටිබෙටයට ගොස් පැවිදි වුණාකේන්දරයට අනූව මගේ විවාහය තව අවුරුදු දෙක තුනක් ප්‍රමාදයිඅපි වතුර අදිනවා හොරු නාගන්නවාපිස්සු හැදෙන සඳමළ සමඟ රුධිරය පිටවීම රෝග ලක්ෂණයක්මාව රටම දන්නෙ ‘මාධවී’ හින්දාස්වර්ණදාස හේරත්ස්වර්ණදාස හේරත් යන නාමය කැසට් ක්‍ෂේත්‍රය හා බැඳුණකි. ලංකාවේ ජනපි‍්‍රයම කැසට් පට රැසක නිෂ්පාදකවරයා මොහුය. කැසට් පටයක් සඳහා රාජ්‍ය මට්ටමෙන් සම්මානයක් හිමිකර ගත් නිෂ්පාදකවරයාද හේරත් මහතාය.ඔහු නිෂ්පාදනය කළ ප්‍රේමසිරි කේමදාසයන්ගේ ‘පහන් තරුව‘ කැසට්පටය සඳහා 1986 දී හොඳම නිෂ්පාදනයට හිමි රාජ්‍ය සම්මානයක් ඔහු හිමිකර ගත්තේය. අමරසිරි පීරිස් ‘ළඳුනේ ළඳුනේ’ ගීතය ගයමින් ගායකයකු වශයෙන් දොරට වැඩියේ මේ කැසට් පටයෙනි.ස්වර්ණදාස හේරත් ගීත රචකයකු වශයෙන් ද කුසලතා ප්‍රකට කර ඇත. දයාරත්න රණතුංග හා අමරා රණතුංග ගයන “අමරාදේවි” ගීතය මොහුගේ සුප්‍රකට රචනයකි.ඔබ මෙරට කැසට් නිෂ්පාදනයේ පුරෝගාමීන් කීපදෙනාගෙන් කෙනෙක්. ඔබේ පසුබිම මඳක් විස්තර කළ හැකිද?හැත්තෑ ගණන්වල ගුවන් විදුලියේ වෙළෙඳ කළමනාකරු වශයෙන් කටයුතු කළේ අපේ ගම් පළාතේ කෙනෙක්. ඔහු ජයන්ත සේනානායක මහතා. ඔහුගේ මාර්ගයෙන් මට කරුණාරත්න අබේසේකර, ලලිත් එස්. මෛත්‍රීපාල, සිරිල් රාජපක්‍ෂ වගේ ප්‍රවීණ ගුවන් විදුලි නිවේදකයන් හඳුනා ගන්ට ලැබුණා. මම ඔවුන්ගේ උදව්වෙන් ගුවක් විදුලියේ පිටපත් රචනයට, කවි ගායනයට හා වෙනත් වැඩසටහන්වලට සම්බන්ධ වුණා.මම 1972 ‘තරංගා’ නමින් ප්‍රචාරක ඒජන්සියක් ආරම්භ කළා. රුපියල් 150 ක දැන්වීමක් ලබාගන්න මං මීගමුවට 14 පාරක් ගියා. ඒ තරමටම දුක් වින්ඳා. එවකට ‘වෙලෝනා ගීත ධාරා’ වැනි ජනපි‍්‍රය වැඩසටහන් (ආරියදාස පීරිස්ගෙන් පසු) ඉදිරිපත් කළේ මම. එසේම මා ‘ආදරණීය රුවනි’ නමින් ගුවන්විදුලි නාට්‍යයක් රචනා කළා. ඒ නාට්‍යය එකල ඉතාම ජනපි‍්‍රය වුණා.ඔබ කැසට් නිෂ්පාදන ක්ෂේත්‍රයට ආවේ කොහොමද?මෙරට කැසට් නිෂ්පාදනයේ පුරෝගාමියා වශයෙන් ගෞරවය ලැබිය යුත්තේ තරංගා රැකෝඩ්බාර් අධිපති විජය රාමනායක මහතා. ඊට පස්සෙ තමයි මම ‘ශ්‍රීමාලි’ නමින් කැසට්පට නිෂ්පාදනයට යොමු වුණේ. මම මුලින්ම 1978 නිෂ්පාදනය කළේ සුජාතා අත්තනායකගේ හා එච්.ආර්. ජෝතිපාලගේ කැසට්පට දෙකක්. සුජාතාගේ ‘කදිරදේව සුරින්ඳා’ කැසට්පටය සහ ජෝතිගේ ‘උන්මාදනියේ’ කැසට් පටය.මෙම කැසට්පට සඳහා ගීත රචනයෙන් උපාලි ධනවලවිතාන, සංගීත අධ්‍යක්‍ෂණයෙන් සරත් දසනායක දායක වුණා. ‘කදිරසුරිඳු’ කැසට් පටය තමයි එතෙක් මෙතෙක් වැඩිම අලෙවියක් වාර්තා කළ කැසට්පටය. ඒ වාර්තාව බිඳ හෙළන්න තවම කාටවත්ම බැරිවුණා.එච්.ආර්. ජෝතිපාලයන්ගේ ජනපි‍්‍රයම ගී රැගත් කැසට්පට රාශියක් ඔබ ආයතනය යටතේ නිෂ්පාදනයව තිබෙනවා?ඔව්. ජෝතිපාලගේ් කැසට්පට 21 ක් පමණ මා නිෂ්පාදනය කර තිබෙනවා. ඒ වගේම වෙනත් නිෂ්පාදකවරුන්ට මුදල් ගෙවා නිත්‍යානුකූල අයිතිය ලබාගත් ජෝතිපාලගේ ගී පටි රැසක් ද මා සතුව තිබෙනවා. පොදුවේ ගත්තම ජෝතිපාලගේ කැසට්පට 50 ක් (ගීත 600 ක්) විතර අද ශ්‍රීමාලි ආයතනය සතුයි. අද ජ්ර්නාළිකාවල ප්‍රචාරය කෙරෙන ජෝතිපාලගේ ගීවලින් බොහොමයක් අපේ නිෂ්පාදන.මේ ගීතවල අයිතිය තිබෙන්නේ කාටද? ගීත රචකයන්ටද? සංගීතඥයන්ටද? නැතිනම් ජෝතිපාලගේ පවුලේ අයටද? පෞද්ගලිකව ව්‍යාපාරිකයකු වශයෙන් ඔබට ද?ඒක තමයි දැන් තියෙන ප්‍රශ්නේ. මේ ගීතවලට මම ජෝතිපාලට ඉහළම ගෙවීම් කරලා තියෙනවා. ඊට අදාළ ලියකියවිලි මා ළඟ තිබෙනවා. ජෝතිගේ ‘දීප ශිඛා’, ‘ඇල්හේන’ යන කැසට්පට දෙක සඳහා මම ඔහුට ‘ලැන්සියාබීටා’ වර්ගයේ කාර් එකක් මිලට ගෙන දීලා තියෙනවා. ජෝතිපාල වෘත්තීය ගායකයෙක්.ඔහුගේ රැකියාව වුණේ සින්දු කියන එක. ඔහු කැසට් නිෂ්පාදකවරුන්ට නිකම් සින්දු කියලා නැහැ. සල්ලිවලටයි සින්දු කිව්වේ. එදා කැසට් නිෂ්පාදකවරුන් නොසිටියා නම් ඒ ගීත එකක්වත් අද නැහැ. අද ජෝතිපාලට උපහාර උත්සව තියන කිසි කෙනෙක් මේ ගැන හිතන්නේ නැහැ. ජෝතිපාලයන් ගීත දසදහසක් පමණ ගායනා කර තිබෙන බව පැවසෙනවා.ඒත් අද ඉතිරිවෙලා තිබෙන්නේ් ගීත 200 කට ආසන්න ප්‍රමාණයක් පමණයි. ඒ කැසට්පටවලට අයත් ගීත ටික විතරයි. ඒ නිසා කළ යුත්තේ අපිට බනින එක නෙමෙයි අපිව අගය කරන එකයි. අද ජෝතිපාලගේ ගීතවලට අයිතිවාසිකම් කියන්න හුඟක් අය ඉදිරිපත් වෙනවා. ඒත් ඒ ගීත බිහිවුණේ කොහොමද, ඒ වගේ හැබෑ අයිතිය තිබිය යුත්තේ කාටද කියන එක ගැන හිතන්නේ නැහැ.අද ජෝතිපාලගේ ගීත කොල්ලයක් දක්නට ලැබෙනවා. මෙයට එරෙහිව ඔබ කිසියම් පියවරක් ගෙන තිබෙනවාද?අපේ කැසට්පටවලට ඇතුළත් ජෝතිපාලගේ ගීත කවුරුහරි කොල්ලකනවා නම් උත්තර බඳින්න සූදානම් වෙන්න කියලා මම ඔවුන්ට කියා සිටිනවා. ජෝතිපාලගේ ගීත පටිගත කරපු දින ඊට අදාළව ශබ්දාගාරයන්ට කළ ගෙවීම් රිසිට්පත් මාස්ටර් ටේප්, ජෝතිපාලට කරපු ගෙවීම්වල රිසිට් පත් යනාදී සියල්ල මා සතුව තිබෙනවා.හොර කැසට් හා සී.ඩී. ගැන අපි ලංකාවේ හැම පොලිසියක්ම දැනුම්වත් කරලයි තියෙන්නේ. පොලිසියට බලය තියෙනවා ඕනෑම තැනකදි මේ මංකොල්ලකරුවන් අත්අඩංගුවට ගන්න. 2003 අංක 36 දරන බුද්ධිමය දේපළ පනතට අනුව ගීතයක ව්‍යාපාරික අයිතිය පැහැදිලිවම තහවුරු කරලා තියෙනවා.අපේ ආයනයේ කැසට්පටවලට අයත් ජෝතිගේ ගීතවල අයිතිය ලියුම් මඟින් එක එක්කෙනාට පැවරීම නීතිමය වශයෙන්වත් මානුෂික වශයෙන්වත් කාටවත් නැහැ.ජෝතිපාලගේ ගී හඬ සන්ෆ්ලවර්ස් සංගීතයට මුසු කිරීම සම්බන්ධයෙන් ඔබට යම් යම් චෝදනා නැඟුණා නේද?අද සිටින තරුණ පරම්පරාව අතර ජෝතිගේ ගීත ජනපි‍්‍රය වුණේ ජෝති - සන්ෆ්ලවර් සුසංයෝගය නිසා කියලා මම හිතනවා. අපේ ආයතනයේ ගී හඬ වෙනමම පටිගත කරලා තියෙනවා. ඒ හඬට තමයි සන්ෆ්ලවර් සංගීතය මුසු කළේ.ජෝතිපාලගේ ගීත වෙනත් ගායකයන් විසින් ගායනා කරනු ලැබීම ගැන ඔබ මොකද කියන්නේ?එකම එක දෙයයි කියන්න තියෙන්නේ. “ගැයුවට ජෝතිගේ ගී උපුටා - කොවුලකු වෙනවද කළු කපුටා” යන්න විතරයි. ජෝතිටග් ගීත ගායනා කරමින් ජෝතිට නිග්‍රහ කරන නිර්මාණ බංකොලොත්කාරයන්ට කිසිදාක හරියන්නේ නැහැ. කවදාක්වත් හොඳක් වෙන්නේ නැහැ.ජෝතිපාලගේ මරණයෙන් පස්සේ ඔබ ජෝතිපාල වෙනුවෙන් මොනවද කරලා තියෙන්නේ?ජෝතිගේ පවුලේ අය අතරින් මං ළඟින්ම ඇසුරු කළේ ඔහුගේ මව හා සොහොයුරු එච්.ආර්. ජයතිස්ස පමණයි. මං පුළුවන් ආකාරයෙන් ඔවුන්ට හැම යුතුකමක්ම ඉෂ්ට කරලා තියෙනවා. ජෝතිගේ දරුවන් නම් මං ඇසුරු කරලා නැහැ. නමුත් මට යමක් කිව්වොත් මගෙ ශක්ති ප්‍රමාණයෙන් ඒවාට දායක වෙන්න කැමැතියි. ජෝතිගේ දරුවන් හැටියට මං ඔවුන්ට වඩාත් ගරු කරනවා.මම සෑම වසරකට වරක්ම ජෝතිගේ පෝස්ටරයක් මුද්‍රණය කරලා දහස් ගණනින් රට පුරා බෙදා හරිනවා. මගේ කාර්යාලයේ තියෙන ජෝතිගේ රාමු කළ පින්තූරයට මං උදේ හවා පින් දෙනවා. ජෝති මියගියෙත් මගේ් පියා මිය ගියෙත් එකම මාසයේ. වසරක් පාසා ඔවුන් දෙදෙනාම සිහි කරලා මං දානයක් දෙනවා. ශ්‍රී මහ බෝධියට පහන් පූජාවක් කරනවා.ඔබ ලංකාවේ වැඩිම බණ, පිරිත්, කවි බණ, විරිඳු බණ හා වෙනත් දහම් කැසට්පට සංඛ්‍යාවක් නිෂ්පාදනය කළ අයකු ලෙස ප්‍රසිද්ධයි. මේ ගැනත් යමක් කියන්න?’ශ්‍රීමාලි දහම් සෙවණ’ නමින් අප ආයතනය ඉදිරිපත් කර ඇති විරිඳු බණ, පිරිත්, ධර්මදේශනා කැසට්පට මුළු ලොව පුරා සිටින සිංහලයන් අතර ව්‍යාප්තව තිබෙනවා. ඒක අපේ ජයග්‍රහණයක්.කැසට් නිෂ්පාදන ක්ෂේත්‍රයේ ඔබේ කිසියම් නිහඬතාවයක් අද දකින්න ති;යනවා?අද කැසට් කර්මාන්තය බිඳ වැටිලා. ඒකට හේතු කීපයක් ම තිබෙනවා. ප්‍රධානම හේතුව තමයි හොර කැසට් ජාවාරම. මෙය මහා පරිමාණයෙන් සිදුවන්නක්. උදාහරණ වශයෙන් කැසට් නිෂ්පාදකවරයකු රුපියල් 200 කට අලෙවිය සඳහා නියම සී.ඩී. එකක් (සංගත තැටියක්) මෙම ජාවාරම්කරුවන් රුපියල් 80 කට විකුණනවා.සාමාන්‍යයෙන් කැසට් පටයක් හෝ සංගත තැටියක් නිෂ්පාදනය කිරීම සඳහා අවම වශයෙන් රුපියල් ලක්ෂ 16 ක පමණ මුදලක් වැය වෙනවා. ඒ අනුව එක ගීතයකට වැයවන මුදල රුපියල් ලක්ෂයක්. එබඳු කැසට් පටයක් හෝ සංගත තැටියක් ජාවාරම්කරුවන් රුපියල් 80 වකට විකුණද්දි ඔහුට එක ගීතයක් සඳහා වැය වන්නේ රුපියල් 5 ක් වැනි සුළු මුදලක්. අපි මහන්සිවෙලා වතුර අදිනවා. මේ හොරු ටික හොඳ හැටි නාගන්නවා.මේ අර්බුදය නිසා දැන් අලුත් කැසට් හා සංගත තැටි නිෂ්පාදනයේ ශීඝ්‍ර පසුබැස්මක් දක්නට ලැබෙනවා. මෙය සංගීත ක්ෂේත්‍රයේ දැවැන්ත පරිහානයක් සලකුණු කරන්නක්.කැසට් කර්මාන්තය නිසා සංගීත ක්ෂේත්‍රයේ ගීත රචකයන්, සංගීතඥයන්, තනු නිර්මාපකයන්, වාදකයන්, ශබ්ද පටිගත කරන ශිල්පීන්, කැසට් නිෂ්පාදකයන්, බෙදාහරින්නන්, රෙකෝඩ් බාර් හිමියන් යනාදි වශයෙන් ලක්ෂ තුනක පමණ පිරිසකට ජීවනෝපාය සැලසුණා. මෙම ජාවාරමෙන් ඔවුන් සියලු දෙනාම වෘත්තිමය අර්බුදයකට ඇදහෙළා තිබෙනවා.මෙම ජාවාරම මැඩලීමට කිසිම පියවරක් ගෙන නැද්ද?ඒ සඳහා මගේ සභාපතිත්වයෙන් යුතු ශ්‍රී ලංකා සී.ඩී, කැසට් නිෂ්පාදක සංගමය අදාළ බලධාරීන්ට කරුණු දක්වා ඇතත් මෙතෙක් ප්‍රමාණවත් ප්‍රතිඵලයක් අත් වී නැහැ. මෙම ජාවාරමට එරෙහිව නීතිමය ක්‍රියා මාර්ග ගතහොත් ජීවිතයෙන් වන්දි ගෙවන්නට සිදුවන බවට මරණ තර්ජන දැන් අපට එල්ල වෙලා තියෙනවා.පාර්ලිමේන්තුවෙන් සම්මත වූ 2003 අංක 36 දරන බුද්ධිමය දේපළ පනත යටතේ මෙම ජාවාරම්කරුවන්ට ලක්ෂ ගණනකට වැඩි දඩ මුදල් හා සිර දඬුවම් නියම කළ හැකියි. පනතට අනුව ව්‍යාජ අනුකරණ ප්‍රති නිෂ්පාදන ඕනෑම තැනකින් අත්අඩංගුවට ගත හැකියි. බුද්ධිමය දේපළ කාර්යාංශයේ අධ්‍යක්ෂ පවසන ආකාරයට රහස් පොලිසියේ මේ පිළිබඳ විශේෂයෙන් පුහුණු කළ අංශයක් පවා තිබෙනවා.- සු.මි</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=av10013116</link>
    <topic>පිස්සු හැදෙන සඳ</topic>
    <author>- එඩ්වඩ් චන්ද්‍රසිරි</author>
    <content>විනිශ්චය මණ්ඩලයේ අදහස් ගැන දුක හිතෙන වෙලාවනුත් තියෙනවාමවක සේ දියණිය රකින පියෙක්ප්‍රියංකාට ජුවල් ගිහිං?සමීරා රසිකාවියකට බයවෙලා‘ගොළු හදවතේ’ සුගත්ට දැන් 70 යික්ලැරන්ස් මියුරු මියැසි රටා ඔස්ස යන චයිම්ස් ඔෆ් ද සෙවන්ටීස්ලසිත් - ටානියා යුවළට සුබ මංගලම්!ජපන් චාරිකාවක සොඳුරු මතකයපෙම්වතුන්ගේ පාරාදීසය හන්තානමම ජීවත් වෙනවා කියන එකත් පුදුමයිතම හැඩරුව ගැන කාන්තාවන්ට අවබෝධයක් තිබිය යුතුයිපිච්චර් පිස්සාමට පෙම් කළ රාජ කුමාරිකාව ටිබෙටයට ගොස් පැවිදි වුණාකේන්දරයට අනූව මගේ විවාහය තව අවුරුදු දෙක තුනක් ප්‍රමාදයිඅපි වතුර අදිනවා හොරු නාගන්නවාපිස්සු හැදෙන සඳමළ සමඟ රුධිරය පිටවීම රෝග ලක්ෂණයක්මාව රටම දන්නෙ ‘මාධවී’ හින්දාරෑ එකොළහට අවන්හල වැහැව්වාම සිරිපාල ගෙදර ආවේ, එදා අවන්හලේ දී හඳුනාගත් ගුණපාලත් එක්ක. සාක්කුවට අතදාලා යතුරත් අතට ගත් ඔහු කළුවරේම දොර ඇරලා බිත්ති අතපත ගාලා, ලයිට් එකක් දල්වලා ගුණපාලට කථා කළා.‘ගුණේ මේ තියෙන්නේ මගේ ගෙදර. මේක තමයි මගේ සාලෙ. අර තියෙන්නේ මගේ ටීවී එක. මම ටීවී බලන්නේ, පත්තරයක් කියවන්නේ මේ හාන්සි පුටුවේ දිගැදිලා.’ඊළඟට ඒ කිට්ටුව තිබුණු කාමරයකට ඇතුළු වුණු ඔහු එහි විදුලි බල්බය දැල්වුවා. ඒ කාමරේ මැද තිබුණු ඇඳක නිදා සිටි ස්ත්‍රියකට ඔහු අත දික්කරලා මෙහෙම කිව්වා.‘මේක අපේ නිදන කාමරය. මේක තමයි අපේ නිදන ඇඳ. ඔය නිදා ඉන්නේ මගේ වයිෆ්.’‘එතකොට අර කවුද?’ ගුණපාල ඇස් ලොකු කරලා අත දික්කළේ සිරිපාල ගේ බිරිඳ ළඟම ඇයට තුරුළු වී නිදා සිටි අයකු පෙන්වමිනි.‘ඉතින් ගුණේ ඒ මම නෙ. වෙන කවුද මගේ ඇඳේ ඉන්නෙ?’ සිරිපාල පිළිතුරු දුන්නා.මනෝපාලයි ගීතදේවයි නැවතිලා හිටියේ එකම කාමරයක. දෙන්නම ගුරුවරු. මනෝපාල ගණිත ගුරුවරයෙක්. ගීතදේව සංගීත ගුරුවරයෙක්.සති අන්තයේ ඉරිදා දවසක දිවා ආහාරය සඳහා කෑම ගෙන්වා ගත් මනෝපාල ගීතයකට තනුවක් දමමින් සිටි ගීතදේව තම කාරිය අවසන් කරන තෙක් බලා සිටියා. පැයකට ආසන්න කාලයක් ගෙවුණු නමුත් ගීතදේවගේ රාජකාරිය අවසන් වන පාටක් නෑ. ස... රී... ග... මා... කියමින් ඉවරයක් නැති ගීත හරඹයක ගීතදේව යෙදී සිටියා. දැන් දැන් මනෝපාලට මේක මහා කන්දොස්කිරියාවක්.ඉවසාගෙන ඉඳලා බැරිම තැන මනෝපාල ගීතදේවට බාධා කළා.‘ගීතදේව ඔන්න ඕක නවත්තලා කාල ඉඳිමු බං. දැන් ඉරත් හැරුණා. මට හොඳටම බඩගිනියි.’ගීතදේව ඔළුව උස්සලා මනෝපාල දිහා බැලුවා. ‘උඹ කාපං. මට බඩගිනි නෑ. සංගීතය මගේ ආහාරයයි.’ ගීතදේව, ගීතවත් ස්වරයකින් මෙහෙම කිව්වාම මනෝපාලට යකා නැග්ගා. ඔහු කෝපය යටපත් කරගෙන මෙහෙම ඇහැව්වා.‘ඒකද දැන් වරුවක් තිස්සේ, උඹ සංගීතය කෑවේ?’එක් පන්තියක ගුරුවරයකු පාඩමක් බලා ගන්නා ලෙස සිසුන්ට උපදෙස් දී අසල පන්තියකට ගියේය. ඔහු ආපසු එද්දී තම පන්තියේ සිසුන් මහ හයියෙන් සිනා සෙමින්, ඝෝෂා කරමින් සිටිනවා පෙනුණි.‘ඒයි... නිශ්ශබ්ද වෙයල්ලා... උඹලා ඔක්කොම මට හිනා වෙනවා නේද?’ යයි ඇසුවේ කෝපයෙනි.‘අපොයි නෑ සර්...’ සිසුහු සියල්ලෝම එක හඬින් පිළිතුරු දුන්හ.ගුරුතුමා සිසුන් දෙස විමතියෙන් මෙන් බලා මහ හඬින් මෙසේ ඇසීය.‘එහෙනං වෙන මොනවද බොල මේ පන්ති කාමරේ ඇතුළේ හිනා වෙන්න තියෙන්නේ?’එය දික්කසාද නඩුවකි. පැමිණිලිකරු තම ඉල්ලීම විනිශ්චයකාරතුමා හමුවේ ඉදිරිපත් කරමින් සිටියේය.‘මට බෑ හාමුදුරුවනේ තවදුරටත් මේ ගෑනිත් එක්ක පවුල් කන්ඩ. මේ ගෑනි යක්ෂණියක්. මගේ අතින් පොඩි අත්වැරැද්දක් වුණු ගමන් මේ ගෑනි ගෙයි තියෙන බඩු මුට්ටුවලින් දමලා ගහනවා. සපත්තු, සෙරෙප්පු, හට්ටි මුට්ටි, වළන් පිඟන්... අතට අහුවෙන ඕනැම දේකින් දමලා ගහනවා. ඒ හින්දා මට ඕනෙ මේ ගෑනිගෙන් දික්කසාද වෙන්ඩ.’ බැඳපු දා ඉඳලා අවුරුදු 15 ක් ම ඔය ගෑනි ඔහොමමයි හාමුදුරුවනේ.’ඔහුගේ දුක්ගැනවිල්ලට සාවධානව ඇහුම්කන් දී සිටි විනිසුරුවරයා මෙසේ ඇසීය.‘ඉතින් අවුරුදු 15 ක් තම බිරිඳගේ ...... ඉවසාගෙන ඉඳලා තමා මොකද මේ හදිස්සියෙම දික්කසාද වෙන්ඩ හිතු වේ?’‘මෙච්චර කාලෙකට ඔය ගෑනි ගහපු දේවල් මට වැදුණේ නෑ හාමුදුරුවනේ. ඒත් මේ ළඟකදි ඉඳලා එයාගෙ ඉලක්කේ හරියටම හරි යනවා.’ ඔහු හැඬුම් ස්වරයෙන් පිළිතුරු දුන්නේය.- එඩ්වඩ් චන්ද්‍රසිරි</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=av10013117</link>
    <topic>මළ සමඟ රුධිරය පිටවීම රෝග ලක්ෂණයක්</topic>
    <author>ගාමිණී සුසන්ත</author>
    <content>විනිශ්චය මණ්ඩලයේ අදහස් ගැන දුක හිතෙන වෙලාවනුත් තියෙනවාමවක සේ දියණිය රකින පියෙක්ප්‍රියංකාට ජුවල් ගිහිං?සමීරා රසිකාවියකට බයවෙලා‘ගොළු හදවතේ’ සුගත්ට දැන් 70 යික්ලැරන්ස් මියුරු මියැසි රටා ඔස්ස යන චයිම්ස් ඔෆ් ද සෙවන්ටීස්ලසිත් - ටානියා යුවළට සුබ මංගලම්!ජපන් චාරිකාවක සොඳුරු මතකයපෙම්වතුන්ගේ පාරාදීසය හන්තානමම ජීවත් වෙනවා කියන එකත් පුදුමයිතම හැඩරුව ගැන කාන්තාවන්ට අවබෝධයක් තිබිය යුතුයිපිච්චර් පිස්සාමට පෙම් කළ රාජ කුමාරිකාව ටිබෙටයට ගොස් පැවිදි වුණාකේන්දරයට අනූව මගේ විවාහය තව අවුරුදු දෙක තුනක් ප්‍රමාදයිඅපි වතුර අදිනවා හොරු නාගන්නවාපිස්සු හැදෙන සඳමළ සමඟ රුධිරය පිටවීම රෝග ලක්ෂණයක්මාව රටම දන්නෙ ‘මාධවී’ හින්දාඅද ‘සුවමඟ’ වෙන්වන්නේ ගුද මාර්ගයෙන් රුධිරය පිටවීම පිළිබඳව කරුණු සොයා බැලීමටයි. මේ සඳහා අදහස් දක්වන්නේ රාගම මහ රෝහලේ අන්ත්‍ර හා ආමාශගත රෝග පිළිබඳ විශේෂඥ ශල්‍ය වෛද්‍ය හසන්ජය ගුණවර්ධන මහතායි.මළ සමඟ රුධිරය පිටවීම රෝගයක් ද?එය කිසියම් රෝගයක රෝග ලක්ෂණයක්. ප්‍රධාන වශයෙන් ම රෝග 3 ක් නිසා මළ සමඟ රුධිරය පිටවිය හැකියි. අද සමාජයේ මෙම තත්ත්වය බහුල වී තිබෙනවා. ශල්‍ය වෛද්‍ය සායන වලට පැමිණෙන රෝගීන්ගෙන් බොහෝ දෙනෙක් මෙම තත්ත්වයෙන් පෙළෙන බව වාර්තා වෙනවා. මළ සමඟ රුධිරය පිටවීමට හේතුවන ප්‍රධාන රෝග 3 අතරින් මූලිකත්වය ගන්නේ අර්ශස් රෝගයයි.අර්ශස් රෝගය අද සමාජයේ ස්ත්‍රී පුරුෂ භේදයකින් තොරව බහුල රෝග තත්ත්වයක් බවට පත්වී තිබෙනවා. අපගේ ගුද මාර්ගයේ කෙළවරට ආසන්නව ගුද මාර්ගය බිත්තියේ anal cushion නම් කොටස් තිබෙනවා. ඒවාය් රුධිර නාලිකා බෙහෙවින් අඩංගුයි. ගුද මාර්ගයෙන් ඉබේ මළ පහවීම වැළැක්වීමට උපකාර වන්නේ මෙම anal cushion වැසිකිළි ගොස් මළ පහ කිරීමට අධික වෙහෙසක් ගැනීම (තැටවීම) නිසා මෙම anal cushion ගුද මාර්ගයේ පහළට හෝ එළියට ගමන් කරනවා.පසුව ඒවායේ ඇති රුධිර නාලපැලී රුධිරය ගලනවා. අර්ශස් රෝගය ලෙස හැඳින්වෙන්නේ මෙයයි. මළ පහ කිරීමට වැඩි වෙහෙසක් දැරිය යුතු වන්නේ මළ බද්ධය ඇතිවීම නිසයි. එමෙන් ම අර්ශස් රෝගය ඇතිවීමට වැසිකිලියේ වැඩි වේලාවක් ගත කිරීම, දිනකට වැඩි වාර ගණනක් වැසිකිළි යාම වැනි කරුණුත් හේතු වන බව පෙනී ගොස් තිබෙනවා.මළ සමඟ රුධිරය පහවීමට හේතුවන තවත් කරුණක් වන්නේ ගුද මාර්ගයේ ඇති වන පැලීම්. පැලීම් ඇතිවී ටික කලක් ගතවන විට ගුද මාර්ගය කෙළවර ඉවසිය නොහැකි තරමේ දැවිල්ලක්, වේදනාවක් ඇති වෙනවා. මෙම රෝගය හඳුන්වන්නේ anal fisher නමින්. මෙම රෝගයේදී වැසිකිළි ගොස් අවසන් වී බොහෝ වේලාවක් ගතවන තෙක් ම වේදනාවක් ඇතිවෙනවා.එවිට අධික ලෙස තරහ යනවා. බොහෝ දෙනෙක් මෙම anal fisher නම් රෝග තත්ත්වය අර්ශස් රෝගය ලෙස වැරදි ලෙස වටහා ගන්නවා. මෙම රෝගයට හේතුවන්නේ මළ බද්ධය හේතුවෙන් මල ඝන වීම නිසා ගුද මාර්ගය තුවාලවීමයි; පැලීම් ඇති වීමයි.මළ සමඟ රුධිරය පහවීමට හේතුවන ඉහත දැක්වූ රෝගී තත්ත්වයන් දෙක ඉතා සරල වුවත් අනෙක් කරුණු තරමක භයානක මෙන් ම සංකීර්ණ හේතුවක් විය හැකියි. ගුද මාර්ගයේ සහ අන්ත්‍රවල ඇතිවන පිළිකාවන් නිසාද මළ සමඟ රුධිරය පහවිය හැකියි. මෙලෙස කරුණු සොයා බලන විට මළ සමඟ රුධිරය පහවීමට හේතු කීපයක් ම තිබිය හැකි බව පෙනී යනවා.මෙහි මුල් අවස්ථාවේ පෙන්නුම් කරන රෝග ලක්ෂණ මොනවාද?වේදනාව, රුධිරය මඳ වශයෙන් පහවීම, ගෙඩි වැනි යමක් ඇතිවීම දැකගත හැකි යි. මේවා ඉහත සඳහන් කළ රෝගී අවස්ථා තුනේදීම පෙන්නුම් කරන රෝග ලක්ෂණයන්. මුල් අවස්ථාවේ දී යට ඇඳුම්වල කිසියම් ශ්‍රාවයක් ගෑවී තිබෙනු දැකගත හැකියි. අර්ශස් රෝගයේ මුල් අවස්ථාවේදී රුධිරය බිංදුවක් හෝ දෙකක් ගුද මාර්ගයෙන් පිටවනු දක්නට ලැබෙනවා. අර්ශස් රෝගය උත්සන්න වූ විට රුධිරය විදීමක් වුවද පෙන්නුම් කළ හැකියි.අර්ශස් සහ ගුද මාර්ගයේ පැලීම් (anal fisher) යන රෝග අවස්ථා දෙකහි දී රුධිරය පිටවන්නේ මළ සමඟ තැවරීමෙන්. එම රුධිරය තද රතු පැහැතියි. ගුද මාර්ගයේ පිළිකාවන් නිසා රුධිරය පිටවීමේදී රුධිරය මළ සමඟ මිශ්‍ර වී තිබෙනු දැක ගත හැකියි. එහිදී රුධිරය කළු පැහැයක් ගන්නවා. ගුද මාර්ගයේ පිළිකා වැනි තත්ත්වයකදී බඩපුරවා දැමීම, උදරයේ ඇතිවන වේදනාව වැනි රෝග ලක්ෂණ ද දැකගත හැකියි.රෝගය නිර්ණය කර ගැනීමට කරනු ලබන පර්යේෂණ මොනවාද?රෝගියාගේ බාහිර ලක්ෂණ සහ රෝග ඉතිහාසය පිළිබඳව සොයා බැලීමෙන් මූලික වශයෙන් වෛද්‍යවරයකුට රෝගය හඳුනා ගැනීමේ හැකියාව තිබෙනවා. වඩාත් නිවැරදි ලෙස රෝගය පිළිබඳව තීරණයක් ගත හැකි වන්නේ ගුද මාර්ගයට සියුම් කැමරාවක් යවා කරනු ලබන colonous cophy පරික්ෂණයකින් පමණයි.මෙහිදී ගුද මාර්ගයේ ඡායාරූප ගෙන පරීක්ෂා කර බලනවා. ගුද මාර්ගයේ ඇතිවන පිළිකා නිසා මළ සමඟ රුධිරය වහනය වන තත්ත්වයකදී පිළිකාව පිහිටි ස්ථානය, පිළිකාවේ ස්වභාවය ආදී සියලු තොරතුරු colonous cophy පරීක්ෂාවක් මගින් සැක හැර දැනගත හැකි වෙනවා. මෙය සරල පරීක්ෂණයක් නිසා බිය විය යුතු නැහැ.මේ රෝගවලින් මිදී සිටිය හැකි ද?ඇත්තෙන් ම පුළුවන්. ඒ සඳහා අපගේ යම් යම් පුරුදු වෙනස් කරගත යුතුයි. කෙඳි සහිත ආහාර නිතර කෑමට එක්කර ගැනීම අන්ත්‍රවල මෙන් ම ගුද මාර්ගයේ ද ඇති විය හැකි විවිධ රෝගාබාධ වලින් වැළකී සිටීමට ප්‍රධාන හේතුවක්. පලා වර්ග පලතුරු, එළවළු ආහාරය වැඩියෙන් එක්කර ගැනීම ද මෙවැනි රෝගවලින් ආරක්ෂාවීමට හේතු වෙනවා. එමෙන්ම ශරීරයට අවශ්‍ය පමණට ජලය පානය ද මෙවැනි රෝගවලින් මිදීමට හේතුවක්.නිතර කෝපි, කෝලා බීම වර්ග පානය කිරීම මළ බද්ධය ඇතිවීමට හේතු වෙනවා. මළ බද්ධය ඇතිවීම ගුද මාර්ගයෙන් රුධිරය වහනය වීමට ප්‍රධාන හේතුවක්.ඇතැමුන් පොත් පත්තර කියවමින් වැසිකිළියේ වැඩි කාලයක් ගත කිරීමට පුරුදු වී සිටිනවා. මෙවැනි පුරුදු ශරීර සෞඛ්‍යයට ඉතාම අහිතකරයි. මෙවැනි අහිතකර පුරුදු වහා අත්හල යුතුයි. දිනක් වැසිකිළියාම පමා වූවාට මළ බද්ධය යැයි සිතා වෛද්‍ය උපදෙස් පැතීම අවශ්‍ය වන්නේ නෑ. එහෙත් මළ බද්ධය හා බැඳුණු රෝග ලක්ෂණ සමඟ දින දෙක තුනක් මළ බද්ධය පවතී නම්, වෛද්‍ය උපදෙස් පැතිය යුතුයි.අප ගන්නා පිෂ්ඨය මේදය අඩංගු ආහාර ශරීරයට අවශෝෂණය කරගන්නවා. එවිට මළ ඝණ වෙනවා. එයට හේතුවන්නේ මළ වල තිබෙන ජලය ප්‍රමාණය අඩුවීමයි. එහි ප්‍රතිඵලය වන්නේ මළ බද්ධය ඇතිවීමයි.එළවළු, පලතුරු පලා වර්ග වැනි කෙඳි සහිත ආහාරවල බොහෝ කොටස් ශරීරයට උරා ගන්නේ නෑ. එම කෙඳි සහිත ආහාර කොටස් අන්ත්‍රවල, ක්‍රමාකුංචන, ක්‍රියාවලිය හොඳින් සිදුවීමට උපකාර වෙනවා. එවිට මළබද්ධය ඇතිවීමට ඉඩක් ඇත්තේ නෑ. ශාරීරික ව්‍යායාම වල නිතර යෙදීම මළ බද්ධයෙන් මිදීමට ප්‍රධාන මඟක්. මෙහිදී ඇවිදීම ඉතාම සුදුසු ව්‍යායාමයක්.මළ සමඟ රුධිරය පිටවීමට හේතුවන රෝග සඳහා ප්‍රතිකාර මොනවාද?ප්‍රධාන වශයෙන් ම අර්ශස් රෝගය සඳහා ප්‍රතිකාර ක්‍රම කීපයක් ම තිබෙනවා. රෝගයේ තත්ත්වය සහ ස්වභාවය අනුවයි එම ප්‍රතිකාර කරනු ලබන්නේ. අර්ශස් රෝගය ප්‍රාථමික අවස්ථාවේ තිබේ නම්, ඒ සඳහා එන්නත් මගින් රුධිරය කැටි ගැසීමට සලස්වා ප්‍රතිකාර කළ හැකියි. එන්නත් මගින් ප්‍රතිකාර කළ නොහැකි නම්, අර්ශස් ගෙඩි වටා රබර් පටියක් යොදවනවා.එමගින් රුධිරය ගැලීම නවතින අතර ටික දිනකින් අර්ශස් ගෙඩි හැලී යනවා. රෝගය පවතින්නේ එම ක්‍රම දෙක මගින් සුවපත් කළ තත්ත්වයක නොවේ නම්, කළ යුතු වන්නේ ශල්‍ය කර්මයක් මගින් අර්ශස් ගෙඩි ඉවත් කිරීමයි. මෙම ශල්‍ය කර්මය ඉතාම සරල එකක්. ශල්‍යකර්මය සිදු කර දින දෙකකදී රෝහලෙන් පිට විය හැකියි.මහා අන්ත්‍රය සහ ගුද මාර්ගය ආශ්‍රිතව පිළිකා ඇති වීමට ප්‍රධාන වශයෙන් ම හේතුවී තිබෙන්නේ නිතර ක්ෂණික ආහාර ගැනීම සහ තන්තුමය ආහාර නොගැනීමයි. colonous cophy පරීක්ෂණයකින් පිළිකාව හොඳින් හඳුනා ගැනීමෙන් ශල්‍යකර්මයක් මගින් පිළිකාව ඉවත් කිරීමේ හැකියාව තිබෙනවා.මෙය මුල් අවස්ථාවේ හඳුනාගත යුතුයි. පිළිකාව ශරීරය පුරා පැතිරුණු විට ප්‍රතිකාර කිරීම අපහසුයි. ගුද මාර්ගයේ ඇතිවන පැලීම් (Fisher) රෝගයේ මුල් අවස්ථාවේදී ඖෂධ මගින් ඉතාම පහසුවෙන් එම තත්ත්වය සුවපත් කළ හැකියි. එහිදී ද රෝගය ඇතිවී කල් ගත වුවහොත් ශල්‍යකර්මයක් සිදු කළ යුතු වෙනවා.දිනකට කී වරක් වැසිකිළි යා යුතු ද?එය පුද්ගලයාගෙන් පුද්ගලයාට වෙනස් වෙනවා. වැසිකිළි යාමත් එක්තරා පුරුද්දක්. දිනකට වරක් හෝ දෙවරක් වැසිකිළි යාම සාමාන්‍ය තත්ත්වයක්. වඩාත් වැදගත් වන්නේ වැසිකිළිය තුළ ගත කරන කාලය අඩු කර ගැනීමයි. දිනකට තුන් හතර වරක් වැසිකිළි යාමට අවශ්‍ය වීම සාමාන්‍ය තත්ත්වයක් නොවේ. එහිදී වෛද්‍යවරයකු හමුවීම වැදගත්.ශල්‍යකර්මයකින් පසුව නැවතත් අර්ශස් ගෙඩි ඇති විය හැකි ද?ශල්‍යකර්මයකින් කරනු ලබන්නේ අර්ශස් ගෙඩි ඉවත් කිරීම පමණයි. එම ගෙඩි ඇතිවීමට, මළ බද්ධය ඇතිවීමට බලපාන හේතු හඳුනා ගෙන ඒ සඳහා පිළියම් නොයෙදුවහොත් හෝ මළ බද්ධය ඇති කරවන ආහාර රටාව වැසිකිළි යාමේ රටාව වෙනස් නොකළ හොත් නැවත අර්ශස් ගෙඩි ඇතිවීමේ හැකියාව තිබෙනවා.ගාමිණී සුසන්ත</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=av10013118</link>
    <topic>මාව රටම දන්නෙ ‘මාධවී’ හින්දා</topic>
    <author>තුෂාරි වික්‍රමසිංහ ඡායාරූපය- බර්නාඩ් ෂෝ ප්‍රේමසුන්දර</author>
    <content>විනිශ්චය මණ්ඩලයේ අදහස් ගැන දුක හිතෙන වෙලාවනුත් තියෙනවාමවක සේ දියණිය රකින පියෙක්ප්‍රියංකාට ජුවල් ගිහිං?සමීරා රසිකාවියකට බයවෙලා‘ගොළු හදවතේ’ සුගත්ට දැන් 70 යික්ලැරන්ස් මියුරු මියැසි රටා ඔස්ස යන චයිම්ස් ඔෆ් ද සෙවන්ටීස්ලසිත් - ටානියා යුවළට සුබ මංගලම්!ජපන් චාරිකාවක සොඳුරු මතකයපෙම්වතුන්ගේ පාරාදීසය හන්තානමම ජීවත් වෙනවා කියන එකත් පුදුමයිතම හැඩරුව ගැන කාන්තාවන්ට අවබෝධයක් තිබිය යුතුයිපිච්චර් පිස්සාමට පෙම් කළ රාජ කුමාරිකාව ටිබෙටයට ගොස් පැවිදි වුණාකේන්දරයට අනූව මගේ විවාහය තව අවුරුදු දෙක තුනක් ප්‍රමාදයිඅපි වතුර අදිනවා හොරු නාගන්නවාපිස්සු හැදෙන සඳමළ සමඟ රුධිරය පිටවීම රෝග ලක්ෂණයක්මාව රටම දන්නෙ ‘මාධවී’ හින්දාරේඛා සමන්මලීඇය නමින් රේඛා සමන්මලී. පෑලියගොඩ ඉපිද හැදී වැඩුණු රේඛා පාසල් ගියේ කොළඹ ආනන්ද බාලිකාවට. පාසල් වියේ සිටම කලා ක්ෂේත්‍රය කෙරෙහි ඇල්මක් දක්ෂතාවයක් දැක්වූ මේ රුවැත්තියට ආචාර්ය ලෙස්ටර් ජේම්ස් පීරිස්ගේ ‘ගොළු හදවත’ ටෙලිනාට්‍යයට සම්බන්ධවීමට පාසල්වියේ දීම හැකි විය. ඒ පිළිබඳ ඈ තුළ ඇත්තේ මහත් සතුටකි.“ලෙස්ටර් ජේම්ස් පීරිස් මහත්තයාගේ ‘ගොළු හදවත’ ටෙලිනාට්‍යයෙන් පසුව චිත්‍රපට සඳහා මට ආරාධනා ලැබුණා. ඒ අනුව වර්තමාන ලේක්හවුස් සභාපති බන්දුල පද්මකුමාර මහතාගේ ‘සරසවි දියණියෝ’ චිත්‍රපටයේ ප්‍රධාන චරිතයක් නිරූපණය කරන්නට මට අවස්ථාව උදාවුණා.නමුත් අවාසනාවකට ඒ චිත්‍රපටය තිරගත වුණේ නැහැ. ඒත් එක්කම මගේ පවුලේ අය කලාවට අවතීර්ණ වෙනවට ඒ තරම් කැමැත්තක් දැක්වුවෙ නැහැ. ඔවුන් කිව්වෙ පුළුවන් තරම් ඉගෙනීම පැත්තට යොමු වෙන්න කියලයි. මේ හින්දම එතැනින් පස්සෙ මම තරමක් දුරට රඟපෑමෙන් ඈත් වුණා.”“ඒත් මෝස්තර නිරූපිකාවක් සහ දැන්වීම් නිරූපිකාවක් ලෙස ක්ෂේත්‍රයේ රැඳී සිටියා.. ඒ අතරතුර සහකාර ගණකාධිකාරිනියක විදිහට රැකියාවක ද නිරත වුණා. රැකියාව හින්දම මට කලාවට යොමු වීමට කාලයක් තිබුණෙ නැහැ.මේ නිසා මට තිබූ අවස්ථා සෑහෙන ප්‍රමාණයක් මඟ හැරුණා.” රේඛා තමාගේ අතීත කලා දිවිය පිළිබඳව එලෙස පැවසුවා ය. කෙසේ නමුත් ඇය නිරත වූ රැකියාවට සමු දී මේ වනවිට යළිත් කලා ක්ෂේත්‍රයට අවතීර්ණව සිටින්නීය. ඒ පණිවිඩය ඇයට ආදරය කළ රසික ජනතාවගේ සතුටට කරුණකි.සංජය ලීලාරත්නගේ ‘තාරුකා’ ටෙලිනාට්‍යයේ රඟපාමින් යළිත් රංගනයට අවතීර්ණ වන රේඛා ‘සදිසිතරණය’, ‘පිපි පියුම්’, ‘අනුහස් විජිතය’, ‘ආදරයට වෙස් බැන්දා’ වැනි ටෙලිනාට්‍ය රැසකට රංගනයෙන් එක්වන අතර මෑතකදී විකාශන කටයුතු අවසන් වූ ‘බට්ටී’ ටෙලිනාට්‍යයේ ‘මාධවී’ ගේ චරිතය රඟපාමින් සුවහසක් රසික ජනතාවගේ නෙත් සිත් අද්දර ලැගුම් ගත්තීය.“මේ චරිතය නිසා රටේ හුඟාක් මාව ජනප්‍රිය වුණා. කොහෙ ගියත් රසිකයින් මාව අමතන්නේ මාධවී නමින්. මේ හින්ද මට දැනෙන සතුට වචනවලට පෙරළන්න අපහසුයි. ඉදිරියේදී මම රංගනයෙන් දායක වුණු අලුත්ම ටෙලිනාට්‍ය දෙකක් විකාශය වීමට නියමිතයි. ඒ ‘හංස ගීතය’ සහ ‘පෙරදිග අහස’ කියන නාට්‍ය දෙක. රේඛා වේදිකා නාට්‍ය තුළත් විශේෂත්වයක් දැරූ රංගන ශිල්පිනියක්. ඒ ධර්මසිරි බණ්ඩාරනායකගේ ‘ට්‍රෝජන් කාන්තාවෝ’ හරහායි.රූපලාවණ්‍ය ශිල්පිනියක ලෙස ද කටයුතු කරන රේඛා ‘සැලෝන් රේඛා’ නමින් රූපලාවණ්‍යාගාරයක් ද පවත්වාගෙන යයි. දක්ෂ අධ්‍යක්ෂකවරු න් යටතේ අර්ථවත්, තමාට යමක් කළ හැකි රංගනයක නියැලීමට අපේක්ෂාවෙන් සිටින රේඛාට අපි සුබපතමු.තුෂාරි වික්‍රමසිංහ ඡායාරූපය- බර්නාඩ් ෂෝ ප්‍රේමසුන්දර</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=ay1001311</link>
    <topic>දුම්බර වැසියන් වේලාව දැනගත් මානිගල කන්ද</topic>
    <author>විස්තර සේයා රූ කුසුම්සිරි විජයවර්ධන</author>
    <content>දුම්බර වැසියන් වේලාව දැනගත් මානිගල කන්දහම්බන්තොට වරාය සල්ලි උනන උල්පතක් වේවිඅධික වේගයෙන් හමා එන මාරුතය අපව ඔසවා වීසි කරන්නට තරම් ප්‍රබල ය. සුළඟේ වේගයට නැවෙනා වෘක්ෂයෝ යළිත් සෘජුව දිගහැරෙන්නට උත්සාහ කරති. වලාකුළු අතරින් කඩා හැළෙනා වැස්සක් පිටවල ගම්මානය දෙසට පහත්වනු පෙනේ. එම වැස්ස ක්‍රමයෙන් අප සිටිනා ඉසව්වට ද ළංවනු පෙනේ.ළඟ එන වැස්සෙන් බේරෙන්නට වන වදුලක් සොයා අප නෙත් දිවයයි. අප මේ- සිටින්නේ දුම්බර කඳුකරයේ තවත් කඳු හිසක් වන මානිගල පර්වතය මස්තකයෙහි ය. මේ කන්ද තරණය කිරීම සොබා රසිකයන්ට චමත්කාරජනක අත්දැකීමක් එක් කර ගත හැකි චාරිකාවකි. නගරයේ අතිධාවනකාරිත්වයෙන් මිදී ගමේ සරල ජීවිතයට මඳකට ළං විය හැකි අවස්ථාවකි.වඩ්ඩපානි ඇල්ලමහනුවර හා මාතලේ දිස්ත්‍රික්කවල පැතිරී ඇති දුම්බර හෙවත් නකල්ස් කඳුවැටිය වනාන්තර දර්ශ කිහිපයක්ම පැතිර ඇති ජෛව විවිධත්වයෙන් ඉහළ පරිසර කලාපයකි. මෙම කඳුවැටිය බටදඬුකන්ද නමින් හඳුන්වන්නේ එහි බටහිර බෑවුම අධික ලෙස බටගාල්වලින් වැසී පවතින නිසාය. නිතර මිහිදුමින් බරව පවතින නිසා එයට දුම්බර යයි පැරැන්නෝ නම් කළහ. හුන්නස්ගිරියේ සිට ලග්ගල දක්වා කිලෝමීටර 29ක දුරක් විහිදී යන මෙහි විශාලත්වය හෙක්ටයාර 30,000කි.වන සංරක්ෂණ දෙපාර්තමේන්තුවට අයත් ඉලුක්කුඹුර සංරක්ෂණ මධ්‍යස්ථානයේ රාත්‍රියේ නවාතැන් ගත් අපි හිමිදිරියේම මානිගල බලා පිටත් වූයෙමු.එහි සිට ජීප් රථයෙන් රත්නින්ද දක්වා පැමිණි අපට මාර්ගයේ වම්පසින් හරිත ප්‍රාකාරයක් සේ නැඟී සිටින මානිගල කන්ද කදිමට පෙනෙයි. කඳු පාමුල නිම්නයේ හෙල්මළු ක්‍රමයට තැනූ කුඹුරු ය. ඊට මෙපිටින් බෝංචි, බටු, මිරිස් ඇතුළු බඩඉරිඟු වැනි එළවළු වගාබිම්ය.සමහර තැනක දුම්කොල වගාවකි. මෙම චාරිකාව සංවිධානය කළ දුම්බර මිතුරෝ සංවිධානයේ නියමු නිමල් කනහැරආරච්චි අවට තොරතුරු අප ඉදිරියේ දිග හරී. රත්නින්ද සිට ඇටන්වල දක්වා ගමන් කළ යුත්තේ වළගොඩැලි සහිත බොරළු පාරකය. පිටවල රත්නින්ද දක්වා මාතලේ සිට බස් රථයක් ද ගමන් කරයි.සරල ජීවිතයකට හුරුපුරුදු වූ ගැමියන්ගේ ප්‍රධාන ජීවනෝපාය වී ගොවිතැන, එළවළු වගාව, සහ කිරිහරක් ඇති කිරීමයි. එයට අමතර ව කිතුල් මැදීම ද සිද කෙරේ. සෑම නිවසකම පාහේ ගවයකු දෙන්නකු ඇති කරනු දැකගත හැකිය. සෑම දෙසකින්ම ගලා යන ඇළ දොළ නිසා ඔවුන්ට ජලයෙන් හිඟයක් නැත.රත්නින්ද සිට කිලෝමීටර් දෙකක පමණ ගමනකින් පසු අප පැමිණියේ තෙල්ගමු ඔය වෙතටය. මෙහි සිට ඔය තරණය කිරීමට කුඩා පාලමක් සකසා ඇත. එය මතින් වාහනයක් ගමන් කිරීමට නොහැකිය. ඔය හරහා ජීප් රථයකට පමණක් ගමන් කළ හැකිය. ඇටන්වල ගම්මානය හමුවන්නේ තෙල්ගමු ඔයෙන් එගොඩ වූ විටය.සිහින් සුළඟක් හමා යයි. ඒ සමඟ ම හිරිපොද වැස්සක් ද ඇද හැළෙයි. මානිගල කන්ද දැන් මිහිඳුම විසින් වසාගෙන ඇත. විටින් විට සිදුවන ක්ෂණික කාලගුණ වෙනස්වීම් දුම්බර ප්‍රදේශයේදී විඳගත හැකි බවත් අපූරු අත්දැකීමකි. ‘හෝ’ හඬ නඟමින් ගල් දොරුවක් අතරින් තෙල්ගමු ඔය කඩා හැළෙන අන්දම මෙහි අඩි පාර අද්දර සිටම දැකගත හැකි ය. මෙහිදී නිර්මාණය වන සුන්දර දියඇල්ල හඳුන්වන්නේ වැද්දා පැණි ඇල්ල යනුවෙනි.මීටර් 1637 ක් උසැති කිරිගල්පොත්ත කන්දෙන් ආරම්භ වන තෙල්ගමු ඔයේ පිරිසුදු දිය දහරාවෙන් නිර්මාණය වන මේ දියඇල්ල උසින් මීටර් 6 ක් පමණ වේ. ගල් පර්වත බහුල මේ අවට අලංකාර ජල තටාකයක් ද නිර්මාණය වී ඇත. මේ දියඇල්ල අසල ගල්ලෙනක වැලිවිට සංඝරාජ නාහිමියන් වැඩ වාසය කළ බව ජනප්‍රවාදයේ සඳහන් වේ.ඇටන්වල ගම්මානයේ සිටි වැදි නායකයකු මී පැණි කදත් රැගෙන ගලින් ගලට පැන ඔය තරණය කිරීමට උත්සාහ කිරීමේදී ඇද වැටී මරණයට පත්වූ බවත් ඊට පසු වැද්දා පැණි ඇල්ල නමින් එය හඳුන්වන බවත් ගැමියෝ පවසති.කි.මී. 32 ක් දුර ගෙවා තෙල්ගමු ඔය නාවුල දී අඹන් ගඟට එක්වේ.ඇටන්වල පන්සලදියඇල්ල අසළ සිට කඳු බෑවුමක් තරණය කිරීමෙන් පසු අප පිවිසියේ කඳු අතර පිහිටි තරමක තැනිතලා ප්‍රදේශයකට ය. ඒ ඇටන්වල ගම්මාන යයි. මුලින් ම හමුවන්නේ කෙත් යාය සහ විහාරස්ථානයයි. ඊට එපිටින් ගම්මානයේ නිවෙස් පිහිටා ඇත. මානිගල පර්වතය මේ ගම්මානය ඉස්මත්තෙන් නැඟී සිටින්නේ ආරක්ෂක පවුරක් ලෙසිනි.එයට ‘මානිගල’ යන නම ලැබීමට හේතු වී ඇත්තේ පුරාණයේ වේලාව බලා ගැනීමට මෙම පර්වතය භාවිත වූ නිසයි. එම පර්වතයේ පිහිටි හතරැස් කොටුවක් වැනි ස්වාභාවිත විවරයට හරියට සවස 4.30 ට ඍජුව හිරු එළිය වැටෙන අතර, එහි ඡායාව පදනම් කර ගෙන වේලාව පැවසීමට ගැමියන්ට හැකි වී තිබේ.අතරමඟ දී හමුවන ගැමියන් අප හා සිනාසෙන්නේ ළෙන්ගතු ආකාරයකිනි. නගරයේ දැකිය නොහැකි අව්‍යාජ සුහදත්වය මේ ගම්මානවල දී තවමත් දැකිය හැකි ය. හිතෙහි කහටක් නැතිව ලද දෙයින් සතුටු වී එලෙස ජීවිතය ගෙවා දැමීමට වැඩි දෙනෙකුට හැකි නම් ලෝකය කෙතරම් සුන්දර තැනක් දැයි මට සිතිණි.පුරාණයේ දී ගමේ කේන්ද්‍රස්ථානය වූයේ විහාරස්ථානයයි. මේ ප්‍රදේශවල දී තවමත් ඒ තත්ත්වය දැකගත හැකි ය. අප විහාරස්ථානයට ගොඩ වී ගමන් බඩු එහි තබා සැහැල්ලු වූයේ මානිගල කන්ද බලා ගමන් කිරීමට ය.කොළඹ සිට මාතලේ හරහා ඇටන්වල දක්වා දුර කිලෝමීටර් 178 කි. මේ ගමට ළඟම නගරය ලග්ගල පල්ලේගමයි. ඇටන්වල සිට ඒ වෙත දුර කිලෝ මීටර් 16.5 කි. මේ ප්‍රදේශය මීටර් 500 ක පමණ උසින් යුක්ත අතර මානිගල කඳු මුදුනේ උස මීටර් 1104 කි. ඒ වෙත ගම්මානයේ සිට කිලෝ මීටර් 3 ක් පමණ දුෂ්කර මඟක පියමං කළ යුතුවේ. කන්ද මුදුනට යෑමට සාමාන්‍යයෙන් පැය 2 - 3 ක් පමණ ගතවේ.තෙල්ගමුව ඔයකන්ද මුදුනෙ වතුර නෑ. ඒ නිසා වතුර, බිස්කට් වගේ දෙයක් අරගෙන යමු”. නිමල් කනහැරආරච්චි අපට උපදෙස් දෙයි. දහවල් ආහාරය විහාරස්ථානයේ දී භුක්ති විඳි අප හිරු කන්ද මතට මුදුන් වන හෝරාවේ එය තරණය කිරීමට ඉදිරිය බලා පියනැඟුවෙමු. ගම හරහා ගමන් කළ අප පිවිසුණේ කඳු බෑවුම ඔස්සේ වැටී තිබුණ පියගැට පෙළක් වෙතය.මෙම පුරාණ කඳුකර ගම්මානවල මාර්ග පහසුව වෙනුවට ඇත්තේ ඔවුන් විසින් ම ඉදිකරගත් පියගැට පේළි ය. ඒවා තරණය කිරීමට අපට දුෂ්කර වුව ද ඔවුනට නම් එය සාමාන්‍ය දෙයක් බව පැහැදිලි වූයේ අපට මඟපෙන්වන ගැමියකු වූ හැත්තෑ හැවිරිදි විජේරත්න මාමා ගමන් කරන කඩිසර විලාසය දුටුවිටදී ය.සමහර කාලවලදී අලි කිහිප දෙනෙක් ද මේ කඳු ප්‍රදේශයට සංක්‍රමණය වේ. වියළී ගිය අලි වසුරු අපට ද දැකගත හැකි විය. පියගැට පෙළ නිමා කරමින් මාර්ගය අඩි පාරක් බවට පත්වේ. මඳ වේලාවකින් අඩි පාර දෙකට බෙදී එක් මාර්ගයක් වන මැද පිහිටි වල්පොලමුල්ල ගම්මානය දක්වා දිව යයි. කඳු බෑවුමේ හමුවන තවත් මාර්ගයක් ඇදී යන්නේ රඹුක්ඔලුව ගම්මානයට ය.වල් අලි තර්ජනය නිසා ලංකාවේ කුඩාම ගම්මානයක් වූ වල්පොලමුල්ල අද ගැමියන්ගෙන් තොර ජනශූන්‍ය පෙදෙසක් වී තිබීම හද පාරවන කතාවකි. කීන, බදුල්ල, ඇටඹ, මලබොඩ, මිල්ල, කරඳ, කිතුල් වැනි ශාක අවට පැතිරී ඇත.ඈතින් ඇසුණු නාදය වළිකුකුළකුගේ ය. තුරු වියනේ පැන පැන සිටියේ කොළ වඳුරන් රංචුවකි. ගිරා මලිත්තකු පියාඹා ගියේ කිතුල් ගසක් සොයමින් විය යුතුය. මල් කපන කිතුල් ගස්වල එල්ලා තිබෙන තෙලිජ්ජ මුට්ටි බීමට ඌ ගජහපනෙකි.”ක්‍රමයෙන් කන්ද ඉහළට නඟිත්ම ගස්වැල්වල උස අඩුවෙමින් කුරු බවට පත්වෙයි. නිරන්තර සුළඟට මුහුණදීම නිසා සුළං මුහුණතේ තිබෙන ගස් ඇඹරී ගිය ස්වභාවයක් පෙන්වයි. වසරේ මාස 6ක් අධික සුළං ප්‍රවාහයක් දුම්බර කඳුවැටිය හරහා හමා යයි. මැයි සිට සැප්තැම්බර් දක්වා සුළඟේ වේගය ඉතා අධික වේ. නිවෙස්වල පියසි පවා ගලවා වීසි කිරීමට තරම් එම සුළඟ ප්‍රබල නිසා බොහෝ නිවෙස්වල වහල මතට බර දැව ආදිය යොදා ඇත.මානිගල කඳු මතට පිවිසි අපට දැකගැනීමට ලැබුණේ විශාල තණතලාවකි. එය අක්කර 10ක් පමණ විශාල ය. පර්වතය මත අඟල් කිහිපයක් ගනකම ඇති පස් තට්ටුව විශාල ගස් වැඩීමට හිතකර නොවේ. කරඹ, හීන්බෝවිටියා වැනි ශාක තැන තැන පැතිර ඇත. මේ තණබිම දුම්බර කඳුකරයේ වැසියන් ගවයන් තණ කැවීමට ද යොදා ගනී. මේ කඳු මස්තකය අවට උස් කඳුවැටි දැක ගැනීමට කදිම බැලුම්ගලකි. දුම්බර පාරිසරික විවිධත්වය මෙහි දී අපට මනාව අවබෝධ කරගත හැකිය.ඇත්ඔළුවක හැඩැති ඇත්ඔළුගල ඉදිරියෙන් පෙනෙයි. කඳු මුදුන් තුනක් සහිත තුන්හිස්ගල වලා අතර සැඟව ඇත. එයට ඔබ්බෙන් වමාරාපුගල ය. ගිනිකෙලියා පතන, මාලිගාතැන්න, ලහුමාන යන උසින් අඩු කඳු ඒවාට මෙපිටින් පිහිටා ඇත. යකුන්නෙගල, කළුපහන සහ දුම්බර කඳුවැටියේ උසම කන්ද වූ අඩි 6203ක් උස ගොම්බානිය ඈතින් මිහිදුමින් බරව දිස්වෙයි.සිංහරාජය මෙන් දුම්බර කඳුවැටිය ද යුනෙස්කෝ ලෝක උරුමයක් බවට යෝජනා කර ඇත.විස්තර සේයා රූ කුසුම්සිරි විජයවර්ධන</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=ay1001312</link>
    <topic>හම්බන්තොට වරාය සල්ලි උනන උල්පතක් වේවි</topic>
    <author>සුභාෂිණි ජයරත්න ඡායාරූප - දුෂ්මන්ත මායාදුන්න</author>
    <content>දුම්බර වැසියන් වේලාව දැනගත් මානිගල කන්දහම්බන්තොට වරාය සල්ලි උනන උල්පතක් වේවිමෙරට සංවර්ධන ඉතිහාසයේ හා ආර්ථිකයේ දැවැන්ත පෙරළියකට මුල පුරමින් කරගන් ලේවාය දැවැන්ත වරායක් බවට පත්වන දිනය අත ළඟය.කරගන් ලේවාය ආශි‍්‍රත වගුරු භූමිය හාරා ඉදි කරන හම්බන්තොට වරාය සුවිශේෂී වරායකි. සාමාන්‍යයෙන් වරායක් ඉදිකිරීමට මහා ධන සම්භාරයක් වැයවෙයි. ඒ හා බලන විට හම්බන්තොට වරාය ඉදිකිරීමට වැයවෙන්නේ අඩු වියදමකි. මෙයට ප්‍රධානම හේතුව ස්වභාවිකව ලැබෙන්නා වූ සම්පත් හැරුණු කොට ගොඩබිමක් තුළ වරායක් ඉදිකිරීමට යන්නේ සාපේක්ෂව අඩු වියදමකි.කොළඹ වරාය ප්‍රධාන කොට ගෙන ගාල්ල, ඕලුවිල් යන ප්‍රදේශ වල වරාය තිබුණ ද අන්තර්ජාතික වරායක් බවට පත්ව ඇති එකම වරාය කොළඹ වරාය පමණි.කොළඹ වරායේ ඉදිකිරීම් සියල්ලම සිදුවූයේ මුහුද තුළය. කොළඹ වරාය ඉදිකිරීමෙන් පසුව ස්වභාවිකව සිදුවන ක්‍රියාදාමයකට අනුව වරාය වටා නගරය නිර්මාණය විය. ඉඩම් වල මිල ගණන් ඉහළ ගියේය. මුහුද මැද කැණීම් සිදුවන අයුරුවැඩිවන අවශ්‍යතා මත කොළඹ වරාය ගොඩබිම් දක්වා පුළුල් කිරීමට අද කොහෙත්ම ඉඩකඩ නැත. මේ නිසා අද කොළඹ වරායේ පුළුල් කිරීම් සිදුවන්නේ ගොඩබිම දෙසට නොව මහ මුහුද දෙසටය. දැනටමත් කොළඹ වරාය තුළ වැඩි වශයෙන් සිදුවන්නේ බහලුම් කටයුතු නිසා විශාල වැඩ සඳහා කොළඹ වරායේ ඉඩකඩ සීමා සහිතය.කොළඹ වරායට පැමිණෙන විශාල නෞකා යම් හදිසි අවශ්‍යතාවකදි ගාලු වරාය දක්වා යාමේදීත් යම් යම් ගැටලු ඇති වේ. කොළඹ වරායේ ගැඹුර මීටර් 15 ක් වුවත් ගාලු වරායේ ගැඹුර මීටර් 8 කි. මේ නිසා තවත් ගැඹුරු වරායක අවශ්‍යතාව දියුණු වන රටක් වශයෙන් ලංකාවට නැතුවම බැරි අවශ්‍යතාවකි.එසේ සලකන විට හම්බන්තොට වනාහි දෙවැනි අන්තර්ජාතික වරාය සඳහා ඉතා හොඳ ප්‍රදේශයකි. හම්බන්තොට අන්තර්ජාතික නැව් මාර්ගයට ඉතා ආසන්න ප්‍රදේශයක් වීමත් ඉතා හොඳ භූගෝලීය පසුබිමක් හා යහපත් කාලගුණයක් තිබීමත් මෙයට ප්‍රධාන හේතු විය.හම්බන්තොට පිහිටියේ ලෝකයේ ප්‍රධාන නාවික මාර්ගය හරි මැදය. සියලුම නැව්වල ගමන්මඟ වැටී ඇත්තේ මෙම ස්ථානය අසලිනි. ප්‍රධාන නාවික මාර්ගය ළඟම ඇත්තේ කිරින්ද වුවත් එය ධීවර වරායක් වන හෙයින් අන්තර්ජාතික වරායකට සුදුසු නැත.හම්බන්තොට නගරය වරායකට සුදුසු වුණත් එහි ඇති ජනාකීර්ණ තත්ත්වය නිසා වඩා සුදුසු භූමිය වන්නේ කරගන් ලේවාය භූමියයි. මෙහි ජනගහනය ඉතා අඩුය. සරුසාර වෙල් යාය නොවීය. ඇත්තේ හිස් මුඩු බිම්ය. අතීතයේ මෙය ලුණු ලේවායක් ලෙස ප්‍රසිද්ධ වුවත් නගරයේ කුණු ලේවායට දැමීම නිසා මෙය ඉබේම අත්හැර දැමිණි.ප්‍රදේශය කාලගුණය ද වරායට කදිමට ගැළපෙයි. වියළිය. නිතර වැසි නොලැබෙන ශුෂ්ක ප්‍රදේශයකි. භූමිය තැනිතලාය. මුහුද ඉතා ළඟය. වෙරළ දක්වාම ඇත්තේ ගැඹුරු මුහුදය. ඉඩකඩම් පවරා ගැනීමේ ගැටලු ද නැත.හම්බන්තොට තුළ වරායක් ඉදිකිරීම ස්වභාවයෙන්ම සැකසුණු මුහුදක් ඇත. හම්බන්තොට මුහුදේ සිට කිලෝ මීටරයක් මුහුද දෙසට යන විට ගැඹුරු මුහුද හමුවෙයි. මෙය නිරායාසයෙන්ම ලැබුණු සම්පතකි. මෙහි ගැඹුර මීටර් 25 ක් 30 ක් අතර වෙයි. බටහිර දිය කඩනයසාමාන්‍යයෙන් වරායකට ගැඹුරු නැවක් පිවිසීමට නම් එහි ගැඹුර මීටර් 15 ක් වත් තිබිය යුතුය. හම්බන්තොට ස්වභාවිකව පිහිටි ගැඹුරු තත්ත්වය නිසා ඉතා ලෙහෙසියෙන්ම ගැඹුරු නැවක් වරායට ඇතුළු කිරීමේ පහසුව ඇත. තවත් විශේෂත්වයක් වන්නේ අමතර මුහුදු හැරීම් සඳහා යන අතිවිශාල ධනස්කන්ධය එමඟින් පිරිමැසීමයි.ලෝකයේ නැඟෙනහිර බටහිර යා කරන සියලු රටවල් කරා දිවෙන දියුණු වාණිජ නාවික මඟ වැටී ඇත්තේ සිරිලක දකුණු තුඩුව හරහා යැයි අපි මීට පෙර පැවසුවෙමු.හම්බන්තොට වරාය හා ඒ නාවික මාර්ගය අතර දුර කි. මී. 11 කි. සේද මාර්ගයේ එහා මෙහා යන සියලු නැව්වලට අවශ්‍ය ආහාර, බෙහෙත්, තෙල් මෙන්ම ජලය ලබා ගැනීම සඳහා යා හැකි කෙටිම දුරකින් යුතු වරාය වන්නේ හම්බන්තොටය.මේ මාර්ගය හරහා එහා මෙහා යන නැව් ප්‍රමාණය දිනකට 200 ක් පමණ වන අතර දැනට එම නැව් කි. මී. 200 කට වඩා දුර සිංගප්පූරු වරායට යා යුතුව ඇත. හම්බන්තොට වරාය ඉදිකිරීමෙන් පසුව වක්කඩක් කැඩුවා සේ මුදල් ගලා ඒමට පටන්ගන්නේ ඒ නිසාය.කොළඹ වරාය හෙක්ටයාර් 300 ක භූමියක් වුවත් ඉදිවෙන හම්බන්තොට වරාය හෙක්ටයාර් 1115 ක විශාල භූමියකි. ඉදිරියේදී වැඩිවන අවශ්‍යතා අනුව තවත් හෙක්ටයාර් 450 ක් ඊට එකතු කර ගැනීමට සූදානම්ය.හම්බන්තොට වරායේ මේ සියලු ඉදිකිරීම් කටයුතු සිදුකරන්නේ වියළි පරිසරයක් යටතේය. මේ නිසා විශාල මුදලක් ඉතිරියක් ලැබෙනු ඇතැයි ද අපේක්ෂිතය. ප්‍රධාන ඉංජිනේරුවන් පවසන්නේ කොළඹ වරාය ඉදිකිරීමට වඩා 6 ගුණයක් ලාබයක් මෙමඟින් අත්වන බවයි.චීන මහජන සමූහාණ්ඩුවේ සමීප සබඳතාවල ප්‍රතිඵලයක් ලෙස මෙම වරාය ඉදිකෙරෙන්නේ චීන රජයේ ණය ආධාර වශයෙනි. වරාය ඉදිකිරීම් සඳහා සම්පූර්ණ ඇස්තමේන්තුව ඩොලර් මිලියන 360 කි. එයින් සියයට 85 ක් එනම් ඩොලර් මිලියන 306 චීන ණය ආධාරය. ඉතුරු මුදල යොදන්නේ ශ්‍රී ලංකා වරාය අධිකාරියයි.සම්පූර්ණ වැඩ නිම වන විට වරාය නැංගුරම් පළවල් 33 කින් යුතුය. එනම් නැව් 33 ක් නැංගුරම් ලෑමේ හැකියාව ඇත. එසේම හම්බන්තොට වරාය වසරකට බහාලු මිලියන 20 ක් මෙහෙයවීමේ හැකියාවකින් යුක්තය.මුල් අදියරේ කරගන් ලේවායේ හෙක්ටයාර් 43 ක භූමි ප්‍රමාණය මීටර් 16 ක් ගැඹුරට හාරා නැංගුරම් පොළවල් 3 කින් යුත් වරායක් සාදයි.පළමු අදියරේදී නැව් 2 ක් නැවැත්වීමේ ජැටියේ දිග මීටර් 600 ක් වන අතර ගැඹුර මීටර් 17 කි. මෙම ජැටියේ වැඩ කටයුතු දැනටමත් අවසන් කර ඇති අතර දකුණු පස ජැටියේ වැඩ කටයුතු ආරම්භ කර ඇත. මෙම ජැටිය සේවා සැපැයුම් පර්යන්තයක් වන අතර දිග මීටර් 310 කි.එම ජැටියේ තෙල් නැවක් නැවැත්වීමේ හැකියාව ඇත. මේ අනුව පළමු අදියර අවසානය වන විට නව හම්බන්තොට වරායට නැව් 3 ක් පිවිසීමේ හැකියාව ලැබෙනු ඇත. ටොන් 50ක් බර කොන්ක්‍රීට් ගල් සකසන අයුරුකරගන් ලේවායේ ඉදිකෙරෙන වරායයි මහ මුහුදයි සම්බන්ධ කෙරෙන ඇළ දෙපැත්තෙන් දියකඩන 2 ක් ඉදිවෙයි. එම දියකඩන 2 න් රළ වේගය පාලනය කෙරෙයි. ඉතාම නවීනතම ශිල්පීය උපක්‍රමයන් මත ඉදිවෙන බටහිර දියකඩනය මීටර් 988 ක් දිගින් යුතුය. නැගෙනහිර දියකඩනය මීටර් 310 ක් දිගින් යුතුය. මහ මුහුද ආක්‍රමණය කරන යෝධ ගල් පවුරක් සේ ඉදිවෙන මෙම දියකඩන දෙක වරායක ඇති සුවිශේෂිතම අංගයන්ය.කොළඹ වරාය තුළ දැනට ඇති දියකඩන දෙක ඉදිකර ඇත්තේ 1870 දී පමණය. අද වන විටත් කොළඹ වරාය තුළ සියලු ඉදිකිරීම් කටයුතු සිදු කෙරෙන්නේ මෙම දියකඩන දෙක පදනම් කරගෙනයි. හම්බන්තොට වරායේ ඉදිකෙරෙන දියකඩන වඩාත් ශක්තිමත්ව සැකසීම සඳහා ටොන් 50 කට වඩා බර කොන්ක්‍රිට් කුට්ටි සකස් කර ඇත.මේ ගල් කුට්ටි 12000 ක් පමණ ප්‍රමාණයක් අවශ්‍ය වෙතැයි ගණන් බලා ඇති අතර එක් ගලක් සෑදීමට සිමෙන්ති කොට්ට 80 ක් පමණ වැයවෙයි. ගල් කුට්ටිවල හැඩය මඟින් වේගයෙන් පැමිණෙන රළ පහර පාලනය වන අතර දියකඩනයේ ශක්තිමත් බව ආරක්ෂා කරයි.කරගන් ලේවාය භූමිය හැරීම සඳහා රුපියල් මිලියන 8500 ක් ද නැව් පිවිසුම් මඟ තැනීම සඳහා රුපියල් මිලියන 7000 ක්ද, ජැටි ඉදිකිරීම සඳහා රුපියල් මිලියන 4000 ක්ද, දියකඩන ඉදිකිරීම සඳහා රුපියල් මිලියන 3700 ක්ද, පාරවල් හා පර්යන්ත ඉදිකිරීම සඳහා රුපියල් මිලියන 2600 ක්ද වැය වෙතැයි ගණන් බලා ඇත.වරායේ මෙහෙයුම් මැදිරි ඇතුළු සියලු සම්බන්ධීකරණ කාර්යාල ද ඇතුළත් විශාල පරිපාලන ගොඩනැගිල්ලක් ඉදිරියේදී වරාය භූමියේ ඉදිවේ. පරිපාලන ගැටලු අපහසුතා මඟ හරවා ගැනීම එහි අරමුණයි. එමෙන්ම ආයෝජකයන් සඳහා ද සැලැකිය යුතු භූමි ප්‍රමාණයක් මෙහි වෙන් කර ඇත.වරාය තුළ විශාල නැව් තටාංගණයක් ද ඉදිකිරීමට අපේක්ෂිතය. එසේම මේ වරාය දේශීය විදේශීය ආයෝජකයන්ට පැමිණ තමන්ගේ දේශීය දේ විදේශයන් සඳහා විකුණා ගැනීමට අවස්ථාව සලසන හොඳ තෝතැන්නකි. මෙම වරාය කටයුතු නිම වීමෙන් අනතුරුව හම්බන්තොට කර්මාන්තශාලා විශාල ලෙස දියුණු වන අතර රැකියා අවස්ථා රාශියක් ද ඇතිවනු ඇතැයි අපේක්ෂා කෙරේ.හම්බන්තොට පොළොවේ සරුවට වැවෙන අඹ, ගස්ලබු, දිවුල්, කෙසෙල් වැනි දේශීය රසවත් පලතුරු අතරමැදි ගැනුම්කරුවන්ගෙන් තොරව දේශීය නිෂ්පාදකයින්ට විදේශගත වෙළෙඳ පොළට ලබාදීමේ හැකියාව පෑදෙනු ඇත.දේශීය ආහාර නිෂ්පාදන කර්මාන්ත ශාලා ඇරැඹීමට හැකි අයට සිය නිෂ්පාදන සෘජුවම වරාය ඔස්සේ විදේශිකයන්ට ලබාදීමේ අවස්ථාව උදාවෙයි. ඉදිවෙන තෙල් ගබඩා සංකීර්ණයකොළඹ වරාය ඉදිවූ පසු ඒ ප්‍රදේශය අතිශය ජනාකීර්ණ නගරයක් වූවා සේ හම්බන්තොට වරායත් සමඟම දැනටමත් හම්බන්තොට නගරය දියුණු වෙමින් පවතියි. මේ වන විට පුළුල් මාර්ග පද්ධතියකින් යුතු යටිතල පහසුකම් බොහෝමයක් හම්බන්තොට නගරයේ ඉදිවී ඇත. හම්බන්තොට පමණක් නොව ඇඹිලිපිටිය, මාතර, රත්නපුර, අම්පාර නගර ද මේ වන විට පුළුල් සංවර්ධනයක් උදෙසා දියුණු වෙමින් පවතියි. රැකියා අවස්ථා ද බොහෝමයක් විවර වී ඇත.හම්බන්තොට වරාය ඉදිවීමත් සමඟම ප්‍රධාන නාවික මාර්ග ඔස්සේ යන නැව්වලට සේවා සැපයීම් සඳහා ඉතා හොඳ සංධිස්ථානයක් වනු ඇත. ආහාර, බෙහෙත් මෙන්ම සේවකයන් මාරු කිරීම වැනි කටයුතුවලදී හම්බන්තොට වරාය ඉතා හොඳ තෝතැන්නකි. එසේම හම්බන්තොට වරාය ඉදිකිරීමෙන් නැව්වලට විශාල තෙල් අමතර ප්‍රමාණයක් ගෙන නොඒමට අවස්ථාව සැලැසෙන නිසා එම පිරිමැසෙන බර ප්‍රමාණයට වෙනත් බඩු භාණ්ඩ ගෙන ඒමට ද හැකියාව ලැබෙයි.නැව්වලට තෙල් සැපයීම සඳහා වූ තෙල් ගබඩා සංකීර්ණය සඳහා ද පසුගියදා මුල්ගල් තැබිණි.ජනාධිපති මහින්ද රාජපක්ෂ මහතාගේ නායකත්වය යටතේ වරාය හා ගුවන් සේවා අමාත්‍ය චමල් රාජපක්ෂ මහතාගේ මූලිකත්වයෙන් මේ සියලු කටයුතු ක්‍රියාත්මක කෙරෙයි. ව්‍යාපෘතියේ අධ්‍යක්ෂක තනතුර දරමින් මේ සියලු දේ අධීක්ෂණය කරන්නේ වරාය අධිකාරියේ සභාපති ආචාර්ය පි‍්‍රයත් බන්දු වික්‍රම මහතා ය. ප්‍රධාන ඉංජිනේරු ජානක කුලකුලසූරිය හා නියෝජ්‍ය ව්‍යාපෘති අධ්‍යක්ෂ, නියෝජ්‍ය ප්‍රධාන ඉංජිනේරු අගිල් හේවගීගනගේ යන මහත්වරු වරායේ ඉදිකිරීම් සියල්ල මෙහෙයවති.සුභාෂිණි ජයරත්න ඡායාරූප - දුෂ්මන්ත මායාදුන්න</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=aj1001311</link>
    <topic>ජගත් ප්‍රදර්ශන රැසකදී අපේ මැණික්වලට හොඳ ඉල්ලුමක්</topic>
    <author/>
    <content>ජගත් ප්‍රදර්ශන රැසකදී අපේ මැණික්වලට හොඳ ඉල්ලුමක්ජංගම දුරකථන විප්ලවයකට මඟ පාදන ටීගෝ - මොබිලි සාකච්ඡා ඇරඹේඑලිෆන්ට් හවුස් රන් සම්මාන දිනයිරූපලාවණ්‍ය සහ කොණ්ඩ මෝස්තර ශිල්පීන්ගේ සංගමයෙන් පෙරහුරු වැඩසටහන්එදිරිසිංහ ට්‍රස්ට් ඉන්වෙස්ට්මන්ට් උගස් මධ්‍යස්ථානයක් කුරුණෑගලලකී යෝගට් ජයග්‍රාහකයෝසුළු ව්‍යාපාරිකයනට ණය දීමට දිසා වාණිජ මණ්ඩල එකඟතාවකඑසට් නියෝජිත කෝපරේට් සොලුෂන්ස්අපේ මුතුන්මිත්තන් ජලයට දැක්වූ ගෞරවය බ්‍රැන්ඩික්ස් දින දසුනේසෙලින්කෝ හෙල්ත්කෙයාර් හි තයිරොයිඩ් සායනයක්සිංගර් ශ්‍රී ලංකා ආයතනික පුරවැසි විශිෂ්ටයන් අතරජාතික මැණික් සහ ස්වර්ණාභරණ අධිකාරිය විසින් සංවිධානය කරන ලද “ශ්‍රී ලංකා මණ්ඩපය” ජාත්‍යන්තර වෙළෙඳ ප්‍රදර්ශන අටකදී මැණික් හා ස්වර්ණාභරණ ක්‍ෂේත්‍රයේ නියුතු සමාගම් විශාල වශයෙන් සහභාගි වූ වසර ලෙස වාර්තා ගත වන බව අධිකාරියේ සභාපති / ප්‍රධාන විධායක නිලධාරි හසිත තිලකරත්න මහතා කියයි.පසුගිය වසර මුල සිට දෙසැම්බර් කාලය දක්වා වූ කාලය තුළ අධිකාරිය විසින් සංවිධානය කරන ලද ජාත්‍යන්තර ප්‍රදර්ශන අතර ටෝකියෝ ජාත්‍යන්තර ස්වර්ණාභරණ ප්‍රදර්ශනය ෂැංහයි ස්වර්ණාභරණ ප්‍රදර්ශනය, JCK ලාස්වේගාස් ප්‍රදර්ශනය, සිංගප්පූරු ජාත්‍යන්තර ස්වර්ණාභරණ ප්‍රදර්ශනය, හොංකොං මැණික් හා ස්වර්ණාභරණ ප්‍රදර්ශනය, බීජිං ජාත්‍යන්තර ස්වර්ණාභරණ ප්‍රදර්ශනය ෂැංහයි ජාත්‍යන්තර රත්‍රන් ස්වර්ණාභරණ සහ මැණික් ප්‍රදර්ශනය, ජායිපූර් ස්වර්ණාභරණ ප්‍රදර්ශනය ප්‍රමුඛ ස්ථානයක් ගත් බව සභාපතිවරයා තවදුරටත් කීය.සිංගප්පූරු ජාත්‍යන්තර ප්‍රදර්ශනයේ දී ආසියා ශාන්තිකර කලාපය තුළ අතිවිශාල මිල අධික නිෂ්පාදන දැක බලා ගැනීමට විශාල ප්‍රදර්ශන කුටි සංඛ්‍යාවක් හා රටවල් 23ක සහභාගිත්වයක් තිබූ බවද ප්‍රදර්ශනයේ සහයෝගිතා රට වශයෙන් ශ්‍රී ලංකාව තෝරාගෙන තිබූ බවද ඒ අනුව පුළුල් ප්‍රචාරයක් ද ශ්‍රී ලංකාව ලබා තිබූ අතර අධිකාරිය විසින් තෝරාගත් ස්වර්ණාභරණ ශිල්පීන්ගේ නවතම නිර්මාණ ප්‍රදර්ශනය කිරීමට තිබූ බවද සභාපතිවරයා තවදුරටත් කීය.චීනයේ සහභාගි වූ ප්‍රදර්ශන තුන ඇතුළත අත්කරගත් ප්‍රසිද්ධිය නිසා චීනයේ පාරිභෝගික ජනතාවගේ පාරිභෝගික අවශ්‍යතාවලට ගැළපෙන වටිනා මැණික් සහ මැණික් ඔබ්බවන ලද ස්වර්ණාභරණ සැපයීමේ අනගි අවස්ථාව ශ්‍රී ලංකා මණ්ඩපයට සහාය වූ ව්‍යවසායකයින් සඳහා උදාවූ බව ද ඒ මහතා පැවැසීය. </content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=aj1001312</link>
    <topic>ජංගම දුරකථන විප්ලවයකට මඟ පාදන ටීගෝ - මොබිලි සාකච්ඡා ඇරඹේ</topic>
    <author/>
    <content>ජගත් ප්‍රදර්ශන රැසකදී අපේ මැණික්වලට හොඳ ඉල්ලුමක්ජංගම දුරකථන විප්ලවයකට මඟ පාදන ටීගෝ - මොබිලි සාකච්ඡා ඇරඹේඑලිෆන්ට් හවුස් රන් සම්මාන දිනයිරූපලාවණ්‍ය සහ කොණ්ඩ මෝස්තර ශිල්පීන්ගේ සංගමයෙන් පෙරහුරු වැඩසටහන්එදිරිසිංහ ට්‍රස්ට් ඉන්වෙස්ට්මන්ට් උගස් මධ්‍යස්ථානයක් කුරුණෑගලලකී යෝගට් ජයග්‍රාහකයෝසුළු ව්‍යාපාරිකයනට ණය දීමට දිසා වාණිජ මණ්ඩල එකඟතාවකඑසට් නියෝජිත කෝපරේට් සොලුෂන්ස්අපේ මුතුන්මිත්තන් ජලයට දැක්වූ ගෞරවය බ්‍රැන්ඩික්ස් දින දසුනේසෙලින්කෝ හෙල්ත්කෙයාර් හි තයිරොයිඩ් සායනයක්සිංගර් ශ්‍රී ලංකා ආයතනික පුරවැසි විශිෂ්ටයන් අතරදුරකථන සන්නිවේදනයේ දැවැන්තයකු වන මොබිලි සමාගමේ කණ්ඩායමක් සමඟ රියාද් හි පැවැති සාකච්ඡාවකින් පසු ටීගෝ ශ්‍රී ලංකා සමාගමේ කණ්ඩායම නැවත සියරට බලා පැමිණෙයි.මොබිලි සමාගම අයත් එටිසලාට් සමූහ ව්‍යාපාරය තවත් පුළුල් කිරීමේ කටයුතු පිළිබඳව සහ එමඟින් ශ්‍රී ලංකාවට ලැබෙන වාසි පිළිබඳව එහිදී සාකච්ඡා කර ඇත. මේ සඳහා එටිසලාට් සමාගම සහ ටීගෝ ශ්‍රී ලංකා සමාගම අතර අවබෝධතාවක් ගොඩනඟා ගැනීම මේ සාකච්ඡාවේ අරමුණ වී තිබේ.එකිනෙකාගේ අත්දැකීම් සහ දැනුම හුවමාරු කර ගැනීමෙන් වඩාත් නවීන පාරිභෝගික අවශ්‍යතා ඉලක්ක කර ගත් නිෂ්පාදන හා සේවා සැපයීමට හැකි වනු ඇතැයි ටීගෝ ප්‍රධාන විධායක නිලධාරි දුමින්ද රත්නායක පවසයි. මොබිලි යනු සෞදි අරාබියේ ප්‍රධානතම විදුලි සංදේශ සමාගම වන එතිහාඩ්-එටිසලාට් සමාගමේ වෙළෙඳ නාමයයි.එටිසලාට් සමාගමට මොබිලි සමාගමේ 27.4% කොටස් හිමිය. මොබිලි සමාගම 2005 මැයි 25 ආරම්භ කළ දින පටන් ශීඝ්‍ර ව්‍යාප්තියක් පෙන්නුම් කළ අතර මුල් දින 90ක් ඇතුළත සිය ග්‍රාහක සංඛ්‍යාව මිලියනය දක්වා වර්ධනය කරගැනීමට සමත් විය. 2008 අවසාන වන විට මිලියන 14.8ක ග්‍රාහක සංඛ්‍යාවක් මොබිලි සමාගම සතු විය. අලුත් තාක්ෂණයන් යොදාගැනීම සම්බන්ධයෙන් ද එම සමාගම ඉදිරියෙන් ම සිටී.දියුණු කළ නිෂ්පාදන හා සේවා තුළින් රෝමින් සහධ්ච්ච් වැනි අන්තර්ජාතික සන්නිවේදනයේ මූලික ක්‍ෂේත්‍ර වෙත බලපෑමක් ඇති කරමින් ශ්‍රීී ලාංකික දුරකථන ක්‍ෂේත්‍රයේ විප්ලවයක් ඇති කිරීමේ පළමු පියවර ලෙස සමාගම් දෙක අතර මෙම සාකච්ඡා හැඳින්විය හැකිය.තාක්ෂණය, නිෂ්පාදන, සේවා, අන්තර්ගතයන් සහ එම අන්තර්ගතයන් කළමනාකරණ උපකරණ මෙරටට ගෙන ඒම පිළිබඳව ද එහි දී අවධානය යොමු වී තිබේ.</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=aj1001313</link>
    <topic>එලිෆන්ට් හවුස් රන් සම්මාන දිනයි</topic>
    <author/>
    <content>ජගත් ප්‍රදර්ශන රැසකදී අපේ මැණික්වලට හොඳ ඉල්ලුමක්ජංගම දුරකථන විප්ලවයකට මඟ පාදන ටීගෝ - මොබිලි සාකච්ඡා ඇරඹේඑලිෆන්ට් හවුස් රන් සම්මාන දිනයිරූපලාවණ්‍ය සහ කොණ්ඩ මෝස්තර ශිල්පීන්ගේ සංගමයෙන් පෙරහුරු වැඩසටහන්එදිරිසිංහ ට්‍රස්ට් ඉන්වෙස්ට්මන්ට් උගස් මධ්‍යස්ථානයක් කුරුණෑගලලකී යෝගට් ජයග්‍රාහකයෝසුළු ව්‍යාපාරිකයනට ණය දීමට දිසා වාණිජ මණ්ඩල එකඟතාවකඑසට් නියෝජිත කෝපරේට් සොලුෂන්ස්අපේ මුතුන්මිත්තන් ජලයට දැක්වූ ගෞරවය බ්‍රැන්ඩික්ස් දින දසුනේසෙලින්කෝ හෙල්ත්කෙයාර් හි තයිරොයිඩ් සායනයක්සිංගර් ශ්‍රී ලංකා ආයතනික පුරවැසි විශිෂ්ටයන් අතරඑලිෆන්ට් හවුස් සමාගම නොබෝදා තවත් තත්ත්ව සම්මාන දෙකක් දිනා ගත්තේ ය.සිලෝන් කෝල්ඩ් ස්ටෝස් උප සභාපති නිශාන්ත ජයසූරිය මහතා, අමාත්‍ය ජී.එල්. පීරිස් මහතා අතින් ලංකා ජාතික කර්මාන්ත මණ්ඩල රන් සම්මානය ලබාගත් අයුරු.ලංකා ජාතික කර්මාන්ත මණ්ඩල සම්මාන උලෙළේදී අතිවිශාල කාණ්ඩයේ ජාතික රන් සම්මානය ද ජාතික ඵලදායිතා ලේකම් කාර්යාලය විසින් පවත්වන ලද පළාත් ඵලදායි සම්මාන ප්‍රදාන උලෙළේදී සිලෝන් කෝල්ඩ් නිෂ්පාදන අංශයේ ප්‍රශංසාත්මක සහතිකය ද දිනා ගත්තේ ය.ලංකා ජාතික කර්මාන්ත මණ්ඩලයේ සභාපති නිව්ටන් වික්‍රමසූරිය මහතා අදහස් දක්වමින් “මෙම සම්මානය ප්‍රදානය කරන ලද්දේ එලිෆන්ට් හවුස් සමාගම නිෂ්පාදනවල තත්ත්වය, ඵලදායිතාව සේව්‍ය/ සේවක සබඳතා නෛතික අවශ්‍යතාවන්ට අනුකූලවීම, පරිසරයට ගරු කිරීම සහ ජාතික සංවර්ධනය උදෙසා සඵල ලෙස දායකවීම යන කරුණු කෙරෙහි දක්වා ඇති කැපවීම පිළිගැනීමට ලක්කරමිනි” යනුවෙන් පැවසීය.සමාගමේ ලාභදායිබව, අගය එක් කිරීමට ඇති කැපවීම, සමාජීය වගකීම්, කාර්මික සහ වෘත්තීය සෞඛ්‍ය හා සුරක්ෂිතතාව, භාවිතයේ බලශක්ති සංරක්ෂණ ක්‍රම සහ තක්සේරුවට භාජනය වන කාලය තුළ ඉතිරි කළ බලශක්ති ප්‍රමාණය ද මේ සම්මානයෙන් පිළිගැනීමට ලක්වෙයි.මෙය එලිෆන්ට් හවුස් සමාගම නිෂ්පාදනය කරන අයිස් ක්‍රීම් සහ පාන වර්ගවල උසස් තත්ත්වය මහත්සේ අනුමත කිරීමක් බවට කිසිම සැකයක් නැතැයි ජෝන් කීල්ස් හෝල්ඩින්ස් පාරිභෝගික ආහාර අංශයේ අධිපති ජිත් ගුණරත්න මහතා පැවසීය.දේශීය අයිස් ක්‍රීම් සහ පාන වර්ග නිෂ්පාදන වෙළෙඳ පොළෙහි පෙර ගමන්කරු වශයෙන් අපි නිසැකයෙන් ම අපගේ මුළුමනින් ම ශ්‍රී ලාංකීය නිපැයුම් ගැන ආඩම්බර වෙමු.නිෂ්පාදනවල තත්ත්වය ගැන අප දක්වන කැපවීම මෙම සම්මාන හිමිවීමෙන් ශක්තිමත් වනවා පමණක් නොව මෙම නිපැයුම් අන්තර්ජාතික වෙළෙඳපොළට ගෙනයමින් ශ්‍රී ලාංකීය නිපැයුම්වල විශිෂ්ට තත්ත්වය ලෝකයට තවදුරටත් ප්‍රදර්ශනය කිරීමට අප තුළ ඇති අධිෂ්ඨානය ද ශක්තිමත් කෙරෙනවා” යැයි ද ඒ මහතා පැවැසීය.</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=aj1001314</link>
    <topic>රූපලාවණ්‍ය සහ කොණ්ඩ මෝස්තර ශිල්පීන්ගේ සංගමයෙන් පෙරහුරු වැඩසටහන්</topic>
    <author/>
    <content>ජගත් ප්‍රදර්ශන රැසකදී අපේ මැණික්වලට හොඳ ඉල්ලුමක්ජංගම දුරකථන විප්ලවයකට මඟ පාදන ටීගෝ - මොබිලි සාකච්ඡා ඇරඹේඑලිෆන්ට් හවුස් රන් සම්මාන දිනයිරූපලාවණ්‍ය සහ කොණ්ඩ මෝස්තර ශිල්පීන්ගේ සංගමයෙන් පෙරහුරු වැඩසටහන්එදිරිසිංහ ට්‍රස්ට් ඉන්වෙස්ට්මන්ට් උගස් මධ්‍යස්ථානයක් කුරුණෑගලලකී යෝගට් ජයග්‍රාහකයෝසුළු ව්‍යාපාරිකයනට ණය දීමට දිසා වාණිජ මණ්ඩල එකඟතාවකඑසට් නියෝජිත කෝපරේට් සොලුෂන්ස්අපේ මුතුන්මිත්තන් ජලයට දැක්වූ ගෞරවය බ්‍රැන්ඩික්ස් දින දසුනේසෙලින්කෝ හෙල්ත්කෙයාර් හි තයිරොයිඩ් සායනයක්සිංගර් ශ්‍රී ලංකා ආයතනික පුරවැසි විශිෂ්ටයන් අතරශ්‍රී ලංකා රූපලාවණ්‍ය හා කොණ්ඩා මෝස්තර ශිල්පීන්ගේ සංගමය විසින් පසුගියදා ඒෂියා කප් විවෘත ශූරතාව වෙනුවෙන් සාර්ථක පෙරහුරු වැඩසටහන් මාලාවක් පවත්වන ලදී. ඒෂියා කප් විවෘත ශූරතාව මාර්තු මාසයේදී ශ්‍රී ලංකාවේදී පැවැත්වීමට නියමිතය.මනාලියන්ගේ් මේක් අප් අංශයේ ප්‍රථම ස්ථානය වෙනුවෙන් ඉෂාන් ප්‍රියන්ත, රූපලාවණ්‍ය ශිල්පිනී ක්‍රිසී රොසයිරෝ මහත්මිය අතින් ත්‍යාග ලබාගත් අවස්ථාවවැඩමුළුව අවසානයේදී වැඩමුළුවට සහභාගී වූවන් සඳහා මනාලියන් හැඩගැන්වීම සහ මනාලියන්ගේ කොණ්ඩා මෝස්තර යන අංශ දෙක ඇතුළත් තරගයක් ද පැවැත්විණි.දෙහිවල ජයසිංහ ශාලාවේදී පැවැත්වුණු පෙරහුරු වැඩමුළුවේදී රූපලාවණ්‍ය හා කොණ්ඩා මෝස්තර ශිල්පීන් වන රම්සි රහමන්, යොහාන් පීරිස් හා රොමනි ද මෙල් මෙම තරගාවලියේ විනිශ්චය මණ්ඩලය ලෙස කටයුතු කළ අතර ඉෂාන් ප්‍රියන්ත තරගාවලියේ අංශ දෙකෙන්ම ප්‍රථම ස්ථානය හිමිකර ගැනීමට සමත් විය.පෙරහුරු වැඩමුළු ගම්පහ, මහනුවර, තංගල්ල, මීගමුව, ගාල්ල, අම්පාර, කොළඹ පැවැත්විණි. මේ සියලු පෙරහුරු වැඩමුළු මඟින් ඒෂියා කප් විවෘත ශූරතාවය සඳහා සහභාගීවන්නන්හට අවශ්‍ය සියලු ප්‍රායෝගික දැනුම ආදර්ශ ඉදිරිපත් කිරීම්ද ලබාදීම සිදුවිය.මෙම වැඩමුළු ප්‍රධාන කොට පවත්වන ලද්දේ වෘත්තිමය වශයෙන් කොණ්ඩා මෝස්තර සැකසීමේ ක්ෂේත්‍රයේ නියුතු වූවන් වෙනුවෙනි.සෑම ප්‍රාදේශීය වැඩමුළුවකම මනාලියන් හැඩගැන්වීම සහ මනාලියන් ගේ කොණ්ඩා මෝස්තර යන අංශ දෙක ඇතුළත් තරග පැවැත්වුණා. සෑම වැඩමුළුවකින්ම එම තරග අංශවලින් ජයග්‍රාහකයන් පස් දෙනෙකු බැගින් තෝරාගත්තා.මේ ජයග්‍රාහකයන් දෙහිවල පැවැති තරගය සඳහා මෙම අංශ දෙකින් ඉදිරිපත් කෙරුණි. මේ සියලු තරග පවත්වන්නේ ඒෂියා කප් නීති රෙගුලාසි අනුවයි. ඒ නිසා මීට සහභාගී වන්නන්ට තරගාවලිය සඳහා පෙර සූදානමක් ලැබෙනවා” යනුවෙන් ශ්‍රී ලංකා රූපලාවණ්‍ය හා කොණ්ඩා මෝස්තර ශිල්පීන්ගේ සංගමයේ ආරම්භක සභාපතිනි නයනා කරුණාරත්න මහත්මිය පැවසුවාය.</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=aj1001315</link>
    <topic>එදිරිසිංහ ට්‍රස්ට් ඉන්වෙස්ට්මන්ට් උගස් මධ්‍යස්ථානයක් කුරුණෑගල</topic>
    <author/>
    <content>ජගත් ප්‍රදර්ශන රැසකදී අපේ මැණික්වලට හොඳ ඉල්ලුමක්ජංගම දුරකථන විප්ලවයකට මඟ පාදන ටීගෝ - මොබිලි සාකච්ඡා ඇරඹේඑලිෆන්ට් හවුස් රන් සම්මාන දිනයිරූපලාවණ්‍ය සහ කොණ්ඩ මෝස්තර ශිල්පීන්ගේ සංගමයෙන් පෙරහුරු වැඩසටහන්එදිරිසිංහ ට්‍රස්ට් ඉන්වෙස්ට්මන්ට් උගස් මධ්‍යස්ථානයක් කුරුණෑගලලකී යෝගට් ජයග්‍රාහකයෝසුළු ව්‍යාපාරිකයනට ණය දීමට දිසා වාණිජ මණ්ඩල එකඟතාවකඑසට් නියෝජිත කෝපරේට් සොලුෂන්ස්අපේ මුතුන්මිත්තන් ජලයට දැක්වූ ගෞරවය බ්‍රැන්ඩික්ස් දින දසුනේසෙලින්කෝ හෙල්ත්කෙයාර් හි තයිරොයිඩ් සායනයක්සිංගර් ශ්‍රී ලංකා ආයතනික පුරවැසි විශිෂ්ටයන් අතරඑදිරිසිංහ ට්‍රස්ට් ඉන්වෙස්ට්මන්ට්ස් නවතම උකස් මධ්‍යස්ථානයක් නොබෝදා කුරුණෑගල නගරයේදී විවෘත කරන ලදී. මේ හේතුවෙන් ප්‍රධාන කාර්යාලය හා නගර කාර්යාලයන්ට අමතරව දීපව්‍යාප්ත උකස් ශාඛා ජාලය 41 දක්වා පුළුල් වී තිබේ.විධායක අධ්‍යක්ෂ නාලක එදිරිසිංහ හා ප්‍රධාන විධායක නිලධාරි මහේන්ද්‍ර ඩී. සිල්වා ප්‍රමුඛ කාර්යය මණ්ඩලයේ අතින් කුරුණෑගල නව උකස් ශාඛාව විවෘත කෙරිණි.දවසේ පැය 24 පුරාම උකස් කටයුතු කරගැනීමේ සුපිරි පහසුව එදිරිසිංහ ට්‍රස්ට් ඉන්වෙස්ට්මන්ට් හි ගනුදෙනුකාරභවතුන්ට හඳුන්වාදෙන ලද්දේ 2007 වසරේ සිට ය. වත්මනේ 24 පැය පුරා පවත්වාගෙන යන මධ්‍යස්ථාන තුනක් ගල්කිස්ස, බම්බලපිටිය හා කොළඹ කොටුවේ පවත්වාගෙන යයි.අද කාගේත් නෙත්සිත් ආකර්ෂණය කිරීමට තරම් මානව සම්පත් පොහොසත් ආයතනයක් බවට අප ආයතනය පත්ව සිටියි. අප ස්ථාපිත කර ඇති පුහුණු ඒකකය විසින් සෑම සියලු සේවාලාභියකුටම වගකීම් පවරනු ලබන්නේ මනා පුහුණුවකින් අනතුරුවයි. සේවා කාලය පුරාවට නිරන්තරව පුහුණුවීම් ද ලබාදෙනු ලබනවා” යැයි එදිරිසිංහ ට්‍රස්ට් ඉන්වෙස්ට්මන් හි දෛනික මෙහෙයුම් අධීක්ෂණය කරන, නියෝජ්‍ය සාමාන්‍යාධිකාරි (උකස් හා රන් විකුණුම්) සඳුන් කුමාරසිරි මහතා කියයි.</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=aj1001316</link>
    <topic>ලකී යෝගට් ජයග්‍රාහකයෝ</topic>
    <author/>
    <content>ජගත් ප්‍රදර්ශන රැසකදී අපේ මැණික්වලට හොඳ ඉල්ලුමක්ජංගම දුරකථන විප්ලවයකට මඟ පාදන ටීගෝ - මොබිලි සාකච්ඡා ඇරඹේඑලිෆන්ට් හවුස් රන් සම්මාන දිනයිරූපලාවණ්‍ය සහ කොණ්ඩ මෝස්තර ශිල්පීන්ගේ සංගමයෙන් පෙරහුරු වැඩසටහන්එදිරිසිංහ ට්‍රස්ට් ඉන්වෙස්ට්මන්ට් උගස් මධ්‍යස්ථානයක් කුරුණෑගලලකී යෝගට් ජයග්‍රාහකයෝසුළු ව්‍යාපාරිකයනට ණය දීමට දිසා වාණිජ මණ්ඩල එකඟතාවකඑසට් නියෝජිත කෝපරේට් සොලුෂන්ස්අපේ මුතුන්මිත්තන් ජලයට දැක්වූ ගෞරවය බ්‍රැන්ඩික්ස් දින දසුනේසෙලින්කෝ හෙල්ත්කෙයාර් හි තයිරොයිඩ් සායනයක්සිංගර් ශ්‍රී ලංකා ආයතනික පුරවැසි විශිෂ්ටයන් අතරලකී ලංකා මිල්ක් ප්‍රොසෙසින් සමාගම මෙහෙය වූ ‘කිරි කිරි වාසනා’ තරගාවලියේදි කළුතර අලුත්ගම ප්‍රදේශවල ජයග්‍රාහකයන්ට තෑගි ලබාදීම වෙනුවෙන් පැවැති ප්‍රවර්ධන වැඩසටහනේදි ජයග්‍රාහකයකු මවුන්ටන් බයිසිකලයක් ලබාගත් අයුරු.</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=aj1001317</link>
    <topic>සුළු ව්‍යාපාරිකයනට ණය දීමට දිසා වාණිජ මණ්ඩල එකඟතාවක</topic>
    <author/>
    <content>ජගත් ප්‍රදර්ශන රැසකදී අපේ මැණික්වලට හොඳ ඉල්ලුමක්ජංගම දුරකථන විප්ලවයකට මඟ පාදන ටීගෝ - මොබිලි සාකච්ඡා ඇරඹේඑලිෆන්ට් හවුස් රන් සම්මාන දිනයිරූපලාවණ්‍ය සහ කොණ්ඩ මෝස්තර ශිල්පීන්ගේ සංගමයෙන් පෙරහුරු වැඩසටහන්එදිරිසිංහ ට්‍රස්ට් ඉන්වෙස්ට්මන්ට් උගස් මධ්‍යස්ථානයක් කුරුණෑගලලකී යෝගට් ජයග්‍රාහකයෝසුළු ව්‍යාපාරිකයනට ණය දීමට දිසා වාණිජ මණ්ඩල එකඟතාවකඑසට් නියෝජිත කෝපරේට් සොලුෂන්ස්අපේ මුතුන්මිත්තන් ජලයට දැක්වූ ගෞරවය බ්‍රැන්ඩික්ස් දින දසුනේසෙලින්කෝ හෙල්ත්කෙයාර් හි තයිරොයිඩ් සායනයක්සිංගර් ශ්‍රී ලංකා ආයතනික පුරවැසි විශිෂ්ටයන් අතරශ්‍රී ලංකා වාණිජ හා කර්මාන්ත මණ්ඩල සම්මේලනයේ උපදේශක ජිනදාස අබේවික්‍රම, ලංකා වාණිජ මණ්ඩලයේ මහලේකම් හරින් මල්වත්ත, සුජීව රත්නකුමාර, ලංකා මයික්‍රෝ ෆයිනෑන්ස් නෙට්වර්ක් ආයතනයේ කළමනාකාර බිසෝවෙල ගුණසේකර, මධ්‍යම පළාත් වාණිජ හා කර්මාන්ත මණ්ඩලයේ සභාපති අනුරුද්ධ වර්ණකුල, මාතර දිස්ත්‍රික් වාණිජ හා කර්මාන්ත මණ්ඩලයේ සභාපති, නිපොලැක් ආයතනයේ අධිපති රාජා හේවාබොවල මහත්වරුන් ඇතුළු විශාල පිරිසක් මේ සාකච්ඡාවට සහභාගි වූහ.ශ්‍රී ලංකාවේ සියලුම දිස්ත්‍රික් වාණිජ මණ්ඩලවල දායකත්වයෙන් සුළු හා මධ්‍ය පරිමාණ ව්‍යාපාර සංවර්ධනය කිරීමට අවශ්‍ය ණය මුදල් සැපයීම සඳහා විශේෂිත මුල්‍ය ආයතනයක් පිහිටුවීමට කටයුතු කරමින් සිටින බව අනුරාධපුර දිස්ත්‍රික් වාණිජ මණ්ඩලයේ ප්‍රධාන විධායක අධ්‍යක්‍ෂ පී.බී. දිසානායක මහතා පවසයි.ඒ පිළිබඳ මූලික සාකච්ඡාවක් මහනුවර ස්විස් රෙසිඩන්ස් හෝටලයේ පසුගියදා පැවති අතර ඊට දිස්ත්‍රික් වාණිජ මණ්ඩල 28 ක ප්‍රධාන පෙළේ නිලධාරීහු සහභාගි වූහ.මෙම රැස්වීම ආසියානු පදනමේ පූර්ණ දායකත්වයෙන් එහි වැඩසටහන් කළමනාකාරිනී නිරෝෂණී නායගම් මෙනවියගේ උපදෙස් අනුව අනුරාධපුර දිස්ත්‍රික් වාණිජ මණ්ඩලයේ ප්‍රධාන විධායක අධ්‍යක්‍ෂ පී.බී. දිසානායක මහතා සහ මධ්‍යම පළාත් වාණිජ මණ්ඩලයේ ප්‍රධාන විධායක නිලධාරි ඒ. අබේවික්‍රම මහතා විසින් සංවිධානය කරන ලදී. ”තවමත් අපේ රටේ සුළු හා මධ්‍ය පරිමාණ ව්‍යාපාරවලට මුල්‍ය පහසුකම් ලබාගැනීම සඳහා වෙන්වූ මුල්‍ය ආයතනයක් නෑ.අනික් ඒවා ශක්තිමත් වුණාම සුළු ව්‍යාපාර ගැන බලන්නේ නෑ. මේ නිසා මෙවැනි ආයතනයක් වාණිජ මණ්ඩල ප්‍රධානත්වයෙන් ආරම්භ කළ යුතු බවට ඉදිරිපත් වූ යෝජනාවට රැස්වීමට සහභාගි වූ හැම කෙනෙක්ම එකඟ වුණා. විදේශ ආයතනවල ද සහයෝගය ලබා ගෙන ඉතා ඉක්මනින් ආයතනය පිහිටුවීමට කටයුතු කරගෙන යනවා.” යැයිද දිසානායක මහතා කීය.</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=aj1001318</link>
    <topic>එසට් නියෝජිත කෝපරේට් සොලුෂන්ස්</topic>
    <author/>
    <content>ජගත් ප්‍රදර්ශන රැසකදී අපේ මැණික්වලට හොඳ ඉල්ලුමක්ජංගම දුරකථන විප්ලවයකට මඟ පාදන ටීගෝ - මොබිලි සාකච්ඡා ඇරඹේඑලිෆන්ට් හවුස් රන් සම්මාන දිනයිරූපලාවණ්‍ය සහ කොණ්ඩ මෝස්තර ශිල්පීන්ගේ සංගමයෙන් පෙරහුරු වැඩසටහන්එදිරිසිංහ ට්‍රස්ට් ඉන්වෙස්ට්මන්ට් උගස් මධ්‍යස්ථානයක් කුරුණෑගලලකී යෝගට් ජයග්‍රාහකයෝසුළු ව්‍යාපාරිකයනට ණය දීමට දිසා වාණිජ මණ්ඩල එකඟතාවකඑසට් නියෝජිත කෝපරේට් සොලුෂන්ස්අපේ මුතුන්මිත්තන් ජලයට දැක්වූ ගෞරවය බ්‍රැන්ඩික්ස් දින දසුනේසෙලින්කෝ හෙල්ත්කෙයාර් හි තයිරොයිඩ් සායනයක්සිංගර් ශ්‍රී ලංකා ආයතනික පුරවැසි විශිෂ්ටයන් අතරඩිජිටල් කෝපරේට් සොලුෂන්ස් ආයතනය එසට් පරිගණක වයිරස් වළකන උපකරණ මෙරට බෙදාහැරීමේ නියෝජිත වශයෙන් පත් කැර ඇත. ඒ පිළිබඳ ගිවිසුම් හුවමාරු කර ගැනීම ගලදාරි හෝටලයේදී සිදු කැරිණි. එම අවස්ථාවට සහභාගි වූ නාලිකා අලෙවි කළමනාකරු පාවින්ද වැල්ල, නාලිකා කළමනාකරු එම්.චන්වානි, ආයතනයේ උප සභාපති මාරෝස් මොසෝලා, සභාපති එම්.එන්.අකීල්, අධ්‍යක්ෂ ප්‍රධාන විධායක එම්.අයි.සනූන් සහ එසට් ආයතනයේ ෂිහාන් ඇනන් මහත්වරු මෙහි වෙති.</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=aj1001319</link>
    <topic>අපේ මුතුන්මිත්තන් ජලයට දැක්වූ ගෞරවය බ්‍රැන්ඩික්ස් දින දසුනේ</topic>
    <author/>
    <content>ජගත් ප්‍රදර්ශන රැසකදී අපේ මැණික්වලට හොඳ ඉල්ලුමක්ජංගම දුරකථන විප්ලවයකට මඟ පාදන ටීගෝ - මොබිලි සාකච්ඡා ඇරඹේඑලිෆන්ට් හවුස් රන් සම්මාන දිනයිරූපලාවණ්‍ය සහ කොණ්ඩ මෝස්තර ශිල්පීන්ගේ සංගමයෙන් පෙරහුරු වැඩසටහන්එදිරිසිංහ ට්‍රස්ට් ඉන්වෙස්ට්මන්ට් උගස් මධ්‍යස්ථානයක් කුරුණෑගලලකී යෝගට් ජයග්‍රාහකයෝසුළු ව්‍යාපාරිකයනට ණය දීමට දිසා වාණිජ මණ්ඩල එකඟතාවකඑසට් නියෝජිත කෝපරේට් සොලුෂන්ස්අපේ මුතුන්මිත්තන් ජලයට දැක්වූ ගෞරවය බ්‍රැන්ඩික්ස් දින දසුනේසෙලින්කෝ හෙල්ත්කෙයාර් හි තයිරොයිඩ් සායනයක්සිංගර් ශ්‍රී ලංකා ආයතනික පුරවැසි විශිෂ්ටයන් අතරබ්‍රැන්ඩික්ස් හි මේ වසරේ දින දර්ශනය ආදී ශ්‍රී ලාංකීය කලා නිපුණත්වය විදහා දැක්වීමටත් සමූහයේ ආයතනික දර්ශන පිළිබි¼ඹු කිරීමටත් නිර්මාණය කර ඇත.‘ජලය හා බඳුන්’ යන තේමාව යටතේ නිර්මාණය කර ඇති සමූහයේ 2010 දින දර්ශනය ආදි කාලයේ භාවිතා වූ හා තවමත් දිවයිනේ ඇතැම් ප්‍රදේශවල ජලය ගබඩාකරණය, ප්‍රවාහනය හා බෙදා හැරීමට භාවිතා කරන නිර්මාණශීලි බඳුන් නිරූපණය කර ඇත.දින දර්ශනයේ එක් එක් මාස සඳහා වෙන්වුණු සෑම පිටුවකම ශ්‍රී ලාංකීය නිවෙස්වල එදිනෙදා භාවිතයට ගත් ශෝභමාන ජල බඳුන් නිරූපණය කරන අතර එම බඳුන් භාවිතා කළ අන්දම පිළිබඳව කෙටි විග්‍රහයක් ද ඇතුළත් ය.</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=aj10013110</link>
    <topic>සෙලින්කෝ හෙල්ත්කෙයාර් හි තයිරොයිඩ් සායනයක්</topic>
    <author/>
    <content>ජගත් ප්‍රදර්ශන රැසකදී අපේ මැණික්වලට හොඳ ඉල්ලුමක්ජංගම දුරකථන විප්ලවයකට මඟ පාදන ටීගෝ - මොබිලි සාකච්ඡා ඇරඹේඑලිෆන්ට් හවුස් රන් සම්මාන දිනයිරූපලාවණ්‍ය සහ කොණ්ඩ මෝස්තර ශිල්පීන්ගේ සංගමයෙන් පෙරහුරු වැඩසටහන්එදිරිසිංහ ට්‍රස්ට් ඉන්වෙස්ට්මන්ට් උගස් මධ්‍යස්ථානයක් කුරුණෑගලලකී යෝගට් ජයග්‍රාහකයෝසුළු ව්‍යාපාරිකයනට ණය දීමට දිසා වාණිජ මණ්ඩල එකඟතාවකඑසට් නියෝජිත කෝපරේට් සොලුෂන්ස්අපේ මුතුන්මිත්තන් ජලයට දැක්වූ ගෞරවය බ්‍රැන්ඩික්ස් දින දසුනේසෙලින්කෝ හෙල්ත්කෙයාර් හි තයිරොයිඩ් සායනයක්සිංගර් ශ්‍රී ලංකා ආයතනික පුරවැසි විශිෂ්ටයන් අතරසෙලින්කෝ හෙල්ත්කෙයාර් සෙන්ටර් තයිරොයිඩ් සායනයක් අරඹයි. අවදානම් තක්සේරුව, සම්පූර්ණ කායික පරීක්ෂාව, ටී.එස්.එච්. පරීක්ෂාව හා අන්තරාසර්ග ග්‍රන්ථි ආශ්‍රිත රෝග පිළිබඳ විශේෂඥ වෛද්‍යවරයෙකුගෙන් උපදෙස් ලබා ගැනීම යන සියල්ල ඇතුළත් තයිරොයිඩ් පැකේජයක් ද දැන් සෙලින්කෝ හෙල්ත්කෙයාර් වෙතින් ලබාගත හැකිය.සෙලින්කෝ හෙල්ත්කෙයාර් සෙන්ටර් හි ජ්‍යෙෂ්ඨ වෛද්‍ය නිලධාරිනී ශ්‍යාමා ප්‍රනාන්දු මහත්මිය පැවැසුවේ තයිරොයිඩ් ආසාදන ඕනෑම වයසකදී හට ගත හැකි බවත් කාන්තාවන් මෙම තත්ත්වයට ගොදුරුවීමේ අවදානම වැඩි බවත්ය.’ඖෂධ නොගත් හා නිසි ලෙස ඖෂධ භාවිතා නොකරන රෝගීන්ට, ඉක්මනින් හෝ පමාවී වැඩිවිය පැමිණීම, ඔසප් චක්‍රයේ අක්‍රමිකතා, ලිංගික ක්‍රියා සඳහා උනන්දුව අඩු වීම, වඳ භාවය, ගබ්සාවීම්, අසීරු ගැබ්ගැනීම්, දරු ප්‍රසූතියට පසු පීඩනයට පත්වීම, කිරි දීමේදී ඇතිවන අපහසුතා, සිරුරේ බර හා අදාළ ප්‍රශ්න, ආර්ථවභාවයේ ලක්ෂණ පෙන්වීම වැනි හෝමෝන සම්බන්ධ ගැටලු රාශියක් ඇති විය හැකියි’ යැයි ප්‍රනාන්දු මහත්මිය පැවසුවාය.වෛද්‍ය ප්‍රනාන්දු මහත්මිය පවසන අන්දමට තයිරොයිඩ් හා ආශ්‍රිත බහුලතම සෞඛ්‍ය ගැටලුව වන්නේ මන්ද තයිරොයිඩ්භාවය, අධි තයිරොයිඩ්භාවය, වායුගෙඩි, වෛරස් ආසාදන, ගැබ්ගැනීමෙන් පසුව ඇති වන ඉදිමුම් හා තයිරොයිඩ් පිළිකාය.තයිරොයිඩ් ආසාදිතයන් පෙන්වන පොදු රෝග ලක්ෂණ ලෙස සිරුරේ උෂ්ණත්වය අඩුවීම, හෘද ස්පන්දන වේගය අඩුවීම, රුධිර පීඩනය අසාමාන්‍ය ලෙස අඩු හෝ වැඩිවීම, බෙල්ලේ ඇතිවන ඉදිමුම්, කටහඬ රළුවීම, ඉතා දැඩි ලෙස පිපාසය හා කුසගිනි දැනීම හැඳින්විය හැකි බවද වෛද්‍ය ප්‍රනාන්දු මහත්මිය පැවසුවාය.කෑම පාලනයක් හෝ ව්‍යායාම නොමැතිව වුවද සිරුරේ බරෙහි සිදුවන කැපීපෙනෙන වෙනස්වීම්, අන් අයට උණුසුම දැනෙද්දී සීතල දැනීම හා අන් අයට සීතල දැනෙද්දී උණුසුම දැනීම, තිගැස්සුම, මළබද්ධය සහ ඩයරියා තත්ත්වය, විඩාව, ශරීරය දුර්වලවීම, ඇතැම් සන්ධි වල රිදීම් හා කැක්කුම්, අත් හා පාදවල ඇති වන තද බව ආදියත් තයිරොයිඩ් ආසාදිත රෝග ලක්ෂණ වේ.</content>
  </post><post>
    <category>NEWSPAPER</category>
    <date>
      <year>2010</year>
      <month>01</month>
      <day>31</day>
    </date>
    <link>http://www.silumina.lk/2010/01/31/_art.asp?fn=aj10013111</link>
    <topic>සිංගර් ශ්‍රී ලංකා ආයතනික පුරවැසි විශිෂ්ටයන් අතර</topic>
    <author/>
    <content>ජගත් ප්‍රදර්ශන රැසකදී අපේ මැණික්වලට හොඳ ඉල්ලුමක්ජංගම දුරකථන විප්ලවයකට මඟ පාදන ටීගෝ - මොබිලි සාකච්ඡා ඇරඹේඑලිෆන්ට් හවුස් රන් සම්මාන දිනයිරූපලාවණ්‍ය සහ කොණ්ඩ මෝස්තර ශිල්පීන්ගේ සංගමයෙන් පෙරහුරු වැඩසටහන්එදිරිසිංහ ට්‍රස්ට් ඉන්වෙස්ට්මන්ට් උගස් මධ්‍යස්ථානයක් කුරුණෑගලලකී යෝගට් ජයග්‍රාහකයෝසුළු ව්‍යාපාරිකයනට ණය දීමට දිසා වාණිජ මණ්ඩල එකඟතාවකඑසට් නියෝජිත කෝපරේට් සොලුෂන්ස්අපේ මුතුන්මිත්තන් ජලයට දැක්වූ ගෞරවය බ්‍රැන්ඩික්ස් දින දසුනේසෙලින්කෝ හෙල්ත්කෙයාර් හි තයිරොයිඩ් සායනයක්සිංගර් ශ්‍රී ලංකා ආයතනික පුරවැසි විශිෂ්ටයන් අතරසිංගර් (ශ්‍රීලංකා) වාණිජමය කටයුතු භාර අධ්‍යක්‍ස මහේ්ෂ් විජේවර්ධන මහතා, ආපදා කළමනාකරණ හා මානව හිමිකම් අමාත්‍ය මහින්ද සමරසිංහ මහතා අතින්, ආයතනික පුරවැසි විශිෂ්ටයින් – 2009 උලෙළේදී විශිෂ්ටතම සමාගම් දහයට හිමි සම්මානය ලබා ගත් අයුරු.සිංගර් ශ්‍රී ලංකා සමාගම ශ්‍රී ලංකා වාණිජ මණ්ඩලය විසින් ආයතනික පුරවැසි විශිෂ්ටයින් දසදෙනා අතරට තෝරාගන්නා ලදී.ආයතනික ප්‍රජා වගකීම් දරන සමාගමක් ලෙස පරිසර ආරක්‍ෂාව, ප්‍රජා සබඳතා ගොඩනැඟීම, ව්‍යවසායකත්ව වර්ධනය, ක්‍රීඩාවේ දියුණුව ඇතුළු තවත් බොහෝ අංශ කෙරෙහි දක්වන දීර්ඝ කාලීන කැපවීම තුළින් ලාංකේය ජන ජීවිතය නඟා සිටුවීම තම වගකීම බව සමාගම කියයි.ශ්‍රී ලංකාව තුළත් ඉන් බාහිරවත් සෑම සමාගමකටම බලපෑ කැලඹිලිසහගත ආර්ථික පසුබෑමක් තුළ වුවද සිංගර් (ලංකා) සමාගම සිය ප්‍රජා කේන්ද්‍රී ව්‍යාපෘති අඛණ්ඩව පවත්වාගෙන යමින් තව තවත් ව්‍යාපෘති අභිනවයෙන් අරඹන ලද්දේ ද ජන ජීවිතය නඟාසිටුවීමට කැපවෙන සමාගමක් ලෙස මොනවට පැහැදිලි කරමිනි.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=aa1002071</link>
    <topic>අලියා ද? හංසයාද? සීනුව ද? විපක්‍ෂ හවුල අලි අවුලක</topic>
    <author/>
    <content>අලියා ද? හංසයාද? සීනුව ද? විපක්‍ෂ හවුල අලි අවුලකජනපතිට රුසියාවෙන් මහත් හරසරදුෂ්කරතා මැද දිනාගත් ජයග්‍රහණ අද අභිමානයෙන් ලොවටම විදහා දක්වනවාවිපක්ෂයේ ‘කොම්පියුටර් ජිල්මාට්’ මැතිවරණ කොමසාරිස් අතින් පුස්සක් වෙයිවිදෙස් ආයෝජන තවත් ඉහළටවිපක්ෂයේ බොළඳ හැසිරීම කනගාටුදායකයිමෙන්න තවත් බුද්ධිමය වංචාවක්ශ්‍රීලනිපය මහ ඡන්දයට සූදානම් වෙයිපාසල් දරුවන්ට ‘දැයට කිරුළ’ නොමිලේපාක්ෂිකයන්වත් එජාපය ගණන් ගන්නේ නෑහමුදාවේ විනය රකින්න නිලධාරීන් 17ක් ඉවත් කළාරනිල්ට චියර් එකක්ඒ 9 විවෘත කිරීමත් සමඟ බහලු උතුරට ගෙනයාම වැඩිවෙලාසෞඛ්‍ය ලේකම්ට ජගත් සංවිධානයේ තනතුරක්සෞඛ්‍ය සේවකයන්ට තැපැල් ඡන්දධර්මදාස බණ්ඩා 72 විය සපුරයිවැට එඬරු - උක්ගස් මගින් රටේම වාහන ධාවනය කරන්න පුළුවන්!ලේක්හවුස් ආයතනයේ නිදහස් දින සමරු උලෙළළඟ එන මහ මැතිවරණයට නිදහස් සන්ධානය සූදානම්එජාප ඡන්දවලින් ජවිපෙ ගොඩ එනවාට දැඩි විරෝධයජනාධිපතිවරණයෙන් ලැබූ දැවැන්ත පරාජයත් සමඟ ම ඉදිරි මහමැතිවරණයට තරග කිරීම සම්බන්ධයෙන් එ.ජා.පය හා විපක්ෂයේ අනෙකුත් දේශපාලන කණ්ඩායම් අතර මතභේදාත්මක තත්ත්වයක් හට ගෙන ඇත.එළැඹෙන මහ මැතිවරණයේදී අලියා ලාංඡනයෙන් තරග කළ යුතු බව එජාප නායක රනිල් වික්‍රමසිංහ මහතා සහ එම පක්‍ෂයේ බහුතර සංවිධායකවරුන් ගේ මතය වී තිබේ. එහෙත් ජ.වි.පෙ. ත්, මංගල හා මනෝ ගනේෂන් යන කණ්ඩායම් පෙන්වා දී තිබෙන්නේ හංසයා ලාංඡනයෙන් ම තරග කළ යුතු බවයි.පරාජිත ජනාධිපතිවරණ අපේක්‍ෂක සරත් ෆොන්සේකා මහතා ගේ මතය වී තිබෙන්නේ ද හංසයා ලකුණින් මහමැතිවරණය තරග කළ යුතු බවයි. නමුත් එජාප නායක රනිල් වික්‍රමසිංහ මහතා ෆොන්සේකා මහතාට පවසා තිබෙන්නේ එක්සත් ජාතික පෙරමුණේ නියෝජ්‍ය නායක ධුරය බාර ගෙන අලියා ලකුණ යටතේ තරග කළ යුතු බවයි.මේ අදහසට විරෝධය පළ කැර ඇති ජ.වි.පෙ මතය වී තිබෙන්නේ එසේ වුවහොත් ෆොන්සේකා මහතා දෙවැනි තැනට පත්වන අතර ජ.වි.පෙටද රනිල් වික්‍රමසිංහ මහතා යටතේ තරග වැදීමට සිදුවන බවයි.එජාපය හා සරත් ෆොන්සේකා මහතා අතර මේ මත ගැටුම පවතින අතරතුර රවුෆ් හකීම් මහතා තෝරා ගෙන ඇත්තේ වෙනස්ම මාවතක් බවත් අනාවරණය වෙයි. ඒ අනුව උතුරු හා නැඟෙනහිර දෙපළාතේදී මුස්ලිම් කොංග්‍රසය හා දෙමළ සන්ධානය එක් සහයෝගීතා පෙරමුණක් ලෙස තරග වැදීමට සාකච්ඡා පවත්වමින් සිටී.ඒ අනුව එක්සත් ජාතික පක්‍ෂයේ අපේක්‍ෂකයන් කිහිප දෙනෙකුට එම සහයෝගීතා පෙරමුණ යටතේ තරග වැදීමට සිදුවනු ඇති බවත් පැවසෙයි. මේ අනුව උතුරු හා නැෙඟනහිර එජාප ඡන්ද පදනම ද අහෝසි වී යනු ඇති බවට එම පක්‍ෂයේ දෙමළ හා මුස්ලිම් අපේක්‍ෂකයෝ බිය පළ කරති.කෙසේ වෙතත් ජනාධිපතිවරණයේදී මෙන් ම පාර්ලිමේන්තු මැතිවරණයේදීත් හංසයා ලකුණින් තරග වැදීමට ජ.වි.පෙ දැඩි උත්සාහයක නිරත වන බවත් දැන ගන්නට ඇත. එහෙත් එ.ජා.ප ජ්‍යෙෂ්ඨයන් තරයේම මත පළ කැර තිබෙන්නේ අලියා ලාංඡනය දිය කර හැරීමට ජ.වි.පෙ ගන්නා උත්සාහයට ඉඩ නොදිය යුතු බවයි.තම මතය ජයග්‍රහණය කළ නොහැකි තත්ත්වයක් උද්ගත වුවහොත් ජ.වි.පෙ ට ඉතිරිව තිබෙන්නේ සීනුව ලකුණින් තරග වැදීම පමණි.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=aa100207_1</link>
    <topic>ජනපතිට රුසියාවෙන් මහත් හරසර</topic>
    <author/>
    <content>අලියා ද? හංසයාද? සීනුව ද? විපක්‍ෂ හවුල අලි අවුලකජනපතිට රුසියාවෙන් මහත් හරසරදුෂ්කරතා මැද දිනාගත් ජයග්‍රහණ අද අභිමානයෙන් ලොවටම විදහා දක්වනවාවිපක්ෂයේ ‘කොම්පියුටර් ජිල්මාට්’ මැතිවරණ කොමසාරිස් අතින් පුස්සක් වෙයිවිදෙස් ආයෝජන තවත් ඉහළටවිපක්ෂයේ බොළඳ හැසිරීම කනගාටුදායකයිමෙන්න තවත් බුද්ධිමය වංචාවක්ශ්‍රීලනිපය මහ ඡන්දයට සූදානම් වෙයිපාසල් දරුවන්ට ‘දැයට කිරුළ’ නොමිලේපාක්ෂිකයන්වත් එජාපය ගණන් ගන්නේ නෑහමුදාවේ විනය රකින්න නිලධාරීන් 17ක් ඉවත් කළාරනිල්ට චියර් එකක්ඒ 9 විවෘත කිරීමත් සමඟ බහලු උතුරට ගෙනයාම වැඩිවෙලාසෞඛ්‍ය ලේකම්ට ජගත් සංවිධානයේ තනතුරක්සෞඛ්‍ය සේවකයන්ට තැපැල් ඡන්දධර්මදාස බණ්ඩා 72 විය සපුරයිවැට එඬරු - උක්ගස් මගින් රටේම වාහන ධාවනය කරන්න පුළුවන්!ලේක්හවුස් ආයතනයේ නිදහස් දින සමරු උලෙළළඟ එන මහ මැතිවරණයට නිදහස් සන්ධානය සූදානම්මහින්ද රාජපක්ෂ ජනාධිපතිතුමාට රුසියාවේ මහජන මිත්‍රත්ව විශ්ව විද්‍යාලය මඟින් ගෞරව ආචාර්ය උපාධියක් පිරිනැමීමට කටයුතු යොදා තිබේ. ත්‍රස්තවාදය පරාජය කරමින් සාමය ස්ථාපිත කිරීම සඳහා ශ්‍රී ලංකා ජනාධිපතිතුමා ලබාදුන් අද්විතීය නායකත්වයට උපහාරයක් ලෙස මේ ගෞරව ආචාර්ය උපාධිය පිරිනමන බැව් රුසියාව පවසයි. ජනාධිපතිතුමා රුසියාවේ යෙදෙන තෙදින නිල සංචාරය අතරතුර එම උපාධිය පිරිනැමීමට ද කටයුතු සංවිධානය කැර ඇත.මහින්ද රාජපක්ෂ ජනාධිපතිතුමා ප්‍රමුඛ රාජ්‍ය නියෝජිත පිරිස තෙදින නිල සංචාරයක් සඳහා රුසියාවේ මොස්කව් අගනුවර විනුකෝවා ගුවන් තොටුපළට ඊයේ සම්ප්‍රාප්ත වූ අතර රුසියානු රාජ්‍ය නායකයන් විසින් මහත් හරසරින් පිළිගැනීමෙන් අනතුරුව විශේෂ රාජ්‍ය අමුත්තන්ගේ මන්දිරය වෙත කැඳවාගෙන යන ලදී.ජනාධිපතිතුමා රුසියානු ජනාධිපති දිමිත්‍රි මෙදිවදිවි සහ එරට අගමැතිවරයා ප්‍රමුඛ රාජ්‍ය තාන්ත්‍රික ප්‍රධානීන් හමුවී ද්විපාර්ශ්වීය කරුණු රැසක් පිළිබඳව සාකච්ඡා පැවැත්වීමට නියමිත ය.ජනාධිපතිතුමා එරට ප්‍රධානීන් සමඟ පවත්වන ද්විපාර්ශ්වීය සාකච්ඡා හා දෙරටට අදාළව එළැඹෙන ගිවිසුම් අනුව ශ්‍රී ලංකාවට ආධාර රැසක් ලැබෙනු ඇතැයි ද අපේක්ෂා කැරේ. ආර්ථික කටයුතු හා වෙළෙඳාම විදුලිය හා බලශක්ති, ජලය, මහාමාර්ග තොරතුරු තාක්ෂණය, අධ්‍යාපනික සේවා, සංස්කෘතික සබඳතා විදේශ කටයුතු, විද්‍යා හා තාක්ෂණ ඇතුළුව තවත් ක්ෂේත්‍ර ගණනාවක් පිළිබඳව මහින්ද රාජපක්ෂ ජනාධිපතිතුමා රුසියානු නායකයන් සමඟ මෙහිදී සාකච්ඡා කරනු ඇත.මහින්ද රාජපක්ෂ ජනාධිපතිතුමා, ශිරන්ති රාජපක්ෂ, ජනාධිපති ආර්යාව ද සමඟ අධ්‍යාපන ඇමැති සුසිල් ප්‍රේමජයන්ත, රෝහිත බෝගොල්ලාගම, මහින්දානන්ද අලුත්ගමගේ, අනුර ප්‍රියදර්ශන යාපා, මහාචාර්ය ජී.එල්. පීරිස් යන ඇමැතිවරු ද ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ සහ ජනාධිපති ලේකම් ලලිත් වීරතුංග, විදේශ කටයුතු අමාත්‍යාංශයේ ලේකම් රොමේෂ් ජයසිංහ, යන මහත්වරු ද මේ සංචාරයට සහභාගි වන ශ්‍රී ලංකා නියෝජිත පිරිසට ඇතුළත් වෙති.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=aa1002076</link>
    <topic>දුෂ්කරතා මැද දිනාගත් ජයග්‍රහණ අද අභිමානයෙන් ලොවටම විදහා දක්වනවා</topic>
    <author/>
    <content>අලියා ද? හංසයාද? සීනුව ද? විපක්‍ෂ හවුල අලි අවුලකජනපතිට රුසියාවෙන් මහත් හරසරදුෂ්කරතා මැද දිනාගත් ජයග්‍රහණ අද අභිමානයෙන් ලොවටම විදහා දක්වනවාවිපක්ෂයේ ‘කොම්පියුටර් ජිල්මාට්’ මැතිවරණ කොමසාරිස් අතින් පුස්සක් වෙයිවිදෙස් ආයෝජන තවත් ඉහළටවිපක්ෂයේ බොළඳ හැසිරීම කනගාටුදායකයිමෙන්න තවත් බුද්ධිමය වංචාවක්ශ්‍රීලනිපය මහ ඡන්දයට සූදානම් වෙයිපාසල් දරුවන්ට ‘දැයට කිරුළ’ නොමිලේපාක්ෂිකයන්වත් එජාපය ගණන් ගන්නේ නෑහමුදාවේ විනය රකින්න නිලධාරීන් 17ක් ඉවත් කළාරනිල්ට චියර් එකක්ඒ 9 විවෘත කිරීමත් සමඟ බහලු උතුරට ගෙනයාම වැඩිවෙලාසෞඛ්‍ය ලේකම්ට ජගත් සංවිධානයේ තනතුරක්සෞඛ්‍ය සේවකයන්ට තැපැල් ඡන්දධර්මදාස බණ්ඩා 72 විය සපුරයිවැට එඬරු - උක්ගස් මගින් රටේම වාහන ධාවනය කරන්න පුළුවන්!ලේක්හවුස් ආයතනයේ නිදහස් දින සමරු උලෙළළඟ එන මහ මැතිවරණයට නිදහස් සන්ධානය සූදානම්- ජනපතිවිශාල දුෂ්කරතා මධ්‍යයේ වුව වසර හතරක් වැනි කෙටි කාලයකදී රටට ලබාදුන් ජයග්‍රහණ මහත් අභිමානයෙන් ලෝකයට පෙන්වා දීමේ ශක්තිය අද ශ්‍රී ලාංකේය ජාතිය සතුව ඇති බව මහින්ද රාජපක්ෂ ජනාධිපතිතුමා පෙන්වා දෙයි.ජනාධිපතිතුමා මේ අදහස් පළ කෙළේ මහනුවර පල්ලේකැලේ දී ‘දැයට කිරුළ’ ප්‍රදර්ශනය විවෘත කිරීමේ අවස්ථාවට සහභාගී වෙමිනි. මේ ප්‍රදර්ශනය හුදෙක් ප්‍රදර්ශනයක් නොවන බවත්, එමඟින් රටේ අනාගත සංවර්ධනය වර්තමානයේ පිළිබිඹු කරන තෝතැන්නක් වන බවත් ජනාධිපතිතුමා පැවැසීය. එතුමා මෙසේද පැවැසීය.’පැළඳ එක් කිරුළක් – නැවුම් හෙට දවසක්” දැයට කිරුළ තේමාව වූයේ එයයි. මෙය මුලින් ආරම්භ කරන කොට අපි මේ රටේ අනාගත සංවර්ධන වැඩපිළිවෙළ පිළිබඳව ඔබට, මේ රටේ ජනතාවට පෙන්වා දුන්නා.මට මතකයි එය මම විවෘත කරපු අවස්ථාව. හම්බන්තොට වරායේ  සැළසුම් වරාය අධිකාරිය විසින් පෙන්නා දී තිබුණා. මට මතකයි නොරොච්චෝලේ විදුලි බලාගාරය, ඉහළ කොත්මලේ විදුලි බලාගාරය, කෙරවලපිටිය විදුලි බලාගාරය පිළිබඳව බලාපොරොත්තු, ආර්ථිකය පිළිබඳ සැළසුම් ඒ ඒ අමාත්‍යාංශ යටතේ පෙන්නලා දී තිබුණා. දෙපාර්තමේන්තු සංස්ථා අපි කෙසේ වැඩ කරනවාද කියා සැලසුම් සහ මෙතෙක් ඔවුන් ඉටු කළ වැඩපිළිවෙළ පෙන්වා දී තිබුණා.මේ ප්‍රදර්ශනයේ සිව්වන වතාව, අපි මෙහි තුන්වන වතාවට එනකොට අපි දැක්කා ඉදිරි ගමනක්. අපි දැක්කා නැඟෙනහිර නිදහස් කරගත්ත ආකාරය ඒ ප්‍රදර්ශන භූ®මිය තුළින්. අද අපි ඊට වඩා ඉදිරියට ඇවිල්ලා තියනවා. අපි ලබාගත් ජයග්‍රහණය ලෝකයට පෙන්වන්න පුළුවන්කම තියනවා.වර්ෂයක් වර්ෂයක් පාසා පවත්වන මෙම දැයට කිරුළ ප්‍රදර්ශනය තුළින් අපි වර්ෂයක් වර්ෂයක් පාසා ලබාගන්නා ප්‍රගතිය පමණක් නොව අනාගත බලාපොරොත්තු හා ඉදිරි වැඩපිළිවෙළ දැක ගන්නට පුළුවන්කම ලැබෙනවා.ඒ විතරක් නෙවේ අපේ පාසල් ශිෂ්‍යයන්ට, උසස් අධ්‍යාපනය ලබන තරුණ තරුණියන්ට තමන්ගේ අධ්‍යාපන කටයුතු පිළිබඳ මනා ප්‍රබෝධයක් මේ ප්‍රදර්ශනය තුළින් ලැබෙනවා කියලයි මම විශ්වාස කරන්නේ. වර්ෂයක් පාසා කොළඹ නගරයට පමණක් සීමා නොවී දිවයින පුරාවට ගොස් මෙම ප්‍රදර්ශනය තියන්න කටයුතු සූදානම් කරලා තියනවා. පසුගිය අවුරුදු 04 පුරා ලබාගත් ආර්ථික ජයග්‍රහණ විතරක් නොවේ මේ රට සංවර්ධනයෙන් ලබාගත් ජයග්‍රහණත් මෙම ප්‍රදර්ශනය තුළින් ඔබට දැකගන්නට පුළුවන්.කෙටි කාලයක් තුළ නොයෙක් බලපෑම් තියෙද්දි ලෝකයේ ආර්ථික දුෂ්කරතා තියෙද්දි, මුළු ලෝකයේම ආර්ථිකය කඩා හැලෙද්දී බලගතු රටවල බැංකු කඩාහැලෙද්දී රැකියා නැති වෙද්දී අපිට හිස ඔසවන්න පුළුවන් ආර්ථිකයක් ගොඩනඟලා ධන ආර්ථිකයක් කරා ගමන් කරන්නට හැකි වුණා. එසේ කළේ කෙසේද කියා මේ ප්‍රදර්ශනය තුළින් පැහැදිලිව ප්‍රකාශ වෙනවා.බලපෑම් පමණක් නොව නොයෙක් විදිහේ ඇණුම් බැණුම් මැද්දේ මේ කටයුතු සාර්ථක කර ගැනීමට පුළුවන් වීම ගැන මෙහි සභාපතිතුමා ඇතුළු කැපවී කටයුතුª කළ සියලුදෙනාට සිය ස්තුතිය පුද කරන බව ජනාධිපතිතුමා සඳහන් කෙළේය.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=aa1002077</link>
    <topic>විපක්ෂයේ ‘කොම්පියුටර් ජිල්මාට්’ මැතිවරණ කොමසාරිස් අතින් පුස්සක් වෙයි</topic>
    <author/>
    <content>අලියා ද? හංසයාද? සීනුව ද? විපක්‍ෂ හවුල අලි අවුලකජනපතිට රුසියාවෙන් මහත් හරසරදුෂ්කරතා මැද දිනාගත් ජයග්‍රහණ අද අභිමානයෙන් ලොවටම විදහා දක්වනවාවිපක්ෂයේ ‘කොම්පියුටර් ජිල්මාට්’ මැතිවරණ කොමසාරිස් අතින් පුස්සක් වෙයිවිදෙස් ආයෝජන තවත් ඉහළටවිපක්ෂයේ බොළඳ හැසිරීම කනගාටුදායකයිමෙන්න තවත් බුද්ධිමය වංචාවක්ශ්‍රීලනිපය මහ ඡන්දයට සූදානම් වෙයිපාසල් දරුවන්ට ‘දැයට කිරුළ’ නොමිලේපාක්ෂිකයන්වත් එජාපය ගණන් ගන්නේ නෑහමුදාවේ විනය රකින්න නිලධාරීන් 17ක් ඉවත් කළාරනිල්ට චියර් එකක්ඒ 9 විවෘත කිරීමත් සමඟ බහලු උතුරට ගෙනයාම වැඩිවෙලාසෞඛ්‍ය ලේකම්ට ජගත් සංවිධානයේ තනතුරක්සෞඛ්‍ය සේවකයන්ට තැපැල් ඡන්දධර්මදාස බණ්ඩා 72 විය සපුරයිවැට එඬරු - උක්ගස් මගින් රටේම වාහන ධාවනය කරන්න පුළුවන්!ලේක්හවුස් ආයතනයේ නිදහස් දින සමරු උලෙළළඟ එන මහ මැතිවරණයට නිදහස් සන්ධානය සූදානම්ජනාධිපතිවරණයේ අවසන් ප්‍රතිඵලය විකෘති කළ බව කියමින් විපක්ෂය ගෙන යන පදනම් විරහිත ප්‍රචාරය මැතිවරණ කොමසාරිස්වරයාගේ ප්‍රකාශ මඟින් පුස්සක් බවට පත්ව තිබේ. ප්‍රවෘත්ති සාකච්ඡාවක් පවත්වමින් මැතිවරණ කොමසාරිස් දයානන්ද දිශානායක මහතා ඉකුත් දා පෙන්වා දුන්නේ ජනාධිපතිවරණයේ ඡන්ද ගණන් කිරීමේදී කිසිදු අක්‍රමිකතාවක් සිදු නොවූ බවයි.විපක්ෂය ගෙන යන කටකතාවලට පදනමක් නැති බව අනාවරණය වීමත් සමඟම දැන් ඔවුන් මැතිවරණ කොමසාරිස්වරයාට එරෙහිව කරනු ලබන ප්‍රකාශ මඟින් හෙළිවන්නේ ද විපක්ෂයේ දේශපාලන බංකොළොත්භාවය බැව් දේශපාලන ආරංචි මාර්ග සඳහන් කරයි.එසේම මැතිවරණ කොමසාරිස්වරයා මෙම ප්‍රවෘත්ති සාකච්ඡාවේදී අවධාරණය කැර සිටියේ ජනාධිපතිවරණයේ ප්‍රතිඵල සම්බන්ධයෙන් යම්කිසි සැකයක් අවිශ්වාසයක් තිබේ නම් පුවත්පත් සාකච්ඡා පැවැත්වීම, ප්‍රභූ®න් හමුවීමට යෑම නොව, නීතිමය ක්‍රියාමාර්ග සඳහා සලසා තිබෙන අවකාශ අනුව ක්‍රියා කළ හැකි බවත්ය.මීට පෙර මැතිවරණයකදී නොවූ විරූ අන්දමට කටකතා පැතිර ගිය මැතිවරණයක් බවට පත්වූයේ මේ ජනාධිපතිවරණයයි. මේ කටකතා පැතිර ගියේ මැතිවරණය පැවැත්වූවාට පසු රාත්‍රියේ සිට පසුදා තමා විසින් අවසන් ප්‍රතිඵලය ප්‍රකාශයට පත්කරන අවස්ථාව දක්වා බවත් මෙහිදී මැතිවරණ කොමසාරිස්වරයා පෙන්වා දුන්නේය.මැතිවරණ කොමසාරිස් අත්අඩංගුවේ, නිවාස අඩස්සියේ, ඔහුට තුවක්කු මානාගෙන ඉන්නවා, ඔහු අසනීප වී රෝහල්ගත කරලා. හදිසි අනතුරකට පත්ව රෝහල්ගත කර තිබෙනවා. දරුවන් ද අත්අඩංගුවට අරගෙන. මේ ආදී අසත්‍ය දේ සහිත කටකතා පැතිර ගියා. මේ කටකතාවලින් මම පීඩාවට පත්ව සිටියා යයිද මැතිවරණ කොමසාරිස්වරයා මෙම පුවත්පත් සාකච්ඡාවේදී පවසා සිටියේය.ඡන්ද පෙට්ටි ආරක්ෂා කරගන්නවත් මට බැරිවුණා යයි මම කියා සිටි බවට ප්‍රචාරයක් පැතිර යාමත් අමූලික බොරුවක්. මම එදා කරපු කතාවේ එහෙම තැනක් තිබෙනවා නම් එය නැවත හොඳින් බලන්න. මම එහෙම ප්‍රකාශයක් කරලා නැහැ. කර තිබෙනවා නම් ඔප්පු කරන්න යැයි අභියෝග කළ දිශානායක මහතා,ජනාධිපතිවරණ ඡන්ද ප්‍රතිඵල සකස් කිරීම සිදු කළේ කොළඹ විශ්වවිද්‍යාලයේ පරිගණක අංශය සහාය කරගෙන බවත් එම කටයුතු ඉතාමත් විනිවිද භාවයෙන් හා විශ්වාසනීය අන්දමින් සිදුකරනු ලැබූ බවත් සමාගමක් මඟින් මේ කටයුතුª සිදුකළා යයි පැවසීම ද අසත්‍යයක් බවත් පෙන්වා දුන්නේය.වෛරී දේශපාලන සංස්කෘතියක් සමඟ අද මතුවී තිබෙන ගැටලුව 1978 ආණ්ඩුක්‍රම ව්‍යවස්ථාවේ ආරම්භයත් සමඟ ඇතිවූ දෙයක් ලෙස තමා දකින බවත් එසේම 17 වැනි ව්‍යවස්ථා සංශෝධනය පැය 11ක් වැනි කාලයකින් සාකච්ඡා කොට මන්ත්‍රීවරු 225 දෙනාගෙන් 215 විසින් අනුමත කර ඇත්තේ ද සද්භාවයෙන් නොව අසද්භාවයෙන් යයි ද බෞද්ධයකු වශයෙන් තමාට පෙනී යන කරුණකැයි ද කොමසාරිස්වරයා පැවැසීය.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=aa10020710</link>
    <topic>විදෙස් ආයෝජන තවත් ඉහළට</topic>
    <author>දයා ඩී.ෆොන්සේකා</author>
    <content>අලියා ද? හංසයාද? සීනුව ද? විපක්‍ෂ හවුල අලි අවුලකජනපතිට රුසියාවෙන් මහත් හරසරදුෂ්කරතා මැද දිනාගත් ජයග්‍රහණ අද අභිමානයෙන් ලොවටම විදහා දක්වනවාවිපක්ෂයේ ‘කොම්පියුටර් ජිල්මාට්’ මැතිවරණ කොමසාරිස් අතින් පුස්සක් වෙයිවිදෙස් ආයෝජන තවත් ඉහළටවිපක්ෂයේ බොළඳ හැසිරීම කනගාටුදායකයිමෙන්න තවත් බුද්ධිමය වංචාවක්ශ්‍රීලනිපය මහ ඡන්දයට සූදානම් වෙයිපාසල් දරුවන්ට ‘දැයට කිරුළ’ නොමිලේපාක්ෂිකයන්වත් එජාපය ගණන් ගන්නේ නෑහමුදාවේ විනය රකින්න නිලධාරීන් 17ක් ඉවත් කළාරනිල්ට චියර් එකක්ඒ 9 විවෘත කිරීමත් සමඟ බහලු උතුරට ගෙනයාම වැඩිවෙලාසෞඛ්‍ය ලේකම්ට ජගත් සංවිධානයේ තනතුරක්සෞඛ්‍ය සේවකයන්ට තැපැල් ඡන්දධර්මදාස බණ්ඩා 72 විය සපුරයිවැට එඬරු - උක්ගස් මගින් රටේම වාහන ධාවනය කරන්න පුළුවන්!ලේක්හවුස් ආයතනයේ නිදහස් දින සමරු උලෙළළඟ එන මහ මැතිවරණයට නිදහස් සන්ධානය සූදානම්දයා ඩී.ෆොන්සේකාශ්‍රී ලංකාවේ දැන් පවතින දේශපාලනික හා ආර්ථික ස්ථාවරත්වය නිසා වැඩි වැඩියෙන් ශ්‍රී ලංකාව කෙරෙහි වූ විදේශ ආයෝජන මහා පරිමාණයෙන් බලාපොරොත්තු විය හැකි බව ශ්‍රී ලංකා වාණිජ මණ්ඩලයේ සභාපති ලාල් ද අල්විස් මහතා පවසයි.චීනය, ජපානය ඇතුළු රටවල් රැසක වෙළෙඳ සමාගම් මේ සඳහා වාණිජ මණ්ඩලය සමඟ සාකච්ඡා පවත්වමින් සිටින බවත්, ලබන මැයි මස පවත්වනු ලබන ඉන්ටාඩ් (INTAD) කාර්මික ප්‍රදර්ශනය සඳහා ද සහභාගිවීමට තවත් රටවල් 10ක් පමණ අවසර ඉල්ලා ඇති බවත් ඒ මහතා තවදුරටත් පැවැසීය.එමෙන්ම ජී.එස්.පී. ප්ලස් සහනය ලබාගැනීමට ද ශ්‍රී ලංකා වාණිජ මණ්ඩලය යුරෝපා සංගමය සමඟ සාකච්ඡා කිරීමට බලාපොරොත්තු වන බවද එහි සභාපති ලාල් ද අල්විස් මහතා කියා සිටියේය.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=aa1002079</link>
    <topic>විපක්ෂයේ බොළඳ හැසිරීම කනගාටුදායකයි</topic>
    <author>සුනිල් දයා අල්විස්</author>
    <content>අලියා ද? හංසයාද? සීනුව ද? විපක්‍ෂ හවුල අලි අවුලකජනපතිට රුසියාවෙන් මහත් හරසරදුෂ්කරතා මැද දිනාගත් ජයග්‍රහණ අද අභිමානයෙන් ලොවටම විදහා දක්වනවාවිපක්ෂයේ ‘කොම්පියුටර් ජිල්මාට්’ මැතිවරණ කොමසාරිස් අතින් පුස්සක් වෙයිවිදෙස් ආයෝජන තවත් ඉහළටවිපක්ෂයේ බොළඳ හැසිරීම කනගාටුදායකයිමෙන්න තවත් බුද්ධිමය වංචාවක්ශ්‍රීලනිපය මහ ඡන්දයට සූදානම් වෙයිපාසල් දරුවන්ට ‘දැයට කිරුළ’ නොමිලේපාක්ෂිකයන්වත් එජාපය ගණන් ගන්නේ නෑහමුදාවේ විනය රකින්න නිලධාරීන් 17ක් ඉවත් කළාරනිල්ට චියර් එකක්ඒ 9 විවෘත කිරීමත් සමඟ බහලු උතුරට ගෙනයාම වැඩිවෙලාසෞඛ්‍ය ලේකම්ට ජගත් සංවිධානයේ තනතුරක්සෞඛ්‍ය සේවකයන්ට තැපැල් ඡන්දධර්මදාස බණ්ඩා 72 විය සපුරයිවැට එඬරු - උක්ගස් මගින් රටේම වාහන ධාවනය කරන්න පුළුවන්!ලේක්හවුස් ආයතනයේ නිදහස් දින සමරු උලෙළළඟ එන මහ මැතිවරණයට නිදහස් සන්ධානය සූදානම්- ඇමැති අනුර ප්‍රියදර්ශන යාපාසුනිල් දයා අල්විස්විපක්ෂයේ බොළඳ හැසිරීම ඉතාම කනගාටුදායක බවත් ඉකුත් ජනපතිවරණය සාධාරණ ඡන්දයක් නොවේ යැයි ජනතා විමුක්ති පෙරමුණ කියන්නේ ඔවුනගේ බලාපොරොත්තු සරත් ෆොන්සේකා ලවා ඉටුකැර ගැනීමට අවස්ථාවක් නොලැබීමේ ශෝකය නිසා බවත් ජනමාධ්‍ය හා තොරතුරු ඇමැති අනුර ප්‍රියදර්ශන යාපා මහතා පවසයි.අමාත්‍ය මණ්ඩල තීරණ දැනුම්දීම සඳහා පැවැති මාධ්‍ය හමුවේදී ජනාධිපතිවරණය පිළිබඳව අදහස් දක්වමින් මේ බව පැවසූ ඇමැතිවරයා යම් හෙයකින් ජනාධිපතිතුමා බලයට පත් නොවී අනෙක් කණ්ඩායම බලයට පත් වූවා නම් ප්‍රජාතන්ත්‍රවාදය වෙනුවෙන් ඔවුන් දැන් මහත් කැක්කුමකින් නඟන ඝෝෂාව වෙනුවට ඔවුන්ගේ ජනප්‍රිය වචන මාලාව වන්නේ ප්‍රකෝපකාරී ව ජනතාව වළක්වා ගත නොහැකි ලෙස ප්‍රචණ්ඩත්වයෙන් හැසිරී ඇති හුවා දැක්වීම පමණකැයි ද කීය.ප්‍රජාතන්ත්‍රවාදය වෙනුවෙන් කටයුතු කරන්නට සිටි උදවිය ජයග්‍රහණය කළා නම් ‘බෝල්ෂෙවික්’ නම් කණ්ඩායම කැඳවීමට නියමිතව සිටි බවට ආරංචි ලැබී ඇතැයි ද ඇමැතිවරයා මෙහිදී පැවසීය.ඡන්ද දූෂණ හා පශ්චාත් මැතිවරණ ක්‍රියා සම්බන්ධයෙන් නඟන චෝදනා බැහැර කරන බවත් රජයේ පැත්තෙන් පශ්චාත් මැතිවරණ ක්‍රියා වළක්වා ගන්නට ජනතාව දැනුම්වත් කළ බවත් එදා අපේ පක්ෂයේ අය 71 දෙනෙකු පමණ ඔවුනගේ ඝාතන ඉලක්ක බවට පත්ව තිබූ බව කීය.දෙමළ ජනතාව ලෙසත් උතුරු නැඟෙනහිර ඇතුළුව මුළුරටම අවුරුදු 30 පසු ඡන්දය පාවිච්චි කළ ප්‍රථම අවස්ථාව මෙය බව සඳහන් කෙළේ ය.කෙසේ නමුත් උතුරු නැඟෙනහිර ජනතාව තමන් කැමැති කවර අපේක්ෂකයකුට හෝ ඡන්දය දීම වැදගත් වන බව කී ඇමැතිවරයා ඡන්දය රජයේ පාර්ශ්වයට විපක්ෂයට දුන්නත් උතුරු වසන්තය හා නැඟෙනහිර උදානය ද අපි නතර නොකර එම දෙපළාතේ ම සංවර්ධන කටයුතු අඛණ්ඩව ක්‍රියාත්මක කරන්නට පියවර ගන්නා බව කීය.දෙමළ නායකයන් අවුරුදු 30 පෙර සිදුකළ වැරැද්ද වර්තමාන නායකයන් මෙවරත් සිදුකර තිබෙන බවත් දෙමළ ජනතාව වෙනුවෙන් දෙමළ නායකයන් හරි මඟට යොමු වනු ඇතැයි අපේක්ෂා කරන බවත් දෙමළ ජනතාව නැවත වරක් අතරමං නොකරන්නට දෙමළ නායකයන් දැන්වත් වගබලා ගත යුතු බවත් කීය.ජනාධිපතිවරණයේදී ජනාධිපතිතුමාට 18 ලක්ෂයක් කැමැත්ත පළකර සිටිද්දීත් ඒ මහජන තීන්දුව පිළිනොගෙන විපක්ෂ කණ්ඩායම ජනතාවගේ කැමැත්ත ලෙස තෝරා ගන්නේ කුමක්දැයි තේරුම් ගත නොහැකි යයි ද ඇමැතිවරයා පැවසීය.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=aa1002075</link>
    <topic>මෙන්න තවත් බුද්ධිමය වංචාවක්</topic>
    <author/>
    <content>අලියා ද? හංසයාද? සීනුව ද? විපක්‍ෂ හවුල අලි අවුලකජනපතිට රුසියාවෙන් මහත් හරසරදුෂ්කරතා මැද දිනාගත් ජයග්‍රහණ අද අභිමානයෙන් ලොවටම විදහා දක්වනවාවිපක්ෂයේ ‘කොම්පියුටර් ජිල්මාට්’ මැතිවරණ කොමසාරිස් අතින් පුස්සක් වෙයිවිදෙස් ආයෝජන තවත් ඉහළටවිපක්ෂයේ බොළඳ හැසිරීම කනගාටුදායකයිමෙන්න තවත් බුද්ධිමය වංචාවක්ශ්‍රීලනිපය මහ ඡන්දයට සූදානම් වෙයිපාසල් දරුවන්ට ‘දැයට කිරුළ’ නොමිලේපාක්ෂිකයන්වත් එජාපය ගණන් ගන්නේ නෑහමුදාවේ විනය රකින්න නිලධාරීන් 17ක් ඉවත් කළාරනිල්ට චියර් එකක්ඒ 9 විවෘත කිරීමත් සමඟ බහලු උතුරට ගෙනයාම වැඩිවෙලාසෞඛ්‍ය ලේකම්ට ජගත් සංවිධානයේ තනතුරක්සෞඛ්‍ය සේවකයන්ට තැපැල් ඡන්දධර්මදාස බණ්ඩා 72 විය සපුරයිවැට එඬරු - උක්ගස් මගින් රටේම වාහන ධාවනය කරන්න පුළුවන්!ලේක්හවුස් ආයතනයේ නිදහස් දින සමරු උලෙළළඟ එන මහ මැතිවරණයට නිදහස් සන්ධානය සූදානම්ජනාධිපතිවරණය නිමා වීමටත් ප්‍රථම සරත් ෆොන්සේකා කල්ලිය විසින් සිදු කරන ලද බුද්ධිමය වංචාවක් පිළිබඳ තොරතුරු අනාවරණය වෙමින් පවතී.ජනාධිපති කාර්ය සාධක බලකායේ ව්‍යාපෘතියක් ලෙස ක්‍රියාත්මක වෙමින් තිබූ English as a life skill (ජීවන කුසලතාවක් ලෙස ඉංගි‍්‍රසි) වැඩසටහනේ නාමය ගෙන එම ව්‍යාපෘතිය මුළුමණින්ම පෞද්ගලීකරණය කිරීමට එක්සත් ජාතිත පක්‍ෂයේ පාර්ලිමේන්තු මන්ත්‍රීවරයකු සහ ඔහුගේ ඥාතියකු විසින් බ්‍රිතාන්‍ය සමාගමක් සමඟ ගිවිසුමකට ද එළඹ සිට ඇත.එම ව්‍යාපෘතිය පිළිබඳව වෙළෙඳ දැන්වීම් පවා සකස් කැර තිබූ අතර ජනාධිපතිවරණයෙන් පසුව එම දැන්වීම් පුවත්පත් කිහිපයක පළ වී තිබිණ. සිළුමිණට දැන ගන්නට ලැබෙන පරිදි සිද්ධිය මෙසේය;සරත් ෆොන්සේකා මහතා ජනාධිපතිවරණය ජය ගත්තේ නම් අධ්‍යාපන ඇමැති ලෙස පත්වීමට නියමිතව සිටියේ කඳුරටට සමීප ප්‍රදේශයක එජාප මන්ත්‍රිවරයෙකි. මොහුගේ ඥාති සහෝදරයකු වන ව්‍යාපාරිකයකු හා එක්ව අදාළ ඉංගි‍්‍රසි ව්‍යාපෘතිය බ්‍රිතාන්‍ය සමාගමකට විකුණා එය මුදල් ගෙවා ලබා ගත යුතු පාඨමාලාවක් බවට පත් කිරීමට සැලසුම් සකස් කැර තිබී ඇත. අදාළ බ්‍රිතාන්‍ය සමාගම සමඟ ගිවිසුමකට එළඹ තිබුණේ ඒ අනුවය.ඒ අනුව ජනාධිපති කාර්ය සාධක බලකාය විසින් මෙරට තරුණ තරුණියන්ට නොමිලේ ඉංගි‍්‍රසි කථන හැකියාව ලබාදීම සඳහා ගෙනගිය වැඩසටහන මුළුමනින්ම පෞද්ගලීකරණයට ලක් වීමට නියමිතව තිබිණ. ඉංගි‍්‍රසි කථනය ශ්‍රී ලංකාවට වඩාත් ගැලපෙන ලෙස ඉගැන්වීම සඳහා සකස් කැර තිබූ වැඩසටහන පවා මේ අනුව යළිත් බ්‍රිතාන්‍ය මොඩලයක් අනුව සිදු කිරීමට කටයුතු සම්පාදනය වී තිබිණ.සරත් ෆොන්සේකා ජයග්‍රහණය කරන බවට උපකල්පනය කළ මේ කණ්ඩායම අදාළ ඉංගි‍්‍රසි අධ්‍යාපන ව්‍යාපෘතිය පෞද්ගලීකරණය කිරීම සඳහා වූ දැන්වීම් පවා පළ කැර තිබිණ. මේ පිළිබඳව සිළුමිණ කළ සොයා බැලීමකදී වැඩි දුරටත් අනාවරණය වූයේ මෙය බුද්ධිමය වංචාවක් බවත් රජය සතු සංකල්පයක් හා තේමා පාඨය පවා පෞද්ගලික සමාගමක පරිහරණයට ගැනීම නීතියෙන් දඬුවම් ලැබිය හැකි වරදක් බවයි.සරත් ෆොන්සේකා මහතා ජයග්‍රහණය කරවීමට ජනතා විමුක්ති පෙරමුණ ක්‍රියාකාරී ලෙස සහාය දැක්වූ නමුත් මේ අධ්‍යාපන පෞද්ගලීකරණ ප්‍රතිපත්තිය ජ.වි.පෙ අනුමත කරන්නේ ද යන්නද මේ වන විට දේශපාලන ක්‍ෂේත්‍රයේ කතා බහට ලක්ව තිබේ.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=aa100207_2</link>
    <topic>ශ්‍රීලනිපය මහ ඡන්දයට සූදානම් වෙයි</topic>
    <author>සුනිල් දයා අල්විස්</author>
    <content>අලියා ද? හංසයාද? සීනුව ද? විපක්‍ෂ හවුල අලි අවුලකජනපතිට රුසියාවෙන් මහත් හරසරදුෂ්කරතා මැද දිනාගත් ජයග්‍රහණ අද අභිමානයෙන් ලොවටම විදහා දක්වනවාවිපක්ෂයේ ‘කොම්පියුටර් ජිල්මාට්’ මැතිවරණ කොමසාරිස් අතින් පුස්සක් වෙයිවිදෙස් ආයෝජන තවත් ඉහළටවිපක්ෂයේ බොළඳ හැසිරීම කනගාටුදායකයිමෙන්න තවත් බුද්ධිමය වංචාවක්ශ්‍රීලනිපය මහ ඡන්දයට සූදානම් වෙයිපාසල් දරුවන්ට ‘දැයට කිරුළ’ නොමිලේපාක්ෂිකයන්වත් එජාපය ගණන් ගන්නේ නෑහමුදාවේ විනය රකින්න නිලධාරීන් 17ක් ඉවත් කළාරනිල්ට චියර් එකක්ඒ 9 විවෘත කිරීමත් සමඟ බහලු උතුරට ගෙනයාම වැඩිවෙලාසෞඛ්‍ය ලේකම්ට ජගත් සංවිධානයේ තනතුරක්සෞඛ්‍ය සේවකයන්ට තැපැල් ඡන්දධර්මදාස බණ්ඩා 72 විය සපුරයිවැට එඬරු - උක්ගස් මගින් රටේම වාහන ධාවනය කරන්න පුළුවන්!ලේක්හවුස් ආයතනයේ නිදහස් දින සමරු උලෙළළඟ එන මහ මැතිවරණයට නිදහස් සන්ධානය සූදානම්නාමයෝජනා මණ්ඩලය හෙට අනිද්දා රැස්වෙයිසුනිල් දයා අල්විස්එළැඹෙන පාර්ලිමේන්තු මහ මැතිවරණයට ශ්‍රී ලංකා නිදහස් පක්ෂයෙන් තරග වදින අපේක්ෂකයන් තෝරා ගැනීම සඳහා සම්මුඛ පරීක්ෂණ හෙට (8) සහ අනිද්දා (9) මහවැලි කේන්ද්‍රයේදී පැවැත්වීමට නියමිත ය.ඉකුත් 5 දා වනවිට මහ මැතිවරණයට තරග කිරීම සඳහා අයදුම්පත් 1000 ක් පමණ ඉදිරිපත් කැර තිබූ බව ද ශ්‍රීලනිපයේ ජ්‍යෙෂ්ඨ ප්‍රකාශකයකු පැවසීය. හෙට (සඳුදා) රැස්වන්නේ වයඹ, උතුරු මැද, නැඟෙනහිර, උතුර, බස්නාහිර, මධ්‍යම හා ඌව පළාත් සඳහා නාම යෝජනා මණ්ඩලයයි. මේ නාමයෝජනා මණ්ඩලයේ සභාපතිවරයා ලෙස කටයුතු කරන්නේ සෞඛ්‍ය ඇමැති නිමල් සිරිපාල ද සිල්වා මහතා ය.පවිත්‍රා වන්නිආරච්චි ඇමැතිවරිය ද පියසේන ගමගේ, අතාවුද සෙනෙවිරත්න යන ඇමැතිවරුන් ද මහ ඇමැති මහීපාල හේරත් මහතා ද මේ නාම යෝජනා මණ්ඩලයට ඇතුළත් ය.අඟහරුවාදා (9) රැස් වන නාම යෝජනා කමිටුව සම්මුඛ පරික්ෂණ පවත්වන්නේ දකුණ සහ සබරගමුව පළාත වෙනුවෙන් ඉදිරිපත් කරන අපේක්ෂකයන් සඳහා ය. මෙවැනි සම්මුඛ පරීක්ෂණ එළැඹෙන ඉදිරි දින කිහිපයේ දී පැවැත්වෙනු ඇත. ඩබ්ලිව්.ඩී.ජේ. සෙනෙවිරත්න හා අනුර ප්‍රියදර්ශන යාපා යන අමාත්‍යවරුන්ගේ සභාපතිත්වයෙන් තවත් නාම යෝජනා මණ්ඩල දෙකක් ද පත් කැර ඇත.මේ නාම යෝජනා මණ්ඩලවලට ඉදිරිපත් කර ඇති අයදුම්පත් සඳහා සම්මුඛ පරීක්ෂණවලට කැඳවා කිසියම් අයදුම්කරුවකුට අසාධාරණයක් සිදුවී ඇත්නම් ඒ පිළිබඳව අභියාචනා ඉදිරිපත් කිරීමට අභියාචනා මණ්ඩලයක් ද අග්‍රාමාත්‍ය රත්නසිරි වික්‍රමනායක මහතාගේ ප්‍රධානත්වයෙන් පත්කර ඇත.එක්සත් ජනතා නිදහස් සන්ධානය ලෙස මහ මැතිවරණයට තරග කරන සෙසු සියලුම පක්ෂවලට ද තම තමන්ගේ අපේක්ෂකයන් හා තරග කරන දිස්ත්‍රික්ක හා කොට්ඨාස සඳහන් කර ලැයිස්තු ඉදිරිපත් කරන ලෙස ද දන්වා ඇතැයි ජනමාධ්‍ය හා තොරතුරු ඇමැති අනුර ප්‍රියදර්ශන යාපා මහතා පවසයි.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=aa1002073</link>
    <topic>පාසල් දරුවන්ට ‘දැයට කිරුළ’ නොමිලේ</topic>
    <author>නිහාල් පී.අබේසිංහ</author>
    <content>අලියා ද? හංසයාද? සීනුව ද? විපක්‍ෂ හවුල අලි අවුලකජනපතිට රුසියාවෙන් මහත් හරසරදුෂ්කරතා මැද දිනාගත් ජයග්‍රහණ අද අභිමානයෙන් ලොවටම විදහා දක්වනවාවිපක්ෂයේ ‘කොම්පියුටර් ජිල්මාට්’ මැතිවරණ කොමසාරිස් අතින් පුස්සක් වෙයිවිදෙස් ආයෝජන තවත් ඉහළටවිපක්ෂයේ බොළඳ හැසිරීම කනගාටුදායකයිමෙන්න තවත් බුද්ධිමය වංචාවක්ශ්‍රීලනිපය මහ ඡන්දයට සූදානම් වෙයිපාසල් දරුවන්ට ‘දැයට කිරුළ’ නොමිලේපාක්ෂිකයන්වත් එජාපය ගණන් ගන්නේ නෑහමුදාවේ විනය රකින්න නිලධාරීන් 17ක් ඉවත් කළාරනිල්ට චියර් එකක්ඒ 9 විවෘත කිරීමත් සමඟ බහලු උතුරට ගෙනයාම වැඩිවෙලාසෞඛ්‍ය ලේකම්ට ජගත් සංවිධානයේ තනතුරක්සෞඛ්‍ය සේවකයන්ට තැපැල් ඡන්දධර්මදාස බණ්ඩා 72 විය සපුරයිවැට එඬරු - උක්ගස් මගින් රටේම වාහන ධාවනය කරන්න පුළුවන්!ලේක්හවුස් ආයතනයේ නිදහස් දින සමරු උලෙළළඟ එන මහ මැතිවරණයට නිදහස් සන්ධානය සූදානම්නිහාල් පී.අබේසිංහමහින්ද රාජපක්ෂ ජනාධිපතිතුමා අතින් 4 වැනිදා විවෘත වුණු මහනුවර පල්ලේකැලේ පවත්වන ‘දැයට කිරුළ’ ප්‍රදර්ශනය නිල ඇඳුමෙන් එන පාසල් සිසු සිසුවියන්ට හා ඔවුන් සමඟ එන පාසල් ගුරුවර ගුරුවරියන්ට නොමිලේ නැරඹිය හැකි බව ‘දැයට කිරුළ’ සංවිධායක කමිටුවේ ලේකම් හා මහා භාණ්ඩාගාරයේ නියෝජ්‍ය ලේකම් උදය සෙනෙවිරත්න මහතා පවසයි.’දැයට කිරුළ’ ප්‍රදර්ශනය 10 වැනිදා දක්වා පෙරවරු 9 සිට රාත්‍රි 12 දක්වා පැවැත්වේ.මේ අතර සිකුරාදා (5) ප්‍රදර්ශනය නැරඹීමට ලක්ෂ 3කට අධික පිරිසක් පැමිණ සිටි බවත් උදෙන්ම පැමිණීමෙන් මුළු ප්‍රදර්ශනයම නැරඹීමට ඉඩකඩ ලැබෙන බවත් ඒ මහතා කීය.මෙහි අක්කර 60ක ප්‍රදේශයක රජයේ හා පෞද්ගලික කුටි 500ක් පමණ තිබේ. අලුතින් ඉදිකරන ලද බෝගම්බර නවඑළිමහන් සිර කඳවුර පරිශ්‍රයේ ආරක්ෂක හමුදා ප්‍රදර්ශන කුටි පිහිටා ඇත. අක්කර 9ක් වූ ඒ භූ®මි භාගය සිකුරාදා දිනයේත් අතුරු සිදුරු නැතිව ඇතුළත් වීමට දිග පෝලිම් ඇතිව තිබූ බවත් උදය සෙනෙවිරත්න මහතා පැවසීය.මේ අතර නරඹන්නන් අතර වඩා ජනප්‍රිය වූ කෘෂිකර්ම අමාත්‍යංශය ඉදිරිපත් කරන සජීවී ගොවිපළ හේන ආදිය පල්ලෙකැලේ ජාත්‍යන්තර බෞද්ධ සම්මන්ත්‍රණ ශාලා භූ®මියේදී පැවැත්වේ. විවිධ බෝගවල ඵලදරන ගස් වැල් එහි දී බලාගත හැකිය. මීට අමතරව සියලු රාජ්‍ය අමාත්‍යාංශ කුටිද එහි ඇත.ප්‍රදර්ශනය ඇතුළත නොමිලේ ප්‍රවාහන සේවා ක්‍රියාත්මක අතර දැඩි ආරක්ෂක ජාලයක් ක්‍රියාත්මකය.මාධ්‍ය කලාපය, ජනාධිපති කාර්යාලය, සියලු පළාත් සභා කුටි සියල්ල මහනුවර පල්ලෙකැලේ නව පළාත් මහ ලේකම් කාර්යාල ගොඩනැඟිල්ලේ තිබේ.මේ අතර ප්‍රදර්ශනය ඉදිකර ඇති ලේක්හවුස් ආයතනයේ කුටිය මඟින් ලේක්හවුස් පුවත්පත් නිපදවීමේ තාක්ෂණික ක්‍රම පිළිබඳව සජීවී වැඩ සටහන් ඉදිරිපත් කරයි. අපේ පුවත්පත්වලත් ලේක්හවුස් ආයතනයේත් ඉතිහාසය පිළිබඳව තොරතුරු පුළුල් තිර විවිධ වීඩියෝ දර්ශන මඟින් ඉදිරිපත් කිරීමට කටයුතු යොදා ඇත.ලේක්හවුස් මාධ්‍ය කුටිය ඇතුළු මෙරට සියලු විද්යුත් හා මුද්‍රිත මාධ්‍ය කුටි පල්ලෙකැලේ නව මධ්‍යම පළාත් සභා ලේකම් කාර්යාලයේ දී ඉදිරිපත් කෙරෙන බවත් ප්‍රදර්ශනය නැරඹීමට මධ්‍යම පළාතේ ජනතාව සිසු සිසුවියන් ඉහළම උනන්දුවක් දක්වන බවත් මධ්‍යම පළාතේ ප්‍රධාන ලේකම් පී.ජී.අමරකෝන් මහතා පවසයි.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=aa10020711</link>
    <topic>පාක්ෂිකයන්වත් එජාපය ගණන් ගන්නේ නෑ</topic>
    <author>චන්දන බණ්ඩාර</author>
    <content>අලියා ද? හංසයාද? සීනුව ද? විපක්‍ෂ හවුල අලි අවුලකජනපතිට රුසියාවෙන් මහත් හරසරදුෂ්කරතා මැද දිනාගත් ජයග්‍රහණ අද අභිමානයෙන් ලොවටම විදහා දක්වනවාවිපක්ෂයේ ‘කොම්පියුටර් ජිල්මාට්’ මැතිවරණ කොමසාරිස් අතින් පුස්සක් වෙයිවිදෙස් ආයෝජන තවත් ඉහළටවිපක්ෂයේ බොළඳ හැසිරීම කනගාටුදායකයිමෙන්න තවත් බුද්ධිමය වංචාවක්ශ්‍රීලනිපය මහ ඡන්දයට සූදානම් වෙයිපාසල් දරුවන්ට ‘දැයට කිරුළ’ නොමිලේපාක්ෂිකයන්වත් එජාපය ගණන් ගන්නේ නෑහමුදාවේ විනය රකින්න නිලධාරීන් 17ක් ඉවත් කළාරනිල්ට චියර් එකක්ඒ 9 විවෘත කිරීමත් සමඟ බහලු උතුරට ගෙනයාම වැඩිවෙලාසෞඛ්‍ය ලේකම්ට ජගත් සංවිධානයේ තනතුරක්සෞඛ්‍ය සේවකයන්ට තැපැල් ඡන්දධර්මදාස බණ්ඩා 72 විය සපුරයිවැට එඬරු - උක්ගස් මගින් රටේම වාහන ධාවනය කරන්න පුළුවන්!ලේක්හවුස් ආයතනයේ නිදහස් දින සමරු උලෙළළඟ එන මහ මැතිවරණයට නිදහස් සන්ධානය සූදානම්චන්දන බණ්ඩාරඑ.ජා.ප. යට දැන් ජනතාව පාරට බැස්සවීමට හැකියාවක් නොමැති බවත් එ.ජා.ප යේ බොරු සටන් පාඨවලට පාක්ෂිකයන් මුලා කළ නොහැකි බවත් ඇමැති ජොන්ස්ටන් ප්‍රනාන්දු මහතා පවසයි.එ.ජා.ප පාක්ෂිකයන්ට දැන් අවශ්‍ය වී ඇත්තේ පාරට බැස උද්ඝෝෂණ පැවැත්වීම නොව තම අනාගතය සෞභාග්‍යමත් කරන ජනාධිපතිතුමා සමඟ එකතු වී ගමේ නගරයේ පොදු ප්‍රශ්නවලට විසඳුම් ලබා ගැනීම බව ඉතාම පැහැදිලි බව ද ඇමැතිවරයා අවධාරණය කෙළේ ය.එ.ජා.ප. යට ඡන්දය ලබාදුන් ලක්ෂ 40 ක ඡන්ද දායකයන්ගෙන් ලක්ෂ 20 ක ඡන්ද දායකයන් ප්‍රමාණයක් ඉදිරි මහා මැතිවරණයේදී රජය දිනා ගන්නා බවත් එවිට එ.ජා.ප යට සහ ජ.වි.පෙ. ට අත්වෙන වේදනාකාරී ඉරණම ඉදිරි මහ මැතිවරණයේදී රටට පෙනෙන බව ද ඇමැතිවරයා වැඩිදුරටත් පැවසීය.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=aa1002078</link>
    <topic>හමුදාවේ විනය රකින්න නිලධාරීන් 17ක් ඉවත් කළා</topic>
    <author/>
    <content>අලියා ද? හංසයාද? සීනුව ද? විපක්‍ෂ හවුල අලි අවුලකජනපතිට රුසියාවෙන් මහත් හරසරදුෂ්කරතා මැද දිනාගත් ජයග්‍රහණ අද අභිමානයෙන් ලොවටම විදහා දක්වනවාවිපක්ෂයේ ‘කොම්පියුටර් ජිල්මාට්’ මැතිවරණ කොමසාරිස් අතින් පුස්සක් වෙයිවිදෙස් ආයෝජන තවත් ඉහළටවිපක්ෂයේ බොළඳ හැසිරීම කනගාටුදායකයිමෙන්න තවත් බුද්ධිමය වංචාවක්ශ්‍රීලනිපය මහ ඡන්දයට සූදානම් වෙයිපාසල් දරුවන්ට ‘දැයට කිරුළ’ නොමිලේපාක්ෂිකයන්වත් එජාපය ගණන් ගන්නේ නෑහමුදාවේ විනය රකින්න නිලධාරීන් 17ක් ඉවත් කළාරනිල්ට චියර් එකක්ඒ 9 විවෘත කිරීමත් සමඟ බහලු උතුරට ගෙනයාම වැඩිවෙලාසෞඛ්‍ය ලේකම්ට ජගත් සංවිධානයේ තනතුරක්සෞඛ්‍ය සේවකයන්ට තැපැල් ඡන්දධර්මදාස බණ්ඩා 72 විය සපුරයිවැට එඬරු - උක්ගස් මගින් රටේම වාහන ධාවනය කරන්න පුළුවන්!ලේක්හවුස් ආයතනයේ නිදහස් දින සමරු උලෙළළඟ එන මහ මැතිවරණයට නිදහස් සන්ධානය සූදානම්යුද හමුදා නිලධාරීන් 17ක් හමුදා සේවයෙන් ඉවත් කිරීමට සිදුවූයේ හමුදාවේ විනය රැක ගැනීමේ අරමුණින් බැව් ජාතික ආරක්ෂාව පිළිබඳ මාධ්‍ය මධ්‍යස්ථානයේ අධ්‍යක්ෂ ජනරාල් ලක්ෂ්මන් හුළුගල්ල මහතා සිළුමිණට පැවැසීය.රටේ විනය රකින බව කියමින් හමුදා සේවයේ සිට දේශපාලනයට පැමිණි අය නිසා ඉතිහාසයේ ප්‍රථම වරට යුද හමුදා විනය පිරිහී ගිය බවත්, එය ජාතික ආරක්ෂාව කෙරෙහි බලපෑමක් ඇති කරන බවත් පෙන්වා දුන් හුළුගල්ල මහතා; වැඩි දුරටත් පෙන්වා දුන්නේ දේශපාලන කටයුතුවලින් ත්‍රිවිධ හමුදාව මුළුමනින්ම ඈත් කැර තැබීමේ පිළිගත් ප්‍රතිපත්තිය අකුරටම ක්‍රියාත්මක කිරීම රජයේ අරමුණ වන බවත්ය.ත්‍රස්තවාදය පරාජය කරමින් විජයග්‍රහණය රටට දිනාදීමට ක්‍රියා කළ ත්‍රිවිධ හමුදාව පිළිබඳව මහජනතාව අතර පවතින පිළිගැනීමට හා ගෞරවයට කිසි ලෙසකින් වත් හානි පැමිණවීමට ඉඩ නොදෙන බවත් ඔහු පැවසීය.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=aa1002072</link>
    <topic>රනිල්ට චියර් එකක්</topic>
    <author/>
    <content>අලියා ද? හංසයාද? සීනුව ද? විපක්‍ෂ හවුල අලි අවුලකජනපතිට රුසියාවෙන් මහත් හරසරදුෂ්කරතා මැද දිනාගත් ජයග්‍රහණ අද අභිමානයෙන් ලොවටම විදහා දක්වනවාවිපක්ෂයේ ‘කොම්පියුටර් ජිල්මාට්’ මැතිවරණ කොමසාරිස් අතින් පුස්සක් වෙයිවිදෙස් ආයෝජන තවත් ඉහළටවිපක්ෂයේ බොළඳ හැසිරීම කනගාටුදායකයිමෙන්න තවත් බුද්ධිමය වංචාවක්ශ්‍රීලනිපය මහ ඡන්දයට සූදානම් වෙයිපාසල් දරුවන්ට ‘දැයට කිරුළ’ නොමිලේපාක්ෂිකයන්වත් එජාපය ගණන් ගන්නේ නෑහමුදාවේ විනය රකින්න නිලධාරීන් 17ක් ඉවත් කළාරනිල්ට චියර් එකක්ඒ 9 විවෘත කිරීමත් සමඟ බහලු උතුරට ගෙනයාම වැඩිවෙලාසෞඛ්‍ය ලේකම්ට ජගත් සංවිධානයේ තනතුරක්සෞඛ්‍ය සේවකයන්ට තැපැල් ඡන්දධර්මදාස බණ්ඩා 72 විය සපුරයිවැට එඬරු - උක්ගස් මගින් රටේම වාහන ධාවනය කරන්න පුළුවන්!ලේක්හවුස් ආයතනයේ නිදහස් දින සමරු උලෙළළඟ එන මහ මැතිවරණයට නිදහස් සන්ධානය සූදානම්රනිල් වික්‍රමසිංහ මහතාට ඉකුත් සිකුරාදා පැවැති පාර්ලිමේන්තු සභා රැස්වීමේදී ආණ්ඩු පක්ෂයේ මැති ඇමැතිවරුන් ගෙන් උණුසුම් පිළි ගැනීමක් ලැබිණ. අපේ විපක්ෂ නායකතුමාට ජයවේවා යැයි කියමින් ආණ්ඩු පක්ෂය වෙතින් සුබ පැතුම් පළ වෙද්දී වික්‍රමසිංහ මහතා ද ඒ පිළි ගනිමින් සිනහමුසු මුහුණින් සිටි බැව් පාර්ලිමේන්තු ආරංචි මාර්ග පවසයි.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=aa100207_3</link>
    <topic>ඒ 9 විවෘත කිරීමත් සමඟ බහලු උතුරට ගෙනයාම වැඩිවෙලා</topic>
    <author>සුභාෂිණී ජයරත්න</author>
    <content>අලියා ද? හංසයාද? සීනුව ද? විපක්‍ෂ හවුල අලි අවුලකජනපතිට රුසියාවෙන් මහත් හරසරදුෂ්කරතා මැද දිනාගත් ජයග්‍රහණ අද අභිමානයෙන් ලොවටම විදහා දක්වනවාවිපක්ෂයේ ‘කොම්පියුටර් ජිල්මාට්’ මැතිවරණ කොමසාරිස් අතින් පුස්සක් වෙයිවිදෙස් ආයෝජන තවත් ඉහළටවිපක්ෂයේ බොළඳ හැසිරීම කනගාටුදායකයිමෙන්න තවත් බුද්ධිමය වංචාවක්ශ්‍රීලනිපය මහ ඡන්දයට සූදානම් වෙයිපාසල් දරුවන්ට ‘දැයට කිරුළ’ නොමිලේපාක්ෂිකයන්වත් එජාපය ගණන් ගන්නේ නෑහමුදාවේ විනය රකින්න නිලධාරීන් 17ක් ඉවත් කළාරනිල්ට චියර් එකක්ඒ 9 විවෘත කිරීමත් සමඟ බහලු උතුරට ගෙනයාම වැඩිවෙලාසෞඛ්‍ය ලේකම්ට ජගත් සංවිධානයේ තනතුරක්සෞඛ්‍ය සේවකයන්ට තැපැල් ඡන්දධර්මදාස බණ්ඩා 72 විය සපුරයිවැට එඬරු - උක්ගස් මගින් රටේම වාහන ධාවනය කරන්න පුළුවන්!ලේක්හවුස් ආයතනයේ නිදහස් දින සමරු උලෙළළඟ එන මහ මැතිවරණයට නිදහස් සන්ධානය සූදානම්සුභාෂිණී ජයරත්නඋතුරු ඒ 9 පිවිසුම් මාර්ගය යළි විවෘත කිරීමත් සමඟම ශ්‍රී ලංකා වරාය අධිකාරියේ බහලු මෙහෙයුම් ප්‍රමාණය පෙර නොවූ පරිදි ඉහළ ගොස් ඇතැයි ශ්‍රී ලංකා වරාය අධිකාරිය පවසයි.2008 දෙසැම්බර් මාසයේදී ශ්‍රී ලංකා වරාය අධිකාරියේ සමස්ත බහලූ මෙහෙයුම් ප්‍රමාණය 136,268 ක් වූ අතර එය දෙසැම්බර් මාසයේදී 153,317ක් දක්වා වර්ධනය වී ඇත. එමෙන්ම සමස්ත කොළඹ වරායේ බහලු ප්‍රමාණය ද සියයට 19.2 ක වාර්තාගත වැඩිවීමක් සිදුවී ඇත. ශ්‍රී ලංකා වරාය අධිකාරියේ සභාපති ආචාර්ය පි‍්‍රයාත් බී.වික්‍රම මහතාගේ තුන් අවුරුදු සැලැස්ම යටතේ වරාය ක්ෂේත්‍රයේ සංවර්ධනය සඳහා වූ කඩිනම් සංවර්ධන ව්‍යාපෘති කිහිපයක් ද මේ වන විට ක්‍රියාත්මකව පවතී.ජය බහලූ පර්යන්තයට අලුතින් හඳුන්වා දුන් පරිගණක පද්ධතිය හරහා පසුගිය වසරේදී නව නැව් සමාගම් කිහිපයක් ශ්‍රී ලංකා වරාය අධිකාරියේ ජයබහාලූ පර්යන්තය වෙත දිනාගැනීමට ද කළමනාකාරිත්වය සමත් වී ඇත.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=aa100207_4</link>
    <topic>සෞඛ්‍ය ලේකම්ට ජගත් සංවිධානයේ තනතුරක්</topic>
    <author/>
    <content>අලියා ද? හංසයාද? සීනුව ද? විපක්‍ෂ හවුල අලි අවුලකජනපතිට රුසියාවෙන් මහත් හරසරදුෂ්කරතා මැද දිනාගත් ජයග්‍රහණ අද අභිමානයෙන් ලොවටම විදහා දක්වනවාවිපක්ෂයේ ‘කොම්පියුටර් ජිල්මාට්’ මැතිවරණ කොමසාරිස් අතින් පුස්සක් වෙයිවිදෙස් ආයෝජන තවත් ඉහළටවිපක්ෂයේ බොළඳ හැසිරීම කනගාටුදායකයිමෙන්න තවත් බුද්ධිමය වංචාවක්ශ්‍රීලනිපය මහ ඡන්දයට සූදානම් වෙයිපාසල් දරුවන්ට ‘දැයට කිරුළ’ නොමිලේපාක්ෂිකයන්වත් එජාපය ගණන් ගන්නේ නෑහමුදාවේ විනය රකින්න නිලධාරීන් 17ක් ඉවත් කළාරනිල්ට චියර් එකක්ඒ 9 විවෘත කිරීමත් සමඟ බහලු උතුරට ගෙනයාම වැඩිවෙලාසෞඛ්‍ය ලේකම්ට ජගත් සංවිධානයේ තනතුරක්සෞඛ්‍ය සේවකයන්ට තැපැල් ඡන්දධර්මදාස බණ්ඩා 72 විය සපුරයිවැට එඬරු - උක්ගස් මගින් රටේම වාහන ධාවනය කරන්න පුළුවන්!ලේක්හවුස් ආයතනයේ නිදහස් දින සමරු උලෙළළඟ එන මහ මැතිවරණයට නිදහස් සන්ධානය සූදානම්සෞඛ්‍ය ලේකම් දොස්තර අතුල කහඳලියනගේ මහතා ලෝක සෞඛ්‍ය සංවිධානයේ කලාපීය කාර්යාලයේ ඉහළ තනතුරක සේවය කිරීමට තෝරා ගෙන ඇත.නව තනතුර බාර ගැනීම පිණිස ඒ මහතා සෞඛ්‍ය අමාත්‍යාංශයේ ලේකම් තනතුරෙන් නොබෝදා විශ්‍රාම ගනු ලැබීය.ඒ මහතා සෞඛ්‍ය ලේකම්වරයා වශයෙන් 2007 වසරේ සිට මේ දක්වා සේවය කර තිබෙන අතර එයට පෙර සෞඛ්‍ය සේවා අධ්‍යක්ෂ ජෙනරාල්වරයා වශයෙන් ද කටයුතු කෙළේ ය.1979 ආධුනික වෛද්‍ය නිලධාරිවරයකු වශයෙන් මාවතගම රෝහලෙන් සිය වෘත්තීය ජීවිතය ආරම්භ කළ ඒ මහතා වාරියපොළ දිස්ත්‍රික් වෛද්‍ය නිලධාරි, වාරියපොළ සෞඛ්‍ය වෛද්‍ය නිලධාරි සහ කුරුණෑගල ප්‍රාදේශීය සෞඛ්‍ය සේවා අධ්‍යක්ෂ වශයෙන් විවිධ තනතුරු හොබවා පසුව වයඹ පළාත් සෞඛ්‍ය සේවා අධ්‍යක්ෂවරයා වශයෙන් 1991 සිට 1996 දක්වා සේවය කොට සෞඛ්‍ය අමාත්‍යාංශයේ නියෝජ්‍ය සෞඛ්‍ය අධ්‍යක්ෂකවරයකු වශයෙන් සේවයට පත්විය.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=aa1002074</link>
    <topic>සෞඛ්‍ය සේවකයන්ට තැපැල් ඡන්ද</topic>
    <author/>
    <content>අලියා ද? හංසයාද? සීනුව ද? විපක්‍ෂ හවුල අලි අවුලකජනපතිට රුසියාවෙන් මහත් හරසරදුෂ්කරතා මැද දිනාගත් ජයග්‍රහණ අද අභිමානයෙන් ලොවටම විදහා දක්වනවාවිපක්ෂයේ ‘කොම්පියුටර් ජිල්මාට්’ මැතිවරණ කොමසාරිස් අතින් පුස්සක් වෙයිවිදෙස් ආයෝජන තවත් ඉහළටවිපක්ෂයේ බොළඳ හැසිරීම කනගාටුදායකයිමෙන්න තවත් බුද්ධිමය වංචාවක්ශ්‍රීලනිපය මහ ඡන්දයට සූදානම් වෙයිපාසල් දරුවන්ට ‘දැයට කිරුළ’ නොමිලේපාක්ෂිකයන්වත් එජාපය ගණන් ගන්නේ නෑහමුදාවේ විනය රකින්න නිලධාරීන් 17ක් ඉවත් කළාරනිල්ට චියර් එකක්ඒ 9 විවෘත කිරීමත් සමඟ බහලු උතුරට ගෙනයාම වැඩිවෙලාසෞඛ්‍ය ලේකම්ට ජගත් සංවිධානයේ තනතුරක්සෞඛ්‍ය සේවකයන්ට තැපැල් ඡන්දධර්මදාස බණ්ඩා 72 විය සපුරයිවැට එඬරු - උක්ගස් මගින් රටේම වාහන ධාවනය කරන්න පුළුවන්!ලේක්හවුස් ආයතනයේ නිදහස් දින සමරු උලෙළළඟ එන මහ මැතිවරණයට නිදහස් සන්ධානය සූදානම්සමස්ත සෞඛ්‍ය සේවකයන්ටම මැතිවරණවලදී තැපැල් ඡන්දය ප්‍රකාශ කිරීමට අමාත්‍ය මණ්ඩල අනුමැතිය ලබාදී ඇත.සෞඛ්‍ය සේවාව අත්‍යවශ්‍ය සේවාවක් වන නමුත් තැපැල් ඡන්දය ප්‍රකාශ කිරීමට ලැබෙන්නේ ස්වල්ප පිරිසකට පමණක් නිසා සමස්ත සෞඛ්‍ය කාර්ය මණ්ඩලයටම එම අවස්ථාව ලබාගැනීමට පවත්නා නීතිරීතිවලින් ප්‍රතිපාදන ලැබී නැති නිසා මේ අවසරය ලබාදෙන ලෙස සෞඛ්‍ය ඇමැතිවරයා ඉදිරිපත් කරන ලද සංදේශයක ඇතුළත් කර තිබුණි.බොහෝ සෞඛ්‍ය සේවකයන් ඡන්ද ප්‍රකාශ කිරීමට රාජකාරි නිවාඩු වශයෙන් ලැබෙන උපරිම දින දෙකත් ප්‍රමාණවත් නොවන තරමට දුරබැහැර පදිංචි අය වන නිසා ඡන්දය පාවිච්චි කිරීම සඳහා තම ගම්බිම්වලට යාමට උදාසීනත්වයක් දක්වන බවද ඇමැතිවරයා මේ සංදේශය මඟින් පෙන්වා දී ඇත.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=aa10020712</link>
    <topic>ධර්මදාස බණ්ඩා 72 විය සපුරයි</topic>
    <author/>
    <content>අලියා ද? හංසයාද? සීනුව ද? විපක්‍ෂ හවුල අලි අවුලකජනපතිට රුසියාවෙන් මහත් හරසරදුෂ්කරතා මැද දිනාගත් ජයග්‍රහණ අද අභිමානයෙන් ලොවටම විදහා දක්වනවාවිපක්ෂයේ ‘කොම්පියුටර් ජිල්මාට්’ මැතිවරණ කොමසාරිස් අතින් පුස්සක් වෙයිවිදෙස් ආයෝජන තවත් ඉහළටවිපක්ෂයේ බොළඳ හැසිරීම කනගාටුදායකයිමෙන්න තවත් බුද්ධිමය වංචාවක්ශ්‍රීලනිපය මහ ඡන්දයට සූදානම් වෙයිපාසල් දරුවන්ට ‘දැයට කිරුළ’ නොමිලේපාක්ෂිකයන්වත් එජාපය ගණන් ගන්නේ නෑහමුදාවේ විනය රකින්න නිලධාරීන් 17ක් ඉවත් කළාරනිල්ට චියර් එකක්ඒ 9 විවෘත කිරීමත් සමඟ බහලු උතුරට ගෙනයාම වැඩිවෙලාසෞඛ්‍ය ලේකම්ට ජගත් සංවිධානයේ තනතුරක්සෞඛ්‍ය සේවකයන්ට තැපැල් ඡන්දධර්මදාස බණ්ඩා 72 විය සපුරයිවැට එඬරු - උක්ගස් මගින් රටේම වාහන ධාවනය කරන්න පුළුවන්!ලේක්හවුස් ආයතනයේ නිදහස් දින සමරු උලෙළළඟ එන මහ මැතිවරණයට නිදහස් සන්ධානය සූදානම්පුරා වසර 45 ක් තිස්සේ සිය දේශපාලන ගමන්මගේ නියැලෙමින් වෙල්ලස්සේ ජනතාවටත්, සමස්ත ශ්‍රී ලංකාවාසී ජනතාවටත් නොනිමි ජන මෙහෙවරක් ඉටු කළ අතිරේක වැවිලි භෝග සංවර්ධන අමාත්‍ය ආර්.එම්. ධර්මදාස බණ්ඩා මැතිතුමාගේ 72 ජන්ම දිනය පෙබරවාරි 7 වැනි දිනට යෙදේ.එම ජන්ම දිනය නිමිතිකරගෙන ගරුතර සංඝරත්නය උදෙසා දහවල් දානමය පිංකමක් හා කැලණිය හා වෑගම විහාරස්ථානයේ විශේෂ බෝධි පූජාවක් ද, මහනුවර ශ්‍රී දළදා සමිඳුන් උදෙසා විශේෂ පූජාවක් පැවැත්වීමට නියමිතව ඇත.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=aa10020713</link>
    <topic>වැට එඬරු - උක්ගස් මගින් රටේම වාහන ධාවනය කරන්න පුළුවන්!</topic>
    <author>නිහාල් පී. අබේසිංහ</author>
    <content>අලියා ද? හංසයාද? සීනුව ද? විපක්‍ෂ හවුල අලි අවුලකජනපතිට රුසියාවෙන් මහත් හරසරදුෂ්කරතා මැද දිනාගත් ජයග්‍රහණ අද අභිමානයෙන් ලොවටම විදහා දක්වනවාවිපක්ෂයේ ‘කොම්පියුටර් ජිල්මාට්’ මැතිවරණ කොමසාරිස් අතින් පුස්සක් වෙයිවිදෙස් ආයෝජන තවත් ඉහළටවිපක්ෂයේ බොළඳ හැසිරීම කනගාටුදායකයිමෙන්න තවත් බුද්ධිමය වංචාවක්ශ්‍රීලනිපය මහ ඡන්දයට සූදානම් වෙයිපාසල් දරුවන්ට ‘දැයට කිරුළ’ නොමිලේපාක්ෂිකයන්වත් එජාපය ගණන් ගන්නේ නෑහමුදාවේ විනය රකින්න නිලධාරීන් 17ක් ඉවත් කළාරනිල්ට චියර් එකක්ඒ 9 විවෘත කිරීමත් සමඟ බහලු උතුරට ගෙනයාම වැඩිවෙලාසෞඛ්‍ය ලේකම්ට ජගත් සංවිධානයේ තනතුරක්සෞඛ්‍ය සේවකයන්ට තැපැල් ඡන්දධර්මදාස බණ්ඩා 72 විය සපුරයිවැට එඬරු - උක්ගස් මගින් රටේම වාහන ධාවනය කරන්න පුළුවන්!ලේක්හවුස් ආයතනයේ නිදහස් දින සමරු උලෙළළඟ එන මහ මැතිවරණයට නිදහස් සන්ධානය සූදානම්- පරිසර ඇමැතිනිහාල් පී. අබේසිංහවැට එඬරු හා උක් ගස් අපේ රට ඇතුළත අක්කර ලක්ෂ 3 1/2 ක් වැව්වොත් රටේම වාහන ධාවනය කරන්නට හැකි පරිසරයට හිතැති ජීව ඉන්ධන එමගින් නිපදවීමට අවස්ථාව ලැබෙන බව පාරිසරික හා ස්වභාවික සම්පත් ඇමැති පාඨලී චම්පික රණවක මහතා පවසයි.ඒ සමඟ ම වැට මාර මගින් ද විදුලිය නිපදවීමට අවස්ථාව ඇති බවත් මේ අනුව ජීව ඉන්ධන මගින් විදුලිය නිපදවීම ඉක්මනින් ආරම්භ කළ යුතු බවත් ඇමැතිවරයා පවසයි.මේ අනුව පවතින සංවර්ධන මාවත වෙනුවට අලුත් තිරසාර සංවර්ධන මාවතක් ඇති කිරීමට දරුවන් වෙනුවෙන් ඇප කැප විය හැකියි. අප රටේ පවතින සංවේදී පරිසර පද්ධතිය සුරැකීමට තිරසාර සංවර්ධනයත් සමඟ අවශ්‍ය පියවර ගත යුතුයි යැයි ද මෙහිදී ඇමැතිවරයා කීය.ඇමැතිවරයා මෙම අදහස් පළ කළේ ජනවාරි 25 වැනිදාට යෙදුණු ලෝක තෙත් බිම් දිනය වෙනුවෙන් පෙබරවාරි 2 වැනිදා කොළඹ ජෝන් ද සිල්වා සමරු රඟහලේ පැවැති උත්සවයකදී ය. මධ්‍යම පරිසර අධිකාරිය වනජීවී සංරක්ෂණ දෙපාර්තමේන්තුව මෙම උත්සවය සංවිධානය කර තිබිණි.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=aa10020714</link>
    <topic>ලේක්හවුස් ආයතනයේ නිදහස් දින සමරු උලෙළ</topic>
    <author/>
    <content>අලියා ද? හංසයාද? සීනුව ද? විපක්‍ෂ හවුල අලි අවුලකජනපතිට රුසියාවෙන් මහත් හරසරදුෂ්කරතා මැද දිනාගත් ජයග්‍රහණ අද අභිමානයෙන් ලොවටම විදහා දක්වනවාවිපක්ෂයේ ‘කොම්පියුටර් ජිල්මාට්’ මැතිවරණ කොමසාරිස් අතින් පුස්සක් වෙයිවිදෙස් ආයෝජන තවත් ඉහළටවිපක්ෂයේ බොළඳ හැසිරීම කනගාටුදායකයිමෙන්න තවත් බුද්ධිමය වංචාවක්ශ්‍රීලනිපය මහ ඡන්දයට සූදානම් වෙයිපාසල් දරුවන්ට ‘දැයට කිරුළ’ නොමිලේපාක්ෂිකයන්වත් එජාපය ගණන් ගන්නේ නෑහමුදාවේ විනය රකින්න නිලධාරීන් 17ක් ඉවත් කළාරනිල්ට චියර් එකක්ඒ 9 විවෘත කිරීමත් සමඟ බහලු උතුරට ගෙනයාම වැඩිවෙලාසෞඛ්‍ය ලේකම්ට ජගත් සංවිධානයේ තනතුරක්සෞඛ්‍ය සේවකයන්ට තැපැල් ඡන්දධර්මදාස බණ්ඩා 72 විය සපුරයිවැට එඬරු - උක්ගස් මගින් රටේම වාහන ධාවනය කරන්න පුළුවන්!ලේක්හවුස් ආයතනයේ නිදහස් දින සමරු උලෙළළඟ එන මහ මැතිවරණයට නිදහස් සන්ධානය සූදානම්ලේක්හවුස් ආයතනයේ නිදහස් දින සමරු උලෙළ පෙබරවාරි 4 වැනිදා ලේක්හවුස් ආයතනය ඉදිරිපිට පැවැත්වුණු අවස්ථාවේදී ලේක්හවුස් ආයතනයේ සභාපති බන්දුල පද්මකුමාර මහතා ජාතික කොඩිය එසවූ අවස්ථාව. කර්තෘ මණ්ඩල අධ්‍යක්ෂ නිහාල් රත්නායක, ලේක්හවුස් සාමාන්‍යාධිකාරි අභය අමරදාස කර්තෘ මණ්ඩල පරිපාලන නිලධාරි රෝහණ ආරියරත්න, සිළුමිණ ප්‍රධාන කර්තෘ කරුණාදාස සූරියආරච්චි, දිනමිණ ප්‍රධාන කර්තෘ මහින්ද අබේසුන්දර, තිනකරන් හා වාරමංජරී ප්‍රධාන කර්තෘ කේ.වී. සිවා සුබ්‍රමනියම් ආරක්ෂක කළමනාකරු කපිතාන් නලින්ද ඉලංගකෝන් යන මහත්වරු ඇතුළු නිලධාරිහු ද සේවක සේවිකාවෝ ද මෙම අවස්ථාවට එක්වූහ. සේයාරුව - සමන් ශ්‍රී වෙදගේ</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=aa10020715</link>
    <topic>ළඟ එන මහ මැතිවරණයට නිදහස් සන්ධානය සූදානම්</topic>
    <author>සුනිල් දයා අල්විස්</author>
    <content>අලියා ද? හංසයාද? සීනුව ද? විපක්‍ෂ හවුල අලි අවුලකජනපතිට රුසියාවෙන් මහත් හරසරදුෂ්කරතා මැද දිනාගත් ජයග්‍රහණ අද අභිමානයෙන් ලොවටම විදහා දක්වනවාවිපක්ෂයේ ‘කොම්පියුටර් ජිල්මාට්’ මැතිවරණ කොමසාරිස් අතින් පුස්සක් වෙයිවිදෙස් ආයෝජන තවත් ඉහළටවිපක්ෂයේ බොළඳ හැසිරීම කනගාටුදායකයිමෙන්න තවත් බුද්ධිමය වංචාවක්ශ්‍රීලනිපය මහ ඡන්දයට සූදානම් වෙයිපාසල් දරුවන්ට ‘දැයට කිරුළ’ නොමිලේපාක්ෂිකයන්වත් එජාපය ගණන් ගන්නේ නෑහමුදාවේ විනය රකින්න නිලධාරීන් 17ක් ඉවත් කළාරනිල්ට චියර් එකක්ඒ 9 විවෘත කිරීමත් සමඟ බහලු උතුරට ගෙනයාම වැඩිවෙලාසෞඛ්‍ය ලේකම්ට ජගත් සංවිධානයේ තනතුරක්සෞඛ්‍ය සේවකයන්ට තැපැල් ඡන්දධර්මදාස බණ්ඩා 72 විය සපුරයිවැට එඬරු - උක්ගස් මගින් රටේම වාහන ධාවනය කරන්න පුළුවන්!ලේක්හවුස් ආයතනයේ නිදහස් දින සමරු උලෙළළඟ එන මහ මැතිවරණයට නිදහස් සන්ධානය සූදානම්සුනිල් දයා අල්විස්ඉදිරි පාර්ලිමේන්තු මහ මැතිවරණය සඳහා ශ්‍රී ලංකා නිදහස් පක්ෂය ඇතුළු එක්සත් ජනතා නිදහස් සන්ධානයට අයත් සෙසු මිත්‍ර පක්ෂ අවශ්‍ය කටයුතු දැන් සූදානම් කරමින් සිටී.ජනමාධ්‍ය හා තොරතුරු ඇමැති අනුර ප්‍රියදර්ශන යාපා මහතා මේ පිළිබඳව අදහස් දක්වමින් පැවසුවේ ශ්‍රී ලංකා නිදහස් පක්ෂයෙන් නාම යෝජනා මණ්ඩල තුනක් ද නාම යෝජනා අපේක්ෂකයකුට යම් කිසි අසාධාරණයක් සිදුවී තිබෙන්නේ නම් ඒ ගැන අභියාචනා ඉදිරිපත් කිරීමට අගමැති රත්නසිරි වික්‍රමනායක මහතාගේ ප්‍රධානත්වයෙන් අභියාචනා කමිටුවක් ද පත්කර තිබෙන බව ද ඇමැතිවරයා කීය.සන්ධානය ලෙස ශ්‍රීලනිප සමඟ සෙසු පක්ෂවලින් ද ඔවුන්ගේ තරග අපේක්ෂකයන් තෝරා අවසාන වශයෙන් අදාළ ලැයිස්තු අප වෙත දැනුම් දෙනු ඇතැයි ද ඇමැතිවරයා කීය.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=ab1002071</link>
    <topic>මහා බොරුවක් බවට පත්වූ ෆොන්සේකාගේ බොරු සටන</topic>
    <author>කේ. සී. ජේ. රත්නායක</author>
    <content>මහා බොරුවක් බවට පත්වූ ෆොන්සේකාගේ බොරු සටනපරාජය බාරගන්න බැරි අය ඡන්දවලට එන්නේ ඇයි?මට ඕනෑ වැඩ කරන කණ්ඩායමක් හදන්නෆොන්සේකාට ‘සීතාම්බර සළුව’ ඇන්දවූ කටකතා බලකායබොරුවෙන් පටන් ගෙනබොරුවෙන් බොරුවට ගොස්ජනවාරි 26 දා රාත්‍රියත් 27 දා අලුයමත් මෙරට බොහෝ දෙනකුට නිදි නැති කාලයක් විය. ජංගම දුරකථන අතර මොහොතින් මොහොත උණුසුම් පුවත් හුවමාරු වෙමින් තිබිණ. 27දා පාන්දර 4.00ට පමණ ජනප්‍රිය ඉංග්‍රීසි පුවත්පතක ජ්‍යෙෂ්ඨ මාධ්‍යවේදියෙකු ගෙන් ඇමතුමක් ලැබිණ.”බොරුවෙන් උපන් පච හවුල බොරුවෙන්ම කම්මුතු වුණා”යි හෙතෙම කීවේය.”ෆොන්සේකාට තමන්ගේ් ඡන්දයවත් නැති බව කලින් ලීක් වුණා නම් ඔය ටිකවත් ලැබෙන්නෙ නෑ. අහිංසක මිනිස්සු රැවටුණා. මේ මිනිහා මහ පචයෙක්” ඔහු කතා කෙළේ කෝපයෙනි.මේ වන විට ඡන්ද ප්‍රතිඵල අනුව ෆොන්සේකා මහතා තම උපන් ගම වූ අම්බලන්ගොඩින් ද පලවා හැර තිබුණේය. පරතරය වැඩි ඡන්ද 14,000කි. ජනතා විමුක්ති පෙරමුණේ අසහාය බලකොටුව වූ තිස්සමහාරාමය ෆොන්සේකා ඔසවා පොළොවේ ගැසුවේය. එහි පරතරය ඡන්ද 34,000කි.මංගලගේ මංගල භූ®මිය මාතරය. කොළඹ කවදත් කොළපාට බව කීවේය. එහෙත් ෆොන්සේකා මාතරත්, කොළඹත් යන දෙකම පරාජය වූයේ ඡන්ද ලක්ෂ ගණනකිනි. දකුණින්, වයඹින්, බස්නාහිරින්, සබරගමුවෙන්, පසුබැස පලා යමින් සිටි ඔහුට යාන්තමින් පය ගසා ගැනීමට ඉඩක් ලැබුණේ උතුරේ ජනශූන්‍ය තැනිතලාවේය.අවසන් ප්‍රතිඵලය පැහැදිලි වෙමින් 27දාට හතර වටින් එළිය වැටෙමින් තිබියදී ෆොන්සේකා මහතාට තරු පෙණුනේය. කොළඹ සිනමන් ලේක් හෝටලයේ තෙවැනි මහලේ දී දෙස් විදෙස් මාධ්‍යවේදීන් පිරිවරා ගත් ඔහු කියා සිටියේ ප්‍රතිඵලය අදහාගත නොහැකි බවයි. තම මැතිවරණ ව්‍යාපාරයේදී දැන හෝ නොදැන බොරු වැලක් ඇද බෑ ඔහු මෙවර නම් කීවේ සත්‍යයකි. ප්‍රතිඵලය අදහා ගත නොහැකි බවට කළ ප්‍රකාශය ෆොන්සේකාට සාපේක්ෂව සත්‍යයකි.එහෙත් ෆොන්සේකා තවමත් බොරු කියන බව රනිල් වික්‍රමසිංහ මහතා දැන සිටියේය. අනු පිළිවෙළින් එජාප නායක කාරකාදීහු ඇතුළු රනිල් පාර්ශ්වය පරාජය පිළිගත්හ. එසේ නම් ෆොන්සේකා වෙනත් කතාවක් කීවේ ඇයි? ඔහු මුහුණ දී සිටි අකරතැබ්බය මොනවට පෙන්වන උපහැරණ කතාවක් වෙයි. ඒ කතාව කීවේ ඇමෙරිකාවේ හිටපු ජනාධිපතිවරයකු වූ ;ජීන් එෆ්.කෙනඩිය.”එක්තරා අමුතු සතෙක් සිටියේය. මේ සතාගේ අමුත්ත නම් උගේ සිරුරේ ඉදිරිපසට දැනෙන සංවේදනයක් සිරුරේ පසුපසට දැනෙන්නේ කාලයක් ගතවීමෙන්ය. වරෙක ළඟ එන අන්තරාය දැක උගේ මුහුණ භීතියෙන් රතු වී දෑසින් කඳුළු කඩා වැටෙමින් තිබියදී උගේ වලිගය සතුටින් වැනෙමින් තිබුණේය. ඒ කාලයකට පෙර ලැබූ වින්දනයක් නිසාය.”දේශපාලන වශයෙන් දුර්වල ස්නායු පද්ධතියක් සතුව තිබූ ෆොන්සේකා මහතා පත්ව සිටියේ මෙවැනි විකාරරූපී තත්ත්වයකය. ඔහුගේ මුළු මැතිවරණ ව්‍යාපාරයම එකිනෙකට නොපෑහෙන විකාරයක් විය.”මමයි දිනුවේ”ෆොන්සේකා මහතා මාධ්‍යයට කීවේය.”ඔබ දිනුවා නම් මොනවද තියෙන සාක්ෂි”මාධ්‍යවේදීන් පෙරළා ප්‍රශ්න කෙළේය.”ඇයි.. මගේ රැස්වීම්වලට ආ සෙනඟ. ඒ අනුව මමයි දිනන්න ඕනේ”ෆොන්සේකා මහතා පිළිතුරු දුන්නේය.”මහින්ද රාජපක්ෂ ජනාධිපතිතුමා ගේ රැස්වීම්වලට ආපු සෙනඟ ඔබ දැක්කද?”මේ ප්‍රශ්නය නැඟුවේ නම් ෆොන්සේකා මහතා දෙන පිළිතුර කුමක්ද? එය තවමත් වලංගු ප්‍රශ්නයකි. රැස්වීම්වලට පැමිණෙන සෙනඟ අනුව ඡන්ද ප්‍රතිඵලය තීරණය නොවන මුත් ෆොන්සේකා මහතාගේ තර්කය අනුව ගත්තද ඔහු පරාදය. එහෙත් ෆොන්සේකාට එය තවමත් නොවැටහෙයි. දැවැන්ත පරාජයක් ලබා සිටියදී පවා “මහජනතාවගේ ජනාධිපති මමයි” යැයි ඔහු කියමින් සිටින්නේ පෙර ලැබූ වින්දනයක් නිසාය.එනම් තම රැස්වීම්වලට පැමිණි සෙනඟ දැකීමෙන් ලැබූ අතීත සතුටය. එහෙත් මේ කතාව වැඩිය අල්ලලා නොයන එකක් බැව් ඒත්තු ගත් ජනතා විමුක්ති පෙරමුණ හා මංගල සමරවීර මහතා ඊට තවත් පුදුමයක් එක් කෙළ්ය. එනම් අවසන් ප්‍රතිඵලය ‘කොම්පියුටර් ජිල්මාට්’ එකකින් විකෘති කළ බවයි. මේ සඳහා ගෙන්වූ කණ්ඩායමක් ඇපලෝ රෝහලේ රඳවා සිටි බවටත් ප්‍රචාරය කෙරිණ.ගණන් කිරීමේ මධ්‍යස්ථානවල සිටි තම නියෝජිතයන්ට පහර දී පලවා හැරි බව තවත් කතාවකි. ඡන්ද පත්‍රිකා සහිත 50 මිටිවල ඉදිරිපසට හා පසුපසට බුලත්කොළයට කතිරය සළකුණු කළ ඡන්ද පත්‍රිකා දෙක බැගින් යොදා ෆොන්සේකාට ලැබුණු ඡන්ද කොල්ල කෑ බවත් කියැවිණ. මැතිවරණ කොමසාරිස්වරයා නිවාස අඩස්සියේ සිටින බවත් ඇසින් දුටුවා සේ කීවේය. මේ කතා මෙසේ පැතිරෙමින් තිබියදී ෆොන්සේකා ගේ හිතවතෙක් ප්‍රශ්නයක් මතු කෙළේය.“අවසන් ඡන්ද ප්‍රතිඵලය විකෘති කළා කියලා අපි කියනවා නම් මහජනතාව ප්‍රශ්න කරයි එහෙම නම් උතුරු-නැඟෙනහිර දිනුවේ කොහොමද කියලා?” මේ වෙනුවෙන් විශේෂ පිළිතුරක් සකස් කෙරුණ. මංගල සමරවීර මහතා සකස් කැර දුන් පිළිතුර ෆොන්සේකා මහතා මාධ්‍යයට ප්‍රකාශ කෙළේ මෙසේය.”මම දෙමළ සන්ධානයත් එක්ක ගිවිසුමක් අස්සන් කළ බව පෙන්වන්න. මාව ද්‍රෝහියෙක් කරන්න ආණ්ඩුව හිතාමතාම මගේ ජයග්‍රහණය උතුරු- නැඟෙනහිරට සීමා කළා.”මේ අනුව ගත් විට ෆොන්සේකා මහතා උතුරු-නැඟෙනහිරින් ජයග්‍රහණය කරවා තිබෙන්නේ ද ආණ්ඩුවය. මෙතරම් විනෝදයක් ශ්‍රී ලාංකේය ජනතාවට කවර කලෙක නම් ලැබිය හැකිද? කෙසේ වෙතත් ප්‍රහාරය දිගටම කෙරිණ. මෙය විශ්වසනීය පුවතක් බැව් හැඟවීම සඳහා මැතිවරණ කොමසාරිස්වරයා අවසන් ඡන්ද ප්‍රතිඵලය ප්‍රකාශ කරමින් කළ කතාවේ උපුටා ගත් වැකිද යොදා ගත්තේය.කොම්පියුටර් ජිල්මාට් එකකින් ඡන්ද ප්‍රතිඵලය විකෘති කළ බවට ගෙන ගිය ප්‍රචාරය මුළුමනින්ම රඳා පැවතුණේ සාක්ෂි, සාධක මත නොව මැතිවරණ කොමසාරිස්වරයා ගේ කතාවෙන් උපුටාගත් වැකි කිහිපයක් මතය. පසුව අනාවරණය වූයේ ඒ වැකිද විකෘති කොට කටකතා බවට පත්කර ගෙන තිබූ බවයි. කෙසේ වෙතත් “මහා ඡන්ද කොල්ලයට එරෙහිව“ ජ.වි.පෙ. කොළඹ හයිඩ් පිටියේ විරෝධතා රැස්වීමක් සංවිධානය කෙළේය.මෙදිනම පෙරවරුවේදී ප්‍රවෘත්ති සාකච්ඡාවක් කැඳවූ මැතිවරණ කොමසාරිස් දයානන්ද දිශානායක මහතා; විපක්ෂයේ දූෂමාණ කටකතා එකින් එක සාක්ෂි සාධක සහිතව ප්‍රතික්ෂේප කෙළේය. ඒවා තනිකරම ‘අතේ රෝල්’ බව ඔහු මොනවට පෙන්වා දුන්නේ ය. ඉන් නොනැවතුණ හෙතෙම විපක්ෂයේ කටකතා කරුවන්ට ප්‍රසිද්ධ අභියෝගයක් ද එල්ල කෙළේය.විපක්ෂය මහජනතාවට වග කියන විශ්වසනීය දේශපාලනයක යෙදෙන බව පෙන්නුම් කිරීමට නම් එක්කෝ හයිඩ්පාක් රැස්වීම අවලංගු කළ යුතුªව තිබිණ. එසේත් නැතිනම් මැතිවරණ කොමසාරිස්වරයා කළ අභියෝගය බාරගෙන ජනාධිපතිවරණ ඡන්ද ප්‍රතිඵලය දූෂිත බව ඔප්පු කළ හැකි සාක්ෂි මහජනතාවට ඉදිරිපත් කළ යුතුව තිබිණ. එහෙත් ඒ දෙකින් එකක්වත් සිදු නොවීය.ඒ වෙනුවට සිදුවූයේ මේ විරෝධතා රැස්වීමද ෆොන්සේකා මහතාගේ ඡන්ද රැස්වීමක් මෙන්ම අභූත මඩ හා අවලාදවලින් පිරුණු කතා පෙට්ටියක් වීමය. තමන් නිර්මාණය කළ බොරුව තමන්ට පවා පාලනය කැර ගත නොහැකි ලෙස ලුහු බැඳ එන බව වටහා ගත් විපක්ෂයට කළ හැකිව තිබුණේ ඒ බොරුව මත්තේම ගසාගෙන යෑම පමණි. අපේ හිතවත් ජ්‍යෙෂ්ඨ මාධ්‍යවේදියා 27දා පාන්දර කී පරිදිම බොරුවෙන් උපන්නෝ බොරුවෙන්ම කම්මුතු වෙති. එළැඹෙන පාර්ලිමේන්තු මැතිවරණයේ දී ඔවුනට ඉතිරිව ඇති එකම බොරුවද මෙයයි.ජනාධිපතිවරණ ඡන්ද ව්‍යාපාරය පැවැත්වෙමින් තිබූ කාල පරිච්ඡේදයේදී එක්සත් ජාතික පක්‍ෂය විසින් ජනමත සමීක්‍ෂණ කිහිපයක් සිදු කරන ලදී. පුදුමයකට මෙන් ඒ කිසිවක් ප්‍රසිද්ධියට පැමිණියේ නැත. ඊට හේතුව ෆොන්සේකා මහතා පරදින බැව් ඒ සෑම සමීක්‍ෂණයකින්ම අනාවරණය වීමය.මේ අතර ස්වාධීන ජනමත සමීක්‍ෂණ වාර්තා ගණනාවක් ප්‍රකාශයට පත් විය. ඒ සියල්ලෙන් ම පෙන්වා දී තිබුණේ මහින්ද රාජපක්‍ෂ ජනාධිපතිතුමා සියයට 60 කට ආසන්න ඡන්ද ප්‍රතිශතයක් ලබන බවයි. එක්සත් ජාතික පක්‍ෂය කිසි විටෙකත් මේ සමීක්‍ෂණ වාර්තා අභියෝගයට ලක් නොකළා සේම, ෆොන්සේකා ජය ගන්නා බවට පෙන්විය හැකි එකඳු වාර්තාවක්වත් ප්‍ර‍්‍රසිද්ධ කිරීමට ද අසමත් විය.අතීතයේදී එජාපයට කලාකරුවන්ගේ සහාය ලැබිණ. එහෙත් අරුමයකි. ෆොන්සේකා ගේ දේශපාලන වේදිකාවට මහජන ආදරය දිනූ එකම කලාකරුවෙක්වත් කැඳවා ගැනීමට එජාපයට හෝ ජ.වි.පෙට නොහැකි විය. ඒ වෙනුවට ඔවුන් කෙළේ මහින්ද රාජපක්‍ෂ ජනාධිපතිතුමාට සහාය පළ කළ මහා කලා එකමුතුවට අවලාද නැගීමය.විශ්වවිද්‍යාල ආචාර්යවරුන් හා විද්වතුන් මහින්ද රාජපක්‍ෂ ජනාධිපතිතුමා ගේ ජයග්‍රහණය සඳහා ප්‍රසිද්ධියේ පෙනී සිටියදී රට පිළිගත් එකම විද්වතකු හෝ ෆොන්සේකාගේ් දේශපාලන වේදිකාවට ගෙන ඒමට ඔවුනට නොහැකි විය. ඒ වෙනුවට ෆොන්සේකා කියා සිටියේ විද්වතුන් රට පටවන බවයි. විවිධ කටකතා පැතිර ගියද මහජන ගෞරවය දිනා ගත් එකම සංඝයා වහන්සේ නමක වත් ෆොන්සේකාට ආශිර්වාද කරන බව කියමින් ඔහුගේ දේශපාලන වේදිකාවට වැඩම නො කෙළේය.මෙවර ඡන්දයේදී අලුත් ම තරුණ ඡන්ද ලක්‍ෂ 10 කට ආසන්න ගණනක් තිබිණ. එහෙත් ෆොන්සේකා ගේ වේදිකාවේ තරුණ නියෝජනයක් ද නොවීය. සෝමවංශ අමරසිංහ මහතා ගේ විසුළු සහගත ප්‍රකාශවලින් තරුණයන් අතර හාස්‍යය මතු වූවා මිස ඔවුනගේ සහාය ෆොන්සේකාට නොලැබිණ. කාන්තා ඡන්ද ජනාධිපතිවරණය අතිශය තීරණාත්මක සාධකයක් විය.එහෙත් ෆොන්සේකාගේ සැඩ පරුෂ වාග් විලාසය ම පරහට හිටිණ. රෝසි සේනානායක වැනි හිටපු රූප සුන්දරියන්ට කාන්තා ඡන්ද දිනා ගත නොහැකි බව මීට පෙරත් ඔප්පු කැර තිබිණ. එහෙත් ෆොන්සේකා ගේ වේදිකාවේ රොද බැඳ සිටියේ අලුත් ඡන්ද ආකර්ෂණීය කරන චරිත නොව සකල විධ පරාජිතයෝය.යටත් පිරිසෙයින් ෆොන්සේකා ජයග්‍රහණය කරන බව පවසන පිළිගත් එකම ඡ්‍යොතිෂවේදියකු සොයා ගැනීමට වත් ඔවුනට නොහැකි විය. රට පිළිගත් සියලු ඡ්‍යොතිෂවේදීන් එක පැහැර පෙන්වා දී තිබුණේ ෆොන්සේකා පරාජය වන බවයි. එහෙත් එජාපය මුලින් කීවේ ෆොන්සේකාට රාජයෝග තිබෙන බව පමණී.ෆොන්සේකා මහතා නියත වශයෙන්ම දැවැන්ත පරාජයක් ලබන බව රනිල් වික්‍රමසිංහ මහතා මැනවින් දැන සිටියේය. ජනාධිපතිවරණ ඡන්ද ව්‍යාපාරය ආරම්භ වූ අවස්ථාවේ පටන් වික්‍රමසිංහ මහතා පළ කෙළේ ඇඟ බේරා ගැනීමේ වෑයමයි. ඔහු ෆොන්සේකා ගේ ඡන්ද රැස්වීම් වර්ජනය කරන බව එක් මාධ්‍යවේදියකු මැනවින් නිරීක්‍ෂණය කෙළේය.ෆොන්සේකා රැස්වීම් 10 ක් පවත්වන විට රනිල් වික්‍රමසිංහ මහතා ඒවායින් සහභාගී වී තිබුණේ දෙකකට පමණි. අනුපාතය 10 ට 2 කි. මේ බව ඔහු තම පුවත්පතින් හෙළි කෙළේය. (එය තමා අතින් සිදු වූ වරදක් බැව් මේ මාධ්‍යවේදියා පසුව අප සමඟ කීය.) තමන් හෙළිදරවු වන බව වටහා ගත් රනිල් ඉන් පසුව කෙළේ වඩ වඩාත් ෆොන්සේකාගේ ඡන්ද රැස්වීම්වලට යෑම පමණක් නොව තමා ෆොන්සේකාටත් වඩා කුලප්පුකාරයකු බව පෙන්වා දීම සඳහා “හෙණ ගහපන්” වැනි තමාට හුරු පුරුදු නැති ආක්‍රෝශ පරිභව සහිත වාග් විලාසයක් තෝරා ගැනීමය.ජනාධිපතිවරණයේදී ආසන මට්ටමේ සංවිධාන කටයුතු සඳහා එක් සංවිධායකවරයකුට රුපියල් ලක්‍ෂ 5 බැගින් බෙදා දීමට එජාපයට මුදල් තොගයක් ලැබිණ. එහෙත් සංවිධායකවරුන් අතට ලැබුණේ රුපියල් ලක්‍ෂ 3 ක් පමණි. ඉතිරි මුදල් ගැන මෙතෙක් කිසිවක් දැන ගන්නට නැත. ෆොන්සේකා පරදින බව දැන සිටි හා එය ප්‍රකාශ කළ තවත් තැනැත්තෙක් නම් දෙමළ සංධානයේ ආර්. සම්බන්ධන්ය.ෆොන්සේකාට උතුරෙන් වැඩිම ඡන්ද ලබා දුන් සම්බන්ධන් පවා ෆොන්සේකා පරදින බව දැන සිටියේය. ජනතා විමුක්ති පෙරමුණේ සෝමවංශ - අනුර කුමාර යන දෙදෙනා හැර අනිකුත් නායකයන් විශ්වාස කෙළේ ෆොන්සේකා පරදින බවය. ජනවාරි 25 දා රූපවාහිනිය ඉදිරයේ පෙනී සිටි ජ.වි.පෙ ප්‍රධාන ලේකම් ටිල්වින් සිල්වා කල්තබා පරාජය පිළිගත්තේ අවසාන ඡන්ද ප්‍රතිඵල විකෘති කිරීමේ සැලැස්මක් ඇති බව කියමිනි.නියත පරාජයෙන් පසුව කියන කතාව ඔහු කල් තබාම සූදානම් කැර ගෙන තිබුණේ එසේය. අද විපක්‍ෂය කර ගසාගෙන යන්නේ ද මේ ව්‍යාජ කතාවමය. ෆොන්සේකා දිනන බව විශ්වාස කළ එකම පුද්ගලයා වන්නේ ද ෆොන්සේකාමය. අනිත් සියලු දෙනා කෙළේ ෆොන්සේකා රැවටීමය. ඒ බොරුවැල සැකෙවින් සිහිපත් කරමු.මහින්ද රාජපක්‍ෂ ජනාධිපතිතුමා සමඟ තරග කිරීමට ‘නිර්පාක්ෂිකයා’ ලෙස ජ.වි.පෙ මුලින් තෝරා ගෙන සිටියේ හිටපු අගවිනිසුරු සරත් එන්. සිල්වා ය. ජ.වි.පෙ අනුර කුමාර ඔහු සමඟ යම් කාලයක් සාකච්ඡා පවත්වමින් සිටියේය. සරත් ෆොන්සේකා ගෙන් සංඥාවක් ලැබෙන්නේ මේ අතරය. සරත් එන්. සිල්වා වෙනුවට සරත් ෆොන්සේකා කරළියට පැමිණියේය.මේ අතර ජනාධිපතිවරණය වෙනුවෙන්ම රනිල් - මංගල – මනෝ ගනේෂන් හා හකීම් එකතු වී එක්සත් ජාතික පෙරමුණ පිහිටුවා ගත්හ. එහෙත් ෆොන්සේකා ඡන්දයට ඉදිරිපත් වන්නේ නව ප්‍රජාතන්ත්‍රවාදී පෙරමුණ නම් මළ ගිය පක්‍ෂයකිනි. එම පක්‍ෂයේ මධ්‍යම කාරක සභාවක් පවා සාමාජිකයන් 50 ක්වත් සිටියේද යනු ද සැකයකි. ජ.වි.පෙ හා එ.ජා.පෙ එකතු වී ෆොන්සේකා ජනාධිපතිවරණයට ගෙන එන්නේ විධායක ජනාධිපති ධුරය අහෝසි කිරීම නම් සටන් පාඨය යටතේය.නමුත් සති දෙකක් යන විට මහජනතාව ඇත්ත තේරුම් ගත්තේය. මෙතැන් සිට ෆොන්සේකා කල්ලිය දිගින් දිගටම යැපුණේ බොරුව මතය. තවත් බොරුවකින් තවත් බොරුවකට මාරු වෙමින් ඡන්ද ව්‍යාපාරය පවත්වා ගෙන ගියේය. මේ බොරුවලින් ඔවුනට ඔටෝ චූන් එකක් ලැබිණි. එහෙත් මධ්‍යස්ථ ඡන්ද දිනා ගැනීමට තබා ඔවුනට ආමන්ත්‍රණය කිරීමටවත් ඒවාට හැකියාවක් නොතිබිණි.ෆොන්සේකා හා ඔහුගේ කල්ලිය මාරාවේශයෙන් වේදිකාව මත වෛරය වැපිරූහ. මේ වෛරය තමන්ට ආරෝපණය කැර ගත් ඇතැම් එජාප සාමාජිකයෝ 27 දාට බලා ගනිමු යැයි වැඩපළේ ශ්‍රී ලංකා කාරයන්ට පාට් දැම්මෝය. එහෙත් ඇත්ත මහජන මතය ඔවුන්ගෙන් වසන් කෙරිණ.පරදින බව දැන සිටියේ නම් එජාප හා ජ.වි.පෙ එක් වී ෆොන්සේකා ජනාධිපතිවරණයට ඉදිරිපත් කෙළේ ඇයි? ඒ සාධාරණ ප්‍රශ්නයකි. නිර්පාක්‍ෂිකයාට කළ හැක්කේ බිල්ලක් බවට පත්වීම මිස රජවීම නොවේ. රටේ ජනාධිපති ධුරයට යෝජනා කළ පුද්ගලයාට දැන් රනිල් වික්‍රමසිංහ මහතා එජාපයේ ලබා දෙන්නට යන්නේ නියෝජ්‍ය නායක ධුරයකි. තව කල් යන විට ෆොන්සේකා මහතා සිරිකොත ප්‍රධාන ආරක්ෂක නිලධාරියා දක්වා හෑල්ලු වීමටද ඉඩ නැතිවා නොවේ.ජනාධිපතිවරණයෙන් සතියකට පසු ෆොන්සේකා රනිල් යටතේ සිටින නිකමකු බවට පත් වන්නේ නම් තව කල් යද්දී කුමක් සිදුවිය නොහැකිද? කෙසේ වෙතත් ජනාධිපතිවරණයෙන් බේරුණු රනිල් වික්‍රමසිංහ මහතා තමාට වුවමනා සටන් පාඨය සොයා ගත්තේය. එනම් ජනාධිපතිවරණය දූෂතය යන්නය, ඔහු මැතිවරණයට යන්නේ ඒ සටන් පාඨයෙන් හෙළුව වසා ගෙනය.සැකෙවින් ම කිවහොත් සරත් ෆොන්සේකා ජනාධිපතිවරණයට ඉදිරිපත් කෙරුණේ එකම එක සටන් පාඨයක් සඳහාය. ව්‍යාජ සටන් පාඨයක් සඳහා බෙල්ල දුන් විශ්‍රාමික ජෙනරාල් සරත් ෆොන්සේකා මහතා; “මමයි මහජනතාවගේ ජනාධිපති” යැයි කියමින් සිටී. මෙවැනි අයකු කාලයක් මුල්ලේරියාවේද සිටියේය.කේ. සී. ජේ. රත්නායක</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=ab1002072</link>
    <topic>පරාජය බාරගන්න බැරි අය ඡන්දවලට එන්නේ ඇයි?</topic>
    <author/>
    <content>මහා බොරුවක් බවට පත්වූ ෆොන්සේකාගේ බොරු සටනපරාජය බාරගන්න බැරි අය ඡන්දවලට එන්නේ ඇයි?මට ඕනෑ වැඩ කරන කණ්ඩායමක් හදන්නෆොන්සේකාට ‘සීතාම්බර සළුව’ ඇන්දවූ කටකතා බලකායජනාධිපතිවරණයෙන් අතිවිශිෂ්ට ජයග්‍රහණයක් ලැබූ මහින්ද රාජපක්ෂ මහතා ඊට පසුදින සිටම වැඩ ආරම්භ කර තිබේ. ඔහුට අවශ්‍ය වන්නේ ජනතාවට ඉදිරිපත් කළ මහින්ද චින්තනය ඉදිරි දැක්ම ක්‍රියාත්මක කිරීමය. ජයග්‍රහණයෙන් පසු උදාවූ නිදහස් උළෙලේදී ජනාධිපතිතුමා තම දේශපාලන බලාපොරොත්තු සහ ප්‍රතිපත්ති ඉතා පැහැදිලිව ඉදිරිපත් කර තිබේ.ඔහු සෘජුව ප්‍රකාශ කර ඇත්තේ ඔටුනු පළදින්නට ජනතාවගේ සහාය ලබා ගැනීම නොව ජනතාවට දැනටමත් ඔටුනු පළඳා අවසන් බවත්ය. පාවාදීමේ දේශපාලනයක් ඔහුට නැති බව කියා තිබේ. වසර තිහක ත්‍රස්තවාදය මුලිනුපුටා දමා මර බිය තුරන් කොට අභිමානවත් ලෙස සැලකිය හැකි නිදහස් උළෙලක් මෙවර පැවැති බව අමුතුවෙන් කිව යුතු නොවේ.අර්ථ පූර්ණ නිදහසක් ශ්‍රී ලංකාවට ලබාදීමේ සම්පූර්ණ ගෞරවය සහ වගකීම මහින්ද රාජපක්ෂ සතු බව ඉතිහාසයට එක්විය යුතුය.හැම වසරකම පෙබරවාරි 4 වෙනි දා අපි විවිධ අයුරින් නිදහස සමරා ඇත්තෙමු. අපේ රටේ අභිමානය ලෝකයට පෙන්වන අයුරින් නිදහස සැමරුවත් අපගේ හදවත පතුලේ නලියමින් තිබුණෙත් භීතියයි. මරණ බියයි. ප්‍රභාකරන් නම් වූ මහා නපුරු භීෂකයා රටම මරණයට තල්ලු කරද්දී නිදහස රිසි සේ සමරන්නට අපට නිදහසක් තිබුණේ නැත. 2009 මැයි 18 වෙනිදායින් පසු අපිට ත්‍රස්ත බිය රහිත ජාතියක් ලෙස නිදහසේ ජීවත් වන්නෙමු.මහින්ද රාජපක්ෂ වැනි අභීත අව්‍යාජ මානව හිතවාදී නායකයකු ලැබීම ජාතියේ වාසනාවක් බවට පත්වී ඇත. එමෙන්ම මහින්ද රාජපක්ෂ මහතා කියන්නේ ද මෙවැනි සුන්දර මිනිසුන්ගේ රාජ්‍ය නායකයා වීම ද වාසනාවක් බවයි.කෙසේ හෝ දෙවැනි වරටත් පත්වූ රාජ්‍ය නායකයා සෙංකඩගල ඓතිහාසික කන්ද උඩරට පුරවරයේ නිදහස සමරන්නට ජාතික කොඩිය ඔසවද්දී, එක්සත් ජාතික පක්ෂය එම පක්ෂයට අලුතින් විවාහ වී සිටින ජනතා විමුක්ති පෙරමුණ නමැති මනාලියත් මධුසමය ගත කරන්නට සිටියේ සරත් ෆොන්සේකා නම්වූ නපුරු චරිතයට ඔටුනු පළඳවාය. එහෙත් ජනතාව ඔටුනු අහිමි කුමාරයා ලෙසට ෆොන්සේකා පසෙකට දැම්මේය.මධුසමය ගත කරන්නට එජාපයත් - ජවිපෙත් තෝරා ගත්තේ කොළඹ තරු පහේ හෝටලයකි. සියලු මැරකම්, විනාශයන් ඝාතන කරන්නට රජ මාලිගය ලෙස එම හෝටලය නම් කරන්නට සිටිද්දී සියල්ල වැරදුනේය.අභීත ලෙස පරාජය භාරගත්තේ නැතිව දැන් සරත් ෆොන්සේකා ජනතා විමුක්ති පෙරමුණේ සෝමවංශ අමරසිංහත්, රනිල් වික්‍රමසිංහත්, මංගල සමරවීරත් දැන් කුණු ගොඩවල් අවුස්සමින් සිටිති. ඡන්දයට පෙර සරත් ෆොන්සේකා වෙනුවෙන් හොර ඡන්ද පත්‍රිකා ලක්ෂ ගණනක් මුද්‍රණය කළේය. එයින් 21000 ක් පොලිසියට අසුවිය. හැම ඡන්ද පත්‍රිකාවකම හංසයාට කතිරය ගසා තිබිණි.එම ඡන්ද පත්‍රිකා මුද්‍රණය කර ඇත්තේ ඡන්ද පෙට්ටියට දමන්නට නොව ඡන්දදායකයා දැනුවත් කිරීමට විය හැකිය. එය ද නීති විරෝධීය. කෙසේ හෝ පරාජයෙන් වියරු වැටුණ මේ නඩය කුණු කාණු අත ගාමින් යද්දී එම ඡන්ද පත්‍රිකා කීපයක් අතට අසුවී තිබේ.දැන් හරි යයි ඔවුහු සිතූහ. හොර ජනාධිපතිවරණයේ සාක්කි අතට අසුවූවා සේ අමන්දානන්දයට පත් වූහ. ඒවා රැගෙන උසාවි ගියේ නැත. ඡන්ද කොමසාරිස් හමුවූයේ ද නැත. මුලින්ම ගියේ මල්වතු මහානායක හමුවීමටය. අටපිරිකර වෙනුවට උන්වහන්සේට පූජා කළේ හොර ඡන්ද පත්‍රිකාය. උන්වහන්සේ මොනවා කරන්න ද?එතැනින් නොනැවතුණ නඩය සාධාරණ ලෙස මහ මැතිවරණය පැවැත්වීමට පියවර ගන්නා ලෙස ද උන්වහන්සේගෙන් ඉල්ලා සිටියහ. කෙසේ හෝ මල්වතු මහනා හිමියෝ සුවපත් වේවා යයි ආශිර්වාද කොට නිහඬ වූහ. වෙන මොනවා කරන්න ද?ජනාධිපතිවරණ ප්‍රතිඵල සරත් ෆොන්සේකා පිළිගන්නේ නැත. එය ඔහුට හොර ජනාධිපතිවරණයකි. පත්වූයේ හොර ජනාධිපති කෙනෙකි. තවමත් කට සංවර කර ගෙන නැත.අනුර කුමාර දිසානායක ප්‍රතිඵල පිළිගන්නේ නැත. එයා පිළිගත්තත් නැතත් ජනතාවට ප්‍රශ්නයක් නොවේ. හොර ඡන්ද ගැන ජනතාව ඉදිරියේ අනුර කුමාර දිසානායක කට ඇරියොත් කාන්තා පක්ෂයෙන් ලැබෙන්නේ ඉලපත් පහරය. ඒ ගැන පසුව කතා කරමු.එජාපයේ තිස්ස අත්තනායකට හැම ඡන්දයක්ම අසාධාරණය. එක්සත් ජාතික පක්ෂය දිනු ආසන කීපයේ පමණක් ඡන්ද සාධාරණය. මේ වගේ කාලකණ්ණි පිරිසක් දේශපාලනයට අවතීර්ණ වීම එම පක්ෂයේ අවාසනාවය. රටට කෙසේ වෙතත් එක්සත් ජාතික පාක්ෂිකයන්ට බරපතළ අවාසනාවකි.නිදහසේ මුල් අයිතිකාරයා එක්සත් ජාතික පක්ෂයයි. එක්සත් ජාතික පක්ෂයේ ප්‍රථම අගමැති ඩී. එස්. සේනානායකය. ඒ නිසා ඔහුගේ පක්ෂයේ අලුත් පරම්පරාවට ද නිදහස සමරන්නට අයිතියක් තිබේ. එහෙත් එක්සත් ජාතික පක්ෂය එය වර්ජනය කළේය.එක්සත් ජාතික පක්ෂයට ඇත්තේ අරුම පුදුම දේශපාලනයකි. ආණ්ඩුව කොයි දේ කළත් එයට විරුද්ධ වීම එජාපයේ ජන්ම ගත පුරුද්දයි. කිසිම දෙයක් ගැන ස්ථිර තීරණයක් නැත. හදිසි නීතියට වරෙක පක්ෂ විය. ඊට පසු ඡන්ද නොදී නිහඬව සිටියේය. දැන් යළිත් විරුද්ධය. මෙහිදී රනිල් වික්‍රමසිංහ මහතා කළ යුත්තේ පක්ෂයේ නායකයන් අතීතයේදී කටයුතු කළ ආකාරය පරණ හැන්සාඩ් පුවත්පත් කියවා තේරුම් ගැනීමය.ශ්‍රී ලංකාව ප්‍රජාතාන්ත්‍රික සමාජවාදී ජනරජයක් බවට පත් කෙරුණ ආණ්ඩුක්‍රම ව්‍යවස්ථාව සම්මත කර ගත්තේ කෙසේදැයි විමසා බැලිය යුතුය. ඩඩ්ලි සේනානායක ප්‍රමුඛ එජාපයත් විපක්ෂයේ සියලු පක්ෂත් එදා එකමුතු වී සිරිමාවෝ බණ්ඩාරනායක ආණ්ඩුවේ ව්‍යවස්ථා කටයුතු ඇමැති ආචාර්ය කොල්වින් ආර්. ද සිල්වා සකස් කළ ව්‍යවස්ථාව ඒකමතිකව පිළි ගත්තේය. සංශෝධනය කළ යුතු වගන්ති සාකච්ඡා මඟින් සම්මත කරගත්තේය. රාජකීය නව රඟහලට ගොස් ව්‍යවස්ථාව සම්මත කර ගත්තේය. දේශපාලනයේ මහත්වරුන් ක්‍රියා කරන්නේ එසේය.එදා වැරදිලාවත් රනිල් වික්‍රමසිංහ එජාපයේ නායකයා ලෙස සිටියා නම් මොන ව්‍යවස්ථා ද?එසේ නම් කරන්නේ ව්‍යවස්ථා ඉරා පුළුස්සා දැමීමය. හයිඩ් පාක් පිටියට ගොස් නව ව්‍යවස්ථාවට එරෙහිව පිකට් කිරීමය. එවැනි නායකයන් අපේ ගමේ අම්මලා කියන විදියට පොල්පිත්තකින් කපා ගන්නට ද පුළුවන.පොඩි එකා ඉල්ලා සිටි විට අම්මා මහපිහිය ගෙන පොල් බිඩංගය කපා ගොනෙකු නිර්මාණය කර දෙන්නේය. ගොනාගේ බෙල්ලට ලණුවක් ද දමා දෙපසට අං දෙකක් ද පොල්කටු කැබලි දෙකකින් සවිකර දෙන්නේය. පොඩි එකා පොල් පිති ගොනා ඇදගෙන ගොස් වැඩිපුර තණකොළ ඇති තැනක බඳින්නේ තණකොළ කන්නටය.එසේ බැඳ තබා කොල්ලා අනෙක් කොල්ලන් සමඟ සෙල්ලම් කරන්නේය. ගොනා තප්පුලන්නේ නැත. අනින්නේ නැත. ඇදගෙන යන්නේ නැත. ලණුව කඩා ගන්නේ ද නැත. රනිල් වික්‍රමසිංහ ඇතුළු නඩයත් එසේ වූවා නම් විපක්ෂයේත් රටේත් ප්‍රශ්න විසඳා ගැනීම හරිම පහසුය.දැන් ජනාධිපතිවරණයට ඉදිරිපත් කළ ෆොන්සේකා රූකඩය මැතිවරණ කොමසාරිස්ට එරෙහි යුද්ධ ප්‍රකාශ කර ඇත. ඔවුන් කියන්නේ ඡන්ද ප්‍රතිඵල භාර ගැනීමට නොහැකි බවය. වැඩි ඡන්ද ලක්ෂ දහඅටකින් ජයගත් ඡන්දයක් පිළිගන්නට බැරි බව කියන්නේ ඔහුගේ රැස්වීම්වලට ආ සෙනඟ නිසා විය හැකිය. ෆොන්සේකාගේ හැම රැස්වීමකටම ආවේ එකම කට්ටියකි.ඒ කට්ටිය රටපුරා ගෙන ගියේ ජනතා විමුක්ති පෙරමුණයි. ජනතා විමුක්ති පෙරමුණටත් දැන් සෙනඟ නැත. බොරු ෂෝ එකක් පමණි. මහින්ද රාජපක්ෂට කළගුණ දැක්වූ ජනතාව පෝලීමේ ගොස් ඡන්දය දැම්මේ රට විනාශයකින් බේරා ගැනීමටය. මෙහිදී රටේ කාන්තා පක්ෂය වැල නොකැඩී ගියේ මහින්ද මහත්තයා දිනවන්නටය.එවැනි තත්ත්වයක් යටතේ ෆොන්සේකලාට දිනන්න බැරිය. පරාජය භාර ගන්නට බැරි මිනිසුන් තරගවලට නොආයුතුය. එක්සත් ජාතික පක්ෂයත්, ජනතා විමුක්ති පෙරමුණත් වැඩිපුරම ඡන්ද ජයගත්තේ හොර ඡන්දවලිනි. ඒ පක්ෂ දෙකේ ඉතිහාසය සිහිපත් කර දීම ඉතා වැදගත් වෙයි.ජනතා විමුක්ති පෙරමුණ හැඳුනුම්පත් එකතු කළේය. ඡන්දය දෙනවාට එරෙහිව රටපුරා පෝස්ටර් ගැසුවේය. කීර්ති විජයබාහුගේ මරණ වරෙන්තු ගෙවල්වලට නිකුත් කළේය. ඡන්ද දෙන්නට එන ප්‍රථම දහදෙනා මරණ බවට තර්ජනය කළේය. තර්ජන කළා පමණක් නොව මරා දැමුවේය.හොර ඡන්ද ව්‍යාපාරය අතින් මුල් තැනට එන්නේ එක්සත් ජාතික පක්ෂයයි. පටන්ගත්තේ 1982 දී මැතිවරණ සිතියම අකුළා දමන්නටය. එම ජනමත විචාරණයේදී ඡන්දය දුන් හැටි දැනගැනීමට මැතිවරණ කොමසාරිස්ගේ වාර්තාව කියැවිය යුතුය. ඡන්දය මහා මංකොල්ලයක් කර ගත්තේ එක්සත් ජාතික පක්ෂ මිස වෙනත් කිසිවකු නොවන බව ඉතිහාසය සාක්ෂි දරයි.ජනාධිපති අපේක්ෂකයාගේ ඡන්දය හොරෙන් දමා එක්සත් ජාතික පක්ෂය හොර ඡන්ද ඉතිහාසයේ වීරයා බවට පත්ව සිටී. ඡන්ද පොළට ගිනි අවිය හඳුන්වා දුන්නේ එජාපයයි. ප්‍රතිවාදී ඡන්ද නියෝජිතයන් එළවා දමා ගිනි අවියෙන් අහසට වෙඩි තබා ඡන්ද පොත් පිටින් පෙට්ටිවලට දැමු හැටි කාටත් අමතක නැත.ප්‍රජාතන්ත්‍රවාදයේ අයිතියක් වන ඡන්ද ක්‍රමය දූෂිත කළේ එක්සත් ජාතික පක්ෂය මිස වෙනත් පක්ෂයක් නොවේ. චන්ද්‍රිකා යුගයේ හොර ඡන්ද ගැන වාර්තා වන්නේ වයඹය. එය ද එක්සත් ජාතික පක්ෂයේ හොර ඡන්ද ඉතිහාස පොතේ ම සටහන් වී ඇත.එක්සත් ජාතික පක්ෂයත්, ජනතා විමුක්ති පෙරමුණත් දැන් හොර ඡන්ද කතාවකින් සිතට ජොලියක් ගන්නේ වෙනත් කරන්නට ඉටි ගෙඩියක් නැති නිසාය. කටකතාවලින් ඡන්ද සටන ගෙන ගිය ෆොන්සේකා ඇතුළු රූකඩ ටික ඡන්ද කොමසාරිස් ගැන ද කටකතා පැතිර වූවේය. විටෙක කොමසාරිස් නිවාස අඩස්සියේය. තවත් විටෙක අනතුරකට ලක්වී රෝහලේය. තවත් විටෙක ගිනි අවිය කටට තබා හොර ඡන්දයට පොළඹවා ගනී.මැතිවරණ කොමසාරිස් නිවාස අඩස්සියේ සිටින්නේ දැයි බලන්නට ගියේ ද එජාපයේ කට්ටියමය. ඒ බව කොමසාරිස්වරයා ඉතා අපූරුවට විස්තර කර තිබේ. ප්‍රතිඵල ගැන කොමසාරිස් සෑහීමට පත්විය. කිසිම දූෂණයක් නැත. පරිගණක හොරකම් නැත. මෙදා ජනාධිපතිවරණය සාමකාමී බව රනිල් වික්‍රමසිංහ මහතා ද පිළිගනී.දැන් ඉතින් ෆොන්සේකාත් සෝමවංශත් කළ යුත්තේ මහ මැතිවරණයට සූදානම් වීමය. හොර ඡන්ද වැඩක් නැත. ජනතාව පිළිගන්නේ නැත. ඒ නිසා දේශපාලන ජෝකර්ලා විය යුතු නැත. මුල සිටම කළ වැරැදි නිවැරැදි කර ගත යුතුය. කට සංවර කරගත යුතුය. ජනතා විමුක්ති පෙරමුණ හැමදාමත් කළේ රට වැනසීමය. ජනතාව රැවටීමය. පාක්ෂිකයන් මුළා කිරීමය. බොරුව ජයගත්තේ නැත. අපි ඉතාම ආදරයෙන් කියන්නේ ජනතා විමුක්ති පෙරමුණේ අය දැන්වත් දේශපාලන ‘අ’ යන්න උගත ගත යුතු බවය.නායකයන් උපනායකයන් සැඟවී සිටින තැන් ගැන පොලිසියට තොරතුරු දී ජීවිතය බේරා ගෙන රට පනින නායකයන්ට අවංකව දේශපාලනය කරන්නට බැරිය. අකමැත්තෙන් වුවද දැන් කළ යුත්තේ වසර 40 ක දේශපාලන පන්නරය ලැබූ මහින්ද රාජපක්ෂ වැනි චරිත ආදර්ශයට ගැනීමය. එය මදිපුංචිකමක් නොවේ. ජනතාව වෙනුවෙන් ජනතා විමුක්ති පෙරමුණ කුමක් හෝ කළ යුතුය.ඇමැතිකම් දුන්නේ ද වැඩක් කරන්නටය. ඇමැතිකම් අරගෙන කළේ ද බොරු සෝබන වැඩ පමණි. අනුර කුමාර දිසානායක කළේ අමාත්‍යංශ කැන්ටිමෙන් බත් පැකට් එකක් ගෙනවිත් කෑම පමණි. ලාල්කාන්ත කළේ නිලධාරීන් ඩබල් කැබ් එකක පටවා ගෙන රාජකාරිවලට ගෙන යාමය. ධීවර ඇමැතිකම කළ සහෝදරයා මෝදර ටින්මාළු පැක්ටේරියක් අරින්නට කතා කළා පමණි.ඇමැතිකම් කිරීම ලෙහෙසි නැත. ඒ නිසා ජනතා විමුක්ති පෙරමුණේ අය දන්නේ කෑ ගැසීම පමණි. පෙළපාලි යාම පමණි. පෝස්ටර් ගැසීම පමණි. අනුන්ට ඊර්ෂ්‍යා කිරීම පමණි. ඒ ටික කරන්නට වුවද සෝමවංශ අමරසිංහලා වැනි ජෝකර්ලා යළි රට පැටවිය යුතුය.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=ab1002073</link>
    <topic>මට ඕනෑ වැඩ කරන කණ්ඩායමක් හදන්න</topic>
    <author>චන්දන බණ්ඩාර</author>
    <content>මහා බොරුවක් බවට පත්වූ ෆොන්සේකාගේ බොරු සටනපරාජය බාරගන්න බැරි අය ඡන්දවලට එන්නේ ඇයි?මට ඕනෑ වැඩ කරන කණ්ඩායමක් හදන්නෆොන්සේකාට ‘සීතාම්බර සළුව’ ඇන්දවූ කටකතා බලකායහැට දෙවෙනි නිදහස් දින උළෙල ගිය බ්‍රහස්පතින්දා ජනාධිපතිතුමාගේ ප්‍රධානත්වයෙන් මහනුවරදී පැවැත්විණි. ශ්‍රී ලංකාව නිදහස ලබා ගැනීමෙන් පසුව ප්‍රාදේශීය වශයෙන් නිදහස් උළෙලක් පැවැත්වූ ප්‍රථම අවස්ථාව එය විය. මහනුවර ශ්‍රී දළදා මන්දිරය පරිශ්‍රයේදී පැවැති නිදහස් උළෙල අභිමානවත් ලෙස පැවැත්විණි.”වීර මද්දුම බණ්ඩාර කුමරු වගේ ඔබගේ දුවගේත් පුතාගේත් හදවතේ මාතෘ භූමිය ගැන අසීමිත ආදරයක් දැන් ඇතිවෙලා තිබෙන බව මතක තියා ගන්න. ඒ කැක්කුම නිසයි ඔබගේ දුව පුතා මට අසීමිතව ආදරය කරන්නේ. ඔබ වැනි ශූර වීර දරු පරපුරක ආදරය ලබන ලෝකයේ වාසනාවන්තම රාජ්‍ය නායකයා මමයි කියලා මම විශ්වාස කරනවා.” ජනාධිපතිතුමා නිදහස් දින උළෙලේදී කියා සිටියේ හැඟීම්බරවය.”ජාත්‍යන්තරයට බලපෑම් කළ කොටි ත්‍රස්තවාදය දැන් ඉවරයි. යුදමය තත්ත්වය දැන් නිමා වී තිබෙනවා. අන්තර්ජාතික වශයෙන් ඇතැම් අවස්ථාවල මතු වුණ මතභේදාත්මක යුගය නිමා කර සහජීවන යුගයකට අප පා තබා තිබෙනවා. ඊළඟට එළඹෙන්නේ මේ රටේ අන්තර්ජාතික සබඳතාවල ස්වර්ණමය යුගය බව කිව යුතුයි.” ජනාධිපතිතුමා නිදහස් දින උළෙලේදී ජාතිය අමතමින් කීවේය.”වසර 30 කට පසුව මේ රටේ ත්‍රස්තවාදී තර්ජනයකින් තොරව අපට සමරන්නට ලැබෙන පළමු නිදහස් දින උළෙල අදයි. අද මා එසවූ ජාතික ධජය මුළු ශ්‍රී ලංකා ද්වීපයේම අභිමානයෙන් යුතුව ඔසවන්නට පුළුවන් නිදහස උදාවෙලා තිබෙන බව මම ප්‍රකාශ කරන්නේ විශාල සතුටකින්” ජනාධිපතිතුමා කියා සිටියේ නියම ලෙසටම නිදහස් දිනය සමරන්නේ දැන් බවය.ජනාධිපතිවරණයට පසුව මැති ඇමැතිවරු මෙන්ම විවිධ සංස්ථා සහ ව්‍යවස්ථාපිත ආයතනවල ප්‍රධානීන් ජනාධිපතිතුමාට සුබ පතන්නට අරලියගහ මැදුරට ගියහ. මේ අතරතුර එක්තරා රාජ්‍ය ආයතනයක අධ්‍යක්ෂක ජනරාල්වරයෙක් හොර රහසේම විපක්ෂයේ අපේක්ෂකයාට සහයෝගය ලබා දුන් බව ජනාධිපතිතුමාට දැනගන්නට ලැබිණි. එම අපේක්ෂකයා විදේශීය රටවල් සමඟද සබඳකම් පවත්වා කොළඹ නගරයේ ඉතා ඉහළ වටිනාකමක් ඇති නිවෙසක් ද ලබා ගත් බව ජනාධිපතිතුමාට දැනගන්නට ලැබී තිබිණි. එම රාජ්‍ය ආයතනයේ අධ්‍යක්ෂ ජනරාල්වරයා ජනාධිපතිතුමාට සුබ පතන්නට පැමිණ සිටියේ කිසිවක් නොදන්නා අයකු ලෙසටය.ජනාධිපතිතුමා ඔහු දුටු පමණින් ඔහුට දොස් පවරන්නට පටන් ගත්තේය. “තමුන් කරන හැම හොරකමකටම මමයි මිනිස්සු ඉදිරියට ගිහිං උත්තර බඳින්න ඕනේ. තමුන්ට විතරක් නෙමෙයි හොරකම් කරපු හැමෝටම මම දඬුවම් කරනවා. මට මහා මැතිවරණයට යනකොට තමුන් වගේ අය තියාගෙන යන්න බැහැ. කරුණාකරලා පව් නොදී මෙතනින් ගියොත් හොඳයි. ආයෙත් මේ පැත්ත පළාතට එන්න එපා” ජනාධිපතිතුමා එකී අධ්‍යක්ෂ ජෙනරාල්වරයාට තදින්ම දොස් පැවරුවේය.මේ අතර ගිය සතියේ ජනාධිපති ලේකම් ලලිත් වීරතුංග මහතා සියළුම රාජ්‍ය හා සංස්ථාවල ආයතන ප්‍රධානීන්ට ඉල්ලා අස්වෙන ලෙස දැනුම් දුන්නේය. කාර්යක්ෂම ලෙස ආයතන පාලනය කළ ප්‍රධානීන් හැරෙන්නට අනෙක් ආයතන ප්‍රධානීන් ඉවත් කෙරෙනු ඇති බව රජයේ ආරංචි මාර්ග හෙළි කැර තිබිණි.පාර්ලිමේන්තුවට තරුණ නියෝජිතයන්දැයට කිරුළ ජාතික ප්‍රදර්ශනය නිදහස් දිනය දා ජනාධිපතිතුමා අතින් විවෘත විය. ඒ සවස 4.00 ට පමණය. මෙවර දැයට කිරුළ ජාතික ප්‍රදර්ශනය කොළඹ නගරයෙන් පිටතදී පැවැත්වෙනුයේ ප්‍රථම වතාවටය. ඒ පල්ලේකැලේ අන්තර්ජාතික බෞද්ධ මධ්‍යස්ථාන පරිශ්‍රයේදීය.ඇමැති රංජිත් සියඹලාපිටියප්‍රදර්ශනය විවෘත කිරීමට පැමිණි ජනාධිපතිතුමා පිළිගත්තේ ඇමැති රංජිත් සියඹලාපිටිය විසිනි.ඉන් අනතුරුව දළදා මාලිගාවේ පැවැත්වෙන පෙරහරෙහි ආකෘතිය ගත් පෙරහරක් ගමන් ගැනීම සිදු විය. ඉන් අනතුරුව විශේෂ පීඨිකාවට ජනාධිපතිතුමා ගොඩ විය. එම පීඨීකාවේ ජනාධිපතිතුමා සමඟ අසුන් ගෙන සිටියේ ජනාධිපති ආර්යා ශිරන්ති රාජපක්ෂ මැතිනිය, දියවඩන නිලමේ ප්‍රදීප් නිලංග දෑල සහ ඇමැති රංජිත් සියඹලාපිටිය පමණි.ප්‍රදර්ශනය විවෘත කිරීමේ අවස්ථාවට රජයේ සියලුම මැති ඇමැතිවරු සහ විදේශ රටවල තානාපතිවරු සහ රාජ්‍ය නිලධාරීහු රැසක් එක්ව සිටියහ. ප්‍රදර්ශනය විවෘත කිරීමෙන් අනතුරුව ජනාධිපතිතුමා කෙළින්ම ගියේ කෘෂිකර්ම අමාත්‍යංශයේ ප්‍රදර්ශන කුටිය වෙතය. එම ප්‍රදර්ශන කුටිය සමන්විත වූයේ එළවළු සහ පලතුරු වගාවන්ගෙන්ය.“අපේ රටේ හැම තැනම මේ වගේ වගාවන් තියෙන්න ඕන. රටේ හැම අස්සක් මුල්ලකම එළවළු පලතුරු වගා කරන රටක් තමයි මම දකින්න කැමැති” ජනාධිපතිතුමා ඇමැති රංජිත් සියඹලාපිටියට කීවේය. ජනාධිපතිතුමා ප්‍රදර්ශන කුටිය නරඹද්දී මැති ඇමැතිවරු සහ තානාපතිවරු ද ජනාධිපතිතුමා පිටුපසින් පැමිණ ප්‍රදර්ශන කුටි නැරැඹූහ.ඉන් අනතුරුව ජනාධිපතිතුමා ගියේ ශ්‍රී ලංකා යුද හමුදාවේ ප්‍රදර්ශන කුටිය නැරැඹීමටය. එහිදී හමුදා සෙබළු අඩි 150 ක පමණ උසැති ගොඩනැගිල්ලක සිට හමුදා සංදර්ශනයක් පැවැත්වූහ. යුද හමුදා ප්‍රදර්ශන කුටියේදී ජනාධිපතිතුමා යුද ටැංකියකට නැඟ විශේෂ සමරු සටහනක් තැබීය. එහිදී යුද හමුදාව විසින් විශේෂ තේ පැන් සංග්‍රහයක් ද පිළියෙල කැර තිබිණි.ශ්‍රී ලංකා නාවික හමුදාවේ ප්‍රදර්ශන කුටිය ඉතා විචිත්‍රවත් ලෙස මෙවර සකස් කැර තිබේ. ඒ නැවක ආකෘතියක් ආකාරයටය. එම ප්‍රදර්ශන කුටියේ ඇති ප්‍රදීපාගාරයේ ආකෘතිය ගැන ජනාධිපතිතුමා පැසසුම් සහගත ලෙස කථා කළේය. ඉන් අනතුරුව පැවැති නාවික හමුදාවේ සංස්කෘතික සංදර්ශනය නැරැඹීමට ද ජනාධිපතිතුමා අමතක කළේ නැත.ගුවන් හමුදාවේ සහ පොලිසියේ ප්‍රදර්ශන කුටි වෙත ඉන් අනතුරුව ජනාධිපතිතුමා ගියේය. සිවිල් ආරක්ෂක බළකායේ ප්‍රදර්ශන කුටිය ද ජනාධිපතිතුමාගේ සිත් ගත්තේය. එහි සිටි ගැමි කාන්තාවන් පිරිසක් විසින් ඒ මොහොතේම පැමිණ සිටි පිරිස් වෙත කැවුම් කොකිස් පිළියෙල කැර දෙනු ලැබිණි.සිවිල් ආරක්ෂක බළකායේ වෙද ගෙදරක් ද සකස් කැර තිබේ. “අනේ ජනාධිපතිතුමනි අපේ වෙද ගෙදරටත් ඇවිත් යන්නකෝ” වෙද ගෙදර වෙද පවුලේ උදවිය ජනාධිපතිතුමාගෙන් ඉල්ලා සිටියහ. “මම අද ඇවිදින තරමට ප්‍රදර්ශනය ඉවර වෙලා මට වෙද ගෙදර නවතින්න වෙයිද දන්නේ නෑ.” ජනාධිපතිතුමා වෙද ගෙදර උදවියට සිනාසෙමින් විහිළුවක් කළේය.ඉන් අනතුරුව ඉතිරි ප්‍රදර්ශන කුටි නැරැඹීමට ජනාධිපති ලේකම් ලලිත් වීරතුංග මහතාට සහ ඇමැති රංජිත් සියඹලාපිටියට පැවැරූ ජනාධිපතිතුමා මහනුවර ජනපති මැදුර බලා පිටත්ව ගියේය.එදින රාත්‍රියේ මහනුවර ජනපති මැදුරේදී රජයේ මැති ඇමැතිවරු ඇතුළු පිරිසක් වෙනුවෙන් රාත්‍රී භෝජන සංග්‍රහයක් පැවැත්විණි. ඒ ජනාධිපතිතුමාගේ ප්‍රධානත්වයෙනි. විදේශ තානාපතිවරු, කලාකරුවෝ සහ විවිධ වෘත්තිකයෝ ඊට එක්වූහ. තරුණ සේවා සභාවේ තරුණ තරුණියෝ එහිදී විශේෂ සංස්කෘතික සංදර්ශනයක් පැවැත්වූහ.රාත්‍රී භෝජන සංග්‍රහයට දේශිය කෑම වර්ග රැසක් ඇතුළත් විය. ඒ මොහොතේම කැවුම් කොකිස් පිළියෙල කැර දීම සිදු විය. රාත්‍රී භෝජන සංග්‍රහය පැවැති මහනුවර ජනපති මැදුරේ පරිශ්‍රයේ කෙසෙල් කැන් තැනින් තැන එල්ලා තිබිණි. ජනාධිපතිතුමා භෝජන සංග්‍රහයට එක්වූ සියලුම අමුත්තන්ගේ කෑම මේස වෙත ගොස් සියලු දෙනාටම සුබ පැතුවේය.ගිය සතියේ දෙහිවල ගල්කිස්ස මහ නගර සභාවේ උප නගරාධිපති දෙහිවල ශ්‍රීලනිප ප්‍රධාන සංවිධායක ධනසිරි අමරතුංග ජනාධිපතිතුමා හමුවිය. “සර් මම මහ මැතිවරණයේදී මොකද කරන්නේ” ධනසිරි අමරතුංග ජනාධිපතිතුමාගෙන් විමසා සිටියේය. “ඔයා බය නැතිව තරග කරන්න තරුණයෝ පාර්ලිමේන්තුවේ ඉන්න ඕන. මට ඕනේ වැඩ කරන කණ්ඩායමක් හදා ගන්න. රට ඉදිරියට ගෙනියන්න තරුණ දේශපාලන නායකයන් පාර්ලිමේන්තුවේ ඉන්න ඕනේ.” ජනාධිපතිතුමා ධනසිරි අමරතුංගට උපදෙස් දෙමින් කියා සිටියේය.දූෂණයට වැට බඳින කෙරුම් හෙළිවෙයිජනාධිපතිවරණය නිමා වීමෙන් පසුව මේ වනවිට රජයේ මෙන් ම විපක්ෂයේ ද මැති ඇමැතිවරු මහා මැතිවරණය සඳහා සූදානම් වෙමින් සිටිති. කෑගල්ල දිස්ත්‍රික්කයේ ද මැති ඇමැතිවරු ගිය සතියේ සිට තම මැතිවරණ ව්‍යාපාරය නිල නොවන මට්ටමින් ආරම්භ කරනු දැක ගන්නට ලැබිණි.කෑගල්ල ශ්‍රී.ල.නි.ප ආසන සංවිධායක හිටපු ආණ්ඩුකාර වත්මන් ජනාධිපති උපදේශක ආචාර්ය ජගත් බාලසූරිය, මහ ඇමැති මහීපාල හේරත්, ඇමැති රංජිත් සියඹලාපිටිය, ඇමැති මනෝ විජයරත්න, ඇමැති එච්.ආර්. මිත්‍රපාල ඇතුළු පිරිස තම ආසනවල පාර්ලිමේන්තු මැතිවරණය වෙනුවෙන් මැතිවරණ කටයුතු අරඹා තිබිණි.සබරගමුව මහ ඇමැති මහීපාල හේරත් පාර්ලිමේන්තු මැතිවරණ ව්‍යාපාරය ආරම්භ කරමින් ගිය සතියේ විශේෂ රැස්වීමක් කැඳවා තිබිණි. “මම මහා මැතිවරණයට තරග කරන්නේ නැහැ. ඒ වෙනුවට මගේ දෙටු පුත් කනක හේරත් මැතිවරණයට ඉදිරිපත් වේවි” මහ ඇමැති මහීපාල අනාවැකියක් පළ කළේ ය.1994 දේශපාලනයට පිවිසි වත්මන් මහ ඇමැති මහීපාල එදා මෙදා තුර පැවැත්වූ සියලුම මහා මැතිවරණ ජය ගත්තෙකි. කනක හේරත් කෑගල්ල ශ්‍රී.ල.නි.ප තරුණ සම්මේලනයේ හිටපු සභාපතිවරයා වෙන අතර වෘත්තියෙන් ගගණ යාත්‍රා විද්‍යාඥයෙකි.“එදා මා සමඟ ගැටුණු එ.ජා.ප රජයේ කැබිනට් ඇමැති සමන්තා කරුණාරත්න, එ.ජා.ප හිටපු මහ ඇමැති ජයතිලක පොඩිනිළමේ වත්මන් රජයට සහාය දක්වන තැනට මම පත් කළා. ඒ වගේ ම ඉදිරි මැතිවරණ ව්‍යාපාරයේදී කෑගල්ල දිස්ත්‍රික්කයේ සහයෝගයෙන් මහා මැතිවරණයට තරග කරන ලෙස මගේ පුත්‍රයාට උපදෙස් දුන්නා. ජනාධිපතිවරණයේදී එ.ජා.ප යට ගිය ඡන්ද මහා මැතිවරණයේදී රජයට දිනා දීම මගේ එකම අරමුණ බව කිව යුතුයි” මහ ඇමැති මහීපාල තම ආධාර කරුවන් අමතා කියා සිටියේ ය.ජනතා විමුක්ති පෙරමුණ රටේ පෙනී සිටින්නේ වංචාවට දූෂණයට වැට බඳීන පක්ෂයක් ලෙස ය. එහෙත් ජනතා විමුක්ති පෙරමුණේ බොරු සහ වංචා ගිය සතියේ රටටම හෙළි විය. ඒ ජනතා විමුක්ති පෙරමුණට බලය හිමි තිස්සමහාරාම ප්‍රාදේශීය සභාවේ සභාපතිවරයා දුෂණ සහ අක්‍රමිකතා මත ධූරයෙන් නෙරපා හැරීම සමඟ ය.“තිස්සමහාරාම ප්‍රාදේශීය සභාව යහ පාලනයේ සහ විනිවිද භාවයේ පරමාදර්ශය ලෙස පෙන්වා දුන්න ද ඒ සියල්ල බොරුවක් බවට ගිය සතියේ පත්වීය. තිස්සමහාරාම ප්‍රාදේශීය සභාවේ අක්‍රමිකතා පිළිබඳව දකුණු පළාත් මහ ඇමැති ශාන් විජයලාල් ද සිල්වාට දිගින් දිගිටම ජනතාවගෙන් පැමිණිලි ලැබෙමින් පැවැතිණි.ඒ සමඟම පළාත් සභාවේ පළාත් පාලන විෂය භාර ඇමැතිවරයා ලෙස ශාන් විජයලාල් ද සිල්වා තිස්සමහාරාම ප්‍රාදේශීය සභාවේ ගැටලුකාරී තත්ත්වය සොයා බැලීමට පළාත් පාලන කොමසාරිස්වරයාට උපදෙස් ලබාදී තිබිණි. සභාපතිවරයාට එල්ල වූ චෝදනා ප්‍රතික්ෂේප කිරීමට තරම් සාධාරණ හේතු සභාපතිවරයා ඉදිරිපත් කර නොතිබිණි. ඒ අනුව මහ ඇමැති ශාන් විජයලාල් සභාපතිවරයා ධූරයෙන් ඉවත් කැර තිබිණි.ජාතික නිදහස් පෙරමුණේ දේශපාලන මණ්ඩලය පසුගිය බදාදා සවස බත්තරමුල්ලේ පිහිටි ජාතික නිදහස් පෙරමුණු ප්‍රධාන කාර්යාලයේදී රැස්විය. එම දේශපාලන මණ්ඩල රැස්වීමට ජාතික නිදහස් පෙරමුණේ නායක, පාර්ලිමේන්තු මන්ත්‍රී විමල් වීරවංශ, එහි ප්‍රධාන ලේකම් පි‍්‍රයන්ජිත් විතාරණ ඇතුළු සියලු සාමාජිකයෝ එක්ව සිටියහ.“එළඹෙන මහ මැතිවරණයට අපේක්ෂකයන් ඉදිරිපත් කිරීම තමයි මූලිකවම සාකච්ඡා කළ යුත්තේ ජාතික නිදහස් පෙරමුණ මහ මැතිවරණයට තරග වදින්නේ එක්සත් ජනතා නිදහස් සන්ධානයේ බුලත් කොළය ලකුණින් බව අපි දැනටමත් තීරණය කරලා අවසන්. දිස්ත්‍රික් කීයකට තරග වදිනවා ද? ඒ වගේම අපේක්ෂකයන් කවුද, කියන එක තීරණය කිරීම තමයි දැන් ඉතිරිව ඇත්තේ.” පක්ෂයේ ජාතික සංවිධායක, කළුතර දිස්ත්‍රික් නායක, පාර්ලිමේන්තු මන්ත්‍රී ජයන්ත සමරවීර පෙන්වා දුන්නේය.ජනාධිපතිවරණයට පසුව ගිය සතියේ දෙමළ ජාතික සන්ධානයේ මන්ත්‍රීවරු පිරිසක් ජනාධිපතිතුමාගේ පාර්ලිමේන්තු කටයුතු ලේකම් කුමාරසිරි හෙට්ටිගේ හමුවූහ. “අපි අපේ පක්ෂයේ දැන් තියෙන වැඩ කටයුතු පිළිගන්නේ නැහැ. නමුත් අපිට දැනට පක්ෂයේ රැඳී සිටින්න වෙලා තියෙනවා. දෙමළ ජාතික සන්ධානයේ මන්ත්‍රීවරු පිරිස කුමාරසිරි හෙට්ටිගේට කීහ.“ඔබතුමාලා කියන දේ අපි පිළිගන්නවා. ඒත් උතුරු නැඟෙනහිර ඡන්ද මොකද අඩු වුණේ.” ජනාධිපතිතුමාගේ පාර්ලිමේන්තු කටයුතු ලේකම්වරයා විමසා සිටියේය. “නැහැ ජනාධිපතිතුමාට උතුරේ නැඟෙනහිර අපේ ජනතාව කැමැතියි. නමුත් සමහර දේශපාලනඥයෝ නිසා අපේ ජනතාව කලකිරිලා ඉන්නවා. අපේ ජනතාව ජනාධිපතිවරණයේදී අපේ සමහර මන්ත්‍රීවරු සහ නායකයෝ නොමඟ යැව්වා. ඒනිසයි ඡන්ද අඩු වුණේ. ඒත් අපේ ජනතාව ඉදිරියේදී රජයට පූර්ණ සහයෝගය ලබා දෙන බව අපට විශ්වාසයි.” දෙමළ ජාතික සන්ධානයේ මන්ත්‍රී පිරිස කියා සිටියහ.කුමාරසිරි හෙට්ටිගේ ලේකම්වරයාගේ පාර්ලිමේන්තු නිල කාමරයේ එම හමුවීම සිදු වෙද්දී එජාප මන්ත්‍රී වජිර අබේවර්ධන සහ අර්ල් ගුණසේකර කාමරය තුළට කඩා වැදුනහ. “කොහොමද මන්ත්‍රීතුමාලා වැඩේ වැරැදුණා නේද?” පාර්ලිමේන්තු කටයුතු ලේකම් හෙට්ටිගේ විමසා සිටියේය. “නැහැ නැහැ අපි ටික කාලයයි මෙහෙම ඉන්නේ” මන්ත්‍රී වජිර කීවේ සිනහ වෙමිනි.“ටික කාලයක් කියන්නේ අවුරුදු කීයක් විතරද දන්නේ නෑ මන්ත්‍රීතුමා දේශපාලනය කරනවාට වඩා හොඳ නැද්ද ඔබතුමාලා ගොවිපළක්වත් දාගන්න. ඒක රටේ සංවර්ධනයටත් හොඳයි.” ජනාධිපතිතුමාගේ පාර්ලිමේන්තු කටයුතු ලේකම් හෙට්ටිගේ මන්ත්‍රී වජිරට සහ අර්ල් ගුණසේකරට කීවේ තව වසර ගණනාවකට එජාප රජයක් බිහි නොවන බව කියමිනි.කාමර 70 ක දියත් කළ කුමන්ත්‍රණයකොළඹ බේරේ වැව ආසන්නයේ පිහිටි තරු පංතියේ හෝටලයක් පසුගිය දිනවල රටේ වැඩි දෙනාගේ කථා බහට ලක්වී තිබිණි. ඒ කාමර 70 ක් පමණ වෙන් කරගෙන ජනාධිපතිවරණය දා සරත් ෆොන්සේකා ඇතුළු පිරිසක් දියත් කිරීමට ගිය කුමන්ත්‍රණයක් නිසාය.පසුගිය සතියේ සංචාරක ඇමැති අචල සුරංග ජාගොඩ එම තරු පංතියේ හෝටලයේ කළමනාකාරිත්වය සංචාරක අමාත්‍යාංශයට කැඳවා තිබිණි. “අවුරුදු 30 ක යුද්ධය නිමා වෙලා යුද්ධය නැති එකම රට ශ්‍රී ලංකාව. හැබැයි ජනාධිපතිවරණ දිනයේ ඔබේ හෝටලයේ සිදු වෙන්න ගිය සිදු වීම වුණානම් සංචාරක ක්ෂේත්‍රයට විශාල කැළලක් වෙන්න තිබුණා. රටේ ආරක්ෂක තත්ත්වය මත ෆොන්සේකා ඇතුළු පිරිස කාමර 70 ක් වෙන් කිරීම ගැන ආරක්ෂක අංශ දැනුවත් කරන්න තිබුණා. එදා ආයුධවලින් වෙඩි තබා ගැනීම් හෝටලයේ වුණානම් විදේශීය සංචාරකයෝ නැවත ලංකාව ගැන වැරැදි චිත්‍රයක් මවා ගන්නවා.” ඇමැති අචල ජාගොඩ එම තරු පංතියේ හෝටලයේ කළමනාකාරිත්වයට අවවාද කරමින් කීවේය.“ඒ වගේ කුමන්ත්‍රණයක් ගැන අපි දැනුම්වත් වෙලා හිටියේ නැහැ. ඔවුන් කාමර 70 ක් වෙන් කළේ එකවර මුදල් ගෙවලා. එම සිදුවීම අපේ හෝටලයේ සිදුවීම ගැන කනගාටු වෙනවා. මේ සිදුවීමට සම්බන්ධ සේවකයන් කීප දෙනෙකුගේ සේවය දැනට අත්හිටුවා තිබෙනවා.” හෝටලේ කළමනාකාරිත්වය ඇමැති අචල ජාගොඩට කියා සිටියහ.එජාපයට යළි අලියා ඕනෑ වේඑජාප නියෝජ්‍ය නායක කරූ ජයසූරියගිය සතියේ සෙනසුරාදා එජාප නියෝජ්‍ය නායක කරූ ජයසූරියගේ නිවෙසට එජාප නායක රනිල් වික්‍රමසිංහ ඇතුළු පිරිසක් ගියහ. ඒ කරූගේ කොළඹ අමරසේකර මාවතේ පිහිටි නිවෙසටය. එජාප මහ ලේකම් තිස්ස අත්තනායක, රවි කරුණානායක, විජේදාස රාජපක්ෂ සහ හිටපු අගවිනිසුරු සරත් එන්. සිල්වා එම පිරිස අතර වූහ. ඊට අමතරව නීතිඥ මණ්ඩලයක් ද කරූගේ නිවෙසට පැමිණ සිටියහ.“ජනාධිපතිවරණයට නාම යෝජනා ලබා දුන් දිනයේ ඉඳලා මැතිවරණ දිනය දක්වා මැතිවරණ නීති කඩවීම් ගැන වාර්තා මා ළඟ තියෙනවා. මැතිවරණය පැවැති දිනයේ සහ ඡන්ද ගණන් කිරීම් දිනයේ තොරතුරු එක්රැස් කර ගන්න විතරයි අවශ්‍ය” හිටපු අග විනිසුරු සරත් එන්. සිල්වා කීවේය.“අවශ්‍ය අනෙත් තොරතුරු ලබන සතියේදී සම්පූර්ණ කරගමු.” එජාප නියෝජ්‍ය නායක කරූ ජයසූරිය කියා සිටියේය.එහිදී නීතිඥ මණ්ඩලය කියා සිටියේ නඩුවට අදාළ සියලුම නීති කටයුතු මුදල් අය නොකර නොමිලේ සිදු කිරීමට කැමැති බවය. මේ අතරතුර ගිය ඉරිදා කේම්බ්‍රිජ් ටෙරස්හිදී එජාපයේ දිස්ත්‍රික් නායකයන්ගේ හමුවක් පැවැත්විණි. ඒ එජාප නායක රනිල් වික්‍රමසිංහගේ ප්‍රධානත්වයෙනි.“ජනාධිපතිවරණයට කැපවෙලා වැඩ කළ සියලුම දෙනාට මගේ ස්තුතිය හිමි වෙනවා. ඉදිරි මැතිවරණයට අපි තරග කරන්නේ එක්සත් ජාතික පක්ෂයෙන් ද එක්සත් ජාතික පෙරමුණෙන් ද කියලා අපි සාකච්ඡා කළ යුතුයි.” එජාප නායක රනිල් වික්‍රමසිංහ එජාප දිස්ත්‍රික් නායකයන් හමුවේ කීවේය.එහිදී එජාප දිස්ත්‍රික් නායකයන් ඒකමතිකව කියා සිටියේ අලියා ලකුණින් ඉදිරි මහ මැතිවරණයට තරග කළ යුතු බවය. “අපි මැතිවරණයට පෙර අපේ කෘත්‍යාධිකාරී මණ්ඩල රැස්වීමේදී තීරණය කළේ මහ මැතිවරණයට අලියා ලකුණින් තරග කරනවා කියලා. ඒ නිසා ඒ තීරණයේ වෙනසක් නැහැ.” එජාප නායක රනිල් දිස්ත්‍රික් නායකයන්ට කීවේය.ජනාධිපතිවරණයට පසු ගිය සතියේ සඳුදා විපක්ෂයේ මන්ත්‍රීවරු පිරිසක් මැතිවරණ කොමසාරිස් දයානන්ද දිශානායක හමුවූහ. ඒ රාජගිරිය මැතිවරණ මහ ලේකම් කාර්යාලයේදීය. එජාප නියෝජ්‍ය නායක කරූ ජයසූරිය, ජවිපෙ මන්ත්‍රී අනුර කුමාර දිසානායක, ජවිපෙ මන්ත්‍රී විජිත හේරත්, රවුෆ් හකීම්, මනෝ ගනේෂන්, එජාප මහ ලේකම් තිස්ස අත්තනායක ඇතුළු පිරිසක් ඒ අවස්ථාවට එක්ව සිටියහ.ජනතාව රවටන්න බැරිවුණාජාතික හෙළ උරුමයේ මධ්‍යම කාරක සභාව නායක එල්ලාවල මේධානන්ද හිමියන්ගේ ප්‍රධානත්වයෙන් පසුගිය අඟහරුවාදා පක්‍ෂ මූලස්ථානයේදී රැස්විය. එහිදී මුලින්ම සාකච්ඡාවට බඳුන් වූයේ 1981 අංක 01 දරණ පාර්ලිමේන්තු මැතිවරණ පනත සංශෝධනය වීම පිළිබඳවත් විශේෂයෙන් ලියාපදිංචි දේශපාලන පක්‍ෂ සංශෝධිත මැතිවරණ පනත අනුව මැතිවරණ කොමිෂන් සභාවට වාර්ෂිකව ඉදිරිපත් කළ යුතු පක්‍ෂයට අදාළ තොරතුරු සම්බන්ධවය.මහලේකම් ඕමල්පේ සෝභිත හිමියෝ කියා සිටියේ සංශෝධිත මැතිවරණ පනතේ 8(4) ඡේදය ඉතා වැදගත් බවයි. “මොකද අපේ රටේ බොහෝමයක් දේශපාලන පක්‍ෂ වලට අරමුදල් ලැබෙන ආකාරය සහ එම මුදල් වියපැහැදම් කරන ආකාරය පිළිබඳ විනිවිදභාවයක් නැහැ. බොහෝමයක් පක්‍ෂ වලට ගිණුම් ප්‍රකාශන නැහැ. පක්‍ෂයේ ගිණුම් තිබුණත් ඒවා හරහා නොවේ මුදල් යෙදවෙන්නේ පක්‍ෂ වල නිල තනතුරු නොදරන අය කීප දෙනෙක් තිරයෙන් පිටුපස ඉඳගෙන පක්‍ෂ වලට අරමුදල් රැස්කරන එකයි, පාලනය කරන එකයි කරන්නේ.ඒ විතරක් නොවේ, ඇතැම් අන්තර්ජාතික බලවේග හා සංවිධාන හරහා කෝටි ප්‍රකෝටි ගණන් මුදල් පක්‍ෂ වලට ගලා එනවා. ඒවායේ විනිවිදභාවයක් නැහැ. අන්තර්ජාතික බලවේග, සංවිධාන කෝටි ගණන් මුදල් දේශපාලන පක්‍ෂ වලට පොම්බ කරලා ආණ්ඩු පෙරලන්න ජනමතය වෙනස් කරන්න ඒවා යොදවා ගන්නවා. ඊයේ පෙරේදා අවසන් වුණ ජනාධිපතිවරණය ඇතුලේත් අපිට මේක දැක ගන්න ලැබුණා.” ඕමල්පේ හිමියෝ කියා සිටියහ.ඇමැති චම්පික රණවකඉන්පසු සාකච්ඡාවට බඳුන් වූයේ පසුගිය ජනාධිපතිවරණ ප්‍රතිඵල වලින් පිළිබිඹු වන ජනමතය පිළිබඳවයි. එහිදි ඇමති චම්පික රණවක කියා සිටියේ 2005 ජනාධිපතිවරණයේදී ඡන්ද 180,000 කින් රටේ ඒකීයභාවය ජයග්‍රහණය කර ත්‍රස්තවාදය පරාජය කරන්න ජනවරමක් ලැබුණා.2010 ජනාධිපතිවරණයෙන් වැඩි ඡන්ද ලක්ෂ 18 කින් රටේ ඒකීයභාවය තිරසාර ලෙස තහවුරු කරලා ත්‍රස්තවාදය පරාජය කරපු මහින්ද රාජපක්‍ෂට කෘතවේදීත්වය පළ කළා. දැන් මේ රටේ අනාගතය තීරණය කරන්නේ දේශමාමක, ජාතිමාමක බලවේග විසින් මිස රජුන් තනන්නන් විදිහට පුරසාරම් දෙඩූ හකීම්ලා සම්බන්දන්ලා හෝ ජවිපෙ නොවේ.” ඇමැති චම්පික රණවක කියා සිටියේය.“වෙස් මුහුණු බැඳන් ආවට අපි නෑ රැවටෙන්නේ”මෙහිදී නිශාන්ත වර්ණසිංහ කියා සිටියේ අපේ රටේ මිනිස්සු අතර විකාර සහගත සිතුවිල්ලක් තිබුණා. ජනතා විමුක්ති පෙරමුණ තමයි ආණ්ඩු හදන්නේ. ආණ්ඩු පෙරලන්නේ කියලා. ඒක සම්පූර්ණ බොරුවක් පුස්සක් බවට පත් වුණා. මේ ජනාධිපතිවරණ මැතිවරණයේදී එයාලට බැරිවුණා එයාලගේ ඡන්දයවත් හංසයාට එකතු කරන්න. බස්නාහිර පළාත තුළ අපේ ඡන්දය මහින්ද රාජපක්‍ෂගේ ජයග්‍රහණයට ගෙන එන්න අපිට පුළුවන්කම ලැබුණා.අපි මැතිවරණ පටන්ගත්තේම “වෙස් මුහුණු බැඳන් ආවට අපි නෑ රැවටෙන්නේ” කියලා. අපි කිව්වා වගේම වෙස් මුහුණු ගැලවිලා මේ අය කවුද කියලා රටට හෙළි වුණා. ලේ වැගිරීමකින් තොරව දිනා ගත් නිදහස, සාමය, ප්‍රජාතන්ත්‍රවාදය මේ මැතිවරණය තුළින් ආරක්‍ෂා කර ගන්න පුළුවන් වීම ගැන අපි සතුටු වෙන්න ඕනෑ. මෙරට අඳුරු කාළකණ්නි යුගයට වැටෙන්නයි ගියේ.” නිශාන්ත වර්ණසිංහ කියා සිටියේය.හැඬිගල්ලේ විමලසාර හිමියන් මෙහිදී කියා සිටියේ කාන්තාවෝ විතරක් නොවේ මහාසංඝරත්නයේ ආශිර්වාදය මුල සිටම මහින්ද මහත්තයාට ලැබුණු බවත් ෆොන්සේකා මහත්තයාගේ පැත්තට සංඝයා වහන්සේලාගේ මතයක් තිබුණේම නැති බවත්ය. ඒ විතරක් නොවේ ඇමති උදය ගම්මන්පිල කියා සිටියේ බොරු, මඩ හා පච ප්‍රහාර වලටත්, එස්.එම්.එස්, ඊමේල්, වෙබ් අඩවි මාධ්‍ය මෙහෙයුම් හරහා ආපු ගරිල්ලා මාකටින් පාරට මිනිස්සු ආපහු ඔළුව උස්සන්න බැරි වෙන්න උත්තරයක් දීලා තියෙනවා.දින 45 කුමන්ත්‍රණය අවසන් වුණා. රටටයි ජනතාවටයි පුදුම සැනසීමක් දැන් තියෙන්නේ. කොම්පියුටර් ජිල්මාට් කිය කියා මැතිවරණ ප්‍රතිඵල පිළිගන්නේ නැතිව ආපසු රට අවුල් කරන්නයි හදන්නේ, මේ ඉතුරු වීතුරු ටිකත් ඉදිරි මහමැතිවරණයේ දී හෝදලා අරින්න ඕන. ඒකට අපි සූදානම් වෙමු. අපේ ඡන්ද පදනම් තිබෙන ප්‍රදේශවල ඡන්ද කටයුතු වේගවත් කරමු. මේ ජනාධිපතිවරණ ප්‍රතිඵල පිළිබඳවත් ඉදිරි අපේ ක්‍රියාමාර්ග පිළිබඳවත් දැනුවත් කරන්න දිස්ත්‍රික් නියෝජිත හමුවක් ඉක්මනින්ම කැඳවන්න ඕන.” උදයගම්මන්පිල කීවේය.ඒ පිළිබඳව වගකීම ජාතික සංවිධායක අතුරලියේ රතන හිමියන්ට පැවරූ අතර ඒ සඳහා සංවිධාන කමිටුවක් ද පත් කෙරිණි. කථිකාචාර්ය අනුරුද්ධ ප්‍රදීප් නැවතත් සභාවේ අවධානය යොමු කළේ උතුරු නැඟෙනහිර බෙදුම්වාදී ඊළාම් රේඛාව මේ මැතිවරණය ඇතුලේ නැවත අදින්න දෙමළ ජාතික සන්ධානයටයි මුස්ලිම් කොංග්‍රසයටයි පුළුවන් වුණේ එජාපයයි ජවිපෙයි මේ මැතිවරණය තුළ ඒකීයභාවය පිළිගත්ත නැති නිසා.ඒකෙන් නැවතත් ඊළාම්වාදීන්ගේ දේශපාලන පෙරමුණ ශක්තිමත් වුණා. ෆොන්සේකා, රනිල්, සෝමවංශ සම්බන්දන්ට, හකීම්ට කඩේ ගියා. අවසානයේ වුණේ් එච්චරයි. දෙමළ මුස්ලිම් මිනිස්සු මේ බෙදුම්වාදී දේශපාලනයෙන් මුදා ගන්න අපේ පැත්තෙන් වැඩ පිළිවෙළක් අපි හැකි ඉක්මනින් ඉදිරිපත් කරන්න ඕනෑ.” දේශපාලන මණ්ඩල සභික කථිකාචාර්ය අනුරුද්ධ ප්‍රදීප් අවධාරණය කළේය.මැතිවරණ කොමසාරිස් චෝදනා ප්‍රතික්‍ෂේප කරයිජනාධිපතිවරණ ප්‍රතිඵලය දූෂිත බවට විපක්ෂය පසුගිය දිනවල දිගින් දිගටම චෝදනා කරමින් සිටියේය. මෙවැනි පසුබිමකදී ගිය සතියේ මැතිවරණ කොමසාරිස් දයානන්ද දිශානායක හදිසියේම විශේෂ ප්‍රවෘත්ති සාකච්ඡාවක් කැඳවූයේය.”ජනාධිපතිවරණ ප්‍රතිඵලය දූෂිත බවට කරන ප්‍රකාශ මා තරයේම ප්‍රතික්ෂේප කරනවා. ඒ වගේම ඡන්ද ගණන් කිරීමේ ක්‍රමයේ වරදක් ඇත්නම් එය ඔප්පු කරන ලෙසත් මම අභියෝග කරනවා. මට ඡන්ද ගණන් කිරීමේ ක්‍රමවේදය ගැන කිසිම සැකයක් නැහැ. ඡන්ද ගණන් කිරීමෙන් පසුව ප්‍රතිඵල පරිගණකගත කරනවා. එය කිසිම ආයතනයකට පැවැරුවේ නැහැ. ඡන්ද ගණන් කිරීමේ ක්‍රමවේදය ගැන සැකයක් තිබෙනවා නම් කොළඹ විශ්වවිද්‍යාලයේ පරිගණක අධ්‍යයන අංශයේ පීඨාධිපති හමුවී ඒ ගැන අවබෝධයක් ලබා ගත හැකියි.” මැතිවරණ කොමසාරිස්වරයා අවධාරණය කළේය.”ජනාධිපතිවරණ ප්‍රතිඵල ගැන කරන විග්‍රහයන් මම ප්‍රතික්ෂේප කරනවා. මගේ ප්‍රකාශ ගැන කරන විග්‍රහද මම ප්‍රතික්ෂේප කරනවා. ප්‍රතිඵලය ගැන පුවත්පත් සාකච්ඡා පවත්වා වැඩක් නැහැ. ඒ වෙනුවට විපක්ෂය කළ යුත්තේ නීතියේ ප්‍රතිපාදන අනුව කටයුතු කිරීමයි” මැතිවරණ කොමසාරිස්වරයා විපක්ෂයට අවධාරණය කළේය.චන්දන බණ්ඩාර</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=ab1002074</link>
    <topic>ෆොන්සේකාට ‘සීතාම්බර සළුව’ ඇන්දවූ කටකතා බලකාය</topic>
    <author>උපාලි සමරසිංහ</author>
    <content>මහා බොරුවක් බවට පත්වූ ෆොන්සේකාගේ බොරු සටනපරාජය බාරගන්න බැරි අය ඡන්දවලට එන්නේ ඇයි?මට ඕනෑ වැඩ කරන කණ්ඩායමක් හදන්නෆොන්සේකාට ‘සීතාම්බර සළුව’ ඇන්දවූ කටකතා බලකායමංගලගේ කටකතා කෝච්චි අරුණැල්ලේම ගමන් ඇරැඹුවේ මාතරින් හා ගාල්ලෙනි. ඒ ජනාධිපතිවරණයට නිර්පාක්ෂික පොදු අපේක්ෂකයා ඉදිරිපත් කරනු ඇතැයි මාධ්‍ය මඟින් අනාවරණය කළ දවස් කීපයේ සිටය. කොටින්ම කියතොත් ජෙනරල් ෆොන්සේකා ජනාධිපතිවරණයට ගෙන ඒමට මංගල හා අනුර කුමාර දිසානායක පිඹුරුපත් සකසන කාලයේ සිටය.මේ ෆොන්සේකා දෙවැනි මෙහෙයුම සඳහා සුදුසුකම් ලැබුවේ මුඛරිකමින් පෝෂිත, බොරුව වඩාත් රහට කියන්නට හැකි හිට්ලර්ගේ ගොබෙල්ස් න්‍යාය හොඳට දන්නා අය කීපදෙනෙකි. ඔව්හු මනාව සංවිධානය වී සිටියහ. රාජපක්ෂ පවුල මේ රටේ දේශපාලන භූ®මියෙන් ඉවත් කැර දමන්නට මාපිලාට ප්‍රතිඥා දුන් මේ පිරිස ගාල්ලෙන් එන පෙට්ටි 12 දුම්රිය දෙකට එකා බැගින් නැංගේ “වැඩේ හරියට කරන්නම්” කියමිනි.මේ බොරු බේගල් සුදාලා එක් අයකුට තමන්ගේ අලජ්ජි සේවය වෙනුවෙන් එක් දිනක් සඳහා රුපියල් දෙදහසක මුදලක් ද ප්‍රදානය විය. මොවුහු ඉතා හොඳ ජැන්ඩියට හැඳ පැළඳ ගත්, ඇතැම් විට අව් කණ්ණාඩි පැළැඳ, බ්‍රීෆ්කේස් අතින් ගත් වැදගත් උසස් නිලතල දරන්නන් මෙන් කෝච්චියේ පෙනී සිටියහ.මොවුන්ගේ ප්‍රධාන උපාය මාර්ගය සෙනඟ රැස්ව පොදි කන විට එම සෙනඟ අතරට සීරුවට පිවිස හාල් පොල් න්‍යායෙන් වෙළෙඳපොළ මිල අධික කතාවෙන් පිළිසඳර අරඹා රාජපක්ෂ පවුල අහවල් තැන පොල් අක්කර ගණනක් ගත්තා, අහවල් හෝටලය ගත්තා, එසේත් නැත්නම් කොළඹ අසවල් රෝහල මිලට ගත්තා ආදී වශයෙන් කිසිම පදනමක් නැති බොරු බේගල් ජනමනස තුළ පැළපදියම් කිරීමය.මේ කටකතා ව්‍යාපාරය පිළිබඳව මා මුලින් ම දුටුවේ ජයන්ත චන්ද්‍රසිරි අධ්‍යක්ෂණය කළ ‘ගරිල්ලා මාකටිං’ නම් චිත්‍රපටයෙනි. එහි එන ආඥාදායක කොම්ප්‍රදෝරු ධනපතියකු වෙනුවෙන් මෙවැනි කටකතා සියයක් නිර්මාණය වෙයි. මෙහිදී සිදුවූයේ ද එහිම ප්‍රායෝගික අවස්ථාවකි. මේ කටකතාවල ප්‍රභේද කීපයක් ද දැකිය හැකිය.පළමුවැන්නෙන් ජනතා දේපළ කොල්ලකන බව හඟවා රාජපක්ෂ පවුල ගැන ජනඅප්‍රසාදයක් මතුකිරීමය. දෙවැන්න ෆොන්සේකාගේ මානවවාදය, ඔහුගේ එඩිතර බව, දූෂණයෙන් තොර බව පිළිබඳව හැඟීමක් ඇතිකරන කතා නිර්මාණය කිරීමය. ඒත් මේ ගොබෙල්ස් න්‍යාය 2010 ජනපතිවරණයෙන් දිස්ත්‍රික්ක 16ක බලය රාජපක්ෂ ජනාධිපතිතුමාට ලබාදෙමින් නිශේධ කිරීමට ජනතා පරමාධිපත්‍යය කටයුතු කෙළේය.”ජයග්‍රහණයට පියවරුන් දහස් ගණනෙකි. පරාජය අනාථ දරුවෙකි” එදා ;ජීන් එෆ්.කෙනඩි කී කියමන අද මංගල, මනෝ ගනේෂන්, හකීම්, අනුර, රනිල් නඩයට පාරාවළල්ලක්ව කැරැකී තිබේ. මේ අන්ත පරාජයට එකිනෙකා ඇඟිල්ල දිගු කරගන්නා තත්ත්වයක් අද උද්ගත ව තිබේ.මහා කිවි බර්නාඩ් ෂෝ වරක් මෙසේ කීවේය. ”You can cheat all the people sometime some people all the time, but you cant cheat all the people all the time.” මෙහි සිංහල අනුවාදය මෙයයි. “ඔබට සියලු මිනිසුන් සමහර අවස්ථාවලදී රැවැටිය හැකිය. සමහර මිනිසුන් සියලුම අවස්ථාවලදී රැවටිය හැකිය. එහෙත් ඔබට සියලු මිනිසුන් සියලුම අවස්ථාවලදී රැවටිය නොහැක.” යන්නයි.දෙමළ සන්ධානය හරහා කළ හොර ගිවිසුම මත දෙමළ ඡන්දය ප්‍රතිශතය වෙනස් කර ගන්නට ෆොන්සේකාගේ රැවටිලි න්‍යාය සමත් වුවද, මාතර, කොළඹ, මහනුවර වැනි ප්‍රධාන එ.ජා.ප. දිස්ත්‍රික්ක ද මේ ජනාධිපතිවරණයෙන් මහින්ද රාජපක්ෂ ජනපතිතුමාට හිමිවුණේ සියලු මිනිසුන් සියලුම අවස්ථාවලදී රැවටිය නොහැකිය යන්න ඔප්පු කරමිනි.සම්බන්ධන් හා තුරෙයි රත්නසිංහම් ජනපතිවරණයට පෙර ජනපතිතුමන් හමුවීමට රජ ගෙදරට ආහ. සර්, අපට උතුරු නැඟෙනහිර ඒකාබද්ධ කැර දෙනවාද? ඔවුහු ඇසූහ. දෙමළ ඡන්ද පදනම ගැන පමණක් නොසැලකූ ජනපතිතුමා එක්වරම ‘බෑ’ කීවේය. එහෙනම්, අපට ස්වයං කලාපයක් දෙනවාද? ඔවුහු ඊළඟට ඇසූහ.‘නෑ’ ජනපතිතුමාගේ පිළිතුර විය. ෆොන්සේකා මේවාට පමණක් නොව බුද්ධි අංශය අඩුකිරීම, උතුරු නැඟෙනහිර කඳවුරු ඉවත්කිරීම, එල්.ටී.ටී.ඊ. ප්‍රධාන සැකකරුවන් නිදහස් කිරීම වැනි දේවලට ද එකඟ විය. එම ප්‍රදේශවල ඡන්ද ෆොන්සේකාට ලැබුණේ ඒ අනුවය. ඒ ඡන්ද පදනම ඊළාම් සිතියමට සමාන බව පෙනෙයි. (එම ඡන්ද ලැබූ ආකාරය හා ඊළාම් සිතියම සසඳා බලන්න.)2010 ජනපතිවරණය ඇත්තටම දේශද්‍රෝහීන්ගේ හවුල හා දේශප්‍රේමීන්ගේ හවුල අතර තියුණු තරගයක් විය. ඇත්තටම මුල් දින කිහිපයේ කොළඹ නගරයේ පමණක් තියුණු සටනක් ලෙස පෙනුණ ද ගමේදී රාජපක්ෂ ජනපති නම් දේශපාලන යෝධයා ඉදිරියෙහි ලිලිපුට්ටන්ගේ ඕලාරික සටනක් පමණකි මතුව පෙනුණේ.යුද්ධයේ සැබෑ නායකයා කවුරුන්ද? යන කරුණ එහි තීරණාත්මක සාධකය වීය. ජෙනරල් ෆොන්සේකා කතා කළ විදියට මේ සටන තනිකරම ඔහුගේ සටනක් හා ජයග්‍රහණයක් පමණක්ම විය. යුද්ධය නැවැත්වීම හෝ පැවැත්වීමේ බලය ඇත්තේ ව්‍යවස්ථාව අනුව විධායක ජනපතිවරයාටය. අවුරුදු 40ක් හමුදාවේ සිටියත් මේ නූතන මූසිලගේ නම අපේ වීරෝදාර ඉතිහාසයට එක්වන්නේ ඉකුත් අවුරුදු 4ක පමණ කාලයේ සිටය.ඊට කලින් විජය විමලරත්න, ජෙනරල් කොබ්බෑකඩුව ජයමහ වැනි වීරයෝ මේ සටන් භූමියේ සිටියහ. බලගල්ලලා ද, දළුවත්තලා ද, ජානක පෙරේරා ද ඒ අතර ප්‍රධාන නම් වීය. ජෙනරල් ෆොන්සේකා හමුදාපති පුටුවේ වාඩිවන්නේ ද ආරක්ෂක ලේකම්වරයාගේ ආශිර්වාදය හා ජනපතිතුමන්ගේ අනුකම්පාව නිසාය. මූසිල තුළ වූ දුර්ගුණ කලින් දැනගත් ගුත්තිල වීණා වාදනය ඉගැන්වීමට එකවර කැමැත්තක් නොදැක්වූවා මෙන්ම ජනපතිතුමන් ද ඔහු ගැන ප්‍රසාදයෙන් නොසිටියේය.එය ලැබුණේ ද ගෝඨාභය රාජපක්ෂ ආරක්ෂක ලේකම්තුමන් යුද්ධයට අත්‍යවශ්‍ය මිනිසකු ලෙස ඔහුගේ වටිනාකම කළමනාකරණය කළ නිසයි. මේ යුද්ධයේ සැබෑම යුද සේනාධිපතියා ජනපතිතුමන්ය. එසේම සිවිල් ආරක්ෂක හමුදාවේ සිට පොලිසිය ත්‍රිවිධ හමුදාව මනාසේ සම්බන්ධීකරණය කළ ආරක්ෂක ලේකම්තුමන් ඊළඟ ප්‍රධාන කාර්යභාරයේ නියැළිණ.කලින් සිටි වීරෝදාර සෙන්පතීනට යුද්ධය නවත්වන්නට සිදු වූයේ ඔවුනගේ අදක්ෂකමක් නිසා නොව පරිපාලනයේ දේශපාලන නායකත්වයේ අඩුලුහුඬුකම් නිසාය. එදා සිටි අපේ නායකයින් බටහිරට ආ වඩන විට චීනය හා රුසියාව මතු නොව ඉරානයෙන් ද මිත්‍ර සබඳතා ගොඩනඟාගෙන අවශ්‍ය ආයුධ උපදෙස් ගත් ජනාධිපතිතුමා ඉන්දියාවට බිය නොවී පාකිස්තානයෙන් ද ආයුධ ගෙන්වා ගත්තේය. රනිල් -ප්‍රභා - ගිවිසුම් ඉරා එල්.ටී.ටී.ඊ. ය තහනම් කැර, උතුරු නැඟෙනහිර වෙන්කැර එක්වරම යුදවාදී නායකයකු ලෙස ක්‍රියා නොකර එතුමා සාකච්ඡාවට ද අත දිගු කළේය. එහෙත් කොටි සාකච්ඡාවට ආවේ ඊළම යථාර්ථයයි, එය වෙනස් වන්නේ නෑ. සාකච්ඡා විය යුත්තේ එය දෙන ආකාරයයි කියමිනි. සම්බන්ධන්ලා ද මනෝ ගනේෂන්ලා ද ඒ වාක්‍යයේම සිටියහ.ජනපතිතුමා යුද්ධයට ගියේ මාවිල්ආරු සොරොව්ව වසා අපේ ගොවි බිම් විනාශ කරන්නට කොටි වතුර තහනමක් ගෙන ආ වේලාවේය. එය ඇත්තටම මානුෂීය මෙහෙයුම නමින් මුලින්ම නම්වර ලද්දේ ද එනිසාය.අපේ හමුදාව හැමදාම පහර දී ඒ ඒ තැන් අත්හැර ආපස්සට පලා ආවේ නායකයන්ගේ අදූරදර්ශී ප්‍රතිපත්ති නිසාය. එහෙත් ජනපතිතුමා හමුදාව ලක්ෂ 3කට වැඩි කැරගෙන යුද්ධයෙන් ජයගන්නා බිම් රැකගැනීමේ වැඩපිළිවෙළක් ද ක්‍රියාත්මක කළේය. හමුදාවෙන් පැන ගිය කොල්ලන් හා හමුදාවට අලුතින් බැඳුණු කොල්ලන් වැඩි වූයේ එතුමා හා ආරක්ෂක ලේකම්තුමා ගෙන ගිය සුබවාදී හමුදා ආකල්පයන් නිසාය. ඔවුනට ඩෝරා යාත්‍රා නවීන ආයුධ, ගුවන් යානා මතු නොව පතරොම් ද විශාල වශයෙන් ලැබිණ. අප්‍රතිහත ධෛර්යය හා නායකත්වය ලැබිණ.නාවික හමුදාව මුහුදින් ගෙනෙන සියලු ආයුධ නැව් එකින් එක ගිල්ලවා දැමුණු අතර, ගුවන් හමුදාව තමිල් සෙල්වම්ගේ සිට ගුවන් කඳවුරු බොහොමයක් විනාශ කරමින් අවසානයේ උන්ගේ කුරුම්බැට්ටි මැෂින් වැනි ගුවන් යානා ද බිම දැම්මේය. ෆොන්සේකා පාබල හමුදාව මෙහෙයැවූයේ ගුවන් ප්‍රහාරවලින් හෙම්බත් කළ කොටි ප්‍රදේශ හරහාය.එසේනම් ෆොන්සේකා පමණක් මෙහි ජයග්‍රහණයේ තනි අයිතිකාරයා වන්නේ කොහොමද? එය ත්‍රිවිධ හමුදාපතිවරුනට මතු නොව සියලු ආරක්ෂක හමුදාවලට අයිතිය. මේ හමුදාවන් නිසි ලෙස කළමනාකරණ කළ ආරක්ෂක ලේකම්වරයාට අයිතිය. ඊටත් වඩා ඊට අවශ්‍ය දේශපාලන නායකක්වය ලබාදී පිටරටින් එන විජාතික බලවේගවලට මුහුණදී ප්‍රභාකරන් නන්දිකඩාල් කලපුව අසල උඩුබැල්ලට මැරී වැටෙන තුරු යුද්ධය අකුරට කළ සේනාධිනායකයාට අයිතිය. විශ්‍රාමික ජෙනරාල් බොරු බේගල් කියා පෑවේ තමා මෙහි සිංහයා බව හඟවමිනි.උදැල්ල ගොවියාගේ උපකරණය වූ පමණින් කුඹුරක් හැදුවේ තමා යැයි උදැල්ලට කියන්නට බැරි බව ජේ.ආර්.පී.සූරියප්පෙරුමයෝ කියති. රුවන්වැලි මහා සෑය හැදුවේ සිරිබද්දන ඉංජිනේරුවාය. ඊට අවශ්‍ය නායකත්වය, භූ®මිය, මුදල්, අමුද්‍රව්‍ය දුන්නේ දුටුගැමුණුය. ඒත් රුවන්වැලිය සෑදුවේ දුටුගැමුණු යැයි ථූපවංශය හා අපේ වංශකතාව කියයි. ෆොන්සේකා මෙහි තනි අයිතිකාරයා නම් රුවන්වැලිය සිරිබද්දනගේ නිර්මාණයක් මිස දුටුගැමුණු මහරජුගේ නිර්මාණයක් නොවේ.මා දකින සුවිශේෂතාව, මෙවර මේ බලඇණි විහිදා සිටියේ මහා විජයබා රජු එදා රම්බා වෙහෙරහි සේනාංක තුනක් පොලොන්නරුවට විහිදූ ආකාරයටය. එතුමා රුහුණේ උපන් රට එක් සේසත් කළ ගැමුණු විජයබා මහ පැරකුම් රජවරුන් රට එක්සේසත් කළා සේම කෝට්ටේ 6 වැනි පරාක්‍රමබාහුගෙන් පසු මේ රට එක්සේසත් කළ අපේ මහරජතුමාය. හරියටම කිව්වොත් රට බේරාගත් 7 වැනි මහින්ද රජතුමාය. එදා යුද්ධය සිදුවන කාලයේ රනිල් ප්‍රධාන හකීම් මනෝ මංගල නඩය කළේ පිටරටට පුළුවන් තරම් බොරු කීමය. අපට ලැබෙන මුදල් කප්පාදු කිරීමය. යුද්ධය අවතක්සේරු කොට රණවිරුවන් හෑල්ලු කිරීමය.ෆොන්සේකා යුද හමුදාපතිකමට නොව ගැලවීමේ හමුදාවටවත් සුදුසු නැති බව මංගල කීවේය. නැඟෙනහිර තොප්පිගල බේරාගත් විට එය කැලෑවක් මිස වැදගත් තැනක් නොවන බව රනිල් කීවේය. හකීම් කීවේ මුස්ලිම් ජන ඝාතක හමුදාව උතුරට යන බවය. මනෝ ගනේෂන් ඊළම වෙනුවෙන් සටන් කළ ප්‍රභාකරන් සමඟ නාන තටාකයේ පීනපු කෙනෙකි. ලක්ෂ්මන් කිරිඇල්ල ඕනෑම ගොනකුට යුද්ධ කළ හැකි බව කීවේය.රවි කරුණාානයක හමුදාව යන්නේ අලිමංකඩ නොව පාමංකඩට යැයි කී අතර මැදවච්චි ගොස් කිලිනොච්චි ගිය බව කියන බවද සරදමින් කීවේය. සම්බන්ධන්ලා තුරෙයි රත්නසිංහම්ලා උතුරේ අහිංසක පාසල් දරුවන් මරා දමන බව කියමින් මරහඬ දුන්නේය. දැන් මේ නඩය ෆොන්සේකාත් රැගෙන ආවේ ප්‍රභාකරන්ගේ සිහිනය නීතිගත කරන්නටය.මේ රටේ ජනතාව අතිශය කලගුණ දත් පිරිසක් වෙති. ඔව්හු හරියටම වැඩේ දුන්නහ. කිසිම ජනපතිවරයෙක් දෙවැනි වතාවට මෙතරම් ඡන්ද ප්‍රමාණයක් (60 ලක්ෂයක්) වැඩි ඡන්ද 18 ලක්ෂයක් ගෙන නැත. ජේ.ආර්. ද චන්ද්‍රිකා ද එහෙමය.පස්වැනි ජනාධිපතිවරණයේදි රනිල්ගේ දහසක් නූල් සූත්තර අස්සෙන් 28,000 ක පමණ වැඩි ඡන්දයකින් ජනපති පුටුවට ආ එතුමා මෙවර වැඩි ඡන්ද 18 ලක්‍ෂයක් ගත්තේ එතුමා යුද වීරයා හා අනාගත ලක් මවගේ සංවර්ධන යෝධයා බව ජනතාව පිළිගන්නා නිසාය.සෝමවීර චන්ද්‍රසිරි ඉන්නකම් පිළියන්දල පැරදුණේ නැත. අත්තනගල්ල බොහෝ විට සිරිමා මැතිනිය බේරාගත්තාය. ඩඩ්ලිගේ දැදිගම ආසනයද එහෙම බේරුණේය. ඒත් මේ ඊනියා යුද වීරයා තමන් උපන් ගම අම්බලන්ගොඩින් පවා ජනපතිතුමාට හරි අඩකින් පැරැදුණේය. අම්බලන්ගොඩ ළඟම තිබුණු කරන්දෙණිය මැතිවරණ කොට්ඨාශය විශිෂ්ටතම වැඩි ඡන්ද ප්‍රමාණය ජනපතිතුමාට ලබා දුන්නේය.2010 ජනපතිවරණයේ ප්‍රචාරය සඳහා ෆොන්සේකා කළ වියදම මිලියන 1119 කි. සිරස ඇතුළු පෞද්ගලික නාළිකා බොහොමයක් ඔහු වටා සිට ගත්තේය. පිටරට මුදල් ද ගලා ආවේය. හංසයින් හතර වටින් පීනන බවක් පෙනිණ. ඒත් රජයේ රූපවාහිනි මාධ්‍ය දෙකකින් හා ලේක්හවුස් පත්තරවලින් ඒ 30 ක් පමණ පෞද්ගලික නාළිකා කළ ප්‍රචාරණ යුද්ධයට හරියට පිළිතුරු ලැබිණ.මේ ප්‍රචාරණය කොයිතරම් නිහීනද කිවහොත් සාටකයෙන් මිනී පෙට්ටිය ගැටගසා වළට දමන දර්ශන පවා පෙන්වීය. එය ඩෙංගු මරණයකි. ඩෙංගු මර්දනය සඳහා රජය නිසි ප්‍රතිපත්ති හා සැලසුම් සකස් කළාට මදිය. එය වැළැක්වීමට ජනතා සහයෝගය අවශ්‍යය. අනෙක මදුරුවා මෙරට සිටින්නේ විජය – කුවේණි කාලයේ පටන්ය. එදා සිට මේ දක්වා ලෝකයේවත් කිසිම ආණ්ඩුවකට මදුරුවා හා කැරපොත්තා නැති කරගන්ඩ බැරිව තිබේ. ඩෙංගු මරණයක් සඳහා සාටකය යොදා ගැනීම කොතරම් නිහීනකමක්ද?මේ ජනපතිණරණයේදී බොරුවට හඬ නැඟූ දේශ ද්‍රෝහින්ට ජනතා පරමාධිපත්‍යයෙන් මරු කනේ පහරක් එල්ලවිය. ඌව පළාතේ නව හංස සංදේශයක් ගැන කියමින් එහි කවි උපුටා දක්වමින් සමහර දේශපාලනඥයින්ට සරදම් උපාධි පිරිනැමූ ජවිපෙ සහෝදරයෙක් සිටියේය. අනේ! එතුමාගේ කවිවල මහිම? ඌව පළාතේ බදුල්ල හා මොණරාගල දිස්ත්‍රික්කද ජනපතිතුමා විශිෂ්ට ලෙසින් ජයග්‍රහණය කළේය.කලාකරුවන් මෙහිදී වෙනම උත්කෘෂ්ට කාර්යයක නියැළිණ. ඔවුන් සමාජයේ පෙරගමන්කරුවන් ලෙස අදත් ජනතාව සලකති. මේ කලාකරුවන්ට ‘කිංඩි’ දැමූ හංසයන්ද වයසට යනවිට පාත්තයින් මෙන් පෙනෙතැයි එක්තරා නිළියකට කී, ඕනෑනම් ජනපතිතුමාගේ ගෙදරට මල්ලක් - ගෝනියක් නොව පැදුරක් ද රැගෙන යන්නැයි තවත් නිළියකට කී, ජෝන් සීනා කළ දෑ ගැන කටමැත දොඩපු එක්තරා එජාප නීතිඥයෙක් ජනපති ජයග්‍රහණය ඉදිරියේ කිසිවක් කතා කර ගත නොහැකිව ආන්දෝ සංසාරයක් නැතිව සිටී.ජවිපෙ හැමදාම සිතා සිටියේ රජුන් තනන්නේ ඔවුන් බවය. දෙමළ ජනතාවද සිතා සිටින්නේ රජුන් තනන්නේ ඔවුන් බවය. ඒත් මෙවර ජනතාව මේ කියමන් පැහැදිලි ලෙසම බොරු කැර තිබේ. ජවිපෙ මහින්ද රාජපක්‍ෂ ජනාධිපතිතුමාට කොන්දේසි දමන්නටත් නාස් ලණුව දමන්නටත් උත්සාහ ගත් විට ජනපතිතුමා ඊට විරුද්ධ වීය. ඔවුන් වෛරී දේශපාලනයට පිවිස ප්‍රාදේශීය සභා තනියෙන් තරග කරන්නටත් දේශප්‍රේමී විමල් වීරවංශ පන්නා ගන්නටත් කටයුතු කළේ අවස්ථාවාදි ලෙසය.ඒත් ඒ උත්සාහ දෙකම ලත් තැනම ලොප් වී සවුත්තුවටම වැටුණේය. ඊළඟට ඔවුන් මහින්ද රාජපක්‍ෂ පරදන්නට උත්සාහ ගත්තේ අයවැය වේලාවේය. විමල් වීරවංශ වෙලාවට ආණ්ඩුව බේරා ගත්තේය. ජනතා විමුක්ති පෙරමුණ කවදත් කළේ අවස්ථාවාදි දේශපාලකයන් බව මෙවරද හරියටම ජනතාව තේරුම් ගත්තේය. සෝමවංශ අමරසිංහ කීවේ සොයාපු දේ හම්බවුණ කාලෙ හොඳා කියාය. කාලෙ කොහොමද? කියා දැන් ඔහුටම තේරෙන බව අපට සිතේ.තමන්ගේ නායකයා රෝහණ විජේවීර කොළඹ සුසානයේ ආදාහනාගාර පෝරණුවට පණපිටින් වීසි කළ එජාපය සමඟ ඔවුන් අලජ්ජ ලෙස දීග කෑවේ තමන්ගේ පක්‍ෂයට අපේක්‍ෂයෙක් නැතිවදැයි පක්‍ෂය ඇතුළෙන්ම ප්‍රශ්න නැෙඟයි. රනිල් වික්‍රමසිංහ 2005 ජනපතිවරණයේදි ගත් ඡන්ද ලක්‍ෂ 47 වත් ෆොන්සේකාට ගන්නට බැරිවූයේ ඇයි? ඔහු ගත්තේ ඡන්ද ලක්‍ෂ 40 ක් පමණි.එසේනම් ජනතා විමුක්ති පෙරමුණට මුස්ලිම් කොංග්‍රසයට ඡන්ද පදනමක් නැත. අනෙක මේ ජනපතිවරණයේදි මෙහෙම දෙයක් පෙනුණේ දේශද්‍රෝහී පිලට එකතුවූ එක්සත් ජාතික පක්‍ෂිකයන් අතර සිටි දේශප්‍රේමින් කොටසත් ජනපතිතුමාට ඡන්දය දුන් නිසාය.හිට්ලර්ට, පොල්පොට්ට, ඉඩිඅමින්ට නෑකම් කියන ෆොන්සේකා හමුදාවේ සිටි ආඥාදායක ස්වරූපය දැන් බොහෝ දුරට විස්තර වී ඇති නිසා වැඩිදුර නොකියමු. කෝකියාට බිත්තර ආප්පෙන් ගැසීම, කරණවෑමියාගේ කන කැපීම, සුළු නිලධාරින්ට අඩන්තේට්ටම් කිරීම, කාන්තා අතවර මේ අතර ප්‍රධානය. මේ ඔක්කොටමත් වඩා ජෙනරල් ෆොන්සේකා අතිදක්‍ෂ රංගනයටය.තමන්ට 2005 සිට මේ රටේ ඡන්ද හිමි නාම ලේඛනයක කිසිදු අයිතිවාසිකමක් නැති බව දැන දැනත්, තමන්ට ඡන්දයක් නැති බව ඔහු රනිල්ටවත් කීවේ නැත. අනුර කුමාර දිසානායක හකීම් මංගල මේ කාටවත් නොකියා අපූරු ඡන්දදායකයෙක් ලෙස සිටියේය. 2010 දෙසැම්බර් 26 ඡන්දය දා උදේ සිට ඔහු ඡන්ද පොළට නොපැමිණියේය. එතෙක් බලා සිටි රූපවාහිනි කණ්ඩායම්වලට ඔහු කියා ඇත්තේ සවස ඡන්ද පොළට යන බවකි.අනුර කුමාර දිසානායකද එසේම කීවේය. ඔහු තමාට ඡන්දය නැති බව ජනතාවට කීවේ 3.45 ට කැඳවූ හදිසි ප්‍රවෘත්ති සාකච්ඡාවකිනි. එනයින් බලනවිට ෆොන්සේකා මේ රටේ ලක්‍ෂ 40 ක් ඡන්දදායකයින් ගොනාට ඇන්දවූ පුරවැසි බවක්වත් නැති කල්ලතෝනියෙකි. ඇමෙරිකාවේ පුරවැසිභාවයට අත දිගු කරන ගී‍්‍රන්කාඩ් හිමි මේ මිනිහා එය වුවමනාවෙන් කළ කාරියක් විය යුතුය.මෙබඳු අපකීර්තිමත් ඉතිහාසයක් ඇති මේ නඩය දැන් ඡන්ද ප්‍රතිඵල පරිගණක වංචාවක් ලෙස හඳුන්වන්ටද යත්න දරයි. ඔවුන් මෙතෙක් හදපු හතරැස් බොරු, අටපට්ටම් බොරු ගැන දන්නා ජනතාව ඒවාට ඇහුම්කන් නොදෙති. ඔවුන් වඩා බුද්ධිමත්ය.රටේ අස්සක් මුල්ලක් නෑර සෑම පොලිස් බල ප්‍රදේශයකම පොලිසිය හා හමුදාව රඳවා අසාධාරණ ඡන්ද මගඩි වළක්වා කළ ඡන්දය මෙයයි. අනෙක හැඳුනුම්පත අනිවාර්ය කළ ඡන්දයත් මෙයයි. විදේශීය නිරීක්‍ෂකයන්ට නිදහසේ තම නිදහස් පරීක්‍ෂණ කළ හැකිව තිබූ ඡන්දයත් මෙයයි. මැතිවරණ කොමසාරිස්වරයාගේ සේවයට ඔවුන් කරන අගෞරවය කනගාටුදායකය. එතුමා මෙය නිවැරැදි සුපිරිසුදු ඡන්ද ප්‍රතිඵලයක් බව කීවේය.ෆොන්සේකා ප්‍රමුඛ මේ නඩය දැන් කළගුණ දත් මේ රටේ ජනතාවට අරහංය. ඔවුන් වණ පොත් කළ වෑත්තෑවේ හිමියන්ගේ ගුත්තිලයේ මේ කවි පද අපට අමතක කළ නොහැකිය.දියෙහි යන දණ්ඩට පිහිටක් වෙතත් පෙර සිට දුදනන් හට පිහිට නොවව් යන බස සැබෑ කළෙ මටදිය පහරක ගසාගෙන යන දඬු කැබැල්ලකට පිහිට වූවත් දුර්ජනයන්ට පිහිටවීම සුදුසු නැත. මෙය නූතන ගුත්තිල වූ ජනපතිතුමන්ට හොඳින්ම ඒත්තු යා යුතු කරුණකි.කොපමණ ගුණ කළත් දුදනෝ නොවෙති යහපත් කිරි දියෙනි දෙවියත් අඟුරු සුදු වෙන කලෙක් නම් නැත්කොපමණ ගුණ කරන ලද්දේ වුව දුර්ජනයෝ යහපත් නොවෙති. එය හරියටම කිරි දියෙන් දෝවනය කළත් අඟුරු සුදු වන කාලයක් නොවන්නා සේය. ෆොන්සේකාට හමුදාපති හැටියට රජය කෙතරම් වරදාන, වරප්‍රසාද ලබා දුන්නාද? එහෙත් ඔහු ඒවා අමතක කළේ දුදනකු පරිදිය.මීටත් අමතරව මට ෆොන්සේකා මහත්මයා ගැන පුදුමාකාර අනුකම්පාවක් තිබේ. මේ රටේ ශාපලත් යුද්ධය නිමා කරන්නට යම් ආකාරයකින් සහාය දක්වා එතුමා සිවුවැනි ඊළාම් අරගලය පැරැදූ වීරයෙකි. පැරැණි යුද වීරයනට (ගොංගාලේගොඩ බණ්ඩා, වීරපුරන්අප්පු, කැප්පෙටිපොළ) සමාන වූ ගෞරවයක් එතුමාට සමාජය තුළ තිබිණ. ඒත් ඔහුගේ බලයට කෑදරකම නිසා ඒ වීරත්වය පාවාදීම දක්වා ගෙන ගොස් අඳුරට වැටිණ. ඒ රනිල්ගේ ලණු කෑමෙනි. සෝමවංශලාගේ අනුරලාගේ දවල් හීන නිසාය. ඔහුට අපේ ආදරණීය නෑසියන් අද කියන්නේ මෙහෙමය.ඉඳ ඉඳ එක වෙහෙර විඳ විඳ දහම් මනහර සිඳ බිඳ දුක් සසර අහෝ! දෙව්දත් නොදුටි මොක්පුර වශයෙනිතවමත් මේ බොරුකාරයන්ගේ ඝෝෂාව ඉවර නැත.යූඑන්පිය මළගමට ගියේය. අලියා ලකුණද ඔවුනට අහිමි විය. සීනුවද හඬක් නැති ටකයක් වී ඇත. එහි ‘මනිය’ (විමල් වීරවංශ) දැන් ජනපතිතුමා සමඟය. කොච්චර දේ නැති වුණත් ඔවුහු තවමත් අවලාද නඟති. ඔවුනට අපට කිව හැක්කේ මේ කතාවය.දද නිවට – අඳ පවිට අපි තොපට - මෙත් වඩමු තොප අයත් වරිගයෙහි නියම වෙස පමණි තොප තොප දෙනෙත අඳ වුවොත් තොපට මිස අපට නොව නිවට නරි රැල නඟන උඩුබිරුම පමණි අදඋපාලි සමරසිංහ</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=af1002071</link>
    <topic>නිදහස ලත් දෙමළ ජනතාව බෙදුම්වාදීන්ගේ ගොදුරුවීමට ඉඩ නොතැබිය යුතුයි</topic>
    <author>සාකච්ඡා කෙළේ සරත් පෙරේරා</author>
    <content>නිදහස ලත් දෙමළ ජනතාව බෙදුම්වාදීන්ගේ ගොදුරුවීමට ඉඩ නොතැබිය යුතුයිකුම්භකර්ණයෝ නැගිටිති ඥානවන්තයෝ ඇස් හැර බලත්වා!කහතුඩුවේ ගින්නෙන් දැවුණු දරුවන්ගේ ශෝකාන්තයජනාධිපතිතුමා දෙවැනි වරටත් ලැබුවේ පිරිසුදු අති විශිෂ්ට ජයග්‍රහණයක්පසුගිය වසර හතරේදී ළදරු අධ්‍යාපනයට හොඳ කලක් උදාවුණාජනමත පිටුවජිනීවා නුවර එක්සත් ජාතීන්ගේ සංවිධානයේ හිටපු ශ්‍රී ලංකා නිත්‍ය නියෝජිත හා තානාපතිආචාර්ය දයාන් ජයතිලකමේරටේ ජන කොටස් අතර පවතින අන්‍යොන්‍ය අවිශ්වාසය නැති කිරීමට ඉහළ සිට පහළට ගලා යන දෙබසක් අපේ සමාජයේ තිබිය යුතුª බවත් එසේ නොවී මේ බෙදීම ඉදිරියට ගෙනයන්නට ඉඩ දුනහොත් ලෝක ව්‍යාප්ත කොටි ජාලය එයින් ප්‍රයෝජන ගනු ඇති බවත් දයාන් ජයතිලක මහතා පවසයි.සිළුමිණ සමඟ සම්මුඛ සාකච්ඡාවකට එක්වෙමින් ජයතිලක මහතා මේ ප්‍රකාශය කෙළේය.එම සම්මුඛ සාකච්ඡාවේදී ඇසූ ප්‍රශ්න කීපයක් හා ඒවාට ජයතිලක මහතා දුන් පිළිතුරු මෙසේය.* දැන් ජනාධිපතිවරණයෙන් පසුව අපේ රටට අලුත් ගමනකට මුල පුරන්න සිදුවෙනවා. මේ ගමනේදී මුහුණ දෙන්නට වන අභියෝග ගැන ඔබ සමඟ මේ කෙටි කතාබහේදී මුලින්ම කතා කළොත්..?ජනාධිපතිවරණයේ ප්‍රතිඵලය ලෙස ලැබුණු මැතිවරණ සිතියම දෙස බැලූවිට රටට මුහුණ දෙන්නට වන අභියෝග ඉතාම පැහැදිලියි. මගේ කල්පනාවේ හැටියට එම ඡන්ද සිතියමෙන් නිරූපණය වන්නේ ජනවාර්ගික වශයෙන් පළුදු වූ දේශයක්.බහුතර සිංහල ජනතාවගෙන් අති බහුතරය එක් ආකාරයකට ඡන්දය දී ඇති අතර දෙමළ හා මුස්ලිම් ජනතාවගේ අතිබහුතරය ඊට හාත්පසින්ම විරුද්ධ වෙනත් දිසාවකට තම ඡන්දය පාවිච්චි කර තිබෙනවා. විපක්ෂයේ ඡන්ද සිතියම පෙරළා බැලූවිට එය බොහෝ දුරට දෙමළ ජනතාවගේ නිජභූ®මිය ලෙස හඳුන්වමින් කොටි සංවිධානය විසින් කරළියට ගෙනැවිත් තිබූ ඊළාම් සිතියමට නෑකම් කියන බව පෙනී යයි.* පැරැණි අභියෝග අලුත් වෙමින් නැවත ගොඩනැෙඟනවා..?ඔව්. පැහැදිලිව ඉදිරියේදී මේ ජනවාර්ගික පළුදුවීම පුළුල් වන්නට ඉඩ නොදී හැකිතරම් යුහුසුළුව දකුණ හා උතුරු නැඟෙනහිර යාකරන මානුෂික විඥානමය පාලම් ඉදිකිරීම කළ යුතුයි.* කෙසේ නමුත් මෙවර නිදහස එක් රටක් ලෙස සමරන්නට අපට හැකි වුණා නේද?මෙදා නිදහස් දිනය සමරන්නට යාමේදී වෙනදාට වඩා ඉමහත් සතුටින් මේ නිදහස සමරන්නට සතුටු විය හැකි කරුණු බොහොමයක් තිබුණා. දශක තුනකට පසුව රටේ දේශ සීමා ස්වෛරීත්වය අද වෙනකොට තහවුරු වෙලා. අනෙක් කරුණ රට තුළ රටක් නැතිනම් වෙනම රාජ්‍යයක් නොපවතී. ඊළඟ කරුණ අපේ රටේ නීත්‍යානුකූල හමුදා හැරෙන්නට සතුරු සේනාවක් නොපවතී.ත්‍රස්තවාදයට එරෙහි යුද්ධය ජය ගත්තා පමණක් නොව රටේ ස්වෛරීභාවය හා ස්වාධීනත්වය ප්‍රජාතන්ත්‍රවාදී ක්‍රමය ද ආරක්ෂාකර ගැනීමට අප සමත්වී තිබෙනවා. එනමුත් භෞමික වශයෙන් තනි රටක් රාජ්‍යයක් වශයෙන් යළි පවතින ලංකාව, මානසිකත්වයෙන් හා විඥානමය වශයෙන් තනි රටක් බවට පත්වී නැති බව අව්‍යාජව පිළිගත යුතුය.එකිනෙකට අසමමිතික වූ මේ ජනවාර්ගික හැඟීම් එකට එකතු කළ හැකි පුළුල් ස්වදේශීය සේවයක් සර්ව ලාංකික විඥානයක් නිර්මාණය කිරීම ඉතිහාසය විසින් අප හමුවට ගෙනැවිත් තිබෙන අභියෝගාත්මක කාර්යභාරයයි. ඒ අභියෝගය බාරගැනීම අපේ නායකත්වයේත් ජනතාවගේත් යුතුකම හා වගකීමයි.* ඔබ කතාකරන ප්‍රශ්නය වගේම අතුරු ප්‍රශ්න ගණනාවකටත් අපේ රටට මුහුණ දෙන්න වෙනවානේ..?උතුරු නැඟෙනහිර හා රටෙන් 2/3ක් පමණ වන අනෙක් පරිවාර පළාත් අතර ඇති මේ වාර්ගික පළුද්ද නොවිසඳා වෙන කිසිදු ප්‍රශ්නයක් සාර්ථකව විසඳන්න බැරි බව මා අමුතුවෙන් කියන්න ඕනෙ නැහැනේ. මෙවැනි ප්‍රශ්නයක් තියාගෙන රටක් සංවර්ධන මාවතේ ඉදිරියට ගෙනයාමත් ගැටලුවක් වෙනවනේ.* ප්‍රශ්නය ගැන කතාකළත් උත්තරයක් නොලැබුණ දිගින් දිගටම ඇදී ගිය ප්‍රශ්නයක් මේක. ඔබේ විසඳුම කුමක්ද?ඔය ආසියාවේ වෙනත් රටවලත් මෙවැනි ප්‍රශ්න විසඳාගත්ත ආකාරයට මේකටත් විසඳුමක් සොයාගන්න ඕන. එසේ කිරීමට නම් දෙපැත්තම එකිනෙකාට මිත්‍රත්වයේ හස්තය දිගු කළ යුතුයි. මා හිතන විදියට මේ ඇතිවී තිබෙන්නේ අවිශ්වාසය අන්‍යොන්‍ය අවිශ්වාසය පිළිබඳ ප්‍රශ්නයක්. මේ අවිශ්වාසය දුරු කිරීම සඳහා ඉහළ සිට පහළට ගලා යන දෙබසක් මේ සමාජයේ අපේ රටේ ඉන්න සියලු ජන කොටස් අතර ඉඳහිට නොවේ නිරතුරුව සිදුවිය යුතුයි.එවැනි දෙබසක් නොමැතිව මේ පළුද්ද ඉදිරියට ගෙනයන්නට ඉඩ දුන්නොත් අපේ රට පරාජය කරන්න කුරුමානම් අල්ලන ලෝක ව්‍යාප්ත කොටි ජාලයට මෙයින් අනිවාර්යයෙන්ම ප්‍රයෝජන ගැනීමට ඉඩ ලැබෙනු ඇත.* ඔබ කතා කළ ජනාධිපතිවරණය වගේම ඉදිරි මහ මැතිවරණයේදීත් උතුරු නැඟෙනහිර ජනතාවට තම ඡන්දය පාවිච්චි කරන්න තවත් අවස්ථාවක් ලැබෙනවා. ඒ ප්‍රදේශවල නිදහස් ඡන්දයකට ඉඩ ලැබෙන්නේ දශක තුනකට පසුව.ඔව්. අපට ඊළඟ පාර්ලිමේන්තු මැතිවරණයේදී එම ප්‍රදේශවල ජනතාව උතුරු නැඟෙනහිරින් තෝරා පත්කරන නියෝජිතයන් කවරහුද ඔවුන්ගේ ස්ථාවරය කුමක් වේද යන්න ගැන සැලකිලිමත් වෙන්න සිදුවෙනවා.උතුරු නැඟෙනහිර ජනතාව විසින් ලංකා ආණ්ඩුව සමඟ දීර්ඝකාලීන කොටස් කරුවන් ලෙස සිටි ඩග්ලස් දේවානන්දා, ඩී.සිද්ධාර්ථන් වැනි නායකයකු ඔවුන් නියෝජනය සඳහා තෝරා ගන්නේ නම් සමඟිය ගොඩනැඟීම එතරම් අපහසු නොවනු ඇත. නමුත් අනෙක් අතට උතුරු නැඟෙනහිර පළාත්වලින් පත්වන අතිබහුතරය දෙමළ ජාතික සන්ධානය නියෝජනය කරනු ලබන අය වන්නේ නම් ජාතික සමඟිය ගොඩනැංවීම සඳහා ඊට වැඩි සංකීර්ණ පරිශ්‍රමයක් දැරීමට සිදුවනු ඇත.මේ දෙආකාරයටම නොවී උතුරු නැඟෙනහිර ඡන්ද දායකයන් මේ දෙපිරිසටම ආණ්ඩුව සමඟ සිටින අර දෙමළ නායකයන්ටත් දෙමළ ජාතික සන්ධානයටත් ඡන්දය දුනහොත් මේ කාර්යභාරය එතරම් අමාරු නොවනු ඇතැයි සිතනවා.* යුද්ධයට පෙර වගේම යුද්ධයට පසුවත් ශ්‍රී ලංකාවට තිබුණ ජාත්‍යන්තර බලපෑම ගැන කවුරුත් දන්නවා. ඒ ගැන ඔබ කියන්නේ කුමක්ද?පසුගිය සති කීපය හා මාස කීපයේ කැනඩාව ඇතුළු බටහිර යුරෝපා රටවල වෙසෙන කොටි හිතවාදී දෙමළ ප්‍රජාව විසින් ජනමත විචාරණ කීපයක් පවත්වා ඇති බව අප මතක තබාගත යුතුයි.මේවායේදී අවසාන ප්‍රතිඵලය වී ඇත්තේ වෙනම රාජ්‍ය සංකල්පය තහවුරුවීමයි. පිටරට වෙසෙන මේ ශ්‍රී ලංකා රාජ්‍ය විරෝධී කොටස් හා අපේම උතුරු නැඟෙනහිර පළාතේ ජනතාව අතර පවතින සම්බන්ධයට වැඩි සම්බන්ධයක් ආණ්ඩුව හා මේ ජනයා අතර ගොඩනැඟිය යුතුව තිබුණා. මෙතැනදි අසල්වැසි ඉන්දියාවේ අතර මැදි කාර්ය කොටස හා සහයෝගය අපට ඉමහත් සේ ප්‍රයෝජනවත් වනු ඇති.නමුත් එලෙස ඉන්දියාවේ සහයෝගය ලබාගැනීමට නම් අපගේම ව්‍යවස්ථාවේ වලංගු කොටසක් ලෙස පවතින 13 වැනි සංශෝධනය කටුගා ඊට අඩු බලතල සහිත පළාත් සභා හෝ වෙනස් ඒකකයක් නිර්මාණය කිරීමට ඉදිරිපත්ව ඇති අදහස අත්හැර දැමිය යුතුව තිබෙනවා. එසේ නොවන්නේ නම් උතුරු නැඟෙනහිර පළාත්වල ජනතාව දේශපාලන වශයෙන් අපෙන් වියෝවී ගොස් ඉන්දියාවත් පැත්තක් නොගෙන සිටියොත් බටහිර වෙසෙන කොටි හිතෛෂී දමිළ ජාතිවාදී බලවේගවලට තමන්ගේ ප්‍රයත්නය සාර්ථක කරගැනීමට විශාල ඉඩකඩක් සපයනු ඇති.* යුද්ධය දිනුවා වගේම ලෝක ජනමතයත් අපේ පැත්තට දිනාගත යුතු වෙනවා. ඒ සඳහා කුමක් කළ යුතුª බවද ඔබ කියන්නේ?ඡන්ද ප්‍රතිඵලය හා මැතිවරණ ක්‍රියාදාමය ගැන බටහිර ජනමාධ්‍යවල පසුගිය කාලයේ විවේචන දකින්න තිබුණා. ඇමෙරිකානු තානාපති කාර්යාලය හා යුරෝපා හවුලෙන් මේ ජයග්‍රහණය ගැන ප්‍රශංසනීය පණිවුඩ නිකුත් වුණත් මේ පිළිබඳව බටහිර අගනගරවල නායකත්වයෙන් ප්‍රශංසනීය පණිවුඩ නිකුත් වී නැහැ. මෙයින් ගම්‍ය වන්නේ එම රටවල මනාව සංවිධානය වී සිටින කොටි හිතෛෂීන් යැයි කිව හැකි ඇතැම් දමිළ ජන කොට්ඨාසවල බලපෑම්වලට එම රටවල රාජ්‍යයන් හා ජනමාධ්‍ය ආයතන ලක්වී ඇති පරිමාවයි.මේ අරගලය සාමකාමී ශීතල යුද්ධයක් වශයෙන් වසර ගණනාවක් පවතින අරගලයක් වන අතර ම ලෝක ජනමතය නොමග යවන මේ අරගලයෙන් දැනට අප ජයගෙන නැත.දේශීය වශයෙන් ජනමතය දිනා ගැනීමේදී ජනාධිපතිවරණයෙන් විශිෂ්ට ජයක් ලද ආකාරයටම ගෝලීය වශයෙන් ලෝක දේශවාසීන්ගේ ජනමතය දිනා ගැනීම සඳහා කිසියම් ඡන්ද ව්‍යාපාරයක නියැලීමට අපට සිදුවනු ඇත. එය බලහත්කාරයෙන් කරන්න බැහැ. ලෝකවාසීන්ගේ හොඳ හිත ධනාත්මකව දිනා ගැනීම සඳහා ලෝක ව්‍යාප්ත මට්ටමේ දැවැන්ත ප්‍රචාරක ව්‍යාපාරයක් අවශ්‍ය කරනවා. ඒ ගෝලීය ඡන්ද ව්‍යාපාරයත් අප දැනට ආරම්භ කර නැත.දැවැන්ත පරිමාණ දැනුවත් කිරීමේ වාද විවාද සිත් දිනා ගැනීමේ අපේ ඇති තතු පහදා දීමේ ප්‍රචාරක කටයුතුවල යෙදීම සකල ලෝක වාසීන්ගේ සිත් දිනා ගැනීම සඳහා අවශ්‍ය වෙලා තියනවා.* ජනාධිපතිවරණයට පසුව විපක්‍ෂයට අත්වී ඇති ඉරණම ගැන කියන්නේ කුමක්ද?විපක්‍ෂය සීසීකඩ විසිර ගිය තත්ත්වයක තියෙන්නේ. අධිරාජ්‍ය ගැති, ඊළාම් හිතෛෂී බලවේග ජනතාවගේ් ඡන්දයෙන් විශාල පරාජයක් මේ මැතිවරණයේදී අත්කර ගත්තේ. අද මේ විසිර ගිය විපක්ෂය එකට තරග කරනවාද වෙන් වෙන්ව තරග කරනවාද යන උභතෝකෝටියක ඉන්නේ. අනිත් එක මේ රටේ ජනතාවට අමතක වෙලා නැහැ රනිල් වික්‍රමසිංහ මහතා අගමැතිවෙලා සිටි වසර දෙකේ මේ රටට කළ හානිය.මේ ඡන්දයේදී ෆොන්සේකා රනිල් දෙමළ ජාතික සංධාන හවුල ජාතික ආරක්‍ෂාව වැනි අංශවලින්කෙසේ බලපාවි ද වගේ ප්‍රශ්න ගැන ජනතාවට ප්‍රධාන ලෙස බලපෑවා. ඔවුන්ට සහාය දුන් ජනතා විමුක්ති පෙරමුණත් මේ ඡන්දයේදී ඉතාම දුර්වල තත්ත්වයකට පත්වුණා.* මේ ගැන කතා කිරීමේදී විපක්‍ෂයේ ප්‍රධාන පක්ෂය එජාපය ගැන කතා කරන්නම වෙනවා?එජාපය කියන්නේ දේශ හිතෛෂී නායකත්වයක් තිබුණ රටේ නිදහස දිනා ගත්ත, රට ගොඩනඟන්න විශාල මෙහෙයක් කළ පක්ෂයක්. එජාප නායකත්වයේ බොහෝ දෙනෙකු එල්ටීටීඊ යේ ගොදුරු බවට පත්වුණේ ඒ නිසයි. එජාප ප්‍රබල නායකයන් ඝාතනය වුණාට පස්සේ පක්‍ෂය පීලි පැනලා. ඒ පක්‍ෂ නායකත්වය ජනතා සැකයට ලක් වෙලා.පැහැදිලිව මේ රටට ශක්තිමත් විපක්‍ෂයක් ඕන. මේ ජනතාවට ද්‍රෝහීව කටයුතු කළ එජාප නායකත්වයේ වෙනසක් පක්‍ෂය යළි ගොඩනගන්න අවශ්‍ය කරනවා. රට හැදෙන්න කළින් පක්‍ෂය හැදෙන්න ඕන. ජනතාවට ද්‍රෝහීව දෙමළ ජාතික සන්ධානය වැනි කොටි හිතෛෂීන් සංවිධාන එක්ක සන්ධානගත වීමෙන් එජාපය වැළකෙන්න ඕන.ආර්. ප්‍රේමදාස මහතා වැනි එජාප නායකයන් වැඩ කළේ ඩග්ලස් දේවානන්ද, සිද්ධාර්ථන් වැනි කොටි විරෝධී දෙමළ නායකයන් එක්ක. රනිල් සන්ධානගත වුණේ ගිවිසුම් ගැහුවේ එක්කෝ කොටි එක්ක නැතිනම් කොටි හිතෛෂීන් එක්ක.* ජනාධිපතිවරණයේදී මහින්ද රාජපක්‍ෂ මැතිතුමා ජයග්‍රහණයට ප්‍රබල බලපෑමක් කළ ගැමි හා කාන්තා බලවේග ගැන කියන්නේ කුමක්ද?එල්ටීටීඊ යට විරුද්ධව යුද්ධ කරන්න ආවේ හමුදාවට බැඳුණේ ගමේ තරුණ තරුණියෝ. මේ තරුණ තරුණියන් තමයි කොටින්ගේ රුදුරු වෙඩි උණ්ඩ බෝම්බ හමුවේ මැරී වැටුණේත් අවසානයේ ප්‍රභාකරන් ඔහුගේ සගයන් සමඟම විනාශ කරන්න කැපවී රණ බිමේ තමපරම යුතුකම රට වෙනුවෙන් ඉටු කළේත්. මොවුන් සියලු දෙනාම ගැමි ගර්භාෂයෙන් ජනිත වූ දරුවෝ. දැන් මේ ජනතාව කිසිසේත්ම නොසලකා අරින්න බැහැ. ඔවුන්ගේ ජීවිත ගොඩනගන්න විශේෂිත වැඩපිළිවෙළක් ඕන කරනවා.ආර්ථික සංවර්ධනයේ ප්‍රතිලාභ යුහුසුළුව ජනතාවගේ එදිනෙදා ජීවිතයේ වෙනසක් කරන ආකාරයෙන් බෙදා දිය යුතුයි. බඩුමිල ඉහළ යන ජීවන වියදම නිසා ජනතාව සැබෑ ලෙසම පීඩනයකට ලක්වෙලා ඉන්නේ. සංවර්ධනය ගැන කතා කරමින් සංඛ්‍යා ලේඛන මතම රැඳී ඉන්න බැහැ. ජනතාවගේ ජීවිත හොඳ පැත්තට යන වෙනසක් අද ඕන කරනවා. රටේ අනාගතයට බලපාන සෞඛ්‍ය, අධ්‍යාපනය වැනි අංශවලට විශාල ආයෝජනයක් ඕන එහි ගුණාත්මක තත්ත්වය යළි ඉහළ නැන්වීමට.අධ්‍යාපන අංශයම ගත්තොත් මීට දශක ගණනකට ඉහත අපේ විශ්වවිද්‍යාල තිබුණේ ඉතාම ඉහළ තත්ත්වයක. අපේ අවාසනාවට අද ඒ අංශය තියෙන්නේ ගරා වැටුණ තත්ත්වයක. ජාත්‍යන්තරව ගත්තොත් අප සමඟ තරගයට එන එතෙර ඊළාම් වාදය කරගහගත් බටහිර ඉහළ අධාපනය ලැබූ පිරිස පරදවන්න අපේ අධ්‍යාපන පද්ධතිය 1950, 1960 ගණන්වල තිබුණ ඉහළ තත්ත්වයටවත් පත් කරගත යුතුයි. එසේ නොකළහොත් අපට දිනන්න බැරි වෙනවා. එසේ අපේ තරුණ පරපුර අනාගත දැනුමෙන් සන්නද්ධ නොකළොත් ආසියාවේ ප්‍රාතිහාර්යයට අපට සහභාගි වෙන්න බැරි වෙනවා.* යුද්ධය නිසා රටට ආර්ථිකයට තිබුණ අභියෝග දැන් නැහැ. ඒ නිසා රජයට රට ගැන ආර්ථිකය ගැන අලුතෙන් හිතන්න ඉඩක් තිබෙනවා?මා කියන්නේ තිස් අවුරුදු යුද්ධය ඉවරයි. යුද්ධය නිසා අපට මේ අධ්‍යාපන, සෞඛ්‍ය අංශවල විශාල අයෝජනයක් කරන්න බැරිවුණා. දැන් යුද්ධය ඉවරයි. ඒ නිසා විශාල ආයෝජනයක් අවශ්‍යයයි මේ අංශවල ඉහළ දියුණුවක් ඇති කරන්න. නිරෝගී, උගත් පරපුරක් යළි බිහි නොවුණොත් රටටත් ජනතාවටත් ඇත්තේ අඳුරු අනාගතයක්. යුද්ධයෙන් දිනුවත් මේ වැදගත් අංශ දෙකේ දියුණුවක් ඇති වුණේ නැතිනම් අපට රටක් ලෙස ඉදිරියට යන්න බැරි වෙනවා. අනාගත සැබෑ සංවර්ධනයේ පදනම වන්නේ අධ්‍යාපනය කියා කිව හැකියි.සාකච්ඡා කෙළේ සරත් පෙරේරා</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=af1002073</link>
    <topic>කුම්භකර්ණයෝ නැගිටිති ඥානවන්තයෝ ඇස් හැර බලත්වා!</topic>
    <author/>
    <content>නිදහස ලත් දෙමළ ජනතාව බෙදුම්වාදීන්ගේ ගොදුරුවීමට ඉඩ නොතැබිය යුතුයිකුම්භකර්ණයෝ නැගිටිති ඥානවන්තයෝ ඇස් හැර බලත්වා!කහතුඩුවේ ගින්නෙන් දැවුණු දරුවන්ගේ ශෝකාන්තයජනාධිපතිතුමා දෙවැනි වරටත් ලැබුවේ පිරිසුදු අති විශිෂ්ට ජයග්‍රහණයක්පසුගිය වසර හතරේදී ළදරු අධ්‍යාපනයට හොඳ කලක් උදාවුණාජනමත පිටුවපූජ්‍ය ගල්බොඩ සිරි ඤාණිස්සර නායක ස්ථවිර(ගංගාරාමයේ පොඩිහාමුදුරුවෝ)ශ්‍රීලාංකිකයන්ට කුම්භකරණ කථාව මතක නැත. දිනක් බුදියන ඔහු දිනක් ඇස් ඇර සිටී. සතියක් බුදියන අය සතියක් ඇස් ඇර සිටී. මසක් දෙකක් හය මසක් බුදියන අය ඒ හා සමානව ඇස් ඇර සිටිති.මේ කියමන සත්‍යයකි. ජනාධිපතිතුමා සතු සමහර කුම්භකරණයෝ දැන් ඇස් ඇර සිටිති. ඒ මහ මැතිවරණය සඳහාය. එතුමාගේ ජයග්‍රහණය ගැන ක්‍රියාත්මක වූ අය පිළිබඳව එතුමා දැනගත යුතුය.විපක්ෂය තම සමහර කොටස් කුම්භකරණයන් ලෙස පත් කළේය. ඔවුන්ගෙන් සමහරෙක් තාමත් බුදිය. සමහරු ඈලි-මෑලි ගති හැර නැගිටිමින් සිටිති.සමහරු ජනාධිපතිතුමාට ජයපතා ලක්ෂ ගණනින් බැනර්, පෝස්ටර් ඉදිකර ඉදිරිපත් කළ බව අපි දුටුවෙමු.ඒ අයගේ නමට, පින්තූරවලට, ගොම, අසූචි, තාර තවරා තිබූ අතර සමහර පින්තූර අසල තණකොල මිටි සහ පිදුරු මිටි එල්ලා තිබෙනු දුටුවෙමු. ජනාධිපති රූපයට අගෞරව කළ බවක් අපි නොදුටුවෙමු.ඇස් ඇරී ක්‍රියාත්මක වන කුම්භකරණයන් දැන් ව්‍යාපාරික ආයතනවලට ගොස් ජනාධිපතිතුමාගේ පෝස්ටර් අලවමින් ව්‍යාපාරිකයන් බියවැද්දීමේ ව්‍යාපාරයක නියැලී සිටිති. ඒ තමන්ට සම්පත් ලබාගෙන ඉදිරි මැතිවරණයට මුදල් රැස්කිරීම පිණිසය.පෝස්ටර් ඇලවීමෙන් හා කටවුට් ගැසීමෙන් පමණක් ක්‍රියාත්මක වූ සමහර පිරිස් වෙනුවෙන් අනාගතයේ මහජනතාව උපහාර දක්වනු ඇත.මේ පිළිබඳව බලයට පත්වූ ජනාධිපතිතුමාගේ අවධානය යොමුවිය යුතුය. පෞද්ගලික ව්‍යාපාරවල වටිනාකම විශේෂයෙන්ම ශ්‍රී ලංකා නිදහස් පක්ෂය අවබෝධ කරගත යුතුය. ජනාධිපති අපේක්ෂක වූ හෙක්ටර් කොබ්බෑකඩුව මැතිතුමාගේ ක්‍රියාකලාපය මත මෙරට බොහෝ ව්‍යාපාර ජනසතු විය. එයට මුල පිරුවේ එස්.ඩබ්.ආර්.ඩී.බණ්ඩාරනායක අග්‍රාමාත්‍යතුමා විසිනි.ඒවා ගැන යමක් කථාකර පලක් නැත. ඇන්.අම්. පෙරේරා මහතා ගැන සිරිමා බණ්ඩාරනායක මැතිනිය කලින් සඳහන් කළේ “මගේ සැමියා නොමරා මැරුවේ ඇන්.ඇම්.පෙරේරා මහතා” යනුවෙනි. නමුත් පසුව එතුමා බණ්ඩාරනායක රජයේ මුදල් ඇමැතිවරයා විය.දේශපාලනය එයයි. විවේචනය එයයි. ඇන්.ඇම්.පෙරේරා මැතිතුමා ගැන මා එක් කරුණකින් සෑහීමකට පත්වෙමි. එනම් විදේශීය ණය සියල්ල ගෙවා අවසන් කිරීමට එතුමා ඥානවන්ත වීමයි. එහෙත් එහි ප්‍රතිඵලය ලැබුණේ ජේ.ආර්.ජයවර්ධන රජයටයි. ලෝක බැංකු ණය ආධාර ගංගාවක් ලෙස ශ්‍රී ලංකාවට ළඟාවූයේ ඇන්.ඇම්.පෙරේරා මුදල් ඇමැතිතුමා විසින් ශ්‍රී ලංකාව ණය බරින් නිදහස් කිරීම නිසාය. නමුත් රටේ ජනතාවට අල, බතල කෑමට සිදුවිය.වෙළඳ ආර්ථිකය ගොඩනඟා නිදහස් වෙළඳ කලාප ඇතිකර ආර්ථික සංවර්ධනයක් ඇති කළ ජේ.ආර්.ජයවර්ධන ජනාධිපතිතුමා ජීවත්ව සිටියදීම ජනාධිපති පදවියට පත් ආර්.ප්‍රේමදාස ජනාධිපතිතුමා පදවි සම්ප්‍රාප්තියෙන් පසු කළ කථාවෙන් ප්‍රකාශ වූයේ මහ බැංකුවේ ඇත්තේ ලක්ෂ 50ක පමණ මුදලක් බවය.මේවා අප විසින් ගොතනු ලබන කථා නොව සත්‍ය සිද්ධීන්ය. එවැන්නක් වූයේ කෙසේද? අදූරදර්ශී පාලනය, දූෂණය, නාස්තිය සහ ත්‍රස්තවාදය හේතුවෙනි. මේවා පිළිබඳ කථාකරන ආර්ථික විශේෂඥයන්ගේ ඇහැකට වැසුනේ කෙසේද?”අලි බබා සහ හොරු හතළිහ” කථාව මීට හොඳ නිදසුනකි.කොළඹ මහ රෝහලේ පරිත්‍රාණ දේශනාවක් පැවැත්විණ. එහිදී අපට දැනගන්නට ලැබුණේ බෙහෙත් ගන්න එන දුප්පත් ජනතාවට දොස්තර මහතා/මහත්මිය විසින් නියම කරනු ලබන බෙහෙත්වලින් රෝහලින් ලබාගැනීමට ඇත්තේ එකක් හෝ දෙකක් පමණක් බවය. අනෙක් බෙහෙත් වර්ග සියල්ල පෞද්ගලික ෆාමසිවලින් ලබාගැනීමට සිදුවේ.ම් දුක්බර කථාව ඇසූ අපට ඒ ප්‍රශ්නය විසඳීමට ශක්තිය නැතිවුණත් තාවකාලිකව සුළු පිළිසරණක් යෙදීමට අවස්ථාව ලැබුණා.රෝහලේ ඇඳේ සිටින ලෙඩාට අවශ්‍ය බේත් නැත. ඕ.පී.ඩී. එකට යන ලෙඩාට බේත් නැත. ශල්‍යකර්මයක් කර ගැනීමට පෞද්ගලික රෝහල් මිස රජයේ රෝහල්වල දින වකවානු ලැබෙන්නේ වසර එක - දෙක – තුනකට පසුවය. එවිට ලෙඩා මියගොසින්ය.මේවා ඇත්තද? නැත්තද? යන්න සොයා බැලීමට කාගේත් අවධානය යොමුවේවා!ජනප්‍රිය පාසලකට සමහර විදුහල්පති ඇතුළු හොර මඬුල්ලට ලක්ෂය ඉක්මවූ මුදලක් ගෙවිය යුතුය. මැති – ඇමති බලවතුන් මාර්ගයෙන් ඇතුළු වීමට ඊටත් වඩා දෙගුණයක් මුදල් දිය යුතුය. ධනය ඇතිව හෝ නැතිව මේ කාරණය ඉටුකර ගන්නා ජනතාව නිදහස් අධ්‍යාපනයේ පිහිට පතා ණයකරුවන් වෙමින් දරුවන් බිහිකිරීමට ඇති බිය නිසා ජාතිය වඳවෙමින් පවතී.දුප්පත් පාසල්වලට ළමයෙක් ඇතුළත් කරගන්න දෙන ගොඩනැඟිලි බඩු ලයිස්තුවට විවිධ උපක්‍රමවලට දුප්පතාට රුපියල් පණස් දහස (50,000/-) ඉක්මවූ මුදලක් ළමයෙක් පාසලට ඇතුළත් කරගැනීම සඳහා වැය කළ යුතුව ඇත. නිදහස් අධ්‍යාපනයේ තත්ත්වය මෙයවේ.සියලුම රජයේ කාර්යාලවල ලිපිගොනුවක් උඩට ගන්න සන්තෝසමක් දිය යුතුමය. සමහර රේගු අංශවල නිලධාරීන්ගේ සතියක සන්තෝසම රුපියල් ලක්ෂ දහය ඉක්මවන අතර ප්‍රධානියාගේ සිට අන්තේවාසිකයන් දිනකට උපයන මුදල රුපියල් ලක්ෂ පහ ඉක්මවා ඇත. ඒ රටේ ජනතාවගේ කතා බහය. සත්‍ය - අසත්‍ය සොයා බැලීම බලධරයන් සතුය.රටට දායාදයක් වූ රක්ෂණ සංස්ථාව පෞද්ගලීකරණය කෙරිණ. නමුත් පෞද්ගලීකරණය ලබාගත් අය එය දියුණු කළ බව නොරහසකි. එය අද නැවත උසාවි තීරණයක් මත රජය සතුවී ඇත.මහ රෝහලේ බේත්වලට වැය කරන ධනයෙන් හතරෙන් තුනක් රක්ෂණ සමාගමට ගෙවා රෝගීන්ගේ බේත් බිල්පත්වලට යන මුදල රක්ෂණයෙන් ගෙව්වොත් ඒ මුදලින් තුනෙන් එකක්වත් ඒ සඳහා වැය නොවනු ඇත. මේ අනුව රජයට තුනෙන් එකක ලාභයක් ද, රක්ෂණ සමාගමට තුනෙන් එකක ලාභයක් ද, මහජනයාට නිදහස් වෛද්‍ය සේවයක් ද ලැබෙනු ඇත.සමහර අමාත්‍යංශ ලේකම්වරු බෙල්ලේ සයනයිට් කරල් එල්ලාගත යුතුය. සමහර ඇමැතිවරු දෙක තුන බැගින් එල්ලාගත යුතුය. ජනතාව ඥානවන්තය. දුර එන දුක, කරදරය දැක මේ රටේ ප්‍රජාතන්ත්‍රවාදය, නිදහස නැතිවන බවක් දුටහ. ඒ නිසා ජාති ආගම් දේශපාලන කුල-මල පළාත් භේද අමතක කළහ. ජනාධිපතිතුමාට බලය දුන්හ. නමුත් ජනාධිපතිතුමා පඹයෙකු නොකිරීමට මන්ත්‍රීවරු අමුඩ තදකරගෙන එළියට බැසිය යුතුය. නුසුදුස්සා තේරුම් ගැනීමට, පාලකයා තේරුම්ගත යුතුය.නුසුදුස්සා ඉදිරිපත් කළොත් ඔහු අහෝසි කරන්න ජනතාව ඥානවන්ත විය යුතුය. විපක්ෂය තම දුර්වලකම අවබෝධ කරගත යුතුය. විපක්ෂය නැති කිරීමට ජනාධිපතිතුමා කවදාවත් ක්‍රියා කළේ නැත. විපක්ෂය විසින්ම විපක්ෂය නැතිකර ගත්තා මිස ජනාධිපතිවරයා ඒ සඳහා යමක් නොකළ බව අපි දනිමු.ජනාධිපතිවරයා ප්‍රබල විපක්ෂයකට කවදත් කැමතිය. දෙපක්ෂයම එකතු කරන්න, සමඟි කරන්න, රටේ ත්‍රස්තවාදය නැති කරන්න, රටේ ජනතාව බේරගන්න එදා-මෙදා තුර අපි ක්‍රියා කළෙමු.කාගේත් දුර්වලකම් ඇත. එය අවබෝධ කරගන්නා අය ඥානවන්තය. විවේචනය අවශ්‍යය. රටේ නිදහස යනු එයයි.කට වසා විලංගු දමා රට රකින්නට සමහරු කල්පනා කළහ. නීතිය අනීතිය කළ අය ඒ සඳහා අත්වැල් බැඳගත්හ. දුෂ්ට චරිතය ගැන කථාකරන අයට ධර්මය ගැන කථාකරන අයට ඒවා අහස පොළොව මෙන් විය. චරිත හඳුනන්නෝ රටේ ජීවත්වීම පිළිබඳව අපි සතුටු වෙමු.ජනාධිපති ජයග්‍රහණය සිංහල ජාතියේ ජයග්‍රහණයයි. සුළු ජාතීන්ට මේ රටේ කවදත් හොඳ තැනක් ලැබිණි. ඒ ජාතීන් ඥානවන්ත කරවීමට ඒ ඒ ජාතීන් නියෝජනය කරන අයගේ ඇස් ඇරේවා!ජාතිවාදී කෝලාහල මේ රටේ ඇතිවිය. එවැන්නක් මතුවට ඇති නොවන්න සුළු ජාතීන් ඥානවන්ත විය යුතුය. තම ප්‍රධානීන්ට ඒ නුවණ නැතොත් ඔවුන් ;ගන් මිදෙන්න සුළු ජාතීන් ද ක්‍රියා කළ යුතුය.පාතාලයන්, කුඩුකාරයන් නිසා රට එළිපිට විනාශ මුඛයට ලක්විය. තම දරුවන් නොමඟ නොයන්න කටයුතු කරන්න සෑම ජාතියක්ම දැනගත යුතුය.හමුදා පාලනය ඇති ලෝකයේ රටවල්වල ඉතිහාසය මෙරට ජනතාවට තවත් අවබෝධ කළ යුතුය.හමුදාවලට යන ආරක්ෂක භට සේනාව ඉවසිලිවන්ත, ගුණවන්ත, ඥානවන්ත පිරිසක් ලෙස ක්‍රමවත්ව පුහුණු කළ යුතුය. මහජනයාගේ දරුවන් ලෙස හමුදාවලට බැඳුන අය තම පවුලේ සියලුදෙනා හමුදා නිලධාරීන් නොවන බව සලකා රටේ සැමට ආදරයෙන්, කරුණාවෙන්, මෛත්‍රියෙන් ක්‍රියාකරන්න අදිටන් කරගත යුතුය.ඒ පුහුණුව පාලක පක්ෂය විසින් ලබාදිය යුතුය. නිලධාරීන් ඒ පුහුණුව ලැබිය යුතුය. ඒ ත්‍රස්තවාදී සමය තුළ හමුදා නිලධාරීන්ගෙන් සමහරෙක් හැසුරුණු අයුරු දෙමාපියන් ලෙස රටවාසීන් ගරු නොකරන බව අපි දනිමු. ඒ අයද දෙමාපියන්ය, දෙමාපියන්ගේ යුතුකම ඒ අය අවබෝධ කරගත යුතුය. ඒ අයට ඒ දැනුම ලබාදිය යුතුය. රනිල් වික්‍රමසිංහ මැතිතුමා, අධ්‍යාපන ඇමතිතුමා ලෙසත්, සමරවීර වීරවන්නි මැතිතුමා උප ඇමතිතුමා ලෙසත් ක්‍රියා කළ අවධියේ ජාත්‍යන්තර පාසල් අධ්‍යාපනය පිළිබඳ පළමු ප්‍රචාරක දැන්වීම පළ කළේ ගංගාරාමයයි. ඊට හේතුව ළමයෙකු පාසලකට ඇතුළත් කරගැනීමට එදා තිබූ බලවත් ප්‍රශ්නය නිසාය.ඒ අවශ්‍යතාවය මත ඇතිවූ පෞද්ගලික ජාත්‍යන්තර පාසල් අද ලංකාවේ ප්‍රධාන ව්‍යාපාරික ආයතන ලෙස පරිවර්තනය වී ඇත. හොඳ-නරක දෙකම මේ ව්‍යාපාරය තුළ දැකිය හැකිය.එදා-මෙදා තුර මොනම රජයක්වත්, ඇමතිවරයෙක්වත්, මේ පෞද්ගලික පාසල් සම්බන්ධව නීති-රීති, සැලසුම්, පරිපාලනයක් සිදුකර නැත.හතු පිපෙන්නාක් මෙන් ඇරඹුන මේ ව්‍යාපාරයේ ආදායම, වියදම, පරිපාලනය ප්‍රතිඵල කාටවත් පාලනය කළ නොහැකි තත්ත්වයට පරිවර්තනය වී අවසානය.මේ සියලු ප්‍රශ්නවලට මුහුණ දී සිටින්නේ මුළුමහත් ජනතාවය. ජනතා ප්‍රශ්න යනු මේවාය. මේවාට රජයේ පරිපාලනයක් නැත. කනගාටුවට හේතුව එයයි. දුප්පත් හෝ පොහොසත් සැම තම දරුවාට අධ්‍යාපනයක් දීමට කැමතිය. නිදහස් අධ්‍යාපනය ගැන කථාකරන අය අද නැත.සංචාරක ව්‍යාපාරය ගෝනිබිල්ලෙකි. රජය එදා–මෙදා තුර මේ ව්‍යාපාරයට දුන් සහාය උපකාර අපමණය.ඒ තත්ත්වය තේරුම් ගෙන රටේ ආර්ථිකයට සංචාරක ව්‍යාපාරයෙන් ධනයක් වෙන්කර දෙන සංචාරක ව්‍යාපාර ආයතන අඩුය. රටේ සුචරිතය, හැදියාව, සංස්කෘතිය, උරුමය ආරක්ෂා කරගෙන මේ ව්‍යාපාරය දියුණු කරන සංවිධාන ඇතොත් ඇත්තේ අතළොස්සකි.ආතර් සී.ක්ලාක් විද්‍යාඥයා ගාල්ලේ සිට මාතර දක්වා වූ මුහුදු තීරය ආරක්ෂා කර ගැනීමේ වටිනාකම ජේ.ආර්.ජයවර්ධන ජනාධිපතිතුමාට පෙන්වා දෙමින් ශිෂ්ට සම්පන්නව මුහුදු තීරය සංචාරකයන්ගෙන් සහ ශ්‍රී ලාංකිකයන්ගෙන් රැකගැනීමේ වටිනාකම පෙන්නුම් කළ අවස්ථාවේ එදා ජනාධිපතිතුමා ප්‍රකාශ කළේ තරුණ තරුණියන් ලෝකයේ කොයි රටක වුවත් විනෝද විය යුතු බවත් ඒවාට තමා තහංචි නොපනවන බවත්ය.විවිධ ප්‍රශ්නවලට මුහුණ දෙමින් ඉතා අමාරුවෙන් මේ රටේ බලය ලබාගත් එතුමාට බලයට පැමිණි පසු පරණ අතීතය ගැන සිතීමට බැරිවිය.අප කොළඹට (1954) එන විට සයිවර් කඩවල වැඩිහිටියන්ට විනෝදවීමට ඔට්ටු ඇල්ලීම සඳහා “ජැක්පොට්” යන්ත්‍ර තිබිණ. ළමයින්ට ඒවාට ළංවීමට අවසර නැතිවිය.ප්‍රේමදාස ජනාධිපති සමය වන විට ඒ ඔට්ටු අල්ලන ජැක්පොට් යන්ත්‍ර සකල ලංකාව පුරාම ප්‍රචලිත විය. ප්‍රේමදාස ජනාධිපතිතුමා ඒ ප්‍රශ්නය එක් රැයකින් අවසන් කළ බව අපට මතකය. වත්මන් ජනාධිපතිතුමාගේ “මතට තිත” වෙනුවෙන් මේ රටේ සිගරැට් සමාගම් අයුතු ක්‍රියාමාර්ග නොගැනීම පිළිබඳව අපි සතුටුවෙමු. එදා රජයට ලැබුණ ආදායම, ඒ ව්‍යාපාරයට ලැබුණ ආදායම සියයට පනහ දක්වා අඩුවී ඇත. නමුත් රටේ ජනතාවට, සෞඛ්‍යයට, ආර්ථිකයට එයින් ලැබුන පිටිවහල අති විශාලය.පෙට්ට්‍රල් සහ ගින්දර, ළං කළ විට ලැබෙන ප්‍රතිඵලය භයානකය. නමුත් ඒ දෙකම අපට අවශ්‍යය. උපකාරක පන්ති මුවාවෙන් ගෙදරින් එළියට බහින තරුණ දරුවා අද ශීඝ්‍රයෙන් විනාශ කරන භයානක සංවිධාන රහසිගතව ක්‍රියාත්මක වේ.කවුරුත් තම දරුවන්ට ආදරය කරති. දරුවන්ගේ විනාශය නොපතති. විවිධ චිත්‍රපට, මත්පෙති, ව්‍යාපාර තුළින් මනස අවුල් වූ තරුණ – තරුණියන්ට මතු අනාගතයක් නොපෙනේ.2010 පෙබරවාරි 2 වැනි අඟහරුවාදා ලක්බිම පුවත්පතේ පළවූ වාර්තාවකින් එය තවදුරටත් පැහැදිලි වේ.”මෑතදී කුරුණෑගල පොලිසිය, කුරුණෑගල වැව රවුමේ ඇති රෙස්ටුරන්ට් පරීක්ෂා කළා. දිවා කාලයේ එහි සිටි ජෝඩු 83ක් අල්ලා ගැනීමට පොලිසිය සමත් වුණා. එම ජෝඩුවලින් 73ක්ම වයස 18-23 වයසේ පාසල් යන ළමයි. ඉතිරි ජෝඩු 10 දරුවන් පන්තිවලට කැඳවාගෙන පැමිණි අම්මලා - තාත්තලා.”කොමිස් මුදල් රුපියල් දෙසීයට, තුන්සීයට ගෙස්ට් හවුස් කරා දරුවන් ගෙන යන සමහර ත්‍රීවීල් රියැදුරන්ගේ ක්‍රියාමාර්ගයෙන් මේ සියලු ජශ්චරිත භයානක ලෙස වැඩිවී ඇති බවක් පෙනේ.මේ ගෙස්ට්හවුස් කාමර කුලියට දෙන තැන්වලට ඒ ව්‍යාපාර පවත්වාගෙන යාමට අවසර දුන් අය කවුරුන්ද? ඒවා ක්‍රියාතම්ක වන්නේ කෙසේද? දෙමාපියන්ට දරුවන් හදාගන්න ඉඩක් ලැබේද?මේ සංස්කෘතික විප්ලවය ගැන කථාකරන අය ලියන අය නැත.ශ්‍රව්‍ය දෘෂ්‍ය, ශ්‍රවණ ආබාධිතයන් අංගවිකල වූවන් මෙන් සිටීම හරිද? දේශපාලන බලතල ඇති අය ද පොලිසිය ද බලතල ඉක්මවීම ගැන රටේ පාලක පක්ෂයේ ඇස් ඇරේවා! දෙමාපියන් වූ අයද, දෙමාපියන් වන්නට ඉන්නා අය ද මේ ගැන කල්පනා කෙරෙත්වා!සුචරිතය නැතිව පූජ්‍ය පක්ෂයට, ආගමික නායකයන්ට තැනක් නැත. ඒ අයට ද මේ ප්‍රශ්නය පිළිබඳව ඇස් ඇරේවා! අන්‍යාගමික ප්‍රශ්න ගැන කථාකරනවාට වඩා සුචරිතයෙන් ඈත් වන දරු පරපුර රැකගැනීමට සියලු ආගමික නායකයන්ගේ ම ඇස් ඇරේවා!පළමුව ආහාරය, දෙවනුව සෞඛ්‍යය, තෙවනුව අධ්‍යාපනය යන තේමාව තුළ රටේ පාලක පක්ෂය අඩුව, දුර්වලකම නැතිකරන්න දිවා රාත්‍රි උත්සාහ ගනිත්වා!හොඳ දේ ක්‍රියාත්මක කරවන්න විපක්ෂය ද එක් සිත් ඇතිව එක්වේවා! මේ ප්‍රශ්න මුල්කරගෙන මේ දේ ක්‍රියාත්මක කරන පක්ෂ-විපක්ෂ දෙපක්ෂය හොඳ දක්ෂ, අවංක, නිහතමානී පුද්ගලයන් මහ මැතිවරණයට ඉදිරිපත් කරන්නට තරම් ඥානවන්ත වෙත්වා!</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=af1002074</link>
    <topic>කහතුඩුවේ ගින්නෙන් දැවුණු දරුවන්ගේ ශෝකාන්තය</topic>
    <author>කීර්ති මෙන්ඩිස් පින්තූර - රංජිත් ජයවීර</author>
    <content>නිදහස ලත් දෙමළ ජනතාව බෙදුම්වාදීන්ගේ ගොදුරුවීමට ඉඩ නොතැබිය යුතුයිකුම්භකර්ණයෝ නැගිටිති ඥානවන්තයෝ ඇස් හැර බලත්වා!කහතුඩුවේ ගින්නෙන් දැවුණු දරුවන්ගේ ශෝකාන්තයජනාධිපතිතුමා දෙවැනි වරටත් ලැබුවේ පිරිසුදු අති විශිෂ්ට ජයග්‍රහණයක්පසුගිය වසර හතරේදී ළදරු අධ්‍යාපනයට හොඳ කලක් උදාවුණාජනමත පිටුවපොල්ගස්ඕවිට සියඹලාගොඩ මුළු ප්‍රදේශයම තවමත් කම්පා වී ඇති සැටියෙකි. කාගේත් මුහුණුවල ඇත්තේ ශෝකාකූල බවකි. තැති ගැන්මකි.“කාටවත් කරදරයක් නැති පවුලක්... අපිටත් හිතාගන්න බැහැ වුණේ මොකක්ද කියලා... අහල පහළ අයත් එක්කවත් වැඩි කතාබහක් නැහැ... පව් අහිංසක දරු පැටව්...”අසල්වාසීන්ට පවා අදහාගත නොහැකි දෙයකි. එහෙත් කහතුඩුව පොලීසිය පවසන්නේ ගෙදර ගෘහමූලිකයා අසල්වාසීන්ට හොඳ වූවාට සිය බිරිය හා දරු පවුල සමඟ කිසියම් ක්‍රෝධයකින් සිටි බවකි. මේ වන විට ඊට හේතුව නිශ්චිතව හෙළිවී නැතත් සිදුවීමෙන් දිවි ගලවාගත් ශි‍්‍රයානි රේණුකාගේ ප්‍රකාශයට අනුව ඔවුන් අතර නිතරම ගැටුම් ඇතිවී ඇත්තේ ආගම් ප්‍රශ්නයක් මුල්කරගෙන බව කියැවේ.ඇගේ සැමියා එක් ආගමක් අදහද්දි බිරිඳ හා දරුවන් වෙනත් ආගමකට නැඹුරුවීම මේ සිදුවීමට මුල්වන්නට ඇතැයි මූලික පරීක්ෂණවලදී අනාවරණය වී ඇතැයි කහතුඩුව පොලිසිය පවසයි. එහි අවසානය වී ඇත්තේ සැමියා ද ගිනි තබාගෙන සිය බිරියට හා නිදා සිටි දරු තිදෙනාට ද පැට්‍රල් දමා ගිනි තැබීමය.මෙම අවාසනාවන්ත සිදුවිමෙන් කිසිත් නොදත් අහිංසක දරුවන් තිදෙනකු පිළිස්සී මිය ගොස් තිබේ. එය කාටත් දරාගත නොහැකි වේදනාවකි. ගිනිගෙන දැවෙන දරුවන් විලාප දෙමින් ගින්නෙන් බේරීමට උත්සාහ කරද්දී සිය සිරුරේ ද දැවටුණු ගිනිදැල් සමඟ ශි‍්‍රයානි ජනේලයකින් පිටතට පැනීම නිසා ඇගේ ජීවිතය බේරා ගැනීමට අසල්වාසීන්ට හැකිවී තිබිණි. එහෙත් නිවෙස තුළ පිළිස්සෙන දරුවන් බේරා ගැනීමට කිසිවෙකුට හැකියාවක් නො ලැබුණි.පොලිසිය පවසන අන්දමට වැඩිමල් දියණිය නිදියහනේම මියගොස් තිබිණි. දෙවෙනි දියණියගේ ජීවිතය බේරා ගත් මොහොතේදී පවා ඇය පසුවූයේ අවසන් හුස්ම පොද සමඟ දැඩි සටනක යෙදෙමිනි. සිය මව සමඟ ඇඳ පාමුල නිදා සිටි අට හැවිරිදි පුංචි ෂෙහාන්ගේ සිරුරට ද ගිනි ඇවිළී ගියේය. අඹුසැමි යුවළකිසිත් කරකියාගත නොහැකි වූ පුංචි ෂෙහාන් ඇඳ යටට රිංගා ගත්තේ ගින්නෙන් තමන් බේරෙනු ඇතැයි සිතූ නිසා වන්නට ඇත.ඒත් පුංචි ෂෙහාන් බේරා ගැනීමට ඇගේ මවටත් අක්කලා දෙන්නාටත් නොහැකි විය. ගින්නෙන් බේරීමට පුංචි ෂෙහාන් කෙතරම් උත්සාහ කළ ද ගින්න ඔහුගේ මුළු සිරුර ම වෙළා ගන්නා ලදි.“අපරාදේ පුංචි දරුවා හරි බේරගන්න තිබුනනම්...” අසල්වාසීහු පුංචි ෂෙහාන් ඇඳ යට ගුලිවී ඇතිසැටි දැක කීහ.ගින්නෙන් බේරුණු දසනායකගේ බිරියගේ ප්‍රකාශය මේ වන විට පොලිසිය සතුව ඇත. ඒ අනුව මෙතෙක් කරන ලද මූලික පරීක්ෂණවලදී ඊට එක්වූ නොයෙකුත් කාරණා හෙළි වෙමින් පවතී.දසනායක මෙම නිවසේ ගෘහ මූලිකයාය. ඔහු අරණායක ප්‍රදේශයේ පදිංචිකරුවෙකි. ශි‍්‍රයානි රේණුකා ඔහු හඳුනාගත්තේ කොළඹට පැමිණි මොහොතකය. ඇය කතෝලික ආගම අදහන තැනැත්තියකි. මේ බව දසනායක හොඳින් දැන සිටියේය. කහතුඩුව සියඹලාගොඩ පදිංචි ශි‍්‍රයානි සමඟ පෙමින් වෙළුණු දසනායක අවසානයේ ඇය විවාහ කර ගත්තේ මේ සියල්ලම දැනගෙනය.දහසකුත් සිතුම් පැතුම් ඔවුන් දෙදෙනාගේ සිත් තුළ තියෙන්නට ඇත. පුංචි කැදැල්ලට පැටවෙකු එක්කරගන්නට ඔවුහු දැඩි ආශාවක් දැක්වූහ. සෙව්වන්දි දුව මේ පවුලට ලැබුණු මුල්ම දරුවාය. මින් දසනායකත් ශි‍්‍රයානිත් දැඩි සතුටට පත්වූහ. දෙවැන්නිය ද වූයේ දියණියක්ය. ඇය මධුෂාණිය.“මේ පාර පුතෙක් ලැබුණොත් හොඳයි...”රේණුකා සිය සැමියාට කීවාය. එය එලෙසින්ම ඉටුවූයේ දෙදෙනාගෙ සිත් සතුටු කරමින්ය. පුංචි පුතුට ෂෙහාන් ලෙස නම් තැබුවේ ද රේණුකාගේ කැමැත්තටය.දසනායක බීම කම්හලේ රැකියාව කරමින් සොයාගත් මුදල වියදම් කළේ දරු පවුලටය. ඔහු සුරා සූූදුවෙන් තොර පුද්ගලයකු විය. සේවය නිම වී නිවෙසට එද්දී දරුවන්ට මොනවහරි රසකැවිල්ලක් ගෙන එන්නට ද ඔහු අමතක නොකළේය. එහෙත් දරුවන් ලොකු මහත් වෙද්දි ඔහුගේ පැරැණි සිතුවිලිවල වෙනසක් ඇති විය. ඒ නිසාම සැමියා බිරිය අතර ඇතිවූ ආරවුල් දුරදිග යන්නට විය.දසනායක පාවිච්චි කළ මෝටර් සයිකලයපොලිසියේ පොත්වල පවා ඒවා සටහන් විය. මීට එක් හේතුවක් වූයේ තමා අදහන ආගමට බිරිය හා දරුවන් එක්කරගැනීමට නොහැකි වීමයි. මීට තවත් හේතුවක් වූයේ දසනායක තදින්ම සිය ආගම ධර්මය විශ්වාස කිරීමය. සිය බිරිය හා දරුවන් තම ආගමට හරවා ගැනීමට ගත් සියලු උත්සාහ නිෂ්ඵල වීම නිසා දසනායකගේ යටි සිතට ඇතිවූයේ ඔවුන් පිළිබඳ දැඩි කෝපයක්ය. මේ නිසා බිරියට පමණක් නොව අහිංසක දරුවන්ට ද ජීවිතයේ සතුට ටිකෙන් ටික අහිමි වන්නට පටන් ගත්තේය.ලොකු දියණිය සෙව්වන්දිය මේ වන විට අපොස උසස් පෙළ හදාරමින් සිටියාය. දෙවැන්නිය මධුෂානි සාමාන්‍ය පෙළට සූදානමින් සිටියාය. පියාගේ නොයෙකුත් වෙනස්කම් නිසා දරුවන්ගේ අධ්‍යාපන කටයුතුවලට ද බාධා ඇති විය. ඔවුන්ගේ වුවමනා එපාකම් ඉටු නොවන අවස්ථා ද බොහෝය. ලොකු දියණිය සෙව්වන්දිට යමක් කමක් තේරුණු අතර පියා කුමක් හෝ ආරවුලකට අරඅඳින බව ඇයට සිතුණි. ටියුෂන් පන්ති සල්ලි ඉල්ලද්දී පවා දසනායක කළේ දියණියට බැණ වැදීමය.“ඉස්සර වගේ නෙමේ අම්මේ... තාත්තා දැන් හරියට වෙනස්...” සෙව්වන්දි සිය මවට කීවාය. වෙනදාට දරුවන් සිය මෝටර් සයිකලයෙන් ඉස්කෝලෙ ළඟට ඇරලුවද සමහර දිනවල ඔහු ඕනෑකමින් එය මග හැරියේය. මේ සියල්ල රේණුකා ඉවසා සිටියාය.“ඇයි උඹලට මගේ ආගමට එන්න බැරි...” දසනායකගේ මූලික ප්‍රශ්නය වූයේ එයයි. සිය බිරිය සමඟ වෙනත් ආරවුල් ඇති කරගත්ත ද දසනායක නිතරම කීවේ ඔය වචන ටිකය.එදා ද වෙනදා මෙන් දසනායක බීම කම්හලේ සේවයට ගියේය. සුපුරුදු පරිදි රැකියාව අවසන් කළ ඔහු හවස් වරුවේ ගෙදරට ආවේ සිත තුළ කිසියම් තරහවකින්ය. පාසලේ ක්‍රීඩා උත්සවයක් තිබු බැවින් දරුවන් පාසල් ගොස් තිබුණේ නැත. නිවෙසට පැමිණි දසනායක සිය මෝටර් සයිකලය ගලවන්නට පටන්ගත්තේය.“ඇයි තාත්තේ ඕක කැඩිලද...” පුංචි පුතු ෂෙහාන් මෝටර් සයිකලය ගලවන සිය පියාගෙන් විමසුවේය. හිස සෙලවීම හැරෙන්නට දසනායක ඊට පිළිතුරක් නුදුන්නේය. ටික මොහොතකින් නිවෙස අසල කඩයට ගිය ඔහු භූමිතෙල් බෝතලයක් රැගෙන ගෙදර ආවේය. පුංචි ෂෙහාන්ට චොක්ලට් එකක් ද මිලදී ගත් ඔහු එය පුතාට දුන්නේය. යළි ඔහු මෝටර් සයිකලයේ පැට්‍රල් ටැංකිය ඉවත් කොට එය පිරිසිදු කරන්නට විය.පිළිස්සී ගිය නිවෙස ඇතුළත“තාත්තා මෝටර් සයිකලේ ගලවලා... හෙට උදෙන්ම මාව නැගිට්ටවන්න...” සෙව්වන්දි කියනවා දසනායකට ඇහුණද ඔහු එය එතරම් මායිමකට ගත්තේ නැත. පැට්‍රල් ටැංකිය ගලවා නිවෙස තුළ තැබු දසනායක මිදුලට විත් බොහෝ වේලාවක් කල්පනා කරන්නට විය.“දුවේ... එන්න නිදාගන්න... දැන් රෑත් වුණා...”වෙනදා මෙන් රේණුකා ද දියණියන් දෙදෙනාට ද නිදි යහන සකසා ඇය ද සිය පුතු සමඟ ඇඳ පහළ බිම නිදන්නට විය. ඔවුන් තද නින්දකට වැටුණද දසනායක අසලටවත් නිදි දෙව්දුව පැමිණ සිටියේ නැත. ඔහු සිටියේ තද කෝපයකිනි. බිරිඳ තමා සතේකට මායිම් නොකිරීම ඊට තවත් හේතුවක්ය.රාත්‍රී දහයට ද ආසන්න වී තිබුණේය. සිත යට කැකෑරෙමින් තිබු ගිනි පුපුරු දසනායකගේ කෝපය තවත් වැඩි කරන්නට විය. ඔහු පිස්සෙකු මෙන් එක තැන කියවන්නට පටන් ගත්තේය. එකවරම නැගිට ගත් ඔහු මෝටර් සයිකලයෙ ඉන්ධන ටැංකියේ පැට්‍රල් ටික තුන් නින්දේ නිදා සිටින දරුවන්ගේ ඇඟට විසී කළේය. එය සිදුවූයේ ඇසිපිය නගන වේගයකින්ය. ඉතිරි පැට්‍රල් ටික සිය සිරුරට හලාගත් ඔහු එකවරම ගිනි තබා ගත්තේ කිසිවෙකුටත් සිතාගන්නටවත් ඉඩක් නොතබමින්ය.“ලොකු ගිනි බෝලයක් එකපාරටම අපේ කාමරය පැත්තට ආවා... මහත්තයො... එච්චරයි දන්නේ... මුළු කාමරයම ගින්නෙන් පිරුණා...” දසනායකගේ බිරිය පොලිස් නිලධාරියා හමුවේ කීවාය. “අනේ දුවේ...” ඇය මරළතෝනි දුන්නාය. දරුවන්ගේ ඇඟට වැටුණු පැට්‍රල් ගින්න තවත් අවුලාලන්නට සමත් විය.කිසිත් කරකියා ගත නොහැකි ශි‍්‍රයානි පිස්සියක් මෙන් ඒ මේ අත දිව්වේ ගෙදර දොරක්වත් ඇරගන්නටය. ගින්න වැඩිවීම නිසා ඇයට දොර කවුළු නොපෙනුණාය. තුන් නින්දේ නිදා සිටි දරුවන් ගිනි ජාලාවෙන් වැසී ගොස්ය. ශි‍්‍රයානිගේ සිරුර ද ගින්න වෙලාගෙන අවසන්ය. තවත් තප්පර ගණනක් ගතවිය. ඇය කෙසේ හෝ ජනේලයක් කඩා බිඳ ගෙන නිවෙසින් පිටතට පැන්නාය.“අනේ මගේ ළමයි... අනේ කවුරුත් නැද්ද අපිව බේරන්න...”ඇය අසල්වාසීන්ට කෑගසමින් මරළතෝනි දුන්නාය. කවදාවත් නොඇසෙන විලාප හඬින් අවදි වූ අසල්වාසින් දොර ජනේල් කඩා බිඳ පිළිස්සෙන දරුවන් බේරා ගන්නට උත්සාහ කරද්දි ගින්නෙන් දැවුණු ශි‍්‍රයානි රෝහලට ගෙන යන්නට ද කටයුතු කරන ලදී. ඒත් සියල්ල සිදුවන්නට එතරම් වේලාවක් ගත නොවීය. බරපතළ පිළිස්සුම් සහිතව තැන් තැන්වල ගුලිවුණු දරුවන්ට තවත් ජීවත්වන්නට වාසනාවක් නොතිබුණි.“මම ජීවිතේටවත් හිතුවේ නැහැ... මෙයා මෙහෙම දෙයක් දරුවන්ට කරයි කියලා...” ඇය පොලිසිය හමුවේ හඬා වැළපෙමින් කීවාය. දරුවනුත් සැමියාත් අහිමි ඇයට ජීවත්වීම අමිහිරි බව දිස්විය. ඇය සිය දරුවන් අහිමි වීම නිසා දැඩි ලෙස කම්පනයට පත්ව සිටියාය. ඉකි ගසන්නට හැරෙන්නට හඬන්නට තරම් කඳුළු කැට ඇගේ දෙනෙතේ නොවූවාය. ඇත්තෙන්ම ඇය නූතන පටාචාරාවක් බඳුය.කහතුඩුව පොලිස් ස්ථානාධිපති සරත් පෙරේරා ඇතුළු කණ්ඩායමක් සිද්ධිය පිළිබඳ පරීක්ෂණ ඇරැඹු අතර ඒ වන විට වෙනත් රාජකාරියක් සඳහා සහකාර පොලිස් අධිකාරි ජයන්ත අතපත්තු මහතා පිටව ගොස් තිබු නිසා පරීක්ෂණ අධීක්ෂණය කළේ සහකාර පොලිස් අධිකාරි සුනිල් පතිරාජ මහතාය.සෙව්වන්දි මිය ගොස් තිබුණේ නිවෙස තුළදීමය. ෂෙහාන් පුතු අසල්වාසින් විසින් වෑතර රෝහලට ඇතුළත් කළ ද ඔහුගේ ජීවිතය බේරා ගැනීමට හැකියාවක් තිබුණේ නැත. මධුෂාණි කළුබෝවිල රෝහලේදී මිය ගියාය. පියා දසනායක කොළඹ මහ රෝහලට ඇතුළත් කළද බරපතළ පිළිස්සීම නිසා ඔහුගේ ජීවිතය ද බේරාගැනීමේ හැකියාවක් නොතිබුණි.පරීක්ෂණවලදී තවත් කාරණා හෙළි වූ අතර මියගිය දසනායකගේ අනියම් සබඳකමක තොරතුරක් දැනගන්නට ලැබුණ ද ප්‍රකාශ වුවද සහකාර පොලිස් අධිකාරි අතපත්තු මහතා කීවේ මෙතෙක් කරන ලද පරීක්ෂණවලදී වැඩිපුරම අනාවරණය වූයේ ආගම් ප්‍රශ්නයක් මත මෙය සිදුවූවක් බවට සැකකරන බවය.වෛරයේ ක්‍රෝධයේ ගිනිදැල් අහිංසක දරු පවුලක් විනාශ කරන්නට මෙසේ සමත් වුවද සිතාගන්නට හෝ අදහාගන්නට බැරි සිදුවීමකින් තවමත් මුළු සියඹලාගොඩම දැඩි කම්පාවටත් ශෝකයටත් පත්වී ඇත්තේය. කහතුඩුව පොලිසියේ අපරාධ විමර්ශන අංශය බාර ස්ථානාධිපති අනුර වීරසේකර මහතා ඇතුළු කණ්ඩායම මේ පිළිබඳ පරීක්ෂණ අරඹා ඇත.කීර්ති මෙන්ඩිස් පින්තූර - රංජිත් ජයවීර</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=af1002075</link>
    <topic>ජනාධිපතිතුමා දෙවැනි වරටත් ලැබුවේ පිරිසුදු අති විශිෂ්ට ජයග්‍රහණයක්</topic>
    <author> </author>
    <content>නිදහස ලත් දෙමළ ජනතාව බෙදුම්වාදීන්ගේ ගොදුරුවීමට ඉඩ නොතැබිය යුතුයිකුම්භකර්ණයෝ නැගිටිති ඥානවන්තයෝ ඇස් හැර බලත්වා!කහතුඩුවේ ගින්නෙන් දැවුණු දරුවන්ගේ ශෝකාන්තයජනාධිපතිතුමා දෙවැනි වරටත් ලැබුවේ පිරිසුදු අති විශිෂ්ට ජයග්‍රහණයක්පසුගිය වසර හතරේදී ළදරු අධ්‍යාපනයට හොඳ කලක් උදාවුණාජනමත පිටුවගයාන් හිරන්තබොරැල්ලසංඛ්‍යා ලේඛනවල වෙනස් කිරීමක් හෝ මැතිවරණ වංචාවක් සිද්ධවෙලා නැහැ. පසුගිය පළාත් සභා මැතිවරණයේදී රජය විශිෂ්ට ජයක් අත්කර ගත්තා. ලක්ෂ විසි දෙකක පමණ ජයග්‍රහණයක් ලබා ගනිමින් ගියවර පළාත් සභා මැතිවරණය ජයග්‍රහණය කළේ ජනාධිපතිතුමා ඇතුළු රජය පිළිබඳ ජනතාව සතුව තිබූ විශ්වාසය නිසයි.ජනාධිපතිතුමා දෙවැනි වරටත් ජනාධිපතිවරණයෙන් ජයග්‍රහණය කළේ ලක්ෂ දහ අටක් වැනි අතිවිශාල ඡන්ද ප්‍රමාණයකින්. මෙතරම් විශාල සංඛ්‍යාවක් වංචා කරන්න හෝ සංඛ්‍යා ලේඛන වරදින්න හෝ බැහැ. ජනාධිපතිතුමා පිළිබඳ තිබුණ විශ්වාසය නිසයි ජනතාව ඡන්දය දුන්නේ.ජනාධිපතිතුමා ජයග්‍රහණය කළේ ලක්ෂ දහ අටකටත් වඩා අධික ඡන්ද ප්‍රමාණයකින්. ජනාධිපතිවරණය සාධාරණව පැවැත්වුණා කියලා මැතිවරණ කොමසාරිස් තුමන් පැවැසුවා. සාධාරණ සාමකාමී මැතිවරණයක් පැවැත්වුණා කියලා 26 වැනිදා රනිල් මහත්තයත් කිව්වා. දැන් බොරුවට කෑගහනවා. ජනතාව ඇත්ත දන්නවා. ඡන්ද ගණන් කරන කොට ඒ අයත් හිටියා. දැන් බොරුවට ඒ අයට පරාජය විද දරා ගන්න බැරුව කෑගහනවා.මහින්ද රාජපක්ෂ ජනාධිපතිතුමා පිළිබඳව විශ්වාසයෙන් ජනතාව ඡන්දය දුන්නේ. ඉස්සර අපිට පාරේ බැහැල යන්න පුළුවන් කමක් තිබුණේ නැහැ. කෙලෙහි ගුණ දන්න මිනිස්සු හැමදාමත් ජනාධිපති තුමා එක්ක ඉන්නවා. ඒ නිසා එතුමාට ඡන්දය දිනන්න වංචා කරන්න ඕන නැහැ. ඡන්ද ප්‍රතිඵල වල අසාධාරණයක් තියෙනවා නම් ඒ අයට උසාවි ගිහින් සාධාරණය ඉටු කරගන්න පුළුවන්. ඒ අය දන්නවා අසාධාරණයක් වුණේ නැති බව.බොරුවට ජනාධිපතිතුමාගේ හොඳ නමට කැළලක් කරන්නයි මේ වගේ බොරු ප්‍රචාර කරන්නේ. ජනාධිපතිතුමා මේ රට හොඳ තත්ත්වයකට ගෙන එන්න රට සංවර්ධනය කරනවා ඒ ගැන අපේ ලොකු විශ්වාසයක් තියෙනවා. එස්.ඩබ්. සුගත්මාලිගාවත්තකිසි කෙනකුට බැහැ ජනාධිපතිතුමා පරාද කරන්න. ජනාධිපතිතුමාගේ ජයග්‍රහණය අනිවාර්යයෙන් ම සිදුවෙන දෙයක්. ඡන්දය සර්ව සාධාරණයි. සංඛ්‍යා ලේඛනවල වරදක් වෙලා නම් ඒ අයට උසාවි යන්න තිබුණා.මෙතරම් විශාල ප්‍රමාණයකින් ජයග්‍රහණය කිරීම ජ.වි.පෙ. සහ එ.ජා.පෙ ඉවසන්න බැරි වුණා. ඒ නිසයි මෙවැනි බොරු ප්‍රචාර කරන්නේ.ඡන්දය අසාධාරණ නම් සංඛ්‍යා ලේඛනවල වරදක් තිබුණේ නැහැ. ජනාධිපතිතුමාගේ ජයග්‍රහණය පිරිසිදුයි.අතුල රත්නායකවරකාපොළජනාධිපතිතුමාට ජනතාව කෘතගුණ සැලකුවේ. මුල අමතක කරපු අය එතුමාට ඡන්දය නොදුන්නේ. අද අපි පාරේ නිදහසේ යන්නේ එතුමා මේ යුද්ධය ජයග්‍රහණය කර ත්‍රස්තවාදය පරාජය කළ නිසයි.හොරයක් බොරුවක් වංචාවක් සංඛ්‍යා ලේඛනවල කිසිදු වෙනස් කිරීමක් සිදුවෙලා නැහැ. ලක්ෂ දහ අටකට වඩා ප්‍රමාණයකින් එතුමා ජය ගත්තේ.ජනතාව එතුමා සමඟ ඉන්නේ. එතුමා ත්‍රස්තවාදය පරාජය කළා. රට සංවර්ධනය කරන්න පුළුවන් එකම නායකයා ජනාධිපතිතුමා මහින්ද රාජපක්ෂ මහතා විතරයි.බොරුවට කෑ ගැහුවාට වැඩක් නැහැ. කිසිම අසාධාරණයක් වෙලා නැහැ. රට බේරාගත්ත නායකයා ජනාධිපතිතුමා. එතුමාට වංචාවක් කරලා දිනන්න ඕන නැහැ.අපිට නිදහසේ ඉන්න රටක් ලබාදුන්නේ එතුමා. එතුමා සමඟ අපි ඉන්නවා.එම්.කේ. සුජිත්වරකාපොළමහින්ද මහත්තයා රටට වැඩ කරලා පෙන්නුවා. නැති කරන්න බැහැ කී එල්ටීටීඊ ත්‍රස්තවාදය පරාජය කළා. අද අපිට රටක් තියෙනවා. ජනතාව නිදහසේ ජීවත් වෙනවා. එතුමාට අසාධාරණයෙන් දිනන්න ඕනැ නැහැ.අපි හැමදාමත් එතුමාට ණය ගැතියි. අවංකව ම මේ රටේ බහුතර ජනතාව ඡන්ද දුන්නේ එතුමාටයි. අපිට ලස්සන රටක් හදලා දෙන්න පුළුවන් එතුමාටයි. එතුමාට අසාධාරණ විදිහට සංඛ්‍යා ලේඛනවල වෙනසක් කරලා දිනා ගන්න දෙයක් තිබුණේ නැහැ.ලෝකයම දිනවපු නායකයෙක් එතුමාට මේ රටේ මිනිස්සු පමණක් නෙමෙයි මුළු ලෝකයම ආදරය කරනවා.නාවලගේ ප්‍රියන්තවැල්ලම්පිටියකටකතාවලට ජනතාව රැවටෙන්නේ නැහැ. ඡන්ද කොමසාරිස්තුමා පැහැදිලිවම කියනවා නම් ඡන්දයේ කිසිදු අසාධාරණයක් වංචාවක් ඡන්ද ප්‍රතිඵලවල සංඛ්‍යා ලේඛනවල වෙනස්වීමක් වුණේ නැහැ කියලා. බොරු ප්‍රචාරවලට ජනතාව රැවටිය යුතු නැහැ. එවැනි අසාධාරණයක් වුණා නම් ඒ අයට අධිකරණයට ගිහින් ඒ ගැටලු විසඳ ගන්න පුළුවන්.එහෙම අසාධාරණයක් වෙලා නැති නිසයි ඒ අය එවැනි පියවරක් නොගන්නේ. ජනාධිපතිතුමාට ඡන්දය දුන්නේ මේ රටේ දුප්පත් අහිංසක ජනතාව, එතුමා ඉන්නේ පොඩි මිනිස්සුත් එක්ක. අසාධාරණ විදිහට ඡන්දය දිනාගන්න අවශ්‍ය නැහැ. හැමෝම ඡන්දය දුන්නේ හිතට එකඟව මුල අමතක වූ අයයි එතුමාට ඡන්දය නොදුන්නේ.ජනාධිපතිතුමා අපිට නිදහස් රටක් දුන්නා අපේ දරුවන්ට අනාගතයක් හදලා දුන්නා. අපි එතුමාට කෘත ගුණ සැලැකුවා. අසාධාරණයෙන් ඡන්දය දිනාගන්න ඕනෑ වුනේ නැහැ එතුමාට.ඩබ්.ඒ. පියතිලකමාතරඉස්සර රතිඤ්ඤා පිපිරුණත් අපි දුවනවා. සමහරු කියනවා ලක්ෂ දහ අටක් ම හොර ඡන්ද කියලා මොනතරම් බොරු ද හොර ඡන්ද එතරම් ප්‍රමාණයක් දාන්න පුළුවන්ද? අනිවාර්යයෙන් ම ජනතාවගේ පැතුමක් ඉටු වුණේ.ඒක වෙන්න ඕන දෙයක්. අනාගත පරපුරට රටක් හදලා දුන්නේ එතුමා. අත පය දිග හැරලා සැබෑ නිදහසකින් ජීවත් වෙන්න නිදහස් රටක් දුන්නේ එතුමා. අද අපි නිදහසේ ඉන්නවා. ජනාධිපතිතුමාට බොරු චෝදනා කරන්නේ මුල අමතක කළ මිනිස්සු.සමහරු බල තණ්හාවෙන් එතුමාට බොරු චෝදනා කරනවා.අපේ දරුවන්ට එතුමා අවංකව ම ආදරය කරනවා. අද අපි බයෙන් තොරව ජීවත් වෙනවා. එතුමාගේ නායකත්වය යටතේ මැර බලයක් නැහැ. අපේ පැතුම ඉටු කරගන්න ලැබුණේ අපේ වාසනාවකට.අපි එතුමාට කෙලෙහි ගුණ සැලකුවා අපි අපේ දරු පරම්පරාව වෙනුවෙන් අපි යුතුකම ඉටු කළා. යුද්ධය දිනවපු සැබෑ නායකයා එතුමායි.ගංගා ස්වර්ණාකුලියාපිටියඅපි ඡන්දය දුන්නේ ජනාධිපතිතුමාට එතුමාට වංචාවකින් දිනන්න අවශ්‍ය වුණේ නැහැ. සංඛ්‍යා ලේඛන වෙනස් කරලා ඡන්දය දිනන්න එතුමාට කිසිම අවශ්‍යතාවක් නැහැ. මේ රටේ අම්මාවරු නැඟනිවරුන්, දූවරුන් සියල්ල ඡන්දය දුන්නේ එතුමාට මේ රටේ ත්‍රස්තවාදය නිසා කොතරම් පිරිසක් මිය ගියා ද? පොඩි මිනිහගේ කඳුළ දුක දන්න නායකයා එතුමා රජවෙන්නට ඕන. අසාධාරණයෙන් ජයග්‍රහණය ලබන්න එතුමාට කිසිම අවශ්‍යතාවක් ජනාධිපතිතුමාට නැහැ. මුළු රටේම ජනතාව එතුමාට ඡන්දය දුන්නේ කැමැත්තෙන්.එම්. වනිගසූරිය මහත්මියමොරටුවඡන්දයේ අසාධාරණයක් වුණේ නැහැ. අද අපි නිදහසේ ගමනක් යන්නේ එතුමා නිසයි. සංඛ්‍යා ලේඛන වෙනස් කරන්න ඕනෑ නැහැ. එතුමා සැලකුවේ මේ රටේ දුප්පත් මිනිස්සුන්ටයි. අපි කෘතගුණ සැලකුවේ ඒ නිසයි. එතුමාට ඡන්දය දිනාගන්න දූෂණ වංචා කළ යුතු නැහැ. අපි හැමදාමත් එතුමා සමඟ ඉන්නවා. එතුමා ගැන විශ්වාසයෙන් අපි එතුමාට ඡන්දය දුන්නා. අතිවිශාල ඡන්ද ප්‍රමාණයකින් එතුමා ජය ගත්තේ. අම්මා කෙනෙක් හැටියට අපි අපේ දරුවන්ට රටක් දුන්න නායකයාට කෘත ගුණ සැලකුවා.එස්.කේ. හෙට්ටිආරච්චිබටුවත්තජනාධිපතිතුමා ඡන්දය ජයග්‍රහණය කළේ සාධාරණව. සංඛ්‍යා ලේඛනවල වරදක් වුණා නම් මුලින් කියන්න තිබුණා පරාජය විඳ දරාගන්න බැරුව කියන බොරු කතා. ජනාධිපතිතුමා දිනුවේ අතිවිශාල ඡන්ද ප්‍රමාණයක් මෙතරම් විශාල ඡන්ද ප්‍රමාණයක් වංචාවකින් ලබාගන්න බැහැ. මේ රටේ බහුතර ජනතාව එතුමා පිළිබඳව පැහැදීමෙන් ඉන්නේ.කොටි ත්‍රස්තවාදයෙන් රට බේරාගත්ත එතුමාට අපි ඡන්දය දුන්නේ ඉදිරි පරපුරට අනාගතයක් තනා දෙන්නයි. ඒ සඳහා සුදුසුම නායකයා එතුමායි. අපි එතුමා පිළිබඳව පූර්ණ විශ්වාසයෙන් ඡන්දය ලබාදුන්නේ සාකච්ඡා කෙළේ සුභද්‍රා දේශප්‍රිය ඡායාරූප - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=af1002076</link>
    <topic>පසුගිය වසර හතරේදී ළදරු අධ්‍යාපනයට හොඳ කලක් උදාවුණා</topic>
    <author>සාකච්ඡා කෙළේ</author>
    <content>නිදහස ලත් දෙමළ ජනතාව බෙදුම්වාදීන්ගේ ගොදුරුවීමට ඉඩ නොතැබිය යුතුයිකුම්භකර්ණයෝ නැගිටිති ඥානවන්තයෝ ඇස් හැර බලත්වා!කහතුඩුවේ ගින්නෙන් දැවුණු දරුවන්ගේ ශෝකාන්තයජනාධිපතිතුමා දෙවැනි වරටත් ලැබුවේ පිරිසුදු අති විශිෂ්ට ජයග්‍රහණයක්පසුගිය වසර හතරේදී ළදරු අධ්‍යාපනයට හොඳ කලක් උදාවුණාජනමත පිටුවරටක සංවර්ධනය වේගවත් වන්නේ එහි ජාතික ධනය අරපිරිමැස්මෙන් භාවිත කරන්නේ නම් පමණි. සකසුරුවමින් කටයුතු කිරීමට නම් ඒ සමාජයේ ජීවත්වන මිනිසා ශීලාචාර විය යුතු ය. ඒ ශීලාචාරකම මත රටක මුදල් ප්‍රමාණය සියයට පනහකටත් වඩා ඉතිරි කර ගත හැකි ය.මිනිසාට ශීලාචාරකම හුරු කළ යුතු වන්නේ ඔහු ගේ බාලවියේ පටන්ම ය. පරිසරය අශීලාචාර නම් එහි වැඩෙන දරුවාගෙන් ප්‍රකට වන්නේ ද එම ගතිගුණමය. තල වැපිරූ බිමකින් වී බලාපොරොත්තු විය නොහැකි මෙනි. අද සමාජයේ බොහෝ මිනිසුන් අකාරුණික ය. කෙනෙක් පාගා දමමින් තව කෙනෙක් නැඟී සිටිති. මහජන දේපළ විනාශ කරති. කාලය මෙන් ම මිල මුදල් ද නිකරුණේ විනාශ කරති. බොහෝ දෙනා හැඟීමෙන් දැකීමෙන් තොරය. අසංවේදීය. තමන් ගැන පමණක් සිතන පිරිස් අනුන්ගේ අපහසුතා හඳුනන්නේ නැත.පැවරුණ රාජකාරිය නිසි ලෙස ඉටු කරන්නේ ද නැත. විවිධ ක්‍රියාකාරකම් නිසා වැරදිකරුවන් වන පිරිස් ද සුලබය. වැරදිකරුවන්ට දඬුවම් ලබා දීමට පුළුවන. නීතිය ක්‍රියාත්මක කළ හැකි ය. එහෙත් වරදට දඬුවම් දුන් පමණින් සමාජය නිවැරැදි වන්නේ නැත. තමන්ට මෙන් ම අනුන්ට ද කරදරයක් නොවන සමාජයට පිළලයක් නොවන වැඩිහිටියකු නිර්මාණය වන්නේ හේ ළදරු වියේ පටන් ලබන ශික්ෂණයෙනි. ලජ්ජා බය ඇතිව ඇති දැඩි වන දරුවා කිසි කලෙකත් නීතියට පටහැනි නොවන්නේ ය. ශීලාචාර, ලජ්ජා බය හඳුනන දරුවන් බිහි කිරීමට ළදරු අධ්‍යාපනය කෙරෙහි සුවිශේෂී අවධානයක් යොමු විය යුතු ම ය.එය දරුවා ගේ මවුපියන්ට පමණක් පැවරෙන වගකීමක් නොව සමස්ත සමාජයට ම පැවරෙන වගකීමකි. සමාජයේ ම වස්තුවක් රැක ගැනීම සඳහා කළ යුතු යුතුකමකි. අද දවසේ එය නිසි ලෙස ක්‍රියාත්මක නොවුණේ නම් අනාගත සමාජය විනයක්, ශික්ෂණයක් රහිත තැනක් වනු නොඅනුමාන ය. ළදරු අධ්‍යාපන ක්ෂේත්‍රයේ අවුරුදු විසි පහක් තිහක් පමණ දීර්ඝ කාලයක් මා ලද අත්දැකීම් බොහෝ ය.මේ කාලයේ ළදරු අධ්‍යාපනය සැකසිය යුතු ආකාරය හා ඒ වෙනුවෙන් කැපවිය යුතු බව ඒ ඒ රජයන් හි දී ඉහළ සිට පහළට දැනුම්වත් කළත් ඒ සඳහා කිසිදු රජයක අවධානය යොමු කර ගත නොහැකි විය. එහෙත් ළදරු අධ්‍යාපනය හා සම්බන්ධව පසුගිය වසර හතරක පමණ කාලයේ සිට එනම් 2006 වසරේ සිට සුබවාදී වෙනසක් ඇතිවෙමින් තිබීම සතුටට කරුණකි. එහිදී විශේෂයෙන් පහත සඳහන් අංශ කෙරෙහි විශේෂ අවධානය යොමුව තිබේ.ළමා ලේකම් කාර්යාලයඉතා දුර්වල මට්ටමින් ක්‍රියාත්මක වූ ළමා ලේකම් කාර්යාලය 2006 වසරේ සිට වැඩක් කරන ආයතනයක් බවට පත්විය. පළාත් සභාවන්හිද ළමයින් සම්බන්ධව කටයුතු කරන අංශ උනන්දුවෙන් කටයුතු කරන ආකාරය දැකගත හැකි ය. දරුවන් ගේ සුබසාධනය වෙනුවෙන් ළමා ප්‍රඥප්තියක් සැකසීගෙන යන අතර මේ වනවිටත් සියලු කරුණු ගොනු වී අවසන් ය. ළමා මනස හඳුනා නොගනිමින් ප්‍රමිතියකින් තොරව රට පුරා පවත්වාගෙන ගිය ළදරු පාසල් සඳහා නියමිත ප්‍රමිතියක් හඳුන්වා දී තිබේ. ළමා ගුරුවරියක ගේ කාර්ය භාරය කවරේ දැයි හඳුන්වා දී තිබේ.ළදරු අධ්‍යාපනය සම්බන්ධව සුළු අඩු පාඩුකම් තිබුණ ද වැදගත් පොත් පත් ප්‍රකාශන නිකුත් වී තිබීම ද සුවිශේෂීය. ළදරු අධ්‍යාපනය භාරව ලංකාව පුරා පළාත් මට්ටමින් දක්ෂ නිලධාරීන් පත්කර ඇති අතර බොහෝ පළාත්වල අදාළ අධීක්ෂණ කටයුතු සාර්ථකව කෙරෙමින් පවතී. ඉදිරියේ දී ළදරු පාසල් දරුවන් සඳහා කිරි වීදුරුවක් ලබා දීමට ද සියලු කටයුතු සාකච්ඡා කර අවසන් ය. උතුරු මැද ඈත දුෂ්කර ප්‍රදේශවල ළදරු පාසල් ගුරුවරුන් ඇගයීම සඳහා රුපියල් දහසක දීමනාවක් ලබාදී තිබීම ද වැදගත් ය. සේවය ඇගයීමට ලක් කිරීමෙන් ගුරුවරයා තෘප්තිමත් වන අතර දරුවන්ට මනා අධ්‍යාපනයක් ලබාදීමට ද එය චක්‍රාකාරයෙන් උපකාරී වේ.දරුවන් වෙනුවෙන් කැපවීමමෙසේ දරුවන් වෙනුවෙන් කැපවීම රජයකට පමණක් භාර කොට නිහඬව බලා සිටීම, වැරැදි අඩුපාඩු පමණක් සොයා බැලීම, මානසික අසහනයට පත් වූ දරුවන් ගේ ක්‍රියාකාරකම් දෙස බලා ඔවුන්ට ගැරහීමට සමාජයට ද අයිතියක් නැත. දුගී දුප්පත් පැල්පතේ වෙසෙන දරුවන් වෙනුවෙන් ම ශ්‍රමය වගුරන මවුපියවරුන්ගේ සිට මහා මන්දිරයේ වෙසෙන සියලු දෙනාගේ ම, ඉතා සුළු නිලධාරියා ගේ සිට මැති ඇමැතිවරු ඇතුළු රට පාලනය කරන්නන් දක්වාම, සමාජයේ සෑම දරුවෙක් ම මගේ ය යන සිතිවිලි ඇති කරගත යුතු ය.එක් ඇතින්නක් පැටවකු වැදූ කල රැහේම අලින්ට කිරි එරෙන කියමනක් අපි අසා ඇත්තෙමු. තිරිසන් ලෝකයේ පමණක් නොව මානව සමාජයේ ද දරුවන් වෙනුවෙන් මේ දයාව කරුණාව තිබිය යුතුම ය.දරුවන්ට ඇවැසි පරිසරය සකස් කිරීමට අද දවසේ රටේ අවධානය යොමු නොවුණේ නම් ඉදිරියේ හොඳ සමාජයක් අපේක්ෂා කළ නොහැකිය.සෞඛ්‍ය සම්පන්න බවදරුවාගේ සෞඛ්‍ය සම්පන්න බව තීරණය වන්නේ ඔහු ජීවත් වන පරිසරය අනුව ය. දරුවා නිරෝගී නම් ළදරු සෞඛ්‍යය වෙනුවෙන් විශාල ප්‍රමාණයෙන් වැය වන මුදල් රටට ඉතිරිකර ගත හැකි ය. මනා අධ්‍යාපනයක් ලබා දෙන්නේ නම්, පොතපත හා ඒ ඒ ක්‍රියාකාරකම්වලට අවශ්‍ය මග පෙන්වීම් නිසියාකාරව ලබා දෙන්නේ නම් පාසල් ගැටලු, විභාග අසමත් වීම් සියයට අනූවක පමණ ප්‍රතිශතයකින් අඩුකර ගත හැකි ය.නිර්මාණශීලී වැඩිහිටියකු බිහි කිරීමේලා ළදරු සාහිත්‍ය ද සුවිශේෂී වේ. දරුවාගේ පෞරුෂ වර්ධනය සඳහා දරු නැළවිලි ගී, කව් සින්දු වගේ ම ජනකතා, සුරංගනා කතා, මිත්‍යා හා වීරකතා වලින් ලැබෙන සේවය අතිමහත් ය.කතා කීමේ කලාව ද මෙහි දී ඉතා වැදගත් ය. දරුවාට පෙනෙන සේ අභිනයක් මගින් ඉතා රසවත් ව ඉදිරිපත් කරන්නේ නම් එය ද දරුවාගේ පෞරුෂ වර්ධනයට රුකුලක් වේ. දරුවාගේ ක්‍රියාශීලිත්වය සඳහා වඩාත් වැදගත් වන්නේ සෙල්ලම් සාහිත්‍යයයි. රූං පෙති කරකැවීම, පොල්පිති ගොන් කරත්ත ඇදීම, රෝද තල්ලු කිරීම ආදී වූ මේ ක්‍රියාකාරකම් මානසික වර්ධනයට මෙන් ම කායික වර්ධනයට ද ඉතා වැදගත් වේ. ළමා සාහිත්‍ය හරහා පරිසරය රසාස්වාදය කිරීමට ද දරුවාට අවස්ථාවක් ලබා දිය යුතු ය. අනාගතයේ සමාජයට ආදරය කරන්නේ නව නිර්මාණ බිහි කරන්නේ, පර්යේෂණ ගවේෂණ කරන්නේ, රටට වැඩක් කරන්නේ මෙවැනි පරිසරයක හැදෙන දරුවන් ය.දරුවකුට සුදුසු පරිසරයක් නිර්මාණය කිරීමේ වැදගත්කම මවුපියන් හා සමාජය අතරට ගෙන යාමෙහි ලා මුද්‍රිත හා විද්‍යුත් මාධ්‍ය සතු වගකීම ද සුවිශාල ය. ඉවුම් පිහුම්, මෝස්තර, රූප ලාවන්‍ය කටයුතු අතර පමණක් මංමුලා නොකොට දැයට හොඳ දරුවකු දායාද කරවීම සඳහා අවශ්‍ය උපදෙස් ලබාදීම ද කළ යුතුම ය.මවගේ ආදරය - සෙනෙහසමනා ආහාර පාන ලැබෙන්නා සේ ම මවගේ ආදරය, සෙනෙහස, ස්පර්ශය ද දරුවාට ලැබිය යුතුමය. එය නොලැබුණ තැන දරුවා අසහනයට පත් වේ. අසහනයෙන් යුතු දරුවා ගේ විඥානයට ලැබෙන ආහාර රසවත් වන්නේ නැත. දරුවා ගේ විඥානයට අවශ්‍ය පෝෂණය ලබාදීම ද සමාජයේ වගකීමකි. දරුවා ගේ මව රැක ගැනීම ජාතියේ යුතුකමකි. රැකියාවට යන මවගේ් දරුවාට සුදුසු පරිසරයක් සපයා දීමට උනන්දුවීම ආයතන ප්‍රධානීන් ගේ යුතුකමකි.දරුවන්ට පැහැබර අනාගතයක් වෙනුවෙන් මුදල් සොයා විදේශගත වන මවුවරු ද බොහෝ ය. එහෙත් මව ගේ සෙනෙහස, ආදරණීය ස්පර්ශය අහිමි වීමෙන් අසහනයට පත්වන දරුවා අනාගතයේ සමස්ත සමාජයට ම අසහනයක් බවට පත්වන්නේ ය.මේ නිසා මවත් දරුවාත් එකිනෙකාගෙන් දුරස් නොකිරීමට වැඩපිළිවෙළක් සැකසීම ද කාලීන අවශ්‍යතාවක් වී තිබේ. මෙසේ අද දවසේ දරුවන්ට අවශ්‍ය පරිසරය නිර්මාණය කිරීමට සමස්ත සමාජයම හැකි උපරිමයෙන් දායකත්වය දක්වන්නේ නම් රටේ හෙට දවස සුබදායක වනු ඇත. එවිට අනාගතය සුබදායක වනු නියත ය.සාකච්ඡා කෙළේරමණී සුබසිංහ</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=af1002077</link>
    <topic>ජනමත පිටුව</topic>
    <author/>
    <content>නිදහස ලත් දෙමළ ජනතාව බෙදුම්වාදීන්ගේ ගොදුරුවීමට ඉඩ නොතැබිය යුතුයිකුම්භකර්ණයෝ නැගිටිති ඥානවන්තයෝ ඇස් හැර බලත්වා!කහතුඩුවේ ගින්නෙන් දැවුණු දරුවන්ගේ ශෝකාන්තයජනාධිපතිතුමා දෙවැනි වරටත් ලැබුවේ පිරිසුදු අති විශිෂ්ට ජයග්‍රහණයක්පසුගිය වසර හතරේදී ළදරු අධ්‍යාපනයට හොඳ කලක් උදාවුණාජනමත පිටුවබොදු සිරිතට අනුව නම් පිරිත් නූල් තනි නූලක් තුන් නූල් කර සකස් කරන්නේ හාමුදුරු වහන්සේලාය.එම නූල් පුවක් මලක ඔතා පිරිත් මණ්ඩපය මත තියෙන පුන්කලසේ පොල් මල උඩ තැබීමෙන් පසුවයි පිරිත් පුරන්නේ. පිරිත් සජ්ඣායනය අවසානයේදී භික්ෂුන් වහන්සේලා විසින් බවතු සබ්බ මංගලම් ගාථාව කියමිනුයි අත්වල බඳින්නේ. එහෙත් දැන් දැන් සාප්පුවල තියෙන නූල් තුනක් එක්කර සාදන ලද රීල් එකක් පිරිත් මණ්ඩපයකවත් නොතබා ආදේශ පිරිත් නූලක් ලෙසට මිනිසුන් අත්වල බැඳ ගන්නවා මා දැක ඇත. පිරිතේ බලය පිහිටන්නේ පිරිත් සජ්ඣායනයේ රිද්මය අනුවය. එය එම භාෂාවෙන්ම දෙසිය යුතුය.එහෙත් තවත් භික්ෂුවක් දැන් පිරිත් සිංහලෙන් දෙසන්න යන බැව් මා අසා ඇත. මෙලෙස බොදු සිරිත් විරිත් හා අපට ආවේනික ගති පැවතුම් මොඩ් කරන්න යන මේ අයට මොළේ නැද්ද පව් නැද්ද ඇත්තටම ලජ්ජා නැද්ද?විල්සන් බණ්ඩාර වෛද්‍යශේඛරහෝමාගමමහනුවර සිට කිලෝමීටර 13 ක් පමණ දුරකින් පිහිටි හාරිස්පත්තුව බෝතොට ගමෙහි අඩුපාඩු බොහෝය. මෙහි ඇති මාර්ග සියල්ලම අබලන්ය.රජපිහිල්ලේ සිට තිබ්බුට්ට හන්දිය දක්වා ඇති මාර්ගය පිළිසකර කළත් දැන් නැවතත් වළවල් සෑදී ඇත. දිනපතා විශාල පිරිසක් ගමන් කරන 1997 දී ප්‍රතිසංස්කරණය කළ බෝතොට සිට පූජාපිටිය දක්වා මාර්ගයත්, බෝතොට සිට ඉහගම දක්වා මාර්ගයේ පා පැදියක් වත් යා නොහැකි අයුරින් අබලන් වී ඇත.ගම මැදින් වැටී ඇති කොන්ක්‍රීට් දැමූ පාර ගමන් කළ නොහැකි අයුරින් කැඩී බිඳී ඇත.මේ පාසලට ක්‍රීඩා පිටියක් නැත. විහාරස්ථානය සතු ඉඩමක ක්‍රීඩා පිටියක් සකස් කළත් එයද දැනට වල් බිහි වී ඇත.ගම් වැසියන්ගේ මුදලින් හා මහන්සියෙන් සාදා ගන්නා ලද සමිති ශාලාවේ ඉතුරු වැඩ කොටසක් කර ගැනීමට ගම්මුන්ට හැකියාවක් නැත.මැතිවරණ සමයේ ගමට එන ඡන්ද අපේක්‍ෂකයන් මේවා ගැන කථා කළත් ඔවුහු ප්‍රාදේශීය සභාවට, පළාත් සභාවට පාර්ලිමේන්තුවට ගිය විට ඒ අඩු පාඩු ගැන වචනයක් හෝ කථා නොකරති.ඒ අයට මේවා ගැන කොතෙක් කීවත් වැඩක් වෙන්නේ නැත.ජනාධිපතිතුමනි, මහා මාර්ග ඇමතිතුමනි මධ්‍යම පළාත් සභාවේ මහ ඇමතිතුමනි, අපේ නොදියුණු ගම ගැන ඔබතුමන්ලාගේ අවධානය යොමු කරන මෙන් කරුණාවෙන් ඉල්ලා සිටිමි.ආර්.එම්. අබේරත්නබෝතොට - මැදවලවසර ගණනාවක් තිස්සේ උපාධිධාරි ස්වේච්ඡා ගුරුවරුන් සම්බන්ධව දිග්ගැස්සෙමින් පවතින අර්බුදයයි.2007 වසරේ පළාත් රාජ්‍ය සේවා කොමිෂන් සභාව (බ.ප) පළාත් සභා පාසල්වල සේවය කරන ස්වෙච්ඡා ගුරුවරුන් ගුරු සහායකවරුන් ලෙස පත් කිරීමට අදාළව සම්මුඛ පරීක්ෂණද පැවැත්වුණු අතර එය ඔවුනගේ ජීවිතයට හසරැල්ලක් අරුණැල්ලක් උදාවූ බව නම් නොරහසකි.ඒ ඔවුනගේ තරුණ ජවයට සමාජගත ගරුත්වයක් ලැබීම, ආර්ථික වටිනාකමක් ලැබීම නිසාමද නොවේ.නමුත් මාගේ දැනුම පරිදි ඒ හසරැල්ල රටේ සබරගමු / වයඹ පළාත්වලට ලැබුනද බස්නාහිර වැනි අනෙක් පළාත්වලට නොලැබීම දෛවයේ සරදමක් ද යන්න මා නොදනිමි. ඒ සංවර්ධනයේ ප්‍රතිලාභ සම්පත් නිසි ලෙස බෙදී නොයාමද එසේ නැතහොත් වෙනත් කරුණක්ද යන්න මා හට අපැහැදිලිය. ඒ අනුව එලෙස සම්මුඛ පරීක්ෂණ පැවැත්වුණු 2007 වසර පුරා දියත් කළ එම වැඩසටහන බස්නාහිර පළාත තුළ හමස් පෙට්ටියට වැටුණි.උපාධිධාරි ස්වේච්ඡා ගුරුවරු සෑම අතින්ම ස්ථිර සේවයේ යෙදීමට සුදුසුකම් ලබා ඇත්තවුන්ය. ඔවුනගේ පළපුරුද්ද පිළිබඳවද ගැටලුවක් නොමැත්තේ ඒ ඔවුන්ගේ ස්වේච්ඡා සේවය තුළ ඔවුන් පළපුරුදු අය නිසාමය.තවද දේශය ගොඩනංවන, සවිගන්වන බලවේග අතර ගුරු වෘත්තියට හිමි වන්නේ නොදෙවනි තැනකි.ඒ මක්නිසාදයත් සෑම යහපත් මිනිසකු පිටුපසම යහපත් ගුරුවරයකු සිටින බැවිනි.එබැවින් උපාධි පිළිබඳව, උසස් රැකියා අවස්ථා පිළිබඳව සිහින දකිමින් නොසිට දේශයේ දරුවනගේ හෙට දිනය සදන්නට, ඔවුනගේ නැණස වඩන්ට වෙහෙසෙන ඔවුන්ගේ තනතුරු ස්ථිර කරදෙන මෙන් රජයෙන් ඉල්ලමු.කේ.කේ. නුවන් සම්පත් කුමාරමෙයට වසර කිහිපයකට පෙර භාවිතා වූ ශත පහ, දහය, විසිපහ දැනට භාවිතයේ ඉතාම විරල ය. ශත පනහද දැකිය හැක්කේ කලාතුරකිනි. එය බලවත් අඩු පාඩුවකි.නමුත් මේ වනවිට රුපියල ද හිඟ තත්ත්වයට පත් ව ඇත. එය මවා පෑමකි. මා ඉල්ලා සිටින්නේ අප අතරින් ඈත්ව යන ශත විසිපහ පනහ රුපියල රැක ගැනීම ඒවා හිඟ නොකර නිෂ්පාදනය කරන ලෙසයි. එය බාල පරපුරට මහඟු පිටිවහලකි. රජයේ වගකීම විය යුත්තේ අප අතරින් ඉවත්ව යන කාසි සංරක්ෂණය කොට ඉදිරි පරපුර වෙනුවෙන් ලබාදීමයි.මනහර මහින්ද වෑකඩ,බෙලිගල.මගී ප්‍රවාහන බස්රථවල ඇතැම් ආසන විශේෂිත පුද්ගලයින් උදෙසා වෙන් කොට ඇත. එම ආසන සඳහා නිර්දේශිත නාම අතරට පූජ්‍ය පක්ෂය, ආබාධිත අය සහ ගැබිනි මව්වරුන් වේ.මෙම ආසන හිස්ව තිබෙන විට අනෙකුත් සාමාන්‍ය මගීන්ට ප්‍රයෝජනයට ගත හැකි අතර, අද බොහෝ විට එම ක්‍රමවේදය අනුව කටයුතු නොකරන පසුබිමක් නිර්මාණය වී ඇත.ගැබිනි මවක්, ආබාධිත අයෙක් බස් රථයකට ගොඩ වුණ විටෙක ඔවුන් සඳහා වෙන් කොට ඇති ආසනය ඔවුන්ට නොලැබී යන අවස්ථා දක්නට පුළුවන. එම ආසනවල හිඳගෙන ඉන්නා පිරිස් ඇතැම් විට මෙවැනි අයෙකු බස් රථයට ගොඩවුන විටදී එය නොදුටුව ලෙස සිටීම, ඇතැම් විට හිතාමතාම එම අසුන එම තැනැත්තාට පිරිනැමීම සඳහා ක්‍රියා නොකිරීම නිසා අදාළ පිරිස් අපහසුතාවලට පත්වේ.වියපත් අයෙකු හෝ දෑස් නොපෙනෙන පුද්ගලයින් උදෙසා බස් රථවල ආසන වෙන් කොටදී නැති නිසා ඔවුන් පිළිබඳව අනුකම්පාසහගතව බලා ආසනයක් පිරිනමන පරිත්‍යාගශීලීන් ඇතැම් විට ඉදිරිපත් වුවත්, බොහෝ විට ඉහත කී පුද්ගලයන් කෙරෙහි යොමුවන අවධානය ඉතා පහත් මට්ටමක පවතින බැව් පෙනේ.රටේ සාරධර්මවල පවත්නා පිරිහීම නිසා අපේ සමාජ පසුබිම දැඩි ලෙස විපරිත වී අගාධයට ගමන් කිරීම නිසා මෙවැනි සිදුවීම්වල වර්ධනයක් පෙන්නුම් කරයි.උඩියටිකුරු වන සමාජ සාරධර්ම මුවාවෙන් සිදු වන මෙකී සිදුවීම්වලට ඉඩ නොතබා මගී ප්‍රවාහන සේවාවන් සඳහා පනවා ඇති නීති රීති නිසි ලෙස ක්‍රියාත්මක නොකළ හොත් සමාජයේ ඇතැම් පිරිස් වලට විශාල අසාධාරණයක් සිදුවනු ඇත.  අමරසිංහ එච්. ගමගේඋඩුගම්පොළගල්ගමුව ප්‍රාදේශීය ලේකම් බල ප්‍රදේශයේ ඉහළ ඇඹෝගම ග්‍රාම නිලධාරි වසමේ ලෝළුගස්හේන කොටසේ නිවාස 10 කට ආසන්න ප්‍රමාණයක් ඇත. ඉහළ ඇඹෝගම සියලුම අතුරු මාර්ගවල නිවෙස්වලට විදුලිය ලබාදි ඇතත් ඉහත කී කොටසට පමණක් විදුලිය ලබාදී නැත. ආරක්ෂක අංශවල සේවයේ නිරත නිලධාරි මහතුන් කීප පලකගේ ම මවු පියෝ ද මේ නිවෙස්වල සිටිති. මෙය වල් අලි නිතර වෙසෙන ගමන් කරන ඉසව්වකි. අදාළ නිලධාරීන් වෙත දැනුම් දීම් කර ඇතත් නිසි ප්‍රතිචාරයක් මෙතෙක් ලැබී නැත. මේ ගැන අදාළ නිලධාරීන්ගේ ඇස යොමුවේවා!සමරනායක ඇඹෝගමබටහිර වැලිවේරිය.ගොවි විශ්‍රාම වැටුප් ලබන්නන් දෙස කවුරුත් නොබලා ඇති බව පෙනී යයි. ඔවුන් ලබන රු. 1000 කින් විශ්‍රාම වැටුප වැඩි කර දෙන ලෙස කොතෙක් ඉල්ලීම් කළද මෙතෙක් එයට කිසිදු ප්‍රතිචාරයක් ලැබී නොමැත.වාරික වශයෙන් ගෙවීම් කොට වයස අවුරුදු 60 ගතවූ පසු එකී විශ්‍රාම වැටුප ලබාදෙයි. පොළොව සමඟ පොරබදා රට වෙනුවෙන් දහදිය හෙලා දැන් වියපත්ව අබල දුබල වී සිටින අසරණ ගොවියාට බේත් ටික ගන්නවත් මේ දෙන මුදල නොසෑහෙන බව කවුරුත් දන්නා කරුණකි.දෙටු පුරවැසියන් සියලු දෙනාටම රු. 2000 දීමට කටයුතු කරන බව අසන්නට ලැබෙතත් රට වෙනුවෙන් විශාල කැප කිරීමක් කර ඇති ගොවියාගේ ගොවි විශ්‍රාම වැටුප වැඩිකර දීම වගකිව යුතු අයගේ යුතුකමක්ව පවතී.අයි.කේ. කරුණාරත්නලෙවන්ගමබෙලිඅත්ත, මැතිවරණ කොට්ඨාසයේ වාඩිය අඟුල් මඩුව, බෙලිගල්ල ගම්වාසීන්ගේ හා පාසල් දරු දැරියන්ගේ ප්‍රයෝජනය සඳහා 1994 එවකට කම්කරු හා වෘත්තීය පුහුණු අමාත්‍ය ධූරය දැරූ මහින්ද රාජපක්ෂ මැතිතුමා විසින් අප ප්‍රදේශවාසීන්ට බස් රථයක් ලබා දෙන ලදී. නමුත් මේ වනවිට එම බස් රථය ඉතා අබලන් තත්ත්වයේ පවතින බැවින් දිනපතා ධාවනය කටයුතු නිසි ලෙස පවත්වාගෙන යාමට නොහැකිය. එබැවින් ජනාධිපතිතුමනි, ඉහත කී මාර්ගය සඳහා නව බස් රථයක් ලබාදීමට අවධානය යොමු කරන මෙන් ඉතා ගෞරවයෙන් ඉල්ලා සිටිමි.  එල්.ඒ.සිරිරත්න ද සිල්වාවිතාරන්දෙණියදොම්පෙ මැතිවරණ කොට්ඨාසයේ තිත්තපත්තර යට්ටෝවිට ග්‍රාමයේ ප්‍රධාන මාර්ගයේ තත්ත්වය ඉතාම කනගාටුදායක ය.තාර ගැලවී, ගල් ඉලිප්පී කඩතොලුව ඉතාමත් බරපතල අන්දමට අබලන් වී ඇත. තැනින් තැන හැරී ගිය වලවල් නිසාම වාහන ගමනාගමන පමණක් නොව පයින් ගමන් කිරීම පවා මහත් සේ අපහසු ය.මේ දිනවල පවතින වර්ෂාව හේතුවෙන් එම වලවල් ජලයෙන් පිරී යෑම නිසා ප්‍රදේශවාසීන්ට ගමනාගමන කටයුතු සපුරා ගැනීමේදී ඉමහත් දුෂ්කරතාවයන්ට මුහුණ පෑමට සිදුවී ඇත.තවද වසර 80 ක් පමණ පැරණි ඉතා දැකුම්කලු දේවස්ථානයක් පිහිටි මෙම යට්ටෝවිට ග්‍රාමයේ දේවස්ථාන සතිපතා පූජාවන්ට කතෝලික බැතිමතුන් අනේක විධ අපහසුතාවයන් විඳිමින් සහභාගි වනුයේ ද මැසිවිලි නගමිනි.ඉකුත් බස්නාහිර පළාත් සභා මැතිවරණ සමයේ මේ මාර්ගය පිළිසකර කර දෙන බවට දේශපාලනඥයින් පැමිණ පොරොන්දු වූ නමුත් මෙතෙක් එය ඉටු නොවීම නිසා ප්‍රදේශවාසීහු දැඩි කළ කිරීමට පත්ව සිටිති.තව නොබෝ දිනකින් දේවස්ථානයේ වාර්ෂික මංගල්‍යය පැවැත්වීම සඳහා කටයුතු සම්පාදනය කරගෙන යන බැවින්, මෙම මාර්ගය කඩිනමින් පිළිසකර කර දෙන්නේ නම් එය ප්‍රදේශවාසී ජනතාවට කරන මහඟු සේවාවක් බැව් අවධාරණය කරමු.ලෙස්ලි සිරිසේන,පංසල පාර, තිත්තපත්තර.නුගේගොඩ නගරයට දිනපතා ඇදී එන විශාල ජනකායකට, විශේෂයෙන්ම බස් රථයෙන් ගමනාගමනය කරන ජනතාව බස් රථවලින් බැස පාගොඩ සහ ජුබිලි කනුව දෙසට පයින් ගමන් කරන්නේ නම් එසේ කරන්නට සිදු වී ඇත්තේ මහ පාර දිගේ ය.ඊට හේතුව පාර දෙපසම කාණුවලට උඩින් අතුරා ඇති කොන්ක්‍රීට් ලෑලි කැඩී බිඳී ගොස් තිබීමයි. ඇතැම් තැනක ඒවා ඇත්තේම නැත.මෙනිසා පදික වේදිකාවේ කෙසේවත් ගමන් කළ නොහැකිය. අධික වේගයෙන් ගමන් ගන්නා මෝටර් රථ බස් රථ හා ත්‍රී රෝද රථවලින් බේරි ගමන් කිරීම ඉතාමත් අසීරුය. පයින් යෑමට හැකි කෙටි දුර පවා මේ නිසා යෑමට සිදුව ඇත්තේ යම් කිසි වාහනයකය. අවුරුදු ගණනාවක සිට පවතින මේ තත්ත්වයට කෝට්ටේ මහ නගර සභාවේ කාරුණික අවධානය යොමු වන්නේ නම් එය ජනතාවට කෙරෙන මහඟු සේවයකි.එස්. ගුණසේකරනුගේගොඩඅරණායක ප්‍රාදේශීය ලේකම් කොට්ඨාසයට අයත් ඓතිහාසික වැදගත්කමක් පෙන්නුම් කරන සාවසැර කÁද පිහිටි ප්‍රදේශය වන සිරිපුර ජනපදය අක්කර 2500 පුරා ලංකාවේ ප්‍රධාන ආදායම වන තේ, කරාබු, ගම්මිරිස් ආදිය බහුලව වැවෙන හා ඉතාම සරුසාර ගමකි.නමුත් මෙම ගමට විදුලිය, තැපැල්, අධ්‍යාපන ආදී පහසුකම් තබා අඩුම තරමින් පිවිසීමට මාර්ගයක් පවා නොමැත. දිවංගත අශෝක කරුණාරත්න මහතා විසින් ලබා දී තිබූ මෙම ගම ආරම්භ කර වසර 40 කට ආසන්න වී ඇතත් මෙම ගමට පිවිසීමට ඇති මාර්ගය සකස් කර දී නැත.පැවති හා පවතින රජයන් වල ඉහළ සිට පහළට සිටින සෑම ප්‍රධානීන් වෙතින් ම මාර්ගය සකස් කර දෙන ලෙස ඉල්ලා සිටියත් එම ඉල්ලීම් සියල්ල ගඟට ඉනි කැපුවාසේ වී ඇත.කාපට් යෙදූ මාර්ග සකස් කරමින් සංවර්ධනය වෙමින් පවතින මෙවන් යුගයක අඩුම තරමින් කොන්ක්‍රිට් වත් දමා අරණායක හත් ගම්පල සිට සිරිපුර ජන පදයට පිවිසෙන මාර්ගය සකස් කරවා දෙන ලෙස වගකිව යුත්තන්ගෙන් ඉල්ලා සිටිමි.කේ. අනෝමදස්සි හිමිසාමසැර කන්ද විහාරයසිරිපුර ජනපදය - හත්ගම්පල – අරණායකගමන් අපහසුව පැවති අරණායක - තෙල්ලෙක පාරේ කොටසක් මෑතකදී බොරළු දමා සකස් කර අඩි 250 ක කොටසක් කොන්ක්‍රීට් අතුරා නිම කෙරුණි. ඉතිරි කොටස වලවල් සහිතව ගමනාගමනයට අපහසු තත්ත්වයක පවතී.ප්‍රදේශවාසීන්ගේ එකම ඉල්ලීම වන්නේ මුළු පාරටම කොන්ක්‍රීට් අතුරා සකස්කර ගැනීමය. එවිට ප්‍රධානම ප්‍රශ්නය විසඳෙනු ඇත. වගකිවයුතු අයගේ කාරුණික අවධානය මේ සඳහා යොමුවේ යැයි ප්‍රදේශවාසීහු බලාපොරොත්තු වෙති.අරණායකගුණපාල කරුණාතිලකවිශ්‍රාමික ගුරුවරුන්ගේ ප්‍රශ්නවලදී අධ්‍යාපන කාර්යාල සහ විශ්‍රාම වැටුප් දෙපාර්තමේන්තුව සංවේදිව බලා ඔවුන්ගේ කාර්යයන් නොපමාව කරදේ නම් එය ඔවුනට කරන මහඟු සේවයකි. දහසක් නෙත් පෑදූ ගුරුවරුන්, රටේ නායකයා තේරීමේදී ද වැදගත් තීන්දු ගන්නා පිරිසක් නිසා, ඔවුන් අවලංගු පිරීසක් ලෙස නොසිතා, ඒ කටයුතු ඕනෑකමින් කර දීමට ඊට අදාළ සියලු නිලධාරීන්ට ශක්තිය ලැබේවා!සුජාතා ගුණවර්ධන (විශ්‍රාමික ගුරුතුමියක්)වාරියපොළ මැතිවරණ කොට්ඨාසයට අයත් මලගනේ, තඹරව ග්‍රාම නිලධාරි වසමේ තඹරව පළමු පටුමග හෙවත් දළුපොතේ පාර අසල රජය සතු විශාල ප්‍රමාණයේ දිරා ගිය පළු ගසක් දිගු කලක සිට දක්නට ඇත.මේ සම්බන්ධයෙන් ගම්වාසීන් පළාතේ ග්‍රාම නිලධාරි මහතා මගින් වාරියපොළ ප්‍රාදේශීය ලේකම්තුමා වෙත දන්වන ලදී. එසේ දන්වා දැන් මාස හයකටත් අධික ය. එතුමා පැවසුවේ කුරුණෑගල දැව සංස්ථාව වෙත මෙම කාරණය යොමු කළ බවයි. මේ ගැන කීප වතාවක් ම ප්‍රාදේශීය ලේකම්තුමා වෙත කරුණු දක්වා ඇත. ඒ සෑම අවස්ථාවකම දැව සංස්ථාවට නැවත නැවත මතක් කරන බැව් එතුමා පවසන ලදී.මෙම ගස මාර්ගය අසල විදුලි රැහැන් පෙළට ආසන්නව පිහිටා තිබීමෙන් සිදුවිය හැකි විනාශය අතිමහත්ය. කඩා වැටීමට ආසන්නව දිරා ඇති මෙම ගස ඉවත් කිරීමට නීතිමය වශයෙන් ගම්වාසීන්ට බලයක් ද නැත. දැන් වත් කඩිනමින් මේ කාර්ය ඉටුකර දෙන මෙන් ඉල්ලමු.සෝමපාල කරුණානායක,වාරියපොළවැලිගම නගර සභා බල ප්‍රදේශයේ වල්ලිවල මහනැවියා පාරේ පදිංචි අපහට පානීය නළ ජලය නොමැතිකම හේතුවෙන් බරපතළ සෞඛ්‍යමය ගැටලුවනට මුහුණදීමට සිදුවී ඇත.තදින් පායන දිනවලදී මෙම ළිංවල ජලය සිඳීයාමට ලක්වේ. එවිට අත්‍යවශ්‍ය සේදීම් කටයුතුවලටවත් ජලය නොමැති වී දැඩි දුෂ්කරතාවයනට මුහුණ පෑමට සිදුවේ. මෙම බරපතල හේතූන් ගැන සලකා බලා ඉතා ඉක්මනින් පානීය නළ ජලය ලබාදීමට කටයුතු කරන මෙන් අදාළ බලධාරීන්ගෙන් ගෞරවයෙන් ඉල්ලමි.ජේ.පී.ලීලබන්දුවල්ලිවලදෙනියාය කීරිවලගම 241/ජී ග්‍රාම සේවා වසමට අයත් දෙනියාය කීරිවලගම මාර්ගයේ කිරිවැල්දොළ ප්‍රදේශයේ වාහනයකට ගමන් කිරීමට නොහැකි තත්ත්වයක් උදාවී ඇත.කිරිවැල්දොළ කඩමණ්ඩියේ සිට අරඹ හන්දියට ඇති කිලෝමීටර් දෙකක පමණ දුරක් වාහනයකට තබා පයින්වත් යා නොහැකි එකම මඩවගුරකි. අරඹ හන්දියේ සිට කීරිවලගමට පාර කොන්ක්‍රීට් කර ඇති නමුත් ගම් දෙක යා කරන කිලෝමීටර් දෙකක දුර ප්‍රමාණය සාදා දීම කෙරෙහි මෙතෙක් කිසිදු බලධාරියකුගේ ඇස ගැටී නැත. මග නැඟුම ව්‍යාපෘතියේ සංවර්ධනය බල බලා මේ අසරණයින් පයින් ම කිරිවැල්දොළට යා යුතු ය. පාසල් දරුවන් ද ප්‍රදේශවාසීන් ද නගරයට යෑමට බසයට යෑමේ ඉතා අසීරුතාවයට පත්ව ඇත.මේ ලිපිය අදාළ බලධාරීන්ගේ නෙත ගැටී ඒ පිළිබඳ නිසි පියවර ගනිතැයි විශ්වාස කරමු.ටී. දිලානි ප්‍රියංතිකාකීරිවලගම, දෙනියාය.ඔබේ ගමේ, නගරයේ හෝ ප්‍රදේශයේ මෙතෙක් ඉටු නොවූ මහජන සේවාවන්, පොදු අඩුපාඩු ආදිය ගැන අපට ලියා එවන්න.එම ලිපි යොමු කිරීමේදී ඔබේ නම ලිපිනය අත්‍යවශ්‍ය බව ද සලකන්න.ජනමත පිටුව, සිළුමිණ, ලේක්හවුස්, කොළඹ 10.ලිපිනයට ඒ ලිපි යොමු කරන්න.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=as1002071</link>
    <topic>කැඩපතින් නොව ටින් පියනෙන් මුහුණ බැලූ දරුවෝ</topic>
    <author>සුභාෂිණී ජයරත්න</author>
    <content>කැඩපතින් නොව ටින් පියනෙන් මුහුණ බැලූ දරුවෝමගේ අම්මා සත්ත්ව කරුණාවෙන් පිරිපුන් මවක්කොළමුණි ඔය වනසන අනවසර වැලි ජාවාරමසත්පුරුෂ ගුණාංග හඳුනාගැනීමේ හැකියාව අප වෙත තිබිය යුතුයිවිශාල බලපෑමක් ඇති පුංචි දෙයක්නෙළුම් විලයුද්ධයේ බිහිසුණු ගිනිදැල් හමුවේ ඔවුන්ගේ තාරුණ්‍යය ද අකාලයේ වියැකී යෑමට බොහෝ දුරට ඉඩ තිබිණි. මවුපිය හිතමිත්‍රාදීන්ගෙන් වෙන්ව හුදෙකලා වී කොටි අඩවියේ කොටි අණසකට යටත් ව බංකරයක් ඇතුළට වී තම තරුණ කෙළිලොල් දිවිය ඔවුන් ගත කළේ කළ යුතු කිසිදු දෙයක් නොමැතිව ය. සුදෝ සුදු ඇඳුමින් සැරසී පොත් මිටියත් තුරුලු කරන් ගත කළ පාසල් දිවියක් ඔවුන්ගේ ජීවිතවලට ඇතුළු නොවී ය. යම්තම් හය හතර තේරෙන වියේදී ඔවුන් දැක්කේත් ඔවුන්ට ඇසුණෙන් බිහිසුණු යුද්ධයේ භයංකාරත්වය පමණි.පිපෙන්නට වෙර දරන මේ මල් ත්‍රස්තවාදය විසින් ම මහා වීර චරිත බවට පත් කෙරීය. පාසල වෙත ගොස් අකුරු ඉගෙන ගෙන ලොව දිනන්නට වෙර දරන මානසිකත්වය මේ දරුවන් අසලකටවත් ආවේ නැත. එදා වහසි බස් දෙඩූ ත්‍රස්තවාදී නායකයෝ මේ දරු දැරියන්ගේ තාරුණ්‍යය, ළමා කාලය වළ පල්ලටම තල්ලු කර ඔවුන්ගේ වටිනා ජීවිත නොවටිනා තත්ත්වයට පත් කළහ.ගිනි අවිය අතට ගත් ළමා සොල්දාදු තත්ත්වයට මේ අහිංසක දරු දැරියන් ගෙන් බහුතරයක් බිලි වූහ. මවුපියන් හූල්ල හූල්ලා හඬා වැටෙද්දී මේ දරුවන්ට සිදුවූයේ සන්නද්ධ කොටස් සමඟ කරට කර සටන් කිරීමය. ඉන් ගැලවීමක් නම් නොවී ය.සියලු දේ නොසිතූ නොපැතූ අයුරින් ම සිදු විය. නිදහසේ අරුණලු නැඟෙන්නට විය. මව්පිය සිත් තුළ නොසිතූ සතුටක් දෝරේ ගලා යන්නට විය. සන්නද්ධ කොටස් සමඟ සම්බන්ධ වූ ළමා සොල්දාදු ජීවිතයට උරුමකම් කියූ දරුවන්ට නැවතත් ජීවිතය ලැබිණ.අද මේ දරු දැරියෝ යුද්ධයේ සාපයෙන් මිදී නිදහසේ අරුණලු භුක්ති විඳිති. එදා සොල්දාදු ජීවිත ගත කළ මේ දරුවෝ අද පුනරුත්තාපන කොමසාරිස් ජනරාල් යටතේ අධ්‍යාපනය හදාරති. ඒ ආරක්ෂිත නේවාසික පසුබිමක සිට ය.“... අපි මේ දරුවන්ට කවදාවත් ළමා සොල්දාදුවන් කියන්නේ නැහැ. අපි මේ අහිංසක දරුවන් හඳුන්වන්නේ සන්නද්ධ කොටස් සමඟ සම්බන්ධ වූ දරුවන් විදියට. අද අපි ළඟ මෙවන් දරුවන් 566 දෙනෙක් ඉන්නවා. මේ දරුවන් ඉතාම අහිංසක පිරිසක්. මේ 566 දෙනාම වයස 18 න් පහළ. එයින් ඉගෙන ගෙන ඉදිරියට යන්න කැමති දරුවන් 273 කට අපි රත්මලානේ හින්දු විදුහලේ නේවාසික අධ්‍යාපනය ලබාදෙනවා.මේ අය පසුගිය සාමාන්‍ය පෙළ විභාගයටත් ඉතා හොඳින් ලියුවා. ඉතුරු දරු පිරිස වවුනියාවේ පූන්තෝට්ටම්වල වෘත්තීය අධ්‍යාපනය ලබනවා...” යැයි මෙම දරුවන් බාරව සිටින බ්‍රිගේඩියර් එල්.සී. පෙරේරා මහතා පවසයි.බ්‍රිගේඩියර් එල්.සී. පෙරේරා පුනරුත්ථාපන කොමසාරිස් ජනරාල් යටතේ ළමා පුනරුත්ථාපනය බාරව සිටියි. මේ දරුවන් නිසි මඟට ගෙනයෑමේ වගකීම බ්‍රිගේඩියර් පෙරේරා සතු ය. රත්මලාන හින්දු විද්‍යාලයේ මේ දරුවන් රැකවරණය ලබන්නේ මේජර් හර්මන් ප්‍රනාන්දු යටතේ ය. මව්පියන්ගෙන් වෙන්වූ මේ දරුවන්ට ඔහු දයාබර පියෙකි. ඔහු මහත් දයාවෙන් දරුවන් රැක ගනියි. දරුවන්ට නිසි ආරක්ෂාව ගෞරවය ලබාදෙයි.වියරු යුද්ධය හේතුවෙන් මේ දරුවන්ගේ අධ්‍යාපනය බිඳ වැටිණි. මින් බොහෝ දෙනෙක් අතරමඟ දී අධ්‍යාපනය කඩා වැටුණු දරුවෝ වෙති. තවත් සමහරු කිසිදාක පාසලකට නොගිය අයයි. මේ පිරිසෙන් ඉගෙන ගෙන ඉදිරියට යෑමට කැමැති දරු පිරිස් රත්මලානේ හින්දු විද්‍යාලයටත් අධ්‍යාපන ප්‍රවේශයක් ලබාදිය නොහැකි පිරිස් පූන්තෝට්ටම්වලින් වෘත්තිය අධ්‍යාපනයකට යොමු කරවයි. මින් බොහොමයක් දරුවෝ විවිධ බාධක ජයගෙන මව්පිය කැමැත්ත ගෙන කොළඹ පැමිණියෝ වෙති. ඒ දරුවන් මේ නුහුරු නුපුරුදු පරිසරයට හුරු කරවීමට මේ නිලධාරීහු සමත් වූහ.මොවුහු යාපනය, මඩකලපුව පළාත් සේම වන්නියේ ද උපන් අය වෙති. උපන් දා සිට ඔවුනට නිවසින් පිට ලොවක් හෝ සිර ගෙදරින් පිට ලොවක් තිබුණේ නැත. ඔව්හු දකුණ කිසිදා දැක තිබුණේ නැත.හින්දු විදුහලට රැගෙන ආ මේ දරුවන්ට එතැන සුරවිමනකි. එක්සත් ශ්‍රී ලංකාවක හැඟීම සිත්හි පුරවාගෙන ඔව්හු අනාගතය දෙස සුබවාදීව බලති. ඉතාමත් ම පහසුකම් සහිත හින්දු විදුහලේ මෙම දරුවන්ට ම ගැහැනු හා පිරිමි වශයෙන් වෙනමම නේවාසිකාගාර වෙයි. මේ අධ්‍යාපනය හදාරන්නට වෙනමම පංති කාමර ද වෙයි. මේ දරුවන් පාසල් අනෙකුත් දරුවන් සමඟ එකට මුසු වෙන්නේ පංති කාමරයේ දී. අතපසු වූ පාඩම් ග්‍රහණය කරගත් පසුව ය.“මේ දරුවන් අධ්‍යාපනය තුළින් මෙන් ම මානසිකව ද යම් කිසි පසුබෑමකට ලක් වෙලා සිටි අය. අපි ටිකෙන් ටික උත්සාහ කරන්නේ මේ දරුවන් යම් තැනකට ගේන්න. ඒ වගේ ම බිඳ වැටුණු මානසිකත්වය යළි ඇති කරන්න. ඒ නිසයි මේ ළමයි මුලදීම අපට අනිකුත් ළමයින් සමඟ මුසු කරන්න අපහසු. ළමා පුනරුත්ථාපන ගැසට් එක අනුව මේ දරුවන් අපිට තියාගන්න පුළුවන් වසරක කාලයක් විතරයි. එයත් මාස තුනෙන් තුනට අලුත් කළ යුතුයි. මහේස්ත්‍රාත්වරයාගේ බාරයේ මේ දරුවන් සිටින නිසා එතුමාගේ තීරණය අනුව මේ දරුවන් තවදුරටත් තියාගන්නව ද නිදහස් කරනවද යන්න තීරණය වෙනවා” බ්‍රිගේඩියර් පෙරේරා පවසයි.“මේ දරුවන් නැවතත් ජීවිතයක් ලද්දේ නිදහසත් සමඟ ය. ඒ නිදහසින් පසු ලද ජීවිතය ඔවුනට සුර විමනක් වැනි ය. මාස තුනෙන් තුනට මේ දරුවන්ගේ පුනරුත්ථාපනය අලුත් කළත් දරුවන් ගෙදර යැවුවත් මේ දරුවන් බහුතරයක් තම උපන් ගම් බිම්වලට යෑමට අකමැති ය. දරුවාගේ හා මව්පියන් ගේ් කැමැත්ත මත ඔවුන් තවදුරටත් අධ්‍යාපනය හදාරන්නට කැමැත්තක් දක්වන්නේ නම් දරුවන්ගේ බාරකාරත්වය විදුහල්පතිට බාර දෙයි. ඒ අනිකුත් දරුවන් සමඟ අධ්‍යාපනය හදාරන්නට ය. ඒ කෙසේ වෙතත් මේ සියලුම දරුවෝ වසරකින් පසුව මෙතැනින් නිදහස් වෙති.මෙතන සිටන දරුවෝ එක් දිනක් හෝ ළමා සෙල්දාදු දිවියක් ගත කර ඇත්තා හ. සමහරුන් සටන් වලට ගොස් ඇත. තවත් සමහරුන් කොටි ත්‍රස්තවාදීන් සඳහා ආහාර පිසීම් කර ඇත. තවත් අය රියදුරන් ලෙස සේවය කර ඇත. ඔවුන්ට ජීවිතයක් තිබුණේ ම නැත. ඇත්තෙන් ම ඔවුහු කිහිප වරක් ම අවතැන් වූහ. මේ දරුවන් තම රූපය, මුහුණ දැක තිබුණේ කැඩපතෙන් නොව පිටි ටින් එකේ යටි පැත්තෙනි. සහජ හැකියා දක්ෂතා උපතින් ම තිබුණ ද ඒවා කළ එළියට ගෙන ඒමේ හැකියාවක් ඔවුනට නොතිබිණ. මේ දරුවන් රූපවාහිනියත් දැක්කේ කැඩපතක් තුළින් තම රූපය දැක්කේ මේ අලුත් ජීවිතයේදී ය.මේ දරුවන් බොහෝ ම අසරණ වූ අය. සමහරුන්ට මව්පියෝ නැහැ. සමහරුන් ට අම්මා තාත්තා දෙන්නම ඉන්නවා. ඒ අය ඉතාම හොඳ වැදගත් පවුල්වල උදවිය. මේ අය හැම මාසයකට වතාවක් ම තම මව්පියන් බැලිය යුතු යි. නමුත් ගොඩාක් දරුවන්ගේ මව්පියන් සතියකට වතාවක් විතර මේ ගොල්ලො බලන්න එනවා. විවිධ කෑම වර්ග හදාගෙන...” මේජර් ප්‍රනාන්දු පවසයි.සවස් කල කෙළිදෙලෙන්මෙහි සිටින දරුවන්ට නියමිත වූ දින චර්යාවක් ද වෙයි. උදෑසන නැගිට ලක ලෑස්ති වී මේ දරුවෝ උදෑසන 7.30 වනවිට පාසලට යති. සවස 1.30 තෙක් අධ්‍යාපනය හදාරා නැවත නවාතැනට පැමිණෙති. සවස 2.30 ට දිවා ආහාරය ගන්නා දරුවන්ගෙන් බහුතරයක් දිව යන්නේ පාසලේ වූ ක්‍රීඩා පිට්ටනියට ය.ක්‍රීඩා පිටියට දිවගොස් කණ්ඩායම් සේ සෑදී ක්‍රිකට් ක්‍රීඩාවේ යෙදීමට මේ දරු දැරියන් දක්වන්නේ දැඩි රුචිකත්වයකි. වයස් භේදයක් නැත. ස්ත්‍රී පුරුෂ භේදයක් නැත. සමහරු කණ්ඩායම්වල නායකයෝ ද නායිකාවෝ ද වෙති. අපට හමුවූ දැරියක් ද එවැන්නියකි. නම පැවැසීමට අකමැති වූ අපි ඇය නිත්‍යා යැයි හඳුන්වමු.“... මම 10 වසර ඉගෙන ගන්නේ. හරිම ආසයි මේ ජීවිතයට. අපිට හොඳ ගුරුවරු ලැබුණා. දැන් අපි අපේ පරණ ජීවිතය අමතක කරලා හොඳට ඉගන ගන්නවා. මම ගණිතයට දක්ෂයි. කවදහරි ගණිතය අංශයෙන් හොඳ දක්ෂ ගුරුවරියක් වෙන්න ආසයි. ඒ නිසා අපි මේ දවස්වල පාඩම් කරනවා විභාගයට...” නිත්‍යා පවසයි.මේ දරුවන්ගේ වැඩිදෙනෙක් පසුගියදා පැවැති සාමාන්‍ය පෙළ විභාගයට මුහුණ දුන්හ. ඉතා කෙටි කාලයක් තුළදී විභාගයට ලෑස්ති වී බිඳ වැටුණු මානසිකත්වයට අභියෝග කරමින් මේ දරුවන් විභාගයට සාර්ථකව මුහුණ දීම ඇත්තෙන් ම ආදර්ශයකි. ඔව්හු විභාගය ද හොඳට කළ බව පවසති. මේ දරුවන්ට විභාගයට මුහුණදීම සඳහා අමතර පංති ද සවස් කාලයේ පැවැත්වීමට බලධාරීහු කටයුතු යෙදූහ.දෙමව්පියන් හමුවූ මොහොතක්“...මේ දරුවෝ විවිධ දක්ෂතා තියන අය. සමහරු සංගීතයට ඉතාම දක්ෂයි. තවත් අය නැටුමට, ක්‍රීඩාවට දක්ෂයි. මේ පාසලේ තිබුණා පරණ හදන්න බැරි පියානෝවක්. දවසක් මේ දරුවෙක් ඒක තනියම හැදුවා. අපිට හිතන්නත් අමාරුයි. අද ඒගොල්ලෝ ඒක ඉතාම දක්ෂ ලෙස වාදනය කරනවා...” බ්‍රිගේඩියර් පෙරේරා පවසයි.යුද්ධයේදී තුවාල වූ දරුවන් මේ අතර වෙති. ඔවුන්ගේ අත් පා වල තවමත් බෝම්බ කැබලි ය.ඔවුනට විවිධ වෛද්‍ය ප්‍රතිකාර ලබා දෙන්නට මේ නිලධාරීහු කටයුතු කරති. කළුබෝවිල රෝහලේ විශේෂඥ වෛද්‍යවරු 16 දෙනෙක් පෞද්ගලිකවම මේ දරුවන්ගේ රෝගී තත්ත්වයන් සොයා බැලූහ. ඒ සඳහා වෛද්‍ය සායන ද පවත්වා ඇත.දරුවන්ගෙන් බහුතරයක් සිංහල කතා කරන අතර ඔවුනට ආගම දහම කියා දෙන්නට ද උත්සාහ ගැනේ. විවේක කාලවලදී දරුවන් කොළඹ වටේ සංචාරයක් ගෙනයෑමට ද අලුත් දේ දැක බලාගෙන රස විඳිමට ද නොදැකපු ලොවක් දැක බලා ගැනීමට ද නිලධාරීහු අවකාශ සලසති.මේ දරුවන් සඳහා යන විශාල වියදම රජයෙන් ද විවිධ පෞද්ගලික ආයතන මෙන් ම යුනිසෙෆ් ආයතනයෙන් ද ලබාදෙයි. මේ සියල්ල ඉටු කරනුයේ ඔවුන් අලුත් ජීවිතයකට යොමු කරවීමේ අදිටනිනි. නැවතත් ජීවත්වීමට සමාජයට හුරු කරවීමේ අරමුණිනි.දැනටමත් මේ දරුවන්ට ජීවත්වීමේ නව බලාපොරොත්තු ඇතිවී ඇත. අද මේ දරුවෝ තමන්ට එපා වූ තවත් ලොවක් ඇතිබව වටහාගෙන සිටිති.සුභාෂිණී ජයරත්නඡායා - දුෂ්මන්ත මායාදුන්න</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=as1002072</link>
    <topic>මගේ අම්මා සත්ත්ව කරුණාවෙන් පිරිපුන් මවක්</topic>
    <author>සටහන - උපාලි සමරසිංහ</author>
    <content>කැඩපතින් නොව ටින් පියනෙන් මුහුණ බැලූ දරුවෝමගේ අම්මා සත්ත්ව කරුණාවෙන් පිරිපුන් මවක්කොළමුණි ඔය වනසන අනවසර වැලි ජාවාරමසත්පුරුෂ ගුණාංග හඳුනාගැනීමේ හැකියාව අප වෙත තිබිය යුතුයිවිශාල බලපෑමක් ඇති පුංචි දෙයක්නෙළුම් විලඔහු ශ්‍රී ලාංකේය හෘදයාංගම කථන කලාවේ පුරෝගාමියෙකි. ඒ ඇමතුම නිසාම හෙතෙම මුල් වරට මෙරට රූපවාහිනී රසිකයන් අතර ජනපි‍්‍රය විය. ඒ රූපවාහිනියේ විකාශය වූ ‘නවයයි පහ’ වැඩසටහනෙනි. අනතුරුව නිවේදකයකු ලෙස නැගී ආ හේම නලීන් කරුණාරත්න නම් ඔහු ස්වර්ණවාහිනියේ නිර්මාණ අධ්‍යක්ෂ, වැඩසටහන් අධ්‍යක්ෂ දක්වා ගමනක් ගියේය.ස්වර්ණවාහිනියේදී ඔහු කළ වැඩසටහන් අතිශය ජනපි‍්‍රය වූ ඒවා විය. ජීවිතයේ නොයෙකුත් දෝලනයන් අතර හිරවූ නලීන් දැන් ‘හෙරිටේජ්’ නම් පෞද්ගලික රූපවාහිනී නාළිකාවේ ප්‍රධානියාය. තමන්ගේ ආදරණිය මෑණියන් ගැන සිතිවිලි අවදි කරන හෙතෙම දැන් මා අබිමුව හිඳී. මම ඔහුගේ සරල කටවහර ඔබට ලියමි.මගේ අම්මා ඉයුජින් ලීලාවතී කරුණාරත්න. ගුරුවරියක් වශයෙන් දීර්ඝ කාලයක් වැඩ කළා.වාද්දුවේ තල්පිටියෙ ගෙවල් හදනකම් අප හිටියෙ මතුගම හොරවල කියන අම්මගෙ ගමේ. පියා ගල්බඩ පයාගලගේ චුලසේන කරුණාරත්න.තාත්තගෙ ගම බෙන්තර. වෘත්තියෙන් විදුලි ඉංජිනේරුවෙක්. අම්මා හොරවල ඉස්කෝලෙ වැඩ කරන කාලෙ මාව මුලකුරට යැව්වෙ මතුගම ශාන්ත මරියා විද්‍යාලයයට. හැබැයි! මුලකුර කීවට ගෙදරදිම අම්මා අකුරු කියවා තිබුණා.එයා විතරක් නොවේ පුංචි අම්මත් ගුරුවරියක්. අවිවාහකයි. එතුමිය විතරක් නොවෙයි. ගුවන් විදුලියෙ පළමුවැනි නිවේදිකාව ප්‍රභා රණතුංග එයත් අම්මගෙ නංගි.ඒ නිසා අකුරු කියවීම ගෙදරදිම කෙරුණා. අම්මා පිළිබඳව මට මුල්ම මතකය තියෙන්නෙ ස්කෝලෙ ඇරිලා අම්මා එනකම් පාසල් ගේට්ටුව ළඟ රැඳුණු මොහොතයි. ඇය කුඩයක් අරගෙන තවත් ගුරුවරියක් එක්ක මේ ගුරු පාරෙන් එනකම් මාත් දෑස් දල්වා බලා ඉන්නවා. මේ අතර වාද්දුවෙ ගෙය හැදුවා.ඊට පස්සෙ මාව යැව්වෙ කොළඹ රාජකීය විද්‍යාලයට. පාණදුරයට ඇවිත් ස්කුල් බස් එකේ නැඟලා යන්නයි අම්මා තාත්තා කීවේ. මේ ගමන අතිශය සුන්දරයි. වාද්දුවට ආවට පස්සෙ අම්මා වත්තල්පොළ මහා විදුහලට මාරුවක් හදාගත්තා. මගේ අයියා මට වඩා අවුරුදු 10 ක් වැඩිමල්.අපේ වයස පරතරය නිසා මා තුළ පැවැතියේ එක්තරා හුදෙකලාවක්. මට මතකයි අයියා පුංචි කාලෙ පාවිච්චි කළ සෙල්ලම් බඩු, බයිසිකල් වගේ දේවල් මට පසු කාලෙක ලැබෙනවා. අලුත්ම ඒවාත් නොදෙනවා නොවේ. වයස පරතරය නිසා අප දෙන්නා එක්ව සෙල්ලම් කරන්නෙත් නැති තරම්.මගෙ අයියා දැන් සංචාරක මාර්ගෝපදේශකයෙක්.ඇය කන කොටත් පූසන් හත් අට දෙනෙක් වටේ. අම්මගෙ සත්ත්ව කරුණාව දන්නා නිසාම ගමේ ඇතැමෙක් හොරෙන් පූසන් ගෙනැවිත් වත්තට අත්හරින එකත් පසුව අපට කරදරයක් වුණා. ඒ කාලෙ භූමිතෙල් කරත්තෙ ගමට එනකොට මට අවශ්‍ය වෙනවා ඒ කරත්තෙ ඇදගෙන යන ගොනාව මොහොතක් වේලා නවත්වාගන්න.මේකට නූල් සුත්තර දානකොට අම්මා තමයි උදව් කරන්නෙ. තණකොළ කපලා කලින්ම තියා ගන්නවා.ලාඩප්පා හා නොයෙක් වැල් ජාති හොයා ගන්නවා. ඒ සතාට කන්ඩ දුන්නාම එයා ඉතින්! බොහෝ වේලාවකට යන්නෙත් නෑ. මාත් ඉතින්! ඒවා බල බලා සතුටු වෙනවා. අම්මටත් සතුටුයි. අපේ අම්මා ලබා තිබු පුදුම ගුණයක් තමා පිරිස් බලය.අම්මා ඉන්නා තැන ගමේ ගැහැනු වටවෙලා උදව් කරනවා. සැන්ටි ආච්චි, ජේන් අක්කා, අමරදාස ගුණපාල එහෙම මතකයට නැඟෙන ප්‍රධාන නම් කිහිපයක්. බොහෝ වේලාවට හොරවල ගමේදි මාව ස්කෝලෙ ගෙනිච්චෙම මේ අය.එකේ ඉඳන් පහ ශ්‍රේණිය දක්වා මා හිටියෙ අම්මගෙ ගමේ. යාළුවො තමයි සුනිල්, නිහාල්, සිසිර, වගේ අය.අපේ ගේ ඉදිරිපිට තිබුණු කෝපි ගහේ අත්තක් තමයි මේ පුංචි යාළුවන්ගෙ සාකච්ඡා මණ්ඩපය. අම්මගෙන් තහංචියක් නැත්තෙ මගේ සමකාලීන මිතුරන් හොඳ නිසයි. ඉතින්! නිකම්ම සාකච්ඡා කරන්නත් බෑනේ. සීනිබෝල, හුනුබිජු, ටොෆි, බුල්ටෝත් අවශ්‍යයි. හැබැයි! මේ සාකච්ඡා මණ්ඩපය නිසා පාඩු සිදුවුණේ පොඩි මාමාට.ඒවාට අවශ්‍ය සල්ලි පොඩි මාමාගේ සාක්කුවෙන් තමයි ගත්තෙ. අම්මා උපේක්ෂාවෙන් අපේ සාකච්ඡා මණ්ඩපේ දිහා බැලුවෙ. මා දන්නා තරමින් අම්මා නිය පිටින් අපට පහරක් ගහලා නෑ.හරිම සුන්දර අහිංසක කාන්තාවක්. ගුරුවරියක් හැටියට ඇය තුළ පුදුමාකාර නිවුණු බවකුත් තිබුණා.ගමේ දරුවොත් හරිම ආදරෙයි. ඇය ඉංගිරිසි ගුරුවරියක් නිසා ඉංගිරිසි නම් ඉගෙන ගැනීම ගැන ඇය හරිම උනන්දු වුණා. තාත්තා ටිකක් ඕනෑවට වඩා සමාජශීලියි. කොච්චර ද කියනවානම් කට්ටෙන් රා බීලා ගමේ රවුමක් ගහලා එනතරම් සමාජශිලියි. ඒත් අම්මයි තාත්තයි අතර කවරදාවත් ගැටුම් තිබුණේ නෑ.අම්මගෙ පුදුමාකාර ඉවසීම වෙලාවකට දුර්වලකමක් කියලා හිතෙන වෙලාවලුත් තිබුණා. ඒත් සමහර දාට උදේට තේ එක හදන්නෙත් තාත්තා. ඒ තරම් සමගියක් තිබුණා.දෙන්නාම එකතු වෙලා උයනවා. අපේ ගෙදර මස් නම් අරහං. මාළු නම් ඕනෙ තරම්. ගමේ කෙරෙන ශාන්ති කර්ම, තොවිල් බලාන ඉඳලා අපි ගස්වල ‘ස්ටේජ්’ ගහලා නාට්‍ය රඟ දක්වනවා. වාද්දුවෙ ගෙදරදිත් එහෙමයි. එහෙදිත් අම්මට මහ පිරිස් බලයක් තිබුණා.කඩේට ගිහින් ගෙදරට අවශ්‍ය තුනපහ, මාළු පිනි ටික පවා ගෙනැත් දුන්නෙ අසල්වැසි කාන්තාවො. අලුත් අවුද්දටවත් අම්මා ගෙදරින් පිට යන්නෙ නෑ. සියලු දේ කරන්නෙ අසල්වැසියො.අම්මා කරන්නෙ කළමනාකරණය කරන එක විතරයි. මා දන්නා හැටියට වාද්දුවෙ ඔය ගෙදරින් අම්මා තරමක් හෝ පිටවෙලා හිටියෙ සුනාමි අවස්ථාවෙදි විතරයි. අම්මා නිතරම මගේ අධ්‍යාපන කටයුතු ඇස ගසාගෙන හිටියා.විද්‍යා විෂයයන්වලින් අසමත් වෙන විට අම්මා තරමක් කම්පා වුණා. මා කීවා අම්මෙ මා කැමැති කලා විෂයයන්වලට. මට ඒ පාරෙ යන්න දෙන්න කියලා. ඒ ස්වාධීනතාව අගය කළ කෙනෙක් මගේ අම්මා. මට ඒ නිදහස ඇය දුන් නිසා කලා විෂයයන් වලින් පාස්වෙලා සරසවියටත් ගියා.අම්මා විෂ්ණු කතරගම දෙවියන් තදින් අදහන කෙනෙක්. බාරයක් වුණත් කතරගමට හෝ ශ්‍රී මහා බෝධියට විතරයි. අම්මා ගෙදර පහන් පැලට තියන්න හෙන්දිරික්කා මල් වැව්වා මතකයි. අම්මගෙ ලොකුම විනෝදාංශෙ තමයි කාටත් එපා වුණු පූසන් රැකබලා ගැනීම.අන්තිම කාලෙත් ඇය ලිස්සලා උකුලු ඇටයක් පලා ගත්තෙත් පූසෙක් අනතුරකට ලක්වෙන්න ගිහින් බේරගන්ට ගිහින්. ඒ තරම් උසස් සත්ත්ව කරුණාවක් අම්මා ළඟ තිබුණා.අපටත් හොරෙන් අපේ සිත්වලට කරුණාව දයාව ගලා ආවෙ අම්මාගෙන්. මට මොන තරම් කෙණහිලි කළ කෙනෙක් එක්කවත් මා වෛර නොකරන්නෙ අම්මගෙන් ලත් මේ උසස් ගුණාංග නිසයි.එයා හරිම චාම්. ලොකු ලොකු ආසාවල් නෑ. සුදු සාරි කීපයක් තිබුණා. ඊට අමතරව හුඟාක් ඇන්දෙ දිග ගවුම්. මේ දිග ගවුම් පූසන්ට ගෙදර වටේ කරකැවෙන්ට හොඳම වාහනයක් වුණා.උන් අම්මගෙ ඇඟේ එල්ලිලා ඉන්නෙ. මාළු, බිත්තර, කරවල වගේ දේවල් වැඩියෙන් උයන්නේ මේ සතුන්ටත් එක්ක. මස් නම් ගෙදර අහලක ගෙනෙන්න තහනම්. අම්මා හරිම ප්‍රායෝගික ඥානයෙන් පොහොසත් කෙනෙක්.දවස් පහේම ඉස්කෝලේ ගිහින් හවසනෙ ගෙදර එන්නෙ. ඒ හින්දා සෙනසුරාදා තරමක් වේලා මා නිදා ගන්නවා.ඒ ‘කෝටා’ එක ඉවර වෙන්නම බීපු හින්දා අපේ පවුලෙ කවුරුත් මතට තිත. අම්මා මේ ගැන නම් හරිම සතුටුයි.මගේ කලා ජීවිතය නැඟි හිටියෙ සොළොස් කලා පිහිටා නැඟෙන චන්ද්‍රයා පරිද්දෙන්. ‘නවයයි පහ’ රට පුරා ජනපි‍්‍රය වෙද්දිත් අම්මා ඒ ගැන කතා කළේ නෑ.කිසිම දෙයකින් උදම් නොවීම හා කිසිම දෙයකින් කම්පා නොවීම කියන ගුණය ඇයට තිබුණා.ඒ නිසා අම්මා ඒ ගැන ආඩම්බරයෙන් කාත් එක්කවත් කතා කළෙත් නෑ. මටත් ආසයි අම්මා මේ ගැන මොනවාද හිතන්නෙ කියලා දැනගන්ට.මා ‘නවයයි පහ’ විකාශය වන වෙලාවට අම්මා කරන්නේ මොනවාදැයි ඉතාම විශ්වාසවන්තයකුට කියා සොයා බැලුවා. අනේ! එයා ඒ වෙලාවෙ වෙනත් නාළිකාවක් බලමින් ජෝතිපාලගේ ගීත අහලා. ඒක තමයි ජනපි‍්‍රයත්වය කියලා අප හිතා සිටින දේ ඇත්ත රහස. හැබැයි!චෝදනා 17 ක් දාලා රූපවාහිනියෙන් මාව දොට්ට දමපු වෙලාවෙ නම් ඇය තරමක් කලබල වුණා. පොඩි පුතා, අප කියන කරන දේ තුළ අප අවංක නම් අපට වරදින්නෙ නෑ. ඇය මා දිරිමත් කළේ එහෙමයි.ඊට පස්සෙ මා ස්වර්ණවාහිනියෙ වැඩ සටහන් අධ්‍යක්ෂ කාලෙදි මට අම්මගෙ ගමේ උදවිය කතා කරනවා. දුක සැප සොයා බලනවා. ඒ සැන්ටි ආච්චිට හෙලේනා ආච්චිට සලකන්න පුතේ.අම්මා ඒ විදියට මට කීවෙ මාව පොඩි කාලෙ බලා කියා ගත් ඒ අය අමතක කරන්න එපා කියන පාඩම කියා දෙමිනුයි. මාත් ඒ අයට අම්මා නැති කාලෙදිත් සැලකුවා. විශේෂ යමක් කියන්ටම ඕනෑ.මා සෞඛ්‍යදාන බළකායෙ ඉන්න කාලෙ බරවා රෝගිනට උදව් කරන්න පෙළැඹුවෙ මගේ අම්මා.කළුබෝවිල රෝහලේදී මගේ මේ අත් දෙකෙන් බරවා රෝගිනගේ කකුල් ඇතුළට පාන්කඩ යවලා රෝස පාට පණුවො ඇදලා අරගෙන තියෙනවා.ඒ පුරුද්ද ඒ ශක්තිය මට ලබා දුන්නෙ අම්මගෙ සත්ත්ව කරුණාවයි. මට මතකයි ඒ කාලෙ සුසිල් පේ‍්‍රම් ජයන්ත් ඇමැතිතුමාත් සෞඛ්‍යදානෙ ලොක්කෙක්.තමන්ට ගැළපෙන හිත ගිය කෙනෙක් තමා විතරක් නොව තමාටත් ආදරය කරන කෙනෙක් විවාහයට ගන්න කියා දුන්නෙ අම්මා.ඒ විදියටයි මා විවාහයකට ගියෙ. අදත් මට වරදක් වෙලා නෑ.අවුරුදු 88 ක් පමණ අම්මා ජීවත් වුණා. ඇය මිය යන මොහොත වෙනකම් ඉතාම නිරවුල් මනසක් ඇයට තිබුණා මතකයි. අම්මා ඒකට හේතුව හැටියට දැක්කෙ කාටවත් හිංසා නොකැර අවිහිංසාවෙන් ජීවත්වූ නිසයි කියන පාඩම මට උගැන්නුවා.අම්මා සායි බබා තුමන්ට කාලයක්ම ගෞරව කළා.එතුමා වෙනුවෙන් බජන් කීවා. ඒ බජන් වැඩියෙන්ම අම්මා වෙනුවෙන් කීවෙ මමයි. ඒ පුරුද්ද නිසා කොළඹ ආවම පහුගිය කාලෙ තුවාල වුණු හමුදා සෙබළුන් හෝ රෝගියකු හරි ගෙන යන ‘ඇම්බියුලන්ස්’ එකක් දැක්කමත් මට ඒ බජන් මුල පාඨ කියැවෙනවා.අම්මගෙන් මට කාන්දු වුණු වැදගත්ම ගුණය ඒක. අම්මා එක මිණිපිරියක් දැක්කා. ඒ මගේ දූ.ඒ නිසා ඇය මගේ දුවට හරිම ආදරෙයි. අවුරුද්දට නැකතට ගෙදර නැති පුතෙක් හැටියට මා හිටියෙ.ඉතින්! අම්මට නැකැත් කරන්න විදියක් තිබුණෙ නෑ. මගේ කථන කලාව ගැන ඇගෙන් යමක් අහගන්න මා කොච්චර නම් උත්සාහ ගත්ත ද? අම්මා අන්තිම කාලෙදි තමයි ඒ ගැන මට වචනයක් කීවෙ. මා ඒ පාඩම හරියටම ඉගෙන ගත්තා.“පුතේ උඹ, නිවේදන කටයුතු කරනවා හොඳයි. ඒත් උඹ කතා කරගෙන යනකොට හිටි ගමන් වචනවල අන්තිම අකුර ගිලිනවා. එහෙම කරන්ඩ එපා. වචනයක අරුත දෙන්න ඉස්පිලි පාපිලි ඔක්කොම කියැවෙන්න ඕනෑ. නැත්නම් මේක අඩුවක්...මේක නම් මට හොඳටම දැනුණා. ඊට පස්සෙ තමයි මා ඒ ගැන වඩාත් උනන්දු වුණේ. ස්වර්ණවාහිනියේදි මා කළ ‘මයුර සංදේශය’ වැඩ සටහන බලලා ඇය හරියට සතුටු වුණා.‘දිල්රුබාව‘ වාදනය කරනවා බලන්නත් ඇය ආසයි. ඒ වගේ ම ටවර් හෝල් ශිල්පින් වෙනුවෙන් කළ “හද බැඳි ගීතා” වැඩසටහනත් ඇය අගය කළා.ඇය තුළ වූ සෞන්දර්යවාදි ගැහැනිය මා හඳුනා ගත්තේ ඒ මොහොතේදි. වැඩිය නොපෙන්වුවත් ඇය තුළ ද මා මෙන්ම සෞන්දර්යවාදිනියක් හිටියා.මට ජීවිතය පමණක් නොව සෞන්දර්යයද, දිරිය ද, කැපවීම ද, නොසෙල්වෙන ගුණය ද, දයා කරුණා ගුණය ද ඉගැන්වුවෙ අම්මා බව මට සහතිකයි.සටහන - උපාලි සමරසිංහඡායා - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=as1002073</link>
    <topic>කොළමුණි ඔය වනසන අනවසර වැලි ජාවාරම</topic>
    <author>නිහාල් පී. අබේසිංහ</author>
    <content>කැඩපතින් නොව ටින් පියනෙන් මුහුණ බැලූ දරුවෝමගේ අම්මා සත්ත්ව කරුණාවෙන් පිරිපුන් මවක්කොළමුණි ඔය වනසන අනවසර වැලි ජාවාරමසත්පුරුෂ ගුණාංග හඳුනාගැනීමේ හැකියාව අප වෙත තිබිය යුතුයිවිශාල බලපෑමක් ඇති පුංචි දෙයක්නෙළුම් විලවයඹ පළාතේපරිසර විනාශයක්වැලි අපේ රටේ ගොඩනැඟිලි කර්මාන්තයට නැතිවම බැරි දෙයක් බවට පත්වී තිබේ. එසේ වුවත් අද වැලි ඉල්ලුම වැඩිවීම නිසා ඉවක් බවක් නැතිව වැලි හෑරීමෙන් මෙරට ගංගා හා ඇළ මාර්ග රැසක ජලජ පරිසරය හා අවට පරිසරය විනාශ වෙමින් පවතී.1980 දශකයේ අවසන් කාලය වන තෙක් ම මෙරට ගොඩනැඟිලි ඉදිකිරීම් කර්මාන්තය සඳහා වැඩිපුර වැලි ලබාගත්තේ ගංගාවල ගලා එන වැලි මගිනි. නමුත් 2000 න් පසු ගංගාවල ජල මාර්ගවල පතුල හාරා හා ඉවුරු කඩා වැලි හෑරීමේ අනවසර ක්‍රියාවලියක් ද ඇති විය. මෙයින් මුලින් ම බලපෑම්වලට ලක්වූයේ කැලණි ගඟ ය. කොළඹට ළංව පිහිටීම නිසා මේ තත්ත්වය උදා විය.ඊට පසු මාඔයේ හා දැදුරු ඔයේ ද ඉවක් බවක් නැති වැලි කැණීම් නිසා විවිධ පාරිසරික ප්‍රශ්න රැසක් ඇතිවිය. මේ පිළිබඳව විශේෂ අධ්‍යයනයක් කළ ශ්‍රී ලංකා ජල සංසදයේ විද්‍යාඥයන් පවසන්නේ දැනට ප්‍රධාන ගංගා හා තවත් ගංගා 35 කට අධික ප්‍රමාණයක වැලි ගොඩ දැමීම නිසා ගැටලු ඇතිවී ඇති බවයි. මේ නිසාම ම අද කොළඹ සිට සැතපුම් 200 ක දුරින් පවා කොළඹ හා අවට සිදුවෙන සංවර්ධන වැඩ සඳහා වැඩි වැලි ප්‍රමාණයක් ගෙන්වීමට අවශ්‍ය වී ඇති බව ශ්‍රී ලංකා ජල සංසදය පවසයි.මේ තත්ත්වය නිසා දැදුරුඔය හා කොළමුණි ඔය අවට පරිසරය ජෛව විවිධත්වය විනාශ වෙමින් පවතී.කොළඹ විශ්ව විද්‍යාලයේ ආචාර්ය රන්ජන් උදයකුමාර පියදාස මහතා පවසන්නේ වැලි ගොඩ දැමීම නිසා වයඹ පළාතේ දැදුරු ඔය හා කොළමුණි ඔය අවට පාරිසරික සාමාජීය ගැටලු දිනෙන් දින වැඩි වෙමින් පවතින බවයි.“අනවසර වැලි ගොඩ දැමීම නිසා මෙම ප්‍රදේශවල මතුපිට ජලයට සහ භූගත ජලයට ඇති බලපෑම ඉතා වැඩි වී තිබෙනවා. කොළමුණි ඔය අවට පවුල් 250 කට පමණ අපහසුතා මතුවී තිබෙනවා.”අද කොළමුනි ඔය හාරනවා පමණක් නොව ඉවුරු කඩාගෙනත් වැලි ගන්නවා. එමගින් ඔයේ ජල මට්ටම පහළ බැස තිබෙනවා. කුඹුරුවලට ඒ ජලය ගැනීමට බැහැ. ජලය ගන්න මෝටර් පවා දාන්න වෙලා. මේ ප්‍රශ්නය නිසා කුඹුරු අක්කර 200 ක් විතර පාළුවෙලා යැයි ද රුහුණු විශ්වවිද්‍යාලයේ කෘෂි විද්‍යා අංශයේ ජ්‍යෙෂ්ඨ කථිකාචාර්ය මහාචාර්ය චම්පා නවරත්න මහත්මිය පවසයි.කොළමුණි ඔය නාරම්මල ප්‍රදේශයේ ජනප්‍රිය ජල ප්‍රභවයකි. එහෙත් අද ඒ ජල සම්පතින් වැඩක් නැත. වැලි ලබාගැනීම නිසා අද ප්‍රදේශය පුරා විවිධ පාරිසරික ප්‍රශ්න මතු වී තිබෙනවා. ඔය අවට තිබුණු වටිනා විශාල ගස් 50 ක් පමණ කඩා වැටී තිබෙනවා. ඒ අතර තිඹිරි, කුඹුක් කරඳ ගස් තිබෙනවා” යැයි බිංගිරිය දේවගිරි මහා විහාරාධිපති මලගනේ අත්ථදස්සි හිමියෝ පැවසූහ.ප්‍රදේශයේ පරිසරය සුරැකීමට එක්ව සිටින බිංගිරිය ශ්‍රී චරන පදනමේ සභාපති ලක්මාල් රත්නායක මහතා පැවසුවේ අද ප්‍රදේශයේ වැලි හෑරීම නිසා ඉවුරු කැඩී ගස් ගැලවී ජෛව විවිධත්වය නැතිවී ඇති බවයි.අද මේ ඔයේ සිටි මාළු වදවෙලා ප්‍රදේශයේ සිටි කුරුල්ලෝ අඩු වෙලා. කිලෝ මීටර් 15 ක් දිගට මෙම විනාශය සිදුවෙලා තිබෙනවා. මේ පරිසර විනාශය වළක්වන්න ඉදිරිපත් වුණු අපගේ සාමාජිකයන්ට පොලිස් කූඩුවේ ඉන්න සිදුවෙලා. මේ පිළිබඳව ප්‍රදේශයේ වගකිව යුතු නිලධාරීන් ඇහැක් කටක් ඇරලා බලන්නේ නැහැ. කොළමුණි ඔයේ ජල මට්ටම අඩුවෙලා අපේ ගමේ කඹුරුවලට ජලය ගන්න බැහැ. ගෙවල්වල ළිංවල ජල මට්ටමත් අඩුවෙලා ශ්‍රී චරණ පදනමේ සාමාජික සාමාජිකාවෝ පවසති.මේ නිරීක්ෂණ චාරිකාවේ දී අපට හමුවූ ඌරාපොත්ත ප්‍රදේශයේ ග්‍රාම නිලධාරි සුදත් වීරවර්ධන මහතා පැවසුවේ වැලි ගොඩදැමීමට මේ ප්‍රදේශයේ කිසිවකුට බලපත්‍ර ලබාදී නොමැති වුවත් අනවසර ලෙස වැලි හෑරීම දිගටම සිදුවන බවයි.වැලි ජාවාරම පිළිබඳ පුවත්පත් වලට ලියූ ඡායාරූප ගත් මාධ්‍යවේදියකුට වැලි ජාවාරම්කරුවන් පහර දුන් බවත් ඔවුහු පැවසූහ.මේ ප්‍රදේශයේ වැලි හාරන ස්ථානවලට ම කැලේ යට කරගෙන ට්‍රැක්ටර් ගමන්කිරිම නිසා අලුත් පාරවල් පවා ඇති වී ඇත.මෙම පාරිසරික ගැටලුවලින් බැටකන කොළමුණි ඔය අවට ජනතාවට සහනයක් ලබාදීමට ශ්‍රී ලංකා කාන්තා ජල එකමුතුව හා ශ්‍රී ලංකා ජලනි යන සංවිධාන කටයුතු කරයි. ශ්‍රී ලංකා කාන්තා ජල එකමුතුවේ සභාපති කුසුම් අතුකෝරළ මහත්මිය පවසන්නේ ජල හිඟකම තිබෙන ජලය අපිරිසුදු වීම නිසා වැඩියෙන් ම පීඩාවට පත්වී සිටින්නේ කාන්තා පරපුර බවයි. අපි මේ ප්‍රදේශයේ පරිසරය සුරැකීමට පැළ සිටුවීම දැනුම්වත් කිරීම සිදු කරනවා. රාජ්‍ය නිලධාරීන් සමඟ සම්බන්ධීකරණ කටයුතු කරනවා. වැලි හාරන අයත් පුළුවන් විදියට අපි හම්බු වෙලා කරුණු පැහැදිලි කරනවා” කුසුම් අතුකෝරළ මහත්මිය පැවසුවා ය.අප එම ප්‍රදේශයේ කළ නිරීක්ෂණ චාරිකාවේ දී පැහැදිලි වූයේ කොළමුණි ඔය හා දැදුරුඔය අවට ඇති වෙල්ලන්ගිරිය ගමේ ළිං ගණනාවක ජල මට්ටම පසුගිය අවුරුදු 10 ක පමණ කාලයක සිට ක්‍රමයෙන් අඩුවෙන බවයි. වෙල්ලන්ගිරියේ ජේ.ඒ.ඩී. සෙබස්තියන් හා ඇම්. පාවුල් පෙරේරා යන මහත්වරු ඒ බව අනුමත කරති.මේ ප්‍රශ්නය නිසා ප්‍රදේශයේ ජනතාවගේ ඵලදායිතාව, වී අස්වැන්න මෙන් ම සෞඛ්‍ය මට්ටම් පවා අඩුවී ඇතැයි ශ්‍රී ලංකා ජලනි ආයතනයේ සභාපති එන්.බී. නියංගොඩ මහතා පවසයි.දැඳුරු ඔයේ කොළමුණි ඔයේ වැලි ගොඩදැමීම අද වයඹ පළාතේ විශාල පාරිසරික ප්‍රශ්නයකි. පුද්ගලයන් 2000 කට වැඩි පිරිසක් මින් ප්‍රබල පීඩාවට පත්වී සිටිති. මේ ප්‍රශ්නයට විසඳුමක් දීමට වගකිවයුත්තන්ගේ පූර්ණ සහාය ලැබෙනු ඇතැයි අපේක්ෂා කරමි.රුහුණු විශ්වවිද්‍යාලයේ කෘෂිකර්ම පීඨයේ ජ්‍යෙෂ්ඨ කථිකාචාර්ය මහාචාර්ය චම්පා නවරත්න හා ජාතික ගොඩනැඟිලි පර්යේෂණ ආයතනයේ ජ්‍යෙෂ්ඨ විද්‍යාඥ සුනිල් ජයවීර සමඟ කාන්තා ජල එකමුතුවේ සභාපතිනි කුසුම් අතුකෝරාල මහත්මිය ඒකාබද්ධව කළ අධ්‍යයනයක් මගින් මෙරටට වැලි වෙනුවට සුදුසු විකල්ප හඳුනාගෙන තිබේ.ඒවා භාවිත කිරීමෙන් මේ දිනවල සිදු කෙරෙන සංවර්ධන වැඩ සඳහා ඉල්ලුම සපිරෙන පරිදි නමුත් පාරිසරික ප්‍රශ්න නැතිව වැලි ලබාගත හැකි ය.නිහාල් පී. අබේසිංහ</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=as1002074</link>
    <topic>සත්පුරුෂ ගුණාංග හඳුනාගැනීමේ හැකියාව අප වෙත තිබිය යුතුයි</topic>
    <author>සාකච්ඡා කළේ</author>
    <content>කැඩපතින් නොව ටින් පියනෙන් මුහුණ බැලූ දරුවෝමගේ අම්මා සත්ත්ව කරුණාවෙන් පිරිපුන් මවක්කොළමුණි ඔය වනසන අනවසර වැලි ජාවාරමසත්පුරුෂ ගුණාංග හඳුනාගැනීමේ හැකියාව අප වෙත තිබිය යුතුයිවිශාල බලපෑමක් ඇති පුංචි දෙයක්නෙළුම් විලඅපි ජීවත්වන මේ සමාජයේ ඒ ඒ පුද්ගලයන්ගේ චරිත ස්වභාවයන් විවිධාකාරය. කෙනෙක් ගුණ දහමින් ජීවත්වන අතර තවත් කෙනෙක් අධර්මිෂ්ඨ ගති පැවතුම් ඇතිව ජීවිතය ගෙනයන්නේය. “ඔහු අසත්පුරුෂයෙක්”, “අසත්පුරුෂකම් කරන්න එපා”, “අසත්පුරුෂයෙක් වගේ හැසිරෙන්න එපා” වැනි වදන් එදිනෙදා ජීවිතයේදී අපට කොතෙකුත් අසන්නට ලැබේ. එහෙත් බොහෝ දෙනා අසත් පුරුෂයා යන වචනය භාවිත කරන්නේ සැබැවින් ම එහි අර්ථය පිළිබඳ නිවැරැදි අවබෝධයකින් තොරවය. කෙනෙක් අසත්පුරුෂයකු වන්නේ එසේත් නැතිනම් සත්පුරුෂයකු වන්නේ කෙසේද යන කරුණු ධර්මානුකූලව විවරණය කර ගැනීම අත්‍යවශ්‍යය.අංගුත්තර නිකායේ චතුක්ත නිපාතයෙහි අපණ්ණක වග්ගයේ දී බුදුරජාණන් වහන්සේ මේ පිළිබඳ අපූරු දේශනයක් ඉදිරිපත් කළහ. අසත්පුරුෂ වදුකා සූත්‍රය නමින් හැඳින්වෙන්නේ එම සූත්‍ර දේශනාවයි. එහිදී යම් පුද්ගලයකු කරුණු හතරකින් අසත්පුරුෂයකු වන බව පෙන්වා දී තිබේ. මේ කරුණු දෙස අවධානය යොමු කිරීමෙන් ඔබ සත්පුරුෂයකු වන්නේ ද අසත්පුරුෂයකු වන්නේ ද යන්න ඔබටම හඳුනා ගැනීමට පුළුවන. බෞද්ධයකු වන ඔබ, බුදුරජාණන් වහන්සේගේ උතුම් වූ ශ්‍රී සද්ධර්මය අනුව යන ඔබ සෑම මොහොතකම ධර්මය දකින්නට උත්සාහ කළ යුතු වන්නේ තමන් කෙරෙනි. තමන් වෙත වූ අසත්පුරුෂකම් තේරුම් ගන්නා පුද්ගලයාට පළමුව එවැනි චර්යාවන්ගෙන් මිදීමට අවස්ථාව තිබේ. දෙවනුව අන්‍යයන් කෙරෙහි වූ අසත් ගති වෙනස් කරන්නට අවස්ථාව සැලසේ.කුප්පියාවත්ත ජයශේඛරාරාම විහාරවාසීගෞරව ශාස්ත්‍රවේදීමාවරලේ භද්දිය හිමිඅසත්පුරුෂයා හඳුනා ගත හැකි පළමු ලක්‍ෂණය මෙසේය. යම් පුද්ගලයකු ගේ වැරැදි චර්යාවක් වේ නම් ඒ පිළිබඳ අප නොවිමසුවේ වුවද හේ ඒ පිළිබඳ විස්තර කරන්නේය. අහඹුවක් ලෙස හෝ අදාළ පුද්ගලයා ගේ තිබෙන්නාවූ වැරැදි මොනවාදැයි විමසීමක් කළේ නම් හේ කිසිදු අඩුවකින් තොරව ඔහු ගේ දුර්ගුණ කුඩා හෝ අඩු ලුහුඬුකම් ඉදිරිපත් කරන්නට පෙළඹෙන්නේය.මේ පිළිබඳ තවත් සරලව තේරුම් ගනිමු. කෙනෙක් විමසීමට පෙරත් අනෙක් අය ගේ නුගුණ පතුරුවන්නේ යම් කෙනෙක් ද, විමසූ අවස්ථාවක දී පවා අදාළ පුද්ගලයා ගේ දුර්ගුණ විස්තර වශයෙන් ඉදිරිපත් කරන්නට පෙළඹෙන්නේ යම් කෙනෙක් ද බුදු දහමට අනුව ඔහු පළමු අසත්පුරුෂ ගති ලක්‍ෂණයෙන් යුතු පුද්ගලයාය.අප ජීවත්වන සමාජයේ තවත් අසත්පුරුෂයෙක් වේ. ඔහු ගේ ස්වරූපය මෙසේ ය. අනෙක් අයගේ යම් යහපත් ගති ලක්‍ෂණයක් වේ ද, යම් දක්‍ෂතාවයක්, හැකියාවක් වේ දැයි විමසනු ලැබුවේ නම් එය සඟවා විස්තර කරන්නට, එසේත් නැතිනම් ඒ පිළිබඳ විස්තර නොකර සිටීමට උපරිම උත්සාහ දරන්නේය. කිසිදු හොඳ ගුණයක් ඉදිරිපත් කිරීමෙන් වැළකී සිටින්නේ ය. එපමණක් ද නොවේ. අප විසින් නො විමසුවේ නම් කිසිවකු වෙත වූ හොඳ ගුණයක් පිළිබඳ වචන මාත්‍රයකින්වත් විස්තර කරන්න, තවත් කෙනකුට පැහැදිලි කර දෙන්නට ඉදිරිපත් වන්නේ නැත. මේ අසත්පුරුෂයකු ගේ ජීවිතයෙහි වූ දෙවැනි දුර්ගුණයයි.තමන්ගේ යම් දුර්ගුණයක් වේ නම්, දුබලතාවක් හෝ වැරැදි චර්යාවක් වේ නම් එය තව කෙනකු විසින් විමසනු ලැබුවේ වුවද අසත් පුරුෂයා ඒ පිළිබඳ අංශු මාත්‍රයක් හෝ හෙළි නොකරන්නේය. කෙනෙක් විමසූ පසුවද තමන් ගේ දුර්ගුණ හෙළි නොකරන මේ පුද්ගලයා කෙනෙක් නොවිමසූ විටෙකදි කිසි ලෙසකින් හෝ සිය දුර්ගුණ හෙළි කරන්නේ නැත. තමන් වෙත වූ වැරැදි චර්යාවන් ගැන, අඩුපාඩු හා දුබලකම් ගැන ස්වයං විවේචනයක නියැළෙන්නට නම්‍යශීලී වන්නේ නැත. මේ ගති ලක්‍ෂණ අප ජීවත්වන සමාජයේ බොහෝ පුද්ගලයින් කෙරෙහි තිබීමට පුළුවන. තමන් පිළිබඳ අසන ලද ප්‍රශ්නයට අසම්පූර්ණ තොරතුරු ඉදිරිපත් කරනවා නම්, එයින් මඟහැර සිටීමට වෙනත් කරුණු ගෙනහැරපානවා නම් හේ අසත්පුරුෂයකු බව අප හොඳින් තේරුම් ගත යුතුය. තමන් තමන් ගැනම සිතනවා නම් තමන්ගේ් හැසිරීම ගැන මදක් හැරී බලනවා නම් තමන් සත්පුරුෂයෙක් ද, එසේ නොවන්නේ ද යන්න මේ අනුව තමාටම තීරණය කර ගත හැකිය.තවත් පුද්ගලයෙක්, තමන් ගේ යම් සුළු හෝ ගුණාංගයක් වේද, දස්කමක් හෝ හැකියාවක් වේ ද කිසිවකු විසින් ඒ ගැන නොවිමසුවේ වුව ද තමන් ම ඉදිරිපත් වී ඒ කරුණු ගෙනහැර පාන්නේ ය. මේ අසත්පුරුෂයා ගේ තෙවැනි ලක්‍ෂණයයි. යම් හෙයකින් කිසිවෙක් ඔහුගෙන් මෙසේ අසා සිටියේ නම්, එනම් ඔබ වෙත වූ හොඳ ගති කවරේදැයි විමසුවේ නම්, ඔබ මේ වගේ ගුණවතෙක් දැයි විමසුවේ නම්, ඔහු කිසිදු තොරතුරුක් වසන් නොකරන්නේය. තව තවත් කරුණු එක් කර ගනිමින් ඒ පිළිබඳ විස්තර කරන්නේය. ඉතිහාස කතා සහිතව, තම පවුලේ පසුබිම සමඟ, තොරතුරු ගෙන හැර පාන්නේය. තමන් වෙත වූ ගුණාංගයන් පිළිබඳ විමසා සිටින අවස්ථාවක අසත්පුරුෂයා හැසිරෙන්නේ මේ ආකාරයටය.යම් පුද්ගලයෙක් මේ කරුණු සතරෙන් යුතුවේද, ඔහු ගේ ජීවිතය මේ හැසිරීම්වලින් පරිපූර්ණව තිබෙන්නේ ද එවන් තැනැත්තා අසත්පුරුෂයකු ;ලස හැඳින්වූවාට වරදක් නැත.තිලෝගුරු බුදුරජාණන් වහන්සේ එම සූත්‍රයේ දී සත්පුරුෂයකු සතුවන්නා වූ ගුණධර්මයන් හතරක් පිළිබඳව ද දේශනාකොට වදාළහ. මේ ලොව සත්පුරුෂයා නම් අනෙකකු ගේ වැරැදි තවත් පුද්ගලයකු සමඟ නොපවසන්නේය. යම් පුද්ගලයකුගේ දුර්ගුණයක් වේද එය කිසිවකු විසින් විමසනු ලැබුවේ වුවද ඒ පිළිබඳ කිසිවිටෙකත් කරුණු හෙළි නොකරන්නේය. නොවිමසුවේ වුවද කිසිසේත්ම ඒ පිළිබඳ කිසිවක්, අල්ප මාත්‍රයකින් හෝ හෙළිදරව් නොකරන්නේය. යමෙකු අනෙකාගේ දුසිරිත් කවරේදැයි දැඩි ලෙස විමසා සිටියත් සත්පුරුෂයා ගේ ස්වභාවය නම් ඒ පිළිබඳ පරිපූර්ණ නොවූ පිළිතුරක් ලබා දී නිරුත්තර වීමය. එසේ නොමැතිව සම්පූර්ණ විස්තර ගෙනහැර පාමින් අන්‍යයන් ගේ අධාර්මිකකම් හෙළිදරව් කිරීමේ ස්වරූපයක් සත්පුරුෂයා වෙතින් දැකිය නොහැකිය.ඔබගේ ස්වභාවයද මෙසේ නම් ඔබ සත්පුරුෂයකු බව ඔබට ම නිගමනය කළ හැකිය. ඔබ සමඟ ජීවත්වන අය අතර මෙවැනි චර්යාවන් ඇති, ගතිගුණ ඇති යමෙක් වේද ඔහු හෝ ඇය ද සත්පුරුෂ ගති ලක්‍ෂණ ඇති අයකු බව වටහා ගැනීමට පුළුවන. සත්පුරුෂයා සතු තවත් චර්යා ධර්මයක් වේ. යම් පුද්ගලයකු හෝ යහපත් ගති පැවතුම් පිළිබඳ තවත් කෙනෙක් නොවිමසුවේ වුවද ඒ ගුණ පිළිබඳ හේ නිරන්තරයෙන් ම තොරතුරු හෙළි කරන්නේ ය. ඔහු හෝ ඇය වෙතින් ප්‍රදර්ශනය කැරෙන යහපත් චර්යාවන්, ඇවතුම් පැවතුම් සඟවන්නට කිසිසේත් ම කටයුතු නොකරන්නේය. සත්පුරුෂයා ගේ ස්වරූපය නම් විස්තර සහිතව, තමන් දන්නා උපරිමයෙන් අනෙකා ගේ ගුණ සමාජගත කරන්නට, විස්තර කරන්නට උත්සාහ කිරීමය. මේ උතුම් ගුණය අප කෙරෙහි ද වර්ධනය කර ගැනීමට නිරතුරුව ම උත්සාහ කළ යුතුය.තමන් ගේ් දුර්ගුණයන්, නොහැකියාව, දුබලකම්, අදක්‍ෂකම් වේ ද ඒ පිළිබඳ කිසිවකු නොවිමසන්නටත් පෙර යමෙක් තොරතුරු හෙළි කරන්නේ ද ඔහු ද සත්පුරුෂයෙක් වන බව බුදුරජාණන් වහන්සේ දේශනා කොට වදාළහ. මා කෙරෙහි මේ අඩුපාඩුකම් පවතින්නේය. මේ කාර්යය මට කළ නොහැකිය, මම මේ වැඩෙහි අදක්ෂයෙක්මි, යනුවෙන් තම ජීවිතයෙහි සත්‍යම ස්වභාවයන් හෙතෙම හෙළිදරව් කරන්නේ ය. ඔබ කෙරෙහි මේ අඩුපාඩුකම් පවතිනවා නොවේ දැයි යමෙක් විමසු කල්හි ද කිසිත් නොසඟවා ඒ දුර්ගුණ හෙළි කරන්නට සත්පුරුෂයා මැළි නොවන්නේ ය.සත්පුරුෂයා සතු තවත් සුවිශේෂී ගුණාංගයකි. තමන් ගේ දුර්ගුණ නොසඟවා හෙළි කරන ඔහු යහපත් චර්යා පිළිබඳ, දස්කම් හා හැකියාවන් පිළිබඳ විස්තර ඉදිරිපත් කරන්නට කිසිවිටෙකත් නොපෙළඹෙන්නේ ය. ඔබ කෙරෙහි මේ මේ දස්කම් හා හැකියාවන් වේ දැයි යමෙක් විමසූ කල්හි ද ඒ ගැන අල්ප වූ තොරතුරු ප්‍රමාණයක් ලබා දෙනවා මිස, විස්තර විවරණ සහිතව, අටුවා ටීකා සහිතව තොරතුරු හෙළි කරන්නට, තමා ගේ ගුණ තමා ම වර්ණනා කරන්නට ඉදිරිපත් නොවන්නේ ය.ඉහත සඳහන් කළ සිව් ගුණාංග යම් පුද්ගලයකු සතු වේ නම් සැබැවින් ම හේ සත්පුරුෂයකු බවට පත්වන්නේ ය.ලොව ඕනෑම රටක, ඕනෑම සමාජයක මෙවන් මනෝභාවයන් සහිත පුද්ගලයින් අපට දැකගත හැකිය. ඇසුරු කරන්නට ද ලැබෙන්නේය. එසේ නම් ඔබ කළ යුතු වන්නේ කුමක් ද? අසත්පුරුෂයාගේ අසත් ගුණ හඳුනා ගෙන, ඔහු පිළිබඳ මනා අවබෝධයකින් යුතුව ඒ ගතිලක්‍ෂණ ඔහුගෙන් දුරස් කිරීමට මඟ පෙන්වීම ය. ඔහු හෝ ඇය ආදර්ශයට ගැනීමෙන් වැළැකී සිටීම ය.සත්පුරුෂයකු ගේ යම් ගුණයක් වේ නම් එය හඳුනා ගැනීමට ද ඔබට හැකියාවක් තිබිය යුතුය. ඒ ගුණ තමන් ගේ ජීවිතයට ද ආදර්ශයක් කර ගනිමින් සත්පුරුෂ ගුණ වර්ධනය කර ගන්නට, ඒ ගුණදහම් චිරාත් කාලයක් පවත්වා ගන්නට උත්සාහ කළ යුතුය. ඔබ සැබෑ බෞද්ධයකු නම් මේ ලිපියේ සඳහන් කළ සත්පුරුෂ හා අසත්පුරුෂ ගුණ කවරේද යන්න පිළිබඳ ඔබ කෙරෙහි නිවැරැදි අවබෝධයක් ඇති කරගත යුතුය. තමන් වෙත ළඟා කරගත යුතු දේ ළඟා කරගන්නටත් බැහැර කළ යුතු දේ බැහැර කරන්නටත් හුරු කළ යුතු ය. මම සත්පුරුෂයකු ය යන ආත්මාභිමානයෙන් යුතුව ජීවත් වීමට අවස්ථාව උදාවන්නේ එවිටය. ඔබගේ පවුලට, සමාජයට හිතකාමී මිනිසකු ලෙස ජීවත් වීමට අවස්ථාව සැලසෙන්නේ එවිටය.සාකච්ඡා කළේරමණී සුබසිංහ</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=as1002075</link>
    <topic>විශාල බලපෑමක් ඇති පුංචි දෙයක්</topic>
    <author>- කසුරි</author>
    <content>කැඩපතින් නොව ටින් පියනෙන් මුහුණ බැලූ දරුවෝමගේ අම්මා සත්ත්ව කරුණාවෙන් පිරිපුන් මවක්කොළමුණි ඔය වනසන අනවසර වැලි ජාවාරමසත්පුරුෂ ගුණාංග හඳුනාගැනීමේ හැකියාව අප වෙත තිබිය යුතුයිවිශාල බලපෑමක් ඇති පුංචි දෙයක්නෙළුම් විලමම බලාගෙන හිටියා... ඇහිපිය හෙළන්නෙත් නැතුව. බණ්ඩාරනායක සම්මන්ත්‍රණ ශාලාවේ එක්තරා ශාලාවක. බොහෝ දෙනෙක් මැද තනිවෙලා. නිහඬවම...පුංචි සමනල් පැටවුන් වගේ පොඩිත්තන් රැසක් අපූරු රංගනයක යෙදෙනවා... මහදැන මුත්තාගේ කතාව. ඇත්තටම මහදැනමුත්තා නෙමෙයි මහ දැන මිත්තණියගේ කතාව.මට මතක් වුණා මින්නේරිය මහා විද්‍යාලයයේ ආචාර්යවරයෙක්ව සිටියදී පුංචි දරුවන් එක්ක මං හදපු සෙල්ලම් බත් ළමා නාට්‍යය... 6,7,8 දරුවන් දැන් වැඩිමහල්ලන් බවට පත්වෙලා. කාලය ගෙවී ගිහින්... ඒ නාට්‍යයේ රංගනයෙහි යෙදුණු එක් සමනල පැටියෙක් දැන් විශේෂඥ වෛද්‍යවරියක බවත් දැනගන්නට ලැබුණා.අවුරුදු කීයකට ඉස්සර දෙයක් ද ඒ. හරි ම අපූරු මතකයක්... ඒ නාට්‍යයේ රඟපාපු ලේන් පැටියා... දැන් තාත්තා කෙනෙක්. එහෙම තමයි අපටත් නොදැනීම ලෝකය ගලා හැලෙනවා. හරිම සුන්දර විදියට... එහෙම ගිහින් ගිහින් අපි වියපත් වෙනවා... ඒත් අපිත් එක්ක ලෝකයේ සුන්දරත්වය වියපත් වන්නේ නැහැ... ළමා සුන්දරත්වය හැමදාමත් සිටින්නේ ළමා වියේ... සමනල් පැටවුන් එක්ක... මල් එක්ක... කුරුල්ලො එක්ක... හා පැටව් එක්ක... ළමා සුන්දරත්වය හැමදාමත් ළමා වියේ...ඊට පස්සෙ මම තවත් ළමා නාට්‍යයක් කළා 3,4,5 පංතිවල දරුවොත් එක්ක... මීරිගම අනුබද්ධ විද්‍යාලයේ දී... “අපි යාළුයි” කියලා... ළමා ලෝකයේ තරහ මරහ කිසි දෙයක් නෑ... යාළුකම තමයි තියෙන්නේ... ඒ නාට්‍යයට සමස්ත ලංකා සිංහල භාෂා දින නාට්‍ය තරගයෙන් ලංකාවෙන් ම පළමු වැනි තැන ලැබුණා... ඒකෙ රඟපාපු පොඩිත්තනුත් දැන් ලොකු මහත් වෙලා ඇති... ඒත් මතකය තාම සුන්දර ළමා වියේ...අනේ අපේ වැඩිහිටි ලෝකය කොයිතරම් කර්කශද? දේශපාලනය... පාතාලය, මිනීමැරුම්, දූෂණ, ඊර්ෂ්‍යාව, කුහකකම... මට නම් දැන් එපාවෙලා...ඒ අතින් ළමා ලෝකයේ සුන්දරත්වය... මල් සුවඳක් වාගේ.... පිනි පොද වැස්සක් වාගේ... කුරුලු ගීතයක් වාගේ... ආකාසේ දේදුන්නක් වාගේ... සුළඟේ සිලි සිලිය වගේ...මට එක පාරටම මහදැන මිත්තණියගේ සිංදුව ඇහෙන්ඩ පටන් ගත්තා... මම \ගැස්සිලා බැලුවා... මම ඉන්නේ මින්නේරියේ හෝ මීරිගම නෙමෙයි... බණ්ඩාරනායක සම්මන්ත්‍රණ ශාලාවේ. පුංචි එවුන් රෑනක් මහදැන මිත්තණියගේ කතාව රඟපානවා.මින්නේරියදී මා දුටු ළමා ලෝකය... මීරිගම දී මා දුටු ළමා ලෝකයේ සුන්දරත්වය අවුරුදු තිස් ගණනකට පසු නැවතත් මා දකිනවා... ඒ වගේ ම සුන්දරත්වයකින්... මා වියපත් වෙලා... ඒ ත් එදා මා දුටු ළමා සුන්දරත්වය තාමත් ළමා වියේ... ඒ ළමා ලෝකයේදී හැට වියැති මා අවුරුදු හතක අටක දරුවෙක් බවට පත් වුණා... මගේ ඇස් දෙක තෙත් වෙන්න පටන් ගත්තා... දේශපාලන කලබැගෑනිය මට නො ඇසී ගියා... සමාජ කලබැගෑනිය නොපෙනී ගියා...සමන්මලී පද්මකුමාර ලියූ මහදැන මිත්තණියයි යෙහෙළියන් පස් දෙනයි ළමා ගීත නාටකය හරිම අපූරුවට දිග හැරෙනවා... හරියට මල් පිපෙනවා වාගේ... හරියට මීදුම වැටෙනවා වාගේ... හරියට තාරුකා පිපෙනවා වාගේ... හරියට පොද වැස්සක් වැටෙනවා වාගේ... අනේ... කොච්චර නම් සුන්දරද...!හැට වියැති මට ඒ ළමා ලෝකයෙන් නැගිට ආපසු හැට වියට එන්න සෑහෙන වෙලාවක් ගියා... සමන්මලී පද්මකුමාර නැන්දාට (මගේ නෙමෙයි පුංචි එවුන්ගේ) පින්... අඩ හෝරාවකට හෝ සුන්දර ළමා ලෝකයට කැඳවාගෙන ගියාට...ඇත්තට ම මමත් සමන්මලී රචනා කළ ළමා ගීත ඇතුළත් සී.ඩී. පටියක් ගත්තා. පුංචි මුණුබුරාට ඇහෙන්න වාදනය කරන්න. එවිට ඔහුගේ දෑස්වලට එන සතුට වැස්සක් වගේ මගේ ලෝකයටත් වැටෙන හින්දා...ඇත්තමයි හරිම ලස්සන... සුන්දර අඩහෝරාවක්... මම ජීවිතේ ආයිමත් මුල ඉඳල පටන් ගත්තා...- කසුරි</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=as1002076</link>
    <topic>නෙළුම් විල</topic>
    <author/>
    <content>කැඩපතින් නොව ටින් පියනෙන් මුහුණ බැලූ දරුවෝමගේ අම්මා සත්ත්ව කරුණාවෙන් පිරිපුන් මවක්කොළමුණි ඔය වනසන අනවසර වැලි ජාවාරමසත්පුරුෂ ගුණාංග හඳුනාගැනීමේ හැකියාව අප වෙත තිබිය යුතුයිවිශාල බලපෑමක් ඇති පුංචි දෙයක්නෙළුම් විලසෙව්වන්දි නාදන් යාපනේ උපන්නෙකි. විශ්වවිද්‍යාල අධ්‍යාපනය සඳහා සුදුසුකම් ලත් ඔහු පේරාදෙණියට ආවේය. එහිදී ඔහුට නේවාසික පහසුකම් ලැබිණි.නාදන් තරුණයා කෙළිලොල් දිවියකට පුරුදු වූයේය. ඔහු ගෙදරින් ලැබුණු මුදල් හිතුමතේ වියදම් කළේ ය. වියදම සැර වූයෙන් අවශ්‍ය ම දෙයක් ගැනීමට පවා ඇතැම් විට ඔහුට මුදලක් ඉතිරි වූයේ නැත.තවත් මිතුරෙක් ඔහු සමඟ නේවාසික කුටියේ විසුවේ ය. මිතුරා නාදන්ට විටින් විට අවවාද ද දුන්නේ ය. එහෙත් නාදන් ඒවා හිනාවෙන් අමතක කර දැමුවේය.නාදන් ගේ මිරිවැඩි සඟළ අබලන් අඩියකට වැටුණේ ය. අලුත් සඟළක් මිලදී ගත යුතු යැයි ඔහු සිතුව ද මුදල් අතට ආ විට ඒ සිතුවිල්ල වෙනස් වූයේ ය. නැවත ඒ සිතුවිල්ල සිතෙහි ලැගුම් ගත්තේ අත මිට හිඟ වූ විට ය.ගුණසිංහ හෙට්ටිආරච්චිඒ පොහෝ දිනයකි. මිතුරා ගමනක් ගියේ ය. නාදන්ට පාළුවක් දැනිණි. ඇඳුම් ලා ගත් ඔහු අබලන් මිරිවැඩි සඟළට දෙපය රිංගවා ගෙන මඟට බැස්සේය.මිරිවැඩි සඟළ බිඳේදෝයි ඔහු තුළ සැකයක් විය. එහෙයින් ඔහු පියමැන්නේ පරිස්සමිනි.මෙදා සැරේ නම් වහා ම මිරිවැඩි සඟළක් මිල දී ගත යුතුම ය. එහෙත් අත ඉතිරියක් නැත. ඊළඟ මාසයේ වියදම එනතෙක් ඉවසිය යුතු ය.ගැටඹේ වෙහෙර බිම සැදැහැවතුන් ගෙන් පිරී තිබිණ. නාදන් ද වෙහෙර බිම අසලට ආවේ ය. වෙහෙර පිවිසුම අසල බොහෝ මිරිවැඩි විය. නාදන් ද සිය අබලන් මිරිවැඩි සඟළ එතැන ගලවා තබා වෙහෙර බිමට පිවිස දෑත එක්කොට බෝධියට වැන්දේය.ටිකකින් ඔහු නැවත සිය අබලන් මිරිවැඩි සඟළ අසලට ආවේය. එතැන වූ සෙසු මිරිවැඩි අතර අලුත් මිරිවැඩි සඟළක් ද වූයේය. වහාම අලුත් මිරිවැඩි සඟළට දෙපා රිංගවූ නාදන් ඉක්මන් අඩි තබමින් පාරට ආවේය.ඔහුට ආපසු බැලුණේ ඉබේටම ය. හිමිකරුගේ ප්‍රතිචාරය දැන් දැන් ලැබෙති’යි ඔහු ගේ හිත කීවේය. එහෙත් එවැන්නක් නොවීය.ඉක්මන් ගමනින් ගොස් පාර අයිනේ වූ පෙට්ටි කඩයකට වැදුණු නාදන් කහට කෝප්පයක් බොමින් අලුත ලැබුණු මිරිවැඩි සඟළ දෙස නෙතු යොමු කළේ ය.නාදන් ආපසු නේවාසිකාගාරය බලා ආයේ උරුහන්බාමිනි.අලුත් මිරිවැඩි සඟළ දොර ළඟ ලිස්සවා ලූ ඔහු කුටියට වැදුණේ ය. මිතුරා ද ආපසු පැමිණ ඇති’යුරු ඔහු දුටුවේ ය.’කොහෙද මචං ගියේ?’ මිතුරා ඇසුවේය.’ඔන්න ඔහෙ කම්මැලිකමට එළියට බැස්ස! ඔයා කොහෙද ගියේ?’මං එන ගමන් පන්සල් ගියා. හරි වැඩේනෙ වුණේ! පන්සල ළඟදි මගෙ සෙරෙප්පු දෙක කාටදෝ මාරුවෙලා ගිහිං! අරගෙන සතියක්වත් නෑ. අද වගේ පෝය දවසකත් ඔය වගේ වැඩ කරන මිනිස්සු ඉන්නවනේ’නාදන් ගොළුවත රැක්කේය. තමා කළේ ද එබඳු ම දෙයක් නොවේ දැයි ඔහුට සිතිණ.දවස ගෙවී ගියේය. අඳුර ගලා ආවේය.’කෑමට යමුද?’ මිතුරා නාදන් දෙස බැලුවේය.’යමු’ නාදන් කමිසයක් ලා ගත්තේ ය.මිතුරා දොර ළඟ සිට කෑගසනු නාදන්ට ඇසිණ.’හරි පුදුමයි මචං! පන්සල ළඟදි නැතිවෙච්ච මගෙ සෙරෙප්පු දෙක මේං දැං මෙතන!’මිතුරා මිරිවැඩි සඟළ ලා ගෙන ඉස්සර වූයේ ය. නාදන් මිතුරා පිටුපසින් වැටුණේ නිරුවත් පයිනි.එදා මෙදා’තුර දශක කිහිපයක් ගෙවී තිබේ. අද නාදන් ඉස නිකට පැසුණු, නළල’ත රැලි නැඟුණු වැඩිහිටියෙකි.’අනුන්ගෙ දේවල් විහිළුවටවත් ගන්න හොඳ නෑ. අද මං ඒ සිද්ධිය දිහා බලන්නෙ උපේක්ෂාවෙන්.’ නාදන් ගේ මුහුණේ තැන්පත් හිනාවක් මැවෙයි.’සිංහල දෙමළ කියල වෙනසක් ඇයි? අපි කවුරුත් මිනිස්සු’  නිට්ටඹුවේ, රන්පොකුණුගම, පේමසිරි සිල්වා මහතා විසින් යොමුකරන ලද ලිපියක් ඇසුරිනි.  එදින මම දෙවන භාෂා ගුරු සේවාස්ථ සැසියක් මෙහෙයවමින් සිටියෙමි.දිවා විවේකය පිණිස සැසිය නැවැත්විණි.විදුහල්පති මුණගැසිය යුතු වූ බැවින් මම විදුහල් බිම ඔස්සේ විදුහල්පති කාර්යාලයට යන්නට වීමි.කාල පරිච්ඡේදයක් අවසන් වී දරු දැරියෝ කිහිප දෙනෙක් පන්ති මාරුවෙමින් සිටියහ.දැරියෝ පිරිසක් සිනාසෙමින් මවෙත ආහ.’මිස් අපි දැන් අකුරු ලියනවා’ දැරියක් කීවාය.මට ඒ කතාව එතරම් තේරුම් ගැනීම අපහසු විය. නමුත් ඒ බව සඟවාගෙන මම ඔවුන් ගේ හිස අතගෑවෙමි.’ෂා! හරි හොඳයිනේ! ඇයි කලින් අකුරු ලිව්වෙ නැත්තෙ?’’අපිට අකුරු තේරෙන්නෙ නැතුවනේ හිටියෙ. එදා මිස්ගෙ පන්තියෙදි කියල දුන්නට පස්සෙ අපි ලියන්න පටන් ගත්ත’’කවදා තිබුණු පන්තියටද ආවෙ?’’ඇයි මිස් අර කලින් දවසක අපේ ඉස්කෝලෙ හෝල් එකේ තිබුණෙ’මට කරුණු වැටහිණ. සාක්ෂරතා මට්ටම දුර්වල සිසු දරු දැරියන් වෙනුවෙන් මා සංවිධානය කළ වැඩමුළුවට පැමිණි දැරියන් කිහිප දෙනකු ඉදිරියේ මා සිටින බව අවබෝධ වූයේ එවිටය.එදින කටයුතු කළ ගුරු උපදේශක මහත්ම මහත්මීන් ගේ ගුරු භවතුන්ගේ මහන්සිය ඵල දරා ඇති බව මට පසක් විය.මසිත ඇතිවූයේ අහිංසක සතුටකි. නෙතට කඳුළක් උනනු දැනිණ.’දරුවනේ ඔයාල හරි හොඳයි. තවත් හොඳට අකුරු ලියන්න! පොත් කියවන්න!’’අපිට අලුත් පොත් ලැබුණ! මේ..’ඔවුහු තමනට ලැබුණු අලුත් පෙළ පොත් පෙන්වූහ.’හරිම හොඳයි! ඊළඟ අවුරුද්දෙ මොන පන්තියටද යන්නෙ?’’හතේ පන්තියට!’මම ඔවුන් ගෙන් සමුගතිමි.’මිස් ආයෙත් දවසක අපිට උගන්නන්න!’ ඔවුහු අහිංසක ඉල්ලීමක් කළහ.පන්ති කාමරයේදී වැඩ බැරි වුන් යැයි හංවඩු ගැසෙන මෙවැනි දරුවෝ තවත් කොපමණ වෙත්ද? කැපවීමෙන් සමීප වන ගුරු භවතුන්, ගුරු උපදේශකවරුන් සිටින තාක්කල් මේ දරුවන් මුලු නොගැන්වෙනු ඇත.  කැලණියේ, ධර්මාලෝක මාවතේ, නයනා දීප්ති ගුණරත්න මෙනෙවිය විසින් යොමුකරන ලද ලිපියක් ඇසුරිණි.  ගර්භාෂයෙහි සිදුකරන ලද සැත්කමක් හේතුවෙන් මා හට දරුවන් ලැබීමේ භාග්‍යය අහිමි වී තිබේ. මේ නිසා සැමියා ද, මා ද පසුවන්නේ දුකිනි.මා හතළිස් පස් හැවිරිදි ය. සැමියා ද මා හා සම වයසේ පසුවන්නෙකි. ඔහු ගේ රැකියාව වෙළෙඳාම යි.අප සතුව අංගසම්පූර්ණ නිවෙසක් ද, ඉතුරුම් ගිණුම් හා වෙනත් දේපොළ ද තිබේ. එහෙයින් දරුවකුට දුකින් තොර ව අප සෙවණේ වැඩිය හැකි ය.අපි කුඩා දරුවකු හදා වඩා ගැනීමට කැමැත්තෙන් සිටිමු. රත්නපුර පරිවාස කාර්යාලයයේ ලියාපදිංචි වී ද සිටිමු.අපේ පැතුම ඉටුවේවා!  දේවාලේගම, ඇදුරාපොත, අගිලිස් සිල්වා මාවතේ, අංක ඒ 94/3 දරන ස්ථානයේ එස්.ටී.සෝමලතා මැණිකේ මහත්මිය විසින් යොමු කරන ලද ලිපියක් ඇසුරිනි.  මා විශ්ව විද්‍යාලයයට යන දිනය ළං වුව ද පොරොන්දු වූ පරිදි ඒ කිට්ටුව නවාතැනක් සොයා දෙන්නට විශ්වවිද්‍යාලයට යාබද පොලිසියේ වැඩ කළ මගේ මිතුරාට නොහැකි විය. එහෙයින් විශ්ව විද්‍යාලයට යා යුතු දිනට පෙර දින රැයේ මම මිතුරා සමඟ පොලිස් බැරැක්කයේ ගත කළෙමි.හා පුරා කියා පසු දා මා විශ්වවිද්‍යාලය භූ®මියට ඇතුළු වූයේ බියෙනි.ජ්‍යෙෂ්ඨ උතුමෝ මා ගේට්ටුව අසල දීම අල්ලා ගත්හ.‘යකෝ මුගෙ සපත්තු දෙකේ ලස්සන! ගලෝ පිය සපත්තු දෙක! හාරපිය සපත්තු දෙකෙන් වළවල් දෙකක්!මම උල් සපත්තු දෙක ගලවා නියෝගය ප්‍රකාර බිම හාරන්නට වීමි.‘හා දැන් නවත්තපිය!’මම නැවැත්වීමි. ඒ වන විට සපත්තු දෙකේ ගන්නට දෙයක් නො වී ය.‘හෙට ඉඳං කෝ සෙරෙප්පු දෙකක් දාගෙන වර!’ඒ නියෝගයක් සමඟ සහනයක් ලැබේ යැයි සිතුවෙමි. නමුත් ඒ සිතුවිල්ල හීනයක් පමණක් විය.‘ආ... මෙහෙවර! මෙහෙවර!’ ඒ, තවත් ජ්‍යෙෂ්ඨ උතුමෙකි. මම ඔහුට ද අවනත වීමි.‘වම් අතෙන් දකුණු කනයි, දකුණු අතෙන් වම් කනයි අල්ලගෙන දාහෙ ඉඳන් එකට ගණන් කර කර උඩ පැන පිය!’මම නියෝගය ක්‍රියාත්මක කරන්නට වීමි. බියටත්, ලජ්ජාවටත් ගණන වැරදිණි. යළිත් ගණන නිවැරදිව ගණන් කරන්නට වීමි.වම් පයේ තුවාලය රිදුම් දෙන්නට විය.‘බොරු කරන්ඩ එපා! හයියෙං උඩ පැනපිය!’‘මගෙ කකුලෙ තුවාලයක්!’‘කෝ පෙන්නපිය!’දිගු කලිසම් කකුල උස්සා තුවාලය පෙන්වීමි. තුවාලය බෙහෙතින් එළියට පැන තිබේ. පය දිගේ ලේ ගලයි.නවාතැන් ගැනීම සඳහා එදින සවස පොලිසියට යන විට මිතුරා බැහැර රාජකාරියක ගොස් සිටියේ ය.‘ආ කොහොමද? හොඳට රැග් එක කාල වගේ’ මිතුරා ගේ මිතුරෙක් මා පිළිගත්තේ ය.මම ඔහුට තුවාලය පෙන්වීමි.පොලිස් නිලධාරියෙක් මා ඩිස්පැන්සරියකට කැඳවා ගෙන ගොස් තුවාලයට බෙහෙත් දා ගන්නට සැලැස්වී ය. වියදම් දැරුවේ ද ඔහු ය.රාත්‍රියේ ද මිතුරා රාජකාරියට ගොස් සිටියේ ය. එහෙත් පොලිසියේ සිටි ඔහු ගේ මිතුරෝ මට අඩු පාඩුවක් වන්නට ඉඩ නොදුන්හ.දින තුනක් මම සරසවියේ කටුක හිරිහැර වින්දෙමි. ඒ දින තුනේ ම රැය ගත කළේ පොලිස් බැරැක්කයේ ය. සරසවි ජනයා ගේ් කුරිරුකමත් පොලිස් ජනයා ගේ ළබැඳිකමත් පිළිබඳ මතක හිටින පාඩමක් ඉගෙන ගතිමි.බොහෝ දෙනා පොලිසිය දෙස බලන්නේ පොදු සතුරු දෘෂ්ටියෙන් බව මම දනිමි. එහෙත් මම පොලිස් නිලධාරීනට මිතුරු වෙමි.ඇතැම් විටෙක පොලිස් නිලධාරියකු කොහේ හෝ යන්නට බස් නැවතුමක සිටිනු මම දකිමි. මම ඔහු වෙත ගොස් කතා කරමි. ඔහු යන්නේ මා යන පාරේ නම් මම ඔහුට ‘ලිෆ්ට් එකක්’ දෙමි. එය මට මහත් සතුටකි.  මොනරාගල කලාප අධ්‍යාපන කාර්යාලයයේ හිමාල මුතුකුමාර මහතා විසින් යොමු කරන ලද ලිපියක් ඇසුරිනි.  කවිඳු මගේ මුනුබුරා ය. ඔහු පහේ පන්තියේ උගනියි.පාසල ඇරී ගෙදර එන ඔහුට පාළුවක් නැත. ඉහළ පන්තියක ඉගෙනුම ලබන සාගර රෑ වන තුරු ඔහු ඇසුරේ පසුවෙයි.‘මල්ලි, මං ඔයාට වඩා ලොකුයිනේ. ඒ හින්ද ඔයා මං කියන දේවල් අහල කීකරුව හැදෙන්න ඕනෑ’ සාගර කවිඳුට අවවාද අනුශාසනා කරයි.සාගර ආදර්ශවත් චරිතයක් කොට තකන කවිඳු ගේ මාපියෝ කවිඳුට මෙසේ උපදෙස් දෙති.‘පුතා, ඒ අයිය හොඳ ළමයෙක්. පුතාට ඕනෑ දෙයක් ඒ අයිය ගෙන් අහන්න!’සාගර කෙරෙහි නිරීක්ෂණයෙන් පසු වූ මට ඔහු දෙබිඩි පිළිවෙතක් ඇති පුද්ගලයකු බව වැටහිණි.මම ඒ බව කවිඳුගේ මාපියනට කීමි.‘මෙයාට ළමයි පෙන්නන්න බැරි පිස්සුවක් තියනවා!’අහෝ! කවිඳු ගේ ආතා වන මට ලැබුණු ප්‍රතිචාරය එය යි.දිනක් සවස සාගර කවිඳු හා රසවත් වෙමින් සිටිනු දුටු මම ඔවුන් ගේ කතාවට ටිකක් සවන් දුනිමි.සාගර තම පාසලේ ගුරුවරුන් පිරිසකට තමා විසින් පට බඳින ලද විකට නම් කියමින් සිටියේ ය. ඒවා පටබැඳීමට හේතු ද ඔහු පැහැදිලි කළේ ය.‘මල්ලි, ඔය ඔක්කොම නං දැම්මෙ මම. දැන් ඒ නං ඉස්කෝලෙ හරි ජනප්‍රිය යි.’කවිඳුට සාගර පෙනෙන්නේ වීරයකු ලෙස ය. මට අනතුරක් පෙනේ. එහෙත් එය කා සමඟ සාකච්ඡා කරන්න ද? ඔවුන් කියන හැටියට මා ළමයින් පෙන්නන්න බැරි ආතා කෙනෙකි.ගත වූයේ සතියකි. ඊළඟ සතියේ මුල් දිනයේ කවිඳු පාසල ඇරී ගෙදර ආවේ කඳුළු පිරි වතිනි. දිවා අහර ද පිළිකෙව් කළ ඔහු පාසලින් ලද නියෝගයකට අනුව වහාම පන්ති භාර ගුරුතුමිය අමතන ලෙස සිය මව ගෙන් ඉල්ලා සිටියේ ය.ඉන් පසු හෙළි වූ කරුණ දුක්බර ය.මගේ මුනුබුරා - කවිඳු - තම පන්ති භාර ගුරුතුමියට විකට නමක් පටබැඳ ඇත.මෙතුවක් කල් හොඳ ළමයකු ලෙස පන්තියේ කීර්තියක් දිනාගෙන සිටි මගේ මුනුබුරා දැන් නරක ළමයකු ලෙස අවඥාවට ලක්වී සිටියි.මම මොකුත් නොකියා කට පියාගෙන සිටියෙමි.සාගර සුපුරුදු පරිදි එදින ද සවස කවිඳු සොයා ගෙන ආවේ ය. සිද්ධිය දැන ගත් ඔහු කවිඳුට අපූරු උපදේශයක් දුන්නේ ය.“කවිඳු මං ඔයාට කොච්චර කියල තියනවද පන්තියෙ නරක කල්ලියට වැටෙන්න එපා කියල! ඔයා හොඳ ළමයෙක් විදිහට හැදෙන්නකො!’සාගර ගේ වචන ටික කවිඳු ගේ මවට මිණිකැට සේ ය.‘සාගර අයිය කියන එක අහලවත් හැදියන් පුතේ!’ඇය අවධාරණය කළේ එබැවිනි.සාගර දෙබිඩි පුද්ගලයෙකි. එහෙත් කවිඳු ගේ මාපියෝ ඔහු යහපත් දරුවකු සේ සලකති. තම දරුවා අමාරුවේ දමා තිබියදීත් ‘සාගර වැනි හොඳ දරුවකු සේ හැදෙන හැටියට’ ඔවුහු සිය පුතුට උපදෙස් දෙති.මට මගේ මුනුබුරා ගැන ඇතිවන්නේ ලොකු කනගාටුවකි. එහෙත් මට ඔහු බේරා ගැනීමට ශක්තියක් නැත.  පිටගල්දෙණියේ කේ. බණ්ඩාර මහතා විසින් යොමු කරන ලද ලිපියක් ඇසුරිනි.නෙළුම් විල, සිළුමිණ, ලේක්හවුස්, කොළඹ</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=av1002071</link>
    <topic>මුතූ... ඔයා හරියට මනමාලියක් වගෙයි</topic>
    <author/>
    <content>මුතූ... ඔයා හරියට මනමාලියක් වගෙයි (රසදුන නව කථාව)මේ අවුරුද්දේමං විවාහ වේවිඒ රටේ ඉන්න අපේ ළමයින්ට කතන්දර කියාදෙන්නේ මමයිදකුණු ආසියා කලාපයේ අපේ ඔලිම්පික් උලෙළ ඇරැඹෙයිකෙස් ලස්සන වෙන්න ඔලුව හොඳින් තියාගන්නඅපේ මඟුල් ෆොටෝ එක බැන්ද දවසේම පත්තරේ පළවුණාපිච්චර් පිස්සාකුමන කුරුලු පාරාදීසයේ යළි නිදහසේ සැරිසරමුයුද්ධයේ අසුන්දර සත්‍යය මගේ ටෙලිනාට්‍යයෙන් කියැවෙනවාගීතාවලෝකනජනාධිපතිතුමාට අති විශිෂ්ට ජයක් ! මගේ අනාවැකිය හරි ගියාටොරානා වෙතින් ගී සංගත තැටි පෙළක්පොලිසි හතරකට එකොළොස් වතාවක් ගියාපිස්සු හැදෙන සඳලෙඩට බෙහෙත් දී කන්න බොන්නත් දෙන ගඟුලේ ‘ඇස් වෙද ගෙදර’අපේ උරුමය සුරකින අත්කම් හා ගෙත්තම්ඉන්හේලර් ප්‍රතිකාරවලට බිය විය යුතු නෑවතුර නැතුව මොන වැහි ද?‘සිහින්’අනුශ්කා හිටිගමන් මහත්වෙයි!මෙතෙක් කතාව...ගමේ ප්‍රභූ පවුලක එකම දරුවා වූ මහේෂ් ඔවුනගේ වතුවල වැඩ කරමින් ජීවත් වූ දුප්පත් පවුලක යුවතියක වූ මුතු සමඟ සබඳතාවක් ඇති කර ගනී. රූමත් අවිහිංසක මුතූ මහේෂ්ට පණ සේ ආදරය කළ අතර මේ නිසා ම මහේෂ් අතින් මුතූ අනාථ වෙයි.මහේෂ්ගේ මව සහ පියා මෙය දැනගත් පසු එංගලන්තයේ වෙසෙන තම නැගණිය ළඟට මහේෂ් යැවීමට කටයුතු කළ පියා මුතුට බිහිවුණු දරුවා සඟවා තැබීමට කටයුතු කර මුතූ සුරංගට විවාහ කර දෙයි.  එංගලන්තයේ වෙසෙන තම නැන්දණිය ළඟට ගිය මහේෂ්ට එහිදී තම ඇවැස්ස නෑනණ්ඩිය වන අර්මිලා මුණ ගැහෙන අතර ඇගේ රූප ශෝබාවත් හැසිරීමත් නිසා මුතු අමතක කර දමයි. ඉන්පසු අර්මිලා සමඟ සබඳතාවක් ඇති කර ගන්නා මහේෂ් යළි ලංකාවට එන්නේ අර්මිලා හා විවාහවීමෙන් අට වසරකට පසුව ය.  ටික දිනකින් මොවුනට මුතූ සහ සුරංග මුණ ගැසෙන අතර මුතූ සහ සුරංග කෙරෙහි පැහැදෙන අර්මිලා මහේෂ්ගේ විරෝධතාව මැද ඔවුන් හා ළඟින් ඇසුරු කරයි.එහිදී මහේෂ්ට දාව මුතූට ඉපදුණු දරුවා පිළිබඳ රහස දැනගන්නා අර්මිලා ඒ පිළිබඳව විමසමින් මහේෂ් හා දබර කරගනී.සුරංග සහ මුතූ පමණක් නොව සුරංග ගේ මව ද මහත් විමතියෙන් හපන්ගම මහතා දෙස බලා සිටින්නට වූවාය.අඩුම ගණනේ දරුවා ජීවතුන් අතර සිටින්නේදැයි මුතූට විශාල සැකයක් හා ශෝකයක් ඉපදුණි.“මට මගේ දරුව එක සැරයක් බලන්න දෙන්න ලොකු මහත්තයෝ...”මුතූ එකවරම හඬ නඟා හැඬුවාය. හපන්ගමගේ මුහුණේ ඇඳුණු නුරුස්නා ගතියෙන් සුරංග තැන්පත් විය.“ඉතින් මං බෑ කිව්වද උඹ ඔය බොරුවට බෙරිහන් දෙන්නෙ... හැබැයි උඹ ඔහොම කෑ ගහන්ඩ හැදුවොත් දරුවත් බයවෙනවා... තේරුණා ද?”“දරුවා ඉන්නවා...? අනේ ලොකු මහත්තයා මේ ගෑනිට එක වංගියක් ඒ ළමය ගේ මූණ බලන්න දෙන්න...”සුරංග ද බැගෑපත් හඬින් කීවේය.“හැබැයි පුතෝ උඹලගෙ නීතිවලට බය වෙලා එහෙම නෙවෙයි තේරුණා ද? උඹලගෙ හැටි මං හොඳට දුටුවනේ එදා...”මං එහෙනම් යනවා... දරුවා බලන්ඩ යන්න සූදානම් වෙන්ඩ මං කියන්නම්කෝ, දිනයක්...”ඔහු සියලුදෙනා දෙසම බැලුවේ ආපසු යන්නට සැරසීය.“ලොකු මහත්තයා ඇරලලා එන්න...” මුතූ කීවේ ගෞරවයෙන්ය. නැතත් සුරංග සිටියේ යාමට සූදානම්වය.නිහඬව ගමන් ගත් හපන්ගම, දොළ පහර පෙනෙන විට නතර වී සුරංග දෙස බැලුවේය. තමාගේම... ලේ... ඔහුට අමුත්තක් දැනුණ නිසා, හිස සලා ආපසු යන ලෙස සුරංගට කීවේය.“ලොකු මහත්තය යන්ඩ... යි” කී සුරංග තවත් මිනිත්තු කිහිපයක් ඒ දෙස බලා සිට දොළ පහරින් එගොඩ යනු බලා ආපසු හැරුණේය.සුරංග ගේ සිත මහත් ව්‍යාකූල සිතුවිලිවලින් පිරී පැවතුණි. ඊළඟට කුමක් සිදු වේ ද? මුතූට පිළිසරණ වීමට යාමෙන් ඔහුට පාසල් වියේ ඇලුම් කළ හිතවතිය අහිමි විය. අර්මිලා යනු මායාවකි. ඇය ඔටුනු පලන් කුමාරිකාවකි.ඈ ගැන තිබු උමතුව ඇගේ මාතෘත්වය නිසා කුණාටුවකට හසුවිය. බේබි මහත්තයා පිළිබඳ වූ සුරංගනා සිහිනය මුතූගෙන් ඉවත් වූයෙත් ඔහුගේ සිහිනය බොඳවීමත් සමඟය.ඔහු මුතූට පෙම් නොකළ ද ආදරයේ හා අනුකම්පාවේ නම් අඩුවක් නොවීය. ඇගේ අසරණකමින්, ඔහුගේ හැඟීම් සංතර්පණය කර ගැනීමට සුරංග කිසි කලෙකත් සිතුවේ නැත.තමා කළේ ආත්ම පූජාවක් නොව ස්වර්ණ පූජාවක් නො වේ ද?ඈත සිට බිම බලාගෙන සෙමින් සෙමින් එන සුරංග දුටු මුතූ, මඳ අඳුරේම ඔහු වෙත දිව්වාය.“සුරංගයියේ...”ඇගේ සතුට ඉතිරෙන දෑස් තරු මෙන් දිලුසුණි. දරු සෙනෙහස ලබන්නට හෝ දෙන්නට නොහැකි වුවද බලාපොරොත්තුවලින් ඇය මහා සොම්නසකට පත්වී ඇත.“මොනවද ලොකු මහත්තයා තව කිව්වේ?”උඹව බේබි මහත්තයට කසාද බන්දල දීලා අර්මිලා නෝනව මට දෙනව කිව්වා... එහෙම හොඳයි නේද?”“මට ඕනනැති බේබි මහත්තයෙක් නෑ... සුරංගයියට ඕන වෙලා තියෙන්නේ නෝනව වෙන්ඩැති...”ස්සාගෙන ගෙට යාමට සැරසුණු මුතූගේ මුහුණ ක්ෂණයකින් පරවී ගියේය.“අපි ඔය ලොකු අතු අල්ලන්ඩ යන්නෑනේ... අපිට මේ රබර් කිරි කපන්ඩ පුළුවන් කවුරු හරි හිටියාම හොඳටම ඇති...”ඉවත බලාගෙන කලබලයේ ගෙට දුවන මුතූ නතර වුණේ නැන්දම්මාගේ ද ඇඟේ හැපීගෙනය.“කෝලම්... මෙන්න මේ නටන්නැතුව උඹලගේ වැඩක් බලාගෙන ඉඳිල්ලා... එක පාරක් පස්ස බිම ඇනුණා...”ඇගේ කෝපය හඬ නඟන විට සුරංග නැගිට්ටේද කෝපයෙන්ය.“අම්මේ... කෑ නොගහ ඉන්නව ද?” ඔහු මුතූ සොයමින් පිළිකන්න පැත්තට ගියේය.* * *තම ස්වාමියා වෙනදාට වඩා ප්‍රබෝධයෙන් සිටීම කුසුමලතාට සැනසීමක් විය.ඔහු පි‍්‍රය කරන ලුණු කැඳ කෝප්පයත් ලොකු කිතුල් හකුරු කෑල්ලත් රැගෙන ඇය සිනහමුසුව ඔහු දෙස බලා සිටියාය.“මොකටද නිකම් කරදර වෙන්නේ? මට දැන් හොඳටම සනීපයි...”ඔහු යහනෙන් බැස ලොකු හාන්සි පුටුවේ වාඩිවී හකුරු කෑල්ලක් හැපුවේය. තම සැමියා කුමක්දෝ වැදගත් කතාවකට අරඅඳින බව කුසුමලතා වටහා ගත්තාය. ඒ අන් කිසිවක් නොව දරුවන් පිළිබඳ වූ දෙයක් බවත් ඇයට ඉවෙන් දැනුණි.“නෝනා... මං මුතූට පොරොන්දු වුණා දරුවා පෙන්නනවා කියලා.”එහි වූයේ ප්‍රශ්නාර්ථයක් බව කුසුමලතාට හැඟුණත් නිහඬව අනුමත කිරීමෙන් එය එසේ සිදුවීම යහපත් බව හැඟෙන්නට හැරියාය.දැන් අපි නිදහස් වෙන්න කාලේ හොඳයි” ඔහුගේ ඒ හැඟීම්බර ස්වරය අතිශයින්ම ශෝකාකූල විය. ලොකු කඳුළු කැට දෙකක් කම්මුල් දිගේ පෙරෙන විට ඇය වහා එය පිසදා ගත්තාය. කැඳ කෝප්පය පසෙකින් තැබු ඔහු උණුසුම් හැඟීමෙන්ම සිය බිරියගේ හිස අත ගෑවේය. තම සැමියාට තුරුළුව ඇති තරම් හඬන්නට ඇයට වුවමනා විය.“නෝනා... දරුවන් හැදුවා... මං දේපළ රැස් කළා... දැන් ඇති... අපි අපේ දරුවන්ට ඒවා පවරල අත් දෙක පිහිද ගම්මු...”“ඔ... ඔයා... කියන ඕන දෙයක්...”කුසුමලතාගේ වෙව්ලන ස්වරය හපන්ගමට අතීතයේ ඇගේ නෑඹුල් බව මතකයට ගෙනාවේය.“අපි හෙට අනිද්දම දරුව ළඟට මුතූව එක්කරගෙන යමු... මේවා ඉවරයක්... පිළිවෙළක් කරලා අපේ දරුවො දෙන්න ඉක්මනට යවන්න ඕනෑ... ඒ අය ඕන තීරණයක් ගත්තාවේ...”පෙරවරු හතරයි තිහ වන විට මුතූ හා සුරංග මහ ගෙදරට සේන්දු වී සිටියහ. උදේ හීල සඳහා ඇලිස් ඉඳි ආප්ප තම්බා කලින් දින සෑදු පොළොස් වෑංජනයට, පොල් සම්බෝලයක් සාදා තිබුණි. අර්මිලාගේ මව බටර් පාන් පෙති කපා ලෑස්ති කරගත්තාය.මුතූ කදිමට ඔසරියක් ඇඳ මුදු ගැසුණ කෙස්වැටිය ගෙල ළඟට වන සේ බැඳ, පබළු පොටක් පැලඳ සිටියාය. ජාතික බැනියම ඇඳ සිටි සුරංග ඇය ළඟින් සිටියේ මනමාලයකු ලෙසය.“මුතූ ඔයා හරියට මනමාලියක් වගේ” අර්මිලා සතුටින් කියන විට සියලු අමනාපකම් දුරලා සිටි මුතූ ඇගේ දෙපා වඳින්නට නැඹුරු වූවාය.“ඊයා මේ ඇයි මුතූ...?” අර්මිලා ඇය වළකාලමින් මුතූ සමග රථය සමීපයට ගියාය.“අර්මි... ඔයාට පස්සෙන් වාඩි වෙන්න හොඳ නෑ ඩාලිං...”ඇගේ මව අර්මිලාට ඇගේ ගැබිනි බව සිහිපත් කර දුන්නාය.ක්‍රමයෙන් දේශගුණය වෙනස් වී කඳුකරයේ සීතල බව සිරුරට දැනෙන විට අර්මිලාට එකවරම තමා ඉපදුණ රට සිහිපත් විය.ඈත කඳු වළල්ලෙන් වටවී... සුන්දර දිය ඇලි කඩා හැලෙන වට පිටාව, ඇගේ මහත් ආනන්දයට හේතු විය. රථයේ ගමන් ගත් අයගේ නිහඬතාව ඇයට මහත් බාධාවක් වූවේ මේ රස විඳීමට හවුල්කරුවන් නොමැති වූ නිසාය.බිල්ලන් සේ එක එල්ලේ ගමන් ගන්නා පිරිස මැද මහේෂ් ද වරින් වර අර්මිලා දෙස බලමින් රථය පැදවූවේය.තමන් යන්නේ කොයිබටදැයි සුරංග හෝ මුතූ නොදැන සිටියත් එහි අරමුණ හා ගමනාන්තය දැන සිටියහ. නිදිබරව මෙන් දෑස් වසා සිටිය ද මුතූ ගමන පටන් ගත් වෙලේ සිට ජීවත් වූයේ ‘බේබි මහත්තයා’ හා ගෙවූ, කියා නිම කිරීමට නොහැකි අමරණිය වූ ආදර අතීතයකය.එහෙත් ඇයට අවසානයේ සිදුවූයේ ඔහු හා බිරිය සමඟ තම කුසෙන් වැදු සෙනෙහසේ තිළිණය බැලීමට යන්නටය.  මතු සම්බන්ධයි</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=av1002072</link>
    <topic>මේ අවුරුද්දේමං විවාහ වේවි</topic>
    <author>තුෂාරි වික්‍රමසිංහ ඡායාරූපය - ටෙනිසන් එදිරිසිංහ</author>
    <content>මුතූ... ඔයා හරියට මනමාලියක් වගෙයි (රසදුන නව කථාව)මේ අවුරුද්දේමං විවාහ වේවිඒ රටේ ඉන්න අපේ ළමයින්ට කතන්දර කියාදෙන්නේ මමයිදකුණු ආසියා කලාපයේ අපේ ඔලිම්පික් උලෙළ ඇරැඹෙයිකෙස් ලස්සන වෙන්න ඔලුව හොඳින් තියාගන්නඅපේ මඟුල් ෆොටෝ එක බැන්ද දවසේම පත්තරේ පළවුණාපිච්චර් පිස්සාකුමන කුරුලු පාරාදීසයේ යළි නිදහසේ සැරිසරමුයුද්ධයේ අසුන්දර සත්‍යය මගේ ටෙලිනාට්‍යයෙන් කියැවෙනවාගීතාවලෝකනජනාධිපතිතුමාට අති විශිෂ්ට ජයක් ! මගේ අනාවැකිය හරි ගියාටොරානා වෙතින් ගී සංගත තැටි පෙළක්පොලිසි හතරකට එකොළොස් වතාවක් ගියාපිස්සු හැදෙන සඳලෙඩට බෙහෙත් දී කන්න බොන්නත් දෙන ගඟුලේ ‘ඇස් වෙද ගෙදර’අපේ උරුමය සුරකින අත්කම් හා ගෙත්තම්ඉන්හේලර් ප්‍රතිකාරවලට බිය විය යුතු නෑවතුර නැතුව මොන වැහි ද?‘සිහින්’අනුශ්කා හිටිගමන් මහත්වෙයි!දමිතා අබේරත්නඇය දශක තුනකට ආසන්න කාලයක් කලා ක්ෂේත්‍රයේ නියැලෙන ජාත්‍යන්තර කීර්තියට පත් ප්‍රතිභා සම්පන්න රංගන ශිල්පිනියකි. සිනමා, ටෙලිනාට්‍ය රංගන ශිල්පිනියක සහ නිෂ්පාදිකාවක ලෙස කලා ක්ෂේත්‍රයේ ජනප්‍රියත්වයට පත් ඇය දමිතා අබේරත්නයි. දමිතා ගේ නවතම ටෙලිනාට්‍ය නිෂ්පාදනය වන ‘රිදී තාරකා’ මේ වනවිට පුංචි තිරය ඔස්සේ දිග හැරෙයි. කලා කටයුතු ඔස්සේ කාර්ය බහුල දිවියක් ගත කරන දමිතා සිය නවතම තොරතුරු බෙදා හදාගන්නට ‘රසඳුන’ සතුටු සාමීචිය සමඟ එක් වුණේ මේ විදිහටයි.‘රිදී තාරකා’ ඔබේ හතර වැනි ටෙලිනාට්‍ය නිෂ්පාදනය. කොහොමද එහි සාර්ථකත්වය?කියන්න සතුටුයි අද රසික ජනතාව අතර ‘රිදී තාරකා’ හුඟාක් ජනප්‍රිය ටෙලිනාට්‍යයක් බවට පත්වෙලා. ඒ වගේ ම මෙය ස්වාධීන රූපවාහිනි ආයතනය සමඟ එකතුවෙලා නිර්මාණය කෙරෙන්නක්. එහි නිෂ්පාදිකාව විදිහට මේ ටෙලිනාට්‍යය ගැන මට තිබෙන්නේ සතුටක්.මීට අමතරව ඔබ දායක වුණු කලා නිර්මාණ මොනවාද?සුදත් රෝහණ මහතාගේ ‘ස්වයං ජාත’ ටෙලිනිර්මාණයට දායක වෙලා මේ දිනවල එහි රූගත කිරීමේ කටයුතු වලට සහභාගි වෙනවා. ඊට අමතරව ‘මෙගා ස්ටාර්’ රියැලිටි වැඩසටහනට දායක වෙමින් එහි පුහුණුවීම් කටයුතුවල නිරත වෙනවා. මේ නිසා ම කාර්ය බහුලව තමයි ජීවිතය ගෙවෙන්නේ.ඔබ ජාත්‍යන්තර කීර්තියට පත් සිනමා රංගන ශිල්පිනියක්. ප්‍රේක්ෂකයන්ට ළඟදීම දැකගත හැකි ඔබ දායක වූ නවතම සිනමා නිර්මාණ ගැනත් කතා කරමු.නවතම චිත්‍රපට කිහිපයකටම පසුගිය දවස්වල දායක වෙන්න ලැබුණා. එයින් චිත්‍රපට කිහිපයක් ම මේ වනවිටත් තිරගත වෙලා. මේ අතර මට රඟපාන්න ලැබුණු අපූරු චරිතයක් රැගත් සිනමා පටයක් තමයි ‘ස්තුතියි නැවත එන්න’ කියන චිත්‍රපටය.එහිදී යුද්ධයේදී අතුරුදන් වන තම හමුදා සැමියා නැවත ගෙදරට එයි කියන විශ්වාසයෙන් පසුවන ගැබිනි බිරියකගේ චරිතයක් තමයි මම නිරූපණය කළේ. යුද්ධයේ අමිහිරි බව කියාපාන ධෛර්යවන්ත බිරියකගේ චරිතයක් රඟපාන්න ලැබීම ගැන සතුටු වෙනවා.ඔබ ගායිකාවක්. ඔබට හොඳ ගායන හැකියාවක් තිබෙනවා. ගායනයෙන් රසිකයන් අතරට යන්නට බලාපොරොත්තුවක් නැති ද?කලකට ඉහත මම මගේ ම ගීත ඇතුළත් සීඩී තැටියක් නිර්මාණය කළා. ගුවන් විදුලි සහ රූපවාහිනී නාලිකාවලටත් ලබාදුන්නා. ඒත් ඒවායින් මගේ ගීත ප්‍රචාරය වුණේ නැහැ.ඇත්තටම මට එතැන දී කලකිරීමක් ඇති වුණා. කලා ක්ෂේත්‍රයේ අවුරුදු ගණනාවක සිට නියැලිලා ඉන්න මට එවැනි තත්ත්වයක් ඇති වුණා නම් අනෙක් නවක ශිල්පීන්ට මොනවගේ අසාධාරණකම් වෙනවා ඇත් ද කියලා මට හිතුණා. ඒ නිසා තිබුණු ආශාව උනන්දුව මගෙන් දැන් අඩුවෙලා.ඇත්තටම ඒ සීඩී එක කරලා මට ලංකාවේ ඉන්න හොඳම ගායිකාව වෙන්න අවශ්‍ය වුණේ නැහැ. මම මගේ ආශාව ඉෂ්ට කර ගැනීමට පමණයි එය නිර්මාණය කළේ. කොහොම නමුත් මම ඉදිරියේදි තවත් නිර්මාණයක් එළිදක්වන්න බලාපොරොත්තුවෙනවා.දඬුබස්නාමානය වැනි අර්ථවත්, සංක්ෂිප්ත ටෙලිනාට්‍යවල අපූරු රංගනයක නියැළුණු ඔබ බට්ටී වැනි මෙගා ටෙලිනාට්‍යවලටත් දායක වුණා. මෙගා ටෙලිනාට්‍ය ඔබ වැනි නිළියකට සුදුසුයි කියා ඔබ සිතනවාද?බට්ටී ටෙලිනාට්‍යය මෙගා ටෙලිනාට්‍යයක් වුවත් එය රටේ අතිශය ජනප්‍රිය වුණා. මම මෙගා ටෙලිනාට්‍යවලට දොස් කියන්නේ නැහැ. රංගනය කියන්නේ වෘත්තියක්.මම හිතන්නේ මෙගා නාට්‍යයත් අනෙකුත් නාට්‍ය වගේ ම ලංකාවේ තිබිය යුතුයි කියලයි. මම මෙගා නාට්‍යයක නිෂ්පාදිකාව විදිහට එයින් සමාජයට වෙන යහපත දැක තිබෙනවා. මෙගා නාට්‍ය විරෝධයක් මගේ නැහැ.අද ‘රිදී තාරකා’ නාට්‍යය නිපදවන්න ශිල්පී ශිල්පිනියන් සියයකට වැඩි පිරිසකගේ දායකත්වය ලැබෙනවා. ඒ වගේ ම මෙහි අයහපත් පැත්තකුත් තිබෙනවා.ඒ තමයි හොඳ අර්ථවත් නිර්මාණ කරන ටෙලිනාට්‍ය අධ්‍යක්ෂකවරුන්ට තමන්ගේ නිර්මාණ එළිදක්වන්නට මෙගා ටෙලිනාට්‍ය නිසා අවස්ථාව මඟ හැරිලා තිබෙනවා. මේ නිසා ඒ පිළිබඳව රූපවාහිනී නාලිකා සලකා බලා ඔවුනට සාධාරණයක් ඉටු කළ යුතුයි කියන මතයේ මම සිටිනවා.ඔබ චිත්‍රපටයක් අධ්‍යක්ෂණය කිරීමට සූදානම් වන බව පැවසුවා. ඒ කුමක්ද?වසර ගණනක් කලා ක්ෂේත්‍රයේ අත්දැකීම් ලැබුණු කලා ශිල්පිනියක් විදිහට මගේ හිතේ හීනයක් තිබෙනවා. කවදා හෝ චිත්‍රපටයක් අධ්‍යක්ෂණය කළ යුතුයි කියලා.ඒත් එය ඉතාම ඉක්මනට සිදුවන දෙයක් නොවෙයි. තවම එය සිතුවිල්ලක් පමණයි. මේ දක්වා මම හිතපු දේවල් කළා. මම තව ටෙලිනාට්‍ය දෙක තුනක්වත් අධ්‍යක්ෂණය කිරීමෙන් අනතුරුව තමයි සිනමා අධ්‍යක්ෂණයකට යොමු වන්නේ.ඔබේ අනාගත බලාපොරොත්තු මොනවාද?ගොඩක් ආසයි හොඳ නිර්මාණවලට සම්බන්ධ වෙන්න. අපි වයසට යන්නෙ නැහැ කියන තැන ඉන්න රංගන ශිල්පිනියක් නෙවෙයි මම. මේ ලෝකෙ සියලු ම දේ අනිත්‍යයි.තත්පරයෙන් තත්පරය හැමදේම වෙනස් වෙනවා. අපිට හැමදාම මේ තත්ත්වයෙන් ඉන්න බැහැ. මේ වෙනස්වෙන තරුණ කාලෙ ආයෙමත් එන්නෙ නැහැ. ඒ නිසා ආපස්ස බලල දුක්වෙන නිර්මාණවලට දායක වෙනවට වඩා අර්ථවත් නිර්මාණශීලී චිත්‍රපටයකට දායක වෙන්න හුඟාක් ආසාවෙන් ඉන්නවා.ඔබේ විවාහය තවත් ප්‍රමාද වෙයිද?නැහැ. එයත් මේ වසරේ අග සිදුවේවි.  දමිතාගේ ලිපිනය - 297/ 1, නුගේගොඩ, පැපිලියාන.තුෂාරි වික්‍රමසිංහ ඡායාරූපය - ටෙනිසන් එදිරිසිංහ</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=av1002073</link>
    <topic>ඒ රටේ ඉන්න අපේ ළමයින්ට කතන්දර කියාදෙන්නේ මමයි</topic>
    <author>තුෂාරි වික්‍රමසිංහ</author>
    <content>මුතූ... ඔයා හරියට මනමාලියක් වගෙයි (රසදුන නව කථාව)මේ අවුරුද්දේමං විවාහ වේවිඒ රටේ ඉන්න අපේ ළමයින්ට කතන්දර කියාදෙන්නේ මමයිදකුණු ආසියා කලාපයේ අපේ ඔලිම්පික් උලෙළ ඇරැඹෙයිකෙස් ලස්සන වෙන්න ඔලුව හොඳින් තියාගන්නඅපේ මඟුල් ෆොටෝ එක බැන්ද දවසේම පත්තරේ පළවුණාපිච්චර් පිස්සාකුමන කුරුලු පාරාදීසයේ යළි නිදහසේ සැරිසරමුයුද්ධයේ අසුන්දර සත්‍යය මගේ ටෙලිනාට්‍යයෙන් කියැවෙනවාගීතාවලෝකනජනාධිපතිතුමාට අති විශිෂ්ට ජයක් ! මගේ අනාවැකිය හරි ගියාටොරානා වෙතින් ගී සංගත තැටි පෙළක්පොලිසි හතරකට එකොළොස් වතාවක් ගියාපිස්සු හැදෙන සඳලෙඩට බෙහෙත් දී කන්න බොන්නත් දෙන ගඟුලේ ‘ඇස් වෙද ගෙදර’අපේ උරුමය සුරකින අත්කම් හා ගෙත්තම්ඉන්හේලර් ප්‍රතිකාරවලට බිය විය යුතු නෑවතුර නැතුව මොන වැහි ද?‘සිහින්’අනුශ්කා හිටිගමන් මහත්වෙයි!ඕස්ට්‍රේලියාවේ සිට පැමිණි ශ්‍රීනාත් මද්දුමගේ කියයිඔහුගේ රංගන ප්‍රතිභාව පිළිබඳ මතකය තවමත් අප සතුය. දෙපත් නයි, නෑදෑයෝ වැනි ජනාදරයට පත් ටෙලිනාට්‍ය හරහාත් අයෝමා, ගිනි අවි සහ ගිනිකෙළි , බහුභූ®තයෝ. බහු භාර්යා, රන්කෙවිට වැනි ජනප්‍රිය සිනමා නිර්මාණ හරහාත් ප්‍රේක්ෂක නෙතුමානයේ ඔහු විදහා පෑ රංගන කුසලතාවයට පෙම්බැඳි රසික රසිකාවියෝ බොහෝය.ශ්‍රීනාත් මද්දුමගේ නම් මේ දක්ෂ රංගන ශිල්පියා දුරු රටක පදිංචියට ගොස් වසර කිහිපයක් ගත වුණද පසුගිය දිනෙක ඔහු නැවතත් ලංකාවට පැමිණියේය. දින කිහිපයකට ලංකාවට පැමිණි ශ්‍රීනාත් තම මාධ්‍ය මිතුරන් සමඟ කතාබහ කරන්නට ද අමතක නොකළේය. මේ ශ්‍රීනාත් ගේ නවතම තොරතුරු කතාබහ කළ මොහොතයි.ඉතිං ශ්‍රීනාත් කොහොමද ඕස්ටේ‍්‍රලියාවේ ගෙවෙන ජීවිතේ?ඇත්තටම සුන්දරයි. මම ඕස්ට්‍රේලියාවේ මෙල්බර්න්වල පදිංචි වෙලා ඉන්නේ. එහේ ඉඳගෙන කලා කටයුතු රැසකත් නියැලෙනවා. විශේෂයෙන්ම ‘සන්නස’ කියලා පුවත්පතක් මුද්‍රණය කරනවා. එහි ප්‍රධාන කර්තෘ ලෙස කටයුතු කරන්නේ අශෝක සුබසිංහ මහතා. ඊට අමතරව ජගත් ජේ.එදිරිසිංහ සහ මමත් මේ පුවත්පත වෙනුවෙන් කැපවී කටයුතු කරනවා.ඔබේ කලා කටයුතුවලට ඕස්ට්‍රේලියාවේදී ලැබෙන ප්‍රතිචාර මොනවගේද?ඕස්ට්‍රේලියාවේ වෙසෙන ශ්‍රී ලාංකිකයින්ගෙන් විශාල සහයෝගයක් ලැබෙනවා. අපි නිර්මාණය කරන ‘සන්නස’ පුවත්පත මෙල්බර්න් ජනතාව අතර ජනප්‍රියයි. අපි එහි කොපි 10,000ක් පමණ මුද්‍රණය කරනවා.මේ පුවත්පත පිටවන්නේ මාසෙකට සැරයක්. ඊට අමතරව මම මෙල්බර්න්වල ‘හියුම්’ පුස්තකාලයට සම්බන්ධ වෙලා ‘ස්ටෝරි ටේලර්’ කෙනෙක් විදිහට සිංහල ළමයින්ට කතාන්දර කියන්නෙක් ලෙස කටයුතු කරනවා. මේ නිසා එහේ ජනතාවගෙන් ඉතා හොඳ ප්‍රතිචාර මට හිමිවෙනවා.හිටිහැටියේම ලංකාවට එන්නට ඔබ තීරණය කළේ ඇයි?මම ලංකාවට ආවේ පහුගිය ජනවාරි 19 වැනිදා. මට හිතුණා මේ මොහොතේ ලංකාවට ඒම අත්‍යවශ්‍යයි කියලා. විශේෂයෙන්ම, අපේ ජනාධිපතිතුමාගේ ජයග්‍රහණය වළක්වන්නට ජාත්‍යන්තර වශයෙන් මොනතරම් බාධක, බලපෑම් එල්ල වෙලා තිබුණ ද කියන එක මව්රටින් පිට ජීවත්වෙන පුරවැසියෙක් විදිහට ඕස්ට්‍රේලියාවේදී මට තදින්ම දැනුණා.මීට මාස කිහිපයකට ප්‍රථම මෙරටේ පැවැතුණු බිහිසුණු යුද්ධය මුලින් උපුටා දැමීමට කැපවුණු ජනාධිපතිතුමාට ශක්තියක් වෙන්නටත්, එතුමාට කළගුණ සැලැකීමටත් සුදුසුම අවස්ථාව මෙය බව මට වැටහුණා. ඒ නිසා මගේ ඡන්දය එතුමාගේ විජයග්‍රහණය වෙනුවෙන් පාවිච්චි කරන්නත් ජනතාවට කලාකරුවෙක් ලෙස සත්‍යය අවබෝධ කර දෙන්නටත් අවශ්‍ය නිසා මම හැකි ඉක්මනින්ම ලංකාවට ආවා.ඔබත් සමඟ කලාකරුවන් රැසක් ජනාධිපතිතුමාගේ ජයග්‍රහණය වෙනුවෙන් කැපවී කටයුතු කළා. ජනාධිපතිතුමා ලැබූ විජයග්‍රහණය ගැන මොකද හිතෙන්නේ?ජනාධිපතිතුමා ලැබූ ජයග්‍රහණය ගැන ඇත්තෙන්ම සතුටුයි. රට නොබෙදා ඒකීය රටක් ලෙස සාමයෙන් සමඟියෙන් ඉන්න පුළුවන් රටක් නිර්මාණය කරන්න, සංවර්ධනය කරන්න තමයි ජනාධිපතිතුමාට අපේ පන්තියේ ජනතාව මේ බලය ලබා දුන්නේ.ඉදිරියේ දී අපිට සුබ අනාගතයක පෙර නිමිති දකින්නට පුළුවන් වේවි. මට හැකි පමණින් අපේ දේශයේ අනෙකුත් කලාකරුවන් සමඟ එක්ව විශාල වශයෙන් ජනතාව අමතන්න ලැබීම ගැනත්, පක්ෂ පාට භේදයකින් තොරව පුද්ගලික ලාභ ප්‍රයෝජන නොතකා ජාතියේ අභීත නායකයකු ගේ ජයග්‍රහණය වෙනුවෙන් කටයුතු කරන්න ලැබීම ගැනත් මම සතුටු වෙනවා.ඔබේ පෞද්ගලික තොරතුරු ගැනත් කතා කරමුද?මගේ බිරිය ශ්‍රියානි ජයවික්‍රම. ඇය මේ වෙනකොට රැකියාවක නිරතවෙමින් ඕස්ට්‍රේලියාවේ මෙල්බර්න් විශ්වවිද්‍යාලයේ පී.එච්.ඩී. එක සඳහා අධ්‍යාපනය ලබනවා. ඊට අමතරව ඇය ‘මෙට්රෝ’ දුම්රිය සේවයේ දුම්රිය ස්ථානාධිපතිවරියක ලෙස ද කටයුතු කරනවා. මමත් මෙල්බර්න්වල ‘පීටර්මැක්’ පිළිකා රෝහලේ රැකියාවක නිරත වෙනවා. ඒ වගේම ළඟදීම අපේ කැදැල්ලට තුන්වැන්නෙක් එකතු කරගන්නටත් බලාපොරොත්තුවක් තිබෙනවා.කලා ක්‍ෂේත්‍රයේ කටයුතු කළ කලාකරුවකු ලෙස ඕස්ට්‍රේලියාවේ කලා මාධ්‍ය ගැන තිබෙන්නේ මොනවගේ හැඟීමක්ද?ඇත්තටම ඕස්ට්‍රේලියාව වගේ රටක් ගත්තම ඒ රටවල සිනමා, රූපවාහිනී බොහෝ වැඩසටහන් නිපදවන්නේ දරුවන් මූලික කොටගෙන. ධනාත්මක චින්තනය මූලික කරගෙන දරුවන් තුළ අධ්‍යාපනික සහ කාර්මික දැනුම වර්ධනය කිරීමට ඔවුන් කටයුතු කරනවා.මෙහේ දරුවන් වෙනුවෙන් සැකසෙන ළමා වැඩසටහනක් ගත්තහම අපි හරිම දුප්පත්. ඒ මොකද අපේ මාධ්‍යවල නිර්මාණශීලී ළමා වැඩසටහන්වලට කාලය වැය කරන එක අඩුයි. නමුත් ඕස්ට්‍රේලියාව වගේ රටක පෙර පාසල් අධ්‍යාපනයේ සිටම දරුවන් වෙනුවෙන් ඉතා ප්‍රබල මාධ්‍ය භාවිතයක් සිදුවෙනවා.ඔබත් සමඟ ඕස්ට්‍රේලියාවේ ජීවත්වන තවත් ශ්‍රී ලාංකික කලාකරුවන් බොහෝ පිරිසක් සිටිනවා. එහිදී ඔවුන් ඔබට මුණගැහෙනවාද?ජය ශ්‍රී චන්ද්‍රජිත්, යශෝධරා සරච්චන්ද්‍ර, කුසුම්සිරි ලියනගේ, භානුක මනෝරත්න, තරුපති මුණසිංහ සහ ගයනි ගිසන්තිකා, රුක්මල් නිරෝෂ් මේ වගේ හුඟාක් කලාකරුවන් ඕස්ට්‍රේලියාවේ ජීවත් වෙනවා.ඔවුන් හැමදෙනාම වගේ විවිධ උත්සව අවස්ථාවලදී හමුවෙනවා. ඊමේල් මඟින්, දුරකතනයෙන් ඔවුන් සමඟ සම්බන්ධවෙනවා. ඔවුන් මුණගැසුණාම බොහොම සතුටින් කාලය ගතවෙනවා.ඔබේ අනාගත බලාපොරොත්තු?ඇත්තටම ශ්‍රී ලංකාව සහ ඕස්ට්‍රේලියාව සම්බන්ධ කරගෙන ටෙලිනාට්‍යයක් වගේම චිත්‍රපටයක් අධ්‍යක්ෂණය කරන්න බලාපොරොත්තුවක් තිබෙනවා.ලබන මාර්තුවල ‘සුභ සහ යස’ වේදිකා නාට්‍යය ඕස්ට්‍රේලියාවේ රඟදැක්වීමට සූදානම් කොට තිබෙනවා. එයට රංගනයෙන් දායක වෙන්න ඉතාම ආසාවෙන් බලාගෙන ඉන්නවා.නැවත ලංකාවේ පදිංචියට එන්නට සූදානමක් නැතිද?ලංකාවට ළඟදීම එන්නට නම් බලාපොරොත්තුවක් තිබෙනවා. ඒත් ඒ ගැන තවම තීරණය කරල නැහැ. මගේ බිරිය ලංකාවේ පරිපාලන සේවයේ නිරතවන අතරතුර නිවාඩු ලබාගෙන උසස් අධ්‍යාපන කටයුතු වෙනුවෙන් මේ රටට ආවේ.ඒ නිසා කවදා හෝ ලංකාවට ස්ථිර පදිංචියට එන්නට අපි බලාපොරොත්තු වෙනවා. ලංකාවේ තිබෙන මනුෂ්‍යත්වය, සුවදායක බව මොන රටක හිටියත් දැනෙන්නේ නැහැ.තුෂාරි වික්‍රමසිංහ</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=av1002074</link>
    <topic>දකුණු ආසියා කලාපයේ අපේ ඔලිම්පික් උලෙළ ඇරැඹෙයි</topic>
    <author>ඉඳුනිල් වීරරත්න</author>
    <content>මුතූ... ඔයා හරියට මනමාලියක් වගෙයි (රසදුන නව කථාව)මේ අවුරුද්දේමං විවාහ වේවිඒ රටේ ඉන්න අපේ ළමයින්ට කතන්දර කියාදෙන්නේ මමයිදකුණු ආසියා කලාපයේ අපේ ඔලිම්පික් උලෙළ ඇරැඹෙයිකෙස් ලස්සන වෙන්න ඔලුව හොඳින් තියාගන්නඅපේ මඟුල් ෆොටෝ එක බැන්ද දවසේම පත්තරේ පළවුණාපිච්චර් පිස්සාකුමන කුරුලු පාරාදීසයේ යළි නිදහසේ සැරිසරමුයුද්ධයේ අසුන්දර සත්‍යය මගේ ටෙලිනාට්‍යයෙන් කියැවෙනවාගීතාවලෝකනජනාධිපතිතුමාට අති විශිෂ්ට ජයක් ! මගේ අනාවැකිය හරි ගියාටොරානා වෙතින් ගී සංගත තැටි පෙළක්පොලිසි හතරකට එකොළොස් වතාවක් ගියාපිස්සු හැදෙන සඳලෙඩට බෙහෙත් දී කන්න බොන්නත් දෙන ගඟුලේ ‘ඇස් වෙද ගෙදර’අපේ උරුමය සුරකින අත්කම් හා ගෙත්තම්ඉන්හේලර් ප්‍රතිකාරවලට බිය විය යුතු නෑවතුර නැතුව මොන වැහි ද?‘සිහින්’අනුශ්කා හිටිගමන් මහත්වෙයි!ජනපතිවරණයේ නිමාවත් සමඟ දේශපාලන උණුසුම පහව යද්දී, දකුණු ආසියා කලාපයේ අපේ ඔලිම්පික් උලෙළ ආරම්භ වී තිබේ.ඉන්දියාව, පාකිස්ථානය, ශ්‍රී ලංකාව, බංගලාදේශය, ඇෆ්ගනිස්ථානය, නේපාලය, භූතානය සහ මාලදිවයින යන රටවල් 8 සහභාගිත්වයෙන් 1984 නේපාලයේ කත්මන්ඩු නුවර දී පළමු වතාවට පැවැත්වූ මෙම ක්‍රීඩා උලෙළ මෙවර එකොළොස්වැනි වරට බංග්ලාදේශයේ ඩකා නුවර බංගබන්ධු ක්‍රීඩාංගණයේදී පැවැත්වෙයි.ඉන්දියාව, පාකිස්ථානය යන ප්‍රබල රටවල ක්‍රීඩක ක්‍රීඩිකාවන් සමඟ කරට කර හැපෙමින් ජයග්‍රහණ මෙන් ම අත්දැකීම් ලබාගනිමින් අපේ ක්‍රීඩක ක්‍රීඩිකාවන් සුවිශේෂී දස්කම් දැක්වීම කැපී පෙනෙන ලක්ෂණයකි.මේ තුළින් ලබා ගන්නා අත්දැකීම් සහ පන්නරය උපයෝගී කර ගනිමින් ආසියාතික ක්‍රීඩා උලෙළ සහ ඉන්පසු ඔලිම්පික් දක්වා යාම මෙම ක්‍රීඩක ක්‍රීඩිකාවන්ගේ බලාපොරොත්තුව වෙයි.මෙතෙක් පැවැති ක්‍රීඩා උලෙළ 10 දෙස බැලීමේදී 1991 වසරේ දී කොළඹදීත්, යළිත් 2006 වසරේ කොළඹදීත් ලෙස අපේ රටේ තරගාවලි 2 ක් පවත්වා තිබේ.එහිදී 1991 දී රන් පදක්කම් 44 ක් සමඟ පදක්කම් 118 ක් සහ 2006 දී රන් පදක්කම් 37 ක් සමඟ පදක්කම් 176 ක් ලබා ගනිමින් මේ දක්වා පැවැති සියලුම තරගාවලීන්හි රන් 169, රිදී, 253 සහ ලෝකඩ 399 ක් අපේ ක්‍රීඩක ක්‍රීඩිකාවන් ලබාගැනීමට සමත් වී තිබේ.මෙවර ක්‍රීඩා උලෙළේ දී මුල් ම රන් පදක්කම් දෙක බර ඉසිලීමේ ඉසව්වෙන් කිලෝ ග්‍රෑම් 56 බර පන්තියෙන් තරග වැදුණු කමල් බණ්ඩාරත්, කිලෝග්‍රෑම් 69 බර පන්තියෙන් තරග වැදුණු චින්තන ගීතාල් විදානගේත් දිනා ගන්නා ලදී.කිලෝ ග්‍රෑම් 56 ජාතික ශූරයා වන කමල් මීට පෙර ඉරානයේ පැවැති නම්ජු රන් කුසලාන තරගාවලියේ බර ඉසිලීමෙන් පදක්කම් 3 ක් දිනා ගෙන තිබේ.2004 වසරේදී ඉස්ලාම්බාද් හිදී සහ 2006 වසරේදී කොළඹදී රන්පදක්කම් දිනා සිටි චින්තන ස්නැච් ක්‍රමයට කිලෝග්‍රෑම් 129 සහ ක්ලින් ඇන්ඩ් ජර්ක් ක්‍රමයට කිලෝග්‍රෑම් 168 ලෙස කිලෝග්‍රෑම් 297 ඔසවමින් මෙවර ලබා ගත් රන්පදක්කම ඔහුගේ තෙවැනි සාග් රන් පදක්කමයි.ඔහු එසවූ මෙම කිලෝ ග්‍රෑම් 297 නව ශ්‍රී ලංකා වාර්තාවක් ද වෙයි.චින්තන සහ කමල් යන දෙදෙනාම ඓතිහාසික පුලතිසි පුරවරයෙන් පැමිණි ක්‍රීඩකයින් වන අතර, ඔවුන් දෙදෙනා ම පොලොන්නරුව රාජකීය පාසලේ අධ්‍යාපනය ලැබූවන් වීම ද විශේෂත්වයකි.මේ සටහන තැබෙන මොහොත වන විට ජනක හේමන්ත පාපැදි තරග ඉසව්වෙන් ලබාගත් රන්පදක්කම සමඟ ශ්‍රී ලංකාව රන්පදක්කම් තුනක් ලබා තිබේ.කෙසේ වෙතත් කිලෝ මීටර් 30 කාන්තා පාපැදි තරගයේදී ශ්‍රී ලංකාවට ලෝකඩ පදක්කම හිමි වූයේ ඉන්දියාවට රන් පදක්කමත්, පාකිස්තානයට රිදී පදක්කමත් හිමිකර දෙමින්.නිලූකා ශ්‍යාමලී, ලසන්ති ක්‍රිෂ්ණා, නිරෝෂනී පෙරේරා සහ පුෂ්පරානි යන ක්‍රීඩිකාවන් මෙම ජයග්‍රහණය ලබා ගත් නමුත්, අවසන් වරට පැවැති සාග් තරගයේ දී මෙම ඉසව්වෙන් ඉදිරියෙන් සිටිමින් රන් පදක්කම් දිනා ගන්නට ශ්‍රී ලංකාව සමත් විය.පසුගිය (1) දා රිදී පදක්කම් 4 ක් සහ ලෝකඩ පදක්කම් 1 ක් ශ්‍රී ලංකා පදක්කම් සටහනේ ලියැවීමට අපේ ක්‍රීඩක ක්‍රීඩිකාවන් සමත් වූ අතර, ඒවා පාපැදි, බර ඉසලීම සහ බැඩ්මින්ටන් යන ඉසව් වලින් වීමත් කැපී පෙනේ.මෙහි වඩාත් විශේෂිත ම සිදුවීම වූයේ කාන්තා පාපැදි තරග අතර වාරයේදී තරග නීති උල්ලංඝනය වීමක් සිදුවීමයි.කාන්තා පාපැදි තරගය අවසානයේ රන් පදක්කම ඉන්දියාව දිනාගත් අතර, බංග්ලාදේශයට රිදී පදක්කමත්, ශ්‍රී ලංකාවට ලෝකඩ පදක්කමත් හිමිවිය.එහෙත් බංග්ලාදේශ ක්‍රීඩිකාවන් දෙදෙනකු තරග නීති රීති උල්ලංඝනය කළ බවට ශ්‍රී ලංකාව ගොනුකළ විරෝධතාවක් සලකා බැලූ තරග තීරක මණ්ඩලය 11 වැනි දකුණු ආසියාතික පාපැදි මාර්ග ධාවන කාන්තා ඉසව්වේ රිදී පදක්කම ශ්‍රී ලංකාවේ ලසන්ති ක්‍රිෂ්ණාට ලබාදෙමින් බංග්ලාදේශයේ ක්‍රීඩිකාව ඉවත් කිරීමට කටයුතු කළේ ය.රොමේෂ් සමරසේකර බර ඉසිලීම ඉසව්වෙන් රිදී පදක්කමත්, බැඩ්මින්ටන් පිරිමි සහ කාන්තා රිදී පදක්කම් 2 ත්, බර ඉසිලීම ඉසව්වෙන් රන්සිළු ජයතිලක දිනූ ලෝකඩ පදක්කමත් සෙසු පදක්කම් අතර වෙයි.පැසිපන්දු, හොකී, කබඩි, වොලිබෝල්, ස්කෝෂ්, යන ඉසව්වලින් අපේ ක්‍රීඩක ක්‍රීඩිකාවන් යම් පසුබෑමක සිටියත්, අපේ වූෂු කණ්ඩායම පදක්කම් දිනාගැනීමේ අදිටනින් සටනට පිවිස සිටිති.2006 වසරේ පැවැති පස්වැනි සාග් උලෙළට පළමු වරට වූෂු ක්‍රීඩාව ඇතුළත් වූ අතර, එහිදී ඉසව් 12 කට සහභාගි වූ අපේ කණ්ඩායම රන් 4 ක් රිදී 2 ක් සහ ලෝකඩ 4 ක් දිනාගන්නා ලදී. මෙවර ඉසව් 10 කට සීමාවී ඇති නමුත් රන් පදක්කම් වැඩි ප්‍රමාණයක් දිනා ගැනීම ඔවුනගේ බලාපොරොත්තුවයි.මෙවර ප්‍රථම වතාවට දකුණු ආසියාතික ක්‍රීඩා උලෙළ ට ඇතුළත් කළ වයස 23 න් පහළ 20 යි 20 ක්‍රිකට් තරගාවලිය සඳහා පාකිස්ථානය මාලදිවයින, ශ්‍රී ලංකාව, නේපාලය සහ ඉන්දියාව යන රටවල් තරග වදින අතර, නේපාලය සමඟ සහභාගි වූ පළමු තරගයේදී ම ලකුණු 64 කින් ඔවුන් පරාජය කිරීමට ශ්‍රී ලංකා කණ්ඩායමට හැකිවීම සුබ පෙර නිමිත්තකි.තිළිණි ජයසිංහ, චන්ද්‍රිකා ද සිල්වා සහ අචිනි රත්නසිරි කාන්තා බැඩ්මින්ටන් රිදී පදක්කමත්, නිලූකා ද සිල්වා, දිනූක ද සිල්වා සහ නුවන් හෙට්ටි ආරච්චි පිරිමි බැඩ්මින්ටන් රිදී පදක්කමත් දිනා ඇති අතර, මේ වනවිට ලබා ඇති පදක්කම් සටහනට අනුව ඉන්දියාව පළමු ස්ථානයේත්, පාකිස්ථානය දෙවැනි ස්ථානයේත් ශ්‍රී ලංකාව තුන්වැනි ස්ථානයේත් පසුවෙයි.හෙට දිනයේදී පදක්කම් සටහනේ ඉහළට යන්නට අපේ ක්‍රීඩක - ක්‍රීඩිකාවන්ට හැකිවේවා!ඉඳුනිල් වීරරත්න</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=av1002075</link>
    <topic>කෙස් ලස්සන වෙන්න ඔලුව හොඳින් තියාගන්න</topic>
    <author>සාගරිකා දිසානායක ජයසිංහ</author>
    <content>මුතූ... ඔයා හරියට මනමාලියක් වගෙයි (රසදුන නව කථාව)මේ අවුරුද්දේමං විවාහ වේවිඒ රටේ ඉන්න අපේ ළමයින්ට කතන්දර කියාදෙන්නේ මමයිදකුණු ආසියා කලාපයේ අපේ ඔලිම්පික් උලෙළ ඇරැඹෙයිකෙස් ලස්සන වෙන්න ඔලුව හොඳින් තියාගන්නඅපේ මඟුල් ෆොටෝ එක බැන්ද දවසේම පත්තරේ පළවුණාපිච්චර් පිස්සාකුමන කුරුලු පාරාදීසයේ යළි නිදහසේ සැරිසරමුයුද්ධයේ අසුන්දර සත්‍යය මගේ ටෙලිනාට්‍යයෙන් කියැවෙනවාගීතාවලෝකනජනාධිපතිතුමාට අති විශිෂ්ට ජයක් ! මගේ අනාවැකිය හරි ගියාටොරානා වෙතින් ගී සංගත තැටි පෙළක්පොලිසි හතරකට එකොළොස් වතාවක් ගියාපිස්සු හැදෙන සඳලෙඩට බෙහෙත් දී කන්න බොන්නත් දෙන ගඟුලේ ‘ඇස් වෙද ගෙදර’අපේ උරුමය සුරකින අත්කම් හා ගෙත්තම්ඉන්හේලර් ප්‍රතිකාරවලට බිය විය යුතු නෑවතුර නැතුව මොන වැහි ද?‘සිහින්’අනුශ්කා හිටිගමන් මහත්වෙයි!සෑම ලලනාවකටම ඇගේ කේශ කල්‍යාණය වැදගත් ය. ඒ කාන්තා ලාලිත්‍යය ඔප් නැංවීමට කේශ කලාපයෙන් ඉටුවෙන මෙහෙවර සුවිශේෂ වන හෙයිනි. අතීතයේ පටන් ම කාන්තා රූ සපුව මනින මිම්මක් ලෙස අලංකාර දිගු කෙස් වැටියට මුල් තැනක් හිමිවිය. පංචකල්‍යාණියක වීමට නම් ඈ කේශ කල්‍යාණයෙන් ද සමන්විත විය යුතු ය.කේශ කල්‍යාණය ලෙස පෙර කල සැලකුණේ දිගු, දීප්තිමත් පැහැයෙන් යුතු නිරෝගී කෙස් කලඹකි. පෙර කල විසූ කාන්තාවෝ මෙවැනි කෙස් කලඹක් ලබා ගැනීම සඳහා විශේෂයෙන් වෙහෙසුණහ. ළදැරියෝ කුඩා කල පටන් ම හොඳින් සෝදා පිරිසුදු කරගත් හිසකෙස් වේලා නිවසේදීම තනා ගත් තැඹිලි තෙල් හෝ පොල් තෙල්වලට හිස කෙස්වලට ගුණැති දේශීය ඖෂධ වර්ග මුසු කොට හිස ගැල්වූහ. සැවැන්දරා වැනි මුල් වර්ග, සුදු හඳුන් වැනි කුඩු වර්ග මෙසේ තෙල් වලට මුහු කරන ලද ඖෂධවලින් කිහිපයකි.හිස් හොරි නිසා නිරෝගී කෙස් කලඹක් ලබා ගන්නට ගමේ ගොඩේ ඇති ඖෂධ යොදා ගත්හ. ගොඩපර, වෙරළු කොළ දෙහි උළුහාල් වැනි පහසුවෙන් හොයා ගන්නට ලැබෙන ඔසු වර්ග යොදාගෙන හිසකේ පිරිසිදු කරගැනීමට එකල කාන්තාවෝ හුරු වූහ.මෑතක පටන් එකී දේශීය ඖෂධ වෙනුවට ඖෂධ සාර යොදා නිපදවන ලද සෝදන දියර (ෂැම්පු) වර්ග භාවිතයට මෙරට ලලනාවෝ ද හුරු වී සිටිති.කේශ කලාපය දිගු වුවත් කෙටි වුවත් වර්තමානයෙහි මුල් තැන හිමි වන්නේ එහි නිරෝගී භාවයට ය. කාන්තා රූ සපුව කෙරෙහි සුවිශේෂ අවධානයක් යොමු කැරෙන, කාන්තා සිරුරෙහි ඒ ඒ අංග පිළිබඳ විශේෂඥ දැනුමෙන් යුතු ඒ සඳහා විශේෂඥ දැනුම සපයන ආයතන මෙන් ම පුද්ගලයෝ ද වෙති.ලෝ පුරා පැතිරුණු ව්‍යාපාර ජාලයකින් යුතු සන්සිල්ක් කේශාලාවණ්‍ය ප්‍රතිකාර ක්‍රම කාන්තාවන්ගේ යහපත උදෙසා විශේෂයෙන් ඇප කැප වෙයි. ලෝ ප්‍රකට ප්‍රවීණතම කේශාලාවණ්‍ය ශිල්ප ශිල්පිනියන් හය දෙනෙකුගේ උපදෙස් අනුව සන්සිල්ක් කේශාලේපන සමූහය දැන් ’Sunsilk co creations’ නමින් අලුතින් ම හඳුන්වාදීමට යුනිලීවර් සමාගම සැරසෙයි.’Sunsilk co creations’ මගින් ලොව පුරා රුවැත්තියන් ගේ කේශාලාවණ්‍ය වර්ධනය සඳහා සුවිශේෂී නිෂ්පාදන රැසක් ලබන මාර්තු මාසයේදී හඳුන්වා දීමට නියමිත ය. නිරෝගී කෙස් කලඹක් ලබා ගැනීම සඳහා ලෝ පුරා යුවතියන් රූපලාවණ්‍ය මෙන් ම සෞඛ්‍ය දැනුමෙන් ද පෝෂණය කිරීම ද ඔවුහු සිදු කරති.සෑම යුවතියක් ම තම කෙස් වැටියේ ස්වභාවය හඳුනාගෙන සිටීම වැදගත් ය. එය වියළි, සාමාන්‍ය හෝ තෙල් සහිත ස්වරූපයෙන් විය හැකිය. තමා ගේ හිසකෙස් වර්ගයට ගැළපෙන ෂැම්පු වර්ගය හඳුනාගෙන සතියකට දෙවරක්වත් අදාළ ෂැම්පු තවරා හොඳින් හිස සම්බාහනය කරමින් හිස සේදිය යුතු ය. දිදුලන කළු පැහැති නිරෝගී කෙස් කලඹක් ලබා ගැනීම සඳහා කිසියම් නිශ්චිත කාල පරාසයක් අතරතුර කේශාලාවණ්‍ය ශිල්පිනියක වෙත ගොස් හෝ නිවසේ දී කෙස් අග කපා ගැනීම සුදුසු ය. අගිස් පැලී දුර්වර්ණ වී ගිය කෙස් ගස් ඔබේ කෙස් කලඹෙහි නිරෝගී බව දුරු කරයි. එය බැලීමට ද ප්‍රිය නොවේ.හොඳින් සකස් කරන ලද සාරවත් කන්ඩිෂනර් වර්ගයක් සති දෙකකට වරක් හිස කෙස්වල ගල්වා හිස් කබල සම්බාහනය කරමින් සෝදා හරින්න. හිස කෙස් වියළීමේදී වඩාත් මෘදුව හිස පිස දැමීම සුදුසු ය. තදින් ඇතිල්ලීමෙන් හිසෙහි සම මතුපිට කෙස් මුල්වලට හානි සිදුවේ.හොඳින් සකස් කරන ලද සාරවත් කන්ඩිෂනර් වර්ගයක් සති දෙකකට වරක් හිස කෙස්වල ගල්වා හිස් කබල සම්බාහනය කරමින් සෝදා හරින්න. හිස කෙස් වියළීමේදී වඩාත් මෘදුව හිස පිස දැමීම සුදුසු ය. තදින් ඇතිල්ලීමෙන් හිසෙහි සම මතුපිට කෙස් මුල්වලට හානි සිදුවේ. තෙත් වූ කල කෙස් ගස ශක්තියෙන් අඩු වන හෙයින් ඉක්මනින් කැඩීමට හෝ ගැලවී යාමට ඉඩ තිබේ.දිදුළන මුදු වන් කෙහෙරැලි වර්ධනය සඳහා විටමින් ඊ වඩාත් වැදගත් වේ. අලිගැට පේර, රටකජු, කජු වැනි ඇට වර්ගවල විටමින් ඊ බහුලව අඩංගුවේ. අලිගැට පේර වැනි පලතුරු ද ඇට වර්ග ද වැඩිපුර ආහාරයට ගැනීමෙන් නිරෝගී දිදුළන කෙස් කලඹක් ලබාගත හැකි ය. හිසකෙස්වල දීප්තිමත් බව මෙන් ම නිරෝගී බව රැක ගැනීමටත් අලුතින් හිස කෙස් වර්ධනය සඳහාත් ‘යකඩ’ සහිත ආහාර බහුලව ගැනීම සුදුසු ය.ප්‍රෝටීන් අඩංගු මස්, මාළු, කිරි, බිත්තර මෙන් ම නිවිති, තම්පලා, ගොටුකොළ, කතුරුමුරුංගා වැනි පළා වර්ග ද යකඩ පදාර්ථයෙන් පොහොසත් ය. අලුත් එළවළු පලතුරු මෙන් ම කොළ වර්ග ද වැඩිපුර ආහාරයට ගැනීමෙන් නිරෝගී කෙස් කලඹකට උරුමකම් කිව හැකි ය. සමෙහි තෙත් ගතිය පවත්වා ගැනීම සඳහා වැඩිපුර ජලය පානය කිරීම වැදගත් වේ. දිනපතා පිරිසිදු වතුර ලීටර් දෙකක් වත් පානය කළ යුතු ය. තෙල් සහිත මාළු වර්ග ආහාරයට ගැනීම ද සුදුසු ය.කෙස් කලඹෙහි නිරෝගීභාවය හා අලංකාරය රැක ගැනීමට ශාරීරික සුවය මෙන් ම මානසික සුවය ද ඉවහල් වේ. ඔබ නිදන කාමරයෙහි උෂ්ණත්වය පවා ඊට බලපායි. අධික උණුසුමින් යුතු නිදන කාමරයක් හිසකේවල සුවයට සුදුසු නැත. අධික උණුසුම ඔබේ සමෙහි තෙතමනය දුරු කොට සම වියලි බවට පත් කරයි.මානසික ආතතියෙන් පෙළෙන විට හිසකෙස් හැලී යයි. අධික වෙහෙස හෝ වෙනත් හේතු මත ඇති වන කාංසාව හෝ මානසික අසහනය හිසකෙස්වල නිරෝගී භාවයට ද අහිතකර ලෙස බලපායි. එහෙයින් සුන්දර ආකර්ෂණීය කෙස් කලඹක් පතන ඔබ ඔබගේ මනස සුවපත් කරවා ආතතිය අවම කරවන දින චර්යාවක් පවත්වා ගැනීමට උත්සාහ කළ යුතු ය. මානසික සුවය හිසකේ පමණක් නොව සමස්ත රූපයට ද ඔබ ද සුරකින බැවිනි.සාගරිකා දිසානායක ජයසිංහ</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=av1002076</link>
    <topic>අපේ මඟුල් ෆොටෝ එක බැන්ද දවසේම පත්තරේ පළවුණා</topic>
    <author>සු.මි.</author>
    <content>මුතූ... ඔයා හරියට මනමාලියක් වගෙයි (රසදුන නව කථාව)මේ අවුරුද්දේමං විවාහ වේවිඒ රටේ ඉන්න අපේ ළමයින්ට කතන්දර කියාදෙන්නේ මමයිදකුණු ආසියා කලාපයේ අපේ ඔලිම්පික් උලෙළ ඇරැඹෙයිකෙස් ලස්සන වෙන්න ඔලුව හොඳින් තියාගන්නඅපේ මඟුල් ෆොටෝ එක බැන්ද දවසේම පත්තරේ පළවුණාපිච්චර් පිස්සාකුමන කුරුලු පාරාදීසයේ යළි නිදහසේ සැරිසරමුයුද්ධයේ අසුන්දර සත්‍යය මගේ ටෙලිනාට්‍යයෙන් කියැවෙනවාගීතාවලෝකනජනාධිපතිතුමාට අති විශිෂ්ට ජයක් ! මගේ අනාවැකිය හරි ගියාටොරානා වෙතින් ගී සංගත තැටි පෙළක්පොලිසි හතරකට එකොළොස් වතාවක් ගියාපිස්සු හැදෙන සඳලෙඩට බෙහෙත් දී කන්න බොන්නත් දෙන ගඟුලේ ‘ඇස් වෙද ගෙදර’අපේ උරුමය සුරකින අත්කම් හා ගෙත්තම්ඉන්හේලර් ප්‍රතිකාරවලට බිය විය යුතු නෑවතුර නැතුව මොන වැහි ද?‘සිහින්’අනුශ්කා හිටිගමන් මහත්වෙයි!සිසිර සේනාරත්නආදරය කරුණා දයා ගුණසාගරය පරදයිනොනිවෙනා ගිනි උසුලනා හදමිහිකත ද පරදයිජනපි‍්‍රය නවකතාකරුවකු, පුවත්පත් කලාවේදියකු හා සිනමා කලා විචාරකයකු වූ කරුණාසේන ජයලත් ස්වකීය ජීවිත කාලය තුළදී ගීත දෙක තුනක් පමණ ලියා ඇත.‘ජීවන විල මැද’ (සුජාතා අත්තනායක) ‘නුහුරු නුපුරුදු රහස පිළිබඳ’ (සිසිර සේනාරත්න – ඉන්ද්‍රානි විජේබණ්ඩාර) මෙන්ම මා ඉහත දැක්වූ ‘ආදරය කරුණා දයා ගුණ සාගරය පරදයි’ ගීතය ද රචනා කරනු ලැබ තිබෙන්නේ ජයලත් විසිනි. මා සිසිර සේනාරත්න හමුවන්ට ඔහුගේ නිවෙසට ගිය මොහොතේ මට ඇසුණේ කිසියම් ශෝකාකූල හඬකින් යුතුව සිසිර එම ගීතය ගායනා කරන අයුරුය.”මේක සිසිර අයියාගේ බොහෝම ළයාන්විත ගීතයක්.අපේ සාකච්ඡාවට මුල පිරීමක් වශයෙන් මම කීමි. ඇත්තටම එය සිසිර – ඉන්ද්‍රානි ගයන යුග ගීතයකි.”ඔව් මල්ලි. මේක මව් ගුණ ගීයක්නේ. මට මගේ අම්ම මොනවගේද කියලා මතක නෑ. මගේ ආදරණීය අම්මා නැතිවුණේ මට මාස තුනේදි. මාව හැදුවේ ලොකු අම්මයි, ආච්චියි. ඇහින් දැක්කට මතක නැති, හිතින් මවාගත් අම්මා ගැන හිතලයි මං මේ ගීතය ‘සෙනෙහස’ චිත්‍රපටය වෙනුවෙන් නිර්මාණය කළේ.සිසිර වියපත් පුද්ගලයකු වුවත් ඔහුගේ දෑසින් ද කඳුළක් කම්මුල දිගේ රූටා වැටෙනු මට පෙනිණි. මම නිමේෂයක් ඔහු දෙස බලා පසුව අහක බලා ගතිමි.සිසිර තනු යොදා නිර්මාණය කර ඇති ගීත විවිධාකාරය. ‘මී වදයකි ජීවිතේ’ (සී.ටී. ප්‍රනාÁදු) වැනි ගීතයක් ඇසෙන විට මේ ‘පිදුරු සෙවි කළ පැල්පතේ’ ගීතය නිර්මාණය කළ සංගීතවේදියා ද කියා සිතෙන තරම්ය.”මී වදයකි ජීවිතෙ”් අදටත් ජනපි‍්‍රය සින්දුවක්. සමහරු දන්නේ නැහැ මේ ගීතයේ තනුව මගේ කියලා. සිසිර අයියා වගේ කෙනෙක් කොහොමද මේ වගේ නැඟලා යන ශෛලියේ සින්දුවක් හැදුවේ කියලා ඇතමුන් මගෙන් අහනවා. ඒකට හේතුවක් තිබෙනවා. මම බෞද්ධයෙක් වුණාට උපන්නේ හලාවත. හැදුණේ වැඩුණේ ධීවර කතෝලික සමාජ පසුබිමක. ඉස්කෝලේ ගියෙත් කතෝලික පාසලක (ශාන්ත මරියා) ඉතින් පුංචි කාලේ ඉඳන්ම අපිට ඇහෙන්නේ එක්කෝ කැරොල් නැත්නම් බයිලා.බොහෝවිට වේග රිද්මයේ සින්දු. ඒ ආභාසය මට තිබෙනවා. දැන් බලන්න අමරදේව මාස්ටර්. එයා මොරටුව කොරළවැල්ලේ. ඒ නිසානේ ‘පිපී පිපී රේණු නටන’, ‘ආරිච්චි බෝරිච්චි’ වගේ සින්දු එයා අතින් නිර්මාණය වුණේ. මොකද අර ආභාසය ඔහුට එනවා. ඒක ස්වභාවික දෙයක්. ‘මී වදයකි ජීවිතේ’ චිත්‍රපට ගීතයක්. (කවුද හරි) ඒ චිත්‍රපටයේ අවස්ථාවට ගැළපෙන විදියටයි ගීතය නිර්මාණය වෙන්න ඕනැ.මම ‘හඳපාන’ චිත්‍රපටයට නිර්මාණය කරපු ඉන්ද්‍රානි ගයන ‘මල්මල්මල්මල් - ලස්සන වන මල්’ ගීතයට මා යොදා ගත්තේ නාග වන්නම. අවස්ථාවන්ට උචිත අයුරින් අපි විවිධ ගී ශෛලීන් යොදාගන්න ඕනැ.සිසිර ස්වතන්ත්‍ර ගී තනු නිර්මාණයේ මොන තරම් කෘතහස්තයකු වුවත් ඔහු හින්දි තනු අනුකරණය කරමින් ද ගීත ගායනා කර ඇත. ඒ මන්දැයි මම ඔහුගෙන් විමසීමි.”එකක් මම හින්දි, දෙමළ චිත්‍රපටිවලට පොඩි කාලේ ඉඳන්ම ආසා කළා. ඉස්සර (මේ කියන්නේ හතළිස් ගණන්වල) හලාවත තිබුණා ‘ඉම්පීරියල් ටෝකිස්’ කියලා ටෙන්ට් ගහපු සිනමාහලක්. මම ඕකේ චිත්‍රපට බලනව. ඉස්සර මම හොඳ පික්චර් පිස්සෙක්. මම 1952 දි රජයේ සංගීත විද්‍යාලයට එද්දි මට හොඳට හින්දි පුළුවන්.මල්ලි දන්නවද, මම තමයි සංගීත විද්‍යාලයට බැඳුණු මුල්ම ශිෂ්‍යයා. එහෙත් යම්යම් හේතු නිසා මට ඉන්දියාවට යන්න භාග්‍යය ලැබුණේ නැහැ. ඒත් මට ආත්ම ශක්තිය තිබුණා, සංගීත ජීවිතය තනිව ගොඩනඟා ගන්න පුළුවන් කියලා. ‘ගයා ගීතයන් ගමේ වෙල් එළියේ’, ‘ආලේ කෙරුවේ මන්ද කියා දැන් සිතෙයි පි‍්‍රයේ’ මේවා ඉතින් හින්දි තනු.සිසිර අයියාට දැන් අවුරුදු 71 ක් වුවත් ඔහු තවමත් නොවියැකුණු තාරුණ්‍යයකින් යුක්ත යැයි මට සිතේ.”තරුණ කාලේ සිසිර අයියා නිකම් දිලිප් කුමාර් වගේ ඉන්න ඇති? ඇයි රඟපෑමට හිත ගියේ නැත්තේ?””මොකෝ නැත්තේ. මට ඕනැ වුණේ ගායකයෙක් වෙන්න නෙමෙයි නළුවෙක් වෙන්න. මම ‘දස්කොන්’ චිත්‍රපටයට සම්බන්ධ වුණේ රඟපාන්න. එසේ මෙසේ නිළියක් එක්ක නෙමෙයි ඩේසි අක්කත් (රුක්මණි දේවි) එක්ක මේ චිත්‍රපටයේ රඟපෑම් සඳහා මම කඩු සටන් පවා පුහුණු වුණා. එහෙත් ඒ අනගි අවස්ථාව මගෙන් ගිලිහී ගියේ නොසිතූ විරූ අයුරින්. ඒත් මම ‘දස්කොන්’ චිත්‍රපටයට ගායනයෙන් එකතු වුණා. ඩේසි අක්ක එක්කත් සින්දු දෙකක්ම කිව්වා. (1) සොම්නස පෙම් රස එකතු වුණා. (2) කෝකිල දේවි කවි මධු භාෂිණි ඒ ගීත දෙකයි.”සිසිර අයියගේ නොවියැකෙන තාරුණ්‍යයේ රහස මොකද්ද?”මම ඇසීමි.”මගේ සීයා වෙද මහත්තයෙක්. පුංචි කාලේ මං හරි සුදුයි; ලස්සනයි. මාව තවතවත් ලස්සන වෙන්න සීයා කොහොඹ කොළ, ගොටුකොළ වගේ දේවල් කොටලා මට දීලා තියෙනවා. මම තමයි ඒ පවුලේ එකම මුණුබුරා. ඒ නිසා කවුරුත් මට පොඩිකාලේ ඉඳන් ආදරෙයි.සිසිර කතාව වෙන පැත්තකට යොමු කරයි.”මල්ලි දන්නවද සිංහල චිත්‍රපටයකට මුලින්ම ශාස්ත්‍රීය සින්දුවක් කිව්වේ ෂෙල්ටන් ප්‍රේමරත්නයි මමයි එකතුවෙලා.”ඒ මොකේද අප්පේ?””ඔය ‘දස්කොන්’ චිත්‍රපටයේ. ‘ධර්ම රසයෙහි සැප’ මල්ලි අහලා නැතුව ඇති.මට තරමක් ලැජ්ජාවක් දැණිනි. අම්මපා සහතික ඇත්ත. මා ඒ සින්දුව නම් කිසිදාක අසා නැත.”ඔය සින්දුව විනාඩි හයහමාරක් දිගයි. මං හිතන්නේ සිංහල චිත්‍රපටයකට ඇතුළත් වුණු දිගම ගීතය.”සිසිර අයියා මුලින්ම පසුබිම් ගීත ගායනා කළේ ‘රේඛාව‘ චිත්‍රපටයටද? ‘පොඩි පුතා’ චිත්‍රපටයටද?’පොඩිපුතා’. ‘මේ ලෝකේ නවාතැන වේ’ සින්දුව තමයි මම මුලින්ම ගායනා කළේ. ඒක හින්දි තනුවක්නේ. ‘අමර්’ චිත්‍රපටයට මොහොම්මද් රාෆි තමයි මුල් ගීතය ගායනා කළේ. ‘රේඛාව‘ ට අවස්ථාව ලැබුණේ ඊට පස්සේ.”’රේඛාවට’ සිසිර ගැයූ ‘ඕළු නෙලුම් නෙරිය රඟාලා’ ගීතය සදාතනික නිර්මාණයකැයි මට සිතේ. සිසිරට තම ජීවන සහකාරිය – ඉන්ද්‍රානි මුණ ගැසුණේ් ‘රේඛාව‘ චිත්‍රපටයේ ගීත පටිගත කිරීම සඳහා දකුණු ඉන්දියාවේ ‘වාහිනි’ චිත්‍රාගාරයට ගුවනින් ගිය ගමනේදීය. එදා සිට පටන්ගත් ඔවුන්ගේ ප්‍රේම සම්බන්ධයත් පසුව සිදුවූ විවාහයත් ගැන පසුගිය අවුරුදු 55 තුළ බොහෝ දේ ලියැවී, කියැවී ඇත. ඒවා පුනර් රචනය කිරීම සහෘද ඔබ වෙහෙස කරවන්නකි.මේ අතර සිසිරගේ ආදරණීය බිරිය ඉන්ද්‍රානි පැරැණි ඡායාරූප ඇල්බමයක් ඇද එය මට පෙන්වයි.”මේ තියෙන්නේ අපේ වෙඩින් ෆොටෝ.’ මේ පින්තූර ගත්තේ විල්සන් හෑගොඩ.”ඇය කියයි.”ඔයා දන්නවද මල්ලි අපේ මඟුල් ෆොටෝ එක අපි බැන්ද දවසෙම පත්තරේ පළවුණා නේ.””හැබෑට!””ඒ කොහොමද?”මම කුහුලින් යුතුව ඇසීමි.”එදා (1962 මැයි 31) හවස ‘ජනතා’ පත්තරේ ඒක පළවුණා.”අපේ වෙඩින් එක තිබ්බේ කොළඹ සිරිකොත මන්දිරයේ.හවස අපි හික්කඩුව රෙස්ට් හවුස් එකට යනකොට එතැන හිටපු අය තමයි පත්තරේ වෙඩින් ෆොටෝ එක පෙන්නුවේ. ‘රිදී සීනු හඬවා - මංගල ගීත ගයා’ කියලා ලස්සන හෙඩිමකුත් පින්තූරයට උඩින් දාලා තිබුණා.සිසිර පසුකලෙක චිත්‍රපට සංගීත අධ්‍යක්ෂණයට ද පිවිසියේය. ‘හඳපාන’, ‘සෙනෙහස’, ‘හිතට හිත’ ‘පුංචි බබා’ ඔහු සංගීතය සැපයූ චිත්‍රපට කීපයකි. ඒවායේ ගී බොහෝමයකම තනු මධුරය; මනෝහරය. ‘ආලෝකේ පතුරා’, ‘ඈත අහසේ නැඟේ දිනිඳා පායා’, ‘පිදුරු සෙවි කළ පැල්පතේ’ (හඳපාන) ‘හඳපානේ මල් පිපුණා’, ‘වන මලට ආසාවේ වන බඹරා ආවා සේ’, ‘ලියක මහිම පෙති ගෝමර ඉසීලා’, (හිතට හිතක්) ‘මාගේ පුතුට මල්’ (පුංචි බබා) වැනි ගී ඊට මා හැඟි උදාහරණය.සිසිරගේ බොහෝ ගීත ගැමි ස්වභාව සෞන්දර්ය ප්‍රකට කරවන නිර්මාණ වන්නේය.”මම ස්වභාව සෞන්දර්යයට හුඟක් කැමැති කෙනෙක්. මම අඩුම ගාණේ ගහක කොළයක්වත් කඩන්නේ නැහැ. ඒ වගේම මම සතුන්ටත් පුදුමාකාර කරුණාවක් දක්වනවා.”විදෙස් රටවල සිටින ශ්‍රී ලාංකේය සංගීත ලෝලයන් අතර ජනපි‍්‍රයම ගායකයන් දෙතුන් දෙනාගෙන් සිසිර ප්‍රමුඛයකු යැයි මම සිතමි. ඔහුගේ ‘සිසින්ද්‍රා’ සංගීත ප්‍රසංගය ඉතාමත්ම සාර්ථක අයුරින් ශ්‍රී ලාංකිකයන් වෙසෙන ලෝකයේ රටවල් බොහෝමයකම පවත්වා ඇත. ඊට හේතුව සිසිරගේ ගීත එම රසිකයන්ට තම අතීත ගැමි චමත්කාරය සිහියට නඟා ගැනීමට ඉඩහසර සැලසීම යැයි අනුමාන කළ හැකිය.”අපේ සිසින්දා” ප්‍රසංගය රටවල් 14 ක මේ වනවිට පවත්වලා තියෙනවා. සමහර රටවල (එංගලන්තය, කැනඩාව වැනි) දෙවතාවක්ම පවත්වලා තියෙනවා.”අපේ සාකච්ඡාව නිම වූ පසු සිසිර මට පුංචි තිළිණයක් දුන්නේය. ඒ ඔහුගේ පැරැණි ගී රැගත් අලුත් සංගත තැටියකි. එහි නම ‘නිවි නිවි දිලිසී’ ය. මෙවර මගේ සති අන්තය එම ගී රසයෙන් ගෙවෙනු ඇතැයි මම සිතමි.සු.මි.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=av1002078</link>
    <topic>කුමන කුරුලු පාරාදීසයේ යළි නිදහසේ සැරිසරමු</topic>
    <author>නිහාල් පී.අබේසිංහ</author>
    <content>මුතූ... ඔයා හරියට මනමාලියක් වගෙයි (රසදුන නව කථාව)මේ අවුරුද්දේමං විවාහ වේවිඒ රටේ ඉන්න අපේ ළමයින්ට කතන්දර කියාදෙන්නේ මමයිදකුණු ආසියා කලාපයේ අපේ ඔලිම්පික් උලෙළ ඇරැඹෙයිකෙස් ලස්සන වෙන්න ඔලුව හොඳින් තියාගන්නඅපේ මඟුල් ෆොටෝ එක බැන්ද දවසේම පත්තරේ පළවුණාපිච්චර් පිස්සාකුමන කුරුලු පාරාදීසයේ යළි නිදහසේ සැරිසරමුයුද්ධයේ අසුන්දර සත්‍යය මගේ ටෙලිනාට්‍යයෙන් කියැවෙනවාගීතාවලෝකනජනාධිපතිතුමාට අති විශිෂ්ට ජයක් ! මගේ අනාවැකිය හරි ගියාටොරානා වෙතින් ගී සංගත තැටි පෙළක්පොලිසි හතරකට එකොළොස් වතාවක් ගියාපිස්සු හැදෙන සඳලෙඩට බෙහෙත් දී කන්න බොන්නත් දෙන ගඟුලේ ‘ඇස් වෙද ගෙදර’අපේ උරුමය සුරකින අත්කම් හා ගෙත්තම්ඉන්හේලර් ප්‍රතිකාරවලට බිය විය යුතු නෑවතුර නැතුව මොන වැහි ද?‘සිහින්’අනුශ්කා හිටිගමන් මහත්වෙයි!කුමන වැඩියෙන් සිටින කුරුලු පිරිවරකුරුල්ලො බලන්න නම් කුමනට යන්න ඕනෑ.අලි බලන්න නම් උඩවලවේ යන්න ඕනෑ..පරිසර ලෝලීන් මෙලෙස කිව්වත් පසුගිය වසර 30 ඇතුළත කුමන ජාතික උද්‍යානයට ගිහිල්ලා නිදහසේ බිය සැක නැතිව පරිසරයේ සුන්දරත්වය විඳින්න අපට ඉඩකඩ ලැබුණේ නැහැ. ඒ කොටි ත්‍රස්තවාදීන් එම ප්‍රදේශයේ භීෂණය පතුරවා තිබූ නිසාවෙන්.ඒත් කොටි ත්‍රස්තවාදය සහමුලින්ම සමූල ඝාතනය කිරීමෙන් පසු දැන් කුමන වන උයනට යළිත් යන්න අවස්ථාව ලැබී තිබෙනවා.පසුගිය සතියේ කුමන ජාතික උද්‍යානය ජනතාවට නැරඹීමට විවෘත කෙරුණා. ප්‍රධාන අමුත්තා වුණේ පරිසර හා ස්වාභාවික සම්පත් ඇමැති පාඨලී චම්පික රණවක මහතා. ඉන්දික බණ්ඩාරනායක ඇමැතිතුමාත් එම අවස්ථාවට එක්වී සිටියා.දශක ගණනාවකට පසු දෙස් විදෙස් සංචාරකයින් සඳහා විවෘත කෙරෙන මේ ජාතික උරුමයක් කළ යුතු වූ කුමන පිළිබඳව තොරතුරු විමසා බලමු.කුමන නැඟෙනහිර පළාතේ තිබෙන කුරුල්ලන්ටම විශේෂ වූ ජාතික වනෝද්‍යානයක්. මීට ඇතුළුවීමට කුමන ජාතික උද්‍යාන කාර්යාලයෙන් ප්‍රවේශ පතක් ලබාගන්න ඕනෑ. ඇතුළුවෙන ස්ථානයේම වනෝද්‍යානයේ සිටින වන ජීවීන් පිළිබඳව සත්ව දර්ශන බලාගන්න පුළුවන්. වනජීවී පර්යේෂණ මධ්‍යස්ථානයක් මෙහි තිබෙනවා.නැඟෙනහිර වනජීවී කලාපය බාර සහකාර අධ්‍යක්ෂ බී.වී.ආර්.ජයරත්න මහතා පවසන පරිදි කුමන ජාතික උද්‍යානයට හෙක්ටයාර් 35664.7ක් හෙවත් අක්කර 89161.85ක භූ®මි ප්‍රදේශයක් අයත් වෙනවා.2006 සැප්තැම්බර් පස්වැනිදා මෙය ජාතික වනෝද්‍යානයක් ලෙස ගැසට් පත්‍රයක් මඟින් ප්‍රකාශයට පත්කර තිබෙනවා. කුමන වනාහි කුරුල්ලන්ට ප්‍රසිද්ධ, කුරුල්ලන් වැඩිපුර සිටින අන්තර් ජාතික ලෙස පර්යටනික (සංචාරක) පක්ෂීන් විශාල ලෙස සිටින තැනක්. දෙසැම්බර් හා මාර්තු අතර මෙහි වැඩිපුර කුරුල්ලන් දකින්න පුළුවන්.පර්යටනික පක්ෂි විශේෂ 90ක් පමණ කුමන විල්ලුව ප්‍රදේශයේ බහුලව සිටින බව කුමන උද්‍යාන භාරකරු ලෙස සේවය කරන අජිත් වසන්ත කුමාර මහතා පවසනවා. වනෝද්‍යානය විවෘත කිරීමෙන් පසු ඇමැති පාඨලී චම්පික රණවක මහතා සමඟ අප වනෝද්‍යානයේ සංචාරයක නිරත වුණා. අපි වැඩිපුර දැක්කෙත් පර්යටනික කුරුල්ලෝ. තම රටවලට අධික ශීත කාලය එළඹෙන විට ඒ අය මෙහාට එනවා.කුමන විල්ලුව ප්‍රදේශයේ තමයි මේ කුරුල්ලන් බහුලව ඉන්නේ. මේ ප්‍රදේශයේ තිබෙන ඒ අයට සුදුසු උෂ්ණත්වය ආහාර හා සුරක්ෂාව මෙහි තිබෙන නිසා මෙහාට කුරුල්ලන් එනවා.ඒ කුරුල්ලන් මෙහාට ඇවිත් මාස 3- 4ක් ඉඳලා බිත්තර දාලා පැටව් හදාගෙන තමන්ගේ රටට යනවා. මේක අවුරුදු ගණනක් සිද්ධ වුණු දෙයක්. ත්‍රස්තවාදී ප්‍රශ්න තිබුණත් ඒ කුරුල්ලන් මෙහාට ආවා. පුංචි අඩුවකුත් තිබුණා.මොනරයි කුරුල්ලොයි එකම ගසකනමුත් දැන් යළිත් පසුගිය වසරේ ඉඳන් කුරුල්ලන් ඉස්සර වගේම එනවා. ලංකාවේ උසම පක්ෂියා වන අලිමානාවා මෙන්ම ලංකාවේ විශාලතම පක්ෂියා වන බහුරු මානාවා ද මෙහිදී දැකගන්න පුළුවන්. වනජීවී භාරයේ ශ්‍රී ලාල් නිශාන්ත හෙට්ටිආරච්චි කළ අධ්‍යයනයක් අනුව මෙහි දෙස් විදෙස් පක්ෂි විශේෂ 280ක් පමණ ඉන්න බව පැවසෙනවා. ලංකාවට ආවේණික වලි කුකුළා, හබන් කුකුළා හා ගිරා මලිත්තා මෙහිදී අපිට බහුලව දකින්න පුළුවන්.ශ්‍රී ලංකා හරිත ව්‍යාපාරයේ අනුග්‍රහයෙන් බෝට්ටු සේවයක් ද මෙහි වැව්වල ක්‍රියාත්මක කිරීමට විවෘත කළ දිනයේම කටයුතු යොදා තිබුණා.”අර.. අර.. කිඹුලෙක් ගලක් උඩ අව්ව තපිනවා” සුදම් ඡායාරූප ගන්න දිව ගියත් අපේ කලබලය නිසා ඌ වැවට පැන අතුරුදන් වුණා.උරග විශේෂ 50ක් පමණ මෙහි වාර්තා වෙනවා. ඒ අතර පිඹුරා, මුදුකරවලා, පිනුම් කටුස්සා, පොදු හිකනලා බහුලව දකින්න පුළුවන්. වනෝද්‍යානයේ අප දුටුවේ බහුලවම විල්ලු හා කළපු ස්වභාවයක්. මෙහි බහුලව තණබිම්, වියළි මිශ්‍ර සදාහරිත වනාන්තර, ගංගාධාර වනාන්තර තිබෙනවා. කුරුල්ලන් බලන අතරම ඒ වනාන්තරවල විවිධත්වයත් ඔබට නරඹන්න පුළුවන්.යාල ජාතික උද්‍යානයට මායිම්ව නැඟෙනහිර ප්‍රදේශයේ කුඹුක්කන් ඔය ආශ්‍රිතවයි මෙය පිහිටා තිබෙන්නේ. ඊසාන දිග මෝසම් වැස්සෙන් මෙයට බහුලව වැස්ස ලැබෙනවා. කුමන ජාතික වනෝද්‍යානය අයත් වන්නේ මොනරාගල හා අම්පාර දිස්ත්‍රික්කවලට. මෙම වනාන්තරයට ළඟම ඇති ප්‍රධාන නගරය වන්නේ පොතුවිල්. ඒ ආසන්නයේ පිහිටි අරුගම්බේ සංචාරක පුරයේ සංචාරක හෝටල් බහුලව තිබෙනවා. එහි නැවතී සිට මේ වනෝද්‍යානය නැරඹීමට එන්න පුළුවන්.කුමන ජාතික උද්‍යානය පාරිසරික ඇමැති පාඨලී චම්පික රණවක මහතා අතින් විවෘත වූ අවස්ථාවකොළඹ සිට පැමිණෙනවා නම් රත්නපුරය පැල්මඬුල්ල, බලංගොඩ, බෙරගල, වැල්ලවාය, මොනරාගල, සියඹලාණ්ඩුව, ලාහුගල, පොතුවිල්, අරුගම්බේ, පානම, කුඩුම්බිගල අභය භූමිය හරහා මේ ජාතික උද්‍යානයට ඒම පහසුම මඟයි.ඊට අමතරව කොළඹ රත්නපුර පැල්මඩුල්ල, උඩවලව, තණමල්විල, වැල්ලවාය, සියඹලාණ්ඩුව, පොතුවිල් හරහා ද මේ උද්‍යානයට ඒමට හැකියාව තිබෙනවා. කොළඹ සිට කිලෝමීටර් 365ක් තිබෙන අතර අම්පාර නගරයේ සිට දුර කිලීමීටර් 120ක් පමණ වෙනවා.”අර.. අර.. මුවෝ රංචුවක්” විදුසරේ අමල් කිව්වෙ රහසින්. .. සුදම් ඉක්මනට ඡායාරූප ගත්තා.ඒ සමඟම තව ටික දුරකින් දක්නට ලැබුණේ දැවැන්ත ගල්තුනක් එක ළඟ පිහිටලා තිබෙන අයුරු. “ඒකට කියන්නේ යෝධ ළිප කියලා” අපේ අම්පාර වාර්තාකරු වසන්ත චන්ද්‍රපාල පැවසුවා.ක්ෂීරපායි විශේෂ 20ක් පමණ මෙහි සිටින බව වනජීවී නිලධාරීන් අපට කීවා. අලියා, දිවියා, වලහා, ගෝනා, තිත්මුවා, වල් හරක්, හඳුන්දිවියා, කුළුහරක්, නරියා, වල් ඌරා, රිළවා, රන්මුගටියා මෙහි බහුලව ඉන්නවා.අලි ඇතුන් නැති ජාතික වන උද්‍යානයක් කුමටද?ඊට අමතරව කැස්බෑවුන් ද වෙරළ ආශ්‍රිතව ඉන්න බව පැවසෙනවා. වැව් ගණනාවක් කළපු කිහිපයක් වනෝද්‍යානය ඇතුළත තිබෙන අතර බාගරේ කළපුව, ඉටිකළ කළපුව, පලුගස්වැව තුමුල්ල වැව, දිවුල්පල්ලම වැව ඒ අතර ප්‍රධානයි.මේවායේ සිටින මත්ස්‍ය විශේෂ ගණන 40ක් පමණ වෙන බව වනජීවී නිලධාරීන්ගේ අදහසයි. රැවුල් දණ්ඩියා, ගල්පාඬියා, මගුරා ආදී ආවේණික විශේෂ මෙන්ම වලයා, ලූලා, පොල්මල් ආඳා, මස්පෙතියා මෙන්ම තිලාපියා ද ඒ අතර වෙනවා. සමනළ විශේෂ ද මෙහි සිටින බව ගවේෂණ මඟින් අනාවරණය වී තිබෙනවා. ඒ විශේෂ ප්‍රමාණය 40කට ආසන්නයි.මේ ජාතික වනෝද්‍යානයේ තවමත් රාත්‍රිය ගතකිරීමට වනජීවී බංගලා නැහැ. තිබූ ස්ථාන එල්ටීටීඊ ත්‍රස්තවාදීන් විනාශ කරලා. එසේ වුවත් දැනට කඳවුරු බිම් තුනක් සකස් කර තිබෙනවා. ගල්අමුණ, ඇදකුඹුක හා මඩමේතොට ඒ අතර වෙනවා. කුඹුක්කන්ඔය මුහුදට වැටෙන මෝය කට නම් ස්ථානයේත් කඳවුරු බිමින් යෝජනා වී තිබෙනවා.මේ උද්‍යානය නරඹන්නන්ට උදේ 6 සිට සවස 6.30 දක්වා විවෘතයි. කෙසේ වුවත් කුමන ප්‍රදේශයේ කෑම බීම ආදිය ගැනීමට සුදුසු ස්ථානයක් නැහැ. ඒ නිසා උද්‍යානය නැරඹීමට පැමිණෙන සංචාරකයින් සියඹලාණ්ඩුවෙන් හෝ පොතුවිල්වලින් ආහාර පාන ඇතුළු අවශ්‍ය ද්‍රව්‍ය රැගෙන යා යුතුයි. සංචාරකයන් ඇතුළු කරන විට ස්වේච්ඡා මාර්ග උපදේශකවරයකුත් ලබා දෙනවා.හදිසි අනතුරු වැළැක්වීමට මෙන්ම වල් අලි ප්‍රහාර පිළිබඳව පියවර ගැනීමට මේ වන උයන ඇතුළතට ‘ෆෝවීල්’ වාහන වලින් ගමන් ගැනීම වඩා සුදුසුයි. ජීප් රථ, කැබ් රථ ආදියට කරදරයක් නැතිව යන්න පුළුවන්.මේ මොනර නැටුම සෙබඩට පෙනෙන්නයිඋද්‍යාන පිවිසුමේ සිට වැඩිපුර කුරුල්ලන් සිටින කුමන විල්ලුව ප්‍රදේශයට කිලෝමීටර් 22ක් වෙනවා. ඒ පාරේ කෙළින්ම යන්න පුළුවන්. ඉදිරියේදී තවත් මාර්ග රැසක් හරහා ගමන් කර වන සතුන් නැරඹීමට අවස්ථාව ලබාදෙන බව වනජීවී නිලධාරීන් පවසනවා.බාගුරපිටිය කළපුව ආශ්‍රිතව බහුලව කුරුල්ලන් ගැවසෙනවා. වඩා හොඳින් කුරුල්ලන් එහිදී නැරඹිය හැකි අතර එයට ප්‍රධාන පිවිසුමේ සිට කිලෝමීටර් 8ක් තියෙනවා. අන්දර කළපුව, ඉටිතල කළපුව ආදී ස්ථානවලද බහුලව කුරුල්ලන් බලන්න පුළුවන්.මීට අමතරව මේ ප්‍රදේශය ආශ්‍රිතව පුරාවිද්‍යාත්මක අගයෙන් යුත් ස්ථාන ද පවතිනවා. කුඩුම්බිගල ප්‍රදේශයේ ආරණ්‍යය ඉන් එක් ස්ථානයක්. මෙම ස්ථාන සංරක්ෂණය කිරීමට වනජීවී නිලධාරීන් අපේක්ෂා කරනවා.කුමන වනෝද්‍යානයේ ආරක්ෂාව ඉහළම මට්ටමකයි තිබෙන්නේ. ඒකට ප්‍රධාන හේතුව විශේෂ කාර්ය බළකායේ කඳවුරු කිහිපයක්ම ඒ ඇතුළත පිහිටා තිබීමයි. ඒ අනුව කිසිම අයුරකින් සංචාරකයන්ට බිය විය යුතු නැහැ. මේ අනුව පිටස්තර පුද්ගලයන්ගෙනුත් මේ වන උයනට සිදුවන බලපෑම් අවම වී තිබෙනවා.ඉදිරි කාලයේදී දෙස් විදෙස් සංචාරකයන් සඳහා තුමුල්ල සංචාරක බංගලාව විවෘත කිරීමටත්, නැඟෙනහිර වෙරළ තීරයේ කැස්බෑ සංරක්ෂණය සඳහා වැඩ පිළිවෙළක් යොදා ගන්නත් අපේක්ෂා කරනවා.” කුමන ජාතික උද්‍යානයේ සංරක්ෂණ කටයුතු වසර ගණනාවක් පවත්වාගෙන ආ අඩවි සහකාර ගාමිණී ගුණසිංහ මහතා අප සමඟ පැවසුවා.මුවන් දුවන්නේ අපේ වාහනයේ ශබ්දය ඇහිලද?ගාමිණී ගුණසිංහ මහතා එල්ටීටීඊ ත්‍රස්තවාදයට මෙන්ම කුමන වන උයනට වෙනත් පාර්ශ්වවලින් එල්ල වන තර්ජන වලටත් වසර ගණනාවක් නොබියව මුහුණ දුන් එඩිතර නිලධාරියෙක් බව අප සඳහන් කරන්නේ ඔහුට උපහාරයක් ලෙසයි. “2003 සිට මේකට එල්ටීටීඊ එක ප්‍රහාර එල්ල කළා. කඳවුරු ඇතිකරලා තිබුණා.කුමන සත්ව කෞතුකාගාරයේ සත්ව දර්ශ කීපයක්ඒත් විශේෂ කාර්ය බළකාය සමඟ එක්වෙලා මම පුළුවන් තරම් මේක ආරක්ෂා කරගෙන හිටියා. ජීවිතය පරදුවට තියලයි මේක මං ආරක්ෂා කළේ.ගාමිණී ගුණසිංහ මහතා පැවසුවේ අද තිබෙන තත්ත්වය පිළිබඳව සතුට පළකරමින්.කුමන විවෘත කිරීම සමඟම ඊට අනුබද්ධව ලාහුගල කිතුලාන ජාතික වනෝද්‍යානය පාරිසරික ඇමැතිවරයා අතින් විවෘත වුණා. එය පිහිටා තිබෙන්නේ සියඹලාණ්ඩුව පොතුවිල් මාර්ගයේ. මෙරට සිටින විශාලතම පෘෂ්ඨිමත් අලි බැලීමට නම් ලාහුගලට පැමිණිය යුතුයි.මේ වන උයන් දෙකම නැරඹීමට ඔබට අවස්ථාව දැන් ලැබී තිබෙනවා. ඉතාම සුන්දරයි. මනරම් දර්ශනීය ස්ථාන තිබෙනවා පරිසර ආස්වාදය විඳින්න.වන ජීවීන්ට පරිසරයට කරදරයක් කරන්න එපා. පරිසරය අත්විඳලා පරිසරයට හානියක් නොවන පරිදි හැසිරී සේයාරූ පමණක් රැගෙන ඔබ ආ වාහනවල ටයර් පාරවල් පමණක් උද්‍යානයේ තබා ආපසු යන ලෙස ඉල්ලා සිටිනවා.පරිසර ඇමැති පාඨලී චම්පික රණවක ද මෙහිදී සුවිශේෂ දෙයක් කිව්වා. “අපි අද කුමන ලාහුගල විවෘත කරනවා. මේ අනුව අද සිට යාල, කුමන, ලාහුගල, ගල්ඔය, වස්ගමුව, උඩවලව වනෝද්‍යාන එකට එකතු කරනවා. මේක වනජීවී ක්ෂේත්‍රයේ ඓතිහාසික කාර්යයක්.”නිහාල් පී.අබේසිංහසේයාරූ - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=av1002079</link>
    <topic>යුද්ධයේ අසුන්දර සත්‍යය මගේ ටෙලිනාට්‍යයෙන් කියැවෙනවා</topic>
    <author>තුෂාරි වික්‍රමසිංහ</author>
    <content>මුතූ... ඔයා හරියට මනමාලියක් වගෙයි (රසදුන නව කථාව)මේ අවුරුද්දේමං විවාහ වේවිඒ රටේ ඉන්න අපේ ළමයින්ට කතන්දර කියාදෙන්නේ මමයිදකුණු ආසියා කලාපයේ අපේ ඔලිම්පික් උලෙළ ඇරැඹෙයිකෙස් ලස්සන වෙන්න ඔලුව හොඳින් තියාගන්නඅපේ මඟුල් ෆොටෝ එක බැන්ද දවසේම පත්තරේ පළවුණාපිච්චර් පිස්සාකුමන කුරුලු පාරාදීසයේ යළි නිදහසේ සැරිසරමුයුද්ධයේ අසුන්දර සත්‍යය මගේ ටෙලිනාට්‍යයෙන් කියැවෙනවාගීතාවලෝකනජනාධිපතිතුමාට අති විශිෂ්ට ජයක් ! මගේ අනාවැකිය හරි ගියාටොරානා වෙතින් ගී සංගත තැටි පෙළක්පොලිසි හතරකට එකොළොස් වතාවක් ගියාපිස්සු හැදෙන සඳලෙඩට බෙහෙත් දී කන්න බොන්නත් දෙන ගඟුලේ ‘ඇස් වෙද ගෙදර’අපේ උරුමය සුරකින අත්කම් හා ගෙත්තම්ඉන්හේලර් ප්‍රතිකාරවලට බිය විය යුතු නෑවතුර නැතුව මොන වැහි ද?‘සිහින්’අනුශ්කා හිටිගමන් මහත්වෙයි!අනුර මාධව ජයසේකර‘මේ සොඳුරු පියාපත්’ප්‍රවීණ ටෙලිනාට්‍ය අධ්‍යක්ෂ අනුර මාධව ජයසේකර ගේ නවතම ටෙලිනාට්‍ය නිර්මාණය වන ‘මේ සොඳුරු පියාපත්’ ප්‍රේක්ෂක ප්‍රතිචාර මැද මේ දිනවල ජාතික රූපවාහිනියෙන් සෑම ශනිදාවකම රාත්‍රී 8.35ට විකාශය වෙයි.තිස් වසරක් පුරා ලක්දෙරණ රුධිරයෙන් නහවමින්, භීතියෙන් අළලවමින්, යුද්ධයේ ශාපයට ගොදුරුව පැවැති කාලවකවානුව පාදක කරගෙන නිර්මාණය වූ මේ අපූරු ටෙලි සිත්තම සඳහා ජනප්‍රිය නළු නිළි කැලක් රංගනයෙන් දායක වෙති. ‘මේ සොඳුරු පියාපත්’ ටෙලිනාට්‍යය පිළිබඳ එහි අධ්‍යක්ෂ අනුර මාධව සමඟ කළ සංවාද සටහනකි මේ.ඔබේ ‘මේ සොඳුරු පියාපත්’ ටෙලිනාට්‍යයට පාදක වන කතා තේමාවෙන්ම අපේ කතාබහට මුල පුරමුද?මේ වෙනකොට ‘මේ සොඳුරු පියාපත්’ ටෙලිනාට්‍යයේ කොටස් කිහිපයක්ම විකාශය වුණා. අපේ රටේ පැවතුණු යුද වාතාවරණය තුළ එල්ටීටීඊ ත්‍රස්තවාදී කණ්ඩායමේ මරාගෙන මැරෙන කාන්තාවකගේ චරිතය පාදක කොටගෙන ඒ වටා ගොඩනැඟෙන කතාවක් මෙය. විශේෂයෙන්ම එම කාන්තාවගේ ආධ්‍යාත්මික වටපිටාව මෙයින් හෙළිවෙනවා.මේ ආධ්‍යාත්මික වටපිටාවයි, ඇගේ එල්ටීටීඊ ක්‍රියාකාරකම් අතර ගැටුම මෙයින් නිරූපිතයි. ඒ වගේම යුද්ධයට මෙරට වගේම අන්තර්ජාතික දුෂ්ට බලවේගවල බලපෑම, ඔවුන්ගේ අධම ක්‍රියාකාරකම් මොනවගේ ද කියන එක මේ ඔස්සේ ප්‍රේක්ෂක ජනතාවට දැක බලාගන්න පුළුවන්.මේ ටෙලිනාට්‍යය ගොඩනැඟෙන්නේ සත්‍ය සිදුවීම් පාදක කොටගෙනද?ඔව්. විශේෂයෙන්ම, සාම ව්‍යාපාරයේ හිටපු මාධ්‍යවේදීන් ගෙන ගිය මඩ ව්‍යාපාර, විශේෂයෙන්ම යුද්ධය නතර කිරීම සඳහා, ඔවුන් ගෙන ගිය ව්‍යාපාර, ඒ වගේම සත්‍ය සිදුවීම් පදනම් කරගෙනයි මා මෙය නිර්මාණය කරන්නේ.මේ ටෙලිනාට්‍ය සඳහා ලැබෙන ප්‍රේක්ෂක ප්‍රතිචාර මොනවගේද?ඇත්තටම ඉතාම හොඳින් ප්‍රේක්ෂක ප්‍රතිචාර ලැබෙනවා. මොකද යුද්ධය පදනම් කොටගෙන සිනමා නිර්මාණ බහුලව බිහිවුණත් ප්‍රේක්ෂකයන්ට දැනෙන ටෙලිනාට්‍ය නිර්මාණ බිහිවුණේ අතලොස්සක් වගේ. ඉතින් සත්‍යය සොයා යන ප්‍රේක්ෂකයාට සැබෑ යුද්ධයේ අසුන්දර සත්‍යය මේ ඔස්සේ පෙන්වා දෙන්නට හැකිවීම ගැන මම සතුටු වෙනවා.මෙය ඔබේ පස්වන ප්‍රාසාංගික ටෙලිනාට්‍ය නිර්මාණය. මීට පෙරත් ඔබ ටෙලිනාට්‍ය කිහිපයක්ම නිර්මාණය කළා. ඒ ගැනත් කතාකරමු.මීට පෙර මම ‘පෑල දොරින්’, ‘ආයම්මාවරු’, ‘චක්‍රායුධ’, ‘මහතලා හටන’ ටෙලිනාට්‍ය නිර්මාණය කළා. ඒවා ප්‍රේක්ෂක ජනතාව අතර සෑහෙන්න ජනප්‍රිය වුණා.සිනමා නිර්මාණයක් කිරීමේ බලාපොරොත්තුවක් නැත්ද?මම කලා ක්‍ෂේත්‍රයට පිවිසිලා දැනට අවුරුදු 25ක් පමණ වෙනවා. මේ වසරේ සිනමා නිර්මාණයක් කරන්නට බලාපොරොත්තුවක් තියෙනවා. හැම කලාකරුවකුටම වගේ මගේ හිතෙත් පුංචි ප්‍රාර්ථනාවක් තිබුණා. ඒ තමයි චිත්‍රපටයක් අධ්‍යක්ෂණය කිරීම. මේ වෙනකොට එහි තිර රචනය ලියැවිලා අවසන්. ලබන අප්‍රේල් මාසෙන් පසුව එහි වැඩකටයුතු ආරම්භ කරන්නට බලාපොරොත්තු වෙනවා.මෙහි කතා තේමාව ගැන කියන්න පුළුවන්ද?ආදරය මුල්කොට ගෙන, අද කාලයට ගැළපෙන සුන්දර කතාවක් මගේ කුලුඳුල් චිත්‍රපටයට පදනම් වේවි.ඔබ වේදිකා නාට්‍යයක් ටෙලිනාට්‍යයක් ලෙස නිර්මාණය කිරීමට යන බව ද පැවසුවා. ඒ කුමක්ද?කේ.බී.හේරත් ගේ ‘ජගන් මා’ වේදිකා නාට්‍යය ටෙලිනාට්‍යයක් ලෙස නිර්මාණය කරන්නට බලාපොරොත්තු වෙනවා.වසර 25ක අත්දැකීම් ඇති කලාකරුවකු ලෙස කලාව පිළිබඳ ඔබට ඇත්තේ මොනවගේ හැඟීමක් ද?විශේෂයෙන්ම ටෙලිනාට්‍ය සම්බන්ධව මගේ පැහැදීමක් නැහැ. මොකද අපේ සංස්කෘතියට ගැළපෙන අයුරින් ඊට හිතෛෂී නිර්මාණ, වගේම ළමා මනසට ගැළපෙන, නිර්මාණ හැදෙනවා අඩුයි. මේ තත්ත්වය වෙනස් කළ යුතුයි. අපේ රටට ගැළපෙන දේ හැදෙන වාතාවරණයක් රටේ ඇති කළ යුතුයි.ඈත අතීතයේ වගේම මෑත අතීතයේත් අපට ගත හැකි අත්දැකීම් රැසක් අප සතුව තිබෙනවා.ඒවා අපේ කලා නිර්මාණයන්ට යම් ආකාරයකට ග්‍රහණය කරගෙන, දැනට පවතින කලා මාධ්‍යයන්ගේ පවතින හිස් තත්ත්වය නැතිකොට අනාගතයට සුබවාදී කලා නිර්මාණ කරන්නට කලාකරුවන් ලෙස අපි වෙහෙසිය යුතුයි.තුෂාරි වික්‍රමසිංහ</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=av10020710</link>
    <topic>ගීතාවලෝකන</topic>
    <author/>
    <content>මුතූ... ඔයා හරියට මනමාලියක් වගෙයි (රසදුන නව කථාව)මේ අවුරුද්දේමං විවාහ වේවිඒ රටේ ඉන්න අපේ ළමයින්ට කතන්දර කියාදෙන්නේ මමයිදකුණු ආසියා කලාපයේ අපේ ඔලිම්පික් උලෙළ ඇරැඹෙයිකෙස් ලස්සන වෙන්න ඔලුව හොඳින් තියාගන්නඅපේ මඟුල් ෆොටෝ එක බැන්ද දවසේම පත්තරේ පළවුණාපිච්චර් පිස්සාකුමන කුරුලු පාරාදීසයේ යළි නිදහසේ සැරිසරමුයුද්ධයේ අසුන්දර සත්‍යය මගේ ටෙලිනාට්‍යයෙන් කියැවෙනවාගීතාවලෝකනජනාධිපතිතුමාට අති විශිෂ්ට ජයක් ! මගේ අනාවැකිය හරි ගියාටොරානා වෙතින් ගී සංගත තැටි පෙළක්පොලිසි හතරකට එකොළොස් වතාවක් ගියාපිස්සු හැදෙන සඳලෙඩට බෙහෙත් දී කන්න බොන්නත් දෙන ගඟුලේ ‘ඇස් වෙද ගෙදර’අපේ උරුමය සුරකින අත්කම් හා ගෙත්තම්ඉන්හේලර් ප්‍රතිකාරවලට බිය විය යුතු නෑවතුර නැතුව මොන වැහි ද?‘සිහින්’අනුශ්කා හිටිගමන් මහත්වෙයි!සඳසාවි හැඬුවාට සඳ නෑ රැයේ කළුපාට වැහි මීදුමේ දේදුන්න වී පායන්නකෝ හැමදාම සිතගාව ඔබෙ ආදරේ පෙම් මාළිගේ පෙම් අප්සරා හඬන්නේ ඇයි සිහිනෙන් පවා පිළිගන්න මගේ ආදරේ පවසන්න ඔබේ ආදරේ සඳපාන සේ ඔබ ළංවුණා තරු රෑන සේ මා පෙම් කළා සුවඳයි මලයි වාගේ මේ ඔබගෙයි මගෙයි ආදරේ....‘ගීතාවලෝකන’ වෙනුවෙන් මෙවර තෝරාගත්තේ උරේෂා රවිහාරි ගයන මේ ගීතයයි. චන්න ජයනාත් විසින් රචනා කරන ලද මේ ගීතය ප්‍රේමය පසුබිම් කරගෙන ලියන ලද්දක්.සංගීත නිර්මාණයෙන් මේ සඳහා දායක වී ඇත්තේ ප්‍රවීණ සංගීතඥ සරත් ද අල්විස් විසින්. උරේෂා රවිහාරි ගේ ‘කඳුළු සිහිනයක්’ සංයුක්ත තැටිය වෙනුවෙන් මේ ගීතය රචනා කර ඇත.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=av10020711</link>
    <topic>ජනාධිපතිතුමාට අති විශිෂ්ට ජයක් !</topic>
    <author>තුෂාරි වික්‍රමසිංහ</author>
    <content>මුතූ... ඔයා හරියට මනමාලියක් වගෙයි (රසදුන නව කථාව)මේ අවුරුද්දේමං විවාහ වේවිඒ රටේ ඉන්න අපේ ළමයින්ට කතන්දර කියාදෙන්නේ මමයිදකුණු ආසියා කලාපයේ අපේ ඔලිම්පික් උලෙළ ඇරැඹෙයිකෙස් ලස්සන වෙන්න ඔලුව හොඳින් තියාගන්නඅපේ මඟුල් ෆොටෝ එක බැන්ද දවසේම පත්තරේ පළවුණාපිච්චර් පිස්සාකුමන කුරුලු පාරාදීසයේ යළි නිදහසේ සැරිසරමුයුද්ධයේ අසුන්දර සත්‍යය මගේ ටෙලිනාට්‍යයෙන් කියැවෙනවාගීතාවලෝකනජනාධිපතිතුමාට අති විශිෂ්ට ජයක් ! මගේ අනාවැකිය හරි ගියාටොරානා වෙතින් ගී සංගත තැටි පෙළක්පොලිසි හතරකට එකොළොස් වතාවක් ගියාපිස්සු හැදෙන සඳලෙඩට බෙහෙත් දී කන්න බොන්නත් දෙන ගඟුලේ ‘ඇස් වෙද ගෙදර’අපේ උරුමය සුරකින අත්කම් හා ගෙත්තම්ඉන්හේලර් ප්‍රතිකාරවලට බිය විය යුතු නෑවතුර නැතුව මොන වැහි ද?‘සිහින්’අනුශ්කා හිටිගමන් මහත්වෙයි!එඩ්නා සුගතපාලපසුගිය ජනවාරි මස දහවැනිදා රසඳුන අතිරේකයේ ‘ජනාධිපතිතුමාට අති විශිෂ්ට ජයක්’ ප්‍රවීණ නිළි ඡ්‍යොතිර්වේදිනී එඩ්නා සුගතපාලගෙන් අනාවැකියක් යන හිසින් යුතුව අභිමානවත් ලෙස විශේෂ අනාවැකියක් පාඨක ජනතාවගේ දැනගැනීම පිණිස අපි පළ කළෙමු.මේ වන විට එඩ්නා සුගතපාල රංගන ශිල්පිනියගේ අනාවැකිය යථාර්ථයක් බවට පත්ව ඇත්තේ මහින්ද රාජපක්ෂ ජනාධිපතිතුමාහට විශිෂ්ට ජයග්‍රහණයක් අත්කර දෙමිනි. රංගන ප්‍රතිභාවත්, ඡ්‍යොතිර්වේදයත් මනාව හැදෑරූ එඩ්නා සුගතපාල ජනාධිපතිතුමාගේ ජයග්‍රහණය පිළිබදවත්, එකී විජයග්‍රහණය අනාගතයේ රටට බලපාන ආකාරය පිළිබඳවත්, වැඩිදුර විග්‍රහයක යෙදෙයි. පාඨක ඔබේ දැනගැනීම පිණිස මේ පිළිබඳ ඇගේ අදහස් මෙසේ ඉදිරිපත් කරමු.”ඡ්‍යොතිර් ශාස්ත්‍රය මහා සමුදුරට සමකළොත් සිප්පි කටුවක තරම් අල්ප දැනුමක් ලබා ඇති මම ජනාධිපතිතුමාගේ ජීවිතය අළලා අනාවැකියක් පළ කිරීමට එදා පෑන අතට ගත්තේ භාරදූර විශ්ලේෂණයක් වගකීමකින් යුතුව කරනා අදහසිනි. අවසානයේ ජනාධිපතිතුමාට අති විශිෂ්ට ජයක් ලැබෙන බවට එදා මා ප්‍රකාශ කළේ මා ලැබූ අල්ප දැනුමෙනි. අද එය සත්‍යයක් බවට පත්වීමෙන් මා ලබන ප්‍රීතිය මෙතෙකැයි කිව නොහැකි.රවී – චන්ද්‍ර – කුජ – බුධ – ගුරු - ශුක්‍ර - ශනී – රාහු - කේතු යන නව ග්‍රහයන් දොළොස් ග්‍රහයන් ලෙසට යුරේනස් නැප්චූන් හා ප්ලූටෝ සමඟ පෘථිවිතලය මතට විහිදුවන ස්වකීය රශ්මි ධාරා – යළිත් පෘථිවිතලයේ සිට මෙලොව උපන් ජන්මියා කෙරෙහි පරාවර්තනය වන අයුරින් කෙනෙකුගේ දෛවය විසඳෙන්නේ කෙතරම් විශ්මයජනක ලෙසද?කෙනෙකු රජවන්නේත් – තව කෙනෙකු තම තත්ත්වයෙන් පහත වැටෙන්නේත් – උපන් සත්ත්වයා රෝගාතුර වන්නේත් – මඟුල්තුලා කටයුතු පමාවන්නේත් මරණය කරා ළඟාවන්නේත් මෙම දොළොස් ග්‍රහයන් මහපොළොවට විහිදුවන රශ්මි ධාරාවන්ගේ බල දුබලකම් නිසාවෙනි. රටක් පාලනය කරන්නට නම් කෙනෙකුට තම ජන්ම පත්‍රයේ ‘රාජයෝග‘ පිහිටා තිබිය යුතු මෙන්ම පෙර පින් බලය ද තිබිය යුතුමය.මෙම සිරිලක පාලනය කළ රාජ්‍ය නායක නායිකාවන් අතරෙන් ඩඩ්ලි සේනානායක, ජේ.ආර්.ජයවර්ධන, සිරිමාවෝ බණ්ඩාරනායක යන අයට ද උරුමව තිබුණේ බුද ග්‍රහයාට හිමි කන්‍යා රාශියයි. එමෙන්ම ජනනායක මහින්ද රාජපක්ෂ මැතිතුමා මව්කුසින් බිහි වූ ඒ පින්බර මොහොතේ නැඟෙනහිර ක්ෂිතිජයෙහි පායා තිබෙනු දක්නට ලැබුණේ ද කන්‍යා රාශියයි.මෙම රාශිය පමණක් උදාවූවාට මදි. ලත් තැන ලොප්’ නොවී ලද දේ බොහෝ කල් රැකගෙන බුක්ති විඳීමට වරම් ලැබීමත් ජනපතිතුමාට හිමි සුවිශේෂී භාග්‍යයකි. ඊට හේතුව වන්නේ ජනාධිපතිතුමාගේ හඳහනේ රාජයෝග උදාවී තිබීම සහ එතුමාට ගෙවී යන මහදශා හා අතුරුදශා පිළිවෙළයි.නාමයෝජනා බාරදුන් දිනයත් මැතිවරණය පැවැත්වූ දිනයත් – ජනවාරි 15 වැනිදා ලංකාද්වීපයට විද්‍යමාන වූ සූර්යග්‍රහණයත් ජනාධිපතිතුමා වෙත ළඟා වූ වෙස්වළාගත් ආශිර්වාද බව කිව යුතුමය. ග්‍රහයන් අතුරෙන් සුරගුරු විශාලම ග්‍රහයායි. සුසිල්වත් බ්‍රාහ්මණයෙකු - සිල්වත් භික්ෂුවක – ගුණවත් පැවිද්දෙකුගේ උත්තරීතර සන්සුන් ගතිපැවතුම් සුරගුරු ග්‍රහයා තුළින් විද්‍යමාන වෙයි. එවන් ග්‍රහයකු ‘දිග්බල’ ලෙස මහින්ද රාජපක්ෂ ජනපතිතුමාගේ ජන්ම පත්‍රයේ ලග්නගතව පිහිටීම නිසා එතුමා දැහැමිව තම ක්‍රියාදාම තුළ නිරතවීම වැළැකිය නොහැකි.කෙනෙකුගේ දුක හඳුනන – එම දුකට පිහිටවෙන මිනිස්කමට හිස නමන මොන ධූරයක් දැරුව ද නිහතමානීව හා නිර්භේදව සමාජයට ප්‍රවිෂ්ට වන ජනාධිපතිතුමා තුළ නිසර්ගයෙන්ම පිහිටි මෙම උත්තරීතර ගතිපැවතුම්වලට දෙවියන් බුදුන්ගේ නොමඳ ආශිර්වාදය ලැබීම කිසිවෙකුට වළකාලිය නොහැකි. “එනු සටනට! ගනු කඩුව!! වැනි සටන් පාඨ එතුමාගේ සංකල්පනා නොවී රුදුරු බිහිසුණු ත්‍රස්තවාදයට පවා මානුෂික හැඟීම් දියත් කරමින් අවසාන ජය ලබා ගන්නට ජනාධිපතිතුමාට හැකිවූයේ එනිසාමය. හැට ලක්ෂයක් ජනතාවගේ ආශිර්වාදය ජනපතිට හිමිවූයේ ද එනිසාමයි.2011 නොවැ. 15 වැනිදා දක්වා ගෝචර ගමනින් ලග්නගතව හය අධිපති සෙනසුරු ග්‍රහයා ගමන් ගන්නා නිසා ජනපතිතුමාට තර්ජන ගර්ජන කරදර බාධා එල්ලවීමට තිබෙන ඉඩකඩ වැඩි බව මතක් කිරීම ද මාගේ යුතුකමකි. සෙනසුරු 5 අධිපතියා වීම ද හේතු කොටගෙන ජනපතිතුමන්ට රිදෙන්නට ගහන්නේ නැති බවද කිව යුතුයි. ගෙවී යන දශා තුළින් එතුමා ආරක්ෂා වනු ඇත. එමෙන්ම රට ද සමෘද්ධිමත් වනු ඇත.තුෂාරි වික්‍රමසිංහ</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=av10020712</link>
    <topic>ටොරානා වෙතින් ගී සංගත තැටි පෙළක්</topic>
    <author/>
    <content>මුතූ... ඔයා හරියට මනමාලියක් වගෙයි (රසදුන නව කථාව)මේ අවුරුද්දේමං විවාහ වේවිඒ රටේ ඉන්න අපේ ළමයින්ට කතන්දර කියාදෙන්නේ මමයිදකුණු ආසියා කලාපයේ අපේ ඔලිම්පික් උලෙළ ඇරැඹෙයිකෙස් ලස්සන වෙන්න ඔලුව හොඳින් තියාගන්නඅපේ මඟුල් ෆොටෝ එක බැන්ද දවසේම පත්තරේ පළවුණාපිච්චර් පිස්සාකුමන කුරුලු පාරාදීසයේ යළි නිදහසේ සැරිසරමුයුද්ධයේ අසුන්දර සත්‍යය මගේ ටෙලිනාට්‍යයෙන් කියැවෙනවාගීතාවලෝකනජනාධිපතිතුමාට අති විශිෂ්ට ජයක් ! මගේ අනාවැකිය හරි ගියාටොරානා වෙතින් ගී සංගත තැටි පෙළක්පොලිසි හතරකට එකොළොස් වතාවක් ගියාපිස්සු හැදෙන සඳලෙඩට බෙහෙත් දී කන්න බොන්නත් දෙන ගඟුලේ ‘ඇස් වෙද ගෙදර’අපේ උරුමය සුරකින අත්කම් හා ගෙත්තම්ඉන්හේලර් ප්‍රතිකාරවලට බිය විය යුතු නෑවතුර නැතුව මොන වැහි ද?‘සිහින්’අනුශ්කා හිටිගමන් මහත්වෙයි!සරත් කොතලාවලලාංකේය ගීත ක්‍ෂේත්‍රයේ විශිෂ්ට ජනපි‍්‍රය ගීත නිර්මාණ ඇතුළත් සංගත තැටි පෙළක් ‘ලෙජන්ඩ්ස්’ නමින් ටොරානා ලේබලය යටතේ එහි අධිපති සරත් කොතලාවල විසින් නිකුත් කරනු ලැබ ඇත. (ටොරානා මියුසික් බොක්ස්) නිකුත් වී ඇත. මේ එකතුවට එක් එක් ගායකයා ගේ ජනපි‍්‍රය ගීත ඇතුළත් සංයුක්ත තැටි 5 බැගින් ඇතුළත්ය.මෙලෙස ටොරානා ලේබලය යටතේ නිකුත්ව ඇති ලෙජන්ඩ්ස් තැටි කට්ටල සඳහා ලංකාවේ ජනපි‍්‍රය ගායකයන් කිහිප දෙනෙකුගේම ගීත එක්ව ඇත.ඒ එච්.ආර්. ජෝතිපාල, මිල්ටන් මල්ලවආරච්චි, ක්ලැරන්ස් විජේවර්ධන, ඇනස්ලි මාලේවන, ජිප්සීස් ශිල්පීන්ගේ තනි කට්ටල මෙන්ම පණ්ඩිත් ආචාර්ය අමරදේව, වික්ටර් රත්නායක, සුනිල් එදිරිසිංහ, සනත් නන්දසිරි, එඩ්වඩ් ජයකොඩි, සෝමතිලක ජයමහ, අමරසිරි පීරිස් ගායන ශිල්පීන්ගේ තැටිය බැගින් අඩංගු තැටි පහේ කට්ටල දෙකක් ද අඩංගු වීම සුවිශේෂය.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=av10020713</link>
    <topic>පොලිසි හතරකට එකොළොස් වතාවක් ගියා</topic>
    <author>හේමාලි විජේරත්න</author>
    <content>මුතූ... ඔයා හරියට මනමාලියක් වගෙයි (රසදුන නව කථාව)මේ අවුරුද්දේමං විවාහ වේවිඒ රටේ ඉන්න අපේ ළමයින්ට කතන්දර කියාදෙන්නේ මමයිදකුණු ආසියා කලාපයේ අපේ ඔලිම්පික් උලෙළ ඇරැඹෙයිකෙස් ලස්සන වෙන්න ඔලුව හොඳින් තියාගන්නඅපේ මඟුල් ෆොටෝ එක බැන්ද දවසේම පත්තරේ පළවුණාපිච්චර් පිස්සාකුමන කුරුලු පාරාදීසයේ යළි නිදහසේ සැරිසරමුයුද්ධයේ අසුන්දර සත්‍යය මගේ ටෙලිනාට්‍යයෙන් කියැවෙනවාගීතාවලෝකනජනාධිපතිතුමාට අති විශිෂ්ට ජයක් ! මගේ අනාවැකිය හරි ගියාටොරානා වෙතින් ගී සංගත තැටි පෙළක්පොලිසි හතරකට එකොළොස් වතාවක් ගියාපිස්සු හැදෙන සඳලෙඩට බෙහෙත් දී කන්න බොන්නත් දෙන ගඟුලේ ‘ඇස් වෙද ගෙදර’අපේ උරුමය සුරකින අත්කම් හා ගෙත්තම්ඉන්හේලර් ප්‍රතිකාරවලට බිය විය යුතු නෑවතුර නැතුව මොන වැහි ද?‘සිහින්’අනුශ්කා හිටිගමන් මහත්වෙයි!සනත් අබේසේකරමම ටෙලිනාට්‍ය නිර්මාණය කරන්නේ අද කාලයටගැළපෙන ආකාරයට. ඒ වගේම ඒ කාලයට සහ කතා තේමාවට ගැළපෙන ආකාරයට තමයි නළු නිළියන් පවා තෝරා ගන්නේ. එහෙම කරපු නිර්මාණයක් කවුරුත් විකාශය කරන්න බෑ කියන්නෙ නෑ.ටෙලිනාට්‍ය අධ්‍යක්ෂවරයකු වශයෙන් සනත් අබේසේකර අප හඳුනාගත්තේ මීට බොහෝ කලකට ඉහතදී. ඉතාම කෙටි කලක් ඇතුළත නිර්මාණ රැසක් බිහි කළ ඔහු මේ දිනවල ඔහුගේ තිස්වැනි ටෙලි නාට්‍යයේ වැඩ කටයුතු නිම කරමින් ඉන්නවා. පසුගිය දිනක ඔහු සමඟ කළ පිළිසඳරකි මේ.ටෙලිනාට්‍ය 30ක් අධ්‍යක්ෂණය කරනවා කියන්නේ ලේසි පහසු කාර්යයක් නොවේ. මොනවද ඔබ ලබපු අත්දැකීම්?අත්දැකීම් නම් අනන්තයි අප්‍රමාණයි. ඒවා මේ එක පත්තර පිටුවකින් කියන්න අමාරුයි. ඇත්තටම මමත් දැනගෙන හිටියේ නෑ. මං ටෙලිනාට්‍ය 30ක් අධ්‍යක්ෂණය කරල කියලා. මම හිතාගෙන හිටියේ විසි ගණනයි කියලා. පස්සෙ ගණන් කරල බලන කොටයි දන්නේ 30ක් කරල කියලා.එදා කරපු ටෙලි නාට්‍ය සහ අද කරන ටෙලිනාට්‍ය අතර වෙනසක් තියනවද?මුල් වකවානුවේ හදපු ටෙලිනාට්‍ය දිහා බලනකොට මෑත භාගයේ ඒවයේ කිසියම් වෙනසක් තිබෙනවා. ඒක මගේ නිර්මාණවල පමණක් නොවෙයි පොදුවේ හැම නිර්මාණයකම දක්නට තිබෙන දෙයක්. ඒ කාලේ මට මතකයි නළු නිළි, කාර්මික ශිල්පීන් හැමදෙනාම කැපවීමෙන් උනන්දුවෙන් නිර්මාණවලට දායක වුණා.නමුත් මේ හැම දෙනෙක්ම අද වෙන විට පුදුම විදියට කාර්ය බහුල වෙලා. නළු නිළියන්ට කොයිතරම් තිර පිටපත් දුන්නත් කියවන්නෙ නෑ. සෙට් එකට ඇවිත් තමයි චරිත ගැන අහන්නේ. අද ඉන්න බොහෝ නව පරපුරේ නිළියන් සෙට් එකට ඇවිල්ලත් එක්කෝ දුරකතන සංවාදවල නැතිනම් උසුළු විසුළු කරමින් ඉන්නවා. බොහෝ දෙනකෙªට පුළුවන් දෙබස් කියන්න විතරයි රඟපෑමක් නම් නෑ.ඒක කර්මාන්තයට ලොකු ප්‍රශ්නයක්නේ?ඇත්තටම ඔව්. ඒ වුණාට ඒක අපිට වෙනස් කරන්න බැරි තත්ත්වයට පත්වෙලා තිබෙන්නේ. ඒ හින්දා අපිත් කරන්නේ ඒ රැල්ලටම එකතුවෙන එක තමයි. වාණිජ පරමාර්ථ නිසා මේක හොඳ නිර්මාණ කරන්න කාලයක් නොවෙයි. රැල්ලටම එකතුවෙලා ගහගෙන යන්න තමයි වෙන්නේ.රැල්ලට එකතුවෙන එකෙන් වෙන්නේ ඔබේ ප්‍රතිරූපය බිඳ වැටීමක් නේ?ඒකනම් ඇත්ත. ඒ වුණාට මම කොහොම හරි ඒ ප්‍රතිරූපය ගොඩනඟා ගන්න උපක්‍රමශීලීව කටයුතුª කරනවා. ඒකට හොඳම සාක්ෂි තමයි මගේ නිර්මාණ. කවුරුත් තවමත් මට වැරැද්දක් කියලා නෑ. සමාජයට ආදර්ශයක් දෙන නිර්මාණ මම කරල තියෙන්නේ.බොහෝ දෙනෙක් ටෙලි නාට්‍ය කරල විකුණගන්න බැරුව ඉන්දැද්දි ඔබ විතරක් කොහොමද ටෙලිනාට්‍ය 30ක් දක්වා දුර ගමනක් එන්න වෙළෙඳපොළ හදාගත්තේ?මගේ ටෙලි නාට්‍ය එක තැන පල්වෙන ගතිය අඩුයි. වෙළඳපොළේ හොඳ ඉල්ලුමක් තියනවා. 1990 ඉඳලා 2009 වෙනකොට ටෙලිනාට්‍ය 26ක් විකාශය කරල 04ක් නිෂ්පාදනය කරන්න පුළුවන් වුණේ ඒ හින්දයි.විකාශය කරගන්න එක හරිම අමාරු කාර්යයක් කියලා තමයි බොහෝ දෙනෙක් කියන්නේ. ඒ අභියෝගය ඔබට නැත්ද?මම ටෙලිනාට්‍ය නිර්මාණය කරන්නේ අද කාලයට ගැළපෙන ආකාරයට. ඒ වගේම ඒ කාලයට සහ කතා තේමාවට ගැළපෙන ආකාරයට තමයි නළු නිළියන් පවා තෝරා ගන්නේ. එහෙම කරපු නිර්මාණයක් කවුරුත් විකාශය කරන්න බෑ කියන්නෙ නෑ.සනත් හදපු චිත්‍රපටයට මොකද වුණේ?ඒ ගැන මම කතාකරන්න කැමැති නෑ. චිත්‍රපටයේ 75%ක් වැඩ නිමවෙලා තියෙන්නේ. ඒ චිත්‍රපටය නිසා මට විශාල අසාධාරණයක් සිද්ධ වුණා. ඒ වෙනුවෙන් මේ වෙනකොට පොලීසි 04ට එකළොස් වතාවක් මම ගිහින් තියනවා.සිනමා සිහිනය එතනින්ම එපා වුණාද?ඔව්. ඒ චිත්‍රපටය ඉතාම ආසාවෙන්, උනන්දුවෙන් කරපු දෙයක්. අවසානයේ හිතාගන්න බැරි විදියට දුක්ඛදායක දෙයක් බවට පත්වුණා. ඒකට ප්‍රධාන හේතුව පසුගිය කාලේ මට විශාල වශයෙන් නොකළ චෝදනාවලට ලක්වෙන්න සිද්ධ වුණා.මාධ්‍යවලින් පවා මට පුදුම විදියට පහර දුන්නා. නමුත් වැරදි නොකර දඬුවම් විඳිනකොට හිතට පුදුම දුකක් ඇතිවෙන්නේ.අනිත් එක තමයි පසුගිය කාලේ නුසුදුසු පුද්ගලයන්ගේ ඇසුර ලැබීම නිසා මට පාඩු සිදුවුණා. මින් පස්සෙ නම් කොච්චර සල්ලි තියනව කියල නිෂ්පාදකවරුන් ආවත් දෙපාරක් හිතල තමයි ටෙලි නිර්මාණයකට අත ගහන්නේ.හේමාලි විජේරත්න</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=av10020715</link>
    <topic>ලෙඩට බෙහෙත් දී කන්න බොන්නත් දෙන ගඟුලේ ‘ඇස් වෙද ගෙදර’</topic>
    <author/>
    <content>මුතූ... ඔයා හරියට මනමාලියක් වගෙයි (රසදුන නව කථාව)මේ අවුරුද්දේමං විවාහ වේවිඒ රටේ ඉන්න අපේ ළමයින්ට කතන්දර කියාදෙන්නේ මමයිදකුණු ආසියා කලාපයේ අපේ ඔලිම්පික් උලෙළ ඇරැඹෙයිකෙස් ලස්සන වෙන්න ඔලුව හොඳින් තියාගන්නඅපේ මඟුල් ෆොටෝ එක බැන්ද දවසේම පත්තරේ පළවුණාපිච්චර් පිස්සාකුමන කුරුලු පාරාදීසයේ යළි නිදහසේ සැරිසරමුයුද්ධයේ අසුන්දර සත්‍යය මගේ ටෙලිනාට්‍යයෙන් කියැවෙනවාගීතාවලෝකනජනාධිපතිතුමාට අති විශිෂ්ට ජයක් ! මගේ අනාවැකිය හරි ගියාටොරානා වෙතින් ගී සංගත තැටි පෙළක්පොලිසි හතරකට එකොළොස් වතාවක් ගියාපිස්සු හැදෙන සඳලෙඩට බෙහෙත් දී කන්න බොන්නත් දෙන ගඟුලේ ‘ඇස් වෙද ගෙදර’අපේ උරුමය සුරකින අත්කම් හා ගෙත්තම්ඉන්හේලර් ප්‍රතිකාරවලට බිය විය යුතු නෑවතුර නැතුව මොන වැහි ද?‘සිහින්’අනුශ්කා හිටිගමන් මහත්වෙයි!රෝග පරීක්ෂා කරන ඉෂාර ප්‍රනාන්දු වෙද මහතාවර්තමානයේදී වෙදකම වෘත්තියක් බවට පත් වී ඒ සඳහා මිලක් නියම වුව ද, අතීතයේ බොහෝ විට අප රටේ වෙදකම පැවතියේ සේවාවක් ලෙස ය. වෙද මහතා ගමේ ප්‍රභූ®වරයෙකි. ඔහු ගමට ආභරණයකි.වෙද ගෙදර නිතර මිනිසුන් ගැවසෙන ස්ථානයක් විය. වෙද මහතා භාර ගත්තේ සතුටින් දෙන තුටු පඬුරක් පමණි. එමෙන් ම වෙද ගෙදරට පැමිණෙන රෝගීන් හට ආහාර පානාදියෙන් සංග්‍රහ කිරීම ද වෙද මහතාගේ සිරිත විය. අතීතයේ වෙද ගෙදරක තිබූ එම ලක්ෂණ වර්තමානයේදී ද දැකගත හැකි නම් ඔබ පුදුමයට පත්වනු නිසැක ය. එහෙත් එය සත්‍යයකි.මේ වෙද ගෙදර පිහිටා තිබෙන්නේ පාණදුර හිරණ ප්‍රදේශයේ ය. ස්ථානය නිවැරදි ලෙසට පවසන්නේ නම් හිරණ ප්‍රදේශයේ ගඟුල පන්සල ආසන්නයේ 1 කණුව අසලින් මීටර් සීයක් පමණ දුරින් වූ කඳු පාමුලක ය. පාණදුර බස් නැවතුම්පළින් ‘හිරණ 457’ බසයකින් මෙහි ළඟා විය හැකි ය.අපගේ කතානායකයා වන මේ වෙද මහතා සැම හඳුන්වන්නේ ගඟුලේ ඇස් වෙද මහතා ලෙස ය.එහෙත් ඔහුගේ නම බී. සෝමදාස ප්‍රනාන්දු ය. සෝමදාස වෙද මහතාට මෙම වෙදකම උරුම වූයේ පරම්පරාවෙනි. සෝමදාස මහතාගේ පියා ප්‍රදේශයේ සිටි පාරම්පරික වෙද මහතෙකි. ගඟුලේ ඇස් වෙද මහතා ලෙස සෝමදාස මහතාව හඳුන්වන්නේ විවිධාකාර වූ අක්ෂි රෝග සඳහා ප්‍රත්‍යක්ෂ ප්‍රතිකාර ඔහු සතු නිසා ය. ඇත්තෙන් ම ඔහු අක්ෂි රෝග විශේෂඥයෙකි.ඇසට ඇති වූ රෝගය ඇසේ සුද වුව ද, ඇසේ පීඩනය වැඩිවීම (ග්ලූකෝමා) වුව ද ඇසිපිය ඔසවා ගැනීමේ අපහසුව වුව ද කුඩා දරුවකුට ඇති වූ වපරයක් වුව ද එසේ නැතිනම් ස්නායු ආබාධයක් නිසා ඇස රෝගී වුව ද එම සෑම අක්ෂි රෝගයකට ම ගඟුලේ වෙද මහතා ළඟ ප්‍රතිකාර ඇත. අක්ෂි රෝගවලට අමතරව දියවැඩියාව, අංශභාගය, හන්දි කැක්කුම, මෙන් ම විවිධ ස්නායු ආබාධ සඳහා ගගුලේ සෝමදාස වෙද මහතා සතුව ප්‍රතිකාර ඇත. කිසියම් රෝගියකු හට ප්‍රතිකාර කිරීමේදී ගැටලුවක් මතු වූ විට සෝමදාස මහතාට පිහිට වන්නේ පරපුරෙන් පරපුරට දැනුම ගෙන ආ පැරණි වෙද පුස්කොළ පොත් ය.වසර ගණනාවක් රෝගීන් දහස් ගණනකට සුවසෙත ලබා දුන් සෝමදාස වෙද මහතා මේ වනවිට මීළඟ පරපුර වෙත වෙදකම පවරා ඇත. ඒ; සෝමදාස මහතාගේ වැඩිමහල් පුත් ඉෂාර ප්‍රනාන්දු වෙත ය. වර්තමානයේ රටපුරා වෙද නිවෙස් කොතෙකුත් ඇතත් ඒ කිසිවෙක නොමැති විශේෂත්වයක්, ගඟුලේ වෙද මහතා පිළිබඳව තොරතුරු සෙවීමට අප පෙලඹවීය. ඒ; වෙදකම සඳහා මිලක් නියම නොකිරීම ය. අතේ තිබෙන කීයක් හෝ මුදලක් වෙද ගෙදර තිබෙන පෙට්ටියට දමා යා හැකිය. පෙට්ටියට මුදල් නොදැමුව ද සැමට සමානව වෙද ගෙදරින් සේවය සැලසේ.සෝමදාස ප්‍රනාන්දු වෙද මහතාතවත් විශේෂයක් ඇත. ඒ උදේ 10 ට පමණ තේ කෝප්පයකුත් දහවල් කෑමත් වෙද ගෙදරින් නොමිලේ සැපයීම ය. එය ඉතා පෝෂ්‍යදායි අංගසම්පූර්ණ ආහාර වේලකි. මුදල් හිඟ පාඩු ඇති අයෙකුට නිවෙසට යාමට බස්ගාස්තු පවා ඇතැම්විට වෙද ගෙදරින් ලැබෙයි.මෙම විශේෂත්වයන් කීපය නිසා ම පසුගිය දිනෙක අපි හිරණ ගඟුලේ වෙද නිවෙසට ගියෙමු. ඒ වනවිට වෙද නිවෙස ඉතා කාර්ය බහුල ස්වභාවයක් ඉසිලීය. රෝගීන් 250 ක ආසන්න පිරිසක් එහි සිටින්නට ඇත. බොහෝ දෙනකු සිටියේ පත්තුවක් වැනි යමක් දෑස් වටා දමාගෙන ය. තැනෙක ගඟුලේ වෙද මහතාගේ පුත් ඉෂාර ප්‍රනාන්දු වෙද මහතා ඇස් පරීක්ෂා කරයි. තවත් ස්ථානයක පොට්ටනිවලින් ඇස් තවන පිරිසකි.තවත් තැනෙක ඇස් වටා පත්තු ගැල්වෙයි. තෙල් ගල්වා ඇස වටා සම්බාහනය කරයි. එතැන විවිධ වයස් මට්ටම්වල විවිධ සමාජ මට්ටම්වල විවිධ ආර්ථික මට්ටම්වල පුද්ගලයෝ සිටිති. කුඩා දරුවන් කීප දෙනෙක් භික්ෂූන් වහන්සේ නමක්, තරුණ තරුණියන් කීප දෙනෙක්, විශ්‍රාමික විශ්වවිද්‍යාල මහාචාර්යවරයෙක් ඒ අතර සිටිති. මෙහි දී සෑම දෙනාම එක හා සමාන ය. ඇස් වටා පත්තු තබාගත් ඇතැම්හු බෙහෙත් සෑදීමට අවශ්‍ය කොළ වර්ග සකසති. ඇතැම් රෝගීහු මුළුතැන්ගෙයි වැඩටත් උදව්වෙති.එක් කාමරයක මුනින් අතට බිම දිගා වූ කාන්තාවකි. ඇයගේ කොන්දේ ඖෂධීය පත්තුවකින් මැද්දට ඖෂධීය තෙල් දමා ඇත. ඇයට කොන්දේ ආබාධයකි. මේ සෑම දෙයක් ම සිදුවන්නේ සෝමදාස වෙද මහතාගේත් ඉෂාර ප්‍රනාන්දු වෙද මහතාගේත් අධීක්ෂණය යටතේ ය. මෙම සද් කාර්ය පිළිබඳව තොරතුරු සෝමදාස වෙද මහතා ගෙන් විමසුවෙමු.“මට මේ වෙදකම උරුම වුණේ මගේ පියාගෙන්. මෙය පරම්පරාවෙන් පරම්පරාවට එන වෙදකමක්... දවසකට 250 ත් 300 ත් අතර පිරිසක් මෙහාට එනව බෙහෙත් ගන්න. මෙතැනින් උදේ 6.00 ඉඳල නොම්මර දෙනවා. ඒ අනුපිළිවෙළට තමයි අපි වෙදකම් කරන්නේ. මෙතෙන්ට එන වැඩි දෙනෙක් ඇස් අමාරුවලට ප්‍රතිකාර ගන්න එන උදවිය.දරුවන්ට බෙහෙත් - ‘ඇස් බැන්ඳුම්’ඇස්වටා සම්බාහනය කිරීමඅපි දහවල් 12 ට ප්‍රතිකාර කිරීම නවත්වනවා. ඒ ඇස්වලට දවල් 12 න් පස්සේ ප්‍රතිකාර කිරීම සුදුසු නොවන නිසයි. දවල් 12.30 අපි දවල් කෑම දෙනවා. කිසිම දේකට සල්ලි ගන්නෙ නෑ. තමුන්ට හැකි මුදලක් මෙතන තියන පෙට්ටියට දමන්න පුළුවනි. ශතයක්වත් දැම්මේ නැතත් අපි ඒ ගැන සළකන්නේ නෑ. අපි වෙදකමට මුදලක් නියම නොකරන්න හේතුවක් තියෙනවා.ඇස්වලට ප්‍රතිකාර කරන විට දිනපතා දින 15 ක් පමණ ප්‍රතිකාර කළ යුතුයි. අක්ෂි ආබාධයේ ස්වභාවය අනුව ඒ දින ගණන වෙනස් වෙනවා. ඇතැම් උදවිය මෙහාට එන්නෙ බොහොම ඈත ඉඳල. වියදම් දරාගෙන. දුප්පත් මිනිසුන්ට විශාල මුදලක් වියදම් කරන්න අමාරුයි. අපි වෙදකමටත් මිලක් නියම කළොත් ඒ මිනිස්සුන්ට සිද්ධ වෙන්නෙ හැමදාම අඳුරේ ඉන්න.ඒ නිසයි අපි වෙදකමට මුදල් අය නොකරන්නේ. මේ වැඩේ කරගෙන යන්නෙ ඉතාම අමාරුවෙන්. මමයි බිරිඳයි දරුවන් දෙදෙනෙකුයි මේ වැඩේට කැපවෙලයි ඉන්නෙ. අනෙක් දරුවො වෙනත් රැකියාවල් කළත් වක්‍රාකාරව හෝ හෝ මේ වැඩේට උදව් වෙනවා. මෙතන බෙහෙත් හදන්න, උයන්න පිහන්න 20 ක පමණ සේවක පිරිසක් ඉන්නව.ඔවුන්ට පඩි ගෙවන්න ඕන. මෙතනට එන රෝගීනුත් මෙතන හැම වැඩකටම උදව්වෙනවා. ඒ වගේ ම මේ වැඩේට පරිත්‍යාගශීලින්ගෙනුත් උදව් ලැබෙනවා. එක මහත්තයෙක් මාසෙකට ඇතිවෙන්න පොල් එක පාර ගෙනත් දෙනව. මම කවදාවත් දැකලවත් නැති විශ්‍රාමික මහත්මයෙක් එයාගෙ විශ්‍රාම වැටුපෙන් රුපියල් 500 ක් හැම මාසෙම තැපෑලෙන් එවනව.හැබැයි මේ ශාලාව පවත්වාගෙන යන ඉඩම වෙන්දේසියකින් ගත්තෙ. 2017 අවුරුද්ද වනතෙක් මාසෙට රුපියල් විසිදාහ ගානෙ ගෙවන්න ඕන. සමහර මාසවල ගෙවාගන්න බැරි වෙනවා. ඒත් කොහොම හරි මේ වැඩේ කරගෙන යනවා. අපේ ඇස් වෙදකමේ විශේෂත්වය තමයි කිසිම ඇස් රෝගයක දී ඇසට බෙහෙත් නොදැමීම.සමහර ඇස් අමාරු වලට කකුලට බෙහෙත් බඳින්න වෙනවා. බෙහෙත් සොයාගන්න ගොඩක් දෙනා උදව් වෙනවා. අපි මේක කරන්නේ ව්‍යාපාරයක් විදියට නෙමේ; සේවාවක් විදියට. මගෙ ලොකු පුතා ඉෂාර ප්‍රනාන්දු තමයි, දැන් වැඩියෙන් වෙදකමට යොමු වෙලා ඉන්නෙ. එයාට මගේ පාරම්පරික දැනුම සේරම දීල තියෙනව. ඒ වගේ ම එයා බොරැල්ල ආයුර්වේදයෙන් වෙදකම හදාරපු කෙනෙක්. එයා මටත් වඩා බොහොම සාර්ථක විදියට වෙදකම කරගෙන යනවා.”වෙද ගෙදරින් ලැබුණු දිවා භෝජනය රසවිඳින රෝගීන්එය ඉතා සතුටු දායක ආරංචියකි. අපි ඉෂාර ප්‍රනාන්දු තරුණ වෙද මහතා සමඟ ද කතා බහ කළෙමු.“මේ වෙදකම මට පරම්පරාවෙන් උරුම වුණු දේ. මම හරිම ආශාවෙන් තමයි මේ වෙදකම කරන්නේ. රෝගියාව පරීක්ෂා කරල අපිට කියන්න පුළුවනි සුව කරන්න පුළුවන්ද, බැරිද කියල. ඒ අනුවයි අපි රෝගියාව බාර ගන්නෙ. මට තාත්තා කියල තියෙන්නෙ කෑම බීම දෙන්න පු‍්‍රළුවන් තාක්කල් මේ වෙදකම කරන්න කියලයි. ඒක මම කොහොම හරි කරනවා.අද බොහෝ දෙනෙකුගේ ඇස්වලට විවිධ ආබාධ ඇතිවෙනවා. ඒකට බොහෝ විට හේතු වන්නේ වැරදි වත් පිළිවෙත්. ඇතැම් අය තද අව්වේ පැය ගණන් ඇවිදීමෙන් පසුව එකවරම සීතල වතුර නානවා. එය ඇස් රෝග ගණනාවකට හේතුවක්. අව්වේ ගමනක් යාමෙන් පසුව අප ස්නානය කළ යුත්තේ ඇඟ සිසිල් වනතෙක් පැයක් පමණ සිටීමෙන් පසුවයි.”කතාව අවසන් වනවිට දහවල් වී තිබුණි. දැන් දිවා ආහාරය සියලු දෙනාට සූදානම් ය. මෙය වර්තමානයේ විශ්වාස කළ නොහැකි දෙයක් වුව ද, එය සත්‍යයකි. ගඟුලේ වෙද නිවෙසේ විශේෂත්වය එයයි.විශේෂ ස්තුතිය යූ. චන්ද්‍රසිරි මහතාටගාමිණී සුසන්ත ඡායාරූප - දුෂ්මන්ත මායාදුන්නේ</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=av10020716</link>
    <topic>අපේ උරුමය සුරකින අත්කම් හා ගෙත්තම්</topic>
    <author>තාරක වික්‍රමසේකර</author>
    <content>මුතූ... ඔයා හරියට මනමාලියක් වගෙයි (රසදුන නව කථාව)මේ අවුරුද්දේමං විවාහ වේවිඒ රටේ ඉන්න අපේ ළමයින්ට කතන්දර කියාදෙන්නේ මමයිදකුණු ආසියා කලාපයේ අපේ ඔලිම්පික් උලෙළ ඇරැඹෙයිකෙස් ලස්සන වෙන්න ඔලුව හොඳින් තියාගන්නඅපේ මඟුල් ෆොටෝ එක බැන්ද දවසේම පත්තරේ පළවුණාපිච්චර් පිස්සාකුමන කුරුලු පාරාදීසයේ යළි නිදහසේ සැරිසරමුයුද්ධයේ අසුන්දර සත්‍යය මගේ ටෙලිනාට්‍යයෙන් කියැවෙනවාගීතාවලෝකනජනාධිපතිතුමාට අති විශිෂ්ට ජයක් ! මගේ අනාවැකිය හරි ගියාටොරානා වෙතින් ගී සංගත තැටි පෙළක්පොලිසි හතරකට එකොළොස් වතාවක් ගියාපිස්සු හැදෙන සඳලෙඩට බෙහෙත් දී කන්න බොන්නත් දෙන ගඟුලේ ‘ඇස් වෙද ගෙදර’අපේ උරුමය සුරකින අත්කම් හා ගෙත්තම්ඉන්හේලර් ප්‍රතිකාරවලට බිය විය යුතු නෑවතුර නැතුව මොන වැහි ද?‘සිහින්’අනුශ්කා හිටිගමන් මහත්වෙයි!අපේ සංස්කෘතික උරුමය රැකගෙන පාරම්පරිකව ඉදිරියට ආ අත්කම් ශිල්ප ක්‍රම අපේ ම හෙළ සංස්කෘතියේ දායාද ලෙස හැඳින්විය හැකි ය. අතීතයේ සිට ම මේ අත්කම් ශිල්පීහු වටිනා මෙහෙයක් ඉටු කළහ. විදේශ ආධිපත්‍යයට මෙරට නතුවීමෙන් හස්ත කර්මාන්තය යම් පසුබෑමකට ලක් වුව ද නිදහස් ශ්‍රී ලංකාවේ ශිල්පීන්ට ලද රාජ්‍ය අනුග්‍රහය මත එය යළි පිබිදීමට පටන් ගත්තේ ය.මේ යටතේ 2003 වසරේ නොවැම්බර් මාසයේදී සීගිරියේ හස්ත කර්මාන්ත ගම්මානයක් ඉදිවිය.දේශීය පාරම්පරික කුසලතා පිරි ශිල්පීන් හා ශිල්පිනියන් නඟා සිටුවීම මෙහි ප්‍රධාන අරමුණ වූ අතර අක්කර 5 ක භූමි භාගයක් පුරා පැතිරි ගිය මේ අත්කම් ගම්මානයේ ශිල්පීන් 44 දෙනකුට අවශ්‍ය පහසුකම් සලසා ඇත.මේ ගම්මානයට ඇතුළු වන තැනම ඇති අලංකාර ස්ථම්භය කියා පාන්නේ මෙම අත්කම් කලාව ආරක්ෂාවට යෙදූ පවුරක් බවයි. සිවු දිගින් පැමිණෙන ජනයාට ගම්මානය විවෘත බව එහි දක්වා ඇත.ගම්මානයේ ඇති හස්ත කර්මාන්ත ශිල්පීන්ගේ කුටිවලට දේශීය විදේශීය සංචාරකයන්ට පහසුවෙන් ගමන් කළ හැකි පරිදි ගමන් පහසුකම් සලසා ඇත.මෙම ගම්මානය පිහිටුවීමේ ප්‍රධාන අරමුණු වී ඇත්තේ සාම්ප්‍රදායික හා සංස්කෘතික වටිනාකමක් ඇති අත්කම් ශිල්පී සංරක්ෂණය කිරීම, දේශීය හස්ත කර්මාන්ත දිරිගැන්වීම හා ප්‍රවර්ධනය කිරීම, ඊට ශිල්පීන් සංවිධානය කිරීම, හස්ත කර්මාන්ත ශිල්පීන්ගේ සමාජයීය හා ආර්ථිකය නැංවීම වැනි කරුණුයි.ජාතික ශිල්ප සභාවේ මෙහෙයවීමෙන් අරඹා ඇති සීගිරිය - කිඹිස්සේ පිහිටි මෙම හස්ත කර්මාන්ත ගම්මානයේ තවත් අරමුණක් වී ඇත්තේ පාරම්පරික හස්ත කර්මාන්ත ශිල්පීන්ට අවශ්‍ය විරල අමුද්‍රව්‍ය සපයාදීමත් අත්කම් නිර්මාණයන්හි ගුණාත්මක භාවය වර්ධනය සඳහා වැඩමුළු පැවැත්වීමත් ය.හෙළ අත්කම් කලාවේ බොහෝ ශිල්පීන් එක්තැන් කළ මධ්‍යස්ථානයක් වන සීගිරිය හස්ත කර්මාන්ත ගම්මානයේදී ඉතාම අලංකාරවත් බතික් නිර්මාණ රටා රැසකින් සමන්විත කුටි කිහිපයක් ම දැකගන්නට ලැබෙයි. එවැනි බතික් රටා හස්ත කර්මාන්ත ලෙස සිදු කිරීම විශ්වාස කිරීම අපහසු වන තරමටම එම නිර්මාණ විස්මිතය. තනිකරම දෑතින් යොදා ඇති එම නිර්මාණ හෙළ අත්කම් කලාවේ වටිනාකම කියා පාන්නකි.එමෙන් ම මෙහිදී දැකගත හැකි ‘තලගුණේ’ නමින් හඳුන්වන දුම්බර රටා මෙරටට පමණක් ආවේණික සාම්ප්‍රදායික කලාවකි. කින්නර කුලයේ අය විසින් රජවරුන්ට හා රජ මාලිගයට අවශ්‍ය නිර්මාණ දුම්බර රටා අනුව කර දුන් බව ජනවහරේ කියැවේ. ඉරටුවකින් මෙම නිර්මාණ හැඩ ගැන්වීම මෙහි ඇති විශේෂිත ලක්ෂණයකි. වෙස් මුහුණු කලාව, දැවමය පිළිරූ, නිර්මාණ පිත්තල වැනි දෑ ඇතුළු සියලු හස්ත කර්මාන්තවලට අයත් ශිල්පීන්ගේ කුටි මෙහිදී දැකගත හැකි ය. පැමිණීමට අවශ්‍ය තවත් ශිල්පීහු සිටිත් නම් මේ ගම්මානය ඒ අයටත් විවෘත ය.මෙම ගම්මානයේ ව්‍යාපෘති අධ්‍යක්ෂ ජී. වීරසිංහ මහතායි. “මේ වනවිට සංචාරකයන්ගේ සැලකිය යුතු ඇදී ඒමක් දැකිය හැකියි. එය තවත් වර්ධනය කර ගත යුතුයි. සංචාරකයින්ගේ රුචි අරුචිකම් මේ ශිල්පීන් හොඳින් දන්නා නිසා ඔවුන්ට අවශ්‍ය නිර්මාණ කල් ඇතිව නිර්මාණය කර තබන්නටත් අපේ මේ ශිල්පීන් පුරුදු වෙලා”සීගිරිය ව්‍යාපෘති කළමනාකරු ජී. වීරසිංහලොව අටවැනි පුදුමය මෙන් ම ලෝක උරුමයක් බවට පත් කර ඇති සීගිරිය අවට ගම්වාසීන්ට ද මේ නිසා ඉහළ වටිනාකමක් ලැබී තියෙනවා. ඒ හා ආසන්නයේ ම මෙම ගම්මානය පිහිටුවීමත් වැදගත්ව ඇත්තේ එම නිසයි. කොහොම වුණත් මේ ශිල්පීන්ට තවත් සහාය අවශ්‍යයි. නැත්නම් ඔවුන්ගේ ඉදිරි පැවැත්ම ගැන ගැටලු ඇති වෙනවා. මේ සඳහා රාජ්‍ය මට්ටමින් තවත් යමක් සිදුවිය යුතුයි” ඒ වීරසිංහ මහතාගේ අදහසයි.ජාතික ශිල්ප සභාවේ අධ්‍යක්ෂ සහ උපදේශකවරයකු වන පී.ජී. රත්නායක මහතා පවසන්නේ ද මෙම හස්ත කර්මාන්තය ඉතා ඉක්මනින් දියුණු කර මේ අපට ආවේණික රටාවන් ගෙන් යුත් නිර්මාණකරණයේ නියැලෙන ශිල්පීන් රැකගත යුතු බවයි.ඒ සඳහා මේ වනවිට ව්‍යාපෘති කිහිපයක් අරඹා ඇතැයි ද ඉදිරියේදී ගම්උදාව මෙන් සීගිරියේ අක්කර 25 ක භූමියක ‘සීගිරිය මේලා’ නමින් සංස්කෘතික ප්‍රදර්ශනයක් පැවැත්වෙන බවත් ඔහු කීය. එම ප්‍රදර්ශනයේදී ද මෙම අත්කම් සඳහා හොඳ වටිනාකමක් ලැබෙනු ඇතැයි අධ්‍යක්ෂවරයා විශ්වාසය පළ කරයි. එමෙන් ම ජපන් ආධාර ඇතිව ඉඳි කරන ලද සීගිරිය කෞතුකාගාරයේ කුටියක් ජාතික ශිල්ප සභාවට ලබාදීම නිසා එමඟින් ද මෙරට අත්කම් භාණ්ඩ සම්බන්ධව විශාල ප්‍රචාරයක් ලබාදීමට හැකියාව ලැබී ඇති බවත් ඔහු පැවසීය.ජාතික ශිල්ප සභාවේ සභාපති ආචාර්ය බුද්ධි කීර්තිසේන මහතා පවසන්නේ දේශීය අත්කම් විදේශීයයන් අතර ප්‍රචලිත කිරීමට සීගිරියේ මෙම අත්කම් ගම්මානය ඉතා හොඳ මාර්ගයක් බවයි. දශක තුනක් පැවැති යුද්ධය නිම වීමත් සමඟ දෙස් විදෙස් සංචාරකයන් වැඩි වශයෙන් මෙරටට ඇදී ඒමත් සංචාරක කලාපවල ඔවුන්ට වැඩි පහසුකම් ඇති කිරීමත් තුළින් ඔවුන්ට මෙරට කලාවන් ගැන වැඩි දැනුමක් ලබා දිය හැකි බව ද කීර්තිසේන මහතා කියා සිටී.ස්වර්ණ සම්මානලාභී එල්.එම්. ජයරත්නමේ යටතේ හස්ත කර්මාන්ත ගම්මානයේ ඇති ප්‍රදර්ශන කුටි මඟින් මෙරට සියලු කලාවන් ගැන මනා අවබෝධයක් සංචාරකයන්ට දැනගත හැකි බවත් එමඟින් මෙරට හස්ත කර්මාන්ත කලාවට එතෙර දී මනා ප්‍රසිද්ධියක් ලැබෙන බවත් ඔහු පවසයි.මීට අමතරව සංචාරක අමාත්‍යාංශය හා ඒ යටතේ ඇති ආයතන හරහා සංචාරකයන්ට හස්ත කර්මාන්ත නරඹා අත්කම් මිලදී ගැනීමට දැනට වඩා වැඩි පහසුකම් සලසනු ලබන බව ද ඔහු පවසයි.මේ හස්ත කර්මාන්තය එක් අතකින් විස්මය උපදවන සුලු ය. තවත් අතෙකින් අලංකාරය. මේ නිමැවුම්කරුවන්ගේ තාක්ෂණය අනාගත පරපුරට දායක කළ යුතු ය. ඒ සඳහා ඔවුන්ගේ එම තාක්ෂණය ලේඛනගත කර හෝ අනාගත පරපුරට උරුම කළ යුතු ය.උදාහරණයක් වශයෙන් තල් කොළ වර්ණ ගැන්වීමට පෙර වතුරට බණ්ඩක්කා කරල් දෙකක් දැමීමට අපේ නිමැවුම් කරුවෝ පුරුදුව සිටිති. බණ්ඩක්කාවල ඇති සෙවල නිසා වඩා හොඳින් වර්ණ ගැන්වීම සිදු කෙරේ. අද මේ සඳහා විවිධ රසායනික ද්‍රව්‍ය භාවිතා කළත් ඉපැරණි තාක්ෂණය ද දැන ගැනීම වැදගත් ය.අපේ රටේ මීට වඩා දස්කම් ඇති කලා ශිල්පීහු ද සිටිති. ඔවුන් එක් තැන් කිරීමේ වගකීම ද ජාතික ශිල්ප සභාවට පැවරේ. ජාතික ශිල්ප සභාව විසින් වාර්ෂිකව සංවිධානය කරනු ලබන සම්මාන ප්‍රදානය නිසා ද මේ කලා ශිල්පීන් දැඩි උනන්දුවෙන් කටයුතු කරන බව ද කිව යුතු ය.වෙස් මුහුණු නෙළීම‘ශිල්ප 2009’ යනුවෙන් පවත්වන ලද ජාතික හස්ත කර්මාන්ත ප්‍රදර්ශනයේ ස්වර්ණ සම්මානය ශිල්පීන් දෙදෙනකු විසින් හිමි කරගෙන ඇත. එක් අයෙක් පිළිමතලාවේ ආර්.එල් එම්. ජයරත්නයි. ඔහු රිදී, රත්තරං සහ පිත්තල ප්‍රතිමා ශිල්පයෙහි නියැළෙන්නෙකි. ඔහු විසින් නිර්මාණය කරන ලද අඩි 3 ක් උසැති පිත්තල සමාධි පිළිමයට මෙවර ස්වර්ණ සම්මානයක් හිමි විය. පාරම්පරික ලෙසින් නේත්‍රා ප්‍රතිෂ්ඨාපනය කරන ලද එම සමාධි පිළිමය ඇත්තෙන් ම මිල කළ හැක්කක් ද නොවේ.මෙවර ස්වර්ණ සම්මාන දිනූ අනෙක් ශිල්පියා ඉන්දික උදයංගයි. ඔහු දැවයෙන් අලංකාර කැටයම් හා රූප නෙළන්නෙකි. ඔහු විසින් ද මෙවර ස්වර්ණ සම්මානයට ඉදිරිපත් කර ඇත්තේ දැවමය සමාධි බුදුරුවකි. අඩි 3 ක උසකින් යුත් එය ද පාරම්පරික ශිල්පීය දැව ක්‍රම අනුගමනය කර නෙළන ලද්දකි.මෙවන් ශිල්පීන් රැසකගේ දස්කම් එළි දැක්වීමට මෙවන් සම්මාන උත්සව ඉදිරියේදී මීට වඩා ක්‍රමානුකූ®ලව සැකසීමට ජාතික ශිල්ප සභාව බලාපොරොත්තු වේ.සාමාන්‍යයෙන් මෙරට සංචාරක ව්‍යාපාරය හසුරුවනු ලබන්නේ ඔවුන්ගේ මඟ පෙන්වන්නන් විසිනි. එම නිසා ඔවුන් හා සම්බන්ධව කටයුතු කරමින් මේ දේශීය අත්කම් දියුණු කිරීමට බලාපොරොත්තු වේ. එමෙන් ම ඉදිරියේදී දේශීය අත්කම් දැක්ම සතියක් පැවැත්වීම වැනි කටයුතු කෙරෙහි ද ජාතික ශිල්ප සභාවේ අදහස යොමු වී ඇත.එමෙන් ම පාසල් සිසුන් දැනුම්වත් කිරීම සඳහා සියලුම විදුහල්පතිවරුන් හා අධ්‍යාපන බලධාරීන් ද දැනුම්වත් කළ යුතුව ඇත. එමෙන් ම සීගිරියේ දී විදේශීය සංචාරකයන් මිලදී ගන්නා භාණ්ඩ එතෙර ගෙන යා හැකි වැඩපිළිවෙළක් මෙන් ම ඔවුනට අවශ්‍ය අන්තර්ජාල පහසුකම් ද ඉක්මනින් සැලැස්විය යුතු ය.අපේ අත්කම් තාක්ෂණය, අත්කම් නිර්මාණ මෙරටත් විදේශයන්ගේ ප්‍රචලිත කළ හැකි වන්නේ එවන් ජාතික ක්‍රියා මාර්ගයක් සකස් කළහොත් පමණි.තාරක වික්‍රමසේකරසේයාරූ - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=av10020717</link>
    <topic>ඉන්හේලර් ප්‍රතිකාරවලට බිය විය යුතු නෑ</topic>
    <author>ගාමිණී සුසන්ත</author>
    <content>මුතූ... ඔයා හරියට මනමාලියක් වගෙයි (රසදුන නව කථාව)මේ අවුරුද්දේමං විවාහ වේවිඒ රටේ ඉන්න අපේ ළමයින්ට කතන්දර කියාදෙන්නේ මමයිදකුණු ආසියා කලාපයේ අපේ ඔලිම්පික් උලෙළ ඇරැඹෙයිකෙස් ලස්සන වෙන්න ඔලුව හොඳින් තියාගන්නඅපේ මඟුල් ෆොටෝ එක බැන්ද දවසේම පත්තරේ පළවුණාපිච්චර් පිස්සාකුමන කුරුලු පාරාදීසයේ යළි නිදහසේ සැරිසරමුයුද්ධයේ අසුන්දර සත්‍යය මගේ ටෙලිනාට්‍යයෙන් කියැවෙනවාගීතාවලෝකනජනාධිපතිතුමාට අති විශිෂ්ට ජයක් ! මගේ අනාවැකිය හරි ගියාටොරානා වෙතින් ගී සංගත තැටි පෙළක්පොලිසි හතරකට එකොළොස් වතාවක් ගියාපිස්සු හැදෙන සඳලෙඩට බෙහෙත් දී කන්න බොන්නත් දෙන ගඟුලේ ‘ඇස් වෙද ගෙදර’අපේ උරුමය සුරකින අත්කම් හා ගෙත්තම්ඉන්හේලර් ප්‍රතිකාරවලට බිය විය යුතු නෑවතුර නැතුව මොන වැහි ද?‘සිහින්’අනුශ්කා හිටිගමන් මහත්වෙයි!“අපේ බබාට හොඳටම වීස් එක. ඒ නිසයි මට ඊයෙ වැඩට එන්න බැරි වුණේ. කොච්චර බෙහෙත් ගත්තද? ඒත් තාම අඩුවක් නෑනෙ. මොනවකරන්නද කියල මට තේරෙන්නේ නෑ” තරුණ මවක් කාර්යාලයේ තම යෙහෙළියක සමඟ පැවසූ දෙයක් ඒ.අද සමාජයේ බොහෝ දෙනෙක් කතා කරන මාතෘකාවක් විදිහට ‘වීස්’ (Asthma) ලෙස හඳුන්වන ඇදුම රෝගය පත්වෙලා තිබෙනවා. අද ‘සුවමඟ’ මගින් තොරතුරු සොයා බලන්නේ ඇදුම රෝගය පිළිබඳව. ඒ පිළිබඳව අදහස් දක්වන්නේ වැලිසර ළය රෝහලේ ශ්වසන රෝග පිළිබඳ විශේෂ වෛද්‍ය බන්දු ගුණසේන මහතායි.වැලිසර ළය රෝහලේශ්වසන රෝග පිළිබඳ විශේෂ වෛද්‍යබන්දු ගුණසේනකුමක්ද මේ ඇදුම රෝගය?‘ඇදුම’ ශ්වසන මාර්ගය; ශ්වසන පද්ධතිය ආශ්‍රිතව ඇතිවන නිදන්ගත රෝගී තත්ත්වයක්. ඇදුම රෝගයේ දී රෝගියාට හුස්ම ගැනීමේ අපහසුව, දීර්ඝ කාලීනව තිබෙන වියළි කැස්ස, පපුව තුළින් රූං, රූං වැනි ශබ්දයක් පිටවීම වැනි රෝග ලක්ෂණ මතුවෙනවා. ඇදුම රෝගයට හේතුවන්නේ ශ්වසන මාර්ගයේ ශ්වසන නාලවල ඉඩකඩ ඇහිරීමයි. මෙම රෝගය ඉස්මතුවීමට හේතුවන්නේ සීතල දේශගුණය, නිවසේ ඇති මකුළුදැල් සහිත දූවිල්ල, වෛරස් උණ රෝගයක් වැළඳී සෙම තත්ත්වය වර්ධනය වීම වැනි කරුණක් විය හැකියි. නමුත් එය සෑම දෙනාටම ඇතිවන්නේ නෑ. එය, අන්නාසි ආහාරයට ගත් විට ඇතැමෙකුගේ ශරීරයේ පළු මතුවීමක් සිදුවූවත් තවත් අයෙකුට එසේ නොවීම වැනි සිදුවීමක්.ඇදුම රෝගය යමෙකු තුළ ඇතිවන්නේ උපතේ පටන්මයි. වයස් ගත වනවිට එය වර්ධනය වී රෝගය ඉස්මතු වෙනවා. ළමා කාලයේ දී වුව ද ඇදුම රෝගය මතු විය හැකියි. ඇතැමෙකුට ඇදුම රෝගය තරුණ වියේදී, ඇතැමෙකුට මැදිවියේදී, ඇතිවන අතර ඇතැමෙකුට වයස් ගතවන විට වුව ද මෙම රෝගය මතුවීමේ හැකියාව තිබෙනවා. මුහුදු රළ විටින්විට ගොඩට පැමිණෙන්නාක් මෙන් විටින් විට කලින් කලට රෝගය මතුවීම ඇදුම රෝගයේ ස්වභාවයයි.රෝගය අඩුවන කාලයේදී සිදුවන්නේ කලකට රෝගය යටපත් වීම පමණයි. රෝගය ඉක්මනින් හඳුනාගෙන වෛද්‍ය උපදෙස් අනුව දිගටම ප්‍රතිකාර කිරීම ඉතාම වැදගත්. රෝගය පිළිබඳව නොසලකා හැරීමේ ප්‍රතිඵලය වන්නේ පෙනහළුවල සක්‍රීය තාවය ක්‍රමයෙන් අඩු වී, රෝගය උත්සන්න නොවූ අවස්ථාවලදී පවා හුස්ම ගැනීම අපහසු වී මරණය පවා සිදුවිය හැකි වීමයි.එමෙන් ම රෝගය උස්සන්න වූ විට පෙනහළු තුළට විෂබීජ ඇතුළුවී එමගින් රෝගියා මිය යාමට ද ඉඩ තිබෙනවා. ඇඳුම රෝගය පිළිබඳව නොසලකා සිටීම මගින්, පෙනහළු වල රුධිර නාලිකා හානියට පත්වී පෙනහළු මගින් හෘදයට රුධිරය ගමන් කිරීමට පවා අපහසු වෙනවා. එය රෝගියාගේ ජීවිතයට තර්ජනයක්.ඇදුම රෝගය සඳහා ප්‍රතිකාර මොනවාද?ඉහත දැක්වූ ක්‍රියාදාමය පාලනය කිරීමට ක්‍රම දෙකක් තිබෙනවා. ඉන් එකක් වන්නේ රෝගියාගේ රෝගය උත්සන්න වනවිට එයට සහනයක් ලබාගැනීම සඳහා ඖෂධ ලබාදීම. එම ඖෂධ මගින් ලැබෙන්නේ තාවකාලික සුවයක් පමණයි. එම ඖෂධ ශ්වසන මාර්ගය පළල් කර හුස්ම ගැනීම පහසු කරවනවා. අනෙක් ඖෂධ ඛණ්ඩය රෝගය සෑදීම වැළැක්වීමේ ඖෂධ.මෙම ඖෂධ රෝගය තිබෙන අවස්ථාවේ ගත්විට රෝගියාට එකවර සහනයක් දැනෙන්නේ නෑ. එහෙත් එම ප්‍රතිකාර දිගටම කරගෙන යනවිට ශරීරය තුළින් රෝගය මතුවීමේ හැකියාව නැතිවී රෝගය පාලනය වෙනවා.රෝගීන් වැඩි කැමැත්තක් දක්වන්නේ තාවකාලික සහනය ගෙන දෙන ඖෂධ ගැනීමට යි. එහෙත් නිවැරදි ක්‍රමය වන්නේ තාවකාලික සහනය ගෙන දෙන ඖෂධ ගන්නා අතරතුර රෝගය සෑදීම වැළැක්වීමට දෙන ඖෂධ වෛද්‍ය උපදෙස් මත දිගටම භාවිතා කිරීමයි.එම ඖෂධ ගන්නා විට රෝගය මතු වීමේ හැකියාව අඩු වී යනවා. මෙම ඖෂධ දීර්ඝ කාලිනව ගන්නා විට ඉතා ම සුළු ඖෂධ ප්‍රමාණයකින් රෝගය පාලනය කිරීමේ හැකියාව ලැබෙනවා. මෙම ඖෂධ ගිලින පෙති ලෙසත් ආශ්වාස කරන ඖෂධ , ඉන්හේලර් - Inhaler)  ලෙසත් වෛද්‍යවරු න් නියම කරනවා.පෙති ලෙස එම ඖෂධ දීර්ඝ කාලීනව ගන්නා විට අතුරු ආබාධ ඇතිවීමේ හැකියාවක් තිබෙනවා. ඒ නිසා දීර්ඝකාලීනව දෙනු ලබන රෝගය වැළැක්වීමේ ඖෂධ බොහෝ විට නියම කරනු ලබන්නේ ඉන්හේලර් මගින් දෙන ඖෂධ ලෙසයි.මෙම ඖෂධ ඉතා ඉහළ ක්‍රියාකාරිත්වයක් දක්වනවා. එම ඖෂධ මගින් ශරීරයේ අභ්‍යන්තර අවයවවලට හානියක් සිදු නොවී පෙනහළුවල තිබෙන රෝග තත්ත්වය පමණක් පාලනය කරනු ලබනවා. රෝගියාගේ රෝග තත්ත්වයේ බලවත්කම අනුව වෛද්‍යවරයා ඉන්හේලර් දෙකක් වුව ද නියම කළ හැකියි. ඒ පිළිබඳව බිය විය යුතු නෑ.ශ්වසන පද්ධතියේ පෙනහළු සහ පෙනහළු ආශ්‍රිත අවයව අවහිර වී ආශ්වාස කිරීමට අපහසුවීම ඇදුම ලෙස හැඳින්වෙන අතර නාසය ආශ්‍රිතව ඇතිවන මෙම අවහිර වීම හැඳින්වෙන්නේ පීනස නමින්. ඇදුම මාරාන්තික රෝගයක් වුවත් පීනස මාරාන්තික වන්නේ නෑ. පීනස පාලනය කිරීමට නාසයට ඉසින ඖෂධ භාවිතා කරනවා. ඇතැම්විට ඇදුම සහ පීනස යන ආබාධ දෙකෙන් ම පෙළෙන විට ඇදුම පාලනය කිරීමට උපකාරයක් ලෙස පීනස පාලනය කළ යුතු වෙනවා.ඇදුම රෝගය පරම්පරාවෙන් පරම්පරාවට යනවාද?ඇදුම රෝගය බොහෝ විට පරම්පරාවෙන් පරම්පරාවට යන රෝගයක්. එසේ වුවත් ඇදුම රෝගය ඇතිවීමට බලපාන එකම හේතුව පරම්පරාගත සාධකය නොවෙයි. මවට සහ පියාට ඇදුම රෝගය තිබේ නම්, එම දරුවන්ට ඇදුම රෝගය වැළඳීමේ හැකියාව වැඩියි. මව හෝ පියා යන දෙදෙනාගෙන් එක් අයකුට පමණක් ඇදුම රෝගය ඇත්නම් දරුවනට මෙම රෝගය වැළඳීමේ හැකියාව කලින් අවස්ථාවට වඩා අඩුයි. මවට සහ පියාට ඇදුම රෝගය නැතත් යමෙකුට ඇදුම රෝගය වැළඳිය හැකියි. එහෙත් එසේ සෑදීමේ හැකියාව ඉතාම අඩුයි.කුඩා අවධියේ දී ඇතිවන ඇදුම රෝගී තත්ත්වය තරුණ වියට එළඹෙන විට සුව වෙනවාද?ඇදුම රෝගයේ ලක්ෂණ ආකාරයේ රෝග ලක්ෂණ (පපුවෙන් රූං රූං වැනි ශබ්දයක් පිටවීම වැනි) පෙන්නුම් කරන වෙනත් රෝග කුඩා අවධියේදී ළමයකු තුළ ඇති විය හැකියි. එය ඇදුම රෝගය නොවිය හැකියි. එම රෝග තත්ත්වයන් තරුණ වියට එළඹෙන විට බොහෝ විට සුව වෙනවා. කුඩා අවධියේදී ඇතිවන මෙම රෝග තත්ත්වයන් වලට ද වෛද්‍යවරු ආශ්වාස ප්‍රතිකාර (ඉන්හේලර්) නියම කරනවා. ඒ පිළිබඳව කිසිදු බියක් දැක්විය යුතු නෑ. රෝගයට නියමිත ඖෂධ ලබා නොදුනහොත් සිදුවන්නේ ඒ දරුවාට ඉතා වේදනාවෙන් ළමා කාලය ගත කිරීමයි. එම දරුවාට අයිස්ක්‍රීම් එකක රස බැලීමටත්, ජලයේ සෙල්ලම් කිරීමටත් හැකි වන්නේ නෑ.ඒ නිසා නියමිත ප්‍රතිකාර දරුවාට ලබාදීම ඉතා වැදගත්. එමෙන් ම ඇදුම රෝගයේ ලක්ෂණ පෙන්නුම් කරන එවැනි රෝගවලට ප්‍රතිකාර නොකිරීමෙන් දරුවාගේ පෙනහළුවලට හානි සිදුවෙනවා. ඒ නිසා ළමයාට වයස යනවිට රෝගය අඩුවේ යැයි නොසිතා අවශ්‍ය ප්‍රතිකාර ලබාදීම අත්‍යවශ්‍යයි. එවිට ළමයාට ඔහුගේ ළමා කාලය හොඳින් ගත කළ හැකි වෙනවා.ආශ්වාස ප්‍රතිකාර (ඉන්හේලර්) වලට ඇබ්බැහිවීමක් සිදුවෙනවාද?මෙහි කිසිදු සත්‍යතාවයක් නෑ. ආශ්වාස ප්‍රතිකාර හඳුන්වාදුන් මුල් යුගයේ, එම ඖෂධ භාවිතා කළේ, තාවකාලිකව සහනය ගෙන දෙන ඖෂධ ලෙස පමණයි. එහෙත් බොහෝ විට වර්තමානයේ ආශ්වාස ප්‍රතිකාර ලෙස භාවිතා කරන ඖෂධ යොදාගත්තේ රෝගය වැළැක්වීමට. ඒවා ඉතා නවීන ඖෂධ. එම ඖෂධ මගින් රෝගයේ බරපතළකම අඩු කරන අතර ආශ්වාස කළ යුතු ඖෂධ ප්‍රමාණය ද ක්‍රමයෙන් අඩු කළ හැකි වෙනවා. නොකඩවා එම ඖෂධ භාවිතා කරන විට කලක් ඖෂධ නොමැතිව සිටිය හැකියි.ඇදුම රෝගය සුව කළ නොහැකිද?ඉතාම හොඳින් ප්‍රතිකාර කළ විට මෙම රෝගය වැළඳුණු ඉතා සුළු පිරිසකට ජීවිත කාලය තුළ නැවත සෑදීමේ හැකියාව අවම වෙනවා. එයට හේතුව වන්නේ මනා ප්‍රතිකාර නිසා පෙනහළු ආශ්‍රිතව සිදුවූ ආපදාව මගහැරී යාමයි. වැඩි දෙනෙකුට සිදුවන්නේ, ප්‍රතිකාර නිසා රෝගය වැළකී තිබුණ ද, කලකට පසුව නැවත රෝගය මතුවීමයි. හොඳින් ප්‍රතිකාර කළ විට ඉතා සුළු පිරිසකට ඖෂධ නැවැත්වීමේ හැකියාව තිබෙනවා.ඇදුම රෝගයට පිහිනීම නුසුදුසු ද?ඇදුම රෝගය උත්සන්න නොවූ අවස්ථාවේදී පිහිනීම ඉතාම සුදුසුයි. ජලය මතුපිට තිබෙන වායුගෝලයේ තෙතමනය ඉතා හොඳින් තිබීම එයට හේතුවයි. රෝගියාගේ පෙනහළුවලට එම වාතය සුවදායකයි. ඇදුම රෝගය පාලනය වීමට පිහිනීම උපකාරී වන බව සොයාගෙන තිබෙනවා. ඇදුම රෝගය නිසා කිසිවෙකින් පසුබට විය යුතු නැහැ.ඔලිම්පික් තරගවලට සහභාගි වී රන් පදක්කම් කීපයක් ම දිනාගත් ක්‍රීඩකයින් ඇදුම රෝගයට ප්‍රතිකාර ගනිමින් එම තරගවලට සහභාගි වූවන්. ඇදුම රෝගයට ප්‍රතිකාර කිරීමේ අරමුණ වන්නේ ප්‍රතිකාර ලබාගනිමින් තමන් කැමැති ආහාරයක රස විඳීමටත් තමන්ට අවශ්‍ය ක්‍රීඩාවක නියැලීමටත්, තමාගේ එදිනෙදා කටයුතු පහසුවෙන් කරගෙන යාමටත් අවස්ථාව ලබා ගැනීමයි.ගාමිණී සුසන්ත</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=av10020718</link>
    <topic>වතුර නැතුව මොන වැහි ද?</topic>
    <author>සුජීව තේවහෙට්ටිගේ</author>
    <content>මුතූ... ඔයා හරියට මනමාලියක් වගෙයි (රසදුන නව කථාව)මේ අවුරුද්දේමං විවාහ වේවිඒ රටේ ඉන්න අපේ ළමයින්ට කතන්දර කියාදෙන්නේ මමයිදකුණු ආසියා කලාපයේ අපේ ඔලිම්පික් උලෙළ ඇරැඹෙයිකෙස් ලස්සන වෙන්න ඔලුව හොඳින් තියාගන්නඅපේ මඟුල් ෆොටෝ එක බැන්ද දවසේම පත්තරේ පළවුණාපිච්චර් පිස්සාකුමන කුරුලු පාරාදීසයේ යළි නිදහසේ සැරිසරමුයුද්ධයේ අසුන්දර සත්‍යය මගේ ටෙලිනාට්‍යයෙන් කියැවෙනවාගීතාවලෝකනජනාධිපතිතුමාට අති විශිෂ්ට ජයක් ! මගේ අනාවැකිය හරි ගියාටොරානා වෙතින් ගී සංගත තැටි පෙළක්පොලිසි හතරකට එකොළොස් වතාවක් ගියාපිස්සු හැදෙන සඳලෙඩට බෙහෙත් දී කන්න බොන්නත් දෙන ගඟුලේ ‘ඇස් වෙද ගෙදර’අපේ උරුමය සුරකින අත්කම් හා ගෙත්තම්ඉන්හේලර් ප්‍රතිකාරවලට බිය විය යුතු නෑවතුර නැතුව මොන වැහි ද?‘සිහින්’අනුශ්කා හිටිගමන් මහත්වෙයි!‘ඇක්ෂන් රී ප්ලේ’, බොලිවුඩ්පුරයේ මේ දිනවල රූපගත වෙමින් පවතින චිත්‍රපටයක්. මීට මාස කිහිපයකට කලින් ආරම්භ වුණු මේ චිත්‍රපටයේ වැඩ කටයුතු සිදුවුණේ තරමක් මන්දගාමීවයි. චිත්‍රපටයේ රඟපෑ නළු නිළියන් අතර මතු වුණු සමහර ප්‍රශ්න නිසයි, එවැනි ප්‍රමාදයක් දකින්නට ලැබුණේ.කොහොම වෙතත් අධ්‍යක්ෂ විපුල් ෂා, ‘ඇක්ෂන් රී ප්ලේ’ චිත්‍රපටයේ රූපගත කිරීම් නොනවත්වා සිදු කරගෙන යන්නට සමත් වුණා.මෙහි ඇතුළත් වන එක්තරා ගීතමය ජවනිකාවක් නිරූපණය කරන්නට සිදුවුණේ චිත්‍රපටයේ ප්‍රධාන නිළිය වන ඓයිශ්චර්යා රායිට යි. මේ ගීතමය නර්තන ජවනිකාව වෙනුවෙන් කෘත්‍රිම වර්ෂාවක් නිර්මාණය කරන්නට අධ්‍යක්ෂවරයාට සිදු වුණා.මේ රූපගත කිරීමට විශේෂිත කැමරාවකුත් යොදා ගැනුණා. දර්ශන රූපගත කිරීම් සිදු කරන්නට නියමිත ව තිබුණේ මුම්බායි නගරයේයි. ඒ වනවිට මුම්බායි නගර වැසියන් උග්‍ර ජල හිඟයකට මුහුණ පා සිටියා.එවැනි අයහපත් වාතාවරණයකදී තමන්ගේ චිත්‍රපටය වෙනුවෙන් ජලය යොදා ගැනීම නුසුදුසු කාරණයක් යැයි තීරණය කළ අධ්‍යක්ෂවරයා, වහාම එම දර්ශන රූපගත කිරීම නවතා දැමුවා.“මේ දර්ශනයට වතුර ගැලුම් සිය ගණනක් ඕනෑ වුණා. ඓයිශ්චර්යාත් එක්ක 150 ක නැටුම් ශිල්පීන් පිරිසකුත් නටන්න හිටියා.ඒ වුණත් මුම්බායි නගරයේ මිනිස්සු වතුර නැතුව දුක් විඳිද්දී මම කොහොමද මෙච්චර වතුර ප්‍රමාණයක් චිත්‍රපට දර්ශනයකට යොදා ගන්නෙ? ඒ නිසා මම තීරණය කළා, ඒ දර්ශනය කෘත්‍රිම වැස්සක් නැතුව රූපගත කරන්න ඓයිශ්වර්යාත් මගේ තීරණයට එකඟ වුණා” අධ්‍යක්ෂ විපුල් ෂා පැවසුවා.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=av10020719</link>
    <topic>‘සිහින්’අනුශ්කා හිටිගමන් මහත්වෙයි!</topic>
    <author>සුජීව තේවහෙට්ටිගේ</author>
    <content>මුතූ... ඔයා හරියට මනමාලියක් වගෙයි (රසදුන නව කථාව)මේ අවුරුද්දේමං විවාහ වේවිඒ රටේ ඉන්න අපේ ළමයින්ට කතන්දර කියාදෙන්නේ මමයිදකුණු ආසියා කලාපයේ අපේ ඔලිම්පික් උලෙළ ඇරැඹෙයිකෙස් ලස්සන වෙන්න ඔලුව හොඳින් තියාගන්නඅපේ මඟුල් ෆොටෝ එක බැන්ද දවසේම පත්තරේ පළවුණාපිච්චර් පිස්සාකුමන කුරුලු පාරාදීසයේ යළි නිදහසේ සැරිසරමුයුද්ධයේ අසුන්දර සත්‍යය මගේ ටෙලිනාට්‍යයෙන් කියැවෙනවාගීතාවලෝකනජනාධිපතිතුමාට අති විශිෂ්ට ජයක් ! මගේ අනාවැකිය හරි ගියාටොරානා වෙතින් ගී සංගත තැටි පෙළක්පොලිසි හතරකට එකොළොස් වතාවක් ගියාපිස්සු හැදෙන සඳලෙඩට බෙහෙත් දී කන්න බොන්නත් දෙන ගඟුලේ ‘ඇස් වෙද ගෙදර’අපේ උරුමය සුරකින අත්කම් හා ගෙත්තම්ඉන්හේලර් ප්‍රතිකාරවලට බිය විය යුතු නෑවතුර නැතුව මොන වැහි ද?‘සිහින්’අනුශ්කා හිටිගමන් මහත්වෙයි!සුරූපී අනුශ්කා ශර්මා පියවරෙන් පියවර ඉදිරියට පැමිණෙමින් සිටින නිළියක්. ඔබ, ‘රබ්නෙ බනාඩි ජෝඩි’ චිත්‍රපටය නැරඹුවා නම් අනුශ්කා ගේ රූසිරිය, රංගන කුසලතා ඔබට අමුතුවෙන් හඳුන්වා දෙන්නට අවශ්‍ය නැහැ. අනුශ්කා, සිහින් සිරුරකට හිමිකම් කියන යුවතියක්. ඇය වඩාත් සුන්දර ඒ නිසයි.නමුත් මේ සිහින් සිරුර අනුශ්කාගේ අවාසියටත් හේතු වූ අවස්ථාවනුත් තිබුණා. ඒ, චිත්‍රපටයක රඟපාන්නට සූදානම් වෙද්දීයි. චිත්‍රපටය අධ්‍යක්ෂණය කළේ පර්මීට් සේතියි. මේ චිත්‍රපටයට තවමත් නමක් යොදා නැහැ. ප්‍රධාන නළු නිළි යුවළ හැටියට තෝරාගෙන තිබුණේ ශාහිඩ් කපූර් සහ අනුශ්කා ශර්මා යි.චිත්‍රපටයේ අනුශ්කාට නිරූපණය කරන්නට නියමිතව තිබුණු චරිතයට අනුව ඇයගේ සිරුර දැනට වඩා තරමක් තරබාරු ගතියක් පෙන්විය යුතුව තිබුණා. ඉතින් සිහින් සිරුරක් තියෙන අනුශ්කා එක්වරම මහත් වෙන්නෙ කොහොමද? ඒ ගැන අධ්‍යක්ෂවරයා කල්පනා කරන්නට පටන් ගත්තා.මේ ගැන හොඳ විසඳුමක් ලබාදුන්නේ චිත්‍රපටයේ ඇඳුම් නිර්මාණ ශිල්පී, ජයිමල් ඔඩෙඩ්රායි. ඔහුගේ යෝජනාවකට අනුව අනුශ්කාගේ ඉඟ පෙදෙස තරමක් විශාල කර පෙන්වන්නට අතිරේක ඇඳුමක් ඇයගේ ගවොමට යටින් අන්දවන්නට සිදුවුණා.“අනුශ්කා කොහොමත් කෙට්ටුයි. ඒත් පර්මිට් ගේ චිත්‍රපටයේ චරිතයට අනුව එයාගෙ සිරුරේ හැඩය වෙනස් කරන්නට සිද්ධ වුණා. අනුශ්කාට රඟපාන්න තිබුණේ ශාහිඩ් කපූර් එක්කයි. ඉතින් චරිතයට ගැලපෙන විදිහට මහත් වුණා. අනුශ්කා පුරුද්දක් විදිහට තමන්ගේ සිරුර සිහින්ව තියා ගන්න ව්‍යායාම් කරනවා. ඒ නිසයි එයා ඒ තරම්ම මහත නැත්තේ” චිත්‍රපටයේ කාර්මික ශිල්පියෙකු එලෙස ප්‍රකාශ කර තිබුණා.අනුශ්කාට පර්මීට් සේතිගේ චිත්‍රපටයේ දී විතරක් නොවෙයි. ප්‍රවීණ අධ්‍යක්ෂ නිඛිල් අද්වානිගේ අලුත්ම චිත්‍රපටයේ රඟපාන්නට කලිනුත් කෘත්‍රිම ලෙස මහත් වූ සිරුරක් පෙන්වන්නට සිද්ධ වුණා.“මේ චිත්‍රපටයේ නම තමයි, ‘පාෂලා හවුස්’. අනුශ්කාට රඟපාන්න ලැබුණේ සම්ප්‍රදායික උතුරු ඉන්දියානු තරුණියකගේ චරිතයක්. මේ තරුණිය අඳින්නේ පන්ජාබ් ඇඳුම්. ඉතින් ඒ වගේ ඇඳුම් ඇන්ද ගමන් අනුශ්කාව පෙනෙන්නේ කෙට්ටු තරුණියක් වගෙයි. නමුත් පන්ජාබ් තරුණියන් සාමාන්‍යයෙන් තරමක් මහතයි. විශේෂයෙන් ම ඉනෙන් පහළ කොටස. ඒ නිසා මේ චිත්‍රපටයේ ද ඇඳුම් නිර්මාණ ශිල්පී ජයිමල් ඔඩෙඩ්රා අනුශ්කා ගේ ඉඟ පෙදෙස පුළුල් කරන්න හිතාගෙන එයාට තවත් විශේෂ ඇඳුමක් ඇන්දෙව්වා.” මේ කාරණාව හෙළි කළේ ඇඳුම් නිර්මාණ ශිල්පියාගේ සහයිකාවක්.මෙවැනි අත්දැකීම් මත බොලිවුඩ්පුරයේ ඉදිරියට ම ගමන් කරමින් සිටින අනුශ්කා බොහෝ විට අවවාද, අනුශාසනා ලබාගන්නේ ප්‍රවීණ අධ්‍යක්ෂ ආදිත්‍ය චොප්රා ගෙන්ලු.මේ වනවිට ආදිත්‍ය ගේ පියා (යාෂ් චොප්රා) ගේ චිත්‍රපට සමාගම වන ‘යාෂ් රාජ් ෆ්ල්ම්ස්’ ආයතනයේ සේවයෙහි නියුතු දෙදෙනෙකු අනුශ්කාගේ රංගන ජීවිතයේ කටයුතුවලට උපදෙස් දෙමින් සිටින බවට ආරංචි පැතිරී යමින් තිබෙනවා. ‘පාෂලා පාවුස්’ චිත්‍රපටයේ රඟපෑමට අනුශ්කාට උපදෙස් දී තිබෙන්නේත් යාෂ් චොප්රා කියලයි සමහරු පවසන්නේ.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=ay1002071</link>
    <topic>යුද්ධ කාලේ ඇන්දේ පිටි ගෝනිවලින් සරම් මහගෙන</topic>
    <author>සාගරිකා දිසානායක ජයසිංහ</author>
    <content>යුද්ධ කාලේ ඇන්දේ පිටි ගෝනිවලින් සරම් මහගෙනඅපේම අය හැදු ලංකාවේ ලොකුම විදුලි බලාගාරයමධ්‍යම පළාතේ නුවරඑළිය දිස්ත්‍රික්කයේ අඹගමුව කෝරලේ කඩවල වසමේ ගිනිගත්හේන නගරයට යාබද තීනියගල ගමේදී ඔහු උපන්නේ 1927 මැයි මාසේ විසි වැනිදා. විලේගොඩ ආරච්චිලාගේ දොන් නන්දසේන වික්‍රමසිංහ විශ්‍රාමලත් විදුහල්පතිතුමා ඔහුගේ අතීත වතගොත කියන්නට මුල පිරුවේ උපන් ගම හැදුණු හැටිත් විස්තර කරමින්.පුහුණු ගුරුවරයකු ලෙස මාතලේ, මහනුවර, නුවරඑළිය, බදුල්ල, රත්නපුර දිස්ත්‍රික්කවල පාසල් දහසයක සේවය කොට ඇති වික්‍රමසිංහ මහතා ගිනිගත්හේන මධ්‍ය මහා විද්‍යාලයීය ද්‍රවිඩ පාසලේ විදුහල්පතිවරයා ලෙසත් අඹගමුව විද්‍යාලයේ විදුහල්පතිවරයා ලෙසත් සේවය කොට විශ්‍රාම ලබා දැන් ඇහැලියගොඩ නගරයේ නොතාරිස්වරයකු ලෙස කටයුතු කරනවා.ජීවිත ගමනේ අසූ තුන්වැනි සැතැපුම් කණුව පසු කරමින් සිටින වික්‍රමසිංහ මහතා තවමත් එදා වගේ ම කඩිසරයි කාර්ය බහුලයි.නන්දසේන වික්‍රමසිංහ කියල උප්පැන්නෙට නම දැම්මට අම්මා - තාත්තා ඔහුට ආදරේට කීවේ නවරත්න කියලා. ‘නවරත්න’ නමින් හැමෝම ඇමතූ නිසාම අද කවුරුත් ඔහු හඳුනන්නේ ‘නවරත්න වික්‍රමසිංහ’ නමින්.නවරත්නගේ තාත්තා විලේගොඩ ආරචිලාගේ පීටර් වික්‍රමසිංහ. ඔහු පළවැනි ලෝක යුද්ධ කාලෙ දකුණේ ඉඳන් උඩරටට සංක්‍රමණය වූ මුල්ම ව්‍යාපාරිකයන් කිහිප දෙනා අතරින් කෙනෙක්. අම්මා රාජකරුණා මොහොට්ටි අප්පුහාමිල්ලාගේ මේරි නෝනා. උඩරට වැදගත් පරපුරකට උරුමකම් කී ඈ ඉතාම කරුණාවන්ත නිහතමානී ගෘහිනියක්.නවරත්න පවුලේ වැඩිමලා. ඔහුට බාල මල්ලිලා දෙන්නයි. නංගිලා දෙන්නයි. නවරත්නගේ ළමා කාලෙයි දෙවැනි ලෝක යුද්ධය පටන් ගත්තේ. රටටම ලොකු අහේනියක් තිබුණු කාලයක්. නවරත්නලාට යමක්කමක් තිබුණා වුණත් රටට බලපෑ ආහාර හිඟය ඔවුන්ටත් දැනුණා. ඒ කාලෙ එක් පුද්ගලයකුට ලැබුණෙ හාල් සේරු බාගයයි. තිරිඟු හෝ බජිරි වගේ ධාන්‍ය ස්වල්පයයි. ගමේ ගොඩේ ජීවත්වුණු ඔවුන්ට කොස්, දෙල්, අල, බතලවලින් වේල පිරිමහගන්නට සිදු වූ අවස්ථා එමටයි.ඒ කාලෙ රෙදි බොහොම හිඟයි. ඇතැම් අවස්ථාවල සරම් මසා ගත්තෙ පිටි ගෝනි හෝදලා වේලාගෙන. පාසල් පොත්පත් හිඟයි. අභ්‍යාස පොත් ලබා දුන්නෙ පාසල් මට්ටමෙන් කූපන් ක්‍රමයට. පාසලේදී මේ පොත් කොටස් කර පස්වැනි පන්තියේ ළමයකුට එක් පොතකුත්, හයවැනි හත්වැනි පන්තියේ ළමයකුට පොත් දෙක බැගිනුත්, ඉහළ පන්තිවල ළමයකුට පොත් තුන බැගිනුත් බෙදා දුන්නා. මදි පාඩුවට පරණ ලිපි ලේඛනවල හිස් පිටු බෙදා දුන්නා. බෝල්පොයින්ට් පෑන් ගැන අහලවත් නෑ. පුංචි ළමයින්ට ගල් ලෑල්ලයි ගල්කූරයි. ඒක පහට යනකල්ම පරිස්සම් කරගෙන අකුරු කරන්නට ඕනෑ.නවරත්න මුලින්ම ඇතුළත් වුණේ ගිනිගත්හේන රජයේ ආර්. එස්. පාසලට. ඒ 1932 මැයි මාසේ දෙවැනිදා. ඇතුළත් වීමේ අංකයත් ඔහුට හොඳට මතකයි අංකය 545. එදා පුංචි නවරත්න පාසලට ගියේ ගවුමක් ඇඳ පුංචි රන් මාලයක් කරේ දාගෙන. ගිනිගත්හේන නගරෙට මදක් එපිටහට වෙන්න කන්දක් පාමුල අලුතින් ඉදිකළ පාසල පිහිටියේ නවරත්නගේ ගෙදර ඉඳන් පයින් යන දුරක. ඒ කාලෙ පහළ පන්තිවල ළමයි පාසල් ගෙන ගියේ ගල් ලෑල්ලක් ගල්කූරක්, හෝඩි පොතක් පිඟානකුත් කෝප්පයකුත් පමණයි පිඟාන බත් කන්නට. කෝප්පෙ කිරි බොන්ට. පාසල ඇරැඹුණේ උදේ 7.30 ට. පාසල ඇරුණේ 1.30 ට.හයේ පන්තියෙ සිට ඉහළ පන්තිවලට ග්‍රාමීය අධ්‍යාපනය යටතේ අමතර පැය දෙකක් කෘෂිකර්මය, සත්ත්ව පාලනය, ලී වැඩ, මේසෙන් වැඩ, කොණ්ඩා කැපීම, මැණුම් වැඩ ඉගැන්නුවා. ගව කුකුල්, එළු වගේ ම මසුන් හා මීමැසි පාලනය කළ නිසා ළමයි කණ්ඩායම්වලට බෙදිල නිවාඩු දිනවලටත් පාසල් ගියා. ඒ කාලෙ අධ්‍යාපනය පොත පතට සීමා වුණේ නෑ. පොත් කට පාඩම් කිරීමට ලැබුණෙ දෙවැනි තැනක්. ගෙදර වැඩ, අමතර පන්ති පැවරුම් මේ මොකවත් නෑ. පාසලේ උගත් දේ හරියටම කළා. ගෙදර ඇවිත් ඇති තරම් සෙල්ලම් කළා.ගිනිගත්හේන කඳුවලින් වටවුණු සුන්දර ගමක්. සමනොළ ගිරි මුදුන් දක්වා විහිදුණු කඳුවැටි අතරින් නිල්ල නිලන තේ වතු යායවල් බලන්න ලස්සනයි. කඳු මුදුන් අතරින් ගලා හැළෙන ශීතල දිය ඇලි දිය දහරා මැව්වේ අපූරු චමත්කාරයක්. නවරත්නලා හැමදාම නාන්න ගියෙ දිය නිල්ලට. දිය නිල්ලෙ වතුර හරියට හිම වගේ ශීතලයි. සීත මීදුමත් පින්නටත් හුරු නවරත්නලාට ඒ ශීතල ඒ හැටි ගණනක් නෑ. දිය නිල්ලෙන් නාන්න යන ගමනෙදි මග දිගට තියෙන ගඩා ගෙඩි කඩා ගෙන කකා ගිය විනෝදජනක ගමන ඔහුට තවමත් මතකයි.තුනේ පන්තියෙදි ඉංගී‍්‍රසි උගන්වන්න ඕනැ කියල තාත්ත නවරත්න ඇතුල් කළා නාවලපිටියෙ කදිරේෂන් කොලීජියට. ඔය අතරේ දවසක නවරත්නලගේ ගෙට පහළින් අල්ලපු වත්තේ අලුතෙන් පාසලක් ඇරැඹුවා. දැන් ඒ පාසලේ නම ගිනිගත්හේන මධය මහා විද්‍යාලෙ. 1946 ජනවාරි මාසෙ හත් වැනිදා ඒ පාසලේ ආරම්භක උත්සවය බලන්න අහල පහල ළමයිනුත් එක්ක නවරත්නත් ගියා.අඩි හතළිහක් දිග අඩි විස්සක් පළල බාගා බිත්තිවලින් යුතු තහඩු හෙවිල්ලපු පුංචි ගොඩනැගිල්ලට හේත්තු වෙලා ඔහු උත්සවේ නරඹමින් හිටියා. පාසලට ළමයින් දෙදෙනකු ඇතුලත් කරගත් විදුහල්පතිතුමා සරමකිනුත් කමිසයකිනුත් සැරසී එදෙස බලා සිටි නවරත්නටත් අඬ ගැහුවා. පාසලට ඇතුළත් වූ තෙවැනි ශිෂ්‍යයා ලෙස නවරත්නගේ නම නාම ලේඛනයට ඇතුළත් කළා. හිටපු පාසලෙන් අස්වෙන්නෙත් නැතුවම ඔහු අලුත් පාසලේ ශිෂ්‍යයෙකු බවට පත් වුණා.නවරත්න කනිෂ්ඨ විභාගෙට පෙනී සිටියේ 1942 දී. විභාගෙ තිබුණේ නාවලපිටිය සෙන්ට් මේරිස් කොලීජියේ. ඒ යුද්ධ කාලෙ හින්ද හැම ළමයෙකුගෙම මේසෙ උඩ ඇඟිල්ලක් තරම් මහත අඟල් හතරක් විතර දිග ලී කෑල්ලකුයි පුළුන් ගුලි දෙකකුයි තියලා තිබුණා. එදින ඒ. ආර්. පී. සංවිධානයෙන් බෝම්බ හෙළීමකදී ක්‍රියා කළ යුතු ආකාරය කියන වැඩසටහනක් පැවැත්වුණා.අනතුරු හැඟවීමේ නලාව ශබ්ද කළ සැණින් පුළුන් ගුලි දෙක දෙකනේ රුවා ගෙන ලී කැබැල්ල කටින් හපාගෙන මේසය ළඟ දණ ගසා ගෙන සිටින ලෙසත් ශාලාධිපතිතුමා විභාග අපේක්ෂකයන්ට දැනුම් දුන්නා. මේ අලුත් අත්දැකීම විඳීමේ කුතුහලයෙන් පිරුණු ළමයින් විභාගෙට ලියනවට වඩා උනන්දු වුණේ කොයි වෙලාවේ සයිරන් නළාව හැඬවේද යන්න ගැනයි. හොඳ වෙලාවට නළාව ගැහුවේ ප්‍රශ්න පත්තරේට ලිව්වට පස්සෙ.1945 දී නවරත්න ජ්‍යෙෂ්ඨ පාඨශාලා සහතික පත්‍ර විභාගය සමත් වුණේ පළමු පන්තියේ සාමාර්ථයක් ලබමින්. ඒත් එක්කම ගුරු පත්වීම් සඳහා ගැසට් නිවේදනයක් නිකුත් කරලා තිබුණා. නවරත්නටත් ගුරු පත්වීමක් ලැබුණා.ඒ 1946 මාර්තු මාසෙ පස්වැනිදා ගිනිගත්හේන මධ්‍ය මහා විද්‍යාලෙට. පළමු පඩිය රුපියල් පනස් හයයි. හා හා පුරා කියල අතට ගත් මුල්ම පඩිය නවරත්න තාත්තට ගිහින් දුන්නා. 1954 - 55 වසරවල ඔහු බළපිටිය ගුරු විද්‍යාලෙන් ගුරු පුහුණුව ලැබුවා. පුහුණුවෙන් පස්සෙ මුල්ම පත්වීම ලැබුණේ ත්‍රිකුණාමල දිස්ත්‍රික්කෙ කිවුල්කඩුව පාසලට දුර වැඩි නිසා මාරුවක් ඉල්ලුවාම ලැබුණේ මාතලේ දිස්ත්‍රික්කයේ ඇම්.ටී.මහලකොටුව විද්‍යාලෙට. ඒ පැත්ත කොයි තරම් දුෂ්කර ද කියනවා නම් පාසල පිහිටියේ පොලිස් පාලනයෙන් පිට ගමක.ඒ ගමේ හැමෝම ගොවියො. පාසලේ සිංහල අවුරුදු නිවාඩුව දුන්නේ පෙබරවාරි මාසෙ අන්තිම සිකුරාදා. ගම්මු හේන් කුඹුරුවල වැඩට යනවා. ළමයි අත් උදව්වට යනවා. අවුරුදු දෙකක් මහලකොටුවෙ උගන්වාපු නවරත්න ගුරුතුමාට ස්ථාන මාරු ගණනාවක්ම ලැබුණා. තරුණ කාලේ ඔහු ජයට ගුරු සංගම්වල වැඩ කළා. ලංකා ජාතික ගුරු සංගමය රජයේ ගුරු සංගමය හා ගුරු පෙරමුණ යන සංගම්වල නාවලපිටිය ශාඛාවේ ලේකම්වරයා ලෙස කටයුතු කළා.නවසිය හැට එකේදී නැවතත් ගිනිගත්හේන මැදි විදුහලේ ද්‍රවිඩ පාසලේ විදුහල්පති ධූරයට පත්වුණා. පළාතේ ද්‍රවිඩ ජනතාව සමඟ හොඳින් ආශ්‍රය කළ නවරත්න ගුරුතුමාට හොඳට දෙමළ පුළුවන්. විදුහල්පතිතුමා සිංහල වුණාට ගුරු මණ්ඩලයේ හිටියේ යාපනේ දෙමළ සහ මුස්ලිම් ජාතිකයන් පමණයි. ජාතිය ආගම හෝ භාෂාවේ කිසිම භේදයකින් තොරව නවරත්න විදුහල්පතිතුමා පාසල පාලනය කළා. ගුරුවරුන් වගේම ළමයින් ගේත් උපරිම සහයෝගය ලැබුණා.ද්‍රවිඩ පාසලේ ගුරුවරුන් සමඟ ඇතිවූ සුහදතාවය කොතෙක්ද යත් 1972 වසරේදී නුවරඑළිය මණ්ඩලයේ ගුරුවරුන් සියදෙනකු සමඟ යාපනයට ගුවනින් චාරිකාවක් සංවිධානය කරන්නටත් වික්‍රමසිංහ විදුහල්පතිතුමා සමත් වුණා.ඒ පිළිබඳ වික්‍රමසිංහ විදුහල්පතිතුමා මස්කෙළිය මාණ්ඩලික අධ්‍යාපන නිලධාරීන් ගේ විශේෂ ප්‍රශංසාවට ලක්වුණා. ගුරුවරුන් සමඟ සහයෝගයෙන් යුතුව හොඳ විනයකින් යුතුව සාර්ථක ලෙස පාසල පාලනය කළ වික්‍රමසිංහ විදුහල්පතිතුමා බොහෝ වාරයක් උසස් නිලධාරීන්ගේ විශේෂ ප්‍රශංසාවට ලක්වුණා.නවරත්න විදුහල්පතිතුමා විවාහ දිවියට ඇතුළත් වුණේ නවසිය හැට එකේ සැප්තැම්බර් දහඅට වැනිදා. ඈ ගිනිගත්හේන ප්‍රාථමික විද්‍යාලේ උගන්වන්නට ආපු තරුණ පුහුණු ගුරුවරියක්. කෑගල්ලේ කුරුම්බාපිටියෙන් පැමිණි ඈ එච්.ආර්.අනුලාවතී. අනුලා - නවරත්න යුවළ විවාපත් වෙලා පදිංචි වුණේ විදුහල්පතිතුමාගේ මහගෙරදමයි. ඔවුන්ගේ කුළුඳුල් දියණිය චම්පා. දෙවැන්නී ලේඛා. තෙවැන්නී ප්‍රියංකා. ඔවුන් තිදෙනාම දැන් රජයේ උසස් රැකියාවල නියැලෙනවා. දෙදෙනෙක් විවාපත්ව දරුවන් සමඟ වෙන්වෙලා.නවරත්න විදුහල්පතිතුමාත් දියණියනුත් සෝ සයුරක ගිල්වමින් බිරිය අනුලා හදිසියේ අසනීප වී මෙලොවින් සමුගත්තා. එතකොට වැඩුමල් දියණිය සාමාන්‍ය පෙළ විභාගයට මූන දෙන්නට සූදානමින් සිටියා. දියණියන් තිදෙනෙකුගේ බර කරට ගන්නට නවරත්න විදුහල්පතිතුමාට ඔහුගේ අම්මාත් බාල නැඟෙණියත් සහාය දුන්නා. වසර දොළහක් ගුරු සේවයෙහි ඉතා සතුටුදායක සේවා වාර්තා තබා තිබූ සිය බිරියගේ මරණයෙන් පසුව ඇගේ මරණ පාරිතෝෂිකය පිරිනැමීම නුවරඑළිය අධ්‍යාපන කාර්යාලයෙන් පැහැර හැරි බව වික්‍රමසිංහ විදුහල්පතිතුමා අදත් මෙනෙහි කරන්නේ කනගාටුවෙන්. කෙසේ වෙතත් ජනාධිපති කොමිසමට පැමිණිලි කොට එය ලබා ගන්නට වික්‍රමසිංහ විදුහල්පතිතුමා සමත් වුණා.වසර පහක් පමණ ද්‍රවිඩ පාසලේ විදුහල්පති ධූරය ඉසිලූ වික්‍රමසිංහ විදුහල්පතිතුමාට ස්ථාන මාරුවක් ලැබුණා බදුල්ල දෝව පාසලට. එහි යනවිට එතැන විදුහල්පතිවරයෙක් ඉන්නවා. කන්තෝරුවට දන්වලා යළිත් පත්වීම හදාගත්තා. 1971 දී ගිනිගත්හේනට ආසන්න අඹගමුව මහා විද්‍යාල විදුහල්පති ධූරයට පත්ව ගියා. විදුහල්පතිතුමා ප්‍රාථමික අංශය කෙරෙහි විශේෂ අවධානයක් යොමු කළේ ඒ නව අධ්‍යාපන ක්‍රමය හඳුන්වා දෙමින් පැවැති කාලය නිසයි. ප්‍රාග් වෘත්තීය විෂයය හඳුන්වා දෙමින් ඒ ගැන විශේෂයෙන් ප්‍රබෝධයක් පැවැති එකල 1972 වසරේ ප්‍රාග් වෘත්තීය විෂය සංවිධානය හා උසස් ප්‍රතිඵල පිළිබඳ සමීක්ෂණයේදී අඹගමුව මහා විද්‍යාලෙට මස්කෙළිය මණ්ඩලයේ ප්‍රථම ස්ථානය හිමි වුණා.ප්‍රාථමික ශ්‍රේණිවල උගන්වන ගුරුවරුන් සඳහා විශේෂ අධ්‍යාපන පුහුණු සම්මේලන පැවැත්වීමට විශේෂයෙන් වෙහෙසුණා. පළමු ශ්‍රේණියේ සිසුන්ගේ විවිධ ප්‍රසංගයක් පවත්වා එයින් ලැබූ ආදායමින් අරමුදලක් පිහිටුවා ගුරු සංගමයේ කටයුතු සඳහා යෙදවීමටත් කටයුතු කළා පහේ ශිෂ්‍යත්ව ප්‍රතිඵල උසස් මට්ටමකට ගෙන එන්නට විදුහල්පතිතුමා සමත් වුණේ ගුරුමහත්ම මහත්මීන්ගේ් විශේෂ කැපවීම මඟිනුයි. වික්‍රමසිංහ විදුහල්පතිතුමාගේ කාලෙ අඹගමුව මහා විද්‍යාලෙ නුවරඑළිය අධ්‍යාපන කලාපයේ ආදර්ශමත් පාසලක් ලෙස උසස් නිලධාරීන්ගේ අගැයීමට ලක්වුණා.වසර හතක් එහි සේවය කළ වික්‍රමසිහ විදුහල්පතිතුමා යළිත් ගිනිගත්හේන මධ්‍ය මහා විද්‍යාලෙ අංශ භාර ප්‍රධානාචාර්යවරයකු ලෙස පත්ව ගියා. එහිදී ඔහු මුලකුරු කියැවූ දැරියක් පසු කලෙක මෙරට ශ්‍රේෂ්ඨාධිකරණ විනිසුරුවරියක බවට පත්වුණා. නවසිය අසූ එකේ මැයි පළමුවැනිදා සිට ඇහැලියගොඩ මධ්‍ය මහා විද්‍යාලෙට යළිත් ස්ථාන මාරුවක්. දියණියන් ද කැටුවම උපන් ගම හැරදා වික්‍රමසිංහ විදුහල්පතිතුමා ඇහැළියගොඩ ගෙයක් කුලියට අරන් පදිංචියට ආවා. ඇහැළියගොඩ මධ්‍ය මහා විද්‍යාලෙ ජ්‍යෙෂ්ඨ උපගුරුවරයකු ලෙස සේවය කළා. සිංහල සාහිත්‍ය ගණිතය විෂයයන් ඉගැන්වූ ඔහු ජනප්‍රිය දක්ෂ ගුරුවරයෙක්. ඒ අතරෙම නොතාරිස් විභාගෙට පෙනී සිට ඉහළින් සමත් වුණා.1984 ජූලි හතරවැනිදා ඔහු විශ්‍රාම ලැබුවේ දෙවැනි ශ්‍රේණියේ විදුහල්පතිවරයකු ලෙස. ඒ වන විට ඇහැළියගොඩ ප්‍රදේශයේ ස්ථානයක් සොයා බලා තිබූ විදුහල්පතිතුමා විශ්‍රාම ගියදාම ප්‍රසිද්ධ නොතාරිස්වරයකු ලෙස රාජකාරි ඇරඹුවා.ඇහැලියගොඩ ප්‍රදේශයේ ග්‍රාම සංවර්ධන සමිති, ප්‍රජා මණ්ඩල, දහම් පාසල්, සමූපකාර සමිති වගේම අවමංගල්‍යාධාර සමිතිවලත් විවිධ නිලතල දැරූ එතුමා දැනටත් හැකි හැමවිටම සමාජ සේවාවන්ට සහභාගී වෙනවා. ජීවිතයේ සෑම වැදගත් අවස්ථාවක්ම, ලියා සටහන් කරන එතුමා සෑම වැදගත් ලියකියැවිල්ලක්ම සුරැකිව තබාගෙන සිටින්නේ කවදා හෝ කාට හෝ ඒවා ඵලදායක වෙතැයි යන විශ්වාසයෙන්.ගුරු වෘත්තිය අවංකව හොඳින් ඉටු කළ යුතු මානව මෙහෙවරක් මිස මුදල් උපයන ව්‍යාපාරයක් නොවිය යුතු බවයි ඔහුගේ අදහස. රාජකාරිය හරියට ඉටුකිරීමෙන් ගුරු ගෞරවය රැකගත යුතු අතරම ගුරුවරුන්ගේ ආත්ම ගෞරවය රැකෙන පරිදි ගුරු වෘත්තීය සමිති කටයුතු කළ යුතු බවත් විශ්‍රාමලත් විදුහල්පතිතුමාගේ අදහසයි.සාගරිකා දිසානායක ජයසිංහඡායාරූප - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=ay1002072</link>
    <topic>අපේම අය හැදු ලංකාවේ ලොකුම විදුලි බලාගාරය</topic>
    <author>නිහාල් පී.අබේසිංහ</author>
    <content>යුද්ධ කාලේ ඇන්දේ පිටි ගෝනිවලින් සරම් මහගෙනඅපේම අය හැදු ලංකාවේ ලොකුම විදුලි බලාගාරයවියදම රුපියල් කෝටි 3200යි නිපැයුම මෙගා වොට් 300 යිමාස 25 න් වැඩේ ඉවරයි සේරම කළේ අපේ ඉංජිනේරුවෝරුසියානු විප්ලවයට නායකත්වය දුන් වී. අයි. ලෙනින් පැවසුවේ රුසියාවටම විදුලිය ලබා දෙන දිනය එරට පරිපූර්ණව සංවර්ධනය වන දිනය බවයි. ඒ අනුව අපේ රටට ද සියයට සියයක්ම විදුලිය ලබන දිනය අපේ රට සම්පූර්ණයෙන්ම සංවර්ධනය වූ දිනය වනු ඇත.මුළු රටටම විදුලිය ලබාදී මුළු රටම සංවර්ධනය කිරීමේ ‘ලයිටිං ලංකා’ වැඩ පිළිවෙළ මහින්ද චින්තනය යටතේ දැන් ක්‍රියාවට නංවා තිබේ.මේ යටතේ වැඩ අවසන් වෙමින් පවතින මෙගා වොට් 300 ක විදුලි බලයක් ජාතික විදුලි බල පද්ධතියට එක් කරන මෙරට විශාලතම විදුලි බලාගාරය කෙරවලපිටිය සංවෘත චක්‍රිය විදුලි බලාගාරයයි.මෙහි ප්‍රථම අදියර දැවි තෙල් හා ස්වාභාවික වායු විදුලි ජනන දෙකකින් යුක්ත බලාගාරයකි. ධාරිතාව මෙගා වොට් 200 කි. දෙවැනි අදියර යටතේ වාෂ්ප තල බමන මඟින් මෙගා වොට් 100 ක් නිපදවීම සිදු කරයි. මේ බලාගාරයේ සියලු කටයුතු තව සති කිහිපයකින් අවසන් කර ජාතික විදුලි බල පද්ධතිය තවත් තර කරනු ලැබේ.‘යුග දනවි’ ලෙස නම් කර ඇති මේ විදුලි බලාගාරය විදුලි බල අමාත්‍යාංශයේ, විදුලි බල මණ්ඩලයේ උපදෙස් පරිදි ලක් දනවි සමාගම මඟින් ඉදිකර තිබේ. මෙම බලාගාරයේ අයිතිය රජයට සම්බන්ධව ක්‍රියා කරන ‘වෙස්ට්කෝස් ලිමිටඩ්’ ආයතනයයි. ලක් දනවි සමාගම ද විදුලි බල මණ්ඩලයට සම්බන්ධ ආයතනයකි.මහින්ද රාජපක්ෂ ජනාධිපතිතුමාගේ උපදෙස් පරිදි විදුලි බල ඇමැති ඩබ්ලිව්. ඩී. ජේ. සෙනෙවිරත්න මහතා මේ ඉදිකිරීම් සියල්ල අධීක්ෂණය කරයි.කෙරවලපිටිය බලාගාරයේ දෙවැනි අදියරේ ඉදිකිරීම් පිළිබඳව සොයා බැලීමට ගිය විදුලි බල ඇමැති ඩබ්.ඩී.ජේ. සෙනෙවිරත්න මහතා සහ ලක්දනවි සමාගමේ සභාපති යූ.ඩී.ජයවර්ධන මහතා ඇතුළු නිලධාරීහු නිරීක්ෂණ චාරිකාවේ නිරත වෙමින්..මෙය ශ්‍රී ලංකාවේ ලොකුම විදුලි බලාගාරය වුවත් මෙය සම්පූර්ණයෙන්ම ඉදිකර ඇත්තේ අපේ ශ්‍රී ලාංකික ඉංජිනේරුවරුන් විසින් වීම මෙහි තවත් විශේෂත්වයකි. පිටරට ඉංජිනේරුවරුන්ගේ උපදෙස් නැතිව ලක් දනවි සමාගමේ සභාපති යූ. ඩී. ජයවර්ධන, ජ්‍යෙෂ්ඨ කළමනාකරු සුදත් අන්නාසිවත්ත ප්‍රධාන මෙහෙයුම් නිලධාරී නියුමාන් මරික්කාර් යන මහත්වරුන්ගේ තාක්ෂණික උපදෙස් හා මෙහෙයුම මත අපේ නිදහස් අධ්‍යාපනය ලබා මෑතකදී සරසවියෙන් පිටවූ ඉංජිනේරුවරු 70 ක් මේ විස්කම් ඉදිකිරීමට සහය වෙමින් සිටිති. ඊට අමතරව ව්‍යාපෘති කළමනාකාර ධම්මික නානායක්කාර මහතා ද මේ කටයුතු මෙහෙයවනු ලැබේ. සාමාන්‍ය සේවකයෝ 1000 ක් පමණ ද මෙහි සේවය කරති. ඒ සියලු දෙනා ශ්‍රී ලාංකිකයෝ වෙති.මීට පෙර මෙරට විශාලතම බලාගාරය වූයේ මෙගා වොට් 210 ක් විදුලිය නිපදවන වික්ටෝරියා ජල විදුලි බලාගාරයයි. එය ක්‍රියාත්මක කළ හැකි වන්නේ ජලයෙන් පමණි. නමුත් මේ බලාගාරය සඳහා දැවිතෙල් හෝ ස්වභාවික ගෑස් හෝ ඔටෝ ඩීසල් භාවිත කළ හැකිවීම තවත් විශේෂත්වයකි. බලාගාරය මඟින් වාර්ෂිකව විදුලිය ගිගා වොට් පැය 1800 ක් නිපදවනු ලැබේ. ඒ ප්‍රමාණය සමස්ත ජාතික විදුලි බල ඉල්ලුමෙන් සියයට 20 කි.මේ බලාගාරය මුලින්ම යෝජනා කළේ ඔටෝ ඩීසල්වලින් ක්‍රියා කරවන්න. ඒක වියදම වැඩියි. ඒත් අපේ සභාපති යූ. ඩී. ජයවර්ධන මහතායි ජ්‍යෙෂ්ඨ ඉංජිනේරුවරුයි සාකච්ඡා කරලා අපි තීරණය කළා මේ බලාගාරය ඩීසල්වලින් නෙමේ ඊට වඩා ලාභ මිල අඩු බර දැවි තෙල් වලින් ක්‍රියාත්මක කළ හැකි බව. ඒ අනුව 2008 ජනවාරි වල අපි ඉදිකිරීම් ආරම්භ කළා” යැයි ලක් දනවි සමාගමේ ජ්‍යෙෂ්ඨ කළමනාකාර සුදත් අන්නාසිවත්ත මහතා පැවසීය.ඒ අනුව මුලින්ම බලාගාරය ඉදිකිරීමට ව්‍යාපෘති භූමිය රතු පස් ඝන මීටර් 130000 ක් දමා පුරවනු ලැබීය. ඊට පසු ෆයිල් 1500 ක් ගැසුවේය. කොන්ක්‍රීට් ඝන මීටර් 40000 ක් පාවිච්චි කළ අතර ප්‍රථම අදියරේ කටයුතු මාස 10 කින් නිම කළේය.ඒ අනුව මෙහි සවිකළ යන්ත්‍ර සූත්‍රවල බර ටොන් 12000 ක් විය.මේ බලාගාරයට අවශ්‍ය විදුලි උත්පාදන යන්ත්‍ර හා අනෙක් උපකරණ සියල්ල ඉහළම ප්‍රමිතියකින් යුක්තව ඇමෙරිකාවෙන් හා ජර්මනියෙන් ගෙන්වා තිබේ. මේ බලාගාරයේ විශාලම උපකරණය වූයේ වායු තලබමන දෙකයි. එහි බර ටොන් 200 ක් වූ අතර අධික විශාලත්වයකින්ද යුක්ත විය. එය කොළඹ වරායේ සිට හැමිල්ටන් ඇළ ඔස්සේ යෝධ බත්තලක් මඟින් ද පසුව රෝද 140 ක අතිවිශාල වාහනයක් මඟින් ද බලාගාර බිමට ගෙන ආවේය.බලාගාරය ඉදිකිරීමේදී මූලික පාරිසරික ඉදිකිරීම් වාර්තාව නිසි ලෙස ප්‍රසිද්ධ කර අනුමැතිය ලබා ගැනීමට ද ලක් දනවි සමාගම අමතක කළේ නැත. බලාගාරය ඉදිකිරීමේදී පවුල් 24 ක් අවතැන් විය. ඒ සැම අයකුටම රුපියල් ලක්ෂ 15 බැගින් වන්දි මුදල් දීමට විදුලි බල අමාත්‍යාංශය පියවර ගත්තේය.මේ බලාගාරයේ ප්‍රධාන අමුද්‍රව්‍ය බර දැවි තෙල් ය. ඒ සඳහා සල්ෆර් ප්‍රතිශතය සියයට 2 ක් පමණ ඇති දැවි තෙල් පමණක් මේ සඳහා යොදා ගනී. ඊට අමතරව මෙම බලාගාරයේ දුම් පිටවන බටයේ ඉහළ කෙළවර පිහිටා ඇත්තේ ද මීටර් 80 ක් ඉහළින්ය.මුහුදු ජලය ලවණහරණය කර පාවිච්චි කරන හා සිසිලන පද්ධතියට මුහුදු ජලය උපයෝගී කරගන්නා එකම බලාගාරය ද මෙය වේ. මේ මුහුදු ජලය ලබාගන්නේ වෙරළේ සිට මීටර් 400 ක් දුරකිනි. පාවිච්චි කරන මුහුදු ජලය කිලෝමීටර් 2 ක් දුරින් මුහුදට මුදා හැරේ. මේ සියලු කටයුතුවලින් පරිසර දූෂණය අවම කිරීමට කටයුතු යොදා තිබේ.මෙම සම්පූර්ණ බලාගාරය අදියර දෙකකින් යුක්තය. ප්‍රථම අදියරේදී මෙගා වොට් 200 ක් ජාතික පද්ධතියට ලබා දෙන්නේ දැවි තෙල් අවුළුවා වායු තල බමන (ගෑස් ටර්බයින්) ක්‍රියාත්මක කිරීමෙනි. මේ ප්‍රථම අදියරේ විදුලිය නිපදවීම 2008 නොවැම්බර් මාසයේදී ආරම්භ විය. ඊට පසු දෙවැනි අදියරේ වැඩ ආරම්භ විය. ඊට සුදුසු වාෂ්ප තල බමන ද දැන් සවිකර තිබේ.මෙහිදී සිදුවන්නේ ප්‍රථම අදියරේ මෙගා වොට් 200 ක්‍රියාකාරිත්වයෙන් ජනනය වන අධික තාපය බොයිලේරුව හරහා ගොස් ජලය උණු කොට එම වාෂ්ප මගින් මෙගා වොට් 100 ක විදුලියක් ජනනය කරන වාෂ්ප තල බමන (ස්ටිම් ටර්බයින) ක්‍රියාත්මක කරවීමයි. මේ අනුව මේ විදුලි බලාගාරයෙන් මෙගා වොට් 300 ක විදුලියක් නිපදවුවත් දැවි තෙල් (මූලික අමුද්‍රව්‍ය) අවශ්‍ය වන්නේ වායු තල බමන (ගෑස් ටර්බයින) දෙක මගින් මෙගා වොට් 200 ක් නිපදවීම සඳහා පමණි. තවත් විධියකට කීවොත් මේ අවසන් මෙගා වොට් 100 ලැබෙන්නේ කිසිම අමුද්‍රව්‍යයක් නැතිවය. මෙවැනි බර දැවි තෙල් වලින් හා වාෂ්ප මඟින් ක්‍රියාත්මක මෙරට එකම හා ප්‍රථම බලාගාරය ද මෙය වේ.මේ අනුව මේ කෙරවලපිටිය සංවෘත චක්‍රිය බලාගාරය අරුම පුදුම ඉන්ධන ඉතිරියක් ඇති අමුතුම විධියේ බලාගාරයකි. ඒ සමඟ ඉන්ධන වියදම ද පුදුම උපදවන අයුරින් මේ බලාගාරය මඟින් රටට ඉතිරි කරයි.මේ බලාගාරය ඩීසල්වලින් ක්‍රියාත්මක කළා නම් වත්මන් නිෂ්පාදන වියදමට වඩා වසරකට රුපියල් කෝටි 1800 ක් පිටරටට ඩීසල් සඳහා වැය වීමට ඉඩ තිබිණි.මේ බලාගාරයේ විදුලි ජනන තුන මඟින්ම මෙගා වොට් 300 මඟින් විදුලිය ජාතික විදුලි බල පද්ධතියට ලබා දෙන විට විදුලි ඒකකයක් නිපදවීමට වැය වන්නේ රුපියල් 11 -12 ක මුදලකි.නමුත් මේ බලාගාරය ඩීසල් මඟින් ක්‍රියාත්මක වූයේ නම් විදුලි ඒකකයක් නිපදවීමට අඩු ගණනේ රුපියල් 50 ක් පමණ වැය වේ. මේ අනුව නව බලාගාරය නිසා විදුලි බිල සියයට 75 ක් පමණ අඩු වනු ඇත.බලාගාරයේ දෙවැනි අදියර සඳහා නව ජනන යන්ත්‍රය, බොයිලේරුව සවි කිරීම දැන් අවසන් වෙමින් පවතී. මේ අනුව මුළු බලාගාරයේ මෙගා වොට් 100 බැගින් වූ ජනන යන්ත්‍ර 3 ක් තිබේ.මේ බලාගාරයේ අයිතිය ද ශ්‍රී ලංකාවේ රාජ්‍ය ආයතන රැසක දායකත්වයෙන් යුත් ‘වෙස්ට්කෝස්’ සමාගමේය. එහි සියයට 55.7 ක කොටස් මහා භාණ්ඩාගාරය සතුය. ලෙකෝ සමාගම සියයට 16 ක් ද සේවක අර්ථ සාධක අරමුදල සියයට 23.9 ක්ද ලක් දනවි සමාගම සියයට 4.23 ක්ද දායකත්වය දෙයි.දශක හයකට ආසන්න කාලයක් මහජන සේවාවක් ලෙස ව්‍යාප්ත වූ විදුලිබල සේවාව ඉදිරි අනාගතයේදී ඇතිවිය හැකි බලශක්ති අවශ්‍යතාවලට අනුව සකස් කිරීම සඳහා ජාතික බලශක්ති ප්‍රතිපත්තියක් 2008 වර්ෂයේදී හඳුන්වා දෙමින් විදුලි ජනනය, සම්ප්‍රේෂණය බෙදා හැරීම හා අනෙකුත් විදුලි පාරිභෝගික අවශ්‍යතා කාර්යක්ෂම කිරීමට විදුලිබල අමාත්‍යාංශය පියවර ගැනීම බලශක්ති ඉතිහාසයේ වැදගත් සන්ධිස්ථානයකි. කෙරවලපිටිය බලාගාරය ඉදිවූයේද ඒ අනුවය.ජාතික බලශක්ති ප්‍රතිපත්තිය අනුව යමින් මෙගාවොට් 1000ක ධාරිතාවයකින් යුත් ශ්‍රී ලංකාවේ ඉදිකෙරෙන දෙවන ගල් අගුරු බලාගාරය මේ වසරේ ඉදිකිරීම් කටයුතු ආරම්භ කිරීමට සැලසුම් කර තිබීම ජනතාව ලැබූ තවත් ජයග්‍රහණයකි. මෙම බලාගාරය නිමකිරීමෙන් නැඟෙනහිර පළාත විශේෂ සංවර්ධන කලාපයක් බවට පත් කිරීමට සැලසුම් කර තිබේ.මෙගාවොට් 90ක ධාරිතාවයකින් යුත් උමා ඔය ජලවිදුලි බලාගාරය ඉදිකිරීම පසුගිය වර්ෂයේදී ආරම්භ කිරීමට විදුලිබල අමාත්‍යාංශය සමත් විය. මෙගාවොට් 32කින් යුත් බ්‍රොඩ්ලන්, මධ්‍ය පරිමාණ ජලවිදුලි බලාගාරයේ ඉදිකිරීම් කටයුතු ද මේ වසරේදී ආරම්භ කෙරේ. මොරගොල්ල හා ගිංගඟ මධ්‍ය පරිමාණ ජල විදුලි බලාගාරවලද වැඩ ආරම්භ කිරීමට සැලසුම් කර තිබේ.ශ්‍රී ලංකාවේ ස්වාභාවික බලශක්තීන් වන සුළං, ඩෙන්රෝ (දැව දහන), සූර්ය බලශක්ති, කුඩා පරිමාණයේ ජල විදුලි බලාගාර, ජීව වායු වැනි පරිසර හිතකාමී බලශක්ති ප්‍රභවයන්ගෙන් දැනට ලැබෙන මෙගාවොට් 130ක ධාරිතාවය ඉදිරි සිවු වසර තුළ මෙගාවොට් 500 දක්වා සංවර්ධනය කිරීමට ශ්‍රී ලංකා සුනිත්‍ය බලශක්ති අධිකාරිය නමින් පුළුල් බලතල සහිත යාන්ත්‍රණයක් ක්‍රියාත්මක කිරීම ද බලශක්ති ක්‍ෂේත්‍රය ලැබූ තවත් සුවිශේෂ ජයග්‍රහණයකි.ශ්‍රී ලංකාවේ ජනතාවගෙන් 83%ක් දක්වා විදුලි බලය ලබාදී තිබෙන දකුණු ආසියාවේ එකම රට ශ්‍රීී ලංකාව බවට පත්වීම අප ලැබූ ආඩම්බරයකි. ඉන්දියාව, නේපාලය, භූ®තානය, පකිස්ථානය, බංග්ලාදේශය වැනි සාර්ක් රටවල ජනතාවගෙන් විදුලි බලය ලැබී ඇති ප්‍රගතිය 50%කට ප්‍රමාණයකට අහිමි වූ නමුත් ශ්‍රී ලංකාව ග්‍රාමීය විදුලිය සැපයීම අතින් ඉදිරියට පැමිණ තිබේ.හම්බන්තොට දිස්ත්‍රික්කයේ විදුලිය නැති සෑම ගම්මානයකටම විදුලිය ලබාදීමේ ලයිටින් හම්බන්තොට ව්‍යාපෘතිය මේ වනවිට අවසන් වෙමින් පවතී. රුපියල් කෝටි 400ක වියදමින් පවුල් 40000කට විදුලිය ලබාදීම එම ව්‍යාපෘතියේ ඉලක්කය වී තිබේ. ලයිටින් රත්නපුර ව්‍යාපෘතිය යටතේ පවුල් 50,000කට විදුලිය ලබාදීම සඳහා රුපියල් කෝටි 450ක් වැය කෙරේ.දැනට විදුලිය නැති සෑම ගම්මානයක්ම ආවරණය වන ලෙස ක්‍රියාත්මක වන මෙම ව්‍යාපෘතිය ලයිටින් කෑගල්ල, ලයිටින් මහනුවර, ලයිටින් මොනරාගල, ලයිටින් ත්‍රිකුණාමලය දක්වා ව්‍යාප්ත කරමින් විදුලිය නැති ගම්මාන සියල්ලටම විදුලිය ලබාදීමට කටයුතු කර තිබේ. කොළඹ නගරයේ විදුලිය බෙදා හැරීමේ පද්ධතිය අදට ගැළපෙන ලෙස නවීකරණය කිරීමට රුපියල් කෝටි 1100ක් වැය කර තිබේ. නව විදුලි ග්‍රිඩ් උපපොළවල් සංවර්ධනය කරමින් සිදුකෙරෙන දැවැන්ත විදුලිබල සංවර්ධන ව්‍යාපෘතිවලින් ජනතාවට කාර්යක්ෂම විදුලිබල සේවාවක් ලබාදීම අරමුණ වී තිබේ.මෙගාවොට් 750ක ධාරිතාවයකින් යුත් කෙරවලපිටියේ ඉදිකෙරෙන ස්වාභාවික ගෑස් බලාගාරය, ශ්‍රී ලංකාවේ බලශක්ති ක්ෂේත්‍රයේ නව නැම්මක් ඇති කරනු නියතයි. විදුලිබල හා බලශක්ති අමාත්‍යාංශයේ දැක්ම හා මෙහෙවර අනුව යමින් වඩාත් කාර්යක්ෂම ඵලදායී විදුලිබල සේවාවක් නිර්මාණය කරමින් පාරිභෝගිකයාට දැරිය හැකි මිලකට විදුලිය ලබාදීම සඳහා ගල්අඟුරු, ස්වාභාවික ගෑස් වැනි බලශක්ති ප්‍රභවයන් වැඩි වැඩියෙන් භාවිතා කිරීමෙන් ජනතාවට විදුලි බිල්පත් සහනයක් ලබාදීමට විදුලිබල අමාත්‍යාංශය අපේක්ෂා වී තිබේ.එකී අරමුණ සාර්ථක කරගැනීම සඳහා ජනාධිපතිතුමාගේ උපදෙස් මත විදුලිබල ඇමැති සෙනෙවිරත්න මහතාගේ මෙහෙයවීමෙන් පසුගිය වසර හතරක කාලය තුළ විදුලිබල අමාත්‍යාංශය ඉටු කළ දැවැන්ත සංවර්ධන කාර්යභාරය 60 වසරක විදුලිබල ඉතිහාසයේ වෙනත් කිසිදු යුගයක ඉටු කිරීමට නොහැකි යුග මෙහෙවරක් බව පැහැදිලිය. ඉතිහාසයේ මහවැලි බලාගාර සංකීර්ණය මඟින් මෙරටට ලැබුණ මෙගාවොට් 666ක ධාරිතාවය වෙනුවට වසර 2012 වන විට මෙගාවොට් 3600ක ධාරිතාවයක් මෙරට ජාතික විදුලිබල පද්ධතියට එක්වනු ඇත. එය මහවැලි ධාරිතාවය මෙන් හය ගුණයකි. මේ යෝධ සංවර්ධන වැඩපිළිවෙළ සඳහා පසුගිය සිවු වසර තුළ ඩොලර් මිලියන 2446 ක විදේශ ණය ආධාර විදුලිබල ක්ෂේත්‍රයේ ආයෝජනය වීම ජාතික ආර්ථික සංවර්ධනයේ සුවිශේෂී ජයග්‍රහණයකි.තොරතුරු හා ඡායාරූප ලබාදුන් විදුලිබල අමාත්‍යාංශයේ මාධ්‍ය ලේකම් හර්ෂ අබේකෝන් මහතාට ස්තුතියි.නිහාල් පී.අබේසිංහ</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=aj1002071</link>
    <topic>රුවල් යාත්‍රා රෙදි නිපැයුම් කම්හලක් දිවුලපිටියේ</topic>
    <author/>
    <content>රුවල් යාත්‍රා රෙදි නිපැයුම් කම්හලක් දිවුලපිටියේඑක්සත් ප්‍රවෘත්ති පත්‍ර සමාගමට හේලීස් CTP යන්ත්‍ර 2ක්ගුවන් හමුදා රණවිරුවන්ගේ දූදරුවන්ට ජනශක්ති ශිෂ්‍යත්වතොරතුරු තාක්‍ෂණ ආයතනයෙන් නව ව්‍යාපාරික උපාධි පාඨමාලාවක්මහජන බැංකු විශ්‍රාමිකයනට වහාම හිඟ විශ්‍රාම වැටුප්‘පොටෝ ටෙක්නිකා’ ඩිජිටල් කැමරා අලුත්වැඩියා පද්ධතිය නවීකරණයටඩෙල් නියෝජිත සොෆ්ට් ලොජික්රැකියා අවස්ථා 200 ක් ලබා දෙන රුවල් යාත්‍රා රෙදි නිෂ්පාදන කර්මාන්තශාලාවක්, පසුගියදා දිවුලපිටිය මැද ගම්පිටියෙහි දී විවෘත කෙරුණි.ශ්‍රී ලංකා ආයෝජන මණ්ඩලයේ අනුමත ව්‍යාපෘතියක් වන එම කම්හල ඉදි කෙරුණේ 2008 ජුනි මාසයේදී ශ්‍රී ලංකා ආයෝජන මණ්ඩලය සමඟ ජර්මනියේ ඩයිමෙන්ෂන් පොලියන්ට් (පුද්ගලික) සමාගම එළඹුණු ආයෝජන ගිවිසුමක ප්‍රතිඵලයක් වශයෙනි. රුවල්යාත්‍රා සඳහා යොදා ගන්නා රෙදිපිළි නිෂ්පාදනය කරන්නේ අපනයනය අරමුණු කරගෙනය.ඩොලර් මිලියන 10 ක ආයෝජනයක් වන ශ්‍රී ලංකා කර්මාන්තශාලාවේ ඉතා උසස් තත්ත්වයෙන් හා ඉහළ ප්‍රමිතියට අනුව රුවල් රෙදිපිළි නිෂ්පාදනය කිරීමට ඩයමෙන්ෂන් පොලියන්ට ලංකා (පුද්ගලික) සමාගම බලාපොරොත්තු වන අතර ඒවා ලෝකයේ ක්‍රීඩා සඳහා වන රුවල් යාත්‍රා නිෂ්පාදන රටවල් අතරෙහි බෙදා හැරේ.සමාගමේ අනාගත උපායමාර්ගය වන්නේ සියලු අගෝපාංග සහිත ක්‍රීඩා රුවල් යාත්‍රා නිෂ්පාදන කර්මාන්තයක් ගොඩනැගීම සහ ජාත්‍යන්තර රුවල් ක්‍රීඩා ප්‍රජාව අතර තම නිෂ්පාදන ප්‍රචලිත කිරීමයි.ඩයමෙන්ෂන් පොලියන්ට සමාගම වෙනුවෙන් අදහස් දැක්වූ මයින්හාඩ් ශ්වන්ටෙක් පැවසුවේ, මෙම රුවල් යාත්‍රාවලට යොදා ගැනෙන රෙදි වර්ගවලට සුවිශේෂ වෙළඳ පොළක් පවතින බවයි. පසුගිය වසර 8 කට වැඩිකාලයක් ශ්‍රී ලංකාවේ සේවය කර අත්දැකීම් රැසක් ඇති බව පවසන මයින්හාඩ්, මෙම ව්‍යාපෘතිය ශ්‍රී ලංකාවේ ආරම්භ කිරීමට අවශ්‍ය කඩිනම් පහසුකම් සැලසීම සම්බන්ධයෙන් ආයෝජන මණ්ඩලයට ස්තූතිය පළ කළේය.  ශ්‍රී ලංකා සමාගමේ කළමනාකාර අධ්‍යක්‍ෂ මයින්හාඩ් ශ්වන්ටෙක් කර්මාන්ත ශාලාවේ නිෂ්පාදන කටයුතු සිදු කෙරෙන අයුරු විස්තර කළ අයුරු. බස්නාහිර පළාත් මහා අමාත්‍ය ප්‍රසන්න රණතුංග, ශ්‍රී ලංකා ආයෝජන මණ්ඩලයේ සභාපති අධ්‍යක්‍ෂ ජනරාල් ධම්මික පෙරේරා, ශ්‍රී ලංකා ජර්මානු තානාපති ජින්ස් පොලොට්නර්, ජර්මන් සමාගමේ සභාපති / කළමනාකාර අධ්‍යක්‍ෂ වූවේ ස්ටීන්, ශ්‍රී ලංකා ආයෝජන මණ්ඩලයේ නියෝජ්‍ය අධ්‍යක්‍ෂ ජනරාල් ඒ එම් සී කුලසේකර මහත්වරු ද මෙහි වෙති.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=aj1002072</link>
    <topic>එක්සත් ප්‍රවෘත්ති පත්‍ර සමාගමට හේලීස් CTP යන්ත්‍ර 2ක්</topic>
    <author/>
    <content>රුවල් යාත්‍රා රෙදි නිපැයුම් කම්හලක් දිවුලපිටියේඑක්සත් ප්‍රවෘත්ති පත්‍ර සමාගමට හේලීස් CTP යන්ත්‍ර 2ක්ගුවන් හමුදා රණවිරුවන්ගේ දූදරුවන්ට ජනශක්ති ශිෂ්‍යත්වතොරතුරු තාක්‍ෂණ ආයතනයෙන් නව ව්‍යාපාරික උපාධි පාඨමාලාවක්මහජන බැංකු විශ්‍රාමිකයනට වහාම හිඟ විශ්‍රාම වැටුප්‘පොටෝ ටෙක්නිකා’ ඩිජිටල් කැමරා අලුත්වැඩියා පද්ධතිය නවීකරණයටඩෙල් නියෝජිත සොෆ්ට් ලොජික්සීමාසහිත එක්සත් ප්‍රවෘත්ති පත්‍ර සමාගම හේලීස් කන්සියුමර් ප්‍රඩක්ට්ස් ලිමිටඩ් වෙතින් අති නවීන පරිගණක මුද්‍රණ තහඩු පද්ධති (CTP) දෙකක් ලබාගෙන ඇත.ජර්මනියේ ක්‍රවුස් සමාගම විසින් නිෂ්පාදනය කර ඇති මෙම CTP යන්ත්‍ර දෙක භාවිතයේ දී මුද්‍රණ ක්‍රියාවලියේදී සේයා පටල අවශ්‍ය නොවේ. සෘජුවම පරිගණකයෙන් මධ්‍යම සකසනයේ පාලනයට සම්බන්ධ වූ සකසනවලින් සමන්විත මෙම යන්ත්‍ර මුද්‍රණ වියදම අවම කොට කාර්යක්ෂමව ඉහළ තත්ත්වයේ මුද්‍රණයක් ලබා දෙනු ඇති බව සමාගම පැවසුවේය.හේලීස් කන්සියුමර් ඡායාරූපකරණ හා තොරතුරු අංශයේ ප්‍රධානී සෙල්වරත්නම් නිමල් මහතා පැවසුවේ, මුද්‍රණ වියදම අවම කරගන්නවාට අමතරව පුවත්පත් කඩදාසියේ වර්ණවල තත්ත්වය වර්ධනය කර ඉතා උසස් තත්ත්වයේ මුද්‍රණ නිෂ්පාදනයක් ලබාදීමට මෙම යන්ත්‍රවලට හැකි බවය.සේයාපටල සැකසීමේදී සිදුවිය හැකි සීරීම් හා වෙනස්වීම් වැනි දෑ මෙම පද්ධතිය මඟින් වළක්වන බවද ඒ මහතා පැවසුවේය.ශ්‍රී ලාංකීය පුවත්පත් මුද්‍රණ ක්ෂේත්‍රයේ නවීන CTP වයලට් තහඩු සවිකළ පද්ධතියක් ස්ථාපිත කළ ප්‍රථම අවස්ථාව මෙය වේ.  නිෂ්පාදන ප්‍රධානී ඔස්මන් ජයා විසින් CTP යන්ත්‍රයෙන් ලබාගත් ප්‍රථම මුද්‍රණය එක්සත් ප්‍රවෘත්ති පත්‍ර සමාගමේ සභාපති බන්දුල පද්මකුමාර මහතාට පෙන්වමින්. එක්සත් ප්‍රවෘත්ති පත්‍ර සමාගමේ මෙහෙයුම් අධ්‍යක්ෂ උපුල් දිසානායක, සාමාන්‍යාධිකාරී අභය අමරදාස, මුදල් අධ්‍යක්ෂ ෂාන් ෂන්මුගනාදන්, හේලීස් කන්සියුමර් ප්‍රඩක්ට්ස් ලිමිටඩ් අධ්‍යක්ෂ / ප්‍රධාන මෙහෙයුම් නිලධාරි ජූඩ් සිල්වා මහත්වරු ද මෙහි වෙති.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=aj1002073</link>
    <topic>ගුවන් හමුදා රණවිරුවන්ගේ දූදරුවන්ට ජනශක්ති ශිෂ්‍යත්ව</topic>
    <author/>
    <content>රුවල් යාත්‍රා රෙදි නිපැයුම් කම්හලක් දිවුලපිටියේඑක්සත් ප්‍රවෘත්ති පත්‍ර සමාගමට හේලීස් CTP යන්ත්‍ර 2ක්ගුවන් හමුදා රණවිරුවන්ගේ දූදරුවන්ට ජනශක්ති ශිෂ්‍යත්වතොරතුරු තාක්‍ෂණ ආයතනයෙන් නව ව්‍යාපාරික උපාධි පාඨමාලාවක්මහජන බැංකු විශ්‍රාමිකයනට වහාම හිඟ විශ්‍රාම වැටුප්‘පොටෝ ටෙක්නිකා’ ඩිජිටල් කැමරා අලුත්වැඩියා පද්ධතිය නවීකරණයටඩෙල් නියෝජිත සොෆ්ට් ලොජික්ජනශක්ති ඉන්ෂුවරන්ස් සමාගම පසුගියදා ශ්‍රී ලංකා ගුවන් හමුදා රණවිරුවන්ගේ දූ දරුවන් සඳහා ශිෂ්‍යත්ව ප්‍රදානය කළේය. මෙම ව්‍යාපෘතිය යටතේ යුද්ධයේදී මිය ගිය හෝ ආබාධිත වූ රණවිරුවන් මෙන්ම ශ්‍රී ලංකා ගුවන් හමුදාවේ සිවිල් කාර්ය මණ්ඩල සාමාජිකයන්ගේ දූ දරුවන් 50 දෙනෙකුට ශ්‍රී ලංකා ගුවන් හමුදා සේවා වනිතා ඒකකය සහ ජනශක්ති ඉන්ෂුවරන්ස් අනුග්‍රහය දක්වන ලද ශිෂ්‍යත්ව හිමි විය.මෙම උත්සව අවස්ථාව සඳහා ගුවන් හමුදාපති එයාර් චීෆ් මාර්ෂල් රොෂාන් ගුණතිලක, ගුවන් හමුදා සේවා වනිතා ඒකකයේ සභාපතිනි නෙලුන් ගුණතිලක, ජනශක්ති ඉන්ෂුවරන්ස් අධ්‍යක්ෂ රමේෂ් ෂාෆ්ටර්, අලෙවි හා විකුණුම් සාමාන්‍යාධිකාරී රවී ලියනගේ යන මහත්ම මහත්මීහු සහභාගි වූහ.ජනශක්ති ඉන්ෂුවරන්ස් අලෙවි හා විකුණුම් සාමාන්‍යාධිකාරී රවි ලියනගේ මහතා අදහස් දක්වමින් මෙම ශිෂ්‍යත්ව ක්‍රමය මඟින් පසුගිය වසර 10ක කාලය පුරා ශ්‍රී ලංකා ගුවන් හමුදාව සහ ජනශක්ති ඉන්ෂුවරන්ස් අතර තිබූ සමීප සම්බන්ධතාව තව දුරටත් ශක්තිමත් වූ බව සඳහන් කළේය. “මෙරට වගකීමෙන් යුත් ආයතනික පුරවැසියකු ලෙස, හමුදා රණවිරුවන් ගේ දූ දරුවන් රැක බලා ගැනීම අපේ යුතුකමක් මෙන්ම වගකීමක් ද වෙනවා.අපේ ආරක්ෂක හමුදාවන් ගේ ජීවිත පරිත්‍යාගය හා කැප කිරීම්වලට ස්තුතිවන්ත වෙන්න අද සමාජයේ සෑම තරාතිරාමකම අයට සාමයේ ඵල භුක්ති විඳීමට අවස්ථාව උදා වී තිබෙනවා.” ඔහු වැඩි දුරටත් සඳහන් කළේය. අලෙවි හා විකුණුම් සාමාන්‍යාධිකාරි රවි ලියනගේ මහතා සිසු දරුවෙකුට ශිෂ්‍යත්වයක් ප්‍රදානය කළ අයුරු. අධ්‍යක්ෂ රමේෂ් ෂාෆ්ටර් මහතා ද මෙහි සිටී.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=aj1002074</link>
    <topic>තොරතුරු තාක්‍ෂණ ආයතනයෙන් නව ව්‍යාපාරික උපාධි පාඨමාලාවක්</topic>
    <author/>
    <content>රුවල් යාත්‍රා රෙදි නිපැයුම් කම්හලක් දිවුලපිටියේඑක්සත් ප්‍රවෘත්ති පත්‍ර සමාගමට හේලීස් CTP යන්ත්‍ර 2ක්ගුවන් හමුදා රණවිරුවන්ගේ දූදරුවන්ට ජනශක්ති ශිෂ්‍යත්වතොරතුරු තාක්‍ෂණ ආයතනයෙන් නව ව්‍යාපාරික උපාධි පාඨමාලාවක්මහජන බැංකු විශ්‍රාමිකයනට වහාම හිඟ විශ්‍රාම වැටුප්‘පොටෝ ටෙක්නිකා’ ඩිජිටල් කැමරා අලුත්වැඩියා පද්ධතිය නවීකරණයටඩෙල් නියෝජිත සොෆ්ට් ලොජික්වර්ධනය වන ව්‍යාපාරික ක්‍ෂේත්‍රය සඳහා දක්‍ෂ තොරතුරු තාක්‍ෂණික වෘත්තිකයන් බිහි කරනු ලබන ප්‍රමුඛ අධ්‍යාපන ආයතනයක් වන ශ්‍රී ලංකා තොරතුරු තාක්‍ෂණ ආයතනය දක්‍ෂ ව්‍යාපාරික වෘත්තිකයන් බිහි කිරීම සඳහා නව ව්‍යාපාරික කළමනාකරණ උපාධි පාඨමාලාවක් හඳුන්වා දී ඇත.එක්සත් රාජධානියේ ෂෙෆීල්ඩ් හැලම් විශ්වවිද්‍යාලය හා එක්ව පවත්වනු ලබන මේ පාඨමාලාව ශාස්ත්‍රවේදී ව්‍යාපාර පරිපාලන උපාධිය නම් වේ. ෂෙෆීල්ඩ් හැලම් විශ්වවිද්‍යාලය මඟින් පිරිනමනු ලබන මෙම උපාධිය ව්‍යාපාර ලොව පුළුල් ලෙස ගවේෂණය කිරීම සඳහා අවශ්‍ය නිසි මඟ ආයතනය මඟින් ලබාදෙනු ඇත.ආයතනයේදී මෙම උපාධි පාඨමාලාව පූර්ණ ලෙස නිම කිරීමේ හෝ එහි අවසන් අධ්‍යාපන කකටයුතු සඳහා ෂෙෆීල්ඩ් හැලම් විශ්වවිද්‍යාලයට ඇතුළු වීමේ වරම් සිසුන් හට ලැබේ. මෙම පාඨමාලාව සාර්ථකව අවසන් කළ සිසුන් හට එක්සත් රාජධානියේ රැකියාවක නියැලීම සඳහා අවශ්‍ය බලපත්‍රවලට අයැදුම් කළ හැකි අතර, ශාස්ත්‍රපති උපාධිය හැදෑරීම සඳහා ශිෂ්‍යත්ව ලබා ගැනීම සඳහා ද අයැදුම් කළ හැකිය.මේ උපාධි වැඩසටහනෙහි වඩාත් වැදගත් බව එහි අඩංගු පාඨමාලා සහ විෂයයන්හි සංයෝජනයන් මගින් පිළිබිඹු වේ. එහිදී තත්ව කළමනාකරණය උපක්‍රමශීලී වෙළෙඳ ගනුදෙනු ජාත්‍යන්තර වෙළෙඳ ගනුදෙනු සහ කාර්යක්‍ෂම ලෙස තොරතුරු පද්ධති සංවර්ධනය හා ක්‍රියාවෙහි යෙදවීම කළමනාකරණය කිරීම ආදී ලංකාවේ උගන්වනු ලබන එකම අධ්‍යයන ඒකකයන් ගැඹුරින් අධ්‍යයනය කිරීමට ශිෂ්‍යයන් හට අවස්ථාව හිමි වනු ඇත.ෂෙෆීල්ඩ් කළමනාකරණ අධ්‍යයන ආයතනය මඟින් විෂය කරුණු ඇතුළු රැකියාවෙහි යෙදවීමට අවශ්‍ය කුසලතා වෙතද දැඩි අවධානයක් යොමු කරන බව වෙළෙද සහ තොරතුරු කළමනාකරණ අධ්‍යයනංශයේ ප්‍රධානි තීක්‍ෂණ සුරවීර මහතා පැවසීය.”මේ පාඨමාලාව සිද්ධාන්තමය කරුණු මත පමණක් පදනම් වී නැහැ. මෙහිදී ප්‍රායෝගික පුහුණුව සඳහා අපි මුල් තැනක් ලබා දී තිබෙනවා. ශිෂ්‍යයින් ව්‍යාපාර ලොවට යොමු කර ඒ පිළිබඳ අත්දැකීම් ලබා ගැනීමට අපි ඔවුන්ව ධෛර්යවත් කරනවා. අනාගත ගැටළු සහ අවශ්‍යතා හඳුනා ගැනීමට සහ ඒවාට අවශ්‍ය විසැඳුම් සෙවීමට දායක වීමට මේ මඟින් ඔවුන්ට අවස්ථාව හිමි වෙනවා” යැයි සුරවීර මහතා කියයි.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=aj1002075</link>
    <topic>මහජන බැංකු විශ්‍රාමිකයනට වහාම හිඟ විශ්‍රාම වැටුප්</topic>
    <author/>
    <content>රුවල් යාත්‍රා රෙදි නිපැයුම් කම්හලක් දිවුලපිටියේඑක්සත් ප්‍රවෘත්ති පත්‍ර සමාගමට හේලීස් CTP යන්ත්‍ර 2ක්ගුවන් හමුදා රණවිරුවන්ගේ දූදරුවන්ට ජනශක්ති ශිෂ්‍යත්වතොරතුරු තාක්‍ෂණ ආයතනයෙන් නව ව්‍යාපාරික උපාධි පාඨමාලාවක්මහජන බැංකු විශ්‍රාමිකයනට වහාම හිඟ විශ්‍රාම වැටුප්‘පොටෝ ටෙක්නිකා’ ඩිජිටල් කැමරා අලුත්වැඩියා පද්ධතිය නවීකරණයටඩෙල් නියෝජිත සොෆ්ට් ලොජික්මහජන බැංකුවේ විශ්‍රාමික නිලධාරින් පිරිසක් ඉකුත්දා මහජන බැංකුවේ සභාපති ඩබ්ලිව්. කරුණාජීව මහතා හමුවී පවත්වන ලද සාකච්ඡාවකට අනුව ඔවුන්ගේ හිඟ විශ්‍රාම වැටුප් ගෙවීම පිළිබඳව එකඟත්වයකට පත්වන ලදි.ඒ අනුව එක් වසරක හිඟ විශ්‍රාම වැටුප් වහාම ලබා දීමටත්, අනෙකුත් රාජ්‍ය බැංකු විශ්‍රාම හිඟ වැටුප් ගෙවීම් කර ඇති ආකාරය පිළිබඳව අධ්‍යයනය කිරීමෙන් පසු තව දුරටත් ඒ පිළිබඳව කටයුතු කිරීමටත් තීරණය විය.  සාකච්ඡාවට සහභාගිවූ මහජන බැංකුවේ අධ්‍යක්ෂ ඩී.ජේ.ඩී. ජයකොඩි, ප්‍රධාන විධායක නිලධාරි / සාමාන්‍යාධිකාරි පී.වී. පතිරණ, මුල්‍ය ප්‍රධානී යොහාන් සෝසා, මහජන බැංකු විශ්‍රාමික සංගමයේ මහනුවර ශාඛාවේ උප සභාපති ඩබ්ලිව්.එම්.එල්.බී. වීරකෝන්, මහජන බැංකුවේ නිලධාරි සංගමයේ හිටපු සභාපති ඩබ්ලිව්.ජී.ඒ. පතිරණ එහි හිටපු ලේකම් අයි.පී. ඩයස්, විශ්‍රාමික ජ්‍යෙෂ්ඨ කළමනාකර ඩී.පී. විතාරණ, මහජන බැංකු විශ්‍රාමික සංගමයේ පාලක කමිටු සාමාජික ආර්.එම්. හීන්බණ්ඩාර මහත්වරු</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=aj1002076</link>
    <topic>‘පොටෝ ටෙක්නිකා’ ඩිජිටල් කැමරා අලුත්වැඩියා පද්ධතිය නවීකරණයට</topic>
    <author/>
    <content>රුවල් යාත්‍රා රෙදි නිපැයුම් කම්හලක් දිවුලපිටියේඑක්සත් ප්‍රවෘත්ති පත්‍ර සමාගමට හේලීස් CTP යන්ත්‍ර 2ක්ගුවන් හමුදා රණවිරුවන්ගේ දූදරුවන්ට ජනශක්ති ශිෂ්‍යත්වතොරතුරු තාක්‍ෂණ ආයතනයෙන් නව ව්‍යාපාරික උපාධි පාඨමාලාවක්මහජන බැංකු විශ්‍රාමිකයනට වහාම හිඟ විශ්‍රාම වැටුප්‘පොටෝ ටෙක්නිකා’ ඩිජිටල් කැමරා අලුත්වැඩියා පද්ධතිය නවීකරණයටඩෙල් නියෝජිත සොෆ්ට් ලොජික්පොටෝ ටෙක්නිකා සමාගමේ කැමරා සහ කැමරා උපකරණ අලුත්වැඩියා කරන අංශයේ ඩිජිටල් තාක්ෂණ මෙවලම් පද්ධතිය ඉදිරි අවුරුදු දෙක සඳහා නවීකරණය කළ බව එම සමාගමේ කළමනාකාර අධ්‍යක්ෂ හර්ෂ මල්වැන්න මහතා පවසයි.”සාමාන්‍යයෙන් වසරෙන් වසර කැමරා සහ කැමරා උපකරණවල තාක්ෂණය, මෝස්තරය සහ ඒවායේ ධාරිතාව වෙනස් වෙනවා. මීට සාපේක්‍ෂව අලුත්වැඩියා අංශයේ ස්ථාපිත කර ඇති ඩිජිටල් තාක්ෂණ මෙවලම් පද්ධතිය ද යාවත්කාලීන කළ යුතුයි. ඒ වගේ අලුත්වැඩියා අංශයේ සේවය කරන කාර්මිකයන ද පුහුණු කරන්න ඕනෑ. මීට වසර දෙකකට පෙර අපේ මෙවලම් පද්ධතිය යාවත්කාලීන කළා.ඊට ගැළපෙන ආකාරයට කාර්මිකයන් ද පුහුණු කළා. ඊට පසුව මෙම දෙසැම්බර් මාසයේ ඉදිරි වසර දෙක සඳහා ජපානයේ නිකොන් සමාගමෙන් ඇවිත් අපේ මෙවලම් පද්ධතිය යාවත්කාලීන කළා. ඒ වගේම නිකොන් සමාගමේ කාර්මිකයන් අපේ කාර්මිකයන්ට පුහුණුවක් ලබා දුන්නා. දැන් අපට ඉදිරි වර්ෂ දෙක ඇතුළත නිෂ්පාදනය කරන ඕනෑම වර්ගයක ඩිජිටල් හෝ කම්පැක් කැමරාවක් අලුත්වැඩියා කිරීමට අවශ්‍ය තාක්ෂණය සහ පුහුණු කාර්මිකයන් අප සතුවයි” යැයිද මල්වැන්න මහතා කීය.පොටෝ ටෙක්නිකා සමාගමේ ප්‍රධාන කාර්යාලය කොල්ලුපිටියේ පිහිටා තිබෙන අතර ලිබර්ටි ප්ලාසා, මැජස්ටික් සිටි, නුගේගොඩ සහ බණ්ඩාරනායක ජාත්‍යන්තර ගුවන් තොටුපළේ ඩියුටි ෆී‍්‍ර සංකීර්ණයේ එහි අලෙවි සල් සහ සේවා මධ්‍යස්ථාන පිහිටුවා ඇත.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>07</day>
    </date>
    <link>http://www.silumina.lk/2010/02/07/_art.asp?fn=aj1002077</link>
    <topic>ඩෙල් නියෝජිත සොෆ්ට් ලොජික්</topic>
    <author/>
    <content>රුවල් යාත්‍රා රෙදි නිපැයුම් කම්හලක් දිවුලපිටියේඑක්සත් ප්‍රවෘත්ති පත්‍ර සමාගමට හේලීස් CTP යන්ත්‍ර 2ක්ගුවන් හමුදා රණවිරුවන්ගේ දූදරුවන්ට ජනශක්ති ශිෂ්‍යත්වතොරතුරු තාක්‍ෂණ ආයතනයෙන් නව ව්‍යාපාරික උපාධි පාඨමාලාවක්මහජන බැංකු විශ්‍රාමිකයනට වහාම හිඟ විශ්‍රාම වැටුප්‘පොටෝ ටෙක්නිකා’ ඩිජිටල් කැමරා අලුත්වැඩියා පද්ධතිය නවීකරණයටඩෙල් නියෝජිත සොෆ්ට් ලොජික්ඩෙල් නිපැයුම් සඳහා ශ්‍රී ලංකාවේ බලයලත් බෙදාහරින්නා ලෙස සොෆ්ට්ලොජික් පත්කර තිබේ.මෙම සමාගම් දෙක අතර ඇතිකරගත් ගිවිසුම මඟින් ශීඝ්‍රයෙන් වර්ධනය වෙමින් පවතින පාරිභෝගික තොරතුරු තාක්ෂණ ක්ෂේත්‍රය සඳහා වන සොෆ්ට්ලොජික් හි මහා නිපැයුම් සහ සේවා සැපයුම් පෙළ නව මානයක් කරා රැගෙන යනු ඇත. සොෆ්ට්ලොජික් වෙත පැවරෙන වරලත් කාර්ය භාරයන් සඳහා Dell Inspiron, Studio, Studio XPs මෙන්ම Vostro notebooks සහ desktops, LCD මොනිටර්ස් ප්‍රක්ෂේපණ යන්ත්‍ර සහ අනෙකුත් පරිගණක පර්යන්තයන් ආදී ද්විත්ව තලයේ බෙදාහැරීම් අඩංගු වේ.”අපේ සම්බන්ධය විශිෂ්ට සහක්‍රියාවක් බව අප විශ්වාස කරනවා. ඊට හේතුව මෙරට වෙළෙඳපොළ සඳහා ඉදිරිපත් කිරීමට ඩෙල් සමාගම සතුව උසස් ප්‍රමිතියේ ආකර්ෂණීය පුද්ගලික පරිගණක පෙළක් පවත්නා අතර සොෆ්ට්ලොජික් සමාගම සතුව ශ්‍රී ලංකාව පුරා ව්‍යාප්ත වූ සිල්ලර අලෙවි ජාලයක් පැවතීමයි” මේ පිළිබඳව අදහස් දැක්වූ ඩෙල් Global BV (සිංගප්පූරුව) දකුණු ආසියානු පාරිභෝගික, නව වෙළෙඳපොළවල් පිළිබඳ අධ්‍යක්ෂ ප්‍රසන්ජිට් සාර්කාර් මහතා පැවැසීය.සොෆ්ට්ලොජික් සමාගමේ අධ්‍යක්ෂ / ප්‍රධාන විධායක නිලධාරි රොෂාන් රසූල් මහතා “දැනටමත් තහවුරු වී ඇති අපේ බෙදාහැරීමේ ශක්තිය මෙන්ම පෙර හා පසු අලෙවි ක්ෂේත්‍ර වාර්තාවක් මඟින් සිල්ලර අලෙවි මහතුන් වෙනුවෙන් අප තුළ ඇති කැපවීම ඉතා පැහැදිලිවම සනාථ වෙනවා. අප මෙම සාර්ථකත්වය අත්පත් කරගන්නා ලද්දේ වෙළෙඳපොළ තුළ නොකඩවාම ඔවුන් වෙත අපේ ප්‍රමුඛතම නිපැයුම් හා විසඳුම් සැපයීමෙන් එමඟින් ඔවුන්ට නව ව්‍යාපාරික අවස්ථාවන් විවර කර දීමට අපට හැකියාව ලැබුණා.” යැයි පැවසීය.රසූල් මහතා අංග සම්පූර්ණ ශ්‍රව්‍ය හා දෘෂ්‍ය ඉදිරිපත් කිරීමක් මඟින් ඩෙල් සමාගම ප්‍රවර්ධනය කිරීමේ ඉදිරි සැලසුම් පිළිබඳවද පැහැදිලි කරන ලදී.ඩෙල් නියෝජිත ලෙස සොෆ්ට්ලොජික් පත්කිරීම පිළිබඳ දැනුම් දීමේ මාධ්‍ය හමුවට සහභාගි වූ සොෆ්ට්ලොජික් ට්‍රේඩින් අලෙවි කළමනාකරු ගිහාන් ෂතාරණ, අධ්‍යක්ෂ / ප්‍රධාන විධායක නිලධාරි රොෂාන් රසූල්, ඩෙල් ග්ලෝබල් දකුණු ආසියා අධ්‍යක්ෂ ප්‍රසන්ජිට් සාර්කාර් ඇතුළු දකුණු ආසියා නියෝජිතයෝ. ෆෝචූන් පිසින තෙල් වෙළෙඳපළට ඉදිරිපත් කරන පිරමිඩ් විල්මා සමාගම හඳුන්වා දුන් ෆෝචූන් වාසනාවන්ත පවුල තරගයේ දිස්ත්‍රික් මට්ටමින් වැඩිම ලකුණු රැස්කර ගත් සාමාජිකාවන් 25 දෙනකුට බැංකොක් ගුවන් සවාරියක යෙදීමට ගුවන් ටිකට් පත් පිරිනැමීම ගලදාරි හෝටලයේදී සිදු කැරිණි. ගම්පහ දිස්ත්‍රික්කයේ ජයග්‍රාහිකාව වූ එන්.පී. විජේසේකර මහත්මියට පිරමිඩ් විල්මා සමාගමේ කළමනාකාර අධ්‍යක්ෂ සජාඩ් මව්සූන් හා අධ්‍යක්ෂ සාමාන්‍යාධිකාරි එස්.ඒ.පී. සූරියප්පෙරුම මහත්වරුන් ගුවන් ටිකට්පත පිරිනැමූ අයුරු.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>14</day>
    </date>
    <link>http://www.silumina.lk/2010/02/14/_art.asp?fn=aa1002142</link>
    <topic>ජනපති-විපක්ෂනායක විශේෂ හමුවක්</topic>
    <author/>
    <content>ෆොන්සේකා අත්අඩංගුවට ගත්තේ හමුදාපති කාලයේ කළ වැරැදිවලටයිජනපති-විපක්ෂනායක විශේෂ හමුවක්අලියා අතහැරියොත් අලි ගෝරියක්ජ.වි.පෙ තනිවෙලා‘අත්අඩංගුවට ගත්තේ මෙහෙමයි’පොලීසියටත් දේශපාලනය තහනම්‘මේ පළ දුන්නේ දිට්ඨ ධම්ම වේදනීය කර්මයයි’යාන්ඔය දියවර සැප්තැම්බරයේඅපේ තේවලට රුසියාවෙන් තවත් සහනයක්පරිසර අමාත්‍යාංශයේ වාර්ෂික ආදායම රුපියල් කෝටි 524ට නගීලග්ගල නවශ්‍රීලනිප සංවිධායකලක්ෂ්මන් වසන්ත පෙරේරාඇසිඩ් ප්‍රහාරයකට ලක්වූ නුවන් ප්‍රසාද්ට පිහිටවෙන්නපිහිටවන්නමහින්ද රාජපක්ෂ ජනාධිපතිතුමා සහ විපක්ෂනායක රනිල් වික්‍රමසිංහ මහතා අතර විශේෂ හමුවක් පෙරේදා පෙරවරුවේ ජනාධිපති මන්දිරයේදී සිදු විය.මේ හමුවේ දී සාකච්ඡා වූ කරුණු අතරින් විශේෂ අවධානයක් යොමු වූයේ සරත් ෆොන්සේකා මහතා අත්අඩංගුවට ගැනීම පිළිබඳවයි.මෙහිදී අදහස් දැක්වූ ජනාධිපතිතුමා සඳහන් කළේ සරත් ෆොන්සේකා මහතා අත්අඩංගුවට ගැනීම කිසිවිටෙකත් ඔහුට එරෙහිව සිදු කළ ක්‍රියාවක් නොවන බවත්, හුදෙක් ම එය හමුදා විනය සහ නීතිය ක්‍රියාත්මක කිරීමක් පමණක් බවත් ය. රඳවාගෙන සිටින සරත් ෆොන්සේකා මහතාට අවශ්‍ය සියලු පහසුකම් කිසිදු අඩුවකින් තොරව සපයා ඇති බව ද පෙන්වා දුන් ජනාධිපතිතුමා අවශ්‍ය නම් ඔහුට තමන් අත්අඩංගුවට ගැනීම පිළිබඳව ශ්‍රේෂ්ඨාධිකරණයට යාමට ද අවශ්‍ය පහසුකම් සළසා ඇතැයි සඳහන් කළේ ය.එසේම සරත් ෆොන්සේකා මහතා පිළිබඳ විමර්ශන කටයුතු කඩිනමින් ක්‍රියාවට නංවන බව පැවසූ ජනාධිපතිතුමා ඔහු වරදක් කර නොමැති නම් නිදහස් කිරීමට කටයුතු කරන බව ද පැවසීය.රඳවාගෙන සිටින සරත් ෆොන්සේකා මහතාට අවශ්‍ය ආහාර පාන ගෙන යාමට අනෝමා ෆොන්සේකා මහත්මිය වෙනුවට වෙනත් අයකු යෙදවිය හැකි දැයි මෙහිදී රනිල් වික්‍රමසිංහ මහතා විමසා සිටියේ ය.ජනාධිපතිතුමා සඳහන් කළේ එය හමුදාපතිතුමා විසින් තීරණය කළ යුතු බවයි. එහෙත් තම ස්වාමිපුරුෂයා බැලීමට අවස්ථාව සළසා දෙන්නැයි අනෝමා ෆොන්සේකා මහත්මිය නිරන්තරයෙන් මාධ්‍ය ඔස්සේ ඉල්ලා සිටිනවා තමා දුටු බව සිහිපත් කළ ජනාධිපතිතුමා අනෝමා ෆොන්සේකා මහත්මිය අකමැත්තක් නොමැති නම් අතින් ම ආහාර සැපයීම සිදු කිරීම වඩාත් සුදුසු බව සඳහන් කළේ ය. එදා තමා ජනතාව වෙනුවෙන් කටයුතු කිරීමට ගොස් සිරගත වූ අවස්ථාවේ දරුවකු ලැබීමට සිටි ශිරන්ති රාජපක්ෂ මහත්මිය උදේ සවස ආහාර රැගෙන තමා බැලීමට පැමිණි ආකාරය ද මෙහිදී ජනාධිපතිතුමා සිහිපත් කළේ ය.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>14</day>
    </date>
    <link>http://www.silumina.lk/2010/02/14/_art.asp?fn=aa1002143</link>
    <topic>අලියා අතහැරියොත් අලි ගෝරියක්</topic>
    <author>චන්දන බණ්ඩාර</author>
    <content>ෆොන්සේකා අත්අඩංගුවට ගත්තේ හමුදාපති කාලයේ කළ වැරැදිවලටයිජනපති-විපක්ෂනායක විශේෂ හමුවක්අලියා අතහැරියොත් අලි ගෝරියක්ජ.වි.පෙ තනිවෙලා‘අත්අඩංගුවට ගත්තේ මෙහෙමයි’පොලීසියටත් දේශපාලනය තහනම්‘මේ පළ දුන්නේ දිට්ඨ ධම්ම වේදනීය කර්මයයි’යාන්ඔය දියවර සැප්තැම්බරයේඅපේ තේවලට රුසියාවෙන් තවත් සහනයක්පරිසර අමාත්‍යාංශයේ වාර්ෂික ආදායම රුපියල් කෝටි 524ට නගීලග්ගල නවශ්‍රීලනිප සංවිධායකලක්ෂ්මන් වසන්ත පෙරේරාඇසිඩ් ප්‍රහාරයකට ලක්වූ නුවන් ප්‍රසාද්ට පිහිටවෙන්නපිහිටවන්නචන්දන බණ්ඩාරඅලියා ලකුණ අතහැර ඉදිරි මහා මැතිවරණයට තරග කිරීමට එ.ජා.ප යේ ජ්‍යෙෂ්ඨයන් අකමැති බවත් අලියා අතහැර මින් ඉදිරියට මැතිවරණවලට තරග කිරීමට එ.ජා.ප නායකත්වයට ඉඩ නොදෙන බවත් එ.ජා.ප ජ්‍යෙෂ්ඨ මන්ත්‍රීවරයෙක් ‘සිළුමිණ’ ට කීය.ජනාධිපතිවරණයේදී එක්සත් ජාතික පෙරමුණේ අපේක්ෂකයාට එම පෙරමුණට එක්වූ සෙසු පක්ෂවලින් සැලකිය යුතු ඡන්ද ප්‍රමාණයක් නොලැබුණ බවත් එම ජ්‍යෙෂ්ඨ මන්ත්‍රීවරයා ‘සිළුමිණ’ ට කීය. එම නිසා කිසිදු හේතුවක් මත අලියා ලකුණ අමතක කැර එ.ජා.ප. යට ඉදිරි ගමනක් යා නොහැකි බව ද හෙතෙම කීය.ජනතා විමුක්ති පෙරමුණට, මනෝ ගනේෂන් සහ මංගල සමරවීර වැනි අයගේ පක්ෂවලට ජනතාවගේ සහායක් නොමැති බවත් ඔවුන්ට අවශ්‍ය නම් අලියා පිටේ නැඟී යාමට ඉඩකඩ තිබෙන බව ද එ.ජා.ප මන්ත්‍රීවරයා අවධාරණය කෙළේ ය. මින් ඉදිරියට ජනතා බලයක් නොමැති පක්ෂවල උවමනාවට එ.ජා.පය හෝ එ.ජා.ප නායකත්වය නැටවීමට ඉඩ ලබා නොදීමට එ.ජා.ප ජ්‍යෙෂ්ඨයන් තීරණය කැර ඇති බව ද හෙතෙම ප්‍රකාශ කළේ ය.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>14</day>
    </date>
    <link>http://www.silumina.lk/2010/02/14/_art.asp?fn=aa1002144</link>
    <topic>ජ.වි.පෙ තනිවෙලා</topic>
    <author/>
    <content>ෆොන්සේකා අත්අඩංගුවට ගත්තේ හමුදාපති කාලයේ කළ වැරැදිවලටයිජනපති-විපක්ෂනායක විශේෂ හමුවක්අලියා අතහැරියොත් අලි ගෝරියක්ජ.වි.පෙ තනිවෙලා‘අත්අඩංගුවට ගත්තේ මෙහෙමයි’පොලීසියටත් දේශපාලනය තහනම්‘මේ පළ දුන්නේ දිට්ඨ ධම්ම වේදනීය කර්මයයි’යාන්ඔය දියවර සැප්තැම්බරයේඅපේ තේවලට රුසියාවෙන් තවත් සහනයක්පරිසර අමාත්‍යාංශයේ වාර්ෂික ආදායම රුපියල් කෝටි 524ට නගීලග්ගල නවශ්‍රීලනිප සංවිධායකලක්ෂ්මන් වසන්ත පෙරේරාඇසිඩ් ප්‍රහාරයකට ලක්වූ නුවන් ප්‍රසාද්ට පිහිටවෙන්නපිහිටවන්නඑළැඹෙන මහ මැතිවරණයේදී කවර පක්ෂයක් සමඟ හෝ එකතුවීමට නොහැකිව ජනතා විමුක්ති පෙරමුණ තනි වී සිටින බැව් දේශපාලන ආරංචි මාර්ග සඳහන් කරයි.එක්සත් ජාතික පක්ෂය අලියා ලාංඡනයෙන් තරග කිරීමට තීරණය කිරීමත් සමඟම ජනාධිපතිවරණයේදී එකට එකතු වූ ජ.වි.පෙ හා අනෙකුත් දේශපාලන කණ්ඩායම් බෙදී වෙන්වීමට පටන් ගෙන ඇති අතර මනෝ ගනේෂන් හා මංගල සමරවීර යන පුද්ගලයන් පවා එජාපයේ පිහිට පැතීමට යන තත්ත්වයක් හට ගෙන තිබේ.මේ අනුව ජ.වි.පෙ ට කළ හැකිව තිබෙන්නේ වෙන්ව ‘සීනුව‘ යටතේ තරග කිරීම හෝ එජාපය යටතේ තරග කිරීම යන දෙකෙන් එකක් තෝරා ගැනීමය. ජනාධිපතිවරණයේදී ජනතා විමුක්ති පෙරමුණේ ඡන්ද පදනම ඉතා දුර්වල තත්ත්වයක පැවැති බව හෙළිදරවු වූ අතර දැන් ඔවුන් වීදි උද්ඝෝෂණ මඟින් තමන්ට නැති බලයක් මවා පෑමට උත්සාහ ගන්නා බවට ද මත පළවෙමින් තිබේ.විශ්‍රාමික ජෙනරාල් සරත් ෆොන්සේකා යුද හමුදා නීතිය අනුව අත්අඩංගුවට ගැනීම දේශපාලනමය කරුණක් බවට හරවා ගෙන ජ.වි.පෙ මේ දිනවල ප්‍රදේශ කිහිපයක සිදු කරන්නට තැත් කළ උද්ඝෝෂණයන් ද අසාර්ථක වී තිබේ.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>14</day>
    </date>
    <link>http://www.silumina.lk/2010/02/14/_art.asp?fn=aa1002145</link>
    <topic>‘අත්අඩංගුවට ගත්තේ මෙහෙමයි’</topic>
    <author/>
    <content>ෆොන්සේකා අත්අඩංගුවට ගත්තේ හමුදාපති කාලයේ කළ වැරැදිවලටයිජනපති-විපක්ෂනායක විශේෂ හමුවක්අලියා අතහැරියොත් අලි ගෝරියක්ජ.වි.පෙ තනිවෙලා‘අත්අඩංගුවට ගත්තේ මෙහෙමයි’පොලීසියටත් දේශපාලනය තහනම්‘මේ පළ දුන්නේ දිට්ඨ ධම්ම වේදනීය කර්මයයි’යාන්ඔය දියවර සැප්තැම්බරයේඅපේ තේවලට රුසියාවෙන් තවත් සහනයක්පරිසර අමාත්‍යාංශයේ වාර්ෂික ආදායම රුපියල් කෝටි 524ට නගීලග්ගල නවශ්‍රීලනිප සංවිධායකලක්ෂ්මන් වසන්ත පෙරේරාඇසිඩ් ප්‍රහාරයකට ලක්වූ නුවන් ප්‍රසාද්ට පිහිටවෙන්නපිහිටවන්නහිටපු හමුදාපතිවරයා, යුද හමුදා පොලිසිය විසින් අත්අඩංගුවට ගනු ලැබූ අවස්ථාවේදී ඔහුට හිංසාවන ලෙස කටයුතු කළ බවට නැඟෙන චෝදනා යුද හමුදා මාධ්‍ය ප්‍රකාශක මේජර් ජෙනරාල් ප්‍රසාද් සමරසිංහ තරයේ ප්‍රතික්ෂේප කරයි.”අපේ නිලධාරීන් ඉතා විනීතව හා ගෞරව කටයුතු ලෙස හැසිරිලා තියෙනවා. අදාළ අත්අඩංගුවට ගැනීමට යෑමේදී “සර් ඔබට එරෙහිව තිබෙන චෝදනා අනුව යුද හමුදා නීතියේ 57 (1) යටතේ අත්අඩංගුවට ගන්නා බවත් තමන්ට සහයෝගය දෙන ලෙසත් මේ නිලධාරීන් විනීත ලෙස ඉල්ලා සිටියා. එහෙත් ජෙනරාල් සරත් ෆොන්සේකා දිගින් දිගටම විරුද්ධත්වය පාමින් නිලධාරීන්ට දෝෂා රෝපණය කරලා තියෙනවා.නමුත් මිලිටර් පොලීසියේ නිලධාරීන් තවදුරටත් ඉතා ඉවසීමෙන් කටයුතු කරලා අවසානයේ ඔහු අසුන් ගෙන සිටි පුටුවෙන් ඔසවා රැගෙන ඒමට උත්සාහ කළ විට ඔහු කියා තියෙනවා ‘නෑ මාව බිමින් තියන්න මම පයින් ඇවිද ගෙන එන්නම් කියලා” ඒ අනුවයි ජෙනරාල් සරත් ෆොන්සේකා හමුදා පොලීසියේ අත්අඩංගුවට පත්වුණේ.හිටපු යුද හමුදාපති සහ ඒකාබද්ධ ආරක්ෂක මාණ්ඩලික ප්‍රධානි හැටියට ඔහුට ලැබිය යුතු ගෞරවය හා සැලකීම් අනුව කටයුතු කෙරෙනවා” යැයි මේජර් ජෙනරාල් ප්‍රසාද් සමරසිංහ සිළුමිණට පැවසීය.විශ්‍රාමික ජෙනරාල් සරත් ෆොන්සේකා මහතා රඳවා තබා ගෙන සිටින ස්ථානය පිළිබඳව සිළුමිණ විමසූවිට සමරසිංහ මහතා පෙන්වා දුන්නේ; සරත් ෆොන්සේකා මහතාට සියලු පහසුකම් සහිත නවාතැනක් පිළියෙළ කොට දී ඇති අතර පවුලේ උදවියට ඔහු මුණ ගැසීමටත් ඉඩකඩ සලසා දී ඇති බවත්ය.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>14</day>
    </date>
    <link>http://www.silumina.lk/2010/02/14/_art.asp?fn=aa1002146</link>
    <topic>පොලීසියටත් දේශපාලනය තහනම්</topic>
    <author>කීර්ති මෙන්ඩිස්</author>
    <content>ෆොන්සේකා අත්අඩංගුවට ගත්තේ හමුදාපති කාලයේ කළ වැරැදිවලටයිජනපති-විපක්ෂනායක විශේෂ හමුවක්අලියා අතහැරියොත් අලි ගෝරියක්ජ.වි.පෙ තනිවෙලා‘අත්අඩංගුවට ගත්තේ මෙහෙමයි’පොලීසියටත් දේශපාලනය තහනම්‘මේ පළ දුන්නේ දිට්ඨ ධම්ම වේදනීය කර්මයයි’යාන්ඔය දියවර සැප්තැම්බරයේඅපේ තේවලට රුසියාවෙන් තවත් සහනයක්පරිසර අමාත්‍යාංශයේ වාර්ෂික ආදායම රුපියල් කෝටි 524ට නගීලග්ගල නවශ්‍රීලනිප සංවිධායකලක්ෂ්මන් වසන්ත පෙරේරාඇසිඩ් ප්‍රහාරයකට ලක්වූ නුවන් ප්‍රසාද්ට පිහිටවෙන්නපිහිටවන්නකීර්ති මෙන්ඩිස්කුමන ආකාරයකින් හෝ දේශපාලන සම්බන්ධකම් පවත්වන ඕනෑම තරාතිරමක පොලිස් නිලධාරියකුට එරෙහිව ඉදිරියේදී නීතිය තදින් ක්‍රියාත්මක කරන බව පොලිස් මූලස්ථානය කියයි. ඒ අනුව එළැඹෙන මහ මැතිවරණ සමයේදී මෙවැනි නිලධාරින්ගේ ක්‍රියා කළාපය පිළිබඳ අවධානය යොමු කෙරේ.රටේ පවතින නීතිය හා දෙපාර්තමේන්තු නියෝගවලට අනුව ද ආරක්‍ෂක ලේකම්ගේ හෝ පොලිස්පතිවරයාගේ් චක්‍ර ලේඛවලට අනුව මෙන්ම රාජ්‍ය පරිපාලන අමාත්‍යංශයේ රාජ්‍ය නිලධාරියකුට අදාල චක්‍ර ලේඛවලට අදාළව හෝ පොලිස් නිලධාරියකුට කිසිම දේශපාලන කටයුත්තකට සම්බන්ධවිය නොහැකි බවද මේ පිළිබඳ කළ විමසීමකදි පොලිස් මාධ්‍ය ප්‍රකාශක පොලිස් අධිකාරි ප්‍රශාන්ත ජයකොඩි මහතා සිළුමිණට කීය.පසුගිය ජනාධිපතිවරණයේදී පක්‍ෂග්‍රාහිව ක්‍රියා කළ බවට තොරතුරු ලැබී තිබෙන පොලිස් නිලධාරින් පිරිසකට එරෙහිව මේ වන විටත් විනය පරීක්‍ෂණ අරඹා ඇති බවද පොලිස් මූලස්ථාන ආරංචි මාර්ග පෙන්වා දෙයි.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>14</day>
    </date>
    <link>http://www.silumina.lk/2010/02/14/_art.asp?fn=aa1002147</link>
    <topic>‘මේ පළ දුන්නේ දිට්ඨ ධම්ම වේදනීය කර්මයයි’</topic>
    <author/>
    <content>ෆොන්සේකා අත්අඩංගුවට ගත්තේ හමුදාපති කාලයේ කළ වැරැදිවලටයිජනපති-විපක්ෂනායක විශේෂ හමුවක්අලියා අතහැරියොත් අලි ගෝරියක්ජ.වි.පෙ තනිවෙලා‘අත්අඩංගුවට ගත්තේ මෙහෙමයි’පොලීසියටත් දේශපාලනය තහනම්‘මේ පළ දුන්නේ දිට්ඨ ධම්ම වේදනීය කර්මයයි’යාන්ඔය දියවර සැප්තැම්බරයේඅපේ තේවලට රුසියාවෙන් තවත් සහනයක්පරිසර අමාත්‍යාංශයේ වාර්ෂික ආදායම රුපියල් කෝටි 524ට නගීලග්ගල නවශ්‍රීලනිප සංවිධායකලක්ෂ්මන් වසන්ත පෙරේරාඇසිඩ් ප්‍රහාරයකට ලක්වූ නුවන් ප්‍රසාද්ට පිහිටවෙන්නපිහිටවන්නමේජර් ජනරාල් පන්නිපිටිය ගේ බිරිඳ කියයිසරත් ෆොන්සේකාගේ බිරිඳ අනෝමාත් තමාත් හුඟක් ළඟින් හිතවත්ව ආශ්‍රය කළ නමුත් මගේ මහත්තයා පිළිබඳව නිර්නාමිකව ලැබුණ පෙත්සමක් නිසා සරත් ෆොන්සේකා මහතා ඔහු හමුදාවෙන් අස්කර දැමූ බව මේජර් ජෙනරාල් පරාක්‍රම පන්නිපිටිය මහතාගේ බිරිය අචිනි ඉරෝමා පන්නිපිටිය මහත්මිය පැවසුවා ය.අනෝමා අක්කාත් ජෙනරාල් සරත් ෆොන්සේකාත් අද පත්ව සිටින ඉරණම දිට්ඨ ධම්ම වේදනීය කර්මය ඵල දීමක් ලෙස තමා දකින බව නැඟෙනහිර ආඥාපතිව සිටි හිටපු හමුදාපතිවරයාගේ අසාධාරණ දඬුවම්වලට පාත්‍ර වූ මේජර් ජෙනරාල් පරාක්‍රම පන්නිපිටිය මහතාගේ බිරිඳ කියා සිටියා ය.මේ පිළිබඳ අදහස් දක්වමින් ඇය මෙසේ ද කීවාය.මගේ සැමියාත් සේවය කළේ සිංහ රෙජිමේන්තුවේයි. හමුදාවෙන් ඔහු අසාධාරණ ලෙස නෙරපා දැමූ අවස්ථාවේ මම කාන්තාවක් ලෙස හුඟක් අසරණ වුණා. නමුත් මම කාන්තා හඬක් නන්වන්නට හෝ එක් එක් කෙනා හමුවන්නට නොගොස් මගේ දුක කියා සිටියේ උඩ ඉන්න දෙවියන්ටයි. අද අනෝමා ෆොන්සේකා මහත්මිය මෙන් තම සැමියා පිළිබඳව කාන්තාවන්ට ම ආයාචනා කරමින් මම කාන්තා හඬක් හෝ රටේ හඬක් නඟන්නට ක්‍රියාකළේ නැහැ.මගේ සැමියා හමුදාවෙන් නෙරපා ලබාදුන් දඬුවම මම හමුදා නීතිය යටතේ විඳ දරා ගනිමින් කටයුතු කළා. ශ්‍රේෂ්ඨාධිකරණයට කරුණු ඉදිරිපත් කළා.මම එදා වින්දේ මගේ සැමියා නොකළ වරදක වේදනාවක්. සරත් ෆොන්සේකා සහ අනෝමා ගේ දරුවෝ දැන් ලොකුයි. නමුත් මගේ දරුවෝ මගේ මහත්තයා සහ මම ඒ අවස්ථාවට මුහුණ දෙනවිට කුඩා අයයි.මගේ ලොකු දුවට අවුරුදු 12 යි. පුතාලා දෙන්නා අවුරුදු 5 සහ 4 වයස් වල යි පසු වුණේ. සැමියා අත්අඩංගුවේ පසුවන අවස්ථාවේ මට මේ දරු පැටවුන් සමඟ පාරට බහින්න සිදු වුණා. නිල නිවෙසින් ද මසක් ඇතුළත එළවා දැම්මා. මගේ දුකට අන්තිමේදී පිහිට වුණේ මහින්ද රාජපක්ෂ ජනාධිපතිතුමායි.එතුමාගේ කාරුණික බව හා මිනිසත්කම නිසයි එතුමාට ලොකු ජයග්‍රහණයක් පවා ලැබුණේ.මගේ මහත්තයා හමුදාවෙන් එළවා දමන්න කිසිදු සාධාරණ හේතුවක් තිබුණේ නැහැ. නිර්ණාමික ලිපියකටයි හිටපු හමුදාපතිවරයා ඔහුට මෙහෙම සැලකුවේ. වැටුප් බාගයක් දෙනවා කිව්වා එහෙම බාගයක වැටුපක්වත් ලැබුණේ නැහැ. හමුදාවේ කිසිම කෙනෙකුවත් අපි ගැන බලන්න එව්වෙත් නැහැ.නැඟෙනහිර ජයග්‍රහණයට මගේ මහත්තයාත් සම්බන්ධ වුණා. නමුත් සරත් ෆොන්සේකාගේ අමනාපය නිසාම ඔහුගේ නම සඳහන් වුණේ නැහැ.හමුදාවේ ඉන්න අය මෙන් ම ඒ අයගේ පවුල්වල අයත් හුඟාක් දේ කැප කරනවා. මමත් එහෙම හුඟාක් දේ මහත්මයා වෙනුවෙන් කැප කෙරුවා. නමුත් අන්තිමට අපට සිද්ධ වුණේ හමුදාවේම ප්‍රධානියාගේ පළි ගැනීමට ලක්වීම පමණයි.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>14</day>
    </date>
    <link>http://www.silumina.lk/2010/02/14/_art.asp?fn=aa1002148</link>
    <topic>යාන්ඔය දියවර සැප්තැම්බරයේ</topic>
    <author>නිහාල් පී. අබේසිංහ</author>
    <content>ෆොන්සේකා අත්අඩංගුවට ගත්තේ හමුදාපති කාලයේ කළ වැරැදිවලටයිජනපති-විපක්ෂනායක විශේෂ හමුවක්අලියා අතහැරියොත් අලි ගෝරියක්ජ.වි.පෙ තනිවෙලා‘අත්අඩංගුවට ගත්තේ මෙහෙමයි’පොලීසියටත් දේශපාලනය තහනම්‘මේ පළ දුන්නේ දිට්ඨ ධම්ම වේදනීය කර්මයයි’යාන්ඔය දියවර සැප්තැම්බරයේඅපේ තේවලට රුසියාවෙන් තවත් සහනයක්පරිසර අමාත්‍යාංශයේ වාර්ෂික ආදායම රුපියල් කෝටි 524ට නගීලග්ගල නවශ්‍රීලනිප සංවිධායකලක්ෂ්මන් වසන්ත පෙරේරාඇසිඩ් ප්‍රහාරයකට ලක්වූ නුවන් ප්‍රසාද්ට පිහිටවෙන්නපිහිටවන්නනිහාල් පී. අබේසිංහහොරොව්පතාන ප්‍රදේශයේ වැව් 15 කට හා පදවිය වැවට ජලය ලබාදෙන, කෝටි 90 කින් ඉදිවන අනුරපුර යාන්ඔය ඇල්ලෙපොතාණ ව්‍යාපෘතිය ලබන සැප්තැම්බර් මාසයේ ජනතා අයිතියට පවරන බව අනුරපුර කලාප වාරිමාර්ග ඉංජිනේරු වසන්ත බණ්ඩාර පලුගස්වැව මහතා පවසයි.ඒ අනුව හොරොව්පතානේදී යාන්ඔය හරස්කර කිලෝමීටර් 2.2 ක් දිග වේල්ලක් බැඳ වම් ඉවුර හා දකුණු ඉවුර ඔස්සේ කිලෝමීටර් 18 කට පමණ ප්‍රදේශයකට ජලය ලබාදී අක්කර 5000 ක් පමණ අස්වැද්දීමට කටයුතු යොදන බවත් මේ ව්‍යාපෘතියෙන් හොරොව්පතාන හා මැදවච්චිය ප්‍රදේශවල ගොවි පවුල් 10000 කට පමණ සෙත සැලසෙන බවත් ජාතිය ගොඩනැගීමේ ඇමැති අනුරපුර දිස්ත්‍රික් පාර්ලිමේන්තු මන්ත්‍රී එස්. එම්. චන්ද්‍රසේන මහතා පවසයි.මේ යටතේ ඉදිවන වම් ඉවුර ඇළ කිලෝමීටර් 16 ක් දිග අතර දකුණු ඉවුර ඇළ කිලෝමීටර් 5.6 ක් දිගය. අක්කර 18 ක් පුරා පැතිර යන අක්කර අඩි 4000 ක් රඳවා ගත හැකි ජලාශයක් මෙහි ඉදිවේ. ව්‍යාපෘතියේ සියලු කටයුතු වාරිමාර්ග දෙපාර්තමේන්තුවෙන් සිදු කෙරේ. වියදම රුපියල් මිලියන 300 කි.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>14</day>
    </date>
    <link>http://www.silumina.lk/2010/02/14/_art.asp?fn=aa1002149</link>
    <topic>අපේ තේවලට රුසියාවෙන් තවත් සහනයක්</topic>
    <author/>
    <content>ෆොන්සේකා අත්අඩංගුවට ගත්තේ හමුදාපති කාලයේ කළ වැරැදිවලටයිජනපති-විපක්ෂනායක විශේෂ හමුවක්අලියා අතහැරියොත් අලි ගෝරියක්ජ.වි.පෙ තනිවෙලා‘අත්අඩංගුවට ගත්තේ මෙහෙමයි’පොලීසියටත් දේශපාලනය තහනම්‘මේ පළ දුන්නේ දිට්ඨ ධම්ම වේදනීය කර්මයයි’යාන්ඔය දියවර සැප්තැම්බරයේඅපේ තේවලට රුසියාවෙන් තවත් සහනයක්පරිසර අමාත්‍යාංශයේ වාර්ෂික ආදායම රුපියල් කෝටි 524ට නගීලග්ගල නවශ්‍රීලනිප සංවිධායකලක්ෂ්මන් වසන්ත පෙරේරාඇසිඩ් ප්‍රහාරයකට ලක්වූ නුවන් ප්‍රසාද්ට පිහිටවෙන්නපිහිටවන්නශ්‍රී ලංකාවේ තේ වැඩියෙන් මිලට ගන්නා රටක් වන රුසියාවෙන් මෙරට තේ නිෂ්පාදනයට තවත් සහන සැලසෙනු ඇතැයි දැන ගන්නට ඇත. ඒ අනුව ශ්‍රී ලංකාවෙන් රුසියාවට තේ අපනයනය කිරීමේදී රුසියාව විසින් අය කරනු ලබන බද්ද අඩු වනු ඇතැයි අපේක්ෂා කෙරේ.මේ සහනය ලැබෙන්නේ මහින්ද රාජපක්ෂ ජනාධිපතිතුමා රුසියානු රාජ්‍ය නායකයන් සමඟ පැවැත්වූ සාකච්ඡාවක ප්‍රතිඵලයක් වශයෙන් බැව් ඇමැති ජී.එල්. පීරිස් මහතා පවසයි. රුසියාව ශ්‍රී ලංකාවේ විශාලතම තේ ගැනුම්කරු ය. වර්ෂයකට තේ කිලෝ මිලියන 40 ක් රුසියාව මිලයට ගනී.රුසියාවට අපනයනය කරනු ලබන තේ සඳහා සියයට 20 ක අගය මත එකතු කිරීමේ බද්දක් අය කරනු ලැබේ. රුසියාව ඒ බද්ද ඉහළ දමා ඇත්තේ එරට තේ වගාව ඉහළ දැමීම උදෙසා බවත් සඳහන් වෙයි.කෙසේ වෙතත් රුසියාව තේ අපනයන බද්ද පහත දැමීමෙන් මෙරට තේ වගා නිෂ්පාදකයන්ට විශාල සහනයක් අත්වනු ඇති බැව් අනාවරණය වෙයි.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>14</day>
    </date>
    <link>http://www.silumina.lk/2010/02/14/_art.asp?fn=aa10021410</link>
    <topic>පරිසර අමාත්‍යාංශයේ වාර්ෂික ආදායම රුපියල් කෝටි 524ට නගී</topic>
    <author>නිහාල් පී. අබේසිංහ</author>
    <content>ෆොන්සේකා අත්අඩංගුවට ගත්තේ හමුදාපති කාලයේ කළ වැරැදිවලටයිජනපති-විපක්ෂනායක විශේෂ හමුවක්අලියා අතහැරියොත් අලි ගෝරියක්ජ.වි.පෙ තනිවෙලා‘අත්අඩංගුවට ගත්තේ මෙහෙමයි’පොලීසියටත් දේශපාලනය තහනම්‘මේ පළ දුන්නේ දිට්ඨ ධම්ම වේදනීය කර්මයයි’යාන්ඔය දියවර සැප්තැම්බරයේඅපේ තේවලට රුසියාවෙන් තවත් සහනයක්පරිසර අමාත්‍යාංශයේ වාර්ෂික ආදායම රුපියල් කෝටි 524ට නගීලග්ගල නවශ්‍රීලනිප සංවිධායකලක්ෂ්මන් වසන්ත පෙරේරාඇසිඩ් ප්‍රහාරයකට ලක්වූ නුවන් ප්‍රසාද්ට පිහිටවෙන්නපිහිටවන්නනිහාල් පී. අබේසිංහපරිසර අමාත්‍යාංශයේ ආදායම පසුගිය වසර තුන ඇතුළතදී රුපියල් කෝටි 524 දක්වා වැඩි වී ඇතැයි පරිසර හා ස්වාභාවික සම්පත් ඇමැති පාඨලී චම්පික රණවක මහතා පවසයි.ඒ අනුව පරිසර හා ස්වාභාවික සම්පත් අමාත්‍යාංශය තවදුරටත් මහා භාණ්ඩාගාරයට බරක් නොවන අමාත්‍යාංශයක් වන බවත් ඇමැතිවරයා පවසයි.ඒ අනුව පසුගිය වසර තුන ඇතුළත රාජ්‍ය දැව සංස්ථාවේ වාර්ෂික ආදායම රුපියල් ලක්ෂ 2200 සිට ලක්ෂ 3800 දක්වා ඉහළ ගොස් තිබේ. රාජ්‍ය දැව සංස්ථාව මඟින් දැනට සිල්බර කොටන් ලක්ෂයක් වාර්ෂිකව නිපදවන බවත්, මීට අමතරව යුද හමුදාව සඳහා කාලතුවක්කු වෙඩි උණ්ඩවලට පවා ඔරොත්තු දෙන සුවිශේෂ සිල්බර 25000 ක් ලබාදුන් බවත් ඇමැතිවරයා කීය.භූ විද්‍යා පතල් කැණීම් කාර්යාංශයේ ආදායම ද පසුගිය වසර ඇතුළතදී තෙගුණයකින් ඉහළ ගොස් තිබේ. 2006 දී එහි ආදායම ලක්ෂ 2400 කි. එහි 2009 ආදායම රුපියල් ලක්ෂ 6250 කි.සියලුම දිස්ත්‍රික්කවල මෙම ආයතනයේ දිස්ත්‍රික් කාර්යාල පසුගිය වසර තුන ඇතුළත පිහිටුවා තිබේ. මීට අමතරව වන ජීවි දෙපාර්තමේන්තුවේ ආදායම ද පසුගිය වසරේදී ලක්ෂ 1670 ක් වූ බවද අමාත්‍යවරයා කීය.අලි විදුලි වැට් කිලෝමීටර් 670 ක් හිමිකර තිබේ. නව අලි අනාථාගාරයක් රිටිගල පිහිටුවීමට කටයුතු යොදා ඇත. වන සංරක්ෂණ දෙපාර්තමේන්තු ආදායම ද පසුගිය වසර තුනේදි සියයට 99.6 කින් වැඩි වී තිබේ. මධ්‍යම පරිසර අධිකාරිය මඟින් පරිසර ආරක්ෂණ බලපත්‍ර 23000 ක් ලබාදීමට කටයුතු යොදා ඇත.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>14</day>
    </date>
    <link>http://www.silumina.lk/2010/02/14/_art.asp?fn=aa10021411</link>
    <topic>ලග්ගල නවශ්‍රීලනිප සංවිධායකලක්ෂ්මන් වසන්ත පෙරේරා</topic>
    <author/>
    <content>ෆොන්සේකා අත්අඩංගුවට ගත්තේ හමුදාපති කාලයේ කළ වැරැදිවලටයිජනපති-විපක්ෂනායක විශේෂ හමුවක්අලියා අතහැරියොත් අලි ගෝරියක්ජ.වි.පෙ තනිවෙලා‘අත්අඩංගුවට ගත්තේ මෙහෙමයි’පොලීසියටත් දේශපාලනය තහනම්‘මේ පළ දුන්නේ දිට්ඨ ධම්ම වේදනීය කර්මයයි’යාන්ඔය දියවර සැප්තැම්බරයේඅපේ තේවලට රුසියාවෙන් තවත් සහනයක්පරිසර අමාත්‍යාංශයේ වාර්ෂික ආදායම රුපියල් කෝටි 524ට නගීලග්ගල නවශ්‍රීලනිප සංවිධායකලක්ෂ්මන් වසන්ත පෙරේරාඇසිඩ් ප්‍රහාරයකට ලක්වූ නුවන් ප්‍රසාද්ට පිහිටවෙන්නපිහිටවන්නමාතලේ දිස්ත්‍රික්කයේ ලග්ගල ආසනයේ ශ්‍රී ලංකා නිදහස් පක්ෂ ප්‍රධාන සංවිධායක ලෙසට මාතලේ දිස්ත්‍රික් ශ්‍රී.ල.නි.ප. සංවිධායක නීතිඥ ලක්ෂ්මන් වසන්ත පෙරේරා මහතා අතිගරු ජනාධිපතිතුමා විසින් පත් කර ඇත.ක්‍රිස්තුදේව විද්‍යාලයෙන් මූලික අධ්‍යාපනයත් මාතලේ විජය විද්‍යාලයෙන් උසස් අධ්‍යාපනය ලද ඒ මහතා නීති උපාධිධාරියෙකු හා ජාත්‍යන්තර කටයුතු පිළිබඳ ඩිප්ලෝමාධාරියෙකු වේ. ජ්‍යෙෂ්ඨ නීතිඥ රංබණ්ඩා සෙනෙවිරත්න මහතා යටතේ සහ නීතිඥ සෙනරත් ජයසුන්දර මහතා යටතේ කනිෂ්ඨ නීතිඥවරයෙකු වශයෙන් ද කටයුතු කර ඇති ඒ මහතා ශ්‍රී ලංකාවේ ප්‍රධාන පෙළේ නඩු ගණනාවකට පෙනී සිට ඇත.නීතිඥවරයෙකු ලෙසින් වසර 12 ක් පුරා කටයුතු කරන මොහු කොළඹ මහාධිකරණ නීතිඥ සංගමයේ උප සභාපතිවරයා වන අතර ජනාධිපති විශේෂ විමර්ශන ඒකකයේ ජනාධිපති සම්බන්ධීකරණ අධ්‍යක්ෂකවරයෙකු ලෙස කටයුතුª කරයි.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>14</day>
    </date>
    <link>http://www.silumina.lk/2010/02/14/_art.asp?fn=aa10021412</link>
    <topic>ඇසිඩ් ප්‍රහාරයකට ලක්වූ නුවන් ප්‍රසාද්ට පිහිටවෙන්න</topic>
    <author/>
    <content>ෆොන්සේකා අත්අඩංගුවට ගත්තේ හමුදාපති කාලයේ කළ වැරැදිවලටයිජනපති-විපක්ෂනායක විශේෂ හමුවක්අලියා අතහැරියොත් අලි ගෝරියක්ජ.වි.පෙ තනිවෙලා‘අත්අඩංගුවට ගත්තේ මෙහෙමයි’පොලීසියටත් දේශපාලනය තහනම්‘මේ පළ දුන්නේ දිට්ඨ ධම්ම වේදනීය කර්මයයි’යාන්ඔය දියවර සැප්තැම්බරයේඅපේ තේවලට රුසියාවෙන් තවත් සහනයක්පරිසර අමාත්‍යාංශයේ වාර්ෂික ආදායම රුපියල් කෝටි 524ට නගීලග්ගල නවශ්‍රීලනිප සංවිධායකලක්ෂ්මන් වසන්ත පෙරේරාඇසිඩ් ප්‍රහාරයකට ලක්වූ නුවන් ප්‍රසාද්ට පිහිටවෙන්නපිහිටවන්නකුරුණෑගල රාවා ඇළ කලාකොළවැව පදිංචි එම්.එන්. නුවන් ප්‍රසාද් මහතා දරුණු ඇසිඩ් ප්‍රහාරයකට ලක්වීමෙන් අක්ෂි ආබාධයකට ලක්ව ඇත.මේ වනවිට ඔහුට ඉන්දියාවේ චෙන්නායිහි පිහිටි ශංකර නේත්‍රාලය රෝහලේ දී ශල්‍යකර්ම පහක් සිදුකර ඇති අතර එයින් වම් ඇසේ පෙනීම තරමක් දුරට ලබාගැනීමට හැකි වී ඇත.නැවතත් නුවන්ගේ ශෛල්‍යකර්මය මාර්තු මාසයේ කිරීමට අවශ්‍යව ඇති බැවින් තම දෙනෙන් සුවකර ගැනීීම සඳහා පින්කැමැති අයගෙන් ආධාර ලබා දෙන ලෙස ඔහු ඉතා කාරුණිකව ඉල්ලා සිටී. මුදලින් ආධාර කිරීමට කැමැති අය බියගම හැටන් නැෂනල් බැංකු ශාඛාවේ 047020089102 ගිණුමට බැර කරන ලෙසත්, 0723717102 දුරකථන අංකයෙන් වැඩි විස්තර ලබාගැනීමට හැකි බවත් ඔහු වැඩිදුරටත් සඳහන් කරයි.</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>14</day>
    </date>
    <link>http://www.silumina.lk/2010/02/14/_art.asp?fn=aa10021413</link>
    <topic>පිහිටවන්න</topic>
    <author/>
    <content>ෆොන්සේකා අත්අඩංගුවට ගත්තේ හමුදාපති කාලයේ කළ වැරැදිවලටයිජනපති-විපක්ෂනායක විශේෂ හමුවක්අලියා අතහැරියොත් අලි ගෝරියක්ජ.වි.පෙ තනිවෙලා‘අත්අඩංගුවට ගත්තේ මෙහෙමයි’පොලීසියටත් දේශපාලනය තහනම්‘මේ පළ දුන්නේ දිට්ඨ ධම්ම වේදනීය කර්මයයි’යාන්ඔය දියවර සැප්තැම්බරයේඅපේ තේවලට රුසියාවෙන් තවත් සහනයක්පරිසර අමාත්‍යාංශයේ වාර්ෂික ආදායම රුපියල් කෝටි 524ට නගීලග්ගල නවශ්‍රීලනිප සංවිධායකලක්ෂ්මන් වසන්ත පෙරේරාඇසිඩ් ප්‍රහාරයකට ලක්වූ නුවන් ප්‍රසාද්ට පිහිටවෙන්නපිහිටවන්නපානදුර බෙක්කෙගම අංක 10 ලිපිනයේ කේ.ඩී. ගනුල ලෝසත් දරුවා ශ්‍රවණ ආබාධයකින් පෙළෙයි. ඔහුට කර්ණ සංඛ බද්ධ ශල්‍ය කර්මයක් මඟින් ශ්‍රවණය ලබා දිය හැකි බව වෛද්‍ය විශේෂඥයෝ කියති. මේ සඳහා රුපියල් ලක්ෂ 28 ක පමණ විශාල මුදලක් වැය වන අතර එතරම් මුදලක් සොයා ගැනීම අසීරු හෙයින් ඔහුගේ දෙමාපියෝ මහජන ආධාර පතති. වැඩි විස්තර 038 – 223518 දුරකතන අංකයට ඇමැතීමෙන් ලබාගත හැක. ඉතිරි කිරීමේ බැංකුවේ පානදුර ශාඛාවේ 1-0043-88-2704-4 ගිණුමට මූල්‍යාධාර ලබාදිය හැක.බටහිර කුඹුක, ගෝනපොල පදිංචි ජේ. කමල් දයානාත් දරුණු වකුගඩු ආබාධයකට ලක්ව ඇති අතර ඔහුට “ඒ” පොසිටිව් රුධිර කාණ්ඩයේ වකුගඩුවක් බද්ධ කළ යුතු බව වෛද්‍ය විශේෂඥයෝ පවසති. වකුගඩු පරිත්‍යාගශීලියකු වෙතොත් ඉහත ලිපිනයෙන් විමසන මෙන් ඉල්ලා සිටිනු ලැබේ. 034 - 4933710 දුරකතනයට ඇමතීමෙන් වැඩි විස්තර ලබාගත හැකිය.වරකාපොළ උඩුවක අල්ගම පදිංචි ශ්‍යාමලී කුමාරි දරුණු වකුගඩු රෝගයකින් පෙළෙයි. ඇයට ඕ පොසිටිව් රුධිර කාණ්ඩයේ වකුගඩුවක් බද්ධ කළ යුතු බව වෛද්‍ය විශේෂඥයෝ කියති. පරිත්‍යාගශීලියකුට පහත දුරකතන අංකයට ඇමැතීමෙන් විස්තර ලබාගත හැක. 033 3962928</content>
  </post><post>
    <category>NEWSPAPER</category>
    <date>
      <year>2010</year>
      <month>02</month>
      <day>14</day>
    </date>
    <link>http://www.silumina.lk/2010/02/14/_art.asp?fn=ab1002141</link>
    <topic>ෆොන්සේකා ජවිපෙ සමඟ ගනුදෙනු කෙළේ හුඟක් කාලෙක ඉඳලා</topic>
    <author>සාකච්ඡා කෙළේ චන්දන බණ්ඩාර</author>
    <content>1962 ජනවාරි 27 HF කුමන්ත්‍රණය 2010 ජනවාරි 27 SF කුමන්ත්‍රණයෆොන්සේකා ජවිපෙ සමඟ ගනුදෙනු කෙළේ හුඟක් කාලෙක ඉඳලාවිශ්‍රාමික ජනරාල් අත්අඩංගුවට ගත්තේ චෝදනා ගණනාවක් තිබෙන නිසයිජ.වි.පෙ. මැක්කාගේ ඉදිරි ගමනදිස්ත්‍රික්කයේ හැමෝටම හැම ආසනයකටම යන්ඩ පුළුවන්ජනපති කියයිතැපැල් සහ විදුලි සංදේශ වැඩබලන ඇමැති නන්දන ගුණතිලක* විශ්‍රාමික ජනරාල් සරත් ෆොන්සේකා යුද හමුදා පොලීසිය විසින් අත්අඩංගුවට ගැනීම අද විවාදාත්මක කාරණයක් වෙලා. ඔහුගෙන් රජය පළිගන්නා බවට විපක්ෂය චෝදනා කරනවා?රජයට ඔහුගෙන් පළිගැනීමට කිසිදු අවශ්‍යතාවක් නැහැ. ඔහු ජනාධිපතිවරණයට ඉදිරිපත් වීමට පෙර සහ ඊට පසුව තෙවරක් ද්‍රෝහියකු බවට පත් වුණා. යුද්ධය ජය ගැනීමට එඩිතරව දේශපාලන නායකත්වය දුන් තමන්ගේ සේනාධිනායකයා විනාශ කිරීමට ඔහු කුමන්ත්‍රණය කළා. ඒ හරහා ඔහු රාජ්‍ය ද්‍රෝහියකු බවට පත් වුණා.ඊළඟට ඔහු ජීවිත පරිත්‍යාග කළ, අතපය අහිමි කරගත් සෙබළ සෙබළියන් පාවා දුන්නා. ජීවත්ව සිටින හමුදාවේ විරුවන් පාවා දෙන්න කටයුතු කළා. ඒ සුදු කොඩි කතාව හරහා. ඔහු රණවිරුවන්ට ද්‍රෝහී වුණා.අවසාන වශයෙන් ඔහු ප්‍රභාකරන්ට යුද්ධයෙන් දිනාගත නොහැකි වූ ඊලාම් රාජ්‍ය ලබාදීම උදෙසා දෙමළ සන්ධානය සමඟ ගිවිසුම් ගැහුවා. උතුරු නැඟෙනහිර ඒකාබද්ධ කිරීමට දෙමළ සන්ධානයට එකඟ වුණා. ඒ හරහා ඔහු රට පාවා දෙන්න උත්සාහ කළා.ඔහු යුද හමුදාවෙන් විශ්‍රාම ගියත්, මාස හයක් යනතුරු, යුද හමුදාව පවා දීමට කටයුතු කළොත් යුද හමුදා නීතිය යටතේ අත්අඩංගුවට ගත හැකියි. ඒ නිසයි ඔහු යුද හමුදා පොලිසිය විසින් අත්අඩංගුවට ගත්තේ. එහෙම නැතිව රජය ඔහුගෙන් පළිගැනීමක් කර නැහැ. නමුත් සරත් ෆොන්සේකා හමුදාවේ සිටියදී රජය පෙරළීමට කුමන්ත්‍රණය කර තිබෙනවා. ඒ නිසා ඔහුට දඬුවම් ලැබිය යුතුමයි.* රජයේ මතය කුමක් වුවත් මේ අත්අඩංගුවට ගැනීම දේශපාලන පළිගැනීමක් ලෙසයි විපක්ෂය හඳුන්වන්නේ?පැහැදිලිවම එය දේශපාලන පළිගැනීමක් නෙවෙයි. පුද්ගලයා කවුරු වුවත් තරාතිරම කුමක් වුවත් වරදක් කර තිබෙනවා නම් චෝදනා ඉදිරිපත් කර දඬුවම් කිරීමේ හැකියාව තිබෙනවා. හමුදා විනය කඩ කළා නම් යුද අධිකරණයට ගෙන යා හැකියි. ඔහු ත්‍රිවිධ හමුදාවට එරෙහි වූ බවට සාක්ෂි තිබෙනවා.මීට පෙරත් හමුදා නිලධාරීන්ට හමුදා නීතිය ක්‍රියාත්මක කර තිබෙනවා. මෙතෙක් තිබු ප්‍රශ්නය තමයි මොහුට එරෙහිව නීතිය ක්‍රියාත්මක වීම ප්‍රමාද සම. හරිනම් මොහු අත්අඩංගුවට ගැනීමට තිබුණේ මීට සති කීපයකට කලින්.* හමුදාවේ සිටියදී දේශපාලනය කිරීම ඔහුට එරෙහිව නැගී තිබෙන චෝදනාවක්. ඔහුට එසේ දේශපාලනය කරන්න පසුබිමක් තිබුණා කියලා හිතන්න පුළුවන් ද?ඇයි නැත්තේ. 2005 වසරේදී සරත් ෆොන්සේකා විශ්‍රාම යන්න තිබුණු වෙලාවේ ජනතා විමුක්ති පෙරමුණේ නායකයෝ ඔහු මුණ ගැසී තිබුණා. රට හැර නොයන ලෙසත් ජවිපෙ එහිදී ඔහුගෙන් ඉල්ලීම් කළා. හැබැයි මේ දේවල් අද ජවිපෙ කියන එකක් නැහැ. නමුත් අපි ඒවා දන්නවා. යම් හෙයකින් ත්‍රස්තවාදය පරාජය කරන්න මහින්ද රාජපක්ෂ මහතා ආපස්සට හැරුණොත් මොනවද කළ යුත්තේ කියා එදා ජවිපෙ ඔහු සමඟ සාකච්ඡා කර තිබුණා.ඒ කියන්නේ ෆොන්සේකාට දේශපාලන පසුබිමක් තිබුණා. ඒ විතරක් නෙමෙයි 1989 දී ෆොන්සේකා ත්‍රිකුණාමලයේ හිටියේ. එදා ඔහු කර්නල්. ඔහු එදා ජවිපෙ අහුවෙන අහුවෙන අය මරා දැම්මා. ඒ කාලේදී ෆොන්සේකා ඉන්දියන් හමුදාව සමඟ සහ එජාපය සමඟ ගනුදෙනු කළා. ඒ කාලයේදී තමයි ඔහුට ජවිපෙ වත්මන් අදිසි නායකයා වෙන පේ‍්‍රම කුමාර ගුණරත්නම් හමු වෙන්නේ. ෆොන්සේකා එදා සිට ඔහු සමඟ ගනුදෙනු කළ බව අප දන්නවා. එහි අවසාන ප්‍රතිඵලය තමයි ෆොන්සේකා ජනාධිපතිවරණයට තරග කිරීම.* යුද හමුදා මාණ්ඩලික ප්‍රධානී තනතුරේ සිටියදී ෆොන්සේකා දේශපාලනය කළ බවට තොරතුරු වාර්තා වී තිබෙනවා ද?පැහැදිලිවම තිබෙනවා. මම කියන්නම් ජවිපෙ සහ ෆොන්සේකා ජනාධිපතිවරණ සටනට සූදානම් වෙන හැටි. ඊට පෙර ජවිපෙ රහසිගත දේශපාලන නායකත්වය දරන පේ‍්‍රම කුමාර ගුණරත්නම් ගැන යමක් කිව යුතුයි. පේ‍්‍රම කුමාර ගුණරත්නම් අපට කියා තිබුණේ යාපනයේදී එවකට හමුදාවේ භාරයෙන් පැන ආ බවයි.නමුත් පසුව හමුදා නිලධාරීන් හෙළි කර තිබුණා ගුණරත්නම් නිදහස් කළේ සරත් ෆොන්සේකා කියලා. ජවිපෙට ෆොන්සේකා සමග දේශපාලන ගනුදෙනුවකට යන්න පුළුවන් වුණේ ජවිපෙ අදිසි නායක දේශපාලන මණ්ඩල සභික ගුණරත්නම් නිසා. අනුර දිසානායක ෆොන්සේකා සමග සාකච්ඡාවට යන්නේ ඒ හරහායි. එපමණක් නොවෙයි. හමුදා මාණ්ඩලික ප්‍රධානී තනතුරේ සිටියදී ෆොන්සේකා එජාපය සමගත් දේශපාලන ගනුදෙනු කර තිබෙනවා.* පේ‍්‍රම කුමාර ගුණරත්නම් තවමත් ජවිපෙ දේශපාලන මණ්ඩල සභිකයෙක් ද?මම ජවිපෙ දේශපාලන මණ්ඩලය නියෝජනය කරන විට පේ‍්‍රම කුමාර දේශපාලන මණ්ඩල සභිකයෙක්. නමුත් ඔහු රටට හෙළි නොකළ දේශපාලන මණ්ඩල සභිකයෙක්. එසේ රටට හෙළි නොකරන්න හේතු තිබුණා. ඔහු අත්අඩංගුවට ගැනීමේ සූදානමක් තිබුණා. අද ඔහු ඉන්නේ ඕස්ට්‍රේලියාවේ. ඔහු ඕස්ට්‍රේලියාවේ සිට ජවිපෙ මෙහෙයවනවා. ටිල්වින් සිල්වා සහ සෝමවංශ අමරසිංහට වඩා ගුණරත්නම් ඉතාම බලවත්. ජවිපෙ තීන්දු ගැනීම්වලට මැදිහත් වෙන නායකයා ඔහුයි.* විශ්ව විද්‍යාල ශිෂ්‍ය ව්‍යාපාරය යොදාගෙන මහ මැතිවරණයට පෙර රටේ මහා ගැටුම්කාරී තත්ත්වයක් ඇති කිරීමට ජවිපෙ සූදානම් වෙන බවට මාධ්‍ය වාර්තා පළ වී තිබෙනවා?ඉතිහාසයේදී ජවිපෙ නිවැරැදි අරගලවලට අපි එවකට සරසවි ශිෂ්‍ය ව්‍යාපාර යොදා ගත්තා. දැන් ජවිපෙට ප්‍රජාතන්ත්‍රවාදීව දිනා ගත නොහැකි වූ දේ ලබා ගැනීමට ජවිපෙ ශිෂ්‍ය ව්‍යාපාරය යොදා ගැනීමට ඉඩ තිබෙනවා.හැබැයි අද ජවිපෙ ශිෂ්‍ය ව්‍යාපාරවලට නායකත්වය දිය හැකි කෙනෙක් නැහැ. අද ජවිපෙ නායකත්ව මණ්ඩලයේ ඉන්න හැමෝම පක්ෂය අතහැර පලා ගිය උදවිය.ටිල්වින් සිල්වා අත්අඩංගුවට පත් වුණාම යටත් වුණා. අනුර කුමාර 1989 අනුරාධපුර එප්පාවල කැලේදී අඬලා වැලපිලා පක්ෂය දාලා ගියා. විජිත හේරත් අත්අඩංගුවට පත්වුණාම අපේ සහෝදර සහෝදරියෝ පාවා දුන්නා. ලාල්කාන්ත පක්ෂයට අමාරුම කාලේ පක්ෂය දාලා ගිහින් ගෙදරට වෙලා යෝගට් බිස්නස් එකක් කරපු කෙනෙක්. ජවිපෙ නායකත්ව මණ්ඩලයේ ඉන්නේ අපි පක්ෂය ගොඩනගාගෙන යන විට අතරමගදි ගොඩ වූ අයයි. මම ජවිපෙ ශිෂ්‍ය ව්‍යාපාර නායකයන්ගෙන් ඉල්ලන්නේ ජවිපෙ ගැටවලට හසුවෙන්න එපා කියලයි.* මහා මැතිවරණය අපේ‍්‍රල් මාසයේ පැවැත්වෙනවා. ඔබට ජනතාවට කියන්න තිබෙන්නේ මොනවා ද?ඇත්තටම ඉදිරියේදී බිහිවෙන රජය ශක්තිමත් එකක් විය යුතුයි.ප්‍රමාණයෙන් පමණක් නෙමෙයි ගුණාත්මකවත් රජය ශක්තිමත් විය යුතුයි. අඩුපාඩු තියෙන මැති ඇමැතිවරුන් ගෙදර යැවීමට ජනතාව වග බලා ගත යුතුයි.රට හැදීමට නායකත්වය දිය හැකි වෘත්තිකයන් ඉංජිනේරුවන්, නීතිඥවරුන් වැනි උගත් බුද්ධිමත් උදවිය පාර්ලිමේන්තුවට යැවිය යුතුයි.රට වෙනුවෙන් කැපවීම් කළ හැකි නායකයෝ පාර්ලිමේන්තුවට පත් කළොත් පමණයි මහින්ද චින්තන ඉදිරි දැක්ම යථාර්ථයක් බවට පත් කරන්න පුළුවන්.සාකච්ඡා කෙළේ චන්දන බණ්ඩාර</content>
  </post></root>