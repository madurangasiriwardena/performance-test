<?xml version="1.0" encoding="UTF-8" standalone="no"?><root><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=af0908232</link>
    <topic>රජයේ ඉඩම් බැහැර දීමේදී විධිමත් ක්‍රමවේදයක් අවශ්‍යයි</topic>
    <author>ඒ. වෙදමුල්ල</author>
    <content>මම තොරතුරු තාක්‍ෂණය උපරිම ලෙසින් යොදා ගන්නවාහදිසියෙන් ආ අමුත්තාකන්න ඉල්ලුවාම ඔළුවට ඇන්නාරජයේ ඉඩම් බැහැර දීමේදී විධිමත් ක්‍රමවේදයක් අවශ්‍යයිඅතීතයේ හුරු පුරුදු ආහාර රටාවෙන් බැහැර වීම අනුවණකමක්කොන්දට හොඳ පොත් බෑග් එකක්සමුපකාරය රටට හඳුන්වා දුන් ටී.බී. සුබසිංහනායක පදවියෙන් පිදුම් ලබන දෙදියවෙල තිලකසිරි හිමියෝදරුවන්ගේ හිතට බරක් දීම අපයෝජනයකිලොක්කා වමාරයිරට වෙනුවෙන් සිය පුතුන් දෙදෙනා පූජා කළ මවක්ප්‍රශ්න පත්‍ර සැකසීම පාසලටම භාර දුන්නොත්යුග ගීතවලින් ආලෝකවත් වන 2009 “රිද්ම රැය”ත්‍ර‍්‍රස්තවාදයට එරෙහි යුද්ධය ජයග්‍රාහීව නිමා කොට ඇත. වසර තිහකට අධික කාලයක් ශ්‍රී ලංකාවේ සංවර්ධනයට බාධා කළ භීතියෙන් තැතිගත් යුගය අවසන් වී ඇත. අද මාතෘකාවට ලක්වී ඇති ඊළඟ යුද්ධය වනුයේ රටේ පවතින දිළිඳුකමට එරෙහි යුද්ධයයි.ශීඝ්‍ර ආර්ථික වර්ධනයට, දිළිඳුකම පිටුදැකීමට සහ රටේ සංවර්ධනයට මඟ සැකසීම සඳහා විවිධ සමාජ, ආර්ථික භෞතික හා නීතිමය ක්‍රමවේදයන් අවශ්‍ය වෙයි.රටෙහි ඇති සම්පත් ගොනු කොට ඒවා ඵලදායීව භාවිතයට යෙදවීම භාරදූර කටයුත්තකි. සියලුම සංවර්ධන කටයුතුª සඳහා මූලිකවම අවශ්‍ය වන සම්පතකි ඉඩම්. අවශ්‍ය අවස්ථාවන්හි දී හා හඳුනාගත් ස්ථානවල සංවර්ධන කටයුතු සඳහා ඉඩම් ලබාදීමට කටයුතු යෙදීම අනෙක් සංවර්ධන කටයුතුª දිරිමත් කිරීමට මාර්ගයකි.රජයේ ඉඩම් බැහැරදීම පිණිස පැහැදිලි හා විනිවිද භාවයෙන් යුතු ප්‍රතිපත්තියක් සහ ක්‍රියා පටිපාටියක් අනුගමනය කළ යුතු අතර, එය සංවර්ධකයන්ගේ සහ ආයෝජකයන්ගේ විශ්වාසය දිනාගැනීමට හේතුවනු ඇත.අපැහැදිලි හා සැක සහිත ප්‍රතිපත්ති හා ක්‍රියාපටිපාටි අනුගමනය කිරීම ඉඩම් දේපළ කර්මාන්තයට හානිදායකය. පසුගිය වසරේ ප්‍රකාශයට පත් කරන ලද නඩු තීන්දු තුනකින් පැහැදිලිවම ප්‍රකාශ වන්නේ රජයේ ඉඩම් දේපළ බැහැර දීමේදී විධිමත් ක්‍රමවේදයක් අනුගමනය කිරීමේ ඇති අවශ්‍යතාවයි.රාජ්‍ය ආයතන දෙකක් විසින් රජයට අත්පත් කර ගන්නා ලද ඉඩම් පෞද්ගලික අංශයට බදුදීමට විරුද්ධව පවරන ලද නඩු තුනක තීන්දු ශ්‍රේෂ්ඨාධිකරණය විසින් පසුගිය වසරේදී ප්‍රකාශයට පත් කරන ලද අතර, එය සෑම මාධ්‍යයකම හුවා දක්වන ලද ප්‍රවෘත්තියක් විය. මුද්‍රිත හා විද්‍යුත් යන මාධ්‍ය දෙකෙහිම මෙම නඩුවලට මුල්වූ ගනු දෙනු පිළිබඳ විස්තර නොඅඩුව පළ විය.මෙම නඩුවල පෙත්සම්කරුවන්ගේ මූලික තර්කය වූයේ ඉඩම් හිමියන්ගෙන් අත්පත් කර ගන්නා ලද ඉඩම්, රජයේ පොදු කටයුතු සඳහා යොදා නොගෙන පෞද්ගලික සංවර්ධකයින්ට සංවර්ධනය සඳහා බදුකර වශයෙන් දීම නීති විරෝධී බවයි. මෙයට අමතරව මෙම ගනුදෙනුවලට අදාළ නීති විරෝධී වෙනත් ක්‍රියාවන් ද ඉදිරිපත් කොට ඇත.මෙම නඩුවලින් දෙකක් රාජගිරියේ කලපළුවාවේ ගොල්ෆ් ක්‍රීඩාගංණයක් සඳහා සහ මහනුවර පෞද්ගලික රෝහලක් සඳහා නාගරික සංවර්ධන අධිකාරිය විසින් බදුදීමට විරුද්ධව පවරා ඇත.අත්තිඩියේ ඉඩමක් විනෝදාත්මක කටයුතු සඳහා සංවර්ධනය කිරීමට ශ්‍රීී ලංකා ඉඩම් ගොඩකිරීමේ සංවර්ධනය කිරීමේ සංස්ථාව විසින් පෞද්ගලික අංශයට බදුදීමට විරුද්ධව අනෙක් නඩුව පවරා ඇත. ;මම නඩු තීන්දුවලට අනුව බදු ගිවිසුම් අවලංගු වන අතර, අදාළ ඉඩම් පෙරළා රජයට පැවරෙනු ඇත.රජයේ ඉඩම් සංවර්ධනය සඳහා පෞද්ගලික අංශයට පැවරීම ලොව පුරා අනුගමනය කරනු ලබන කටයුත්තකි. රජයක් විසින් පෞද්ගලික සංවර්ධකයින්ට රජයේ ඉඩම් ලබාදීම පිළිබඳ ප්‍රචලිත තර්කය වනුයේ එය ආර්ථික වර්ධනයට උත්තේජකයක් වශයෙන් යොදා ගැනීමට ඇති හැකියාවයි. රැකියා අවස්ථා ඇති කිරීමත්, පුද්ගල ආදායම් වර්ධනයත් මේ සමඟ බැඳී ඇත.ප්‍රධාන පෙළේ කොමියුනිස්ට් රටක් වන චීනය ද, දේශීය හා විදේශීය ගැනුම්කරුවන්ට සංවර්ධනය සඳහා ඉඩම් විකිණීම ආරම්භ කොට ඇත්තේ ආර්ථික වර්ධනය ප්‍රගුණ කිරීමට ය. සීමිත සම්පතක් ලෙස ඉඩම්වලට හිමිකම් කියන සිංගප්පූරුව සහ හොංකොං යන කුඩා රටවල් මනාව කළමනාකරණය කරන ලද රජයේ ඉඩම් ව්‍යාපාරය මඟින් ඉමහත් ආර්ථික වාසි ලබා ගැනීම පුදුම සහගතය.අත්කැර ගැනීමශ්‍රී ලංකාවේ රාජ්‍ය අංශය රටෙහි ඉඩම්වලින් උපරිම ප්‍රමාණයක හිමිකරුවා වන අතර, රජයට අයත් ඉඩම් ප්‍රමාණය රටෙහි මුළු ඉඩම් ප්‍රමාණයෙන් 80%ක් පමණ වන බවට තක්සේරු කොට ඇත. තම අයිතිය ඔප්පු කිරීමට ක්‍රමවත් සාධක නොමැති සියලුම ඉඩම් රජයේ ඉඩම් ලෙස ප්‍රකාශයට පත් කිරීමට දහනව වන ශතවර්ෂය තුළදී බ්‍රිතාන්‍ය පාලකයන් විසින් පනවන ලද නීති කිහිපයක් මඟින් ප්‍රතිපාදන සලසන ලදී.අදටත් රටේ ඇති රජයේ ඉඩම්වලින් වැඩි ප්‍රමාණයක් බ්‍රිතාන්‍ය පාලන යුගයේ දී රජයේ ඉඩම් ලෙස ප්‍රකාශිත ඉඩම් ය. මීට අමතරව ඉඩම් අත්පත් කරගැනීමේ පනත යටතේ රජයට අත්පත් කරගනු ලබන ඉඩම් ද රජයේ ඉඩම් ලෙස සැලකෙයි. අදට රජය සතුව ඇති ඉඩම්වල හිමිකරුවන් සහ කළමනාකරුවන් වනුයේ රජයේ විවිධ දෙපාර්තමේන්තු, පළාත් පාලන ආයතන සහ ව්‍යවස්ථාපිත ආයතනයි.රජයේ ඉඩම්, භාවිතය, වගාව හා සංවර්ධනය සඳහා පෞද්ගලික තැනැත්තන්ට ප්‍රදානය කිරීම පුරාණයෙහි සිටම මෙරටෙහි පැවැති ක්‍රමයකි. අතීතයෙහි රජ කළ රජවරුන් විසින් සිරිත් බැඳී නීතිවලට අනුව ප්‍රදාන පත්‍ර මඟින් ඉඩම් ප්‍රදානය කිරීමේ ක්‍රමය, පෘතුගීසි, ලන්දේසි සහ මුල්කාලීන බ්‍රිතාන්‍ය පාලකයින් විසින් ද අනුගමනය කරන ලදී. එම ප්‍රතිපත්තියෙහි පැහැදිලි වෙනසක් 1833 වර්ෂයේ දී සිදුවිය.වර්ෂ 1833 ජූලි මාසයේදී පළකළ ‘සිලෝන් ගැසට්’ නම් ගැසට් පත්‍රයෙහි පළවූ රීතීන් හා පටිපාටිවලට අනුකූ®ලව ප්‍රදාන පත්‍ර දීම වෙනුවට ඉඩම් විකිණීමේ ක්‍රමයක් ආරම්භ කරන ලදී. මෙය ලංකාව තුළ පෞද්ගලික ව්‍යවසායෙහි, දේපළ වෙළෙඳපොළෙහි සහ වෙළෙඳපොළ බලවේගවල අන්තර් ක්‍රියාවලියෙහි ආරම්භය ලෙස සැලකිය හැකිය.වතු වගා ක්ෂේත්‍රයෙහි සංවර්ධනය සඳහා ධනේශ්වර ආයෝජකයින්ට රජයේ ඉඩම් විකිණීමේ ක්‍රියාවලිය වර්ෂ 1935 ඉඩම් සංවර්ධන ආඥා පනත ඛ්2යාත්මක වන තෙක්ම පැවතිණි. ලංකාවේ ග්‍රාමීය ප්‍රදේශවල ක්‍රමවත් සංවර්ධනයක් ඇරැඹීම අරමුණු කොට ගත් ඉඩම් සංවර්ධන ආඥා පනත, රජයේ ඉඩම් ගොවි පංතියට පැවරීමට අවශ්‍ය පැහැදිලි ප්‍රතිපත්තියක් ඉදිරිපත් කරන ලදී.මෙයට පසුකාලීනව වර්ෂ 1947 දී සියලුම සංවර්ධන කටයුතු සඳහා ග්‍රාමීය හා නාගරික ප්‍රදේශවල රජයේ ඉඩම් ප්‍රදානය කිරීමට හා බදුදීමට අවශ්‍ය නීතිමය පසුබිම සැකසීමට රජයේ ඉඩම් ආඥා පනත පනවා ඇත. මෙම ආඥා පනත් දෙකෙහිම මූලධර්ම හා විධිවිධාන ක්‍රියාත්මක කිරීම සඳහා අවශ්‍ය රෙගුලාසි සහ නියෝග නීති ප්‍රකාරව ප්‍රකාශයට පත් කොට ඇති බව සඳහන් කිරීම වැදගත්ය.නීත්‍යානුකූල ක්‍රමයෙන් බැහැරවීම වැළැක්වීමත්, දූෂිත ක්‍රියා නතර කිරීමත් අරමුණු කොට, මෙම නීති පියවරෙන් පියවර ක්‍රියාත්මක කිරීමේ වැඩපිළිවෙළ රෙගුලාසි මඟින් ක්‍රමවත්ව දක්වා ඇත.ශ්‍රී ලංකාවේ ඉඩම් අන්සතු කිරීම, භාවිතා කිරීම හා සංවර්ධනය කිරීමට අදාළ මෙම පනත් දෙක නෛතික ලියවිලි වශයෙන් තිබියදී, 1977 විවෘත ආර්ථික ක්‍රමය ආරම්භ කිරීමත් සමඟම රජයේ ඉඩම් බැහැර දීමට හා සංවර්ධනය කිරීමට අදාළ මෙතෙක් පැවැති ප්‍රතිපත්තිවලට සම්පූර්ණයෙන් ම වෙනස් වූ ප්‍රතිපත්ති මාලාවක් ඉදිරිපත් කෙරිණ.රාජ්‍ය අංශයෙහි ඉඩම් බැහැරදීමේදී මතුවන දැඩි නිල ආධිපත්‍යය අවම කිරීම සඳහා නවතම ආයතන කිහිපයක් සංස්ථාපනය කිරීමට අදාළ නීති, හැත්තෑව දශකයේ අවසාන භාගයේදී පනවන ලදී.රාජ්‍ය අංශයේ ඉඩම් දේපළ ගනුදෙනුවලට අදාළ කටයුතු බොහොමයක් මෙහෙයවීමේ වගකීම අලුතෙන් පිහිටුවන ලද ආයතන හතරකට පැවරිණ. පසුකාලීනව ශ්‍රී ලංකා ආයෝජන මණ්ඩලය ලෙස හැඳින්වූ මහ කොළඹ ආර්ථික කොමිසම ආයෝජන ප්‍රවර්ධන කටයුතු සඳහා පිහිටුවන ලදී.අපනයන සැකසුම් කලාප හා කාර්මික ජනපද සංවර්ධනය කිරීම මඟින් අපනයනයට යොමු වූ කර්මාන්ත සඳහා ඉඩම් ලබාදීමට කටයුතු කිරීම ආයෝජන මණ්ඩලයට පැවරුණු මූලික කාර්යයකි. නීති ප්‍රකාරව ගැසට් කරන ලද ප්‍රදේශ තුළ ඒකාබද්ධ සැලසුම් සැකසීම සහ ඒවා ක්‍රියාත්මක කිරීම මඟින් ආර්ථික සමාජ හා භෞතික සංවර්ධනය ඇති කිරීම නාගරික සංවර්ධන අධිකාරිය පිහිටුවීමේ අරමුණයි.විවිධ ප්‍රදේශවල නිවාස, කර්මාන්ත, වාණිජ හා හෝටල් ව්‍යාපෘති සඳහා හඳුනාගත් ස්ථාන සංවර්ධනය කොට, ඉඩම් ලබාදීම නාගරික සංවර්ධන අධිකාරිය ඉටු කළ කාර්යයකි. රටෙහි නිවාස සංවර්ධනයට අදාළ කටයුතු කිරීම නිවාස සංවර්ධන අධිකාරියට පැවරී ඇත.පහත් බිම් ප්‍රදේශ ගොඩකිරීම සහ සංවර්ධනය කරන ලද ඉඩම් විවිධ සංවර්ධන කටයුතු සඳහා ලබාදීම ශ්‍රී ලංකා ඉඩම් ගොඩකිරීමේ හා සංවර්ධනය කිරීමේ සංස්ථාව මඟින් කරනු ලබන අතර, පහත් බිම් කළමනාකරණය කොට ජල ගැලීම් පාලනය කිරීම එම සංස්ථාවේ මූලික අරමුණයි. රජයේ විවෘත ආර්ථික ප්‍රතිපත්තිය යටතේ පෞද්ගලික අංශයේ සහභාගිත්වය ඇතිව සංවර්ධනය නංවාලීම සඳහා මෙම ආයතන පිහිටුවා ඇත.සැලසුම්අලුතෙන් පිහිටුවන ලද සංස්ථාපිත ආයතනවල පරිපාලන හා කළමනාකරණ කටයුතු එම ආයතනවල කළමනාකරණ මණ්ඩලයන් සතු කාර්යයන්ය. පෞද්ගලික ඉඩම් අත්පත් කර ගැනීම සඳහාත්, එසේ අත්පත් කරගත් ඉඩම් සහ එම ආයතන සතු ඉඩම් සංවර්ධන කටයුතුª සඳහා බැහැරදීම සඳහාත් පුළුල් බලතල මෙම ආයතනවලට පැවරී ඇත.පෞද්ගලික ඉඩම් අත්පත් කර ගැනීම සඳහා මෙම ආයතන මඟින් ඉදිරිපත් කෙරෙන ඉල්ලුම් කිරීම්වලට අනුව ඉඩම් අත්පත් කර ගැනීමේ පනතෙහි ප්‍රතිපාදන සහ අදාළ ක්‍රියාපටිපාටි අනුගමනය කරමින් ඉඩම් අත්පත් කර ගැනීම ඉඩම් අමාත්‍යංශයේ කටයුත්තකි. එසේම එම ඉඩම් බැහැරදීම සඳහා අවශ්‍ය නීතිමය ප්‍රතිපාදන අදාළ පනත්වල අඩංගු වුවද, එම ප්‍රතිපාදන ක්‍රියාත්මක කිරීම සඳහා නීත්‍යානුකූලව පනවන ලද ස්ථිර සහ පැහැදිලි රෙගුලාසි නොමැතිවීම අඩුපාඩුවකි.හැත්තෑව දශකයේ අග හා අසූව දශකයේ මුල් භාගවල හඳුන්වා දෙන ලද ක්‍රියාපටිපාටිය හැම ආයතනයක් විසින් ම මේ දක්වා අනුගමනය කරනු දක්නට ලැබේ. සංවර්ධන ව්‍යාපෘතිවලට අදාළ ඉඩම් හඳුනා ගැනීමෙන් පසු ඒවා බැහැර දීමේ අනුදේශ හා කොන්දේසි ද තීරණය කිරීමෙන් අනතුරුව, සංවර්ධකයින් තෝරා ගනු ලැබේ.ඉන්පසු අදාළ ව්‍යාපෘති ක්‍රියාත්මක කිරීම සඳහා අනුමැතිය ලබා ගැනීම පිණිස එම ව්‍යාපෘති, කළමනාකරණ මණ්ඩලයට ඉදිරිපත් කළ යුතු වෙයි. එසේ අනුමත කෙරෙන ව්‍යාපෘති අදාළ ඇමැතිවරයාගේ අනුමැතියට යටත්ව කැබිනට් මණ්ඩලයේ අනුමැතිය ලබා ගැනීම සඳහා ඉදිරිපත් කෙරෙයි. අවසාන අනුමැතිය වන කැබිනට් අනුමැතියෙන් පසු එම ව්‍යාපෘති ක්‍රියාත්මක කිරීමට අදාළ ආයතනවලට බලය ලැබෙයි.1995 හා 1996 වර්ෂවලදී ජනාධිපති ලේකම් කාර්යාලය මඟින්, ඉඩම් බැහැර දීමේ ප්‍රතිපත්තිය හා ක්‍රි‍්‍රයා පටිපාටිය අනුකූලනය කිරීම පිණිස චක්‍රලේඛ කිහිපයක් නිකුත් කෙරිණ.ඉඩම් බදුදීමට අදාළ බදු කාල සීමාව, බදු මුදල ගණනය කිරීම, බද්ද පුනරීක්ෂණය කිරීම හා බදු කොන්දේසි වැනි කරුණුවලදී ගත යුතු ක්‍රියා මාර්ග මෙම චක්‍රලේඛ මඟින් පැහැදිලි කොට ඇත. වරින්වර නිකුත් කරන ලද එම චක්‍රලේඛවල එකම කරුණු අඩංගු වූ අතර, රජයේ ඉඩම් බැහැරදීමට ස්ථිර සහ පැහැදිලි ප්‍රතිපත්තියක් ඉදිරිපත් නොවීය.ජාතික ප්‍රතිපත්තියමෙම තත්ත්වය යටතේ වර්ෂ 2002 මාර්තු මාසයේදී නිකුත් කරන ලද ඉඩම් අමාත්‍යංශ ලේකම්ගේ චක්‍රලේඛයක සඳහන් වූයේ රජයේ ඉඩම් බැහැර කිරීමේ ජාතික ප්‍රතිපත්තියක් සකස් කෙරෙමින් පවතින බවයි.රජයේ ඉඩම් සංවර්ධනය සඳහා බැහැරදීම පිණිස දේශීය හා විදේශීය සංවර්ධකයින්ගේ හා ආයෝජකයින්ගේ ආකර්ෂණය දිනා ගැනීමට සමත් ස්ථිරසාර ප්‍රතිපත්තියක් සහ ක්‍රියාපටිපාටියක් හඳුන්වා දීම සඳහා පියවර ගැනීමට, රට ත්‍රස්ත ග්‍රහණයෙන් මුදාගත් මෙම අවස්ථාව ඉතාමත් සුදුසුය.රටේ ආර්ථිකය නංවාලීම පිණිස ඉඩම් බැහැරදීම සඳහා පමණක් නොව පුළුල් වශයෙන් ඉඩම් කළමනාකරණය සඳහා ද යොමු කෙරෙන ඵලදායි ජාතික ප්‍රතිපත්තියක අවශ්‍යතාව අති මහත්ය. සංවර්ධිත රටවල අනුගමනය කෙරෙන පරිදි ඉඩම් දේපල කළමනාකරණය සහ බැහැර දීමේ ප්‍රතිපත්ති ක්‍රමවත්ව සැකසීම සඳහා ඉඩම් දේපල කළමනාකරණය සහ අලෙවි කළමනාකරණ විෂයයන් පිළිබඳව වෘත්තීමය වශයෙන් නිපුණ අයගේ දායකත්වය ලබා ගැනීම අත්‍යවශ්‍ය කරුණකි.වෘත්තීමය නොවන උපදෙස් ඉඩම් දේපල කර්මාන්තයට බෙහෙවින් හානිදායක වනු ඇත. ඉඩම් දේපල කළමනාකරණ මූලධර්මවලට හා රටේ නීතිමය ප්‍රතිපාදනවලට පටහැනිව එක්තරා කොමිටියක සාමාජිකයින් විසින් දෙන ලද නිර්දේශයක් මෙම අවස්ථාවේදී මතු කර දැක්වීම, ඉදිරි කාලයේදී එවැනි තත්වයක් උද්ගතවීම වැළැක්වීම සඳහා ප්‍රයෝජනවත් වනු ඇත.දීර්ඝකාලීන බදු ක්‍ර‍්‍රමයෙහි ප්‍රයෝජනවත් අරමුණක් නොමැති නිසා රජයේ ඉඩම් බැහැර දීමේදී දීර්ඝකාලීන බදු ක්‍රමයෙන් බැහැරව අවශ්‍ය වන්නේ නම් කොන්දේසි සහිතව, සින්නක්කර හිමිකම දීම අනුගමනය කළ යුතු යයි මෙම කමිටුව නිර්දේශ කොට ඇත.දීර්ඝකාලීන බදු ක්‍රමයක් අනුගමනය කිරීමේ මූලික අරමුණ කොන්දේසි පැනවීමට ඇති හැකියාව වන අතර, විශේෂයෙන් ම අදාළ සංවර්ධනය නියමිත කාලයේදී නිමා කිරීම සඳහා ද නියමිත බදු මුදල් ගිවිසුම් ප්‍රකාරව ගෙවීම සඳහා ද කොන්දේසි පැනවීමට ඇති හැකියාව මෙහිදී පැහැදිලි කොට දැක්විය හැක. එසේම, බදුකර බැඳියාවක් නිමාවන හෝ ගෙවී යන වත්කමක් වන අතර, බදු කාලසීමාව අවසානයේදී එය නිමා වනු ඇත.බදුකරයක් අලුත් නොකරන ලද්දේ නම්, අදාළ ඉඩම වන්දි ගෙවීමකින් තොරව රජයට පැවරෙනු ඇත. එහෙත් සින්නක්කරව දෙන ලද ඉඩමක් රජයට ආපසු අවශ්‍ය වන්නේ නම්, වන්දියක් ලෙස කාලීන වෙළඳ වටිනාකම ගෙවීමට සිදුවනු ඇත. එසේම නිර්දේශිත පරිදි, කොන්දේසි සහිතව සින්නක්කර අයිතියක් දීමේ හිමිකම් ඔප්පු ක්‍රමයක් සඳහා නීතිමය ප්‍රතිපාදන ශ්‍රී ලංකාවෙහි නොමැත.සින්නක්කරව පුද්ගලයකුට දෙන ලද ඉඩමක් සංවර්ධනය නොකොට ආයෝජනයක් වශයෙන් තබා ගැනීමට හෝ විකිණීමට එම අයිතිකරුට නීත්‍යානුකූල බලයක් හිමි වනු ඇත. එසේම රජයේ ඉඩම් බැහැර දීමේ මූලික අරමුණ ඒවා සංවර්ධනය කිරීම හා සංවර්ධනය මඟින් ලැබෙන අතුරු ඵල ලබා ගැනීම මිස ඉඩම විකුණා එහි වටිනාකම ලබා ගැනීම නොවන බව ද පැහැදිලි කිරීම අවශ්‍යය.වෙළෙඳ පොළක්වර්ෂ 1977 දී විවෘත ආර්ථික ක්‍රමය ආරම්භ කිරීමට පෙරාතුව 1935 වර්ෂයේ සිටම රජයේ ඉඩම් ලබාදීම ගොවි පංතියට සීමා වූ අතර, ආහාර නිෂ්පාදනය මූලික අරමුණ විය. මෙම කාලයේ රජයේ ඉඩම් විකිණීමේ වෙළෙඳපොළ ක්‍රමයක් නොවී ය.මෙවැනි කාලසීමාවක සිට 1977 දී සංකීර්ණ වෙළඳ රටාවකට යොමුවීමත් එවැනි නොපුරුදු වෙළෙඳපොළ ක්‍රමයක් පවත්වා ගෙන යෑමත් සඳහා පිහිට වූ සංස්ථාපිත ආයතන සහ ඒවා මඟින් ක්‍රියාත්මක කළ ප්‍රතිපත්ති කොතෙක් දුරට එම කටයුතු පණ ගැන්වීමට සමත්වීද? මෙම ලිපියෙහි අරමුණ ඒ පිළිබඳව විමසා බැලීමත්, පැවති මූලික දුර්වලතා සහ අඩුපාඩු පෙන්වා දීමත්, එම අඩුපාඩු මඟහැර රජයේ ඉඩම් සඳහා තිරසාර වෙළෙඳපොළක් ඇරැඹීම පිණිස යෝජනා කිහිපයක් ඉදිරිපත් කිරීමත් ය.ඵලදායි සහ දිගුකල් පවතින සුළු ඉඩම් දේපල ව්‍යාපාරයක් සඳහා ආයෝජන ප්‍රවර්ධන ක්‍රියාවලියට අමතරව හිතකාමී පරිසරයක් සහ වෙනත් සේවා රැසක් අවශ්‍ය ය. බාධාවලින් තොර, දේශපාලන, සංස්කෘතික, සමාජ, නීතිමය සහ වෙළෙඳ කටයුතු ආදී සර්ව ආර්ථික පසුබිමක් ද, හිතකාමී දිරිදීම්, සේවක මණ්ඩල, නිවාස හා සේවා පහසුකම් ආදී ක්‍ෂුද්‍ර ආර්ථික කරුණු ද ආයෝජනයට හිතකාමී පරිසරයක් රටක ඇතිවීමට හේතු වෙයි.අමතර සේවා අතර මූලික වශයෙන් ආයෝජන තීරණ ගැනීම පිණිස සංවර්ධකයකුට රටේ දේපල වෙළෙඳපොළ සහ දේපල සංවර්ධනය පිළිබඳ දත්ත හා තොරතුරුත්, රටේ ආර්ථිකය පිළිබඳ තොරතුරුත් ලබාදීම අවශ්‍ය වන අතර, ඒවා නිරවද්‍ය සහ කාලීන විය යුතුය.එයට අමතරව ගොඩනැගිලි සහ සංවර්ධන බලපත්‍ර දීමේ යුහුසුලු ක්‍රමයක් ද මහා පරිමානයේ සංවර්ධනය නිම කිරීම සඳහා ඉවහල්වන මූලික අවශ්‍යතා බාධාවකින් තොරව ලබා ගැනීමේ පහසුකම් ද ආයෝජිතයන් දිරිගැන්වීම සඳහා අවශ්‍ය වෙයි. එහෙත් පසුගිය කාලයේ දී ආයෝජන ප්‍රවර්ධනය සඳහා වැඩි අවධානයක් යොමු වූ අතර, අනෙක් අංශ කෙරෙහි ඒ සමාන අවධානයක් යොමු නොවූ බව පැහැදිලිය.ආයෝජන ප්‍රවර්ධනය සඳහා සෑම අංශයකම ඵලදායි දායකත්වය අවශ්‍යය. රාජ්‍ය ඉඩම් දේපල බැහැර දීමේ කාර්යයෙහි බලය පැවරුණු රාජ්‍ය ආයතන හතර එම කටයුත්තට අදාළ ජාතික ප්‍රතිපත්තියකට සහ සැලසුම් සහගත ව්‍යාපාරික සැලැස්මකට අනුව සාමූහිකව ක්‍රියා කළ බවක් පැහැදිලි නැත. ආයතන හතර ඒ ඒ ආයතනයන්ට සීමා වූ සැලසුම් සහ ඉලක්ක අනුව පමණක් කටයුතු කළ බව පැහැදිලිය. රටක් ගැන පුළුල්ව සලකන විට මෙම ක්‍රමය හිතකාමී නොවේ.දේපල වෙළෙඳ ව්‍යාපාරයෙහි නියුතු ප්‍රධාන රාජ්‍ය ආයතන එම ව්‍යාපාරය දිගුකාලීනව පවත්වා ගෙන යාම පිණිස ප්‍රමාණවත් ලෙස සංවිධානය වී නොතිබිණ. නිදහස් වෙළෙඳ කලාපවල, කර්මාන්ත ජනපද කිහිපයක සහ කොළඹ ඇචිලන් චතුරස්‍රය වැනි වාණිජ ව්‍යාපෘතිවල හැර අනෙක් ප්‍රදේශවල ඉඩම් ක්‍රමවත්ව සහ අඛණ්ඩව සැපයීම සඳහා සැලසුමක් නොවීය.අනුමත කරන ලද සමහර ව්‍යාපෘති සඳහා හඳුනාගත් ඉඩම් නිරවුල් නොවූ අතර, ඒවා නිරවුල් කොට සංවර්ධකයින්ට භාරදීමට කල්ගතවූ අවස්ථා ඇත. ක්‍රමවත්ව සංවිධානය කරන ලද ඉඩම් සැපයීමේ ක්‍රියාවලියක් නොමැතිවීම මහත් අඩුපාඩුවකි. සියලුම රජයේ ඉඩම් හඳුනා ගැනීමට ඇති ප්‍රායෝගික විසඳුම රාජ්‍ය අංශයේ ඉඩම් දේපල විගණනයකට (පී.එස්.පී.ඒ.) මඟ සැලසීමයි.හිමිකම් ලියාපදිංචි කිරීමේ නීතියේ ප්‍රතිපාදන විශේෂයෙන් බස්නාහිර ප්‍රදේශයේ ඉඩම් හඳුනා ගැනීම පිණිස මෙම කටයුත්ත සඳහා අවශ්‍ය වනු ඇත. පී.එස්.පී.ඒ. යනු රජයේ ඉඩම් පිළිබඳව නිවැරැදි හා කාලීන දත්ත සමුදායක් සකස් කිරීමේ ක්‍රියාවලියකි. සියලුම රජයේ ඉඩම්වල නීතිමය, භෞතික සහ ස්ථානයීය ගුණාංග සහ ඒවායේ පිහිටි ගොඩනැගිලිවල සහ දැනට පවතින සේවා පහසුකම්වල ද විස්තර එකතු කිරීම මෙහිදී අවශ්‍යය.හඳුනාගත් දේපල, මෙහෙයුම් දේපල (සේවා සැපයුම්වලට අවශ්‍ය දේපල) ඌන උපයෝජන මෙහෙයුම් දේපල, අනවසර අල්ලා ගැනීම් සහිත දේපල සහ හිස් දේපල වශයෙන් වෙන් වෙන්ව හඳුනාගත යුතුය. ඒ ඒ රාජ්‍ය ආයතනවල අනාගත අවශ්‍යතා හඳුනා ගැනීමෙන් පසුව ඉතිරි වන අනවසර අල්ලා ගැනීම් සහිත සහ හිස් දේපලත් සමහර ඌන උපයෝජන මෙහෙයුම් දේපලත්, සංවර්ධනයට වෙන් කළ හැකි අතිරික්ත දේපල ලෙස හඳුනා ගත හැක.සංවර්ධනයට සුදුසු හඳුනාගත් දේපල, ප්‍රාදේශීය, ජාතික හා අන්තර්ජාතික වෙළඳපොළවලට ගැළපෙන අයුරින් බෙදා වෙන් කළ යුතුය. දිවයින පුරා කළයුතු මේ කටයුතු අනුව, පී.එස්.එම්.පී.ඒ. යනු අධික වියදමක් සහ සෑහෙන කාලයක් ගත වන ක්‍රියාවලියකි. එහෙත් රජයේ ඉඩම් වෙළෙඳපොළ ඵලදායිව මෙහෙයවීම සඳහා මෙම ක්‍රමය හඳුන්වා ක්‍රියාත්මක කිරීම අත්‍යාවශ්‍ය ය.හඳුනා ගන්නා ලද දේපල වෙළෙඳපොළට යොමු කළ යුත්තේ වසරකට වරක් හෝ දෙකකි. එක් වරකට අලෙවි කළ යුතු දේපල ප්‍රමාණය තීරණය කළ යුත්තේ ඒ ඒ අවස්ථාවන්හි පවතින වෙළෙඳපොළ ස්වභාවය අනුවය. වෙළෙඳපොළට තෝරා ගනු ලබන දේපලවල භාවිතය, පිහිටීම සහ ප්‍රදේශය තීරණය කළ යුත්තේ රජයේ දැක්ම, ආර්ථික, භෞතික හා ප්‍රාදේශීය සංවර්ධන සැලසුම් සහ ප්‍රදේශයේ යටිතල පහසුකම්වල ස්වභාවය අනුවය.දේපල අලෙවි ක්‍රියාවලිය අපහසුවකින් තොරව පවත්වා ගෙන යාම පිණිස ආර්.ඊ.එම්. ආයතනය ඉදිරි අවුරුදු කිහිපයකට අවශ්‍ය දේපල ලේඛනයක් සකස් කළ යුතුය. ඒ ඒ ප්‍රදේශවල ඉල්ලුම අනුව සැපයීමට රජයේ දේපල නොමැත්තේ නම්, පෞද්ගලික ඉඩම් ද ඉහත සඳහන් කළ ක්‍රමවේදයන් යොදා ගෙන අලෙවි කිරීමටත්, ලබා දෙනු ලබන සේවයට ගාස්තුවක් අය කර ගැනීමටත් කටයුතු කළ හැක.ආර්.ඊ.එම්. මඟින් බැහැරදීමට තෝරා ගත් සෑම ඉඩමක් සඳහාම සංවර්ධන යෝජනාවලියක්, සකස් කිරීමත්, සැලසුම් සහ ගොඩනැගිලි විස්තර පිළියෙල කිරීමත් මූල්‍යමය ශක්‍යතාව ඇගැයීමත් මූලික අවශ්‍යතා වන අතර, එම විස්තර සංවර්ධන සංක්‍ෂිප්තයන් සකස් කිරීම සඳහා අවශ්‍ය වනු ඇත. වෙළෙඳපොළට යොමු කෙරෙන සෑම දේපලක් සඳහාම සංවර්ධන සංක්‍ෂිප්තයක් අඩංගු කළ යුතු වෙයි.එම සංවර්ධන සංක්‍ෂිප්තයෙහි අඩංගු කළ යුතු කරුණු අතර අදාළ දේපල සඳහා වඩාත් සුදුසු භාවිතය සැලසුම් සහ ගොඩනැගිලි විස්තරවලට අදාළ මූලික තොරතුරුවලට අමතරව දේපල බැහැරදීමේ ක්‍රමය, සංවර්ධකයින් තෝරා ගනු ලබන ක්‍රමය අඩංගු කිරීම අවශ්‍ය වෙයි. මේ සමඟ බදු ගිවිසුමේ පිටපතක් අඩංගු කිරීමෙන් අදාළ නියමයන් හා ;කාන්දේසි පිළිබඳ අවබෝධයක් සංවර්ධකයාට ලබා ගත හැක.ප්‍රශ්නයකින් තොරව ආයෝජන තීරණයක් ගැනීමට එම තොරතුරු ප්‍රයෝජනවත් වෙයි. මහල් ගොඩනැගිල්ලක් සඳහා නම් පාංශු පරීක්ෂණ වාර්තාවක් සැපයීම වැදගත් ය. ඉඩම්වල ලංසු මිල තීරණයකට මුල් වන පූර්ව ශක්‍යතා අධ්‍යයනයකට මෙම තොරතුරු ප්‍රයෝජනවත් ය. දේපල වෙළෙඳ ප්‍රයත්නයක සාර්ථකත්වය, ආයෝජන ප්‍රවර්ධන, දේපල වෙළඳ කටයුතු හා ගොඩනැගිලි බලපත්‍ර දීමේ නියුතු ආයතනවල නිපුනතාවය සහ සහයෝගිතාව මත පවතී.මෙම අනුග්‍ර‍්‍රහ යටතේ සංවර්ධන කටයුතු යුහුසුලුව කර ගැනීමට හැකිවීම පිළිබඳව සංවර්ධකයින් සතුටු වනු ඇත. පසුකාලීනව ව්‍යාපාර කටයුතු ඇරඹීමෙන් අනතුරුව වන අවශ්‍යතාවන් සලසා දීම ආයෝජන ප්‍රවර්ධනයට තවදුරටත් රුකුලකි.දේපල සංවර්ධනයඕනෑම ව්‍යාපෘතියක් සඳහා ඉදිරිපත්වීමට පෙර වෙළෙඳපොළ සහ ශක්‍යතා අධ්‍යයනයක් කිරීමට සංවර්ධකයෝ බලාපොරොත්තු වෙති. මේ සඳහා අවශ්‍ය දේපල, වෙළෙඳපොළ, දේපල සංවර්ධනය සහ ආර්ථිකය පිළිබඳ නැවුම් හා විශ්වාසදායි දත්ත හා විස්තර සැපයීමට ආර්.ඊ.එම්. ආයතනය දේපල පර්යේෂණ කටයුතුවල ද නියැලීම අවශ්‍ය වනු ඇත.හැම දේපලක් ම බැහැරදීමේ ඒකායන මාර්ගය ප්‍රසිද්ධ ටෙන්ඩර් හෝ වෙන්දේසි ක්‍රමයයි. මේ සඳහා උනන්දුවක් දක්වන සෑම පාර්ශ්වයකටම මෙම ක්‍රම අනුගමනය කිරීම නිසා අවස්ථාව උදා වනු ඇත. කිසියම් පාර්ශ්වයකට බොහෝවිට අනුග්‍රහ රැසක් සමඟ ඉඩමක් දීමට වඩා මෙම ක්‍රම මඟින් වඩාත් වාසිදායක ඉඩම් ගනුදෙනුවකට මඟ පෑදෙනු ඇත.විවිධ කටයුතු ඇතුළත් වෙළෙඳ ක්‍රියාවලිය සාකච්ඡා කිරීම මෙම ලිපියේ අරමුණ නොවුව ද, ඉඩම් දේපල ආයෝජනය කිරීමට සුදුසු රටක් ලෙස මෙතෙක් ප්‍රකට වී නැති ශ්‍රී ලංකාවට දේපල වෙළෙඳ ක්‍රියාවලිය ආරම්භ කිරීමට පෙර ශ්‍රී ලංකා නාමය ඉස්මතු කිරීම අවශ්‍ය බව දැක්වීම ප්‍රයෝජනවත් ය.ශ්‍රී ලංකාවෙහි දැනට ක්‍රියාත්මක වන දේපල වෙළෙඳපොළ හෝ දේපල සංවර්ධනය පිළිබඳ ප්‍රවෘත්ති ප්‍රාදේශීය සහ අන්තර්ජාතික දේපල ප්‍රවෘත්ති මාධ්‍ය වැදගත් ප්‍රවෘත්ති ලෙස සලකනු නොලැබේ. මෙම තත්ත්වය වෙනස් විය යුතුය.අති විශාල පරිමාණයකින් යුක්ත රජයේ ඉඩම් ක්‍රමවත්ව කළමනාකරණය කිරීමටත් එම කටයුත්තේ කොටසක් වශයෙන් ක්‍රමවත්ව සහ ඵලදායි ලෙස ඉඩම් බැහැරදීමට හා සංවර්ධනය කිරීමට යොමුවීමත් රටේ ආර්ථිකයට සෑහෙන ශක්තියක් වනු ඇත.ඒ. වෙදමුල්ල</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=af0908233</link>
    <topic>අතීතයේ හුරු පුරුදු ආහාර රටාවෙන් බැහැර වීම අනුවණකමක්</topic>
    <author>සකස් කළේ සාගරිකා දිසානායක ජයසිංහ</author>
    <content>මම තොරතුරු තාක්‍ෂණය උපරිම ලෙසින් යොදා ගන්නවාහදිසියෙන් ආ අමුත්තාකන්න ඉල්ලුවාම ඔළුවට ඇන්නාරජයේ ඉඩම් බැහැර දීමේදී විධිමත් ක්‍රමවේදයක් අවශ්‍යයිඅතීතයේ හුරු පුරුදු ආහාර රටාවෙන් බැහැර වීම අනුවණකමක්කොන්දට හොඳ පොත් බෑග් එකක්සමුපකාරය රටට හඳුන්වා දුන් ටී.බී. සුබසිංහනායක පදවියෙන් පිදුම් ලබන දෙදියවෙල තිලකසිරි හිමියෝදරුවන්ගේ හිතට බරක් දීම අපයෝජනයකිලොක්කා වමාරයිරට වෙනුවෙන් සිය පුතුන් දෙදෙනා පූජා කළ මවක්ප්‍රශ්න පත්‍ර සැකසීම පාසලටම භාර දුන්නොත්යුග ගීතවලින් ආලෝකවත් වන 2009 “රිද්ම රැය”බෝ නොවන ලෙඩවලට මුල තෙල් - පිටි කෑමයිබෝනොවන රෝග පැතිරීම අතින් ශ්‍රී ලංකාව ලෝකයේ සංවර්ධිත රටවල් හා කරට කර සිටින බව හෙළිවී ඇතැයි සෞඛ්‍ය අමාත්‍යාංශයේ බෝ නොවන රෝග අංශයේ අධ්‍යක්ෂ වෛද්‍ය ලාල් පනාපිටිය මහතා පවසයි.නූතන වෛද්‍ය විද්‍යාවේ පිහිටෙන් ජනතාවට වඩා යහපත් සෞඛ්‍ය පහසුකම් ලැබීම හේතු කොටගෙන මිනිසා ගේ ආයු කාලය වර්ධනය වීමත්, දිගු කාලයක් ජීවත් වීමේදී ඇතිවන කාලීන රෝගාබාධවලට මිනිසා වැඩිපුර ගොදුරු වීමත් මීට හේතු වී තිබේ.සෞඛ්‍ය පහසුකම් හා පෝෂණය අතින් ශ්‍රී ලංකාව ද ලෝකයේ සංවර්ධිත රටවල් හා සම මට්ටමක පවතී. එහෙයින් මෙරට ජනගහනයෙන් ද වැඩි කොටස අයත් වන්නේ වැඩිහිටි පරම්පරාවටය.ඔවුන් අතර අධික රුධිර පීඩනය, දියවැඩියාව රුධිරයෙහි කොලෙස්ටරෝල් ප්‍රමාණය අධික වීම ස්ථුලතාව, සහ ආඝාත තත්ත්ව බහුලව පවතී. මෙවැනි රෝග දිගු කාලයක් ඖෂධ ලබා ගත යුතු බෝ නොවන එහෙත් පාලනය කළ යුතු රෝග වේ.පෙර කල සුව පහසු දිවි පෙවෙතකට හුරු පුරුදුව සිටි දියුණු රටවල ජනතාව අතර බහුලව පැවැති බෝ නොවන රෝග දැන් ආසියාවේ ඌන සංවර්ධිත රටවල් ද බහුල වශයෙන් දැකිය හැකිය.මෙයට හේතු වන මූලික කරුණු ලෙස ලෝක සෞඛ්‍ය සංවිධානය හඳුනාගෙන ඇත්තේ ආසියාතික ජනතාව අතීතයේ හුරු පුරුදු වී සිටි සම්ප්‍රදායික ආහාර රටා වෙනුවට පිටි සහ මේද බහුලව අඩංගු බටහිර ආහාර රටාවකට ක්‍රමයෙන් හුරු පුරුදු වී සිටීමත්, දුම් සහ මත්ද්‍රව්‍ය භාවිතයත් ව්‍යායාම අඩුවීමත් මානසික ආතතියත් වේ.මෙම කරුණු හොඳින් විමසා බැලුව හොත් එය සැබෑවක් බව පෙනී යයි. අතීතයේදී ලාංකිය ජනතාව හුරු පුරුදු වී සිටි කෘෂිකර්මාන්තය ආශි‍්‍රත ආහාර පරිභෝජන රටාව වෙනුවට විදේශයන් ගෙන් ආනයනය කරන ලද මනාව සකස් කරන ලද ආහාර පාන ලබා ගැනීම.මේ තත්ත්වයට සෘජුවම බලපායි. පෙර කල වැඩි දෙනෙක් ගොවිතැන් බත් කොට වී කොටා, සහල් පොලා වෙහෙස මහන්සියෙන් ලබා ගත් රතු හාලේ බත්, කුරක්කන්, මුං, තල, ඉරිඟු වැනි ආහාර වෙනුවට තිරිඟු පිටියෙන් පහසුවෙන් තනාගන්නා ලද පාන් බනිස්, රොටි වැනි ආහාර ද, කොළ වර්ග අමු එළවළු හා පලතුරු වෙනුවට බටර් හෝ වෙනත් මේද වර්ග, සෝස්, හෝ වෙනත් රසකාරක යෙදූ ක්ෂණික ආහාරපාන වර්ග බහුල වශයෙන් ගැනීමටත්, අපිළිවෙළ ආහාර රටාවනට හුරුවීමත් ඉහත සඳහන් ලෙඩ රෝග ඇති වීමට මූලික හේතුවක් වී තිබේ.ආහාර පාන පමණක් නොව ප්‍රවාහන, ජල විදුලිය වැනි භෞතික සැප සම්පත් වර්ධනය වීමෙන් ද මිනිසා අක්‍රියශීලී කුසීන රෝගියකු බවට පත් වී තිබේ.කය වෙහෙසා අප විසින් ඉටු කරගත් දෛනික වැඩ කටයුතු බොහොමයක් යන්ත්‍ර සූත්‍ර භාවිතයෙන් පහසුවෙන් ඉටු කරගත්ත ද ශරීරයට අවශ්‍ය තරම් ව්‍යායාම නැති වීමෙන් මිනිසා ගේ සෞඛ්‍ය තත්ත්වය දිනෙන් දින පිරිහෙයි.පයින් ඇවිද යාම වෙනුවට බස් රියෙන් හෝ වෙනත් වාහනයකින් ගමන් බිමන් යෑම, රෙදි සේදීම යන්ත්‍රයට බාර දීම වැනි නිදසුන් කොතෙකුත් දිය හැකිය.අතීතයේදී තරම් කය නොවෙහෙසා කටයුතු කළත් මිනිසා එදා තරම් අද විවේකයක් නොලබයි. අධික අවශ්‍යතා හේතු කොට ගෙන ඒවා සපුරා ගැනීම සඳහා බොහෝ දෙනකුට දවසේ පැය විසි හතරත් ප්‍රමාණවත් නැත. මුදල් මත බොහෝ දේ තීරණය වන සමාජයක මුදල් ඉපැයීම සඳහා මිනිසා වෙහෙසවන තරමට සෞඛ්‍ය පිළිබඳ සැලකිලිමත් නොවේ.දරා ගැනීමට අපහසු තරමට වැඩ කටයුතුවලට යෙදීමෙන් මිනිසා සිතින් මෙන්ම කයින් ද විඩාපත් වේ. ප්‍රමාණවත් තරමට විවේකය හෝ නින්ද නොලැබීමෙන් මිනිසා ආතතියට පත්වේ. ආතතිය බෝ නොවන රෝග බොහොමයකට හේතු කාරක වේ.මිනිසාගේ ආයු කාලය දීර්ඝ වීමත් සමඟම බෝ නොවන රෝග එකක් හෝ දෙකක්වත් ඔවුනට ඇතිවීමට ඉඩකඩ වැඩිය. එය ද බෝ නොවන රෝගවල වර්ධනයක් පෙන්වීමට හේතුවකි.බෝ නොවන රෝග ඇතිවීමට මුල්වන හේතු සියල්ල මිනිසා විසින් ඇතිකර ගත් ඒවා වීම විශේෂත්වයකි. ඒවා මිනිසාට පාලනය කර ගත හැකි කරුණුය. එහෙයින් අහිතකර ආහාර පුරුදු හා චර්යා රටා වෙනස් කොට යහපත් ආහාර රටාවන්ට හුරුවීමෙන් හා ව්‍යායාමවල යෙදීම, මත්ද්‍රව්‍ය හෝ දුම් ඉරීමෙන් වැළකී සිටීමෙන් එවැනි ලෙඩ රෝග වළක්වා ගත හැකිය.2005 වසරේදී ලෝක සෞඛ්‍ය සංවිධානය මඟින් සිදු කරන ලද විශ්ව සමීක්ෂණයකින් හඳුනා ගත් පරිදි ලෝක ජනගහනයෙන් මිලියන 58 ක්ම මරණයට පත්ව ඇත්තේ බෝ නොවන රෝග හේතුවෙනි. නැතහොත් ලෝකයේ සමස්ත මරණ සංඛ්‍යාවෙන් 70% කටම හේතු වී ඇත්තේ බෝ නොවන රෝග වේ.මෙම හේතු අතර පිළිකා සහ හෘදයාබාධ ද වේ. ඒ අතින් ඇමරිකාව හා එංගලන්තයේ තත්ත්වයට සම තත්ත්වයක් ලංකාවේ ද දැකිය හැකි වීම අභාග්‍යයකි. 2005 වසරේ ශ්‍රී ලංකාවේ සිදුවූ මරණ අතරින් 75% ක්ම බෝ නොවන රෝග හේතු කොට ගෙන සිදුවූ ඒවාය.ඒ අතරින් 18% ක් හදිසි අනතුරුවලින් සිදු වී තිබේ. මෙම දත්ත රජයේ රෝහල්වලින් හා උප්පැන්න හා මරණ ලියාපදිංචි කිරීමේ රෙජිස්ට්‍රාර් වෙතින් ලැබුණු සංඛ්‍යා ලේඛන අනුව සැකසුණු ඒවාය. පෞද්ගලික රෝහල්වල මිය යන හෝ වාර්තාගත නොවූ මරණ සංඛ්‍යාව මේ දත්තවලට ඇතුලත් නොවීම අඩුපාඩුවකි.දැනට මෙරට ජනගහනයෙන් 20% ක් අධි රුධිර පීඩනයෙන් ද 10.5 ක් දියවැඩියාවෙන් හා 18.7 සිට 20% දක්වා ප්‍රමාණයක් අධික මේදතාවයෙන් ද පීඩා විඳි.කනගාටුදායක තත්ත්වය වන්නේ මෙරට ළමා ජනගහනයෙන් සැලකිය යුතු සංඛ්‍යාවක් ද ස්ථුලතාව, අධිපෝෂණය හා දියවැඩියාව වැනි බෝ නොවන එහෙත් දිගුකාලීන අහිතකර ප්‍රතිඵල ගෙන දෙන රෝග තත්ත්වයන්ට ගොදුරු වෙමින් සිටීමය.ශ්‍රී ලංකා වෛද්‍ය සම්මේලනය මගින් දීප ව්‍යාප්තව කරන ලද පර්යේෂණයක් මගින් හෙළි වී ඇත්තේ මෙරට සමස්ත ජනගහනයෙන් 11.5% ක් දුම්පානයට සහ 13.5 ක් මධ්‍යසාර භාවිතයට හුරු වී ඇති බවයි.ජනගහනයෙන් 25% ක්ම ප්‍රමාණවත් තරම් ව්‍යායාම නොලබති. 25% ක් ස්ථුලතාවට ගොදුරු ව සිටිති. මේ අතරින් වැඩිපුර දුම්පානයට පිරිමි හුරුව සිටින අතර ස්ථුලතාවට වැඩිපුර ගොදුරු වී ඇත්තේ ස්ත්‍රීහුය.ළමයින් අතර දියවැඩියාව ක්‍රමයෙන් වර්ධනය වෙමින් පවතී. පාරම්පරිකව බෝ නොවන රෝගවලට ගොදුරු වන පිරිසක් ද ඒ අතර වෙති. තෝරාගත් පාසල් කිහිපයක් ආශි‍්‍රතව කරන ලද සමීක්ෂණයකින් කොළඹ හා නගරබද පාසල්වල දරුවන් අතරින් බොහෝ දෙනෙක් ස්ථුලතාව හා අධි පෝෂණයෙන් පෙළෙන බව සොයාගෙන තිබේ.ස්ථුලතාවෙන් අක්මාවෙහි මේද තැන්පත් වී පසු කලෙක සිරෝසිස් වැනි රෝගවලට ගොදුරු වේ. අධි පෝෂණය, දියවැඩියාව අධි රුධිර පීඩනය හා රුධිරයේ අධික මේදතාවට හේතු වෙයි. කුඩා කාලයේදීම මෙවැනි රෝග තත්ත්වයන්ට ගොදුරු වීමෙන් අනාගතයේ රෝගී ජනතාවක් බිහිවීම නො වැළැක්විය හැකිය.බෝ නොවන රෝග දිගු කාලීන වන හෙයින් මේ රෝගීන් නඩත්තු කිරීමට රජයට විශාල වියදමක් දැරීමට සිදු වෙයි.අනාගත පරපුර බෝ නොවන රෝගවලින් වළක්වා ගැනීම සඳහා සෞඛ්‍ය අමාත්‍යාංශයේ බෝ නොවන රෝග අංශය සැලකිලිමත් වෙයි. ඒ සඳහා විශේෂ සෞඛ්‍යාරක්ෂණ හා පෝෂණ වැඩසටහන් රැසක් පාසල් ආශි‍්‍රතව දැනටමත් ක්‍රියාවට නංවා තිබේ. පාසල් සෞඛ්‍ය කව පිහිටුවා ඒ හරහා නිසි පෝෂණ පණිවුඩ පාසල් ප්‍රජාවට දැනුම් දීමෙන් මවුපියන් ඇතුළු සමාජය දැනුවත් කිරීම, ආහාර හා සෞඛ්‍ය පිළිබඳ ආකල්ප වෙනස් කිරීම, තමන් විසින් ම තම සෞඛ්‍ය රැකගැනීමට හැකි වාතාවරණයක් සකස් කිරීම ඒ අතර වේ.සෞඛ්‍ය ප්‍රවර්ධන වැඩසටහන් පුද්ගල මට්ටමින්, පවුල් මට්ටමින් හා ආයතනික මට්ටමින් ක්‍රියාත්මක කිරීමට අපේක්ෂිතය. ඒ සඳහා අමාත්‍යාංශය ජාතික සැලැස්මක් දැනටමත් කෙටුම්පත් කොට තිබේ. ඉදිරියේදී ඊට පාර්ලිමේන්තුවේ අනුමැතිය ලබා ගැනීමට අපේක්ෂිතය. ඒ අනුව දැනට සිටින රෝගීන් හඳුනා ගෙන ප්‍රතිකාර කිරීම ද පසු විපරම් කිරීම ද සෞඛ්‍ය වෛද්‍ය නිලධාරී කොට්ඨාස මට්ටමින් සිදු කැරේ.ඉදිරියේදී බෝ නොවන රෝග වැළැක්වීම සඳහා කල් තියා හඳුනා ගැනීම, ප්‍රතිකාර කිරීම හා චර්යා වෙනස් කිරීම සඳහා දැනට ක්‍රියාත්මක වන පාසල් සෞඛ්‍ය වැඩසටහන්වලට අමතරව, පවුල් සෞඛ්‍ය කාර්යාංශය මගින් පිහිටුවා ඇති සෞඛ්‍ය සමාජ හරහා ජනතාව දැනුම්වත් කිරීමට පියවර ගනු ලැබේ.ග්‍රාමීය මට්ටමින්, දිස්ත්‍රික් මට්ටමින් හා ආයතනික මට්ටමින් සෞඛ්‍ය ප්‍රවර්ධන වැඩසටහන් ක්‍රියාත්මක කැරෙන අතර පාසල් ප්‍රජාව සඳහා සෞඛ්‍යමත් විශේෂ ආහාර ප්‍රතිපත්තියක් හඳුන්වා දී ඇත. සෞඛ්‍ය ප්‍රවර්ධනය සඳහා රජයට සම්බන්ධ මෙන්ම පෞද්ගලික අංශය ද අධ්‍යාපන අමාත්‍යාංශය, සමාජ සේවා වැනි වෙනත් ආයතන හා ඒකාබද්ධව පුළුල් ජාතික වැඩසටහනක් ක්‍රියාවට නැංවීමට අමාත්‍යාංශය සැලැසුම් සකස් කොට තිබේ.සකස් කළේ සාගරිකා දිසානායක ජයසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=af0908234</link>
    <topic>පොත් බෑග් එකක්</topic>
    <author>සුභාෂිණී ජයරත්න</author>
    <content>මම තොරතුරු තාක්‍ෂණය උපරිම ලෙසින් යොදා ගන්නවාහදිසියෙන් ආ අමුත්තාකන්න ඉල්ලුවාම ඔළුවට ඇන්නාරජයේ ඉඩම් බැහැර දීමේදී විධිමත් ක්‍රමවේදයක් අවශ්‍යයිඅතීතයේ හුරු පුරුදු ආහාර රටාවෙන් බැහැර වීම අනුවණකමක්කොන්දට හොඳ පොත් බෑග් එකක්සමුපකාරය රටට හඳුන්වා දුන් ටී.බී. සුබසිංහනායක පදවියෙන් පිදුම් ලබන දෙදියවෙල තිලකසිරි හිමියෝදරුවන්ගේ හිතට බරක් දීම අපයෝජනයකිලොක්කා වමාරයිරට වෙනුවෙන් සිය පුතුන් දෙදෙනා පූජා කළ මවක්ප්‍රශ්න පත්‍ර සැකසීම පාසලටම භාර දුන්නොත්යුග ගීතවලින් ආලෝකවත් වන 2009 “රිද්ම රැය”පාසල් පොත් බෑගයේ අධික බර නිසා බොහෝ දරුවන් පාසල් වියේදීම රෝගීන් බවට පත්වන බව වෛද්‍යවරු සොයාගෙන ඇත. විශේෂයෙන්ම බර වැඩි එල්ලාගෙන යන බෑග් නිසා කුඩා වයසේ සිටම දරුවන්ගේ කොඳු ඇට පෙළ හා සන්ධි රෝග වැඩි වශයෙන් දැකිය හැක. මේ වනවිට අධ්‍යාපන අමාත්‍යංශයේ අධ්‍යාපන ග්‍රන්ථ ප්‍රකාශන අංශය මඟින් පාසල් පොත් බෑගයේ බර වැඩිවීම සම්බන්ධව පුළුල් නිරීක්ෂණයක් සිදුකර ඇත.ඉන් ලබාගත් තොරතුරු අනුසාරයෙන් පාසල් බෑගයේ බර අඩු කිරීමට මේ වන විට අධ්‍යාපන අමාත්‍යංශය විධි විධාන යොදා ඇත. ලබන වසරේ එනම් 2010 දී සැහැල්ලු පාසල් බෑගයක් අධ්‍යාපනය ලබන සියලු ශිෂ්‍ය ශිෂ්‍යාවන්ට ලැබෙන ආකාරයට වෙනස්කම් රාශියක් මේ වනවිට සිදුකෙරෙමින් පවතී.නිවැරැදිව ශරීර සෞඛ්‍යයට හානි නොවන ආකාරයට රැගෙන යා හැකි සැහැල්ලු නිවැරැදි ආකාරයේ පාසල් බෑගයක් ලබන වසර, ආරම්භයේ සිටම ළමයින් අතට පත් කිරීමේ වගකීමට වෛද්‍යවරුන්ගේ සහයත් මේ වනවිට අධ්‍යාපන අමාත්‍යංශයට ලැබී ඇත.සෞඛ්‍ය අමාත්‍යංශයේ පවුල් සෞඛ්‍ය කාර්යාංශයේ වෛද්‍ය අයි.එල්.කේ.ජයරත්න මහතා විසින් පාසල් ශිෂ්‍යයන්ට ගැලපෙන, නිවැරැදි බරින් යුත් පාසල් බෑගයක ආකෘතියක් පසුගියදා අධ්‍යාපන අමාත්‍යංශයට ඉදිරිපත් කෙළේය.මේ පාසල් බෑගයට දැනටමත් අධ්‍යාපන බලධාරීන්ගේ අවධානය යොමු වී ඇති අතර ඉදිරියේදී වෛද්‍ය ජයරත්න මහතාගේ පාසල් ආකෘතියට සමාන වූ පාසල් බෑග් ජනප්‍රිය කර එය භාවිතයට ශිෂ්‍යයන් හුරු කෙරෙනු ඇත.වෛද්‍ය ජයරත්න මහතා විසින් සිදුකළ පරීක්ෂණයට අනුව නිවැරැදි පාසල් බෑගය මේ ආකාරයෙන් විය යුතුය. සෞඛ්‍යාත්මකව වඩාත් උචිත උරහිස් දෙපට පටි සහිත පිටේ එල්ලා ගෙන යන බෑග් මාදිලියයි. (Back Pack) මෙවැනි බෑගයකින් වැඩි බරක් වුවත් සිරුරට අවම හානියකින් රැගෙන යාහැකිය. මෙම බෑගය තුළ කොටස්වලට බෙදා වෙන්කළ කුහර ඇත. එමඟින් බෑගයට දමන ද්‍රව්‍යවල බර බෑගය පුරා ක්‍රමවත්ව පැතිර යාමට සලස්වයි.බෑගයට නිසි උරහිස් පටි තිබිය යුතුය. පළල්, මැනැවින් කුෂන් කළ එහා මෙහා කළ හැකි ගාංචු සහිත උරහිස් පටි විය යුතුය. මෙමඟින් ගෙලෙහි ඇති ලේ නහර හා ස්නායු අඩුම මට්ටමින් තෙරපයි. මෙම පටි මඟින් බෑගය හොඳට ඇඟට තදකර ගැනීමට ද උපකාරී වේ. බෑගයට ඉණ පටියක් තිබිය යුතුය. එමඟින් සිරුරට තදකර ගැනීමටත්, අමතර බර ප්‍රමාණයක් උකුලට දරා ගැනීමටත් සලස්වයි.වෛද්‍ය මතය අනුව බෑගයේ උස හා එහි යටිදාරය තට්ටමේ මට්ටම නොඉක්මවිය යුතුය. වෛද්‍ය නිර්දේශානුකූ®ලව බෑගයේ මුළු බර සිරුරේ බරින් සියයට 10කටත් වඩා අඩු විය යුතුය. වෛද්‍ය ජයරත්න මහතා පවසන්නේ එය කෙසේවත් සියයට 15 නොඉක්මවිය යුතු බවයි.පාසල් බෑගයේ පොත් ඇතිරීම ද නිවැරැදි ආකාරයට සිදුවිය යුතු ය. වැඩි බර පොත් පිට ළඟට වන ලෙසත්, ඇතුළත දේ එහා මෙහා නොයන සේත් බෑගය තුළ හොඳින් ඇසිරිය යුතුය. පාසල් කාලසටහන අනුව අත්‍යවශ්‍යම පොත් පමණක් ගෙනයාමට දරුවන් වගබලාගත යුතුය.නිවැරැදි බෑගය වුවද එය නිවැරැදිව පැළඳිය යුතුමය. එය උරහිස් දෙකේම එල්ලා ගත යුතුයි. ඇඟට හා පිටට බෑගය හොඳින් හිරවන සේ උරහිස් පටි හා ගාංචු තදකරගත යුතුය. ඉණ පටිය ගාංචු දමා ඉදිරියෙන් තදකර ගත යුතුය. පිට දිගේ බෑගය බුරුලට එල්ලා නොවැටිය යුතුය. බෑගයේ යටි දාරයේ ඉණ මට්ටමෙන් අඟල් 4කට වඩා පහළට යා යුතුය.පාසල් පොල් බෑගයේ මෙම ව්‍යූහාත්මක වෙනසට අධ්‍යාපන අමාත්‍යංශයද සෘජුව දායකත්වය සපයයි. ඒ අනුව අධ්‍යාපන අමාත්‍යංශයේ ග්‍රන්ථ ප්‍රකාශන අංශයේ ග්‍රන්ථ ප්‍රකාශන කොමසාරිස් ඩබ්.එම්.එන්.ජේ.පුෂ්පකුමාර මහතා අධ්‍යාපන අමාත්‍ය්‍ය සුසිල් ප්‍රේමජයන්ත මහතාගේ උපදෙස් පරිදි බරින් වැඩි පෙළ පොත් කොටස් කර මුද්‍රණය කිරීම ද අරඹා ඇත.මීට අමතරව පිටු 80 පෙළපොත භාවිතයට ළමයින් හුරු කරවීම, අනවශ්‍ය පොත් පාසල් බෑගයෙන් ඉවත් කිරීම මෙන්ම පංති කාමරය තුළ පොත් තැබීමේ ක්‍රමවත් වැඩපිළිවෙලක් සැකසීම මේ යටතේ ඉදිරියේදී ක්‍රියාත්මක කිරීමට අපේක්ෂිතය.සුභාෂිණී ජයරත්න</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=af0908235</link>
    <topic>සමුපකාරය රටට හඳුන්වා දුන් ටී.බී. සුබසිංහ</topic>
    <author>ඉනෝකා සමරවික්‍රම</author>
    <content>මම තොරතුරු තාක්‍ෂණය උපරිම ලෙසින් යොදා ගන්නවාහදිසියෙන් ආ අමුත්තාකන්න ඉල්ලුවාම ඔළුවට ඇන්නාරජයේ ඉඩම් බැහැර දීමේදී විධිමත් ක්‍රමවේදයක් අවශ්‍යයිඅතීතයේ හුරු පුරුදු ආහාර රටාවෙන් බැහැර වීම අනුවණකමක්කොන්දට හොඳ පොත් බෑග් එකක්සමුපකාරය රටට හඳුන්වා දුන් ටී.බී. සුබසිංහනායක පදවියෙන් පිදුම් ලබන දෙදියවෙල තිලකසිරි හිමියෝදරුවන්ගේ හිතට බරක් දීම අපයෝජනයකිලොක්කා වමාරයිරට වෙනුවෙන් සිය පුතුන් දෙදෙනා පූජා කළ මවක්ප්‍රශ්න පත්‍ර සැකසීම පාසලටම භාර දුන්නොත්යුග ගීතවලින් ආලෝකවත් වන 2009 “රිද්ම රැය”ර්ලිමේන්තු මන්ත්‍රීවරයකු සමගි පෙරමුණ රජයේ කර්මාන්ත ඇමැති, විද්‍යා තාක්ෂණ ඇමැති, ආරක්ෂක හා විදේශ කටයුතු භාර ඇමැති වශයෙන් කටයුතු කළ කලක් රුසියාවේ තානාපතිවරයකු වූ සතොස හා ලංකා බැංකුවේ ආරම්භක සභාපති ටී.බී. සුබසිංහ මහතා අභාවප්‍රාප්ත වී වසර දාහතරක් පිරීම නිමිත්තෙනි.කටුගම්පල සුබසිංහ අතපත්තු ලේකම් කොර්නර් රාළහාමි හා සීලවතී තෙලසිංහ මැණිකේ යුවලට පුතෙක් උපන්නේ ය. 1914 අවුරුද්දේ අගෝස්තු මස පහළොස් වැනිදා ය. ටිකිරි බණ්ඩා සුබසිංහ වූ මේ කුඩා දරුවාට වරාදල ශ්‍රී රතනපාල නායක හාමුදුරුවෝ අත්පොත් තැබූහ. ටිකිරි බණ්ඩාර වයස අවුරුදු තුනේදී නොනවත්වා අකුරු කියවනවා අසා සිටි නායක හාමුදුරුවෝ “මෙන්න පොඩි රාළහාමිට තෑග්ගක්” කියා නලාවක් තෑගි කළේ ය.එතැන් සිට ටිකිරි බණ්ඩා ගමේ කාටත් පොඩි රාළහාමි විය. තම දරුවාට වඩාත් හොඳ අධ්‍යාපනයක් ලබාදීමේ උවමනාව තිබූ අතපත්තු රාළහාමි ඔහුව මීගමුවේ සැන්ට් මේරිස් විද්‍යාලයට ඇතුළු කළේ ය. එහිදී ඔහුගේ නම වින්සන්ට් සුබසිංහ යනුවෙන් වෙනස් වූයේ ය.පසු කළෙක සුබසිංහ ශිෂ්‍යා කොළඹ ආනන්ද විද්‍යාලයට ඇතුළු වූයේ ය. ආනන්ද විද්‍යාලයේ ඉගෙනුම ලබා නිවෙසට පැමිණෙන සුබසිංහ තම පියාට කියා සිටියේ “තාත්තේ මම විතරක් ඉංගිරිසි ඉගෙන ගෙන මදි. ගමේ හැම ළමයම ඉංග්‍රීසි අධ්‍යාපනය ලබා දෙන්න ඕනෑ” ය කියා ය.තාත්තාගේ ඉඩමක කොටසක් වෙන්කර එහි ගොඩනැගිල්ලක් ඉදිකරගත් සුබසිංහ තරුණයා ගමේ දරුවන්ට එහිදී ඉංගිරිසි ඉගැන්නුවේය. ඔහුගේ සමාජ සේවය ආරම්භ වූයේ පාසල් වියේ සිටම ය.ඔහු ඉන්දියාවේදී ප්‍රධාන බැංකුවක පුහුණුව ලැබුවේ ය. එමෙන් ම ලන්ඩනයේ ආර්ථික විද්‍යා පාසලේදී ආර්ථික විද්‍යාව පාඨමාලාවක් ද හැදෑරුවේ ය.මේ අතර ඔහු දේශපාලන පිටියට ද පිවිසියේ ය. එක්දහස් නවසිය හතලිස් හත අවුරුද්දේ පාර්ලිමේන්තු මැතිවරණයට බිංගිරිය ආසනයෙන් තරග කළ ටී.බී. සුබසිංහ මහතා ජයග්‍රහණය ලබා ගත්තේ ය.පසුව 1956 වසරේ මහජන එක්සත් පෙරමුණේ අපේක්ෂකයකු ලෙස බිංගිරිය ආසනයෙන් විශිෂ්ට ජයක් ලැබූ ඔහු බණ්ඩාරනායක රජයේ ආරක්ෂක හා විදේශ කටයුතු භාර ඇමැතිවරයා වශයෙන් ද කලක් කටයුතු කළේ ය.ඉන් අනතුරුව 1958 දී එක්සත් ජාතීන්ගේ සංවිධානයේ ශ්‍රී ලංකා නියෝජිතයා වශයෙන් ද තේරීපත් වූ ටී.බී. සුබසිංහ මහතා 1960 අවුරුද්දේ දී එක්සත් ජාතීන්ගේ් මණ්ඩලයේ ශ්‍රී ලංකා නියෝජිතයා වශයෙන් තේරී පත්වූයේ ය.කතානායක වශයෙන් ද කටයුතු කළ සුබසිංහ මහතා එම පත්වීම ඉතිහාසයට එක් කිරීමට සමත් වූයේ ය. 1960 අවුරුද්දේ මාර්තු මස පැවැති මැතිවරණයේදී ජයගත් ඔහු විපක්ෂයෙන් පත්වූ මුල් ම කාතානායක වරයා වශයෙන් ඉතිහාස ගත විය.ශ්‍රී ලංකා නිදහස් පක්ෂයේ මහ ලේකම් ධූරය ද හෙබැවූ ඔහු 1970 දී බලයට පත්වූ සමඟි පෙරමුණ රජයේ කර්මාන්ත විද්‍යා කටයුතු පිළිබඳ ඇමැතිවරයා වූයේ ය.ටී.බී. සුබසිංහ මහතා මහත්මා දේශපාලනයෙ නොමැකෙන ලකුණක් වූයේ ය.ඔහු මන්ත්‍රීවරයෙක් ඇමැතිවරයෙක් වශයෙන් කටයුතු කළ කාලයේදී මෙරට ජනතාව වෙනුවෙන් මෙන් ම ආර්ථිකය නැංවීම වෙනුවෙන් කළ මෙහෙවර විශිෂ්ට ය.කැළණියේ ටයර් කම්හල, මෝදර පිටි කම්හල, ඔරුවල වානේ කම්හල, මින්නේරිය, වත්තේගම පෙහෙකම්හල් ටී.බී. සුබසිංහ මහතාගේ මූලිකත්වයෙන් ආරම්භ වූ කර්මාන්ත අතර පෙරමුණ ගත්තේ ය. 1970 සිට 1977 දක්වා කර්මාන්ත ඇමැති ධූරය දරමින් ඔහු රටේ කර්මාන්ත ක්ෂේත්‍රයට කළ මෙහෙය නොමැකෙන ලෙස සටහන්ව ඇත.සමුපකාරය රටට හඳුන්වා දුන්නේ ද ඔහු ය. සමුපකාර රෝහල්, සමුපකාර ගම්මාන, සමුපකාර මෝල්, සමුපකාර සිනමාහල්, සමුපකාර වෙළෙඳසල් මේ සියල්ලේ නිර්මාතෘ ඔහු ය.සතොස සභාපති වශයෙන් කටයුතු කළ කාලයේ ටී.බී. සුබසිංහ මහතා ලද මාසික වැටුප වූයේ රුපියල් 400 ක් වැනි මුදලකි.එතුමා මේ මුදල වෙනමම ගිණුමක තැන්පත් කෙළේ ය.සතොස සේවකයකුගේ දුකකදි කරදරයක දී ගිණුමේ තිබූ මුදල් වැය කෙරිණි.ටී.බී. ඉලංගරත්න මහතා මහජන බැංකුව ආරම්භ කර එහි මුල් ම සභාපති වශයෙන් පත්කළේ සුබසිංහ මහතා ය.ඔහු සභාපති ධූරය දැරූ කාලයේ වැටුප් නොලබා සේවය කළේ ය. ඔහුගේ අරමුණ වූයේ මුදල් ඉපයීම නොව මිනිසුන්ට සේවය කිරීමය.එවකට සෝවියට් දේශය වූ අද රුසියාවේ ඔහු ශ්‍රී ලංකා තානාපති වශයෙන් ද කලක් කටයුතු කෙළේ ය.පාර්ලිමේන්තුවේ මැති ඇමැතිකම් තනතුරු දැරුව ද ටයිකෝට් පැළඳ පිටරට ගිය ද ටී.බී. සුබසිංහයන් ගත කළේ චාම් ගැමි ජීවිතයකි. ඔහු හේනේ කුඹුරේ ගොවිතැන් කර ජීවත් වූයේ ය.මිනිසුන් වෙනුවෙන් උපරිම සේවයක් කළ මේ නිහතමානි දේශපාලනඥයා 1995 වසරේ අගෝස්තු 10 දා මෙලොවින් සමුගත්තේ කෘතහස්ත දේශපාලනඥයකු මෙන් ම විශිෂ්ට සමාජ සේවකයකුගේ මතක සටහන් මෙරට ජනතාවගේ සිත් සතන් වල සදා සනිටුහන් කරමිනි.ඉනෝකා සමරවික්‍රම</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=af0908236</link>
    <topic> නායක පදවියෙන් පිදුම් ලබන දෙදියවෙල තිලකසිරි හිමියෝ</topic>
    <author>ජයසෙන් ප්‍රියංකරදෙදියවල</author>
    <content>මම තොරතුරු තාක්‍ෂණය උපරිම ලෙසින් යොදා ගන්නවාහදිසියෙන් ආ අමුත්තාකන්න ඉල්ලුවාම ඔළුවට ඇන්නාරජයේ ඉඩම් බැහැර දීමේදී විධිමත් ක්‍රමවේදයක් අවශ්‍යයිඅතීතයේ හුරු පුරුදු ආහාර රටාවෙන් බැහැර වීම අනුවණකමක්කොන්දට හොඳ පොත් බෑග් එකක්සමුපකාරය රටට හඳුන්වා දුන් ටී.බී. සුබසිංහනායක පදවියෙන් පිදුම් ලබන දෙදියවෙල තිලකසිරි හිමියෝදරුවන්ගේ හිතට බරක් දීම අපයෝජනයකිලොක්කා වමාරයිරට වෙනුවෙන් සිය පුතුන් දෙදෙනා පූජා කළ මවක්ප්‍රශ්න පත්‍ර සැකසීම පාසලටම භාර දුන්නොත්යුග ගීතවලින් ආලෝකවත් වන 2009 “රිද්ම රැය”ශ්‍යාමෝපාලිවංශික මහා නිකායේ කෝට්ටේ ශ්‍රී කල්‍යාණි සාමග්‍රී ධර්ම මහා සංඝ සභාව මඟින් කළුතර දිස්ත්‍රික්කයේ ප්‍රධාන සංඝනායක පදවිය දෙදියවල ශ්‍රී සුදර්ශනාරාම පිරිවෙන් විහාරය, විලේගොඩ ශ්‍රී පුෂ්පාරාම විහාරය, පයාගල ශ්‍රී විජයාරාම විහාරය යන විහාරත්‍රයාධිපති හා කළුතර පස්දුන් රට ජාතික අධ්‍යාපන පීඨයේ හිටපු ජ්‍යෙෂ්ඨ කථිකාචාර්ය ගෞරව ශාස්ත්‍රවේදී දෙදියවල තිලකසිරි හිමියන් වෙත පිරිනමා ඇත.කළුතර දෙදියවල පදිංචි ඇල්ඩින් පෙරේරා සහ ලීලාවතී අමරසිංහ යුවළගේ පුත්රුවනක් වූ මේ හිමියෝ මතුගම පඤ්ඤාවාස නාහිමියන්ගේ ආචාර්යත්වයෙන් 1964 ජූලි මස 13 වෙනි දින කේට්ටේ ශ්‍රී කල්‍යාණි සාමග්‍රී ධර්ම සංඝ සභාවට අවුරුදු 108 පිරීම නිමිත්තෙන් කුල දරුවන් එකසිය අටක් පැවිදි කිරීමේ උත්සවයේදී දෙදියවල ‘තිලකසිරි’ නමින් පැවිදි භූමියට ඇතුළත් වූහ.තම ගුරු හිමියන් සහ උගත් බුද්ධිමත් මහා සංඝයා වහන්සේගෙන් භික්ෂු ශීලය, සියලු සාමණේර ප්‍රතිපදාවන් හදාරා 1968 ජූනි මස 08 වැනි දින කෝට්ටේ ශ්‍රී කල්‍යාණි සාමග්‍රී ධර්ම මහා සංඝ සභායක්ත සිරිමංගල උපෝසථාගාරයේදී අධිශීල උපසම්පදාවෙහි පිහිටුවනු ලැබූහ.1969 පේරාදෙණි විශ්වවිද්‍යාලයට ඇතුළත්ව 1974 වසරේදී විශේෂ ශාස්ත්‍රවේදී උපාධිය ද, 1981 වසරේදී ශ්‍රී ජයවර්ධනපුර විශ්වවිද්‍යාලයෙන් ශාස්ත්‍රපති උපාධිය ද, 1984 වසරේදී කොළඹ විශ්වවිද්‍යාලයෙන් පශ්චාත් උපාධි අධ්‍යාපන ඩිප්ලෝමා උපාධිය ද දිනා ගැනීමට උන්වහන්සේ සමත්වූහ.උන්වහන්සේගේ ශාස්ත්‍රීය සේවය ප්‍රථමයෙන්ම ආරම්භ වූයේ 1977 වසරේදී නුගේගොඩ සුභද්‍රාරාම අධ්‍යාපන පීඨයේ ආචාර්යවරයකු වශයෙනි.අනතුරුව 1984 වසරේ සිට දෙදියවල ශ්‍රී ධර්මාරාම පිරිවෙනේ පරවේණාධිපති වශයෙන් ද, 1986 වසරේදී ගුරු අධ්‍යාපනඥ සේවයට සම්බන්ධ වී මාතර නිල්වලා අධ්‍යාපන විද්‍යා පීඨයේ කථිකාචාර්ය වරයෙකු වශයෙන් , 1987 වසරේ සිට 1990 වසර දක්වා නිට්ටඹුව, සාරිපුත්ත අධ්‍යාපන විද්‍යාපීඨයේ කථිකාචාර්ය හා වැඩබලන උපපීඨාධිපති වශයෙන් ද, 1990 වසරේ සිට 2008 වසර දක්වා කළුතර පස්දුන් රට ජාතික අධ්‍යාපන පීඨයේ ජ්‍යෙෂ්ඨ කථිකාචාර්යවරයෙකු වශයෙන් ගුරු නැණ පුබුදුවාලූහ.විහාරාධිපති නාහිමියන්ගේ අපවත්වීමෙන් පසු 1993 වසරේ සිට විහාරාධිපතීත්වයට පත් උන්වහන්සේ විහාරස්ථානයේ සංවර්ධන කටයුතු කරමින් එහි නව ප්‍රතිසංස්කරණයට දැඩි කැපවීමෙන් ක්‍රියා කළහ.උන්වන්සේ බුද්ධ ශාසන අමාත්‍යංශය හා බෞද්ධ කටයුතු දෙපාර්තමේන්තුව සංවිධානය කරන දීප ව්‍යාප්ත දහම් පාසල් ගුරු පුහුණු ව්‍යාපෘතියේ කථිකාචාර්ය, කෝට්ටේ ශ්‍රී කල්‍යාණි සාමග්‍රී ධර්ම මහා සංඝ සභාවේ කර්මාචාර්ය පදවිය හා විනිශ්චය කාරක සංඝ සභාවේ ලේඛකාධිකාරී, කළුතර ප්‍රාදේශීය ශාසනාරක්ෂක මණ්ඩලයේ සභාපති හා ලේකම් යන ගෞරව තනතුරුවලින් ද පිදුම් ලබා සිටිති.ඉන්දියාව, ස්විට්සර්ලන්තය, ප්‍රංශය, ඕස්ට්‍රේලියාව, එංගලන්තය, ග්‍රීසිය, මැලේසියාව රටවල ධර්ම දූත සේවා කටයුතුවල ද යෙදී ඇත.සංඝනායක පදවිය පිළිබඳ සන්නස් පත්‍රය පිරිනැමීම සැප්තැම්බර් මස 05 වැනි දින කෝට්ටේ ශ්‍රී රජමහා විහාර සිරිමංගල උපෝසථාගාරයේදී සිදු කරන අතර ඒ පිළිබඳ මහා පුණ්‍යෙීත්සවය ඊට පසුදින (06) කළුතර දෙදියවල ශ්‍රී ධර්මාරාම පිරිවෙන් විහාරයේදී සිදු කෙරේ.ජයසෙන් ප්‍රියංකරදෙදියවල</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=af0908238</link>
    <topic>දරුවන්ගේ හිතට බරක් දීම අපයෝජනයකි</topic>
    <author>ටිරෝනි වෑවලගේ</author>
    <content>මම තොරතුරු තාක්‍ෂණය උපරිම ලෙසින් යොදා ගන්නවාහදිසියෙන් ආ අමුත්තාකන්න ඉල්ලුවාම ඔළුවට ඇන්නාරජයේ ඉඩම් බැහැර දීමේදී විධිමත් ක්‍රමවේදයක් අවශ්‍යයිඅතීතයේ හුරු පුරුදු ආහාර රටාවෙන් බැහැර වීම අනුවණකමක්කොන්දට හොඳ පොත් බෑග් එකක්සමුපකාරය රටට හඳුන්වා දුන් ටී.බී. සුබසිංහනායක පදවියෙන් පිදුම් ලබන දෙදියවෙල තිලකසිරි හිමියෝදරුවන්ගේ හිතට බරක් දීම අපයෝජනයකිලොක්කා වමාරයිරට වෙනුවෙන් සිය පුතුන් දෙදෙනා පූජා කළ මවක්ප්‍රශ්න පත්‍ර සැකසීම පාසලටම භාර දුන්නොත්යුග ගීතවලින් ආලෝකවත් වන 2009 “රිද්ම රැය”දහසක් සිතුවිලිමාශිෂ්‍යත්ව විභාගයට පිළිතුරු ලියූ දිනය අද මෙන් මතකය. නිවාඩු ගැනීමට අපහසු වුවද එදින රාජකාරියට නොගිය තාත්තා මා ද අම්මා ද පාසලට කැටුව ගියේ ය. මගේ හිතේ කිසිදු බරක් තිබුණේ නැත. බියක් හෝ තිගැස්මක් ද නොවීය. පාසල ඇතුළට ගිය පසු විභාගය පටන් ගන්නා තෙක් මට කරන්නට දෙයක් තිබුණේ නැත.මිතුරියෝ අවසන් මොහොතේදීත් පොත් පාඩම් කරති. එක් මිතුරියක් ළඟ තිබූ වර්ණවත් පිටු සහිත පොතක් මගේ නෙත ගැටුණි. එය ‘ළමා බයිබලය’ විය. බෞද්ධාගම අදහන මට මේ කුඩා පොත ආගමික ග්‍රන්ථයකට වඩා සුන්දර කථා ඇතුළත් සිත් අදනා කෘතියක් විය. විභාගය ආරම්භ කරන තුරු මම එහි වූ කතා අතර කිමිද ගියෙමි.සෙසු සම වයස් මිතුරියන්ට මගේ හැසිරීම පුදුමයක් විය. එහෙත් විභාගය මගේ් හිස පීඩනයෙන් පීඩාවට පත් කිරීමට කිසිසේත් සමත් වූයේ නැත. ඊට හේතුව ප්‍රශ්න පත්‍රවලට පිළිතුරු සැපයීමට මා සතුව තිබූ අති දක්ෂ හැකියාව හෝ දැනුම් සම්භාරය නිසා නොවේ. මගේ සාර්ථකත්වයේ සහ ජයග්‍රහණයේ රහස වූයේ මාගේ දෙමාපියන් ය.’පාස් වුණත්, ෆේල් වුණත් කමක් නෑ. ඔයාට පුළුවන් විදිහට උත්තර ලියන්න පුතේ....’ මගේ තාත්තා ශිෂ්‍යත්ව විභාගය සම්බන්ධයෙන් මට කළ බලපෑම එපමණක්ම විය. එලෙස දෙමාපියන්ගේ බලකිරීමට තර්ජනවලට බැගෑපත්වීම්වලට හසුනොවුණු මට නිදහසේ විභාගයට පිළිතුරු සැපයීමට ඉඩ ලැබිණි.තම දරුවන් නූතන තරග විභාග රැල්ලේ පෙරට යැවීමට උපරිම වෙර දරන මවුපියනි, මොහොතක් සිතන්න. ඔබ ඔබේ දරුවාට කොතෙක් මානසික නිදහස ලබාදුන්නාද? මගේ දෙමාපියන් මට දුන් මානසික නිදහස ඔබේ දරුවාට ලබාදීමට හැකිවූයේ ඔබ අතරින් කී දෙනකුටද? ඒ වෙනුවට ‘විභාගෙ පාස් නොවී ගෙදර එන්න එපා...’ යනුවෙන් ඔබ කී වරක් ඔබේ දරුවාට තර්ජනය කළාද? යළිත් සිතන්න. දරුවාගේ සාර්ථකත්වයට හෝ අසාර්ථකත්වයට වගකිව යුත්තේ දරුවාද? ඔබද?වර්තමානයේ වාර්තා වන කරුණු කාරණා අනුව අපේ අනාගත පරපුර අපැහැදිලි අනාගතයක් කරා පියමනින බව පැහැදිලිය. අප මේ අදහස් කරන්නේ දිගින් දිගටම වාර්තා වූ ශිෂ්‍ය ශිෂ්‍යාවන්ගේ සිය දිවි නසා ගැනීම් ගැන පමණක් යැයි නොසිතන්න. ඉන් මෙහා පියවරේ සිටිමින් ඛේදජනක ජීවිත ගෙවා දමන පාසල් දරුවන්ගේ සංඛ්‍යාව දිනෙන් දින ඉහළ යන බව පෙනේ.දරුවා වැඩිහිටියකු වී සමාජයට ප්‍රවිශ්ට වන තුරු ඔවුන්ගේ වගකීම දෙමාපියන් සතුය. ඒ සම්බන්ධව විවාදයක් නැත. වයස 18 සම්පූර්ණ වී විවාහ දිවියට ප්‍රවිශ්ට වන තුරුම දරුවකුගේ ජීවිතයේ දුක හෝ සතුට තීරණය කිරීමේ භූ®මිකාවෙන් අති ප්‍රබල පරාසයක් දෙමාපියන්ට හිමිය. එහෙත් අද රටේ දෙමාපියන් අතරින් කී දෙනෙක් මෙම භූ®මිකාවේ යුතුකම් සහ වගකීම් නිසි පරිදි ඉටු කරන්නේද?අතීතයේ අපේ රටේ විවාහ ලියාපදිංචි කර ගැනීමට බොහෝ දෙනා උත්සුක වූයේ නැත. විවාහයේ පදනම විශ්වාසය විය. එහෙත් අද රටේ පවුල් සංස්ථාව කඩා වැටී ඇති අන්දම බියකරුය. උසාවියෙන් පසු දෙකට බෙදී දරුවන් ද හඬවමින් දෙපැත්තකට යන මවුපියවරු සුලබ දසුන්ය. අතීතයේ නිවෙස තුළ තිබූ උණුසුම් ආදරණීය මානුෂික බැඳීම් අද විරලය.ඇතැම් අඹුසැමියන්ගේ පවුල් ජීවිත දෙදරා අවසන්ය. එහෙත් රටේ ලෝකයේ නම්බුව ආරක්ෂා කිරීමට කෙසේ හෝ එක වහළක් යට කාලය ගෙවන්නෝය. මේ තත්ත්වය දරුවන්ට වඩාත් අහිතකරය. තම මවුපියන් ගේ වරද්දාගත් ජීවිත දෙස බලමින් ඔවුහු මානසික පීඩනයෙන් යුක්තව කල් ගෙවති.දෙමවුපියන්ගේ අර්බුද හේතුවෙන් ජීවිත අවුල් කර ගන්නා බොහෝ දරුවෝ නතර වන්නේ පොලීසියෙනි. ඇතැම් දරුවෝ ජාතික ළමා ආරක්ෂණ අධිකාරියට පැමිණෙති. දරුවන් මුහුණ දෙන මේ ඛේදජනක වාතාවරණය ගැන අප සමඟ අදහස් දැක්වූ ජාතික ළමා ආරක්ෂණ අධිකාරියේ සභාපති ජගත් වැල්ලවත්ත මහතා මෙවන් වටිනා කියමනක් සඳහන් කළේය.”රටේ ආණ්ඩුවටත් ජාතික ළමා ආරක්ෂණ අධිකාරියටත් බලා ගැනීමට ළමයින් මිලියන 5ක් ඉන්නවා. ඒත් දෙමවුපියන්ට බලා ගන්න ඉන්නේ දරුවන් දෙන්නයි. තුන්දෙනයි. කනගාටුවට කරුණ ඔවුන් ඒ දරුවන් දෙන්නා තුන්දෙනා හරි හැටි හදා වඩා නොගන්න එකයි....”වැල්ලවත්ත මහතාට වාර්තා වී ඇති අන්දමට රටේ අගනුවර පාසල් කිහිපයකම අධ්‍යයන කටයුතු අවසන් වීමෙන් පසුව ද පාසලේ රැඳී සිටින සිසු දැරියන්ගේ සංඛ්‍යාව බෙහෙවින් ඉහළ ගොස් තිබේ. ඔවුන් නිවෙසට නොයාමට මූලික හේතුව දෙමවුපියන්ගේ සෙනෙහස සහිත උණුසුම් හෘදයාංගම වාතාවරණයක් නිවෙසේ නොවීමයි.නිවෙසේ අසන්තෝෂයෙන් කාලය ගෙවා දමනවාට වඩා ඉතිරි පැය කිහිපය ද පාසලේම රැඳී සිට රාත්‍රිය ගත කිරීමට පමණක් නිවෙසට යාමට මේ අහිංසක දැරියෝ හිත හදාගෙන සිටිති. තවත් දරු දැරියෝ අසංතෝෂය සපිරි තම නිවෙස මඟහැරීමට යොදාගෙන ඇති පිළියම වන්නේ පාසල් කාලයෙන් පසු නොයෙක් ක්‍රීඩා කටයුතුවල යෙදීමය.ගැහැනු දරුවන් එවැනි වූ විකල්ප කරා යද්දී මවුපිය සමඟිය විරහිත නිවෙස්වල වසන පිරිමි දරුවෝ මත්ද්‍රව්‍යවලට ශීඝ්‍රයෙන් ඇබ්බැහි වෙමින් සිටිති. තමන්ට අවශ්‍ය තරම් මුදල් සොයා ගැනීමට නොහැකි වූ විට ඔවුන් පාසලේ කුඩා පන්තිවල ශිෂ්‍යයන්ගෙන් මුදල් කොල්ලකෑමට ද පුරුදුව සිටින බව වාර්තා වේ. ඉන්පසුව මෙම ශිෂ්‍යයන් ගොදුරුවන්නේ ඔවුන් දෙස හොඳින් ඇස ගසාගෙන සිටින වෛශ්‍යාවන්ටය.වර්තමානයේ බොහෝ දෙමවුපියෝ දුරකථනයෙන් පැය ගණන් තම මිතුරු මිතුරියන් සමඟින් කතා බස් කරමින් සිටිති. එහෙත් ඔවුන්ට තම දරුවා සමඟ සුහද සාමීචියේ යෙදීමට විනාඩි පහක් නැත. ජගත් වැල්ලවත්ත මහතාට වාර්තා වූ තවත් එක් සිද්ධියක් මෙසේය. එක්තරා සිසු දරුවකු තම මිතුරකුට කෙටි පණිවිඩයක් යැව්වේය.”මචං මට පොඩ්ඩක් කතාකරන්න ඕනෙ”එහි එලෙස සටහන් විය. එහෙත් අවාසනාවකට මෙන් ඒ මිතුරාට අදාළ සිසුවාට කතා කිරීමට අවස්ථාව ලැබුණේ නැත. හෝරාවෙන් හෝරාව ගෙවී ගියේය. කෙටි පණිවිඩය එවූ සිසුවා සිය දිවි නසා ගත්තේය.මේ සිසුවා ඇමතීමට මිතුරාට නොහැකි වීම අවාසනාව විය හැක. එහෙත් මේ සිදුවීමේදී සිසුවාගේ දෙමාපියන් නිරූපණය කළ භූ®මිකාව කුමක්ද? වඩාත් කනගාටුදායක තත්ත්වය බොහෝ දරුවන්ගේ සිය දිවි නසා ගැනීම්වලට ඔවුන් මුහුණ දෙන අපචාරවලට ඔවුන්ගේ දෙමවුපියන්ගේ ද සෘජු හෝ වක්‍ර සම්බන්ධයක් පැවැතීමය.ජගත් වැල්ලවත්ත මහතා පෙන්වා දෙන පරිදි 2007 වසරේදී පොලීසියේ ළමා හා කාන්තා කාර්යාංශයට වාර්තා වී ඇති ළමා අපචාර සංඛ්‍යාව 2200ක් පමණ වේ. ඉන් 700ක් ජාතික ළමා ආරක්ෂණ අධිකාරිය වෙත ද වාර්තා වී ඇත. 2008 වසරේදී පොලිස් ළමා හා කාන්තා කාර්යාංශයට ළමා අපචාර 2200ක් වාර්තා වී ඇති අතර ජාතික ළමා ආරක්ෂණ අධිකාරියට ඉන් සිදුවීම් 1200ක් පමණ වාර්තා කර තිබේ.ඒ මහතා වැඩි දුරටත් පෙන්වා දෙන පරිදි මෙය සතුටුදායක තත්ත්වයකි. එනම් තමන්ට සිදුවූ අසාධාරණයක් හමුවේ නීතියේ පිළිසරණ සෙවීමට ජනතාව සතු දැනුම්වත් බව වර්ධනය වීම ඉන් පැැදිලිව පෙනී යාමය. එහෙත් ජගත් වැල්ලවත්ත මහතා පවසන්නේ පොලීසියට වාර්තා වූ මේ ළමා අපරාධ සහ අපචාර රටේ සිදුවන සමස්ත ළමා අපරාධ සහ අපචාර අතරින් සියයට 10ක් පමණක් බවයි.මින් පෙනී යන්නේ ඉතිරි සියයට 90ක පිරිස දුක වේදනාව දරාගෙන නිහඬ වන බව නොවේද? සංවේදීම කරුණ වන්නේ මෙකී අපරාධ සහ අපචාරවලට ගොදුරුවන්නේ අප රටේ අනාගත පරම්පරාව වීමයි.දෙමවුපියනි, ඔබ ඔබේ ජීවිතය ගැන සිතනවාට වඩා ඔබේ දරුවාගේ ජීවිතය ගැන සිතන්න. එහෙත් එය කිසිසේත් අනුවන සිතුවිල්ලක් බවට පත්කර නොගන්න. දරුවන් ලෙස ඔවුන්ට ඇති එකම සරණ දෙමුවපියන් වන ඔබ පමණි.ඔවුහු ආදරය, ආරක්ෂාව, කරුණාව බලාපොරොත්තු වන්නේ ඔබගෙන් පමණි. ඔබගේ ජීවිතයේ සැබෑ නොවූ හීන කරා යාමට දරුවන් යොදා නොගන්න. ඔවුනට ඔවුන්ගේ් ලෝකයේ සැනසිල්ලේ ජීවත් වීමට අවසර දෙන්න. ඔවුන් ගැන සොයා බලන්න. එහෙත් එය නීති දැමීමක් නොවීමට වග බලා ගන්න. ඔබගේ සුළු වැරැද්දෙන් දරුවාගේ් මුළු ජීවිතයම අඳුරු විය හැකි බව තරයේ සිතට ගන්න.දෙමවුපියන්ට දරුවන් සමඟ කාලය ගත කිරීමට සෙනෙහස බෙදා හදා ගැනීමට ඉඩක් නොලැබීමට තවත් ප්‍රධාන හේතුවක් වී ඇත්තේ ධනවාදය අපේ සමාජයේ ඇති කර තිබෙන කෲරතර වෙනසයි.මේ වෙනස කළ දෙමවුපියන් මුදල් පසුපසම එළවා යන අතර ඔවුන් අහිමි කර ගත්තේ දරුවන් සමඟ ගෙවීමට ඇති කාලයයි. ඔවුනට ලබා දෙන්නට තිබෙන සෙනෙහසයි. 1977 වසරේදී අප රටේ විවෘත ආර්ථිකය කි‍්‍රයාවට නැංවීම ඇරඹුණු තැන සිට මේ ව්‍යසනය ද හිස ඔසවන්නට විය. ජාතික ළමා ආරක්ෂණ අධිකාරියේ සභාපති ජගත් වැල්ලවත්ත මහතා මේ තත්ත්වය විස්තර කරන්නේ මෙසේය.”1977 සිට විවෘත ආර්ථිකය ක්‍රියාත්මක වෙන්න පටන් ගත්තා. එයින් රටේ ආර්ථිකය නියම මඟට පිවිසියා ද යන්නත් ප්‍රශ්නයක්. ඒ වගේම විවෘත ආර්ථිකය හේතුවෙන් පැහැදිලිවම රටේ ප්‍රබල සමාජ අර්බුදයක් ඇතිවුණා.විදේශයන්ගෙන් රටට පැමිණි දේ පැමිණියේ පාලනයකින් තොරවයි. ඒ අතරින් ඇතැම් දේ රටට ගැලපුනේ නැහැ. සංස්කෘතියට ගැලපුනේ නෑ. සිදුවූයේ සමාජ විපරීතභාවයක් ඇතිවීමයි.”ඒ මහතා පවසන පරිදි මේ සියල්ලේ බලපෑම අවසානයේ අපේ රටේ සංස්කෘතියේ ආරක්ෂාව ලබමින් සුවසේ සිටි පවුල් ඒකකය කඩා බිඳ දැමීමට ක්‍රියා කිරීම විය. මෙහි අනිටු පලවිපාක ලෙස තම අධිකාරියට පැමිණෙන අවාසනාවන්ත උදාහරණ පෙන්වා දෙන ඒ මහතා මෙයට විසඳුම් ලෙස සමාජය ආරක්ෂා කිරීමට යාන්ත්‍රණයක් සකස් කළ යුතු බවද පවසා සිටින්නේය.තමාට සිදුවන අසාධාරණයන් හමුවේ ආරක්ෂාව පතා පැමිණීමට දරුවන්ට ආරාධනා කරන ජගත් වැල්ලවත්ත මහතා ඉදිරියේදී ඕනෑම අවස්ථාවක අධිකාරියේ උපදෙස් පැතීමට දුරකථන අංක කිහිපයක් ද හඳුන්වා දෙන බවද පවසයි.එමෙන්ම දරුවකුට ඇතිවන සිත්තැවුලකදී, කනස්සල්ලකදී වැඩිහිටියන්ගේ උපදෙස් මෙන්ම උපදේශනය ලබාදීමට උපදේශන මධ්‍යස්ථානයක් ස්ථාපිත කිරීමට ද ජාතික ළමා ආරක්ෂණ අධිකාරිය ක්‍රියාකරමින් සිටී.මේ සියල්ල දෙවනුව සහ තුන්වනුව සිදුවන ක්‍රියාවන්ය. මවුපියනි, පළමුව ක්‍රියාත්මක විය යුත්තේ ඔබය. ඔබේ දරුවාගේ කිරි හිනාවක්, පුංචි දස්කමක්, සරල නිර්මාණයක් ඔබට කොතරම් වටින්නේ දැයි සිතන්න. ඒ සියල්ල අන් කවරකුගේ වත් නොව ඔබගේම දරුවාගේය. දරුවා විභාගයෙන් ගෙනෙන කවර හෝ ප්‍රතිඵලය ගැන ඔබ සතුටුවන්න. අගයන්න.ඔහු ධෛර්යමත් කරන්න. උනන්දු කරන්න. එහෙත් තරවටු නොකරන්න. බියපත් නොකරන්න. ඔබේ සියලු හීන සැබෑ කරදීමට දරුවාට නොහැකි බව සිතන්න. ඒ සඳහා දරුවාගේ ජීවිතය පාවිච්චි නොකරන්න. තරහව හෝ වෛරය පිරිමසා ගැනීමට කිසිසේත් කිසිවකුගේ හෝ දරුවන් යොදා නොගන්න. ඒ මන්දයත් ඔබගෙන් පීඩාවට පත්වන්නේ ඔබේ දරුවා මෙන්ම රටේ අනාගතය ද වන බැවිනි.ටිරෝනි වෑවලගේ</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=af0908239</link>
    <topic>ලොක්කා වමාරයි</topic>
    <author>කීර්ති මෙන්ඩිස්</author>
    <content>මම තොරතුරු තාක්‍ෂණය උපරිම ලෙසින් යොදා ගන්නවාහදිසියෙන් ආ අමුත්තාකන්න ඉල්ලුවාම ඔළුවට ඇන්නාරජයේ ඉඩම් බැහැර දීමේදී විධිමත් ක්‍රමවේදයක් අවශ්‍යයිඅතීතයේ හුරු පුරුදු ආහාර රටාවෙන් බැහැර වීම අනුවණකමක්කොන්දට හොඳ පොත් බෑග් එකක්සමුපකාරය රටට හඳුන්වා දුන් ටී.බී. සුබසිංහනායක පදවියෙන් පිදුම් ලබන දෙදියවෙල තිලකසිරි හිමියෝදරුවන්ගේ හිතට බරක් දීම අපයෝජනයකිලොක්කා වමාරයිරට වෙනුවෙන් සිය පුතුන් දෙදෙනා පූජා කළ මවක්ප්‍රශ්න පත්‍ර සැකසීම පාසලටම භාර දුන්නොත්යුග ගීතවලින් ආලෝකවත් වන 2009 “රිද්ම රැය”ජනාධිපතිවරයා ඇතුළු ප්‍රභූන් ඝාතනය කිරීමට එල්ටීටීඊ ත්‍රස්තවාදීන් උත්සාහ කළේ අද ඊයේ නොවේ. යුද්ධයෙන් දිගින් දිගටම පහර වදිද්දී ජනාධිපතිවරයා ඉලක්ක කරගත් කොටි නායකත්වය සිය රහසිගත උපක්‍රම යොදා ගනිමින් මරාගෙන මැරෙන කොටි ත්‍රස්තවාදීන් ලවා තම අදහස් මුදුන් පමුණුවා ගන්නට ගත් උත්සාහ ගැන අමුතුවෙන් කිව යුතු නොවේ.මෙහි අලුත්ම සැලසුම පසුගියදා අනාවරණය විණි. උසස් පොලිස් නිලධාරියකුගේ මාර්ගයෙන් ජනාධිපතිවරයා ඝාතනය කරන්නට කොටි ත්‍රස්තවාදීන් ගත් උත්සාහයක සුලමුල හෙළි වීමෙන් මෙහි කරුණු කාරණා සියල්ල සොයාගත හැකිවිණි.දැනට කෙරීගෙන යන විමර්ශනවලදී හෙළිවී ඇත්තේ ජනාධිපතිවරයා පමණක් නොව රජයේ ජ්‍යෙෂ්ඨ ඇමැතිවරු ඝාතනය කිරීමට ද මෙම පොලිස් ලොක්කා ත්‍රස්තවාදීන්ට අවශ්‍ය ආධාර අනුබල දුන් බවකි. ඉකුත් වසරේදී වැලිවේරිය පොදු ක්‍රීඩාංගණයේදී ඝාතනය වූ ජෙයරාජ් ප්‍රනාන්දු පුල්ලේ ඇමැතිවරයා මින් ප්‍රධාන තැනක් ගනී.වැල්ලවත්තේදී අල්ලාගත් කොටි ත්‍රස්තවාදියකුගෙන් ලද තොරතුරු මත කොළඹ ත්‍රස්තවාදී විමර්ශන ඒකකය අදාළ පොලිස් ලොක්කා අල්ලා ගත්තේය. ඔහු ඒ වන විටත් පොලිස් ස්ථාන දෙක තුනක් භාරව රාජකාරි කරමින් සිටියේය.අත් අඩංගුවට පත්වනතුරුත් කිසිත් නොදන්නා සේ සිටි පොලිස් ලොක්කා අවසානයේදී ත්‍රස්තවාදීන් සමඟ එකට එක්ව කළ ගනුදෙනු සියල්ලම වැමෑරුවේ පොලිස් දෙපාර්තමේන්තුවට ද මහත් කැළලක් ඇති කරමිනි.ජෙයරාජ් ප්‍රපාන්දු පුල්ලේ ඇමැතිවරයා ඝාතනය කිරීම සඳහා කොටි ත්‍රස්තවාදින්ට අවශ්‍ය සහයෝගය මොහු ලබා දී ඇති බව දැනට හෙළි වෙමින් පවතී. දැනට කෙරීගෙන යන විමර්ශනවලදි හෙළි වී ඇති කරුණු අනුව ජෙයරාජ් ඇමැතිවරයාත් අදාළ පොලිස් ලොක්කාත් අතර තිබී ඇත්තේ දැඩි හිතවත්කමකි.කොටින්ම කිවහොත් ජෙයරාජ් ඇමැතිවරයා සිය ඡන්ද කොට්ඨාසයේ කිසියම් ගමනක යෙදෙන්නේ නම් එය අනිවාර්යෙන්ම පොලිස් ලොක්කාට පැවැසීම ඔහුගේ ද සිරිතක් ව තිබේ. කොට්ඨාශය බාර ඉහළ පොලිස් බලධාරීන් ද මොවුන් දෙදෙනාගේ හිතවත්කම හොඳින් දැන සිටි අතර ඇමැතිවරයාගේ ගමන් බිමන්වලදී පවා අදාළ පොලිස් ලොක්කා යෙදවීමටත් ඔහුගෙන් විමසීමටත් පියවර ගෙන තිබිණි.ඇමැතිවරයා ඝාතනය කිරීමට ත්‍රස්තවාදීන් සැලැසුම් කර ඇත්තේ ද එම හිතමිතුරුකම උපයෝගී කරගෙන බව කියැවේ. මේ වන විට අනාවරණය වී ඇති තොරතුරු මඟින් කියවනුයේ ජෙයරාජ් ඇමැතිවරයා ඝාතනය කිරීම සඳහා එල්ටීටීඊ නායකත්වය යොදාගත් මරාගෙන මැරෙන බෝම්බකරු වැලිවේරියට රැගෙන ගොස් ඇත්තේ ද අදාළ පොලිස් ලොක්කා විසින් බවකි.මරාගෙන මැරෙන බෝම්බකරු ආරක්ෂාකාරී ලෙස එම ස්ථානයට ගෙන යෑමට පොලිස් ලොක්කා සතු සුදු පැහැති නිසාන් සනී වර්ගයේ මෝටර් රථය පවා යොදවාගෙන ඇති බව ද කියැවේ. මරාගෙන මැරෙන ඇඳුම් කට්ටලය ඇඟලාගෙන ඇමැතිවරයා එනතුරු බෝම්බකරු පොලිස් ලොක්කාගේ වාහනයට වී ඇඟිලි ගනිමින් සිට ඇති බව ද සොයාගෙන තිබේ.ජෙයරාජ් ඇමැතිවරයාගේ ඝාතනයත් සමඟ එදින පැවැති ආරක්ෂක පියවර පිළිබඳ නොයෙකුත් මති මතාන්තර ඇතිවිය. ආරක්ෂාවේ කිසියම් හිඩැසක් නිසා ඇමැතිවරයා ඝාතනය කරන්නට ත්‍රස්තවාදීන්ට හැකිවූ බව ජ්‍යෙෂ්ඨ ආරක්ෂක නිලධාරින්ගේ මතය විය.ඒ බව එදා අප පුවත්පත මඟින් ද හෙළි කළේය. ආරක්ෂක අංශවල ඇතිව තිබූ හිඩැස පිළිබඳ තොරතුරු ලබා ගැනීමට වැලිවේරිය පොලිස් ස්ථානාධිපතිවරයා පමණක් නොව දැනට අත්අඩංගුවට පත්ව සිටින පොලිස් ලොක්කා ද එකල රහස් පොලිසිය වෙත කැඳවනු ලැබිණි. ඔහුගෙන් රහස් පොලිසිය දීර්ඝ ලෙස ප්‍රශ්න කළ ද ජෙයරාජ් ඇමැතිවරයාගේ ඝාතනය පිළිබඳ කිසිදු වැදගත් තොරතුරක් හෙළි නොවීය.එහෙත් වත්මන් විමර්ශන කටයුතුවලදී අනාවරණය වී ඇත්තේ ඇමැතිවරයා ඝාතනය කිරීම සඳහා මරාගෙන මැරෙන කොටි ත්‍රස්තවාදියා ගෙනැවිත් ඇත්තේ ද සැකකාර පොලිස් ලොක්කා විසින් බවය. මරාගෙන මැරෙන බෝම්බකරු ඇමැතිවරයා ඉලක්ක කර බෝම්බ ප්‍රහාරය එල්ල කරන්නට විනාඩි දෙක තුනකට කලියෙන් සැකකාර පොලිස් ලොක්කා ඊට මීටර් හත්අටසියකට එහායින් සිට සිදුවීම වන අයුරු බලා සිටි බවත් පැවසිණ.ප්‍රහාරයෙන් සිය පොලිස් බල ප්‍රදේශයේ උසස් නිලධාරියකුට තුවාල සිදුවූවද මෙම පොලිස් ලොක්කාට කිසිදු හානියක් සිදුවී නොතිබිණ. මේ පිළිබඳව රහස් පොලිසිය ද මොහුගෙන් ප්‍රශ්න කළ ද ඔහු පවසා තිබුණේ ශබ්ද විකාශන යන්ත්‍ර සවිකළ ත්‍රිරෝද රියක් ඒ අවස්ථාවේ මාර්ගයේ ගමන් කරමින් තිබු බැවින් තමාගේ ජ්‍යෙෂ්ඨ පොලිස් නිලධාරියකුගේ උපදෙස් මත එම ත්‍රිරෝද රථය ඉවත් කිරීම සඳහා තමා ඒ මොහොතේ ක්‍රියා කළ බවකි.එහෙත් අද ජෙයරාජ් ඇමැතිවරයාගේ ඝාතන සැලැසුම පිළිබඳ සැකකාර පොලිස් අධිකාරිවරයාගේ සබඳකම් සියල්ල හෙළිවී ඇති බව ද මාධ්‍ය වාර්තා කර තිබිණි.“ඇමැතිවරයාත් මොහුත් අතර තිබුණේ පුදුම බැඳීමක් කොටින්ම කියනවානම් ඇමැතිවරයා අපිට කියන්නෙත් නැහැ මෙයාට කියලා තමයි උත්සවයකට හරි එන්නේ... ඇමැතිවරයා එතැනට එනවද නැද්ද කියල අපි දැනගන්නෙත් මොහුගෙන්... ඒ තරම් දැඩි සමීපකමක් තිබුණා... කොටින්ම කියනවානම් ඇමැතිවරයා ඝාතනය වූ දා දැඩි ලෙස ශෝක වුණෙත් මොහුමයි... අම්මා තාත්තා මැරුණා වගේ හරියටම දුක්වුණා යැයි” මේ පිළිබඳ කරුණු කාරණා හෙළි කළ ඔහුගේ පොලිස් වසමේම සේවය කළ උසස් පොලිස් නිලධාරියෙක් අප සමඟ පැවසුවේය.සැකකාර පොලිස් ලොක්කා මීට ඉහත ද මෙවන් ක්‍රියාවකට සම්බන්ධව ඇති බවට රජයේ ප්‍රබල ඇමැතිවරයකු ද පසුගියදා කළ කතාබහකින් හෙළිදරව් වී තිබේ. නවීකරණය කරන ලද මාතර නිල්වලා පාලම ජනතා අයිතියට පැවරීම සඳහා ජනාධිපතිතුමාට ඇරියුම් කර තිබිණි.මේ බව දැනගත් ත්‍රස්තවාදීන් මාතරට පැමිණෙන ජනාධිපතිවරයා ඝාතනය කරන්න සැලැසුම් කර ඇති අතර ඊට සහාය ලබාගෙන ඇත්තේ මෙම පොලිස් ලොක්කා ගෙන් බව ද කියැවේ. ජනාධිපතිවරයා ඉලක්ක කර ගත් ත්‍රස්තවාදීන් දෙදෙනකු එම ස්ථානයට රැගෙනවිත් ඇත්තේ ද මොහු බව ද විමර්ශනවලදී අනාවරණය වී තිබේ.ජෙයරාජ් ඇමැතිවරයා ඝාතනය කරන්නට පැමිණි මරාගෙන මැරෙන කොටි ත්‍රස්තවාදියා රැගෙන ආ ආකාරයට සිය නිල රථයේ නංවාගෙන මෙම කොටි දෙදෙනා මාතරට ගෙනැවිත් ඇත්තේ ද සැකකාර පොලිස් ලොක්කා බව ප්‍රශ්න කිරීමේදී හෙළි වී ඇති බව එම ඇමැතිවරයා පවසා තිබේ.කෙසේ වෙතත් මාතර පැවැති ආරක්ෂක තත්ත්වය නිසාදෝ කොටි ත්‍රස්තවාදීන්ට සිය ඉලක්කය සපුරා ගන්නට නොහැකිවී තිබේ. එලෙසම රජයේ තවත් ප්‍රබල ඇමැතිවරයෙකුට එල්ල වූ මරාගෙන මැරෙන ප්‍රහාරයක් පිළිබඳව ද දැන ගැනීමට ද මොහුගෙන් ප්‍රශ්න කරමින් සිටී.මෙලෙස කොටි ත්‍රස්තවාදීන් හා සබඳකම් පවත්වමින් රාජකාරියේ යෙදී ඇති මොහුගේ ක්‍රියාකලාපය පිළිබඳව මේ වන විටත් වැදගත් තොරතුරු රැසක් අනාවරණය කර ගැනීමට ත්‍රස්ත විමර්ශන ඒකකයට හැකිවී ඇත.මොහු සහකාර පොලිස් අධිකාරිවයකු ලෙස මොහු පොලිස් දෙපාර්තමේන්තුවට එක්ව ඇත්තේ සිය උපාධිය උපයෝගී කරගනිමිනි. සේවයට එක්වීමෙන් පසු යාපනය පොලිස් කොට්ඨාසයේ රාජකාරි කළ මොහු ඉන් පසුව ත්‍රස්තවාදින් පිළිබඳ තොරතුරු විමර්ශනය කෙරෙන බුද්ධි අංශ බාරව ක්‍රියාකර තිබේ.අත්අඩංගුවට ගත් ත්‍රස්තවාදීන්ගේ මාර්ගයෙන් එල්ටීටීඊයේ ක්‍රියාකාරීන් සමඟ ඇයි හොඳයිකමක් ඇතිකර ගෙන ඇති බව කියන මොහු ත්‍රස්තවාදීන් පිළිබඳ තොරතුරු සෙවීම වෙනුවට කර ඇත්තේ ත්‍රස්තවාදීන්ට අවශ්‍ය තොරතුරු සැපයීම බව විමර්ශන නිලධාරීහු පෙන්වා දෙති.එල්ටීටීඊ බුද්ධි ජාලයේ සාමාජිකයන් සමඟ සමීප සබඳකම් පවත්වමින් ඔවුනට අවශ්‍ය තොරතුරු ලබාදීම වෙනුවට ඔවුන් රුපියල් ලක්ෂ ගණනින් මුදල් සැකකාර පොලිස් ලොක්කාට ගෙවා ඇති බව ද දැනගන්නට තිබේ. තම ඉලක්ක සපුරා ගැනීම සඳහා අතකොළුවකු කරගත් පොලිස් ලොක්කා ලවා කරකියා ගත් දේවල් මේ වන විටත් හෙළි වෙමින් පවතින බව වාර්තා වේ.යුද්ධය ද නිමාවී රටට සාමය උදාවී ඇති මොහොතේ පවා කිසිවකු නොසිතූ අයුරින් ජනාධිපතිවරයා ඝාතනය කරන්නට දැරූ තැතක් පසුගිය සතියේදී බදුල්ලෙන් අනාවරණය කර ගැනීමට ත්‍රස්ත විමර්ශන ඒකකයට හැකිවිණි.ඌව පළාත් සභා මැතිවරණයේ අවසාන ප්‍රචාරක රැළියට සහභාගිවීමට ජනාධිපතිවරයා සැලැසුම් කර තිබිණි. ඒ අතරතුර ත්‍රස්ත විමර්ශන ඒකකය මගින් අල්ලාගත් ප්‍රබල කොටියෙක් එදින ජනාධිපතිවරයා පැමිණෙන මොහොතේදී එල්ල කරන්නට සැලැසුම් කළ ප්‍රහාරයක් පිළිබඳ තොරතුරු හෙළිදරව් කරන්නට වූයේය.ඒ අනුව වහා බදුල්ලට ගිය විමර්ශන නිලධාරීහු අධිබලැති ක්ලේමෝ බෝම්බයක් සොයා ගත්හ. ටීඑන්ටී හා සී4 වර්ගයේ පුපුරණ ද්‍රව්‍ය යොදාගෙන සකස් කර තිබු එම බෝම්බය කිලෝ දහනවයකට ආසන්න බරකින් යුක්ත විය. බෝම්බය පිපිරවීම සිදු කිරීමට නියමිතව තිබුණේ දුරස්ථ පාලකයක් උපයෝගී කරගනිමිනි. ඒත් වාසනාවකට මෙන් දුරස්ථ පාලකය ඒ වන විටත් එතැනට ලැබී නොතිබිණ.ඒ අනුව කොටින්ගේ සැලැසුම ව්‍යාර්ථ විණි. යුද්ධය නිමා වුවද ජනාධිපතිවරයා ඝාතනය කිරීමට කොටින් දරණ ප්‍රයත්න මින් මොනවට පැහැදිලි විණි. ඒ අනුව වහා බදුල්ලට ගිය උසස් පොලිස් නිලධාරීන් විමර්ශන කටයුතු ඇරැඹූ අතර එම බෝම්බය බදුල්ලට රැගෙන ගියේ සැකකාර පොලිස් ලොක්කා ද යන්න ගැන සැකයක් ද මතුවී තිබේ. ඒ සම්බන්ධව පොලිස් ලොක්කාට ලක්ෂ ගණනක මුදලක් ලැබී ඇතැයි සැක කරන බවට තොරතුරු විමර්ශන නිලධාරීන්ට ලැබී තිබේ.මේ වන විට සැකකාර පොලිස් ලොක්කා එල්ටීටීඊ ත්‍රස්තවාදීන් සමඟ එක්ව කළ වෙනත් ජාවාරම් ගැන ද කරුණු කාරණා හෙළිවී තිබේ. වාහන කිහිපයක් සතුව ඇති මොහු කුලී පදනම මත දකුණේ අධිවේගී මාර්ගයට අවශ්‍ය වාහන ලබාදීමේ කටයුතුවලට ද දායක වී ඇතැයි දැනගන්නට තිබේ. වාහන 21 කට ආසන්න සංඛ්‍යාවක් එම ප්‍රදේශයේ කටයුතු සඳහා ලබාදී ඇති මොහු එමඟින් ද මුදල් උපයා ගෙන ඇතැයි ද කියති.පොලිස් අධිකාරිවරයකු ලෙස මෑතකදී උසස් වීමක් ලැබු මොහු අත්අඩංගුවට පත්වන විට සේවා කාලය අවුරුදු 8 යි මාස හතරකි. උපාධිධාරියකු මෙලෙස කටයුතු කිරිම කනගාටුවට කරුණක් බව පෙන්වා දෙන ඇතැම් උසස් පොලිස් නිලධාරීහු පොලිසිය ගැන ආදරයක් ඇති කෙනෙකු මෙවන් ක්‍රියාවන්හි නොයෙදෙන බව ද පෙන්වා දෙයි.සැකකාර පොලිස් ලොක්කා සතු විදේශීය දේපොළ ඇතැයි ද විමර්ශන නිලධාරීන් සැක පහළ කර තිබේ. කිසියම් ත්‍රස්තවාදී ක්‍රියාවකට සහාය දීම වෙනුවෙන් ඔහුගේ විදේශීය ගිණුමට මුදල් බැර වී ඇතැයි ද යන්න සොයා ගැනීම පරීක්ෂණවල තවත් අරමුණක් වී තිබේ.යුද්ධය අවසන් වීමත් සමඟ කොළඹ පැමිණ සිටි මරාගෙන මැරෙන ප්‍රහාරයන් සඳහා පුහුණුවූ කොටි ත්‍රස්තවාදීන් විශාල පිරිසක් උන්හිටි තැන්වල ම සැඟවුණු අතර ඔවුන්ට යළි උතුරට නැගෙනහිරට පලා යාමට අවස්ථාවක් නොලැබිණ.ඔවුන්ට අවශ්‍ය උපදෙස් දුන් කොටි නායකයන් පවා මිය යෑමත් අත් අඩංගුවට පත්වීමත් නිසා අසරණ වූ මරාගෙන මැරෙන එම ත්‍රස්තවාදින් කොටුකර ගැනීම විමර්ශන කණ්ඩායම්වලට පහසුවක් විය.එලෙස අල්ලා ගත් ප්‍රබල ත්‍රස්තවාදීන්ගෙන් දිගින් දිගටම ප්‍රශ්න කිරීමෙන් පසු වැල්ලවත්ත ආර්තුෂා පාරේදී මරාගෙන මැරෙන ඇඳුම් කට්ටලයක් හා මයික්‍රෝ වර්ගයේ පිස්තෝලයක් සමඟ ප්‍රබල ත්‍රස්තවාදියකු කොටු කර ගැනීමට විමර්ශන නිලධාරීන්ට හැකිවිණි.ඔහුගෙන් ලත් තොරතුරු මත සැකකාර පොලිස් ලොක්කා අත්අඩංගුවට ගත් ත්‍රස්ත විමර්ශන ඒකකයට ඔහුගෙන් දීර්ඝ වශයෙන් ප්‍රශ්න කිරීමෙන් පසු එල්ටීටීඊයේ ප්‍රභූ ඝාතන වැලක සැලැසුම් ද අනාවරණය කරගන්නට හැකිවිණි.ඔවුන් පෙර කළ කී දෑ ද ඉදිරි අනාගතයේ කරන්නට සැලැසුම් කළ දෑ ද මේ වන විටත් අනාවරණය වෙමින් පවතින බව සිළුමිණට පැවැසූ ත්‍රස්ත විමර්ශන ඒකකයේ ජ්‍යෙෂ්ඨ නිලධාරියෙක් විමර්ශන කටයුතුවලට බාධාවක් වන බැවින් වැඩිදුර අදහස් දැක්වීමට නොහැකි බව ද පැවසීය.කීර්ති මෙන්ඩිස්</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=af09082311</link>
    <topic>රට වෙනුවෙන් සිය පුතුන් දෙදෙනා පූජා කළ මවක්</topic>
    <author>උපාලි සමරසිංහ ඡායා - විමල් කරුණාතිලක</author>
    <content>මම තොරතුරු තාක්‍ෂණය උපරිම ලෙසින් යොදා ගන්නවාහදිසියෙන් ආ අමුත්තාකන්න ඉල්ලුවාම ඔළුවට ඇන්නාරජයේ ඉඩම් බැහැර දීමේදී විධිමත් ක්‍රමවේදයක් අවශ්‍යයිඅතීතයේ හුරු පුරුදු ආහාර රටාවෙන් බැහැර වීම අනුවණකමක්කොන්දට හොඳ පොත් බෑග් එකක්සමුපකාරය රටට හඳුන්වා දුන් ටී.බී. සුබසිංහනායක පදවියෙන් පිදුම් ලබන දෙදියවෙල තිලකසිරි හිමියෝදරුවන්ගේ හිතට බරක් දීම අපයෝජනයකිලොක්කා වමාරයිරට වෙනුවෙන් සිය පුතුන් දෙදෙනා පූජා කළ මවක්ප්‍රශ්න පත්‍ර සැකසීම පාසලටම භාර දුන්නොත්යුග ගීතවලින් ආලෝකවත් වන 2009 “රිද්ම රැය” දහසක් පැතුම් මා හද තුළ රඳවාලා ඔබ නැඟ ආවේ තරු එළියක් පෙන්නාලා රුදු සතුරෝ ඔබ තෙද එඩි සුන් කරලා පොඩි පුතු මගෙන් වෙන් කළේ දුක් ගිනි දීලා ඔබ නිහඬය නමුත් හදවත එඩිතරය දුක දුටු තැනදි වෙඬරු මෙන් උණුවන සුලුය අම්මා යන නමට ඔබෙ තිබු ආදරය ිහිවන හැමවිටදි දෙනයන කඳුළැලියමේ රට දැය වෙනුවෙන් තමන්ට සිටි පිරිමි දරුවන් දෙදෙනා ම පූජා කළ ඒ දයාබර මාතාව ඇත්තටම කිවිඳියක් නොවේ. එහෙත් කම්පිත මවකට කිවිඳියක් විය නොහැකිදැයි මට මේ කවි කියවන විට හැඟිණ. මේ තම දාරක ප්‍රේමය ප්‍රකාශ කළ කවි ගොන්නේ කවි දෙකක් පමණකි. ඇය අභ්‍යාස පොත් පිටු ගණනාවක් පුරා තම දරුවන් වෙනුවෙන් ඇතිවූ සෝ ගිනි සටහන් කරන්නීය.මා මේ සිටින්නේ හිටපු යුද හමුදාපති ජෙනරල් හැමිල්ටන් වනසිංහ ගේ මස්සිනාගේ ගෙදරය. මේ මාතාව කිවිඳිය වැලිකල අප්පුහාමිලාගේ ප්‍රේමවතී සමරවීර යන්නෙන් නම්වර ලබයි. ඇයගේ ස්වාමියාගේ නැගණිය විවාහ වී ඇත්තේ වනසිංහ මහතා සමඟ ය.දරු දෙදෙනා පූජා කළ මව ප්‍රේමවතී සහ වනසිංහ මහතාගේ බිරිය (දකුණේ)මල්වාන කළුකොඳයාවේ (තම එක් පුතකු වූ) කපිතාන් නලීන් ජයතිලක මාවතේ පදිංචි ඇය ඇගේ කඳුළු කතාව මට මෙසේ විස්තර කළාය. අප පිළිසඳරට වරින් වර වනසිංහ මහතාගේ බිරිය වනසිංහ ආරච්චිගේ බ්‍රියටිස් ජයතිලක මාතාවද එක්වූවාය. ඇයගේ දුව විවාහ වී හිටියේ ප්‍රේමවතී මාතාවගේ රණවිරු භාතිය පුතාය.ප්‍රේමවතීගේ පිරිමි දරුවන් දෙදෙනා භාතිය හා නලීන්ය. භාතිය ලොකු පුතා වන අතර නලීන් පොඩි පුතා විය. සිරි ලක පුරා එල්.ටී.ටී.ඊ. ය හා සටන් පැවැති උතුරු ප්‍රදේශවල නිබඳව රාජකාරිය කළ භාතීය පුංචි කාලේ සිටම නිර්භීත නිලධරයෙකි. නලීන් ද එසේමය.පුංචි සන්දියේ සිටම මේ පිරිමි දරුවන් දෙදෙනා අතර ද තිබුණේ පුදුමාකාර සහෝදර බැඳීමකි. දෙන්නාම උපන්නේ එකම නර්සිං හෝම් එකකය. අකුරු කළේ එකම පාසලකයි. ඒ කොළඹ රාජකීය විද්‍යාලයේය. ඒ අම්මා කඳුබොඩ භාවනා මධ්‍යස්ථානයට සම්බන්ධ භාවනා ප්‍රගුණ කළේ දරු දුක වළකා ගනු පිණිසය. ඇත්තට ම ඇය අද ඉතා ශක්තිමත්ව ජීවිතයට මුහුණ දෙන්නීය.පොඩි කාලෙ ඉඳලම මේ අය පොත් පත් කියෙව්වෙ රණ විරු යුද්ධ කතා. එකතු කළෙත් ඒ වගේම බඩු භාණ්ඩ. “ඔව්හු අප වෙනුවෙන් දිවි පිදූහ” කියා සිරස්තලයන් යටතේ අපේ රණවිරුවන් මිය ගිය අවස්ථා ගැන පළ වන ලිපි එකතු කළා මතකයි. ඒකට හේතුව යුද හමුදාපති මාමා ගේ ආභාසය වෙන්නත් ඕනැ.උසස් පෙළ සමත් වුණාට පස්සෙ දෙන්නාම හමුදාවට බැඳුණා. රට වෙනුවෙන් කළ හැකි මෙහෙවරක් තිබෙනවා නම් ඒක අප කළ යුතුයි කියන ආකල්පය අපේ පවුලෙ සැමවිටම තිබුණා. දෙන්නාම සේවය කළේ කාලතුවක්කු හමුදාවෙ. මන්නාරම, සිලාවතුර, වඩමාරච්චි, මුලතිව් හැම තැනකම පුතාලා හිටියත් මට බයක් තිබුණෙත් නැත්තෙ මේ අයගෙ කාර්යශූරකම නිසාමයි.වඩමාරච්චි මෙහෙයුමෙන් නලීන් පුතා ඉදිරියෙන් ම හිටියා. ප්‍රභාකරන් අල්ලන්න ඔන්න මෙන්න තිබියදී ඉන්දියාවෙන් පරිප්පු ගෝනි මෙහෙට දාලා අපේ ගුවන් සීමා උල්ලංඝනය කරපු වෙලාවෙ පුතා හිටියෙ හරිම කම්පාවෙන්.අම්මෙ තව සිංහල අයට ප්‍රභා අල්ලගන්න තිබුණා. ඒත් ඉන්දියාවට අපේ නායකයො බය වුණානෙ... මේ ගැන එයා කීවේ ඒ විදියට. යාල්දේවි ඔපරේෂන් එකට යනකොට එයාට අවුරුදු 23 යි. හරියට ම 1993 සැප්. 29 දා මට මගේ නලීන් පුතා නැති වුණා. පස්සෙ දැන ගත්තු විදියට මුලින්ම එයාගෙ එක කකුලකට වෙඩි වැදුණලු.බ්‍රිගේඩියර් භාතියහිත හයිය නිසා පුතා නැගිටලා තනි කකුලෙන් ඇවිද ඇවිද සටන් කරලා. ඊළඟට තමයි අනෙක් කකුලටත් පපුවටත් වෙඩි වැදුණෙ. තවත් නිලධරයෙක් පුතා කර ගහගෙන සෑහෙන දුරක් ඇවිත් තියෙනවා. ඒක තමයි හමුදාවේ සහෝදරත්වය. ඒත් එයාටත් අන්තිමේ පුතා බේරගන්ට බැරිවුණා. මේකෙ ශෝචනීයම සිදුවීම තමයි මල්ලි නලීන් මේ මෙහෙයුමට යැව්වෙ මගේ ලොකු පුතා භාතිය.එයා යටතේ බළ සේනාවක තමයි මෙයත් හිටියෙ. මල්ලි නැතිවුණෙ තමන් ඉදිරියට යවලා කියන එක ලොකු පුතාගෙ හිතේ මහා දුකක්ව පැල පදියම්ව තිබෙන බව මං දැනගත්තා. පුතාගෙ බොඩි එක ගන්නත් මහා යුද්ධයක් කරන්න සිද්ධ වෙලා. අන්තිමට හිසේ පැත්තක ස්පයිනර් පාරක් තියෙනවා අපි බොඩි එකෙන් දැක්කා. මගෙ පුතාලා රටට සාමය ගෙනැත් දෙන්න ජීවිත පූජා කළා.මේකේ අර්ථයක් අද තියෙනවා. එදා මේ යුද්ධය සිදුවුණෙ ආවට ගියාට. හරි යුද්ධයක් කළේ නෑ. ඒක නිසා මට මගේ දරුවො දෙන්නාම නැතිවුණා... ඇය කීවේ දිගු සුසුමක් හෙළමිනි.අම්මගෙ ලොකු පුතා නැතිවුණෙ... මම ආයාසයෙන් ඇසුවෙමි. එයා තමයි භාතිය. පාසලේත් හොඳම කැඩේට් ශිෂ්‍ය. හරිම සටන්කාමියි. මට හරිම ආදරෙයි. අපේ මිදුලෙ කෙළවරක මේ නලීන් පුතාගෙ සොහොන හදන ;වලාවෙ මං හිතුවෙ නෑ එතැන තවත් සොහොනක් හදන්න වෙයි කියලා. මේ සොහොන පසුව හදපු භාතිය එදා මල්ලිගෙ මේ කටයුත්තට සහභාගි වුණා.ප්‍රාදේශීය සභාව කපිතාන් නලින් ජයතිලක නමින් පාර නම් කළ වෙලාවෙත් භාතිය හරියට සතුටු වුණා. එයා මෙහෙයවපු සේනාංකයක හිටපු මල්ලි නලීන් ගැන එයා හිටියෙ දුකෙන්. ඒ නිසා මල්ලිගෙ මිනී අළු අතර තිබූ ඇට කැබැල්ලක් ලස්සන මංජුසාවක දාගෙන මෙයා රටේ යන යන තැනට මේක ගෙනිහින් තිබෙනවා.කපිතාන් නලින්එයා මල්ලිගෙ මේ ඇටකැබැල්ල බුදුන්ගේ ධාතුන් වහන්සේ නමක් වගේ රැක ගත්තා. ඒ තරම් සහෝදරයො දෙන්නා එකතුයි. භාතිය කසාද බැන්ඳෙ මගෙ අයියා හැමිල්ටන් වනසිංහගේ දුව ශෂිකා මනෝරි. ඇවැස්ස නෑනයි මස්සිනයි.මේ අවස්ථාවේදි ශෂිකගේ මව වනසිංහ මහතාගේ බිරිය ද හඬ අවදි කළාය.මේ දෙන්නා හරිම ආදරයෙන් හිටියෙ. භාතිය පුතා මැරෙනකොට එක දරුවකුට වයස අවුරුදු 9 යි. අනෙක් දරුවාට අවුරුදු 11 යි. අවුරුදු 14 ක් විතර හොඳ පවුල් ජීවිතයක් ගත කළා. ඒත් රට වෙනුවෙන් පුතා ජීවිතේ දුන්නා. මගේ පුතාත් තවමත් හමුදාවේ. යුද හමුදාවෙ ස්නයිපර් අංශයේ ප්‍රධානියා. සාමයට අර්ථයක් ලැබීම මේ ජීවිත නැතිවීම ගැන අපේ හිතේ දුක තුනී කරන්නක්... ඇය කීවේ වඩාත් හැඟීම්බරවය.බ්‍රිගේඩියර් භාතිය නැතිවුණේ් 2000 අප්‍රේල් 22 දාය. බක්මහේ සුවඳ ගම් දනව් පුරා ඇවිද ගිය දින කීපයකට පසු ඇයට තම ලොකු පුතා අහිමි වන බව නොදැන සිටියාය. අලිමංකඩ කඳවුර වටලා කොටි පහර පිට පහර දුන්නේ සතියක පමණ කාලයක සිටය. කඳවුරට වතුර ලබා දෙන ළිං තුනෙන් දෙකක් ඒ වන විට කොටින් විසින් අත්පත් කරගන්නා ලද්දේය.ඉතිරි ළිඳ තමන් සන්තකයේ තබාගෙන බ්‍රිගේඩියර් භාතිය කොටින් හා සටන් වැදුණේ කඳවුර බේරා ගැනීමේ පරම අදිටනින්. කොටි ප්‍රහාර එන්න එන්නට ම දරුණු වන්නට විය. නිලධරයෝ අසරණ වූහ. සෙබළුන් තැන තැන මැරී වැටිණ. චන්ද්‍රිකා ආණ්ඩුව කියා සිටියේ කඳවුර අත්හැර පලා යන්නට කියාය. ළිං කීපය කොටින් යටතට පත් නොවීමට කලින් යුද සැලසුමක් ක්‍රියාත්මක නොවීම අඩුපාඩුවකි.භාතිය තම අතේ තිබූ වතුර බෝතලයෙන් පිපාසිතව පසු බසින තම සේවා ඛණ්ඩයේ සෙබළුනට වතුර පෙව්වේය. එතැන සිට කිලෝමීටර් 18 ක් පමණ පලාලිවලට පසුබසින්නට අණ ලැබුණත් ඔවුනට යා හැකි වූයේ කෙටි දුරකි.ලෝකයේ යුද ශිල්පය අනුව කලින් දැනුම් දී යුද්ධ කිරීම ද මූලික ආහාර ජල අවශ්‍යතාවලට බාධක නොපැනවීම ද ආචාර ධර්ම පද්ධතියකි. ඒත් ම්ලේච්ඡ කොටිනට එවැනි ආචාර ධර්ම පද්ධතියක් නැත. ඔව්හු සෙබළුනට වතුර නොදී ප්‍රහාර එල්ල කරන්නට වූහ. ළිං තුනෙන් දෙකක් ඔවුන් සතු විය. ඉතිරි ළිඳ හැරදමා පලා යන්නට අණ ලැබිණ.තැනින් තැන සෙබළුන් සෙම කටින් උතුරවාගෙන පිපාසයේ ඇද වැටිණ. භාතියට මේ සියල්ල බේරා ගන්නට බැරිය. උසස් නිලධර්යන් ඇතුළු 80 දෙනෙක් පමණ මරු වසඟ වූහ. අන්තිමට භාතියට ද බීමට වතුර පොදක් නැති විය. ඔහු ද ඇද වැටුණේය. බේරුණු භටයෝ තම නිලවරයා කර පිට තබා පලාලි වෙත පැමිණියහ. ඒත් ඒ වන විට භාතිය අප අතැර ගොස් තිබිණි.මට මගේ පුතාලා නැතිවීම ගැන හැමදාම දුකක් තියෙනවා. ගේ ඉදිරිපිට මේ සොහොන් දෙක හැදීමත් දෛවයේ සරදමක්. ඒත් ඒක ඉල්ලා සිටියෙ මමමයි. ඒ ජීවිත නැතිවීම ගැන අර්ථයක් නැතැයි මා හිතා හිටියා. යුද්ධයේ විජයග්‍රහණය ඉදිරිපිට ඒ ජීවිතවලට මහත් අභිමානයක් ලැබුණා. දැන් මේ දෙන්නා එකම පවුලක ඉපදිලා සහෝදරුන් වෙලා ඇතැයි මට හිතෙනවා.උපාලි සමරසිංහ ඡායා - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=af09082312</link>
    <topic>ප්‍රශ්න පත්‍ර සැකසීම පාසලටම භාර දුන්නොත්</topic>
    <author>සංවාද සටහන් සුභාෂිණි ජයරත්න</author>
    <content>මම තොරතුරු තාක්‍ෂණය උපරිම ලෙසින් යොදා ගන්නවාහදිසියෙන් ආ අමුත්තාකන්න ඉල්ලුවාම ඔළුවට ඇන්නාරජයේ ඉඩම් බැහැර දීමේදී විධිමත් ක්‍රමවේදයක් අවශ්‍යයිඅතීතයේ හුරු පුරුදු ආහාර රටාවෙන් බැහැර වීම අනුවණකමක්කොන්දට හොඳ පොත් බෑග් එකක්සමුපකාරය රටට හඳුන්වා දුන් ටී.බී. සුබසිංහනායක පදවියෙන් පිදුම් ලබන දෙදියවෙල තිලකසිරි හිමියෝදරුවන්ගේ හිතට බරක් දීම අපයෝජනයකිලොක්කා වමාරයිරට වෙනුවෙන් සිය පුතුන් දෙදෙනා පූජා කළ මවක්ප්‍රශ්න පත්‍ර සැකසීම පාසලටම භාර දුන්නොත්යුග ගීතවලින් ආලෝකවත් වන 2009 “රිද්ම රැය”මෑතකදී අධ්‍යාපන ක්ෂේත්‍රයේ මතුවූ අලුත්ම ගැටලුව පාසල් වාර විභාගයි. මුල් කාලයේ පාසල්වල සියලු වාර විභාග පැවැත්වූයේ පාසල මඟිනි. නමුත් යම් යම් තීරණ මත මේ තත්ත්වය වෙනස් වූ අතර පාසල මඟින් ප්‍රශ්න පත්‍ර සකස් කර විභාගය පැවැත්වූයේ පළමු වාරය සඳහා පමණි.එම තීරණ අනුව දෙවැනි වාරය කලාපය මඟිනුත්, තුන්වැනි වාරය පළාත් මට්ටමිනුත් ප්‍රශ්න පත්‍ර සකස් කර, මුද්‍රණය කර පාසල්වලට ලබා දෙන්නට තීරණ විය. කෙසේ වෙතත් 2009 දෙවන වාර පරීක්ෂණ සඳහා කලාප මඟින් සකස් වූ ප්‍රශ්න පත්‍ර දෝෂ සහිතව මුද්‍රණය වීම සම්බන්ධවත්, විවිධ අක්‍රමිකතා සිදුවීම් සම්බන්ධවත් දැඩි විවේචන එල්ල විය.මේ සිද්ධීන් කෙරෙහි ජනාධිපතිතුමාගේ සෘජු මැදිහත්වීම මත මහාචාර්ය ලාල් පෙරේරා මහතාගේ මූලිකත්වයෙන් යුත් කමිටුවක් මඟින් මේ සිද්ධීන් පිළිබඳව විශ්ලේෂණය කැරිණි.ඒ අනුව 2009 තෙවන වාර පරීක්ෂණය හා 2010 සිට සියලු වාර පරීක්ෂණ පාසල මඟින් පැවැත්විය යුතු බවටත්, සියලු බලතල විදුහල්පතිවරුන්ට පැවරීමටත් ජනාධිපතිතුමා අධ්‍යාපන අමාත්‍යංශයට නියෝග කළේය.නැවතත් පාසල්වලට වාර විභාග පැවැත්වීමේ බලය ලබාදීම ගැන අධ්‍යාපන බලධාරීන් මෙන්ම පාසල් ප්‍රධානීන් හා ගුරුවරු දැක්වූ අදහස් මෙසේය.අධ්‍යාපන අමාත්‍යංශයේ ලේකම් නිමල් බණ්ඩාර මහතාපහ වසර ශිෂ්‍යත්ව විභාගය, අපොස සාමාන්‍ය පෙළ හා උසස් පෙළ යන ජාතික විභාග තුනම පැවැත්වෙන්නේ අධ්‍යාපන අමාත්‍යාංශයේ හා විභාග දෙපාර්තමේන්තුවේ සහභාගිත්වයෙන්. නමුත් පාසල්වල වාර විභාග පැවැත්වීම සම්පූර්ණයෙන්ම පළාත් සභාවල වගකීමක් වෙනවා. මේ වාර විභාග සඳහා අධ්‍යාපන අමාත්‍යංශය, උදව් වෙන අතරම වාර විභාග සියල්ලම ජාතික අධ්‍යාපන ආයතනයෙන් නියාමනය වුණා.අධ්‍යාපන අමාත්‍යංශයෙන් පසුගිය වසරේ විභාගය සම්බන්ධ ආදර්ශ ප්‍රශ්න පත්‍රයක් පවා පළාත් සභාවලට ලබා දුන්නා. නමුත් මේ කටයුතු පළාත් සභාවලින් සිදුවුණේ විවිධ අඩුපාඩු ඇතිව. මෙයින් ඇතිවූ ගැටලුකාරී තත්ත්වය නිසා තමයි ජනාධිපතිතුමා උපදෙස් දුන්නේ සියලු වාර විභාග පැවැත්වීමේ බලය පාසල්වලට ලබාදීමට.දැන් ඒ කටයුතු සිදුවෙමින් තියන අතර 3 වැනි වාරයේ සිට සියලු වාර විභාග කටයුතු පාසල් ප්‍රධානීන්ගේ වගකීම මත සිදුවෙනවා. කුඩා පාසල් සඳහා ද විකල්පයක් ඉදිරිපත් කර තියෙනවා. කුඩා පාසල් කිහිපයක් එකතුවෙලා කණ්ඩායමක් ලෙස ප්‍රශ්න පත්‍ර සැකැසීමේ කටයුතු සිදුකළ හැකියි. ඒ වගේම මේ සියලු කටයුතු පළාත් සභා මඟින් අධීක්ෂණය කළ යුතුයි.ජාතික අධ්‍යාපන ආයතනය ද දැනටමත් පළාත් හා කලාප අධ්‍යාපන කාර්යාලවල නිලධාරීන් පුහුණු කර තියෙනවා. ප්‍රශ්න පත්‍ර සැකසීම සම්බන්ධව. මේ අයගේ වගකීමක් වෙනවා. පාසල්වලට ඒ දැනුම ලබාදීමට. ඉදිරියේදී පාසල්වලට වාර විභාග කටයුතු පැවරෙන විට කලාප හා පළාත් දෙපාර්තමේන්තුවල අධීක්ෂණය අවශ්‍යමයි.මීට අමතරව අපි අධ්‍යාපන අමාත්‍යංශයේ ද විෂය භාර අධ්‍යක්ෂවරයෙක් පත් කරනවා. පළාත් හා කලාපවලින් මේ කටයුතු නියමාකාරයෙන් අධීක්ෂණය කරනවා ද නැද්ද යන්න සොයා බැලීමට අධ්‍යාපන අමාත්‍යංශය මඟින් නිතරම පාසල්වලට විෂයමාලා, ගුරු අත්පොත්, පෙළපොත් ලැබුණා ද නියමිත සේවාස්ථ සැසි පැවතුනා ද යන්න සොයා බලනවා. ඉදිරියේදී මේ ගැන මීට වඩා දැඩි අවධානයක් යොමු කරනවා.අධ්‍යාපන අමාත්‍යංශයේ අතිරේක ලේකම් (සැලසුම් හා කාර්ය සමාලෝචන) එස්.යූ.විජේරත්න මහතාජනාධිපතිතුමාගේ නිර්දේශය මත මහාචාර්ය ලාල් පෙරේරා මහතාගේ මූලිකත්වයෙන් පත්කළ කමිටුවේ නිර්දේශවලට අනුව 2009, 3වැනි වාරය හා 2010න් ඉදිරියට සියලු වාර විභාග පැවැත්වීමේ බලය පාසල්වලට පැවරෙනවා. මහාචාර්ය ලාල් පෙරේරා වාර්තාවේ කියවෙනවා කුඩා පාසල්වලට තනිවම වාර විභාග පැවැත්වීම අපහසු නම් එකළඟ පිහිටි පාසල් 5ක් 6ක් එකතුවී ගොනුවක් ලෙස සැකසී විභාග පැවැත්විය හැකිය. මෙම ගොනුවට එක ප්‍රධාන පාසලක් ද ඇතුළත් විය යුතුයි.මේ සියලු කටයුතු කලාපය මඟින් අධීක්ෂණය කළ යුතු අතර කලාපයේ සියලු කටයුතු පළාත මඟින් අධීක්ෂණය කළ යුතුයි. මින් ඉදිරියට වාර විභාග පළාත් කලාප මට්ටමින් කරන්නෙ නැහැ. අපි දැනුම් දුන්නා මෙතෙක් සකස් කළ සියලු ප්‍රශ්න පත්‍ර අවලංගු කරන ලෙස.මේ අනුව වාර විභාග නිශ්චිත කාල වකවානුවකට පැවැත්විය යුතුය. නිශ්චිත වාරය තුළ සම්පූර්ණ කළ යුතු විෂය ප්‍රමාණය සම්පූර්ණ කළ යුතුයි. ගුරු හිඟය ඇති පාසල් සඳහා සුදුසු ක්‍රියාමාර්ග ගත යුතුයි.ප්‍රශ්න පත්‍ර පාසල්වලින් මුද්‍රණය කිරීමේදී ළමයින්ගෙන් මුදල් එකතු නොකළ යුතු වෙනවා. අපි මේ සඳහා ගුණාත්මක යෙදවුම් ප්‍රතිපාදන වැඩිකරන අතර 2009, 3 වැනි වාරය සඳහා පළාත්වලට වෙන්වූ මේ මුදල් පාසල්වලට ලබා දීමටත් තීන්දු කර තියෙනවා.බොහෝ පාසල්වලට ප්‍රශ්න පත්‍ර මුද්‍රණය සඳහා රෝනියෝ පහසුකම් නැතිවෙන්න පුළුවන්. මේ නිසා පාසල් කිහිපයක් එකතුවීම වැදගත්. විශේෂිත අවශ්‍යතාව තිබේ නම් කලාපයෙන් ඒ ගැන සොයා බලා කටයුතු කළ යුතුයි.ඉදිරියේදී ප්‍රශ්න පත්‍ර ගුණාත්මක කිරීමේ අරමුණින් මිනුම් හා ඇගැයුම් විෂයක් බවට පත්කිරීමටත් අධ්‍යාපන අමාත්‍යංශයේ සම්බන්ධීකරණය යටතේ ඒ පිළිබඳ වගකීම් ඇති නිලධාරීන් පළාතට හා කලාපයට පත් කිරීමටත් අධ්‍යාපන අමාත්‍යංශය බලාපොරොත්තු වෙනවා. ජනවාරියේ සිට මෙම නිලධාරීන් පත්කරන අතර ඔවුන් වසර පුරාම මේ සම්බන්ධව අධීක්ෂණය කරන අතර විභාගයෙන් පසු ප්‍රතිඵල විශ්ලේෂණයක් කිරීමට ද බලාපොරොත්තු වෙනවා.2009 2 වැනි වාර පරීක්ෂණ පිළිබඳ පැනනැඟි ගැටලු පිළිබඳ සොයාබැලීමට පත් කළ කමිටුවේ සභාපති හා ජාතික අධ්‍යාපන ආයතනයේ  අධ්‍යක්ෂ ජනරාල් මහාචාර්ය ලාල් පෙරේරා මහතාඅපි වාර පරීක්ෂණ පැවැත්වීම සම්බන්ධ ව්‍යාපෘතිය පටන් ගත්තේ 2008 දි. නමුත් පාසල් පදනම් කරගත් ඇගැයීම් ක්‍රම ආරම්භ වුණේ 1998 දි. මෙය ආරම්භ කළේ ළමයාගේ ප්‍රගතිය මැනීමටයි. අපි 98 සිටම කිව්වා පාසල් පදනම් කරගත් ඇගැයීම් ක්‍රම හොඳට කරනවා නම් වාර විභාග අනවශ්‍ය බව. විභාගයකින් බලන්නේ හරියට ලියන්න පුළුවන් ද කියා.චතුර්විධ කුසලතා විභාගයකින් මනින්න බැහැ. මේ නිසයි අපි පාසල් පදනම් කරගත් ඇගැයීම් වැදගත් කර දැක්වූයේ. නමුත් සාර්ථකව එය කෙරුණේ් නැහැ. පහසු හා ලෙහෙසි ක්‍රමය නිසා වාර පරීක්ෂණවලට පාසල් නැඹුරු වුණා. මෙහෙම යනවිට අධ්‍යාපන ඇමැති සුසිල් ප්‍රේමජයන්ත මහතාගෙන් ඉල්ලීමක් ආවා වාර පරීක්ෂණ බලවන්ත කිරීමට.මේ සඳහා පත්කළ කමිටුවේ මමත් සාමාජිකයෙක්. මෙතැනදි අපි අලුත් වැඩපිළිවෙළක් යෝජනා කළා. එනම් පාසල් පදනම් කර ගත් ඇගැයීම් හා වාර පරීක්ෂණ ඒකාබද්ධ කිරීමට.මේ ක්‍රමයට ගුරුවරු පවා උනන්දු වුණා. ඒ අනුව 2008 පළමු වාරයේ අපි මේ ක්‍රමය බස්නාහිර හා වයඹ යන පළාත් දෙකෙහි ක්‍රියාත්මක කළා.මෙය අත්දැකීමට ගෙන 2008 දෙවන වාරයේ බස්නාහිර, වයඹ, මධ්‍යම හා සබරගමුව යන පළාත් හතරෙම 6, 7, 8 යන පංති සඳහා සියලුම පාසල්වලට එකම ප්‍රශ්න පත්‍රයක් දුන්නා.තුන්වන වාරයේදී මුළු ලංකාවම මේ දේ ආරම්භ කළා. ලංකාවටම එක ප්‍රශ්න පත්‍රයක් දුන්නා. නමුත් මෙය ඉතා හොඳ වුවත් කිරීම හරිම දුෂ්කරයි. මෙතැනදි අපි තීරණයක් ගත්තා 2009 සිට පළමු වාරය පාසල් මට්ටමිනුත්, දෙවන වාරය කලාප මට්ටමිනුත්, 3 වාරය පළාත් මට්ටමිනුත් තියන්න.පළමු වාරය පාසල් මට්ටමින් ඉතා හොඳින් කළා. නමුත් දෙවැනි වාරයේ ගැටලුව මතුවුණා. ඒ වගකීමෙන් තොරව කටයුතු කිරීම නිසා. මේ නිසා අධ්‍යාපන ඇමතිතුමා ගේ ප්‍රධානත්වයෙන් යළිත් කමිටුවක් පත්කළා. මේ පිළිබඳව සොයා බලන්න.අපි මේ වාර්තාවෙන් කියන්නේ වාර විභාග පාසල් මට්ටමින් පැවතිය යුතුයි කියා. එය කළ යුත්තේ පාසල් කිහිපයක් එකතු වී කණ්ඩායමක් ලෙසයි. මෙම කණ්ඩායමට දුර්වල හා ශක්තිමත් පාසල් නියෝජනය විය යුතුයි.විදුහල්පතිවරුන්ගෙන් යුත් “වාර පරීක්ෂණ මෙහෙයුම් කමිටුවක්” පත්කළ යුතුයි. පළාතින්, කලාපයෙන් මේ කටයුත්ත අධීක්ෂණය කළ යුතුයි. එසේම අපි යෝජනා කරන්නෙ නැහැ පාසල් තනි තනිවම ප්‍රශ්න පත්‍ර හදාගැනීම ගැන. කළයුත්තේ කණ්ඩායමක් ලෙස එකතුවීමෙනුයි.බස්නාහිර පළාත් අධ්‍යාපන අධ්‍යක්ෂ ජේ.ඒ.ඩී.එල්. හේමචන්ද්‍ර මහතාඅධ්‍යාපන අමාත්‍යංශයෙන් 2009.08.17 දින එවා ඇති චක්‍රලේඛය අනුව වාර විභාග පාසල් මට්ටමින් පැවැත්වීමට තීරණය කර තියෙනවා. මේ තීරණය කාලෝචිතයි. මේ නිවැරැදි තීරණය අගය කළ යුතුයි.2009 3 වන වාරය සඳහා ප්‍රධාන විෂයන් 6 ක ප්‍රශ්න පත්‍ර මේ වන විට සකස් කර අවසන්. මේ ප්‍රශ්න පත්‍ර සැකසීම විෂය අධ්‍යක්ෂවරු, ගුරු උපදේශකවරු හා ප්‍රවීණ ගුරුවරු යටතේ වූ කමිටුවක අධීක්ෂණයෙන් සකස් වුණේ.ඉදිරියේදී සියලු වාර විභාග කටයුතු පාසලට පැවරුණ ද පාසලේ මේ සියලු කටයුතු සිදුවන්නේ කොට්ඨාශ, කලාප හා පළාතේ සෘජු අධීක්ෂණය යටතේයි. ඒ වගේම ඉදිරියේදිත් ප්‍රශ්න පත්‍ර මුද්‍රණය කිරීම සඳහා බස්නාහිර පළාත ළමයින්ගෙන් කිසිම මුදලක් අය කරන්නෙ නැහැ. යම්කිසි පාසල් කමිටුවකට අවශ්‍ය ප්‍රමාණවත්, පහසුකම් ලැබී නැතිනම් කලාප හෝ පළාත් කාර්යාල මගින් ඒ සඳහා අවශ්‍ය පහසුකම් ලබා දෙනවා.මීට අමතරව පළමු වාරයේ ප්‍රශ්න පත්‍ර මත කෙරෙන ඇගැයීම් ක්‍රියාවලිය වඩාත් විධිමත් කිරීමට එම ප්‍රශ්න පත්‍ර අහඹුවක් ගෙන පළාත් කමිටුවට යොමු කෙරෙනවා. එය සුදුසු තත්ත්වයක නොමැතිනම් එය සුදුසු තත්ත්වය කරා ගෙන ඒමටත් කටයුතු යොදනවා.මීට අමතරව ප්‍රශ්න පත්‍ර අධීක්ෂණ කටයුතු වඩාත් විධිමත් කිරීමටත් කලාප මගින් විධිමත් වැඩ සටහනක් මේ වන විට සකස් කර තියනවා. විභාග ප්‍රතිඵල ලබා දුන් පසු ද එම ප්‍රතිඵල විශ්ලේෂණය කිරීමටත්, ලකුණු පිළිබඳ සන්සන්දනයක් කර එය ගුණාත්මක අතින් ඉහළ නැංවීමටත් අපේක්ෂා කරනවා.දැනටමත් බස්නාහිර පළාත් අධ්‍යාපන දෙපාර්තමේන්තුව මගින් නිල්පත එනම් ප්‍රශ්න පත්‍රයකට ඇතුළත් විය යුතු සියලු තොරතුරු සහිත අත්පත සියලුම පාසල් වලට යවා තියනවා. මෙයින් අපි බලාපොරොත්තු වන්නේ සියලු ම පාසල් ප්‍රශ්න පත්‍ර විධිමත් රටාවකට ගෙන ඒමටයි.ඌව පළාත් අධ්‍යාපන අධ්‍යක්ෂ කේ.එම්. ජයසූරිය මහතාපාසල් මට්ටමින් විභාගය පැවැත්වීම ඉතාම ප්‍රායෝගිකයි. ප්‍රධානම කරුණ තමයි පසුගිය කාලයේ පාසල් වලට ප්‍රශ්න පත්‍රයක් කලට වේලාවට යවා ගැනීමේ ගැටලු තිබුණා. පළාත් මට්ටමින් විභාගය තියන විට නියමිත වෙලාවට යවා ගන්න බැරිවුණොත් එම ප්‍රශ්න පත්‍රය පිටවෙනවා.මේ වගේ ප්‍රායෝගික ගැටලු නිසා අනවශ්‍ය අපවාද අහන්න වෙනවා. විදුහල්පතිවරුන් මේ කටයුතු අපේ අධීක්ෂණය යටතේ සිදු කළහොත් මේ ප්‍රායෝගික ගැටලු පැනනගින්නැහැ.අද ජාතික පාසල් වලට අසීමිත භෞතික සම්පත් තියෙනවා. රජයෙන් හා විවිධ ක්‍රම මඟින් සහය ලැබෙනවා. මේ පාසල් සමඟ කුඩා පාසල් වලට තරග කරන්න අපහසුයි. මේ අයට ප්‍රායෝගික ගැටලු එමටයි පසුගිය කාලයේ ප්‍රශ්න පත්‍ර හදන පෞද්ගලික ආයතන (ප්‍රශ්න පත්‍ර කඩ) පාසල තුළට ඇතුළු වුණා. මේ තත්ත්වය මෙවර සිදු නොවිය යුතුයි.පාසල් වලට ප්‍රශ්න පත්‍ර වගකීම පැවරුවහම අනවශ්‍ය වියදම් ඉතිරි වෙනවා. අනවශ්‍ය ප්‍රවාහන වියදම් මෙන්ම මුද්‍රණකරුවන් පෝෂණය කිරීම ද මෙමඟින් සිදුවෙන්නෙ නැහැ. ගුණාත්මක යෙදවුම් වැඩිපුර පාසලට ලබාදීමෙන් මේ කටයුතු පහසුවෙන් සිදුකළ හැකියි. සෑම පාසලකටම රෝනියෝ යන්ත්‍රයක් තිබිය යුතුයි.ඉදිරියේදී පර්ෂද ක්‍රමයට ප්‍රශ්න පත්‍ර සැකසෙනවා. ඒ කුඩා පාසල් කිහිපයක් එකතු වෙලා. කොට්ඨාශ අධ්‍යක්ෂවරුන්ට මෙන්ම විෂය භාර අධ්‍යක්ෂවරුන්ට පුළුවන් ගුණාත්මක ප්‍රශ්න පත්‍රයක් හදන්න මේ අයට උදව් වෙන්න.ජාතික තලයේ විභාග සඳහා මුහුණ දීමට ප්‍රශ්න පත්‍රයේ ගුණාත්මක බව ඉහළ නැංවිය යුතුයි. මේ සඳහා පළාත් අධීක්ෂණය අවශ්‍යයි. පාසල් මගින් ලිහිල් ප්‍රශ්න පත්‍ර සකස් නොකළ යුතුයි. එය ඉදිරි විභාග වලට සරිලන ආකාරයට සිදුවිය යුතුයි. මේ නිසා සැම විටම පළාතේ අධීක්ෂණය ලැබිය යුතුමයි.ජාතික අධ්‍යාපන පනත සැකසීමේ කමිටුවේ සභාපති ආචාර්ය ජේ.බී. ගුණවර්ධන මහතාමහාචාර්ය ලාල් පෙරේරා කමිටු වාර්තාවෙන් යෝජනා කර තියනවා වාර විභාග, පාසල් වලින් පැවැත්විය යුතු බව. මම හිතන්නේ දැන් ප්‍රශ්නය ඉවරයි. නිවැරැදි දේ සිදුවුණා.පාසල් වලින් මේ දේ වසර ගණනාවක් කළා. ගුරුවරු පවා ඉතා උනන්දුවෙන් මේ කටයුත්ත සිදුකළා. ඒ වගේම පාසලට අදාළ අන්දමටත් සිදුවුණා. මේ නිසා ගැටලු ඇතිවුණෙත් නැහැ. හොඳින් විභාගත් පැවතියා. නියමිත කාලයට මවුපියන් අතර දරුවන්ගේ වාර විභාග ප්‍රතිඵල වාර්තා වුණා. දැන් මේ තත්ත්වය තවත් වර්ධනය කර ගන්න පුළුවන්. අද විෂය මාලාව පංති කාමරයටම සීමා නොවිය යුතුයි. එමඟින් දරුවාගේ ගුණාත්මක සංවර්ධනයක් සිදුවිය යුතුයි.ඕනෑම පාසලක යම්කිසි වැඩ කොටසක් කර තියනවා. නමුත් මේ තත්ත්වය පාසලින් පාසලට වෙනස්. ගුරු හිඟය මෙන්ම විවිධ හේතු උඩ උගැන්වීම් ප්‍රමාණ වෙනස් වෙන්න පුළුවන්. මේ නිසා හොඳම දේ ප්‍රශ්න පත්‍ර පාසල මඟින් සකස් කර ගැනීමයි. ගුරු අධ්‍යක්ෂවරු, උපදේශකවරු මඟින් මේ කටයුත්ත වඩාත් හොඳින් අධීක්ෂණය කළ හැකියි.අනුරාධපුර මධ්‍ය මහා විද්‍යාලයේ විදුහල්පතිනි මැණිකේ ජයසේන මහතාජනාධිපතිතුමා ලබාදුන් තීන්දුවට අපි ගරු කරනවා. අප විදුහල වැනි ප්‍රධාන පෙළේ පාසල් වලට ප්‍රශ්න පත්‍රයක් සකස් කර ගැනීමේ මානව හා භෞතික සම්පත් තියෙනවා. මේ නිසා ප්‍රධාන පෙළේ පාසල් වලට මේ කටයුත්ත සාර්ථකව කළ හැකියි.පාසල් වලින් වාර විභාග පැවැත්වීමේ වාසිදායක පැති කිහිපයක් තියෙනවා. මවුපියන් පවා හැම විටම බලාපොරොත්තු වෙනවා නියමිත කාලයට විෂය ආවරණය කර නියමිත කාල සටහනකට අනුව විභාගයක් පවත්වා නියමිත කාලයට ඇගැයීම් කර නිවාඩු දීමට පෙර නිවැරැදි ලකුණු ලබා දීමට.මේ ප්‍රතිඵල විශ්වසනීයත්වයෙන් හා වලංගුතාවයෙන් ද යුතු විය යුතුයි. පාසල් වලට වාර විභාග පැවැත්වීමේ බලය ලබාදීම තුළ මේ කටයුත්ත සාර්ථකව සිදුකළ හැකියි. ඒ වගේම බාහිර බලපෑම් වලින් තොරයි.පාසල් වල ඉගැන්වීම් කටයුතු ද විවිධ හේතු නිසා අඩුවැඩි වශයෙන් සිදු වෙනවා. මේ නිසා ප්‍රශ්න පත්‍ර වල සංයුතිය වෙනස් විය හැකි නිසා ඒ පාසල් වල විදුහල්පතිවරුන්ට මෙවන් අවස්ථාවලදී විකල්ප භාවිත කළ හැකියි. විදුහල්පතිට ස්වාධීන බලතල ලැබී තියෙන නිසා ප්‍රායෝගිකව පැනනඟින ගැටලු වලට පිළියම් සැපයීමට ඔහු බැඳී සිටිනවා.මෙවර කලාපවලින් විභාග කටයුතු සිදුවුණ ද අපේ පාසලේ පූර්ව සූදානමක් තිබුණා. එන ගැටලු වලට මුහුණ දෙන්න. මේ සඳහා අපිත් ප්‍රශ්න පත්‍ර පවා සකස් කර තිබුණා.ඌරාපොළ මධ්‍ය මහා විද්‍යාලයේ විදුහල්පති එච්.ඩබ්. විජේසිංහ මහතාඉතාම සාර්ථක පියවර පාසල් වලට ප්‍රශ්න පත්‍ර සැකසීම පවරන එකයි. එයට හේතු ගණනාවක් තියනවා. විවිධ හේතු මත විෂය නිර්දේශ අවසන් කිරීමේ සීමා වෙනස් වෙන්න පුළුවන්. මේ නිසා එම සීමාවට අනුව ප්‍රශ්න පත්‍ර සකස් කළ හැකියි.දෙවැන්න ළමයින්ගේ අධ්‍යාපනික මට්ටම් පාසලින් පාසලට වෙනස් විය හැකියි. බොහෝ පාසල්වල ළමයින්ට යම් යම් විෂයන් ඉගැන්විය යුත්තේ අකුරු, ව්‍යාකරණ උගන්වන අතරේමයි. මේ නිසා වාර 3 ම විභාග පැවැත්විය යුත්තේ උගන්වන ගුරුවරුන්ගේ ඍජු අධීක්ෂණය යටතේයි.කලාප, පළාත් මට්ටමින් ප්‍රශ්න පත්‍ර හැදෑරීමේදි මේවා මුද්‍රණය කළේ විෂය ගැන කිසිම හැඟීමක් නැති මුද්‍රණකරුවන්. මේ අයට විෂය ගැන කිසිම තැකීමක් නැති නිසා වැරැදි සිදුවිය හැකියි.මම දකින ආකාරයට වාර විභාග ප්‍රශ්න පත්‍ර සැකසීමේ සිට විභාගය පැවැත්වීම හා ප්‍රතිඵල ලබාදීම දක්වා ක්‍රියාවලිය විෂය ප්‍රවීණයන්ගේ අධීක්‍ෂණය යටතේ සිදුවිය යුතුයි. එය කළ හැක්කේ පාසල් මඟින්.බොහෝ පළාත්වල ඇතැම් විෂයයන්ට ගුරුවරු හිඟයි. සමහරවිට ගුරුවරයා ලැබෙන්නේ නියමිත කාලයට පසුවයි. මේ නිසා විෂය අවසන් කිරීම් පාසල් වලින් පාසල් වලට වෙනස් විය හැකියි.මේ යටතේ ළමයි පළාතින් කලාපයෙන් දෙන ප්‍රශ්න පත්‍රයකට මුහුණ දීමෙන් මානසිකව ඇද වැටෙන්න පුළුවන්. විදුහල්වලට මේ කාර්යය සඳහා බලය ලබා දුන්නොත් අමතර පංති හෝ අමතර ගුරුවරු යොදාගෙන ශිෂ්‍යයන් විභාගයට සූදානම් කළ හැකියි.අම්පාර ගාමිණි මහ විදුහලේ විදුහල්පති ඒ.ඒ. ගුණසේකර මහතාපාසල් වාර විභාග ප්‍රශ්න පත්‍ර පාසල් මට්ටමින් ලබා දෙනවාට වඩා කලාපයෙන් ප්‍රශ්න පත්‍රයක් හදා දෙනවා නම් වඩාත් හොඳයි. පාසල් වලින් ප්‍රශ්න පත්‍ර හදන්න ගියොත් එය පුද්ගල බද්ධ දෙයක් වෙනවා. සමහරවිට ළමයා සම්බන්ධයෙන් නිවැරැදි ඇගැයීමක් සිදු නොවෙන්න පුළුවන්.නමුත් කලාපයේ සිටින ගුරු උපදේශකවරු, සහකාර අධ්‍යාපන අධ්‍යක්‍ෂවරු එකතු වෙලා හොඳ ප්‍රශ්න පත්‍රයක් ලබා දිය හැකිනම් වඩාත් හොඳයි. ඒ වගේම අපි හිතනවා මේ වාර තුන අවසාන වාර පරීක්‍ෂණය ජාතික මට්ටමෙන් පැවැත්විය යුතුයි කියා. එය විභාගයට සූදානම් වන දරුවන්ට උදව්වක්.අපේ පළාතේ අති දුෂ්කර පාසල් තියෙනවා. කිසිම පහසුකමක් නැතිව මේවායේ ගුරුවරු පවා හිඟයි. සමහරවිට අපි අපේ ප්‍රශ්න පත්‍ර ඒ පාසල්වලට දෙනවා. මේ නිසා ප්‍රශ්න පත්‍ර පාසල් මඟින් සකස් කිරීමේදි දුෂ්කර පාසල් වලට ගැටලු ඇති වෙනවා.අම්පාර ප්‍රදේශයේ ගණිත ගුරුවරු හිඟ පාසල් 26 ක් තියෙනවා. ඒ වගේම ඉංගි‍්‍රසි ගුරු හිඟයක් තියෙනවා. මේ වගේ ප්‍රශ්න තියෙද්දී ඒ පාසල් කොහොමද ප්‍රශ්න පත්‍ර හදන්නේ. ඒ නිසයි මම කියන්නේ කලාපය තුළින්ම පොදු ප්‍රශ්න පත්‍රයක් දීම හොඳයි කියා.තුඩැල්ල නිමල මරියා බාලිකා විදුහලේ ආචාරිනී නිමාලි ලීලාරත්න මහත්මියපාසල් මඟින් ප්‍රශ්න පත්‍ර සකස් කරද්දි ගුරුවරු මේවා හදන්නේ බෙදා හදාගෙන. බොහෝවිට මේ ප්‍රශ්න ගුරුවරු අතින් කලින් පිටවෙන්න පුළුවන්. ඒ වගේම පංතියේදි ඒ ප්‍රශ්න සාකච්ඡා කෙරෙන්නත් පුළුවන්.මේ නිසා විභාගයේ රහස්‍ය භාවය අඩුවෙන්න පුළුවන්. ශිෂ්‍යයන්ට අලුත් ප්‍රශ්න පත්‍රයක් නොලැබෙන්න පුළුවන්. සමහරවිට පාසල් මඟින් ප්‍රශ්න පත්‍ර සකසද්දී ගුරුවරු පරණ ප්‍රශ්න පත්‍රවලින් උපුටා ගෙන ප්‍රශ්න හදනවා.මේ තත්ත්වය සෑම පාසලකටම පොදුයි. මෙසේ පරණ ප්‍රශ්න අරගෙන ප්‍රශ්න පත්‍රයක් හදද්දි ශිෂ්‍යයන්ට අලුත් දෙයක් ලැබෙන්නෙ නැහැ. මෙය තවත් අඩුපාඩුවක්.මේ නිසා මම හිතන්නේ ශිෂ්‍යයන්ට පළාතින් හෝ ජාතිකව හෝ ප්‍රමිතියකට සකස් කළ පොදු ප්‍රශ්න පත්‍රයක් දිය යුතු බවයි. එවිට ශිෂ්‍යයාට නිවැරැදිව තමන් සිටින ස්ථානය හඳුනාගත හැකියි.සමහර විෂය අධ්‍යක්‍ෂවරුන්ට පවා මේ සම්බන්ධ දැනුම අඩුයි. මේ සඳහා දක්ෂ පිරිසක් සිටිය යුතුයි.සංවාද සටහන් සුභාෂිණි ජයරත්න</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=af09082313</link>
    <topic>යුග ගීතවලින් ආලෝකවත් වන 2009 “රිද්ම රැය”</topic>
    <author>ඉඳුනිල් වීරරත්න</author>
    <content>මම තොරතුරු තාක්‍ෂණය උපරිම ලෙසින් යොදා ගන්නවාහදිසියෙන් ආ අමුත්තාකන්න ඉල්ලුවාම ඔළුවට ඇන්නාරජයේ ඉඩම් බැහැර දීමේදී විධිමත් ක්‍රමවේදයක් අවශ්‍යයිඅතීතයේ හුරු පුරුදු ආහාර රටාවෙන් බැහැර වීම අනුවණකමක්කොන්දට හොඳ පොත් බෑග් එකක්සමුපකාරය රටට හඳුන්වා දුන් ටී.බී. සුබසිංහනායක පදවියෙන් පිදුම් ලබන දෙදියවෙල තිලකසිරි හිමියෝදරුවන්ගේ හිතට බරක් දීම අපයෝජනයකිලොක්කා වමාරයිරට වෙනුවෙන් සිය පුතුන් දෙදෙනා පූජා කළ මවක්ප්‍රශ්න පත්‍ර සැකසීම පාසලටම භාර දුන්නොත්යුග ගීතවලින් ආලෝකවත් වන 2009 “රිද්ම රැය”ශ්‍රී ලාංකේය ගීත ක්‍ෂෙත්‍රයේ පෝෂණය සහ උන්නතිය උදෙසා එදා මෙදා තුර විවිධ අයුරින් දායකත්වය දුන් ශිල්පීන් ශිල්පිනියන් මුහුණ දුන් සහ මුහුණ දෙන ප්‍රශ්න ගණනාවකි. මේ සඳහා කිසියම් පිහිටක් වන්නට මේ කලාකරුවන්ගේ සුබ සාධනය වෙනුවෙන් කළ හැකි දේ කරන්නට බිහිවුණු ගීත නිර්මාණක කේන්ද්‍රයේ (ර්‍ණඉඛ්ඒ)නවතම ප්‍රසංගය ‘ඔස්කා රිද්ම රැයක්’ මේචිත්‍රපට සංස්ථාවේ සභාපති ජයන්ත ධර්මදාසසෙනසුරාදා (29) ප.ව. 6.30 ට බණ්ඩාරනායක අනුස්මරණ සම්මන්ත්‍රණ ශාලාවේදී පැවැත්වීමට කටයුතු යොදා තිබේ.ඒ පිළිබඳව ඔස්කා සභාපති මෙන්ම ජාතික චිත්‍රපට සංස්ථාවේ සභාපති ජයන්ත ධර්මදාස මහතා දැක්වූ අදහස් කිහිපයකි මේ.ගීත නිර්මාණක කේන්ද්‍රයේ බිහිවීම සිදුවුණේ කොහොමද?මීට වසර කිහිපයකට පෙර ජනවාරි පළමුවැනිදා දවසක කලාකරුවන් පිරිසක් සමඟ සහභාගි වී සිටි උත්සවයකදී අතුල අධිකාරි, සමිතා සහ නිරෝෂා ඇතුළු ගායක ගායිකාවන් කිහිප දෙනෙක් ම ඉල්ලීමක් කළා අසරණ වෙන කලාකරුවන් වෙනුවෙන් යමක් කරන්න කියලා. ඒ අනුව තමයි ඔස්කා කේන්ද්‍රය බිහිවන්නේ.මේ කේන්ද්‍රය පිහිටුවීමේ මූලිකම අරමුණ වන්නේ ගීත ක්‍ෂෙත්‍රයට සම්බන්ධ නිර්මාණකරුවන්ගේ වෘත්තීය පිළිගැනීම, අභිමානය, වර්ධනය කරමින් ඔවුන්ගේ වෘත්තීය සුබ සාධනය සහ සෞඛ්‍ය සත්කාරය සඳහා රැකවරණය සැලසීමයි.එහිදී අසනීපයකදී රෝහලකට ගොස් ප්‍රතිකාර ගන්න රුපියල් ලක්‍ෂයක මුදලක් සහ හදිසි අනතුරකදී තවත් රුපියල් ලක්‍ෂයක මුදලක් ද, මරණයකදී තවත් රුපියල් ලක්‍ෂයක මුදලක් ද ලැබෙන රක්‍ෂණයක් ඔවුනට හිමිවනවා.ඒ මඟින් අපි බලාපොරොත්තු වන්නේ මේ සංවිධානය බිහිවන්නට පෙර අසරණව සිටි කලාකරුවන්ට තමන් අසරණ වෙලා නෑ කියන හැඟීම සමඟ ඔවුනට ශක්තියක් ලබා දෙන්නයි.ඊට අමතරව සිදුකරන වෙනත් සේවා තිබෙනවාද?මෑතක් වනතුරුම ගීතයක අයිතිය පිළිබඳව බොහෝ ප්‍රශ්න ඇතිවුණා. විවිධ මත ගැටුම් තිබුණා. අපි අවුරුදු 5 ක් ඒ ගැන අදාළ පාර්ශ්ව සමඟ සාකච්ඡා කළා. ඇමැතිතුමන්ලා සහ ජනාධිපතිතුමා සමඟ කළ සාකච්ඡා වලින් පසු දැන් කිසියම් සුබදායී තැනකට ඇවිත් තිබෙනවා. මෙහි කාර්යභාර ඇමැතිවරයා වන බන්ධුල ගුණවර්ධන ඇමැතිතුමා ගීතයක අයිතිය පිළිබඳ බුද්ධිමය දේපළ පනතට සංශෝධන ගෙන ඒමට කටයුතු යොදා තිබෙනවා. එය අප ලැබූ විශාල ජයක්.පසුගිය කාලයේ රටේ පැවැති වාතාවරණය අනුව සංගීත සංදර්ශන පැවැත්වීමේ කාලය රෑ 10.00 ට අවසන්.අපි මේ ශබ්ද විකාශන සීමා කිරීමේ අවසරය රාත්‍රී 12 දක්වා දීර්ඝ කරන ලෙස උසාවියෙන් අවසර ඉල්ලා තිබෙනවා.ඒ සඳහා සතුටුදායක තීන්දුවක් ලැබේ යැයි සිතනවා. ඒ සමඟම මෙහි සාමාජිකයන්ගේ වෘත්තීය අවශ්‍යතා සඳහා කාර්යාලයක් නවලෝක රෝහල් පරිශ්‍රයේ තිබෙනවා.මෙහි දුරකතන, ඊ මේල්, ෆැක්ස් වැනි පහසුකම් තිබෙනවා. මෙය ඔවුන්ට තමන්ගේම තැනක් විදිහට භාවිතා කරන්න පුළුවන්.ප්‍රසංගය ගැන කතා කළොත්.අපි මේ ප්‍රසංගය සංවිධානය කරන්නෙ ඔස්කා සාමාජික සාමාජිකාවන්ගේ සෞඛ්‍ය සත්කාරය හා සුබ සාධනය සඳහා වූ සේවා වෙනුවෙන් මුල්‍ය ශක්තිය වර්ධනය කිරිම පිණිසයි.මේ සඳහා 2003 වසරේ ඔස්කා ගී විසිතුරු, 2004 ඔස්කා ගී විසිතුරු, 2005 සමනළ තටු චිත්‍රපටය, 2006 හා 2007 සිනෙ ඔස්කා රැයක් සහ 2008 වර්ෂයේ ඔස්කා රිද්ම රැයක් සංගීත ප්‍රසංග ඉතා සාර්ථක අන්දමින් පැවැත්වූවා.2009 වසරේ ප්‍රසංගය තමයි ‘ඔස්කා රිද්ම රැයක්’. මෙහි ඇතුළත් වන්නේ යුග ගීත පමණක් වීම විශේෂත්වයක්. ආචාර්ය පණ්ඩිත් අමරදේව හා විශාරද නන්දා මාලිනියගේ ඇතුළු අපේ රටේ ප්‍රවීණ ගායක ගායිකාවන් 34 දෙනෙක් මීට සහභාගි වනවා.බන්ධුල නානායක්කාර වසම් තිර රචනය ලියා ඇති මෙහි සංගීතය විශාරද මනෝජ් පීරිස් ගෙනි. චන්න උපුලී රංගායතනයෙන් නර්තනය සඳහා දායකත්වය ලැබෙන අතර අයිටීඑන් සහ ලක්හඬ විද්‍යුත් මාධ්‍ය අනුග්‍රාහකත්වය ලබා දෙනවා.ගීත නිර්මාණක කේන්ද්‍රය ගැන තවත් සවිස්තරව හැඳින්වුවහොත්.ගීත නිර්මාණක කේන්ද්‍රය සමාගම් රෙජිස්ටාර් දෙපාර්තමේන්තුවේ 2002 අප්‍රේල් මස 10 දින ලියාපදිංචි කරන ලද නීත්‍යානුකූල පිළිගත් හා විධිමත් සංවිධානයක්.මෙහි අධ්‍යක්‍ෂ මණ්ඩලයේ ඉන්නේ ගීත වවලට සම්බන්ධ නැති පිරිසක්. සභාපති ලෙස මමත්, අධ්‍යක්‍ෂවරුන් ලෙස ඩබ්ලිව්.බී. ගනේගල, ආචාර්ය සුනිල් ජයන්ත නවරත්න, තිලක් හේවාකපුගේ, සතිශ්චන්ද්‍ර එදිරිසිංහ, තිස්ස නාගොඩවිතාන, නලින්ද ඉලංගකෝන්, කිෂු ගෝමස් සහ රේණුකා බාලසූරිය යන මහත්ම මහත්මීන් කටයුතු කරනවා.දේශීය සංගීත ක්‍ෂෙත්‍රයේ නියුක්තව සිටින සිවු පාර්ශ්වකරුවන් වන ගීත රචකයන්, සංගීතඥයන්, වාදකයන් හා ගායක ගායිකාවන් ඇතුළත් සාමාජික සාමාජිකාවන් 225 ඉක්මවා සිටිනවා.මොවුනගේ සුබ සාධනය වෙනුවෙන් කරන මේ සද්කාර්යයට දායකවීමට ඔස්කා රිද්ම රැයක් නැරඹීමට එන ලෙස රසිකයින්ගෙන් ඉල්ලා සිටිනවා.ඉඳුනිල් වීරරත්න</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=as0908231</link>
    <topic>ජපන් ගොවීන් සමග අපි ගොයම් කැපුවා</topic>
    <author>නිමන්තා ලියනගේ ජපානයේ ජාත්‍යන්තර විශ්ව විද්‍යාලයඋරාසා</author>
    <content>ජපන් ගොවීන් සමග අපි ගොයම් කැපුවායථාර්ථය සිතුවමට නැගූ කොම්පඤ්ඤවීදියේ සිසු දරුවෝනෙළුම් විලගුරු සේවයේ රසකතාමිනිත්තුවක කතාවක්සැනසීම ලැබෙන්නේ ප්‍රශ්න විසඳාගැනීමෙන් මිස මඟහැර යෑමෙන් නොවේජංගම දුරකථනයට සම්බන්ධ කළ වාහන ආරක්ෂණ උපකරණයක්හක්කයි සන් කඳුයායනිමන්තා ලියනගේ කැලණිය විශ්ව විද්‍යාලයේ පශ්චාත් උපාධි අපේක්ෂිකාවකි. ජපන් රජයෙන් ලද ශිෂ්‍යත්වයකට අනුව ඈ 2008 වසරේ දී ජපානය බලා ගියාය.ටෝකියෝ නගරයේ සිට කිලෝ මීටර් 230 ක ඈතින් පිහිටි ගම්බද ප්‍රදේශයක් වන උරාසා හි ජපාන ජාත්‍යන්තර විශ්ව විද්‍යාලයේ සාමය හා ගැටුම් නිරාකරණය පිළිබඳ දෑඅවුරුදු පාඨමාලාවක් හදාරන්නීය. ඇය ශ්‍රී ලංකාවෙන් මෙම පාඨමාලාව සඳහා තේරුණු එකම සිසුවිය වන අතර ලෝකයෙන්ම එම පාඨමාලාව සඳහා තේරී ඇත්තේ සිසුන් දස දෙනෙකි.ජපානයේ මෙතෙක් ගත කළ සරසවි ජීවිතයේ දී ඇය ලද සැබෑ අත්දැකීම් මෙම ලිපියට පාදක වේ.නරිතා ජාත්‍යන්තර ගුවන් තොටුපොළේ සිට තෝකියෝ දක්වා ගියේ විශ්ව විද්‍යාලයෙන් එවපු උපදෙස් පත්‍රිකාවේ තිබුණු ලෙසටම ශීඝ්‍රගාමී දුම්රියෙන්. ගුවන් තොටුපොළේ ම පිහිටා ඇති දුම්රිය පදික වේදිකාවෙන් ජේ.ආර්. ශීඝ්‍රගාමි දුම්රිය එනතෙක් පැය භාගයක් පමණ ඉන්න වුණා.ජපානයේ ජේ.ආර්. (Japan Railway) සහ කෙයිසයි වශයෙන් දුම්රිය ආයතන දෙකක් ක්‍රියාත්මක වෙනවා. ජේ.ආර්. රජයට අයත් දුම්රිය ආයතනය වන අතර කෙයිසයි පෞද්ගලික ආයතනයක්.තෝකියෝ දුම්රිය ස්ථානය නම් එකම කඩි ගුලක්. දිනකට 3000 කට අධික දුම්රිය ප්‍රමාණයක් තෝකියෝ දුම්රිය ස්ථානය හරහා ක්‍රියාත්මක වෙන අතර 50000 කට ආසන්න සෙනඟක් දුම්රිය ස්ථානය භාවිතා කරනවා. පදික වේදිකා 10 කින්ද දුම්රිය පථ 20 කින් ද මෙය සමන්විතයි.ෂින්කන්සෙන් එකේදි (අධි ශීඝ්‍රගාමී දුම්රිය / Bullet train) මුලින්ම මං ගොඩක් චකිතයට පත් වුණේ උරාසා වලින් බැහැ ගන්න බැරි වෙයි ද? කියන බිය නිසයි. ඒත් ගමන පටන් ගත්තහම ඒ බය නැති වුණේ ශබ්ද වාහිනියෙන් නිරතුරුව මගීන් දැනුවත් කරන ආකාරය ඇසුණු විටයි.ඊළඟ නැවතුමේ නම පමණක් නොවෙයි, එය නවත්වන පදික වේදිකාව සහ දොරවල් විවර වන්නේ කුමන පැත්තේ ඇති ඒවා ද කියාත් මගීන් දැනුවත් කරනවා.දොරවල් විවර කිරීමට පෙර දැන් දොරවල් විවෘත කරනවා කියාත් වසද්දී දැන් දොරවල් වසනවා කියාත් කියන්නෙ මගීන්ගෙ ආරක්ෂාව ගැන ඔවුන් සැලකිලිමත් වන නිසයි.උස් ගොඩනැගිලි, එකිනෙකට යාව තියෙන ඉතා කුඩා නිවාස සහිත කලබලකාරී නගර පසු කර ගෙන ටිකින් ටික අපි සේන්දු වුණේ ගම්පහ අපිට සුපුරුදු දර්ශන කොළ පාට ගස්, වෙල් යාය තිබෙන සුන්දර ගම්බද පළාතකට.දිවා ආහාර වෙලාවත් එළඹුණු නිසා ෂින්කන්සෙන් එකේදිම ඔබෙන්තෝ (බත් පෙට්ටියක්) මිලදී ගත්තා. එහි තිබුණු ආහාර හරිම වර්ණවත්. එළවළු, බිත්තර, සහ මාළු සියල්ලෙන්ම අනූනයි.ඊළඟ නැවතුම උරාසා කියලා ශබ්ද වාහිනියෙන් දැනුම් දෙද්දී මං පුදුම වුණේ කිලෝමීටර් 230 ක් විනාඩි 90 න් ආවෙ කොහොමද කියලයි. අපට ගම්පහ ඉඳලා කොළඹට තියෙන කිලෝමීටර 30 යන්නත් ඊට වඩා වැඩි වෙලාවක් යනවනෙ. උරාසා දුම්රිය ස්ථානය නම් හරිම පාළුයි.ගැමියන් සමඟ ගොයිම් කපන පිලිපීන ජාතික සිසුවෙක්ගම්පහ දුම්රිය ස්ථානය වගේ කලබල ජනාකීර්ණ තැනක් නෙමෙයි. ඒ වුණාට ගම්පහ දුම්රිය ස්ථානය වගේ තුන් ගුණයක් විශාලයි. මහල් දෙකකින් සමන්විතයි. දුම්රිය ස්ථානාධිපති ද ඇතුළත්ව මුළු දුම්රිය ස්ථානයටම හිටියෙ 15 ත් 20 ත් අතර පිරිසක්.විශ්ව විද්‍යාල බසය එනකල් බලාගෙන ඉද්දි මාව පසුකරගෙන ගිය ජපන් ජාතිකයන් හැමෝම වගේ හිනාවෙලා ඔලුව නමලා “කොකුසයි දයිගකු මදෙ දෙසුකා” (ජාත්‍යන්තර විශ්ව විද්‍යාලයට ද?) කියලා ඇහුවා.මං “හයි” කියලා ඔලුව නැමුවහම මගේ රට ගැන ගම ගැන විස්තර ඇහුවෙ හරිම උනන්දුවෙන්. විශ්ව විද්‍යාල බසය සිසුන්ගේ ගමනාගමන අවශ්‍යතා ඉටුකිරීමට විශ්ව විද්‍යාලය මඟින් නොමිලයේ සපයන සේවාවක්.දිනපතා පැයකට වරක් දුම්රිය ස්ථානය, සුපිරි වෙළෙඳ සල සහ තැපැල් කාර්යාලය යන ස්ථානවලට සිසුන් රැගෙන යෑමත් රැගෙන ඒමත් සිදු කෙරෙනවා. මේ බස් ගමන නම් හරිම අපූරුයි.අපේ විශ්ව විද්‍යාලයෙහි විවිධ රටවල් 50 කින් පැමිණි සිසුන් 250 ක් සිටිනවා. විශ්ව විද්‍යාලය අවට ලස්සන වෙන්නෙ නිල් කඳු වළල්ලකින්. නේවාසිකාගාර තිබෙන්නෙත් විශ්ව විද්‍යාල භූමියෙමයි.6 වැනි තට්ටුවෙ ඒ කියන්නෙ උඩම තට්ටුවෙ කෙළවරේම තමයි මගේ කාමරය තිබෙන්නෙ. කාමරයට ඇතුළු වුණහම තමයි අනේ මං තනි වුණා නේද? කියන සිතුවිල්ල මුල්ම වරට සිතට ආවෙ.ගමනෙ ත්‍රාසය නිසා මෙතෙක් වෙලා හිර වෙලා තිබුණු කඳුළුවලට එළියට එන්න අවසරයක් ලැබුණෙ දැන් තමයි. ඒත් ජනේලය ළඟට ගියාම කඳුළු ටික ඉබේම නතර වුණා.මගේ කාමරයට වෙල් යායට එපිටින් ඇති කඳු 11 ක් පේනවා. ඉර නඟින වෙලාවටත් බහින වෙලාවටත් ජනේලෙ ළඟින් ඈත් වෙන්න නම් හිතන්නවත් බැහැ.විශ්ව විද්‍යාලයෙ සිසුන් සියලු දෙනාම හරිම එකමුතුයි. දෙවැනි වසර සිසුන් නවක සිසුන්ව පිළිගන්නෙ හරිම ආදරෙන්. “පරිගණක කාමරය තිබෙන්නෙ කොයි පැත්තෙ ද?” කියලා ඇහුවොත් ඉස්සරහට ගිහිල්ලා දකුණට හැරෙන්න කියලා උපදෙස් දීම වෙනුවට ඔවුන් කරන්නෙ තමන්ගෙ වැඩ සියල්ල නවත්වලා අපත් සමඟ ඇවිත් අපේ අවශ්‍යතාවය සම්පූර්ණ වෙන තෙක්ම අපත් සමඟ රැඳෙන එකයි.ගමේ ගොවීන් ගෙන් සංග්‍රහයක්මගේ යෙහෙළිය ඉන්දුනීසියානු ජාතික සිසුවියක්. ඇගේ නම රාත්‍රී. එහි තේරුමත් රාත්‍රිය කියන එකයි. මට මෙහෙ අය කියන්නේ නිමී කියලයි.උරාසා ගම ඔෂින් නාට්‍යයෙ ඔෂින් පුංචි කාලෙ හැදුණු වැඩුණු ගමට සමාන කෘෂිකාර්මික ගම්මානයක්. ජාත්‍යන්තර විශ්ව විද්‍යාලයේ ශිෂ්‍යයන්ට උරාසා වැසියන් හරිම ආදරෙයි.උරාසා ගමට විශ්ව විද්‍යාලයත් විශ්ව ෂද්‍යාලයට උරාසා ගමත් කියන්නෙ ගසට පොත්තත් පොත්තට ගසත් ලෙස එකිනකට තදින් යා වුණු අංග දෙකක් බව මට පසුව වැටහුණා.උරාසා පුංචි ගමේ දුම්රිය ස්ථානය ෂින්කන්සෙන් නැවතුමක් වුණේ මෙම විශ්ව විද්‍යාලයට එන සිසුන් නිසයි. ඒ වගේම විවිධ රටවලින් පැමිණෙන සිසුන් ගෙන් ඒ ඒ රටවල විස්තර අසා දැන ගැනීමත් හැකිතාක් මිතුරන් ඇති කර ගැනීමත් ඔවුන් හිතන්නෙ තමන් ලද භාග්‍යයක් හැටියටයි.පාරෙ යන එන විශ්ව විද්‍යාල ශිෂ්‍යයකු වුවත් තමන්ගෙ කොරටුවට එක්කර ගෙන ගිහිල්ලා එළවළු පලතුරු මල්ලක් දෙන්නේ ඒ හිතවත්කම ආදරය නිසාමයි.මේ වසන්ත සමය නිසා මුළු ගමම කොළ පාටයි. හැමෝම ගොයම් පීදෙන තෙක් බලන් ඉන්නෙ හරිම ආසාවෙන්. උදේ 6.30 වෙද්දි ගොවියො වැඩ පටන් අරගෙන රෑ 7 ට විතර තමයි ආපහු ගෙදර යන්නෙ.මේ දවස්වල ඉක්මනට ඉර පායනව, උදේ 5 වෙද්දි හොඳටම එළිය වැටිලා. දවස දිගයි. උරාසා ගමේ හැදෙන හාල් වර්ගය හඳුන්වන්නෙ කොෂිහිකරි කියලයි. කොෂිහිකරි ජපානයෙ තියෙන හොඳම හාල් වර්ගවලින් එකක්. කොෂිහිකරිවලින් නිපදවෙන හක්කයි සන් කියන සකේ වර්ගයත් ජපානය පුරාම ප්‍රසිද්ධයි.ජාත්‍යන්තර විශ්ව විද්‍යාලය ඉදිරිපිට සිසුන්හක්කයි සන් කියන්නෙ උරාසා වල සුන්දරත්වය වැඩි කරන විශාල කන්දක නම. හිම කාලෙදි හිම ක්‍රීඩා කරන්න හක්කයි සන් කන්ද නම් දැරූ ස්ථානයක්.මේ අතරතුරේ උරාසා ගමේ පී‍්‍රතිමත්ම දිනයත් උදා වුණා. ඒ අවුරුද්දකට එක් වතාවක් පමණක් උදා වෙන අස්වනු කපන දිනයයි ඒ.අවුරුද්දෙන් මාස හතරක්ම හිමෙන් වැසෙන නිසා ගොවිතැන් කෙරෙන්නෙ වසරකට එක් කන්නයක් පමණයි. ඉස්ඉස්සෙල්ලාම ගොයම් කපන සතුට ගැමියො සැමරුවෙ ජාත්‍යන්තර විශ්ව විද්‍යාලයෙ සිසුන් ද සමගින්.උදෙන්ම විශේෂයෙන් සූදානම් කළ බසයකින් විශ්ව විද්‍යාලයට ආ ගම් වාසීන් අපත් සමඟ අදාළ ස්ථානයට ගියා. රන් දෑකැති ගෙන රත්‍රන් පටි වෙනුවට අත් වැසුම් සහ තොප්පි දමා ගෙන සතුටු සිනා මැද්දෙ ගොයම් කැපීම ආරම්භ වුණා.විහිළු තහළු මැදින් ලියැදි තුනකම ගොයම් කපන්න වරුවක්වත් ගත වුණේ නැහැ. සාමාන්‍යයෙන් ගොයම් කපන්නෙ යන්ත්‍රානුසාරයෙන් වුවත් මෙ දින සාම්ප්‍රදායික පැරැණි ක්‍රම භාවිත වුණේ මුතුන් මිත්තන්ට ගෞරව කිරීමක් වශයෙනුයි.උරාසා වැසියන් ගොවිතැන් කරද්දි තමන්ගෙ ආරක්ෂාව ගැනත් විශේෂ අවධානයක් යොමු කරනවා. හිරු එළියෙන් ආරක්ෂා වෙන්න, විශාල තොප්පියකුත් දූවිල්ලෙන් බේරෙන්න මුඛ වාඩමක් ද පළඳින අතර අත් වැසුම් බූට් සපත්තු දාන්නෙත් දෑත දෙපය රැක ගන්නයි.අපේ රටේ ගොවි මහත්වරුන්ගෙ චර්යාවටත් මේ දේවල් එක්කරන්න පුළුවන්නම් ඉතාම වටිනවා. එවිට අපිට ගැටලුවක් වන මී උණ වැනි රෝගවලිනුත් ඔවුන් බේරා ගන්න පුළුවන් වෙයි නේද? කියලා මට හිතුණා.ගොයම් කැපීමෙන් පස්සෙ ප්‍රජා ශාලාවට එක් රැස්වුණු අපි හැමෝම අප ම සදා ගත් රසවත් මිසො සුප් සහ ඔනිගිරි (බත්ගුලි) වලින් සන්තර්පනය වුණේ මෙවර අස්වැන්න සශ්‍රීක වේවා කියන පැතුමත් සමඟිනි.නිමන්තා ලියනගේ ජපානයේ ජාත්‍යන්තර විශ්ව විද්‍යාලයඋරාසා</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=as0908232</link>
    <topic>යථාර්ථය සිතුවමට නැගූ කොම්පඤ්ඤවීදියේ සිසු දරුවෝ</topic>
    <author>රූපාන්ති බුලත්සිංහල</author>
    <content>ජපන් ගොවීන් සමග අපි ගොයම් කැපුවායථාර්ථය සිතුවමට නැගූ කොම්පඤ්ඤවීදියේ සිසු දරුවෝනෙළුම් විලගුරු සේවයේ රසකතාමිනිත්තුවක කතාවක්සැනසීම ලැබෙන්නේ ප්‍රශ්න විසඳාගැනීමෙන් මිස මඟහැර යෑමෙන් නොවේජංගම දුරකථනයට සම්බන්ධ කළ වාහන ආරක්ෂණ උපකරණයක්අපිරිසුදු කලබලකාරී පරිසරයේ පොඩිත්තන්ට හුස්මක් ගැනීමට අසීරු ය. අනෝරා වැහිබර වූ දාට පාර සෝදාගෙන ගිය කුණු කසළ දුර්ගන්ධය ඉවසිය නොහැකි තරම් ය.ආර්ථික අහේනිය මේ සෑම දේ පරදා ඉහළ නැඟුණු විට අධ්‍යාපනය පමණක් නොව ජීවිතය පවා වෙලාවකට එපා වෙන තරම් ය. මේ අවනඩු කාට කිව්වත් වැඩක් නැත.තනිව විඳ දරාගැනීම හැරෙන්න කිව හැකි පුද්ගලයකු ද නොමැත. කලබලකාරී වීදි කෙළවර හැම දිනකම අලුත් යමක් සිදුවේ.වේගයෙන් ඉගිළී යන කාල හෝරාව හා එක තැන පල්වෙන ඔවුන්ගේ ජීවිතවල යථාර්ථය දකින්නට කොම්පඤ්ඤවීදියේ ජනතාවට අවශ්‍යව ඇතත් ඊට ඉඩ පාඩුවක් නම් නොවීය. ආදරය කරුණාව වෙනුවට කෙළවරක් නැති අඬදබර ඔවුන්ගේ ජීවිත අවුල් කළේ සාහසික ලෙස ය.මේ හැම දෙයකින්ම හෙම්බත් වූයේ දරුවන් ය. ඔවුන්ගේ අධ්‍යාපනය නිසි ආකාරව සිදු නොවූණේ මේ හැම දෙයකම ප්‍රතිඵලයක් ලෙසිනි.මෙවැනි තත්ත්වයකට පිළියම් සෙවීම එතරම් පහසු නොවේ. ක්‍රමානුකූල ක්‍රම වේද මගින් දරුවා අධ්‍යාපනයට යොමු කිරීම වඩාත් වැදගත් ය. මේ අභියෝගයට නොබියව මුහුණදුන් අල් අමීර් විද්‍යාලයේ ගුරුවරු තම විදුහලේ දරු දැරියෝ අපූරුවට මෙහෙය වූහ.මේ නිසාම තම පරිසරයේ යථාර්ථය තේරුම් ගෙන ඇල්මෙන් අකුරු කරන්නට ඔවුන් යොමු කළේ අධ්‍යාපනයේ තිබෙන වැදගත් බව වටහා දෙමිනි.සිතුවම් කිරීම මගින් දරු දැරියන්ට විනෝදයක් වින්දනයක් ලබාදීමෙන් අධ්‍යාපනය ප්‍රබෝධය ඇති කිරීමේ කතිකාවට මුලින්ම මුල පිරුවේ අල් අමීර් විද්‍යාලයේ සිංහල විෂය භාර ජනක මහබෙල්ලන ගුරුතුමා ය. ඉංග්‍රීසි විෂය භාර ආචාර්යවරිය වන එස්.එන්. ඉස්මත් මහත්මිය ද ඔහුට සහාය වූවාය.ජනක මහබෙල්ලන මහතා මේ පිළිබඳව අප හා කරුණු දක්වමින් දරුවන් කලාවට යොමු කිරීම මගින් ඔවුන්ගේ හදවත් සුවපත් කළ හැකි බව පැහැදිලි කළේ ය.“මේ දරුවන් පාසල් එන්න දක්වන්නේ මැළිකමක්. අර්බුදකාරී වාතාවරණයක ජීවත්වෙන නිසා ඔවුන්ට බල කරලා දඬුවම් කරලා වැඩක් නැහැ. ඔවුන් තුළින් ම ස්වයං පෙළැඹවීමක් මේ සඳහා ඇති කරන්න ඕනෙ.අපි මේ සිතුවම් දැක්ම එක පාරම දරුවන් යොමු කළේ නැහැ. මුලින් ම ඔවුන්ට වීදියේ ඇවිදලා නිරීක්ෂණය කරන්න කිව්වා. විශේෂිත වූ කුමන හෝ දෙයක් හැම දරුවකුගේ ම නෙත ගැටිලා තිබුණා. තමන්ගේ පරිසරයේ යථාර්ථය මෙය වුවත්, ඒ පීඩා මැදින් තම ජීවිතය ආලෝකමත් කරගන්න අධ්‍යාපනය ලැබිය යුතු බව ඔවුන් පැහැදිලිව අවබෝධ කරගෙන තිබුණා. මේ පාසලේ තිබෙන එකම සෞන්දර්ය විෂය චිත්‍ර විතරයි.හැම දරුවෙක් ම උනන්දුවෙන් අප යොමු කළ ක්‍රියාකාරකම කළා.”ඉංග්‍රීසි විෂය උගන්වන ඉස්මත් මහත්මිය ‘යථාර්ථය සිතුවම්’ දැක්ම පිළිබඳ දැක්වූයේ මෙබඳු අදහසකි.දරුවන්ට දඬුවම් කරලා අධ්‍යාපනයට යොමු කරන්න බැහැ. අධ්‍යාපනයට යොමු කරන්න විවිධ ක්‍රම ශිල්ප යොදාගන්න අවශ්‍යයි.මේ නිසා තමයි අපි මෙවැනි දෙයක් කරන්න හිතුවෙ, දරුවොත් අපේ උනන්දුව වෙනුවෙන් කැප වුණා. මේ සිතුවම් දැක්ම සාර්ථක කරගන්න අපිට හැකි වුණේ දරුවන්ගෙ උනන්දුව උපරිමයෙන් ලැබුණු නිසයි.”දරුවන්ගේ හැකියාව පිළිබඳ අල් අමීර් විද්‍යාලයේ විදුහල්පති එම්.වයි තාහා මහතා ද සිය අදහස් පළ කළේ ය.“පළමු වැනි වතාවට තමයි මේ වගේ චිත්‍ර ප්‍රදර්ශනයක් කළේ ළමයාට ලැබුණු හොඳ මානසික අවසරයක් ලෙස මේක දක්වන්න පුළුවන්.ඒ වගේ ම දරුවන්ට ආදරය කරුණාවත් මව්පියන්ගෙන් ලැබෙන්න ඕනෑ මේ නිසායි. මව්පියන්ට මේ ප්‍රදර්ශනය බලන්න ඒම අප අනිවාර්ය කළා. දරුවන් සහ මව්පියන් අතර සහයෝගයක් ඇති කිරීමත් මේ චිත්‍ර ප්‍රදර්ශනයේ එක් පරමාර්ථයක්.”චිත්‍ර ප්‍රදර්ශනයට නිර්මාණ එක් කළ සිසු දරුවෝද අප හා කතාබහට එක්වූහ.“මගේ නම එම්.එන්.එම්. අසීමිඩින් මේ ව්‍යාපෘතිය යටතේ අප ගේ නිරීක්ෂණයට බොහෝ දේ එක්වූනා. හිඟන්නන් කුණු බක්කි ඇදගෙන කනවා. මිනිසුන්ගෙ අසරණකම මේ වීදියෙ එමටවත් තියෙනවා. මේවා අප සියැසින් ම දුටුවා. කොළඹ නගරයේ දියුණුව ගැන විතරයි පිරිස කතා කරන්නෙ, ඒත් ඊට වඩා සැඟවුණු යථාර්ථය වෙනස් ය.සුරේකා රිස්ති තමන් දුටු අගනුවර චිත්‍රයෙන් කදිමට සිතුවම් කළා ය.“මේ ඉන්නෙ අපේම වයසෙ ගෑනු ළමයෙක්. ඒත් එයාට අපිට වගේ ඉස්කෝලෙ යන්න බැහැ. මම මේ වගේ ළමයෙක් දැක්කෙ අපේ අසල්වැසි නිවසකදී. ඒ තත්ත්වය තමයි මම චිත්‍රයට නැගුවෙ. හැමෝටම අධ්‍යාපනය ලබන්න අවසර නැහැ. සමහර දරුවො දරාගන්න බැරි දුකක් හිතේ දරාගෙන ගෙවල්වල මෙහෙකාරකම් කරනවා. සිංහල, මුස්ලිම්, ද්‍රවිඩ හැමෝම ජීවත්වෙන මේ විදියේ තියෙන ලොකුම ප්‍රශ්නය නැති බැරිකමයි.”ඔවුන්ට සක්විති පදවිය අවශ්‍ය නැත. උඩට උඩුවියන් පයට පාවඩ නැතුවට ඔවුන්ගේ ද මූලික අයිතීන් සුරැකිය යුතු ය. මිනිස් කයට සරිලන සිතුම් පැතුම් නොමැති විට වල්මත් වෙන මිනිස් සමාජය වෙනුවෙන් මෙහෙවරක් කිරීමට නම් සිප් සතර හැදෑරිය යුතු ය.මොහොමඩ් තස්ලිම් තම හැකියාව චිත්‍ර ප්‍රදර්ශනයට යොදාගත් ආකාරය පිළිබඳ විස්තර කෙළේ. මේ අයුරිනි.“මේ වීදියේ ගැහැනු ඉතාමත් දුක් විඳින කොටසක්. සමහර වෙලාවට පුරුෂයාට පවුල වෙනුවෙන් කැප වෙන්න අවස්ථාවක් ලැබෙන්නෙ නැහැ. අම්මා නැත්නම් ගෘහණිය තමයි පවුල වෙනුවෙන් කැපවෙන්නෙ, බොහෝ කාන්තාවො, පොරි සකස් කරලා තම ජීවිකාව ගෙනියනවා. ඔවුන්ට වෙන ආදායම් මාර්ගයක් නැහැ. මේ දුක්බර තත්ත්වය තමයි මං චිත්‍රයට නැඟුවෙ.”උස් මිටිකම් අතර වෙනස යථාර්ථවාදී ලෙස නිරූපණය කිරීමට පතීමා රමීයා දැක්වූ උත්සහය බොහෝ සේ අගේ කළ යුතු ය.සුවඳ විලවුන් දාගෙන ජැන්ඩි පහට ඇදගත් තරුණයන් අතර ඇඟට හරි හැටි ඇඳුමක් නොමැති තරුණයෝ සහ දරු දැරියෝ කොතෙක්ද? මේ මහ නගරයේ දෙවිදියක මිනිස්සු නිරූපණය කරන්නයි මට අවශ්‍ය වුණේ.සාර්ථකත්වය අසාර්ථකත්වය තීරණය කිරීමට හැකිවන්නේ නරඹන්නට පමණි.”කොම්පඤ්ඤවීදියේ සැබෑ තත්ත්වය මධ්‍යයේ තම ජීවිතයට දිරියෙන් මුහුණදෙන දරුවන්ගේ සොඳුරු ළමා විය පුබුදුවාලීමට අල් අමීර් විද්‍යාලයේ ගුරුවරු දරණ මෙහෙය අගේ කළ යුතු ය.දඬුවම පෙරටු කර දරුවන්ගේ මනස අවුල් කරන ඇතැම් ගුරුවරුන්ට අල් අමීර් විද්‍යාලයේ විදුහල්පති ඇතුළු ගුරු පිරිස ආදර්ශයකි.රූපාන්ති බුලත්සිංහලඡායාරූප - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=as0908233</link>
    <topic>නෙළුම් විල</topic>
    <author/>
    <content>ජපන් ගොවීන් සමග අපි ගොයම් කැපුවායථාර්ථය සිතුවමට නැගූ කොම්පඤ්ඤවීදියේ සිසු දරුවෝනෙළුම් විලගුරු සේවයේ රසකතාමිනිත්තුවක කතාවක්සැනසීම ලැබෙන්නේ ප්‍රශ්න විසඳාගැනීමෙන් මිස මඟහැර යෑමෙන් නොවේජංගම දුරකථනයට සම්බන්ධ කළ වාහන ආරක්ෂණ උපකරණයක්මාදම්පේ, ගල්මුරුවේ, කච්චකඩුවේ දෙදරු පියකු වන රෝහණ ධෛර්යයෙන් යුතු ව ජීවිතයට මුහුණ දුන් අයෙකි.ඔහු ජීවත් වූයේ තමන්ට හිමි බිම් කඩක ලෑලි ගසා, අතු සෙවිලි කර සාදන ලද නිවෙසක ය.ගුණසිංහ හෙට්ටිආරච්චිසමෘද්ධියෙන් ගත් ණය මුදලකින් පුංචි කොප්පරා මඩුවක් ඇරඹූ රෝහණ ඉන් යමක් උපයා ගනිමින් සිටියේ ය.සිදු වූයේ නොපැතූ දෙයකි. ඔහුගේ ලෑලි ගෙදර ගින්නෙන් දා අළු වී ගියේ ය. රෝහණ හා දරු පවුල බේරී ගත්ත ද ඔවුන් ගේ සබ්බ සකල මනාව ම දැවී ගියේ ය.දෙවියන් උදෙසා පත්තු කරන ලද පහනින් ගින්න හට ගන්නට ඇතැ’යි පැවසෙතත් අළු දූලි අතර ඒ පහන තිබූ අයුරින් ම තිබෙනු දැකිය හැකි විය.රෝහණලා අන්ත අසරණ වූහ. රෝහණ දුක දරා ගෙන ම මැටියෙන් ගේ පොඩ්ඩක් හැදුවේ ය.රෝහණලාට වූ විපත පිළිබඳ ආරංචිය ගල්මුරුවේ සමෘද්ධි කලාපයට පියඹා ගියේ ය. කවුරුත් අනේ අපොයි කීහ.“අපි මොනව හරි කරමු.” යෝජනාව සමෘද්ධි ගම්මාන කරා ද ගියේ ය.කෙමෙන් ආධාර ගලා එන්නට විය. හාල්, පිටි, සීනි, පරිප්පු, ඇඳුම්, හට්ටි - මුට්ටි, බේසම්, මදුරු දැල්, මුළුතැන්ගේ බඩු ඒ අතර විය.තම නිවෙස අසල රියක් නතර කරනු දුටු රෝහණලා දෑස් අයා බැලූහ. සමෘද්ධි නිල මඬුල්ල ඉන් බටහ.බඩු බෑවිණ. කොස්සේ, ඉදලේ පටන් හැම බඩුවක් ම පාහේ එහි තිබිණ. දරුවන්ට පොත් ද ඒ අතර විය.රෝහණ පවුලේ අය ගේ දෑස් දිලිසෙන්නට වූයේ ය. අඩුපාඩුවක් දෙකක් පෙනී ගිය බැවින් දෝ වගකිවයුත්තෝ කිහිප දෙනෙක් යළි රියට නැඟී මාදම්පේ නගරය බලා පිටත්ව ගියහ. රිය ආපසු ආයේ ඇඳක්, මෙට්ටයක් සහ ඇඳුම් වැටක් ද පටවා ගෙන ය.ඊළඟ මොහොතේ මේ සියල්ල රෝහණ පවුලට පිරිනැමිණි. රෝහණලා ඒවා බාරගත්තේ කඳුළු පිස දමමිනි.“රෝහණ හිත වට්ටගන්ඩ එපා! ආයෙත් ජීවිතය පටන් ගන්ඩ!”සමෘද්ධි වගකිවයුත්තෝ සමුගත්හ.රෝහණත්, බිරියත් ඔවුනට පින් දුන්හ. දරුවෝ දණ ගසා වැඳ සමුදුන්හ.සමෘද්ධි උතුමන් රෝහණ පවුලේ ගිනි නිවා දැමුවේ එසේ ය.තමන්කඩුවේ සමෘද්ධි සංවර්ධන නිලධාරි චන්දන මහතාණනි, ගල්මුරුවේ සමෘද්ධි කළමනාකාරිනි දිල්රුක්ෂි මහත්මියනි, සහකාර නිලධාරි ජයසිරි මහතාණනි, සංවර්ධන නිලධාරි හේමචන්ද්‍ර මහතාණනි, ක්ෂේත්‍ර හා පාලක මණ්ඩල නිලධාරිනි, සාමාජික සාමාජිකාවනි ඔබ විසින් කරන ලද සත්කාරයේ ගුණ සුවඳ ලක් දෙරණ පුරා හමා යයි.  මාදම්පේ ලක්ෂ්මන් හෙට්ටිතන්ත්‍රි මහතා විසින් යොමු කරන ලද ලිපියක් ඇසුරිනි.  එක්තරා පියකුට පුත්තු දෙදෙනෙක් සිටියෝ ය. පියා යමක්කමක් තිබූ අයෙකි.පුත්තු දෙදෙනා ද මා පිය ආශිර්වාදයෙන් විවා දිවියට එළඹ හොඳින් විසුවෝ ය.ලොකු පුතු මෙරට ම රැඳුණේ ය. පොඩි පුතු රට ගියේ ය.බොහෝ කලක් විදේශ ගතව සිටි බාල පුතු පියා බලන්නට මහ ගෙදර ආවේ ය.පිය තෙමේ බාල පුතු දැකීමෙන් කොපමණ සතුටට පත් වී ද යත් හේ තමා සතු සියලු දේපොළ ඔහුට ලිවී ය. පුතු ද පියා ඇසුරේ ම රැඳුණේ ය.පියා සතු සියල්ල තම සොහොයුරුට ලියා දී ඇති වග වැඩිමහලු සොයුරා දැන ගත්තේ කලක් ගත වූ පසු ය. පියා කෙරෙහි හිත් බිඳුණු හේ ඇසුරෙන් ඈත් ව විසුවේ ය.බාල පුත්‍රයා යළි නොරට ගියේ ය.වසර ගණනාවක් ඉක්ම ගිය තැන පියා මිය ගියේ ය.මම ද ඒ අවමඟුලට සහභාගි වීමි.අවමඟුල් ගෙදර දී අමුත්තන් පිළිගත්තේ අර දුරස් ව සිටි ලොකු පුතා ය.පියා හා හිත් බිඳීමෙන් දුරස් ව සිටි ඔහු ගේ වෙනස්වීම ම’සිත කුහුල දැනවී ය. මම ඒ වෙනස්වීම ගැන සොයා බැලුවෙමි.පියා ලෙඩ වී ඇති බව ලොකු පුතාට ආරංචි වී තිබිණ. ඒ වන විට සිංහල අලුත් අවුරුද්ද ද අත ළඟට ම පැමිණ සිටියේ ය. සිතේ වූ කේන්තිය යටපත් කර ගත් ලොකු පුතා සිය දරු පවුල සමඟ මාපියන් දැක ගැනීමට ආයේ ය. මාපියෝ ද ඔවුන් දැකීමෙන් සතුටට පත් වූහ. අනතුරු ව දෙන්නා දෙමහල්ලෝ ලොකු පුතා ගේ ගෙදර ද ආ ගියහ.ඒ, මා දැන ගත් තොරතුරු ය.ලොකු පුතා පියා ගේ අවමඟුලේ බර කරට ගත්තා සේ විය. ඔහු වගකීමෙන් කටයුතු කරන හැටි මම බලා සිටියෙමි.පියා ගේ දේහය දින කිහිපයක් නිවෙසෙහි තැන්පත් කර තිබුණේ නොරට සිටි බාල පුතු ගේ පැමිණීම බලාපොරොත්තුවෙනි. එහෙත් බාල පුතුට පියා ගේ අවසන් අවස්ථාවට පැමිණීමට නොහැකි විය. වැඩිමහලු සහෝදරයා බාලයා නැති අඩුව ද පිරිමසනු අපි බලා සිටියෙමු.අවමඟුල හොඳින් සිදු කැරිණ.පසු දිනෙක ලොකු පුතා ආදාහනාගාර සේවකයකු සමඟ අතරමග දී කතා කරනු මම දිටිමි. ඔවුන් කතා කළ දේ මට ඇසිණ. ලොකු පුතු ගේ වදන් මා සිත පැහැර ගත්තේ ය.”තාත්තගෙ සොහොන් කොතේ වැඩේ හොඳට කරල දෙන්න! මං ඒ යන වියදම දරන්නං. මට හරි දුකයි අපේ තාත්තා ගැන. අපිට දැන් කරන්න ඉතුරුවෙලා තියෙන්නෙ තාත්ත වෙනුවෙන් පින් කරන එක විතරයි. තාත්ත වෙනුවෙන් පානක් පත්තුකරන්න හරි ඉතුරු වෙන්නෙ ඔය සොහොන විතරනෙ. ඒ හින්ද සොහොනෙ වැඩ ටික හොඳට කරල දෙන්න!”මේ පියා ගේ හා පුතුන් දෙදෙනා ගේ කතාව අපට හිතා බැලිය යුතු යමක් කියා දෙයි. මා සියල්ලන් ගේ ම අනන්‍යතාව සඟවා මේ කතාව ඉදිරිපත් කළේ ඊට අදාළ ව මගේ පණිවිඩය දෙනු පිණිස ය.මවුපියන් ගේ යුතුකම විය යුත්තේ තමන් සතු දේපළ තම දරුවන් ගේ සිත් නොබිඳෙන පරිදි සාධාරණව බෙදා දීම ය. මා මෙය කියන්නේ යමක්කමක් ඇති මාපියන්ට ය.මේ කතාවේ ලොකු පුතා පියා ගේ දායාද නොලද’මුත් සිය යුතුකම් නොපිරිහෙළා ඉටු කළේ ය.ඔහු සතු මිනිස්කමේ ගුණ මහිමය අබිමුවේ ඔහු ගේ පියා සතු ව තිබූ සකල වස්තු සම්භාරයේ වටිනාකම කුමක් ද?පුතුනි, ඔබ සමාජයේ මුදුන් මලකි.  අනන්‍යතාව සඟවා තබන ලෙස ඉල්ලා සිටින ‘සිළුමිණ’ පාඨකයකු විසින් යොමු කරන ලද ලිපියක් ඇසුරිනි.  ලියුකේමියාවට ප්‍රතිකාර ලබමින් සිටින මගේ දරුවා ගේ දෙසවන නෑසී ගියේ ය.ඔහුට ශ්‍රවනාධාරයක් පැළදිය යුතු බවට වෛද්‍යවරු නිර්දේශ කළ හ.එහි මිල අධික ය. එහෙත් අපි ණයතුරුස් වී එය මිල දී ගතිමු.එම මුදල ඉක්මනින් පියවා දැමිය යුතු විය. එහෙයින් අග්‍රහාර රක්‍ෂණය වෙත ගියෙමි.මගේ දුක්බර කතාවට සවන් දුන් විෂය භාර නිලධාරිවරයා සිය ප්‍රධානයා වෙත මා කැටුව ගියේ ය. මම ඔහුට ද මගේ දුක කීමි. ඊට සවන් දුන් ප්‍රධාන නිලධාරියා මා සභාපතිවරයා වෙත කැඳවාගෙන ගියේ ය. සභාපතිවරයා ද මට සවන් දුන්නේ ය.මා පුදුමයට පත් කරවමින් සතියක් ඇතුළත මට ණය මුදල ලැබිණ.අනුන් ගේ දුක තේරුම් ගැනීමට සමත් මෙබඳු නිලධාරින් රක්‍ෂණ ආයතනයක සිටීම රටේ වාසනාවකි.අග්‍රහාර රක්‍ෂණයේ සමන්ත, අර්නස්ට් ප්‍රනාන්දු මහත්වරුනි, සභාපතිතුමනි ඔබ සැමට දීගායු වේවා!  කඩවත ඒ.ඒ.එම්. වික්‍රමසිංහ මහත්මිය විසින් යොමු කරන ලද ලිපියක් ඇසුරිනි.  ත්‍රිකුණාමලේ සින්නකඩේ සිට එහි හින්දු විද්‍යාලයයට වූ දුර සැතපුම් දෙකක් පමණ විය. එහි සිවු වැනි පන්තියට මා ඇතුළු වන විට පන්ති භාර ගුරුවරයා වූයේ කොස්ගොඩ සොයිසා මහත්මයා ය.මට පන්තියේ ඉදිරි පෙළ අසුනක් පෙන් වූ ගුරුතුමා ගණන් පාඩම දිගට ම කරගෙන ගියේ ය. පාඩම අවසානයේ ලද කෙටි විවේකයේ දී ගුරුතුමා මවෙත අවධානය යොමු කළේ ය.”මේ ළමය කොහෙ ඉඳල ද එන්නෙ?””සින්නකඩේ ඉඳල””ගම මෙහෙ නෙමේනෙ””නැහැ””කොහෙද?””ගම ගිංතොට”නිසල පරිසරය සසල කරමින් ළමයි සිනාසෙන්නට වූහ.’ගිංතොට නැන්දැ’ යි මට නමක් පටබැඳුණේ ය.ත්‍රිකුණාමල නගරයේ ටකරමින් තැනූ ගෙවල් රැසක් විය. පාසල ඇරී පාරට බසින විට තාර ගිනියම් වී තිබිණි. මග දෙපස ටකරන් රස්නය දැඩි විය. මේ පීඩාව විඳිමින් මා සැතපුම් දෙකක් පයින් ආයේ දැඩි ආයාසයෙනි.මේ නිසා දෝ මම හිසේ රදයෙන් පෙළෙන්නට වීමි. අවුරුදු දහයක් වයසැති දරුවකුට මෙය ලෙහෙසියෙන් දැරිය නොහැකි තත්ත්වයකි. මා පයින් ගිය ද සෙසු ළමයින් ගියේ එක්කෝ මෝටර් රථවලිනි. නැත්නම් රික්ෂෝවලිනි.මෙසේ දෙසතියක් ඉක්ම ගිය දිනෙක පාසල ඇරී මා යන මග අවුරා නැවතුණේ මෝටර් රථයකි. අප පාසලේ, සිසුවකු වූ සුදේශන් එහි සිටියේ ය.’ගොඩවෙන්ඩ!’ ඔහු ඇරියුම් කළේ ය. මම එහි ගොඩවීමි.එය පැදවූයේ ඔහු ගේ පියා ය. පියා ත්‍රිකුණාමල ඩොක්යාඩයේ ඉංජිනේරුවරයෙක් විය. නම තංගරාසා ය. ඒ ගුණවත් පියා තම පුතු ගේ ඉල්ලීම පිළිගෙන දිනපතා මා නිවෙසට ඇරලුවේ ය.පාසල අප දිවියේ සරු බිජුවට වපුල තෝතැන්නක් වූයේ ය.ඇතැම් දිනෙක පාසල් කොරිඩෝවේ දී මා පසුකර යන ශිෂ්‍ය නායකයෙක් මගේ හිසට අත තියයි.”ආ ගිංතොට නෙන්දා! එප්පුඩි?”මම ඔහු හා උරණ නොවීමි. එහෙත් අරුමය වූයේ මා මිතුරු සුදේශන් කිසි ම මොහොතක ඒ නමින් මා නොඇමතීම ය.මා හතේ පන්තියේ ද, සුදේශන් අටේ පන්තියේ ද උගනිද්දී අප ඇසුරට තවත් මිතුරෝ තිදෙනෙක් ආහ.අපි ඔවුන් හා එක් ව කෝනේශ්වරන් දේවාලයට ගියෙමු. එහි දී කැලේ රිංගා ඔවුන් පසු පස දිවීමු.ඇඹුල් පේර, චෙරි හා මසක් කඩා ගෙන කෑවෙමු. පූජාවට සහභාගි වී මුරුතැන් රස විඳීමු.රිදා දිනවල නොවරදවා ම කින්නියාවේ උණු දිය නෑමට මා කැටුව යෑම සුදේශන් ගේ පුරුද්දක් විය.අපේ ඇසුර ඇරඹි මුල් යුගයේ දී මම දෙමළ බස නොදැන සිටියෙමි. සුදේශන් සිංහල බස නොදැන සිටියේ ය. එහෙයින් අප අදහස් හුවමාරු කර ගත්තේ කැඩුණු ඉංගිරිසියෙනි. තංගරාසා මහතා නම් සිංහල බස යම් පමණ දැන සිටියේ ය.එක්තරා ඉරිදා අලුයමක සුමිතුරු සුදේශන් අප මිදුලේ සිටිනු දැක මම පුදුම වීමි. ඔහු ගේ මුහුණ මැළවී තිබිණි. ගත වූ රැය පුරා හඬා ඇති සේ ය. ඔහු මා සුරත තරයේ අල්ලා ගත්තේ ය.”ප්‍රේමා, අපි යනවා!”මම අන්ද – මන්ද වී ‘කෙහේදැ’යි ඇසීමි.”බැජුල්ල! අප්පා ට්‍රාන්සර්!” ඔහු දිවී ය. මම ඔහු පසු පස ගියෙමි.ගෘහ භාණ්ඩ පටවන ලද ලොරියක් නවතා තිබිණි. සියල්ලෝ ම ගමනට සූදානම් ව මිදුලේ පසු වූහ.මම තංගරාසා මහතා ගේ පා වැන්දෙමි; අනතුරු ව සුදේශන් වැළඳ හැඬුවෙමි.එකල මා සිතියමකවත් නොදුටු බදුල්ල බලා ඔවුහු පිටත්ව ගියහ.කළුවර ගසක පොතු මෙසේ ගැලවී ගියේ ය.සුමිතුරු සුදේශන්, ඔබ අද ජීවතුන් අතර සිටී නම් මේ අතීතාවර්ජනය ඔබට මියුරු රසයක් ම ලබා දේවා!  බටපොළ, අලුත්වත්තේ, සාමදාන විනිශ්චයකාර ප්‍රේමදාස මානවඩු මහතා විසින් යොමු කරන ලද ලිපියක් ඇසුරිනි.  මලිදූව, වැලිකැටිය කනිටු විදුහලේ පුංචි දරු දැරියනට රට තොට පිළිබඳ වැටහීමක් ලබා දෙනු පිණිස එක් දින අධ්‍යාපන චාරිකාවක් සංවිධානය කොට තිබිණි. එහි ගමන් මාර්ගය වැටී තිබුණේ අකුරැස්සේ සිට දෙණියාය – රත්නපුර මාර්ගය ඔස්සේ ය. මඩුවන්වල වලව්ව, උඩවලව ඇත් අතුරු සෙවණ, සංඛපාලි විහාරය යනාදිය නැරඹීමට අවස්ථාව සලසා දීම හා ප්‍රදේශයේ විවිධ දේශගුණික ලක්ෂණ පිළිබඳ අවබෝධයක් ලබාදීම ද ගමනින් බලාපොරොත්තු විණි.චාරිකාව යන අතර කිසියම් හොඳ තැනක නැවතී උදෑසන අහර ගැනීම අපේක්ෂිත විය. විදුහල්පතිවරයාට ඇවැසි වූයේ සුන්දර පරිසරයක අසිරිය විඳිමින් දරුවන් අහර ගනු දැකීමය. මාර්ගය පටු වූයෙන් සුදුසු තැනක් සොයමින් ඔවුහු ඉදිරියට ඇදුණහ.ඒ සොඳුරු බිම හමුවූයේ මෙසේ යන අතරතුරය. ඒ වූ කලි ගොන්ගලකන්ද පාමුල පිහිටි ශාන්ත, සුන්දර ආරාමයකි.බසය නැවතිණි. විදුහල්පතිවරයා ඉන් බැස ගොස් විහාරාධිපති හිමියන් බැහැදුටුවේය.අවසර ලැබිණි.’දහම් පාසලක් පවත්වනව නේද හාමුදුරුවනේ’’ඒකට මක්වෙනවද? මේ දරුපැටව් ටිකකුත් අරගෙන මෙච්චර දුරක් ඇවිත් තමුන්නාන්සෙල කරන මේ වගේ උත්තම වැඩවලට අපෙන් උදව්වක් තියෙන්ඩත් එපායැ.’දහම් පාසලේ දරුවන් පන්තියෙන් පිට වෙනත් කටයුත්තකට යෙදවූ හිමියෝ ආගන්තුක දරු පිරිසට අහර ගැනීමට පන්තිය පැවති ස්ථානයේ ඉඩකඩ සලසා දුන්හ.දරුවෝ සතුටින් උදා අහර ගන්නට වූහ.කැවිලි පෙවිලි සහිත තේපැන් සංග්‍රහයක් නම් කිසිවෙක් බලාපොරොත්තු නොවීය. එහෙත් එය ලැබිණි. ඒ නාහිමියන්ගේ ආගන්තුක සත්කාරයේ මහිමය.ඊළඟ මොහොතේදී පිරිස නාහිමියන් වැඳ සමුගත්හ.”හාමුදුරුවනේ, මෙච්චර උදවු කරපු තමුන්නාස්සෙගෙ නම අපි දන්නෙ නෑනෙ”නම මොකටද මහත්තයෝ? කෙනෙකුට හොඳ හිතින් උදවුවක් කරන්ඩ තියනව නං ඒකම මදැයි’අසිරිමත් ගොන්ගලකන්ද පාමුල උල්ලිඳුවාව ගමේ කස්තානගහ වත්තේ ශ්‍රී සරණංකර ධර්ම විද්‍යාලයයේ මලිදූවේ චන්ද්‍රසිරි හිමියනි, ඔබ වහන්සේගේ ආගන්තුක සත්කාරයේ සුවඳ අපට තවමත් දැනේ. ඔබ වැනි හිමිවරුන් පුරා හඳ මෙන් අපට එළිය මුසු සිසිලස ම බෙදයි.විදුහල්පති පාලිත රණසිංහ, චාමින්ද, විමල්, චිත්‍රානන්ද ගුණවර්ධන යන ගුරු පියවරුන් ද දීපිකා, චාන්දනා, පත්මා, කොඩිතුවක්කු යන ගුරු මෑණිවරුන් ද ඇතුළු දරු පිරිස ඔබවහන්සේට දිගාසිරි පතති.  අකුරැස්සේ, පහළ මලිදූවේ චිත්‍රානන්ද ගුණවර්ධන මහතා විසින් යොමු කරන ලද ලිපියක් ඇසුරිනි.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=as0908234</link>
    <topic>ගුරු සේවයේ රස කතා</topic>
    <author>කේ.එච්. වික්‍රමසිංහ විශ්‍රාමික ගුරු උපදේශක රිටිගහයාය – කටුවන</author>
    <content>ජපන් ගොවීන් සමග අපි ගොයම් කැපුවායථාර්ථය සිතුවමට නැගූ කොම්පඤ්ඤවීදියේ සිසු දරුවෝනෙළුම් විලගුරු සේවයේ රසකතාමිනිත්තුවක කතාවක්සැනසීම ලැබෙන්නේ ප්‍රශ්න විසඳාගැනීමෙන් මිස මඟහැර යෑමෙන් නොවේජංගම දුරකථනයට සම්බන්ධ කළ වාහන ආරක්ෂණ උපකරණයක්මා අවසන්වරට සේවය කළ පාසලේ ගුරු මණ්ඩලය අධ්‍යාපන චාරිකාවක් සංවිධානය කොට මට ද ඇරයුම් කළ බැවින් එයට මම ද සහභාගි වීමි. හැත්තෑව දශකයේ මා සේවය කළ පාසල පිහිටා තිබූ කොත්මලේ ප්‍රදේශයේ වේල්ල නැරැඹීමට දෙවැනි දිනයේ අපි ගියෙමු.මේ ග්‍රාමය වෙනස්වීම්වලට ලක්වී තිබුණත් මට සුපුරුදු දසුනක් විය. මා සමඟ පැමිණි පිරිස සිරි නරඹමින් සිටියදී ප්‍රදේශයේ එකල මගේ පැරැණි මිතුරන් සිටීදැයි විපරම් කිරීමට ගොඩ මණ්ඩිය වෙත පිය නැගුවෙමි.තරුණවිය ඉක්මවන තරම් වයසේ සිටි ඔහු මට මුණගැසුණේ ඒ අතරේදීය. සිනහමුසු මුහුණින් යුතුව මා ඉදිරියට පැමිණි හෙතෙම හැඳිනගැනීමට මම අපොහොසත් වීමි. ඔහුගේ අතීතය ටිකෙන් ටික ඔහු විසින්ම අවදි කරනු ලැබීය.මගේ ගම් ප්‍රදේශය ඉතා දුරබැහැර බැවින් එකල මා නවාතැන්ගත්තේ එම පාසලේම උගන්වන ගුරුවරයකුගේ නිවසකය. සුහද මිතුරන් ලෙස කල්ගෙවූ අප දෙදෙනා තෘප්තිමත් වූයේ අහිංසක දරුවන්ට සිප්සතර ඉගැන්වීමෙනි. අපගේ එක් විනෝදාංශයක් වූයේ සවසට ප්‍රදේශයේ ඓතිහාසික වශයෙන් වැදගත් ස්ථාන නැරැඹීමට පයින්ම යෑමය.දිනක් අප මෙසේ යමින් සිටියදී කුඩා නිවසක සිටි පොඩි ළමයෙක් අප දැක ගෙයි පිළිකන්නට ගොස් හැංගුණේය. මිතුරාගෙන් ඒ ගැන විමසූවිට ඔහු කීවේ ඒ ළමයා අප පාසලේ සිසුවකු බවත් සති කීපයකින් පාසල් නොපැමිණි බැවින් හැංගෙන්නට ඇති බවත්ය. ගෙයි පිළේ සිටියේ ළමයාගේ පියාය. අපි ඔහු හමුවීමු.”ලොකු උන්නැහේ මොකෝ අර ළමයා අපි දැකලා හැංගුණේ?””අනේ මහත්තයෝ ඔය කොලුව හරිම හොරයි ඉස්කෝලෙ යන්න, අපේ වදෙන් තමයි ඉඳල හිටලවත් යන්නේ, ඔය හැංගුණේ හොරකමට”ඇඳිරි වැටෙන යාමයේ අප දෙදෙනා ආපසු එමින් සිටියදී ළමයා ගෙයි පිලේ කුමක්දෝ කරමින් සිටියේය. ”පුතේ මොකෝ දැන් ඉස්කෝලෙ එන්නෙ නැත්තෙ” මම හෙමින් සීරුවේ ඔහු ළඟට සමීප වී ඇසීමි.”අප්පච්චි කිව්වා තේ කෑල්ල උදලු ගාගන්න තියෙනව මේ දවස්වල ගෙදර නවතින්න කියල””පුතේ තාත්තට කියල හෙට ඉඳල ඉස්කෝලෙ එන්න අපි දෙන්න පොඩි තෑග්ගක් දෙනව ආවොත්”අප කී පරිදි පුංචි ළමයා පසුදින පාසලට පැමිණියේය. අපි ඔහුට කොපි පොත් හයක්, පැන්සල් දෙකක්, පාට පෙට්ටියක් සහිත පාර්සලයක් දුනිමු. ඉන්පසු දිනපතා පාසල් පැමිණි එම ළමයාට හැකි සෑම විටෙකම අප උදව් කළේ ඔහු ඉගෙනීමට දක්ෂයකු වූ බැවිනි.කාලයාගේ ඇවෑමෙන් ඔහු සා.පෙළ පන්තියේ ඉගෙන ගනිමින් සිටියදී මම ස්ථානමාරුවක් ලැබ ගම් ප්‍රදේශයට පැමිණියෙමි. ඔහු දැන් උපාධිධාරී ගුරුවරයකු ලෙස සේවය කරන බව ඇසීම මගේ ගුරු ජීවිතයේ අතීත සමරු සටහනක් ලියා තැබීමට හේතු විණ. එදා අප දෙදෙනාට බොරුව කීවේ පියා ද තමා ද යන්න මා ඔහුගෙන් විමසුවේ නැත.කේ.එච්. වික්‍රමසිංහ විශ්‍රාමික ගුරු උපදේශක රිටිගහයාය – කටුවන</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=as0908235</link>
    <topic>මිනිත්තුවක කතාවක්</topic>
    <author>සීලානි කරුණාරත්න විශ්‍රාමලත් මහාධිකරණ විනිසකරු</author>
    <content>ජපන් ගොවීන් සමග අපි ගොයම් කැපුවායථාර්ථය සිතුවමට නැගූ කොම්පඤ්ඤවීදියේ සිසු දරුවෝනෙළුම් විලගුරු සේවයේ රසකතාමිනිත්තුවක කතාවක්සැනසීම ලැබෙන්නේ ප්‍රශ්න විසඳාගැනීමෙන් මිස මඟහැර යෑමෙන් නොවේජංගම දුරකථනයට සම්බන්ධ කළ වාහන ආරක්ෂණ උපකරණයක්සමහර අය ධර්ම දේශනාවකට හෝ වෙනත් වැදගත් දේශනාවකට සාවධානව සවන් දෙන ලෙස පෙනී ගියද, බොහෝ විට ඔවුන්ගේ සිත් වෙනත් අරමුණුවලට යොමු වී තිබිය හැකිය. එම දේශනාවල අඩංගු යහපත් කරුණු උකහා ගන්නේ ඉතා සුළු පිරිසක් පමණි.එක් කාලයක ඉන්දියාවේ පණ්ඩිතයෙක් පිරිසකට රාමායනය දින හතක කාලයකදී විස්තර කර දීමේ කාර්යයේ යෙදී සිටියේය. මෑතකදී ස්වාමිපුරුෂයා මිය ගොස් සිටි කාන්තාවක් සිතට සැනසීමක් ලබාගැනීමේ අදහසින් මෙම දේශනවලට සභභාගි වූවාය. සෑමදාම ඇය පළමු පේළියේ වාඩි වී දේශනයට සවන් දීමට පුරුදු වී සිටියාය.පණ්ඩිතයා රාමායනය පැහැදිලි කර දෙන අවස්ථාවේදී මේ කාන්තාව නිතර එම ග්‍රන්ථය දෙස බලමින් කඳුළු සලන බව පණ්ඩිතයා දුටුවේය. ඔහු සිතුවේ දැඩි භක්තිය නිසා ඇය මෙසේ කඳුළු සලන බවය. දින හත අවසානයේදී පණ්ඩිතයා ඇයගේ සෑම දාම පැමිණීම සහ භක්තිය පිළිබඳ ප්‍රශංසා කරමින් දෙවියන්ට පූජා කරන ලද ආහාරවලින් කරන සංග්‍රහය මුලින්ම ඇයට පිළිගැන්වීය.එසේ කරන අතර ඔහු රාමායනයේ දේශනාවලින් ඇය සතුටට පත්වූවා දැයි ඇයගෙන් විමසීය. දැඩි ශෝකයෙන් සිටි ඇය කියා සිටියේ පණ්ඩිතයා විසින් විස්තර කරන ලද්දේ මහාභාරතය හෝ රාමායනය ද යන්න ඇය නොදන්නා බවය.තවදුරටත් ඇය කීවේ සිතේ ඉමහත් දුකකින් සිටි ඇයට එම ග්‍රන්ථයේ පිටුපස තිබූ කළු නූල දකින සෑම විටම, තමාගේ සැමියා ජීවත්ව සිටියදී ඔහු විසින් ඉණ වටා පැළැඳි කළු නූල මතක් වූ බවය. ඇයගේ කඳුළු සහ පණ්ඩිතයාගේ දේශන අතර කිසිදු සම්බන්ධතාවක් නොමැති බව ඇය ඔහුට හෙළිදරව් කළාය.තවත් පණ්ඩිතයෙක් පිරිසකට භගවත් ගීතාව පිළිබඳ විවරණයක් කරන අවස්ථාවේදී එම පිරිස අතර නූගත් ගැමියෙක් වාඩිවී සිටියේය. පණ්ඩිතයා ක්‍රිෂ්ණා දෙවිඳු අර්ජුනගේ යුද රථයේ අසුන් මෙහෙයවමින් ඔහුට දේශනා කරන ලද ධර්මය පිළිබඳව විස්තර කරන විට ගැමියාගේ දෙනෙතින් කඳුළු වැගිරෙන්නට විය.එසේ කඳුළු සැලීමට හේතුව පණ්ඩිතයා විසින් ඔහුගෙන් විමසීමේදී ගැමියා කියා සිටියේ, හොඳ නරක තේරුම් ගැනීමට නොහැකි ව්‍යාකූල මානසිකත්වයෙන් යුතුව යුද රථයේ වාඩිවී සිටි අර්ජුනට කරුණු පහදාදීමට, යුද රථයේ රථාචාර්යයා ලෙස කටයුතු කළ ක්‍රිෂ්ණා දෙවිඳුන්ට කී වාරයක් ගෙල පසුපසට හැරවීමට සිදු වන්නට ඇද්දැයි සිතා ඔහු වැලපුණු බවය. “ඔහුගේ බෙල්ලට කෙතරම් වේදනාවක් දැනෙන්නට ඇද්ද?” යයි අසමින් ඔහු මහ හඬින් වැලපෙන්නට විය.දෙවියන් කෙරෙහි ඔහු තුළ ඇති භක්තිය ගැන ඇසුණු සියලු දෙනාම මවිත වූහ. ඔහු එම සිද්ධියට සම්බන්ධ අය සමඟ ජීවත්ව සිටි බව දැනුණු හෙයින් ඒ සියලු දෙයම ඔහුට ජීවමාන බවට පත්වී තිබුණි.සීලානි කරුණාරත්න විශ්‍රාමලත් මහාධිකරණ විනිසකරු</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=as0908236</link>
    <topic>සැනසීම ලැබෙන්නේ ප්‍රශ්න විසඳාගැනීමෙන් මිස මඟහැර යෑමෙන් නොවේ</topic>
    <author>සාකච්ඡා කළේ රමණී සුබසිංහ</author>
    <content>ජපන් ගොවීන් සමග අපි ගොයම් කැපුවායථාර්ථය සිතුවමට නැගූ කොම්පඤ්ඤවීදියේ සිසු දරුවෝනෙළුම් විලගුරු සේවයේ රසකතාමිනිත්තුවක කතාවක්සැනසීම ලැබෙන්නේ ප්‍රශ්න විසඳාගැනීමෙන් මිස මඟහැර යෑමෙන් නොවේජංගම දුරකථනයට සම්බන්ධ කළ වාහන ආරක්ෂණ උපකරණයක්කුප්පියාවත්ත ජයශේඛරාරාම විහාරවාසීගෞරව ශාස්ත්‍රවේදීමාවරලේ භද්දිය හිමිගෘහ ජීවිතයේ දී මෙන් ම සමාජයීය ජීවිතයේදී ද අපට බොහෝ ගැටලු හමුවේ. මෙසේ තමන් මුහුණ දෙන්නා වූ ගැටලුකාරී තත්ත්වයන්ට තමන්ම විසඳුම් සොයා ගත්තේ කෙසේද යන්න පිළිබඳව මෙවර දහම් ලිපියෙන් සාකච්ඡා කැරේ. ඒ සඳහා වූ අපූරු මඟ පෙන්වීම් රාශියක් සම්බුද්ධ දේශනාවෙහි අන්තර්ගත ය.ප්‍රශ්නයක් මතු වූ අවස්ථාවක දී එය නිරාකරණය කර ගැනීමට කෙනෙක් අත්තකිලමතානුයෝගය පදනම් කරගනිති. තවත් කෙනෙක් කාමසුඛල්ලිකානු යෝගය මත පදනම් වෙති. මේ දෙපාර්ශවයම අවබෝධ කරගත යුතු ධර්මයක් වේ.එනම් ශරීරයටත් සිතටත් දැඩි දුක් පමුණුවමින් ප්‍රශ්න විසඳන්නට යන තැනැත්තා ගැටලුවලින් මිදෙනවා වෙනුවට තම ජීවිතය දුකට පත් කර ගන්නා බව ය. අසහනයම වර්ධනය කරගන්නා බව ය.එවන් පුද්ගලයන් මේ සමාජ වටපිටාවේ කොතෙකුත් දැක ගත හැකි ය. ඇතැමෙක් හඬා වැළපෙමින් නොකා නොබී තම ප්‍රශ්නයට විසඳුම් සොයන අතර තවත් පිරිසක් හැකි තරම් සුරාව පානය කරමින්, රාත්‍රි සමාජ ශාලා වෙත යමින්, කාමයෙන් රාගයෙන් මුසපත් වී තම ගැටලු මඟ හැර යන්නට උත්සාහ කරති.“ඇයි ඔබ රාත්‍රි සමාජ ශාලාවලට යන්නේ? යැයි විමසුවහොත් බොහෝ දෙනාගෙන් ඒ සඳහා ලැබෙන පිළිතුර ද සමානය. “මම ප්‍රශ්නවලින් මිරිකිලා. මේ වගේ තැනකට ගියාම ඒ ප්‍රශ්න ටික වෙලාවකට හරි අමතක වෙනවා” යනුවෙනි.මෙය යම් ප්‍රමාණයකට සත්‍යය විය හැකි ය. ටික වේලාවකට ප්‍රශ්නයක් අමතක කරන්නට එවැනි ක්‍රමයක් සුදුසු වීමට පුළුවන. එහෙත් ඔබ මදකට හෝ මතකයෙන් බැහැර නොකළ යුතු කරුණකි. එය සුළු වේලාවකට ප්‍රශ්න මඟ හැරීමක් මිස ප්‍රශ්නය විසඳා ගැනීමක් නොවන බවයි. අපට සැනසීම ලැබෙන්නේ ප්‍රශ්න විසඳා ගැනීමෙන් මිස ප්‍රශ්න මඟ හැර යාමෙන් නොවේ.ඔබට මෙසේ සිහිපත් කරමි. ජීවිතයේ ප්‍රශ්න, ගැටලු ඇතිවීම ස්වභාවික ය. ඇතැම් අවස්ථාවන්හි මෙම ලිපිය ඉදිරිපත් කරන මම ද කායික ගැටලු, සිතිවිලි සමඟ බැඳුණු මානසික ගැටලුවලට මුහුණදුන් අවස්ථා අපරිමිත ය.ලිපිය කියවන ඔබට ද එවැනි ප්‍රශ්න රාශියක් තිබෙන්නට පුළුවන. ගැටලුවක් පැන නැඟුණු කල අපට මෙසේ සිතේ. එනම් මේ ලොව විසඳා ගත නොහැකි ප්‍රශ්න තිබෙන්නේ මට පමණයි යනුවෙනි. එවැනි අවස්ථාවන්ට මම ද මුහුණ දී ඇත්තෙමි. ඔබ ද මුහුණ දී තිබෙන්නට පුළුවන.තමන් හමුවේ වූ ගැටලුව ලොව බරපතළම ගැටලුව ලෙස පෙනෙන්නේ හුදකලාවේ සිට එම ප්‍රශ්නය දෙස බැලීමෙන් පමණි.අනෙකුත් මිනිසුන්ටත් ගැටලු ඇති බව සිතා තමන් මුහුණ දෙන ගැටලු ඒ හා සසඳා බැලීමෙන් මෙහි සත්‍යය ස්වභාවය හඳුනා ගත හැකිවේ. තමන් ගේ ප්‍රශ්නයත් ප්‍රශ්නයක් ද යන බව අවබෝධ වේ. තමන්ට තමන් පිළිබඳව ම ලජ්ජාවක් ඇතිවේ.තමන්ගේ ප්‍රශ්නය එතරම් ම සරල, බොළඳ ගැටලුවක් වීමට ඉඩ ඇති බැවිනි. තමන් දෙස තමාට සාපේක්ෂව පමණක් බැලීමෙන් පෙනෙන්නේ තමන් ගේ ලෝකය පමණි.මේ සමාජයේ තවත් මිනිසුන් සිටින බව, ඒ මිනිසුන්ටත් ප්‍රශ්න තිබෙන බව තම සිතට ඒත්තු ගන්වනවා නම් තමන් ගේ ගැටලු සරල බව තේරුම් ගන්නට අවස්ථාව සැලසේ. ඔබ ඒ පිළිබඳව අවධානය යොමු කළ යුතු ය.ගැටලුවක් හමුවේ එය යථාර්ථවාදීව විසඳා ගැනීමට උදව් කරන එකම ශාස්තෘවරයා බුදුරජාණන් වහන්සේ ය. බෞද්ධයකු වූ ඔබට උන්වහන්සේ ගේ මඟ පෙන්වීම හැර වෙනත් මාර්ගෝපදේශයක් තිබීමට නුපුළුවන.ඔබගේ ගැටලුව විසඳා ගැනීමේ හැකියාව ඇත්තේ ඔබට ම බව උන්වහන්සේ අවධාරණය කොට ඇත්තාහ. ඒ අනුව අද්භූත බලවේගයකට හෝ කිසිදා නොදුටු පුද්ගලයකුට හෝ අප ගේ ප්‍රශ්න විසඳා දිය නොහැකි ය. අපගේ සමාජ ප්‍රශ්න මෙන් ම මානසික ප්‍රශ්න විසඳා ගැනීමේ වගකීම පැවරෙන්නේ අපටම ය.බුදුරජාණන් වහන්සේ ඒ සඳහා මඟ පෙන්වීම පමණක් සිදු කරති. මජ්ජිම නිකායේ විතක්ක සන්තාන සූත්‍රයේ ඒ පිළිබඳව සියුම් විග්‍රහයක් වේ. අසහනකාරී සිතිවිල්ලකින් ඔබ පීඩා විඳින කල්හි ඊට වඩා ප්‍රබල සිතිවිල්ලක් වෙත ඔබගේ ගැඹුරු අවධානය යොමු කරන ලෙස එහි පළමුව අවධාරණය කොට ඇත.සැබැවින් ම අප ගේ ජීවිතයේ බොහෝ ගැටලු නිර්මාණය වන්නේ ලෝබ, ද්වේශ, මෝහ යන අකුසල මූලික සිතිවිලි හේතුවෙනි.ඊට අමතරව මද, මාන, ඊර්ෂ්‍යා යන සිතිවිලි ද කායික, මානසික හා සමාජ ප්‍රශ්න උද්ගත කිරීමට හේතු සාධක වේ. ඔබ කළ යුතු වන්නේ බුද්ධ දේශනාව අනුව යමින් මෙම අකුසල් සිතිවිලි ප්‍රහීණ කිරීමට උත්සාහ කිරීමය.එම සිතිවිලි මුල් වීමෙන් හටගත් අසහනකාරී බවක් වේ නම්, ඉන් නිදහස් වන්නට සිතන්නේ නම් ඒ මොහොතේ ඔබේ සිත ඊට ප්‍රතිවිරුද්ධ ප්‍රබල සිතිවිල්ලක් වෙත යොමු කළ යුතු ය. එය අසහනකාරී බවින් මිදීමට විශාල ශක්තියක් වනු ඇත.නිදසුන් ලෙස ඔබ ගේ පාදයේ කටුවක් ඇනුණේ යැයි සිතන්න. එය ඉවත් කරන්නට නම් ඊට වඩා සියුම්, එහෙත් ප්‍රබල කටුවක් ඇවැසිය. ඔබ එවන් අවස්ථාවන්ට කොතෙකුත් මුහුණ දී සිටිනවා ද වීමට පුළුවන.ඒ අනුව සිතේ ඇනුණ කටුවක් මෙන් ඔබට වේදනා ගෙන දෙන ප්‍රශ්න දෙස බලන කල ඊට වඩා සියුම් ප්‍රබල සිතිවිල්ලක් ඇති කරගෙන එම අසහනකාරී ස්වභාවය නැති කර දමන ලෙස බුදුරජාණන් වහන්සේ ඔබට මඟ පෙන්වා ඇත.යම් ගැටලුවක් වේ නම් ඉන් මිදීමේ මාර්ගය දෙවනුව මෙසේ සඳහන් කර ඇත. එනම් ඔබ ඕනෑකමින් එල්ලී සිටින, වෙලී සිටින සිතිවිල්ලෙහි ආදීනව කල්පනා කළ යුතු ය. එමඟින් අත්විඳින්නට වන අවාසි සහගත තත්ත්වයන් මෙනෙහි කළ යුතු ය. ජීවිතයේ බොහෝ ප්‍රශ්න ඇතිවන්නේ අප ගේ මනස නිසා ය.කැමැති දේ සමඟ මනස තදින් එල්ලී සිටී. එකල්හි එහි වාසි සහගත බව පමණක්, සුන්දරත්වය පමණක් පෙනෙන්නට පටන් ගනී. ඒ සිතිවිල්ලෙහි දිගින් දිගටම එල්බ සිටීමෙන් හා ඒ අනුව කටයුතු කිරීමෙන් විශාල ප්‍රශ්නයක් නිර්මාණය වීමට පුළුවන.එවන් විපාක ගැන ගැඹුරින් කල්පනා කොට කැමැත්තෙන් වුව ද බැහැර කළ යුතු දෙය බැහැර කරනවා නම් ඉදිරිය අසහනකාරී නොවනු ඇත. තමන් දිගින් දිගටම නිරතවන වරදකාරී සිතිවිලි හා ඒ අනුව කටයුතු කිරීම නිසා අනාගතයේ උද්ගතවන භයානක තත්ත්වයන් හා ආදීනව අවබෝධ කරගන්න පුද්ගලයා අනාගතයේ දී මුහුණ දෙන ගැටලු අවම ය.ඇතැම් අවස්ථාවන්හි ප්‍රශ්න නිර්මාණය වන්නේ ඇතැම් දේ පිළිබඳව දිගින් දිගටම සිතීම නිසා ය.ඉතා සියුම් කරුණු ගැන පවා ගැඹුරින් සිතන්නට යාම නිසා ය. සැබැවින් ම ඉතා සරල කරුණු පිළිබඳ පවා අනවශ්‍ය තරම් සිතන්නට යාමෙන්, අනවශ්‍ය තරම් කලබලයට පත්වීමෙන් එය ඉතා ප්‍රබල ගැටලුවක් බවට පත්වීම වැළැක්විය නො හැකි ය. ප්‍රශ්න ගැන ගැඹුරින් සිතන කල එය විසඳා ගැනීමට තිබෙන අවස්ථාව ද අහිමි වී යාමට පුළුවන.යම් යම් දේ පිළිබඳව දිගින් දිගටම කල්පනා කිරීමෙන් වළකින ලෙස බුදු දහම උගන්වා ඇත්තේ ඒ නිසා ය.ප්‍රශ්න හා කරදර හමුවේ හඬා වැළපීම, එසේත් නැතිනම් රණ්ඩු දබර වීම ද බුදු දහම අනුමත කරන්නේ නැත. හැ¼ඩීමෙන් හෝ වැළපීමෙන් කිසි විටෙකත් ප්‍රශ්න විසඳා ගත නොහැකි බැවිනි. ප්‍රශ්නය විසඳා ගැනීමට නම් පළමුව එහි මූලය සොයා ගත යුතු ය.තමන් මෙතරම් හඬා වැළපුණේ තවත් පිරිසක් සමඟ රණ්ඩු දබර ඇති කර ගත්තේ මොන තරම් සරල හේතුවක් අරබයා දැයි එවිට ඔබට වැටහෙනු ඇත. කොතරම් නිසරු දෙයකට දැයි අවබෝධ වනු ඇත.ජීවිතය අහිමි කරගන්නට පවා සූදානම් වූයේ කෙතරම් සුළු කරුණකට දැයි සිතෙනු ඇත.සත්‍ය ලෙස ම ප්‍රශ්නයක මූලය අධ්‍යයනය කරනවා නම් අපට එය පහසුවෙන් විසඳා ගැනීමට පුළුවන. එහෙත් සමහර ප්‍රශ්න විසඳා ගැනීමට අසීරු වන අවස්ථා ද තිබේ. අප කෙරෙහි වූ ඇතැම් මානසික වේදනා වේ.එහෙත් එයින් මිදීමට තරම් ශක්තියක් අප වෙත නොවේ.එහෙත් බුදුරජාණන් වහන්සේ අපට උපදෙස් දී තිබෙන්නේ වීර්ය වඩා අධිෂ්ඨානශීලී වන ලෙසට ය. ඒ අනුව මම මෙයින් නිදහස් වනවා, මට මේ දෙය කළ හැකිය යන මානසික ශක්තිය ඇති කරගත යුතුය. යම් යම් දේ පිළිබඳ අප බොහෝ ආශා ඇත්තෙමු.ඒවායින් නිදහස් වීම චිත්ත පීඩා ඇති කරන්නකි.එහෙත් ඒ නිසා ම අනාගතයේ වන කරදර හා ප්‍රශ්නකාරී තත්ත්වයන්ගෙන් දුරස් වීමට නම් දුරස් කළ යුතු දෙය දුරස් කළ යුතුම ය. ඔබ කෙතරම් ඇල්මක් දැක්වූවත් මම මෙයින් දුරස් වනවා යන අධිෂ්ඨානය ඇති කර ගන්නේ නම් ඔබේ ප්‍රශ්න විසඳා ගන්නට එය ද ප්‍රබල ශක්තියක් වනු ඇත.අප ගේ ජීවිතය නිවැරැදිව සකසා ගන්නට, විනාශ නොවී පවත්වාගෙන යන්නට, අප ගේ ප්‍රශ්න අපටම විසඳා ගන්නට ඉහත සඳහන් ධර්ම කරුණු මහත් ප්‍රයෝජනවත් වනු ඇත.ඒ පිළිබඳව ගැඹුරින් විමසා බලා බෞද්ධයකු ලෙස ඔබ ගේ ජීවිතය ද හැඩ ගසාගන්නට උත්සාහ කළ යුතු ය.සාකච්ඡා කළේ රමණී සුබසිංහ </content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=as0908237</link>
    <topic>ජංගම දුරකථනයට සම්බන්ධ කළ වාහන ආරක්ෂණ උපකරණයක්</topic>
    <author>බුද්ධිකා බ්‍රාහ්මණගේ</author>
    <content>ජපන් ගොවීන් සමග අපි ගොයම් කැපුවායථාර්ථය සිතුවමට නැගූ කොම්පඤ්ඤවීදියේ සිසු දරුවෝනෙළුම් විලගුරු සේවයේ රසකතාමිනිත්තුවක කතාවක්සැනසීම ලැබෙන්නේ ප්‍රශ්න විසඳාගැනීමෙන් මිස මඟහැර යෑමෙන් නොවේජංගම දුරකථනයට සම්බන්ධ කළ වාහන ආරක්ෂණ උපකරණයක්පාසල් සිසුවකුගේ තවත් දස්කමක්“වාහනය රථ ගාලෙහි නැවැත්වූ මා අඩියට දෙකට පාර පැන පාසල වෙත යමින් සිටියේ දියණිය රැගෙන ඒමටයි. හදිසියේම මගේ ජංගම දුරකථනයට ලැබුණු කෙටි පණිවිඩයෙන් දිස්වූයේ නන්නාඳුනන පුද්ගලයකු මගේ වාහනය පණගන්වා පලා යමින් සිටින දසුනයි. කෙටි පණිවිඩය විසන්ධි කර ජංගම දුරකතනය මඟින් ම මා නැවත වරක් වාහනයේ සවිකර ඇති පරිපථයට පණිවිඩයක් යැවූයේ ‘වාහනය වහා නවතන ලෙසටයි’ ඉන් අනතුරුව වාහනය සොයා යන අතරම මා නැවත වරක් පොලිසිය ඇමතුවේ අපරාදකරු වහා අත්අඩංගුවට ගැනීමට පැමිණෙන ලෙස ඉල්ලා සිටීමටයි.”“නයිට් රයිඩර්” වර්ගයේ සිනමා කතාවක ජවනිකාවක් ලෙස විස්තර වූ ඉහත සිදුවීම යථාර්ථයක් බවට පත්කළ හැකි “වාහන ආරක්ෂණ උපකරණයක් පාසල් සිසුවෙකු විසින් නිර්මාණය කර ඇත.මෙම හපන්කම කර ඇත්තේ කුරුණෑගල දුටුගැමුණු මධ්‍ය මහා විද්‍යාලයේ දසවැනි ශ්‍රේණියේ ඉගෙනුම ලබන රංගන මහේෂ් කුමාර සිසුවායි.වාහනයේ සුක්කානමට ඉහළින් සවි කරන ලද විශේෂ පරිපථයක් මගින් ජංගම දුරකථනයට වීඩියෝ පණිවිඩය ලැබීමට සැලැසෙන අන්දමින් මෙම නිර්මාණය සකස්කර ඇත.රංගන මහේෂ් සිය නව නිර්මාණය ද සමඟමේ සඳහා කැමරා පහසුකම් සහිත “3ට්” තාක්ෂණයෙන් යුතු ජංගම දුරකථනයක් ද උපයෝගී කරගනී.රංගන විසින් නිර්මාණය කර ඇති පරිපථය රැහැන් මඟින් වාහනයේ එංජිමට ද සම්බන්ධ වන අතර පරිපථය ක්‍රියාත්මක වීමේදී සම්පූර්ණ වාහනය ම ජංගම දුරකථනයක තාක්ෂණයට අනුව ක්‍රියාත්මක වෙයි.වාහනය පැහැරගෙන විනාඩි 45 ක් ඇතළත පද්ධතිය ක්‍රියාත්මක වන අතර අදාළ දුරකථනයට වාහනය පැහැරගත් පුද්ගලයාගේ ඡායාරූපයත් සමඟ පණිවිඩය ලැබීමෙන් පසු පැහැර ගැනීම වළක්වා ගැනීමේ අවස්ථාව උදාවෙයි.“මගේ පි‍්‍රයතම විෂය විද්‍යාව සහ නව නිර්මාණ විෂයයි. මම හැමදාමත් ආසයි අලුත් දෙයක් කරන්නට.වාහන පැහැර ගැනීම් පිළිබඳව ජනමාධ්‍යයෙන් නිතරම දැනගැනීමට ලැබෙනවා. එවැනි අවස්ථාවල දුරකථනය ආධාරයෙන් මෙම ගැටලුවට පිළිතුරක් සොයා ගැනීමට හැකි බවට මට නිතරම හිතුණා.ඒ අනුව දුරකථනයත්, වාහනයත් වාහනයේ එන්ජිමත් සම්බන්ධ කරමින් මම ;මම නව පරිපථය නිර්මාණය කළා. මෙම පරිපථය නිර්මාණය කිරීමට රුපියල් දෙදහසක පමණ මුදලක් වැය වෙනවා.දුරකථනයට යන වියදමත් සමඟ සම්පූර්ණ ආරක්ෂණ පද්ධතියට ම වැයවන මුදල රුපියල් දහදාහක් පමණ වෙනවා. මගේ මුල්ම නිර්මාණය වූයේ නිවාස ආරක්ෂණ පද්ධතියක් සකස් කිරීමයි.එම නිර්මාණයේ අත්දැකීම් මෙම නිර්මාණය සාර්ථක කර ගැනීමට වැදගත් වුණා. මගේ මීළඟ උත්සාහය වන්නේ ගුවන් ආරක්ෂණ පද්ධතියක් සකස් කිරීමයි.දැනටමත් මා ඊට අදාළ සටහන් සකසා අවසන්. ඒ නිර්මාණය නිවැරැදිව කිරීමට නම් ආරක්ෂක අංශවල සහයෝගය අවශ්‍ය වෙනවා.”රංගන ප්‍රසාද් දුටුගැමුණු මහා විද්‍යාලයේ ශිෂ්‍ය නායකයකු ලෙස ද කටයුතු කරයි“මව්පියන් මට නිතරම වගේ පවසන්නේ පොත පතේ වැඩ වගේ ම බාහිර වැඩත් කළ යුතු බවයි.” මගේ නිර්මාණ වැඩවලට මව්පියන් වගේ ම ගුරුවරුන්ගේ ද සහාය නොඅඩුව ලැබෙනවා.”රංගන ප්‍රසාද් සිය නිර්මාණය 2008 වසරේදී වයඹ පළාත් පාසල් නව නිර්මාණ තරගයට ඉදිරිපත් කරනු ලදුව සහතිකයක් ද පිරිනමා තිබේ.රංගනගේ අදහස සහ උත්සාහය වඩා වැදගත් බව පවසන දුටුගැමුණු විද්‍යාලයේ ගුරු භවතකු වන නිමල් සිරිමාන්න මහතා “ළමයින්ගේ නිර්මාණශීලීත්වය වැඩි කිරීමට නිදහස්ව සිතීමට ඇති අවකාශය වඩා පුළුල් කළ යුතු බවත්, එබඳු සිසුනට අත්හදා බැලීම් කිරීමටත්, ඔවුන්ගේ උත්සාහය අගය කිරීමටත් ක්‍රමවේදයක් සැකැසිය යුතු බවත් පවසයි.බුද්ධිකා බ්‍රාහ්මණගේ </content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=av0908235</link>
    <topic>කලාවට මං හරිම කැමැතියි</topic>
    <author>නිහාල් පී. අබේසිංහ සේයාරුව - සුදම් ගුණසිංහ</author>
    <content>කලාවට මං හරිම කැමැතියිස්වර්ණා 61 වැනි උපන් දිනය සමරයිදෙපාරක්ම ගිලිහුණු නළුකම තුන්වැනි වතාවට හරිගියාරට වෙනුවෙන් යමක් කරන්න මේ හොඳම කාලයයිඅමීර්ගේ සිහිනය බිඳවැටෙයිඩැඩා හිටියනම් මේව මෙහෙම වෙන්නේ නෑඅහිමි වූ දෙයට සංවේදී වූ ආදරණීය නවකතාකරුවා‘ගොළු හදවතේ’ දම්මි - සුගත් 40 වසරකට පසු ආදරය දකින්නේ මෙහෙමයිකන්නෙලිය හරිත මංපෙතින් අනගිමල ඇල්ලට...දුව සනීප කරගන්න ‍දොස්තර මහත්තයෙක් හොයල දෙන්නරුසියානු ගීත සිංහලෙන් සංයුක්ත තැටියකටරසිකයන්ට නවමු අත්දැකීමක් ලබාදීම මගේ අරමුණයිසංගීතවේදියාගෙන් ශබ්දාගාරයක්සවස තේ මේසයට රස ගුණ සපිරි හතු රොටියක්අවස්ථාවක් ලැබුණොත් රඟපානවා සින්දු කියනවාසිඟින් තරුව පැෂන් තරුව වෙයිආදායම් වාර්තා බිඳින අයිස් ඒජ් -03අපස්මාරයට බය වෙන්න එපාආදරයට විවාහයට කාලයක් මටත් වෙන්වෙලා ඇතිශෂීන්ද්‍ර රාජපක්ෂපින්පිරි, පිනට ළැදි අය සමඟ දෙවියන් සම්බන්ධ වන බවට මතයක් තිබෙනවා. මේ අප කතා කරන්නට යන සුවිශේෂ පුද්ගලයා ද දෙවියන් සමඟ මෙන් ම මිනිසුන් සමඟ ද පුදුම සම්බන්ධයක් පවත්වන්නෙක්. ඔහු පමණක් නොව ඔහුගේ මුළු පවුලම එලෙසය.මේ තරුණයා පිළිබඳව මේ දිනවල කවුරුත් වැඩි වැඩියෙන් කතා කරනවා. ඔහු වැඩිම බැඳිම කතරගම දේවාලය සමඟයි. වසර තුනක් තිස්සේ ඔහු කතරගම මහා දේවාලයේ බස්නායක නිලමේ. තවත් විදිහකට කීවොත් අපේ රටේ ලාබාල ම නව මහ ඇමැතිතුමා. ඔහු ශෂින්ද්‍ර කුමාර රාජපක්ෂ.“මම කලාවට, චිත්‍රපටවලට, ටෙලිනාට්‍යවලට පුදුම කැමැත්තක් තිබෙනවා. නමුත් සම්බන්ධ වෙන්න අවස්ථාවක් ලැබුණෙ නැහැ. මම හිටපු ක්ෂේත්‍රයේ අනුව කලාවට සම්බන්ධ වෙන්න අවස්ථාවක් නැති වුණා.ඉන්දියාවේ දිල්ලි විශ්වවිද්‍යාලයේ තමයි මම ප්‍රථම ගෞරව උපාධිය ලබාගත්තේ. ඒ ඉන්න කොට මට කලා කටයුතුවලට සමකාලීනයොත් එක්ක සුළු වශයෙන් සම්බන්ධ වුණා. පස්සේ ජනාධිපතිතුමාත් එක්ක විපක්ෂ නායක කාලේ සිටම අද දක්වා ම පෞද්ගලික ලේකම් ලෙස කටයුතු කළා.”ජනාධිපතිතුමා අපේ රටේ සියලු කලාකරුවන් සමඟ සම්බන්ධයි. ඒ අනුව මටත් කලාකරුවන් විශාල ගණනක් ආශ්‍රය කරන්නට අවස්ථාව ලැබුණා. පුළු පුළුවන් විදියට මම කලාකරුවන්ට උදව් කරනවා.ඉදිරියටත් උදව් දෙන්න කැමැතියි. කලාවට නාට්‍යවලට ගීතවලට හොඳ චිත්‍රපටවලට හොඳ ටෙලිනාට්‍යවලට තිබෙන කැමැත්ත මොන ඉහළ තනතුරුවලට ගියත් අඩු වෙන්නේ නැහැ. ඒවාට කෙළින් ම සම්බන්ධ වෙන්නයි වෙලා නැත්තේ. අපේ තරුණ මහ ඇමැතිවරයා කියයි.නව මහ ඇමැතිවරයා රටේ සුවිශේෂී පරම්පරාවක තුන් වැනි පුරුක ය.පියා අපේ වරාය හා ගුවන් සේවා ඇමැති චමල් රාජපක්ෂ මහතාය. මව විශ්‍රාමලත් අධ්‍යාපන අධ්‍යක්ෂිකා චන්ද්‍රා රාජපක්ෂ මහත්මියයි. මුත්තණුවන් ඩී.ඒ. රාජපක්ෂ මැතිතුමා ය.1976 ජූනි 28 වැනිදා මෙලොව එළිය දුටු ශෂින්ද්‍ර කුමාර රාජපක්ෂ මහතා මූලික අධ්‍යාපනය ලැබුවේ කොළඹ මහානාම විද්‍යාලයෙන්. ඊට පසු ගල්කිස්ස ශාන්ත තෝමස් විද්‍යාලයෙන් ද්විතීයික අධ්‍යාපනය ලබා දිල්ලි විශ්වවිද්‍යාලයට ගියේ වැඩිදුර අධ්‍යාපනය ලබා ගැනීමටයි.“ඊට පස්සේ මම එහේදී දේශපාලන විද්‍යාව පිළිබඳව බී.ඒ. ගෞරව උපාධිය ලබාගත්තා. ලංකාවට ඇවිල්ලා කොළඹ විශ්වවිද්‍යාලයෙන් ව්‍යාපාර කළමනාකරණය පිළිබඳව පශ්චාත් උපාධියත් ලබාගත්තා.” පසුව බණ්ඩාරනායක ජාත්‍යන්තර අධ්‍යාපන මධ්‍යස්ථානය මගින් ජාත්‍යන්තර සම්බන්ධතා පිළිබඳ ඩිප්ලෝමාව ද ලබාගත්තා”.ඔහු දිල්ලියෙන් මෙරටට පැමිණියේ දේශපාලනයට සම්බන්ධ රැකියාවක් සමඟය. ඒ ජනාධිපති මහින්ද රාජපක්ෂ මැතිතුමා විපක්ෂ නායකවරයා ලෙස සිටි කාලයේ එතුමාගේ පෞද්ගලික ලේකම් ලෙසයි.“මට දේශපාලනය අලුත් දෙයක් නෙමේ. මා ඉපදුණු දවසේ ඉඳන් ම ගෙදරදි ඇහෙන්නේ දේශපාලනය පිළිබඳවයි. මුත්තා, තාත්තා, බාප්පලා සේරම කළේ දේශපාලනය. හැබැයි මම දේශපාලනයට සම්බන්ධ වෙනවාද කියන එක මටම තීරණය කළ යුතුව තිබුණා.”“කතරගම බස්නායක නිලමේ තනතුරේ කටයුතු කරන විට මාව නිරායාසයෙන් ම දේශපාලනයට ඇදිලා ගියා. ඒ කාලේ මට අවස්ථාවක් ලැබුණා කතරගම ප්‍රදේශයේ හා ඒ අවට සියලු ජනතාවත් සමඟ සුහදව කටයුතු කරන්න. බදුල්ල, බණ්ඩාරවෙල ප්‍රදේශවලත් කතරගම දේවාලයේ නින්දගම් තිබෙනවා. ඒවායේ පදිංචි පුද්ගලයන්ගේ ප්‍රශ්නවලට පිළිතුරු සෙවීමට ප්‍රදේශයේ දේශපාලනඥයන් එක්ක මට සම්බන්ධවීමට අවස්ථාව ලැබුණා. ඒ අනුව මාවත් නිරායාසයෙන් ම දේශපාලනයට ඇඳුණා. දැන් ඉතින් මම කෙළින්ම දේශපාලනයට සම්බන්ධ වෙලා ජනතාවට සේවයක් කරන්න කටයුතු කරනවා. ඌවට මෙන් ම රටටම යමක් කරන්න පුළුවන් නම් හොඳයි. මුලින් ම ඌවේ සියලු පළාත් සභා මන්ත්‍රීවරුන්ගේ අදහස අනුව ඌව හදනවා.”නව මහ ඇමැතිවරයා කියයි.අංක 13 පිළිබඳවත් මේ ලිපියට සම්බන්ධව කතා නොකරම බැරිය. ඒ අපේ අලුත් මහ ඇමැතිවරයා ඡන්දය ඉල්ලුවේ මනාප අංක 13 න් නිසා ය. නමුත් සමහරු මේ අංකය නරකයැයි කිව්වා. ඒත් ශෂින්ද්‍ර ඒවා තැකුවේ නැහැ. “මට මාවත් අපේ ජනතාවත් විශ්වාසයි.” අංකවලට වඩා අප කළ හා කිරීමට සිටින සේවය අපි දන්නවා. ජනතාව දන්නවා” ඔහු කීය. හරියට හරිය.නපුරු යැයි කියන 13 පරදවා ශෂින්ද්‍ර මෙරට මහ ඇමැතිවරුන් අතරින් ඉතිහාසයේ ඉහළම මනාප ප්‍රතිශතය ලැබූ පුද්ගලයා වුණා. දිවංගත ඩී.ඒ. රාජපක්ෂ මැතිතුමාගෙන් ආරම්භ වූ දේශපාලන පරම්පරාවේ තුන්වන පරපුරේ ආරම්භක පුරුක ශෂින්ද්‍ර මහතායි. ඔහුට එක් සොහොයුරෙක් සිටී. ශමින්ද්‍ර රාජපක්ෂ පරිගණක ඉංජිනේරුවරයා ඔහුගේ ළබැඳි සොහොයුරා ය.ශෂීන්ද්‍ර කුමාර රාජපක්ෂ මහතාගේ දේශපාලන ආගමික හා සාමාජික ජීවිතයට සැබෑ අත්වැල ඔහුගේ ආදරණීය භාර්යාව වන ලෙක්ෂිකා රාජපක්ෂ මහත්මියයි. ඇය වාණිජවේදී උපාධිධාරිනියක්. ශෂින්ද්‍ර - ලෙක්ෂිකා යුවළට පුංචි යුවළට පුංචි පුත් කුමරුවෙක්ද සිටිනවා. ඒ මිතේෂ් රාජපක්ෂයි. මේ පුංචි පුතා ද අකුරු කරන්නේ තාත්තා ගිය පාසලේමයි. ඒ ගල්කිස්ස ශාන්ත තෝමස් විද්‍යාලයේ ය. පුංචි මිතේෂ්ට වයස අවුරුදු 6 - 7 කට වඩා නෑ. තාම කෙළිලොල් වයසේ ය. ඒත් තාත්තා වගේ තැන්පත්ව සිටිනවා.මහින්ද රාජපක්ෂ ජනාධිපතිතුමා 2002 සිට 2004 දක්වා මෙරට විපක්ෂ නායක ලෙස කටයුතු කළා. ඊට පසු එතුමා අගමැති ජනපති වුණා. එදා විපක්ෂ නායක ලෙස පත්වූ දින සිට අද දක්වා ම එතුමාගේ පෞද්ගලික ලේකම් වන්නේ මේ අපේ ශෂින්ද්‍ර කුමාර රාජපක්ෂ නව මහ ඇමැතිවරයා ය.ජනපති බාප්පාට විපක්ෂ නායක තනතුරේ සිට ජනපතිවන්නට උදව් දුන්නා සේම ජනපති මහින්ද බාප්පාත් ආරක්ෂක ලේකම් ගෝඨාභය බාප්පාත් ත්‍රස්තවාදය නැතිකර මේ රට එක් සේසත් කරන විට ඒ සටනට ද ශෂින්ද්‍ර ලබාදුන් උදව් අප අගය කළ යුතුමය.මීට අමතරව 2005 සිට 2006 දක්වා ඓතිහාසික තිස්සමහාරාම රජ මහා විහාරයේ බස්නායක නිලමේ ලෙස ද ශෂින්ද්‍ර ඉහළම මට්ටමේ සේවයක් කළා.රුහුණු කතරගම දේවාලයේ ලාබාලම බස්නායක නිලමේ ලෙස ශෂීන්ද්‍ර පත්වූයේ 2006 දීය. එදා සිට අද දක්වා ඔහු දේවාලයට පමණක් නොව දේවාලයේ නින්දගම්වල සිටින ජනතාවගේ ඉදිරි දියුණුව සඳහා වැඩ ගොඩක් කර තිබෙනවා.“නිලමේ තුමා කතරගම සෙල්ලකතරගම සිතුල්පව්ව අවට සියලු දහම් පාසල්වල දරුවන්ට පොත්පත් හා දිවා ආහාරය නොමිලේ දෙනවා. කිරි වීදුරුවක් ද සමහර දිනවල දුන්නා. මේ කටයුත්ත නිසා දහම් පාසල්වලට එන දරුවන් ප්‍රමාණය වසර 2 - 3 ක් ඇතුළත දෙගුණ වුණා.” 3000 - 6000 වුණා. ආගමට දහමට නැඹුරු වුණා.කතරගම අභිනවාරාමාධිපති කපුගම සරණතිස්ස හිමියෝ පැවසුවේ නිලමේ තුමාගේ ශාසනික සේවය අගයමිනි.තරුණ පරපුරට සම්බන්ධ වූ තනතුරක් ද ඔහු හොබවනවා. ඒ 2006 සිට එක්සත් ජාතීන්ගේ තරුණ සංවිධානයේ වූ ලංකාවේ අධ්‍යක්ෂ ජනරාල් ලෙසයි.තවමත් 32 වැනි වියේ සිටින ශෂීන්ද්‍ර රාජපක්ෂ මහතාටත් ලෙක්ෂිකා රාජපක්ෂ මහත්මියටත් තරුණ පරපුරට මෙන් ම ඌව ජනතාවට ද හොඳ සේවයක් කරන්න ශක්තිය ධෛර්යය ලැබේවායි ‘රසඳුන’ ප්‍රාර්ථනා කරයි.නිහාල් පී. අබේසිංහ සේයාරුව - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=av0908231</link>
    <topic>ස්වර්ණා 61 වැනි උපන් දිනය සමරයි</topic>
    <author/>
    <content>කලාවට මං හරිම කැමැතියිස්වර්ණා 61 වැනි උපන් දිනය සමරයිදෙපාරක්ම ගිලිහුණු නළුකම තුන්වැනි වතාවට හරිගියාරට වෙනුවෙන් යමක් කරන්න මේ හොඳම කාලයයිඅමීර්ගේ සිහිනය බිඳවැටෙයිඩැඩා හිටියනම් මේව මෙහෙම වෙන්නේ නෑඅහිමි වූ දෙයට සංවේදී වූ ආදරණීය නවකතාකරුවා‘ගොළු හදවතේ’ දම්මි - සුගත් 40 වසරකට පසු ආදරය දකින්නේ මෙහෙමයිකන්නෙලිය හරිත මංපෙතින් අනගිමල ඇල්ලට...දුව සනීප කරගන්න ‍දොස්තර මහත්තයෙක් හොයල දෙන්නරුසියානු ගීත සිංහලෙන් සංයුක්ත තැටියකටරසිකයන්ට නවමු අත්දැකීමක් ලබාදීම මගේ අරමුණයිසංගීතවේදියාගෙන් ශබ්දාගාරයක්සවස තේ මේසයට රස ගුණ සපිරි හතු රොටියක්අවස්ථාවක් ලැබුණොත් රඟපානවා සින්දු කියනවාසිඟින් තරුව පැෂන් තරුව වෙයිආදායම් වාර්තා බිඳින අයිස් ඒජ් -03අපස්මාරයට බය වෙන්න එපාආදරයට විවාහයට කාලයක් මටත් වෙන්වෙලා ඇතිප්‍රවීණ සිනමා නිළි ස්වර්ණා මල්ලවආරච්චි පසුගිය පළමුවැනිදා තම ජීවිතයේ 61 වැනි උපන් දිනය සැමරුවා. ඒත් එදින ඇය හිටියේ ලංකාවේ නෙමෙයි.ඇය ඉන්දියාවේ සංචාරයක නිරතව සිටියා. ස්වර්ණා කොහොමත් ලංකාවේ හිටියත් උපන් දිනය උජාරු උත්සවයක් කරගන්නා නිළියක් නෙමෙයි. ස්වර්ණා හැට පිරුණත් තවමත් වයස නොපෙනෙන නිළියක්.ස්වර්ණා වසර ගණනාවකට අලුත් චිත්‍රපටයක රඟපෑවේ නැහැ. ඇය අවසන් වරට රඟපෑවේ ප්‍රසන්න විතානගේ ගේ ‘අනන්ත රාත්‍රිය’ චිත්‍රපටයේ.ඇය ටෙලිනාට්‍යවල නම් රඟපාන්නේම නැහැ. වෘත්තිමය වශයෙන් ස්වර්ණා අද රාජ්‍ය නොවන සංවිධානයක ජ්‍යෙෂ්ඨ නිලධාරිනියක්.ස්වර්ණගේ දියණිය (නරේන්ද්‍රා ප්‍රභාෂ්වරී බණ්ඩාරනායක) දැන් විසිපස් හැවිරිදි තරුණියක්. ඇය පසුගිය අවදියේ එංගලන්තයේ කේම්බ්‍රිජ් විශ්වවිද්‍යාලයෙන් මූල්‍ය විශ්ලේෂණය පිළිබඳ උපාධියක් ලබාගත්තා.ඇය දැන් නැවතත් එම විශ්වවිද්‍යාලයේ පශ්චාත් උපාධියකට සූදානම් වෙනවා. පෞද්ගලික ජීවිතයේදී ස්වර්ණා අද වැඩි අවධානයක් යොමුකර තිබෙන්නේ රංගනයටත් වඩා ඡ්‍යොතිෂ විෂයය කෙරෙහියි. උපන් වෙලාව නිවැරැදිව කිවහොත් ඕනෑම කෙනකු මියයන වෙලාව පවා කීමට තරම් ස්වර්ණා දැන් ඡ්‍යොතිෂයේ ප්‍රවීණයි.අපි ‘රසඳුන’ට හොඳ සම්මුඛ සාකච්ඡාවක් කරමුද?අපි ස්වර්ණාගෙන් ඇහැව්වා.”අනේ මම ඔය ටැබ්ලොයිඩ් පත්තරවලට දැන් ඉන්ටවීව්ස් දෙන්නේ නැහැනේ. අනික මම අවුරුදු ගාණකින් මුකුත් කළෙත් නැහැ. ඉතින් මොනව කතාකරන්නද? කොහොම වුණත් ආයේ දවසක කතා කරන්නකෝ?” ස්වර්ණා අපට එසේ කියා සිටියා.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=av0908232</link>
    <topic>දෙපාරක්ම ගිලිහුණු නළුකම තුන්වැනි වතාවට හරිගියා</topic>
    <author>ජයමිණි අත්තනායක</author>
    <content>කලාවට මං හරිම කැමැතියිස්වර්ණා 61 වැනි උපන් දිනය සමරයිදෙපාරක්ම ගිලිහුණු නළුකම තුන්වැනි වතාවට හරිගියාරට වෙනුවෙන් යමක් කරන්න මේ හොඳම කාලයයිඅමීර්ගේ සිහිනය බිඳවැටෙයිඩැඩා හිටියනම් මේව මෙහෙම වෙන්නේ නෑඅහිමි වූ දෙයට සංවේදී වූ ආදරණීය නවකතාකරුවා‘ගොළු හදවතේ’ දම්මි - සුගත් 40 වසරකට පසු ආදරය දකින්නේ මෙහෙමයිකන්නෙලිය හරිත මංපෙතින් අනගිමල ඇල්ලට...දුව සනීප කරගන්න ‍දොස්තර මහත්තයෙක් හොයල දෙන්නරුසියානු ගීත සිංහලෙන් සංයුක්ත තැටියකටරසිකයන්ට නවමු අත්දැකීමක් ලබාදීම මගේ අරමුණයිසංගීතවේදියාගෙන් ශබ්දාගාරයක්සවස තේ මේසයට රස ගුණ සපිරි හතු රොටියක්අවස්ථාවක් ලැබුණොත් රඟපානවා සින්දු කියනවාසිඟින් තරුව පැෂන් තරුව වෙයිආදායම් වාර්තා බිඳින අයිස් ඒජ් -03අපස්මාරයට බය වෙන්න එපාආදරයට විවාහයට කාලයක් මටත් වෙන්වෙලා ඇතිටෝනි පනස් වසරක අතීතය කරාඅට දෙනකුගෙන් යුත් පවුලක දෙවැනි දරුවා ලෙස ඔහු මෙලොව එළිය දුටුවේය. නමින් රණසිංහ හෙට්ටිආරච්චි ගේ ටෝනි ඉග්නේෂස් ඇන්තනී සිල්වාය. ගම කොළඹ මෝදරය.තමා වැඩිහිටි වූ දාක කවරකු විය යුතු දැයි ඔහු කිසිදාක සිතුවේ නැත. එහෙත් ඔහුට අතට අහුවන ඕනෑම දෙයක් කියැවීමේ උමතුවක් තිබිණි.මෝදර ධීවර ගම්මානයක් නිසා නිවාඩු පාඩු අවස්ථාවල ඔහු වැඩිපුර කැමැත්තක් දැක්වූයේ නිසල වූ මහා මුහුද දෙස බලා සිටින්නට ය.ඒ අතරතුර දිලිප් කුමාර්, දේව් ආනන්ද්, රාජ් කපූර් වැනි නළුවන් රඟපෑ හැම හින්දි චිත්‍රපටයක් ම නැරඹීමට ඔහු අමතක නොකළේ ය.ඒ 1958 වසරය. මලක් මෙන් සුන්දර පියකරු නිදහස් ජීවිතයක් ගත කළ මේ යෞවනයාට විදුලි දෙපාර්තමේන්තුවේ රැකියාවක් ලැබිණි. ඒ ඉංග්‍රීසි ලඝු ලේඛකයකු හැටියටය.“ඒත් උඹට තියෙන්නේ, නළුවෙක් වගේ හරි ආකර්ෂණීය පෙනුමක්.”වරෙක ඔහුගේ මිතුරෙක් පැවසුවේය. මිතුරාගේ කීමෙන් ඔහු සිතට නව පණක් ලැබිණි.දිනක්, ‘ඩේලිනිවුස්’ පුවත්පතේ පළවූ දැන්වීමක් කෙරේ ඔහු සිත යොමු විය.“අලුත් සිංහල චිත්‍රපටයකට ප්‍රධාන නළුවකු උවමනා කර තිබේ. පෞද්ගලිකව අයැදුම් කරන්න.”21 හැවිරිදි මේ යෞවනයා එදිනම සිය අයදුම්පත යොමු කළේ ය. පරීක්ෂණය සඳහා කැඳවනු ලැබිණි. ජැන්ඩියට හැඳ පැලඳ මෝදර සිට ටැක්සියක නැඟී මේ තරුණයා පරීක්ෂණය සඳහා කලට වේලාවට අදාළ ස්ථානයට ගියේ ය.දිවයිනේ සතර දිග් භාගයෙන් පැමිණියෝ එතැන රැඳී සිටියහ. හුරු පුරුදු නොවූ ඒ මුහුණු දකින විට දී ඔහුගේ හිත පෙළු හිස් බවක්, පාළුවක් මෙන් ම ලැජ්ජාවක් ද දැනිණි. තමා අතරමං වූවාක් වැනි හැඟීමක් සිතට දැනෙද්දී යළි එම ටැක්සියෙන් ම පෙරළා පිටකොටුවට ගියේ ය.කිසිවක් සිතාගත නොහැකි වූ ඔහු නොරිස් රෝඩ්හි පිහිටි බාර් එකකට වැදී, බියර් බෝතලයක් බීවේය.“රයිට්... දැන් සිතට ෆිට්...”හිතට ධෛර්යයක් ගෙන නැවත ශාලාවට පිවිසෙන විට සම්මුඛ පරීක්ෂණ මණ්ඩලය ඔවුන්ගේ කාර්යය නිමවා කාමරයෙන් පිටවන්නට සූදානම් වූවා පමණි.නිරහංකාර පෙනුමකින් යුත් මේ කඩවසම් තරුණයා දුටු ඔවුහු එකඑල්ලේ ම මෙසේ විමසූහ.Are you for the interview? “Yes... sir... Yes...”මේ පරීක්ෂණයට එදා හිටියේ කිංස්ලි රාජපක්ෂ, ඩේවිඩ් ධර්මකීර්ති, ඩග්ලස් කොතලාවල වැනි පිරිසකි.හැඟීම් දනවන ලෙස දෙබස් උච්චාරණය කිරීමෙන් ඔහු පරීක්ෂණයට සාර්ථකව මුහුණ දුන්නේ ය.පරීක්ෂණ මණ්ඩලය සෑහීමකට පත්වී එවක, ජනප්‍රිය නිළියක වූ ක්ලැරිස් සිල්වා සමඟ රඟපාන්නට ඔහු තෝරාගත් බවට ලිපියක් ඔහුට ලැබිණි. ඔහු ඉන් මහත් ප්‍රීති ප්‍රමෝදයට පත් විය. එහෙත් අවාසනාවකට මෙන් ඒ චිත්‍රපටය කෙරුණේ නැත.“ඉන් අධෛර්ය නොවුණු ඔහු දෙවැනි වරටත් නළුවකු වීමේ සිහිනය දුටුවේ ය. සිරිසේන විමලවීරගේ ‘පුංචම්මා’ චිත්‍රපටයේ දුෂ්ට චරිතයකට රඟපෑව ද දෙවැනි වතාවටත් ඒ සිහිනය බිඳ වැටුණේ විමලවීරයන්ගේ වියෝවත් සමඟ ය.එහෙත් රංගනය පිළිබඳ සිහින මවමින් සිටි ඔහුගෙන් රඟපෑමේ උණ කිසිවිටෙකත් පහව නොගියේය. පුවත්පත් ඡායාරූප ශිල්පියෙකු වූ, රැලෙක්සි රණසිංහ නම් ඔහුගේ ලොකු අයියාගේ මාර්ගයෙන්, ආතර් යූ. අමරසේන සමඟ ඔහු ලෙස්ටර් ජේම්ස් පීරිස් මහතා හමුවට ගියේ මේ අතරතුර ය.අහඹු ලෙස සුගතපාල ද සිල්වා නාට්‍යවේදියා හමුවීමෙන් ඔහු ‘බෝඩිංකාරයෝ’ වේදිකා නාට්‍යයේ රඟපෑමට අවස්ථාව මඟ පාදා ගත්තේ ය.පසු කලෙක ඔහු කිසිවකු නොසිතූ අයුරින් සිංහල සිනමාවේ දක්ෂතම නළුවකු බවට පත්වීමට තරම් වාසනාවන්තයෙක් විය.චිත්‍රපට සියයකට වඩා අධික ප්‍රමාණයක රඟපාමින්, විවිධ චරිත රංගන ඉසවු පසු කළ ද තමාගේ ඒ පළමු සංවේදී රංගන අත්දැකීම් ඔහුට එදා මෙන් අදටත් හොඳින් මතකය.“දෙපාරක් ම ගිලිහුණු ‘නළුකම’ තුන් වැනි වතාවට හරි ගියා. ඒ මුල්ම රංගන අත්දැකීම මා ලබාගත්තේ සුගතපාල ද සිල්වා ගේ ‘බෝඩිංකාරයෝ’ නාට්‍යයෙන්.“ඒ 1962 වසර, මට වයස අවුරුදු 25 යි. රංගනය ගැන මෙලෝ හසරක අත්දැකීමක් ලබා නැති මට දැනුණේ ලැජ්ජාවක් සබකෝලයක්.නවකයෙක් හැටියට ඒ අවස්ථාව හරිම අසීරු වුණත් නාට්‍යය පුහුණු කරද්දී, හිතේ පැලපදියම් වෙලා තිබුණ බිය, සැක... කොහෙන් ගියාද දැනුණේ නෑ.ඒක හරිම විනෝදාත්මක අත්දැකීමක්. මම ඒ දවස්වල හරිම ලැජ්ජාකාරයා.‘පැට්‍රෝමැක්ස් එළියෙන් තමා අපි නාට්‍යයේ ‘රිහසල්’ කළේ. ජී.ඩබ්ලිව්. සුරේන්ද්‍ර, වික්‍රම බෝගොඩ, ප්‍රේම් විජේවර්ධන වගේ අය තමා රංගනයට මාත් එක්ක එක් වුණේ.වේදිකාවක රංගනය, නළුවකුට, නිළියකට ආකර්ෂණීය වෙන්නේ සැබවින්ම සජීව ප්‍රේක්ෂක පිරිසක් ඉදිරියේ රඟපාන නිසා. මම හිතන්නේ පසුකාලීනව රඟපෑම වඩාත් හොඳින් කිරීමට මට උපකාරී වුණේ, මේ වේදිකාවෙන් ලැබූ පන්නරය.නාට්‍ය රඟ දැක්වූ පළමු රාත්‍රියේ, ඩී.බී. නිහාල්සිංහ වගේ ම කොළඹ රාජකීය විද්‍යාලයේ ප්‍රාථමික අංශයේ මුල් ගුරුවරයා මා අසලට ඇවිත් එදා කීවේ, මේක ඔබට ආරම්භයක් විතරයි, තව දීර්ඝ ගමනක් ඔබ යා යුතුමයි කියලා.දවසක් ඔය නාට්‍යය බලන්න ආපු ලෙස්ටර් මහත්මයා මගේ රඟපෑම් දැකලා ‘ගම්පෙරළියේ’ බලදාසගේ චරිතයට මාව තෝරාගත්තා. ඒක සුළු චරිතයක්, බලදාස සැබවින් ම දඟකාර කෙළි කවටකම් වලට හුරු වූ විනෝදකාමී සරල, තරුණයෙක්.ඒත් මට මේ ලැබුණු අවස්ථාව කිසිසේත් සුළු කොට තැකුවේ නෑ. මට මතකයි ‘ගම්පෙරළියේ රූගත කිරීම් එදා සිදු කළේ බලපිටියේ මහ කප්පින වලව්වේ.මගේ මුල් ම දර්ශනය තමයි ඒ චිත්‍රපටයේ අනුලා විදිහට රඟපෑ ට්‍රිලිෂියා ගුණවර්ධනත් එක්ක පෙනී සිටිය දර්ශනයක. මම අනුලාට මාළු කූ®රියෙක් ගේනවා. ඒත් ඒ දර්ශනය නියමිත දිනයට රූපගත කිරීමට නොහැකි වුණා. ඒ හිරු එළිය එදින ප්‍රමාණවත්ව නොතිබූ නිසා.ඊට පහුවැනිදා අර මාළුවා කුණු වෙලා දුර්ගන්ධය හැම තැනම. ඒ සිදුවීම අද වගේ මතකයි. ඒ දර්ශනයෙන් තමා චිත්‍රපට නළුවෙක් විදිහට රසිකයන් මාව හඳුනාගත්තේ.ඒ චරිතය ඒ අවස්ථාව මට නම් කවදාවත් හරිම සුවිශේෂයි, සුන්දර මතකයක්. කාලයාගේ ඇවෑමෙන් අපේ ජීවිතවල බොහෝ දේවල් අමතක වෙලා යනවා. සම්භාව්‍ය වාණිජ කියලා භේදයක් මට නෑ. පුංචි චරිත ලොකු චරිත කියලා කවදාවත් මම හිතුවේ නෑ.‘රන්සළු’ චිත්‍රපටයෙන්හැම චරිතයකම චරිතාංග තියෙනවා. රඟපෑමෙන්, ඒ චරිතයට සාධාරණත්වය ඉටු කරලා, ප්‍රේක්ෂකයාගේ සිතේ ඒ චරිතය ජීවත් කරවන්න පුළුවන් නම් එතැනයි නළුවාගේ කාර්ය භාරය.” මට හිතෙනවා මා යම් සාධාරණත්වයක් ඉටු කළා කියලා...” රඟපෑම ගැන පොත්පත් කියවමින් හදාරමින් සිටි නළුවන් අතර ටෝනි කැපී පෙනේ.ගමන් විලාසය කතා බහ, කටහඬ මෙන් ම මුහුණින් පළ කරන භාව ප්‍රකාශනය ආදී මේ කොයිම ඉරියවුවකින් වුණත් දිස් වූයේ ඔහුටම අනන්‍යවූ රංග ශෛලියක්.ඔහු අද හැත්තෑ දෙවැනි වියේ පසුවෙයි. වියපත් ලකුණු මුහුණින් දිස් වුව ද, අතීත සොඳුරුතාරුණ්‍යයෙන් ගලා ආ ඒ සෞන්දර්යය ඔහු වෙතින් නිතැතින් ම දැකගත හැකි යැයි මම සිතමි.ටෝනි මේ දිනවල අලුත් කාර්යයකට අතගසා සිටී. ඒ ශේක්ෂ්පියර් ගේ නාට්‍ය සිංහලට පරිවර්තනය කිරීමයි. ඔහුගේ පළමු කටයුත්ත වූයේ ‘ජූලියස් සීසර්’ නාට්‍යය සිංහලට නැඟීමයි. එය දැන් කාස්ට් පබ්ලිෂන් ප්‍රයිවට් ලිමිටඩ් ආයතනයේ ප්‍රකාශනයක් ලෙස එළි දැක ඇත.“මං ශේක්ෂ්පියර් නාට්‍ය ගැන උනන්දු වුණේ, වේදිකාවට සම්බන්ධ වුණු කාලේදීයි. පසුගිය කාලයකදී මං ඒ නාට්‍ය සිංහලයට නඟන්න උත්සාහ කළා.ප්‍රථම වෑයම ජූලියස් සීසර් ඉදිරියේදී ශේක්ෂ්පියර් ගේ නාට්‍ය කීපයක් ම මං සිංහලයට පරිවර්තනය කරන්න හිතං ඉන්නවා.රංගනය වගේ ම මේ නාට්‍ය ගැන හිත යෙදවීම මට සතුටට කරුණක්. මගේ දරු මුණුබුරන් මා ගිය අඩි පාරේ ගියේ නෑ කියලා අසතුටක් නෑ. බිරිඳ නැති වුණත් දරු මුණුබුරන් එක්ක අද මා ගෙවන්නේ සැබවින් ම තෘප්තිමත් සැදෑ කාලයක්.”ජයමිණි අත්තනායක</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=av0908233</link>
    <topic>රට වෙනුවෙන් යමක් කරන්න මේ හොඳම කාලයයි</topic>
    <author>වසන්ත ජයසිංහ ආරච්චිගේ</author>
    <content>කලාවට මං හරිම කැමැතියිස්වර්ණා 61 වැනි උපන් දිනය සමරයිදෙපාරක්ම ගිලිහුණු නළුකම තුන්වැනි වතාවට හරිගියාරට වෙනුවෙන් යමක් කරන්න මේ හොඳම කාලයයිඅමීර්ගේ සිහිනය බිඳවැටෙයිඩැඩා හිටියනම් මේව මෙහෙම වෙන්නේ නෑඅහිමි වූ දෙයට සංවේදී වූ ආදරණීය නවකතාකරුවා‘ගොළු හදවතේ’ දම්මි - සුගත් 40 වසරකට පසු ආදරය දකින්නේ මෙහෙමයිකන්නෙලිය හරිත මංපෙතින් අනගිමල ඇල්ලට...දුව සනීප කරගන්න ‍දොස්තර මහත්තයෙක් හොයල දෙන්නරුසියානු ගීත සිංහලෙන් සංයුක්ත තැටියකටරසිකයන්ට නවමු අත්දැකීමක් ලබාදීම මගේ අරමුණයිසංගීතවේදියාගෙන් ශබ්දාගාරයක්සවස තේ මේසයට රස ගුණ සපිරි හතු රොටියක්අවස්ථාවක් ලැබුණොත් රඟපානවා සින්දු කියනවාසිඟින් තරුව පැෂන් තරුව වෙයිආදායම් වාර්තා බිඳින අයිස් ඒජ් -03අපස්මාරයට බය වෙන්න එපාආදරයට විවාහයට කාලයක් මටත් වෙන්වෙලා ඇති- අනර්කලීඇයි ඔබ දේශපාලනයට එන්න හිතුවේ?මූලිකම දේ මම දේශපාලනයට කොහොමත් කැමැති කෙනෙක්. ඒකට මූලික හේතුව වෙන්න ඇත්තෙත් මගේ පවුල් පරිසරය. මගේ සීයා ආරිය ජයතිලක හිටපු ඇමැතිවරයෙක්. ඔහු හිටපු ක්‍රියාකාරී දේශපාලනඥයෙක්. ඒ වගේ ම මගේ ඥාතියකු වන එඩ්මන්ඩ් සමරක්කොඩි.ඔහුත් ක්‍රියාකාරී දේශපාලනඥයෙක්. මේ බලපෑම, පරිසරය මට ලැබෙන්න ඇති කියලා මට හිතෙනවා. අනෙක් දේ මට පුළුවන්කමක් තියෙනවා මේ වගකීම් භාරගෙන වැඩ කරන්න. මේ මොහොතේ මගේ රට වෙනුවෙන් යමක් කරන්න හොඳම කාලය කියලයි මට හිතෙන්නේ.මොකක්ද ඔබට දේශපාලනයට එන්න තියෙන සුදුසුකම?“මා මුලින් කියූ පරිදි අපේ පවුල් පරිසරයෙන් ම ඒ සුදුසුකම ලැබිලා තියෙනවා. අපේ පවුලේ හිටපු දේශපාලන ක්‍රියාකාරීන් හොඳින් ඒ ඒ ප්‍රදේශවලට සේවය කරලා තියෙනවා. හොඳ දෙයක් කළොත් අමතක වෙන්නේ නැහැ මිනිසුන්ට. අද ඒ පරම්පරා අලුත්වෙලා හිටියත් ඔවුන් පවා අපේ සීයලා කළ දේවල් තවම මතක් කරනවා.මගේ බලාපොරොත්තුවත් අපේ රටේ ජනතාව වෙනුවෙන් හොඳ දෙයක් කරන්න. ඒ වෙනුවෙන් ගොඩක් කැපවෙලා වැඩ කරන්න මම කැමැතියි. මෙහෙම දෙයක් මම කියන්න ඕන. මට වරදින්නේ නැහැ කියලා කියන්න බැහැ. නමුත් ක්‍රමානුකූ®ලව නිවැරදිව හැමදේ ම කරන්නයි මම උත්සාහ ගන්නේ.දේශපාලනය නිසා ඉදිරියේදී ඔබේ කලා කටයුතු කොහොම වෙයිද?“කලාව නිසා මාව බොහෝ දෙනෙක් දැන අඳුන ගත්තා. ඒ නිසා සිනමාවේ හෝ වේවා පුංචි තිරේ හෝ වේවා මගේ රසික පිරිස කවදාවත් මම අමතක කරන එකක් නැහැ.අනිවාර්යයෙන් ම හොඳ නිර්මාණවලට මම දායක වෙනවා. තවම මට අවුරුදු 22 යි. ඒ නිසා තවම වයස තියෙනවා. කාලය තියෙනවා. හොඳ නිර්මාණවලින් කවදාවත් මම ඈත් වෙන්නේ නැහැ කියලා මම කියන්න ඕන.අඩු වයසින් දේශපාලනයට ඒම ඉක්මන් වුණා වැඩියි කියලා හිතෙන්නෙ නැද්ද?මම හිතන්නේ මේ කාලයේ යොවුන් පරපුර ඉදිරියට ඇවිත් කටයුතු කරන්න ඕන කාලයක්. ඉස්සර වගේ නෙමෙයි අද තරුණ වයස වනවිට තාක්ෂණයෙන් අධ්‍යාපනයෙන් මේ පිරිස පෝසත්. ගොඩක් ඉදිරියට ඇවිල්ලා. මේ අවස්ථාව මම දකින්නේ යොවුන් පරපුර නියෝජනය කරන්න ලැබුණු අවස්ථාවක් විදිහට. ඒ නිසා එය මඟ හරින්න මට අවශ්‍ය වුණේ නැහැ.මම කැමැතියි තරුණ පරපුර ඉදිරියට එනවට. මේ රටට වැඩක් කරනවට. විදේශීය අධ්‍යාපනය දැනුම ලැබුවට කමක් නැහැ. ඒ අත්දැකීම් හරි මේ පුංචි ලංකාවට ලබාදෙන්න පුළුවන් නම් ඒ දේයි අපට රට වෙනුවෙන් කරන්න පුළුවන්. ඒ නිසා රට වෙනුවෙන් සේවය කරන්න වයස එතරම් ගැටලුවක් කියලා මම හිතන්නෑ.පසුගිය කාලයේ කලාකරුවන් රැසක් මැතිවරණවලට ඉදිරිපත් වුණා. ඔබ මෙය දකින්නේ කොහොමද?තමන්ගේ පෞද්ගලික කැමැත්ත නිසා ඒ විදිහට ඔවුන් එන්න ඇති. නමුත් ඒ පිළිබඳ කතා කරන්න මට අයිතියක් නැහැ කියලයි හිතෙන්නේ.කලාවෙන් හදාගත්තු නම දේශපාලනයට සුදුසු කමක් කියල හිතෙනවද?“මං සිනමා නිළියක් නිසා ම නෙමෙයි දේශපාලනයට එන්නේ. මට දේශපාලන පසුබිමක් තියෙනවා. මට මූලිකම දේ රට වෙනුවෙන් වැඩ කරන එක. ශ්‍රී ලාංකික හොඳ පුරවැසියෙක් වෙන එක. ජනාධිපතිතුමා බලයට ගේන්න මම වැඩ කළා. “මහින්ද චින්තනයට” මම ගොඩක් ගරු කරනවා. එතකොට මට අවුරුදු 18 යි. එදා මම විශ්වාසය තැබුවා, බය නැතුව ඉදිරියට ආවා.දැන් අපි දකිනවා ඉදිරියට යන පාර පැහැදිලියි කියලා. අද මුළු ශ්‍රී ලංකාවම එකම ධජයක් යට ජාති භේදයෙන් තොරව සාමයෙන් ඉන්න මොහොතකට අපි ඇවිල්ලා ඉන්නේ. එවන් මොහොතක මට මේ වගේ අවස්ථාවක් ලැබීම පළාත් සභාව හරහා වැඩ කරන්න ලැබීම තුළ උපරිමයෙන් වැඩ කරන්නයි මට ඕන.ඔබට දේශපාලනයට එන්න හිතුණෙ?බොහෝ දෙනෙක් මගෙන් අහපු දෙයක් තමයි කවදද අනර්කලී ඔයා රට වෙනුවෙන් වැඩ කරන්නේ, දේශපාලනයට එන්නේ කියලා. තරුණ පරපුර විශේෂයෙන් මගෙන් ඒ ගැන අහනවා. ඒ නිසා ඒ අදහස මා තුළ තවත් වැඩි වුණා. ඉතිං මං විශ්වාස කළා මම මේ අභියෝගය භාරගන්නවා කියලා.”ඒ වෙනුවෙන් මොනවද මේ දවස්වල ඔබේ වැඩ කටයුතු?“මම බලාපොරොත්තුවෙන් ඉන්නේ නාම යෝජනා භාර දෙනකම්. එය කවදද ප්‍රකාශ කරන්නේ කියලා මම බලන් ඉන්නේ. ඒ වගේම කොයි ප්‍රදේශයද ඒ වෙනුවෙන් ඉදිරි වැඩපිළිවෙළ සකස් කරන්නත් අවශ්‍ය කියන කටයුතු මේ දිනවල සැලසුම් කරමින් ඉන්නේ.වසන්ත ජයසිංහ ආරච්චිගේ</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=av0908234</link>
    <topic>අමීර්ගේ සිහිනය බිඳවැටෙයි</topic>
    <author/>
    <content>කලාවට මං හරිම කැමැතියිස්වර්ණා 61 වැනි උපන් දිනය සමරයිදෙපාරක්ම ගිලිහුණු නළුකම තුන්වැනි වතාවට හරිගියාරට වෙනුවෙන් යමක් කරන්න මේ හොඳම කාලයයිඅමීර්ගේ සිහිනය බිඳවැටෙයිඩැඩා හිටියනම් මේව මෙහෙම වෙන්නේ නෑඅහිමි වූ දෙයට සංවේදී වූ ආදරණීය නවකතාකරුවා‘ගොළු හදවතේ’ දම්මි - සුගත් 40 වසරකට පසු ආදරය දකින්නේ මෙහෙමයිකන්නෙලිය හරිත මංපෙතින් අනගිමල ඇල්ලට...දුව සනීප කරගන්න ‍දොස්තර මහත්තයෙක් හොයල දෙන්නරුසියානු ගීත සිංහලෙන් සංයුක්ත තැටියකටරසිකයන්ට නවමු අත්දැකීමක් ලබාදීම මගේ අරමුණයිසංගීතවේදියාගෙන් ශබ්දාගාරයක්සවස තේ මේසයට රස ගුණ සපිරි හතු රොටියක්අවස්ථාවක් ලැබුණොත් රඟපානවා සින්දු කියනවාසිඟින් තරුව පැෂන් තරුව වෙයිආදායම් වාර්තා බිඳින අයිස් ඒජ් -03අපස්මාරයට බය වෙන්න එපාආදරයට විවාහයට කාලයක් මටත් වෙන්වෙලා ඇතිසුපිරි නළු අමීර් ඛාන්ගේ බිරිඳ තමයි, කිරන් රාඕ. ඇය, අමීර්ගේ දෙවැනි බිරිය බව කවුරුත් දන්නවා. පළමු බිරිඳගෙන් වෙන්වී කිරන් සමඟ විවාහ වෙද්දී ඒ විවාහය සිදු නොවිය යුතු දෙයක් හැටියටයි බොලිවුඩ්පුරයේ බොහෝ දෙනා සැලකුවේ. එයට හේතුව පළමු විවාහයෙන් ඔහු දරු දෙදෙනකුගේ පියකු වී සිටීමයි.මෑතකදී බොලිවුඩ්පුරයෙන් ලැබුණු ආරංචියකින් කියැවුණේ අමීර් තම දරුවන් සමඟ උතුරු ඇමරිකාවේ නිවාඩුවක් ගතකරන්නට ගියාය කියලයි.උතුරු ඇමරිකානු සංචාරය අතිශය රහසිගත කාරණයක් හැටියට තබාගන්නට අමීර් උත්සාහ කළ නිසා ඒ ගැන වැඩි යමක් මාධ්‍ය ලෝකයට හෙළිදරව් වුණේ නැහැ.මේ සංචාරය නිමකර ආපසු නිවසට පැමිණි අමීර්ට මුහුණ දෙන්නට සිදුවුණේ ශෝකජනක අත්දැකීමකටයි. ඒ වනවිට මව් පදවිය ලැබීමේ අපේක්ෂාවෙන් පසුවූ ඔහුගේ බිරිඳගේ පැතුම් බිඳ වැටිලා.කිරන් තම ජීවිතයේ මව් පදවිය ලබන්නට සිටියේ පළමු වතාවටයි. නමුත් කිරන්ගේත් අමීර්ගේත් ප්‍රාර්ථනා ඒ හැටියෙන් ඉටුවුණේ නැහැ. කිරන්ට ලැබෙන්නට සිටිය කුලුඳුල් දරුවා ගබ්සාවකට ලක්වෙලා.සුපිරි නළු සුනිල් ශෙට්ටි පසුගිය සතියේ දකුණු අපි‍්‍රකාවට ගියේ අලුත්ම විකට චිත්‍රපටයක රඟපාන්නයි. රූපගත කිරීම් සිදුවුණේ ඩර්බන් නගරයේ සහ ඒ අවට ප්‍රදේශවල. චිත්‍රපටය ‘නෝ ප්‍රොබ්ලම්’ වුණත් සුනිල්ට නම් ‘ප්‍රොබ්ලම්’ එකකට මුහුණ දෙන්න සිදුවෙලා.ගුවන් තොටුපළට පා තැබූ හැටියේම තමයි ඔහුට ඇබැද්දියක් වෙලා තියෙන්නේ. ඔහු රැගෙන ආ ගමන් මල්ලක් කවුදෝ සොරාගෙන. සුනිල් නම් කියන්නේ එය සංවිධානාත්මකව සිදුකළ සොරකමක් ය කියලයි.දකුණු අපි‍්‍රකානු ගුවන් තොටුපළ සමාගම මෙයට වගකිව යුතු ය කියලත් සුනිල් කියා සිටිනවා.සුනිල්ගේ චෝදනාවෙන් කනස්සල්ලට පත්වූ ගුවන් තොටුපළ සමාගමේ නිලධාරියකු ප්‍රකාශ කළේ තම සමාගමේ වරදකින් එය සිදුවූවානම් ඒ වරද ඔප්පු කර පෙන්වීම සුනිල්ගේ යුතුකමක් බවයි.බොලිවුඩ්පුරයේ ආදරණීය සුපිරි නළු ශාරුක් ඛාන්, මීට මාස කිහිපයකට කලින් සැත්කමකට යොමු කෙරුණා.එදා වෛද්‍යවරුන් ශාරුක්ට කියා සිටියේ මාස කිහිපයක් යනතුරු චිත්‍රපටවල සටන් ජවනිකා හෝ වෙනත් අවදානම් සහගත දර්ශනවල රඟපෑමෙන් වැළකී සිටින්න ය කියලයි.“ශාරුක්ගෙ උරහිස දැන් ගොඩක් දුරට සනීප වෙලා. නමුත් තවත් මාසයක් විතර යනතුරු සටන් ජවනිකා නොකර හිටියොත් වඩාත් හොඳයි. ඒ කාලයේදී විශේෂ ව්‍යායාම් කිහිපයක් කරන්න කියලත් ශාරුක්ට උපදෙස් දීලා තියෙනවා.එහෙම කළොත් උරහිස සම්පූර්ණයෙන්ම හොඳ තත්ත්වයට පත්වේවි.” වෛද්‍ය ඉරානි පැවසුවා.ශාරුක් තවත් අලුත් චිත්‍රපට දෙකක රඟපෑමටත් තිබෙනවා.ඒ චිත්‍රපටවල සටන් ජවනිකා නිරූපණය කරන්නට තිබෙන නිසා ඒ වැඩ කටයුතු තවත් මාස දෙක තුනකට කල් දමන්නයි ‘කිං ඛාන්’ ගෙ අදහස.සුන්දර ඔරිස්සා ප්‍රාන්තයේ සාඛිගෝපාල් කෝවිල කොයි කාගේත් ගරු බුහුමන් ලබන, කවුරුත් වැඳුම් පිදුම් කරන පූජනීය ස්ථානයක්.මේ ළඟකදී ඔරිස්සා හි පිහිටා තිබෙන සත්‍යබාදි ප්‍රදේශයේ පොලිස් ස්ථානයට දුරකථනයෙන් කතා කළ පුද්ගලයකු පැමිණිල්ලක් කළා.‘ශිල්පා ශෙට්ටි, සාඛිගෝපාල් කෝවිල ඇතුළට සෙරෙප්පු දාගෙන ගිහින්!’ මේ අනපේක්ෂිත සිදුවීම නිසා ශිල්පා බෙහෙවින් ම කෝපයට පත්වෙලා. “මම සෙරෙප්පු දාගෙන කෝවිල ඇතුළට ගියා ය කියලයි, පොලිසියට පැමිණිලි කරලා තියෙන්නෙ.මම ඒ විදිහට කෝවිල ඇතුළට ගියේ නැහැ. මට නම් තේරෙන්නෙ නෑ සමහර මිනිස්සු මේ විදිහට අනවශ්‍ය කතා පතුරුවන්නෙ ඇයි කියලා.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=av0908236</link>
    <topic>ඩැඩා හිටියනම් මේව මෙහෙම වෙන්නේ නෑ</topic>
    <author>ඉනෝකා පෙරේරා බණ්ඩාර ඡායාරූපය – ගීත් ද මැල්</author>
    <content>කලාවට මං හරිම කැමැතියිස්වර්ණා 61 වැනි උපන් දිනය සමරයිදෙපාරක්ම ගිලිහුණු නළුකම තුන්වැනි වතාවට හරිගියාරට වෙනුවෙන් යමක් කරන්න මේ හොඳම කාලයයිඅමීර්ගේ සිහිනය බිඳවැටෙයිඩැඩා හිටියනම් මේව මෙහෙම වෙන්නේ නෑඅහිමි වූ දෙයට සංවේදී වූ ආදරණීය නවකතාකරුවා‘ගොළු හදවතේ’ දම්මි - සුගත් 40 වසරකට පසු ආදරය දකින්නේ මෙහෙමයිකන්නෙලිය හරිත මංපෙතින් අනගිමල ඇල්ලට...දුව සනීප කරගන්න ‍දොස්තර මහත්තයෙක් හොයල දෙන්නරුසියානු ගීත සිංහලෙන් සංයුක්ත තැටියකටරසිකයන්ට නවමු අත්දැකීමක් ලබාදීම මගේ අරමුණයිසංගීතවේදියාගෙන් ශබ්දාගාරයක්සවස තේ මේසයට රස ගුණ සපිරි හතු රොටියක්අවස්ථාවක් ලැබුණොත් රඟපානවා සින්දු කියනවාසිඟින් තරුව පැෂන් තරුව වෙයිආදායම් වාර්තා බිඳින අයිස් ඒජ් -03අපස්මාරයට බය වෙන්න එපාආදරයට විවාහයට කාලයක් මටත් වෙන්වෙලා ඇතිජෝති දියණී අයෝනිශිකාදහස් ගණනක් ගීත ගයපු ජෝතිගේ දූරු එක්කෙනෙක් වත් ආසාවට එක ගීතයක් පටිගත කරල නැහැ.සාදයකදි - සතුටකදි මේ කවුරුත් හවුලෙ ගයන – වයන එක ඇත්ත.ඒත් තමන්ට ගායන හැකියාවක් ඇත්ද – නැත්ද කියල හොයා බලන්නවත් මේ කාටවත් කිසිම ඕනෙකමක් තිබුණෙ නැහැ. සින්දු ඇහුවට, රසවින්ඳට, ගායනය ඔවුන්ගෙන් ඈත්වූ දෙයක්.වරුණි, අයෝනිශිකා, එස්තර් වගේ ම ක්‍රිෂ්ණිටත් එහෙමයි. ඒ හින්දම හතර දෙනා තෝරා ගත්තෙ වෘත්තීන් හතරක්.වරුණි පවුලෙ වැඩිමලා. අයෝනිශිකා දෙවැන්නි. තුන්වැන්නි එස්තර්. ක්‍රිෂ්ණි බඩපිස්සි.වරුණිගෙ පදිංචිය කැනඩාවෙ. ඈ එහි විශ්වවිද්‍යාලයක අනධ්‍යයන සේවිකාවක්. එස්තර්ගෙ පදිංචියත් කැනඩාවෙ. ඈ එහි රෝහලක හෙදියක්.අයෝනිශිකා සහ ක්‍රිෂ්ණි අතරින් දැනට රැකියාවක නිතරව සිටින්නී අයෝනිෂිකා. දෙහැවිරිදි පුංචි දියණි නිසා ක්‍රිෂ්ණි මොන්ටිසෝරි ගුරු වෘත්තියෙන් තාවකාලිකව සමුගෙන.‘තරුවක දරුවෙක්’ හැටියට අද එච්.ආර්. ජෝතිපාලයන් ගේ දෙවැනි දූ අයෝනි අප මුණ ගැහෙන්න ඔය හේතු කාරණා සියල්ලත් එක්ක.තාත්තා මේ තරමට ගැයූවත් දූලට සංගීතයෙන් ඈත්වෙන්න හේතුව තාත්තගෙම තිබුණු නොකැමැත්ත කියලයි අයෝනි කියන්නෙ.”ඒ ඩැඩාගෙ සංගීත ජීවිතයෙ මුල් කාලෙ මුහුණ දුන්නු කැපිලි - කෙටිලි නිසා වෙන්න ඇති. සංගීතයට යොමුකරවනව තියා අපි සංගීත ප්‍රසංගයකට යනවටවත් එයා කැමැති වුණේ නැහැ.අයෝනි, ක්‍රිෂ්ණි, අම්මා සහ අයෝනිගෙ පුතු චිරන්ත.පුංචි කාලෙ ඩැඩා අපිට පෙනුණෙ වීරයෙක් විදියට. ලොකුයි – උසයි මහතයි. මිනිස්සු එනව එයාව හම්බවෙන්න. ගෑනු ළමයි අඬනව එයා සින්දු කියන කොට. ඒ විතරක් නෙවෙයි එයා අපිව පරිස්සම් කළ විදියත් පුදුමයි.ඉස්සර අපි සිකුරාදා වෙනකල් බලාගෙන ඉන්නෙ කොස්වත්තෙ ආච්චිලගෙ ගෙදර යන්න. ආච්චියි - සීයයි දෙන්නම අපිට හරි ආදරෙයි.දවසක් ගේ ළඟ තිබුණු ප්‍රසංගෙකට එක්කන් යන්න කියල ඩැඩාට කියන්න කියල අපි ආච්චිට නහයෙන් ඇඬුව. ආච්චිලගෙ ගේ පේන දුර. අන්තිමේ ඩැඩා ආවා. අර මහ සෙනඟ අතරින් අයින් වෙන්න – අයින් වෙන්න කිය කියා මිනිස්සු දෙපැත්තට කර කර අපිට පාරක් හදල මිනිස්සුන්ගෙ ඇඟේ නොගෑවි ඉස්සරහටම එක්ක ගිහින් වාඩි කෙරෙව්වා. සින්දු හතරක් කිව්වා. වේදිකාවෙන් බැස්සා. අපිවත් අරන් ගෙදර ආවා. ප්‍රසංගයකට එක්ක ගියත් ඩැඩා ඉවරවෙලා එනකොට අපිත් එන්න ඕනෙ. එච්චර තමයි.ඉස්කෝලෙ ලොකු අක්කල සමහර වෙලාවට අපිට කියනව සින්දු කියන්න කියල. ඩැඩා වගේ අපිටත් පුළුවන් කියල හිතල වෙන්න ඇති.ඒත් අපි කටට එන හැම සින්දුවම කියනව. නුගේගොඩ ශාන්ත ජෝශප් බාලිකාව අපි හතරදෙනාගෙම ඉස්කෝලෙ. ඉස්සර අපේ ඉස්කෝලෙ කැන්ටිමේ කිරි බෝතල් තියෙනව.ඩැඩා ඉස්කෝලෙට ඇවිත් මාසෙකට සල්ලි ගෙවනව අපි හතර දෙනාටම කිරිවලට. එයා රෑට ගෙදර නොහිටි එක විතරයි. කිසි අඩුපාඩුවක් තිබ්බෙ නැහැ අපිට.”මං දන්නව මං මොන වැරැද්ද කළත් මගේ ගෑනි කෙල්ලො ටික බලාගෙන ගෙදරට වෙලා ඉන්න බව... මට ඉන්නෙ මල් හතරක්...” අපි ගැන මමී ගැන එයා හරියට සතුටු වුණා. මගේ වෙඩින් එක සම්පූර්ණයෙන්ම කළේ එයා. මගේ පුතා ඉපදුණාම හරියට සන්තෝස වුණා. පුතාට මාස නවයයි ඩැඩා නැති වෙන කොට.මට රස්සාවක් කරන්න ඕනෙ කියල හිතුණෙ අවුරුදු 18 දි. එතකොට සුපර්මාර්කට් වැඩිය තිබුණෙ නැහැ. ඩැඩා මාව එයාගෙ යාළුවකුගෙ සුපර් මාර්කට් එකක කැෂියර් හැටියට දැම්මා. ඒ කාලෙ සුපිරි පැළැන්තියෙ අය විතරයි ඒ සුපර්මාර්කට්වලට ආවේ.එස්තර් සහ ක්‍රිෂ්ණි නංගිල දෙන්නම කලක් ‘ගල්ෆ් එයාර්’ ගුවන් සේවිකාවො හැටියට වැඩ කළා.විවාහ වුණාට පස්සෙ මං අපේම කියල ව්‍යාපාරයක් පටන් ගත්තා. දරුව ලැබෙන්න දවස් දෙක තුනකට උඩදියි මං වෙන කැෂියර් කෙනෙක් වැඩට ගත්තෙ. අපේ පවුලට ලැබුණු පළමු පුතා. මට පුතාගෙන් තොර ලෝකයක් තිබුණෙ නැහැ. ඩැඩාටත් එහෙමයි.ඊට පස්සෙ උදා වුණේ මහ නරක කාලයක්. මාස නවයක් ඇතුළත ඩැඩා නැතිවුණා. මං ව්‍යාපාරය ගැන හොයා බැලුවෙ නැති කාලෙදි අර කැෂියර් මගේ ව්‍යාපාරය විතරක් නෙවෙයි මගෙ සැමියවත් උදුරගෙන.සියල්ල අතැරල මං දරුවත් අරන් ගෙදර ආවා. එතකොට මට අවුරුදු 22 යි. ‘අනේ ඩැඩා හිටියනං මේව මෙහෙම වෙන්නෑනේ...’ කියල මට අනේකවර හිතුණා. ඒත් ඊළඟට හිතට ආවෙ ධෛර්යය.‘මං රස්සාවක් කරනව, දරුවට හොඳට උගන්වනව...’ කියනව අධිෂ්ඨානයත් එක්ක මං ආපහු නැඟිට්ටා. අද මගේ පුතා හොඳට ඉගෙන ගෙන. එයා කොටහේන ශාන්ත බෙනඩික්ට් විදුහලේ හිටි කාලෙ දක්‍ෂ සිසුවෙක්. එයා නං සංගීතයට කැමැතියි. මං ඉඩ දෙන්නෑ. ගිටාර් පන්ති යන්න හදපු වෙලාවෙත් මං නැවැත්තුවා. එයා කැමැති ‘රොක් මියුසික්’වලට.’අම්මෙ මට සීයා පප්පගෙ සින්දු ටිකක් දෙන්නකො...’ කියල අනන්තවත් ඩැඩාගෙ ගීත ඉල්ලනව.මං බැනල පැත්තකට කළාම එයා නවතින්නෑ. ‘අපිට තමයි අම්මිලත් දෙන්නැත්තෙ. අර අනිත් අය ඇති තරම් කියනව. කැසට් ගහනව...’ කිය කියා තර්ක කරනව.”පුතා අනුන්ගෙ දෙයකින් හම්බ කරන් කන්නෙ තමන්ට බැරි අය. හැබැයි ඉතින් ඒ මිනිස්සුන්ගෙ කුස පිරෙනකොට ඔයාගෙ සීයාටයි පින්...” මං පුතාට පහදනව.අද ඩැඩා නැතත් - සැමියා නැතත් මං ආත්ම ශක්තියෙන් නැඟී ඉන්නෙ ඩැඩා කොහේ හරි ඉඳන් මාව දිරිමත් කරන නිසා කියල මං අදහනව.කලක් මං පිටරටත් මාකටින් සම්බන්‍ධ රැකියාවක් කළා. ඒ අවුරුදු හතම මගේ පුතා බැලුවෙ - හැදුවෙ මගෙ මමී. කොයි තරම් සල්ලිය බාගෙ තිබුණත් ඩැඩා මට රස්සාවකට යන්න දීල ලබා දුන්නු අත්දැකීම මගේ ජීවිතේට ලොකු ශක්තියක් වුණා. ව්‍යාපාරික ඥානය මට වගේම මගෙ පුතාටත් තියෙනව.ඉදිරියේදි අපි දෙන්න හොඳ දෙයක් කරන්න හිතාගෙන ඉන්නව...”ඒ බලාපොරොත්තුව වෙනුවෙන් ඈ අදත් වෙහෙසෙනව. පෞද්ගලික ආයතනයක අලෙවි විධායකවරියක ලෙස අයෝනි සේවය කරන්නෙ දැනට දස වසරක පටන්.”සින්දු නොකිව්වා - ගායිකාවක් නොවුණා කියල හිතේ දුකක් නෑ. මං කැමැති ක්‍ෂේත්‍රයෙ අද මං හුඟ දුරක් ඇවිත් තියෙනව. ඒක මට සතුටක්...”ජීවිතේ ඇතිවුණු - නැතිවුණු දේවල් වගේම අහිමි වෙච්චි කිසි දෙයක් ගැන නොහිතා, තමා යන ගමනට පහන් තරුවක්ව තාත්තා මඟ කියනව කියලයි එදා වගේම හෙටත් අයෝනි අදහන්නෙ.ඉනෝකා පෙරේරා බණ්ඩාර ඡායාරූපය – ගීත් ද මැල්</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=av0908237</link>
    <topic>අහිමි වූ දෙයට සංවේදී වූ ආදරණීය නවකතාකරුවා</topic>
    <author>සු.මී.</author>
    <content>කලාවට මං හරිම කැමැතියිස්වර්ණා 61 වැනි උපන් දිනය සමරයිදෙපාරක්ම ගිලිහුණු නළුකම තුන්වැනි වතාවට හරිගියාරට වෙනුවෙන් යමක් කරන්න මේ හොඳම කාලයයිඅමීර්ගේ සිහිනය බිඳවැටෙයිඩැඩා හිටියනම් මේව මෙහෙම වෙන්නේ නෑඅහිමි වූ දෙයට සංවේදී වූ ආදරණීය නවකතාකරුවා‘ගොළු හදවතේ’ දම්මි - සුගත් 40 වසරකට පසු ආදරය දකින්නේ මෙහෙමයිකන්නෙලිය හරිත මංපෙතින් අනගිමල ඇල්ලට...දුව සනීප කරගන්න ‍දොස්තර මහත්තයෙක් හොයල දෙන්නරුසියානු ගීත සිංහලෙන් සංයුක්ත තැටියකටරසිකයන්ට නවමු අත්දැකීමක් ලබාදීම මගේ අරමුණයිසංගීතවේදියාගෙන් ශබ්දාගාරයක්සවස තේ මේසයට රස ගුණ සපිරි හතු රොටියක්අවස්ථාවක් ලැබුණොත් රඟපානවා සින්දු කියනවාසිඟින් තරුව පැෂන් තරුව වෙයිආදායම් වාර්තා බිඳින අයිස් ඒජ් -03අපස්මාරයට බය වෙන්න එපාආදරයට විවාහයට කාලයක් මටත් වෙන්වෙලා ඇතියොවුන් ප්‍රේමයේ සුන්දරත්වය සංවේදීව හඳුනාගත් ආදරණීය නවකතාකරුවා කරුණාසේන ජයලත් යැයි මම සිතමි. ‘ගොළු හදවතේ’ සිට ‘පෙම් පුවතක්’ දක්වා ඔහු ලියූ නවකතා සංඛ්‍යාව 15 කි. ඒ සියල්ලටම අඩුවැඩි වශයෙන් යොවුන් ප්‍රේමය වස්තු විෂයය වී ඇති ආකාරයක් පෙනී යයි.’ගොළු හදවත’ ඵළිදුටුයේ 1962 දීය. එය මෙරට ප්‍රේමකතා සාහිත්‍යයක අභිනවාරම්භය සනිටුහන් කරන්නකි. ඉනික්බිතිව යොවුන් ප්‍රේමය පාදක කරගෙන නවකතා ලියන ලේඛක පරම්පරාවක් ම බිහිවන්ට පටන් ගත්හ. ඒ අතරින් කුමාර කරුණාරත්න, ජයකොඩි සෙනෙවිරත්න හා නිව්ටන් ගුණසේකර ප්‍රමුඛ වන්නේ ඔවුන් කිසියම් ප්‍රතිභා ශක්තියකින් යුතුව නවකතා රචනා කළ බැවිනි.කරුණාසේන ජයලත් ලියූ සෑම නවකතාවකම එන කාන්තා චරිත එක්තරා ජීවන දෘෂ්ටියකින් යුතුව නිර්මාණයව ඇතැයි මම සිතමි. ‘ගැහැනු ළමයි’ නවකතාවේ දෙවැනි කොටස ලෙස ගැනෙන ‘හතුරු හිතක්’ නවකතාව පටන් ගැනෙන්නේ එහි කතානායකයා වන නිමල් හතුරුසිංහට සිතෙන සිතුමකිනි. ඒ මෙපරිදිය.’අම්මා මෙන් හැම කාන්තාවක් ම පතිවතක් ය. කුසුම් මෙන් අන් හැම යුවතියක් ම කන්‍යාවන්ය. වනිතාවෝ සීතාවෝය. ඔවුහු පවිත්‍රය; නොකැළැල්ය; නොකිලිටිය.”එම අදහස් කතුවර ජයලත් ගැහැනිය පිළිබඳ දක්වන්නාවූ ආකල්පය, දෘෂ්ටිය විශද කරන්නක් යැයි අපට සිතිය නොහැකිද?ජයලත් ලියා ඇති නවකතා පහළොවෙන් පිරිමියකු ගේ චරිතය කේන්ද්‍ර වන්නේ නවකතා දෙකක පමණි. ඒ ‘හතුරු හිතක්’ නවකතාවේ නිමල් හා ‘ලස්සන ඇස්’ නවකතාවේ වික්ටර් ය. අන් නවකතා සියල්ලේ කේන්ද්‍රීය චරිත ගැහැනුය. ‘ගොළු හදවත’ නවකතාව ඒ අතරින් සුවිශේෂ වන්නේ එහි එක් චරිතයක් පමණක් කේන්ද්‍රීය නොවන බැවිනි. ප්‍රථම පුරුෂ සර්වවේදී පූර්ණ දෘෂ්ටිකෝණයෙන් එය ලියැවී ඇති හෙයින් සුගත් මෙන්ම දමයන්ති ද එහි ප්‍රධානය. එහිලා චරිත දෙකටම එක හා සමාන වැදගත්කමක් හිමිවෙයි. ‘ඇවැස්ස නෑයෝ’ නවකතාවේ කථකයා ජීවානන්ද වුවත් එයින් කියැවෙන්නේ නිමල්කා නම් වූ තරුණිය ගැනය.ජයලත් මවන හැම ගැහැනියක් ම පතිවතක් නොවන්නේ ද? කන්‍යාවක් නොවන්නේ ද? පවිත්‍ර, නොකැළැල්, නොකිලිටි නොවන්නේ ද? ‘ගොළු හදවතේ’ දම්මි ‘ගැහැනු ළමයි’ නවකතාවේ කුසුම්, ‘මව සහ දුව‘ නවකතාවේ සරලා, ‘ඇවැස්ස නෑයෝ’ හි නිමල්කා, ‘යහළු යෙහෙළි’ නවකතාවේ මුදිතලතා ඊට උදාහරණය.නිර්මාණශීලි ලේඛකයකු වන්ටත් මෙබඳු කාන්තා චරිත ප්‍රති නිර්මාණය කරන්ටත් ජයලත්ට හේතුභූත වූ එක්තරා මනෝවිද්‍යාත්මක සාධකයක් පවතී. එනම්; ජයලත් පවුලේ එකම දරුවා වීම සහ ඔහුට දියණියක නොසිටීමය. ඔහුට සහෝදරියක් නොසිටියාය. ඔහු ගේ දරුවන් තිදෙනාම පුත්තු ය. එහෙයින් මනෝරාජිකව මවාගත් ගැහැනුන් සමඟ විසීමෙන් ජයලත් කිසියම් ආකාරයක පරමානන්දයක් ලැබූ ආකාරය අපට සිතිය හැකිය. ජයලත්ගේම එක්තරා ප්‍රකාශයක් මේ මොහොතේ සිහිපත් වෙයි.”මට සහෝදරියක් නැතිකම මගේ ජීවිතයේ ඉතාම තදින් දැනුණු අඩුපාඩුවක්. ඒ නිසා මම වේදනා වින්දා. මම ස්ත්‍රියකගේ ජීවිතය දුටුවේ මගේ මවගේ හා මගේ පුංචි අම්මලාගේ ජීවිත තුළිනුයි. මට පුතුන් තිදෙනෙක් සිටියත් දුවෙක් ලැබුණේ නැහැ. අහිමි දේ ගැන වඩා සංවේදි වීම මිනිස් ලක්ෂණයක්. මටත් ඒ දේම සිදුවුණාය කියලා හිතන්න පුළුවන්. (දිවයින ඉරිදා සංග්‍රහය 1994 අප්‍රේල් 3)’ගොළු හදවත’ නවකතාවේ පෙරවදනක් සේ ජයලත් මෙබඳු සටහනක් ලියා ඇත.”ළමා වියත් යොවුන් වියත් අතර මල් මෙන් පියකරු, කුරුල්ලන් මෙන් නිදහස්, ජීවිතය රසබරය, විචිත්‍රවත්ය, වර්ණවත්ය. මේ රසබර වූත් විචිත්‍රවත් වූත් වර්ණවත් වූත් ජීවිතයේ සුන්දරත්වයෙන් හා චමත්කාරයෙන් ද අනුරාගයෙන් ද පෝෂිත වූ ළපටි සිතක පහළ වන රසවත් හැඟීම් මුළු ජීවිත කාලයේ ම උපුටා දැමිය නොහැකි තරම් ශක්තිමත්ව හා ස්ථිරව පැළපදියම් වීම ස්වභාවික න්‍යායයකි. ළමාවිය ගෙවා යොවුන් වියේ දොරටුව අසලදි හමුවූ මෙවැනි විවිධ වූත් නවතම වූත් හැඟීම් මාලාවෙක සුගත් හා දමයන්ති මුළාවට පත්වූහ. ඔවුන්ගේ කතාව වූ කලි යොවුන් වියේ නැවුම් රසය පිළිබඳ අනුවේදනීය කතා පුවතයි.”’ගොළු හදවත’ පමණක් නොව ජයලත් ගේ සෙසු කතාවලට ද ඉහත ප්‍රකාශය අදාළ යැයි මම සිතමි.’ගොළු හදවත’ නවකතාවේ දෙවැනි කොටස ‘බඹාකෙටූ හැටි’ ය. ‘ගැහැනු ළමයි’ තුන් ඈඳුතු නවකතාවක් සේ පෙනුණ ද එහි විශේෂත්වය වන්නේ ‘හතුරු හිතක්’ නවකතාව කුසුම් ගේ නොව නිමල් හතුරුසිංහ ගේ දෘෂ්ටි කෝණයෙන් ඉදිරිපත් වීමයි.’ගොළු හදවත’ හැරුණුකොට ජයලත් ගේ නවකතා අතරින් වඩාත් පාඨක සිත් ගත්තේ ‘ගැහැනු ළමයි’ නවකතාවය. මේ නවකතාව ලියන්ට ඔහුට අනුබල වූයේ පුවත්පත්වල පළවූ ප්‍රවෘත්ති දෙකකි. එම ප්‍රවෘත්ති දෙකින්ම කියැවුණේ තරුණියන් දෙදෙනකුගේ දිවිනසා ගැනීම් ගැනය. ජයලත් ‘ගැහැනු ළමයි’ නවකතාවේ පෙරවදනේ කියා ඇති ආකාරයට දුක්කම්කටොලු, බාධක සහ පරාජය විඳ දරාගෙන ඒ හැමට මුහුණ දී ජීවිතය කෙරෙහි බලාපොරොත්තුවත් විශ්වාසයත් අත්නොහරින තරමට ධෛර්යය සම්පන්න ගැහැනු දරුවකු ගැන නවකතාවක් ලිවිය යුතුයැයි ඔහු තීරණය කර ඇත. ‘ගැහැනු ළමයි’ නවකතාව එහි ප්‍රතිඵලයකි.මෙහි කුසුම් ගේ චරිතය ගොඩනැඟීමේදී ඝාතනයට ලක්වූ ඇඩ්ලින් විතාරණ තමා කෙරෙහි විශාල බලපෑමක් කර ඇති බව ජයලත්ම එහිලා තවදුරටත් කියයි.’ගැහැනු ළමයි’ හී එන කුසුම්ට නිමල් හතුරුසිංහ මෙන්ම ජීවිතයේ බොහෝ දේ අහිමි වුවත් ඇය ජීවිතයෙන් පලා නොයයි. ඇය ජීවිතයට මුහුණ දෙන්නේ නොබා නොපැකිළව හා අකම්පිතවය. එහෙයින් ම මෙය උදාර චරිතයක් ලෙස කිසියම් වටිනාකමක් ලබයි.සු.මී.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=av0908238</link>
    <topic>‘ගොළු හදවතේ’ දම්මි - සුගත් 40 වසරකට පසු</topic>
    <author>සු.මි. ඡායාරූපය - ගීත් ද මෙල්</author>
    <content>කලාවට මං හරිම කැමැතියිස්වර්ණා 61 වැනි උපන් දිනය සමරයිදෙපාරක්ම ගිලිහුණු නළුකම තුන්වැනි වතාවට හරිගියාරට වෙනුවෙන් යමක් කරන්න මේ හොඳම කාලයයිඅමීර්ගේ සිහිනය බිඳවැටෙයිඩැඩා හිටියනම් මේව මෙහෙම වෙන්නේ නෑඅහිමි වූ දෙයට සංවේදී වූ ආදරණීය නවකතාකරුවා‘ගොළු හදවතේ’ දම්මි - සුගත් 40 වසරකට පසු ආදරය දකින්නේ මෙහෙමයිකන්නෙලිය හරිත මංපෙතින් අනගිමල ඇල්ලට...දුව සනීප කරගන්න ‍දොස්තර මහත්තයෙක් හොයල දෙන්නරුසියානු ගීත සිංහලෙන් සංයුක්ත තැටියකටරසිකයන්ට නවමු අත්දැකීමක් ලබාදීම මගේ අරමුණයිසංගීතවේදියාගෙන් ශබ්දාගාරයක්සවස තේ මේසයට රස ගුණ සපිරි හතු රොටියක්අවස්ථාවක් ලැබුණොත් රඟපානවා සින්දු කියනවාසිඟින් තරුව පැෂන් තරුව වෙයිආදායම් වාර්තා බිඳින අයිස් ඒජ් -03අපස්මාරයට බය වෙන්න එපාආදරයට විවාහයට කාලයක් මටත් වෙන්වෙලා ඇති“මම දම්මි නම් සුගත් එක්ක පැනලා යනවා”                                                      -අනුලා“මම සුගත් නම් ජීවිතයත් එක්කසෙල්ලම් කරන්න දෙන්නේ නැහැ”                                                        - වික්‍රමහෙට (24) දිනට යෙදෙනකරුණාසේන ජයලත් 15 වැනි අනුස්මරණය නිමිත්තෙනිආදරය මෙන් සුවදෙන රසඳුනක් ලොව වෙනත් නැතැයි කියැවෙයි. ප්‍රේමය නිසැකවම අසිරිමත් වූ දෙයක් වන්නේය. එම ආදරයේ චමත්කාරය - සුන්දරත්වය පාදක කරගෙන ලියැවුණු මනහර නවකතාවකි, කරුණාසේන ජයලත් ගේ ‘ගොළු හදවත’. පාසල් වියේ යොවුන් ප්‍රේමය ඊට වස්තු විෂයය වූයේය.එහි දම්මි - සුගත් පාඨක හදවත් අළලා ගත් අපූර්ව චරිත බවට පත්වූහ. 1968 දී ‘ගොළු හදවත’ නවකතාව ආචාර්ය ලෙස්ටර් ජේම්ස් පීරිස් අතින් සිනමාවට නැඟිණි. එහිදී දම්මි ලෙස එම චරිතයට ප්‍රාණය දුන්නී අනුලා කරුණාතිලකය. සුගත් ලෙස වික්‍රම බෝගොඩ චරිතාංග නිරූපණයේ යෙදුණේය. ‘ගොළු හදවත’ චිත්‍රපටය බිහිවී දැන් වසර 40ක් ගෙවී ගොස් හමාරය. දශක හතරකට පසු අත්දැකීමෙන් මුහුකුරා ගොස් වියපත් බව ලැබ සිටින අනුලා - බෝගොඩ දෙදෙනා අද ආදරය දකින්නේ කොහොමද?මේ ඒ පිළිබඳ කෙරෙන සුහද සංවාදයකි.ඔබට මතකද ඔබ ‘ගොළු හදවත’ නවකතාව මුලින්ම කියවපු දවස?අනුලා - “ඔව්. මම ඉස්කෝලේ පන්ති කාමරය ඇතුළේ හොරෙන් තමයි මේ නවකතාව මුලින්ම කියෙව්වේ.”බෝගොඩ – “..........” (Off The Record)මේ නවකතාව කියවද්දි ඔබට මොනවද ඇතිවුණු හැඟීම?අනුලා - “මට නම් දම්මි ගැන තරහක් ආවේ”ඒ ඇයි?අනුලා - “එයා තරුණ හිතක් එක්ක සෙල්ලම් කරපු එක වැරදියි කියලා හිතෙනවා. ඇත්තටම සෙල්ලම් කළානේ. සුගත් බලාපොරොත්තු ඇතිකරගන්න කලින් එයාට කියන්න තිබුණා, තමන්ට බඳින්න කෙනෙක් ඉන්නව කියලා. එයා එක තැනක ඒක කියන්න හදනවා. එහෙත් ඒ අවස්ථාවේ ඒක වැළකෙනවා. එක අතකට දම්මි වැරදියි කියලා කියන්නත් බැහැ. ඇත්තටම දම්මි සංකීර්ණ චරිතයක්.හොඳයි, ඔබ තිරනාටකය කියවද්දි ඔබට සුගත්ගේ චරිතය ගැන මොනවද හිතුණේ?බෝගොඩ – තනිකර මස්, ලේ, ඇට නැති චරිතයක්. මොකක්ද ඒ චරිතයේ ගතයුත්තකට තියෙන්නේ? ඇත්තටම මොකක්ද ඒකේ තියෙන්නේ? සුගත්ට අම්මා-තාත්තා නැති බව ඇත්ත. ඒත් දුප්පත් මනුස්සයෙක් නෙමෙයි. කන්න බොන්න නැති මනුස්සයෙක් නෙමෙයි. මොකක්ද තියෙන ප්‍රශ්නේ? කෙල්ල එයාව දාලා යනවා එච්චරයි.ඔයා දම්මි නම් ඔයා මොකද කරන්නේ?අනුලා - “මම නම් සුගත් එක්ක පැනලා යනවා. දෙමව්පියන් දරුවන්ට ඇත්තටම ආදරේ නම් ඔවුන්ගේ හැඟීම් ගැනත් හිතන්න ඕනෑ. මම දයාට (දයා රණවීර) ආදරේ කළා.ඒක මගේ මුල්ම ප්‍රේමය. ඒත් ඊට පස්සේ මට ලොකු ලොකු අයගෙන් විවාහ යෝජනා අනන්ත ආවා. දොස්තරලගෙන් ආවා. වතු අධිකාරිවරුන්ගෙන් ආවා. ඒත් මම දයා අත්හැරියේ නැහැ. මට මුලින් හිතුණ දේ කළා. අපි බඳිද්දි දයාට ස්ථිර රස්සාවක්වත් තිබුණේ නැහැ. ඒත් මං එයා අත්හැරියේ නැහැ. ඒකට තමයි අවංක ආදරේ කියන්නේඔබ සුගත් නම් මොනවද කරන්නේ?බෝගොඩ – “මම නම් කිසිම කෙල්ලෙකුට මගේ ජීවිතයත් එක්ක සෙල්ලම් කරන්න දෙන්නේ නැහැ. අනික මම ඔය විදියට බිබී පිස්සු කෙළින්නේ නැහැ.”අනුලක්කා සුගත්ගේ චරිතෙ ගැන මොකක්ද හිතන්නෙ?අනුලා - සුගත් ඉස්කෝලෙ අනිත් පිරිමි ළමයිත් එක්ක බලනකොට කැපී පෙනෙනවා. එයා වැදගත් ළමයෙක්. දඟලන්නේ නැහැ. තමන්ගේ පාඩුවේ ඉන්නේ. ඔහු නිශ්ශබ්දයි; ඒ වගේම අහිසංකයි.එතකොට දම්මිගේ චරිතය බෝගොඩ අයියා දකින්නෙ කොහොමද?බෝගොඩ – “ඒ ගැටිස්සිගේ චරිතය බොහොම හොඳට ලියැවිලා තියෙනවා. ඒක බොහෝම ලස්සනට ලියැවිච්චි චරිතයක්. එයාට ජීවිතයේ ප්‍රශ්නයක් තියෙනවා : ඇගේ අනාගත සැමියා ඒ වනවිටත් ඇගේ දෙමව්පියන් විසින් සොයාගෙන ඉවරයි. ඇයට කැමැති විදියට කැමැති කෙනෙකුට ආදරේ කරන්න පවුල් සංස්ථාවෙන් ඉඩක් නැහැ. ඒත් සුගත්ට මොනවද තියෙන ප්‍රශ්නේ. මිනිහා ලණුව කෑවා විතරයි. දම්මිගේ ආදරේ සීරියස් එකක් විදියට මම දකින්නේ නැහැ.දරුවන්ගේ් කැමැත්ත නොවිමසා කෙරෙන පූර්ව නිර්මිත විවාහ යෝජනාවලට එකඟ වෙන්න පුළුවන්ද?අනුලා - “එකඟ වෙන්න බැහැ. ඒක හරි දෙයක් නෙමෙයි. තමන් කැමැති කෙනා තෝරාගන්න නිදහස තියෙන්න ඕනෑ. දෙමව්පියන් කළ යුත්තේ දරුවන්ට උදව් කිරීමයි. දරුවා තෝරාගන්න තැනැත්තා ගැළපෙනවද / නැද්ද කියලා හොයලා බලන එකයි දෙමව්පියන්ගේ යුතුකම වෙන්න ඕනෑ.”ඔබ?බෝගොඩ – “ඒක හරියට ඉන්දියාවේ ළමා විවාහ වගේ. එකඟ වෙන්න බැහැ.දම්මි චපලයි කියලා වෙලාවකට හිතෙන්නෙ නැද්ද?බෝගොඩ - “ගැහැනුත් චපලයි. පිරිමිත් චපලයි. ගැහැනු විතරක් චපලයි කියන එකේ සාධාරණත්වයක් නැහැ. කවුරු හරි එහෙම කියනවා නම් ඒ කියපු එකාට බූට් එකක් දෙන්න ඇති කවුරු හරි ගෑනියෙක්.”අනුලා - “දම්මි හරිම සංකීර්ණ චරිතයක්. විවිධ දෘෂ්ටිකෝණවලින් බලලා විග්‍රහ කරන්න පුළුවන්. කෙනෙකුට චපලයි කියලා කියන්න සාධාරණ හේතු තියෙනවා.එහෙම නැහැයි කියන්නත් සාධාරණ හේතු තියෙනවා. කොහොම වුණත් එයාට බඳින්න කෙනෙක් ඉද්දි තවත් කෙනෙකුට බලාපොරොත්තු දුන්න එක වැරැදියි. අනික් අතින් බලනකොට දම්මි කියන්නේ තැලිච්ච පොඩිවෙච්ච ගැහැනු ළමයෙක් නෙමෙයි. පිරිමියකුට එයාගේ ඇතිවුණු මුල්ම ආදරය ඒක. ඉතින් කොහොමද චපලයි කියන්නේ. ඒකයි මම කිව්වෙ දම්මිගේ චරිතය හරිම සංකීර්ණයි කියලා.’ගොළු හදවතේ’ ඔයා කැමැතිම දෙබස මොකක්ද?අනුලා - මුහුදු වෙරළෙදි දම්මි සුගත්ට කියනවා “...මාව ඔයාට අයිති වෙන්නේ නෑ සුගත්” කියලා. ඒ දෙබසට, ඒ අවස්ථාවට මම කැමැතියි.”බෝගොඩ අයියා කැමතිම දෙබස?බෝගොඩ – සුගත් හෝටලයේ ඉද්දි දම්මි එනවා සුගත් බලන්න. එතකොට සුගත් ඇගෙන් අහනවා “ඇයි දම්මි ඔයා මගේ ජීවිතයත් එක්කලා සෙල්ලම් කළේ” කියලා. ඒ දෙබසට මං කැමතියි.’ගොළු හදවත’ චිත්‍රපටයේ ඔබේ රඟපෑම් ගැන ඔබ තෘප්තිමත්ද?අනුලා - “ඇත්තට ඔව්. මිස්ටර් පීරිස් (ආචාර්ය ලෙස්ටර් ජේම්ස් පීරිස්) කිව්වා ආයේ චිත්‍රපටවල රඟපාන්න දෙයක් නැහැ ඔයා උපරිමයෙන් කළා අනුලා කියලා.බෝගොඩ – “මම නම් තෘප්තිමත් නැහැ. ඇත්තටම මම ඒ චරිතය හොඳට රඟපාන්න උත්සාහ ගත්තෙත් නැහැ. ඊට වඩා මම තෘප්තිමත් ‘බිනරමලි’ චිත්‍රපටයේ සිංඤෝ ගේ චරිතයට. ‘ගොළු හදවතේ’ රඟාපාල හැන්දෑවට මම ගෙදර එනවා. කිසිම තෘප්තියක් නැහැ. චිත්‍රපටයේ මං දෙබස් ටිකක් ඔහේ කියනවා විතරයි.”බෝගොඩ අයියා කොහොමද අනුලගේ රඟපෑම් දකින්නේ?බෝගොඩ – “ඉස්තරම්. ඉස්තරම්. (ඔහු දෙවතාවක් එය කියයි) අනිවාර්යයෙන්ම හොඳම නිළිය සම්මානය අයිති විය යුත්තේ අනුලටයි. ඒක එයාට ලැබුණා.’ගොළු හදවත’ නවකතාවේ කතුවර කරුණාසේන ජයලත් ඔබේ රඟපෑම් ගැන මොනවද කිව්වෙ?අනුලා - “මගේ දම්මි චිත්‍රපටයේ ඉන්නවා කියලා ඔහු කිව්වා. ජයලත් මහත්තයයි මමයි අතරේ පුදුම බැඳීමක් තිබ්බේ. එයා නිතරම දම්මිගේ චරිතය ගැන මට කියනවා. ඒ දේවල් මේ චරිතය සාර්ථකව රඟපාන්න මට පිටිවහල් වුණයි කියලා හිතෙනවා.බෝගොඩ – “මාව මේ චරිතයට ගන්නවටවත් ජයලත් කැමැති වුණේ නැහැ. ලෙස්ටර්ගේ තනි කැමැත්තටයි මාව තෝර ගත්තෙ.’ගොළු හදවතේ’ රඟපාද්දි ඔබ දෙදෙනාම අවිවාහකයි. ඉතින් එකට රඟපාද්දි එකිනෙකා කෙරෙහි කිසියම් ආකාරයක ආදරයක් ඇති වුණේ නැද්ද?බෝගොඩ – “මට නම් ඇති වුණේ නැහැ. මං දන්නේ නැහැ අනුලට නම් ඇති වුණාද කියලා. මොකද අනුලා වගේ ඕනෑවට වඩා අහිංසක කෙල්ලන්ට මං කැමැති නැහැ.අනුලා - “එතකොට මං දයා එක්ක යාළුවෙලා. අපි යාළුවුණේ 1962 දී. ‘ගොළු හදවත’ තිරගත කරනකොට අපි කසාද බැඳලා.”බෝගොඩ අයියා කොහොමද පෞද්ගලිකව අනුලා දකින්නේ?බෝගොඩ – “ක්ෂේත්‍රයේ කාගෙන්වත් අනංමනං කතා හදා ගත්තේ නැතිව වැදගත් විදියට හිටපු නිළියක්. ඇත්තටම අහිංසක කෙල්ලෙක්.එතකොට අනුලක්කා කොහොමද බෝගොඩ දකින්නේ?අනුලා - “අපි එකට ක්ෂේත්‍රයට ආපු අය. අපි දෙන්නම රඟපෑමට එක් වුණේ ‘ගම්පෙරළිය’ චිත්‍රපටයෙන්. ඊට පස්සේ ‘රන්තෝඩු’ නාට්‍යයේ රඟපෑවා. ‘ගොළු හදවත’ අපි එකට රඟපෑ තුන්වැනි අවස්ථාව. බෝගොඩ බොහෝම හොඳ කෙනෙක්.”එදා අද ප්‍රේමය ඔබ සංසන්දනය කරන්නේ කොහොමද?බෝගොඩ – “එදා අද නෙමෙයි කවදත් අවංක ප්‍රේමය කියලා දෙයක් මම දැකලා නැහැ. ආදරය කියන්නේ බොරුවක්. වංචාවක්. එතැන තියෙන්නේ තනිකර ආත්මාර්ථය. අනිත් මනුස්සයා ගැන හිතන අය අද ඉන්නවද? මම නම් හිතන්නේ මාතෘ ප්‍රේමය තමයි අවංක. ඒක පවිත්‍රයි. පරාර්ථකාමියි.අනුලා - “අද තියෙන්නේ කෘත්‍රිම ආදරයක්. සල්ලිවලට, වාහනවලට ලස්සන ඇඳුම් පැලඳුම්වලට මිසක් අවංක ආදරයක් එතැන නැහැ.”සු.මි. ඡායාරූපය - ගීත් ද මෙල්</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=av0908239</link>
    <topic>කන්නෙලිය හරිත මංපෙතින්</topic>
    <author>චතුර ගීතනාත් බණ්ඩාර ඡායාරූපය – තිලක් පෙරේරා</author>
    <content>කලාවට මං හරිම කැමැතියිස්වර්ණා 61 වැනි උපන් දිනය සමරයිදෙපාරක්ම ගිලිහුණු නළුකම තුන්වැනි වතාවට හරිගියාරට වෙනුවෙන් යමක් කරන්න මේ හොඳම කාලයයිඅමීර්ගේ සිහිනය බිඳවැටෙයිඩැඩා හිටියනම් මේව මෙහෙම වෙන්නේ නෑඅහිමි වූ දෙයට සංවේදී වූ ආදරණීය නවකතාකරුවා‘ගොළු හදවතේ’ දම්මි - සුගත් 40 වසරකට පසු ආදරය දකින්නේ මෙහෙමයිකන්නෙලිය හරිත මංපෙතින් අනගිමල ඇල්ලට...දුව සනීප කරගන්න ‍දොස්තර මහත්තයෙක් හොයල දෙන්නරුසියානු ගීත සිංහලෙන් සංයුක්ත තැටියකටරසිකයන්ට නවමු අත්දැකීමක් ලබාදීම මගේ අරමුණයිසංගීතවේදියාගෙන් ශබ්දාගාරයක්සවස තේ මේසයට රස ගුණ සපිරි හතු රොටියක්අවස්ථාවක් ලැබුණොත් රඟපානවා සින්දු කියනවාසිඟින් තරුව පැෂන් තරුව වෙයිආදායම් වාර්තා බිඳින අයිස් ඒජ් -03අපස්මාරයට බය වෙන්න එපාආදරයට විවාහයට කාලයක් මටත් වෙන්වෙලා ඇතිපිරුණු දිය කඳුරින් මිඳුණු සීත පිනි කැට සීතල සුළඟට එක් ව මල් පඳුරු අතරින් දෙදියගල දෙසට හමා ගියේය. නනිකිත්ත ඇල පිටාර ගලන්නට ඔන්න මෙන්නය. උදෑසන හිරු වියන පොරවා ගත් හරිත මං පෙත තවමත් අඳුරුය. නමුදු සොඳුරුය. හිරු කිරණ යටින් ආගන්තුක ගමනක් යන කහ සමනළයන් රෑන කිරිහැඹිලිය පඳුරේ ඉහළ අත්තේ වැසුවේය.පෙත්මඟ දිගේ අප ඉදිරියට ඇඳුණේ සොබාදහම මැවූ සොඳුරු නිර්මල චිත්‍රය විඳගන්නටය. තවමත් හරි හැටි එළි නොවැටුණු පඳුරු අතරේ වැදුණු රැහැයියන් රෑන ශබ්ද පූජාවේය. තමාගේ ගිමන් හල සොයා ලැසිගමනක යෙදෙන සුදු ගොළුබෙල්ලා ආගන්තුකයන් ගේ පා හඬින් තමාගේ සුන්දර ගමන නවතාලූයේය.පෙත්මඟ දෙපස එළිකළ තුරු සිරසින් පෙරී ආ හිරු කෙඳිති පිනි පලසට හාදු පුදයි. මම පෙත්මඟ දිග හරිත දනව්වට පියනඟමි. දැන් කුරුල්ලන් එළි බසින්නට ද ළඟය.කොළඹ සිට පැලවත්තටත් පැලවත්තෙන් පිටිගලටත් ඉන්පසුව මාපලගමටත් පැමිණ උඩුගම හරහා කන්නෙලිය හරිත විමනට පැමිණි ගමන අතිශය සොඳුරු වූ එකකි. පෙරදා රාත්‍රියේ ඇද වැටුණු පිනිවැස්සෙන් තෙතබරියන් වූ තුරු වඳුල නේක රටා මවයි.හෙක්ටයාර 5305.9 පුරා තමාගේ අණසක පතුරුවන කන්නෙලිය මහ වනාන්තරය ගිංගඟ සහ නිල්වලා නදිය පෝෂණය කරන අම්මාය. එමෙන්ම සත්ත්ව විශේෂ 133 කට සෙවණ සදන මේ තුරු ගොමුව දිය ඇලි කිහිපයකට සෙවණ සදයි. නාරංගස් ඇල්ල මනමාල දොල දෙවැනි සහ තෙවැනියන් බවට පත්කරමින් පළමු තැන ගන්නේ අනගිමල ඇල්ලයි. මගේ ගමනේ සොඳුරු නවාතැන වන්නේ ද අනගිමල ඇල්ලයි.උබ්බේරිය, වැල්වියැත්ත, මිල්ල හැඩවක වැනි දුලබ තුරු වදුල විඳිමින් මම අඩිපාර දිගේ ඇවිදයමි. වරෙක දිය පහරකින් ගොඩවෙමින් දතවත් වරෙක කුඩා කඳුගැට තරණය කරමින් ද මේ මඟ දිවෙයි. දිය පහරක සෙනෙහස බෙදා ගන්නා දෙපුල්ලියකු, බුලත් හපයකු, තල්කොස්සකු ඕනෑම දිය පහරක හමුවිය හැකි අතර ඇස් පිය හෙළන සැණෙන් උන් සැඟවෙති. සැඟවී බලා හිඳිති.මම යෝධ පුස්වැල සොයා දුෂ්කර සොඳුරු මඟ දිගේ ඈතට ඇවිද යමි. තිලක් පෙරේරාගේ කාචයට සිතුවම් මවන්නට නිනව්වක් නැත.ගමන අවහිර කළේ එකවරම මීවන අත්තෙන් මඟට එබිකම් කළ පලා පොළගාය. විවිධ තුරු සිරස්වල මැවුණු නේක රටා අතරින් අප මහා වනවදුලට පිවිසෙන විට දහවල ද ළංවී තිබිණි.ඉඳහිට දෙපා වටා එතී වද දෙන කූඩල්ලෙකු හැර අපට අවහිර කරන්නට මේ සොඳුරු හරිත දනව්වේ කිසිවකුත් නැත. වියළී ගිය කොළ ගොමුවට වැටෙන රිකිල්ලක හඬත් විහඟුන්ගේ කන් පිනවන ස්වරයත් එකට එක්වෙති. අපේ ගිමන්හලට තව ඇත්තේ ටික දුරකි.බිඳී විසිරී ගිය පාළු පාරක් දිගේ අප නැවත ගමනේය. දැන් දිය ඇල්ලේ පෙණ බිඳිති හිනැහෙන හඬ ඈතින් ඇසේ. වරින්වර අතු පතරින්දිය ඇලි මනාලියගේ වේල්පට දිස්වේ. විසිතුරු නේකවර්ණ හතු පිපී තිබෙන මංපෙත දිගේ අපි අනගිමල ඇල්ල සොයා ඉදිරියට ඇවිද යමු.දැන් දිය ඇලි කොමලියගේ කෝමල මනමාල ගමන මා ඉදිරියේය. ගලින් ගල ගැටී බිඳී විසිරෙන පෙණ බිඳු මෙතෙක් වේලා තිබූ දාහය එකවරම නිවා දමයි. උසින් මීටර 46 ක් පමණ වන අනගිමල ඇල්ල මාල කිහිපයකට කඩා හැලෙමින් තමාගේ අලංකාර රූ සපුව ඔපවත් කරයි.මට ‘අනගි’ සිහිවේ. මේ ඇල්ලට නම වැටී ඇත්තේ ඇගේ පුරාවෘත්තය හරහාය. තමාගේ මස්සිනා සමඟ පෙමින් බැඳුණු අනගි නම් රූමත් තරුණිය මාස කිහිපයක පෙම් සබඳතාවයෙන් පසු ගැබ් ගත්තාලු. ඈ ඒ ඇති වූ බියත් ලජ්ජාවත් නිසා මෙම ඇල්ලෙන් පැන සිය දිවි නසාගත්තාලු. ඉන්පසුව මේ ඇල්ල අනගි මල ඇල්ල වුණාලු.ඒ ජනවහරයි. අනගි එතරමටම රූමත් නම් මේ සුන්දර අනගිමල ඇල්ල කොපමණ නම් රූමත් තැන්පත් යුවතියක්දැයි දැන් මට සිතේ.කිරිවන් පෙණ පිඬු නඟමින් ගලා බස්නා අනගිමල ඇල්ලේ කෝමල රටා දෙස මම ඔහේබලා හිඳිමි. වරෙක නිකැලැල් දිය දෝතක් ගත දවටගන්නා මා තව විටෙක පෙණ බුබුලක හිරු කෙඳි දැවටී නඟන දේදුනුවර්ණ ගනිමි. කොතරම් නම් සොඳුරු ද මේ වනපියස. සොබා දහම් මාතාව මා වෙනුවෙන් මැවූ චිත්‍රය.අනගිමල ඇල්ලේ සුන්දර ලාලිත්‍ය දෙස බලා හිඳිනවිට කොතරම් කාලය ගතවනවාදැයි නොදැනීම රහසකි. මා නැවත වන වදුල දෙස බලනාවිට නොදැනීම හැන්දෑව කන්නෙලිය වන තුරු සිරසට ළඟා වෙමින් තිබිණි. දැන් අපට නැවත යන්නට කාලය උදාවී තිබේ.අපි නැවත ආපසු පෙත්මඟට වැටුණෙමු. ඒ ඔබට මේ පෙත්මඟ විවෘත කර දෙමිනි.එන්න... මේ සොඳුරු පාරාදීසයට... විඳින්න.. ජීවිතය...ගමන් මාර්ගය* ගාල්ල හිනිඳුම මාර්ගය * කොළඹ, කළුතර, මතුගම, පැලවත්ත, පිටිගල, මාපලගම, උඩුගම හරහා කන්නොලිය * වනාන්තර වර්ගය – නිරිතදිග වැසි වනාන්තර *දිස්ත්‍රික්කය – ගාල්ල *ප්‍රාදේශීය ලේකම් කොට්ඨාසය – තවලම *ප්‍රදේශය – හිනිඳුම *ආසන්නම නගරය - නෙළුව *වන ප්‍රමාණය - හෙක්ටයාර 5305.9 *ඝනවනාන්තර ප්‍රමාණය - හෙක්ටයාර 5108.2චතුර ගීතනාත් බණ්ඩාර ඡායාරූපය – තිලක් පෙරේරා</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=av09082310</link>
    <topic>දුව සනීප කරගන්න</topic>
    <author>වසන්ත ජයසිංහ ආරච්චිගේ ඡායා- විමල් කරුණාතිලක</author>
    <content>කලාවට මං හරිම කැමැතියිස්වර්ණා 61 වැනි උපන් දිනය සමරයිදෙපාරක්ම ගිලිහුණු නළුකම තුන්වැනි වතාවට හරිගියාරට වෙනුවෙන් යමක් කරන්න මේ හොඳම කාලයයිඅමීර්ගේ සිහිනය බිඳවැටෙයිඩැඩා හිටියනම් මේව මෙහෙම වෙන්නේ නෑඅහිමි වූ දෙයට සංවේදී වූ ආදරණීය නවකතාකරුවා‘ගොළු හදවතේ’ දම්මි - සුගත් 40 වසරකට පසු ආදරය දකින්නේ මෙහෙමයිකන්නෙලිය හරිත මංපෙතින් අනගිමල ඇල්ලට...දුව සනීප කරගන්න ‍දොස්තර මහත්තයෙක් හොයල දෙන්නරුසියානු ගීත සිංහලෙන් සංයුක්ත තැටියකටරසිකයන්ට නවමු අත්දැකීමක් ලබාදීම මගේ අරමුණයිසංගීතවේදියාගෙන් ශබ්දාගාරයක්සවස තේ මේසයට රස ගුණ සපිරි හතු රොටියක්අවස්ථාවක් ලැබුණොත් රඟපානවා සින්දු කියනවාසිඟින් තරුව පැෂන් තරුව වෙයිආදායම් වාර්තා බිඳින අයිස් ඒජ් -03අපස්මාරයට බය වෙන්න එපාආදරයට විවාහයට කාලයක් මටත් වෙන්වෙලා ඇතිස්නායු රෝගී පුංචි දෝණිගේමවයි පියයි හඬගා කියතිඒ 1998 ඔක්තෝබර් මාසේ 5 වැනිදා. අවුරුද්දේ බිනර පෝය දවස. පසළොස්වක සඳ අහස් කුසේ අපූරුවට දිලෙන අයුරු සුමිත්‍රා දැක්කේ ඉහ අද්දර තිබුණ ජනෙල් කවුළුවෙන්. හඳ එළියට අවට ගහකොළ, සතා සිවුපාවා විතරක් නෙමෙයි වෙනදට වඩා එදා ගාමිණිගෙත් සුමිත්‍රාගෙත් හදවත්වලට එළිය වැටිලා තිබුණා.ඒ සුමිත්‍රා පෙරේරා කියන්නේ තවත් සුළු මොහොතකින් රත්තරන් දරු පැටියකුට මෙලොව එළිය දකින්නට වාසනාව උදාකර දෙන ආදරණීය අම්මා කෙනෙක් නිසා. ඒ.ජී.ගාමිණී මේ රත්තරන් දරු පැටියගේ ලෝකයට දිරියක් දෙන්නට සූදානම් ආදරණීය තාත්තා නිසා. අපූරුවට පෑයූ හඳ දිහා බලාගෙන සුමිත්‍රා ප්‍රාර්ථනා පොදිබැන්දා. ඒ තම පවුලට රත්තරන් දරු පැටියෙක් ලබාදෙන්න කියලා.”මට අමාරු වෙන කොට වාට්ටුවේ හිටියේ මිසීලා තුන්දෙනයි. ඒ මොහොතෙම තවත් අම්මා කෙනකුට දරුවා ලැබෙන්න අමාරු වුණා මහත්තයා. ඔයා ටිකක් ඔහොම ඉවසගෙන ඉන්න කියලා ඒ අම්මව ඇතුළට ගත්තා. අපි දුප්පත් නිසාද දන්නෑ එහෙම වුණේ. ටිකක් වෙලා ගිහිල්ලයි මාව ඇතුළට ගත්තේ. ඒ ගෙවුණු ටික වෙලාව තමයි අපේ ජීවිතේට කරුමයක් වුණේ කියලයි මට හිතෙන්නේ මහත්තයෝ.”මේ ලෝකේ ඉන්න අම්මා කෙනකුට ඕනෑම වේදනාවක් දරාගෙන ඉන්න පුළුවන් වුණත් විලිරුදාව කියන එක කොහොම දරාගෙන ඉන්නද? ඔය වෙනකොටත් සුමිත්‍රාගේ රත්තරන් දරු පැටියා මෙලොව එළිය දකින්න වාසනාවන්ත වෙලා. ඊට පසුවයි සුමිත්‍රාව ප්‍රසූතිකාගාරය ඇතුළට ගන්නට තීරණය වුණේ.කවුරු වැළකුවත් වෙලාව වළකන්නට නොහැකි වුණු තැන බිනර පෝදා පෑයූ හඳ වගේ පුංචි දෝණියැන්දා කෙනෙක් සුමිත්‍රාටත් ගාමිණීටත් තිළිණ වුණා. මදිපුංචිකම්, වේදනා සිතුවිලි පසෙක දා සතුට දරාගන්න බැරි තැන සුමිත්‍රාගේ ඇස්වලින් කඳුළු කැට කඩා වැටුණා.දරුවා ලැබෙන්න කලින්ම සුමිත්‍රාත් ගාමිණීත් පොදිබැඳගෙන හිටපු නම් ලැයිස්තුවෙන් නමක් තෝරාගත්තා. ඒත් ඒ සතුටු කඳුළු වේදනාත්මක කඳුළු වෙන්න එතරම් කාලයක් ගතවුණේ නැහැ. තමන්ගේ වාසනාව පසුපස කරුමය පන්නාගෙන එයි කියලා ගාමිණිත් සුමිත්‍රාත් හීනෙකින්වත් හිතුවේ නැහැ.”අපි දුවට නම තිබ්බේ දිනූෂිකා නයනා කුමාරි කියලා. ඒත් දුව ලැබුණ දා ඉඳලා අපිට එයාගේ වෙනසක් තේරුණා මහත්තයා. අපි දෙන්නා දුව එක්කරගෙන ආපහු කළුබෝවිල රෝහලට ගියා. එතැනින් දුවගේ ඔළුව පරීක්ෂා කරලා බලලා කිව්වා එයාට ස්නායු රෝගයක් තියෙනවා කියලා.එදා බබාව ගන්නකොට ඔළුව හිරවෙලා තිබුණු නිසා එහෙම වෙන්න ඇති කියලයි කියන්නේ. පස්සේ කිව්වා ව්‍යායාම්වලට බබාව ගේන්න කියලා. මාස 6ක් විතර අරගෙන යනකොට මාස හතෙන් දුවට ෆිට් එකට ආවා. බරපතළ විදිහට අමාරු වුණු නිසා දැඩිසත්කාර ඒකකයට දුව දැම්මා.”දිනූෂිකා මේ වෙනකොට සුමිත්‍රා ගාමිණී පවුලට එකතුවුණු දෙවැනි සාමාජිකාව. ඒත් අවුරුදු දෙකක අයියා කෙනෙක් දිනූෂිකාට ඔය වෙනකොට ඉන්නවා කියන එක මේ නංගි දැන සිටියේ නැහැ. ඇය දැන් ස්නායු රෝගයෙන් පෙළෙන දියණියක්. රත්තරන් දරුවෙක් බලාගෙන ප්‍රාර්ථනා ගොඩනඟපු මේ පුංචි පවුලට දෛවය සරදම් කරන්න ගත්තේ ඉන්පසුවයි.සියලු දේ මුදල් මත තීරණය වන සමාජයක හැමෝටම මෙන්ම ගාමිණීටත් මේ අසරණ පවුල වෙනුවෙන් ජීවිකාව ගෙනයන්නට සටන් කරන්න සිදුවුණා. එහෙත් අවාසනාවක කරුම නැවතුණේ ගාමිණීද රෝගියකු බවට පත්කරමින්.අපි වින්ද දුක් දරුවන්ට දෙන්න බැහැ මහත්තයෝ. ඒ නිසා එක දිගට රැයක් දහවලක් නැතුව මම වැඩ කළා. ඔය අතරෙදියි මගේ කකුල්වල නහර ගැටගැහෙන්න වෙලා සැත්කමක් කළේ. මම මොකක් හරි කුලී වැඩක් කරලා හොයන කීයෙන් හරි තමයි අපි ජීවත් වුණේ.අද අපිට ඉන්න ගෙයක් දොරක් නැහැ මහත්තයා. හැමතැනම ඉන්නේ කුලියට. ඔය හේතුව නිසයි දුවව දිගටම දොස්තර මහත්තයෙකුට පෙන්නන්න බැරිවුණේ. දුවට දිගටම ව්‍යායාම් දුන්නා නම් දුව නැගිට්ටවන්න පුළුවන් කියලා දොස්තර මහත්තුරු කිව්වා. ඒත් දුවව එහෙට මෙහෙට ගෙනයන්න මුදලක් අපට නැහැ මහත්තයා.”ඒ බිනර පෝයට පෑයූ සඳට අද අවුරුදු 12ක්. ගාමිණීටත් සුමිත්‍රාටත් ජීවිතයේ මඟ කියාදෙන්න කෙනෙක් නැති තැන අද අවුරුදු දොළහේ දිනූෂිකාට අවුරුදු 14ක අයියා කෙනෙක් වගේම අවුරුදු දහයක හා අවුරුදු දෙකක නංගිලා දෙන්නෙකුත් එක්වෙලා. අයියයි නංගියි පාසල් යන දිහා බලා සිටිනවා හැරෙන්නට දෙපා වාරු නැති දිනූෂිකාට ලෝකය දකින්න යන්නට වාසනාව අහිමි වෙලා.දහසක් සිතුවිලි සිතට නැඟුණත් වචනවලට පෙරළන්නට දිනූෂිකාට අවකාශය නැතත් ගතට සිතට ශක්තියක්ව සිය මෑණියන් සිටින බැව් ඇගේ ඉරියව් මනාව කියාපානවා. වැලේ ගෙඩි වැලට බර නැතුවාක් මෙන් සුමිත්‍රා ද සිය දියණියගේ සියලු කටයුතු ඉටුකරන්නේ අපරිමිත දරු සෙනෙහසින්.”අවුරුදු 12ක් තිස්සේ දුව ඉන්නේ එක්තැන් වෙලා මහත්තයා . එයා ගැහැනු දරුවෙක් නිසා එයාගේ ජීවිතේට තමයි මම මූලික තැනක් දෙන්නේ මහත්තයා. මට විශ්වාසයි දුවව හොඳ දොස්තර මහත්තයකුට පෙන්නන්න පුළුවන් වුණොත් එයා නැගිටියි කියලා.මට කියලා කිසිම දෙයක් කර කියා ගන්න විදිහක් නැහැ මහත්තයා. දුව ළඟට වෙලා ඉන්න ඕන. අනෙක එයාට කෑම දෙන්න ඕන දියර විදිහට. ගාමිණී කුලියක් කරලා ගේන දෙයින් තමා අපි ජීවත් වෙන්නේ. එහෙම වැඩක් නැතිදාට එක වේලක් හරි කන්න දීලා කහට හදලා බොන්න දෙනවා මහත්තයා . අපිට කියලා කිසිම සහන මල්ලක් ලැබෙන්නේ නැහැ.”දවසක මේ අසරණ පවුලට පින් ඇති නෙත් යොමුවී රෝද පුටුවක් තිළිණ වුණා. මෙතුවක් කලක් ගෙදර බිත්ති අතර අඳුරේ සිටි දිනූෂිකාට ඒක රටක් රාජ්ජයක් හා සමානයි. ඒ අද ඇයට අවට, වටපිටාවේ පහස විඳින්නට අවස්ථාව සැලසුණු නිසා. ඒකට ඇය හදවතින්ම පින් දෙනවා ඇති.ස්නායු රෝගයෙන් පෙළෙන රත්තරන් දියණියගේ ජීවිතය ගැන තවමත් ඔවුන් බලාපොරොත්තු පොදි බැඳගෙන. අද ඔවුන්ගේ එකම සරණ දිනූෂිකා දියණිය වෛද්‍යවරයකු වෙත රැගෙන යන එක.ඇයට බෙහෙත් කරන එක. එහෙත් එදා වේල හොයා ජීවිතය අතුරේ ගෙන යන ගාමිණී සුමිත්‍රා පවුල ඔබෙන් සරණක් බලාපොරොත්තු වෙන්නේ ආර්ථික ශක්තියක් ඔවුන්ට නැති නිසයි. කුලියට ලැබුණු මේ නිවහන කුලියක් ගෙවා ගන්නට නොහැකිව ජීවත් වුණත් වැහිදාට එය එකම වගුරුබිමක් බවට පත්වෙයි.”දැන් මේ හැමදේටම මේ පුංචි උන් ටික හුරුවෙලා මහත්තයා. එයාලට ඉගෙනගන්න පුළුවන් කියලා ඉස්කෝලෙන් කියවාලු. ඒත් අපි කොහොමද මේ දරුවත් එක්ක එයාලා ගැන බලන්නේ. පින් අයිති වෙයි මහත්තයෝ දුවව හොඳ කරන්න පුළුවන් දොස්තර මහත්තයෙක්ට කියන්න එයාව නැගිට්ටවලා දෙන්න කියලා.මේ අහිංසක ඉල්ලීම මිසක ඔවුන්ට ඒ වෙනුවෙන් දැරිය හැකි ආර්ථික ශක්තියක් අහලකවත් නැත. අද දිනූෂිකා දියණියට මෙලොව එළිය දකින්නට වාසනාව ලැබුණ ද ඇයට අවාසනාව කැන්දන් ආවේ කවුරුන් දැයි අපි ද නොදනිමු. එහෙත් මේ අසරණ පවුලට හැකි පමණින් සරණක් වෙන්න ඔබට පුළුවන් නම් ඒක ලොකු පිනක්.ලිපිනය: නො.23/4 පස්වන පටුමඟ ජම්බුගස්මුල්ල මාවත නුගේගොඩ.ජාතික ඉතිරි කිරීමේ බැංකුව නුගේගොඩ ශාඛාව 1-0026-07-2044-5ඒ.ජී.ගාමිණී දුර. 0779742957වසන්ත ජයසිංහ ආරච්චිගේ ඡායා- විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=av09082311</link>
    <topic>රුසියානු ගීත සිංහලෙන්</topic>
    <author>හේමමාලා රන්දුනු</author>
    <content>කලාවට මං හරිම කැමැතියිස්වර්ණා 61 වැනි උපන් දිනය සමරයිදෙපාරක්ම ගිලිහුණු නළුකම තුන්වැනි වතාවට හරිගියාරට වෙනුවෙන් යමක් කරන්න මේ හොඳම කාලයයිඅමීර්ගේ සිහිනය බිඳවැටෙයිඩැඩා හිටියනම් මේව මෙහෙම වෙන්නේ නෑඅහිමි වූ දෙයට සංවේදී වූ ආදරණීය නවකතාකරුවා‘ගොළු හදවතේ’ දම්මි - සුගත් 40 වසරකට පසු ආදරය දකින්නේ මෙහෙමයිකන්නෙලිය හරිත මංපෙතින් අනගිමල ඇල්ලට...දුව සනීප කරගන්න ‍දොස්තර මහත්තයෙක් හොයල දෙන්නරුසියානු ගීත සිංහලෙන් සංයුක්ත තැටියකටරසිකයන්ට නවමු අත්දැකීමක් ලබාදීම මගේ අරමුණයිසංගීතවේදියාගෙන් ශබ්දාගාරයක්සවස තේ මේසයට රස ගුණ සපිරි හතු රොටියක්අවස්ථාවක් ලැබුණොත් රඟපානවා සින්දු කියනවාසිඟින් තරුව පැෂන් තරුව වෙයිආදායම් වාර්තා බිඳින අයිස් ඒජ් -03අපස්මාරයට බය වෙන්න එපාආදරයට විවාහයට කාලයක් මටත් වෙන්වෙලා ඇතිප්‍රවීණ ලේඛිකා තනුජා ධර්මපාල රුසියානු ශ්‍රී ලංකා මිත්‍රත්වයේ සංකේතයක් ලෙස රුසියානු ගීත ශ්‍රී ලාංකේය රසිකයන්ට දායාද කිරීමේ කාර්යයක නිරතව සිටී.රුසියානු භාෂාව පිළිබඳ මනා දැනුමකින් හෙබි තනුජා පුරා වසර පහක කාලයක් රුසියාවේ වෙසෙමින් රුසියානු විශ්වවිද්‍යාලයකින් ජනසන්නිවේදනය පිළිබඳව ශාස්ත්‍රපති ගෞරව උපාධියක් ලබා ගත්තෙකි.රුසියානු ගීත දේශීය රසිකයන්ට හඳුන්වා දීමේ ඓතිහාසික කාර්යයට ප්‍රවේශව සිටිනුයේ රුසියානු තානාපති කාර්යාලයේ සංස්කෘතික අංශයේ ඇරියුමක් අනුවය. මේ සංයුක්ත තැටියට පරිවර්තිත රුසියානු ජන ගී, විප්ලවීය ගීත, සාම්ප්‍රදායික ගායනා, ළමා ගීත, පොප් ගීත, ජනපි‍්‍රයතම ප්‍රේම ගීත, කාව්‍ය ගායනා ඇතුළත්ය. මේවා රුසියානු හා සිංහල දෙබසින්ම ගැයීමේ අවකාශය ද සැලසේ.”රුසියානු සාහිත්‍යයේ අනෙකුත් අංශ අපට විශාල බලපෑමක් කර ඇතත් ගීත සාහිත්‍යය බලපා ඇත්තේ ඉතාමත් මඳ වශයෙන්.ඊට අමතරව මෑතක සිට ශ්‍රී ලංකාව - රුසියාව අතර මිතු දම් තවදුරටත් වර්ධනය වෙමින් තිබෙනවා. එනිසා මේ කාලයේදී රුසියානු සංස්කෘතික කේන්ද්‍රයට විවිධ තොරතුරු සොයමින් පැමිණෙන රසික පිරිස අතරින් බහුතරයක් දෙනා රුසියානු සංගීතය හා ගීත කලාව පිළිබඳ දක්වන්නේ පුදුමාකාර උනන්දුවක්. මේ පිබිදීම දුටු රුසියානු සංස්කෘතික කේන්ද්‍රය රුසියානු - ලංකා නව සංස්කෘතික නවෝදයක් සඳහා නව වැඩ පිළිවෙළක් සකස් කර ඇත. රුසියානු ගීත රසිකයන්ට හඳුන්වාදීම එහි එක් පියවරකි.තනුජා එසේ කියා සිටී.රුසියානු ගී රැගත් සංයුක්ත තැටියට වික්ටර් රත්නායක, රෝහණ වීරසිංහ, කරුණාරත්න දිවුල්ගනේ, කසුන් කල්හාර, අතුල අධිකාරි, රුවන් වීරසේකර, තිස්සසිරි පෙරේරා, ජයන්ත රත්නායක, ජගත් වික්‍රමසිංහ, කපිල පූගල ආරච්චි, නෙලූ අධිකාරි, මොරිස් විජේසිංහ, කිත්සිරි ජයසේකර, වසන්තා තිලකාංගනී, සමිතා මුදුන්කොටුව, පි‍්‍රයන්ත ඩිරෙක්ස් වැනි පරම්පරා දෙකක ශිල්පීහු සංගීතයෙන් හා ගායනයෙන් එක්වී සිටිති.හේමමාලා රන්දුනු</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=av09082312</link>
    <topic>රසිකයන්ට නවමු අත්දැකීමක් ලබාදීම මගේ අරමුණයි</topic>
    <author>ජයමිණි අත්තනායක</author>
    <content>කලාවට මං හරිම කැමැතියිස්වර්ණා 61 වැනි උපන් දිනය සමරයිදෙපාරක්ම ගිලිහුණු නළුකම තුන්වැනි වතාවට හරිගියාරට වෙනුවෙන් යමක් කරන්න මේ හොඳම කාලයයිඅමීර්ගේ සිහිනය බිඳවැටෙයිඩැඩා හිටියනම් මේව මෙහෙම වෙන්නේ නෑඅහිමි වූ දෙයට සංවේදී වූ ආදරණීය නවකතාකරුවා‘ගොළු හදවතේ’ දම්මි - සුගත් 40 වසරකට පසු ආදරය දකින්නේ මෙහෙමයිකන්නෙලිය හරිත මංපෙතින් අනගිමල ඇල්ලට...දුව සනීප කරගන්න ‍දොස්තර මහත්තයෙක් හොයල දෙන්නරුසියානු ගීත සිංහලෙන් සංයුක්ත තැටියකටරසිකයන්ට නවමු අත්දැකීමක් ලබාදීම මගේ අරමුණයිසංගීතවේදියාගෙන් ශබ්දාගාරයක්සවස තේ මේසයට රස ගුණ සපිරි හතු රොටියක්අවස්ථාවක් ලැබුණොත් රඟපානවා සින්දු කියනවාසිඟින් තරුව පැෂන් තරුව වෙයිආදායම් වාර්තා බිඳින අයිස් ඒජ් -03අපස්මාරයට බය වෙන්න එපාආදරයට විවාහයට කාලයක් මටත් වෙන්වෙලා ඇති‘කම්පිත සෙවණැලි’ සංයුක්ත තැටිය ගැන මහාචාර්ය ජයසේන කෝට්ටේගොඩ කියයිසෞන්දර්ය කලා විශ්වවිද්‍යාලයේ උපකුලපති මහාචාර්ය ජයසේන කෝට්ටේගොඩ රචනා කොට නිෂ්පාදනය කළ ජනපති, රණවිරු අභිනන්දන හා විවිධ තේමා රැගත් නව සංයුක්ත පටය කම්පිත සෙවණැලි දොරට වැඩීමේ උළෙල සැප්තැම්බර් මස 01 වැනි දින ප.ව. 6.00 ට කොළඹ 07 ජෝන් ද සිල්වා සමරු රඟහලේදී පැවැත්වේ.මේ සංයුක්ත පටය සෙසු සංයුක්ත තැටි අතරින් වෙනස් වන්නේ කොයි විදිහටද?මෙහි පෙර නොවූ විරූ අයුරින්, විවිධ දෘෂ්ටි කෝණයන්ට අනුව ගී පද නිර්මාණය කරලා රසිකයන්ට නවමු අත්දැකීම් ලබාදීම මගේ අරමුණ වුණා. එහිදී අපේ රට ජාතික සංස්කෘතිය මෙන් ම ඓතිහාසික පුරාවෘත්ත පිළිබඳ මා අවධානය යොමු කළා.එම අවස්ථා ජීවිතයේ සෙවණැලි ලෙස අර්ථ ගැන්වීමට මා උත්සාහ කළේ එම අවස්ථා කිසිදු දිනෙක අපේ ජීවිතයේ මකා දැමිය නොහැකිය යන මතයේ ඉඳලා.මේ වනවිට මා විවිධ නර්තන කෘති එළිදක්වා තිබුණත් සංයුක්ත තැටියක් නිර්මාණය කරන පළමු අවස්ථාව මෙයයි. මෙහි නිෂ්පාදන පිරිවැයත් මමමයි දරන්නේ.ප්‍රබන්ධ ශාස්ත්‍රයට අනුව සුභ ගණ මාත්‍රා ඡන්දස් මත පිහිටලා තමා සමස්ත ගී පදම රචනා කර ඇත්තේ.මේ සංයුක්ත තැටිය නිර්මාණය සඳහා ඔබ අංශ කීපයකින් ම දායකත්වය ලබාදීමත් සුවිශේෂයි.ගායනය, සංගීතය, නර්තනය මෙන්ම දෘශ්‍ය කලා වැනි ලලිත කලා එක්කොට රස වින්දනාත්මක මෙන් ම නැවුම් නිර්මාණයක් අලුත් විදිහට ගෙන ඒම පිළිබඳ කලෙක පටන්ම මගේ හිතේ තිබුණු හීනයක් මේ. එය අද සැබෑ වෙලා.සෞන්දර්ය කලා විශ්වවිද්‍යාලයේ උපකුලපතිවරයා ලෙස අද මා යටතේ පීඨ තුනක් ම පාලනය වෙනවා. ඒ සංගීතය, නර්තනය මෙන්ම දෘශ්‍ය කලා යන අධ්‍යයන අංශ. මේ අංශ තුනම එහෙමත් නැත්නම් මේ විෂයයන් තුන අතර විශාල අවියෝජනීය බැඳීමක් තියෙනවා, එකකට එකක් වෙන් කළ නොහැකි ආකාරයට. සංගීතය කියලා පැරණි භාරතීයන් අදහස් කළේ ගායනය, වාදනය, මෙන් ම නර්තනය යන ත්‍රිත්වයේ එකතුවට. කම්පිත සෙවණැලි නිර්මාණ කාර්ය ඔස්සේ මා කළේ මේ අංශ තුනම ඒකරාශි කිරීම.මේ ලලිත කලා හරහා මේ රටට විශාල කර්තව්‍යයක් නිර්මාණශීලීව කළ හැකියැයි මා හුදෙක්ම විශ්වාස කරනවා. ඒ වගේ ම මේ ක්ෂේත්‍ර එක්කාසු කරලා රට බබළවන්න පුළුවන්. මා රචනා කළ බොහෝ ගීත සංගීතවත් කොට ඇත්තේ අප විශ්වවිද්‍යාලයේම සිටින සංගීතාචාර්යවරුන් මෙන් ම ඒ ගීතවල නර්තන අධ්‍යක්ෂණය කළේ ද නර්තන පීඨයේ පීඨාධිපතිතුමා ඇතුළු ඒ ආචාර්ය මණ්ඩලය.ශ්‍රව්‍ය දෘශ්‍ය පෙළහරපෑමක් හැටියට මෙය දොරට වඩින උළෙලේදී මේ ගීත සඳහා රංගනයෙන් දායකත්වය ලබා දෙන්නේ අප විශ්වවිද්‍යාලයේ ම සිසු සිසුවියන්. මෙහි කලා සැලසුම් කළේ දෘශ්‍ය කලා පීඨයේ සිසුවන්. ඒ ඇඳුම් පැලඳුම්, ආයිත්තම්, සැරසිලි, වෙස් ගැන්වීම් මේ සියල්ල ඔවුන්ගේ අතින් ම නිර්මාණය වුණා.මේ සංයුක්ත තැටියේ අන්තර්ගතය ගැන තවදුරටත් කතා කළොත්?”මෙහි යොදාගෙන ඇති ඇතැම් ගී පද දීර්ඝයි. කතන්දරයක් ස්වරූපයකින් ලියා ඇති මේ ගීත තුළින් සමාජයට ලොකු භාවාත්මක පණිවුඩයක් ගෙනෙනවා.අපේ රටේ ඉතිහාසය පුරා පැවති සිරිත් විරිත් මෙන් ම මේ සමාජය මිනිසුන් මූණ දීපු යම් යම් සිදුවීම් සම්බන්ධවත් හා මුළු මහත් මිනිස් සමාජය ආපු ගමන පිළිබඳ ආපසු හැරීබැලීමක් සිදු කෙරෙනවා.කවදාවත් විනාශ කළ නොහැකි අපේ රටේ බලපැවැත්වූ රුදුරු ත්‍රස්තවාදය මුලිනුපුටා දමා පොදු ජන ජීවිතය සාමකාමී කළ සේනාධිනායක අතිගරු ජනාධිපතිතුමා වෙනුවෙන් පිදෙන අභිනන්දන උත්තමාචාර ගීතය සහ වීරෝදාර රණවිරුවන්ට පිදෙන උත්තමාචාරය වැනි ගීත ඒ අතර සුවිශේෂයි.ඒ අතර මීට විජය කුවේණි කතා පුවතද සම්බන්ධ කර ගනිමින් ගීත ලියැවුණා.මේ සංයුක්ත තැටිය නිර්මාණය සඳහා ඔබ දායක කරගත් ශිල්පීන් පිළිබඳව කතා කළොත්?සංගීත නිර්මාණයෙන් ආචාර්ය පණ්ඩිත් අමරදේව, මහාචාර්ය සනත් නන්දසිරි, රෝහණ වීරසිංහ, දයාරත්න රණතුංග, නවරත්න ගමගේ, කෝලිත භානු දිසානායක, රංජිත් ප්‍රනාන්දු, කුමාර ලියනවත්ත, සමන් පනාපිටිය, මහින්ද සෙනෙවිරත්න, නිමන්න හේෂාන් හා කලණි පෙරේරා යන සංගීතවේදීන් මෙන්ම ගායනයෙන් ආචාර්ය පණ්ඩිත් අමරදේව, මහාචාර්ය සනත් නන්දසිරි, දයාරත්න සහ මහාචාර්ය අමරා රණතුංග, රෝහණ බැද්දගේ, එඩ්වඩ් ජයකොඩි, කෝලිත භානු දිසානායක, රශ්මි සංගීතා, අමරසිරි පීරිස්, ප්‍රදීපා ධර්මදාස, නිමන්ත හේෂාන්, සමන් පනාපිටිය, ශි‍්‍රයා කාරියවසම්, ඩබ්.ඩී. ආරියසිංහ, ජනනාත් වරකාගොඩ හා සහේලි ගමගේ යන ගායක ගායිකාවන් මීට දායක වෙනවා.නර්තන රචනයෙන් මහාචාර්ය මුදියන්සේ දිසානායක, ආරියරත්න කළුආරච්චි, පාලිකා සමන්ති, අංජලී මිශ්‍රා, ගයාන් රැප්පේගොඩ, ඉමාෂා ගයනි ඇතුළු අප නර්තන පීඨයේ ආචාර්යවරුන් දායක වෙනවා.ජයමිණි අත්තනායක</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=av09082313</link>
    <topic>සංගීතවේදියාගෙන් ශබ්දාගාරයක්</topic>
    <author/>
    <content>කලාවට මං හරිම කැමැතියිස්වර්ණා 61 වැනි උපන් දිනය සමරයිදෙපාරක්ම ගිලිහුණු නළුකම තුන්වැනි වතාවට හරිගියාරට වෙනුවෙන් යමක් කරන්න මේ හොඳම කාලයයිඅමීර්ගේ සිහිනය බිඳවැටෙයිඩැඩා හිටියනම් මේව මෙහෙම වෙන්නේ නෑඅහිමි වූ දෙයට සංවේදී වූ ආදරණීය නවකතාකරුවා‘ගොළු හදවතේ’ දම්මි - සුගත් 40 වසරකට පසු ආදරය දකින්නේ මෙහෙමයිකන්නෙලිය හරිත මංපෙතින් අනගිමල ඇල්ලට...දුව සනීප කරගන්න ‍දොස්තර මහත්තයෙක් හොයල දෙන්නරුසියානු ගීත සිංහලෙන් සංයුක්ත තැටියකටරසිකයන්ට නවමු අත්දැකීමක් ලබාදීම මගේ අරමුණයිසංගීතවේදියාගෙන් ශබ්දාගාරයක්සවස තේ මේසයට රස ගුණ සපිරි හතු රොටියක්අවස්ථාවක් ලැබුණොත් රඟපානවා සින්දු කියනවාසිඟින් තරුව පැෂන් තරුව වෙයිආදායම් වාර්තා බිඳින අයිස් ඒජ් -03අපස්මාරයට බය වෙන්න එපාආදරයට විවාහයට කාලයක් මටත් වෙන්වෙලා ඇතිඅප අතරින් වෙන්වූ හද බැඳි ගායක මිල්ටන් මල්ලවාරච්චි ගැයූ අවසන් ගීතය වන “අග රැජනිය මේ දියතේ” ගීතය සංගීතවත් කිරීමේ වාසනාව ලද ඔහු සේනානායක වේරලියද්ද ගැයූ “මගේ ආදරේ” චලක චමුපති ගැයූ “චමත් පුතුනේ හිනැහෙන්” රනිල් මල්ලවාරච්චි ගැයූ “එකම මලක් ලෙස” ඇතුළු ගීත ගණනාවක් සංගීතවත් කරමින් මේ වන විට ක්ෂේත්‍රයේ සෑහෙන දුරක් ඇවිත්.වසර ගණනාවක අත්දැකීම් හා නිර්මාණ කටයුතුත් එක්ක ඔහු තවත් වැඩ කටයුත්තකට අත ගැහුවේ තම නිර්මාණ දිවියේ තවත් කඩඉමක් සනිටුහන් කරමින්. ඔහු නව පරපුරේ සංගීතවේදී අනුර විජේසිංහයි. අනුර ‘අසන්’ නමින් නවතම ශබ්දාගාරයක් පසුගියදා නාරාහේන්පිට දී විවෘත කළා.නව පරපුරේ ගායක ගායිකාවන් රැසකට සංගීතය නිර්මාණය කරමින් වාදකයකු ලෙස ද නමක් දිනා සිටින අනුර ගුවන්විදුලියේ ‘ඒ’ ශ්‍රේණියේ ගායකයෙක්. භාත්ඛණ්ඩ සංගීත විද්‍යාලයෙන් සංගීතය හැදැරූ ඔහු ‘හඳ මාමා’ වැඩසටහනේ වයලින් වාදකයකු ලෙසත් ගායකයකු ලෙසත් සම්බන්ධ වී සිටියා.වසර 12 ක් පමණ මහින්ද සිල්වා ප්‍රමුඛ ‘සුපර් ස්ටාර්ස්’ වාදක කණ්ඩායමේ ඕගන් වාදකයකු හා ගායකයකු ලෙස ඉතාලිය, කොරියාව, ඩුබායි, කුවේට්, ලෙබනන්, සංචාර රැසකට සහභාගි වී ඇති අනුර පසු කාලයේ ඩෙන්මාර්කය, ගී‍්‍රසිය, ඇමෙරිකාව, ජපානය, ඕස්ට්‍රේලියාව, පින්ලන්තය, ජර්මනිය, ස්වීඩනය, ස්විට්සර්ලන්තය වැනි රටවල සංගීත චාරිකාවලට සහභාගි වුණේ වාදනයෙන් මෙන්ම ගායනයෙන් ද දක්ෂතා පෙන්වමින්.කොළඹ ඉසිපතන විද්‍යාලයෙන් හා කැලණිය ගුරුකුලයෙන් සංගීත විෂයෙහි මූලික දැනුම ලබාගත් අනුරට එවක ගුරුහරුකම් ලැබුණේ ආනන්ද වීරසිරි ලක්ෂ්මන් විජේසේකර යන ගුරු භවතුන් ගෙන්. ආධුනික ගායනා තරග රැසකින් මුල් දිනුම් ගණනාවක් ලබා ඇති අනුර පණ්ඩිත් අමරදේවයන්ගේ ගීත ගැයීමෙන් එවක බොහෝ දෙනකුගේ ඇගයීමට ලක්වුණා.“අසන්” ශබ්දාගාරය විවෘත කිරීම අනුරගේ සංගීත නිර්මාණ කටයුතු තව තවත් දියුණුකර ගන්න අත්වැලක් වෙලා. ඔහු 2007 වසරේ එළිදැක්වූ “සඳක් වගේ” ගී සමුච්චයට එදා රසික ප්‍රතිචාර ඉහළින්ම ලැබුණ බවයි ඔහු කියන්නෙ. එය නිෂ්පාදනය කිරීම වෙනුවෙන් ඉන්දික මියුසික් සෙන්ටර් අධිපති ජී . .කේ. ඉන්දික මහතා ඔහු අදත් ගෞරවයෙන් සිහිපත් කරනවා. අනුරගේ දෙවන ගී සමුච්චයේ වැඩකටයුතුත් මේ දිනවල සිදුකෙරෙමින් පවතිනවා.ගායකයකු හා වාදකයකු ලෙස තමන් මෙතෙක් ආ ගමනට අතහිත දුන් අය අතර අනුර මුලින් ම සඳහන් කළේ තම දෙමව්පියන් රෝහණ වීරසිංහ, ආනන්ද වීරසිරි, ලක්ස්මන් විජේසේකර, මාලිනී බුලත්සිංහල යන සංගීත ගුරු භවතුන්ගේ මග පෙන්වීම හා උදව් පදව් නොලැබෙන්න තමන්ට කවදාවත් සංගීත ක්ෂේත්‍රයේ මේ තාක් දුරකට එන්න නොලැබෙන බවයි අනුර කෘතවේදීව මතක් කර සිටින්නේ.251/31 ඊ, කිරුළ පාර, නාරාහේන්පිට, කොළඹ 05 අනුරගේ ලිපිනයයි.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=av09082314</link>
    <topic>සවස තේ මේසයට</topic>
    <author>හර්ෂණී රුද්‍රිගු උපදෙස් - ප්‍රවීණ සූපවේදිනි වරුණි පෙරේරා</author>
    <content>කලාවට මං හරිම කැමැතියිස්වර්ණා 61 වැනි උපන් දිනය සමරයිදෙපාරක්ම ගිලිහුණු නළුකම තුන්වැනි වතාවට හරිගියාරට වෙනුවෙන් යමක් කරන්න මේ හොඳම කාලයයිඅමීර්ගේ සිහිනය බිඳවැටෙයිඩැඩා හිටියනම් මේව මෙහෙම වෙන්නේ නෑඅහිමි වූ දෙයට සංවේදී වූ ආදරණීය නවකතාකරුවා‘ගොළු හදවතේ’ දම්මි - සුගත් 40 වසරකට පසු ආදරය දකින්නේ මෙහෙමයිකන්නෙලිය හරිත මංපෙතින් අනගිමල ඇල්ලට...දුව සනීප කරගන්න ‍දොස්තර මහත්තයෙක් හොයල දෙන්නරුසියානු ගීත සිංහලෙන් සංයුක්ත තැටියකටරසිකයන්ට නවමු අත්දැකීමක් ලබාදීම මගේ අරමුණයිසංගීතවේදියාගෙන් ශබ්දාගාරයක්සවස තේ මේසයට රස ගුණ සපිරි හතු රොටියක්අවස්ථාවක් ලැබුණොත් රඟපානවා සින්දු කියනවාසිඟින් තරුව පැෂන් තරුව වෙයිආදායම් වාර්තා බිඳින අයිස් ඒජ් -03අපස්මාරයට බය වෙන්න එපාආදරයට විවාහයට කාලයක් මටත් වෙන්වෙලා ඇතිහවස තේ මේසයට මේ රසවත් හතු රොටිය සකසා ගන්න ඔබත් කැමැති ඇති. මස් මාළු ආහාරයට ගන්නා නොගන්නා සැමට පෝෂණය සපිරි හතු මුසුකරමින් සෑදූ මේ හතු රොටිය ඔබේ මුවට නැවුම් රසයක් එක් කරනවා නියතයි. මෙය රසවත්ව හදාගන්න ඔබත් උත්සාහ කර බලන්න.මේ සඳහා අවශ්‍ය ද්‍රව්‍යබට්න් හතු ග්‍රෑම් 250 (නැතිනම් පැකට් මෂ්රූම් හීනියට ඉරා ගැඹුරු තෙලේ බැදගන්න) මාළු මිරිස් කරල් 3 - 4 බීලූනු ගෙඩි 2 තක්කාලි ගෙඩි 1 ගම්මිරිස් කුඩු තේ හැඳි 1/2 මිරිස් කුඩු තේ හැඳි 1/2 අමු තුනපහ කුඩු තේ හැඳි 1/2 ලුනු තේ හැඳි 1/2 සීනි තේ හැඳි 1/2 සුදු ලූනු, අමු ඉඟුරු තේ හැඳි 1/2 එළවළු තෙල්/ මාගරින් අවශ්‍ය නම් කොත්තමල්ලි කොළ ටිකක්රොටිය සඳහා පිටි මිශ්‍රණය සකසා ගැනීමට අවශ්‍ය ද්‍රව්‍යපාන් පිටි ග්‍රෑම් 250 මාගරින් මේස හැඳි 2 බිත්තර 1 ලුණු තේ හැඳි 1/2 බේකින් පවුඩර් වතුරදැන් අපි රොටිය සාදා ගනිමුරොටිය සාදා ගැනීමේදී පාන් පිටිවලට මාගරින්, ලුණු, බිත්තර හා බේකින් පවුඩර් එකතු කරගෙන හොඳින් වතුරෙන් අනාගන්න. එසේ අනාගෙන පිටි මිශ්‍රණය සමාන බෝල දහයකට කඩා රවුමට තුනීකර රොටිය සාදාගන්න. ඉන් අනතුරුව, සෑදූ රොටිය තැටියකට දමාගෙන දෙපැත්තම පුළුස්සා ගන්න. අවශ්‍ය නම් මාගරින් ටිකක් උඩින් දමන්න.ඉන් අනතුරුව ඇත්තේ පිරවුම සාදා ගැනීමයි.මුලින් ම හතු ටික සිහින්ව කපා ගන්න. අනතුරුව මාළු මිරිස් කරල් කීපය දිගටියට කපා ගන්න. එසේ හතු ටික සහ මාළු මිරිස් ටික පසෙකින් තබාගෙන තාච්චියක් ලිප තබා තෙල් ටිකක් රත් කරගන්න. රත්කරගත් තෙල්වලට සුදුලූණු හා අමු ඉඟුරු ටික දමා බැඳෙන්නට හරින්න. ඒවා බැදීගෙන එනවිට මිරිස් කුඩු, ගම්මිරිස් කුඩු, තුනපහ, ලුණු දමා යන්තම් බැදගන්න. මාළු මිරිස්, බී ලූණු හා තක්කාලි ද ඊට එකතුකර කළවම් කරගන්න. එසේ කළවම් කරගන්නා අතරතුර සීනි ස්වල්පයක් ද ඊට එකතු කරගන්න. ඔබට අවශ්‍ය නම් පමණක් ඊට කොත්තමල්ලි කොළ කීපයක් එකතු කරගත හැකියි. දැන් අපි රොටියට අවශ්‍ය පිරවුම සාදාගෙන අවසන්.දැන් එම මිශ්‍රණයෙන් ටිකක් පුළුස්සා ගත් රොටියට තබා රෝල් කරගන්න. අවශ්‍ය නම් පොඩි ඉරටු කැබැල්ලක් ඊට ගසාගන්න. දැන් මේ හතු රොටිය ඔබේ සවස තේ මේසයට ලැහැස්තියි ඔබේ නිවෙසට එන අමුත්තන්ට ද එය රසවත් අතුරු පසක් වනු ඇත.හර්ෂණී රුද්‍රිගු උපදෙස් - ප්‍රවීණ සූපවේදිනි වරුණි පෙරේරා</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=av09082315</link>
    <topic>අවස්ථාවක් ලැබුණොත් රඟපානවා සින්දු කියනවා</topic>
    <author>ඉඳුනිල් වීරරත්න</author>
    <content>කලාවට මං හරිම කැමැතියිස්වර්ණා 61 වැනි උපන් දිනය සමරයිදෙපාරක්ම ගිලිහුණු නළුකම තුන්වැනි වතාවට හරිගියාරට වෙනුවෙන් යමක් කරන්න මේ හොඳම කාලයයිඅමීර්ගේ සිහිනය බිඳවැටෙයිඩැඩා හිටියනම් මේව මෙහෙම වෙන්නේ නෑඅහිමි වූ දෙයට සංවේදී වූ ආදරණීය නවකතාකරුවා‘ගොළු හදවතේ’ දම්මි - සුගත් 40 වසරකට පසු ආදරය දකින්නේ මෙහෙමයිකන්නෙලිය හරිත මංපෙතින් අනගිමල ඇල්ලට...දුව සනීප කරගන්න ‍දොස්තර මහත්තයෙක් හොයල දෙන්නරුසියානු ගීත සිංහලෙන් සංයුක්ත තැටියකටරසිකයන්ට නවමු අත්දැකීමක් ලබාදීම මගේ අරමුණයිසංගීතවේදියාගෙන් ශබ්දාගාරයක්සවස තේ මේසයට රස ගුණ සපිරි හතු රොටියක්අවස්ථාවක් ලැබුණොත් රඟපානවා සින්දු කියනවාසිඟින් තරුව පැෂන් තරුව වෙයිආදායම් වාර්තා බිඳින අයිස් ඒජ් -03අපස්මාරයට බය වෙන්න එපාආදරයට විවාහයට කාලයක් මටත් වෙන්වෙලා ඇති- චමින්ද වාස්වර්ණසූරිය පටබැඳිගේ උෂාන්ත ජෝශප් චමින්ද වාස්. ශ්‍රී ලංකා ක්‍රිකට් ක්‍ෂෙත්‍රයේ සිටින තුන් ඉරියව් ක්‍රීඩකයා.ශ්‍රී ලංකාවට පළමු විදේශීය ටෙස්ට් ජයග්‍රහණය ලබාදීමේ නියමුවා. (1994 – 95 නවසීලන්තයට එරෙහිව නේපියර්හිදී)2001 – 02 වසරේ බටහිර ඉන්දීය කොදෙව් දූපත්වලට එරෙහිව තරගාවලියේ 3 – 0 ලෙස තරගාවලිය ජය ගනිමින් කඩුලු 26 ක් ලබා ගත් ඔහු, ඉම්රාන් ඛාන් ට පසු එවැනි දස්කමක් කළ දෙවැනි ක්‍රීඩකයා ලෙසින් වාර්තා පොතට එක්වුණා.2003 ලෝක කුසලාන තරගාවලියේදී බංග්ලාදේශයට එරෙහිව පළමු පන්දු තුනේදී විකට් තුනක් පිට පිට දවා ගනිමින් වාර්තා පොතට එක්වුණා.මේ දක්වා ටෙස්ට් තරග 111 කට ක්‍රීඩා කර ඇති ඔහු ටෙස්ට් තරග 100 ඉක්මවා ක්‍රීඩා කළ ශ්‍රී ලාංකේය තුන්වැනි ක්‍රීඩකයා.2008 වසරේ අගෝස්තුවේ ඉන්දියාවේ යුවරාජ් සිං ලකුණු බිංදුවකට දවා ගනිමින් එක්දින කඩුලු 400 ට ළඟා වූ ඔහු එම කඩඉමට ළඟා වූ 4 වැනි ක්‍රීඩකයා ලෙස ඉතිහාසයට එක් වුණා.ඔහු පසුගියදා නිමාවුණු පාකිස්තානු සංචාරයේදී කොළඹ SSC පිටියේ පැවැති 3 වැනි ටෙස්ට් තරගයේදී ජාත්‍යන්තර ටෙස්ට් පිටියෙන් සමුගත්තා. එහෙත් තවමත් එක් දින සංචිතයේ සිටින චමින්ද වාස් සමඟ කළ සාකච්ඡාවකි මේ.ටෙස්ට් පිටියෙන් ඉවත්වීම ඔබ ගත් හදිසි තීරණයක්ද?ඇත්තෙන්ම නැහැ. ක්‍රීඩකයින් ලෙස අපි දැනගන්න ඕන අපි හැමදාම ක්‍රීඩා කරන්න ඇවිත් නෑ කියන එක. මම අවුරුදු 16 ක් රට වෙනුවෙන් ක්‍රීඩා කළා. එහිදී මම හොඳින් ක්‍රීඩා කළා. මට හැකි උපරිමයෙන් අපේ රට, කණ්ඩායම දිනවන්න තමයි සෙල්ලම් කළේ.ඉතින් මම මෙවර පාකිස්තාන් සංචාරය අතරතුරදී සමුගන්න ඕන කියන තීරණය ගත්තා. එහිදී මට පළමුවැනි සහ දෙවැනි තරගවලට ක්‍රීඩා කරන්න අවස්ථාව ලැබුණෙ නැහැ. මට ලැබුණු තරගයේදී මම සමුගත්තා.ඔබට දුකක් දැනෙන්න ඇතිඇත්තෙන්ම එය අමාරු තීරණයක්. හිතට දුකක් දැනුණු තීරණයක්. ඒකට හේතුව මට තවමත් ක්‍රීඩා කරන්න ජවය ශක්තිය තියෙන නිසා. මට තවමත් දස්කම් දක්වන්න හැකියාවක් තියෙනවා.ඒත් ක්‍රීඩකයෙක් ක්‍රීඩා ලෝලීන්ට, නායකත්වයට එපා වෙනතුරු ඉන්නේ නැතිව දස්කම් දක්වන අතරතුර විශ්‍රාම යාම ගෞරවයට හේතුවක්.ටෙස්ට් තරග බිමෙන් සමුගත් දා බිරිය වාසනා දියණිය තෙරීන් නෙතාරා, අශ්වින් හසන්දුල් සහ අකේන් චානක පුතුන් සමඟ.ඔබේ සමුගැනීම කිසියම් බලපෑමක් ප්‍රතිඵලයක් කිව්වොත්.එහෙම දෙයක් නැහැ. මම ටෙස්ට් තරග 111 කටත් එක් දින තරග 322 කටත් ක්‍රීඩා කරල තියෙනවා. මගේ අරමුණ තමයි 2011 ලෝක කුසලාන තරගාවලියට තරග කරලා රට වෙනුවෙන් මගේ උපරිම දස්කම් පෙන්වලා සමුගන්නා එක.ඒ සමඟ 20යි 20 තරගවලටත් ක්‍රීඩා කරන්න බලාපොරොත්තු වෙනවා. ඒ සඳහා ජවය ඉතිරි කර ගන්න ඕන. ඊට අමතරව අපි ජ්‍යෙෂ්ඨයින් විදිහට නවකයින්ට අවස්ථාව දෙන්නත් ඕන. ඒ නිසා මම තීරණය කළා ටෙස්ට්වලින් ඉවත් වෙන්න.අපේ කණ්ඩායමට දැන් නවක දක්‍ෂ පන්දු යවන්නන් රැසක් ඉන්නවා.ඇත්තෙන් ම අපි ලෝකයේ හොඳම එක් දින කණ්ඩායම වෙලා කිරුළ දිනාගත්තා. 20 යි 20 අනුශූරයින් වුණා. ටෙස්ට් තරගවලදී ප්‍රබලතම රටවල් පරාජය කරල තියෙනවා.ඉදිරියටත් මේ තත්ත්වය තව තවත් වැඩිවෙන්න ඕන. ඒ සඳහා නවක දක්‍ෂ ක්‍රීඩකයින් බිහි වෙන්න ඕන. දැන් අපට සතුටුවෙන්න පුළුවන් අලුත් පන්දු යවන්නන් රැසක්ම ඉන්නවා.ඔවුන් කිහිප දෙනෙක්ම ඔබ ලබාදුන් උපදෙස්, මඟ පෙන්වීම අගය කරල තිබුණා.අපේ රටේ සිටි අසන්තා ද මෙල්, රොමේෂ් රත්නායක, රවි රත්නායක වැනි ප්‍රවීණ ක්‍රීඩකයින් දිහා බලල තමයි මම මෙතරම් සාර්ථක වේග පන්දු යවන්නෙක් වුණේ.ඉතින් නවක ක්‍රීඩකයින් මම දිහා බලලා ඔවුන්ගේ ගමන හදාගන්නවා නම් මම ඒ ගැන නිහතමානීව සතුටු වෙනවා. මගේ දැනුම නවක ක්‍රීඩකයන්ට ලබා දෙන්න ඕනම වෙලාවක සූදානම්. එය රට වෙනුවෙන් අපි කළ යුතු යුතුකමක්.වසීම් අක්‍රම් සාර්ථක ඵල නෙළාගත් Reverse Swing  පන්දුව පසුකාලීනව ඔබේ සාර්ථකත්වයට හේතුවුණා.පිතිකරුවන් පන්දුවට පහර දෙන්න ඕන කොහොමද කියල තීරණය කරන්නෙ පන්දු යවන්නාගේ අත දිහා බලල. ඉතින් පන්දු යවන්නාගේ හැකියාව තමයි පිතිකරුවා නොමඟ යවමින් පන්දුව දෝලනය කිරීම.රිවස් ස්වින් කියන්නෙ සාමාන්‍යයෙන් පන්දුව දෝලනය විය යුතු දිශාවට ප්‍රතිවිරුද්ධ දිශාවට දෝලනය වීමට සැලැස්වීමයි. මෙය අලුත් පන්දුවෙන් වෙනස් ආකාරයකටත් පරණ පන්දුවෙන් තවත් ආකාරයකටත් සිදු වෙනවා.මෙය ඇත්තෙන් ම කලාවක්. එය ඉගෙන ගන්න ඕන. ඒ සඳහා මහන්සි වෙන්න ඕන. දැඩි කැපවීමෙන් පුහුණු වෙන්න ඕන.ඔබ තවමත් දැඩි ලෙස පුහුණුවීම්වල යෙදෙනවා.මගේ ඉලක්කය මීළඟ ලෝක කුසලානය තෙක් එක් දින තරග සහ 20 යි 20 තරග ක්‍රීඩා කිරීමයි. ඒ සඳහා කණ්ඩායමට ඇතුළත් වීමට ඇති තරගකාරිත්වය වැඩියි. මේ නිසා නිරන්තර පුහුණුව අත්‍යාවශ්‍යයයි.මගේ පළමු පුහුණුකරු කාල්ටන් බර්නඩෙත්. ඔහු ගේ උපදෙස් සහ අපේ වේගපන්දු පුහුණුකරු අනූෂ සමරනායක සමඟ ඔහුගේ ආශීර්වාදය සමඟ පුහුණුවීම් කරනවා.මගේ ශරීර යෝග්‍යතාව ශන්ද්‍ර ශාන් සමඟත් මගේ පාසලේ පුහුණුකරු හර්ෂ ඩි. සිල්වා සමඟ පිතිකරණය පිළිබඳවත් පුහුණුවේ යෙදෙනවා.ඔබ ගායනයටත් රඟපෑමටත් යොමුවන ආරංචියක් පැතිරුණා.ඇත්තටම මට ක්‍රීඩාවට වගේම ගායනයටත් හැකියාවක් තියෙනවා. ඒත් ඒ සඳහාම කැපවෙලා එහි යෙදෙන්න වෙලාවක් ලැබුණෙ නෑ ක්‍රිකට් නිසා. රඟපෑමට මට තිබුණෙ ආසාවක්. ඒ සඳහා ඉල්ලීම් කිහිපයක් ම පසුගිය කාලයේ ආවා.එහෙත් මගේ කාල වේලාව අනුව අවස්ථාවක් ලැබුණොත් මේ දෙකටම සහභාගි වෙන්න ආසාවක් තියෙනවා. ඒ වෘත්තීය ගායකයෙක් වෙන්න, වෘත්තීය නළුවෙක් වෙන්න ඕන කියලා නෙමෙයි. මගේ තියෙන කුසලතා වර්ධනය කරගන්න සහ ආසාවක් තියෙන නිසා.ඔබ ඉන්දීය IPL තරගවලටත් ප්‍රාන්ත තරගවලටත් සහභාගි වන ක්‍රීඩකයෙක්.IPL සඳහා ඩෙකෑන් චාජර්ස් පිල සමඟ වසර 3 ක ගිවිසුමකට බැඳිලා ඉන්නෙ. ඒ සඳහා සහභාගි වීම සිදුවේවි. එහෙත් ප්‍රාන්තයකට ක්‍රීඩා කිරීම තවම නිශ්චිතව කියන්න බෑ. ඒකට හේතුව අපේ රටේ ක්‍රිකට් යෙදෙන විදිහ අනුව තමයි තීරණය කරන්න වෙන්නෙ.ඔබ ක්‍රීඩාවෙන් සමුගත් කාලයක පුහුණුකරුවකු වෙයිද?හොඳ ක්‍රීඩකයකුට එක්වරම හොඳ පුහුණුකරුවකු වන්න බෑ. ඒ සඳහා ලෙවල් 1, 2, 3 කියන විභාග සමත් වෙන්න ඕන. ඊට අදාළ විෂයයන් හදාරන්න ඕන. තවම මගේ හිතේ එහෙම අදහසක් නෑ. මම දැනට සේවය කරන්නෙ ස්ටෑන්ඩ් චාටඩ් බැංකුවේ.ඔවුන් මට උපරිම නිදහස දීලා තියෙනවා මගේ ක්‍රිකට් ක්‍රීඩාව වෙනුවෙන්. ඉතින් කවදා හෝ ක්‍රිකට්වලින් සමුගත් දවසක මම වසර 3 ක් ඔවුන් සමඟ වැඩ කරනවා. ඉන්පසු තමයි ඉදිරිය තීරණය කරන්නේ.චමින්ද වාස් කලකිරිලාද?කොහෙත්ම නැහැ. එහෙත් මම අදහන ආගමට අනුව අපට මේ හැම දෙයක්ම දෙවියන්ගෙන් ලැබුණු ඒවා. අපේ ජීවිතයේ සියල්ලක්ම සිදුවෙන්නේ දෙවියන්ගේ සැලසුමකට අනුව.පාකිස්තානයේ ලාහෝර්වල සිදුවීමෙන් පස්සෙ අපට ජීවිතයේ බොහෝ දේ කියා දුන්නා. ඒ අනුව හෙට මොනවා වෙයිද කියන්න බෑ. ඒ නිසා වර්තමානයේ ජීවත් වෙන එක තමයි හොඳම දේ.එන විදිහකට මුහුණ දෙන්න සූදානමින් තමයි ඉන්නෙ. මගේ බිරිඳ වාසනා, දියණිය සහ පුතුන් දෙන්නා සමඟ සතුටින් ජීවත් වෙන එක තමයි මගේ ජීවිතය.ඉඳුනිල් වීරරත්න</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=av09082316</link>
    <topic>සිඟින් තරුව පැෂන් තරුව වෙයි</topic>
    <author>ලියා අඳින පැෂනය තිස්ස කරුණාසේකර</author>
    <content>කලාවට මං හරිම කැමැතියිස්වර්ණා 61 වැනි උපන් දිනය සමරයිදෙපාරක්ම ගිලිහුණු නළුකම තුන්වැනි වතාවට හරිගියාරට වෙනුවෙන් යමක් කරන්න මේ හොඳම කාලයයිඅමීර්ගේ සිහිනය බිඳවැටෙයිඩැඩා හිටියනම් මේව මෙහෙම වෙන්නේ නෑඅහිමි වූ දෙයට සංවේදී වූ ආදරණීය නවකතාකරුවා‘ගොළු හදවතේ’ දම්මි - සුගත් 40 වසරකට පසු ආදරය දකින්නේ මෙහෙමයිකන්නෙලිය හරිත මංපෙතින් අනගිමල ඇල්ලට...දුව සනීප කරගන්න ‍දොස්තර මහත්තයෙක් හොයල දෙන්නරුසියානු ගීත සිංහලෙන් සංයුක්ත තැටියකටරසිකයන්ට නවමු අත්දැකීමක් ලබාදීම මගේ අරමුණයිසංගීතවේදියාගෙන් ශබ්දාගාරයක්සවස තේ මේසයට රස ගුණ සපිරි හතු රොටියක්අවස්ථාවක් ලැබුණොත් රඟපානවා සින්දු කියනවාසිඟින් තරුව පැෂන් තරුව වෙයිආදායම් වාර්තා බිඳින අයිස් ඒජ් -03අපස්මාරයට බය වෙන්න එපාආදරයට විවාහයට කාලයක් මටත් වෙන්වෙලා ඇතිගිය සතියේ ලියා එව්වේ තරු තරගෙට යන්න කලියෙන් තරු හැඩයක් ‘ස්ටාර් ලුක්’ එකක් ගන්න අක්කාට ඇතිවූ උවමනාව ගැනයි. ඒත් ස්ටාර් බියුටි පැකේජ් බිලේ ගාණ දැක්ක ගමන් අයියා කොරවිය.මල්ලි මේක නං ඉඩ කඩං ගෙවල් දොරවල් උකස්වෙන කේස් එකක් බැරිද.... අක්කත් එක්ක සාකච්ඡා වටයක් පවත්තලා මේ බියුටි වියායාමය ටිකක් සේප් කරගන්ඩ...”අයියාගේ ඉල්ලීම හමුවේ මම අක්කා හමුවුණෙමි. “මේකයි අක්කෙ වැඩේ. දැං අපේ රටවල නං... මේවගේ් තරගවලදි බලන්නේ හඬ ගැන හැඩ ගැන එච්චරම තකන්නේ නෑ... අපිනං අගය කරන්නේ සොබාවික රුව... නැචුරල් බියුටි එක.”මේ මල්ලි.. ඒ මල්ලිලාගේ නොදියුණු රටවල්.. මේ බුවාලන්තෙ... හඬ විතරක් තිබ්බට මදි. හැඩත් ඕනෑ. නැතුව කොහොමදඊඍ විෂුවල්වලට ඉන්නෙ... විෂුවල් එකේ හැඩට හිටියොත් සමහරවිට ප්‍රොඩියුසර්ලා දැකලා ටෙලිඩ්‍රාමා, ඇඩ්වර්ටීස්මන්වලට, චිත්‍රපටිවලට එහෙමත් ගන්න චාංස් එක තියෙනවා.. ඒවාට ගියාම කොහොමද අත පිරෙන්න.. සල්ලි... ගේ පිරෙන්න තෑගි.. රටපිට ටුවර්...””දැං ඔය බියුටි කචල් පොට් තියෙන්නෙ එකසිය ගාණට.. ඔයිං .. එකකට ගිහිං.. ටිකක් ලාවට බියුටි ෂේප් එකක් දාගන්න බැරිද...?” අයියා ද හිමීට එතැනට එන්ටර් විය.”ඔය කිව්වෙ... මේ පාර මාර තරගයක් තියෙන්නෙ.. එහෙම ලේසියෙන් කුණු පිරිත්තං කරලා ගොඩයන්ඩ පුළුවන් එකක් නෙමෙයි... මේ බලන්ඩකො මගෙ කොණ්ඩෙ හැටි...”ඇයි අප්පච්චියෙ මක්වෙලාද.. ඔය තියෙන්නෙ කිතුල් රෑන වගේ් දිගට අපූරුවට.. අර මහගෙදරින් අම්මා දීපු නවසි තෙල් බෝතලේ ගෙනැත් ගාන්නද.”නවසි තෙල් ගාගෙන මේවට යන්න බෑ මනුස්සයෝ... මගෙ කොණ්ඩෙ කිසි පිළිවෙළක් නෑ.. එහෙං.. නැමිලා මෙහෙං ඉස්සෙනවා.. එහෙන් කැරකිලා මෙහෙං කැරකිලා... එහෙම නෙමෙයි නිකං කඩා හැලෙන්න තියෙන්න ඕනෑ.. එතකොට තමයි.. කොණ්ඩෙ නිතරම මූණට වැටෙන්නෙ...”මළ වදයක්නෙ කොණ්ඩෙ මූණට වැටෙන එක.. අයියාගේ කතාවට අක්කා දැම්මේ නෝන්ඩි සිනාවකි.”මූණට වැටෙන කොණ්ඩේ අතින් මේම කරලා පිටිපස්සට කර කර කතාකරන එක, සිං කරන එක තමයි දැං ලේටස්ට්... කොහෙද එව්වා දැනගන්ඩ.. ටී.වී. එකේ.. ෆන් ප්‍රෝග්‍රෑම් එකක්වත් බලනවායැ.. ප්‍රොවුර්තියි.. කාලගුණෙයි.. මැචුයි... විතරයි...”හරි එතකොට දැං මොකක්ද කොණ්ඩෙට කරන්නේ...”ස්ට්‍රේට් කරන්න ඕනෑ...ඇයි.. ළමයෝ අහල නැද්ද කොණ්ඩෙ කෙළින් කරන ස්ටයිල් එක ගැන... හපෝ.. ඔයා ගේ බියුටි දැනුම..!””කොණ්ඩෙ කෙළින් කරන්ඩ.. බලු වලිග ඇද අරිනවා වගේ උණ පුරුකක දානවා වත්ද.. නැත්ත.. ගලක් ගැටගහලා එල්ලං ඉන්නවාද?..”ඒ ඉතිං .. ඔයා වගේ පිස්සො තමයි.. එහෙම නෙමෙයි. කරන්ට් එකෙං.. රත්කරලා.. කරන සිස්ටම්ස් තියෙනවා. බියුටි පාල..ස් ළඟ...දැං ඕකට කීයක් විතර කුඩු වෙනවද කියන්ඩ කෝ..”මේ. මේ.. ඔය.. අයිල තැන්වලිං අඩුවට කරලා අගේට තියෙන කෙස්ටික විනාස කරගන්ඩ බෑ.. ටී.වී.එකේ දාන තැනිං.. ම.. තමයි කරගන්න ඕන.. ඕන්නං පහළොවක් විස්සක් යයි.”පහළොවක්.. වි..වි.ස්සක්.. කිරිඅප්පේ... මාසයක් කන සල්ලි..”අයියාගේ ඇස් ගෙඩි කොස් ගෙඩි සයිස් විය.”ඒ වගේද... මට පබ්ලිසිටි හම්බ වුණාම.. මං එක ඇඩ් එකකට හිටලා.. ඔය ගාණ මිනිත්තු දෙකෙං හොයන්නෙ..”බුවා අයියා පරාජය බාරගෙන කරබාගත් හෙයින් වාදය නිමාවිය.හවස් බාගයේ බුවා අයියා රෙදි මදින්නට වූ අතර මම පත්තරේ ගෙන කාමරයට වැදුණෙමි.මඳ වේලාවකින් බුවා අයියා කඩාගෙන කාමරේට පාත්විය.”මල්ලි... එළ අයිඩියාවක් ආවා... අක්කගේ බියුටි බිල්ඩිංවලට යන ගාණත් ඉතුරු කරගන්න ක්‍රමයක්.. වැඩේ පිට් වුණොත් මං මහා පරිමාණෙං කරලා මාර ගාණක් හොයනවා...”මොකක්ද.. අයියෙ... ක්‍රමේ...?””ඉන්ඩකො මල්ලි.. කරලා.. අත්හදාබලලාම පෙන්නන්නංකෝ.... කෝ මල්ලි අක්කා..?””ආ.. එහා කාමරේ නිදිද කොහෙද..””නිදි .. ද.. එහෙනං... එළ ටයිම...” කී අයියා ආ ස්පීඩ් එකෙංම ආපසු ගියේය.අයියා ගේ යෑම ගැන සැක හිතූ® මම වහාම ඇඳෙන් නැගිට එළියට ආවෙමි.රෙදි මදින තැන අයියා නැත. අයන් එකද පේන්න නැත.ඒ සමඟම මොනා දෝ පිළිස්සෙන කරගඳක් දැනුණි.”හ..හපෝයි... බුදු අම්මෝ...මිනීමරනෝ.. ඕ..මහ විලාප හඬක් ද ඒ සමඟම නැඟී ආවෙන් වහා අක්කා නිදා සිටි කාමරය වෙත දිව ගියෙමි.අක්කා ඇඳ මත හිඳ දෑතින් කොණ්ඩය බදාගෙන විලාප දෙයි. කරගඳින් සහ පුලුටු දුමින් කාමරය පිරී ඇත.තොවිලයට ඇඹූ කිරිබත් බලිය මෙන් අයියා රත්වූ අයන් එක ද අතැතිව හිඳී. මුහුණෙන් ලෙදර් බෝල සයිස් දාඩිය බිංදු බේරෙයි.අක්කාගේ කේස කලාපයෙන් බාගයක් වෙන්වී ඇඳමතය.”හපෝ... ඕ... මේ .. මිනිහා.. මගෙ කොණ්ඩෙ කෑවා.... හයියෝ... මං.. විනාසයි... මොකද්ද මනුස්සයෝ මේ කරේ””ඇ.. ඇයි... ඔයාමනෙ.. කිව්වේ.. කොණ්ඩේ ස්ත්‍රික් කරගන්න ඕනෑ කියලා.. පිටට දා පාළොස්දාහක් නොදී මේකෙන් ස්ත්‍රීක් කරලා කොණ්ඩෙ කෙළිං කරන්නයි හැදුවේ... ෂෙහ්.. කරුමෙ..ටිකක් රත්වුණා වැඩියි. නැත්තං.. වැඩේ එළටම දෙන්න.. තිබුණා සල්ලිත් ඉතු...”බලන්න මල්ලි.. මේ.. ගොං මිනිහා ස්ට්‍රේට් කරන්න හිතලා ස්ත්‍රීක් කරලා මගෙ කොණ්ඩෙ බ්ලාස් කළා.. හයියෝ.. දැං කොහොමද මං... සිඟින් රේස් එකට යන්නෙ...”හෝව්.. පො.. පොඩ්ඩක්.. මේ පැත්ත බලන්ඩ.. අක්කෙ.. ඔය කොණ්ඩෙ පස්සට දාන්ඩ.. ම්.. ම්.. වැඩේ හොඳ අතට වගේ වෙලා තියෙන්නේ.. බලන්ඩකො දැං කණ්ණාඩියෙන් කොණ්ඩෙ ලේයර්ස් කපලා වගේ අක්කට මාර යං ලුක් එකක් ඇවිල්ලා වගේ නේ...”ඒ.. ඒ.. ඒකනෙ .. මල්ලි..මේ..මාත් කි.. කියන්න හැදුවේ.”අයියා.. දෙස දත් සපා දයාබර බැලුමක් හෙළූ අක්කා කණ්ණාඩි මේසය ඉදිරිපිට ඉඳගෙන හිස හරවා බලන්නට විය. අයියා මගේ පිටට තට්ටුවක් දමාගෙන හිමින් ඇදී ගියේ ය.”ෂාහ්.. අක්කා දැං.. සිඟින් තරුවට නෙමේ පැෂන් තරුවට නං.. නියමයි..” මම කීවෙමි.”අනේ.. ඇත්තට.. මද .. මල්ලි.. මටත් හිතෙනවා.. මේ කට් එක මගේ පේෂ්කට් එකට මැච් කියලා... බැඳලා අවුරුදු දොළහටම ඔය මනුස්සයාගෙං මට කියලා ඔය හොඳක් වුණාමයි... ඒක නෙමේ මල්ලි.. මොකක්ද අර කීව පැෂන් තරුව...”ආ.. මං.. යංතං දැක්කා... ටවුමේ බැනර්.. කටවුට් වගයක් පැෂන් තරුව මූලික තරගය හෙට හවස ටවුන් හෝල් එකේ කියලා....”අනේ .. මල්ලි.. මටා.ත් මේ අලුත් හෙයා කට් එක ආවට පස්සෙ... නං.. යන්නම හිතෙනවා... අර තරගෙට මහපු ඇඳුමුත් තියෙනවා... ගියොත් නං මට ෂුවර් ප්ලේස්... අර මනුස්සයා නං එයිද දන්නෑ.. මල්ලි..ත් එන්නකො .. හෙට.. මාත් එක්ක යන්න.. මං දැං ගිහින් මේ කොණ්ඩෙ තව ටිකක් ෂේප් කරගෙන එන්නං...”දාර වලියක් ගොස් ගිනිවිජ්ජුම්බරයකින් අවසන් වෙන්නට තිබූ දෙයක් එසේ අවසන් වූයේ තවත් තරගයක ඇරඹුමෙනි.පසු දින අයියාත් මමත් අමුතු ඇඳුමක් ඇඳි අක්කාත් සමඟ නගරයේ ශාලාව වෙත ගියෙමු.අවාසනාවකට අප එහි යන විට තරගය ඉවර වෙන්න කිට්ටුය. එළියේදීම සංවිධායක බුවෙක් අප නවතාලූයේය.”හයියෝ... සොරි... මිස්.. අපි මේ තරගෙට කලින් ගම්වලට ගිහිල්ලා.. ඒ ගැන උනන්දුවක් දැනීමක් ඇති අයව තෝරලා තමයි ලියාපදිංචි කළේ... ඒ අය තමයි අද තරග වැදුණේ..”හරි.. හරි.. කමක්.. නෑ.. අපි කොංදේසි ඔක්කොටම එකඟයි.. මෙයා.. හරිම උනන්දුයි.. ගෙදර හිටියත් මෙයාගෙ වැඩේ පැෂන්ම තමයි.. කොහොම හරි චාංස් එකක් දෙන්න..” අයියාගේ කන්නලව්ව ඇසූ සංවිධායක බුවා.. පෝරං කොළ මිටියක් අපට දුන්නේ..ය.”ටක්ගාලා... රෙඩි වෙලා.... අනික් පැත්තෙන්.. එහෙනං ස්ටේජ් එකට එන්ඩ... මං .. අධ්‍යක්ෂතුමාට කියන්නං.. දැනට ඔය පෝරමේ නමයි අස්සනයි දාලා දෙන්ඩ...”මල්ලි.. බලන්ඩ.. අනික් ඔක්කොම වගේ රෙද්ද හැට්ට නිකං ගවුං කොට ගහලා ගැමි ටයිප්. මට ගේමක් නෑ... අක්කා වේදිකාවට නඟින ගමන් රහසින් කීවේ සතුටින් ඉපිලෙමිනි.අයියාත් මමත් සභාවේ විනිසුරුන් පිටුපස ඇති ආසන පේළියක ඉඳගතිමු.අක්කාගේ නම කියැවුනෙන් ඇය හැඩ වැඩ දමා පැද්දෙමින් පූස් ගමනින් ඉදිරියට පැමිණ ආචාර කළාය.විනිශ්චය මඬුල්ලෙන් ප්‍රශ්න ඇසීම ඇරඹිණි.”දැං ඔබ කොච්චර කල් වෙනවද පටන් අරං..””ම්.. ම්.. ගොඩා...ක් .. කල්.... මගෙ හිතේ ටූ ඉයස්වල ඉඳලම.. වගේ.. මං.. පැෂන්වලට.. ගොඩාක් ආසයි කියලා මමී කියනවා..”කොච්චර ඉඩම් ප්‍රමාණයක ද ඔබ වගාකරලා තියෙන්නෙ...”ඒ පැනයෙන් අක්කා පමණක් නොව අයියාත් මාත් අන්දොස් වීමු.අක්කා ආයාසයෙන් හිනාවක් නඟා මයික් එක ළඟට මුව ලං කළාය.”ස.. සමාවෙන්න.. මට.. හරියට තේරුණේ නෑ... ප්ලීස්.. ආයෙ අහනවද?””හොඳයි... කියන්න... ඔබ එක් කන්නයකදි ලබාගත් උපරිම අස්වැන්න ප්‍රමාණය කොපමණද?”එවර අක්කාගේ මූඩ් එක චේන්ජ් විය.අයියා මගේ කකුලට අනී. “යං.. යං.. මල්ලි.. යං..””මොකක් ද.. ඇහුවෙ..” අක්කා නැවත අසයි. එවර මේසය මතවූ මයිකය අතට ගත්තේ ප්‍රධාන විනිසුරු බුවාය.”අපි අහන්නෙ... ප්ලාන්ට් රෝස් කම්පැනියේ පොහොර දාලා කන්නයකදි ලබාගත් වැඩිම වැල්දොඩම් අස්වැන්න ප්‍රමාණය. නැත්තං මේ.. මේ..කඩාපු පැෂන් ගෙඩි කිලෝ ගාන...දෙකට නැමී සීට් පේළි අතරිං ගොස් එළියට පනින අතරේ අයියා වේදිකාව පසුබිමේ ඇති විශාල වර්ණ බැනරය”වැල් දොඩම් වගාව ජනප්‍රිය කිරීමේ අරමුණින්ප්ලාන්ට් රෝස්පොහොර සමාගම ඉදිරිපත් කරන’පැෂන් ස්ටාර්’ පළමු වටයපොල් අකුරින් එහි විය.ලියා අඳින පැෂනය තිස්ස කරුණාසේකර</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=av09082317</link>
    <topic>ආදායම් වාර්තා බිඳින අයිස් ඒජ් -03</topic>
    <author>කුමාර</author>
    <content>කලාවට මං හරිම කැමැතියිස්වර්ණා 61 වැනි උපන් දිනය සමරයිදෙපාරක්ම ගිලිහුණු නළුකම තුන්වැනි වතාවට හරිගියාරට වෙනුවෙන් යමක් කරන්න මේ හොඳම කාලයයිඅමීර්ගේ සිහිනය බිඳවැටෙයිඩැඩා හිටියනම් මේව මෙහෙම වෙන්නේ නෑඅහිමි වූ දෙයට සංවේදී වූ ආදරණීය නවකතාකරුවා‘ගොළු හදවතේ’ දම්මි - සුගත් 40 වසරකට පසු ආදරය දකින්නේ මෙහෙමයිකන්නෙලිය හරිත මංපෙතින් අනගිමල ඇල්ලට...දුව සනීප කරගන්න ‍දොස්තර මහත්තයෙක් හොයල දෙන්නරුසියානු ගීත සිංහලෙන් සංයුක්ත තැටියකටරසිකයන්ට නවමු අත්දැකීමක් ලබාදීම මගේ අරමුණයිසංගීතවේදියාගෙන් ශබ්දාගාරයක්සවස තේ මේසයට රස ගුණ සපිරි හතු රොටියක්අවස්ථාවක් ලැබුණොත් රඟපානවා සින්දු කියනවාසිඟින් තරුව පැෂන් තරුව වෙයිආදායම් වාර්තා බිඳින අයිස් ඒජ් -03අපස්මාරයට බය වෙන්න එපාආදරයට විවාහයට කාලයක් මටත් වෙන්වෙලා ඇතිළමා ළපටින්ගේ මෙන්ම වැඩිහිටියන්ගේ ද ආදරය දිනූ සජීවීකරණ චිත්‍රපට පෙළක් වූ ‘අයිස් ඒජ්’ හි තෙවැන්නා ‘ඩෝන් ඔෆ් ද ඩයිනසෝරස්’ මෙරට ප්‍රදර්ශනය වන්නේ පසුගිය ජූලි 9 වැනිදා සිටය.එතෙක් මෙතෙක් ශ්‍රී ලංකාවේ ප්‍රදර්ශනය වූ හොලිවුඩ් චිත්‍රපට තැබූ ආදායම් වාර්තා සියල්ල බිඳිමින් ‘අයිස් ඒජ් – 3’ මේ වන විට කොළඹ ලිබර්ටි සිනමාහලේදී පමණක් රුපියල් ලක්ෂ 130ක් උපයා ඇති බව වාර්තා වේ.ක්‍රිස් වෙප් ගේ නිර්මාණයක් ලෙස ‘අයිස් ඒජ්’ චිත්‍රපට පෙළේ පළමුවැන්න ලොව පුරා ප්‍රදර්ශනය වූයේ 2002 වසරේ දී ය. එහි දෙවැන්න ‘අයිස් ඒජ් – 2; මෙල්ට් ඩවුන්’ 2006 වසරේදී ප්‍රදර්ශනය වූයේය. ‘අයිස් ඒජ් – 3; ඩෝන් ඔෆ් ද ඩයිනසෝරස්’ අධ්‍යක්ෂණය කර ඇත්තේ කාලෝස් සල්දත්න සහ මයික් තර්මියර් එක්වය.හොලිවුඩයේ බ්ලූ ස්කයි චිත්‍රාගාරයේ නිමැවුණු අයිස් ඒජ් – 3 හිද මැෆී නමැති මැමත් සිඩ් නමැති මන්දකයා (අමෙරිකාවේ වෙසෙන ලේනකුගේ හැඩරුව සහිත සත්ත්ව විශේෂයකි) දියාගෝ නමැති වක ගැසුණු දත් සහිත ව්‍යාඝ්‍රයා වැනි අයිස් ඒජ් චිත්‍රපට පෙළේ ප්‍රේක්ෂක සිත් ගත් චරිත ඇතුළත්ය.මෙම චිත්‍රපටයේ විශේෂත්වයක් වනුයේ මැෆී නමැති මැමත් ගේ බිරිය ලෙස ‘එලී’ ගේ චරිතය හඳුන්වා දීමයි. එලී ගැබ්බරව සිටින්නීය. සිඩ් නමැති මන්දකයා සිතන්නේ තමන්ටම කියා පවුලක් සිටිනවා නම් හොඳය කියාය.සිඩ් අනුන්ගේ බිත්තර තුනක් රැකබලා ගැනීම අරඹයි. සිඩ් නොදැන රැකබලා ගන්නේ ඩයිනෝසර බිත්තර තුනකි. ඒවා පිපිරී පිටතට පැමිණෙන්නේ සිඩ්ටත් වඩා විශාල ඩයිනෝසර පැටවුන් තිදෙනෙකි.වඳවී යාමේ තර්ජනයට මුහුණපා සිටින ඩයිනෝසරයන් තමන්ගේ නැතිවූ බිත්තර සෙවීම ඇරඹීමත් සමඟම සිඩ් මුහුණ දෙන්නේ අර්බුදකාරී තත්ත්වයකටය. තම හිතවත් සිඩ් බේරාගනු පිණිස දැවැන්ත උරගයන් හා සටන් වදින්නට මැෆී නමැති මැමැත්ට ද දියාගෝ නමැති ව්‍යාඝ්‍රයාට ද සිදුවෙයි.ඒ අතරතුර මැෆී ගේ බිරිය එලී සිය පළමු දරුවා ප්‍රසූත කිරීමට සූදානම් වෙයි. එහිදී දරු ප්‍රසූතිය සඳහා වින්නඹුකම් කරන්නට සිදුවන්නේ ව්‍යාඝ්‍රයා දියාගෝටය. මේ සියලු අභියෝග ජයගන්නට සිඩ්, දියාගෝ, මැෆී හා එලී සමත් වේවිද?ඩයිනෝසරයන් හැරෙන්නට අඟුටුමිට්ටන් වර්ගයක් ද මේ ප්‍රේක්ෂකයන්ට හඳුන්වාදීමට අයිස් ඒජ් –3 නිර්මාතෘවරුන් කටයුතු කර තිබේ. මෙම චිත්‍රපටයේ කතා පුවත විකාශනය වන්නේ ද පළමු චිත්‍රපට දෙකේදී දැක්වුණු පරිසරයන්ට වඩා වෙනස් සුන්දර පරිසරයකය.කුමාර</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=av09082318</link>
    <topic>අපස්මාරයට බය වෙන්න එපා</topic>
    <author>සාකච්ඡාවකින් සකස් කළේ- ගාමිණී සුසන්ත</author>
    <content>කලාවට මං හරිම කැමැතියිස්වර්ණා 61 වැනි උපන් දිනය සමරයිදෙපාරක්ම ගිලිහුණු නළුකම තුන්වැනි වතාවට හරිගියාරට වෙනුවෙන් යමක් කරන්න මේ හොඳම කාලයයිඅමීර්ගේ සිහිනය බිඳවැටෙයිඩැඩා හිටියනම් මේව මෙහෙම වෙන්නේ නෑඅහිමි වූ දෙයට සංවේදී වූ ආදරණීය නවකතාකරුවා‘ගොළු හදවතේ’ දම්මි - සුගත් 40 වසරකට පසු ආදරය දකින්නේ මෙහෙමයිකන්නෙලිය හරිත මංපෙතින් අනගිමල ඇල්ලට...දුව සනීප කරගන්න ‍දොස්තර මහත්තයෙක් හොයල දෙන්නරුසියානු ගීත සිංහලෙන් සංයුක්ත තැටියකටරසිකයන්ට නවමු අත්දැකීමක් ලබාදීම මගේ අරමුණයිසංගීතවේදියාගෙන් ශබ්දාගාරයක්සවස තේ මේසයට රස ගුණ සපිරි හතු රොටියක්අවස්ථාවක් ලැබුණොත් රඟපානවා සින්දු කියනවාසිඟින් තරුව පැෂන් තරුව වෙයිආදායම් වාර්තා බිඳින අයිස් ඒජ් -03අපස්මාරයට බය වෙන්න එපාආදරයට විවාහයට කාලයක් මටත් වෙන්වෙලා ඇතිඅපස්මාරය (Epilepsy) තරමක තැතිගැන්මක් ඇතිවන රෝගයක්. පැරැන්නන් විශ්වාස කළේ මෙම රෝගය කිසියම් අදෘශ්‍යමාන බලවේගයක් නිසා ඇති වන්නක් බවයි. එහෙත් එය එසේ නොවන බවත් නිසි වෛද්‍ය ප්‍රතිකාර මඟින් අපස්මාර රෝගය ජයගත හැකි බවත් නවීන වෛද්‍ය විද්‍යාව ඔප්පු කර තිබෙනවා.’අපස්මාරය’ යනු කුමක්ද?ශ්‍රී ලංකාවේ ජනගහනයෙන් සිය දෙනකුගෙන් එක් අයකුට මෙම අපස්මාර තත්ත්වය ඇති බවයි සලකන්නේ. ‘අපස්මාරය’ ලෙස වර්තමානයේ හඳුන්වන මෙම රෝගය ග්‍රාමීය ව්‍යවහාරයේ මීමැස්මොරය, වලිප්පුව, සිහිමූර්ඡාව, ක්ලාන්තය ලෙසත් සමාජයේ බොහෝ දෙනෙක් ‘ෆිට්’ එක ලෙසත් හඳුන්වනවා.දකුණු කොළඹ මහ රෝහලේ (කළුබෝවිල) ස්නායු රෝග විශේෂඥ වෛද්‍ය එම්.ටී.එම්.රිෆ්සිබටහිර වෛද්‍ය විද්‍යාව මෙම රෝගය හඳුනාගෙන ඇත්තේ මොළයේ විද්යුත් රසායනික ක්‍රියාකාරිත්වයේ කෙටිකාලීනව ඇතිවන වෙනසක් නිසා හටගන්නා රෝගයක් ලෙසයි.අපගේ මොළයේ ක්‍රියාකාරිත්වය සිදුවන්නේ මොළයේ සෛල අතර සිදුවන විද්යුත් හුවමාරුවක් මඟින්. එම විද්යුතයේ තිබෙන්නේ ඉතා සුළු වෝල්ටීයතාවයක්.එම වෝල්ටීයතාව මනිනු ලබන පරීක්ෂණය EEG ලෙසයි හඳුන්වන්නේ. මොළයේ සෛලවලින් ජනිත වන විද්යුතය නියමිත අගයෙන් පවතින විට කිසිදු ගැටලුවක් මතුවන්නේ නෑ. ඇතැම් විටෙක මෙම විද්යුතය මඟින් අධික විභවයක් ඇතිවිය හැකියි. එවිට මොළයේ යම් යම් ස්ථාන වැඩියෙන් ක්‍රියාකිරීමට පටන් ගන්නවා.නවීන වෛද්‍ය විද්‍යාවේදී මෙම අපස්මාරය (Epilepsy) වර්ග කීපයකට බෙදා දැක්වෙනවා. ඒ, රෝගය හටගන්නා ස්ථානය, රෝගය නිසා පෙන්නුම් කරන බාහිර ලක්ෂණ ආදිය සලකා බැලීමෙන්. අපේ සමාජයේ ‘මීමැස්මොරය’ ලෙස හඳුන්වන්නේ අපස්මාර රෝගයේ උග්‍ර අවස්ථාවක්. මෙහිදී රෝගියා බිම වැටී අතපය වේගයෙන් ගැස්සී සිහිමුර්ඡා වී දඟලන ආකාරයක් පෙන්නුම් කරනවා.එසේම මුඛයෙන් සෙම ගැලීම, දත කට පූට්ටු වී දිව සැපී තිබීම ද දැකගත හැකියි. විනාඩි 4ක් හෝ 5ක් දැඟලීමෙන් පසුව රෝගියා සම්පූර්ණයෙන් ම යථා තත්ත්වයට පැමිණෙන ආකාරය ද දැකගත හැකියි. අපස්මාර රෝගයට ගොදුරු වූ ඇතැම් රෝගීන් ඉතාම සුළු වෙනස්කම් පෙන්නුම් කළ හැකියි.ඔවුන් සිටි තැනම සිට ඉතා සුළු වේලාවකට කල්පනාවකට වැටී සිටින ආකාරයක් පෙන්නුම් කළ හැකියි. ඇසිපිල්ලන් ගැසීමේ වේගය වැඩිවීම, තලුමැරීම, කටින් කෙළ ස්වල්පයක් බේරීම වැනි ලක්ෂණ මෙම රෝගීන් පෙන්නුම් කළ හැකියි.විනාඩි කීපයකින් මෙම ලක්ෂණ පහව යනු ඇති. පාසල් දරුවන් තුළ මෙම තත්ත්වය බහුලව දැකගත හැකියි. මෙම තත්ත්වය හඳුනා නොගත් ඇතැම් ගුරුවරුන් මෙවැනි දරුවන් පාඩමට අවධානය යොමු නොකරන දරුවන් ලෙස නම් කරනවා. මෙය වැරදි සහගත තත්ත්වයක්.ඉහත කරුණුවලින් පැහැදිලි වන්නේ ‘අපස්මාරය’ සුළු රෝග ලක්ෂණවල සිට දරුණු රෝග ලක්ෂණ පෙන්නුම් කරන තත්ත්වයක් දක්වා පැතිරුණු රෝගයක් බවයි. වයස අවුරුදු 4ට අඩු ළමයින් තුළ ඇතිවන උණ වලිප්පුව අපස්මාර රෝගයේ එක් අවස්ථාවක්. කුඩා දරුවන්ට මෙය ඇතිවන්නේ උණ අධික වූ විටයි. මේ සඳහා දීර්ඝකාලීන ඖෂධ ගැනීමක් අවශ්‍ය වන්නේ නෑ.අවශ්‍ය වන්නේ හැකි ඉක්මනින් උණ බැස්සවීමට කටයුතු කිරීමයි. උණ නොසෑදී දරුවකුට අපස්මාර රෝග තත්ත්වයක් පෙන්නුම් කළහොත් වහාම වෛද්‍යවරයකු හමුවිය යුතුයි. මෙහිදී සැලකිය යුතු කරුණක් වන්නේ කුඩා කාලයේදී උණ වලිප්පුව රෝගයට කීප වරක් ගොදුරු වූ ළමයකු වැඩිහිටියකු වූ පසුව අපස්මාර රෝගයට ගොදුරුවීමේ හැකියාව කුඩා කලදී උණ වලිප්පුව රෝගයට ගොදුරු නොවූ ළමයකුට වඩා වැඩි බවයි.කුඩා කාලයේදී උණ වලිප්පුවට ගොදුරු වූ සෑම ළමයකුම වැඩිහිටියන් වූ පසුව ඔවුන්ට ‘අපස්මාර’ රෝගය වැළඳෙතැයි මෙයින් අදහස් වන්නේ නෑ.අපස්මාර රෝගයේ ප්‍රභේද කීපයක් ඇති බව දැන් ඔබ දන්නවා. මෙහි තවත් එක් ප්‍රභේදයකදී තමන්ට රෝගය ඇතිවීමට යන බව රෝගියාට දැනෙනවා. පෙරනිමිති දැනීමක් ලෙස මෙය හඳුන්වනවා. මේ බව තත්පර කීපයකට පෙර හෝ විනාඩි කීපයකට පෙර හෝ දැකිය හැකියි. තවත් එක් ප්‍රභේදයකදී පෙරනිමිති නොදැනීම හදිසියේම රෝගය ඇතිවෙනවා.පෙරනිමිති දැනෙන රෝග අවස්ථාවේදී රෝගියාට කරකැවිල්ලක් ඇතිවන බව දැනීම, දෑස් ඉදිරියේ විදිලි කොටනවා සේ දැනීම, පරිසරයේ නෑසෙන ශබ්ද ඇසීමට පටන් ගැනීම, අමුතු ගඳ සුවඳ දැනීම ආදිය ඇතිවිය හැකියි. එමෙන්ම රෝගය ඇතිවන විට දුම්රිය ස්ථානයක වැනි ජනාකීර්ණ ස්ථානයක සිටින විට නිවසේ සිටිනවා සේ දැනිය හැකියි. නිවසේ සිටින විට ජනාකීර්ණ ස්ථානයක සිටිනවා සේ දැනිය හැකියි.””මෙහිදී රෝගියාට දැනෙන්නේ තමන් සිටින ස්ථානය පිළිබඳ නිවැරැදි තත්ත්වය නොවේ. රෝගය ඇතිවූ විට ගැස්ම ඇතිවන ආකාරය අනුව ද අපස්මාරය ප්‍රභේද වෙනවා. ශරීරයේ එක් පැත්තක් වේගයෙන් ගැස්මකට ලක්වී රෝගය පෙන්නුම් කිරීම තවත් එක් අපස්මාර රෝග ප්‍රභේදයක්. සම්පූර්ණ ශරීරයම ගැස්මට ලක්වී රෝගය ඇතිවීමයි අපස්මාර රෝගයේ භයානක අවස්ථාව.මෙම රෝගය ඕනෑම අවස්ථාවක ඇතිවිය හැකි නිසා මහාමාර්ගයේ දී, ජලය, ගින්දර අසලදී උස් ස්ථානයකදී මෙලෙස රෝගය ඇතිවුවහොත් වැටීම සහ ගැස්ම නිසා විශාල ආබාධ සිදුවිය හැකියි. එමෙන්ම සිහි මූර්ඡා වූ විට මුඛයෙන් සෙම අධික ලෙස ගැලීමට පටන් ගන්නවා. යම් හෙයකින් එම ශ්‍රාවයන් ස්වාසනාලයේ සිරවුවහොත් නැතිනම් පෙනහළු තුළට ගමන් කළහොත් ජීවිතයට තර්ජනයක් ඇතිවිය හැකියි.පෙනහළු තුළට සෙම ගමන් කිරීම නිව්මෝනියා රෝගය ඇතිවීමට හේතුවක් වීමට ද ඉඩ තිබෙනවා. අපස්මාර රෝගය භයානක වන්නේ රෝගයේ ඇති භයානක ස්වභාවයක් නිසා නොවේ. රෝගය නිසා සිදුවන වැටීම, ගැස්ම නිසා අනතුරු සිදුවිය හැකි නිසයි.රෝගය ඇති වූ පුද්ගලයකු දුටුවිට කළ යුතු දේ මොනවාද?බාහිර පුද්ගලයින් විසින් කිසිවක් නොකළ ද අපස්මාර රෝගය වැළඳීමෙන් පසුව විනාඩි කීපයක් ගතවන විට රෝගියා සාමාන්‍ය තත්ත්වයට පත්වෙනවා. රෝගියා සිටින්නේ අනතුරුදායක ස්ථානයක නම් එම ස්ථානයෙන් වහාම ඉවත් කළ යුතුයි. ස්ථානය අනතුරුදායක නොවේ නම් ඉවත් කිරීමට උත්සාහ නොකළ යුතුයි.රෝගියා කණ්ණාඩි පැලඳ සිටී නම් ඒවා ඉවත් කළ යුතු අතර සිරවී ඇති ඇඳුම්, ටයි පටි ආදිය බුරුල් කිරීම ද වැදගත්. වඩාත්ම වැදගත් වන්නේ ගැස්ම නැවතුණු වහාම රෝගියා වම් ඇලයට හරවා සෙම ශ්‍රාවය ඉවතට ගැලීමට සැලැස්වීමයි. ඉන් අනතුරුව හොඳින් හුස්ම ගැනීමට අවස්ථාව සලස්වා මනසේ ව්‍යාකූල ස්වභාවය නැති කිරීම යෝග්‍යයි.නොකළ යුතු දේ?* කිසි විටෙකත් ගැස්ම නැවැත්වීමට උත්සාහ නොකළ යුතුයි.* වඩාත්ම වැදගත් වන්නේ මුඛයට හෝ අත්ලට හැඳි යකඩ කැබලි ආදිය නොදැමීමයි.බොහෝ දෙනෙක් මෙවැනි රෝගියකු දුටුවිට දතකට පූට්ටු වේ යැයි සිතා කටට හැන්දක් දැමීමටත් අතට යකඩ කැබැල්ලක් දීමටත් උත්සාහ ගන්නවා. මෙය ඉතා නිශ්ඵල ක්‍රියාවක්. එහිදී විශාල අනතුරක් සිදුවිය හැකියි. මෙවැනි මිත්‍යා මත සමාජයෙන් බැහැර කළ යුතුයි.* රෝගියා සම්පූර්ණයෙන්ම යථා තත්ත්වයට පත්වන තුරු ජලය හෝ වෙනත් පානයක් හෝ දීමට උත්සාහ නොකිරීම වැදගත්.අනතුරක් සිදුවිය හැකි ස්ථානයකින් ඉවත් කිරීම හැර රෝගියා එහා මෙහා ගෙනයාමට උත්සාහ නොකළ යුතුයි.අපස්මාර රෝගය වැළඳී ගැස්ම ඇතිවූ විට මාංශපේශීන් ඉතා වේගයෙන් චලනය වෙනවා. ගැස්ම අවසන් වී සිහිය එළඹි විට මැරතන් තරගයකට සහභාගී වූවාට වඩා වැඩි වෙහෙසක් ඔවුන්ට දැනෙනවා. එය සාමාන්‍ය තත්ත්වයක්. පැරසිටමෝල් පෙති දෙකක් ගැනීමෙන් එම වේදනාව අඩුකරගත හැකියි.අපස්මාරය ඕනෑම වයසක සිටින අයකුට වැළඳිය හැකිද? මෙය පාරම්පරික රෝගයක්ද?”අපස්මාර රෝගය වැළඳීමට වයස් සීමාවක් නෑ. එසේ වුවත් කුඩා අවදියේ දී මෙම රෝගයට ගොදුරුවීමේ හැකියාව වැඩියි. වයස අවුරුදු 20 ඉක්මවූ විට රෝගයට ගොදුරුවීමේ හැකියාව ඉතා අඩුයි. වයස අවුරුදු 20 ඉක්මවූ අයකුට ජීවිතයේ පළමු වතාවට රෝගය වැළඳුණි නම් ඒ පිළිබඳව විශේෂයෙන් සොයා බැලීම වැදගත්.ඒ; එම පුද්ගලයන්ගේ මොළයේ අභ්‍යන්තරයේ ඇති යම් ගැටලුවක් නිසා අපස්මාර රෝග ලක්ෂණ පෙන්නුම් කරන නිසයි. අපස්මාරය පරම්පරාවට යන රෝගයක් නොවේ. එහෙත් ඉතා සුළු බලපෑමක් තිබිය හැකියි. එසේ නැතිව තාත්තාට අම්මාට රෝගය තිබූ පමණින් දරුවන්ට රෝගය වැළඳීම අනිවාර්ය යැයි සිතීම මිත්‍යාවක්.මෙම රෝගය වැළඳී ඇති අයකුට සාමාන්‍ය ජීවිතයක් ගත කළ නොහැකිද?නවීන වෛද්‍ය ප්‍රතිකාර මඟින් රෝගය හොඳින් පාලනය කර සාමාන්‍ය ජීවිතයක් ගත කළ හැකියි. මොවුන්ට ඉගෙන ගත හැකියි. සමාජයේ ඉතා උසස් රැකියා කළ හැකියි. විවාහ විය හැකියි. සමාජයේ ඕනෑම තලයකට යා හැකියි. එහෙත් ඔවුන් වැළකී සිටිය යුතු අවස්ථා කීපයක් තිබෙනවා. මෙම රෝගයට ගොදුරු වූවන් නිදි වරන රැකියා කිරීම සුදුසු නෑ.මෙම රෝගීන් රාත්‍රී 10-11 පමණ වනවිට නින්දට ගොස් පැය 6-7ක නින්දක් ලබාගැනීම වැදගත්. මත්පැන් පානයෙන් ඉවත්වී බඩගින්න දැනීමට පෙර තුන්වේලට ආහාර ගත යුතුයි. මෙවැනි රෝගීන්ට ඕනෑම ක්‍රීඩාවක් කළ හැකි වුවත් පිහිනීමෙන් වැළකී සිටිය යුතුයි.සමාජයට ද මෙම රෝගීන් පිළිබඳව වගකීමක් තිබෙනවා. එක දිගට වෙහෙසෙන නිදිවරන රැකියා ඔවුන්ට පැවරීම නුසුදුසුයි.මේ සඳහා ඇති ප්‍රතිකාර ක්‍රම මොනවාද?’මෙම රෝගයට ගොදුරුවූවන් කිසිම විටෙක සමාජයෙන් සැඟවිය යුතු නෑ. වෛද්‍ය උපදෙස් අනුව ක්‍රියාකිරීමෙන් ඖෂධ නියමිත මාත්‍රාවෙන් සහ නියමිත වේලාවට ගැනීමෙන් අපස්මාරයට තමාව පාලනය කළ නොහැකි බවත් තමාට අපස්මාරය පාලනය කළ හැකි බවත් ලොවට පෙන්නුම් කළ හැකියි.අපස්මාර රෝග ප්‍රභේදය අනුව වෛද්‍යවරයා නියම කරන ඖෂධ වෙනස්. එම ඖෂධ නියම අයුරින් ගැනීම තමාගේ පරම වගකීමක් බව රෝගියා සිතිය යුතුයි. උණ රෝගියකුට නියම කරන ලද ඖෂධ උණ රෝගය සුවවූ විට නවත්වන ආකාරයට අපස්මාර රෝගය සඳහා නියම කරන ඖෂධ නැවැත්විය නොහැකියි. ඇතැම් රෝගීන්ට මේ සඳහා වසර දෙක තුනක් එක දිගට ඖෂධ ලබාගත යුතු වෙනවා.වෛද්‍ය උපදෙස් නොමැතිව ඖෂධ නැවැත්වුවහොත් නැවත රෝගය වැළඳුණු විට නැවත මුල සිට ඖෂධ ලබාගැනීමට සිදුවනු ඇති. ඖෂධ ලබාගනිමින් ඉතා සාමාන්‍ය ජීවිතයක් ගතකළ හැකියි. අපස්මාරයට ඖෂධ ලබාගන්නා අතරතුර වෙනත් රෝගයකට ඖෂධ ලබාගැනීමට සිදු වුවත් අපස්මාරයට ගන්නා ඖෂධ කිසිවිටෙකත් නැවැත්විය යුතුවන්නේ නෑ.සාකච්ඡාවකින් සකස් කළේ- ගාමිණී සුසන්ත</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=av09082319</link>
    <topic>ආදරයට විවාහයට කාලයක් මටත් වෙන්වෙලා ඇති</topic>
    <author/>
    <content>කලාවට මං හරිම කැමැතියිස්වර්ණා 61 වැනි උපන් දිනය සමරයිදෙපාරක්ම ගිලිහුණු නළුකම තුන්වැනි වතාවට හරිගියාරට වෙනුවෙන් යමක් කරන්න මේ හොඳම කාලයයිඅමීර්ගේ සිහිනය බිඳවැටෙයිඩැඩා හිටියනම් මේව මෙහෙම වෙන්නේ නෑඅහිමි වූ දෙයට සංවේදී වූ ආදරණීය නවකතාකරුවා‘ගොළු හදවතේ’ දම්මි - සුගත් 40 වසරකට පසු ආදරය දකින්නේ මෙහෙමයිකන්නෙලිය හරිත මංපෙතින් අනගිමල ඇල්ලට...දුව සනීප කරගන්න ‍දොස්තර මහත්තයෙක් හොයල දෙන්නරුසියානු ගීත සිංහලෙන් සංයුක්ත තැටියකටරසිකයන්ට නවමු අත්දැකීමක් ලබාදීම මගේ අරමුණයිසංගීතවේදියාගෙන් ශබ්දාගාරයක්සවස තේ මේසයට රස ගුණ සපිරි හතු රොටියක්අවස්ථාවක් ලැබුණොත් රඟපානවා සින්දු කියනවාසිඟින් තරුව පැෂන් තරුව වෙයිආදායම් වාර්තා බිඳින අයිස් ඒජ් -03අපස්මාරයට බය වෙන්න එපාආදරයට විවාහයට කාලයක් මටත් වෙන්වෙලා ඇති- අනූෂාජනප්‍රිය රංගන ශිල්පිනියක වන අනූෂා දමයන්ති මේ දිනවල ඔබට මුණගැහෙන්නේ නිවේදන ශිල්පිනියක් විදිහට. ඒ ‘ස්වර්ණවාහිනිය’ ඔස්සේ විකාශනය වන ‘ෂැඩෝ ස්ටාර්’ වැඩසටහන හරහායි. සිය පළමු අත්දැකීමට ඇය මුහුණ දුන්නේ ‘ෂැඩෝ ස්ටාර්’ ප්‍රධාන වේදිකාවේදීමයි.“ඇත්තටම එය මට නුහුරු අත්දැකීමක් වුණා වගේ ම මගේ ජීවිතයේ සුවිශේෂ දවසක් කියලයි මට හිතෙන්නේ. මීට පෙර මම කවදාවත් නිවේදන කටයුතු කරපු කෙනෙක් නෙමෙයි. නමුත් මේ අවස්ථාව මට ලැබුණාම ඒ අභියෝගය මම කෙසේ හෝ භාරගන්නවා කියලා හිතුවා. මම හිතනවා ලැබෙන ප්‍රතිචාරත් එක්ක එයට සාධාරණයක් මම ඉටු කළා කියලා.වෘත්තීය රංගන ශිල්පිනියක වන අනූෂා සිය නර්තන කලාව ඔස්සේ විවිධ හැකියාවන් උරගා බලන කෙනෙක් කියා ඔබ දන්නවා. එය මනාව පිළිඹිබු කරන්න ඇයට ලැබුණු අවස්ථාවක් වූයේ ‘ඩාන්සින් ස්ටාර්’ තරගයයි.සිනමාවෙන් ගමන් ආරම්භ කළ අනූෂා සිනමාවට පමණක්ම අයත් රංගන ශිල්පිනියක් ද?“ටෙලිනාට්‍ය රැසකට මට ආරාධනා ලැබුණා. මම විශ්වාස කරන්නේ මට යමක් කරන්න පුළුවන් චරිතයක් ලැබුණොත් අනිවාර්යයෙන් ම මම ටෙලිනාට්‍ය රංගනය තුළ දකින්න පුළුවන් වෙයි. සිනමාව තුළ යමක් මට කරන්න අවස්ථාව උදා වුණා වගේ ම චරිතාංග රංගන ශිල්පිනියක් වීමේ සිහිනය තවමත් මා තුළ තියෙන බව කියන්න ඕන.”ගෝඩ් ෆාදර්, තෑන්ක් යූ බර්ටි සිනමාපටවල මේ දිනවල රූගත කිරීම් සඳහා එක්වී සිටින අනූෂාට පසුගිය දවසක ඉන්දියානු සිනමාපටයක රංගනය සඳහා ද ඇරයුම් ලැබුණා.“එය මගේ ජීවිතයේ තවත් සුවිශේෂ කඩඉමක් වේවි. විස්තර පසුවට ම කියන්නම්. වේදිකා රංගනයකට එක්වීමත් මගේ ලොකු බලාපොරොත්තුවක්. ඒ නිසා ම වේදිකාව තුළ යමක් කරන්න පුළුවන් රංගනයක් සඳහා මට ආරාධනාවක් ලැබුණොත් මම දෙපාරක් හිතන්නේ නැති වෙයි.”හැමදාම ඔහොමම ඉන්නද කල්පනාව?“කලට වෙලාවට සියල්ල සිද්ධ වෙනවා වගේ ම ආදරය, විවාහය කියන දේටත් කාලයක් මට වෙන්වෙලා ඇති. එදාට මගේ රසිකයින්ට විස්තර කියන්න මම අමතක කරන්නේ නැහැ.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=ay0908231</link>
    <topic>වසන්තය මුලතිව් දෙසට</topic>
    <author>නිහාල් පී. අබේසිංහ සේයාරූ - සරත් වීරසිංහ</author>
    <content>වසන්තය මුලතිව් දෙසටමාව ඉස්කෝලේ යැව්වට අම්මගේ හිතට හරි නෑ අම්මා පඳුරක් අස්සට වෙලා මං දිහා ඇහැ ගහගෙන ඉන්නවාඋතුරු වසන්තය වැඩ සටහන දැන් උතුරේ දිස්ත්‍රික්ක පහේ සෑම ග්‍රාම නිලධාරී වසමක්ම ආවරණය වන පරිදි ක්‍රියාත්මක වෙමින් පවතී.උතුරු වසන්තයෙන් මුලින් ම අවධානය යොමුවූයේ යාපනය, මන්නාරම හා වවුනියාව දිස්ත්‍රික්කවල වාරිමාර්ග, විදුලිය, නිවාස පහසුකම් ලබාදීම කෙරෙහිය.දැන් උතුරු වසන්තය වැඩ සටහනේ වැඩි අවධානය යොමුවී ඇත්තේ මුලතිව් හා කිලිනොච්චි ප්‍රදේශවල සංවර්ධන වැඩ කටයුතු කෙරෙහිය.ඒ ප්‍රදේශවල බිම් බෝම්බ ඉවත් කිරීමෙන් පසු විදුලිය ලබාදීමේ කටයුතු හා වාරිමාර්ග පහසුකම් ක්‍රියාත්මක කිරීම ආරම්භ කර තිබේ.මන්නාරම යෝධ වැවේ ප්‍රතිසංස්කරණ කටයුතු සිදුවෙන අයුරුඒ ප්‍රදේශවල ජනතාව යළි පදිංචි කිරීම ඉක්මනින් කළ යුතු දෙයකි. මේ පිළිබඳව ජනාධිපති මහින්ද රාජපක්ෂ මැතිතුමා ද දැඩි අවධානය යොමු කළේය. ඒ අනුව උතුරු වසන්තය පිළිබඳ කාර්ය සාධක බළකායේ සභාපති බැසිල් රාජපක්ෂ මහතා මුලතිව් හා කිලිනොච්චි ප්‍රදේශවල සංවර්ධන කටයුතු අරඹා ඒවා ශීඝ්‍ර ලෙස ක්‍රියාවට නැංවීමට වැඩපිළිවෙළක් ඇරැඹුවේය. ඒ පිළිබඳ මූලික සාකච්ඡාවක් මුලතිව් කිලිනොච්චි ප්‍රදේශවල නිලධාරීන්ගේ සහභාගිත්වයෙන් පසුගියදා වවුනියාවේදී පවත්වනු ලැබීය.කිලිනොච්චි හා මුලතිව් ප්‍රදේශ සංවර්ධනයට උතුරු වසන්තය වැඩ සටහන රුපියල් කෝටි 100 කට වැඩි මුදලක් වැය කරයි.මාන්කුලම්, කනගරායන්කුලම්, පරන්තන් ප්‍රදේශවල නව පොලිස් ස්ථාන පිහිටුවනු ලැබේ. ඒවාට විද්‍යුත් දුරකථන සබඳතා පවා ලබා දෙනු ඇත. ඒ සමගම කිලිනොච්චි ප්‍රදේශයේ කෘෂි කාර්මික ප්‍රශ්න විසඳීමට වාරි ජලය ලබාදීමට රුපියල් ලක්ෂ 200 ක් ලබා දෙනු ලැබේ.ත්‍රස්ත ක්‍රියා නිසා හානියට පත් මුලතිව් දිසාවේ සතොස ගොඩනැගිලි ආහාර ගබඩා සමූපකාර ගොඩනැගිලි ප්‍රතිසංස්කරණය කිරීමට රුපියල් ලක්ෂ 175 ක් වෙන්කර තිබේ.බිම් බෝම්බ ඉවත් කරන අයුරු.කිලිනොච්චි ප්‍රධාන සමූපකාර සමිතිය සහ එහි ශාඛා ප්‍රතිසංස්කරණය කිරීම වෙනුවෙන් රුපියල් ලක්ෂ 200 ක් ලබාදීමට ද කිලිනොච්චි දිස්ත්‍රික්කයේ මාර්ග සංවර්ධනයට රුපියල් ලක්ෂ 500 ක් ලබාදීමට ද මෙම රැස්වීමේදී එකඟත්වය පළවිය. මීට අමතරව කිලිනොච්චියේ කෘෂිකාර්මික සංවර්ධනය වෙනුවෙන් රුපියල් ලක්ෂ 300 ක් ලබාදීමට ද නියමිතය. ත්‍රස්තවාදී ගැටුම් හේතුවෙන් හානියට පත් මුලතිව් දිස්ත්‍රික්කයේ පිහිටි සියලු පාසල් ප්‍රතිසංස්කරණය කිරීම සඳහා රුපියල් ලක්ෂ 400 ක් වෙන් කෙරේ.දින 14 ක් ඇතුළත චලෙයි ප්‍රදේශයේ විදුලිය පහසුකම් නංවාලන අතර ප්‍රදේශයේ කෘෂිකර්ම හා ගොවිජන සේවා සංවර්ධන කටයුතු සඳහා ලක්ෂ 250 ක් ලබා දෙන බවත් බැසිල් රාජපක්ෂ මහතා එම සාකච්ඡාවේදී පැවැසීය.කිලිනොච්චි නගරයේ නියෝජ්‍ය පොලිස්පති කාර්යාලයක් ද මුලතිව් නගරයේ සහකාර පොලිස් අධිකාරි කාර්යාලයක් ද ස්ථාපිත කිරීමට එහිදී තීරණය විය.මුලතිව් දිස්ත්‍රික්කයේ වාරිමාර්ග ව්‍යාපෘතිවල වැඩ අවසන් කිරීම සඳහා රුපියල් ලක්ෂ 580 ක් ලබා දෙනු ලැබේ. කිලිනොච්චි දිස්ත්‍රික්කයේ වාරිමාර්ග හා වැව් ප්‍රතිසංස්කරණ කටයුතු සඳහා රුපියල් ලක්ෂ 180 ක් ලබාදීමට ද යෝජිතය. මීට අමතරව කිලිනොච්චි දිස්ත්‍රික්කයේ අධ්‍යාපන කටයුතු සංවර්ධනය කිරීමට රුපියල් ලක්ෂ 500 ක් ලබාදීමට ද එම නිලධාරී සාකච්ඡාවේදී තීරණය විය.සහන ගම්මානවල සිටි මහලු හා කුඩා දරුවන් 5000 ක් පමණ දෙනා ඔවුන්ගේ පැරැණි ගම් බිම් කරා යවා ඇත. ඒ අයට මාස 6 කට සරිලන වියළි ආහාර හා නිවාස උපකරණ ලබාදීමට ද පියවර ගෙන තිබේ. ආපදා සහන සේවා හා නැවත පදිංචි කිරීම් අමාත්‍යාංශය මෙන්ම ලෝක ආහාර වැඩ සටහන ඊට සහාය දක්වයි.උතුරේ සහන ගම්මානවල ජනතාව වෙනුවෙන් ජපානය සහ අමෙරිකාව විසින් පරිත්‍යාග කරන ලද ආහාර ද්‍රව්‍ය, බැසිල් රාජපක්ෂ මහතා වෙත නිල වශයෙන් බාරදුන් අවස්ථාව. අමෙරිකාවේ ශ්‍රී ලංකා නියෝජිත ජේම්ස් ආර්. මුවර්, ලෝක ආහාර වැඩසටහනේ ශ්‍රී ලංකා නියෝජිත අද්නන් ඛාන්, ජාතිය ගොඩනැඟීමේ හා වතු යටිතල පහසුකම් අමාත්‍යාංශයේ ලේකම් ඩබ්ලිව්.කේ.කේ. කුමාරසිරි මහතා ද මෙහි වෙති.මේ අතර උතුරු වසන්තය වැඩ සටහනට දැන් දෙස් විදෙස් ආධාර ක්‍රමයෙන් ගලා එන්නට පටන් ගෙන තිබේ. ඒ අනුව පසුගියදා ජපන් රජය හා අමෙරිකා එක්සත් ජනපදය රුපියල් දස ලක්ෂ 2433 ක් වටිනා ආහාර ද්‍රව්‍ය තොගයක් පරිත්‍යාග කළේය.මේ ආහාර තොගයට, ජපාන රජය පරිත්‍යාග කළ රුපියල් දස ලක්ෂ 833 ක් වටිනා සහල් මෙට්‍රික් ටොන් 6300 ක් ද, ටින් මාළු මෙට්‍රික් ටොන් 130 ක් ද ඇතුළත් විය. රුපියල් දස ලක්ෂ 1600 ක් වටිනා තිරිගු පිටි මෙට්‍රික් ටොන් 14700 ක්, එළවළු තෙල් මෙට්‍රික් ටොන් 1040 ක් පරිප්පු මෙට්‍රික් ටොන් 3750 ක් අමෙරිකාව පරිත්‍යාග කළ ආහාර අතරවෙයි.මෙවර මඩු වන්දනාවට වසර 30 කට පසු පූර්ණ පහසුකම් සලසා තිබිණි. ඒ අනුව මඩු දේවස්ථානයට පැමිණෙන බැතිමතුන්ගේ පහසුව තකා රුපියල් ලක්ෂ 1245 ක වියදමින් යටිතල පහසුකම් රැසක් උතුරු වසන්තය මගින් ක්‍රියාත්මක කර තිබිණි. මඩු ප්‍රදේශයට ස්ථිර විදුලි බලයක් ලබාදීමට විදුලි බල මණ්ඩලය රුපියල් ලක්ෂ 60 ක් වැය කළේ ය.ඒ සමඟම මහාමාර්ග විදුලිය සන්නිවේදන පානීය ජල, ප්‍රවාහන හා සෞඛ්‍ය ඇතුළු සියලු පහසුකම් ද සම්පූර්ණ කර තිබිණි. මඩු වන්දනාකරුවනට සපයා ඇති පහසුකම් පිළිබඳ සොයා බැලීමට උතුර වසන්තය කාර්ය සාධක බළකායේ සභාපති බැසිල් රාජපක්ෂ මහතා ද නිරීක්ෂණ චාරිකාවකට ද එක් විය.වසර 30 කට පසු මෙවර නිදහසේ මරද මඩු වන්දනාවට ලක්ෂ 3 කට අධික පිරිසක් මැදවච්චිය හරහා මඩු ප්‍රදේශයට ගියහ.මඩු අවට ප්‍රදේශවලත්, මන්නාරමේත්, යෝධ වැව අවටින් බිම් බෝම්බ ඉවත් කිරීම දැන් කරගෙන යයි. නිරීක්ෂණ චාරිකාවකට එක්වුණු බැසිල් රාජපක්ෂ මහතා පැවසුවේ බිම් බෝම්බ ඉවත් කිරීම ලෙහෙසි පහසු කාර්යයක් නොවන බවය. අවතැන්වූවන් ඉක්මනට පදිංචි කරවන ලෙස විදෙස් රටවල් කීවද ඒ අය බිම් බෝම්බ ඉවත් කිරීමේ අමාරුකම ගැන දන්නේ නැතැයි ද කීය.කෙසේ වුවත් ශ්‍රී ලංකා යුද හමුදාවේ ඉංජිනේරු අංශය මගින් ඉන්දීය සාවත්‍රී සමාගම, හොරයිසන් සමාගම ඇතුළු සමාගම් කීපයක සහාය ඇතිව බිම් බෝම්බ ඉවත් කිරීමේ කටයුතු කරගෙන යයි.බිම් බෝම්බ ඉවත් කිරීමට යොදාගන්නා සුවිශේෂ යන්ත්‍රයක්.බිම් බෝම්බ ඉවත් කිරීමේ අසීරු බව දැක ගැනීමට එහි ගොස් ඒ කටයුතු දැක බලා ගත යුතු ය. ඒ සඳහා පුහුණු කළ සුනඛයන් හා අති නවීන යන්ත්‍ර සූත්‍ර යොදවා තිබේ. අපේ යුද හමුදා විශේෂඥයෝ මෙන් ම ඉන්දියාවේ යුද හමුදා විශේෂඥයෝ ද මේ කාර්යයේ නිරතව සිටිති.මන්නාරමේ යෝධ වැව ව්‍යාපෘති ප්‍රතිසංස්කරණය කිරීමේ කටයුතු ද දැන් ක්‍රියාවට නංවා ඇත. මන්නාරමේ යෝධ වැව ව්‍යාපෘතිය මගින් ප්‍රදේශයේ කුඹුරු අක්කර 30000 ක් අස්වැද්දීමට පුළුවන. අවට ජල හිඟයට ද විසඳුමක් ලැබේ. මේ යටතේ ඇළ මාර්ග 160 ක් පුනරුත්ථාපනය වේ. රුපියල් ලක්ෂ 3850 කින් ඉදිවන මේ ව්‍යාපෘතියෙන් ගොවි පවුල් 10000 කට සෙත සැලසේ. ලෝක බැංකු ආධාර මත ක්‍රියාත්මක මේ ව්‍යාපෘතිය මගින් වැව් බැම්ම අඩි 3 ක් ඉහළ නැංවේ. වැඩි ජල ධාරිතාවක් එම වැවේ රදවා ගෙන වියළි කාලයට ප්‍රයෝජනයට ගැනීමට කටයුතු කෙරේ. මන්නාරමේ දිස්ත්‍රික් සංවර්ධනයට පසුගිය කාලයේ රජය රුපියල් කෝටි 250 ක් වැය කර තිබේ.ඇමෙරිකාව දෙවැනි වරටත් නැවත පදිංචි කිරීමේ පුද්ගලයන් සඳහා පසුගියදා තවත් රුපියල් දස ලක්ෂ 1500 ක් වටිනා ආහාර ආධාර රජය වෙත පිරිනැමීය. පරිප්පු එළවළු තෙල් ආදිය මීට අයත් ය. ජපානය ද නැවත පදිංචි කිරීමේ වැඩසටහනට දිගටම ආධාර කරයි.පරිසර හා ස්වාභාවික සම්පත් අමාත්‍යාංශය මගින් උතුරු වසන්තය වැඩසටහන සඳහා ප්‍රධාන ක්ෂේත්‍ර 3 ක් ඔස්සේ ව්‍යාපෘති 50 ක් යෝජනා කර තිබේ. ඒ අනුව දින 180 න් ක්‍රියාත්මක වන ව්‍යාපෘති 25 ක් ද 2009/ 2010 මධ්‍යකාලීන වැඩසටහන යටතේ ව්‍යාපෘති 25 ක් ද ක්‍රියාත්මක කිරීමට යෝජනා කර ඇතැයි පරිසර හා ස්වභාවික සම්පත් අමාත්‍යාංශය පවසයි.උතුරු පළාතේ වන සම්පත හා සත්ත්ව සම්පත සංරක්ෂණය කිරීම හා සංවර්ධනය කිරීම උතුරු පළාතට ආවේණික ස්වභාවික සම්පත් හඳුනා ගැනීම, සංරක්ෂණය සහ එම සම්පත් රටේ සංවර්ධන ක්‍රියාවලියට උපයෝගි කර ගැනීම ඒ අනුව සිදුකෙරේ. ඊට අමතරව පරිසර සංරක්ෂණ ක්‍රියාවලියේදී ප්‍රජා සහභාගිත්වය සහතික කිරීම හා එමගින් පරිසර සංරක්ෂණයේ ප්‍රතිලාභ ප්‍රජාවට ලබාදීම මෙන් ම උතුරු පළාතේ පරිසර දූෂණය අවම කර සුවදායි හරිත පරිසරයක් නිර්මාණය කිරීමට පියවර ගැනීම සිදු කරන බව පාරිසරික හා ස්වභාවික සම්පත් ඇමැති පාඨලී චම්පික රණවක මහතා පවසයි.මින් දින 180 යටතේ ක්‍රියාත්මක කරන වැඩසටහන් අතර, උතුරු පළාතේ හරිත ගම්මාන 6 ක් ඉදිකිරීම ප්‍රධාන තැනක් ගනී. ඒ සඳහා අපේක්ෂිත වියදම රුපියල් ලක්ෂ 40 කි. ඒ සමඟම උතුරු පළාත ඇතුළත අපද්‍රව්‍ය බැහැර කිරීමේ ස්ථාන හා කොම්පෝස්ට් පොහොර නිෂ්පාදන ස්ථාන ඇති කිරීම සඳහා රුපියල් ලක්ෂ 2000 ක් වැය කෙරෙනු ඇත.නැවත පදිංචි කරන පවුල් 50000 ක් සඳහා වැඩි දියුණු කරන ලද කාර්යක්ෂම දැව උඳුනක් බැගින් ලබාදීමට හා පරිසර හා ස්වභාවික සම්පත් අමාත්‍යාංශය කටයුතු කරනු ඇතැයි එහි සැලසුම් අධ්‍යක්ෂ අජිත් ද සිල්වා මහතා පවසයි. ඒ සඳහා ලක්ෂ 250 ක් වැය කෙරේ.ඒ සමඟම උතුරේ දිස්ත්‍රික්ක පහ පුරාම ගෙවතු 200 ක් පරිසර හිතකාමී ලෙස සංවර්ධනය කිරීමට කටයුතු කෙරේ.පරිසර හිතකාමී ගොවි බිම් කට්ටි හෙක්ටයාර් 200 ක් ස්ථාපිත කිරීම, මන්නාරම කිලිනොච්චිය, මුලතිව්, යාපනය, වවුනියාව සඳහා අඩවි වන කාර්යාල 4 ක් ඉදිකිරීම සහ ප්‍රාදේශීය වන කාර්යාල 2 ක් ප්‍රතිසංස්කරණය කිරීම මෙන් ම උතුරේ වනාන්තර ප්‍රමාණය ඇස්තමේන්තු කිරීම ද මේ යටතේ සිදු කෙරේ.ඒ සමඟම යාපනය, කිලිනොච්චි, මන්නාරම දිස්ත්‍රික්කවල පිහිටි මඩුපාර, චුන්ඩිකුලම්, අභයභූමි ජාතික වනෝද්‍යාන ලෙස වැඩි දියුණු කිරීමට කටයුතු යොදා ඇත. ඒවායේ සත්ත්ව හා ශාක ගහණ සුපෝෂණය කිරීමට ද කටයුතු කෙරේ.අඩවි වන කාර්යාල 4 ක් ඉදිකිරීම සහ ප්‍රාදේශීය වන කාර්යාල 2 ක් ප්‍රතිසංස්කරණය කිරීම සඳහා ලක්ෂ 170 ක වියදමක් දරයි.ඒ සමඟම මඩුපාර චුණ්ඩිකුලම් අභයභූමි ජනතාව සඳහා විවෘත කිරීමට ද මඩුපාර චුණ්ඩිකුලම් සහ කෝකිලායි ප්‍රදේශවල නව වනජීවී අඩවි කාර්යාල ස්ථාපිත කිරීම ද සිදුකෙරේ.ඛනිජ සම්පත් ගවේෂණය කිරීම සඳහා උතුරු පළාත සඳහා නව කලාපීය කාර්යාලයක් පිහිටුවීමට කටයුතු කරන අතර මේ සියලු වැඩකටයුතු ඇමැති පාඨලී චම්පික රණවක මහතාගේ පෞද්ගලික අධීක්ෂණය මත සිදුවේ.මේ සියලු කටයුතු සඳහා රුපියල් ලක්ෂ 4200 ක මුදලක් වැයවේ යැයි ගණන් බලා ඇත.මේ සියලු කටයුතු මගින් උතුරට වසන්තය මෙන් ම සියලු ජාතීන් සහෝදරත්වය, සුහදත්වය වර්ධනය වන, මුළු රටම සමෘද්ධිමත් කරන සංවර්ධන සංග්‍රාමයක් සිදුවන බව ද ජාතිය ගොඩනැඟීමේ ඇමැති එස්.එම්. චන්ද්‍රසේන ඇමැතිවරයා කීය.නිහාල් පී. අබේසිංහ සේයාරූ - සරත් වීරසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=ay0908232</link>
    <topic>මාව ඉස්කෝලේ යැව්වට අම්මගේ හිතට හරි නෑ අම්මා පඳුරක් අස්සට වෙලා මං දිහා ඇහැ ගහගෙන ඉන්නවා</topic>
    <author>උපාලි සමරසිංහ ඡායාරූප - විමල් කරුණාතිලක</author>
    <content>වසන්තය මුලතිව් දෙසටමාව ඉස්කෝලේ යැව්වට අම්මගේ හිතට හරි නෑ අම්මා පඳුරක් අස්සට වෙලා මං දිහා ඇහැ ගහගෙන ඉන්නවා”මගේ අම්මා” විශේෂාංගය සඳහා දැනටමත් බොහෝ ප්‍රතිචාර ලැබී තිබේ. වැදූ මවට සැබැවින් ම ආදරය කරන බොහෝ දෙනා මහාචාර්ය මැන්දිස් රෝහණධීරයන් හා කළ ඒ පළමුවැනි විශේෂාංගය ඉතා අගය කළහ. මෙවර තම මව පිළිබඳ සිළුමිණ හා මතකය අවදි කරන්නේ ප්‍රවීණ ගත් කතුවර ටෙලි නාට්‍ය රචක සෝමවීර සේනානායක යන්ය. සරල ආඛ්‍යාන රීතියෙන් සේනානායකයන්ගේම කටවහරින් අපි එය පෙළ ගස්වමු.මගේ මවගේ නම ලීනිය කුමාරගේ ලිනී ලැන්සලින් පෙරේරා. ඇගේ ගම ගම්පහ පැත්තේ උඩුගම්පළ පෙතියාගොඩ.කතෝලික නමක් මවට තියෙන්නේ? මම අසමි.නෑ. අපි පරම්පරාගත බෞද්ධ. ඒ කාලේ කාටත් තිබුණේ සිංහල නම් නොවේ. ඉංගි‍්‍රසි ආණ්ඩුවේ බලපෑම් නිසා එහෙම වෙලා තිබුණා. අවිස්සාවේල්ල පැත්තේ ඇපලපිටිය තමයි මගේ ගම. අම්මා කසාද බැන්ඳයින් පස්සේ පියා පදිංචි ඇපලපිටියට ඇවිත්. ඔහුගේ නමත් මාටින් නෝනිස් සේනානායක. මා හිතන්නේ අපේ පරම්පරාවෙ පළමුවැනි සිංහල නම ලැබෙන්නෙ මට.මා පවුලේ වැඩිමලා. මට සහෝදරයන් 3 දෙනෙයි සහෝදරියන් දෙන්නයි. මව පිළිබඳ මුල්ම මතකය අවුරුදු 3 කාලය දක්වා දිව යනවා. 1947 දි මුළු ලංකාවේ හැම තැනකම වගේ මහා ගංවතුරක් ගලලා යටවුණා. පහළ බිම් සියල්ල ගංවතුරට යටවෙලා අපේ මහගෙදර ළඟටත් වතුර ආවා.මහා ජලකඳක්. නිරිතදිග තැන්නේ හැම තැනම යටවුණා. මේ ගංවතුර බලන්න මා ආසාවෙන් දඟලනකොට අම්මා යම්තම් කරපොවා බලන්න විතරයි දුන්නේ. අපට කරදරයක් වෙයි කියලා අම්මා ඒ තරමට බයයි. 1942 විතර කාලෙ සිද්ධ වුණු ජපනුන් බෝම්බ දාපු කතා අම්මා අපට කියලා දුන්නෙ මේ වගෙ විපත්තිදායක අවස්ථාවලයි.හිට්ලර්ගේ පින්තූරෙ පත්තරේක පළවී තිබුණත් අපි යකෙක් දැක්කා වගේ බය වෙනවා. ඒ තරමට පුංචි ළමයින් පවා යුද්ධය ගැන දැනගෙන සිටියා. හිටි අඩියෙ පුංචි කුරුල්ලො රෑනක් වගේ යුද ගුවන් යානා අහසේ පියාඹා යනවා. මේක බලන්න ආසා දර්ශනයක් වුණාට අම්මා අපව තුරුල් කරගෙන හැංගිලා තමයි මේවා පෙන්නුවේ.අපේ ගමේ පාසලක් තිබුණෙ නෑ. මගෙ ආතා ගමේ තවත් පිරිසක් සමඟ එකතුවෙලා ගෙදර වත්තෙ පෙනෙන දුරින් පාසලක් හැදුවා. කණු හිටවලා මැටි ගහලා හදපු මේ ඉස්කෝලෙට දෙපාර්තමේන්තුවෙන් ගුරුවරු 3 දෙනෙක් එව්වා.මට මතකයි අපේ පංතිය තිබුණෙ අඹ ගහක් යට. මගේ ඉස්කෝලෙ ඇඳුම සරම් කෑල්ලයි බැනියම් කෑල්ලයි විතරයි. මාව පාසලට එව්වට අම්මගේ හිතට හරි නෑ. එයා පඳුරකට මුවහා වෙලා මං මොනවාද කරන්නෙ කියලා හැංගිලා බලනවා.මාත් ඉස්කෝලෙ වැඩ කළාට පඳුරකට මුවහ වෙලා අම්මා මොනවාද කරන්නෙ කියලයි බලන්නෙ. උන් හිටි ගමන් අපි දෙන්නාගේ ඇස් පඳුරක් අස්සෙන් එකට ගැටෙනවා.අම්මා ඉංගි‍්‍රසියෙන් ජ්‍යෙෂ්ඨය සමත් කෙනෙක්. ඒ කාලෙ ඉංගි‍්‍රසි ජ්‍යෙෂ්ඨ සහතික පත්‍ර විභාගය පාස් කළ කෙනෙක් මේ ගම් හතක හොයාගන්ඩ බෑ. අපේ තාත්තා වෙදමහත්තයෙක්.සිංහල, පාලි, සංස්කෘත හොඳට දන්නවා. ඒ කාලෙ ගම්පහ වික්‍රමාරච්චි වෙද මැදුරෙන් ලබා ගත් වෙදකමේ සහතිකත් තිබුණා.ඥාති සම්බන්ධකම් මත තාත්තා - අම්මගේ විවාහය සිද්ධ වෙලා තියෙන්නෙ. ඒත් ගේ ළඟම රජයේ අනුමත ස්කෝලයක් තිබුණත් ඉංගි‍්‍රසි ජ්‍යෙෂ්ඨය සමත් වෙලත් අම්මට ගුරු පත්වීමක් ලැබිලත් ඇය උගන්වන්ඩ පාසලට ආවේ නෑ.අම්මා මාත් මගේ බාල සහෝදරයනුත් වෙනුවෙන් ලොකු කැපවීමක් කළා. එයා ගුරුකමට නොගිහින් අපට උගන්වන්ඩ ගත්තා. පවුලෙ වැඩිමලා හැටියට ඇගේ ආශිර්වාදය ගුරුකම වැඩියෙන්ම ලැබුණෙ මට.අනෙක් අය පොඩියි. ඇය යසෝදරාවත, සංදේශ කවි, ඉංගි‍්‍රසි සාහිත්‍යය අපට නිතර කියා දෙනවා. කොටින්ම අම්මට විෂය නිර්දේශයක් නැති නිසා දන්නා සියලු ම දේ උගන්වනවා. හුඟාක් ඉංගි‍්‍රසි කවි අම්මා මට කියලා දුන්නා.අම්මා අපට නිතරම කී කවිය තමයි ‘ගුරු සිත නොරිදවා’ කියන කවිය.ඒක කටපාඩම් කෙරෙව්වා. ගුරුවරුනට ආදරයෙන් ගෞරවයෙන් වේලාව නොවරදවා පංතියට යන්න ඇය කළ මෙහෙයුමේ වටිනාකම තේරුණේ පසු කාලයකදි. අපේ ජීවිත වැඩි කාලයක් තිබුණේ අම්මා ළඟයි. තාත්තා අපේ ළඟ හිටියෙ අඩුවෙන්.ඔහු නිතරම හිටියෙ තමන් පවත්වාගෙන ගිය හන්දියේ බෙහෙත් සාප්පුවෙ. අදත් පැරැණි ගැමියෝ බස් එකේ යන ගමන් සාප්පුව තිබුණ තැන කියලා “බේත් සාප්පුවේ බහිනවා” කියනවා.රාත්තිරියට අම්මටයි තාත්තටයි ආතාටයි තුන්දෙනාටම වැඳලා අපි කට්ටිය නින්දට යන්නෙ. උදේටත් එහෙමයි. ඉතින්? රෑ කෑම අහවර වෙලා තාත්තා හාන්සි පුටුවේ ඉන්නකොට අම්මාත් ළඟ ඉඳන් සාමීචියෙ යෙදෙනවා. අපි පාසල් යන්ට ඕනෑ නිසා නින්දට යනවා.අම්මට වඳින ”දස මාසෙ උරේකත්වා” ගාථාව කියලා අම්මට වැඳලා ඊළඟට තාත්තට වඳිනවා ”වුද්ධිකාරෝ අලිංගිත්වා”කියලා. ආතාට වඳින්න ගාථාවක් නැතිව මං අමාරුවේ වැටෙනවා.මං අම්මගෙන් රහසින් අහනවා මොනව කියලද ආතට වඳින්නෙ කියලා. අම්මා කියනවා තාත්තට කියන ගාථාවම කියලා වඳින්න කියලා. අපි එහෙම වඳිනකොට ආතා සද්ද කරලා කියනවා කොලුවො ”ආතා පාදං නමා මහං”කියාපිය කියලා. ඒත් අම්මා ඒකට කැමැති නෑ. අපි ඉතින්? තාත්තට වඳින ගාථාවෙන් ම ආතාටත් වැන්දා.අම්මා කතන්දර කියන්ට හරිම සූරයි. රසවත්ව යමක් කියන්ඩ යමක් ලියන්ට මට හැකියාව ආවෙ අම්මගේ මේ කතන්දර කීමේ කලාව නිසා. ඇය රජවරු ගැන, වෙළෙඳුන් ගැන, කුමාරියන් ගැන, සේවකයන් ගැන කියා දෙන්නෙ ඒ චරිතවල චිත්තරූප අපේ හිතේ මැවෙන විදියට. මේක දැක්කාම ආතාත් කතා කියන්ඩ පටන් ගන්නවා. ඒවායේ යුද්ධ, කැරැලි කෝලාහල පවා ආතා අභිනය දාලා විස්තර කරනවා.ඒවාත් ඉතාම රසවත් වුණාට ඒවා වැඩිහරියක්ම මවපු කතා කියලා තේරුණෙ පහුකාලේ. අම්මා ඒ කතාවලට විරුද්ධ වෙන්නෙ නෑ. ඇයත් මේවා අහන් ඉඳලා ඒ කතා බොරුය කියලා අපට කියන්නෙත් නෑ. ”ඉස්කෝලෙ ගිහින් ආතා කියන කතා කියනවා එහෙම නොවේ. අම්මා ඒ වෙලාවට කීවේ එහෙමයි.ආතා සතර පෝයටම පන්සලට යනවා. සිල් ගන්නවා. ධාතු කරඬුව වඩම්මගෙන නියර දිගේ වෙල දිගේ යන්ඩ ඕනෑ මමයි. අම්මා තමයි මේ වැඩට අප යොමු කරන්නෙ. අපට උගන්වලා තියෙන්නෙ ධාතුකරඬුව මොනම හේතුවකටවත් බිම නම් තියන්ඩ එපා කියලයි.කරඬුව හිසට ගත්තාම ගිහින් තියන්ඩ ඕනැ පන්සලේ බණ මඩුවේ ඒ ස්ථානයේමයි. ආතා හයියෙන් ඉස්සරහින් යනවා. මං සරම් කෑල්ලයි බැනියම් කෑල්ලයි ඇඳලා ධාතු කරඬුව හිසේ තියාගෙන පස්සෙන් යනවා.දවසක් කකුල පැටලිලා සරම කැඩුණා. යටට මුකුත් ඇඳලත් නෑ. ඒත් ධාතු කරඬුව බිම තියන්න බෑනේ. මං නිර්වස්ත්‍රයෙන්ම ධාතු කරඬුව හිස තියන් බණ මඩුවට ගියා. මේක අහලා අම්මට දුක හිතුණත් මගේ ශ්‍රද්ධාව නොබිඳෙන්න ඇය සැනසුම් වචන ටිකක් කීවා.අපේ පියාට තිබුණ ලොකු ග්‍රැමෆෝන් එකක්. ගමේ මඟුල් ගෙදරකට මේක නැතිවම බැරි දෙයක්. මේකෙ ඔපරේටර් මමයි. මේක කර තියාන යන එක නම් අම්මට ඇල්ලුවේ නෑ. ඒත් එයා අපේ ආසාවට විරුද්ධ වෙන්නෙ නෑ.අම්මා ඒක ලොකු කෙනෙක්ට ගෙනියන්ඩ පවරලා ඔපරේටර් වැඩේ මටම බාර දුන්නා. අපේ හොඳ දේට ඇති කැමැත්තට පිටුපාන්න ඇය කැමති වුණේ නෑ.මාත් පොඩි කාලෙ හරිම සෙල්ලක්කාරයි. දඟකාරයි. මී හරක් පිටේ නැඟලා ඇවිදිනවා. මේ වගේ අවස්ථාවල ඇය ආදරයෙන් කරුණු කියලා අපට වැරැද්ද පෙන්වා දෙනවා. ආතාට තිබුණ වඩු මඩුවක්. ගෝලයෙ හත් අට දෙනෙක් හිටියා.ආතා වඩු මඩුවෙ දවසක් වැඩ කළොත් ඉතිරි කාලෙ නාට්‍ය හදනවා. කුඹුරු කළෙත් මේ ගෝලයො එක්ක ආතාමයි. ඕනෑ වෙලාවක මේ වඩුමඩුව වටේ දුටුගැමුණුලා, එළාරලා, ශ්‍රී වික්‍රමසිංහලා ඉන්නවා. ඒ අය මේ නාට්‍ය පුහුණු වෙන්නේ අපේ මිදුලෙ. හැබැයි! දවල්ට කන්න දෙන්න උයන්න ඕනැ අම්මා.කවුරු හරි කොස් ගහකට යවලා කොස් ගෙඩියක් කඩාගෙන බත් ටිකක් උයන්ඩ අම්මා හරියට මහන්සි වෙනවා. ආතා මාවත් මේ නාට්‍යයේ චරිතයකට ගන්නවා. ඒ චරිතෙ බලන්ට අම්මා හැමදාම දුක්විඳිනවා. අන්තිමට බණ මඩුව ළඟ මේ නාට්‍යය රඟදැක්වුණා. ඊට දවස් දෙකකට ඉස්සෙල්ලා අවසන් පුහුණුවෙදි හරි වැඩක් වුණා. මා හිටියෙ වෙස්සන්තර ජාතකයේ ජාලිය කුමරාට.ජූජක බමුණාට පුහුණුවෙන නළුවා අලුත් අත් ඔරලෝසුවක් දාපු කෙනෙක්. මේ ඔරලෝසුව හොඳින් අනෙක් අයට පෙනෙන්නටදෝ එයා අත දිග හැරලා ඇත්තටම මට ටොකු ඇන්නා. කමිසයේ අත දිග හැරෙන විටයි ඔරලෝසුව අනෙක් අයට පෙනෙන්නෙ.වේදනාවට මට කඳුළු පැන්නා. මට මතකයි අම්මාගේත් දෑස් රතුවෙලා කඳුළු පැන්නා. මං අඬාගෙන අම්මා ළඟට දිව්වා. අම්මා ජූජක බමුණව හොයන්න මහන්සි ගත්තත් එයා පුහුණුවත් දාලා පැනලා ගිහින්. අන්තිමට බණමඩුවේ නාට්‍යය රඟදක්වන විටයි ආවේ.කිලෝමීටර 4ක් පයින් ගිහින් මං අවිස්සාවේල්ල සීතාවක විද්‍යාලයට අකුරු කරන්න යනවා මේ කාලෙ. ගමේ ඉස්කෝලෙන් අයින් වෙලා ඊළඟට 5 ශිෂ්‍යත්වය පාස් වෙලා රුවන්වැල්ල රාජසිංහ මධ්‍ය මහා විද්‍යාලයටත් ගියා. සීතාවක විද්‍යාලයට යද්දී අම්මා බත් මුලක් බැඳලා උදේම දෙනවා.හවස් වෙනකම් ඒක තමයි ආහාරය. ඒත් ශිෂ්‍යත්වය පාස්වුණාට පස්සෙ මාව ‘බෝඩිමකට’ ඇතුළු කළා. පියා එක්ක ගිය මේ ගමනේදී තමයි මට මව් සෙනෙහස හොඳින්ම දැනුණේ. පළමු වතාවට මං අම්මාගෙන් වෙන්වුණා. සතියකට වතාවක් ගෙදර එන්නෙ.මට මතකයි අම්මත් එදා ඇඬුවා. මට යම්තම් ඒ වනකොට අවුරුදු 12ක් විතර ඇති. එක හොද්දයි බතුයි, කොළ මැල්ලුමයි කෑවත් අම්මගේ කෑම හරි රසවත්. අපේ අලුත් කුඹුරු හාල් කන්ට ලැබුණේ සතියකට පස්සෙ.ජ්‍යෙෂ්ඨය පාස්වෙලා විද්‍යොදය විශ්වවිද්‍යාලයටත් ආවා. පත්තර කලාවටත් මේ කාලෙ හිත ඇදුණා. මං සිළුමිණ සත දහයේ විශ්වවිද්‍යාලයටත් යම් යම් ලිපි ලීවා. දිනමිණ කන්තෝරුවේ පත්තරවල යමක් පළවෙනවා කියන්නෙ අපේ හිතට හයියක්.අපේ ගම් පළාතෙන් සරසවි ආපු කොල්ලො ටිකක් එකතු කරගෙන අපි උඩහමුල්ල පැත්තෙ ගෙයක් කුලියට ගත්තා. චමරියක් දැම්මා අපි ගෙදරට කුලිය වශයෙන් ගෙව්වේ රුපියල් 30යි. ගෙදර නොම්මරෙත් 108 කියලා මතකයි. අප විදුලිය නැතිව ලාම්පු එළියෙන් පාඩම් කළා.අම්මා නිතරම අපට යම් යම් රසකැවිලි හදලා පියා අත එවනවා. අධ්‍යාපනය නිසා අම්මාගෙන් දුරස් වුණත් ඇයට මාව කොහෙත්ම අමතක කරන්න බැරි බව මට තේරුණේ මේ අවස්ථාවල. අපි කොච්චර ලොකු වුණත් ‘අම්මගෙ සාහිත්‍යය’ නැවතුණේ නෑ. ගෙදර ගියාමත් අම්මා ජනකතා සාහිත්‍යය ගැන අපේ හිත අවදි කරනවා. පන්සිය පනස් ජාතක පොත තමයි මගේ නිර්මාණශීලිත්වය වැඩෙව්වේ. ඒකට අත්වැල දුන්නෙ අම්මා.විශ්වවිද්‍යාලයේ ඉන්න ගමන්ම මං පත්තරවලට ලිව්වා. අම්මා ඒවා අභිරුචියෙන් වර්ණනා කළා. ඒවා ගැන යම් යම් දේ මා සමඟ සාකච්ඡාත් කළා. මං දවසක් දැක්කා ලේක්හවුස් පත්තරේක අඟලක පමණ කොටුවක ඇබෑර්තුවක් තියෙනවා. ඒ දැන්වීමෙන් පත්තරේට ආධුනික පත්‍රකලාවේදියෙක් ඉල්ලලා තිබුණා. මං ඒකට අයදුම්පතක් දැම්මා. ඒ කාලෙ සිළුමිණට, නවයුගයට, සරසවියට මං ඉඳලා හිටලා කවි කෙටිකතා ලියනවා.රුවන්වැල්ල ස්කෝලෙ හිටපු ගුරුවරයෙක් වූ මාගම් තෙන්නකෝන් මහතාගේ ‘දිවි සයුරෙන් දිය දෝතක්’ පොතත් මගේ ජීවිතයට බලපෑවා. මං නිවාඩු දින දෙකක් තියාගෙන චමරියෙන් පිටත්වී ඇපලපිටියෙ අපේ මහගෙදර ගියේ අම්මා බලන්ඩයි.විශාල සූට්කේසයකුත් අරන් ගිහින් ගෙදර වාඩිවුණා විතරයි අම්මට මෙලෝ සිහියක් නෑ. මං කන්ඩ ආසා කරන දේවල් හොයාලා හදාදෙන්න ඇය මහන්සි ගන්නවා.ඒ වේලාවෙම තැපෑලෙන් මට ලියුමක් ආවා. හෙට උදයේ සම්මුඛ පරීක්ෂණයකට එන්න කියලයි ලේක්හවුසියෙන් එවාපු ඒ ලියුමෙ තිබුණෙ. මං අම්මට කීවා ”රත්තරං අම්මේ, මට කන්ඩ මුකුත් හදන්ඩ එපා. මේ ලියුම ඇවිත් තියෙන්නෙ ලේක්හවුසියෙන්. මම ආයිත් චමරියට ගිහින් හෙට උදයේ ඉන්ටවීව් එකට යන්ඩ ඕනෑ” කියලා. අම්මට අහස කඩාපාත්වුණා වගේ. හිතට හරි නෑ. ‘කෑම ටිකක් කාලා පස්සෙ යන්ඩ බැරියැ’ ඇය කීවා.මං කීවා එහෙම බෑ අම්මෙ මං දැන්ම යන්ට ඕනෙ කියලා. එදා ගෙදර ගිය වේලේ මාව දැකලා දුවගෙන ඇවිත් අම්මා මාව වැලඳගත් ඒ අනුවේදනීය මොහොත අදටත් මා කම්පා කරනවා. අම්මා කෙනෙක් බලන්නෙ දරුවන්ගෙ අනාගතය.ඇය කඳුළු සඟවාගෙන යන්න ඉඩ දුන්නා. මා දණගහලා වඳින විට ඇයත් හොඳටම අඬනවා. ඇගේ කඳුලේ උණුසුම මගේ දෙකොපුල්වල තැවරුණා. ගෙදර පැයක්වත් ඉන්නෙ නැතිව මා චමරියට ආවේ. පසුදා උදේම සම්මුඛ පරීක්ෂණයට ගියා. රස්සාව ලැබුණා. 1966 දි රස්සාවට ආවෙ. මුල් පඩිය රුපියල් 160යි.මුල්ම පඩියෙන් අම්මාට චීත්තයක් අරන් තාත්තට තුවායක් අරන් ගෙදරට පීරිසි කෝප්ප හයක් අරන් මං ගෙදර ගියා. කිව්වට පිළිගන්න මේ පීරිසි කෝප්ප තවමත් අම්මා සුරැකිව තියාගෙන ඉන්නවා. ලොකු පුතා ගෙනාවෙ කියලා. ගෙනැවිත් දැන් අවුරුදු 43ක් ඉවරයි. මේවා පාවිච්චිත් කරනවා. හැබැයි? අම්මා විතරයි. යෝජිත විවාහයකින් මා විවාහ වුණා. අම්මා කීවේ එක ;දයයි. උඹ ලොකු අයියා.ඇය පවුලෙ ලොකු අක්කා කෙනෙක් වෙන්ඩ ඕනෑ කියන එක විතරයි. මගේ නෝනත් ඒ ටික ඒ ආකාරයෙන්ම ඉටු කළා. අම්මට දැන් වයස 84යි. තවමත් ඇපලපිටියෙ ජීවත් වෙනවා.අම්මා මගේ නිර්මාණ ජීවිතයට කෙළින්ම බලපෑවා. අම්මාවරුන්ගේ ඛේදවාචකය ගැන කියැවෙන ටෙලිනාට්‍ය ගණනාවක් මා ලීවේ ඒ අනුවයි. මගේ අම්මා යසෝරාවයේ සුදුහාමිනේ තරම් දුක් නොවින්දත් සුදු හාමිනේගේ ගති ලක්ෂණ අම්මා ළඟ තිබුණා.කන්දෙගෙදර ලොකුහාමිනේගේ ගති ලක්ෂණ ඈ තුළ තිබුණා. අද තෙරණි ගීතය, තේරි ගී ඇසුරින් ලියන්නත්, අම්මාවරුන් පිළිබඳව මෙහෙම බලන්ඩත් ඇගේ සෙනෙහස මට බලපෑවා.71 කැරැල්ල ආපු වෙලාවෙ අපට ගෙවල් පැත්තෙ යන්නට බැරි වුණා. ඇඳිරි නීතිය හැම තිස්සෙම පැනවුණා. මගේ රත්තරං අම්මව බලාගන්ඩ ගමට යන්න බැරි තරම් කලබල වැඩිවුණා. ඇයටත් එන්ට යන්ට බෑ. තැපැල් කන්තෝරු වහලා.බස් දුවන්නෙත් නෑ. ලියුමක්වත් යවාගන්ඩ එවාගන්ඩ බෑ. කෑගල්ල දිස්ත්‍රික්කයේ මේක වැඩියෙන්ම තිබුණු පළාතක්. ඒත් අම්මා පිළිබඳ මගේ මතකය මට වළදාන්න බෑ. මං කොළ ටිකක් අරගෙන පොතක් ලියන්ඩ ගත්තා.ලේක්හවුසියටත් තර්ජන තිබුණ නිසා ගමට තියා පාරේ යන්ඩවත් බැරි තත්ත්වයක් තිබුණේ. ‘මවකගෙ ගීතය’ නවකතාව මා ලීවෙ එහෙමයි. ඒකට ජනතාවගෙන් ඉහළම ප්‍රසාද ප්‍රතිචාර වගේම ඇගැයීම් බොහොමයක් ලැබුණේ එනිසාමයි.තරුණයන් ගැන මව්වරුන්ට බයක් සැකක් තිබුණු කාලයේ පුතා අම්මා වෙනුවෙන් පොතක් ලියන බව ආරංචි වූ අම්මා හරියට සතුටු වෙලා. අදත් ඇපලපිටියේ ඉන්නා මගේ අම්මා බලන්ට යන එක තරම් ලොකු ආසාවක් මට තවත් නෑ.සෝමවීර සේනානායක මහතා ලේක්හවුසියේ සිළුමිණ දිනමිණ පුවත්පත්වල උපකතුවරයකු වශයෙන් සේවය කැර නවයුගය හා තවත් පුවත්පත් ගණනාවක ප්‍රධාන කතුවරයකු ලෙස සේවය කැර විශ්‍රාම ගියේය. ඒත් ඔහුගේ මවගේ මතකයෙන් කවදාවත් ඔහුට ඉසුඹුවක් ලැබෙන්නේ නැත.උපාලි සමරසිංහ ඡායාරූප - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=aj0908231</link>
    <topic>තොරතුරු තාක්ෂණ සිසුනට EXETEL ශිෂ්‍යත්ව</topic>
    <author/>
    <content>තොරතුරු තාක්ෂණ සිසුනට EXETEL ශිෂ්‍යත්වEZY SLIMTOP පරිගණකය දැන් වෙළෙඳපොළේශිෂ්‍යත්ව විභාගයට ‘හෝර්ලික්ස්’ සම්මන්ත්‍රණඉගෙනගන්න රට යන සිසුනට එමිරේට්ස් විශේෂ ගාස්තුසන්සිල්ක් හැඩකාරී 2009 දකුණු පළාතෙන් ඇරැඹෙයිජගත් ඔරු ප්‍රදර්ශනය මාලදිවයිනේෂෙෆ්ලර් නියෝජිත ඩග්ලස් සමාගමඋතුරු නැ’හිර ව්‍යාපාර ඇරැඹීමට තොරතුරු දෙන මධ්‍යස්ථානයක්ගොද්‍රස අනුරපුර ශාඛාව යළි ඇරේබගවන්තලාව තේ සමාගමට බෙදා හැරීමේ නිලධාරිහු පත් කෙරෙතිසාමය හා සමාජ මෙහෙවරට සම්මානලංකා බැංකු ගිණුම් හිමියනට මැලිබන් කිරි උපහාරExetel හි තොරතුරු තාක්‍ෂණ උපදේශක රොහාන් සිරිසේන; ශ්‍රී ලංකා තොරතුරු තාක්‍ෂණ ආයතනයේ කළමනාකාර අධ්‍යක්‍ෂක මහාචාර්ය ලලිත් ගමගේ, එම ආයතනයේ සභාපති මහාචාර්ය එස් කරුණාරත්න, සහ Exetel සමාගමේ අධ්‍යක්‍ෂ ස්ටීම් වැඩ්න්ටන් මහත්වරුන් ශිෂ්‍යත්වලාභීන් වන උමේෂ හේරත් සහ දුලානි සිල්වා සමඟ.ඕස්ටේ‍්‍රලියාවේ ප්‍රමුඛතම සන්නිවේදන සේවා සැපයුම්කරුවකු වන Exetel සමාගම, ශ්‍රී ලංකා තොරතුරු තාක්ෂණ ආයතනයේ සිසුනට ශිෂ්‍යත්ව පිරි නැමීමට ඉදිරිපත්ව සිටී. මේ ශිෂ්‍යත්වය සමඟින් Exetel සමාගමට, තොරතුරු තාක්‍ෂණ ආයතනයේ විශිෂ්ට අන්දමින් වර්ධනය කළ පරිගණක වැඩසටහන්කරණය හා ජාලගතකිරීමේ හැකියාවන් හි ප්‍රතිලාභය ලැබෙනු ඇත.පසුගිය වසරේදී Exetel සමාගම, තම කාර්යාලයක් කොළඹ පිහිට වූ අතර, එම සමාගම මෙරට දී ඕස්ට්‍රේලියාවේ තම සන්නිවේදන සේවාවන්ට අවශ්‍ය මෘදුකාංග සංවර්ධනය හා සැපයීමක් සිදුවිය. එයට ජංගම දුරකතන, ADSL, SHDSL, HSPA හා සෙසු සන්නිවේදන විසඳුම් හා සේවා ඇතුළත් විය. එහි මෘදුකාංග සංවර්ධන මධ්‍යස්ථානයේ කාර්ය මණ්ඩලය සැමවිටම විමසිලිමත් වූයේ, සමාගමේ බ්‍රෝඩ්බෑන්ඩ් හා දුරකථනවලට සැපයුම් විශිෂ්ට මට්ටමකින් පවත්වා ගැනීමට අවශ්‍ය කරන උසස් ගණයේ වෘත්තිකයන් පිරිසක් බඳවා ගැනීමට ය.මෙම ශිෂ්‍යත්ව ප්‍රදානෝත්සවයේදී අදහස් දැක්වූ Exetel හී අධ්‍යක්ෂ, ස්ටීව් වැඩින්ග්ටන් මහතා පැවසුවේ, තොරතුරු තාක්ෂණ අධ්‍යාපනය සම්බන්ධයෙන් එම විශ්වවිද්‍යාලය පවත්වා ගෙන යන ප්‍රමිතිය සැලකිල්ලට ගෙන පූර්ණ ශිෂ්‍යත්ව 2 ක් සෑම වසරකදීම පිරි නැමීමට අදහස් කරන බවය.ශ්‍රී ලංකා තොරතුරු තාක්‍ෂණ ආයතනයේ සභාපති, මහාචාර්ය සෑම් කරුණාරත්න මහතා පැවසුවේ, මෙවැනි ශිෂ්‍යත්ව අප සැමවිටම සාදරයෙන් පිළිගන්නවා.මන්ද බොහෝ දීප්තිමත් ශිෂ්‍යයන්ට තම වැඩිදුර අධ්‍යාපන කටයුතුවලට අවශ්‍ය මුල්‍යමය සහයෝගයක් ලැබීම බොහෝ උපකාරයක්. එමෙන්ම ගෝලීය සමාගමකට නිරාවරණය වීමෙන් නිරායාසයෙන්ම ඔවුන්ව වෘත්තීය මාර්ගයකට ද එක්වීමක් සිදු වෙනවා.” යන්නය.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=aj0908232</link>
    <topic>EZY SLIMTOP පරිගණකය දැන් වෙළෙඳපොළේ</topic>
    <author/>
    <content>තොරතුරු තාක්ෂණ සිසුනට EXETEL ශිෂ්‍යත්වEZY SLIMTOP පරිගණකය දැන් වෙළෙඳපොළේශිෂ්‍යත්ව විභාගයට ‘හෝර්ලික්ස්’ සම්මන්ත්‍රණඉගෙනගන්න රට යන සිසුනට එමිරේට්ස් විශේෂ ගාස්තුසන්සිල්ක් හැඩකාරී 2009 දකුණු පළාතෙන් ඇරැඹෙයිජගත් ඔරු ප්‍රදර්ශනය මාලදිවයිනේෂෙෆ්ලර් නියෝජිත ඩග්ලස් සමාගමඋතුරු නැ’හිර ව්‍යාපාර ඇරැඹීමට තොරතුරු දෙන මධ්‍යස්ථානයක්ගොද්‍රස අනුරපුර ශාඛාව යළි ඇරේබගවන්තලාව තේ සමාගමට බෙදා හැරීමේ නිලධාරිහු පත් කෙරෙතිසාමය හා සමාජ මෙහෙවරට සම්මානලංකා බැංකු ගිණුම් හිමියනට මැලිබන් කිරි උපහාරEZY SLIMTOP ඩෙස්ක් - ටොප් පරිගණකය පසුගියදා ශ්‍රී ලංකාවට හඳුන්වාදෙනු ලැබීය. ඩුබායිහි මවු සමාගම ඇති EZY INFOTECH සමාගමේ නිෂ්පාදනයක් වන මෙය දැන් ආයෝජන කලාපයේ නිෂ්පාදනය කරයි.’පෙබරවාරි මාසයේ දී ශ්‍රී ලංකාවේ පරිගණක නිෂ්පාදනය කරන පළමු කර්මාන්තශාලාව අපි පිහිටුවනු ලැබුවා. මෙහිදී ප්‍රමිතියෙන් ඉතා ඉහළ එමෙන්ම ජනතාවට පහසුවෙන් මිලදී ගත හැකි පරිගණකයක් ලබාදීම අපගේ අරමුණයි. අප එය ඉටුකර තිබෙනවා. එමෙන්ම එය අඟල් 36 LCD මොනිටරයකින් සමන්විතයි.’ යැයි EZY INFOTECH SRI LANKA සමාගමේ ප්‍රධාන විධායක නිලධාරි සහ එම සමාගමේ ආසියා පැසිෆික් මෙහෙයුම් අධ්‍යක්ෂ ශෆ්රාස් හම්සඩීන් මහතා කීය.”අපගේ අරමුණ වූයේ සාමාන්‍ය මුදලකට පාරිභෝගික ජනතාවට පරිගණකයක් ලබාදීමයි. SLIMTOP පරිගණකය එහි ආරම්භයයි” පරිගණකය හඳුන්වාදීමේ උත්සවයට එම සමාගමේ උප සභාපති රමේෂ් උමාශංකර් සහ මූල්‍ය ප්‍රධානී ශන්මුගම් අල්රාසු යන මහත්වරු පැමිණ සිටියහ. ”මේ පරිගණකය ශ්‍රී ලංකාවේ සාමාන්‍ය පාරිභෝගිකයාට මෙන්ම ව්‍යාපාරික ආයතනවලට ද සුදුසු වන ආකාරයට ඉස්තරම් ලක්ෂණ සහිතව නිපදවා තිබෙනවා. එහි ප්‍රමාණය මෙන්ම මුදල ද කුඩාය. සාම්ප්‍රදායික ඩෙක්ස්-ටොප් පරිගණකයක ප්‍රමාණයකින් අඩකි. SLIMTOP පරිගණකය අප සෑම විටම අපගේ පාරිභෝගිකයා ගැන විමසිලිමත්ව කටයුතු කරනවා. මෙම පරිගණකයට අවශ්‍ය විදුලිය වැයවීම සාමාන්‍ය පරිගණකයකට වඩා සියයට 50කින් අඩු යැයි ද හම්සඩීන් මහතා කීය.EZY SLIMTOP පරිගණකයත් සමඟ තවත් පරිගණක වර්ග රැසක් වෙළෙඳපොළට නිකුත් කිරීමට නියමිතය. EZY SLIM BOOK මින් එකක් වන අතර එය ලැප්ටොප් වර්ගයේ කුඩාම පරිගණකය වේ. බර ග්‍රෑම් 900කි. පුද්ගලික සහ ව්‍යාපාරික කටයුතු සඳහා පරිහරණය කිරීමට අවශ්‍ය සියලුම උපාංග මෙම EZY SLIMTOP  සමඟ EZY SLIM BOOK පරිගණක සතු බව EZY INFOTECH සමාගම කියයි.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=aj0908233</link>
    <topic>ශිෂ්‍යත්ව විභාගයට ‘හෝර්ලික්ස්’ සම්මන්ත්‍රණ</topic>
    <author/>
    <content>තොරතුරු තාක්ෂණ සිසුනට EXETEL ශිෂ්‍යත්වEZY SLIMTOP පරිගණකය දැන් වෙළෙඳපොළේශිෂ්‍යත්ව විභාගයට ‘හෝර්ලික්ස්’ සම්මන්ත්‍රණඉගෙනගන්න රට යන සිසුනට එමිරේට්ස් විශේෂ ගාස්තුසන්සිල්ක් හැඩකාරී 2009 දකුණු පළාතෙන් ඇරැඹෙයිජගත් ඔරු ප්‍රදර්ශනය මාලදිවයිනේෂෙෆ්ලර් නියෝජිත ඩග්ලස් සමාගමඋතුරු නැ’හිර ව්‍යාපාර ඇරැඹීමට තොරතුරු දෙන මධ්‍යස්ථානයක්ගොද්‍රස අනුරපුර ශාඛාව යළි ඇරේබගවන්තලාව තේ සමාගමට බෙදා හැරීමේ නිලධාරිහු පත් කෙරෙතිසාමය හා සමාජ මෙහෙවරට සම්මානලංකා බැංකු ගිණුම් හිමියනට මැලිබන් කිරි උපහාරපහ වසර ශිෂ්‍යත්ව විභාගයට පෙනී සිටින සිසුන්ගේ දැනුම වර්ධනය සඳහා Horlicks SmartPass වැඩසටහන ආරම්භ කර තිබේ. ශිෂ්‍යත්ව විභාගයට පෙනී සිටින අවම සම්පත් යටතේ අධ්‍යාපනය ලබන දිවයිනේ බොහොමයක් ප්‍රදේශවල දරුවන්ට අවශ්‍ය පුනරීක්ෂණ මේ සම්මන්ත්‍රණ මාලාව මඟින් නොමිලේ පවත්වනු ලැබීය.මේ සම්මන්ත්‍රණ මාලාව මාතර, මීගමුව, ගම්පහ, මඩකලපුව, ගාල්ල, කරුණෑගල, අනුරාධපුර, කෑගල්ල, බදුල්ල, මොනරාගල, නුවරඑළිය, මහනුවර, කළුතර සහ කොළඹ යන ප්‍රදේශ 14කදී පැවැත්විණි.හෝර්ලික්ස් නිෂ්පාදනය කරන GlaxoSmithKline හි කළමනාකාර අධ්‍යක්ෂ සචී තෝමස් මහතා පැවසුවේ, “ශ්‍රී ලංකාවේ මීළඟ පරම්පරාව නියෝජනය කරන සියලු දරුවන්ට සමාන අවස්ථා ලබාදිය යුතු බව අපි විශ්වාස කරනු ලබනවා. 5 වසර ශිෂ්‍යත්ව විභාගය තියෙන්නේ දරුවෙකුගේ ජීවිතයේ තීරණාත්මක කඩඉමක්. අවම පසුකම් යටතේ අධ්‍යාපනය ලබන දරුවන් ඇතුළු දිවයිනේ සියලු දරුවන්ට මෙම කඩඉම තරණය කිරීම සඳහා Horlicks SmartPass වැඩසටහන උපකාරයක් වේවි.” යනුවෙනි.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=aj0908234</link>
    <topic>ඉගෙනගන්න රට යන සිසුනට එමිරේට්ස් විශේෂ ගාස්තු</topic>
    <author/>
    <content>තොරතුරු තාක්ෂණ සිසුනට EXETEL ශිෂ්‍යත්වEZY SLIMTOP පරිගණකය දැන් වෙළෙඳපොළේශිෂ්‍යත්ව විභාගයට ‘හෝර්ලික්ස්’ සම්මන්ත්‍රණඉගෙනගන්න රට යන සිසුනට එමිරේට්ස් විශේෂ ගාස්තුසන්සිල්ක් හැඩකාරී 2009 දකුණු පළාතෙන් ඇරැඹෙයිජගත් ඔරු ප්‍රදර්ශනය මාලදිවයිනේෂෙෆ්ලර් නියෝජිත ඩග්ලස් සමාගමඋතුරු නැ’හිර ව්‍යාපාර ඇරැඹීමට තොරතුරු දෙන මධ්‍යස්ථානයක්ගොද්‍රස අනුරපුර ශාඛාව යළි ඇරේබගවන්තලාව තේ සමාගමට බෙදා හැරීමේ නිලධාරිහු පත් කෙරෙතිසාමය හා සමාජ මෙහෙවරට සම්මානලංකා බැංකු ගිණුම් හිමියනට මැලිබන් කිරි උපහාරඉහළ අධ්‍යාපනය සඳහා එක්සත් රාජධානිය වෙත යන ශිෂ්‍යයන්ට සහ ඔවුනගේ මවුපියන්ට විශේෂ ගාස්තු සහ වටිනා ප්‍රතිලාභ ලබා දීමට එමිරේට්ස් ගුවන් සේවය කටයුතු යොදා තිබේ.එක්සත් රාජධානිය වෙත පියාසර කරන ශිෂ්‍යයින් සඳහා බ්‍රිතාන්‍ය කවුන්සිලය පැවැත්වූ වැඩමුළුවකට නිල ගුවන් සේවය ලෙස සම්බන්ධ වූ එමිරේට්ස් ගුවන් සේවය www.emirates.com/lk යන එමිරේට්ස් වෙබ් අඩවියේ ලියාපදිංචි වන ශිෂ්‍යයින් සඳහා ලන්ඩන් වෙත රුපියල් 65,000 ක් සහ රුපියල් 18,000 ක් වූ බදු මුදලකට මාස 6ක කාලයක් වලංගු ආපසු පැමිණීමේ ටිකට් පත් හඳුන්වා දී ඇත.තවද සමාගම එක්සත් රාජධානියේ වෙනත් ගමනාන්ත 4ක් වෙත ශිෂ්‍යයින් සඳහා විශේෂ ගමන් ගාස්තු හඳුන්වා දී ඇත.මෙම විශේෂ ගාස්තු ශිෂ්‍යයින් සමඟ ගමන් කරන දෙමාපියන් සඳහා ද වංලගු වන අතර ඔවුන්ට ඔක්තෝබර් 10 වනදා දක්වා එක්සත් රාජධානියේ නගර 5ක් වෙත පහසු මිලකට පියාසර කිරීමට අවස්ථාව සැලසෙයි.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=aj0908235</link>
    <topic>සන්සිල්ක් හැඩකාරී 2009 දකුණු පළාතෙන් ඇරැඹෙයි</topic>
    <author/>
    <content>තොරතුරු තාක්ෂණ සිසුනට EXETEL ශිෂ්‍යත්වEZY SLIMTOP පරිගණකය දැන් වෙළෙඳපොළේශිෂ්‍යත්ව විභාගයට ‘හෝර්ලික්ස්’ සම්මන්ත්‍රණඉගෙනගන්න රට යන සිසුනට එමිරේට්ස් විශේෂ ගාස්තුසන්සිල්ක් හැඩකාරී 2009 දකුණු පළාතෙන් ඇරැඹෙයිජගත් ඔරු ප්‍රදර්ශනය මාලදිවයිනේෂෙෆ්ලර් නියෝජිත ඩග්ලස් සමාගමඋතුරු නැ’හිර ව්‍යාපාර ඇරැඹීමට තොරතුරු දෙන මධ්‍යස්ථානයක්ගොද්‍රස අනුරපුර ශාඛාව යළි ඇරේබගවන්තලාව තේ සමාගමට බෙදා හැරීමේ නිලධාරිහු පත් කෙරෙතිසාමය හා සමාජ මෙහෙවරට සම්මානලංකා බැංකු ගිණුම් හිමියනට මැලිබන් කිරි උපහාරකාන්තාවන්ගේ හැඩරුව වර්ධනය කිරීම හා ස්වයං රැකියා පුහුණුව මඟින් සවිබල ගැන්වෙන ‘සන්සිල්ක් හැඩකාරී’ හි 2009 වසරේ වැඩසටහන් මාලාව පසුගියදා මාතර දිස්ත්‍රික්කයෙන් ඇරැඹිණි. මේ වසරේ ‘සන්සිල්ක් හැඩකාරී’ වැඩසටහනට නව විශේෂාංග රැසක්ම ඇතුළත් වී තිබේ.පසුගිය වසරේදී පළාත් වශයෙන් නගර 5ක පැවැත්වුණු ‘සන්සිල්ක් හැඩකාරී’ වැඩසටහන මේ වසරේදී එක් පළාතක පැවැත්වෙන ප්‍රධාන වැඩමුළුවට අමතරව, කුඩා වැඩමුළු රැසක් පැවැත්වෙන්නේ, එමඟින් සන්සිල්ක් කේශ සත්කාරයේ විවිධාකාර අත්දැකීම් සැමට ලබාදීමේ අරමුණෙනි.’සන්සිල්ක් හැඩකාරී 2009’ වැඩමුළුවලට සහභාගිවීමට කැමැති අය කළ යුත්තේ තම වරළසට වඩාත් ගැළපෙන්නේ යැයි සිතන සන්සිල්ක් ෂැම්පු සැෂේ පැකට් 2ක් ගෙන ඒම පමණි.වැඩමුළුව පැවැත්වෙන ස්ථානයට ඇතුළුවන දොරටුවේදී, සන්සිල්ක් හි කේෂ සත්කාරක විශේෂඥයන් විසින් Hair Analizer නම් උපකරණයක් මඟින් එක් එක් අයට ඇත්තේ කුමන මාදිලියේ හිසකෙස් දැයි සොයාබලා කුඩා වැඩමුළු පැවැත්වෙන භූ®මියේ ඇති සන්සිල්ක් වර්ග සතරෙහි නම් සඳහන් ස්ථාන 4ක් වෙතට යොමු කෙරේ. එමෙන්ම සහභාගීවන්නන් රැගෙන ආ සන්සිල්ක් සැෂේ පැකට් 2, ඔවුනගේ හිසකෙස් මාදිලියට ගැළපේ නම්, සන්සිල්ක් වෙතින් ත්‍යාගයක් පිරිනැමේ.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=aj0908236</link>
    <topic>ජගත් ඔරු ප්‍රදර්ශනය මාලදිවයිනේ</topic>
    <author>ඡායාරූපය - සුදම් ගුණසිංහ</author>
    <content>තොරතුරු තාක්ෂණ සිසුනට EXETEL ශිෂ්‍යත්වEZY SLIMTOP පරිගණකය දැන් වෙළෙඳපොළේශිෂ්‍යත්ව විභාගයට ‘හෝර්ලික්ස්’ සම්මන්ත්‍රණඉගෙනගන්න රට යන සිසුනට එමිරේට්ස් විශේෂ ගාස්තුසන්සිල්ක් හැඩකාරී 2009 දකුණු පළාතෙන් ඇරැඹෙයිජගත් ඔරු ප්‍රදර්ශනය මාලදිවයිනේෂෙෆ්ලර් නියෝජිත ඩග්ලස් සමාගමඋතුරු නැ’හිර ව්‍යාපාර ඇරැඹීමට තොරතුරු දෙන මධ්‍යස්ථානයක්ගොද්‍රස අනුරපුර ශාඛාව යළි ඇරේබගවන්තලාව තේ සමාගමට බෙදා හැරීමේ නිලධාරිහු පත් කෙරෙතිසාමය හා සමාජ මෙහෙවරට සම්මානලංකා බැංකු ගිණුම් හිමියනට මැලිබන් කිරි උපහාරමාලදිවයින් රජය අනුග්‍රහයෙන් පැවැත්වෙන අන්තර්ජාතික ඔරු ප්‍රදර්ශනය ඔක්තෝබර් 12 වැනිදා සිට 14 දක්වා මාලදිවයිනේ පැවැත්වීමට නියමිතව ඇත. මේ සංදර්ශනය නැරැඹීම සඳහා ආසියානු කලාපීය ජනතාව මෙන්ම ඔරු පිළිබඳ උනන්දුවක් දක්වන ජනතාව පැමිණෙතැයි අපේක්ෂා කෙරේ.ඔරු නිෂ්පාදනයට එදා සිට අද දක්වා උපයෝගී කැරගත් තාක්ෂණය මෙහිදී ඉදිරිපත් කරන අතර අනෙකුත් රටවල ද ඔරු කර්මාන්තය පිළිබඳ දැනුමක් මෙහිදී ලබාගත හැකිය.ප්‍රදර්ශනය පිළිබඳ මාධ්‍ය දැනුම්වත් කිරීමේ අවස්ථාවට එක්වූ ශ්‍රී ලංකා නාවික ව්‍යාපෘති සැලැසුම් අධ්‍යක්ෂක කොමදෝරු ට්‍රේවිස් සින්ඤා, ඔරු සෑදීමේ තාක්ෂණික සංගමයේ සභාපති නිල් ප්‍රනාන්දු, දකුණු ආසියාතික ප්‍රදර්ශන සංගමයේ අධ්‍යක්ෂ ඉන්ද්‍රන් හසන්, මාලදිවයිනේ මහකොමසාරිස් එම්.ඊ.අලී හුසේන් ඩිඩි, දකුණු ආසියාතික ප්‍රදර්ශන සංගමයේ කළමනාකාර අධ්‍යක්ෂක අර්ජුන් ධර්මදාස, ශ්‍රී ලංකා අපනයන සංවර්ධන සංගමයේ ප්‍රධාන විධායක නිලධාරී අනිල් කොස්වත්ත, ඔරු සෑදීමේ ව්‍යාපෘතියේ ශ්‍රී ලංකා ව්‍යාපෘති කළමනාකාර ගාමිණී බී.හේරත් මහත්වරු ද මෙහි වෙති.ඡායාරූපය - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=aj0908237</link>
    <topic>ෂෙෆ්ලර් නියෝජිත ඩග්ලස් සමාගම</topic>
    <author/>
    <content>තොරතුරු තාක්ෂණ සිසුනට EXETEL ශිෂ්‍යත්වEZY SLIMTOP පරිගණකය දැන් වෙළෙඳපොළේශිෂ්‍යත්ව විභාගයට ‘හෝර්ලික්ස්’ සම්මන්ත්‍රණඉගෙනගන්න රට යන සිසුනට එමිරේට්ස් විශේෂ ගාස්තුසන්සිල්ක් හැඩකාරී 2009 දකුණු පළාතෙන් ඇරැඹෙයිජගත් ඔරු ප්‍රදර්ශනය මාලදිවයිනේෂෙෆ්ලර් නියෝජිත ඩග්ලස් සමාගමඋතුරු නැ’හිර ව්‍යාපාර ඇරැඹීමට තොරතුරු දෙන මධ්‍යස්ථානයක්ගොද්‍රස අනුරපුර ශාඛාව යළි ඇරේබගවන්තලාව තේ සමාගමට බෙදා හැරීමේ නිලධාරිහු පත් කෙරෙතිසාමය හා සමාජ මෙහෙවරට සම්මානලංකා බැංකු ගිණුම් හිමියනට මැලිබන් කිරි උපහාරඉන්දියාවේ ෂෙෆ්ලර් මෝටර් රථ අමතර කොටස් නිෂ්පාදන සමූහයේ මෙරට නියෝජිත ලෙස සීමාසහිත ඩග්ලස් සහ පුත්‍ර සමාගම පත් වී සිටී. මේ නිමිත්තෙන් පැවැති වෙළෙඳ නියෝජිත හමුවේදී ඉන්දියාවේ ලුක් ඉන්දියා පෞද්ගලික සමාගමේ සාමාන්‍යාධිකාරි එම්. අක්කප්පන් මහතා ඩග්ලස් සහ පුත්‍ර සමාගමේ සභාපති සරෝජ් පෙරේරා මහතාට එම නිෂ්පාදන පිළිගැන්වූ අයුරු.සේයාරුව - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=aj0908238</link>
    <topic>උතුරු නැ’හිර ව්‍යාපාර ඇරැඹීමට තොරතුරු දෙන මධ්‍යස්ථානයක්</topic>
    <author/>
    <content>තොරතුරු තාක්ෂණ සිසුනට EXETEL ශිෂ්‍යත්වEZY SLIMTOP පරිගණකය දැන් වෙළෙඳපොළේශිෂ්‍යත්ව විභාගයට ‘හෝර්ලික්ස්’ සම්මන්ත්‍රණඉගෙනගන්න රට යන සිසුනට එමිරේට්ස් විශේෂ ගාස්තුසන්සිල්ක් හැඩකාරී 2009 දකුණු පළාතෙන් ඇරැඹෙයිජගත් ඔරු ප්‍රදර්ශනය මාලදිවයිනේෂෙෆ්ලර් නියෝජිත ඩග්ලස් සමාගමඋතුරු නැ’හිර ව්‍යාපාර ඇරැඹීමට තොරතුරු දෙන මධ්‍යස්ථානයක්ගොද්‍රස අනුරපුර ශාඛාව යළි ඇරේබගවන්තලාව තේ සමාගමට බෙදා හැරීමේ නිලධාරිහු පත් කෙරෙතිසාමය හා සමාජ මෙහෙවරට සම්මානලංකා බැංකු ගිණුම් හිමියනට මැලිබන් කිරි උපහාරඋතුරු - නැගෙනහිර පළාත්වල ව්‍යාපාර ආරම්භ කිරීම සහ ව්‍යාපාර අතර සම්බන්ධතා ඇති කිරීමට අවශ්‍ය සියලු තොරතුරු සහ සම්බන්ධීකරණ කටයුතු සඳහා තොරතුරු සහ දත්ත මධ්‍යස්ථානයක් කොළඹ කොටුව ලෝක වෙළෙඳ මධ්‍යස්ථානයේ 27 වැනි මහලේ ජාතික ව්‍යවසාය සංවර්ධන අධිකාරි පරිශ්‍රයේ පිහිටුවා ඇත.සතියේ වැඩ කරන දිනවල පෙරවරු 9 සිට පස්වරු 4 දක්වා මධ්‍යස්ථානය විවෘතය. 2439843, 2434413 දුරකතන අංකවලින් හෝ 243700ෆැක්ස් අංකයෙන් හෝ usiness@neda.lk ඊමේල් ලිපිනයෙන් තොරතුරු විමසිය හැකිය.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=aj0908239</link>
    <topic>ගොද්‍රස අනුරපුර ශාඛාව යළි ඇරේ</topic>
    <author/>
    <content>තොරතුරු තාක්ෂණ සිසුනට EXETEL ශිෂ්‍යත්වEZY SLIMTOP පරිගණකය දැන් වෙළෙඳපොළේශිෂ්‍යත්ව විභාගයට ‘හෝර්ලික්ස්’ සම්මන්ත්‍රණඉගෙනගන්න රට යන සිසුනට එමිරේට්ස් විශේෂ ගාස්තුසන්සිල්ක් හැඩකාරී 2009 දකුණු පළාතෙන් ඇරැඹෙයිජගත් ඔරු ප්‍රදර්ශනය මාලදිවයිනේෂෙෆ්ලර් නියෝජිත ඩග්ලස් සමාගමඋතුරු නැ’හිර ව්‍යාපාර ඇරැඹීමට තොරතුරු දෙන මධ්‍යස්ථානයක්ගොද්‍රස අනුරපුර ශාඛාව යළි ඇරේබගවන්තලාව තේ සමාගමට බෙදා හැරීමේ නිලධාරිහු පත් කෙරෙතිසාමය හා සමාජ මෙහෙවරට සම්මානලංකා බැංකු ගිණුම් හිමියනට මැලිබන් කිරි උපහාරපාරිභෝගිකයන්ට සහනදායි මිල ගණන් යටතේ ගොඩනැඟිලි ද්‍රව්‍ය ලබාදීමේ අරමුණින්, ගොඩනැඟිලි ද්‍රව්‍ය සංස්ථාවේ අනුරාධපුර නව ශාඛාව වෙළෙඳ අලෙවි සංවර්ධන, සමූපකාර සහ පාරිභෝගික සේවා අමාත්‍ය බන්දුල ගුණවර්ධන මහතා අතින් පසුගියදා විවෘත විය.උතුරු මැද පළාත් ප්‍රධාන අමාත්‍ය බර්ටි ප්‍රේමලාල් දිසානායක, ඛනිජ තෙල් සහ ඛනිජ තෙල් සම්පත් සංවර්ධන අමාත්‍ය දුමින්ද දිසානායක, උතුරු මැද පළාත් සමූපකාර අමාත්‍ය එච්.බී. සේමසිංහ, ගොඩනැඟිලි ද්‍රව්‍ය සංස්ථාවේ සභාපති මහාචාර්ය සිරිනිමල් විතාන, රාජ්‍ය වාණිජ්‍ය විවිධ නීතිගත සංස්ථාවේ සභාපති ප්‍රදීප් ගුණවර්ධන මහත්වරු ද මෙහි වෙති.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=aj09082310</link>
    <topic>බගවන්තලාව තේ සමාගමට බෙදා හැරීමේ නිලධාරිහු පත් කෙරෙති</topic>
    <author/>
    <content>තොරතුරු තාක්ෂණ සිසුනට EXETEL ශිෂ්‍යත්වEZY SLIMTOP පරිගණකය දැන් වෙළෙඳපොළේශිෂ්‍යත්ව විභාගයට ‘හෝර්ලික්ස්’ සම්මන්ත්‍රණඉගෙනගන්න රට යන සිසුනට එමිරේට්ස් විශේෂ ගාස්තුසන්සිල්ක් හැඩකාරී 2009 දකුණු පළාතෙන් ඇරැඹෙයිජගත් ඔරු ප්‍රදර්ශනය මාලදිවයිනේෂෙෆ්ලර් නියෝජිත ඩග්ලස් සමාගමඋතුරු නැ’හිර ව්‍යාපාර ඇරැඹීමට තොරතුරු දෙන මධ්‍යස්ථානයක්ගොද්‍රස අනුරපුර ශාඛාව යළි ඇරේබගවන්තලාව තේ සමාගමට බෙදා හැරීමේ නිලධාරිහු පත් කෙරෙතිසාමය හා සමාජ මෙහෙවරට සම්මානලංකා බැංකු ගිණුම් හිමියනට මැලිබන් කිරි උපහාරබගවන්තලාව තේ වතු සමාගමේ ප්‍රධාන විධායක නිලධාරි සරත් ප්‍රනාන්දු මහතා විසින් අලුතින් බඳවා ගන්නා ලද ප්‍රාදේශීය බෙදා හැරීමේ නිලධාරියකු හට පත්වීමේ ලිපිය ප්‍රදානය කරන අයුරු. එම සමාගමේ ප්‍රධාන අලෙවි නිලධාරී නිශාන්ත රාජපක්ෂ සහ ජාතික අලෙවි කළමනාකරු චන්දිම මහත්වරු ද මෙහි වෙති.බගවන්තලාව තේ වතු සමාගම තම තේ නිෂ්පාදන බෙදා හැරීම තම සමාගම මගින්ම සිදු කිරීම අරඹයි. ප්‍රාදේශීය බෙදාහැරීමේ නිලධාරින් හට පත්වීම් ලිපි ප්‍රදානය කිරීම පසුගියදා සිදු කෙරිණි.තම තේ නිෂ්පාදන පළපුරුදු දක්ෂ තම බෙදාහැරීමේ නිලධාරින් විසින් සිදු කිරීම සහ එහි අධීක්ෂණය මෙන්ම ප්‍රවර්ධන කටයුතු ද තම කාර්ය ශූර අලෙවි නිලධාරින් විසින්ම සිදු කිරීම ඉතා ඵලාදායි වන බව එහි ප්‍රධාන විධායක නිලධාරී සරත් ප්‍රනාන්දු මහතා පැවසීය.එහෙත් බොගවන්තලාව තේ වතු සමාගම සතුව විශාල තේ වතු යායක් ඇති අතර 17,000 කට වැඩි සේවක මඩුල්ලක් එහි සේවය කරයි. එබැවින් බගවන්තලාව තේ වතු සමාගම මගින්ම තම තේ නිෂ්පාදන බෙදාහැරීම ද සිදු කිරීම ඉතාම යෝග්‍ය වන අතර එමගින් පාරිභෝගිකයාට නැවුම් හොඳම තේ ලබා දීමට හැකි වන බව ප්‍රනාන්දු මහතා වැඩිදුරටත් පැවසීය.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=aj09082311</link>
    <topic>සාමය හා සමාජ මෙහෙවරට සම්මාන</topic>
    <author>හිදෝගම සමූහ</author>
    <content>තොරතුරු තාක්ෂණ සිසුනට EXETEL ශිෂ්‍යත්වEZY SLIMTOP පරිගණකය දැන් වෙළෙඳපොළේශිෂ්‍යත්ව විභාගයට ‘හෝර්ලික්ස්’ සම්මන්ත්‍රණඉගෙනගන්න රට යන සිසුනට එමිරේට්ස් විශේෂ ගාස්තුසන්සිල්ක් හැඩකාරී 2009 දකුණු පළාතෙන් ඇරැඹෙයිජගත් ඔරු ප්‍රදර්ශනය මාලදිවයිනේෂෙෆ්ලර් නියෝජිත ඩග්ලස් සමාගමඋතුරු නැ’හිර ව්‍යාපාර ඇරැඹීමට තොරතුරු දෙන මධ්‍යස්ථානයක්ගොද්‍රස අනුරපුර ශාඛාව යළි ඇරේබගවන්තලාව තේ සමාගමට බෙදා හැරීමේ නිලධාරිහු පත් කෙරෙතිසාමය හා සමාජ මෙහෙවරට සම්මානලංකා බැංකු ගිණුම් හිමියනට මැලිබන් කිරි උපහාරසාමය හා සමාජ මෙහෙවර සම්බන්ධයෙන් ව්‍යාපාරික ප්‍රජාවගේ දායකත්වය අගය කරමින් පැවැති ජාතික සම්මාන උළෙලේ ලෝකඩ පදක්කම අනුරාධපුර වෙළෙඳ ව්‍යාපාරික පී.කුසුම්සිරි පෙරේරා මහතා දිනාගත්තේය.සම්මාන සඳහා තෝරා ගැනීමේ දී ආයතන තුළ පිරිසිදුකම ආයතනයේ දියුණුව සේවකයන්ට නිසි ලෙස වැටුප් ගෙවීම / අර්ථසාධක අරමුදල් ගෙවීම ඔවුන්ගේ සමාජ සුබසාධනය සහ පාරිභෝගිකයන්ට නියමිත ප්‍රමිතියෙන් යුත් සාධාරණ මිල ගණන්වලට අලෙවි කිරීම යන කරුණු සලකා බැලිණි.සාමය සඳහා වූ ව්‍යාපාර සන්ධානය හා මධ්‍යම පළාත් වාණිජ මණ්ඩලය සම්මාන උළෙල සංවිධානය කර තිබිණි.හිදෝගම සමූහ</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=aj09082312</link>
    <topic>ලංකා බැංකු ගිණුම් හිමියනට මැලිබන් කිරි උපහාර</topic>
    <author/>
    <content>තොරතුරු තාක්ෂණ සිසුනට EXETEL ශිෂ්‍යත්වEZY SLIMTOP පරිගණකය දැන් වෙළෙඳපොළේශිෂ්‍යත්ව විභාගයට ‘හෝර්ලික්ස්’ සම්මන්ත්‍රණඉගෙනගන්න රට යන සිසුනට එමිරේට්ස් විශේෂ ගාස්තුසන්සිල්ක් හැඩකාරී 2009 දකුණු පළාතෙන් ඇරැඹෙයිජගත් ඔරු ප්‍රදර්ශනය මාලදිවයිනේෂෙෆ්ලර් නියෝජිත ඩග්ලස් සමාගමඋතුරු නැ’හිර ව්‍යාපාර ඇරැඹීමට තොරතුරු දෙන මධ්‍යස්ථානයක්ගොද්‍රස අනුරපුර ශාඛාව යළි ඇරේබගවන්තලාව තේ සමාගමට බෙදා හැරීමේ නිලධාරිහු පත් කෙරෙතිසාමය හා සමාජ මෙහෙවරට සම්මානලංකා බැංකු ගිණුම් හිමියනට මැලිබන් කිරි උපහාරලංකා බැංකුව සිය ගිණුම් හිමියන් වෙත කරන උපහාරයක් ලෙස වසරක් පුරා මැලිබන් කිරි මිලදී ගැනීමට වට්ටම් ලබා දෙයි.මේ මැලිබන් කිරි උපහාර වට්ටම් කූපන් වසරක් පුරා මාසිකව ලබා දෙයි. මේ වට්ටම් කූපන් පත්, මැලිබන් කිරි මිලදී ගත හැකි, බැංකු ශාඛාව ආසන්නයේ ම පිහිටි තොග වෙළෙඳසලට බාරදී මේ සුවිශේෂි වාසිය අත්කරගත හැකිය. මේ කිරි උපහාරය සඳහා මැලිබන් කිරි පාරිභෝගිකයකු වීම සහ ලංකා බැංකු ගිණුම් වීම සෑහේ.ශ්‍රී ලංකා මෘදුකාංග හා සේවා සංගම් සංගමය සංවිධානය කරන මානව සම්පත් සමුළුව අනිද්දා කොළඹ ගලදාරි හෝටලයේදී පැවැත් වේ. මේ සමුළුව සඳහා තොරතුරු තාක්ෂණ හා පිටස්තර සේවා සපයන සමාගම් හි ප්‍රමුඛතම මානව සම්පත් වෘත්තිකයන් හා සමාගම් ප්‍රධානීන් සහභාගිවීමට නියමිත අතර එහිදී සාර්ථකත්වයට පත් ගෝලීය සමාගම් සිදුකරන ජාත්‍යන්තර මට්ටමේ මානව සම්පත් ක්‍රියාකාරකම් පිළිබඳව දැනුවත් කිරීමට නියමිත ය.ශ්‍රී ලංකා මෘදුකාංග හා සේවා සමාගම් සංගමයේ මහා ලේකම්, මධු රත්නායක මහතා පැවසුවේ “අනාගතයේදී ඕනෑම සමාගමක තරගකාරිත්වය රඳා පවතින්නේ එහි සේවකයන් සඳහා එම සමාගම සකසන මූලෝපාය මතයි. විශේෂයෙන්ම තොරතුරු තාක්ෂණ හා පිටස්තර සේවා සැපයුම් සමාගම් මූලික වශයෙන් සේවකයන් දිරිගැන්වීම හා ප්‍රබෝධමත් බව මත ම රඳා පවතින්නක්.එහෙයින් අප මානව සම්පත් අංශය ගැන නැවත සිතා බැලීම කාලීන අවශ්‍යතාවක්” යනුවෙනි.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=aw0908231</link>
    <topic>දේපළ තණ්හාවට නංගී අයියාට වින කරලා</topic>
    <author>මතුගම</author>
    <content>දේපළ තණ්හාවට නංගී අයියාට වින කරලාදේපළ පිළිබඳ තණ්හාව හටගත් විට, එක ම බඩවැල කඩා ගෙන ආ, එක ම අම්මා ගේ කිරි බී වැඩුණු සහෝදරයින් අතර පවා සහෝදරකම අමතක වී යයි. සහෝදරයාට හෝ සහෝදරියට උරුම වෙන්නට නියමිත ඉඩකඩම් දේපොළ තමන් සතු කැර ගැනීමේ බලවත් තණ්හාව නිසා සහෝදරයා හෝ සහෝදරියගේ ජීවිතය නැති කිරීමට අන වින හදි හූනියම් කිරීමට කටයුතු කරති. පවුල් අවුල් කැර විනාශ කැර දැමීමට කටයුතු කරති.එසේ සිදු කරන අකුසල කර්මයේ ආදීනවය තමන් කරා කවදා හෝ ආපසු එන බව නොදැන, අවසානයේ නිරා දුක් විඳීමට සිදුවන බව නොසිතා කටයුතු කරති, විශේෂයෙන් ම බෞද්ධයන් යැයි කියා ගන්නා බොහෝ දෙනා පවා මව් පිය උරුමයෙන් පවතින ඉඩ කඩම් දේපොළ “මට ම ය, මගේ දරුවන්ට ම යැ”යි දැඩි තණ්හාව උපදවා ගැනීම නිසා යුක්තිය, සාධාරණය, පව පින, කර්මය හා කර්ම විපාකය පිළිබඳ සිතුවිලි යටපත් කොට අනුන් විනාශ කොට තමන් පමණක් පන්දහස් පන්සියයක් කල් ජීවත්වන්නමෝ යැයි සිතා කටයුතු කරති.ශිරානි සමන් සමඟ ප්‍රේම සම්බන්ධයක් ඇති කැර ගත්තේ පාසල් වියේ දී ම ය. මෙය දෙපාර්ශවයේ ම වැඩිහිටියෝ ද දැන ගත් අතර පවුල් දෙක අතර සම්බන්ධකම් ද, ඇයි හොඳයි කම් ද ගොඩ නැගිණ. නිසි වයස් එළඹෙන විට මේ දෙදෙනා විවාහයට ද සූදානම් වූහ. සමන් ගේ විවාහයට පෙර සමන් ගේ නැඟණිය සිතාරා ගේ විවාහය සිදු කැරිණි. ඉන් පසුවය ශිරානි සමඟ සමන් විවාහ වූයේ.සමන් ගේත් ශිරානිගේත් පවුල්වලට ඉතා ම සමීප ඥාතීන් ගණනාවක් ම ඩුබායි රටේ පදිංචිව රැකියාවල නිරතව විසූ බැවින් මේ දෙදෙනා ද විවාහයෙන් පසු ඩුබායි බලා යෑමට කටයුතු සැලසුම් කළහ.විවාහය සිදුවූ දා සිට ම ශිරානි තුළ සමන් කෙරෙහි අප්‍රසන්නතාවයක් ගොඩ නැඟෙන්නට වීය. එහෙත් ඇය ඒ බව නොපෙන්වා සිටීමට වග බලා ගත්තාය. සමන් ගේ කතා බහෙන් ඇසුරෙන් ශිරානිගේ සිතට සතුටක් ලැබුණේ නැත. ඔවුන් දෙදෙනා විදේශ ගතවීමට කටයුතු කළ ද එයට ද බොහෝ බාධා එළැඹිණි. මේ අතර ශිරානි ආගමික කටයුතුවල ද යෙදෙමින් තම පවුල් ජීවිතයට යහපත පැතුවා ය. කෙසේ හෝ මේ දෙදෙනා විදේශ ගත වූ අතර සමන් රැකියාවක නිරත වීය. සමන් ගේ පියා ද මේ වනවිට ඩුබායි රටේ ප්‍රසිද්ධ රැකියා ආයතනයක කළමනාකරුවකු ලෙස කටයුතු කළේ ය. මේ දෙදෙනා ජීවත් වූයේ ද වැඩිහිටි ඥාතිවරියක ගේ නිවසක ම ය.රාත්‍රියට දත් විලිස්සා ගත් හැඩි දැඩි පුද්ගලයකු ශිරානිගේ ගෙල සිර කරයි. සිරුර තද වී පීඩාවකට පත් වන බව ඇයට දැනෙයි. මේ වනවිට සමන් තද නින්දකට පත්ව සිටී. ඇත්තටම එය නින්ද යෑමක් නොව තදින් නින්දට පත් කිරීමක් බව ශිරානි පවසන්නීය. ඇයට කෑම අරුචිය තද හිසරදය වැළඳෙයි.වෛද්‍ය ප්‍රතිකාර කළ ද කිසිදු සුවයක් ලැබුණේ නැත. ඇය පදිංචිව සිටි නිවසේ ලොකු අම්මා ද පැවසුවේ මීට වසර ගණනාවකට පෙර තමන්ට ද මෙවැනි ම පීඩාවක් සිදුවූ බව යි. ඒ නිසා ම ඇය ද ලංකාව අතහැර ඩුබායි හි පදිංචි වූවා ය. ආපසු පැමිණ ප්‍රතිකාර හා පිළිවෙත් කැර ගැනීමේ අදහසින් ශිරානි ශ්‍රී ලංකාවට පැමිණියාය.ඇය ලංකාවට පැමිණ තම මව්පියන් ගේ නිවසේ පදිංචිව ප්‍රතිකාර ගත්තා ය. කොළඹ ප්‍රසිද්ධ පෞද්ගලික රෝහලකින් එක් වරකට රුපියල් 5000 - 6000 විය පැහැදම් කරමින් ප්‍රතිකාර ලැබූව ද සුවයක් නොවීය. නිවස වටා ගෙජ්ජි සද්ද, ගේ වටා යමකු ඇවිදින අඩි සද්ද, කුණු ගඳ, සිගරට් ගඳ, බුලත් හප ගඳ ඇයට දැනුණා ය. මේවා ඇගේ මවට ද ඇසෙන්නටත් දැනෙන්නටත් විය. මේ උපද්‍රව හිරිහැරවලින් මිදීමට රුපියල් දහස් ගණනින් වියදම් කැර යන්ත්‍ර මන්ත්‍ර ගුරුකම් ද කැරවූහ. එහෙත් ඒවා ද නිෂ්ඵල විය.දිනක් දහවල් දොළහට පමණ ඇයට තද නිදිමතක් දැනී නින්දට ගියා ය. ඇඳට ගිය සැණින් ඇගේ දෙනෙත් පියවී ගියේ ය. කව්දෝ ඇගේ සිරුර හිර කරනා බවක් දැනිණි. වේදනාව උහුලා ගත නොහැකිව දහදිය දමන්නට විය. ඉන් ටික වේලාවකට පසු ඇයට කවුදෝ පවන් සලන බවක් දැනිණි. තමන්ට පවන් සලන්නේ කව්දැයි දැක ගන්නට ඇති වුවමනාව නිසා දෙනෙත් හැර බලන්නට උත්සාහ කළත් ඇස් දෙක ගම් ගා අලවා ඇති සෙයක් ඇයට දැනිණි.මේ සියල්ල ඇගේ ස්වාමි පුරුෂයාගේ ගෙදර අය පිළිගන්නේ නැත. ඇය බොරු කරනවා යැයි කීහ. දිනක් ඇය බලන්නට ආ ඥාතියෙකු ගේ සාක්කුවේ තිබුණු මුදල් පසුම්බිය පවා එළියට ඇද දැමීමට මේ අමනුස්සයා ක්‍රියා කළේ ය. කැසට් යන්ත්‍රයෙන් පිරිත් දැමූ විට තත්ත්වය තවත් දරුණු විය.ලංකාවට පැමිණිය ද සුවයක් නොලද බැවින් ඇගේ ස්වාමි පුරුෂයා නැවතත් රුපියල් ලක්ෂ 1 1/2 ක් වියදම් කොට ඇය ආපසු ඩුබායි රටට ගෙන්වා ගත්තේ ය. එහිදී ඉන්දියානු ඇඳුරෙකු සොයා ගියහ. ඒ ඇදුරා ඇය දෙස බලා ඉතා පිළිකුළෙන්.“උඹ මහා ජරා ගොඩක්, බලන්නත් බැරි තරම් පිළිකුළය” කියා ඉවත බලාගෙන අවශ්‍ය පිළිවෙත් කළේ ය. එයින් ද පලක් නොවීය. ඊළඟට භද්‍රකාලි මෑණියන්ගේ දේවාලයකට ගියා ය. ඇය දේවාලයට ගොස් භද්‍රකාලී මෑණියන් අමතා අඬා වැළපී තම දුක කීවාය. එම දේවාලය ඉදිරියේ භාජනයක ගින්නක් දල්වා ඇති අතර ඊට කපුරු හා සුවඳ ද්‍රව්‍ය දැමීම සිරිතකි.දේවගැතිවරයා ශිරානිගේ සිරුරට දෑත් දිගු කොට ඇගේ වස් දොස් ඇද ගිනි බඳුනට දමන ලෙසින් අභිනයෙන් එසේ කළේ ය. එහෙත් ඔහුට ඇය ළඟට සමීපවීමට නොහැකි වන පරිදි යමෙක් ඔහු පිටුපසට තල්ලු කරන ගතියක් ඇති වීය. ඇගේ නළලත පොට්ටු තබන්නට පවා ඔහුට නොහැකි වීය. ඔහු පසුපසට තල්ලු කරන ශක්තියක් ක්‍රියාත්මක වීය.“උඹට විනයක් කරලා. දේපොළ තණ්හාවෙන් තමයි එහෙම කර තියෙන්නේ. උඹ ලංකාවට යන්න එපා. උන් උඹට හිනාවෙන්න බලා ඉන්නවා. උඹේ පවුල් ජීවිතය විනාශ කරන්නයි උඹට මේ විනය කර තියෙන්නේ” යි එතැනින් කියැවිණි.ඒ පිළිවෙත් කළත් එදින නිවසට ගිය සැටියේ ඇයට සිය සැමියාට පහර දෙන්නට තරම් කේන්තියක් හට ගැනිණ. එහෙත් එය ඉතා අමාරුවෙන් ඉවසා දරා ගත්තාය. එදින රාත්‍රි භූතයා ඇයට තදබල ලෙස හිරිහැර කළේ ය. ස්වාමි පුරුෂයාට කතා කළ ද ඔහුගේ අතින් ඇද කීද්දුව ද ඔහු අවදි නොවන තරම් තද නින්දකට පත් කොට තිබිණි. එදින භූතයා ඇගේ ගෙල මිරිකා පීඩා කළ දරුණුකම උදේ බලන විට බෙල්ලෙ නියපොතු පහරවල් හා ඉදිමුව දැකගන්නට පවා තිබිණි.පසු දින ඇගේ ඥාතිවරියක් විවාහ වී සිටි මුස්ලිම් ජාතිකයෙක් ඇය බලන්නට පැමිණ ඇය ඉදිරියේ කුරාණය කියවන්නට පටන් ගත්තේ ය. ඒ හා සමඟ ම ඇගේ බෙල්ල මිරිකා පීඩ කරන බවක් ඇයට දැනිණි. මේ වනවිට ඩුබායි රටේ පදිංචිව සිටි මේ පවුලට සම්බන්ධ අට දෙනා ට ම වරින් වර භූතයා පීඩා කරන්නට වීය.“දැන් ඉතින් කරන්න තියෙන හැම දේමත් කළා. ලක්ෂ ගණනක් වියදම් කළා. ඔයා ආයෙත් ලංකාවට ගිහින් බුදු ගුණයෙන්වත් පිළිවෙත් කැර බලන්න” යැයි සමන් ශිරානිට යෝජනා කර ඇය නැවතත් ලංකාවට එවුවේ ය. ඇය ඩුබායි රටෙන් පිට වූ පසු එහි සිටින ඥාතීන් අට දෙනාට භූතයාගෙන් සිදු වෙමින් පැවතුණු හිරිහැර නතර විය.ශිරානි නැවත ලංකාවට පැමිණි පසු යළිත් ඇගේ නිවසේ සිගරට් ගඳ, බුලත් හප ගඳ, ගෙජ්ජි සද්ද, අඩි සද්ද ඇහෙන්නට පටන් ගත්තේ ය. ගෙල සිර කරන්නට ඇඟ තද කරන්නට පටන් ගත්තේ ය. මේ අතර ‘සිළුමිණ’ පත්‍රයේ පළවන ‘පියවි ඇසින් ඔබ්බට’ ලිපි පෙළ කියවා සිටි ශිරානිගේ මව ඇය ඒ පිළිබඳ යොමු කළාය. ඒ අනුව ශිරානි පවුලේ අය සමඟ අතුරුගිරිය විපස්සනා භාවනා මධ්‍යස්ථානයට පැමිණ ගස්නාවේ ඥානානන්ද හිමියන් මුණ ගැසී තම දුක් ගැනවිල්ල කීවාය. උන්වහන්සේ ඇයට සරල භාවනාවක් කරන ලෙස උපදෙස් දී පිරිත් සූත්‍ර පාඨයක් දේශනා කරමින් ආශිර්වාද කළහ. ශිරානි හිටි හැටියේ ප්‍රලය වූවාය.“අනේ! හාමුදුරුවනේ! පිරිත් කියන්න එපා... මට උහුලන්න බෑ. මාව පිච්චෙනවා වගෙයි. පිරිත් නම් කියන්න එපා.”“ඉතින් එහෙනම් ඇයි? මේ ළමයාට හිරිහැර කරන්නේ?” යි නාහිමියෝ ඇසූහ.“හාමුදුරුවනේ! මෙයාගෙ මනුස්සයාගේ නංගියි මස්සිනායි තමයි මේක කළේ. අහක හිටිය මාව තමයි ඒ බන්ධනේට හිරවුණේ. උන් දේපළ තණ්හාවෙන් මේ දෙන්නාගේ පවුල් ජීවිතේ කඩා කප්පල් කරන්නයි මේ වින බන්ධනය කළේ. මෙයාත් දේවාලවල ගිහින් මට හිරිහැර කරන කොට මම දරුණු වුණා.”“තමුන් මනුස්ස ලෝකයේ ජීවත්ව ඉන්දැද්දී කරපු පාප කර්ම නිසා දැන් මළ යක්ෂයෙක් වී දුක් විඳිනවා. ඒ මදිවාට තවත් අනුන්ට හිරිහැර කැර නිරා දුක විඳින්න ද හදන්නේ. අපි තමුන්ට පින් දෙන්නම්. ඒ පින් අරගෙන ඔය මළ යක්ෂභාවයෙන් මිදී යහපත් තැනකට යන්න... ගිහින් පින්කම්වල සහභාගි වෙලා, බුද්ධ පූජාවනට අත ගසා පිනට දහමට හවුල් වී ඔය දුකෙන් මිදෙන්න උත්සාහ කරන්නැයි” හාමුදුරුවෝ අමනුස්සයාට උපදෙස් දුන්හ.“අනේ! හාමුදුරුවනේ! ඔබ වහන්සේට පින් අයිති වෙනවා. මාව මේ දුකෙන් මුදවනවා නම්. මට සුගතියකට යන්න උදව් කරනවා නම්. මං යන්න කැමැතියි.”මේ අනුව ඤාණානන්ද නාහිමියෝ ශිරානිට බෝධි පූජා 21 ක් පවත්වා දානයක් දී මේ අමනුස්ස භාවයේ සිටින මළ ගිය ඥාතියාට පින් අනුමෝදන් කොට පැමිණෙන ලෙස ද මස් මාළු කරවල බිත්තර පුළුටු භාවිතයෙන් වැළකී පිරිසුදුව මෛත්‍රී කරුණා සහගත සිතින් මේ කටයුතු ශ්‍රද්ධා බුද්ධි සම්පන්නව නොකඩවා සිදු කරන ලෙස ද උපදෙස් දුන්හ.මේ වනවිට ඇය පිළිවෙත් ඉටු කරන්නට පටන් ගෙන මාසයක් පමණ ගත වී ඇති අතර දැන් ඇගේ සිරුරට අවිශ්ට වූ අමනුස්සයා ප්‍රලය වන්නේ නැත. ඉතුරු පිළිවෙත් අවසන් වූ වහාම නැවත ඩුබායි යෑමට සූදානමින් සිටී.දේපළ ඉඩකඩම් ගෙවල් දොරවල් පිළිබඳ දැඩි තණ්හාවෙන් ඒ අනුන් සතු දේ තමන් සතු කැර ගැනීම සඳහා දුෂ්ට පාපී චේතනාවෙන් කටයුතු කිරීම බරපතල පාපයකි. තමන්ට උරුම දෙයට වඩා අනුන් සතු දෙය පිළිබඳ තණ්හාව පාපීන්ගේ ලක්ෂණයකි. තමන් උත්සාහයෙන් වීර්යයෙන් උපයා සපයා ගන්නවා වෙනුවට වැරදි උපාය මාර්ගවලින් දියුණුවන්නට, සම්පත් අයිති කැර ගන්නට මාන බලන උදවියගේ නරක කළ දසාව එළැඹි විට ඒ අකුසල විපාකයන් අනිවාර්යයෙන් කරත්තය පසුපස ගොනා එන්නා සේ තමන් පසුපස පැමිණේ. වේලාව පැමිණි විට ගොනා කරත්තකරුට ඇන මරා දමන්නටත් බැරි නැත.මතුගමමහින්ද විජේතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=aa0908301</link>
    <topic>රට රකින්නට-රට හදන්නට විධායක බලය ශක්තියක්</topic>
    <author>සුනිල් දයා අල්විස්</author>
    <content>රට රකින්නට-රට හදන්නට විධායක බලය ශක්තියක්ජාතිවාදී දේශපාලනයට මින්පසු ඉඩක් නැහැදකුණේ ඡන්දය ඔක්.10දාඇතැම් චීන හෝටල් මී නවාතැන්මාතරට නවීන රෝහලක්අපේ නාවුක හමුදාවට විදෙස් රටවලින් ඉල්ලීම්බී.ටී.අයි. ගුවනින් එයි!මිලියන 30 ක් වටිනා පෙළ පොත් බෙදයිහොරා පොලිස් අල්ලන්න මහ මෙහෙයුමක්සොල්හයිම්ට රජයේ අප්‍රසාදයජාතික සාහිත්‍ය කලා මහෝත්සවය සැප්. 03 සිට පුලතිසි පුරවරයේදීඅපේ රූපවාහිනී ඩිජිටල් වෙයිපරිසර සංරක්ෂණයට තෙත් බිම් බැංකුවක් ඇතිකළ යුතුයිඋතුර සංවර්ධනයට බිත්තර වී බුසල් 1650 ක්රුපියල් කෝටි 170ක වියදමකින් ගාල්ලට ග්‍රාමීය ව්‍යාපෘති 3820ක්බදුල්ල - මොනරාගල මාර්ග කිලෝ මීටර් 105 ක් හදයිමහාචාර්ය තිස්ස විතාරණට සුබ උපන් දිනයක්ලංකාතිලක ඇසළ පෙරහර සැප්තැම්බර් 02 දා ඇරඹේමීරිගම ‘ජන සමාධි’ සංවිධානයේ නව නිල මඩුල්ලඇමැති මෛත්‍රීපාල සිරිසේන කියයිසුනිල් දයා අල්විස්ත්‍රස්තවාදයෙන් රට ආරක්ෂා කැර ගැනීමට ගෙන ගිය මෙහෙයුමේ දී මෙන්ම රට ගොඩනැඟීමට දැන් ආරම්භ කැර තිබෙන වැඩපිළිවෙළ සාර්ථක කැර ගැනීම සඳහාත් තවත් කාලයක් විධායක ජනාධිපති ධූරය පැවතිය යුතු යැයි ශ්‍රී.ල.නි.ප. මහ ලේකම් ඇමැති මෛත්‍රීපාල සිරිසේන මහතා අවධාරණය කරයි.එල්.ටී.ටී.ඊ. ත්‍රස්තවාදීන් පරාජය කිරීම සඳහා ගෙන ගිය තීරණාත්මක සටනේදී ප්‍රධාන සාධකය බවට පත් වූයේ මහින්ද රාජපක්ෂ මැතිතුමා විධායක ජනාධිපති හා සේනාධිනායකයා වශයෙන් ඉටු කළ කාර්යභාරයයි.දේශීය හා විදේශීය බලපෑම් පරාජය කරමින් සටනෙහි අවසානය දක්වාම සාර්ථකත්වය ලබාගැනීමට හැකි වූයේද තීන්දු ගැනීමට හා ඒවා ක්‍රියාත්මක කිරීමට මහින්ද රාජපක්ෂ ජනාධිපතිතුමා සතුව ව්‍යවස්ථාපිත බලතල තිබීමයි.යම් හෙයකින් මේ කටයුතු සඳහා තවත් අධිකාරියක අනුමතය ලබාගත යුතුව තිබුණේ නම් ත්‍රස්තවාදය පරාජය කිරීමේ වෑයම අවුල්සහගත තත්ත්වයකට පත්වීමට ඉඩ තිබුණේ යැයි ද ඇමැතිවරයා සඳහන් කරයි.ත්‍රස්තවාදයෙන් රට නිදහස් කැර ගැනීමෙන් පසු දැන් රට සංවර්ධනයෙන් හා සංස්කෘතික, ආධ්‍යාත්මික යන අංශයන්ගෙන් ඉහළ තලයකට ගෙන ඒමට ක්‍රියාත්මක කැර තිබෙන මහින්ද චින්තන වැඩපිළිවෙළ සාර්ථක කැර ගැනීමටත් එම විධායක ජනාධිපති බලතල මහින්ද රාජපක්ෂ මැතිතුමා සතුව පැවතීම අත්‍යවශ්‍ය බවත් හෙතෙම පෙන්වා දුන්නේය.විධායක ජනාධිපති ධූරය අහෝසි කළ යුතුය යන ස්ථාවරයේ තමන් ද මුලින් සිටි මුත් වෙනස් වන තත්ත්වයන් හා පැනනඟින අභියෝග හමුවේ කාලෝචිත ලෙස ස්ථාවරයන් සකස් කැර ගැනීම මිස යල්පැනගිය මතවලම එල්බ සිටීම ප්‍රායෝගික දේශපාලනය නොවන බවත් ඇමැතිවරයා සඳහන් කෙළේය.මහා පරිමාණ සංවර්ධන ව්‍යාපෘති දියත් කිරීමේදීත්, රටේ සංස්කෘතිකමය හා ආධ්‍යාත්මික ගුණ වගාවන් දියුණු කිරීමෙහිදීත් වත්මන් ජනාධිපතිතුමා පූර්ණ අවධානය යොමු කැර ඇති අතර එම වැඩ පිළිවෙළ මත අලුත් ශ්‍රී ලංකාවක් ගොඩනැඟීමේ කටයුත්ත සාර්ථක කැර ගැනීමෙහිදී නිවැරැදි හා සෘජු තීරණ නොපමාව ක්‍රියාත්මක කිරීම සඳහා විධායක ජනාධිපති බලතල අත්‍යවශ්‍ය වන බව තහවුරු වී ඇතැයි ද හෙතෙම පෙන්වා දුන්නේය.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=aa090830_1</link>
    <topic>ජාතිවාදී දේශපාලනයට මින්පසු ඉඩක් නැහැ</topic>
    <author/>
    <content>රට රකින්නට-රට හදන්නට විධායක බලය ශක්තියක්ජාතිවාදී දේශපාලනයට මින්පසු ඉඩක් නැහැදකුණේ ඡන්දය ඔක්.10දාඇතැම් චීන හෝටල් මී නවාතැන්මාතරට නවීන රෝහලක්අපේ නාවුක හමුදාවට විදෙස් රටවලින් ඉල්ලීම්බී.ටී.අයි. ගුවනින් එයි!මිලියන 30 ක් වටිනා පෙළ පොත් බෙදයිහොරා පොලිස් අල්ලන්න මහ මෙහෙයුමක්සොල්හයිම්ට රජයේ අප්‍රසාදයජාතික සාහිත්‍ය කලා මහෝත්සවය සැප්. 03 සිට පුලතිසි පුරවරයේදීඅපේ රූපවාහිනී ඩිජිටල් වෙයිපරිසර සංරක්ෂණයට තෙත් බිම් බැංකුවක් ඇතිකළ යුතුයිඋතුර සංවර්ධනයට බිත්තර වී බුසල් 1650 ක්රුපියල් කෝටි 170ක වියදමකින් ගාල්ලට ග්‍රාමීය ව්‍යාපෘති 3820ක්බදුල්ල - මොනරාගල මාර්ග කිලෝ මීටර් 105 ක් හදයිමහාචාර්ය තිස්ස විතාරණට සුබ උපන් දිනයක්ලංකාතිලක ඇසළ පෙරහර සැප්තැම්බර් 02 දා ඇරඹේමීරිගම ‘ජන සමාධි’ සංවිධානයේ නව නිල මඩුල්ලජනපති අක්කරේපත්තුවේදී කියයිසිංහල, දෙමළ, මුස්ලිම් යනුවෙන් බෙදී ජාතිවාදී දේශපාලනය කිරීම මින්පසු සුදුසු දෙයක් නොවන බවත් මින් පසු මේ රටේ සුළු ජාතීන් කියා කිසිවකු නැති බවත් මේ රටට ආදරය කරන සෑම දෙනාම ශ්‍රී ලංකා මාතාවගේ දරුවන් බවත් මහින්ද රාජපක්ෂ ජනාධිපතිතුමා පවසයි.පළමුවත් දෙවනුවත් තෙවනුවත් තමාට වැදගත් වන්නේ මාතෘ භූමිය බවත් ජනාධිපතිතුමා අවධාරණය කරයි.අම්පාර අක්කරේපත්තුව මහජන ක්‍රීඩාංගනයේ පැවැති ජාතික කොංග්‍රස් සමුළුව සහ නැඟෙනහිර පළාත් ජනතාව විසින් ජනාධිපතිතුමාට උපහාර පිදීමේ උත්සවය අමතමින් ජනාධිපතිතුමා ද්‍රවිඩ බසින් මේ අදහස් පළ කෙළේ ය.ජනාධිපතිතුමා එහිදී කළ කථාව මෙසේ ය.ජාතික කොංග්‍රස් ජාතික සමුළුවේ ඔබ ඉදිරිපිට කථා කිරීමට අවස්ථාවක් ලැබීම පිළිබඳව මා ඉතාමත් සතුටු වෙනවා. ඔබ සැම දක්වන ප්‍රීතිය හා සෙනෙහස මට ලොකුම සතුටක්. මේ රටේ ජීවත් වන අපේ මුස්ලිම් ජනතාව එදත්, අදත් අපේ සහෝදරයන් ලෙසයි ජීවත්වන්නේ.අපි සැවොම එකම මවකගේ දරුවෝ. මේ රටේ කිසිම බේදයක් තියෙන්න බැහැ. අවුරුදු 30 ක් තිස්සේ පැවතුණු ත්‍රස්තවාදී උවදුර දැන් අවසන් වෙලා. දැන් බිය සැක නැතිව ඔබ සැම දෙනාටම නිදහසේ ජීවත් වෙන්න පුළුවන්.කාන්තන්කුඩි පල්ලියේ සිදුවුණු අවාසනාවන්ත සිද්ධීන් මින් මතුවට ඇති වෙන්න බැහැ. පල්ලියට යන්නටත්, කුඹුරට යන්නටත්, මුහුදට යන්නටත්, දරුවන් පාසල් යවන්නටත්, ගමන් බිමන් යන්නටත් දැන් බිය විය යුතු නෑ.අපි සිංහල, අපි දෙමළ, අපි මුස්ලිම් කියා මේ රටේ ජාතිවාදී දේශපාලනය කිරීම මින් පසු සුදුසු දෙයක් නොවෙයි. මේ රටට ආදරය කරන සෑම දෙනා ම ශ්‍රී ලංකා මාතාවගේ දරුවෝ.කුමන ආකාරයේ තීරණයක් ගත්තත් අපි අපේ බුද්ධියෙන් එය කළ යුතුව තිබෙනවා.පටු අදහස් කිසිම දවසක අපට එපා. ඔබතුමන්ලාගේ අමාත්‍ය අතාවුල්ලා මැතිතුමා මුළු රටටම සේවය කරන දක්ෂ ඇමැතිවරයෙක් වගේ ම කාර්යශුර පුද්ගලයෙක්.නැඟෙනහිර නවෝදය තුළින් මේ පළාත දැන් දියුණු වෙනවා. ඔබ සැමටම දීප්තිමත් අනාගතයක් අනිවාර්යයෙන් ම උදා වෙනවා. මේ අවස්ථාවේ දී දිවංගත අල්හාජ් එම්.එච්.එම්. අෂ්රොෆ් මැතිතුමා අපි අමතක නොකළ යුතුයි.බ මගෙන් ඉල්ලා සිටි හැම දෙයක් ම වාගේ මවිසින් ලබාදී තිබෙනවා. රජයේ සිටින මුස්ලිම් මන්ත්‍රීවරු සෑම දෙනාම ඇමැතිවරු. මේ පළාතට වෙනම පළාත් සභාවක් තිබෙන නිසා සැමටම නිදහසින්, සතුටින් හා ආරක්ෂිතව ජීවත් වෙන්න පුළුවනි.ඕලුවිල් වරාය ඔබේ ප්‍රදේශයට ලොකුම වරප්‍රසාදයක්. අපි මොනව කළත් විරුද්ධ පක්ෂය ඒවාට විරුද්ධව බොරු ප්‍රචාර ගෙන යනවා. පල්ලියේ ආගම කීම තහනම් කරන්න යන්නෙත් මම කියලා බොරු ප්‍රචාර කරනවා.ඔබතුමන්ලා ඒවා විශ්වාස කරන්න එපා. මම මේ රටේ නායකයා. මම ඔබේ මිත්‍රයා. මම ඔබේ ඥාතියා. ඔබට මා කෙරෙහි විශ්වාසය තබන්න පුළුවනි.පාරවල්, පාසල්, විදුලි බල පහසුකම්, රැකියා පහසුකම්, සෞඛ්‍ය පහසුකම් ඇතුළු පහසුකම් දැන් තියෙනවා. අවුරුදු 30 ක් තිස්සේ නැවතී තිබුණු සංවර්ධන කටයුතු දැන් මෙහි සිදු වෙමින් පවතිනවා.මහින්ද චින්තනය තුළින් අපි මේ දේශය දියුණු තත්ත්වයට පත් කරමු. ඔබේ පළාත අද අලුත් ම ලෝකයක් ලෙස වෙනස් වෙනවා.ඔබේ ජයග්‍රහණය ඔබේ දරුවන්ගේ ජයග්‍රහණයයි. මේ රටේ ජයග්‍රහණයයි.අපි සැවොම සමගි වෙමු. මේ ලස්සන දේශය එකම ධජයක් යටතේ නැවත ගොඩනඟමු යැයි ද ජනාධිපතිතුමා පැවසීය.මෙහිදී ජාතික කොංග්‍රසයේ නායක ඒ.එල්.එම්. අතාවුල්ලා මැතිතුමා විසින් ජනාධිපතිතුමා වෙත ත්‍රස්තවාදයෙන් රට බේරා ගැනීම වෙනුවෙන් නැඟෙනහිර ජනතාවගේ උපහාරය පුද කළේ ය.මෙම අවස්ථාවට අමාත්‍යවරුන් වන ඒ.එල්.එම්. අතාවුල්ලා, ඩග්ලස් දේවානන්ද, මර්වින් සිල්වා, නැෙඟනහිර පළාත් ප්‍රධාන අමාත්‍ය ශිවනේෂතුරෙයි චන්ද්‍රකාන්තන් ඇතුළු දේශපාලන නියෝජිතයෝ විශාල පිරිසක් ද එක්ව සිටියහ.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=aa0908302</link>
    <topic>දකුණේ ඡන්දය ඔක්.10දා</topic>
    <author/>
    <content>රට රකින්නට-රට හදන්නට විධායක බලය ශක්තියක්ජාතිවාදී දේශපාලනයට මින්පසු ඉඩක් නැහැදකුණේ ඡන්දය ඔක්.10දාඇතැම් චීන හෝටල් මී නවාතැන්මාතරට නවීන රෝහලක්අපේ නාවුක හමුදාවට විදෙස් රටවලින් ඉල්ලීම්බී.ටී.අයි. ගුවනින් එයි!මිලියන 30 ක් වටිනා පෙළ පොත් බෙදයිහොරා පොලිස් අල්ලන්න මහ මෙහෙයුමක්සොල්හයිම්ට රජයේ අප්‍රසාදයජාතික සාහිත්‍ය කලා මහෝත්සවය සැප්. 03 සිට පුලතිසි පුරවරයේදීඅපේ රූපවාහිනී ඩිජිටල් වෙයිපරිසර සංරක්ෂණයට තෙත් බිම් බැංකුවක් ඇතිකළ යුතුයිඋතුර සංවර්ධනයට බිත්තර වී බුසල් 1650 ක්රුපියල් කෝටි 170ක වියදමකින් ගාල්ලට ග්‍රාමීය ව්‍යාපෘති 3820ක්බදුල්ල - මොනරාගල මාර්ග කිලෝ මීටර් 105 ක් හදයිමහාචාර්ය තිස්ස විතාරණට සුබ උපන් දිනයක්ලංකාතිලක ඇසළ පෙරහර සැප්තැම්බර් 02 දා ඇරඹේමීරිගම ‘ජන සමාධි’ සංවිධානයේ නව නිල මඩුල්ලදකුණු පළාත් සභා ඡන්ද විමසීම ලබන ඔක්තෝබර් 10 වැනිදා පැවැත්වේ. නාමයෝජනා බාර ගැනීම ඉකුත් සිකුරාදා (28) දහවල් අවසන් වීමෙන් පසු මැතිවරණ දිනය ප්‍රකාශයට පත්කරනු ලැබිණ.දකුණු පළාත් සභාව සඳහා එක්සත් ජනතා නිදහස් සන්ධානය, එක්සත් ජාතික පක්ෂය ඇතුළු දේශපාලන පක්ෂ රැසක් හා ස්වාධීන කණ්ඩායම් කිහිපයක් තරග වදී. ගාල්ල – මාතර සහ හම්බන්තොට දකුණු පළාත් සභාවට අයත් දිස්ත්‍රික්කය. ගාල්ල දිස්ත්‍රික්කයෙන් මන්ත්‍රීවරු 23ක් ද, මාතර දිස්ත්‍රික්කයෙන් මන්ත්‍රීවරු 18ක් සහ හම්බන්තොට දිස්ත්‍රික්කයෙන් මන්ත්‍රීවරු 12ක් වශයෙන් මුළු මන්ත්‍රීන් 53 දෙනෙකු ඡන්දයෙන් තෝරා පත්කර ගැනීමට නියමිතය. දකුණු පළාත් සභා බල ප්‍රදේශයේ මුළු ඡන්ද සංඛ්‍යාව 17,61859කි.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=aa0908303</link>
    <topic>ඇතැම් චීන හෝටල් මී නවාතැන්</topic>
    <author>සාගරිකා දිසානායක</author>
    <content>රට රකින්නට-රට හදන්නට විධායක බලය ශක්තියක්ජාතිවාදී දේශපාලනයට මින්පසු ඉඩක් නැහැදකුණේ ඡන්දය ඔක්.10දාඇතැම් චීන හෝටල් මී නවාතැන්මාතරට නවීන රෝහලක්අපේ නාවුක හමුදාවට විදෙස් රටවලින් ඉල්ලීම්බී.ටී.අයි. ගුවනින් එයි!මිලියන 30 ක් වටිනා පෙළ පොත් බෙදයිහොරා පොලිස් අල්ලන්න මහ මෙහෙයුමක්සොල්හයිම්ට රජයේ අප්‍රසාදයජාතික සාහිත්‍ය කලා මහෝත්සවය සැප්. 03 සිට පුලතිසි පුරවරයේදීඅපේ රූපවාහිනී ඩිජිටල් වෙයිපරිසර සංරක්ෂණයට තෙත් බිම් බැංකුවක් ඇතිකළ යුතුයිඋතුර සංවර්ධනයට බිත්තර වී බුසල් 1650 ක්රුපියල් කෝටි 170ක වියදමකින් ගාල්ලට ග්‍රාමීය ව්‍යාපෘති 3820ක්බදුල්ල - මොනරාගල මාර්ග කිලෝ මීටර් 105 ක් හදයිමහාචාර්ය තිස්ස විතාරණට සුබ උපන් දිනයක්ලංකාතිලක ඇසළ පෙරහර සැප්තැම්බර් 02 දා ඇරඹේමීරිගම ‘ජන සමාධි’ සංවිධානයේ නව නිල මඩුල්ලසාගරිකා දිසානායකසංචාරක ප්‍රවර්ධන ඇමැති ෆයිසර් මුස්තාෆා මහතා විසින් පසුගියදා මැදියම් රැයෙක හදිසියේ කරන ලද සෝදිසි මෙහෙයුමකින් කොළඹ නගරයේ විදේශිකයන් විසින් පවත්වාගෙන යනු ලබන අවන්හල් තුනක බලපත්‍ර තහනම් කැර ඇත.කොළඹ නගරයේ තරු පහේ හෝටල් සහ සංචාරක මණ්ඩලයේ අනුමැතිය ලත් දෙස් විදෙස් සුපිරි අවන්හල්වල තත්ත්වය පරීක්ෂා කිරීම සඳහා ඇමැතිවරයා හදිසියේ ම එම හෝටල්වල මුළුතැන් ගෙවල්වල නිරීක්ෂණ චාරිකාවක යෙදුණේ ය.සංචාරක මණ්ඩලයේ ඉහළ නිලධාරින්, කොළඹ නගර සභාවේ සෞඛ්‍ය පරීක්ෂක නිලධාරීන් හා සංචාරක කාර්යාංශයේ ඉහළ නිලධාරීන්ගේ කණ්ඩායමක් මෙම හදිසි වැටලීමට සහභාගි වූහ. එහිදී ඇතැම් හෝටල් සහ අවන්හල්වල මුළුතැන් ගෙවල් මීයන් හූනන් සහ කැරපොත්තන් ගේ වාස භූමි බවට පත්ව ඇති අයුරු ද ඒවායෙහි අපිරිසුදු පැවැත්ම ද මැනැවින් දැකගන්නට හැකි විය.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=aa0908304</link>
    <topic>මාතරට නවීන රෝහලක්</topic>
    <author>නිහාල් පී.අබේසිංහ</author>
    <content>රට රකින්නට-රට හදන්නට විධායක බලය ශක්තියක්ජාතිවාදී දේශපාලනයට මින්පසු ඉඩක් නැහැදකුණේ ඡන්දය ඔක්.10දාඇතැම් චීන හෝටල් මී නවාතැන්මාතරට නවීන රෝහලක්අපේ නාවුක හමුදාවට විදෙස් රටවලින් ඉල්ලීම්බී.ටී.අයි. ගුවනින් එයි!මිලියන 30 ක් වටිනා පෙළ පොත් බෙදයිහොරා පොලිස් අල්ලන්න මහ මෙහෙයුමක්සොල්හයිම්ට රජයේ අප්‍රසාදයජාතික සාහිත්‍ය කලා මහෝත්සවය සැප්. 03 සිට පුලතිසි පුරවරයේදීඅපේ රූපවාහිනී ඩිජිටල් වෙයිපරිසර සංරක්ෂණයට තෙත් බිම් බැංකුවක් ඇතිකළ යුතුයිඋතුර සංවර්ධනයට බිත්තර වී බුසල් 1650 ක්රුපියල් කෝටි 170ක වියදමකින් ගාල්ලට ග්‍රාමීය ව්‍යාපෘති 3820ක්බදුල්ල - මොනරාගල මාර්ග කිලෝ මීටර් 105 ක් හදයිමහාචාර්ය තිස්ස විතාරණට සුබ උපන් දිනයක්ලංකාතිලක ඇසළ පෙරහර සැප්තැම්බර් 02 දා ඇරඹේමීරිගම ‘ජන සමාධි’ සංවිධානයේ නව නිල මඩුල්ලනිහාල් පී.අබේසිංහමාතරට ඇඳන් 1500කින් යුත් නව රෝහලක් දැන් ඉදිවෙමින් පවතී. මුළු වියදම රුපියල් කෝටි 582කි.ශ්‍රී ලංකා කොරියන් මිත්‍රත්ව රෝහල ලෙස හඳුන්වන කඹුරුගමුවේ ඉදිවන මෙම රෝහලේ මුල් අදියර 2010  මාර්තු මසදී විවෘත කිරීමට නියමිතය. අක්කර 72ක් පුරා ප්‍රදේශයක ඉදිවන මේ රෝහලේ නවීන පන්නයේ සියලු වෛද්‍ය උපකරණ හා රෝහල් වාට්ටු අන්තර්ගතය.සියලු සායන මෙහි පැවැත්වෙන අතර නවීන වෛද්‍ය පර්යේෂණ කටයුතු ද සිදුකර ගැනීමට ද මේ රෝහලේදී අවස්ථාව සැලසෙන බව මාතර දිස්ත්‍රික් ලේකම් කාර්යාලය පවසයි. මින් පුද්ගලයන් ලක්ෂ 10කට පමණ සෙත සැලසේ. අදියර 4ක් යටතේ මේ ඉදිකිරීම් සිදුකරන අතර මුල් අදියර සඳහා රුපියල් දස ලක්ෂ 620ක් වැයවේ.මීට අමතරව මාතර දිස්ත්‍රික්කයේ නව ප්‍රාදේශීය ලේකම් කාර්යාල ගොඩනැඟිලි 7ක් ඉදිකර තිබේ. මුළු වියදම රුපියල් කෝටි 12කි. වැලිගම, කඹුරුපිටිය, පස්ගොඩ, වැලිපිටිය, තොටපොළ, පිටබැද්දර, අකුරැස්ස යන ප්‍රදේශවල නව ප්‍රාදේශීය මහ ලේකම් කාර්යාල ඉදිකර ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=aa0908305</link>
    <topic>අපේ නාවුක හමුදාවට විදෙස් රටවලින් ඉල්ලීම්</topic>
    <author>දයා ෆොන්සේකා ත්‍රිකුණාමලයේ සිට</author>
    <content>රට රකින්නට-රට හදන්නට විධායක බලය ශක්තියක්ජාතිවාදී දේශපාලනයට මින්පසු ඉඩක් නැහැදකුණේ ඡන්දය ඔක්.10දාඇතැම් චීන හෝටල් මී නවාතැන්මාතරට නවීන රෝහලක්අපේ නාවුක හමුදාවට විදෙස් රටවලින් ඉල්ලීම්බී.ටී.අයි. ගුවනින් එයි!මිලියන 30 ක් වටිනා පෙළ පොත් බෙදයිහොරා පොලිස් අල්ලන්න මහ මෙහෙයුමක්සොල්හයිම්ට රජයේ අප්‍රසාදයජාතික සාහිත්‍ය කලා මහෝත්සවය සැප්. 03 සිට පුලතිසි පුරවරයේදීඅපේ රූපවාහිනී ඩිජිටල් වෙයිපරිසර සංරක්ෂණයට තෙත් බිම් බැංකුවක් ඇතිකළ යුතුයිඋතුර සංවර්ධනයට බිත්තර වී බුසල් 1650 ක්රුපියල් කෝටි 170ක වියදමකින් ගාල්ලට ග්‍රාමීය ව්‍යාපෘති 3820ක්බදුල්ල - මොනරාගල මාර්ග කිලෝ මීටර් 105 ක් හදයිමහාචාර්ය තිස්ස විතාරණට සුබ උපන් දිනයක්ලංකාතිලක ඇසළ පෙරහර සැප්තැම්බර් 02 දා ඇරඹේමීරිගම ‘ජන සමාධි’ සංවිධානයේ නව නිල මඩුල්ලදයා ෆොන්සේකා ත්‍රිකුණාමලයේ සිටඊළාම් යුද්ධයෙන් පසු කොටි මුහුදු බලය විනාශ කරමින් ශ්‍රී ලංකාවේ නාවුක හමුදාව ලෝකයේ රටවල් රාශියක විශිෂ්ට ගෞරවයට පාත්‍ර වී තිබීම නිසා රටවල් 4 ක් තම නාවුක හමුදා නිලධාරින් මෙරටට එවා පුහුණුව ලබාදීමටත් තවත් සමහර රටවල් අපේ නාවුක හමුදා නිලධාරීන් එම රටවලට ගෙන්වා ඔවුන්ගේ නාවුක හමුදාවන්ට පුහුණුව ලබාදෙන ලෙසත් ඉල්ලීම් කර ඇතැයි ආරක්ෂක ලේකම් ගෝඨාභය රාජපක්ෂ මහතා පවසයි.ඔහු මේ බව ප්‍රකාශ කර සිටියේ ඉකුත් සිකුරාදා (28) පෙරවරුවේ ත්‍රිකුණාමලය නාවුක හමුදා තටාකාංගනයේදී ‘සයුරළ’ නෞකාව අධිකාරියට පත් කිරීමේ උත්සවයේදී ය.කොටි මුහුදු බලය විනාශ කිරීමට ශ්‍රී ලංකා නාවුක හමුදාව විසින් ක්‍රියාත්මක කරන ලද කුඩා යාත්‍රා සංකල්පය ද ලෝකයේ අතිබලවත් නාවුක හමුදාවන්ගේ සහ එම රටවල පැසසුමට ද ලක්වී ඇතැයි ද කී ආරක්ෂක ලේකම්වරයා අපේ නාවුක හමුදාවේ විශිෂ්ටයන්ගෙන් හෙබි පිරිසක් සිටින බව ද පැවසීය.කොටි මුහුදු බලය සහමුලින් විනාශ කිරීමේදී දැක්වූ දස්කම් මුහුදු මාර්ගයෙන් උතුරේ මුහුදට නැව් මගින් ගෙන ආ අවි ආයුධ සහිත නැව් ද විනාශ කර දැමීමට අපේ නාවුක හමුදාව දැක් වූ විශිෂ්ටත්වය ලෝකයේ බලවත් රටවල පැසසුමට ලක්වී තිබෙන බවත් ඒ මහතා කීය.‘සයුරළ’ ඊළාම් යුද්ධයේදී කොටි මුහුදු බලය විනාශ කිරීමට යෙදුණේ පී. 623 නමින් ය. මේ නැව සයුරළ ලෙස අධිකාරියට පත් කරනු ලැබුවේ මෙම උත්සවයේදී ය.මේ උත්සවයට නාවුක හමුදාපති වයිස් අද්මිරාල් තිසර සමරසිංහ, නැගෙනහිර නාවුක ආඥාපති සුසිත් වීරසේකර යන මහත්වරු ප්‍රමුඛ උසස් නාවුක නිලධාරීහු ද සහභාගි වූහ.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=aa0908306</link>
    <topic>බී.ටී.අයි. ගුවනින් එයි!</topic>
    <author/>
    <content>රට රකින්නට-රට හදන්නට විධායක බලය ශක්තියක්ජාතිවාදී දේශපාලනයට මින්පසු ඉඩක් නැහැදකුණේ ඡන්දය ඔක්.10දාඇතැම් චීන හෝටල් මී නවාතැන්මාතරට නවීන රෝහලක්අපේ නාවුක හමුදාවට විදෙස් රටවලින් ඉල්ලීම්බී.ටී.අයි. ගුවනින් එයි!මිලියන 30 ක් වටිනා පෙළ පොත් බෙදයිහොරා පොලිස් අල්ලන්න මහ මෙහෙයුමක්සොල්හයිම්ට රජයේ අප්‍රසාදයජාතික සාහිත්‍ය කලා මහෝත්සවය සැප්. 03 සිට පුලතිසි පුරවරයේදීඅපේ රූපවාහිනී ඩිජිටල් වෙයිපරිසර සංරක්ෂණයට තෙත් බිම් බැංකුවක් ඇතිකළ යුතුයිඋතුර සංවර්ධනයට බිත්තර වී බුසල් 1650 ක්රුපියල් කෝටි 170ක වියදමකින් ගාල්ලට ග්‍රාමීය ව්‍යාපෘති 3820ක්බදුල්ල - මොනරාගල මාර්ග කිලෝ මීටර් 105 ක් හදයිමහාචාර්ය තිස්ස විතාරණට සුබ උපන් දිනයක්ලංකාතිලක ඇසළ පෙරහර සැප්තැම්බර් 02 දා ඇරඹේමීරිගම ‘ජන සමාධි’ සංවිධානයේ නව නිල මඩුල්ලකියුබානු විශේෂඥයින් විසින් ලබා දී තිබෙන නිර්දේශ මත ඩෙංගු මර්දනය සඳහා යොදා ගැනෙන බී.ටී.අයි. බැක්ටීරියාව ගුවනින් විසුරුවා හැරීමට සෞඛ්‍ය අමාත්‍යාංශය සූදානම් වෙයි. මේ සඳහා රුපියල් කෝටි 100 ක මුදලක් වැය වෙතැයි ගණන් බලා තිබේ.රටේ ඩෙංගු රෝගය වැඩියෙන් ව්‍යාප්ත වී තිබෙන ප්‍රදේශවලට ගොස් කරන ලද අධ්‍යයන මත පදනම්ව නිර්දේශ ඇතුළත් වාර්තාවක් කියුබානු විශේෂඥයින් විසින් ලබාදී ඇති අතර මේ අනුව කොළඹ, ගම්පහ, මහනුවර, හම්බන්තොට යන දිස්ත්‍රික්කයන්හි පළමුවෙන් ම අදාළ බී.ටී.අයි. බැක්ටීරියාව මුදා හරිනු ලැබේ. ගුවනින් බී.ටී.අයි. බැක්ටීරියාව ඉසීමට ඩොලර් 34,15,000 ක මුදලක් වැයවන අතර මුළු නිවාස සංඛ්‍යාවෙන් බෙදූ විට එය ඩොලර් 1.44 ක් වේ.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=aa0908307</link>
    <topic>මිලියන 30 ක් වටිනා පෙළ පොත් බෙදයි</topic>
    <author>සුභාෂිණී ජයරත්න</author>
    <content>රට රකින්නට-රට හදන්නට විධායක බලය ශක්තියක්ජාතිවාදී දේශපාලනයට මින්පසු ඉඩක් නැහැදකුණේ ඡන්දය ඔක්.10දාඇතැම් චීන හෝටල් මී නවාතැන්මාතරට නවීන රෝහලක්අපේ නාවුක හමුදාවට විදෙස් රටවලින් ඉල්ලීම්බී.ටී.අයි. ගුවනින් එයි!මිලියන 30 ක් වටිනා පෙළ පොත් බෙදයිහොරා පොලිස් අල්ලන්න මහ මෙහෙයුමක්සොල්හයිම්ට රජයේ අප්‍රසාදයජාතික සාහිත්‍ය කලා මහෝත්සවය සැප්. 03 සිට පුලතිසි පුරවරයේදීඅපේ රූපවාහිනී ඩිජිටල් වෙයිපරිසර සංරක්ෂණයට තෙත් බිම් බැංකුවක් ඇතිකළ යුතුයිඋතුර සංවර්ධනයට බිත්තර වී බුසල් 1650 ක්රුපියල් කෝටි 170ක වියදමකින් ගාල්ලට ග්‍රාමීය ව්‍යාපෘති 3820ක්බදුල්ල - මොනරාගල මාර්ග කිලෝ මීටර් 105 ක් හදයිමහාචාර්ය තිස්ස විතාරණට සුබ උපන් දිනයක්ලංකාතිලක ඇසළ පෙරහර සැප්තැම්බර් 02 දා ඇරඹේමීරිගම ‘ජන සමාධි’ සංවිධානයේ නව නිල මඩුල්ලසුභාෂිණී ජයරත්නරුපියල් මිලියන 2700 ක වටිනාකමින් යුත් පාසල් පෙළ පොත් මිලියන 30 ක් බෙදාදීමේ නිල උත්සවය සැප්තැම්බර් 03 දා ඔරුගොඩවත්ත පොත් ගබඩාවේදී සිදුකිරීමට නියමිත ය.දෙසැම්බර් 07 දා පාසල් පෙළ පොත් බෙදාදීමේ දිනය වන අතර එදිනට සියලුම පාසල් ළමයින් අතට පෙළ පොත් ලබාදීමට නියමිත ය.පෙළපොත් නැවත පරිහරණය පිළිබඳව අධ්‍යාපන ප්‍රකාශන දෙපාර්තමේන්තුව ගෙන ගිය වැඩපිළිවෙළ නිසා මේ වසරේදී පෙළ පොත් නැවත පරිහරණයෙන් ලබාගත් ලාබය රුපියල් කෝටි 100 කට ආසන්නය.මෙවර තවත් විශේෂත්වයක් වන්නේ වසර 20 කට පසු ඒ 9 මාර්ගය හරහා, පෙළ පොත් ලක්ෂ 10 කට ආසන්න ප්‍රමාණයක් උතුරට යැවීමයි. පසුගිය වසරේ යාපනයට නැව් මගින් පොත් යැවීමට රුපියල් ලක්ෂ 30 ක් වැයවුවත් මෙවර ඒ 9 මාර්ගය හරහා පෙළපොත් යැවීමට වැයවන්නේ රුපියල් ලක්ෂ 13 ක අඩු මුදලක් බවත් දැන ගන්නට ඇත.සහන ගම්මානවල ජීවත්වන ළමයින්ට මේ වනවිටත් පොත් ලක්ෂ 4 ක් ලබා දී ඇති අතර 2010 දී නැවත පදිංචි කරන අය සඳහා වවුනියාවේ පෙළ පොත් ගබඩාවක් පිහිටුවීමට ද පියවර ගෙන ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=aa0908308</link>
    <topic>හොරා පොලිස් අල්ලන්න මහ මෙහෙයුමක්</topic>
    <author>කීර්ති මෙන්ඩිස්</author>
    <content>රට රකින්නට-රට හදන්නට විධායක බලය ශක්තියක්ජාතිවාදී දේශපාලනයට මින්පසු ඉඩක් නැහැදකුණේ ඡන්දය ඔක්.10දාඇතැම් චීන හෝටල් මී නවාතැන්මාතරට නවීන රෝහලක්අපේ නාවුක හමුදාවට විදෙස් රටවලින් ඉල්ලීම්බී.ටී.අයි. ගුවනින් එයි!මිලියන 30 ක් වටිනා පෙළ පොත් බෙදයිහොරා පොලිස් අල්ලන්න මහ මෙහෙයුමක්සොල්හයිම්ට රජයේ අප්‍රසාදයජාතික සාහිත්‍ය කලා මහෝත්සවය සැප්. 03 සිට පුලතිසි පුරවරයේදීඅපේ රූපවාහිනී ඩිජිටල් වෙයිපරිසර සංරක්ෂණයට තෙත් බිම් බැංකුවක් ඇතිකළ යුතුයිඋතුර සංවර්ධනයට බිත්තර වී බුසල් 1650 ක්රුපියල් කෝටි 170ක වියදමකින් ගාල්ලට ග්‍රාමීය ව්‍යාපෘති 3820ක්බදුල්ල - මොනරාගල මාර්ග කිලෝ මීටර් 105 ක් හදයිමහාචාර්ය තිස්ස විතාරණට සුබ උපන් දිනයක්ලංකාතිලක ඇසළ පෙරහර සැප්තැම්බර් 02 දා ඇරඹේමීරිගම ‘ජන සමාධි’ සංවිධානයේ නව නිල මඩුල්ලකීර්ති මෙන්ඩිස්පොලිස් දෙපාර්තමේන්තුවේ සේවයෙහි නියුතුව සිටින දූෂිත නිලධාරින් සොයා ගැනීම සඳහා රහසිගත විමර්ශනයක් ආරම්භ කර ඇති අතර ඔවුන්ගේ තරාතිරම කුමක් වුවද නීතිය තදින් ක්‍රියා කිරීමටත්, එවැනි අය සේවයෙන් පහ කිරීමටත් පොලිස්පතිවරයා තීරණය කැර ඇත.ජනාධිපතිතුමාගේ හා ආරක්ෂක ලේකම් තුමාගේ උපදෙස් මත මෙම රහසිගත විමර්ශනය පසුගිය සතියේ ආරම්භ කැර ඇති අතර හැත්තෑපන් දහසකට ආසන්න පොලිස් නිලධාරීන් සංඛ්‍යාවක් ද ජ්‍යෙෂ්ඨ නියෝජ්‍ය පොලිස්පති, නියෝජ්‍ය පොලිස්පති, ජ්‍යෙෂ්ඨ පොලිස් අධිකාරි, පොලිස් අධිකාරි, සහකාර පොලිස් අධිකාරි, ප්‍රධාන පොලිස් පරීක්ෂක, පොලිස් පරීක්ෂක, උප පරීක්ෂක, සැරයන් හා කොස්තාපල් තනතුර දරන පිරිමි හා කාන්තා දෙපාර්ශවයම මෙම විමර්ශනයට ඇතුළත් වේ.2005 වසරෙන් පසු දෙපාර්තමේන්තුවට බඳවා ගත් විවිධ තරාතිරම්වල පොලිස් නිලධාරීන් 29,650 ක් පිළිබඳව මෙහිදී වැඩි අවධානයක් යොමුකර තිබේ. ඔවුන් මේ වන විට දිවයින පුරා සේවයේ යෙදී සිටී. බොහොමයක් පිරිස් රාජකාරි කරනුයේ නැඟෙනහිර හා උතුරේ නව පොලිස් ස්ථාන පිහිටි ප්‍රදේශවලය. මෙම නිලධාරීන් පිළිබඳ කෙරෙන රහසිගත විමර්ශනය පොලිස් මූලස්ථානය මඟින් ද කොට්ඨාස බාර ජ්‍යෙෂ්ඨ නිලධාරීන් මඟින් ද සිදු වනු ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=aa090830_2</link>
    <topic>සොල්හයිම්ට රජයේ අප්‍රසාදය</topic>
    <author/>
    <content>රට රකින්නට-රට හදන්නට විධායක බලය ශක්තියක්ජාතිවාදී දේශපාලනයට මින්පසු ඉඩක් නැහැදකුණේ ඡන්දය ඔක්.10දාඇතැම් චීන හෝටල් මී නවාතැන්මාතරට නවීන රෝහලක්අපේ නාවුක හමුදාවට විදෙස් රටවලින් ඉල්ලීම්බී.ටී.අයි. ගුවනින් එයි!මිලියන 30 ක් වටිනා පෙළ පොත් බෙදයිහොරා පොලිස් අල්ලන්න මහ මෙහෙයුමක්සොල්හයිම්ට රජයේ අප්‍රසාදයජාතික සාහිත්‍ය කලා මහෝත්සවය සැප්. 03 සිට පුලතිසි පුරවරයේදීඅපේ රූපවාහිනී ඩිජිටල් වෙයිපරිසර සංරක්ෂණයට තෙත් බිම් බැංකුවක් ඇතිකළ යුතුයිඋතුර සංවර්ධනයට බිත්තර වී බුසල් 1650 ක්රුපියල් කෝටි 170ක වියදමකින් ගාල්ලට ග්‍රාමීය ව්‍යාපෘති 3820ක්බදුල්ල - මොනරාගල මාර්ග කිලෝ මීටර් 105 ක් හදයිමහාචාර්ය තිස්ස විතාරණට සුබ උපන් දිනයක්ලංකාතිලක ඇසළ පෙරහර සැප්තැම්බර් 02 දා ඇරඹේමීරිගම ‘ජන සමාධි’ සංවිධානයේ නව නිල මඩුල්ලනෝර්වේ පරිසර හා ජාත්‍යන්තර සංවර්ධන ඇමැති එරික් සොල්හයිම් ඉකුත් අගෝස්තු 28 වැනි දින ආෆ්ටන් පෝස්ටන් නම් පුවත්පතේ වෙබ් අඩවියට කැර ඇතැයි කියන ප්‍රකාශය සම්බන්ධයෙන් විදේශ කටයුතු අමාත්‍යංශය බලවත් අප්‍රසාදය පළ කැර ඇත.එරික් සෝල්හයිම් මිත්‍ර රටකට එරෙහිව කැර ඇති පදනම් විරහිත මේ ප්‍රකාශය කිසිදු වගකීමකින් තොරව සිදු කිරීම ශ්‍රී ලංකා රජයේ වර්තමාන ක්‍රියා මාර්ගයට හානිකර බව විදේශ කටයුතු අමාත්‍යංශය නිකුත් කළ නිවේදනයක සඳහන් වෙයි.ත්‍රස්තවාදයට එරෙහිව ශ්‍රී ලංකාවේ ජනතාවගේ අයිතීන් ආරක්ෂා කැර ගැනීමට ප්‍රජාතන්ත්‍රවාදී ව බලයට පත් රජයක් විසින් ගන්නා ලද පියවර හෑල්ලුවට ලක් කරමින් එරික් සෝල්හයිම් කරන ලදැයි කියන මේ ප්‍රකාශය කලක් සාමය සඳහා පහසුකම් සලසන නියෝජිත රටක් ලෙස කටයුතු කළ නෝර්වේ රාජ්‍යයට තරම් නොවන බව එම නිවේදනයේ සඳහන් වෙයි.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=aa0908309</link>
    <topic>ජාතික සාහිත්‍ය කලා මහෝත්සවය සැප්. 03 සිට පුලතිසි පුරවරයේදී</topic>
    <author>සුමුදු චතුරානි ජයවර්ධන-ටෙක්ලා කාරියවසම්</author>
    <content>රට රකින්නට-රට හදන්නට විධායක බලය ශක්තියක්ජාතිවාදී දේශපාලනයට මින්පසු ඉඩක් නැහැදකුණේ ඡන්දය ඔක්.10දාඇතැම් චීන හෝටල් මී නවාතැන්මාතරට නවීන රෝහලක්අපේ නාවුක හමුදාවට විදෙස් රටවලින් ඉල්ලීම්බී.ටී.අයි. ගුවනින් එයි!මිලියන 30 ක් වටිනා පෙළ පොත් බෙදයිහොරා පොලිස් අල්ලන්න මහ මෙහෙයුමක්සොල්හයිම්ට රජයේ අප්‍රසාදයජාතික සාහිත්‍ය කලා මහෝත්සවය සැප්. 03 සිට පුලතිසි පුරවරයේදීඅපේ රූපවාහිනී ඩිජිටල් වෙයිපරිසර සංරක්ෂණයට තෙත් බිම් බැංකුවක් ඇතිකළ යුතුයිඋතුර සංවර්ධනයට බිත්තර වී බුසල් 1650 ක්රුපියල් කෝටි 170ක වියදමකින් ගාල්ලට ග්‍රාමීය ව්‍යාපෘති 3820ක්බදුල්ල - මොනරාගල මාර්ග කිලෝ මීටර් 105 ක් හදයිමහාචාර්ය තිස්ස විතාරණට සුබ උපන් දිනයක්ලංකාතිලක ඇසළ පෙරහර සැප්තැම්බර් 02 දා ඇරඹේමීරිගම ‘ජන සමාධි’ සංවිධානයේ නව නිල මඩුල්ලසුමුදු චතුරානි ජයවර්ධන-ටෙක්ලා කාරියවසම්මෙවර ජාතික සාහිත්‍ය කලා මහෝත්සවය සැප්තැම්බර් 03,04,05 සහ 06 යන දිනවල පොලොන්නරුව රාජකීය මධ්‍ය මහා විදුහල් පරිශ්‍රයේදී පැවැත්වීමට කටයුතු යොදා තිබේ.මෙහි සමාරාම්භක උත්සවය ලබන 03 දා පැවැත්වෙන අතර ඒ අවස්ථාවට ආරාධිත අමුත්තන් ලෙස මහින්ද යාපා අබේවර්ධන, මෛත්‍රිපාල සිරිසේන හා පියසිරි විජේනායක යන ඇමැතිවරුද, උතුරු මැද පළාතේ ආණ්ඩුකාර කරුණාරත්න දිවුල්ගනේ මහතා ද සහභාගි වෙති.මේ උත්සවය පැවැත්වෙන දිනවල දී රාත්‍රි පහන්වන තුරු සූනියම් ශාන්ති කර්මය, සන්නි යකුම, කෝළම් හා සත්පත්තිනි පූජා යනාදිය පැවැත්වීමට නියමිත ය. එමෙන් ම උත්සවයට සමගාමීව  සාහිත්‍ය දේශන, සිනමා නාට්‍ය සංදර්ශන හා රසවින්දන වැඩසටහන් ද පැවැත්වේ. ජාතික සාහිත්‍ය කලා මහෝත්සවය අවසානයේ 2008 වසරේ ප්‍රකාශිත ග්‍රන්ථ සඳහා සම්මාන පිරිනැමීමට ද නියමිතය.මෙවර රාජ්‍ය සාහිත්‍ය සම්මානලාභීන් වන්නේ කවුරුන්දැයි සම්මාන උලෙළට පෙර ප්‍රකාශයට පත් නොකරන බව ජාතික සාහිත්‍ය අනුමණ්ඩලයේ සභාපති බුද්ධදාස ගලප්පත්ති මහතා ‘සිළුමිණ’ ට පැවසීය.මෙතෙක් සම්මානලාභීන් පිළිබඳ තොරතුරු කල්තබා දැනුම්දුන් අතර ඒ හේතුවෙන් රාජ්‍ය සාහිත්‍ය සම්මාන ප්‍රතිඵලවල කාලීන ප්‍රවෘත්ති වටිනාකම හීන වූ බවත් හෙතෙම අවධාරණය කරයි. එමෙන් ම ජාතික සාහිත්‍ය අනුමණ්ඩලයේ යෝජනාවක් පරිදි මේ වසරේ සිට රාජ්‍ය සාහිත්‍ය සම්මාන ප්‍රදානය කොළඹදී පැවැත්වීමට කටයුතු යොදා ඇති බව ද බුද්ධදාස ගලප්පත්ති මහතා පැවසීය.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=aa09083010</link>
    <topic>අපේ රූපවාහිනී ඩිජිටල් වෙයි</topic>
    <author/>
    <content>රට රකින්නට-රට හදන්නට විධායක බලය ශක්තියක්ජාතිවාදී දේශපාලනයට මින්පසු ඉඩක් නැහැදකුණේ ඡන්දය ඔක්.10දාඇතැම් චීන හෝටල් මී නවාතැන්මාතරට නවීන රෝහලක්අපේ නාවුක හමුදාවට විදෙස් රටවලින් ඉල්ලීම්බී.ටී.අයි. ගුවනින් එයි!මිලියන 30 ක් වටිනා පෙළ පොත් බෙදයිහොරා පොලිස් අල්ලන්න මහ මෙහෙයුමක්සොල්හයිම්ට රජයේ අප්‍රසාදයජාතික සාහිත්‍ය කලා මහෝත්සවය සැප්. 03 සිට පුලතිසි පුරවරයේදීඅපේ රූපවාහිනී ඩිජිටල් වෙයිපරිසර සංරක්ෂණයට තෙත් බිම් බැංකුවක් ඇතිකළ යුතුයිඋතුර සංවර්ධනයට බිත්තර වී බුසල් 1650 ක්රුපියල් කෝටි 170ක වියදමකින් ගාල්ලට ග්‍රාමීය ව්‍යාපෘති 3820ක්බදුල්ල - මොනරාගල මාර්ග කිලෝ මීටර් 105 ක් හදයිමහාචාර්ය තිස්ස විතාරණට සුබ උපන් දිනයක්ලංකාතිලක ඇසළ පෙරහර සැප්තැම්බර් 02 දා ඇරඹේමීරිගම ‘ජන සමාධි’ සංවිධානයේ නව නිල මඩුල්ලමෙරට රූපවාහිනි සේවාවට ඩිජිටල් තාක්ෂණය හඳුන්වාදීමට රජය පියවර ගෙන ඇත.තොරතුරු හා ජනමාධ්‍ය ඇමැති අනුර පි‍්‍රයදර්ශන යාපා මහතාගේ මේ යෝජනාව රජය අනුමත කර තිබේ. මේ සඳහා අවශ්‍ය වන මුදල් ලබන වසර සඳහා වන අයවැයෙන් වැය කරනු ලැබේ.මේ සඳහා ජාතික රූපවාහිනියට රුපියල් මිලියන 150 ක් සහ ස්වාධීන රූපවාහිනියට රුපියල් මිලියන 150 ක් ලෙස රුපියල් මිලියන 300 ක් වෙන් කරනු ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=aa09083011</link>
    <topic>පරිසර සංරක්ෂණයට තෙත් බිම් බැංකුවක් ඇතිකළ යුතුයි</topic>
    <author/>
    <content>රට රකින්නට-රට හදන්නට විධායක බලය ශක්තියක්ජාතිවාදී දේශපාලනයට මින්පසු ඉඩක් නැහැදකුණේ ඡන්දය ඔක්.10දාඇතැම් චීන හෝටල් මී නවාතැන්මාතරට නවීන රෝහලක්අපේ නාවුක හමුදාවට විදෙස් රටවලින් ඉල්ලීම්බී.ටී.අයි. ගුවනින් එයි!මිලියන 30 ක් වටිනා පෙළ පොත් බෙදයිහොරා පොලිස් අල්ලන්න මහ මෙහෙයුමක්සොල්හයිම්ට රජයේ අප්‍රසාදයජාතික සාහිත්‍ය කලා මහෝත්සවය සැප්. 03 සිට පුලතිසි පුරවරයේදීඅපේ රූපවාහිනී ඩිජිටල් වෙයිපරිසර සංරක්ෂණයට තෙත් බිම් බැංකුවක් ඇතිකළ යුතුයිඋතුර සංවර්ධනයට බිත්තර වී බුසල් 1650 ක්රුපියල් කෝටි 170ක වියදමකින් ගාල්ලට ග්‍රාමීය ව්‍යාපෘති 3820ක්බදුල්ල - මොනරාගල මාර්ග කිලෝ මීටර් 105 ක් හදයිමහාචාර්ය තිස්ස විතාරණට සුබ උපන් දිනයක්ලංකාතිලක ඇසළ පෙරහර සැප්තැම්බර් 02 දා ඇරඹේමීරිගම ‘ජන සමාධි’ සංවිධානයේ නව නිල මඩුල්ල- පරිසර ඇමැතිතෙත් බිම් වනසා ගැනීම මානව සංහතියේ අවසානය ළඟාකර ගැනීමක් බවත් රට පුරාම තෙත් බිම් සංරක්ෂණය ප්‍රතිපත්තියක් ලෙස ක්‍රියාත්මක කළ යුතු බවත්, පරිසර හා ස්වාභාවික සම්පත් අමාත්‍ය පාඨලී චම්පික රණවක මහතා බත්තරමුල්ල ඩෙන්සිල් කොබ්බෑකඩුව මාවතේ මධ්‍යම පරිසර අධිකාරි ගොඩනැගිල්ල ඉදිරිපිට හරිත කවය ව්‍යාපෘතිය අරඹමින් පැවසීය.ජනාධිපතිතුමන් වෙත පරිසර අමාත්‍යවරයා ඉදිරිපත් කරන ලද යෝජනාවට අනුව 2009 අය වැයෙන් රුපියල් මිලියන 150 ක මුදලක් මේ හරිත කව රේඛීය උද්‍යාන සහ වීදි අලංකරණ ව්‍යාපෘතිය සඳහා වෙන්කර ඇති අතර, ඉන් මිලියන 58.4 ක මුදලක් ප්‍රථම අදියර සඳහා වැය කෙරේ.ඩෙන්සිල් කොබ්බෑකඩුව මාවතේ කිලෝමීටර 1.6 ක දුරක් එමඟින් අලංකරණය කෙරෙන අතර, ඉදිරියේදී දියවන්නා ජෛව විවිධත්ව උද්‍යානය, බෙල්ලන්විල අත්තිඩිය කුරුලු අභය භූමිය ආදී ස්ථානවල හරිත කව ඇති කිරීමට කටයුතු යොදා ඇත. මෙහි උපදේශක කටයුතු නාගරික සංවර්ධන අධිකාරිය මගින් සිදු කෙරේ.මෙහිදී වැඩිදුරටත් අදහස් දැක්වූ අමාත්‍යවරයා “අපේ ගෙදර අවට පරිසරය හොඳින් නැත්නම් අන් අයට උපදෙස් දෙන්නට අපට බැහැ. ඒ නිසයි පළමු පියවර මෙතැනින් පටන්ගත්තේ.මේ රජය ඉදිරියේදී නිර්භීත තීරණ ගන්නා බව අපට විශ්වාසයි. ඒ නිසා පාර්ලිමේන්තුව පිහිටි කලාපය අධි ආරක්ෂිත කලාපයක් සේම පරිසර හිතකාමී ප්‍රදේශයක් බවට පත් කිරීමට කටයුතු යෙදීමත්, වාණිජ්‍ය අග නගරය කොටුව බවට පත්වද්දී පරිපාලන අගනගරය ලෙස කෝට්ටේ විධිමත් ලෙස සංවර්ධනය සිදු වෙමින් තිබෙනවා ඒ රාජ්‍ය කාර්යාල සංකීර්ණය මේ පෙදෙසට පැමිණීමත් සමඟයි යැයි කීය.අප හරිත කවය ක්‍රියාත්මක කරන්නේ කසළ දමමින් නාස්ති කරන තෙත් බිම් සංරක්ෂණය කිරීමේ ආදර්ශයක් ලෙස ඉදිරිපත් කරමිනුයි. දිනෙන් දින තෙත් බිම් අඩු වී යනවා. ඒ නිසා තෙත් බිමකින් සිදුවන ජලය පිරිපහදු කිරීම, ජල සම්පත රැක ගැනීම, ජෛව විවිධත්වය රැකීම වැනි කටයුතු පවා තර්ජනයට ලක්වෙනවා යැයිද ඇමැතිවරයා කීය.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=aa09083012</link>
    <topic>උතුර සංවර්ධනයට බිත්තර වී බුසල් 1650 ක්</topic>
    <author/>
    <content>රට රකින්නට-රට හදන්නට විධායක බලය ශක්තියක්ජාතිවාදී දේශපාලනයට මින්පසු ඉඩක් නැහැදකුණේ ඡන්දය ඔක්.10දාඇතැම් චීන හෝටල් මී නවාතැන්මාතරට නවීන රෝහලක්අපේ නාවුක හමුදාවට විදෙස් රටවලින් ඉල්ලීම්බී.ටී.අයි. ගුවනින් එයි!මිලියන 30 ක් වටිනා පෙළ පොත් බෙදයිහොරා පොලිස් අල්ලන්න මහ මෙහෙයුමක්සොල්හයිම්ට රජයේ අප්‍රසාදයජාතික සාහිත්‍ය කලා මහෝත්සවය සැප්. 03 සිට පුලතිසි පුරවරයේදීඅපේ රූපවාහිනී ඩිජිටල් වෙයිපරිසර සංරක්ෂණයට තෙත් බිම් බැංකුවක් ඇතිකළ යුතුයිඋතුර සංවර්ධනයට බිත්තර වී බුසල් 1650 ක්රුපියල් කෝටි 170ක වියදමකින් ගාල්ලට ග්‍රාමීය ව්‍යාපෘති 3820ක්බදුල්ල - මොනරාගල මාර්ග කිලෝ මීටර් 105 ක් හදයිමහාචාර්ය තිස්ස විතාරණට සුබ උපන් දිනයක්ලංකාතිලක ඇසළ පෙරහර සැප්තැම්බර් 02 දා ඇරඹේමීරිගම ‘ජන සමාධි’ සංවිධානයේ නව නිල මඩුල්ලකෘෂිකර්ම දෙපාර්තමේන්තුව විසින් බිත්තර වී බුසල් 1650 ක් මේ සතියේ උතුරට යවන ලදී. එසේ යවන ලද බිත්තර වී ගොවින් අතර බෙදා දී ගුණනය කිරීමටත් ඒ අනුව ස්වයං බිත්තර වී නිෂ්පාදන වැඩ සටහනක් ක්‍රියාත්මක කිරීමට බලාපොරොත්තු වන අතර ඊළඟ කන්නයේ සිට උතුරේ බිත්තර වී අවශ්‍යතාවය මෙම ස්වයං බිත්තර වී නිෂ්පාදන වැඩ සටහන මඟින් සම්පූර්ණ කර ගැනීමට කෘෂිකර්ම දෙපාර්තමේන්තුව බලාපොරොත්තු වේ.බී.ඩබ්. 351 ප්‍රභේදයෙන් බුසල් 1322, ඒ.ටී. 402 ප්‍රභේදයෙන් බුසල් 62 ක් ද, ඒ.ටී. 353 බුසල් 21 ක් ද, ඒ.ටී. 362 ප්‍රභේදයෙන් බුසල් 66 ක් ද සහතික කරන ලද වෙනත් බිත්තර වී බුසල් 79 ක් වශයෙන් බුසල් 1650 ක් උතුරේ ජනතාවගේ අවශ්‍යතාවය මත දැනට යවන ලදී. ඉදිරියේදී මීට වඩා ප්‍රමාණයක් යැවීමට අදහස් කර සිටී.එසේම පුරන් කුඹුරු අස්වැද්දීමට එම දිස්ත්‍රික්ක වල අවතැන් වූ ජනතාවට හෙක්ටයාරයකට රු. 17500.00 ක් ලබාදීමට ද අමාත්‍යාංශය බලාපොරොත්තු වේ. මේ අනුව ක්‍රමයෙන් මෙම උතුරේ ජනතාව ගොවිතැන් කටයුතු වල නිරත කරවීමට කෘෂිකර්ම දෙපාර්තමේන්තුවත් කෘෂිකර්ම අමාත්‍යාංශයත් බලාපොරොත්තු වේ.වවුනියාව, යාපනය සහ මන්නාරම, මුලතිව්, කිලිනොච්චි දිස්ත්‍රික්ක වල නැවත පදිංචි කෙරෙන ගොවි පවුල් සඳහා ගෙවතු සංවර්ධනයට රු. 5000 බැගින් මූල්‍යාධාර පිරිනැමීමට කෘෂිකර්ම හා ගොවිජන සේවා අමාත්‍යාංශය බලාපොරොත්තු වන අතර දැනට ඇති ගෙවතු යථාවත් කිරීමට එයින් බලාපොරොත්තු වේ.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=aa09083013</link>
    <topic>රුපියල් කෝටි 170ක වියදමකින් ගාල්ලට ග්‍රාමීය ව්‍යාපෘති 3820ක්</topic>
    <author>නිහාල් පී.අබේසිංහ</author>
    <content>රට රකින්නට-රට හදන්නට විධායක බලය ශක්තියක්ජාතිවාදී දේශපාලනයට මින්පසු ඉඩක් නැහැදකුණේ ඡන්දය ඔක්.10දාඇතැම් චීන හෝටල් මී නවාතැන්මාතරට නවීන රෝහලක්අපේ නාවුක හමුදාවට විදෙස් රටවලින් ඉල්ලීම්බී.ටී.අයි. ගුවනින් එයි!මිලියන 30 ක් වටිනා පෙළ පොත් බෙදයිහොරා පොලිස් අල්ලන්න මහ මෙහෙයුමක්සොල්හයිම්ට රජයේ අප්‍රසාදයජාතික සාහිත්‍ය කලා මහෝත්සවය සැප්. 03 සිට පුලතිසි පුරවරයේදීඅපේ රූපවාහිනී ඩිජිටල් වෙයිපරිසර සංරක්ෂණයට තෙත් බිම් බැංකුවක් ඇතිකළ යුතුයිඋතුර සංවර්ධනයට බිත්තර වී බුසල් 1650 ක්රුපියල් කෝටි 170ක වියදමකින් ගාල්ලට ග්‍රාමීය ව්‍යාපෘති 3820ක්බදුල්ල - මොනරාගල මාර්ග කිලෝ මීටර් 105 ක් හදයිමහාචාර්ය තිස්ස විතාරණට සුබ උපන් දිනයක්ලංකාතිලක ඇසළ පෙරහර සැප්තැම්බර් 02 දා ඇරඹේමීරිගම ‘ජන සමාධි’ සංවිධානයේ නව නිල මඩුල්ල-ගාල්ල දිසාපතිනිහාල් පී.අබේසිංහපසුගිය වසර 3 ඇතුළත ගාල්ල දිස්ත්‍රික් ලේකම් කාර්යාලය මඟින් ජාතික සවිය, ගමනැඟුම, මගනැඟුම, විමධ්‍යගත අයවැය යන වැඩ සටහන් යටතේ ගාල්ල දිස්ත්‍රික්කය පුරා ග්‍රාමීය සංවර්ධන ව්‍යාපෘති 3820ක් රුපියල් කෝටි 170ක වියදමකින් ක්‍රියාවට නංවා ඇතැයි ගාල්ල දිස්ත්‍රික් ලේකම් අසෝක ජයසේකර මහතා පවසයි. මේ සඳහා ජාතිය ගොඩනැඟීමේ හා සමෘද්ධි යන අමාත්‍යංශ පූර්ණ සහාය ලබා දී ඇත.මේ අනුව වැඩිම ව්‍යාපෘති ගණනක් ක්‍රියාත්මක කර ඇත්තේ ජාතික සවිය ගම නැඟුම වැඩසටහන යටතේය. ඒ යටතේ ගාල්ල දිස්ත්‍රික්කය පුරා නව ව්‍යාපෘති 2379ක් ක්‍රියාත්මක වෙයි. වියදම රුපියල් කෝටි 141කි.ඉහත සියලු ව්‍යාපෘති යටතේ වැඩිපුරම ක්‍රියාත්මක කර ඇත්තේ යටිතල පහසුකම් ව්‍යාපෘතියි. මාර්ග කොන්ක්‍රීට් කිරීම, විදුලිය ලබාදීම, සුළු ජලසම්පාදන යෝජනා ක්‍රම හා ග්‍රාමීය පාලම් ඒ අතර ප්‍රධාන තැනක් ගනී.දිස්ත්‍රික්කයේ පාර්ලිමේන්තු මන්ත්‍රීවරුන්ගේ විමධ්‍යගත අයවැය යටතේ ලැබුණු රුපියල් කෝටි 11ක මුදලින් ද දිස්ත්‍රික්කය පුරා නව ග්‍රාමීය ව්‍යාපෘති 1200කට අධික ගණනක් ක්‍රියාවට නංවා ඇතැයි ගාල්ල දිසාපතිවරයා කියයි.මීට අමතරව ගාල්ල නගරය සංවර්ධනය කිරීමට ද නව සැලැස්මක් ජනාධිපති මහින්ද රාජපක්ෂ මැතිතුමාගේ උපදෙස් අනුව ද දැන් ක්‍රියාවට නංවා තිබේ. ඒ යටතේ ගාලු නගරය ඇතුළත සුවිශේෂී සංවර්ධන යෝජනා ක්‍රම 29ක් ක්‍රියාවට නංවනු ලැබේ. මුළු වියදම කෝටි 10කි.මේ යටතේ ගාල්ලට සාප්පු සංකීර්ණයක් සහිත නව බස් නැවතුම්පළක් ද ඉදිකෙරේ. ගාල්ල තානායම හා සංචාරක බංගලාව නවීන පහසුකම් සහිතව ඉදිකිරීමටත්, කරාපිටියට නව සාප්පු සංකීර්ණයක් ඉදිකිරීමටත් වොලිබෝල්, නෙට්බෝල්, ක්‍රීඩා පිටි අන්තර්ජාතික මට්ටමින් ඉදිකිරීමටත් සැලසුම් කර තිබේ.මේ අතර ගාල්ල දිස්ත්‍රික්කයේ ප්‍රාදේශීය ලේකම් කාර්යාල 7ක් සඳහා නව කාර්යාල ගොඩනැඟිලි ඉදිකර තිබේ. ඉන් ගාල්ල කඩවත්සතර ප්‍රාදේශීය ලේකම් කාර්යාලය හා දිස්ත්‍රික් ඉඩම් රෙජිස්ට්‍රාර් කාර්යාලය ප්‍රධාන තැනක් ගනී. ඊට වියදම රුපියල් කෝටි 7කි.ඊට අමතරව බලපිටිය, අම්බලන්ගොඩ, හික්කඩුව, හබරාදුව, නාගොඩ, බෝපේ, පෝද්දල, ගෝනාපීනුවල, යන ප්‍රාදේශීය ලේකම් කාර්යාල ;ගාඩනැඟිලි අලුතෙන් ඉදිවෙමින් තිබේ. මේ සියල්ලටම කෝටි 24ක මුදලක් වැය වෙනු ඇතැයි ද මේ සියලු සේවා මඟින් දිස්ත්‍රික්කයේ හා අවට පදිංචි ලක්ෂ 12කට අධික ජනතාවට සෙත සැලසෙන බවද ගාල්ල දිසාපති අසෝක ජයසේකර මහතා සිළුමිණට කීය.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=aa09083014</link>
    <topic>බදුල්ල - මොනරාගල මාර්ග කිලෝ මීටර් 105 ක් හදයි</topic>
    <author>ආර්. සෝමසිරි</author>
    <content>රට රකින්නට-රට හදන්නට විධායක බලය ශක්තියක්ජාතිවාදී දේශපාලනයට මින්පසු ඉඩක් නැහැදකුණේ ඡන්දය ඔක්.10දාඇතැම් චීන හෝටල් මී නවාතැන්මාතරට නවීන රෝහලක්අපේ නාවුක හමුදාවට විදෙස් රටවලින් ඉල්ලීම්බී.ටී.අයි. ගුවනින් එයි!මිලියන 30 ක් වටිනා පෙළ පොත් බෙදයිහොරා පොලිස් අල්ලන්න මහ මෙහෙයුමක්සොල්හයිම්ට රජයේ අප්‍රසාදයජාතික සාහිත්‍ය කලා මහෝත්සවය සැප්. 03 සිට පුලතිසි පුරවරයේදීඅපේ රූපවාහිනී ඩිජිටල් වෙයිපරිසර සංරක්ෂණයට තෙත් බිම් බැංකුවක් ඇතිකළ යුතුයිඋතුර සංවර්ධනයට බිත්තර වී බුසල් 1650 ක්රුපියල් කෝටි 170ක වියදමකින් ගාල්ලට ග්‍රාමීය ව්‍යාපෘති 3820ක්බදුල්ල - මොනරාගල මාර්ග කිලෝ මීටර් 105 ක් හදයිමහාචාර්ය තිස්ස විතාරණට සුබ උපන් දිනයක්ලංකාතිලක ඇසළ පෙරහර සැප්තැම්බර් 02 දා ඇරඹේමීරිගම ‘ජන සමාධි’ සංවිධානයේ නව නිල මඩුල්ලආර්. සෝමසිරිරුපියල් ලක්‍ෂ 650 ක වියදමකින් බදුල්ල හා මොනරාගල යන දිස්ත්‍රික්කවල දුෂ්කර ග්‍රාමීය මාර්ග කි.මී. 105 ක් සංවර්ධනය කිරීමේ කටයුතු නිම වෙමින් තිබේ.ආසියානු සංවර්ධන බැංකුව මඟින් දිළිඳුකම අවම කිරීමේ ජපන් රජයේ අරමුදලින් ලබාදෙන මුල්‍ය ආධාර යටතේ ග්‍රාමීය පිවිසුම් මාර්ග වැඩි දියුණු කිරීමේ හා ගැමි ජනතාවගේ ජීවන තත්ත්වය නංවාලීමේ අරමුණින් මෙම ව්‍යාපෘති ක්‍රියාවට නැඟේ.ඒ අනුව මොනරාගල දිස්ත්‍රික්කයේ මඩුල්ල මැදගම තණමල්විල සහ සියඹලාණ්ඩුව යන ප්‍රාදේශීය සභා බල ප්‍රදේශවල මාර්ග 22 ක්ද බදුල්ල දිස්ත්‍රික්කයේ කැන්දකැටිය රිදීමාලියැද්ද, මයියංගනය මීගහකිවුල හා පස්සර යන ප්‍රාදේශීය සභා බල ප්‍රදේශවල කි.මී. 47 දුර ප්‍රමාණයක් ද සංවර්ධනය කටයුතු නිම වෙමින් තිබේ.පළාත් පාලන හා පළාත් සභා අමාත්‍ය ජනක බණ්ඩාර තෙන්නකෝන් මහතාගේ අධීක්‍ෂණය යටතේ මෙම මාර්ග සංවර්ධන ක්‍රම ක්‍රියාත්මක කොට ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=aa090830_3</link>
    <topic>මහාචාර්ය තිස්ස විතාරණට සුබ උපන් දිනයක්</topic>
    <author/>
    <content>රට රකින්නට-රට හදන්නට විධායක බලය ශක්තියක්ජාතිවාදී දේශපාලනයට මින්පසු ඉඩක් නැහැදකුණේ ඡන්දය ඔක්.10දාඇතැම් චීන හෝටල් මී නවාතැන්මාතරට නවීන රෝහලක්අපේ නාවුක හමුදාවට විදෙස් රටවලින් ඉල්ලීම්බී.ටී.අයි. ගුවනින් එයි!මිලියන 30 ක් වටිනා පෙළ පොත් බෙදයිහොරා පොලිස් අල්ලන්න මහ මෙහෙයුමක්සොල්හයිම්ට රජයේ අප්‍රසාදයජාතික සාහිත්‍ය කලා මහෝත්සවය සැප්. 03 සිට පුලතිසි පුරවරයේදීඅපේ රූපවාහිනී ඩිජිටල් වෙයිපරිසර සංරක්ෂණයට තෙත් බිම් බැංකුවක් ඇතිකළ යුතුයිඋතුර සංවර්ධනයට බිත්තර වී බුසල් 1650 ක්රුපියල් කෝටි 170ක වියදමකින් ගාල්ලට ග්‍රාමීය ව්‍යාපෘති 3820ක්බදුල්ල - මොනරාගල මාර්ග කිලෝ මීටර් 105 ක් හදයිමහාචාර්ය තිස්ස විතාරණට සුබ උපන් දිනයක්ලංකාතිලක ඇසළ පෙරහර සැප්තැම්බර් 02 දා ඇරඹේමීරිගම ‘ජන සමාධි’ සංවිධානයේ නව නිල මඩුල්ලවිද්‍යා හා තාක්ෂණ ඇමැති මහාචාර්ය තිස්ස විතාරණ මහතාගේ 75 වැනි උපන් දිනය අදට (30) යෙදී ඇත. ඒ මහතා උපත ලබා ඇත්තේ 1934 අගෝස්තු 30 වැනිදා ය.වෛද්‍යවරයකු - විද්‍යාඥයකු - විද්‍යාත්මක සමාජවාදියකු වාමාංශික දේශපාලනඥයකු වන ඒ මහතා ලංකා සමසමාජ පක්ෂයේ වර්තමාන නායකයා ය.මහනුවර ත්‍රිත්ව විද්‍යාලයෙන් හා කොළඹ ආනන්ද මහා විද්‍යාලයෙන් ද අධ්‍යයන හදාරා ඇති ඒ මහතා පේරාදෙණිය විශ්වවිද්‍යාලයේ වෛද්‍ය පීඨයෙන් වෛද්‍ය උපාධිය ලබා වෛද්‍යවරයකු ලෙස කොළඹ කුරුණෑගල බලංගොඩ - කල්තොට වැනි ප්‍රදේශවල රජයේ වෛද්‍ය සේවයේ යෙදී ඇත.ලංකා සම සමාජ පක්ෂයේ පතාකයකු හා එහි නායකයාව සිට දිවංගත ආචාර්ය ඇන්.එම්. පෙරේරා වන තම මාමාගේ අඩිපාරේ යමින් තිස්ස විතාරණ මහතා දේශපාලනයට අවතීර්ණ වූයේ විශ්වවිද්‍යාල අවධියේ සිට ය.1994 දී විද්‍යා හා තාක්ෂණ අමාත්‍යාංශයේ උපදේශකයකු ලෙස කටයුතු කර ඇති ඒ මහතා එම අමාත්‍යාංශය බාර ඇමැතිවරයා ලෙස පත්වූවාට පසු ගමට තාක්ෂණය ගෙන යන විද්‍යා වැඩපිළිවෙළ ප්‍රචලිත කිරීමේ පුරෝගාමී මෙහෙවරක යෙදී සිටී.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=aa09083015</link>
    <topic>ලංකාතිලක ඇසළ පෙරහර සැප්තැම්බර් 02 දා ඇරඹේ</topic>
    <author/>
    <content>රට රකින්නට-රට හදන්නට විධායක බලය ශක්තියක්ජාතිවාදී දේශපාලනයට මින්පසු ඉඩක් නැහැදකුණේ ඡන්දය ඔක්.10දාඇතැම් චීන හෝටල් මී නවාතැන්මාතරට නවීන රෝහලක්අපේ නාවුක හමුදාවට විදෙස් රටවලින් ඉල්ලීම්බී.ටී.අයි. ගුවනින් එයි!මිලියන 30 ක් වටිනා පෙළ පොත් බෙදයිහොරා පොලිස් අල්ලන්න මහ මෙහෙයුමක්සොල්හයිම්ට රජයේ අප්‍රසාදයජාතික සාහිත්‍ය කලා මහෝත්සවය සැප්. 03 සිට පුලතිසි පුරවරයේදීඅපේ රූපවාහිනී ඩිජිටල් වෙයිපරිසර සංරක්ෂණයට තෙත් බිම් බැංකුවක් ඇතිකළ යුතුයිඋතුර සංවර්ධනයට බිත්තර වී බුසල් 1650 ක්රුපියල් කෝටි 170ක වියදමකින් ගාල්ලට ග්‍රාමීය ව්‍යාපෘති 3820ක්බදුල්ල - මොනරාගල මාර්ග කිලෝ මීටර් 105 ක් හදයිමහාචාර්ය තිස්ස විතාරණට සුබ උපන් දිනයක්ලංකාතිලක ඇසළ පෙරහර සැප්තැම්බර් 02 දා ඇරඹේමීරිගම ‘ජන සමාධි’ සංවිධානයේ නව නිල මඩුල්ලඅවුරුදු 800 ක් තරම් ඈත අතීතයට උරුමකම් කියන මහනුවර, උඩුනුවර, හන්දෙස්ස, හියාරාපිටියේ පිහිටි ශ්‍රී ලංකාතිලක රජමහා විහාරයේ වාර්ෂික ඇසළ පූජා මහෝත්සවය සැප්තැම්බර් දෙවෙනිදා සිට හය වෙනිදා දක්වා පැවැත්වීමට සියලු කටයුතු සූදානම් කොට තිබේ.මෙවර උඩරට නර්ථන සම්ප්‍රදායට අයත් නර්ථන කණ්ඩායම් තිහක් හා අලි ඇතුන් සහිතව පවත්වන පෙරහැර මංගල්‍යයේ අවසන් රන්දෝලි පෙරහැර සැප්තැම්බර් මස 05 වෙනි දින වීථි සංචාරය කිරීමට නියමිතයි.අවසන් රන්දෝලි පෙරහැර 05 වෙනිදා රාත්‍රි 8.00 ට ගමන් ආරම්භ කොට ලංකාතිලක වීදිය ඔස්සේ නැවත විහාරස්ථානයට පැමිණෙන අතර විහාරාධිපති අමුණුගම රාජගුරු විපස්සී නායක හිමිපාණන්ගේ අනුශාසකත්වයෙන් විහාර භාරකරු නීතිඥ ඒ.යූ. පි‍්‍රයන්ත අමුණුගම මහතා විසින් පෙරහැර සංවිධානය කොට තිබේ.පසුදින එනම් සැප්තැම්බර් මස 06 වෙනි දින දහවල් දිය කැපීමේ මංගල්‍යයෙන් දින පහක් මුළුල්ලේ සැප්තැම්බර් මස 06 වෙනි දින දහවල් දිය කැපීමේ මංගල්‍යයෙන් දින පහක් මුළුල්ලේ පැවැත්වෙන ලංකාතිලක රජමහා විහාර ඇසළ පෙරහැර මංගල්‍යය නිමවීමට නියමිතයි.අමාත්‍ය ආචාර්ය සරත් අමුණුගම, මධ්‍යම පළාත් ප්‍රධාන අමාත්‍ය සරත් ඒකනායක, ආණ්ඩුකාර ටිකිරි කොබ්බෑකඩුව සහ මහනුවර ශ්‍රී දළදා මාළිගයේ දියවඩන නිලමේ නිලංග දෑල මහතා ඇතුළු ආරාධිත අමුත්තන් රැසක් මේ අවස්ථාවට සහභාගී වේ.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=aa090830_5</link>
    <topic>මීරිගම ‘ජන සමාධි’ සංවිධානයේ නව නිල මඩුල්ල</topic>
    <author/>
    <content>රට රකින්නට-රට හදන්නට විධායක බලය ශක්තියක්ජාතිවාදී දේශපාලනයට මින්පසු ඉඩක් නැහැදකුණේ ඡන්දය ඔක්.10දාඇතැම් චීන හෝටල් මී නවාතැන්මාතරට නවීන රෝහලක්අපේ නාවුක හමුදාවට විදෙස් රටවලින් ඉල්ලීම්බී.ටී.අයි. ගුවනින් එයි!මිලියන 30 ක් වටිනා පෙළ පොත් බෙදයිහොරා පොලිස් අල්ලන්න මහ මෙහෙයුමක්සොල්හයිම්ට රජයේ අප්‍රසාදයජාතික සාහිත්‍ය කලා මහෝත්සවය සැප්. 03 සිට පුලතිසි පුරවරයේදීඅපේ රූපවාහිනී ඩිජිටල් වෙයිපරිසර සංරක්ෂණයට තෙත් බිම් බැංකුවක් ඇතිකළ යුතුයිඋතුර සංවර්ධනයට බිත්තර වී බුසල් 1650 ක්රුපියල් කෝටි 170ක වියදමකින් ගාල්ලට ග්‍රාමීය ව්‍යාපෘති 3820ක්බදුල්ල - මොනරාගල මාර්ග කිලෝ මීටර් 105 ක් හදයිමහාචාර්ය තිස්ස විතාරණට සුබ උපන් දිනයක්ලංකාතිලක ඇසළ පෙරහර සැප්තැම්බර් 02 දා ඇරඹේමීරිගම ‘ජන සමාධි’ සංවිධානයේ නව නිල මඩුල්ලබෞද්ධ දර්ශනයේ හරයන් උපයෝගී කර යහපත් ජන සමාජයක් බිහිකිරීමේ අභිලාෂයෙන් මීරිගම හල්පේ ශ්‍රී සුදර්ශනාරාම පුරාණ විහාරස්ථානයේදී ඇරැඹි ‘ජන සමාධි’ ව්‍යාපාරයේ නිල මඩුල්ල ප්‍රතිඥා දීම පසුගියදා සිදු කෙරිණි.ඒ අනුව එම ව්‍යාපාරයේ සභාපති ශාස්ත්‍රවේදී අවුකන පියදස්සි හිමියන් ද, ලේකම් අනුරාධ එදිරිසිංහ, භාණ්ඩාගාරික ප්‍රභාත් අත්තනායක, සහකාර ලේකම් පි‍්‍රයන්ත පතිරත්න, මාධ්‍ය සම්බන්ධීකාරක දසුන් රාජපක්ෂ, මානව සම්පත් කළමනාකරු සදුන් අත්තනායක යන මහත්වරු තේරී පත් වූහ.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=ab0908301</link>
    <topic>මෙහෙ ඇවිත් අනම් මනම් කියන්න එපා සජිත්, රනිල්ට කියයි</topic>
    <author/>
    <content>මෙහෙ ඇවිත් අනම් මනම් කියන්න එපා සජිත්, රනිල්ට කියයිඑස්.බී. ට දිරච්ච ලණුවක්අතට ගන්නා එකම සටන් පාඨයක්වත් දිගට ගෙන යන්නට බැරිවිය. ජනතාවගේ සිත් වශී කරවන සටන් පාඨ ඒ අතර නොවූ නිසාය. දැන් සටන දිගට ගෙන යන්නේ එක්සත් ජාතික පක්ෂය ජනතා විමුක්ති පෙරමුණ සහ මංගලගේ ඒකපුද්ගල දේශපාලන බලවේගයයි. මෙම බලවේගය එ.ජා.ප.යත් ජ.වි.පෙ.ත් එකතු කිරීමේ මහා කපුකම අතට ගෙන ඇත්තේ මහා කපු මංගල සමරවීරයි.මංගල කපුවා අලි හොඬය සහ සීනුව එකතු කරන්නට හදන්නේ ලොකු සටනකට නොව බලයේ සිටින මහින්ද රාජපක්ෂ මහතාට එරෙහිව දැවැන්ත බලවේගයක් නිර්මාණය කරන්නටය. බලවේගය නිර්මාණය කරන්නට ගන්නා සියලු උත්සාහයන් අසාර්ථක වන්නේ ජනතා බලවේගය මංගල සතුව නැති නිසාය.කොහොම වුණත් දැන් අලුත්ම සටන් පාඨය වී ඇත්තේ විධායක ජනාධිපති ක්‍රමය අහෝසි කිරීමය. හදිසියේ මේ අදහස පහළවූයේ ඇයි දැයි යන්න ඕනෑම දරුවකුට වැටහේ. විධායක ජනාධිපති ක්‍රමයට පක්ෂව සිටියේ එක්සත් ජාතික පක්ෂය පමණි. විධායක ජනාධිපති තනතුරේ නිර්මාණකරුවා ද එජාපය වෙයි.මංගල සමරවීර ද විධායක ජනාධිපති තනතුරට විරුද්ධය. ජනතා විමුක්ති පෙරමුණ මුල සිටම විරුද්ධය. එහෙත් ජ.වි.පෙ. එම තනතුරට තරග කළේය. පැරදුණේය. එජාපයත් එසේමය. රනිල් ඉල්ලුවේය. පැරදුණේය.දැන් නම් ජනතා විමුක්ති පෙරමුණට ජනාධිපති තනතුර තබා මරණාධාර සමිතියේ සභාපති තනතුරවත් ලබාගන්නට හැකිවන්නේ ඉතාමත් අමාරුවෙනි. රනිල් වික්‍රමසිංහ මහතා එදා සිටම විධායක ජනාධිපති පදවියට විරුද්ධ නැතත් ඔහුට ද ඉදිරියේදී චාන්ස් එකක් නැත. ඒ නිසා දැන් මේ අයියලා එකතුවී සියලු උප්පරවැට්ටි යොදන්නේ ඊර්ෂ්‍යාව වෛරය ක්‍රෝධය සහ කුහකකම තුරුල් කරගෙන කුපාඩි දේශපාලනයක් කිරීමටය.විධායක ජනාධිපති ධූරය එක එක හාල්පාරුවන්ට අවශ්‍ය විදියට අහෝසි කරන්නට ආණ්ඩුව සූදානම් නැත. තුනෙන් දෙකේ් බලයක් හිමිවූ විගස ඒ ගැන සලකා බැලිය හැකිය. විධායක ජනාධිපති ලෙස මහින්ද රාජපක්ෂ මහතා තවත් වසර හයක් නොව සදාකාලිකව සිටියත් ජනතාව එයට විරුද්ධ නැත. එම තනතුරේ ජේ.ආර්. සිටියේය. ප්‍රේමදාස සිටියේය.ඊළඟට චන්ද්‍රිකා ආවේය. ඒ සියලුදෙනා නොකළ මහා විස්මිත කාර්යභාරයක් ඉටු කරන්නට මහින්ද රාජපක්ෂට හැකිවිය. රටට තවත් වැඩකරන්නට තිබේ. මන්ත්‍රී කාලයෙත් මහින්ද වැඩ කළේය. ඇමැති කාලයෙත් එසේමය. කම්කරු ඇමැති ලෙස වැඩක් කරමින් සිටියදී ධීවර ඇමැතිකමට මාරු කළත් වැඩ කළේය. අගමැති හැටියට ද එසේමය.මේ ශ්‍රී ලංකා ධරණි තලයේ බිහිවූ කිසිම නායකයකු නොකළ විශ්වකර්ම වැඩ කොටසක් කළේ විධායක ජනාධිපති රාජ්‍ය නායක, සේනාධිපති මහින්ද රාජපක්ෂ මහතාය.මවුබිමට එවන් සේවයක් කළ මහින්ද රාජපක්ෂගේ ගමන් මඟ නතර කරන්නට මංගල, රනිල්, සෝමවංශ වැනි දේශපාලන නන්නත්තාරකාරයන් දඟලන දැඟලිල්ලට මේ රටේ ඉඩක් නැත. මංගලට ඇත්තේ සදා නොමැකෙන දේශපාලන වෛරයකි. වෛරයෙන් කරන දේශපාලනයෙන් විනාශ වන්නේ මංගලමය.ලස්සනට ගොඩනඟන රටක් තව තවත් ලස්සන කරන්නට මංගල කළ යුත්තේ පූර්ණ සහාය ලබාදී ජනතා ප්‍රසාදය ලබාගෙන යළිත් දේශපාලන ධාරාවට එකතුවීමය. එසේ නොවුණහොත් දේශපාලන කුණු බක්කිය පිය උරුමයෙන් ලැබීමය. එය වළක්වන්නට හැකි ජගතකු මිහිපිට බිහිනොවනු ඇත.ඇලික් අලුවිහාරේ මහතාගේ තෙමස් පින්කම වෙනුවෙන් මාතලේ නිවෙසේ පැවැති දානයට මීට දෙසතියකට පෙර ජනාධිපති මහින්ද රාජපක්ෂ මහතා සහභාගි විය. දානයට සහභාගි වී පැමිණියාට පසු කදිම සිද්ධියක් ගැන මාණික්‍යට වාර්තා වෙයි.අලුවිහාරේ පවුලේ ජ්‍යෙෂ්ඨතම සාමාජිකයන් ප්‍රකාශ කර ඇත්තේ “මීට පස්සෙ අලුවිහාරේ පවුලේ සියලුම ඡන්ද මහින්ද රාජපක්ෂ මහතාට” බවයි.රාජපක්ෂ මහතා දානමය පින්කම් ගෙදරින් පිටවූ විගසම එම ප්‍රතිඥාව හෙවත් ප්‍රකාශය කර ඇත්තේ එක්සත් ජාතික පක්ෂයේ ජ්‍යෙෂ්ඨ මන්ත්‍රීවරුන් ඉදිරියේ වීම ද විශේෂ සිද්ධියකි.1949 සිටම මාතලේ අලුවිහාරේ පවුල පරම්පරාගත එක්සත් ජාතික පාක්ෂිකයෝ වෙති. එවැනි පවුලකට දැන් රනිල් වික්‍රමසිංහ මහතා එපා වී ඇති බව වික්‍රමසිංහ මහතාට සැලවී හමාරය. ඒ ගැන රනිල්ට මල පැන ඇති බව සමන් අතාවුදට සහ කලවැදි චින්තකට කළ ප්‍රකාශයකින් පැහැදිලි වෙයි.රනිල් වික්‍රමසිංහ මහතාට දැන් දකුණු පළාත් සභා මැතිවරණයට මුහුණදීමට සිදුවී තිබේ. මේ රටේ සාමාන්‍ය දේශපාලන සම්ප්‍රදාය වන්නේ බලයේ සිටින ආණ්ඩුවක් පරාජය කිරීමට විපක්ෂය හැමදාමත් සැදී පැහැදී සිටීමය. එහෙත් සියලු ඡන්දවලින් පරාජය වූ රනිල් වික්‍රමසිංහ මහතාට මැතිවරණ කවදාවත් ගෝචර නැත. හැමදාමත් ඇලජික්ය.එහෙත් වික්‍රමසිංහ මැතිවරණ කටයුතු සඳහා මාතරට ගියහොත් ඔහුට හූවෙන් සංග්‍රහ කිරීමට ජස්ටින් ගලප්පත්තිගේ ගෝලයෝ සූදානම්ව සිටිති.හම්බන්තොටට අවුත් අනම් මනම් විකාර නොකරන ලෙසට සජිත් පේ‍්‍රමදාස මහතා රනිල්ට තදින්ම අවවාද කර තිබේ.“මේ පැත්තේ ඡන්ද මම බලා ගන්නම්” යයි සජිත් කියා ඇත. නාම යෝජනාවලට අස්සන් කිරීමේ අවස්ථාවට සහ නාම යෝජනා මණ්ඩලවලට ද සජිත් සිරිකොතට ගියේ නැත.මේ අතර මාතර සිටින දේශපාලන කුරුමිට්ටා පසුගියදා විජ්ජාකාරයකුගේ චරිතය රඟපෑවේය. රෝහල්වල ලෙඩ්ඩු බලන්නට යන මොහොතට පෙර රෝහලේ ගේට්ටු ළඟත්, සති පොළේත්, බස් නැවතුමේත් දින පොළේත් විජ්ජා කාරයෝ අපූරු විජ්ජා පෙන්වති. කම්මැලිකම යන්නට ජනතාවත් මේවා බලා ගෙන සිටින්නේ පුංචි පහේ් ජොලියක් සඳහාය.සමහර විජ්ජා කාරයෝ කළුගල් ගිල බඩට ගිය පසු බඩට තට්ටු කර ජනතාවට පෙන්වති. තවත් අය ටියුබ් ලයිට් හපා කති. සමහර පොල් ගෙඩිය අතින් හෝ කකුලෙන් ලෙලි ගසා අතින් බිඳ පෙන්වති. මේ සියල්ල කරන්නේ මිනිසුන් ගෙන් කීයක් හරි ලබාගෙන ඹ්වත් වීමටය.මාතර අඟුටුමිටි බුද්ධික පතිරණ ද පසුගිය දා පොඩි විජ්ජාවක් පෙන්නුවේ සිය පාක්ෂිකයන්ටය. එය විජ්ජාවකට වඩා ගොන් පාට් එකක් බව එය බලා සිටි යූඇන්පී කාරයෝ දහඅට දෙනා කියති.බුද්ධික ඉදිකට්ටකින් ඇඟිලි දෙකම විද ගත්තේය. ලේ පිට විය. ඒ ලේ පෙන්වා බුද්ධික කීවේ තමා කවදාවත් එක්සත් ජාතික පක්ෂය හැර නොයන බවයි. මෙසේ ලේ සමඟ බුද්ධික මල්ලි යකා නැටුවේ අයියා කෙනකු ලෙස හැසිරෙමිනි. බුද්ධිකගේ අයියා පාට් එක හෙවත් ගොන් පාට් එක රූපවාහිනියෙන් දුටු ඇත්තෝ සත්‍ය තත්ත්වය නොදනිති.මොහු පසුගිය සති කිහිපය තුළ ආණ්ඩුවට එක්වන්නට ෆුල් ට්‍රයි කළේය. ඔහු සාගල සමඟ ද තරහය. දකුණු පළාත් සභා ඡන්දයට සකසා ඇති සන්ධාන ලැයිස්තුවේ හිස් තැනක් නැති නිසා යූඇන්පීයට වී වැඩක් බලා ගන්නා ලෙස ආණ්ඩුවේ ඉහළ බලධාරියෙක් බුද්ධික ගෙන් ගැලවෙන්නට බැරි තැන කියා සිටියේය.සිය මාමණ්ඩියගේ අනුහසින් ආණ්ඩුවට එක් වෙන්නට දැඟලු හැටි දැන් මාතර එජා පාක්ෂිකයන්ට ද ආරංචි වී තිබේ. මෙම දැඟලිල්ල හා ට්‍රයි එක වැරදුන විට බුද්ධික කළේ ලේ පෙන්වා ගොන් පාට් දැමීමය.මෙම සිද්ධිය ගැන බුද්ධිකගේ මාමා තරයේ අවවාද කර තිබේ.“උඹට ඕනැම පක්ෂයකට යන්න ඉඩ තියෙනවා. එහෙත් රට මුදා ගත් ජනාධිපතිතුමාගේ සිත රිදෙන එක වචනයක් වත් කීවොත් උඹේ අඟුටුමිටි කම පොළොවටම සමතලා කරනවා” මාමා කීවේය.බුද්ධික ඕනෑවට වඩා දඟලන්නට ආවොත් ඔහු ගැන තවත් තොරතුරු මාණික්‍ය සතුව ඇති බව කිව යුතුය.එක්සත් ජාතික පක්ෂයේ වේදිකාවට මං-ගල නග්ගන්න එපා යයි දකුණු පළාත් සභා එජාප ඡන්ද අපේක්ෂකයෝ රනිල්ට තරයේ දැනුම් දී තිබේ. වෛරය සහ ඊර්ෂ්‍යාව පිරි මහ ගන්නට දේශපාලනය කරන මං-ගල වැනි අයගෙන් එක්සත් ජාතික පක්ෂයට යහපතක් නොවන බව එජාප අපේක්ෂකයෝ පවසති.“ආණ්ඩුවේ සිටි මං-ගල එක්සත් ජාතික පක්ෂයේ ජ්‍යෙෂ්ඨ මන්ත්‍රීවරුන්ට මඩ ප්‍රහාර එල්ල කළා. ජයලත් ජයවර්ධනට දුරකථන සංවාදවලින් මඩ ගැහුවා. නායකතුමනි, බටලන්ද වධකාගාරය පදනම් කරගෙන ඔහු කළ කී දෑ දන්නවා නේද? ඔබතුමාටත් එක්සත් ජාතික පක්ෂයටත් මංගල කළ දේවල් ඔබතුමාට අමුතුවෙන් කියන්න අවශ්‍ය නැහැනේ.හෙට අනිද්දා එදා කළ කී දෑ ජාතික රූපවාහිනියෙන් අයි.ටී.එන් එකෙන් ආපහු පෙන්වන විට ඔබතුමාට තරු විසිවේවි” යයි දකුණෙන් එජාප අපේක්ෂකයෝ රනිල් වික්‍රමසිංහ නායකතුමාට සිහිපත් කර දුන්හ.”ඒ නිසා වැරදිලාවත් මං-ගල වේදිකාවට ගන්න එපා යයි ඔවුහු තරයේ කියා සිටියහ. විදේශ විනිමය වංචා චෝදනා ලබා විදෙස් ගමන් බලපත්‍රය පවා අධිකරණයේ භාරයට ගෙන රට පැන යාම තහනම් කර සිටින රවි අනුන්ගේ රෙදි හෝදන්නට පෙර තමන් රෙදි ඇඳගෙන තිබේදැයි විමසිලිමත් විය යුතු බව දකුණේ එජාප අපේක්ෂකයෝ රනිල්ට දැනුම් දී ඇත.මෙම දැනුම් දීමත් සමඟම දකුණේ වේදිකාවට නංවා කතා කරන්නට අලුත් ගිරවුන් දෙදෙනකු තිස්ස අත්තනායක විසින් පුහුණු කරගෙන යන බව දැනගන්නට තිබේ.මේ අතර මුල්‍ය වංචා චෝදනාවලට මැදිවී සිටින චින්තකට දඬුවමක් ලබා නොදෙන්නේ ඇයිදැයි ඔහු සේවය කරන ආයතනයේ සේවකයෝ ප්‍රශ්න කරති. එම සේවකයන් කෝපවී සිටින්නේ චින්තකට එරෙහිව පියවරක් ගැනීමට මේ තරම් ප්‍රමාදවීම ගැනය.පත්තර ලොක්කකුගේ බෑනා කෙනකු රවටා ගෙන සිය පැවැත්ම තහවුරු කර ගැනීමේ බලවත් උත්සාහයක චින්තක යෙදී සිටින බවද වාර්තා වෙයි. චින්තකට අනුග්‍රහය දක්වන මෙම බෑනාට තානාපති සේවයේ රැකියාවක් ලබා ගැනීමට චින්තක උදව් කර ඇති බව සේවකයෝ පවසති.බෑනා ගැන විස්තර ද මාණික්‍යට ලැබී තිබේ. චින්තකට එරෙහිව පියවරක් නොගන්නේ නම් මින් ඉදිරියට එම පුවත්පත් ආයතනයේ සේවකයන්ට එරෙහිව කිසිදු විනය ක්‍රියා මාර්ගයක් ගැනීම නොකළ යුතු බව සේවකයෝ මාණික්‍යට පැවසූහ.දේශපාලන තීරු ලිපි දෙකක් ඉරිදා ලංකාදීපයේ එන සතියේ සිට පළ කිරීම ගැන රනිල්ට මල පැන තිබේ. ඉන් එක් ලිපියක් ඉදිරි ජනාධිපතිවරණය ඉලක්ක කරගෙන රනිල් ඇතුළු එක්සත් ජාතික පක්ෂයට මඩ ගැසීම සඳහා නිර්මාණය කරන ලද්දක් බවට චින්තක සහ ජයතුංග රනිල්ට පැමිණිලි කර තිබේ.මෙය සිදුවන්නේ රණතුංග නැමැත්තකුගේ උවමනාව පිට පළවන්නක් බව චින්තක රනිල් ගේ කනේ තබා ඇත. කර්තෘවරයා මේ ලිපිය පළ කරන්නේ කුමන පදනමක් මතදැයි චින්තක රනිල්ගෙන් විමසා ඇත.”මේ ගැන ඔබතුමා රංජිත් විජයවර්ධන මහතාගෙන් විමසන්නේ නැත්තේ ඇයි”දැයි චින්තක රනිල්ගෙන් ප්‍රශ්න කර ඇත.මෙයින් කෝපයට පත්වූ රනිල් “ඔය දෙන්නගේ ගනුදෙනු ගැන මං දන්නවා. මම රංජිත්ට සහ රුවන්ට කතා කරලා හොඳ දෙන්නෙක් එතැනට දමන්නම්” යැයි කීවේය.කෝකටත් අපි පුවත්පත් සාකච්ඡාවක් තියලා සියලු තොරතුරු හෙළි කරමු.” යැයි චින්තක සතුටු කළේය.ආණ්ඩුවට එරෙහිව තවත් සම්මුඛ සාකච්ඡාවක් අවශ්‍ය දැයි මෙහිදී ජයතුංග විමසීය.රණවිරුවෝ අපේ දෙවිවරු වෙති. ඔවුහු රට මුදා ගත්හ. ඊළඟට අප කතා කරන්නේ ශ්‍රී ලංකාවේ ප්‍රතිරූපය වර්ණවත් කරන ක්‍රිකට් ක්‍රීඩකයන් ගැනය. ක්‍රිකට් ඔස්සේ විශාල මුදලක් ඔවුහු උපයා දෙති. මුදල් කෙසේ වෙතත් ක්‍රිකට් ක්‍රීඩකයෝ රජයටත් ජනාධිපතිතුමාටත් සම්පතකි.එහෙත් ක්‍රිකට් ක්‍රීඩකයන් උපයන මුදල් ක්‍රිකට් පාලක මණ්ඩලයේ ඇතැම් අයට ඒ හැටි ලොකු නැති බව පෙනේ. ක්‍රිකට් ඉහළම නිලධාරියා ගේ බෑනා කෙනෙකු ක්‍රිකට් ක්‍රීඩාව දන් ගෙඩිය හමුවේ තබන්නට සැරෙසන බව පෙනේ.මෙම බෑනාගේ තනතුර ලිපිකරුවකුට සමාන වුවද ඔහු ලොක්කාගේ බලය උපයෝගී කරගෙන සිය ආධිපත්‍යය තහවුරු කිරීමට කටයුතු කරන බවද වාර්තා වෙයි. මොහු වෙනුවෙන් රුපියල් ලක්‍ෂ 25 ක් වැය කොට කාර්යාල කාමරයක් සාදන බවද සැලයි. මෙම කාමරය හැදීම ගැන තවත් විශේෂ කතාවක් ඇසෙයි.කාමරය නිර්මාණය කරන්නේ අහවල් මිසිස්ලු. කාමරය හැදුවාම මිසිස් එහි තනතුරකට යනවාලු.මේ බෑනා එජාපයෙත් ප්‍රබලයෙකි. බස්නාහිර පළාත් සභාවට ඉල්ලා ගෙන කෑ මේ බෑනා දැන් ක්‍රිකට් මණ්ඩලයේ මුදල් කනවාලු.මොහු කතා කරන්නේ ක්‍රිකට් භාෂාවෙන් නොව පරුෂ වචනයෙන්ලු. මෙම පරුෂ වචන හෙවත් කුණු හරුපවලට ඔහු හුරුවී සිටින්නේ තවත් හුටපටයක් නිසාලු. පසුගිය කාලයේ ඔහු විදේශ රැකියා කාර්යාලයක් පවත්වා ගෙන ගියේය.ගෘහ සේවිකාවන් රට යැවීමට මුදල් ලබා ගත්තත් රට යවා නැත. ඒ අය මුදල් ඉල්ලන්නට ආවිට මේ ක්‍රිකට්කාරයා කතා කරන්නේ පරුෂ වචනවලිනි. කුණු හරුපවලිනි.දකුණු පළාතේ ජාත්‍යන්තර ක්‍රීඩාංගණය හැදීමට දැනටමත් මොහු සියයට 10 ක් ඉල්ලූ බව කියති. මොහුගේ සහෝදරයකු ක්‍රිකට් පාලක මණ්ඩලයට ඇතුළත් කරගෙන රුපියල් ලක්ෂ තුනක වැටුපක් ලබාදීමට සූදානම් බවද දැනගන්නට තිබේ.ගාල්ලේ වජිර දැන් නිහඬය. යුද්ධය දිනුවොත් බුද්ධාගම අත්හරින බව ඔහු එදා කීවේය. බුද්ධාගම අත්හරිනවා පමණක් නොව වෙනත් ආගමකට යන බව ද ඔහු කීවේය. යුද්ධය දිනාවි කියා වජිර කිසිදා සිතුවේ නැත. කට පැරදුනේ ඒ නිසාය. නොදන්නා මඟුල් ගැන කතා නොකරන දේශපාලනය පමණක් කරනවා නම් කොයිතරම් නම්බුකාරද? වජිර ආගම ගැන කතා කළාට ඔහු ආගම දන්නේ නැත.පොඩි කාලයේ පටන්ම වජිර බණපද දන්නේ නැත. බුද්ධාගමේ ගාථාද වැඩිය. ඒවා ඔහුට මතක හිටින්නේ ද නැත. බුද්ධාගම තිත්ත වුණේ ඒ නිසා විය හැකිය. දැන් වජිර අදහන්නේ මොන ආගමදැයි අපි නොදනිමු. දැන් වජිරට ගාල්ලේ ප්‍රාදේශීය සභා මන්ත්‍රිවරුන්ගේ නායකත්වය අහිමි වී සිටී.”නොවැඩුණ මගේ මනසට නොදැනෙන අරුම බුදු බණ”එහෙම නේද වජිර.තවදුරටත් වජිර මෙසේ කියන්නේය.”නොදනිමු. මම සතර බණ පද – උගත්තෙමු හරහා ගුණ නැණ - රැකුම දෙමි වැටුණ කොටිනට - නොහැර යන්නට මගේ ආගම.”</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=ab0908302</link>
    <topic>එස්.බී. ට දිරච්ච ලණුවක්</topic>
    <author>චන්දන බණ්ඩාර</author>
    <content>මෙහෙ ඇවිත් අනම් මනම් කියන්න එපා සජිත්, රනිල්ට කියයිඑස්.බී. ට දිරච්ච ලණුවක්ශෂින්ද්‍ර රාජපක්ෂ මහතා ඌව පළාත් මහ ඇමැති ධූරයේ දිවුරුම් දුන් දිනයේ උදෙන් ම ජනාධිපතිතුමා හමුවී තිබිණි. එදින ශෂීන්ද්‍ර රාජපක්ෂ මහතා සිය සුළුපියා වන ජනාධිපතිතුමාට හා තම පුංචි අම්මා වන ශිරන්ති රාජපක්ෂ ආර්යාවට වැන්දේ ය.එම අවස්ථාව රටේ ජනාධිපතිතුමා හමුවන අවස්ථාවකට වඩා පවුලේ හමුවීමක් වීය. ශිරන්ති රාජපක්ෂ ජනපති ආර්යාවට ශෂීන්ද්‍ර රාජපක්ෂ මහතා වඳින විට ජනාධිපති ආර්යාව විමසා සිටියේ “කෝ ලොකූ කුරහන් සාටකය කියා ය.“එවෙලේ ජනාධිපතිතුමා කීවේ අද ශෂීට සාටකයක් දාන්න ඕනෑ කියා ය. ඒ අනුව ශෂීන්ද්‍ර රාජපක්ෂ ඌව මහ ඇමැති ලෙස දිවුරුම් දුන් අවස්ථාවේ ජනාධිපතිතුමා ශෂීන්ද්‍ර රාජපක්ෂට කුරහන් සාටකය පිරිනැමුවේ ය.රජය නියෝජනය කරමින් විදේශ සේවයේ සිටින නිලධාරීන්ගේ දීමනා අඩු කිරීමට වෘත්තීය සමිති සහ විදේශ සේවයේ සිටින නිලධාරීහු ජනාධිපතිතුමා සමඟ එකඟ වී තිබිණි. ඒ අනුව ජනාධිපතිතුමා මුදල් අමාත්‍යංශ නිලධාරීන්ට දැනුම් දුන්නේ දෙවැනි කැඳවීමේදී විදේශ සේවා නිලධාරීන්ගේ දීමනා අඩු වන පරිදි ඇස්තමේන්තු සකසා වාර්තාවක් ලබා දෙන ලෙස ය.ඒ අනුව ගිය සතියේ ජනාධිපතිතුමා මුදල් අමාත්‍යංශ නිලධාරීන් කැඳවා තිබිණි. ජනාධිපතිතුමා විදේශ සේවා නිලධාරීන් සමඟ සාකච්ඡාකර අඩු කළ මුදල් ප්‍රමාණයට වඩා අඩු කිරීම් මුදල් අමාත්‍යංශ නිලධාරීහු සිදු කැර තිබිණි. ජනාධිපතිතුමා ඊට එකඟතාවයක් පල නොකළේ ය.“රටේ ජනාධිපතිගේ තනතුර හෑල්ලු කරන්න ඉඩ දෙන්න බැහැ. මහින්ද රාජපක්ෂට කරන ගරු කිරීමක් නෙවෙයි රටේ ජනාධිපති කියන තනතුරට ගරු කරන්න පුරුදු වෙන්න. පසුගිය දිනෙක විදේශ සේවයේ සිටින නිලධාරීන් හමුවෙලා අපි එකඟත්වයකට ආවා.එතැන දී මම දුන් උපදෙස් අවතක්සේරු කරන්න හදන්න එපා. කරුණාකරලා මම දුන් තීරණය ක්‍රියාත්මක කරන්න” ජනාධිපතිතුමා මුදල් අමාත්‍යංශ නිලධාරීන්ට උපදෙස් දුන්නේ ය.අප වෙනුවෙන් ඔබතුමාආරක්ෂා වෙන්නහිටපු ඇමැති ජෙයරාජ් ප්‍රනාන්දුපුල්ලේ මහතාගේ පියා ගිය සතියේ අභාවප්‍රාප්ත වීය. ඒ බව හිටපු ඇමැති ජෙයරාජ්ගේ පාර්ලිමේන්තු සගයෝ දැන ගත්හ. මැති ඇමැතිවරු හිටපු ඇමැතිවරයාගේ පියාගේ දේහයට අවසන් ගෞරව දැක්වීමට ඇමැති ජෙයරාජ්ගේ නිවෙසට පැමිණියහ.වංගත හිටපු ඇමැති ජෙයරාජ් ප්‍රනාන්දුපුල්ලේ මහතාගේ පියාගේ අවසන් කටයුතු සිදු කෙරෙන දිනයේ ජනාධිපතිතුමා එම අවස්ථාවට සහභාගි වීමට අවශ්‍ය බව ආරක්ෂක අංශවලට කීවේය.එහෙත් ජනාධිපතිතුමාට එදින ආරක්ෂක අංශ නිලධාරීන් ප්‍රකාශ කළේ ආරක්ෂක හේතු මත අවමංගල නිවෙසට යාමට ඉඩ දිය නොහැකි බව ය.“අඩුම ගානේ ජෙයරාජ් ඇමැතිතුමාගේ පියාගේ අභාවය සිදුවුණ වෙලාවේ මට යන්න දෙන්න තිබුණා. මම නීති විද්‍යාලයේ ඉන්න දවස්වල ඉඳලාම මම ආ ගිය ගෙදරක් ඒ. ජෙයරාජ් මගේ ගජ මිතුරා. අපි එකට නීති විද්‍යාලයේ හිටියේ.මම ඔය ගෙදරට ගිය හැම වෙලාවකම ජෙයරාජ්ට දක්වපු සෙනෙහස වගේ ම ජෙයරාජ් ගේ පියා මටත් ආදරෙන් සිටියා. එහෙම මනුස්සයකුගේ මරණ ගෙදරට මට යන්න බැරිවීම ගැන මට හුඟක් කනගාටුයි” ජනාධිපතිතුමා ආරක්ෂක අංශ ප්‍රධානියකුට කීවේය.ඉන් අනතුරුව ජනාධිපතිතුමා හිටපු ඇමැති ජෙයරාජ්ගේ බිරිය වන කටාන ශ්‍රී.ල.නි.ප සංවිධායිකා සුදර්ශනී ප්‍රනාන්දුපුල්ලේට කථා කෙළේ ය. ජනාධිපතිතුමා දිවංගත ඇමැති ජෙයරාජ් ප්‍රනාන්දුපුල්ලේ ගේ පියාගේ අභාවය ගැන සිය සංවේගය ප්‍රකාශ කැර කීවේ ආරක්ෂක අංශවල විරෝධය නිසා තමාට පැමිණීමට නොහැකිවී තිබෙන බව ය.“කමක් නැහැ සර් අපි වෙනුවෙන් ආරක්ෂා වෙන්න” සුදර්ශනී ප්‍රනාන්දුපුල්ලේ ජනාධිපතිතුමාට කීවාය. ඉන්පසුව ජනාධිපතිතුමා ඇමැති ජෙයරාජ්ගේ සහෝදරයකු වන ජූඩ් ප්‍රනාන්දුපුල්ලේ ට ද කථා කැර ශෝකය පළ කිරීමට අමතක නොකළේ ය.ගිය සෙනසුරාදා උදෑසන මීගහවත්ත පොලිසියේ ස්ථානාධිපතිවරයා මරණ ගෙදරට පැමිණියේ ඇමැති ජෙයරාජ්ගේ ඝාතනයට අදාළ ඡායාරූප වාර්තාවක් ද අතැතිවය. එය දුටු සුදර්ශනී ප්‍රනාන්දුපුල්ලේ සහ දරුවෝ හඬා වැළපෙන්නට පටන් ගත්හ. ඒ වෙනවිට මරණ ගෙදර ඇමැති ඩලස් අලහප්පෙරුම, මහින්දානන්ද අලුත්ගමගේ සහ පාර්ලිමේන්තු මන්ත්‍රී අර්ජුන රණතුංග ඇතුළු මැති ඇමැතිවරු කිහිප දෙනෙක් පැමිණ සිටියහ.ඇමැති ඩලස් අලහප්පෙරුම,“ජෙයරාජ් ඇමැතිතුමා සිටිය යුතුම කාලයකදී එතුමා ඝාතනයට ලක්වුණේ. ජනාධිපතිතුමා තවමත් ඒ ගැන කම්පා වෙනවා. එතුමා විතරක් නෙමෙයි මුළු රටම තවමත් ඒ ගැන කම්පා වෙනවා” ඇමැති ඩලස් අලහප්පෙරුම කීවේය.“ඒ විතරක් නෙවෙයි එ.ජා.ප යයි ජ.වි.පෙ යයි ජෙයරාජ් ඇමැතිතුමාගේ ඝාතනයට ආණ්ඩුව වගකියන්න ඕනෑ කිව්වා. ඒකයි ජ.වි.පෙ පාර්ලිමේන්තුවේදී විශේෂ ප්‍රකාශයක් කළේ” ඇමැති ඩලස් අලහප්පෙරුම අතීතය සිහිපත් කෙළේ ය.ඊට පිළිතුරු දුන්නේ ඇමැති ජෙයරාජ්ගේ බිරිඳ සුදර්ශනී ප්‍රනාන්දුපුල්ලේ ය. “මමවත් අපේ පවුලේ අයවත් ඔය චෝදනාව විශ්වාස කෙළේ නැහැ. ඒ නිසා මම මාධ්‍යවලට ඒ බව කිව්වා. දැන් ඇත්ත හෙළිවෙලා තියෙනවා. හැබැයි ඇමැතිතුමාලා ඔබතුමාලා ළඟම අය ගැන සැලකිලිමත් වෙන්න. මම ජනාධිපතිතුමාටත් ඒ බව කිව්වා” සුදර්ශනී ප්‍රනාන්දුපුල්ලේ කීවා ය.“අපි ඔය කියන අසත්‍ය චෝදනාව ගැන පාර්ලිමේන්තුවේදී ප්‍රශ්න කරමු” ඇමැති ඩලස් අලහප්පෙරුම ඇමැති මහින්දානන්දට කීවේය.මෙවර දැයට කිරුළරටට දැනෙන විදිහටපේෂ කර්මාන්ත ඇමැති මහින්ද රත්නතිලක පොලිසිය සමඟ ගැටුමක් ඇති කැර ගෙන තිබු පුවත ගිය සතියේ පුවත්පත්වල පළ විය. මේ පුවත දැනගත් වහාම ජනාධිපතිතුමාගේ පාර්ලිමේන්තු සම්බන්ධීකරණ ලේකම් කුමාරසිරි හෙට්ටිගේ ඇමැති රත්නතිලකට දුරකථනයෙන් කථා කැර ඔහු හමුවීමට ගියේය.“අනේ හෙට්ටිගේ ඔය පත්තරවල ගියේ වෙන දෙයක් මම වැඩකට ගිහිං බොන්න වතුර නැතිවෙලා වතුර බෝතල් දෙකක් ගේන්න යවපු කොල්ලෝ දෙන්නකුට ඔය අකරතැබ්බය වුණේ. මම පොලිසියට ගියේ ඒ ගැන හොයන්න.”ඇමැති රත්නතිලක හෙට්ටිගේ ලේකම්වරයාට කීවේය. “නැහැ ඇමැතිතුමා කවුරු මොනවා කරත් අන්තිමට නරක නාමය ජනාධිපතිතුමාට යන්නේ. ඒ නිසා මේ වගේ වැඩවලට පැටලෙන්න එපා. ඒක ජනාධිපතිතුමාට හොඳ නැහැ” හෙට්ටිගේ ලේකම්වරයා ඇමැති රත්නතිලකට කීවේය.“නෑ හෙට්ටිගේ ඇත්ත කථාව මම ළඟදීම රටට හෙළි කරන්නම්.” ඇමැති රත්නතිලක කීවේය.ගිය අඟහරුවාදා ශ්‍රී ලංකා රේගු දෙපාර්තමේන්තුවේ දෙසිය වෙනි සමරු උළෙල පැවැත්වුණේ බණ්ඩාරනායක අන්තර්ජාතික සම්මන්ත්‍රණ ශාලාවේදීය. ජනාධිපතිතුමා එහි ප්‍රධාන ආරාධිතයා විය. ඇමැති ජී.එල්. පීරිස්, ඇමැති රංජිත් සියඹලාපිටිය ඇතුළු මැති ඇමැතිවරු එම උත්සවයට සහභාගි වූහ.රේගුවේ වටිනාකම සහ රේගු නිලධාරීන්ගේ සේවය ඇගැයීමට ජනාධිපතිතුමා සිය කථාවේදී අමතක නොකළේය. ජනාධිපතිතුමාගේ කථාව නිම කළ පසුව ඇමැති සියඹලාපිටිය කීවේ “සර් කථාව අතිවිශිෂ්ටයි” කියාය.එම අවස්ථාවේ ජනාධිපතිතුමා ඇමැති සියඹලාපිටියට වගකීමක් පැවරුවේය. “රංජිත් මේ සැරේ දැයට කිරුළ ඉතා ඉහළින් කරන්න ඕන. යුද්ධයට පසුව රටේ ආර්ථික ජයග්‍රහණ ගැන ජනතාවට දැනෙන විදියට ප්‍රදර්ශනය සැලැසුම් කරන්න. අනික මේ සැරේ ප්‍රදර්ශනය තියන්න ඕන අපේ අන්තිම රාජධානිය වූ මහනුවර” ජනාධිපතිතුමා ඇමැති සියඹලාපිටියට කීවේය.කරු - එස්.බී. නම් කළොත් වජිර ස්වාධීනවඑ.ජා.ප. මන්ත්‍රී වජිර අබේවර්ධනනඑ.ජා.ප. ගාලු දිස්ත්‍රික් නායක වජිර අබේවර්ධන ගිය සතියේ ගාලු දිස්ත්‍රික් එ.ජා.ප. පළාත් සභා අපේක්ෂකයන්ට විශේෂ උපදෙසක් දුන්නේය. “අනර්කලී ගැන ඡන්ද ව්‍යාපාරයේදී කියලා අනවශ්‍ය ප්‍රචාරයක් දෙන්න හදන්න එපා.” මන්ත්‍රී වජිර එ.ජා.ප. අපේක්ෂක කණ්ඩායමට උපදෙස් දුන්නේය.ගිය සතියේ එ.ජා.ප. ගාලු දිස්ත්‍රික් නායක වජිර අබේවර්ධන විදේශ තානාපතිවරු රැසක් හමුවුණේය. මන්ත්‍රී වජිරගේ බලාපොරොත්තුව එ.ජා.ප. නායක රනිල් ඉදිරි ජනාධිපතිවරණයට ඉදිරිපත් නොවුණහොත් එ.ජා.ප.යේ ජනාධිපති ධූර අපේක්ෂකත්වය කෙසේ හෝ ලබාගැනීම බව වාර්තා වෙයි.මීට අමතර ව මන්ත්‍රී වජිර ගිය සතියේ රාජ්‍ය නොවන සංවිධාන කීපයක ප්‍රධාන පෙළේ නිලධාරීන් පිරිසක් හමුවිය. ඒ ඉදිරි ජනාධිපතිවරණයට එ.ජා.ප.යෙන් ඉදිරිපත් වුවහොත් සහාය ලබා ගැනීමේ අරමුණින් බව වාර්තා වෙයි.මේ අතර මන්ත්‍රී වජිරගේ ළඟම ඥාතියකු ගිය සතියේ ඉන්දියාව බලා ගියේය. ඒ ඉන්දියාවේ ප්‍රකට ඡ්‍යොතිෂ්‍යඥයකු හමුවී මන්ත්‍රී වජිරගේ කේන්දරයේ පලාපල බලාගැනීමටය.ගාමිණී අතුකෝරාළටපල නොකියා පලා බෙදුවාමේ අතරතුර මන්ත්‍රී වජිර තම හිතවත් එ.ජා.ප. ප්‍රබල මන්ත්‍රීවරයකුට ඉඟියක් ලබාදී තිබිණි. “රනිල් ඊළඟ ජනාධිපතිවරණයට ඉදිරිපත් නොවී එස්.බී.දිසානායක හෝ කරු ජයසූරිය ඉදිරිපත් කළොත් මම රුපියල් 75000 බැඳලා ස්වාධීනව ජනාධිපතිවරණයට තරග කරනවා” මන්ත්‍රී වජිර තම පාර්ලිමේන්තු සගයෙකුට දිවුරා ප්‍රකාශ කැර තිබිණි.එ.ජා.ප. යේ හිටපු ජ්‍යෙෂ්ඨ ඇමැතිවරයෙකු මෙන් ම එ.ජා.ප. මහලේකම් ලෙස කටයුතු කළ දිවංගත ගාමිණී අතුකෝරාළ මහතාගේ දියණියගේ විවාහ මංගල උත්සවය ගිය සතියේ පැවැත්වුණේ සිනමන් ග්‍රෑන්ඩ් හෝටලයේදීය.එජාප නායක රනිල් වික්‍රමසිංහ එ.ජා.ප උප නායක රුක්මන් සේනානායක, ජයලත් ජයවර්ධන, ජොන්ස්ටන් ප්‍රනාන්දු, රවි සමරවීර, රංජිත් මද්දුම බණ්ඩාර, එ.ජා.ප නියෝජ්‍ය නායක කරු ජයසූරිය ඇතුළු මැති ඇමැතිවරු රැසක් එම මංගල උත්සවයට සහභාගි වූහ.එ.ජා.ප. නායක රනිල් මංගල උත්සවයට පැමිණියේ දහවල් 12.00 කනිසම ද පසුවූ විට ය. හිටපු ඇමැති ගාමිණී අතුකෝරළගේ වැඩිමහල් පුතා සහ දෙවැනි පුත්‍රයා ද එ.ජා.ප. නායකයා සමඟ සුහදව කථාබහ කෙළේ ය.එ.ජා.ප. නායක රනිල් වාඩි ගත්තේ සුවිශේෂී මේසයකය. රවි කරුණානායක, එ.ජා.ප. මහලේකම් තිස්ස අත්තනායක, නියෝජ්‍ය නායක කරු ජයසූරිය එම මේසයේ වාඩි ගෙන සිටියහ.එ.ජා.ප නායකයා මංගල උත්සවයට පැමිණ සිටිය ද එ.ජා.ප මන්ත්‍රීවරු වැඩි දෙනෙක් එ.ජා.ප. නායක රනිල් සමඟ කථා බහ කිරීමට නොගියහ. හිටපු එ.ජා.ප. ඇමැති ගාමිණී අතුකෝරාළගේ දියණියගේ විවාහ මංගල උත්සවයට ජනාධිපතිතුමාට ද ආරාධනා කිරීමට නියමිතව තිබිණි.මංගල උත්සවයේ බර කරට ගෙන කටයුතු කළ ගාමිණී අතුකෝරාළ දිවංගත ඇමැතිවරයාගේ නැඟණිය තලතා අතුකෝරාළ ජනාධිපතිතුමාට ආරාධනා නොකළේ පක්ෂයෙන් තමන්ට වැරැදි චෝදනාවක් එල්ලවේය යන බියෙනි. ජනාධිපතිතුමා සහ හිටපු එ.ජා.ප ඇමැති ගාමිණී අතුකෝරාළ සමීප මිතුරන් බව ද කියවේ.එ.ජා.ප නායක රනිල් වාඩිගෙන සිටි මේසයේ සිටි එ.ජා.ප මන්ත්‍රීවරුන්ට හැර මංගල උත්සවයට පැමිණි අනෙක් එ.ජා.ප මන්ත්‍රීවරුන්ට කථා කළේ නැත. එ.ජා.ප නායකයා ගණන් නොගෙන ඔහු ළඟට ගොස් කථා බහ කරන්නට උනන්දු වූයේ නැත. එහෙත් එ.ජා.ප මන්ත්‍රීනී තලතා රනිල් ළඟට ගොස් විනාඩි කිහිපයක් කථා බහ කළේ ය.ගාමිණී අතුකෝරළගේ දියණියගේ මංගල උත්සවයේ ආහාර වර්ග අතර දේශීය ආහාර වර්ග රැසකින් සමන්විත විය. මංගල උත්සවය අතරතුර එ.ජා.ප ප්‍රබලයකු තවත් ප්‍රබල මන්ත්‍රීවරයකුට කියා සිටියේ ගාමිණී අතුකෝරළ මහතාට එ.ජා.ප නායකයාගෙන් ලැබුණු කුඩම්මාගේ සැලකිලි ගැන ය.“ඒ කාලේ රනිල් ගාමිණී අතුකෝරළට පල නොකියා පලා බෙදුවා. තමන්ගේ අමාත්‍යංශයේ ආයතනයක සභාපතිවරයකු පත් කරගන්න ගාමිණීට ඉඩ දුන්නේ නැහැ.ගාමිණී අතුකෝරළගේ අභාවයෙන් අවුරුදු එක හමාරක් ගියා රත්නපුර ආසන පුරප්පාඩුව පුරවන්න. තලතා අතුකෝරාළට ආසන සංවිධායකකම දුන්නේ බැරිම තැන.” එ.ජා.ප මන්ත්‍රීවරු මංගල උත්සවය අතරතුර රජයේ කැබිනට් නොවන ඇමැතිවරයකු සමඟ කථා බහ කරන අතරතුර අතීතය සිහිපත් කළහ.මංගල උත්සවයේදී රුක්මන් සේනානායක, සාගල රත්නායක, රවී සමරවීර, ජොන්ස්ටන් ප්‍රනාන්දු, දුනේෂ් ගන්කන්ද සහ ටැක්සි අබේ නමින් හඳුන්වන එ.ජා.ප ප්‍රබලයා වාඩිගෙන සිටියේ එකම මේසයක ය.එ.ජා.ප නායක රනිල් රුක්මන් සේනානායක එ.ජා.ප උපනායකයා සිටි මේසය දෙසට පැමිණියේය. එ.ජා.ප උප නායක රුක්මන් වෙනත් මන්ත්‍රීවරයකු සමඟ කථා බහක යෙදුණේ ය. ඉන්පසුව එ.ජා.ප නායකයා මන්ත්‍රී ජොන්ස්ටන් ළඟට ගියේ ය.එ.ජා.ප. මන්ත්‍රී ජොන්ස්ටන් අනෙක් පසට හැරී දුරකථන ඇමැතුමක් ගන්නා බවක් ඇගෙව්වේ ය. අවසානයේ එ.ජා.ප නායක රනිල් සාගල රත්නායක මන්ත්‍රීවරයා සමඟ කථා බහ කැර ටික වේලාවකින් මංගල උත්සවයෙන් පිටව ගියේ ය.මංගල උත්සවයට ඇමැති මර්වින් සිල්වා ද පැමිණ සිටියේය. ඇමැති මර්වින් එ.ජා.ප නායකයා අසළින් යන විට එ.ජා.ප නායක රනිල් ඇමති මර්වින්ව කථාවකට පටලවා ගත්තේය. “ආ මර්වින් කැළණියේ එ.ජා.ප යට ඔළුව උස්සන්න ඔයා ඉඩ දෙන්නෙ නැහැ නේද? අපේ අයට කරදර වෙනවලු” එ.ජා.ප නායක රනිල් ඇමැති මර්වින්ගෙන් විමසා සිටියේය.”නෑ නෑ නායකතුමා කැළණියේ ඉන්නේ මගේ ඥාතියෝ. මම එහෙම කරන්නේ නැහැ.” ඇමැති මර්වින් සිනහවෙමින් එ.ජා.ප නායකයාට කීවේය.තාත්තා මිනිස්සු ආශ්‍රය කරන්න ඉගැන්නුවා”ජනාධිපතිතුමා මඟුල් ගෙදරක ගියොත් මනාලයා, මනාලිය එක්ක වගේ ම මඟුල් ගෙදරට ඇවිත් ඉන්න අනෙක් හැමෝම එක්කත් සුහදව කථාබහ කරනවා. දන්න නොදන්න හැමෝටම හිනා වෙනවා. ආයුබෝවන් කියනවා.පොඩි දරුවෝ එක්ක පින්තූර ගන්නවා. හැබැයි රනිල්ට එහෙම ජනතාවට සමීප වෙන්න බෑ. ඒකනේ හැමදාම පරදින්නේ.” එ.ජා.ප මන්ත්‍රීවරු රනිල් මංගල උත්සවයෙන් පිටව ගිය පසු කථා බහ කරන්නට වූහ.ගාමිණි අතුකෝරළ හිටපු එ.ජා.ප මහ ලේකම්වරයාගේ දියණියගේ මංගල උත්සවයට පැමිණි එ.ජා.ප නායකයාට මාතලේ දිස්ත්‍රික් මන්ත්‍රී රංජිත් අළුවිහාරේ මුණ ගැසුණේය. “මොකටද ඇලික්ගේ පිංකම දවසේ ජනාධිපතිතුමාට ආරාධනා කළේ” එ.ජා.ප නායකයා ඇලික් අළුවිහාරේ ගේ පුත් රංජිත් අළුවිහාරේ මන්ත්‍රීවරයාගෙන් ප්‍රශ්න කළේය.එ.ජා.ප නායකයාගේ බොරු පොරොන්දුවඊට රංජිත් අළුවිහාරේ මන්ත්‍රීවරයා දුන්නේ තරමක් තද පිළිතුරකි. “අපේ තාත්තා 1970 ඉඳලා පාර්ලිමේන්තුවේ එවකට මන්ත්‍රිවරයෙක්ව හිටපු ජනාධිපතිතුමා සමඟ හිටියේ. ඒ දෙන්නා ගජ මිතුරෝ. තාත්තා අසනීප වෙලා හිටපු වෙලාවේ ජනාධිපතිතුමා තාත්තා බලන්න ගෙදරට කිහිප සැරයක්ම ආවා. තාත්තාගේ දුක සැප බැලුවා. උදව් කළා.තාත්තාගේ අවමඟුලට පවා ජනාධිපතිතුමා ආවා. එහෙව් එකේ ජනාධිපතිතුමාට තාත්තාගේ පිංකම නොකියා ඉන්න බැහැ. අනික තාත්තා මට මනුස්සයෝ ආශ්‍රය කරන්න ඉගැන්නුවා. තාත්තා ගේ හොඳ ගති ගුණ මට අමතක කරන්න බැහැ” එ.ජා.ප මන්ත්‍රී රංජිත් අළුවිහාරේ එ.ජා.ප නායක රනිල්ට කීවේය. එ.ජා.ප නායකයා රංජිත් මන්ත්‍රීවරයාගේ කථාව අසාගෙන සිටියා මිස කිසිවක්ම කීවේ නැත.මේ අතර එ.ජා.ප නායක රනිල් එ.ජා.ප ජාතික සංවිධායක එස්.බී. දිසානායකට දිරච්ච ලණුවක් දී ඇතැයි වාර්තා වෙයි. ඊළඟ ජනාධිපතිවරණයේදී එ.ජා.ප අපේක්ෂකත්වය ඔයාට දෙන්නම්. හැබැයි අපේ මන්ත්‍රීවරුන් මගින් ඔයා ඒක යෝජනා කරවා ගන්න ඕන.” එ.ජා.ප නායක රනිල් ගිය සතියේ එස්.බී. දිසානායකට කියා තිබිණි.එ.ජා.ප නායකයාගේ බොරු පොරොන්දුව නිසා එස්.බී. ගිය සතිය පුරාම වැඩි වේලාවක් වෙන් කැර තිබුණේ එ.ජා.ප පාර්ලිමේන්තු මන්ත්‍රීවරුන්ගේ නිවෙස්වලට යාමටය.මේ අතර එ.ජා.ප අභ්‍යන්තර ආරංචි මාර්ගවලට අනුව එ.ජා.ප ජනපති අපේක්ෂකත්වය එ.ජා.ප නියෝජ්‍ය නායක කරූ ජයසූරියට හිමිවීමට නියමිතය. ඒ සමඟම එ.ජා.ප නායකයා එ.ජා.ප ජ්‍යෙෂ්ඨ නායකයා ලෙස පත්වී එ.ජා.ප නායකත්වයට කරූ ජයසූරිය පත් කිරීම පිළිබඳව එ.ජා.ප නායක රනිල්ගේ අදහසක් තිබෙන බවද වාර්තා වෙයි.දකුණු පළාත් සභා මැතිවරණය ආරම්භ වීමත් සමඟම එ.ජා.ප යේ මාතර දිස්ත්‍රික් අපේක්ෂක කණ්ඩායමේ ගැටුම් හටගෙන ඇති බව වාර්තා වෙයි. මාතර එ.ජා.ප කණ්ඩායමේ නායක බුද්ධික පතිරණ සහ එ.ජා.ප මහලේකම් තිස්ස අත්තනායකගේ හිතවතකු වන වින්දන නමැති අපේක්ෂකයා අතර මේ ගැටුම හට ගෙන ඇතැයි වාර්තා වෙයි.අපි එකතු වෙලා වැඩ කරමුඑක්සත් ජනතා නිදහස් සන්ධානයේ දකුණු පළාත් නාම යෝජනා ලැයිස්තුවට අස්සන් තැබීම සිදුවූයේ ජනාධිපති ලේකම් කාර්යාලයේදීය. දකුණු පළාත් සභාවට එක්සත් ජනතා නිදහස් සන්ධානයෙන් තරග වදින අපේක්ෂකයන් තම නාමයෝජනා අස්සන් තැබීමෙන් පසු ජනාධිපතිතුමා ඔවුන් විශේෂ සාකච්ඡාවක් සඳහා කැඳවා තිබිණි. ඒ පසුගිය 25 වැනිදා ය.මේ අවස්ථාවට එක්සත් ජනතා නිදහස් සන්ධානයේ මහලේකම් අමාත්‍ය සුසිල් ප්‍රේමජයන්ත, අමාත්‍ය ඩලස් අලහප්පෙරුම, අමාත්‍ය පියසේන ගමගේ, අමාත්‍ය ගුණරත්න වීරකෝන්, පාර්ලිමේන්තු මන්ත්‍රී ජයන්ත සමරවීර යන පිරිස ද එක්ව සිටියහ.එ.ජ.නි.ස. ගාලු දිස්ත්‍රික් කණ්ඩායම් නායක ෂාන් විජයලාල් ද සිල්වාඑක්සත් ජනතා නිදහස් සන්ධානයේ දකුණු පළාත් අපේක්ෂක ලැයිස්තුවේ ගාලු දිස්ත්‍රික් නායකයා වන්නේ හිටපු මහ ඇමැති ශාන් විජයලාල්ද සිල්වාය. මාතර දිස්ත්‍රික් කණ්ඩායමේ නායකයා ලෙස හේමාල් ගුණසේකර සහ හම්බන්තොට දිස්ත්‍රික් නායකයා ලෙස වි.කේ ඉන්දික පත්කැර තිබේ.නාම යෝජනා සඳහා අස්සන් තබන අවස්ථාවේ පළාත් සභා අපේක්ෂකයකු වන නිශාන්ත මුතුහෙට්ටිගම ශ්‍රී.ල.නි.ප ගාලු දිස්ත්‍රික් සංවිධායක සජින් ද වාස් ගුණවර්ධනට අපූරු යෝජනාවක් කළේය.”සජින් ඔයා නාම යෝජනාවලට අස්සන් නොකර ඉන්න. එහෙම වුණොත් මට මහ ඇමැති වෙන්න පුළුවන්. මම ඔයාට ඊළඟ පාර්ලිමේන්තු මැතිවරණයේදී උදව් කරන්නම්.” නිශාන්ත මුතුහෙට්ටිගම සජින් ද වාස්ට යෝජනා කළේය.”එහෙම කරන්න බැහැ මුතු. අපි ජනාධිපතිතුමා කියන දේ කරන්න ඕන. ඊට වඩා ඉහළින් යන්න බැහැනේ” සජින් වාස් පිළිතුරු දුන්නේය.නාම යෝජනා සඳහා අස්සන් තැබීමෙන් අනතුරුව ජනාධිපතිතුමාගේ ප්‍රධානත්වයෙන් දකුණු පළාත් අපේක්ෂකයන්ගේ් රැස්වීමක් පැවැත්විණි. “සර් සජින් හෙලිකොප්ටර්වලින් ඇවිත් බැහැලා ඡන්දෙ කරනවා. ආරක්ෂකයෝ අරගෙන එනවා. අපි කොහොමද ඡන්දෙ කරන්නේ” නිශාන්ත මුතුහෙට්ටිගම නැගිට කීවේය.”ඔයාට කාගේවත් වැඩවලින් වැඩක් නැහැ. මනාප පොරයට නොගිහිං වැඩ කරන්න. ජනාධිපතිතුමා නිශාන්ත මුතුහෙට්ටිගමට උපදෙස් දුන්නේය.“මනාප පොරයකට නොවැටී සන්ධානයට විශිෂ්ට ජයග්‍රහණයක් ලබා දීමට කවුරුත් වෙහෙස වෙන්න ජනාධිපතිතුමා එහිදී අවධාරණය කළේ ය.“ජාතික නිදහස් පෙරමුණ අපේ සහෝදර පක්ෂයක්. ආණ්ඩුවේ කොටස්කරුවෙක්. පසුගිය පළාත් සභා මැතිවරණවලදී ශ්‍රීලනිප සමහරුන්ගෙන් ඔවුන්ට අකටයුතුකම් සිදුවූ බව කියවෙනවා. ඒවා සිදු නොවීය යුතු දේවල්.දකුණේදී කවුරුත් සහයෝගයෙන්. සහෝදරත්වයෙන් කටයුතු කරන්න.” සන්ධානයක් ලෙස කටයුතු කිරීමේ දී අනුගමනය කළ යුතු පිළිවෙත ගැන පැහැදිලි කරමින් ජනාධිපතිතුමා කීවේය.එජාපය වැඩපොළෙන් පටන්ගන්න යයිජාතික නිදහස් පෙමෙුණේ නායක පාර්ලිමේන්තු මන්ත්‍රී විමල් වීරවංශ පසුගිය දින කිහිපයේ රැඳී සිටියේ දකුණේ ය. 24 වැනිදා උදෑසනම කොළඹින් පිටත් වූ ඔහු පෙ.ව. 10 වනවිට තංගල්ල නගර ශාලාව වෙත පැමිණියා. ඒ ජාතික නිදහස් පෙරමුණේ හම්බන්තොට දිස්ත්‍රික් විශේෂ ජන සමුළුවේ ප්‍රධාන ආරාධිතයා ලෙස සිය දේශනය පැවැත්වීමට ය.ජන සමුළුවෙන් අනතුරුව හම්බන්තොට දිස්ත්‍රික් නායක, දකුණු පළාත් සභා අපේක්ෂක එච්.බී. ධර්මසේන කොඩිතුවක්කු දිවා ආහාරය සඳහා විමල් ඇතුළු පිරිස කැඳවා ගෙන ගියේ අගුණකොළපැලැස්ස ප්‍රාදේශීය සභාවේ හිටපු සභාපතිවරයකු වන කේ.එච්.ඩී. ඇල්බට්ගේ නිවෙසට ය. ඔහු මේ වනවිට අගුණකොළපැලැස්ස ප්‍රාදේශීය සභා එජාප මන්ත්‍රීවරයකි.එහිදී ඇල්බට් මන්ත්‍රීවරයා විමල් වීරවංශ ඇතුළු පිරිස උණුසුම් ලෙසින් පිළිගත්තේ ය. එදින විමල් වීරවංශ හමුවීමට එජාප පාක්ෂිකයන් ඇතුළු ප්‍රදේශවාසීහු විශාල පිරිසක් පැමිණියහ.“රට වෙනුවෙන් අපි එකතු වෙලා වැඩ කරමු” එසේ පැවසුවේ පැමිණ සිටි වීරකැටිය ප්‍රාදේශීය සභාවේ හිටපු එජාප මන්ත්‍රී මිත්‍රපාල සමරසිංහ ය.පසුගිය 25 වැනිදා දකුණු පළාත් සභා මාතර දිස්ත්‍රික් අපේක්ෂක හිටපු ප්‍රාදේශීය සභා මන්ත්‍රී සරත් වීරවංශ මුලසුන දැරූ මාතර දිස්ත්‍රික් ජන සමුළුවට ද ප්‍රධාන ආරාධිතයා ලෙස සහභාගි වූයේ විමල් වීරවංශය.ගාල්ල දිස්ත්‍රික් අපේක්ෂක, ජානිපෙ ගාලු දිස්ත්‍රික් නායක අතුල ප්‍රියන්ත බෙල්ලනගේ මූලිකත්වයෙන් පසුගිය 26 වැනිදා සවස පැවැති ගාලු දිස්ත්‍රික් විශේෂ ජන සමුළුවට ද සහභාගි වූ විමල් වීරවංශ කොළඹ බලා පිටත් වූයේ එදින රාත්‍රියේ ය.සන්ධානයට දකුණෙන්විශිෂ්ට ජයක්එ.ජා.ප නියෝජ්‍ය නායක කරූ ජයසූරියට සහ එ.ජා.ප මහලේකම් තිස්ස අත්තනායකට ගිය සතිය කාර්ය බහුල සතියක් විය. ඒ එ.ජා.ප දකුණු පළාත් නාම යෝජනා ලැයිස්තුව සැකැසීමේ කටයුතුවල නිරතවීමට සිදුවීමය. ගිය සෙනසුරාදා දිනය පුරා කරූ සහ තිස්ස සිරිකොත කාර්යාලයේ රැඳී සිටියහ.එ.ජා.ප ගාලු දිසා නායක වජිර අබේවර්ධන, මාතර එ.ජා.ප දිස්ත්‍රික් නායක සාගල රත්නායක, හබ්බන්තොට දිස්ත්‍රික් එ.ජා.ප නායක සජිත් ප්‍රේමදාස සමඟ කරූ සහ තිස්ස විටින් විට අදහස් හුවමාරු කර ගත්හ.මේ අතර විදේශගතව සිටි එ.ජා.ප නායක රනිල් වික්‍රමසිංහ එ.ජා.ප නියෝජ්‍ය නායක කරූ ජයසූරියට කථා කෙළේය. “ඔයාලා නාම යෝජනා ලැයිස්තු හදලා ඉවර කරන්න. මම සඳුදා ලංකාවට එනවා” එ.ජා.ප නායක රනිල් නියෝජ්‍ය නායක කරූට කීවේය.ගිය සෙනසුරාදා සවස එ.ජා.ප නියෝජ්‍ය නායක කරූ සහ එ.ජා.ප මන්ත්‍රි රවි කරුණානායක මට්ටක්කුලිය කල්‍යාණි ගංගා විහාරස්ථානයේ දහම්පාසල් ත්‍යාග ප්‍රධාන උත්සවයකට සහභාගී වූහ. එ.ජා.ප උතුරු කොළඹ සංවිධායක ලිලන්ත පෙරේරා රජයට එක්වීමෙන් පසුව එ.ජා.ප නායකයන් පිරිසක් උතුරු කොළඹට පැමිණි ප්‍රථම අවස්ථාව එය විය.සියළුම දිස්ත්‍රික්කවල එ.ජා.ප වෘත්තීය සමිති ප්‍රධාන ලේකම්වරු ගිය සතියේ ඉරිදා සිරිකොත එ.ජා.ප මූලස්ථානයට කැඳවා තිබිණි. “වැඩපළෙන් පටන්ගමු” යන තේමාව යටතේ එ.ජා.ප වෘත්තීය සමිති ශක්තිමත් කිරීමට ගත යුතු ක්‍රියාමාර්ග පිළිබඳව එ.ජා.ප වෘත්තීය සමිති ලේකම්වරු එහිදී දැනුවත් කෙරිණි.ගිය ඉරිදා සවස දකුණු පළාත් එ.ජා.ප අපේක්ෂකයන් තේරීමේ නාම යෝජනා මණ්ඩලය රැස්විය. නියෝජ්‍ය නායක කරූ, මහලේකම් තිස්ස අත්තනායක, වජිර අබේවර්ධන, සජිත් ප්‍රේමදාස සහ ආනන්ද කුලරත්න එම කමිටුවට ඇතුළත් වූහ.සන්ධානයේ ගාලු දිස්ත්‍රික් අපේක්ෂක ලැයිස්තුව ගාලු දිස්ත්‍රික් නායක ෂාන් විජයලාල් ද සිල්වා විසින් ගිය බ්‍රහස්පතින්දා උදේ 10.00 ට යෙදුනු සුබ මොහොතින් ගාල්ල තේරීම්බාර නිළධාරියාට නාම යෝජනා බාරදීම සිදුවිය.“දකුණු පළාත එක්සත් ජනතා නිදහස් සන්ධානය අති විශිෂ්ට ජයග්‍රහණයක් ලබනවා. එය රට එක්සත් කළ ජනාධිපතිතුමාට උපන් පළාතේ ජනතාව ලබා දෙන ඉහළම උත්තමාචාරය වෙන බව නියතයි” ශාන් විජයලාල් නාම යෝජනා ලබා දීමෙන් පසුව පැවැති උත්සවයේදී අවධාරණය කෙළේය.චන්දන බණ්ඩාර</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=af0908307</link>
    <topic>කොටි බෝම්බ වැපිරූ කුඹුරේ වී වපුරන යාපනේ ගොවියෝ</topic>
    <author>නිහාල් පී. අබේසිංහ මහින්ද අලුත්ගෙදර සේයාරූ - සමන්ත වීරසිරි</author>
    <content>කොටි බෝම්බ වැපිරූ කුඹුරේ වී වපුරන යාපනේ ගොවියෝඅපි කරන්නේ ලේසි පහසු රාජකාරියක් නෙමෙයියුද ජයග්‍රහණයෙන් ඇතිවූ ප්‍රබෝධය සාහිත්‍ය ක්ෂේත්‍රයටත් කාන්දු වෙනවාමහා කලා මංගල්‍යය පොළොන්නරු අභිමානයඅපත් කිරට හඬනා දරුවන් අම්මේවාරි තාක්ෂණයේ දියුණුව කියන දිවුලාන වැවසේරුවිල පුද බිමේ 85 වන වරට පැවැත්වෙන ලලාට ධාතු නිකිණි මහා පෙරහරවෙළෙඳපොළෙන් අතරමැදියන් ඉවත් කළ හැකි ද?රියැදුරු බලපත්‍ර හිමියා හොඳ මට්ටමකරියදුරෙක් බව සහතික කිරීම අපේ අරමුණයිසිහින් සිරුරක් ලබාගන්න ගොස් මරණයෙන් වන්දි ගෙවූ ශාරිකාසෙට්ටිකුලමේ සෞඛ්‍යය රකින ස්වේච්ඡා බලමුළුබැසිල් රාජපක්ෂ මහතා සහ ඇමැති ඩග්ලස් දේවානන්ද මහතා උතුරේ ගොවියන් සමඟ සීසෑමේ කටයුතුවලනිරත වෙමින්එළැඹෙන්නේ මහ කන්නයයි. මේ මහ කන්නයේදී සාම්ප්‍රදායිකව අපේ වී ගොවීහු මහ අස්වැන්නක් ලබති. ඒත් පසුගිය තිස් වසරක කුරිරු යුද්ධය නිසා උතුරේ ගොවි ජනතාවට මහ කන්නයේවත් යල කන්නයේවත් හරි වී අස්වැන්නක් ලබා ගන්නට අවස්ථාවක් ලැබුණේ නැත. බොහෝ අවස්ථාවල වී ඇටයක්වත් තම කුඹුරුවල වගාකිරීමට අවස්ථාවක් ලැබුණේ නැත.වී වෙනුවට ඒ කුඹුරුවල කොටි ත්‍රස්තවාදීන් වැපුරුවේ බිම් බෝම්බය. මේ නිසා දුප්පත් අහිංසක ද්‍රවිඩ ජනතාවට සිදුවූවේ සුදු හාල් කිලෝවක් රුපියල් 200-250ට ගෙන කැඳ බීමටය.තිස් වසරක කුරිරු යුද්ධය අවසන් කිරීමත් සමඟ යළි ඒ බිම් බෝම්බ වැපුරූ කුඹුරු වී වපුරා අස්වද්දන්නට උතුරු වසන්තය යටතේ අවශ්‍ය පියවර ගැනීමට ජනාධිපති මහින්ද රාජපක්ෂ මැතිතුමා උපදෙස් දුන්නේය.එය පහසු කටයුත්තක් වූයේ ද නැත.ඒ අනුව මුලින්ම ඒ සරු පස සහිත කුඹුරුවල බිම් බෝම්බ ඉවත් කළේය. ඒ සඳහා මෙරට පිටරට විශේෂඥයෝ ද උදව් කළහ. අනතුරුව මේ කුඹුරුවල බිම් බෝම්බ නොමැති බවට එක් වරක් දෙවරක් නොව කිහිප වරක් පරීක්ෂා කළහ.උතුරු වසන්තය සඳහා වූ කාර්ය සාධක බළකා ප්‍රධානි පාර්ලිමේන්තු මන්ත්‍රී බැසිල් රාජපක්ෂ මහතා දින 180ක් ඇතුළත උතුරට වසන්තය ගෙන ඒමට ක්‍රියාකරන අතර මේ කුඹුරු යළි අස්වැද්දීමේ කාර්යයට ද ප්‍රමුඛත්වය දුන්නේය.නැවත පදිංචි කිරීම් ඉක්මන් කිරීම කළ යුතු බවට දෙස් විදෙස් විවිධ පුද්ගලයෝ අදහස් පළ කළ ද ඒ පදිංචි කරන අය ඉදිරියට ජීවත්වෙන අයුරු පිළිබඳව අබමල් රේණුවක්වත් කල්පනා කරන්නේ නැත. නමුත් උතුරු වසන්තය කාර්ය සාධක බළකාය ඒ පිළිබඳව සිතුවේය. ඒ අනුව උතුරේ අවතැන් වූවන් යළි පදිංචි කරන අතරම ඔවුන්ට බත බුලත සැපයීමට කෙත්බිම් අස්වැද්දිය යුතු බව තීරණය විය.වසර 30ක් පුරන්ව තිබූ උතුරේ කුඹුරු අක්කර 26000ක් අස්වැද්දීමේ කාර්යයට උතුරු වසන්තය වැඩසටහන අත තිබ්බේ ඒ අනුවය.මෙහි සමාරම්භක වැඩසටහන පසුගියදා ජනාධිපති ජ්‍යෙෂ්ඨ උපදේශක හා පාර්ලිමේන්තු මන්ත්‍රී බැසිල් රාජපක්ෂ මහතාගේ ප්‍රධානත්වයෙන් යාපනය චාවකච්චේරි ප්‍රාදේශීය ලේකම් කොට්ඨාසයේ මරුවන්කුලම් තනන්කිලප්පු ග්‍රාම නිලධාරි වසම්වලදී සිදුවිය. එදින මුලින්ම අවුරුදු ගණනාවක් ත්‍රස්ත ක්‍රියා නිසා අතහැර දමා පුරන්ව තිබූ කුඹුරු අක්කර 1124ක් යළි අස්වැද්දීමේ කටයුතු උත්සවාකාරයෙන් ආරම්භ විය.මීට අමතරව ඒ අවට උතුරේ බිම් බෝම්බ ඉවත් කැර ඇත. තවත් කුඹුරු අක්කර 25000ක් අස්වැද්දීමේ කටයුතු මෙවර මහ කන්නයේදී සිදුවන බවද මෙහිදී අනාවරණය විය.මේ සැම කුඹුරකම බිම් සැකසීමේ සිට වගාවන් සිදු කිරීමේ කටයුතු සඳහා කුඹුරු අක්කරයකට රුපියල් 4000ක් ද, නොමිලේ බිත්තර වී හා පොහොර ද රජය මඟින් ලබා දීමට නියමිත ය.අවශ්‍ය කෘෂි උපදෙස් ගොවි ජන සේවා දෙපාර්තමේන්තුවේ කෘෂි විද්‍යාඥයෝ ලබාදෙති.බැසිල් රාජපක්ෂ මහතා මෙම උත්සවයට එක්වෙමින් අවධාරණය කළේ රජය එල්.ටී.ටී.ඊ. ත්‍රස්තවාදීන්ගෙන් මේ භූ®මිය නිදහස් කරගෙන භූ®මිය ශුද්ධ කර නැවත ගොවි ජනතාවට වගා කටයුතු සඳහා බාරදී තිබෙන බවයි.“ඊනියා සටන් විරාම ගිවිසුම්වලින් වත් මේ කුඹුරු වගා කරන්න බැරිවුණා.උතුරු වසන්තය යටතේ අපි ඉතිරි පුරන් කුඹුරු සියල්ලත් ඉක්මනින් වගා කරනවා. ඒ ගොවි ජනතාවට අවශ්‍ය පහසුකම් දෙනවා”උතුරේ ජනතාවට අද ඓතිහාසික දිනයක් මාවිල්ආරුවලින් ඇරැඹුණු මානුෂිය මෙහෙයුම නොවන්නට මේ වගේ දෙයක් අපට කරන්නට ලැබෙන්නේ නැහැ. උතුරේ ජනතාව වගා කරන මිදි, රතුලූනු, දුම්කොළ මේ දිනවල දකුණටත් ලැබෙනවා. තව තවත් ඒවා දකුණට අඩු මිලට ලබා දෙන්න කියලා අපි ඉල්ලා සිටිනවා. මෙවර මහ කන්නයේදී ඔබට සරු අස්වැන්නක් ලැබේවා කියලා අපි ප්‍රාර්ථනා කරනවා.මේ සියල්ලගෙන්ම අද හුඟක් සතුටු වන්නේ ජනාධිපතිතුමායි. එතුමාගේ අරමුණ තමුන්නාන්සේලා සියලු දෙනාට ඉක්මනින් තවත් පහසුකම් ලබාදීමයි.මේ කාර්යයේදී අපගේ වීරෝදාර රණවිරුවෝ විශාල කාර්්‍යභාරයක් ඉටු කළ බව පෙන්වා දුන් බැසිල් රාජපක්ෂ මහතා දිසාපතිවරු ඇතුළු රජයේ නිලධාරීන් කැපවීමෙන් කටයුතු කළ බව ද සඳහන් කළේය.තවද ඒ මහතා පැවැසුවේ සමාජ සේවා හා සමාජ සුබසාධන ඇමැති ඩග්ලස් දේවානන්ද මහතා උනන්දුවෙන් මේ කටයුත්තට දායක වූ බවයි.වගා සඳහා යොදා ගෙන නොමැතිව අතහැර දමා තිබෙන කුඹුරු ඉඩම් විශාල ප්‍රමාණයක් තිබෙන බව පෙන්වා දුන් මන්ත්‍රීවරයා රජයේ ඉලක්කය යාපනය දිස්ත්‍රික්කයේ කුඹුරු අක්කර 25000 ක් වගා කිරීම බව ද කියා සිටියේය.“උතුරු වසන්තය” දින 180 කඩිනම් සංවර්ධන වැඩ සටහන යටතේ ජනාධිපති මහින්ද රාජපක්ෂ මහතාගේ සංකල්පයක් මත හා ජනාධිපති ජ්‍යෙෂ්ඨ උපදේශක, පාර්ලිමේන්තු මන්ත්‍රී බැසිල් රාජපක්ෂ මහතාගේ නායකත්වය යටතේ කෘෂි කාර්මික අංශයේ සුවිශාල සංවර්ධනයක් ඇති කිරීමේ අරමුණින් මෙම කුඹුරු ඉඩම් යළි වගාවන් සඳහා යොදා ගෙන තිබේ.සමාජ සේවා හා සමාජ සුබසාධන ඇමැති ඩග්ලස් දේවානන්දා මහතා කථා කරමින් කියා සිටියේ පැවැති බිහිසුණු යුගය අවසන් කර සියලු ජාතීන්ට සාමයෙන් සමගියෙන් ජීවත් වීමට අවශ්‍ය ඉඩකඩ ලැබී තිබෙන බවයි.ජනාධිපති මහින්ද රාජපක්ෂ මහතා ලබා දුන් සහයෝගය නිසා ඔබට නව ජීවිතයක් ගත කරන්නට හැකි බව කී ඩග්ලස් දේවානන්දා මහතා ත්‍රස්ත ක්‍රියාකාරකම් පැවැති මෙම ප්‍රදේශ සංවර්ධනය කිරීම සඳහා පාර්ලිමේන්තු මන්ත්‍රී බැසිල් රාජපක්ෂ මහතා කැපවීමෙන් කටයුතු කරන බව ද පැවැසීය.අක්කර 1000 කට වැඩි කුඹුරු ඉඩම් ප්‍රමාණයක අද වගා කටයුතු සිදු කෙරෙන බවත් මේ වගා කරන කුඹුරු ඉඩම් වලින් යාපනය දිස්ත්‍රික්කයට අවශ්‍ය සහල් ප්‍රමාණය ලබා දීමට හැකි වේයැයි විශ්වාස කරන බවත් මෙහිදී කථා කරමින් උතුරු පළාත් ආණ්ඩුකාර මේජර් ජනරාල් ජී.ඒ. චන්ද්‍රසිරි මහතා පැවැසීය.මෙම කුඹුරු ඉඩම් වල වගා කටයුතු සිදු කිරීම සඳහා මරුවන්කුලම් ග්‍රාම නිලධාරී වසමේ ගොවි පවුල් 560 ක්ද තනන්කිලප්පු ග්‍රාම නිලධාරී වසමේ ගොවි පවුල් 540 ක්ද මේ වන විටත් ලියාපදිංචි වී ඇත.ශ්‍රී ලංකාවේ බ්‍රිතාන්‍ය මහ කොමසාරිස් පීටර් හෙන්ස්, ගොවිජන සේවා කොමසාරිස් රවීන්ද්‍ර හේවාවිතාරණ, මාර්ග සංවර්ධන අධිකාරියේ සාමාන්‍යාධිකාරී රංජිත් පේ‍්‍රමසිරි, යාපනය ආරක්ෂක සේනා ආඥාපති මේජර් ජනරාල් ලෙනාර්ඩ් මාර්ක්, යාපනය දිස්ත්‍රික් ලේකම් කේ. ගනේෂ්, ජාතිය ගොඩනැගීමේ අමාත්‍යාංශ ලේකම් ඩබ්ලිව්.කේ.කේ. කුමාරසිරි යන මහත්වරුන් ද මේ අවස්ථාවට එක්වූහ.මේ අනුව අද අවතැන්වූ ජනතාවට යළි පදිංචි වීම පමණක් නොව බඩ කට පුරා බත් කෑමට ද කුඹුරු අස්වැද්දීමේ ඉඩකඩ ද නිදහස ද ලැබී තිබේ.මෙහිදී බැසිල් රාජපක්ෂ මහතා කුඹුරුවලට බැස ගොවින් සමඟ සී සෑමේ කටයුතුවල ද නිරත විය. එහිදී උතුරේ ගොවින් පැවසුවේ මෙවැනි නායකයකු තම කුඹුරුවලට බැස සීසෑම පිළිබඳව තමන් බලවත් සතුටට පත්වන බවයි.මරුවන්කුලම් හි පදිංචි සුබ්‍රමනියම් කනකරාජන් ගොවි මහතා පැවැසුවේ වසර 10 - 15 ක් තමන්ට කියා කුඹුරක් වගා කරන්නට බැරිවූ බවයි. අද යළි ඒ අවස්ථාව ලබාදීම රටක් රාජ්‍යයක් පහළ වීමක් වගේ” ඔහු කීය. තනන්කිලප්පුහි පදිංචි පෙරියතම්බි රඝුනාදන් ද පැවැසුවේ මේ පුරන් කුඹුරු අස්වැද්දීමේ කටයුත්ත තම ජීවිතයේ සුවිශේෂි ඓතිහාසික කටයුත්තක් බවයි. ඒ ගැන රජයට තුති පළ කරන බවත් ඔහු කීය.එදා මරණය හා ජීවත්වීම අතර සටනක නියැළුණු ජනතාව එදා කඩෙන් ගෙනා හාල් කිලෝව රත්කර ගත්තේ වෙඩි හඬ බෝම්බ හඬ මධ්‍යයේය.නමුත් අද ඒ ජනතාවට තමන්ටම කියා කුඹුරක් ඇත. තමනට අවශ්‍ය විධියට ඒ කුඹුරු අස්වද්දා බඩකට පිරෙන්න බත් කෑමට අද ඒ උතුරේ ජනතාවට නිදහස හා ඉඩකඩ ලැබී ඇත.ඒ මහින්ද චින්තනයේත් උතුරු වසන්තයේත් ක්‍රියාදාමවලට පින්සිදු වන්නටය.නිහාල් පී. අබේසිංහ මහින්ද අලුත්ගෙදර සේයාරූ - සමන්ත වීරසිරිමෙතෙක් කඳවුරුවල සිටි උතුරේ ආගම දහම බෙදා දෙන පූජකවරුන් 184 දෙනෙකුට තම කටයුතු යළි නිදහසේ කරගෙන යාමට අවස්ථාව ලබාදීමට ද උතුරු වසන්තය යටතේ හැකියාව ලැබී ඇත.ඒ අනුව වවුනියාව, වැලිඔය, සෙට්ටිකුලම්, විරපුරම් ප්‍රදේශවල තාවකාලික කඳවුරුවල ජීවත්වූ හින්දු හා කතෝලික පූජකවරු 184 දෙනෙක් සිය මුල් ගම්වල පිහිටි ආගමික ස්ථාන කරා පසුගියදා පිටත්ව ගියහ.හින්දු පූජකවරු 177 ක් හා කතෝලික පූජකවරු 7 දෙනෙක් එසේ තම මුල් ගම්වලට ගිය පිරිස අතර වූහ.මේ පිළිබඳව වවුනියාවේ පැවැති උත්සවයේදී උතුරු වසන්තය පිළිබඳ කාර්ය සාධක බළකායේ සභාපති බැසිල් රාජපක්ෂ මහතා එම පූජකවරුන් සමඟ සාමිචියේ යෙදුණු අවස්ථාවයි මේ.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=af0908301</link>
    <topic>අපි කරන්නේ ලේසි පහසු රාජකාරියක් නෙමෙයි</topic>
    <author>සංවාද සටහන - සරත් පෙරේරා ඡයාරූපය – විමල් කරුණාතිලක</author>
    <content>කොටි බෝම්බ වැපිරූ කුඹුරේ වී වපුරන යාපනේ ගොවියෝඅපි කරන්නේ ලේසි පහසු රාජකාරියක් නෙමෙයියුද ජයග්‍රහණයෙන් ඇතිවූ ප්‍රබෝධය සාහිත්‍ය ක්ෂේත්‍රයටත් කාන්දු වෙනවාමහා කලා මංගල්‍යය පොළොන්නරු අභිමානයඅපත් කිරට හඬනා දරුවන් අම්මේවාරි තාක්ෂණයේ දියුණුව කියන දිවුලාන වැවසේරුවිල පුද බිමේ 85 වන වරට පැවැත්වෙන ලලාට ධාතු නිකිණි මහා පෙරහරවෙළෙඳපොළෙන් අතරමැදියන් ඉවත් කළ හැකි ද?රියැදුරු බලපත්‍ර හිමියා හොඳ මට්ටමකරියදුරෙක් බව සහතික කිරීම අපේ අරමුණයිසිහින් සිරුරක් ලබාගන්න ගොස් මරණයෙන් වන්දි ගෙවූ ශාරිකාසෙට්ටිකුලමේ සෞඛ්‍යය රකින ස්වේච්ඡා බලමුළුරේගු අධ්‍යක්ෂ ජනරාල් සරත් ජයතිලකරටට ඉමහත් සේවයක් සලසන ශ්‍රී ලංකා රේගුවට පසුගිය සතියේ වසර 200ක් සම්පූර්ණ විය. ඒ නිමිත්තෙන් ජනාධිපතිතුමාගේ ප්‍රධානත්වයෙන් සමරු උත්සවයක් ද කොළඹ දී පැවැත්විණි. රජයේ මුළු ආදායමෙන් සියයට 50කට වැඩි ප්‍රමාණයක් එකතු කර දෙන්නේ රේගුවයි. නීතියට පිටින් අහිතකර බාහිර උපද්‍රව්‍ය රටට ඇතුළුවීම වැළැක්වීම ද රේගුවේ කාර්යභාරය අතර වෙයි.රේගුවේ කාර්යභාරය ගැන එම දෙපාර්තමේන්තුවේ ප්‍රධානී රේගු අධ්‍යක්ෂ ජෙනරාල් සරත් ජයතිලක මහතා සමඟ සිළුමිණ නියෝජිතයකු කළ සම්මුඛ සාකච්ඡාවකි මේ.මේ වෙලාවේ රේගුවට මල් පොකුරුත් ඒ වගේම ගල් මුගුරුත් එල්ල වෙනවා. මේ රටට එන සේරම කන්ටේනර් පරීක්ෂා කරනවද?මෙරටට ගේන සෑම කන්ටේනර් එකක්ම සියයට සියයක් පරීක්ෂා කරන්න බැහැ. සියයට සීයක් බඩුබාන්න බැහැ. අපි හිතමු සිමෙන්ති කන්ටේනර් එකක් ආව කියලා. ඒකෙ තියන මිටි පන්දහසම බාල එකින් එක පරීක්ෂා කරන්න බැහැනේ.එහෙම නැතිනම් ඇස්බැස්ටස් කන්ට්නර් එකක් ආවොත් නැතිනම් පොලිතින් ඇට කන්ටේනර් එකක් ආවොත් ඔය හැම කන්ටේනර් එකක්ම බාල බලන්න බැහැනේ. එහෙම පහසු ක්‍රමත් නැහැ. මං කියන්නේ බැලීමේ අවශ්‍යතාවයකුත් නැහැ. බලන්න වෙන්නෙත් නැහැ.හැබැයි හොර බඩු ඒම වැළැක්වීමත් නිසි බදු ආදායම රජයට අය කරදීමත් රේගුව කළ යුතුයි.ඒ රාජකාරිය අකුරට කරන්න අපි පුළුවන් උපරිමයෙන් උත්සාහ කරනවා.පසුගිය දවස්වල දකින්න ඇති අල කන්ටේනර් එක ඇතුළේ හැම අල ගෙඩියෙන් ගෙඩියම බලන්න බැහැ. නමුත් හැම ගෝනියකම අල ගෙඩි පහ හයක කුඩු දාල තිබුණා.මේව ජාතික අපරාධ. එතකොට මේව නවත්වන්නේ කොහොමද? මෙතැනදි තමයි අපි අවදානම් කළමනාකරණය කිරීමේ ප්‍රතිපත්තිය යටතේ මේ වගේ කොයි රටෙන් මොන වගේ භාණ්ඩ ද ගේන්නේ, මොනවගේ පුද්ගලයෝද ගේන්නේ කියලා අවධානය යොමු කරල ඒ බඩු භාණ්ඩ පරීක්ෂා කිරීම තමයි මේ අවදානම් කළමනාකරණය කිරීමේ ප්‍රතිපත්තිය යටතේ ක්‍රියාත්මක කරන්නේ.එහෙම අල්ලගන්න ඔත්තු ලැබෙන්නම ඕන?ඔත්තුව නෙවෙයි අපට බලාගන්න පුළුවන් උපක්‍රම තියනවා.දැන් බලන්න හෙරොයින් මත්කුඩු වගේ ඒවා ඕස්ට්‍රේලියාවේ, සිංගප්පූරුවේ ඉඳල ගේන්නෙ නැහැ. අපි ඒ සඳහා පරීක්ෂාවන් කරනව නම් අපි ඕස්ට්‍රේලියාවෙන් ගේන බඩුවලදි ඒ කරුණ තකන්න වෙන්නේ නැහැ.නමුත් ඕස්ට්‍රේලියාවේ ඉඳල එන බඩුවලට අපි හිතමු ගේන්නෙ කිරි ආහාර ද්‍රව්‍ය නම් දාල තියෙන්නේ ඒ නියම මිලද වගේ බදුවලට අදාළ දේවල් බලන්න වෙනවා. නැතිනම් මිල අඩුවෙන් දාල බදු අඩුකරගන්න බලන අවස්ථා තියනවා. එතකොට ඒ ඒ රටවල් අනුව තමයි තීරණ ගන්න වෙන්නේ.මේ රටට මේ බඩු ගෙන එන පුද්ගලයින් මේ සඳහා පහසුකම් තියන පුද්ගලයන් ද මේවා ගේන්නේ. මේ සියලු තොරතුරු මත පදනම් වෙලා තමයි අපි කන්ටේනර් පරීක්ෂා කරන්නේ.කොයිතරම් කන්ටේනර් ගණනක් මේ රටට ගේනවද? කීයක් විතර පරීක්ෂා කරනවද? මොනවගේ ප්‍රතිශතයක් ද පරීක්ෂාවට භාජනය කරන්නේ?දවසකට කන්ටේනර් දහසක් හෝ ඊට වැඩි ප්‍රමාණයක් වරායට ගේනවා. පරීක්ෂණය කිව්වම ඔබ අහන විදියේ එක අදහසක් දෙන්න බැහැ. මම පැහැදිලිව කියන්න ඕන හැමදාම සියයට සියයක්ම පරීක්ෂා කරන කන්ටේනර් සංඛ්‍යාවක් තියනවා. ස්කෑනර් යන්ත්‍ර මඟින් පරීක්ෂා කරල ඒවයින් සැක හිතුන දේවල් නැවත බාල බලනවා.ස්කෑනර් පරීක්ෂාවෙන්ම අවසන් නිගමනයකට එන්න පුළුවන්ද?ස්කෑනර් පරීක්ෂාවේදී අපි බලන්නේ මිල පිළිබඳ ප්‍රශ්නයක් නැතිනම් අනිත් අතින් අපට ප්‍රශ්නයක් තියෙන්න පුළුවනි මේකෙ හොර බඩු තියෙනවද කියලා. මේ පරීක්ෂා කළ දේවල්වලට වෙනස් බඩු තියෙනවද කියලා. සමහර වෙලාවට අපට කියල තියෙන්නේ වාහන කෑලි ගේනවා කියල. ඇතුළත බලපුවහම වාහනයක් තියෙනවා.ඒ වගේ අවස්ථාවල අපි ස්කෑනර් එකේ ප්‍රයෝජනය ගන්නවා. ඒ වගේම කඩදාසි නැතිනම් පොලිතින් ඇට කියල ගේන එකක කන්ටේනරයේ කොටසක සිගරට් ගේන්න පුළුවනි. ඒවත් අපට ස්කෑනර් එකේදි පේනවා. ඒ වගේ අවස්ථාවල ස්කෑනර් යන්ත්‍ර මඟින් පරීක්ෂා කරල තමයි එළියට ගෙනියන්න අවශ්‍ය අනුමැතිය දෙන්නේ.ස්කෑනර් පරීක්ෂාව සම්පූර්ණ පරිපූර්ණ පරීක්ෂාවක් විදියටද පිළිගන්නේ?මුළුමනින්ම පරීක්ෂාවක් කියන්නත් බැහැ. මුළු කන්ටේනරයම පේනවා. කන්ටේනර් එක අස්සේ තියන බඩුවල ස්වභාවය පේනවා. මොන විදිහේ බඩුද මේ කන්ටේනරයේ ඇතුළේ තියෙන්නේ කියලා. මොන විදියේ කාරණා සඳහා අපි මේ කන්ටේනරය පරීක්ෂා කරන්නේ ඒ කියන තොරතුරුවල සඳහන් භාණ්ඩමද ඇතුළේ තියෙන්නේ කියල අපට පරීක්ෂාවෙන් සෑහීමකට පත්වෙන්න පුළුවන්.ඔය කියන විදියටම කන්ටේනරය පරීක්ෂා කරන්නයි වෙන්නේ?අපි හැම කන්ටේනරයක්ම බලන තත්ත්වයක් තමයි දැනට තියෙන්නේ. එතැනදි අර මම කියපු සියලුම ක්‍රම ශිල්ප ප්‍රයෝජනයට ගන්නවා. අවදානමෙන් අඩුම දේවල් අවදානමෙන් වැඩිම දේවල් ස්කෑන් කරල බාලත් බලනවා. පැන්සල් කියල රෙදි ගේනව නම් අපට ස්කෑනර් එකේ දාල නිගමනයකට එන්න පුළුවන්.ඔබ කියන විදියට හැම කන්ටේනරයක්ම ස්කෑන් පරීක්ෂණයට ලක්කරනවද?හැම එකක්ම ස්කෑනර් කරල බලන්නේ නැහැ. ස්කෑනර් කරල බලන්න බැරි දේත් තියෙනවා. සමහර ඒව මුලින් මැදින් අරන් බලන්න පුළුවනි. අහඹු ලෙස පරීක්ෂා කරල බලන්න පුළුවනි. විවිධ පදනම් තියෙනවා. අවදානම වැඩිම නම් පූර්ණ පරීක්ෂණයකට යනවමයි.මිල අඩුවෙන් නම් සඳහන් කරල තියෙන්නේ පරීක්ෂා කරල බලන්න වෙනවා. පැන්සල් කිව්වම මොන විදිහේ පැන්සල් ද කියල බලන්න වෙනවා. ඒ අනුව විවිධ ක්‍රම අනුව අපේ විභාග කිරීම වෙනස් වෙනවා.මේ පරීක්ෂාවන් රේගුව තුළ කෙරෙනවද නැතිනම් ඒව ගෙන්නූ පුද්ගලයාගේ භූ®මියේ නැතිනම් පිටත කෙරෙනවද?දැන් ඒ තත්ත්වය නැහැ. අපි ඉස්සර කළ පරීක්ෂාවන් ආනයනිකයාගේ ස්ථානයට ගිහිල්ලා. නමුත් ආරක්ෂක හේතූන් මත තියෙන කාරණා සලකා බලල ඒක වෙනස් කළා. ස්ථාන තුනක පරීක්ෂාවන් කෙරෙනවා. ඒව පෞද්ගලික අංශයෙන් නඩත්තු කිරීම් කළත් අපේ රේගු නිලධාරීන් ඒ පරීක්ෂාවන් කරන්නේ.මෙතරම් පරීක්ෂාවන් තියෙද්දිත් කොටින්ට අධි තාක්ෂණික උපකරණ හා විනාශකාරී ද්‍රව්‍ය බෝම්බ ගෙන ආවේ කොහොමද කියන කාරණාව ඔබලාගේ සැමරුම් උත්සවයේදී ජනාධිපතිතුමාත් අසා තිබුණා. ඇත්තටම උතුරට බෝම්බ ආවෙ කොහොමද?ඇත්තටම ඒවා පරීක්ෂා කරල ඒ පරීක්ෂණ වලින්ම නිශ්චය කරගන්න වෙනවා. අපේ නිලධාරීන් රේගුවෙන් මේ වගේ දේවල් අල්ල ගත් අවස්ථා තිබුණෙ නැතුවා නෙවෙයි. වරාය හරහා ගියාද නැතිනම් වෙන මාර්ගයකින් රට ඇතුළට මේවා ගෙනාවද කියන එක හොයාගන්න වෙනවා. දැනටත් පරීක්ෂණ කෙරෙනවනේ.එහෙම ගේන්න කොටින්ට ඉඩක් තිබුණා කියල ඔබ විශ්වාස කරනවද?අපි දැනුවත්ව මෙහෙම දෙයක් වෙන්න ඉඩක් නැහැනේ. හැබැයි සමහර උපකරණ ඇතැම් අවස්ථාවල අනුමැතිය ඇතිවත් සමහර සංවිධාන මඟින් ගෙන්වල උතුරට යවල තියනවා.ඒ බෝම්බ නෙවෙයිනේ?ඔව්. අනුමැති ඇතිව යම් යම් උපකරණ ගේන්න දුන්න අවස්ථා තිබුණා. මේව ගැන ලැබෙන තොරතුරුවලින්ම තමයි හොයාගන්න වෙන්නේ. කොළඹට ගෙනල්ලා රට හරහා ගෙනිච්චද. උතුරු මුහුදේ කොටින්ට ආයුධ ගෙනාපු නැව් කීපයකුත් ගිල්ලුවනේ. සමහර තැන්වල දැනටත් බෝම්බ ජැකට් වගේ දේවල් අසුවෙනවා. මං කලින් කිව්වා රේගුවත් මේව ගේන කොට අල්ල ගත් අවස්ථා තිබුණා.පසුගිය කාලේ උතුරු නැඟෙනහිර මුහුද රේගුවට තහනම් භූ®මියක් වුණා. ඒ එම භූ®මියේ කොටි රජ කරපු නිසා. ඔබේ නිලධාරීන් නැවත වැල්වැටිතුරේට මන්නාරමට කන්කසන්තුරේට යනවද?ඒක හොඳ ප්‍රශ්නයක්. 1983 දි ඇතිවුණ කලබලකාරී තත්ත්වයන් මැද අපේ උතුරේ වැඩ කළ නිලධාරීන්ට ඇඳිවත පවා නැතිව වගේ තමා එන්න සිදුවුණේ. දැන් අපට මුළු ලංකාවෙම රාජකාරි කරන්න පුළුවන්. එදා අපේ නිලධාරීන් මන්නාරම, තලේමන්නාරම, වැල්වැටිතුරේ, යාපනේ, කන්කසන්තුරේ වගේ තැන්වල රාජකාරි කළා. මන්නාරමේ නම් නාවික හමුදා ආරක්ෂාව තිබුණා. එහෙත් නැව් එන අවස්ථාවල තමයි නිලධාරීන් යොදවන්න සිදුවුණේ.උතුර රේගුවට විශාල ආදායමක් තිබුණ තැනක්?තරමක ආදායම් තිබුණ තැනක්. හැබැයි ඒ කාලෙ තිබුණේ තරමක කුඩා නැව්නේ. දැන් තියෙන්නේ බහාලුම් සහිත විශාල නැව් කොටසක්නේ. කන්ටේනර් මෙහෙයුමට දැනටත් පහසුකම් තියෙන්නේ කොළඹ විතරයි. හම්බන්තොට එම පහසුකම් ඇති විශාල වරායක් හදාගෙන යනවා. යාපනේ, ත්‍රිකුණාමලේ වරායට පිටරටින් බඩු එනවා. පිටි ගේනවා. ඒ තැන්වල අවශ්‍ය පරිදි අපට සේවා පවත්වාගෙන යන්න පුළුවන් වේවි.දැන් මේ කාගෙවත් අවධානයක් නැතුවම වගේම රටට ඇතුළුවෙලා පාසල් සිසුන් පවා ඇබ්බැහිවන බාබුල් වගේ නොයෙක් විනාශකාරී ද්‍රව්‍ය රටට ඇතුළු වන්නේ මේ වරායෙන් ගුවන් තොටුපොළෙන් නේද?බාබුල් කියන එක දුම්කොළවලින් හදන දෙයක්. ඒව මගීන් හරහා එන ඒවා. අපි ඒව කන්ටේනර් පිටින් අල්ලගෙන වරින් වර විනාශ කරලත් තියෙනවා. අපි ඒව විනාශ කරනව තහනම් කරනව ඇරෙන්න හෙරොයින් මත්කුඩුවලට වගේ විශාල දඬුවම් නියම කරල නැහැ. මේ මෑතක කන්ටේනර් දෙකක මේව පුච්චල දැම්මා. ඒව විකිණීම අද හුඟක් අඩුවෙලා තියෙන්නේ මා හිතන විදියට.මත් කුඩු - බාබුල් මේ විනාශ ඔක්කොම රටට ඇතුළුවන්නේ රේගුවේ වරදින් කියල කවුරු හරි චෝදනා කළොත්?මං හිතන්නේ මේකත් වැදගත් ප්‍රශ්නයක්. මත්කුඩු විතරක් නෙවෙයි, පිටිමකුණා ලංකාවේ කරපු විනාශයටත් රේගුවට යම් තරමකට ඇඟිල්ල දිගුවුණා. කොහොමද පිටිමකුණා රටට ඇතුළු වුණේ රේගුව ක්‍රියාත්මක නම් කියලා. ඒක තමයි අපේ සටන. මේ බදු අය කිරීමම පමණක්ම නෙවෙයි. ඒව ගෙනාව නම් රේගුවම ඒව නොකෙරුවත් ඒව නියමිත ස්ථානවලට යොමු කරන්න ඕන.ඇපල් ගෙඩියක් ගෙනාවොත් දෙළුම් ගෙඩියක් ගෙනාවොත් ඒක පිට පැත්තේ ඉන්න පුළුවන් මේ පිටිමකුණා. එකෙක් දෙන්නෙක් ඇවිල්ලා බෝවෙන්න පුළුවන්. ඒ වගේම තමයි මාළු, මස් වෙන ඕනම ගේන දේකින් රටට උවදුරු ඇතුළු වෙන්න පුළුවන්. ඒව වළක්වන්න තමයි අපේ නිලධාරීන් පුහුණු කරල කටයුතු කරන්නේ.සමහර සියුම් තැන්වලදි ඔබේ නිලධාරීන් දැනුවත් ද කියන ප්‍රශ්නයක් තියනවා. ජාන මංකොල්ලය, ජාතික උරුමයන් රැකීම වගේ තැන්වලදි රේගුව ප්‍රමාණවත් තරමින් ක්‍රියාත්මකයි කියල ඔබ හිතනවද?මං කියන්නේ නිලධාරීන් දැනුවත්. හැබැයි මේකෙ තියන සියුම් සාධක මත් කුඩු වගේ සාක්කුවේ බෑග් එකක වුණත් දාගෙන යන්න පුළුවන්. මේ උපක්‍රම නිසා මේක හඳුනාගැනීම අපහසුයි. මේව වැළැක්වීම වෙන කෙනෙකුට බාර නැහැ. මේ වගකීම අපේ. රේගුවෙන් තමයි මේ වගේ කොල්ලකාරී ක්‍රියා නතර කළේ.මේ වගේ අවස්ථාවල අපේ නිලධාරීන්ටත් තර්ජන එල්ල වුණ අවස්ථා තිබුණා. සමහර අවස්ථාවල ප්‍රශ්න ඇතිවුණා, අභියෝග ඇතිවුණා. මේව ගෙනයාම නිත්‍යානුකූල ද නැද්ද කියලත්. ඒ තර්ක විතර්කවලටත් උත්තර දෙන්න සිදුවුණේ අපේ දෙපාර්තමේන්තුවට. සමහර අපේ පෞරාණික භාණ්ඩ ගෙන යන්න උත්සාහ කරන අවස්ථාවල සමහර වෙලාවට අපේ නිලධාරීන්ටත් වරදිනවා.සමහරවිට අපි ඒව පෞරාණික භාණ්ඩ කියල පෞරාණික භාණ්ඩ නොවේ කිව්වොත් ඒ මගීන් අපි එක්ක වෛර බඳිනවා. පරණ වගේ තිබුණත් ඒක පෞරාණික එකක් ද කියන එක එකපාර නිශ්චය කරන්න බැරි වෙන වෙලාවල් තියනව. ඒක අභියෝගයක්. අදාළ දෙපාර්තමේන්තුවලටත් යොමු කරන්න වෙන අවස්ථා තියනවා. ඒක එහෙම නොවෙයි කිව්වොත් අපටත් ප්‍රශ්නයක් වෙනවා.එහෙම එකක් ළඟදිත් මුහුණ දෙන්න වුණා. ඒ වගේම පෞරාණිත බුදුපිළිම, සමනළයන්, කුරුමිණි, කුරුලු කූඩු ගෙනියන්න හදපු හුඟ දෙනෙකුත් රේගුවට අහුවෙලත් තියනවා.ඔබ කියන්නේ රේගුව වංචා, දූෂණ වළක්වන්න ප්‍රමාණවත් තරමින් දැනුමක් හා කාර්යක්ෂමයි කියලයි?ඒක පිළිගන්න වෙනවා. මේ ළඟදි පුද්ගලයෙක් අහුවුණා පශ්චාත් භාගයේ විදේශ සල්ලි රෝල් කරල ගෙනියන්න හදල. ඔහුට තිබුණනේ මේක බෑග් එකක පැත්තක නැතිනම් පොතක් විදියට හදල ගෙනියන්න උත්සාහ කරල බලන්න.ඇයි මේ තරම් දුකක් විඳල සල්ලි නෝට්ටු ගෙනියන්න හැදුවේ රේගුවෙන් රිංගල යන්න අමාරු හින්දනේ. නිලධාරීන් සල්ලිවලට ගන්න බැරි හන්දනේ. අපෙන් ගිලිහී ගිය අවස්ථා තියෙන්න පුළුවන්. නමුත් අපි වංචා වළක්වන්නත් රටට නියම ආදායම ලබාදෙන්නත් උපරිම උත්සාහය ගන්නවා.කොහොමත් නීතිය ක්‍රියාත්මක කරන්න ගියාම ඇතැම් වේලාවට කෙළින් ක්‍රියාකරන නිලධාරීන්ට තර්ජනවලට මුහුණ දෙන්න වෙනවා නේද?මේක නීතිය. අපි ක්‍රියාත්මක කරන්නේ නීතිය. රාජකාරියක් කරන්නේ කියල. කවුරුත් දන්නවනේ වෛරයට කරනවා නෙවේ කියලා. රේගුවත් එක්ක ඒකට වෛර බැඳීමක් වෙන්නේ නැහැ. එහෙම නැතිව වංචනික පුද්ගලයන් සමඟ එකතුවෙලා හෝ එක්කෙනෙකුගේ ඒව පාස් කරල තව පුද්ගලයෙකුගේ ඒව නවත්තන්න යන පුද්ගලයන්ට ප්‍රශ්න ඇති වීමයි හුඟක් වෙලාවට දැකල තියෙන්නේ. ඇතැම් විට අහිංසක අයටත් තර්ජන එන අවස්ථා නැතිවා නෙවෙයි.සංවාද සටහන - සරත් පෙරේරා ඡයාරූපය – විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=af0908302</link>
    <topic>යුද ජයග්‍රහණයෙන් ඇතිවූ ප්‍රබෝධය සාහිත්‍ය ක්ෂේත්‍රයටත් කාන්දු වෙනවා</topic>
    <author>සාකච්ඡා කළේ - ටෙක්ලා පද්මිණි කාරියවසම්</author>
    <content>කොටි බෝම්බ වැපිරූ කුඹුරේ වී වපුරන යාපනේ ගොවියෝඅපි කරන්නේ ලේසි පහසු රාජකාරියක් නෙමෙයියුද ජයග්‍රහණයෙන් ඇතිවූ ප්‍රබෝධය සාහිත්‍ය ක්ෂේත්‍රයටත් කාන්දු වෙනවාමහා කලා මංගල්‍යය පොළොන්නරු අභිමානයඅපත් කිරට හඬනා දරුවන් අම්මේවාරි තාක්ෂණයේ දියුණුව කියන දිවුලාන වැවසේරුවිල පුද බිමේ 85 වන වරට පැවැත්වෙන ලලාට ධාතු නිකිණි මහා පෙරහරවෙළෙඳපොළෙන් අතරමැදියන් ඉවත් කළ හැකි ද?රියැදුරු බලපත්‍ර හිමියා හොඳ මට්ටමකරියදුරෙක් බව සහතික කිරීම අපේ අරමුණයිසිහින් සිරුරක් ලබාගන්න ගොස් මරණයෙන් වන්දි ගෙවූ ශාරිකාසෙට්ටිකුලමේ සෞඛ්‍යය රකින ස්වේච්ඡා බලමුළුජාතික උරුමයන් පිළිබඳ අමාත්‍යංශයේ ලේකම් විමලදාස සමරසිංහ2009 ජාතික සාහිත්‍ය කලා මහෝත්සවය පොලොන්නරුව රාජකීය මධ්‍ය මහා විද්‍යාලයේදී එන මස 3, 4, 5, 6 දිනවල දී පැවැත්වේ. ඒ පිළිබඳ ජාතික උරුමයන් පිළිබඳ අමාත්‍යංශයේ ලේකම් විමලදාස සමරසිංහ මහතා සමඟ කළ සාකච්ඡාවකි මේ.සිංහල සාහිත්‍යයේ සහ සංස්කෘතියේ අනන්‍යතාව සුරැකීමටත් එම අනන්‍යතාව තහවුරු කිරීමටත් සාහිත්‍ය නිර්මාණ කරණයේ නිරත ලේඛකයන්ගේ සහ කලා ක්ෂේත්‍රයේ නිරත වූවන්ගේ අභිවෘද්ධිය හා පී‍්‍රතිය වෙනුවෙන් ද වසරක් පාසා සාහිත්‍ය මාසයේ පැවැත්වෙන සාහිත්‍ය කලා මහෝත්සවය පැවැත්වේ.කවදාවත් නැතුව සාහිත්‍ය උත්සවය සැප්තැම්බර් මුල් සතියේ?මෙවර ජාතික සාහිත්‍ය කලා මහෝත්සවය පැවැත්වෙන්නේ පොළොන්නරුවේ. මාසේ මැද වෙන කොට පොළොන්නරුවට වහිනවා ඊට මුහුණ දෙන්නත් ඕන නෑ. අනෙක පොත් සල්පිල හා නොගැටෙන්නත් අපි වග බලා ගත්තා.ජාතික සාහිත්‍ය මහෝත්සවයේ ප්‍රධාන අංගය සාහිත්‍ය සම්මාන ප්‍රදානය, එය පැවැත්වෙන්නේ කවදා ද?සාහිත්‍ය ග්‍රන්ථ සඳහා සම්මාන ප්‍රදානය මේ උත්සවයේ ප්‍රධාන අංගය නොවේ. නමුත් එය අප උත්කර්ශවත් අවස්ථාවක් බවට පත් කරමින් උත්සවයේ අවසාන දින හවස් වරුවේ පැවැත්වූවා. සම්මාන ප්‍රදානය ප්‍රධාන කර්තව්‍ය යන හැඟීම ඇතිවුණේ 2004 දක්වා මේ උත්සවය සාහිත්‍ය සම්මාන උත්සවයක් ලෙස පැවැතීම හේතුවෙන්. ඒ තත්ත්වය අද වෙනස් වෙලා ජාතික කලා මහෝත්සවයක් බවට පත් වෙලා. ලේඛනය, නාට්‍යය, රංගනය, නර්තනය, ගායනය, බලිතොවිල්, ශාන්ති කර්ම, ඇතුළු සංස්කෘතික සහ සාහිත්‍ය අංශවලට මේ උත්සවයේදී නිසි තැන ලැබෙනවා රටේ සාහිත්‍ය ප්‍රබෝධයක් මේ කාලයේ ඇති වෙලා.ඔබ කියන්නේ ලංකාවේ ජනතාව දැන් සාහිත්‍ය රස වින්දනයට යොමු වී සිටින බව ද?යුද ජයග්‍රහණය සමඟ රටේ ජනතාව අතර ඇතිවූ සංස්කෘතික ප්‍රබෝධය සංස්කෘතිය ගොඩනැඟීමට භාවිත කරන්න පුළුවන්. 1505 දී අපේ පැවැති දේශීය සංස්කෘතිය යටපත් කරගෙන නව සංස්කෘතික ප්‍රවාහයක් මතු වුණා. අප එයට ගොදුරු වුණා. යළි එය බිඳ වැටෙමින් තිබෙනවා.සරල බව, උගත්කම, සමඟිය, පවුල් සංස්ථාවේ ආරක්ෂාව පිළිබඳ වෙනදාට වඩා සැලකිල්ලක් මෑතක සිට දකින්නට ලැබෙනවා. එය සාහිත නිර්මාණ කෙරෙහි පුද්ගලයා යොමුවීමේ ප්‍රතිඵලයක්.සාහිත්‍ය පුද්ගලයා තුළ ස්වයං විනයක් ඇති කරවීමට සමත්. සමාජයේ දූෂිත අංශ නිශේධනය කරන්නට, ස්වයං වාරණයට, සංස්කෘතිය වර්ධනයට සාහිත්‍ය උපකාරී වෙනවා.ඇතැම් රූපවාහිනි හා ගුවන් විදුලි සේවා කර ඇති වැරැදි මඟපෙන්වීම නිවැරැදි කර ගැනීමේ ශක්තිය අප තුළ ගොඩනැඟෙමින් පවතිනවා.සාහිත්‍ය මිනිසා තුළ එකිනෙකා කෙරෙහි වන නුරුස්නා ගතිය, වෛරය, නැතිකර දැමීමට සමත් වෙනවා. මෙරට සාහිත්‍ය පරිහරණය කරන මිනිසුන් අතරේ අලුත් ශ්‍රී ලාංකික සංස්කෘතියක අවශ්‍යතාව ඇති කරන්න පුළුවන්. ඒ සඳහා සුදුසු ලෙස මෙවර ජාතික සාහිත කලා මහෝත්සවය සියලු අංග මඟින් සියලු ජන කොටස් ආවරණය වන ලෙස පැවැත්වෙනවා.අපට වඩා වටින්නේ සිංහල සාහිත්‍යය ද? දෙමළ සාහිත්‍යය ද නැතිනම් ඉංගිරිසි සාහිත්‍යය ද?දේශීය සාහිත්‍යය ලෙස සිංහල සාහිත්‍ය දෙමළ සාහිත්‍ය යන දෙක අපට වඩාත් ම වටිනවා. ඒවායේ ශ්‍රී ලාංකික අනන්‍යතාව රැඳී තිබෙනවා. අපේ සංස්කෘතියේ දියුණුවට ඉවහල් වෙන්නේ දේශීය සාහිත්‍යය. ඉංගිරිසි සාහිත්‍ය අපට පරිශීලනය සඳහා මෙන්ම අවබෝධය රස වින්දනය සඳහා වටිනවා.ඔබ සාහිත්‍ය ගැන කීවා සංස්කෘතිය ගැනත් කතා කළා. අප අනන්‍ය සංස්කෘතියක් ගැන කියනවා. ශ්‍රී ලංකාවට සංස්කෘතික අනන්‍යතාවක් අවශ්‍ය ද?අවශ්‍ය ද නොවේ අවශ්‍යයි. සංස්කෘතිය හේතු කොට ගෙන සාහිත්‍යය පෝෂණය වෙනවා. සාහිත්‍යය හේතු කොට ගෙන සංස්කෘතිය ඔප වැටෙනවා. ජාතියක් ජාතියකින් වෙන් කරන්නේ සංස්කෘතිය. ජාතියකින් සංස්කෘතිය වෙන් කරන්න බැහැ. සතා සීපාවටත් සංස්කෘතියක් තියෙනවා. සංස්කෘතිය කියන්නේ අප ජීවත් වෙන පිළිවෙළ අපේ සංස්කෘතිය අපි මිනිසුන් ගේ දියුණුවට යොදාගන්න ඕනෑ. ලාංකිකයාට ආඩම්බර විය හැකි හා යුතු සංස්කෘතියක් තියෙනවා. සංස්කෘතිය නිෂ්පාදනය කරන දෙයක් නොවේ. ඉබේ මිනිසා ගෙන් මතුවන දෙයක්. ඒ නිසා ලාංකික සංස්කෘතියේ අනන්‍යතාව අපි අපේ අභිවෘද්ධියට යොදා ගත යුතුයි.අපි සාහිත්‍ය සම්මාන ප්‍රදානෝත්සවය ගැන කතා කරමු.මෙවර සම්මානනීය කෘතිය ප්‍රකාශ කරන්නේ සම්මාන ප්‍රදානෝත්සවයේදීයි. එතෙක් අප නිර්දේශිත ග්‍රන්ථ නාමාවලිය පමණක් ප්‍රකාශයට පත් කරනවා.සාධාරණ විනිශ්චයක් නිර්මාණකරුවන්ට ලැබෙයි ද?විනිශ්චය මණ්ඩල අතින් වැරැදීම් සිදුවීම ස්වභාවිකයි. ඒත් මෙවර සාධාරණ විනිශ්චයක් ලබාගන්න පුළුවන් වෙනවා. වෙනදා වගේමයි අපි සාහිත්‍ය අනු මණ්ඩලයේ කටයුතුවලට අතපෙවීම් කරලා නෑ.වෙනදා පොත් සිය ගණනක් සම්මාන ප්‍රදානයේ මූලික වටයටත් නොගෙන ඉවත් වුණා. ඒ කියන්නේ අනු මණ්ඩලයේ සාමාජිකයන් අකමැති කෘති. නමුත් මෙවර සම්මාන ප්‍රදානය සඳහා 2008 වසරේ ප්‍රකාශිත සියලුම කෘති සලකා බැලුවා. සාහිත්‍ය අනු මණ්ඩලය වට හතරකින් පසු නිර්දේශිත ග්‍රන්ථ තෝරා දී තිබෙනවා. අවසාන විනිශ්චය සඳහා එම කෘති බාහිර විනිශ්චය මණ්ඩලයකට යොමු කිරීමට නියමිතයි.ඔබත් ලේඛකයෙක් නේද?මම, මගේ පොත පළමුව ම තරගයෙන් ඉවත් කළා. ඒ මගේ ආදර්ශය. මට හොඳ පාඨක පිරිසක් ඉන්නවා.සාහිත්‍ය සම්මාන ප්‍රදානයට ග්‍රන්ථ තෝරා ගැනීමේදී අනුගමනය කරන නිර්නායකයක් තිබෙනවාද?2009 වසර සඳහා එවැන්නක් සම්පාදනය කර සාහිත්‍ය අනුමණ්ඩලයට ලබා දුන්නා, දෙස් විදෙස් විද්වතුන්ගේ අදහස් අනුව. ඔවුන් එය අනුගමනය කළා ද නැද්ද යන්න මම දන්නේ නැහැ. ඒත් ඔවුන් සමඟ පැවැති සාකච්ඡාවලදි එම නිර්දේශ අනුගමනය කළ බව ප්‍රකාශ වුණා. එනිසා 2008 ට වඩා හොඳ විනිශ්චයක් ලැබේවි. අඩුපාඩු තිබුණොත් කියන්න ඊළඟ වතාවේ අපිට නිවැරැදි කරගන්න පුළුවන්.එම නිර්නායකයන්ට මොනවද අයිති?කෘතියේ සාර්ථකත්වය, භාෂා භාවිතය ඇතුළු කරුණු.2008 වසරේ අටවක පුත්තු කෘතියට රාජ්‍ය සම්මාන දීලා සංස්කෘතික අමාත්‍යංශය භාෂාව ආරක්‍ෂා කළා?ඒ පොතට සම්මාන හිමි වීම නිසා නවකතාවේ භාෂා භාවිතය පිළිබඳ සාකච්ඡාවක් ගොඩනැඟුණා. සිංහල භාෂා පිළිබඳ පිබිදීමක් ඇතිවුණා.වැඩිහිටියන්ට පමණයි චිත්‍රපට දැන් තහනම් ද?ඔය ඉතින් වරද්ද ගත්තා. වැඩිහිටියන්ටත් නුසුදුසු කාම චිත්‍රපට තහනම් කරනවා. ඒ සඳහා නීති සම්පාදනය කරනවා. වෙනත් රටවල තනි තනිව නැරැඹීමට නිෂ්පාදිත කාම රැල්ලේ චිත්‍රපට ආනයනය කර වැඩිහිටියන්ට පමණයි යන ලේබලය යටතේ පොදු ස්ථානවල පෙන්වීමයි නවත්වන්නේ.ආනයනික හා දේශීය නිෂ්පාදිත කාමුක නිර්මාන (චිත්‍රපට, වෙළෙඳ දැන්වීම්, වාර්තා වැඩසටහන් ආදිය) තහනම් කරනවා. ලිංගිකත්වය නිර්මාණාත්මක භාවිතයට තහනමක් නැහැ. රාගික හැඟීම් මතු කරන චිත්‍රපට තමයි තහනමට ලක්වන්නේ.නිර්මාණාත්මක අගයෙන් යුතු සාහිත්‍යයික හා සංස්කෘතික වටිනාකම් ඇති නිර්මාණ බිහි කරන්න සංස්කෘතික අමාත්‍යංශය දිරි ගන්වනවද?රජයේ අයවැය ලේඛනයෙන් චිත්‍රපට කර්මාන්තයට අවශ්‍ය තරම් සහන සැලැසී තිබෙනවා. අලුතින් දෙන්න දෙයක් නැහැ. ලේඛකයන්ට අපි විවිධාකාරයෙන් උදව් කරනවා.සිංහල - දෙමළ ලේඛකයන් අතර සහයෝගය සමගිය සුහද බව ගොඩනඟන්න සංස්කෘතික අමාත්‍යංශයේ කැපවීම කුමන ආකාරයෙන් ද? අප ලේඛක හවුල්වලට අවශ්‍ය සහය හා ආධාර ලබා දෙනවා. නමුත් සිංහල ලේඛකයන් බොහෝ දෙනෙකුට දෙමළ බැහැ. ඉතින් කළ යුත්තේ භාෂාව හැදෑරීම. භාෂාව හැදෑරීමෙන් සංස්කෘතිය හදාරන්නත් එමඟින් ශ්‍රී ලාංකික සාහිත්‍යයක් බිහි කිරීමටත් අවකාශ ලැබෙනවා.වර්තමාන සමාජ, දේශපාලන, ආර්ථික පසුබිම සංස්කෘතියට හා සාහිත්‍යයට කෙසේ බලපෑම් කරයිද?1956 රටේ ඇතිවූ පෙරළිය සමඟ සංස්කෘතික සමාජ ආර්ථික සාහිත්‍යයික පෙරළියක් ඇතිවුණා. ‘මනමේ’ නාට්‍ය, නාට්‍ය ක්‍ෂෙත්‍රයේ පෙරළියක් කරද්දි විරාගය නවකතා ක්‍ෂෙත්‍රයේ පෙරළියක් කළා. දැන් ඒ පෙරළිය යළිත් සිදුවෙමින් පවතිනවා. වසර තිහක් අඛණ්ඩව පැවැති යුද්ධය නිමාවෙලා රටේ යෝධ සංවර්ධන ක්‍රියාදාමයක් සිදුවෙමින් පවතිනවා. ඒ සංවර්ධන ක්‍රියාදාමයට සමගාමීව සංස්කෘතික, සමාජයීය හා ශාස්ත්‍රීය සාහිත්‍යයික පෙරළියක් අවශ්‍යයි. ඇත්තටම එවැන්නක් සිදුවෙමින් තිබෙනවා. අපි එයට මුහුණ දිය යුතුයි.යුද්ධය නිමවීම රටේ සංස්කෘතික ප්‍රබෝධයට හේතුව වී ඇති බව පෙනෙන්න තියෙනවා. මිනිසුන්ට ජාත්‍යාලය, සංස්කෘතිය, භාෂා පිළිබඳ හැඟීමක් ඇතිවී ඇති බව පෙනෙනවා. සහයෝගය සමගිය හා එකිනෙකා පිළිගැනීම සුබ ලකුණක්. එය රටේ දියුණුව සංවර්ධනය පෙන්නුම් කරනවා.තීරු ලිපි හා පුවත්පත් ලිපි, චරිතාපදාන ජාතික සාහිත්‍ය සම්මාන ප්‍රදානයෙන් ඉවත් කරලාතීරු ලිපි, පුවත්පත් ලිපි අදාළ වසරේ ම ප්‍රකාශයට පත් නොවූ ඒවා වන්න පුළුවන්. ඒත් තීරු ලිපි සඳහාත් චරිතාපදාන සඳහාත් සම්මාන පිරිනැමිය යුතු බව මගේ පෞද්ගලික අදහසයි. ඒවා සාහිත්‍ය අනුමණ්ඩලය සම්මාන ප්‍රදානයෙන් ඉවත් කරන්න විශේෂ හේතුවක් ඇති. ඒක ඔවුන්ගේ තීරණයක්. මීට වසර දෙකකට පෙර තීරු ලිපි සඳහා සම්මාන ප්‍රදානය කළා.කොහොමද හික්කා – 2009 සංදර්ශනය? සංස්කෘතික අමාත්‍යංශය චිත්‍රපට තහනම් කරනවා. ඒ සංදර්ශණයේ ඡායාරූප පත්‍රවල පළවුණා. ඒවායේ හිටියේ නව යොවුන් තරුණ තරුණියෝ.ඕවා අතීතයේ සිදුවූ යම් යම් සිද්ධීන්ගේ ප්‍රතිඵල. තාමත් යම් යම් මානසිත මට්ටම්වල මිනිස්සු එම ස්ථානවලට යනවා. සමහර පිරිස් හිතන්නෙ විදේශිකයන් ලංකාවට එන්නේ ලිංගික කටයුතු සඳහා කියලා. ඒකයි එවැනි දේවලට හේතු වන්නේ. සංචාරක අමාත්‍යංශය සමඟ අප සාකච්ඡා කළා. යළි එවැන්නක් සිදු නොවේවි.ඇත්තටම සාහිත්‍ය සම්මාන ප්‍රදානය කරන්නේ කවදද?හිතන් හිටියේ සැප්තැම්බර් 6 වැනිදා පොළොන්නරුවේ දී ප්‍රදානය කරන්න. රාජ්‍ය සාහිත්‍ය සම්මාන ජනාධිපතිතුමා අතින් ප්‍රදානය කළ යුතුයි. ආරක්‍ෂක හේතූන් මත එය කොළඹදී පවත්වන්න තීරණය කළා. තවම දිනයක් නැහැ. එය ජාතික සාහිත්‍ය කලා මහෝත්සවයේ උච්චතම අවස්ථාවයි.සංස්කෘතික අමාත්‍යංශයට විවේචන බොහෝමයිඒක හොඳයි. අපි කරන කාර්ය විවේචනය කරන්න. මඩ ගහන්න එපා. මෙවර සාහිත්‍ය මහෝත්සවය බලන්න දවස් හතරේම එන්න. ඕනෑම කෙනෙකුට පුළුවන් එතන සිදුවන කටයුතු විවේචනය කරන්න.සාකච්ඡා කළේ - ටෙක්ලා පද්මිණි කාරියවසම්ඡායාරූපය – දුෂ්මන්ත මායාදුන්නේ</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=af0908303</link>
    <topic>මහා කලා මංගල්‍යය</topic>
    <author/>
    <content>කොටි බෝම්බ වැපිරූ කුඹුරේ වී වපුරන යාපනේ ගොවියෝඅපි කරන්නේ ලේසි පහසු රාජකාරියක් නෙමෙයියුද ජයග්‍රහණයෙන් ඇතිවූ ප්‍රබෝධය සාහිත්‍ය ක්ෂේත්‍රයටත් කාන්දු වෙනවාමහා කලා මංගල්‍යය පොළොන්නරු අභිමානයඅපත් කිරට හඬනා දරුවන් අම්මේවාරි තාක්ෂණයේ දියුණුව කියන දිවුලාන වැවසේරුවිල පුද බිමේ 85 වන වරට පැවැත්වෙන ලලාට ධාතු නිකිණි මහා පෙරහරවෙළෙඳපොළෙන් අතරමැදියන් ඉවත් කළ හැකි ද?රියැදුරු බලපත්‍ර හිමියා හොඳ මට්ටමකරියදුරෙක් බව සහතික කිරීම අපේ අරමුණයිසිහින් සිරුරක් ලබාගන්න ගොස් මරණයෙන් වන්දි ගෙවූ ශාරිකාසෙට්ටිකුලමේ සෞඛ්‍යය රකින ස්වේච්ඡා බලමුළුදිලිප් කුමාර නානායක්කාරසංස්කෘතික ප්‍රවර්ධන නිලධාරි ශ්‍රී ජයවර්ධනපුර විශ්වවිද්‍යාලීයසංස්කෘතික මධ්‍යස්ථානයඑක පෙළට ඇදෙන සුදු වතින් සැරසුණු පාසල් දූ දරුවන් රංචුවකි. මඳහසින් ප්‍රබෝධයෙන් ඔවුන් මේ ඇදෙන්නේ ගැදි පැදි සාහිත්‍ය පිළිබඳව දිවයිනේ ප්‍රවීණ සාහිත්‍ය ධරයින් විසින් පවත්වනු ලබන දේශන හා සංවාද මණ්ඩපයකට සහභාගී වීමට ය. තවත් තැනක දේශීය කලා අංගයන් ගැන කෙරෙන වැඩමුළු ය. රටේ උරුමය පිළිබඳ සංවේදී සිතැත්තෝ කවදත් මෙවැනි තැන්වලට ඇලුම් කරති. තවත් ඉසව්වක ඉපැරණි කලා ශිල්ප දැක්මකි. අන් අතෙක සිතුවම් දැක්මකි. ජාතික තලයේ හා ප්‍රාදේශීය වශයෙනුත් ප්‍රකට ලේඛකයින් හමු වන ලේඛක පියස මඟහරින්නෝ දුලබ ය. ලොකු කුඩා සියලුදෙනා මෙකී තැන්වලට මුළු දී සිටින්නේ නවමු යමක් අසන්නට දකින්නට ලෝබයෙනි.අංකුර නිර්මාණකරුවන් කීප දෙනෙක් රටේ ප්‍රවීණ කලාකරුවන් පිරිසක් හා ඉක්මන් ගමන් යෙදෙන්නේ සුළු මොහොතකින් ආරම්භ වන නව ග්‍රන්ථ දොරට වඩින ලේඛක පියස වෙතය. එළිමහනේ තැනුණු කලාත්මක විශාල වේදිකාව මතින් රඟදෙන නර්තනය ඉදිරිපත් කරන්නේ ඈත ගම්මානයකින් බිහිවූ දක්ෂ රංගන ශිල්පීන් පිරිසකි. තවත් වරෙක පාසල් දරුවකු විසින් තාලයට ගැයෙන ලෝවැඩ සඟරාවේ, සුභාෂිතයේ කවියක මිහිරියාව මුළු උත්සව භූමිය මතු නොව ප්‍රදේශයම වෙලා ගන්නේ ය.සවස් යාමයේ වැව් ඉස්මත්තේ සිට පිස එන මඳ නල හා මුසුව ගැමි ජන දිවියේ සුන්දරත්වය කැඳවයි. රුක් මුදුනක තැනූ පැල් කොටයකට නැඟුණු ගොවි මහතකු සීපදයක් සීරුවට හඬ නඟද්දී අසල පැල් කොටයකින් ඊට පිළිතුරු බඳී. කව් සීපද මඟින් රසවත් වන රසිකයන් මීළඟට රැස් කන්නේ සතර දෙසින් තම තමන්ගේ හපන්කම් පෙන්වන්නට ආ හිටිවන කවිකාරයින්ගේ ඉලඇට කැඩෙන සිනා සපිරි රස මදු බඳු කවි අසන්නට ය. පැය ගණනක් කවියෙන් හටන් කළ මේ කවි කිවිඳියෝ කාලය ප්‍රමාණවත් නැතැයි මැසිවිලි නඟමින් සමුගනිද්දී ඒ තැන ගන්නේ නවනළු රස රැගෙන කොළඹින් හා පිට පළාත්වලින් පැමිණි නාට්‍ය ශිල්පීහුය ගායකයෝය සිනමා ශිල්පීහුය. මේ වූ කලි සැබැවින්ම මනරම් පැය කිහිපයකට රසිකයන් ඇද වැලඳ ගන්නා කලා අසපුවක් මැයි.සන්ධ්‍යා භාගය එළැඹෙන විට කඩිගුලක සිරි දරන මංමාවත් අතුරු සිදුරු නැති වන්නේ වසරකට වරක් දහස් ගණන් නර්තන ශිල්පීන් වැඩිම සම්ප්‍රදායන් නියෝජනය කරමින් වැඩිම ප්‍රදේශ ගණනක් නියෝජනය කරමින් රංගනය කරන නර්තන පෙරහර බැලීමට ය.මීළඟට පිවිසෙන්නේ අභිමානවත් හා සාඩම්බර මොහොතකි. දන මන සුවපත් කළ ප්‍රාදේශීය සාහිත්‍ය ධරයන්ට, කලාකරුවන්ට ජාතියේ ගෞරවය පුද දෙන සම්මාන ප්‍රදානයයි. අනතුරුව මඟුල් බෙර සක් හඬ මධ්‍යයේ තවත් සම්මාන ප්‍රදානයකි. කලාවෙන් හා සාහිත්‍යයෙන් ජාතියම සුවපත් කළ මහා කලාකරුවන්ට දේශනේතෘ නම් වූ ජීවිතයේ එක් වරකදී පමණක් හිමි වන සම්මාන ප්‍රදානයයි ඒ.ප්‍රාදේශීය සංස්කෘතික මධ්‍යස්ථාන මඟින් ඔප දැමූ තාරුණ්‍යයේ පළිඟු කැට වන් නව යෞවන යෞවනියන් රඟ සොබා ඉඟි නළු ගෙන වේදිකාවට බසින මනරම් රාත්‍රිය ඉන්පසුවය. ප්‍රසංග වේදිකාවක අපේකම දේශීය හැඩය මතු කෙරෙන තැනකි මේ. ජනප්‍රිය සංස්කෘතියේ ඇස රවටන විජ්ජාවන්ගෙන් තොර වූ වේදිකා ප්‍රසංගයක හැඩතල මුසුව එන සැබෑ සංගීත හා නර්තන ප්‍රසංගයකි.”.... රෙගුං ගුඳත් ගත් දෙගත් ගතකු දොං...” හඬින් මැදියම් රෑ අපට අඬ ගසන්නේ තවත් ඉමක වැයෙන යක් බෙර තාලයකිනි. ගැමි රඟ මඩලට රොද බඳින ජනයාට එහිදී මිතුරන් මෙන්ම හතුරන් ද හමු වෙති. අපල උපද්‍රව දී වින කටින සූනියම් යක්කු ද ජීවිතයම කෝළමක් කර ගත් කෝළම්කාරයින් ද විපතක දී පිහිටට එන සත්පත්තිනි ඈ දෙවි දේවතාවුන් ද හමු වන්නේ මෙහිදී ය. මෙය ජන සෙත ශාන්තිය සැදූ දේශීය කලා උරුමයන් වන ශාන්ති කර්ම රැසක් රෑ පහන් වන තුරු විඳ ගන්නට හැකි අවස්ථාවකි.ඉහත දර්ශන තලවලින් දැක ගන්නේ කලා මහෝත්සවයක දෛනික සිදුවීම් පෙළයි. ඒ අසිරිමත් අවස්ථාව තව නොබෝ දිනකින් ම උදා වන්නේ ය. පොත පතට සහ සෙසු කලාවන්ට පෙම් බඳින සහෘද රසික ජනතාවට ආනන්දජනක වූත් පැනසර වූත් ඒ අසිරිමත් අවස්ථාව වූ කලි වසරකට වරක් පැවැත්වෙන ජාතික සාහිත්‍ය කලා මහෝත්සවයයි. දශක ගණනාවක් තිස්සේ වර්ධනය වෙමින් පවත්වාගෙන එනු ලබන මෙම කලා මංගල්‍යය ඓතිහාසික පුලතිසි පුරවරයේ එනම් පොළොන්නරු රාජකීය විද්‍යාල පරිශ්‍රයේ දී පැවැත්වීමට කටයුතු සූදානම් ය. සංස්කෘතික කටයුතු හා ජාතික උරුමයන් පිළිබඳ අමාත්‍යාංශයත් සංස්කෘතික කටයුතු දෙපාර්තමේන්තුවත් එක්ව සංවිධානය කරන ජාතික සාහිත්‍ය කලා මහෝත්සවය සැප්තැම්බර් 03, 04, 05, 06 යන දිනවල පැවැත්වේ.සිවු දිනක් පුරා කැරෙන ක්‍රියාකාරකම් රැසක් පෙළ ගැසෙන්නේ එක් ප්‍රධාන කාරණාවක් අරබයා ය. එනම් මවුබිමේ දූ පුතුන්ගේ ඥානනය කිරීමට සමත් වූ උත්තුංග කලාකරුවන් උදෙසා වූ සාහිත්‍ය සම්මාන ප්‍රදාමෝත්සවය වෙනුවෙනි. දින හතරක් පුරා පෙළ ගැසෙන කලා කටයුතුවල උච්චතම අවස්ථාව වන්නේ ද මෙම සාහිත්‍ය සම්මාන ප්‍රදානෝත්සවයයි.අපේ කලා ශිල්ප දිවි හිමියෙන් රැක ගත් ආදරණීය ප්‍රවීණයන්ට ජාතියේ උපහාරය පිරිනමමින් ඇරැඹෙන මෙම මහෝත්සවය වූ කලී ලෝකයේ ඕනෑම තැනකට අපේ යැයි අභිමානයෙන් දායාද කළ හැකි නර්තනය හදාරන සිරිලක සිවුදෙස දූ දරුවන්ට කදිම රඟ මඩලකි. සාහිත්‍යය, සංගීතය පි‍්‍රය කරන වැඩිහිටියන්ට ශාස්ත්‍රීය මතවාදයන් ඉදිරිපත් කළ හැකි තක්සලාවකි. මිලාන වී යන පැරණි සාම්ප්‍රදායික කලා අංග සොයා යන රසිකයින්ට මනදොළ සපිරෙන වේදිකාවකි.දේශයක පෞරුෂය, අනභි භවනීය බව ප්‍රකට කෙරෙන කාරණා අතර ප්‍රමුඛ කාරණාවක් වන්නේ එම දේශයේ කලාකරුවන්ගේ හා සාහිත්‍යකරුවන්ගේ කාර්යභාරයයි. අප අද අත්විඳින ශ්‍රී ලාංකීය ජාතියේ පෞඪත්වය තනාලූයේ අතීතයේ සිට මේ දක්වා වූ සියලු සාහිත්‍ය ධරයින්ගේ හා කලාකරුවන්ගේ නිර්මාණශීලී වූද දාර්ශනික වූද චින්තාවේ මහිමයෙන් නිපද වූ උරුමයන් මතිනි. අපට සාඩම්බර ඉතිහාසයක් ඉතිරි වී ඇත්තේ ද එබැවිනි. සමස්ත උරුමයන්ගේ ගුණ සුවඳ අපේකම දැක්ම හා අවබෝධයත් එහි ඇති සෞන්දර්යාත්මක පක්ෂයත් ගැඹුරෙන් ඥානනය කිරීම ස්පර්ශ කිරීම හා එබඳු මතවාදයකට ජනතාව සංවේදී කිරීම ජාතික සාහිත්‍ය කලා මහෝත්සවයේ මුඛ්‍ය පරමාර්ථය වන්නේ ය. සමස්ත ජාතියක පෞරුෂය ගොඩනැංවීමේ ලා සම්ප්‍රදායත් නව දැක්මත් පෙරදැරිව එකී ජාතිය ඔසවා තැබීමේ මහා බලය සාහිත්‍යකරුවා සතු ය. එම තත්ත්වය මිනිස් ඉතිහාසයේ මහා සංස්කෘතීන් බිහි කළ සෑම දේශයකම පොදු ලක්ෂණය ද වන්නේය.පෙර දිග ශිෂ්ටාචාරයේ මහා පංගුකාරයා වන ඉන්දියාව සිය ජාතික දේහය මහා මේරු පර්වතය මෙන් ඔසවා තැබූයේ ඕ තොමෝ බිහිකරගත් මහා ප්‍රාඥයින් සාහිත්‍යධරයින් හා කලාකරුවන්ගේ වාසනාවෙනි. ඉන්දීය නිදහස් සටනට ජීවය දුන් රබීන්ද්‍රනාත් තාගෝර්, නේරු ආදී පෙර ගමන්කරුවෝ එය තව තවත් ඔසවා තැබූහ. එමතු ද නොවේ. වැඩවසම් බන්ධනයෙන් ජනතාව මුදා ගැනීමේ අරගලයේදී රුසියාව බිහිකරගත් මැක්සිම් ගෝර්කි, ලියෝටෝල්ස්ටෝයි වැනි අග්‍රගණ්‍ය සාහිත්‍යධරයින්ගේ ආමන්ත්‍රණය මඟින් එරට පමණක් නොව සමස්ත බාහිර ශිෂ්ටාචාරය ම කූ®ද්දනු ලැබීය.ලෝකය සමඟ එක්ව ඉදිරියට යාමට අපට හැකිය.එවන් ගමනක දී ශ්‍රී ලාංකිකයින් ලෙස අපට හිමි අතීත උරුමය නව චින්තාව සමඟ මුසුකර ජනතාව පෙළ ගැස්වීමේ කාර්යභාරය පැවරෙන්නේ මෙරට කලාකරුවන්ටය. එබඳු අවධාරණයකින් කලාකරුවන් සාහිත්‍යකරුවන් එකතුවන පක්ෂ, විපක්ෂ මතවාද එළිදක්වන අවස්ථාව උදාකර දීම ද ජාතික සාහිත්‍ය කලා මහෝත්සවය මගින් ඉටුවනු ඇත.”පොළොන්නරු අභිමානය”හය වන වරටත් සංවිධානය වන ජාතික සාහිත්‍ය කළා මහෝත්සවය මෙවර පොළොන්නරුවේදී පැවැත්වෙන්නේ “පොළොන්නරු අභිමානය” නැමැති තේමාව යටතේ ය. ලක් ඉතිහාසයේ ස්වර්ණමය යුගයක් වූ පොළොන්නරු පාලන යුගය ආර්ථික, දේශපාලනික හා සංස්කෘතිකමය යන බහුවිධ ක්ෂේත්‍ර අතින් විශිෂ්ටත්වයට පත්වූ කාල වකවානුවකි.සාහිත්‍ය හා කලාව අතින් ගත්ත ද රටේ මහා සංස්කෘතික ධාරාවට නව චින්තාවන් රැසක් දායාද කළ, විකල්ප මතවාද ගොනු කළ කාල පරිච්ඡේදයකි. එබඳු අතීත උරුමයක් හිමිකර ගත් පුලතිසිපුර ජනතාවට පිදෙන උපහාරයක් ලෙස මෙවර ජාතික සාහිත්‍ය කලා මහෝත්සවය පොළොන්නරුවේ පැවැත්වීම සැලකිය හැකිය.සමස්ත සමාජය අධ්‍යාත්මික ගුණ වගාවක් හරහා ප්‍රබෝධයට පත් කිරීම, සන්තුෂ්ටියට පත් කිරීම, ජාතික හැඟීමකින් යුතු පුරවැසියන් බිහි කිරීම මුළු රටම ඉල්ලා සිටින්නකි. එකී වුවමනාවට හරවත් සංස්කෘතික යාන්ත්‍රණයක් ගොඩ නැගීම මෙවර ජාතික සාහිත්‍ය කලා මහෝත්සවයේ අපේක්‍ෂාවයි. ඒ සඳහා සංස්කෘතික හා ජාතික උරුමයන් පිළිබඳ අමාත්‍යංශයත් ඒ යටතේ ඇති ප්‍රාදේශීය සංස්කෘතික මධ්‍යස්ථාන ජාලයත්, ජාතික කෞතුකාගාරය, පුරාවිද්‍යා දෙපාර්තමේන්තුව, ජාතික ලේඛනාරක්‍ෂක දෙපාර්තමේන්තුව ආදී ආයතනත් චිත්‍රපට සංස්ථාව, ප්‍රසිද්ධ රැඟුම්පාලක මණ්ඩලය, සංස්කෘතික දෙපාර්තමේන්තුව වැනි ආයතනත් ඉදිරිපත් වී සිටී.ශ්‍රී ලාංකික ඉතිහාසයේ තීරණාත්මක සංධිස්ථානයකට පැමිණ ඇති මේ මොහොතේ ජාතියක් ලෙස සෑම පරිශ්වයකට ම පැවරී ඇති වගකීම සුළුපටු නොවේ. දශක ගණනක යුද මානසිකත්වයකින් හිරි වට්ටනු ලැබූ ජනසමාජයට මානව දයාවේ, සංහිඳීයාවේ, ළෙංගතුකමේ, සංවේදී විඳ ගැනීමක් පිළිබඳ පණිවුඩය රැගෙන යා යුතු කාලය එළඹ ඇත.මෙවර ජාතික සාහිත්‍ය කලා මහෝත්සවය ඈත ගම් දනව් පාදක කොට පෙළ ගැසෙද්දී සියලු ජාතිකත්වයන් සහෝදරත්වයන් ඒකාත්මිකවත් එක මිටකට ගොනුකර ගැනීමේ අවස්ථාව උදා වී ඇත.”පිරිපුන් හදින් මනසින් සැදිමිනිසත් කමින් යුතු සෝබනානව පරපුරක හෙට දවස වෙනුවෙන්අනාගතයට අතවනාඔබටයි උරුම මේ ඔබේ සම්පතඔබේ දෝතට පවරනා”රත්න ශ්‍රී විජේසිංහ 2004 වසරේ පළමු ජාතික සාහිත්‍ය කලා මහෝත්සවයට පබැඳූ ගී පද රචනාවක අරුත අපට කියන්නේ ද සිතින් ගතින් පිබිදුණු පරපුරක් සඳහා මානව දයාවෙන් බැඳෙන යහපත් අනාගතයක් තනා ගැනීමේ වගකීම අප හමුවේ ඇති බව නොවේද?මේ මොහොතේ සෑම සාහිත්‍යධරයකුගේ ම කලාකරුවකුගේ ම වගකීම සමස්ත රටවැසි රසික ජනයා ආනන්දයෙන් ප්‍රඥාව කරා රැගෙන යාමය. රසික ජනයාගේ වගකීම වන්නේ ජාතික සාහිත්‍ය කලා මහෝත්සවය වැනි ඉසව්වකට සපැමිණ එහි විවිධ ක්‍රියාකාරකම් හා මුසුවීමෙන් වින්දනාත්මක ප්‍රේක්ෂකයන් බවට පත්වීමය.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=af0908304</link>
    <topic>අපත් කිරට හඬනා දරුවන් අම්මේ</topic>
    <author>සකස් කෙළේ -සුනිල් දයා අල්විස්</author>
    <content>කොටි බෝම්බ වැපිරූ කුඹුරේ වී වපුරන යාපනේ ගොවියෝඅපි කරන්නේ ලේසි පහසු රාජකාරියක් නෙමෙයියුද ජයග්‍රහණයෙන් ඇතිවූ ප්‍රබෝධය සාහිත්‍ය ක්ෂේත්‍රයටත් කාන්දු වෙනවාමහා කලා මංගල්‍යය පොළොන්නරු අභිමානයඅපත් කිරට හඬනා දරුවන් අම්මේවාරි තාක්ෂණයේ දියුණුව කියන දිවුලාන වැවසේරුවිල පුද බිමේ 85 වන වරට පැවැත්වෙන ලලාට ධාතු නිකිණි මහා පෙරහරවෙළෙඳපොළෙන් අතරමැදියන් ඉවත් කළ හැකි ද?රියැදුරු බලපත්‍ර හිමියා හොඳ මට්ටමකරියදුරෙක් බව සහතික කිරීම අපේ අරමුණයිසිහින් සිරුරක් ලබාගන්න ගොස් මරණයෙන් වන්දි ගෙවූ ශාරිකාසෙට්ටිකුලමේ සෞඛ්‍යය රකින ස්වේච්ඡා බලමුළුකිරට කිරක් නැත මෙහෙම කිරක් නැතඅලුත උපන් දරුවන්ට මවුකිරි දීමට අපේ අම්මාවරු අතීතයේ සිටම ක්‍රියා කළේ කාගේවත් පෙළඹවීමකට නොව තම ලෙයින් උපත ලද දරුවාට හදවතින්ම උපන් කරුණාවෙනි. සෙනෙහසිනි.මවුකිරි දීමෙන් දරුවාට ශක්තිය මෙන්ම ගුණය අත්වන බව පැරැණි යුගයේ මවුවරු දැන සිටියේ විද්‍යාත්මක කරුණු දැන ගෙන නොවේ. ඔවුන් මේවා දැන ගත්තේ නම් පරම්පරාවෙනි. වැඩිහිටියන්ගෙනි. කිරි කළ හතකට වඩා අම්මාගෙන් කිරි බිව් බව එදා ගැමි වහරේ කතාවක් පැවතිණි.කිරිමවු පන්සියක් සමඟින්නේපිරිසිදු වී දිවසළු පළඳින්නේමනහර රංකඳ මෙන් බබළන්නේසිරිසර රංකිරි මේ වඩවන්නේමවුකිරි ගුණය මෙලෙස දක්වන ජනකවි බොහෝය.එදාට මෙන්ම අදටත් මවුකිරෙහි අගය වැඩි වැඩියෙන් මතු වන්නේ ද මවුකිරි ගුණය ගැන කතා කරන්නේ ද මවුකිරිවලට සමාන ස්වභාවික කිරක් ලෝකයේ කිසිම රටකට නිපදවන්නට බැරිව තිබෙන නිසාය.උපන් අවදියේ සිටම දරුවකුගේ වැඩීමට මවුකිරි අවශ්‍ය වේ. මෙය වෛද්‍යමය හා මානුෂික වශයෙන් ද පිළිගත් කරුණකි.රටක හදිසි ව්‍යසනයකදී එසේ නැතිනම් ආපාදාවකදී මවුවරු මේ කර්තව්‍යය ඉටුකළ යුත්තේ කෙසේ ද.මෙවැනි අවස්ථාවකදී මවුවරු හැඩ ගැස්වීමට හා ඒ සඳහා දැනුවත් කිරීමට සෞඛ්‍ය අමාත්‍යංශය මේ වන විට සාර්ථක මූලාරම්භයක් ලබා දී ඇත.මේ වැඩ සටහනේ අලුත් ඉලක්කගත කණ්ඩායම බවට පත්වී ඇත්තේ උතුරු ප්‍රදේශයේ කොටි ත්‍රස්තවාදය පැවැති පසුගිය සමයේ පීඩාවට පත්ව සිට මේ වන විට රජයේ හව්වරණය යටතේ සහන ගම්මානවල රැඳී සිටින 2,50,000 ක් පමණ වන ජනතාව අතර සිටින මවුවරු ය. මවුකිරි ම පමණක් ලබා දිය යුතු දරුවන් සිටින මවුවරු මේ පිරිස් අතර සෑහෙන සංඛ්‍යාවක් සිටිති. මේ පිරිස් නැවත ඒ සඳහා යොමු කර දිරිගැන්වීම හා මඟපෙන්වීම මේ වැඩ සටහනේ මූලිකම අරමුණ විය.රැකවරණලෝක මවුකිරි දීමේ සතිය යෙදී තිබුණේ ද ඉකුත් 1 - 7 වැනිදා දක්වාය. එය නිමිති කරගෙන මෙවර අප රටේත් ලෝකයේත් මවුවරුන් උදෙසා ලබා දෙන පණිවුඩයේ තේමාව වූයේ ද ‘විපත් අවස්ථාවලදී අනිවාර්යයෙන්ම මවුකිරි දීම සිදු කළ යුතු දෙයකි. ඔබ එයට සූදානම් ද යන්න ය.දරුවකු ඉපදි මවගෙන් ප්‍රථමයෙන් උරා බොන කිරි රන්කිරි ලෙස හඳුන්වයි. මෙහි අඩංගු වන්නේ කොලොස්ට්‍රම්ය. ඉතා ස්වල්පයක් පමණ වන නමුදු මේ කිරි වේල දරුවාගේ ජීවිතය පුරා රැඳී පවතින ජීව ගුණයෙන් යුක්ත වටිනාම කිරි වේලකි.රන්කිරිප්‍රථම රන්කිරි වේලෙන් පසු මාස 6 ක් පුරා මව දරුවාට මවුකිරි ම පමණක් ලබා දීම දරුවාගේ සෞඛ්‍යයට හිතකරය. පරිසරයෙන් දරුවාගේ ශරීරයට ඇතුල් වී උදරයේ රෝග ඇති කරවන බැක්ටීරියාවලට එරෙහිව සටන් කිරිමට ද මේ මවුකිරි ජීව ගුණයෙන් යුක්ත ය.මාස හයෙන් පසුවත් දරුවකුට අතිරේක ආහාර වේල් සමඟ අවුරුදු දෙකක් හෝ ඊට වැඩි කාලයක් වුවද මවුකිරි දීමට මවුවරුන්ට පුළුවන් නම් එයත් යහපත් බව ද වෛද්‍ය මතයයි.සහන ගම්මානවල සිටින මවුවරුන්ට දරුවන් කිහිප දෙනකුගේ වැඩ කටයුතු බලා ගන්නට සිදුවුණත් කිරි දෙන බබාට මවුකිරි දෙන්නට මැලි නොවිය යුතුය. මවුකිරි දෙන්නට වේලාවක් කාල සටහනක් අවශ්‍ය නැත. දරුවාට කිරි දෙන තරමට මවට කිරි එරෙනවා මිස කිරි නැති වෙන්නේ නැත.එසේ ම මවට ආහාර වේලක් නොගෙන වුවද දරුවාට මවුකිරි දීමට හැකිය. වතුර පමණක් බීමෙන් පසු වුවද මවුකිරි දෙන්නට මවට හැකිය.පිටිකිරිහදිසි විපත් හා ආපදා අවස්ථාවකදී අසරණව අවතැන් වන ජනතාවට අපේ රටේ ජනතාව විවිධ ආයතන හා සංවිධාන මුලින්ම සිදු කරන්නේ කන්න බොන්න මොනවා හරි ලබා දෙන වැඩපිළිවෙළක් ආරම්භ කිරීමය. නවාතැන් හා අනිකුත් අවශ්‍යතා ඉන් පසුව සපයා දෙනු ලැබේ.මෙහිදී කන්න බොන්න මුලින්ම ලබා දෙන ද්‍රව්‍ය අතර ළදරු කිරිපිටි බෝතල් සූප්පු ආදිය ද ඇතුළත්ය. මවුකිරි ලබා දිය යුතු දරුවන්ට මෙයින් සිදුවන අයහපත ගැන කරුණු කියා දී මෙවැනි දෑ පරිත්‍යාග කිරීම වළක්වා ගැනීමට පවුල් සෞඛ්‍ය කාර්යාංශය ප්‍රබලව නැගී සිටිමින් ගෙන ගිය වැඩපිළිවෙළ නිසා එවැනි දේ මෙවැනි සහන සේවා කඳවුරු හා සහන ගම්මානවල මේ වන විට සිදු නොවීමට ද වග බලා ගෙන ඇත.මෙවැනි මධ්‍යස්ථානවල ළදරුවන්ට මවුකිරි වෙනුවට පිටිකිරි දීමට ලබා ගන්නා ජලයේ පිරිසිදු බවට සහතික කළ නොහැකිය. එම ජලය උතුරා ගැනීමට තිබෙන පහසුකම්, භාජන සපයා ගැනීම, ඒවායේ පිරිසිදුභාවය බාහිර විෂබීජ හා මැස්සන් බහුලව සිටීම ආදී අපිරිසිදුතාවයට හේතු වන කරුණු රාශියක් ද පවතී. නමුත් බාහිර අපහසුතාවයන් කිසිවකින් තොරව මවගෙන් ම කෙළින්ම දරුවාට විෂ බීජවලින් තොරව ලබාදිය හැක්කේ එකම කිර මවුකිරි පමණය.සහන ගම්මානවල රැඳී සිටින මවුවරුන්ට තම දරුවන්ට මෙලෙස කිරි දීමට අන්‍යයන්ගේ සහාය ලබාදීම අවශ්‍යය. එසේම ඒ වෙනුවෙන් කුඩා ඉඩ ප්‍රමාණයක් කිරි දෙන මවුවරුන්ට වෙන් කර සකසා දීම ද වැදගත් වේ.සොබාදහමඑසේ ම මෙවැනි ස්ථානවල ඉන්නා මවුවරුන්ට තම දරුවන් වෙනුවෙන් මවුකිරි ම පමණක් ලබාදීමට මව උනන්දු කරවීම ඇයට ඒ සඳහා ආත්ම ශක්තිය ලබාදීම කිරි දීම නතර කර තිබේ නම් නැවත කිරි දීමට පෙළඹවීම ද සිදු කළ යුතුය.දරුවකු වෙනුවෙන් ස්වභාවයෙන් ම මවකගේ ලෙයින් කිරි බවට පත් වී දරුවා වෙනුවෙන් නිපැදවෙන කිරි ස්වභාවධර්මයේ හා දෙවියන්ගේ ආශිර්වාදයෙන්ම ලැබෙන අනර්ඝතම දිව ඔසුවකි.මවගෙන් දරුවාට ලැබෙන කිරිවලදී ඒ ඒ අවස්ථා අනුව මවගේ කිරි නිපදවීමේ වට්ටෝරුව ද වෙනස් වී දරුවාට ද එය ඔරොත්තු දෙන පෝෂණය ලැබෙන අන්දමින් සිදුවෙයි.එසේ ම කිරි දෙන අවදියේ මවත් දරුවාත් අතර බැඳෙන කායික හා මානසික බැඳීම දරුවාට බෙහෙවින්ම වැදගත් වෙයි. එය අනාගතයට හිතකරය. එසේ ම මවුකිරි දෙන අම්මලාට පියයුරු පිළිකා ඇතිවීමේ අවදානම ද අඩුවෙයි.මෙහිදී තවත් විශේෂ වැදගත් කරුණක් වන්නේ ආර්ථික පීඩනයෙන් පසුවන, පවුලක මවුවරුන්ට දරුවාට මවුකිරි දීමට කිසිදු මුදල් වැය කිරීමක් අවශ්‍ය නොවීමය. මවුකිරිවල තිබෙන ප්‍රෝටීන ගුණය ජීව පදාර්ථ ගුණය කිසිම ළදරු කිරිපිටි වර්ගයකින් ලබාගත නොහැකි වීම ද විශේෂත්වයකි. මවුකිරි දීම මවට සතුටක් සැනසීමක් හා මානසික සුවයක් ද ඇති කරයි.නව ජන්ම මරණ අවස්ථා සියයට 22 ක්ම වළක්වා ගැනීමටත් පාචන තත්ත්වයන් වළක්වා ගැනීමටත් මවුකිරි දීමෙන් හිතකර ප්‍රතිඵල අත්වෙයි.අමතර පෝෂණයඑසේ ම යම්කිසි මවක් මන්දපෝෂණයෙන් පෙළෙන තැනැත්තියක් වුවද ඇයට සිය දරුවා වෙනුවෙන් මවුකිරි දීම බාධාවක් නොවේ. ආහාර විටමින් අමතර පෝෂණය මඟින් මේ අම්මලාට සහාය විය හැකිය. රජය මේවා සපයයි.කිරි දෙන මවුවරු නැවත ගැබ් ගැනීම ද වළක්වා ගැනීමට උපදෙස් ලබාදිය යුතුය. මාස හයෙන් පසු දරුවාට මවුකිරි දීම සමඟ අමතර ආහාර වේල් සකස් කර දිය යුතුය. සහන ගම්මානවල මේ වෙනුවෙන් වෙනමම එම දරුවන්ට අතිරේක ආහාර වේලක් සපයා දිය හැකි පහසුකම් ගැන ද ළමා වෛද්‍ය විශේෂඥයෝ කරුණු පෙන්වා දී ඇත. මාස හයෙන් පසු අතිරේක ආහාර සමඟ අවුරුදු දෙකක් හෝ ඊටත් වැඩි කාල සීමාවක් දක්වා ද දරුවකුට මවුකිරි දීම හොඳය.ලෝක සෞඛ්‍ය සංවිධානය යුනිසෙෆ් ආයතනය වැනි ආයතන ඒකාබද්ධ ලෝකයේ රටවල් රාශියක එකඟතාවය ඇතිව 80 දශකයේ මවුකිරි දීමේ හා ප්‍රවර්ධනය කිරීමේ ක්‍රියාමාර්ග රැසකට මුල පිරීය. රැකියාවල නිරත මවුවරුන්ට ද දින 84 නිවාඩුවක් දරු උපතකදී ලබාදීමට ද පියවර ගත්තේ දරුවන්ට මවුකිරි ම පමණක් ලබා දෙන්නට මවුවරුන් දිරිමත් කිරීමටය. මවුකිරි දීමේ ලෝක ව්‍යාප්ත වැඩ පිළිවෙළක් ආරම්භ වූයේත් මෙවර ලෝක මවුකිරි දීමේ සතියේ විපත් අවස්ථාවලදී මවුකිරි දීමට අම්මලා සූදානම් කිරීම හා දිරිමත් කිරීම දරුවන්ගේ ආරක්ෂාවට හේතු වන නිසාය.පිටිකිරි දීම ප්‍රතික්ෂේප නොකිරීමට ද ළමා සෞඛ්‍ය විශේෂඥ වෛද්‍යවරු ඇතැම් අවස්ථාවලදී කටයුතු කරති. එසේ කරන්නේ දරුවාට ළදරු කිරිපිටි දීම දිරිමත් කිරීමට නොව ඇතැම් මවුවරුන්ගේ හා එම දරුවන්ගේ ඇතිවන විවිධ ලෙඩ රෝග හා සංකූලතා සැලකිල්ලට ගෙනය. එය හැම දෙනාටම බලපාන කරුණක් වන්නේ නැත.වටිනාකමක්මව ජීවත්ව නොසිට දරුවා ජීවත්ව සිට ඒ දරුවාට මවුකිරි දෙන්නට මවුකිරි දෙන ළඟම ඥාති මවක් හෝ මවුකිරි දීමට කැමැති වෙනත් මවක් හෝ සිටී නම් එවැනි ඉදිරිපත් වීමකින් මව නැති දරුවාට මවුකිරි දුන්නාට වරදක් නැත. මෙය පිටිකිරි දෙනවාට වඩා වටිනාකමකින් යුක්තය.මවුකිරිම දරුවන්ට ලබාදීමේ අගය කියා දීමේ ප්‍රතිඵලයක් වශයෙන් සියයට 19 ක්ව පැවතුණ එම ප්‍රවණතාවය මේ වන විට සියයට 59 වර්ධනයක් පෙන්නුම් කළ ද එය සියයට සියයක් දක්වා වැඩි කර ගැනීම රජයේත් ළමා රෝග වෛද්‍ය විශේෂඥයන්ගේත් අපේක්ෂාවයි.මවුකිරි බී වැඩෙන දරුවෙක් නිරෝගී දරුවෙකි. ඒ දරුවා රටට සම්පතකි. සෞඛ්‍ය සේවාවට ද බරක් නොවේ.ළමා රෝග විශේෂඥ වෛද්‍ය සරත් ද සිල්වා මහතා, ලෝක සෞඛ්‍ය සංවිධානයේ ප්‍රජා වෛද්‍ය විශේෂඥ අනෝමා ජයතිලක, පවුල් සෞඛ්‍ය කාර්යාංශයේ ප්‍රජා වෛද්‍ය විශේෂඥවරියන් වන ධම්මිකා රොවෙල් සහ සුදර්ශනි ප්‍රනාන්දුපුල්ලේ යන මහත්මීන් විසින් පැවැත්වූ දෙසුම්වලින් මේ ලිපිය සැකසිණ.පවුල් සෞඛ්‍ය කාර්යාංශය හා සෞඛ්‍ය අධ්‍යාපන කාර්යාංශය මේ සම්මන්ත්‍රණය සංවිධානය කර තිබුණි.සකස් කෙළේ -සුනිල් දයා අල්විස්</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=af0908305</link>
    <topic>වාරි තාක්ෂණයේ දියුණුව කියන දිවුලාන වැව</topic>
    <author>අම්පාර විශේෂ එල්. දෙහිගොල්ල</author>
    <content>කොටි බෝම්බ වැපිරූ කුඹුරේ වී වපුරන යාපනේ ගොවියෝඅපි කරන්නේ ලේසි පහසු රාජකාරියක් නෙමෙයියුද ජයග්‍රහණයෙන් ඇතිවූ ප්‍රබෝධය සාහිත්‍ය ක්ෂේත්‍රයටත් කාන්දු වෙනවාමහා කලා මංගල්‍යය පොළොන්නරු අභිමානයඅපත් කිරට හඬනා දරුවන් අම්මේවාරි තාක්ෂණයේ දියුණුව කියන දිවුලාන වැවසේරුවිල පුද බිමේ 85 වන වරට පැවැත්වෙන ලලාට ධාතු නිකිණි මහා පෙරහරවෙළෙඳපොළෙන් අතරමැදියන් ඉවත් කළ හැකි ද?රියැදුරු බලපත්‍ර හිමියා හොඳ මට්ටමකරියදුරෙක් බව සහතික කිරීම අපේ අරමුණයිසිහින් සිරුරක් ලබාගන්න ගොස් මරණයෙන් වන්දි ගෙවූ ශාරිකාසෙට්ටිකුලමේ සෞඛ්‍යය රකින ස්වේච්ඡා බලමුළුලංකාවේ ඉතිහාසය අධ්‍යයනය කිරීමේ දී දියුණු වූ වාරි තාක්ෂණයක් අප රට හැර ලොව කිසිදු රටකින් සොයා ගැනීමට අපහසු තරම් ය. එතරම් දියුණු වූ ලොව මිනිසුන් මවිත කරවන්නා වූ වාරි තාක්ෂණයක් අප රටේ තිබූ බව වර්තමානයේ ඇති බොහෝ වැව් අමුණු ඇළ වේලි සාක්ෂි දරයි. කෘෂිකාර්මික ආර්ථික රටාවක් මත පදනම්ව ජීවත් වූ අපේ රටේ මුතුන් මිත්තෝ යෝධ වැව්, ඇල වේලි හා කෙත් යායවල් තැනීම මඟින් රටේ ආර්ථිකය ඉහළ මට්ටමකට ගොඩ නඟාගෙන තිබුණි.ඒ නිසාම පෙරදිග ධාන්‍යාගාරය නමින් ද මෙරට හඳුන්වනු ලැබුවේ ස්වයංපෝෂිත ආර්ථිකයක් තිබූ බැවිනි. වැව, දාගැබ, කෙත සංකල්පය මත බොහෝ ගම්මාන ගොඩනඟා තිබූ බවට ගව්වෙන් ගව්ව විසිරී පවතින නටබුන්වලින් පැහැදිලි වෙයි. මෙරට බොහෝ රජවරුන්ගේ ඒකායන පරමාර්ථය ද කෘෂිකර්මය දියුණු කිරීමය. ඒ නිසා ම එවකට පාලකයා වූ රජුගේ මූලිකත්වය වැව් හා කෙතට හිමිවී තිබුණි. එවන් අතීතයකට උරුමකම් කියන සද්ධාතිස්ස රජු සමයේ ඉදිකළ දිවුලාන වැවත් ඉතිහාසයට දිව යන්නකි.අම්පාර දිස්ත්‍රික්කයේ මේ වනවිට ඇති වී තිබෙන අධික නියඟය නිසා වැව් වල ජල මට්ටම ඉතා පහළ මට්ටමකට බැස ඇත. ඒ නිසා නවගිරියාව වැවෙන් යට වී තිබුණු දිවුලාන වැවෙන් අතීත ශ්‍රී විභූ®තිය මතුවෙන්නට පටන් ගෙන තිබේ. මේ වැව සොයා අප සංචාරය කළේ අපේ රටේ වාරි තාක්ෂණයේ ගැඹුරු බව හා සුන්දරත්වය ලොවට කියා පෑමට ය. අම්පාර දිස්ත්‍රික්කයේ උහන ප්‍රාදේශීය ලේකම් කොට්ඨාසයේ මේ වැව පිහිටා තිබේ. අම්පාර නගරයේ සිට කි.මී. 30 ක් උහන පාරේ ගොස් නවගිරියාව වැව අසලින් මෙම වැවට ගමන් කළ හැක්කේ රක්ෂිතයක් මැදිනි.ක්‍රි.පූ. 119 - 137 කාලය තුළ සද්ධාතිස්ස රජු විසින් මෙම අපූරු නිර්මාණය කරන්නට ඇති බව ඉතිහාස පොත් පත්වල සඳහන් වෙයි. සද්ධාතිස්ස රජු විසින් ලංකාවේ වැව් 18 ක් කළ බව වංශ කතාවල සඳහන්වන අතර ඒ වැව් අතර දිවුලාන වැවට හිමි වන්නේ සුවිශේෂ ස්ථානයකි.වැවක් නිර්මාණය කිරීමේදී ගොඩ සොරොව්ව, මඩ සොරොව්ව හා බිසෝ කොටුව අතීත වැව්වල ඉතා සූක්ෂම ආකාරයට සකස් කිරීමට පැරණි ඉංජිනේරුවන් පියවර ගෙන තිබුණි. මඩ සොරොව්ව හා බිසෝ කොටුව එකම ස්ථානයේ පිහිටුවා ඇති ලෝකයේ එකම වැව ලෙස දිවුලන වැව හඳුන්වා තිබේ. බොහෝ වැව්වල බිසෝ කොටුවත්, මඩ සොරොව්වත් ස්ථාන දෙකක පිහිටා තිබේ.අතීතයේ නිම කළ බොහෝ වැව්වල බිසෝ කොටුව නිර්මාණය කිරීමට හේතු වී ඇත්තේ වැවේ ඇති ජලයෙන් වැව් බැම්මට එන පීඩනය පාලනය කිරීමට බව වාරි තාක්ෂණ නිලධාරීන් පෙන්වා දෙයි. දිවුලාන වැවේ මඩ සොරොව්ව හා බිසෝ කොටුව කළු ගලෙන් නිර්මාණය කර ඇත්තේ ජලය කාන්දු නොවන ආකාරයටය.දිවුලාන ඔය, නවකිරි ඔය හරස් කොට මෙම වැව සාදා ඇති අතර රජගලකන්ද, දිවුලාන කන්ද, නන්දගල, මංගලගම, පුළුකුණාව, පියංගල හා බිබිල දක්වා මෙම වැවේ පෝෂක ප්‍රදේශ පැතිර යයි. රජගල කන්ද හා දිවුලනකන්ද එකට යා කරමින් මෙහි වැව් බැම්ම සාදා ඇති අතර මේ වනවිට අඩි 40 ක් පමණ උසින් වැව් බැම්ම මතු වී පෙනෙයි. දිවුලාන වැව ඉස්මත්තේ බලගල වැව සාදා ඇති අතර දිවුලාන වැවට පහළින් නවගිරියාව වැව දිස්වෙයි. වැව් තුනක් එකම රේඛාවක් තුළ පිහිටන නිසා වර්තමාන මහවැලි ජලාශ සිහිපත් කරවයි. නමුත් මහවැලිය තරම් ශීඝ්‍ර බැස්මක් තුළ මෙම වැව් නිර්මාණය වී නැත. පිටවානේ දොරටුවගලින් නිමවන ලද විශ්මිත දනවන සුළු අඩි අටක් පමණ උස දොරටු සහිත අපූරු පිටවානක් මෙහි නිර්මාණය කර ඇත. මෙම පිටවාන කට්ටි නවයක් ලෙස වර්තමාන ජනයා හඳුන්වයි. වැවේ ජලය වැඩි වූ විට පිටවානේ දොරටු අතරින් ගලායන අතර වැවේ ජලය තවත් වැඩි වුවහොත් පිටවානට උඩින් ජලය ගලා යාමට හැකි ආකාරයට මෙය සකස්කර ඇත.මුරගල්, රජමාළිගයක කොටස්, ගල්කණු වැව් බැම්ම අසල දක්නට ලැබෙයි. වැව් තුනක් එක පෙළට ඇති මේ වැව් එක්දහස් හත්සීය ගණන්වල ඇති වූ කුණාටුවකින් කඩාගෙන ගොස් ඇති බව ඉතිහාස කරුණු අධ්‍යයනයේදී පැහැදිලි වෙයි.1872 - 1879 කාලය තුළ ඉංග්‍රීසීන් විසින් මෙය ප්‍රතිසංස්කරණය කර ඇති බවට සලකුණු දක්නට ලැබේ. ඔවුන් රැඳී සිටි සංචාරක බංගලාවේ කොටස් වැව් බැම්ම කෙලවරේ පිහිටා ඇත.ගල්ඔය ව්‍යාපාරය ආරම්භයත් සමඟ නවකිරිඔය නැවත වරක් හරස් කොට නවගිරියාව වැව ඉදිකර තිබේ. නවගිරියාව වැව උපරිමයෙන් පිරුණු පසු ඊට ඉහළින් ඇති මේ පැරණි වැව සම්පූර්ණයෙන් වැසී යයි. වියළි කලාපීය සදාහරිත වනාන්තරවලින් මෙම වැව වටවී ඇත්තේ වැව්වලට අලංකාරයක් මවමිනි.දිවුලාන වැව පිළිබඳ ඩී.ආර්. ලියනආරච්චි නම් 72 හැවිරිදි ගොවි මහතා දක්වන අදහස් මෙසේය.“මම මේ ගම්මානයට ආවේ 1952 දී විතර. 1957 දෙසැම්බර් ඇති වූ මහ ගංවතුරින් නවගිරියාව වැව් බැම්ම කැඩුණා. වැවට පහළින් පදිංචි වෙලා සිටි බොහෝ දෙනෙක් දෙමළ ජාතිකයෝ ය. ඒ මිනිස්සු හරක් තිස් හතළිස් දාහක් මේ වැව් තාවුල්ලේ ඇති කරා. ඒ ගංවතුරින් සිංහල වාගේ ම දෙමළ ජාතිකයන් විශාල සංඛ්‍යාවක් මිය ගියා.නවගිරියාව වැවට ඉහළින් ඇති දිවුලාන වැවෙන් වතුර සම්පූර්ණයෙන් ම හිඳුණා. එතකොට තමයි අපි ඒ වැවේ අපූරු දේවල් දැක්කේ. සද්ධාතිස්ස රජුගේ යැයි කියන පිළිරුවක් රජගලකන්ද පැත්තට වැඳ ගෙන තියෙන ආකාරයට හදලා තිබුණා. දිවුලාන වැවේ මැද ගලක් උඩ අශ්වයෙක් හදලාවැව් බැම්මතිබුණා. ඒ කාලයේ ඒ අශ්වයා අපි දැක්කා. ඒ අශ්වයාත් සද්ධාතිස්ස රජුගේ පිළිරුව දිහා බලාගෙන හිටියේ. ඊට පස්සේ ඒක අපි දැක්කේ නෑ. අශ්ව කරත්තයෙන් එන්න පුළුවන් විදිහට රජගල කන්ද හරහා පාරක් හදලා තිබුණා.දැන්නම් ඒක හොයා ගන්න බෑ. 57 ගංවතුර නිසා බලගල වැව කඩාගෙන දිවුලාන වැවටත්, දිවුලාන වැව කඩාගෙන නවගිරියාව වැවටත්, නවගිරියාව වැව කඩාගෙන ගම්මානවලටත් ජලය ගලාගෙන ගියා. මේ වැව ඉතා ඓතිහාසික වැවක්. ඒත් ඒකේ වටිනාකම අපේ මිනිස්සු දන්නේ නෑ. මේ වගේ ම රජකාලේ හදපු වැවක් පුළුකුණාව ප්‍රදේශයේ තියෙනවා.ඒක පුලියම්කුලම ලෙස හඳුන්වනවා. මේ ප්‍රදේශයේ මිනිස්සු පරම්පරා දෙකකට අයත් වෙනවා. තලා බණ්ඩාරලාගේ පරම්පරාවෙන් දිසානායක පරම්පරාවත් ඒ පාර්ශ්ව දෙකයි. ඒ නම්වලින් තමයි බොහෝ අය අදටත් හඳුන්වන්නේ.අපේ රටේ අතීතයේ ජීවත් වූ ජනයා කළ විස්කම්වල නටබුන් දකින විට අපිට ඇතිවන්නේ ආඩම්බර හැඟීමක්. ඒත් මේ යටගියාව අධ්‍යයනය කළ මිනිස්සු අපේ සමාජයේ සිටින්නේ ඉතා අල්ප පිරිසක්. දිවුලාන වැවේ තොරතුරු සොයන්න ඒ හා සම්බන්ධ බොහෝ දෙපාර්තමේන්තුවලට කතා කළ අතර ඔවුන්ට මේ වැව් පිළිබඳ නොදැනීම කනගාටුවට කරුණකි.මෙවැනි වැව් අමුණු, වෙහෙර විහාරස්ථාන දිගාමඩුළු වන පෙත තුළ කාටත් නොපෙනෙන අයුරින් තවත් බොහොමයක් නිදන්ව තිබෙන්නට පුළුවනි. මේවා සොයා ගැනීම හා ගවේෂණය මඟින් දිගාමඩුළු පුරාවතේ ගැඹුරු තැන් සොයා ගැනීමට හැකියාව ලැබෙන බව පෙන්වා දීමට පුළුවන.මෙම වැවේ කරුණු සොයා යාමේදී අපට උදව් කළ ඩී.එස්. සේනානායක ජාතික පාසලේ ඩී.එම්.අයි.ජී. දිසානායක ගුරු මහත්මියටත්, නවගිරියාව ප්‍රදේශයේ පදිංචි ඩී.කේ. මහින්දපාල මහතාටත් ස්තුතිය.අම්පාර විශේෂ එල්. දෙහිගොල්ල</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=af0908306</link>
    <topic>සේරුවිල පුද බිමේ 85 වන වරට පැවැත්වෙන ලලාට ධාතු නිකිණි මහා පෙරහර</topic>
    <author/>
    <content>කොටි බෝම්බ වැපිරූ කුඹුරේ වී වපුරන යාපනේ ගොවියෝඅපි කරන්නේ ලේසි පහසු රාජකාරියක් නෙමෙයියුද ජයග්‍රහණයෙන් ඇතිවූ ප්‍රබෝධය සාහිත්‍ය ක්ෂේත්‍රයටත් කාන්දු වෙනවාමහා කලා මංගල්‍යය පොළොන්නරු අභිමානයඅපත් කිරට හඬනා දරුවන් අම්මේවාරි තාක්ෂණයේ දියුණුව කියන දිවුලාන වැවසේරුවිල පුද බිමේ 85 වන වරට පැවැත්වෙන ලලාට ධාතු නිකිණි මහා පෙරහරවෙළෙඳපොළෙන් අතරමැදියන් ඉවත් කළ හැකි ද?රියැදුරු බලපත්‍ර හිමියා හොඳ මට්ටමකරියදුරෙක් බව සහතික කිරීම අපේ අරමුණයිසිහින් සිරුරක් ලබාගන්න ගොස් මරණයෙන් වන්දි ගෙවූ ශාරිකාසෙට්ටිකුලමේ සෞඛ්‍යය රකින ස්වේච්ඡා බලමුළුසුසන්ත පුංචිනිලමේජාතිය ගොඩනැඟීමේ අමාත්‍යනැඟෙනහිර පළාතේ සේරුවාවිල පින් බිම සැදැහැතියන්ගේ ගමන් මගෙහි සුවිශේෂී ස්ථානයකි. පුරා දසක තුනක පමණ කාලයක් ත්‍රස්තවාදී ප්‍රචණ්ඩ ක්‍රියා නිසා වෙනස්ව තිබූ එම ගමන් මග යුද්ධයේ ගිනිපුලිඟු නිවා දැමීමත් සමඟ යළි එළි පෙහෙලි වෙමින් තිබේ. අපගේ මුතුන් මිත්තන් පමණක් දැක තිබූ සේරුවාවිල නිකිණි මහා පෙරහර සහ ලලාට ධාතු පිංකම අද වනවිට කාහටත් දැක බලා ගැනීමේ වරම ලැබී තිබේ.කොන්ක්‍රිට් වනාන්තරවලින් අත්මිදී ස්වාභාවික පරිසරයේ විවිධ වන සතුන් නරඹමින් ඉඳහිට හෝ ගමනක් බිමනක් යාමට ඇත්නම් එය ලොකු අත්දැකීමකි.ඇත්තෙන් ම සේරුවාවිල ගමන ඉතා සුන්දරය. හිරු අවරට යත්ම රැහැයියන්ගේ නොනවතින කන් කරච්චලය, මොණරුන්ගේ මනහර දසුන්, නිදැල්ලේ සැරසරන අලි ඇතුන්ගේ මෙන් ම මුවන්ගේ අයස්කාන්ත දර්ශන මනසට ගෙනෙනුයේ නවමු අත්දැකීමකි.කන්තලෙන් හැරී අලිඔළුව හරහා සේරුවිල පුද බිමට යන ගමන අද වනවිට අතිශය ආරක්ෂාකාරී එකකි.මේ ගමන් මගේ විටෙක රන්වන් පාටින් පලබර වූ කෙත් යාය මෙන් ම තවත් විටෙක රූස්ස ගස් සහිත මහා වනය දක්නට ඇත කොටි හඬ ගුවන් විදුලිය පවත්වාගෙන යනු ලැබූ පාශාන පබ්බත විහාරස්ථානය පිහිටා තිබූ කල්අඩි කන්ද ඇතුළු තැන තැන පිහිටි කඳු මෙන් ම මහවැලි ගඟේ ජලයෙන් පෝෂිත ඇළ - දොළ ද සේරුවාවිල ගමනට එක් කරනුයේ අලුත් බවකි.මහින්ද රාජපක්ෂ ජනාධිපතිතුමාගේ නායකත්වය මත එතුමාගේ ජ්‍යෙෂ්ඨ උපදේශක හා පාර්ලිමේන්තු මන්ත්‍රී බැසිල් රාජපක්ෂ මැතිතුමාගේ මෙහෙයවීමෙන් ක්‍රියාත්මක කෙරෙන නැඟෙනහිර නවෝදය යටතේ දිගු කලක් වල් බිහිව තිබූ මං මාවත් එළි පෙහෙළි වී ඇත. අනෙකුත් පළාත් වලට වඩා ඕනෑම ගහක්, ගලක්, ඇලක්, දොළක් අසල වුව කිසිදු බියක් සැකයක් නොමැතිව ගිමන් නිවා ගත හැකි ය.ඓතිහාසික තොරතුරුවලට අනුව සේරුවාවිල පුද බිම කාවන්තිස්ස රජ දවස ඉදි කරවන ලද්දකි. බුදුන් වහන්සේ තුන්වන වරට ලංකාවට වැඩම කළ අවස්ථාවේ සේරුවිල පුද බිමට ද වැඩම කොට එහි නිරෝධ සම්පත්තියට සම වැදී හුන් බව ඉතිහාසය සාක්ෂි දරයි.මෙහි ඉදි කරන ලද චෛත්‍යරාජයාණන් වහන්සේ තුළ තැන්පත් කර ඇත්තේ මාගම්පුර රාජධානියේ රජ කළ කාවන්තිස්ස මහ රජතුමාණන් විසින් පරම්පරා ගණනාවක් සුරැකිව තබා ගත් ලලාට ධාතූන් වහන්සේ ය.ඊට අමතරව මෙහි රෝපණය කොට ඇත්තේ ශ්‍රී වර්ධන බෝධින් වහන්සේ නමකි. ඉදිකර තිබුණේ යැයි කියන තුන් මහල් පෝය ගෙය ද දැක බලා ගත හැකි ය.හිටපු අග විනිසුරු සරත් එන්. ද සිල්වා මහතාගේ සහ ලංකා බැංකුවේ දායකත්වය මෙහිදී සිහිපත් කළ යුතුම ය.සේරුවිලට නිරිත දෙසින් පිහිටි ඓතිහාසික සෝමාවතී පුද බිම ද ඉතා වැදගත් ස්ථානයකි. දකුණු දළදා වහන්සේ තැන්පත් කොට ඉදි කරවන ලද සෝමාවතී චෛත්‍යය ද වැඳ පුදා ගැනීමට පොළොන්නරුව දෙසින් පැමිණෙන බැතිමතුන්ට නොබෝ කලකින් ම හේමමාලා කුමරිය හා දන්ත කුමරු දන්ත ධාතූන් වහන්සේ රැගෙන වැඩම කළ ස්ථානය ලෙස සැලකෙන ලංකා පටුන ද, සේරුවිල පුද බිම වැඳ පුදා ගනිමින් සුන්දර නිලාවේලි වෙරළේ ගිමන් හැර කින්නියාහි උණු වතුර ළිං වලින් ස්නානය කොට ත්‍රිකුණාමලය කොටු පවුර තුළ පිහිටි තිරුකෝනේෂ්වරම් කෝවිලෙන් දේව ආශිර්වාද ලැබ නැවත ගම් රට බලා යා හැකි ය. ඒ සෝමාවතිය හා සේරුවාවිල යා කෙරෙමින් ඉදිවන නව මාර්ගය නිසා ය.මහ වන මැද තිබූ සේරුවාවිල සොයා ගනු ලැබුවේ එවකට ශ්‍රී කල්‍යාණිවංශ මහා නිකායේ මහානායක ලෙස වැඩ සිටි ගාල්ල - දොඩන්දූව - ශෛලබිම්බාරාමාධිපති අපවත් වී වදාළ දඹගස්ආරේ ශ්‍රී සුමේධංකර නායක ස්වාමීන් වහන්සේ ය.දකුණෙන් බොදු සැදැහැවතුන් ද සමඟ උන්වහන්සේ මෙම අතිදුෂ්කර ගමන පැමිණ ඇත්තේ මුහුදු මාර්ගයෙනි.අද මෙන් මාර්ග පහසුකම් හා ප්‍රවාහන පහසුකම් එකල නොපැවතීම ඊට හේතු වන්නට ඇත. ඒ 1922 දී ය. මේ ඓතිහාසික පුද බිම දැක පහන් සංවේගයට පත් උන්වහන්සේ නැවත දොඩන්දූවට ගිය වහාම එවක බ්‍රිතාන්‍ය ආණ්ඩුකාර ශ්‍රීමත් විලියම් හෙන්රි මැනිං මහතා හමු වී තිබේ. ඔහුට සියලු කරුණු පහදා දී එම ස්ථාන යළි ගොඩ නැඟීමට උදව් ඉල්ලා ඇත. ඒ අනුව ගරා වැටී තිබූ මංගල මහා ස්ථූපය යළි ගොඩනැඟිණි. වනගතව තිබූ ප්‍රදේශ කලඑළි විය.නිකරුණේ මුහුදට ගලා ගිය ඇල - දොළ, ගංගා කෙත් වතුවලට හැරවිණ. පවුලෙන් පවුල අවට පදිංචියට පැමිණියේ ය. මහාමාන්‍ය ඩී.එස්. සේනානායක මැතිතුමා විසින් අරඹන ලද, අල්ල ගොවිජනපද ව්‍යාපාරය සේරුවිල පුද බිමට එක් කරනු ලැබුවේ සුවිශාල ශක්තියකි. එහෙත්, වරෙක සාමයේ හස්තය ද තවත් වරෙක ම්ලේච්ඡත්වයේ වියරු බව ද පතුරුවාලු ත්‍රස්තවාදය කිසිවකුත් අත නොපා ජීවත් වූ සේරුවිල ජන ජීවිතය උඩුයටිකුරු කිරීමට සමත් විය. මහපොළොව සමඟ ඔට්ටු වී රාත්‍රිය නින්දට ගිය නිරායුද අසරණ ගැමියා කිරි සප්පයන් ද සමඟ කපා කොටා මරා දැමුණෙන් එවකට සේරුවිල පුද බිම සරණාගත කඳවුරක් බවට පත්ව තිබුණි.සියලු ජනතාවගේ එකම රැකවල්කරු වූයේත් ඔවුන් ජීවත් කරවූ මෛත්‍රිගුණෝපෝෂිත පියාණන් වූයෙන් වත්මනෙහි එහි විහාරාධිපති මෙන් ම නැඟෙනහිර තමන්කඩුව දෙපළාතේ ප්‍රධාන අධිකරණ සංඝනායක සේරුවිල සරණකිත්ති නායක ස්වාමීන් වහන්සේ ය. 1952 දී පැවිදි බිමට පත් සරණකිත්ති නාහිමියෝ සේරුවිලම උපන් මහ යතිවරයෙකි. කොළඹ පැමිණ ඉතා සැප පහසු ජීවිතයක් ගත කළ හැකිව ඇතත්, සරණකිත්ති නායක ස්වාමීන් වහන්සේ ත්‍රස්තවාදය පැවති වකවානුවේ පවා අසරණ ගැමියන් සමඟ රැඳී සිටිමින් පෙන්වා දුන් පූර්වාදර්ශය අතිශය වැදගත් ය.උන්වහන්සේ නිරතුරුවම කියා සිටියේ “මම පන්සල දමා ගියොත් මා කෙරෙහි විශ්වාසයෙන් ගම දමා නොගිය මිනිසුන් සියල්ල එක්කෝ එල්.ටී.ටී.ඊ. ඉලක්ක බවට පත්ව විනාශ වීමට හෝ සදහටම ගම හැරදා යාමට ඉඩ ඇති බවය” එසේ වූයේ නම්, දඹගස්ආරේ ශ්‍රී සුමේධංකර නායක ස්වාමීන් වහන්සේ යළි ගොඩ නැඟූ සේරුවාවිල සරණකිත්ති නායක ස්වාමීන් වහන්සේට ද සිදු වනුයේ නැවත ඉදිකිරීමට ය.උන්වහන්සේ තුළ පවතින දැඩි ආත්ම විශ්වාසය හා ධෛර්යය මත සේරුවිල පුද බිමත්, එම වැසියනුත් දේපොළ හා භවබෝග ආරක්ෂා වුණි. 1984 අවසාන භාගයේ ත්‍රස්තවාදී ප්‍රචන්ඩ ක්‍රියා උත්සන්න වීමත් සමඟ 1985 ජූනි මස 11 දින දෙහිවත්ත ගමේ සිංහලයන් 13 ක් ඝාතනය කිරීමත් සමඟ හිටපු ජනාධිපති ජේ.ආර්. ජයවර්ධන මහතා පසු දිනම එම ප්‍රදේශවල වැසියන් ඉවත් කොට හෙළිකොප්ටරයක් යවා සේරුවාවිල නායක ස්වාමීන් වහන්සේ කොළඹට වඩමවා ගෙන එන ලෙස දන්වා ඇතත්, එහිදී උන්වහන්සේ ප්‍රකාශ කොට ඇත්තේ “ඔය හෙලිකොප්ටරයෙන් කොළඹ යාම මට අවනම්බුවක්, ගමේ සිට ත්‍රස්තවාදීන්ගෙන් මැරුම් කෑම නම්බුවක්” යනුවෙනි.ඉන්පසුව රණසිංහ ප්‍රේමදාස ජනාධිපතිවරයාගේ වකවානුවේදී ද උන්වහන්සේට කොළඹ පන්සලක් තනා දීමට සූදානම් වී ඇති අතර, එහිදී ද නායක ස්වාමීන් වහන්සේ ප්‍රකාශ කොට ඇත්තේ, “කොළඹ පන්සලුත් වැඩියි, භික්ෂුන්වහන්සේලාත් වැඩියි, මේ ගම්මු එක්ක මැරෙනකම් මෙහි ඉන්නවා” යනුවෙනි. චන්ද්‍රිකා බණ්ඩාරනායක ජනාධිපතිතුමිය ද කොළඹට වඩින ලෙස ආරාධනා කර ඇතත්, “මම උපදිනකොට ටිකට් එක ගෙනත් තියෙනවා, ප්ලයිට් එක ආවම යන්නම්” යනුවෙන් කියා උන්වහන්සේ සේරුවිල රැඳී සිටියහ.අපවත් වී වදාළ දඹගස්ආරේ ශ්‍රී සුමේධංකර නායක ස්වාමීන් වහන්සේ ගරා වැටී තිබූ මංගල ස්ථූපය වසර 7 ක් පුරා නැවත ඉදිකොට කොත පැළඳ වීමත් සමඟ නිකිණි මස සිදු කළ එම පිංකම තේමා කොට ආරම්භ වූ සේරුවාවිල නිකිණි මහා පෙරහර 85 වන වරට මෙවර ද අතිඋත්කර්ෂවත් ආකාරයෙන් පැවැත්වීමට කටයුතු යොදා තිබේ.ඊයේ එකී පිංකමේ ආරම්භක උත්සවය පැවැත්වීමට නියමිතව තිබුණේ අගමැති රත්නසිරි වික්‍රමනායක මහතාගේ ප්‍රධානත්වයෙනි. සේරුවිල සරණකිත්ති නායක ස්වාමීන් වහන්සේගේ අනුශාසනා පරිදි මුංහේනේ මෙත්තාරාම ස්වාමීන් වහන්සේගේ ද මෙහෙයවීමෙන් අතිඋත්කර්ෂවත් ආකාරයෙන් පැවැත්වීමට කටයුතු සූදානම් කර තිබූ පිංකම සඳහා “තාරුණ්‍යයට හෙටක්’ සංවිධානයේ සභාපති නාමල් රාජපක්ෂ මහතා ද, ජනාධිපති ලේකම් කාර්යාලය ද, ස්වාධීන රූපවාහිනි සේවය ද, ලංකා බැංකුව ද සමඟ ජාතිය ගොඩනැඟීමේ අමාත්‍යාංශය ද එක්ව සිටී. ඊට අමතරව අපගේ සංවිධායකත්වයෙන් රාජ්‍ය හා පෞද්ගලික ආයතන රාශියක සහයෝගය මේ සඳහා ලැබී තිබේ.ඊයේ ආරම්භ වූ පිංකම සැප්තැම්බර් මස 04 වන දින දක්වා පැවැත්වෙන අතර, උඩ රට පහත රට සබරගමු නැටුම් ද සහිත මහ පෙරහර 04 වැනි පුන් පෝදා රාත්‍රියේ වීදි සංචාරය කෙරේ.අලි ඇතුන් රැසක් හා නැටුම් කණ්ඩායම් 100 ක් පමණ මෙකී පෙරහරට ඇතුළත් වෙයි. එදින පෙරවරු 6 සිට ස්වාධීන රූපවාහිනි සේවය ඔස්සේ පෙරහර සජීවී ලෙස විකාශය කෙරෙන මෙම පිංකමදා උවැසි - උවැසියෝ පන්දහසක් පෙහෙවස් සමාදන් වීමට ද නියමිත ය. පුරා දසක තුනක පමණ කාලයක් වැඳ පුදා ගැනීමට නොහැකි වී සිටි සේරුවාවිල සිත්සේ නැමදීමට සකළ ශ්‍රී ලංකාවාසීන්ට පැමිණෙන ලෙස කැරෙන ආරාධනයයි මේ..</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=af0908308</link>
    <topic>වෙළෙඳපොළෙන් අතරමැදියන් ඉවත් කළ හැකි ද?</topic>
    <author>සැකැසුම - සුභද්‍රා දේශප්‍රිය</author>
    <content>කොටි බෝම්බ වැපිරූ කුඹුරේ වී වපුරන යාපනේ ගොවියෝඅපි කරන්නේ ලේසි පහසු රාජකාරියක් නෙමෙයියුද ජයග්‍රහණයෙන් ඇතිවූ ප්‍රබෝධය සාහිත්‍ය ක්ෂේත්‍රයටත් කාන්දු වෙනවාමහා කලා මංගල්‍යය පොළොන්නරු අභිමානයඅපත් කිරට හඬනා දරුවන් අම්මේවාරි තාක්ෂණයේ දියුණුව කියන දිවුලාන වැවසේරුවිල පුද බිමේ 85 වන වරට පැවැත්වෙන ලලාට ධාතු නිකිණි මහා පෙරහරවෙළෙඳපොළෙන් අතරමැදියන් ඉවත් කළ හැකි ද?රියැදුරු බලපත්‍ර හිමියා හොඳ මට්ටමකරියදුරෙක් බව සහතික කිරීම අපේ අරමුණයිසිහින් සිරුරක් ලබාගන්න ගොස් මරණයෙන් වන්දි ගෙවූ ශාරිකාසෙට්ටිකුලමේ සෞඛ්‍යය රකින ස්වේච්ඡා බලමුළුවෙළෙඳ අලෙවි සංවර්ධන සමූපකාර හා පාරිභෝගික සේවා අමාත්‍ය බන්දුල ගුණවර්ධනවෙළෙඳපොළෙහි සිටින අතරමැදියන් ඉවත් කිරීම මඟින් භාණ්ඩ මිල පහත හෙළිය හැකි බවට මතවාදයක් පසුගිය සතිය පුරා නිර්මාණය වමින් පැවැතිණ. මෙහි කිසියම් සත්‍යභාවක් නැතුවා නොවේ. නමුත් එය කොතරම් දුරට ප්‍රායෝගික සහ යථාර්ථවාදී දැයි විමසා බැලීම වටී.භාණ්ඩයක් නිපදවන අවස්ථාවේ දී සිට පාරිභෝගිකයා අතට පත්වන තෙක් සිදුවන ක්‍රියාවලියේදී විවිධ අතරමැදියන් මෙම ක්‍රියාවලියට සම්බන්ධ වීම සාමාන්‍ය ස්වභාවයයි. උදාහරණ වශයෙන් වී, ධාන්‍ය වර්ග, එළවුළු සහ පලතුරු යනාදිය වගා කරන ගොවීහු ලක්ෂ සංඛ්‍යාත පිරිසක් රටේ නිෂ්පාදක ක්‍රියාවලියට දායකත්වය සපයති.ඇතැම් සුළු පරිමාණික නිෂ්පාදකයන් කිසිදු අතරමැදි සම්බන්ධතාවයකින් තොරව තමන් විසින් ම අවසාන පාරිභෝගිකයාට සිය නිෂ්පාදන අලෙවි කරන අවස්ථා දැකිය හැකි ය. කුඩා පරිමාණ කිරි ගොවියෙක් තමන් සතු කිරී එළදෙනකුගෙන් හිමිදිරි පාන්දරින් දොවා ගන්නා කිරි බෝතල කිහිපය අසල්වැසි ගෙවල්වලට අලෙවි කරන විට කිසිදු අතරමැදියකු සම්බන්ධ නොවී හුවමාරුව සිදුවේ.පලා වගා කරන සුළු පරිමාණික ගෙවිලියක සිය අස්වැන්න නෙළා සකසා තමන් ම ගමේ පොළට රැගෙන ගොස් අවසාන පාරිභෝගිකයාට අලෙවි කරන අවස්ථා ඇත.මෙවැනි සීමිත උදාහරණ නොදියුණු ග්‍රාමීය වෙළෙඳ පොළ ආර්ථිකයෙහි දක්නට ලැබෙන බව සැබෑවකි. නමුත් මධ්‍ය මහා පරිමානික වශයෙන් හා ඇතැම්විට ඉතා කුඩා පරිමාන වශයෙන් නිපදවන විටත් බොහෝ කෘෂිකාර්මික ද්‍රව්‍ය සම්බන්ධයෙන් බෙදාහැරීමේ ක්‍රියාවලියට අතරමැදියෝ සම්බන්ධ වෙති.එනම් ගම් මට්ටමින් ගම පුරා සැරි සරා භාණ්ඩ එකතු කරන තැනැත්තා එක් අතරමැදි විශේෂයකි. ඔවුන් ගමෙන් එකතු කර ගන්නා එළවුළු හා පලතුරු අත්ට්‍රැක්ටර, යතුරුපැදි හෝ ත්‍රිරෝද රථ වැනි ප්‍රවාහන මාධ්‍ය යොදාගෙන ආර්ථික මධ්‍යස්ථාන හෝ නගරයේ පොළ කරා ගෙන යති. එහිදී ගම් මට්ටමෙන් එකතු කරන භාණ්ඩ තොග වශයෙන් මිලදී ගන්නා, තොග වෙළෙඳුන් ලෙස හඳුන්වන තවත් අතර මැදි විශේෂයක් ද වෙති.මෙකී තොග වෙළෙඳුන් කුඩා වෙළෙඳුන්ගෙන් එකතු කරගන්නා භාණ්ඩ විශාල ප්‍රමාණයක් ලොරි, ට්‍රක් සහ කැබ් වැනි ප්‍රවාහන මාධ්‍ය යොදාගෙන නගරාශ්‍රිත වෙළෙඳ මධ්‍යස්ථානවලට ගෙන එති. එසේ ගෙන එන විශාල තොග ඊට වඩා කුඩා තොග වශයෙන් සිල්ලර වෙළෙඳුන්ට අලෙවි කරති. සිල්ලර වෙළෙන්දෝ කිලෝ ග්‍රෑම් වශයෙන් පාරිභෝගික ජනතාවට අලෙවි කරති.මේ අනුව කෘෂිද්‍රව්‍ය පාරිභෝගිකයන් අතට පත්වන විට නිෂ්පාදිත එකතු කරන්නත්, තොග වෙළෙඳුන් සහ සිල්ලර වෙළෙඳුන් වැනි අතරමැදියෝ වර්ග කිහිපයක් වෙළෙඳ පොළ ක්‍රියාකාරිත්වයට සම්බන්ධ වෙයි. මීට අතිරේකව තැරැව්කරුවන් සහ කොමිස් නියෝජිතයන් වැනි අතරමැදියන් ද සිටිය හැකි ය.භාණ්ඩ බෙදාහැරීමේ ක්‍රියාවලියට සම්බන්ධ වන මෙවැනි අතරමැදියෝ තමන්ගේ අතරමැදි ක්‍රියාව වෙනුවෙන් කිසියම් ගාස්තුවක් නැතහොත් මිලක් ලබති. ලාබයක් අපේක්ෂා කරති. මේ අතරමැදි ක්‍රියාවලියේ ගාස්තුව භාණ්ඩයේ මිලට එකතු වීම නිසා එම භාණ්ඩයේ මිල ඉහළ යෑම සැබෑවකි.උදාහරණ ලෙස ගෙවත්තකින් ගස්ලබු එකතු කරන්නකු ගස්ලබු ගෙඩියක් රුපියල් තිහකට මිලට ගෙන තොග වෙළෙඳුන්ට රුපියල් 40 කට අලෙවි කොට තොග වෙළෙන්දා විසින් එම ගස්ලබු ගෙඩිය රුපියල් 60 කට සිල්ලර වෙළෙඳුන්ට අලෙවි කරන විට සිල්ලර වෙළෙන්දා එම ගස්ලබු ගෙඩිය රුපියල් 80 කට අලෙවි කරනවා යැයි සිතමු.මෙවිට ගස් ලබු නිෂ්පාදකයාට ලැබෙන මිල රුපියල් 30 කි. එම ගෙඩිය මිලදී ගැනීමට පාරිභෝගිකයා රුපියල් 80 ක් ගෙවයි. අතරමැදියන් මැදිහත් වීමෙන් ඔවුන් අතර බෙදීගිය මුදල රුපියල් 50 කි. අතරමැදියන් ඉවත් කොට මෙම රුපියල් 50 අඩු කර ගත හැකි නම් පාරිභෝගිකයාට සහනදායි මිලට එනම් රුපියල් 30 කට ගස්ලබු ලබාගත හැකිය.කෙසේ වෙතත් බැලූ බැල්මට මෙය ඉතා යහපත් පහසු ක්‍රියාවලියක් ලෙස පෙනුණද වෙළෙඳපොළ සිටින අතරමැදියන් ඉවත් කිරීම දුෂ්කර ක්‍රියාවලියකි.ඒ නිසා පිළිගත් වාණිජ විද්‍යා මූලධර්මයන්ට අනුව ලෝකයේ කිසිම රටකට ම සෑම භාණ්ඩයක් සම්බන්ධයෙන් ම අතරමැදියන් ඉවත් කිරීමට හැකියාවක් නැත. අතරමැදියන් ඉවත් කළහොත් බෙදා හැරීමේ ක්‍රියාවලිය අකාර්යක්‍ෂම වීමත් අපතේ යෑම වර්ධනය වී පාරිභෝගිකයාට වැඩිපුර අවාසි සිදුවිය හැකි බව වාණිජවේදීන්ගේ මතයයි.නමුත් නිෂ්පාදිත භාණ්ඩ අතින් අතට මාරුවන වාර ගණන අඩු කිරීමට විවිධ උපාය උපක්‍රම භාවිතා කළ හැකි නම් එමඟින් පාරිභෝගිකයාට සහනයක් මෙන්ම වාසියක් ලබාදිය හැකිය.මහින්ද චින්තන ජාතික පුනර්ජීවන වැඩපිළිවෙළ තුළ නිෂ්පාදකයා සුරක්‍ෂිත කොට පෝෂණය කිරීමට ප්‍රමුඛත්වයක් හිමිවේ. අතරමැදියන් ඉවත් කොට කාර්යක්‍ෂම බෙදාහැරීමේ ක්‍රමවේදයක් මඟින් පාරිභෝගිකයාට සහන සැලැසීමට හැකි නම් ඒ සඳහා රජය නිර්ලෝභීව අතහිත දෙයි. අතරමැදියන් ඉවත් කිරීම සඳහා අප විසින් අත්හදා බලන ලද ක්‍රමවේදයක් වන්නේ නාරාහේන්පිට රත්මලාන විශේෂිත ආර්ථික මධ්‍යස්ථාන වැඩපිළිවෙළයි.මෙකී විශේෂිත වැඩපිළිවෙළ තුළ ඇතැම් භාණ්ඩ නිෂ්පාදකයෝ ස්වකීය භාණ්ඩ ඍජුවම පාරිභෝගිකයාට අලෙවි කරති. උදාහරණ ලෙස ආර්ථික මධ්‍යස්ථානවල සහල් වෙළෙඳසල් වැඩි ප්‍රමාණයක් පවත්වාගෙන යනු ලබන්නේ් වී මෝල් හිමියන් විසිනි.අම්පාර, අනුරාධපුර, පොළොන්නරුව, කුරුණෑගල සහ හම්බන්තොට හාල්මෝල් හිමියෝ නාරාහේන්පිට සහ රත්මලාන ආර්ථික මධ්‍යස්ථානවල සිල්ලරට සහල් අලෙවි කරති. තේ කර්මාන්ත හිමියෝ තමන්ගේ නිෂ්පාදන අලෙවි සල් ආර්ථික මධ්‍යස්ථානවල පවත්වාගෙන යති. වයඹ සහ ගම්පහ දිස්ත්‍රික්කයන්හි පොල් තෙල් මෝල් හිමියෝ තමන් නිපදවන අති පිරිසුදු පොල් තෙල් තම බවුසර් මගින් නාරාහේන්පිට මධ්‍යස්ථානවල සිල්ලර වෙළෙඳ සල් කරා රැගෙන යති.එළවුළු, පලතුරු හා මස්මාළු වැනි අනෙකුත් පාරිභෝගික ද්‍රව්‍යයන් ද නිෂ්පාදනයන්ට හිමි වෙළෙඳ පරිශ්‍ර මගින් අවසාන පාරිභෝගිකයට භාණ්ඩ බෙදා හරී. මේ නිසා නිෂ්පාදනය, තමන්ගේ බෙදා හැරීමේ පිරිවැය සුළු ලාභ තීරුවක් මත තබා ගන්නා බැවින් විශේෂිත ආර්ථික මධ්‍යස්ථානවල සියලුම භාණ්ඩ හා සේවාවන්ගේ මිල සාපේක්‍ෂව අඩුවිය. නමුත් මේ ක්‍රමය රට පුරා සෑම ප්‍රදේශයකටම එක සමානව ව්‍යාප්ත කිරීම අභියෝගාත්මක කාර්යයකි.සැකැසුම - සුභද්‍රා දේශප්‍රිය</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=af0908309</link>
    <topic>රියැදුරු බලපත්‍ර හිමියා හොඳ මට්ටමකරියදුරෙක් බව සහතික කිරීම අපේ අරමුණයි</topic>
    <author>සංවාද සටහන බුද්ධිකා බ්‍රාහ්මණගේ</author>
    <content>කොටි බෝම්බ වැපිරූ කුඹුරේ වී වපුරන යාපනේ ගොවියෝඅපි කරන්නේ ලේසි පහසු රාජකාරියක් නෙමෙයියුද ජයග්‍රහණයෙන් ඇතිවූ ප්‍රබෝධය සාහිත්‍ය ක්ෂේත්‍රයටත් කාන්දු වෙනවාමහා කලා මංගල්‍යය පොළොන්නරු අභිමානයඅපත් කිරට හඬනා දරුවන් අම්මේවාරි තාක්ෂණයේ දියුණුව කියන දිවුලාන වැවසේරුවිල පුද බිමේ 85 වන වරට පැවැත්වෙන ලලාට ධාතු නිකිණි මහා පෙරහරවෙළෙඳපොළෙන් අතරමැදියන් ඉවත් කළ හැකි ද?රියැදුරු බලපත්‍ර හිමියා හොඳ මට්ටමකරියදුරෙක් බව සහතික කිරීම අපේ අරමුණයිසිහින් සිරුරක් ලබාගන්න ගොස් මරණයෙන් වන්දි ගෙවූ ශාරිකාසෙට්ටිකුලමේ සෞඛ්‍යය රකින ස්වේච්ඡා බලමුළුමෝටර් රථ ප්‍රවාහන කොමසාරිස් ජනරාල්බී. විජයරත්නනව රියැදුරු බලපත් ක්‍රමය හඳුන්වාදී මාස 6 කට ආසන්න වෙනවා. නව බලපත්‍රයෙන් අපේක්ෂිත ප්‍රතිඵල ළඟා කර ගැනීමට හැකිවී තිබෙනවා ද?නව බලපත් ක්‍රමය ක්‍රියාවට නැංවූයේ මේ වසරේ මාර්තු 15 දා සිටයි. ගතවී ඇති කාලය ප්‍රගතිය පිළිබඳව අදහසක් ලබාගැනීමට තරම් ප්‍රමාණවත් නෑ. මේ බලපත් ක්‍රමය හඳුන්වාදීමේදී විශාල විරෝධයක් ඇතිවුණා.මේ වන විට සමාජයේ තිබූ එම දුර්මත වියැකෙමින් පවතිනවා. මුලින් පැවැති බලපත්‍ර ක්‍රමයේ හඳුනාගත් අක්‍රමිකතා වලක්වා බලපත්‍ර ලබාගන්නා පුද්ගලයා හොඳ මට්ටමක රියදුරෙක් කිරීම අපගේ මූලිකම අරමුණ වුණා. මේ බලපත්‍ර ලබාදීම විශේෂ පරිගණක වැඩසටහනකට අනුවයි සිදු කෙරෙන්නේ. ආයතනයක් වශයෙන් නව පරිගණක වැඩසටහනකට අනුගත වීමේදී ගැටලු රාශියකට මුහුණදීමට සිදු වෙනවා.එය විදේශීය සමාගමකින් ආනයනය කළ වැඩසටහනක් වීම හේතුවෙන් දේශීය අවශ්‍යතා අනුව වෙනස්කම් කරගැනීමට සිදු වනවා. ඉදිරි මාස දෙක ඇතුළත පරිගණක වැඩසටහන මුළුමනින්ම සංශෝධනය කර සියයට සියයක්ම අපගේ අවශ්‍යතාවනට සරිලන ආකාරයකින් සකස් කරගත හැකි වේවි.බලපත්‍ර ලබාගැනීම සඳහා වේරහැර කාර්යාල භූමියේ පාන්දර තුනේ සිට පෝලිමක් පවතිනවා. දිනකට බලපත්‍ර ලබා දෙන්නේත් 600 දෙනකුට පමණයි.එක් දිනකින් බලපත්‍ර ලබාගැනීමට අපේක්ෂිත අය තමයි මෙලෙස පාන්දර සිට ‘වේරහැරට’ පැමිණෙන්නේ. එසේ නොමැතිව අපගේ ප්‍රාදේශීය කාර්යාලවලින් අයදුම් කිරීමෙන් මාස දෙකක් ඇතුළත බලපත්‍ර ලබාගත හැකියි.අපගේ සැලැසුම වී ඇත්තේ ඉතා ඉක්මනින් ප්‍රාදේශීය කාර්යාලවල නව බලපත්‍ර ලබාදීමටයි. කුරුණෑගල, ගම්පහ, පුත්තලම, අනුරාධපුරය, වවුනියාව වැනි දිස්ත්‍රික් කාර්යාලවල කටයුතු තවත් මසකින් පමණ ඇරැඹීමට හැකි වේවි.එවිට වේරහැර ඇතිවී තිබෙන තදබදය අඩු වේවි. අපගේ අරමුණ වසරක් ඇතුළත ලංකාව පුරාම ඇති ප්‍රාදේශීය කාර්යාල මගින් රියදුරු බලපත් ලබාදීමටයි.රියදුරු බලපත්‍ර ලබාගැනීමේදී ලිඛිත පරීක්ෂණයෙන් අනතුරුව ප්‍රායෝගික පරීක්ෂණය සඳහා මාස තුනක කාලයක් බලා සිටීම සිදුවනවා. විවිධ හේතුන් නිසා විදේශගතව සිට සිය නිවාඩු කාලයේදී මෙරට රියදුරු බලපත් ලබා ගැනීමට අපේක්ෂාවෙන් පැමිණෙන අයට මේ හේතුවෙන් ගැටලුවකට මුහුණදීම සිදුවෙනවා.බලපත්‍ර ලබාදීමේදී ලිඛිත පරීක්ෂණයේ සිට ප්‍රායෝගික පරීක්ෂණයට මාස තුනකින් කාලයක් ගතකිරීමේ නීතියක් හඳුන්වා දී තිබෙන්නේ මාස තුනක කාලයක් පුහුණුව සඳහාම යෙදීමට පෙළඹවීම සඳහායි.මාස තුනක කාලය වෙනස් කිරීම පිළිබඳව විමසීමේදී ඇමැතිතුමා පවසා සිටියේ තම ඥාති පුත්‍රයකු පැමිණියත් නීතිය වෙනස් කර කටයුතු නොකරන ලෙසයි.මේ නිසා කෙනෙක් පිටරට යාමට සිතනවානම් රියදුරු බලපත්‍රය රටින් පිටවීමට පෙර ලබාගැනීමට සැලැසුම් කිරීමයි කළ යුත්තේ. මේ මඟින් ජීවිතය සැලැසුම් කිරීමටත් අප හුරු කරනවා.නව බලපත්‍රය ලබාගැනීමට අල්ලස් දිය යුතු බවත් විශාල මුදලක් වියදම් වන බවටත් චෝදනා එල්ල වනවා.2008 අංක 8 දරණ පනතට අනුවයි නව බලපත්‍රය ලබාදෙන්නේ. බලපත්‍රය සඳහා මුද්දර ගාස්තුව වැඩිවීම මගේ පෞද්ගලික යෝජනාවක් මත සිදුවූවක් නොවේ. එය පාර්ලිමේන්තුවේ සම්මත වූ නීතියකින් ඇති වූ ප්‍රතිඵලයක්.ඇතැම් රියදුරු පුහුණු පාසල්වල අය කිරීම් නව බලපත් ක්‍රමය හඳුන්වා දීමත් සමඟම වැඩි වී තිබෙනවා.ඒ බව අපට දැනගැනීමට ලැබී තිබෙනවා. රියදුරු පාසල්වල අයකිරීම් සඳහා නිස්චිත සීමාවක් පැනවීමට අදහස් කරනවා.නව රියදුරු බලපත් ක්‍රමය හේතුවෙන් මෙතෙක් රජයට ලැබුණු විශාල ආදායමක් අහිමි වනවා.නව බලපත්‍රය සඳහා මුදල් අය කරන්නේ ඒ සඳහා වැයවන මුදල් ප්‍රමාණයයි. එම මුදල් සියල්ලම වාගේ බැර වන්නේ ඒකාබද්ධ අරමුදලටයි.විදෙස් සමාගමකට ගෙවන්නේ ඔවුන්ගෙන් ලබාගන්න සේවයට ගෙවනු ලබන මුදල පමණයි.නව බලපත්‍රය ක්‍රමය හඳුන්වාදීමෙන් පසුව දූෂණ වංචා අවම කිරීමට හැකිවේ යයි සිතුවත් එය තවතවත් වර්ධනය වී ඇතැයි චෝදනා එල්ල වනවා.අල්ලස් දීමත් අල්ලස් ලබා ගැනීමත් එක්තරා සංස්කෘතියක් බවට පත්වී අවසන්. ඒවා වැළැක්වීමට ක්‍රමවේදයක් වගේ ම ආකල්පමය. වෙනසක් ද ඇති කළ යුතුයි.ඒ සඳහා අප සැලසුම් සහගතව කටයුතු කර තිබෙනවා.අපගේ උත්සාහය බොහෝ දුරට සාර්ථක වී තිබෙනවා. පගා ගැනීම් සියයට සියයක් නතර වී නැති බව මා පිළිගන්නවා.නව බලපත් ක්‍රමය හඳුන්වා දීම හේතුවෙන් රියදුරු පාසල් නඩත්තු කරගැනීමට තරම් ආදායමක් නොලැබෙන බවට මැසිවිලි නැෙඟනවා.රියදුරු පාසල් බොහොමයක් ම මෙතෙක් සිදු කළේ අයදුම්පත් ගොන්නක් පුරවාගන ගෙනැවිත් අප නිලධාරීන්ට ලබාදී කඩිනමින් බලපත් ලබාගැනීමට අවස්ථාව ලබාගැනීමයි.ඇතැම්විට නිසි පුහුණුවක් ලබා නොදී අපගේ නිලධාරීන් ද අයුතු ආකාරයෙන් පොළඹවාගෙන බලපත් ලබාගන්නවා.නව බලපත් ක්‍රමය හේතුවෙන් ඒ ක්‍රමයට අවස්ථාවක් නැති වී තිබෙනවා.දැන් අප ආයතනය වෙත අයදුම්පත රැගෙන අයඳුම් කරන්නාම පැමිණිය යුතුයි.දින කීපයක් පුහුණුවී ප්‍රායෝගික පරීක්ෂණයට ඉදිරිපත්වීම වෙනුවට මාස තුනක් ම පුහුණුවී පරීක්ෂණයට සහභාගි විය යුතුයි.රියදුරු පාසල් හිමියන් පසුගිය දිනවල නව බලපත්‍රයයට විරුද්ධ වී අධිකරණ ක්‍රියාමාර්ගයකට පවා එළඹුණා.නමුත් අධිකරණයේ තීරණය වූයේ මෙම බලපත්‍ර ක්‍රමයට විරුද්ධ වීමට සාධාරණ හේතුවක් නොමැති බවයි.නව බලපත්‍ර ක්‍රමය හඳුන්වා දුන්නේ කාලයක් තිස්සේ සමාජයේ පැන නැගුණ අවශ්‍යතා පිළිබඳව සැලකිළිමත් වෙමින්, රියදුරු බලපත්‍රය හිමිවිය යුත්තේ ඒ පිළිබඳව හොඳ අවබෝධයක් පුහුණුවක් ඇති නිරෝගී පුද්ගලයෙකුටයි.රියදුරන්ට ලකුණු ලබාදීමත් බලපත්‍ර පරීක්ෂාවට පොලිසියට යන්ත්‍ර ලබාදීමත් යන කරුණු තවමත් ආරම්භ වී නෑ නේද?නව බලපත් ක්‍රමය හඳුන්වා දීමේ සම්පූර්ණ සැලසුමට අනුව බලපත් ලබා ගන්නා පුද්ගලයාගේ ඇඟිලි සලකුණු පරිගණක ගත වී තිබේ. මාර්ගයේ බලපත්‍ර පරීක්ෂා කරන පොලිස් නිලධාරියා සතු යන්ත්‍රයට ඇඟිල්ල තැබීමෙන් ඔහු පිළිබඳ සියලු දත්ත, හඳුනාගත හැකියි.මේ අනුව මාර්ගයේ නීති කඩන පුද්ගලයන් කළ වැරැදි පිළිබඳව පරිගණක වැඩසටහනට ඇතුළත් කළ විට යන්ත්‍රය විසින් ස්වයංක්‍රීයව ඔවුනට හිමි ලකුණු අඩු කරනු ලැබේ.මේ වැඩසටහන ක්‍රියාත්මක කිරීම කඩිනමින් ඇරැඹීමට අපේක්ෂා කරන අතර ඉදිරි වර්ෂයේ ඊට අවශ්‍ය පරිගණක පහසුකම් සහ උපකරණ ලබාගැනීමට මෙන් ම පොලිස් නිලධාරීන්ට අවශ්‍ය පුහුණුව ලබාදීමට ද හැකිවේවි.සංවාද සටහන බුද්ධිකා බ්‍රාහ්මණගේ</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=af09083010</link>
    <topic>සිහින් සිරුරක් ලබාගන්න ගොස් මරණයෙන් වන්දි ගෙවූ ශාරිකා</topic>
    <author>සටහන සහ ඡායාරූප රත්නපුර දිසා විශේෂ එස්.ඒ.එල්. නිරෝෂණ</author>
    <content>කොටි බෝම්බ වැපිරූ කුඹුරේ වී වපුරන යාපනේ ගොවියෝඅපි කරන්නේ ලේසි පහසු රාජකාරියක් නෙමෙයියුද ජයග්‍රහණයෙන් ඇතිවූ ප්‍රබෝධය සාහිත්‍ය ක්ෂේත්‍රයටත් කාන්දු වෙනවාමහා කලා මංගල්‍යය පොළොන්නරු අභිමානයඅපත් කිරට හඬනා දරුවන් අම්මේවාරි තාක්ෂණයේ දියුණුව කියන දිවුලාන වැවසේරුවිල පුද බිමේ 85 වන වරට පැවැත්වෙන ලලාට ධාතු නිකිණි මහා පෙරහරවෙළෙඳපොළෙන් අතරමැදියන් ඉවත් කළ හැකි ද?රියැදුරු බලපත්‍ර හිමියා හොඳ මට්ටමකරියදුරෙක් බව සහතික කිරීම අපේ අරමුණයිසිහින් සිරුරක් ලබාගන්න ගොස් මරණයෙන් වන්දි ගෙවූ ශාරිකාසෙට්ටිකුලමේ සෞඛ්‍යය රකින ස්වේච්ඡා බලමුළුපාසල් යද්දී ශාරිකාගේ සිහිනය වූයේ විශ්වවිද්‍යාල වරම් ලැබීම ය. එය සැබෑවක් බවට පත්වූයේ ඇයගේ උනන්දුවත් කැපවීමත් නිසා ය.විභාග ප්‍රතිඵල අපේක්ෂිතව නිවෙසේ සිටියදී ශාරිකා රූපලාවන්‍ය පාඨමාලාවක් හැදෑරුවාය. ඇයගේ සිත රූපලාවන්‍ය ශිල්පය කෙරෙහි බැඳුණේ එතැනදී ය. විශ්වවිද්‍යාල අධ්‍යාපනය ලබා ගැනීමේ අදහස අත්හැර දැමූ ඇය රූපලාවන්‍ය ශිල්පිණියක් බවට පත්වූයේ දෛවයට අනුවය.ශාරිකාමොන දේ කළත් ඇය සතු නිසඟ හැකියාව නිසා ශාරිකා රත්නපුරයේ ජනප්‍රිය රූපලාවන්‍ය ශිල්පිණියක් බවට පත්වීමට ගත වූයේ කෙටි කාලයකි.ශාරිකා වීරරත්න ගුණසේකර නාමය රත්නපුර නගරයේ බොහෝ දෙනකුට හුරු පුරුදු නමක් බවට පත්වී තිබුණි. රුවන්පුරයේ තරුණියන් සුන්දර කරමින් ද රූපලාවන්‍ය ගැන දැනුම බෙදා දෙමින් ද ගත කළ කාලය ඇයට සොඳුරු ආශ්වාදයක් විය. ජීවිතයේ සුන්දරත්වය යට වේදනාව ද ඇතැයි පසක් කරමින් ශාරිකා ජීවිතයෙන් සමු ගත්තා ය. ඇයගේ ප්‍රාර්ථනා බොඳවී ගියේ නොසිතූ නොපැතූ නිමේශයකදී ය.මගේ දුව කළුබෝවිල රෝහලට මා සමඟ ගියේ නිරෝගිවයි. දුවට ඉස්පිරිතාලෙන් ගෙදර යන්න වුණේ පෙට්ටියකින්. ශාරිකාගේ මව එම්.කේ. දයාවතී මහත්මිය කීවේ දරාගත නොහැකි වේදනාවකිනි.කළුබෝවිල ශික්ෂණ රෝහලේදී ශාරිකා ශල්‍යකර්මයකට ලක් විය. ඇයගේ තරබාරුකම අඩුකර ගැනීම එහි අරමුණ විය. සිදුවූයේ තරබාරුකම අඩුවීම නොව ඇයට ජීවිතය ද අහිමි වීමය.පසුගිය 20 වනදා අලුයම 4.10 ට ශාරිකා මෙලොවින් සමුගෙන තිබුණි. ඊට දින දහයකට පෙර ශාරිකා රත්නපුරයේ සිට කළුබෝවිල රෝහලට ගියේ තම මවත් පියාත් මිතුරියන් ද සමඟ නිරෝගීව ය.ශාරිකාගේ පියා එස්.ඩබ්. ගුණසේකර මහතා අකාලයේ මෙලොවින් සමුගත් තම දියණිය ගැන දැක්වූ අදහස් ය මේ.“මගේ දුව අධික ලෙස තරබාරුව සිටියා. 2008 වසරේ පුවත්පතක පලවී තිබූ ලිපියක් දැක ඇය වෛද්‍යවරයකු හමුවීමට ගියා. උදර හා ආන්ත්‍රික ශල්‍ය වෛද්‍යවරයකු පෞද්ගලික රෝහලකදී හමුවුණා. දුවගේ තරබාරු තත්ත්වය ගැන ප්‍රතිකාර ගත්තා. ඇයට බෙහෙත් නියම කර තිබුණා.ඒ බෙහෙත් වලින් කිසිම අඩුවක් වුණේ නැහැ. දුව ඒ ගැන වෛද්‍යවරයාට කිව්වා. දොස්තර මහතා “ගැස්ට්‍රෝ බයිපාස්’ නමින් හඳුන්වන ශල්‍යකර්මය දුවට කිරීමට තීරණය කළා. එයින් සිදුවන්නේ ආමාශය කුඩා කිරීම බව වෛද්‍යවරයා පැවසුවා. දුව එම ශල්‍යකර්මයට කැමැති වුණා.2008 දෙසැම්බර් 2 වැනිදා කළුබෝවිල රෝහලේ අදාළ වෛද්‍ය සායනයට ගියා. ශල්‍යකර්මය 2009 අගෝස්තු 14 සිදුකිරීමට දින ලබා දුන්නා.විසි අට හැවිරිදි ශාරිකා සිතුවේ එම ශල්‍යකර්මය සාර්ථක වෙනු ඇත කියා ය. කළුබෝවිලට ආසන්නව පදිංචි ශාරිකාගේ මිතුරියන් රෝහලේ දී ඇයට උදවු කරමින් ළඟ නතරවී සිටියාය. එම මිතුරිය කලකට පෙර ශාරිකාගේ ශිෂ්‍යාවක් විය.කළුබෝවිල රෝහලෙන් ලබාදී තිබූ දින අනුව ශාරිකා පසුගිය 10 වනදා රෝහල්ගත වූවා ය. අනෙකුත් වෛද්‍ය පරීක්ෂණ කිරීමට අවශ්‍ය නිසා සැත්කමට දින හතරකට පෙර ඇය රෝහල් ගත වී සිටියා ය.සැත්කමෙන් පසු සිදුවූ දෙය ගැන ශාරිකා ගේ් පියා මෙසේ පැවසීය. දුවගේ ශල්‍යකර්මය සාර්ථකව සිදු කළා කියලා වෛද්‍යවරයකු අපට දුරකතනයෙන් දැනුම් දුන්නා. ඒ දොස්තර මහතා කිව්වා කටුවලට මුදලක් වැයවුණා කියලා. එම මුදල් ලබාදෙන ලෙස ඔහු කිව්වා. දුවගේ මිතුරියක් එම මුදල ලබාදීමට ගියා. රෝහල් භූමියේ දී මුදල ලබාගත්තේ වෛද්‍යවරයා විසින් එවූ වෙනත් අයෙක්. මුදල ගත්තා කියා කිසි ම රිසිට් පතක් අපට දුන්නේ නැහැ.ශාරිකාගේ පියා කියන මුදල් ලබාගැනීම ගැන කෙසේ සිදුවූයේ ද කියා අප නොදනිමු. එවැනි අයථා සිදුවීමක් රජයේ රෝහලක බිමේදී සිදුවී ඇතිදැයි සොයා බැලීම බලධාරීන්ගේ වගකීමකි. තරබාරුකම වැළැක්වීමට පිලියම් යෙදවීමේ සැත්කමෙන් පසු ශාරිකා කළුබෝවිල රෝහලේ දැඩි සත්කාර ඒකකයට ඇතුළු කළේ වැඩිදුර ප්‍රතිකාර ලබාදීමටයි.ඉන්පසු සිදුවූයේ කුමක්දැයි ශාරිකාගේ මවගෙන් විමසමු.ශල්‍යකර්මයෙන් පසු දුව දැඩි සත්කාර ඒකකයේ තබාගෙන සිටියේ දවස් හතරයි. 18 වැනිදා රාත්‍රියේ දුව නැවත අංක 2 වාට්ටුවට ඇතුළු කළා. රුධිරය ඉවත් කිරීමට සවිකර තිබූ බට හා මුත්‍රා බට එහිදී ඉවත් කළා. මගේ දැනීමේ හැටියට ඒවා සතියක් පමණ තිබිය යුතුයි. ඉන් පසුව දුවට මුත්‍රා දැවිල්ලක් ඇති වුණා.ශාරිකා තම දෙමවුපියන් සමඟමුත්‍රා සහ වැසිකිලි යාමේදී රුධිරය වහනය වෙන්න පටන් ගත්තා. යටිබඩ ප්‍රදේශයේ වේදනාවක් ඇතැයි කිව්වා. මම ඒ ගැන ශල්‍ය වෛද්‍යවරයාට දැන්වූවා. ඔහු එය සැලකිල්ලකට ගත්තේ නැහැ. දුව බේරා ගන්න තිබුණා. එහෙත් ඒ ගැන වෛද්‍යවරු උනන්දු වූයේ නැහැ.ශාරිකාගේ පියා චෝදනා කළේ වෛද්‍යවරුන්ගේ නොසැලකිල්ල නිසා දියණිය මිය ගිය බවයි. “දුව මියගිය පසු දොස්තරවරුන් 25 ක් විතර රෝහලේදී මොනවාදෝ පරීක්ෂණ සිදු කළා. මරණයට හේතුව මරණ පරීක්ෂණයෙන් සොයා ගන්න බැරිවුණා.දකුණු කොළඹ ශික්ෂණ රෝහලේ හදිසි මරණ පරීක්ෂක ඩී.එම්. ධර්මසිරි මහතා විසින් හදිසි මරණ පරීක්ෂණය සිදු කළේය. මරණ ස්වභාවය ගැන ඔහු විවෘත තීන්දුවක් ලබා දුන්නේ ය. වැඩිදුර විභාගය ලබන ඔක්තෝබර් 22 කළුබෝවිල රෝහලේ දී පැවැත්වීමට නියමිත ය.තමාගේ එකම දරුවා අහිමි වූයේ වෛද්‍යවරුන්ගේ නොසැලකිලිමත් කම නිසා යැයි කියන ශාරිකාගේ පියා පොලිසියේ ද පැමිණිල්ලක් කර තිබේ. සාධාරණ පරීක්ෂණයක් කරන ලෙස ඔහු සෞඛ්‍ය බලධාරීන්ගෙන් ඉල්ලා ඇත. දියණියට සිදුකළ සැත්කම පෞද්ගලික රූපවාහිනී නාලිකාවක් විසින් රූගත කළ බව ද පියා කියයි.වෛද්‍යවරයකු වානිජමය පරමාර්ථ ලබාගැනීමට එම සිදුවීම වීඩියෝගත කිරීම සිදු කළ බවට ඔහු චෝදනා කෙළේ ය.ශල්‍යකර්මයෙන් පසු දුව වාට්ටුවේ සිටියදීත් ඇය වීඩියෝගත කර තිබෙනවා. මට අමාරුයි වීඩියෝ කරන්න එපා කියලත් දුව කියා තිබෙනවා යැයි ගුණසේකර මහතා පැවසීය.ශල්‍යකර්මය සාර්ථක වුවහොත් එය රටට පෙන්වීමේ අරමුණින් එම රූගත කිරීම සිදු කරන්නට ඇත. එවැන්නක් සිදුවී ඇත්නම් ශාරිකාගේ මරණය ගැන පරීක්ෂණයේදී එම වීඩියෝ පටය ද උදව් උපකාර කර ගැනීමට හැකිවනු ඇත.කළුබෝවිල රෝහලේ නියෝජ්‍ය අධ්‍යක්ෂ වෛද්‍ය ලයනල් මුහන්දිරම් ගේ මහතා පවසන්නේ තරුණියගේ මරණයට හේතුව සොයා ගැනීමට තවමත් පරීක්ෂණ සිදු කරන බවයි. තරබාරුව වැලැක්වීමේ ශල්‍යකර්මය මාස කීපයක සිට කළුබෝවිල රෝහලේ නොමිලේ සිදුකරන බවත් සාර්ථක සැත්කම් 50 ක් සිදුකර ඇතැයි ද වෛද්‍යවරයා පැවසීය.පාසල් කාලයේදී නර්තනයට දස්කම් තිබූ ශාරිකා එවැනි තරග ගණනාවක ජයග්‍රහණ අත්කර ගෙන තිබුණි. ඇයගේ තරබාරුව ඊට හරස් නොවීය.රූපලාවන්‍ය ශිල්පිනියක් ලෙස ඇය ජාතික මට්ටමේ තරගවලින් ද ජයගත්තා ය. රත්නපුරයේ මනාලියන් සිය දහස් ගණනකගේ රූපලාවන්‍ය ශිල්පිනිය බවට ඇය පත්වූවාය. රැකියාවට ද ඇයගේ තරබාරු කම බාධාවක් නොවුණි.අපේ සමාජයේ පවතින අදහස් මෙන් ම ඇයගේ තරබාරුව ගැන සිදු කරන නිරන්තර විමසීම් නිසා ශාරිකා ගේ සිතට එය කරදරයක් වූවා විය හැකි ය. ස්වභාවිකව උරුම වූ ශරීරය වෙනස් කර ගැනීමට නවීන වෛද්‍ය විද්‍යාවේ පිහිට ඇය පැතුවේ ඒ නිසා ය. එහෙත් කොතැනක කාට හෝ සිදුවූ වරදින් ඇයගේ වටිනා ජීවිතය අහිමිවීම වලකාලීමට බැරිවිය.සටහන සහ ඡායාරූප රත්නපුර දිසා විශේෂ එස්.ඒ.එල්. නිරෝෂණ</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=af09083011</link>
    <topic>සෙට්ටිකුලමේ සෞඛ්‍යය රකින ස්වේච්ඡා බලමුළු</topic>
    <author>සෞඛ්‍ය අධ්‍යාපන කාර්යාංශයේවෛද්‍ය සමිත ප්‍රසන්න ආරච්චිගේ</author>
    <content>කොටි බෝම්බ වැපිරූ කුඹුරේ වී වපුරන යාපනේ ගොවියෝඅපි කරන්නේ ලේසි පහසු රාජකාරියක් නෙමෙයියුද ජයග්‍රහණයෙන් ඇතිවූ ප්‍රබෝධය සාහිත්‍ය ක්ෂේත්‍රයටත් කාන්දු වෙනවාමහා කලා මංගල්‍යය පොළොන්නරු අභිමානයඅපත් කිරට හඬනා දරුවන් අම්මේවාරි තාක්ෂණයේ දියුණුව කියන දිවුලාන වැවසේරුවිල පුද බිමේ 85 වන වරට පැවැත්වෙන ලලාට ධාතු නිකිණි මහා පෙරහරවෙළෙඳපොළෙන් අතරමැදියන් ඉවත් කළ හැකි ද?රියැදුරු බලපත්‍ර හිමියා හොඳ මට්ටමකරියදුරෙක් බව සහතික කිරීම අපේ අරමුණයිසිහින් සිරුරක් ලබාගන්න ගොස් මරණයෙන් වන්දි ගෙවූ ශාරිකාසෙට්ටිකුලමේ සෞඛ්‍යය රකින ස්වේච්ඡා බලමුළුහිමිදිරි උදෑසන නැගෙනහිර අහසේ හිරු බැබළෙයි. සෙට්ටිකුලම ‘මැණික් ෆාම්’ තාවකාලික සහන ගම්මානවල වෙසෙන යුද්ධයෙන් අවතැන්වූ ජනතාව ද, තවත් දවසක් ඇරැඹීමට සූදානම් වෙති. එක පෙළට පෙනෙන කූඩාරම් හා තාවකාලිකව ඉදි කළ නිවාස අතරින් පැමිණෙන දරු කැල එම සහන ගම්මානවලම ඉදිකර ඇති පාසල වෙත පිය නඟති.ඔවුහු සුදෝ සුදු ඇඳුමින් සැරසී සිටියි. යුද්ධයේ අඳුරු බියකරු මතක අමතක කරමින් ලක්ෂ ගණනක් ජනතාව මේ සහන ගම්මානවල නව ජීවිතයක් දෙස දෑස් දල්වා බලා සිටිති.තම ගම්බිම් බලා යනතෙක් තාවකාලිකව ඔවුන් මේ සහන ගම්මානවල රැඳී සිටිය ද ලැබුණ ඉඩ කඩෙහි බඩඉරිඟු පැළයක් හෝ පලා වර්ගයක් වවන්නට ඔවුන් අමතක කර නැත. හමා යන සුළඟින් සැලෙන ඒ බඩඉරිඟු පැළ තාලයකට මුහුණන්නේ දශක කීපයක යුද්ධයෙන් මේ ජනතාව ලැබූ වේදනාවේ ශෝක ගී රාවය ද?මීට මාස පහකට පෙර සෙට්ටිකුලමේ සැබෑ තත්ත්වය සියැසින් දුටු මම අද දකින දසුන පිළිබඳව හදවතින් ම සතුටු වන්නෙමි. පසුගිය අප්‍රේල් මාසයේ යුද ගිනි තදින් ඇවිළෙන සමයක සෞඛ්‍ය අධ්‍යාපන මෙහෙවරට ‘සෞඛ්‍ය අධ්‍යාපන කාර්යාංශයේ වෛද්‍ය නිලධාරින් ලෙස අපි සෙට්ටිකුලම ‘මැණික්ෆාම්’ සහන ගම්මානයේ සේවය කළෙමු.එදා යුධ මුක්ත කලාපයට පැමිණෙන බොහෝ දෙනා මුදාගැනීමෙන් පසු මැණික් ෆාම් සහන ගම්මානයේ කලාප අංකධ්ධ් ට බස් රථවලින් ගෙනත් ඇරලූහ. ඇඳිවත පමණක් ඉතිරි වූ තම දරුවන් දෑස් අබියස වෙඩි පහරට ලක්ව මිය යනු දුටු මවුපියෝ හඬා වැටුණු කඳුළින් සෙට්ටිකුලමට ආහ. ඔවුන්ගේ සියලු ධනය පමණක් නොව දරුවන් ද ත්‍රස්තවාදය විසින් උදුරාගනු ලැබ තිබිණි.දින ගණනාවක් කුසගින්නේ පෙළුණු ඔවුහු විවිධ වසංගත රෝගවලට ගොදුරුව සිටියහ. කිසිදු සෞඛ්‍ය පහසුකමක් නොතිබුණු නිසා බොහෝ දෙනෙක් පාචනය, වසංගත උණ හා කුෂ්ට රෝගවලට ගොදුරුව සිටියහ.එසේ එකවර පැමිණෙන ජනතාවට වහා වෛද්‍ය පහසුකම් මෙන්ම සනීපාරක්ෂක පහසුකම් සලසාදීම තවත් අභියෝගයක් විය. තම අත දරුවන් වඩාගත් මවුවරු, ඔවුන්ගේ භාෂාවෙන් තමන්ගේ දුක අපට කීහ.යුද්ධය පැවතුණු ප්‍රදේශයේ දිගුකල් ඖෂධ නොලබා රෝගීව සිටි හා නිරාහාරව සිට, සෙට්ටිකුලමට පැමිණි ඇතැම් රෝගීහු සෙට්ටිකුලමේදී මිය ගියහ. එසේ මිය ගිය දරුවකු අසල දෑත් ඉහළට ඔසවා ශාප කරන මවක්; එලෙස ශාප කළේ කාටදැයි බොහෝ දෙනකුට වැටහිණ. මාද ඇතුළුව එදා සෙට්ටිකුලම සහන කඳවුරුවලට සහභාගි වූ වෛද්‍ය නිලධාරීන් වටා ඔවුහු ලෙඩට බෙහෙත් ගැනීමට වටවූහ.අපට හුස්මක් කටක් ගැනුමටවත් ඉඩක් නොතබා ඔවුන්ගේ දුක අප වටා, වටවී පැවසූහ. තවත් පසෙක බෝම්බයකින් විසිරීගිය යකඩ කැබැල්ලක් කකුලට වැදී පැසවූ තුවාලයක වේදනාවෙන් කෑගසන තරුණයෙකි. සැබැවින් ම එදා අප දකින්නට ඇත්තේ එදා විශාලා මහනුවර ඇති වූ දුර්භික්ෂයම යැයි මට සිතේ. නමුත් එදාට වඩා අද බොහෝ වෙනස්කම් සිදුවී ඇත. ඒ වෙනස්වීම් සුබදායි ඒවා ය.බීමට වතුර පොදක් සොයා වතුර බවුසරය පසුපස පොරකෑ ජනතාව වෙනුවෙන් අද විධිමත් නළ ළිං පද්ධතියක් ඉදිවී ඇත. බීමට සුදුසු පරිදි ජලය ක්ලෝරීනකරණය කිරීමට වැඩපිළිවෙළක් ඇත. අඳුරට විදුලිය ආලෝකය ලැබී ඇත.බත් පාර්සල් සොයා බත් ලොරිය පසුපස පොරකෑ කිසිවකු අද සහන ගම්මානවල නැත. ඒ වෙනුවට අද ඔවුහු සලාක ක්‍රමයට ලැබෙන වියළි ආහාරවලින් කණ්ඩායම් ලෙස ඔවුන්ගේ ආහාර වේල පිසගනිති. යුද්ධයේ කටුක මතක අතර අතරමං වූ දරුවෝ දැන් උදෑසනින් ම පාසලට ගොස් ඒ අතීතය අමතක කර අනාගතය වෙනුවෙන් අකුරු කරති.ලක්ෂ ගණනක් වූ අවතැන් ජනතාවට මූලික අවශ්‍යතා එකවර සැපයීම දැඩි අභියෝගයකි. ඒ අතරින් මූලික සෞඛ්‍ය අවශ්‍යතා සපයාදීම තවත් අභියෝගයකි. එසේ අද සෙට්ටිකුලම සහන ගම්මාන කලාප අංක 0 සිට අංකඍ දක්වා ස්ථාපිතවී ඇති සෞඛ්‍ය ප්‍රවර්ධන දාමය, ඒ අභියෝගය ජයගත් බවට ප්‍රබල සාක්ෂියකි.සෑම කලාපයක්ම රෝහලක් හා සෞඛ්‍ය වෛද්‍ය නිලධාරි කාර්යාලයක් ඉදිවී ඇත. ප්‍රාථමික සෞඛ්‍ය සංරක්ෂණය කෙරෙහි ලෝකය පුරා පිළිගත් ක්‍රමවේදයකට අනුව එම පහසුකම් ජනතාවට ලබාදෙයි. එම මෙහෙවර වෙනුවෙන් සෞඛ්‍ය අමාත්‍යංශයේ ඉහළ නිලධාරීන් මෙන් ම සහන ගම්මානයේ රෝගීන්ට ප්‍රතිකාර කරන වෛද්‍ය නිලධාරියා පවා බොහෝ කැපකිරීම් කර ඇත.දේශීය, විදේශීය රාජ්‍ය හා රාජ්‍ය නොවන ආයතන සෞඛ්‍ය ප්‍රවර්ධනයේදී එකට එක්වී ක්‍රියා කරයි. රෝගීන්ට අවශ්‍ය උසස් තත්ත්වයේ ෙඖෂධ මෙම කලාප රෝහල්වල ගබඩාකර ඇත.මූලික සෞඛ්‍ය ආරක්ෂණ ක්‍රමවේදය කිසියම් ප්‍රජාවක ස්ථාපිත කිරීමේදී කාරණා කීපයක් පිළිබඳ විශේෂ අවධානය යොමු කරයි. ඒ අතරින්, ආහාර හා නිවැරැදි පෝෂණය, පිරිසුදු පානීය ජලය හා සනීපාරක්ෂණ පහසුකම්, ප්‍රතිශක්තිකරණය, මාතෘ හා ළමා සෞඛ්‍ය ආරක්ෂණය, වසංගත රෝග ව්‍යාප්තිය අවම කිරීම, සාමාන්‍ය රෝගී තත්ත්වයන් සඳහා මූලික ප්‍රතිකාර ලබාදීම හා අවශ්‍ය ෙඖෂධ සැපයීම ඒ අතරින් වැදගත් තැනක් ගනී.මෙවැනි විශාල ජනතාවක් ඒකරාශි වූ ස්ථානයක සෞඛ්‍ය ආරක්ෂණයේදී රෝග සඳහා ප්‍රතිකාර කටයුතු ලබාදීම හා සමානව, රෝගවලින් වැළකී සිටීමට ජනතාව දැනුවත් කිරීම ද ඉතා වැදගත් ය. එහිදී සෞඛ්‍ය අධ්‍යාපනයට ප්‍රබල ස්ථානයක් හිමිවේ. පාචනය, සෙංගමාලය සහ උණ වැනි බෝවන වසංගත රෝගී තත්ත්ව පාලනයට, ප්‍රජාවගේ චර්යාත්මක වෙනසක් ඇති කිරීම සඳහා සෞඛ්‍ය අධ්‍යාපනය හා සෞඛ්‍ය ප්‍රවර්ධන වැඩසටහන් උපකාරී වෙයි.මෙම සහන ගම්මානයේ කලාපවල සේවයේ නියුතු සෞඛ්‍ය වෛද්‍ය නිලධාරීහු මහජන සෞඛ්‍ය පරීක්ෂකවරු මහජන සෞඛ්‍ය හෙද නිලධාරීහු ඇතුළු කාර්ය මණ්ඩලය හා සෞඛ්‍ය අධ්‍යාපන නිලධාරිහු මෙම සෞඛ්‍ය අධ්‍යාපන කටයුතු; සෞඛ්‍ය අධ්‍යාපන කාර්යාංශයේ අධීක්ෂණය යටතේ සිදුකරති.නමුත් මේසා විශාල ජනතාවකට එවැනි සුළු සේවක මඬුල්ලකගේ සේවය තුළින්ම පමණක් සෞඛ්‍ය පණිවිඩය ජනතාවට ගෙන යෑම, එක්තරා අභියෝගයකි. එම අභියෝගයට පිළිතුර අවතැන් වූ සහන ගම්මානවල වෙසෙන ජනතාවගෙන් ම සොයා ගැනීමට අපට හැකි විය.මෙම අවතැන් වූ ජනතාව අතර මීට පෙර රජයේ සේවයේ යෙදී සිටි මහජන සෞඛ්‍ය පරීක්ෂකවරුන්, හෙද සොයුරියන්, සනීපාරක්ෂක සේවකයින් යනාදී වූ රෝහල් කාර්යමණ්ඩලයට සම්බන්ධව ක්‍රියා කළ රජයේ වැටුප්ලාභීහු රාශියක් සිටිති.එම නිලධාරීන් හා තවත් තරුණ තරුණියන්, එම එක් එක් කලාපවල සෞඛ්‍ය ප්‍රවර්ධන කටයුත්තේ දී ස්වේච්ඡා නිලධාරීන් ලෙස තෝරා ගනු ලැබිණ. තවද උතුරේ රජයේ රෝහල් ආශි‍්‍රතව පුහුණුව ලැබූ ස්වේච්ඡා සෞඛ්‍ය සේවකයින් ද මෙම ස්වේච්ඡා සෞඛ්‍ය කණ්ඩායමට එක්වී එහි ශක්තිමත්භාවය තවත් වැඩිකර ඇත.සෑම සෞඛ්‍ය වෛද්‍ය නිලධාරි කාර්යාලයක් වටා ම මෙවැනි ස්වේච්ඡා සේවක කණ්ඩායම් ගොනුවී සිටිති. එම ස්වේච්ඡා සේවකයනට සෞඛ්‍ය පණිවිඩ ජනතාව අතරට ගෙන යෑමට පහත පරිදි වගකීම් බාරදී ඇත.කූඩාරම් හා තාවකාලික නිවාස ආශ්‍රිතව කැළිකසළ බැහැර කිරීම නිවැරැදිව සිදුවන්නේ ද නැද්ද යන්න සොයා බැලීම හා දැනුම්වත් කිරීම, බීමට ගන්නා ජලයෙහි තත්ත්වය පරීක්ෂා කිරීම, මවකිරි දීම නිවැරැදිව සිදුවන්නේදැයි සොයා බැලීම, පාචනය, හෙපටයිටිස් වැනි රෝගි තත්ත්වයන් පැතිරී යෑම වැළැක්වීමට ජනතාව දැනුම්වත් කිරීම, නිවැරැදි ලෙස දරුවන් එන්නත්කර ඇත්දැයි පරීක්ෂා කිරීම, දියවැඩියාව, අධික රුධිර පීඩනය යනාදී දිගුකල් පවතින රෝගී තත්ත්වයෙන් පෙළෙන රෝගීන් සායන සඳහා යොමු කිරීම, මැසි මදුරු ජනන ස්ථාන විනාශ කර ඇත්දැයි පරීක්ෂා කිරීම, පවුල් සංවිධාන ක්‍රම භාවිතය පිළිබඳ තොරතුරු ලබා ගැනීම, බෝවන රෝග ඇති වීමට ඇති අවදානම පිළිබඳ බලධාරින්ට වාර්තා කිරීම යනාදී ඉතා වටිනා කටයුතු රැසක් ඔවුන් විසින් මෙම සහන ගම්මානවලදී ඉටු කරනු ලබයි.දැනට කිසිදු මුදලක් නොලබා තම ප්‍රජාව වෙනුවෙන් සේවය කරන මෙම ස්වේච්ඡා කණ්ඩායම් පිළිබඳව ඇත්තෙන් ම අප සතුටු විය යුතු ය.මෙම ස්වේච්ඡා කණ්ඩායමට බැඳෙන්නේ සැබවින් ම තම ප්‍රජාව වෙනුවෙන් උපකාර කිරීමට කැමැති තරුණ තරුණියන්ය. යුද්ධයේ සැබෑ වේදනාව දන්නේ ඔවුන් ය.සෞඛ්‍ය අධ්‍යාපන කාර්යාංශයේ පුහුණු සැසි කීපයකින් පසු මෙම ස්වේච්ඡා සෞඛ්‍ය සේවක කණ්ඩායම විවිධ සෞඛ්‍ය ප්‍රවර්ධන කටයුතු සඳහා යොමු විය. ඒ අතර මූලික සෞඛ්‍ය පණිවිඩ, ජනතාව අතරට රැගෙන යෑම එහි මුල් තැනක් ගනී. පසුගියදා ‘මැණික් ෆාම්’ සහන ගම්මානවල පැවැති ප්‍රතිශක්තිකරණ වැඩසටහන පිළිබඳ පණිවිඩ එම ප්‍රජාව අතරට ගෙන යෑමේදී මෙම ස්වේච්ඡා කණ්ඩායම් ඉටු කළේ විශාල මෙහෙයකි.එම ප්‍රතිශක්තිකරණ වැඩසටහන පිළිබඳ කියැවෙන ස්ටිකර් හා බැනර් උදෑසන අපි එම ස්වේච්ඡා කණ්ඩායම් වෙත ලැබෙන්නට සැලැස්සුවෙමු. එදිනම සවස එම කලාපවල නිරීක්ෂණ වාරිකවක යෙදුණු අපට දැක ගන්නට ලැබුණේ එම සෞඛ්‍ය පණිවිඩය රැගත් බැනර් ඒ වනවිටත් මුළු කලාපය පුරාම ඉතා සාර්ථක ලෙස ප්‍රදර්ශනය කර තිබුණු බවකි.එපමණක් නොව එම වැඩසටහනට අවශ්‍ය ප්‍රජා දායකත්වය ලබාගැනීමට සියලු කටයුතු ඔවුන් විසින් ම සූදානම් කර තිබිණි. තවත් පසෙකින් අපට දකින්නට ලැබුණේ ස්පීකර් කට්ටලයක් වාහනයක බැඳගෙන එම පණිවිඩය දෙමළ බසින් නිවේදනය කරන ස්වේච්ඡා සේවකයින් පිරිසකි. ඒ අතර අවතැන් වූ මහජන සෞඛ්‍ය පරික්ෂකවරයෙක් හා හෙදියක් ද සිටියහ. සියලු කරදර අමතක කර ඔවුහු නැවතත් ජනතාව සුවපත් කිරීමට පෙළ ගැසී ඇත්තාහ.සෞඛ්‍ය අධ්‍යාපන කාර්යාංශයේවෛද්‍ය සමිත ප්‍රසන්න ආරච්චිගේ</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=as0908301</link>
    <topic>කෝලම රකින අද පරපුරේ ඇත්තෝ</topic>
    <author>සේමාලි කැල්ලපත පින්තූර - දුෂ්මන්ත මායාදුන්න</author>
    <content>කෝලම රකින අද පරපුරේ ඇත්තෝපෙම්වතුන්ගේ විලාපය හා ඈඳුණු දියළුම මුදුනට ගමනක්ගුරු සේවයේ රස කතාමිනිත්තුවක කතාවක්රේණුකාලා ගේ දිවි රකින මහවැලි වැල්ලනෙළුම් විලකාම මිථ්‍යාචාරයෙන් ලැබෙන්නේ අසහනය සහ බිය පමණිකෙසෙල් පට්ටා මත සිතුවම් මවනා හර්බට්කෝලාම් දර්ශනයක්බබුං සිංඤෝ ධීවරයෙක්. එදා ඔහුට ඔරුව මෙගොඩට ගෙන එන්න තිබුණෙ පුදුමාකාර හදිස්සියක්. ඒත් ඔරුව බාලා වෙරළට එනකම්වත් නොසිටි ඔහු නොගැඹුරු මුහුදට පැනලා පීනාගෙන මෙගොඩට ආවා. එදා රාත්‍රියෙ අම්බලන්ගොඩ ආරියපාල ගුරුන්නාන්සේ ගේ කෝලාම් නාටකයක් රඟ දැක්වෙනවා. බබුං සිංඤෝ ඒ නාටකයේ එක් චරිතයකට පණ පොවනවා. ඔහුගේ මේ හදිස්සිය සුනංගු නොවී එතැනට පැමිණීමයි.ගැටයා කාලේ සිටම බබුං සිංඤෝ ආරියපාල ගුරුන්නාන්සේ ගේ කෝලාම් නාටකවල රඟපෑ අයෙක්. කෝලාම් චරිතවලට පණ පෙවීමට බබුං සිංඤෝට තිබුණේ පුදුමාකාර කැමැත්තක්.ඒත් අද මේ ගුරුන්නාන්සේත් ශිල්පියාත් යන දෙදෙනාම ජීවතුන් අතර නැත්තාහ. එහෙත් ඔවුන්ගේ පරපුරේ අය ශිල්පය රැක ගැනීමට වෙහෙස දරති.කෝලාම් නාටකවලට එදා කා අතරත් තිබුණේ හරිම උනන්දුවක්. සමාජය කලින් කලට වෙනස් වෙද්දී මේ ගැන තිබූ උනන්දුව සමාජයෙන් හීන වී ගියත් අප රටේ එක් සංස්කෘතික අංගයක් වූ මේ කලාව රැකගන්න වෙහෙසෙන පරපුරක් වෙයි. ඒ අම්බලන්ගොඩ ආරියපාල ගුරුන්නාන්සේ ගේ පරපුරයි.කවදා කොතැනින් පටන් ගත්තේ දැයි පැහැදිලි සාක්ෂි නොමැති වුවත් ශත වර්ෂ දෙකකට ආසන්න කාලයක් පුරා පහතරට මුහුදුබඩ පළාත්වල රඟ දැක්වුණු නාට්‍ය කලාවක් ලෙස මෙම කෝලාම් නාට්‍ය හැඳින්වේ. විශේෂයෙන් ම අම්බලන්ගොඩ, මිරිස්ස සහ බෙන්තර යනාදී ධීවර ප්‍රජාව වෙසෙන ප්‍රදේශ අතරින් මෙම කලාව බිහිවී ඇතැයි සඳහන් ය.“ශතවර්ෂ ගණනාවක් තිස්සේ පැවැති මේ කෝලාම් නාට්‍ය කලාව අපේ පරපුරට ආවේ ඉංගි‍්‍රසි ආණ්ඩු කාලයේදීයි. අපේ මී මුත්තා කෙනකු වූ ජුවන්වඩු හෙන්දිරික් ද සිල්වා වඩුආරච්චි අම්බලන්ගොඩ කෝලාම් කලාවට පණ දුන් කෙනකු ලෙස ඉතා ප්‍රසිද්ධ වුණා. මේ මී මුත්තා නාට්‍ය රඟ දැක්වීමට මෙන්ම ඒ සඳහා භාවිතා වන වෙස් මුහුණු කැපීමේත් ශූරයෙක්. එතුමා 1850 ගණන්වලදී කැපූ මහා සම්මත රජ මුහුණ අදත් තියෙනවා. ආරියපාල ගුරුන්නාන්සේ කියන්නේ මේ ජුවන්වඩු ගුරුන්නාන්සේ ගේ මුණුබුරෙක්. ආරියපාල ගුරුන්නාන්සේ මේ කලාව ප්‍රසිද්ධ කරමින් ජාත්‍යන්තර තලයට ගෙන ගියා” යැයි භද්‍රානන්ද විජේසූරිය මහතා පවසයි.ආරියපාල ගුරුන්නාන්සේ වෙස් මුහුණු කැපීම, පින්තාරු කිරීම සහ රඟපෑම යන අංශ තුනෙහිම දක්ෂයෙක් වූයේය. ඔහුගේ පුතකු වන විජේසූරිය මහතා මේ පරම්පරාවේ සිවුවැනි පරපුර නියෝජනය කරයි. කලක් අප රටේ ධීවර ප්‍රජාව ආශි‍්‍රතව ඉතා ජනපි‍්‍රයව තිබූ කෝලාම් නාට්‍ය කලාව පසුකාලීනව ජාත්‍යන්තර තලයට ගෙන ගියේ ආරියපාල ගුරුන්නාන්සේය. මෙම කලාව මෑත කාලයේ දී මදක් පසුබෑමකට ලක්ව තිබූ බවක් පෙනී යයි.“මේ පරිහානියට මුල්ම හේතුව වෙන්නේ කෝලාම් මඩුවක් පැවැත්වීමට යන අධික වියදමයි. මෙය දැරීමට අපහසු වියදමක්. ඉස්සර ශිල්පීන් පරම්පරාවෙන් පරම්පරාවට රංගනයට එක්වුණා. අද එහෙම නැහැ. ඉස්සර ශිල්පීන්ට මුදල් ගෙව්වේ නෑ. අද එහෙම බැහැ. ඒ කාලෙ මිනිසුන් මේවාට එක්වුණේ මුදල් බලාගෙන නෙමෙයි සන්තුෂ්ටිය උදෙසා. අද පවතින ආර්ථික තත්ත්වය නිසා හැම දෙයක් ම මුදලට කළ යුතු තැනට පත්වෙලා” විජේසූරිය මහතා පවසයි.සාම්ප්‍රදායික කෝලාම් රංගනයක් සිදු කෙරෙන්නේ කෝලාම් මඩුවකය. ගම්වැසියන් එකතු වී ඒ සඳහා උපයෝගී කරගන්නා විශේෂිත වූ කොළ හා අතු එකතු කරගෙන කෝලාම් මඩුව සාදා ගැනේ. සාමාන්‍යයෙන් කෝලාම් නැටුම් දින 1 1/2 ක් පමණ රඟ දැක්වෙන අතර සමාජයට ආදර්ශයක් දෙමින් ජාතක කතාවකින් රංගනය අවසන් වේ.දොළ දුකක් මුල්කරගෙන කෝලාම් රංගනය ආරම්භ වූ බව ජනප්‍රවාදයේ එයි. පසුකාලීනව අප රටේ ජනතාව සෙත් හා ශාන්තිකර්ම සඳහා ද කෝලාම් මඩු පැවැත්වූහ. කෝලාම් නැටුම්වලින් හාස්‍ය උපදවන අතර ම යටත්විජිතවාදී යුගයේ සිංහල සමාජය විදහා දක්වයි. එකල රට පාලනය කළ නිලධාරීන්ගෙන් සමාජයට සිදු වූ හිරිහැරවලට ප්‍රතිචාර දක්වමින් එම ක්‍රියා උපහාසයට ලක්කිරීම ද මෙමගින් සිදුවේ. ඒ සඳහා කෝලාම් නාටකයේ දී උපයෝගී කරගන්නා සුවිශේෂී වූ චරිත ද වෙයි. කාරියකරවන රාල, අණබෙර කෝලම, ඔහුගේ දරු පරපුර, විදාන ආරච්චි, ලියන අප්පු, පොලිස් කෝලම, නොංචි කෝලම, පේඩි කෝලම, රජ තුන් කට්ටුව, බඩදරු කෝලම, පරංගි කෝලම සහ කාපිරි කෝලම වැනි චරිත මගින් විවිධ වූ දෙබස් උපයෝගී කරගෙන උපහාසය හා හාස්‍ය රසය මතු කිරීමට කෝලාම් නාට්‍ය ශිල්පීහු සමත් වෙති.කෝලාම් මඩුව අවසානයේ ගරා යකා රඟ මඬලට පැමිණේ. ඇස්වහ, කටවහ, යනාදී සියලු දෝෂ දුරුවී සැමට සෙත් ශාන්තිය ළඟාකර දෙනුවස් ගරා යක්ෂ රංගනය රඟ දැක්වෙයි.මෙය පසුදා පහන් වනතුරුම පැවැත්වෙන අතර සියලු රංගනවලින් පසු ගරා නැටුම නටා සැමටම සෙත් පතා සම්ප්‍රදායික කෝලාම් මඩුව නිමාවට පත් කරයි.“අනූව දශකයෙන් පසු කෝලාම් නාට්‍ය ශිල්පය අභාවයට ගියා. මහජනයා අතර ශාන්තිකර්ම සඳහා කෝලාම් මඩු පැවැත්වීම එතරම් කෙරුණේ නැහැ. එසේ ම එදා මිනිසුන්ට විනෝදාස්වාදය සඳහා තිබුණේ මෙවැනි දේ. නමුත් අද විනෝදාස්වාදය සඳහා රූපවාහිනී පොත්පත් සිනමා වැනි විවිධ මාධ්‍ය තියෙනවා. මේ කලාව සමාජයෙන් ඈත්වීමට එයත් හේතු වුණා. නමුත් අපේ පරම්පරාව කොතෙක් බාධක තිබුණත් මේ කලාව දිගටම රැගෙන ආවා. ඒ සඳහා ශිල්පීන් යොමු කළා” යැයි විජේසූරිය මහතා පවසයි.කෝලාම් නාට්‍ය සම්ප්‍රදායේ ප්‍රධාන අංගයක් වන්නේ වෙස් මුහුණු ය. රංගන ශිල්පීහු විවිධාකාර වූ වෙස් මුහුණු පැළැඳ රංගනයට පිවිසෙති. නාග රාක්ෂ, ගුරුළු රාක්ෂ, මරු රාක්ෂ, පූර්ණක රාක්ෂ සහ සුරඹා වල්ලි වැනි වෙස් මුහුණු ඉන් ප්‍රධාන ය. මෙම වෙස් මුහුණු කැපීම ද එක්තරා කලාවකි. ඒ සඳහා බහුලව යොදා ගනුයේ වෙල් කදුරු ලීය ය. මෘදු හා සැහැල්ලු දැව විශේෂයක් වන මෙම ලීයේ කැටයම් කැපීම ඉතා පහසුය. සැහැල්ලු දැවයක් නිසා වෙස් මුහුණ පැළඳ නැටීම ද ඉතා පහසු ය.අම්බලන්ගොඩ පදිංචි ප්‍රසන්න ඉන්දික වසර දහයක දොළහක සිට වෙස් මුහුණු කැපීමේ නිරතව සිටින්නෙකි.“වෙස් මුහුණ බාගෙට කපලා බර ගැසීමෙන් පසු දුමට දානවා. එවිට ලීයේ තෙත ගතිය නැතිවී දුම් ගඳ මෙයට උරා ගන්නවා. ඒ දේ කරන්නෙ දැවය කෘමින් ගෙන් ආරක්ෂා කර ගෙන කල් පවත්වා ගැනීමට යි. එලෙස සැකසූ වෙස් මුහුණක් වසර 150 ක් පමණ කල්තබා ගත හැකියි.” යැයි ඔහු පවසයි.කාන්චනාසුමේධ ද වසර ගණනාවක සිට වෙස් මුහුණු කැපීමේ නිරත ව සිටින තරුණයෙකි. ඔහු අතැති ලී කොටයට වදින නියං මිටි පහරක් පාසා ඉන් මතුවෙන්නේ රූපයක හැඩතලය. හෙතෙම කෝලාම් මුහුණු මෙන් ම රාක්ෂ මුහුණු සහ වෙස් මුහුණු කැපීමට ද හපන්කම් දක්වයි.නීල් වැල්ලගේ අපට හමුවන අවස්ථාවේ ඔහු අතින් නිමවෙමින් තිබුණේ වලස් මුහුණකි. මහ සොහොන් මුහුණ ලෙස ද හැඳින්වෙන එම මුහුණේ අංග ලක්ෂණ රාශියකි. නීල් නියං මිටි පහරින් ඒ අංග ලක්ෂණ අපූරුවට මතුකර ගනී.“මං මේ කර්මාන්තෙ පටන් අරන් අවුරුදු 19 කට වැඩියි. කෝලාම් මුහුණු හා දහඅට සන්නියට අයත් මුහුණු කපන්න මං දන්නවා. එක මුහුණක් කපන්න මට දවස් දෙක හමාරක් විතර යනවා” යැයි නීල් පැවසීය.මෙලෙස පදම් කර වැලි කඩදාසි අල්ලා ඔපමට්ටම් කර ගත් වෙස් මුහුණු පින්තාරු කිරීමේ දී අපේ පැරැණියෝ පින්සල් සකසා ගත්තේ වැටකෙයියා මුල් සහ සත්ව ලොම් වලිනි. වර්ණ සකසා ගැනීම සඳහා ද අවට පරිසරයෙන් සපයා ගත හැකි සාදිලිංගම්, හිරිගල්, ගුරුගල්, මකුළු, ලාඩප්පා කොළ, බෝවිටියා සහ පොල්කටු අඟුරු වැනි දෑ භාවිතා කළහ.1850 ගණන්වලදී හෙන්දිරිස් ද සිල්වා වඩුආරච්චි ගුරුන්නාන්සේ විසින් කැටයම් කරනු ලැබූ මහා සම්මතරජ වෙස් මුහුණුකෝලාම් නැටුම් කලාව ඉදිරියට ගෙන යෑම සඳහා ඇපකැපවී සිටින කාන්චනා විජේසූරිය සහ ජුවන්වඩු රුක්මල් විජේසූරිය, අරියපාල ගුරුන්නාන්සේගේ පරම්පරාවේ පස්වැනි පරපුරට අයත් වෙති.“කෝලාම් නැටුම් කලාව යළිත් අපේ සමාජයට එක්කර දිගට ම පවත්වා ගෙන යන්න අපි කටයුතු කරනවා. දැන් මෙම කලාව පාසල් සෞන්දර්ය විෂයෙහි ද එක් අංශයක් ලෙස යොදා තියෙනවා. එනිසා දරුවන් අතරත් මෙම කලාව ගැන යම් උනන්දුවක් ඇතිවී තිබෙනවා” යැයි කාන්චනා පැවසුවාය.කෝලාම් නැටුම් රංගනය පුහුණු කිරීමේ යෙදෙන ඇය වෙතින් අපේ දේශීය කලාවට ලැදි විදේශිකයෝ ද කෝලාම් රංගන කලාව හදාරති.සම්ප්‍රදායික කලා ශිල්පයන්හි නිරත බොහෝ පැරැණි පරම්පරාවන්හි වත්මන් සාමාජිකයන් අතුරින් බොහෝ දෙනකු එම ශිල්පයන්හි නිරතවීම ප්‍රතික්ෂේප කරමින් වෙනත් ක්ෂේත්‍ර කරා යොමු වීම සුලබ දෙයකි.එවන් කලා ශිල්ප අභාවයට යෑමට එය ද එක් හේතුවක් වී තිබේ. නමුත් අරියපාල ගුරුන්නාන්සේ ගේ පරපුරේ වත්මන් පුරුකක් වන රුක්මල් නව යෞවනයේ සිටිමින් වුව සිය පරම්පරාවෙන් රැගෙන ආ කලාව ආරක්ෂා කර ගැනීමේ දැඩි අධිෂ්ඨානයෙන් පූර්ණකාලීනව එහි යෙදී සිටින්නෙකි. කෝලාම් රංගනයේ චරිත ගණනාවකට පණ පොවන ඔහුට සම්පූර්ණ කෝලාම් මඩුවක් මෙහෙයවීමේ හැකියාව ද වෙයි. ඔහු ඉදිරිපත් කරන කෝලාම් චරිත අතරින් මුදලි කෝලම ප්‍රධාන ය. ඒ චරිතය ඉදිරිපත් කිරීම සඳහා ඔහුට ඇත්තේ උපන් හැකියාවකි.“කෝලාම් නාට්‍ය කලාව ඉදිරියට ගෙන යෑමේදී අපට තියෙන විශාලම ප්‍රශ්නය තමයි කෝලාම් මඩුව පවත්වාගෙන යෑමට ඉන්න පිරිස අඩුවීම. අද ඉන්න බොහෝ දෙනා වෙනත් රැකියාවල යෙදෙන අයයි. එනිසා ඒ අයට රංගනය සඳහා යෙදීමට කාලය කැප කිරීම අපහසුයි.අපේ සීයලා ගෙන් කෝලාම් නාට්‍ය රංගනය හා වෙස් මුහුණු කලාව ඉගෙන ගත් බොහෝ අය දැන් අවුරුදු 60, 70 සහ 75 වැනි වියේ පසු වෙනවා. සිරිපාල, චන්දරේ, නිමලසේන වැනි මේ පළාතේ දක්ෂ කෝලාම් රංගන ශිල්පීන් ඉන්නවා. ඒ අය තවමත් මෝදර දේවාලේ පෙරහරේ කෝලාම් රංගන ඉදිරිපත් කරනවා. ඇතැම් අය දැන් වයසට ගිහින් ඒත් ඒ අය තවමත් ඉතා කැපවීමෙන් යුතුව මේ කටයුතුවලට දායක වෙනවා. බබුං සිංඤෝ ශිල්පියාත් එකල කෝලාම් රංගනයට ඉතා කැපවීමෙන් දායක වුණා.”මෙය කලාවක් ලෙස ඉදිරියට පවත්වාගෙන යන්න මීට වඩා කැපකිරීම අවශ්‍යයි. නැත්නම් මෙවැනි වූ සම්ප්‍රදායික කලා විනාශ වී යෑමට ඉඩ තියෙනවා. අනෙත් කරුණ නම් රාජ්‍ය මට්ටමින් ද මීට වඩා මෙවන් කලා රැකගැනීම ගැන උනන්දු විය යුතුයි. අද කලාවට සම්බන්ධ ඇතැම් අංශවල වගකිව යුතු ඇතැම් ඉහළ නිලධාරීන් පවා කෝලාම් නාට්‍ය කියන්නෙ කුමක් ද කියාවත් දන්නේ නැතිකම කනගාටුවට කරුණක්” යැයි ද ඔහු පැවසීය.සේමාලි කැල්ලපත පින්තූර - දුෂ්මන්ත මායාදුන්න</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=as0908302</link>
    <topic>පෙම්වතුන්ගේ විලාපය හා ඈඳුණු දියළුම මුදුනට ගමනක්</topic>
    <author>සඳමල් රශ්මී ශ්‍රී බුද්ධික</author>
    <content>කෝලම රකින අද පරපුරේ ඇත්තෝපෙම්වතුන්ගේ විලාපය හා ඈඳුණු දියළුම මුදුනට ගමනක්ගුරු සේවයේ රස කතාමිනිත්තුවක කතාවක්රේණුකාලා ගේ දිවි රකින මහවැලි වැල්ලනෙළුම් විලකාම මිථ්‍යාචාරයෙන් ලැබෙන්නේ අසහනය සහ බිය පමණිකෙසෙල් පට්ටා මත සිතුවම් මවනා හර්බට්කුරුලු කූජනය දසතින් ඇසුණ ද, ඒ හැම හඬක් ම පරයමින් නැෙඟන්නේ ‘හෝ’... ‘හෝ’... රාවය පමණි. සියල්ලෝම තමන් සිටි තැන සිට එක් වනම අහස්කුස දෙස බලා හිඳිති. එකී බැලීමේ ද කෙලවරක් නැත. සැවොමගේම මුවඟ රැව් දෙන්නේ මන්දස්මීතයකි. අහස්කුස ඇති සුදෝ සුදුවන් වලා කැටිති. පර්වතය මස්තකයෙන් කඩා වැටෙන්නා හා සදිසි ය.දසතම රජයන්නේ වියළි බවකි. වේලාව උදෑසන 10.30 සනිටුහන් ව ඇතත් අව් රශ්මිය මධ්‍යහන හා සමව දසත ගිනි ගසයි. එනමුදු අප සිටිනා ස්ථානයේ ඇත්තේ මෘදු සිසිලසකි. එකී සිහිල් බව කෙතරම් ද යත් සිහින් පොද වරුසාවකින් අප ගත වෙලා, සනහා ලීමට ද ‘සිසිල්’ බව අමතක නොකරයි.බිත්තියක් හා සමව ඉහළ නැඟී පර්වතය දෙකට බෙදමින් ඇඳී සුදෝ සුදුවන් ඉරක් හා සමව සිහින් ජල කඳක් ඇද වැටේ. ප්‍රපාතාකාර දළ බෑවුමක් සහිත මුදුනතම සිට, දිය ඇල්ලේ බිම් මට්ටම දක්වා වන පරතරය තෙක් ජල කඳ අවකාශයේ පැමිණෙන ගමන දුහුල් සළුවක සිරි ගෙන හැර පායි. සිතට සිහින් සතුටක් ඇති වේ.මේ දියළුම දිය ඇල්ලයි. ලංකාවේ උසින් දෙවැනි ස්ථානය ගන්නා මේ දිය ඇල්ලේ උස මීටර් 717 කි.පූනාගල ඔය ලෙසින් ගලා ආ ඔය මෙතැන් සිට දියළුම වෙයි.“ඕන්න බලමු, දිය ඇල්ලේ ලස්සන. හරියට අලුත් මනමාලියක්. මඟුල් ඇඳුමින් සැරසී හිසේ පැළඳි දිගු වේල් පොට හුළඟට ලෙළව, ලෙළවා හිනැහෙන ලෙසකි.දිය ඇල්ල මුදුනත සිට ජල පහර ගලාගෙන ඒම සහ ප්‍රපාතය අභියස ඇති ගල් දෙබුක්කාවකින් ඇද වැටීම යන ක්‍රියාවලිය නැරැඹිය හැකි නම් එය කෙතරම් අපූර්ව වූ අත්දැකීමක් වනු ඇත් ද? නමුදු එකී ගවේෂණය සිදු කළ යුත්තේ නිරවුල් සිතකිනි.කලක් තිස්සේ සිතෙහි උපන් මෙකී ආශාව මුදුන් පත් කර ගනු වස් රාජකාරී ලද විවේකී අවස්ථාවක මමත් මගේ සහෝදර වන සත්ව නියාමක නිලධාරි ලලිත් ප්‍රසන්නත් ඇසළ මහේ පැහැබර දිනෙක දියළුම ඇල්ල මුදුන බලා ගමන් ඇරඹුවෙමු.කොස්ලන්ද - බෙරගල දුර්ග මාර්ගයේ වැල්ලවාය නගරයේ සිට කි.මී. 13 ක් පමණ දුරක් ගෙවා දියළුම දියඇල්ල පාමුලට පැමිණි අපගේ ඉලක්කය වන්නේ, අපූර්වත්වයෙන් හෙබි නවමු අත්දැකීමකට මුහුණ දීමකි.“කොස්ලන්ද - පූනාගල මාර්ගයේ මකල්දෙණිය හංදිය අසලින් තමයි දියළුම ඇල්ලේ මුදුනතට යන පාර පටන් ගන්නේ.”දියළුම සොයා යන ගමනඅසා දැනගත් තොරතුරු ඔස්සේ අපි අප ගේ දුෂ්කර චාරිකාවට පිළිපන්නෙමු.දියළුම ඇල්ල පාමුල සිට බෙරගල දුර්ග මාර්ගයේ කි.මී. 04 ක පමණ ගමනකින් පසුව කොස්ලන්ද නගරයට පැමිණියෙමු. එතැන් දී මාර්ගය සන්ධිවේ.එක් මාර්ගයක් සුපුරුදු ගමනින් බෙරගල දක්වාත්, අනෙක් මාර්ගය පූනාගල දක්වාත් දිව යයි. කොස්ලන්ද දෙමන් හන්දියේ සිට පුනාගල මාර්ගය දිව යන්නේ නැග්මක් සහිතව ය. මාර්ගය දෙපසින් ම දිස් වන්නේ රක්ෂිත වන පෙතකි.මාර්ගය දෙපස තන් තන් හි සවි කර ඇති වන සංරක්ෂණ දෙපාර්තමේන්තුවට අයත් උපදේශාත්මක දැන්වීම් පුවරු ය. ඒ හැමෙකකින් ම කියනුයේ අවටින් දිස්වන දියළුම රක්ෂිතයයේ ඇති වටිනාකම ය.දියළුමේ සුන්දරත්වය සුරැකීමට නම් මෙකී පෝෂිත වන පෙත සුරැකිය යුතු බවටත්, වනයට කිසිඳු හානියක් නොපමුණුවන ලෙසටත් සංචාරකයින් හට උපදෙස් දී ඇත.පූනාගල මාර්ගයේ ඉහළට ගමන් කරත් ම හාත් පසින් ම දිස් වන්නේ නිහඬතාවය රකින වන පෙත ය. මඟ සලකුණක් හෝ අසා දැන ගැනීමට කිසිවෙක් හෝ පෙනෙන තෙක් මානයක නොමැත. එකී මාර්ගයේ ම කි.මී. 08 ක් පමණ ඉදිරියට පැමිණෙත් ම, ‘පූනාගල වතු යාය ඔබ සාදරයෙන් පිළිගනිමු - මකල්දෙණිය’ යනුවෙන් සඳහන් විසල් දැන්වීම් පුවරුවක් අසල අපි නැවතුණෙමු. මදක් විපරම් කිරීමේදී එතැන් සිට පහළට දිව යන අඩි පාරක් දුටිමි. එය අවසන් වූයේ වතු නිවාස පෙළකිනි.දියළුම මුදුනට යන ගමන සඳහා අපි සූදානම් වීමු. ගමන දුෂ්කර බැව් දුටු මතින් ම වැටහේ. පළමුවෙන් ම කළ යුතුව ඇත්තේ අඩි මාවත ඔස්සේ කඳු ගැටයක් තරණය කිරීමකි. අසා දැනගත් මඟ තොරතුරුවලට අනුව එකී කඳු මුදුනත සිට තීව්‍ර බෑවුමක් බැසීමෙන් අනතුරුව හමු වන්නේ ඇල්ල ඇද වැටෙන ප්‍රපාතාකාර දළ බෑවුමකි.ගමන දුෂ්කරය. නමුදු සිත සැහැල්ලු ය.“ගමන පටන් ගන්නට කලියෙන් ආරම්භක ස්ථානය පිළිබඳව මතක තියා ගන්න. ආයෙමත් එන ගමනට පාර හොයා ගන්න එය ප්‍රයෝජනවත් වේවි...”දියළුම ඇද වැටෙන ප්‍රපාතය මුදුනනිරන්තරවම වනයේ ඔබ මොබ සැරිසරන අපි නොදත් වන මාවතකට පිවිසීමට පළමුවෙන් ම සිදු කරනුයේ එකී මාවතේ පිහිටියා වූ හෝ ඒ අසල පිහිටි ප්‍රකට භූ ලක්ෂණයක් මඟ සලකුණු සේ මතකයේ තබා ගැනීමය. එකී සලකුණ යළිත් මඟ සොයා ගැනීම සඳහා මහත් රුකුලක් වන්නේ ය.මම හාත් පස බැලීමි. සිව් දිසාවෙන් ම දිස් වන්නේ අප වට කර ගත් කඳු පන්තීන් ය. මහා ප්‍රාකාරයකින් වට වූ පහත් බිමක තනි වූවන් සේ, අපි අවට විමසන්නට වීමු. සිහින් මිහිඳුම් සේලයන්ගෙන් අවට කඳු පන්තීන් සමහරක් ආවරණ ලැබ, අප හා සමඟ මුකුළු කරන්නීය.ගමන් ගන්නා අඩි මාවත දෙපසම දක්නට ඇත්තේ තෘණ තලාවකි. අතරින් පතර තරමක් විසල් තනි තනි ගස් ද දැක ගත හැකි ය.මේ පරිසර පද්ධතිය හඳුන්වන්නේ ‘සවණා’ බිම් හැටියටයි. හරියටම හෝර්ටන් තැන්නට ගියා වගේ නේ ද?”ගමන ආරම්භයේ දී ම පරිසරය අප හා සමඟ ආදරයෙන් වෙලීමට අර අඳින්නීය. කොහෝදෝ සිට පැමිණි සිහින් සුළං රැල්ලක් මා සිප ගනිමින් ම වෙනත් දිසාවක් බලා ඇදෙයි. පරිසරයම වෙලා ගෙන ඇත්තේ සිහිල් බවකි.මිනි විත්තන් යුවළක් තීව්‍ර සරින් හඬමින් තණ පලසට ඉහළින් පියා සරති. පවත්නා මද මිහිඳුම් හමුවේ ගතට විඩාවක් නොදැනේ. කෙමෙන් කෙමෙන් කඳු ගැටය මුදුනට සමීප වත් ම හාත් පස දර්ශනය නෙත ගෙන එන්නේ සුන්දර දසුන් පෙළකි.නතරව හිඳිනා කඳු මුදුනතට අපගේ ඉලක්කය කදිමට දිස් වේ. මා සිටිනා කන්දේ පහත් නිම්නය දිගේ ගලා බසිනා පුනාගල ඔය, කන්දේ දළ බෑවුම අභියස දී එක් වනම හිස් අවකාශයට පනියි. දියළුම දියඇල්ලේ ඇරැඹුම එලෙස සනිටුහන් කරයි.“ආන්න දියළුම මුදුන” මම කෑ ගැසුවෙමි.විනාඩි 45 කට ආසන්න කාලයක් තිස්සේ කඳු තරණයේ නිරතව, අපගේ ඉලක්කය නෙත ගැටුණු කල ප්‍රීතියක් ඇති වෙනවා ය යන්න විස්මයට කරුණක් ද? ගමනාන්තය ඇස් මානයේ දිස් වූවත්, තියුණු බැස්මකින් ඔබ්බෙහිය අපගේ ඉලක්කය ඇත්තේ. එය ද තරණය කළ යුතුව ඇත.“කියන්න බලන්න, දියළුමට නම හැදුණ හැටී.” සගයාගෙන් පැනයක්. ඉදින් දුෂ්කර චාරිකාවක් සඳහා කතාව යනු කදිම වාහනයකි.“දැන් බලන්න, ඔය ගලාගෙන යන පූනාගල ඔය දිහා තමන්ගේ පාඩුවේ මේ නිම්නය දිගේ ගලා ගෙන එන්නේ ඉදිරියෙන් තියෙන ප්‍රපාතය පිළිබඳව හාන් කවිසියක්වත් නොදැන වගේ නේද? ඉතින් ඔහොම එන ගමනට ඉදිරියෙන් බාධකයක් තියෙනවාය කියලා හැඟෙන්නේ ප්‍රපාතයේ මුව විටට පැමිණි පසුයි. නමුත් වතුර පහරට කරන්ට කිසිම දෙයක් නෑ. කළ යුත්තේ එක් වනම ප්‍රපාතයෙන් පැනීම පමණයි.”මා පවසනා දෙය නොතේරුණාක් මෙන් හේ ප්‍රශ්නාර්ථ දෙනෙතින් බලා හිඳී.ඔය කියපු ‘දිය හෙළීමේ’ ක්‍රියාවලිය කල් යත් ම ‘දිය - හළුව‘ බවටත්, පසුකාලීනව සුඛෝච්චාරණය වීමෙන් ‘දියළුම’ වශයෙන් තනි පදයකටත් පෙරළෙන්නට ඇතැ’යි බ්‍රෝහියර් නම් ප්‍රසිද්ධ මිනින්දෝරුවා මතයක් ඉදිරිපත් කරලා තියෙනවා.”“ඔව්, ප්‍රපාතය මුදුනතින් කෙතරම් සැරින් වතුර පාර බිමට හෙළනවද කියන්නේ, දැක්ක නේද? දියළුම පාමුල හාත්පසම විසිරෙන හුමාලය, මීදුම.”ආයාසකර ගමනකින් පසු අපි දියළුම නිම්නය දිගේ ප්‍රපාතය දෙසට පිවිසුනෙමු.පැවැති වියළි කාලගුණික තත්ත්වය හමුවේ පූනාගල ඔයේ ජල මට්ටම අඩු වූවත්, වැසි සමයේ දී පූනාගල ඔය ගලා බසින්නේ දෙගොඩ තලා ගෙන ය. ඒ සමයේදී දියළුම නිම්නය මුළුමනින් ම යට වේ.වැසි සමයට ජල පහර කෙතරම් ශීඝ්‍රව ගලන්නේ ද යත්, ප්‍රපාතය මුදුනත ගල් තලාව කාලයා ගේ ඇවෑමෙන් මටසිලිටි වී ඇත. පාවහන් උනා දැමූ කල දෙපයට දැනෙන්නේ මෘදු ස්පර්ශයකි.දියළුම ජල තටාකයේ සිට පර්වත බෑවුමෙන් හිස් අවකාසයට පැනීමට බලා සිටින පූනාගලදියළුම මුදුනතට වූ ගවේෂණ චාරිකාවට දැන් පැය තුනකට ආසන්න කාලයක් ගත වී ඇත්තේ ය. අපි අපගේ ඉලක්කය කරා පැමිණ ඇත්තෙමු.රැගෙන ආ ගමන් මලු පසෙක තබා පර්වතය කෙළවරට පැමිණ බිම වැතිර ප්‍රපාතය දෙස බැලූයෙමි. නමුදු දළ බෑවුමක් සහිත බිත්තියක් සහිත වූ පර්වතයේ පිහිටීම නිසා මුව විටින් වැටෙන ජල පහර විනා, දිය ඇල්ලේ අග කොටස නොපෙනේ.ප්‍රපාතය පාමුලින් පීත්ත පටියක් හා සමව දඟර ගැසෙමින් දිව යන්නේ වැල්ලවාය - බෙරගල දුර්ග මාර්ගය ය. එහි ගමන් ගන්නා රථවාහන ගිනි පෙට්ටි හා සමව ඔබ - මොබ දිව යයි. ඇල්ල පාමුල ද ඔබ - මොබ ඇවිදින කුහුඹු රැළකි. ඒ දියළුම පහළට වී දියඇල්ල නරඹන මිනිසුන් ය. වම් පසින් දිස් වන්නේ දියළුම දිය ඇල්ල නිකේතනයයි. ඉන් ඔබ හරිතවර්ණ වන ගොමුවකි. අතරින් පතර ගිනි පෙට්ටි හා සමව නිවෙස් පෙනෙයි.නිම්නය ඔස්සේ ගලා එන ජල පහර පර්වතයේ මුව දොරින් වැටීමට ප්‍රථම එකතුවන ස්ථානය මහත් වූ ජල තටාකයක සිරි ගෙන ඇත. එතැන් සිට මීටර් 30 ක් පමණ ගලා යන ජල පහර එක්වරම පර්වතය මතින් දළ බෑවුමට ඇද වැටෙයි.පරිසරයේ රජයන්නේ මඳ අඳුරකි. සුළං පහර සැරය. ගන මිහිදුම් වලාවන්ගෙන් හාත්පස කඳු වළලු වසා ගනී.“ලලිත් අයියා දන්නවද? දියළුම උපත ලබපු හැටි” ඇල්ල පහතට රූරා හැළෙන ආකාරය නොතිත් ආශාවකින් රස විඳිනා ගමන් සගයාගෙන් මම ඇසුවෙමි.“අතීතයේ පහතරට ගෝත්‍රික කුමාරයෙක්, තමන් ගේ ගෝත්‍රයට අඩු කුලයක කාන්තාවක් එක්ක ආලයෙන් බැඳිලා. ඒ සුරූපී කාන්තාව විවාහ කර ගෙන තියෙනවා. කුමාරයා විවාහ වුණු කත අඩු කුලයේ බව දැනගත්තු කුමාරයා ගේ ගෝත්‍රයේ අනෙක් පිරිස මොකද කළේ..., මේ දෙන්නම තම ගෝත්‍රයෙන්, රැහෙන් පන්නලා දැම්මලු. ඉතින් කුමාරයා තමන්ගේ පෙම්වතියත් එක්ක කන්ද උඩ රටට ගිහින් හුදෙකලාව ජීවත් වෙන්ට හිතාගෙන ගමන ආරම්භ කළාලු. කන්ද උඩරටට යන්ට කුමාරයා තෝර ගෙන තියෙන්නේ පූනාගල කඳු පන්තිය හරහායි.ඉතින් කුමරියත් එක්ක මේ පර්වතය පාමුලට ඇවිත්. මේ පර්වතයෙන් එගොඩට යන්ට ක්‍රමයක් නැතිව ළතැවෙමින් ඉන්න අතරේ කුමාරයාට උපායක් පහළ වුණා. පළමුවෙන්ම තමන් කන්ද තරණය කරන්නටත්, දෙවනුව තම පෙම්වතිය වැලක ආධාරයෙන් පර්වතය මුදුනතට ගැනීමට දිග වැල් පොටක් හොයාගෙන පළමුවෙන් ම කුමාරයා අසීරුවෙන් මේ පර්වතය තරණය කළා. පස්සේ පර්වතයේ මුදුනේ ගහක වැල ගැට ගහලා තමනුත් කඹය තරයේ ම අල්ලාගෙන අනෙක් පොට පර්වතයෙන් පහළට දැම්මා.කුමරියක් වැල් පොට ඇඟේ දවට ගෙන, කුමාරයා ගේ උදව්වෙනුත් පර්වතය තරණය කරන්ට පටන් ගත්තා. ඇයට ටික දුරයි තරණය කරන්ට හැකි වුණේ. අවාසනාවන්ත ආකාරයට ඒ වෙලාවෙම මහා හුළඟක් හමන්නට විය. කුමරිය වැල් පොටේ පැටලෙමින් ම එහාටත් - මෙහාටත් පැද්දෙන්නට වුණා. ඇයගේ බෙල්ල වැල් පටේ එතුණා, පැටලුණා. බෙල්ල හිරවෙලා කුමාරිය ම්යැදුණා. කුමරියට ආලය කරපු කුමාරයත් දිවි තොර කරගත්තා.ආදරය නිසා තමන්ගේ ගෝත්‍රයත් - තනතුරත් අතෑරපු කුමාරයාට දෛවය කරපු මහා සරදම බලාන උන්නු දෙවි කෙනෙක් මේ සිද්ධිය අහලා බොහෝ ම දුකට පත් වුණා. ඉතින් මේ කනගාටුදායක සිද්ධියට මුල් වුණු පර්වතයට එදා ඉඳන් ම අඬන්න අණ කළාලු.අපි දෙදෙනාම ගැඹුරු ප්‍රපාතය දෙස බලා සිටියෙමු. දිනයේ සැඳෑ සමය සනිටුහන් කරමින් හිරු බටහිර කඳු වළල්ලේ සැඟවෙමින් හොරැහින් බලයි. මළ හිරු එළියෙන් හාත් පසම රන් වතින් දිදුළයි. දිය ඇල්ලේ දිය වැටෙන ‘හෝ’ රාවය පමණක් දසත රැව් දේ.ඉඳින් එකී ශෝකී හඬින් ධ්වනිත කරනුයේ අවාසනාවන්ත පෙම්වතුන් දෙදෙනෙකුගේ පෙර සඳහන් කළ ජනප්‍රවාද ගත කතාන්දරය ද? සාක්ෂි දරනුයේ නිහඬව බලා හිඳිනා කඳු වළලු පමණි.සඳමල් රශ්මී ශ්‍රී බුද්ධිකවනජීවී නියාමකලුණුගම්වෙහෙර ජාතික වනෝද්‍යානය</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=as0908303</link>
    <topic>තැඹිලි හොරු අල්ලාගත් වතු හිමියා</topic>
    <author>විශ්‍රාමලත් ආචාර්ය</author>
    <content>කෝලම රකින අද පරපුරේ ඇත්තෝපෙම්වතුන්ගේ විලාපය හා ඈඳුණු දියළුම මුදුනට ගමනක්ගුරු සේවයේ රස කතාමිනිත්තුවක කතාවක්රේණුකාලා ගේ දිවි රකින මහවැලි වැල්ලනෙළුම් විලකාම මිථ්‍යාචාරයෙන් ලැබෙන්නේ අසහනය සහ බිය පමණිකෙසෙල් පට්ටා මත සිතුවම් මවනා හර්බට්එක් දහස් නවසිය අනූ නවයේ වර්ෂයේ වයඹ පළාතේ කුලියාපිටිය ප්‍රදේශයේ උසස් පාසලක දහවැනි ශ්‍රේණියේ ඉගෙනුම ලැබූ සිසුන් පිරිසක් දිනක් පාසල් වත්තට යාබද ඉඩමට පැන්නේ සුපුරුදු පරිදි හොරෙන් තැඹිලි කැඩීම සඳහාය. තැඹිලි ගස්වලින් ගෙඩි කඩන අතරතුර එක් සිසුවකු ගසේ මුදුනේ විය.මේ අතරතුර වතුහිමියා පිරිසක් සමඟින් වත්තට හදිස්සියේ කඩාවැදුණේ එතෙක් දින ගණනාවක් තිස්සේ තම වත්තේ තැඹිගි ගස්වලින් තැඹිලි ගෙඩි කඩන හොරු අල්ලාගැනීම් අටියෙනි.තැඹිලි හොරු අතටම අල්ලාගත් වතු හිමියා ඇතුළු පිරිස ඔවුනට පැනයෑමට ඉඩ නොදී රැකගෙන සිටි අතර එක් සිසුවෙක් තැඹිලි ගසක මුදුනේ විය.තැඹිලි හොරුන්ගේ නම් ලියා ගතයුතු බැව් සිතූ වතු හිමියා මුලින්ම ගස මුදුනේ සිටි සිසුවාගේ නම කුමක්දැයි ඇසූ අතර ඔහු පාසලේ විදුහල්පතිගේ නම කීය. ඉන්පසු අනෙක් සිසුවෝ නව දෙනාද පිළිවෙළින් ආචාර්ය මණ්ඩලයේ ගුරු භවතුන් නව දෙනකුගේ නම් කියූ අතර නම් ලැයිස්තුව ලියාගත් වතු හිමියා එසැණින්ම පාසලේ විදුහල්පති හමුවට එය රැගෙන ගියේ තැඹිලි හොරුනට දැඩි දඬුවම් පමුණුවාලීමේ අදහසිනි.මේ අතර තම තමන්ගේ නම් කියූ සිසුවෝ ද ඉන් ගැලවී නැවත පාසල් වත්තට පැන තමන්ගේ පන්තියට ගොස් වාඩිවූහ.තැඹිලි හොරුන්ගේ නම් ලියාගත් වතු හිමියා දිනපතා තම වත්තෙන් තැඹිලි කඩන තැඹිලි හොරුන්ගේ නම් ලැයිස්තුව විදුහල්පතිට ඉදිරිපත් කළේ,”සර් අද නම් තැඹිලි හොරු සියල්ලෝම අතටම අල්ලා ගත්තා” යැයි පවසමිනි. වතුහිමියා දුන් තැඹිලි හොරුන්ගේ නම් ලැයිස්තුව කියවා බැලූ විදුහල්පතිට එකවරම සිනහ පහළ වූ අතර “ඈ අප්පච්චියේ මේ තැඹිලි කඩල තියෙන්නෙ මමයි, මගේ ස්ටාප් එකේ ගුරුවරුන් නවදෙනෙක් නේදැයි”? ඇසුවේ වතු හිමියා මවිතයට පත්කරවමිනි.හොරෙන් තැඹිලි කැඩූ සිසුන් වතුහිමියාට ලියාගැනීමට දී ඇත්තේ පාසලේ විදුහල්පති ඇතුළු ආචාර්ය මණ්ඩලයේ ගුරුන් දස දෙනෙකුගේ නම් බැව් පසුව හෙළිවිය.නියම තැඹිලි හොරු අල්ලාගත් විදුහල්පති ඔවුනට දැඩි ලෙස දඬුවම් කළ අතර මෙම සිද්ධිය මුළු පාසලේම ආචාර්ය මණ්ඩලයේ හා සිසුනගේ හාස්‍යයට කරුණක් බවට පත්විය.පසුකාලීනව මෙම සිද්ධිය ප්‍රදේශය පුරාම ප්‍රචලිත වූ අතර මෙම සිසුනට ඒ ඒ ගුරුවරුන්ගේ නම් කියා ඇමතීමට ද අනෙක් සිසුහු හුරු පුරුදු වූහ. මෙය සත්‍ය සිද්ධියකි.විශ්‍රාමලත් ආචාර්යඩී.එන්.දිසානායකකොස්වත්ත – බිංගිරිය</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=as0908304</link>
    <topic>මිනිත්තුවක කතාවක්</topic>
    <author/>
    <content>කෝලම රකින අද පරපුරේ ඇත්තෝපෙම්වතුන්ගේ විලාපය හා ඈඳුණු දියළුම මුදුනට ගමනක්ගුරු සේවයේ රස කතාමිනිත්තුවක කතාවක්රේණුකාලා ගේ දිවි රකින මහවැලි වැල්ලනෙළුම් විලකාම මිථ්‍යාචාරයෙන් ලැබෙන්නේ අසහනය සහ බිය පමණිකෙසෙල් පට්ටා මත සිතුවම් මවනා හර්බට්එක්තරා සරසවියක උගන්වන මහාචාර්යවරයෙක් සිසුන්ට නොපෙනෙන ලෙස දුම්වැටියක් උරමින් සිටිනා අවස්ථාවක හදිසියේම එම ස්ථානයට පැමිණි සිසුවා දකිත්ම මහාචාර්යවරයා තම අත තිබූ දුම්වැටිය නොපෙනෙන ලෙසින් තබාගැනීමට උත්සාහ ගත්තේය. එවිට එම ශිෂ්‍යයා මහාචාර්යවරයා ආමන්ත්‍රණය කරමින් මෙසේ කීහ.”ඔබතුමා සමාජ විරෝධී දේ වසන් වෙලා කරනවා. අපි වාගේ් අය එවැනි දේ එළිපිට කරනවා. වෙනස ඒකයි කියමින්” දුම්වැටියක් දල්වාගෙන එතුමාගේ ඉදිරිපිට සිට උරන්නට විය. ඉන්පසුව මහාචාර්ය තෙමෝ දුම්වැටියට තිත තැබූහ.අ.ද.සුනිල්හැඳල.වියට්නාම් යුද්ධය පැවතුණු අවස්ථාවේ ඇමරිකන් හමුදාවේ සේවය කළ නිර්භීත තරුණ සොල්දාදුවෙක් විය. කැලිපෝනියාවේ පදිංචිව සිටින දෙමව්පියන්ට දිනක් ඔහු දුරකථන ඇමතුමක් දුන්නේ ය.“තාත්තේ මට හමුදාවෙන් නිවාඩු ලැබුණා. ලබන සතියේ ගෙදර එන්න බලාපොරොත්තු වෙනවා”“හරිම සතුටුයි පුතා. අම්මාත් මාත් පුතාගේ පැමිණීම බොහොම ආසාවෙන් බලාපොරොත්තු වෙනවා.” පියා ඔහුගේ පැමිණීමට දිරි දෙමින් පැවසීය.“ස්තුතියි තාත්තෙ. නමුත් මට පොඩි උපකාරයකුත් අවශ්‍යයි. හමුදාවෙ මගේ මිතුරෙකුත් මා සමඟ එනවා. ඔහුටත් අපේ ගෙදර නවතින්න පිළිවෙළක් කරගන්නත් වේවි.”“ඒක ඒ විදියටම වේවි පුතා ඔබගේ මිතුරා මුණ ගැහෙන්න අපත් සතුටුයි.”“නමුත් තාත්තෙ ප්‍රශ්නයකුත් තියෙනවා. මගේ මිතුරාට හමුදා මෙහෙයුමකදී අතකුත් පාදයකුත් අහිමි වෙලා.”“එහෙනම් පුතා ඔහු වෙන තැනක නවත්වන්න කටයුතු කළොත් නේද හොඳ?” තාත්තා නො මනාපය පළ කළේ ය.“එයා වෙන කොහේවත් නවතින්නෙ නැහැ තාත්තෙ. ඔහුට මා සමඟම තමයි ඉන්න ඕනෙ.” පුතා පියාගේ දයානුකම්පාව බලාපොරොත්තුවෙන් පැවසීය. “මේ අහන්න පුතා. අතක් පයක් නැති කෙනෙක් ගෙදර ඉන්න කොට ඇතිවන තත්ත්වය ගැන හිතන්න. මහා බරපතළ අපහසුතාවයකට නේද මුහුණ දෙන්න වෙන්නෙ? මගේ පුතා ඒ ගැනත් ටිකක් හිතන්න. ඇයි මේ නැති කරදර මිලකුත් ගෙවලා ගන්න යන්නෙ? එයාට වෙන තැනක නවතින්න කියන්න පුතා.”පුතා එකෙණෙහිම රිසිවරය තැබුවේ ය. ඊළඟ සතියේ ඔහු ගෙදර නො පැමිණියේ ය.දින කීපයකට පසු කැලිෆෝනියා පොලිසියෙන් එම දෙමව්පියන්ට හදිසි දුරකථන අමතුමක් ලැබිණි. හමුදාවේ සේවය කරන ඔබේ පුතා කොහේදෝ උඩු මහලක සිට බිමට වැටී ජීවිතක්ෂයට පත්ව ඇත. ඔහු සිය දිවි නසාගෙන ඇතැයි සැක කරනු ලැබේ. පුවත ඇසූ මව සහ පියා ඉමහත් කම්පනයටත් බලවත් චිත්ත සන්තාපයටත් පත්ව දේහය තැන්පත් කර තිබුණු ස්ථානයට ගියහ. දේහය දකිත් ම ඔවුන්ට නෙත් අදහාගත නො හැකි විය. ඔහුට අතකුත් පාදයකුත් අහිමිව තිබිණ.  (දෙමළ ‘’අරුම්බු” සඟරාව ඇසුරිනි)ගාල්ලේ ටී.කේ. අමරදාස,වල්ගම උතුර, මාතර.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=as0908305</link>
    <topic>රේණුකාලා ගේ දිවි රකින මහවැලි වැල්ල</topic>
    <author>කතාව සහ සේයාරූ -නිමල් විජේසිංහ</author>
    <content>කෝලම රකින අද පරපුරේ ඇත්තෝපෙම්වතුන්ගේ විලාපය හා ඈඳුණු දියළුම මුදුනට ගමනක්ගුරු සේවයේ රස කතාමිනිත්තුවක කතාවක්රේණුකාලා ගේ දිවි රකින මහවැලි වැල්ලනෙළුම් විලකාම මිථ්‍යාචාරයෙන් ලැබෙන්නේ අසහනය සහ බිය පමණිකෙසෙල් පට්ටා මත සිතුවම් මවනා හර්බට්මනම්පිටිය වැලි තොටුපොළමහවැලිය සිරිලක සිවු මහා ගංඟාවන් ගෙන් දීර්ඝතම ගංඟාවයි. සමනොළ කඳු සිරිස නමැද කඳුහෙල් මිටියාවත් ජනාවාස අතරින් ඇදී යන මහවැලිය ත්‍රිකුණාමලයෙන් මහා සමුදුරට යාවෙයි.ශතවර්ෂාධික කාලයක් ජලය ඉල්ලා හඬා වැටුණු රජරට වියළි කලාපය තෙත් බිමක් කිරීමට මහවැලි දියවර ගලා ආවේ නව ලොවක් උදා කරමිනි. රංදෙනිගල රංටැඹේ වික්ටෝරියා වැනි මහ සයුරු පරයන මහා ජලාශ මහවැලි නිදියේ නිල්වන් දිය කඳෙන් නොමඳව පෝෂණය වෙමින් රට බත බුලතින් සනහාලන්නට මඟ විවර කරයි.මේ සියල්ල අතරේ මහවැලිය සිය තුරුලේ සඟවාගත් වැලි නිධිය අද දහස් ගණනකට රන් ආකරයක් බවට පත්වෙමින් පවතී. රට සංවර්ධනය කරා යන ගමනේ, මංමාවත් පාලම් බෝක්කු රජයේ හා පෞද්ගලික අංශයේ සුළු මධ්‍යම හෝ මහ පරිමාණයේ ගොඩනැගිලි මෙන්ම නිවාස ඉදිකිරීම සඳහා අත්‍යවශ්‍ය මිලෙන් ඉහළ යන භාණ්ඩයක් බවට ‘වැලි’ පත්ව ඇත.ගංගා, ඔය, ඇළ දොළින් ඉවක් බවක් නොමැතිව වැලි ගොඩ දැමීම අද මහා පරිමාණ ජාවාරමක් වී ඇති සමයක පොලොන්නරුව දිස්ත්‍රික්කය හරහා ත්‍රිකුණාමලයට දිවෙන මහවැලි ගංගාවේ නොසිඳෙන වැලි නිධිය මනම්පිටිය ප්‍රදේශයේදී ගොඩට ගෙන රටේ වැලි අවශ්‍යතාවය පිරිමසාලීමට රජය විසින් භූ විද්‍යා හා පතල් කැනීමේ කාර්යාංශය හරහා අවශ්‍ය පියවර ගෙන තිබේ.සම්පූර්ණයෙන්ම රජය සතුවූ භූ විද්‍යා හා පතල් කැනීම් කාර්යාංශ පෞද්ගලික සමාගමේ මෙහෙයවීමෙන් අද මනම්පිටිය මහවැලි ගඟ දෙපස වැලි රජ දහනක් ගොඩ නැගෙමින් පවතී. ගඟේ වැල්ල මහ පරිමාණයෙන් ගොඩට දැමීමේදී ගං ඉවුරුවලට හෝ අවට පරිසරයට කිසිදු හානියක් නොවන අයුරින් විද්‍යානුකූලව හා ක්‍රමානුකූලව එම කාර්යය කිරීම මනම්පිටිය රාජ්‍ය වැලි තොටුපළේ කැපී පෙනෙන විශේෂත්වයයි.මෙම ව්‍යාපෘතිය පිළිබඳව ‘සිළුමිණ’ට කරුණු දැක්වූ භූ විද්‍යා හා පතල් කැනීමේ කාර්යාංශයේ සභාපති ආචාර්ය එන්.පී. විජයානන්ද මහතා මෙම වැලි තොටුපලේ වැලි ගොඩ දැමීමේ නිරත වන පිරිසෙන් වැඩි දෙනකු සමෘද්ධිලාභින් අතරින් තෝරාගත් අය බව සඳහන් කළේය. කොළඹ වැලි වෙළෙඳපොළට මනම්පිටිය ගඟා වැලි ව්‍යාපෘතියෙන් දිනකට වැලි කියුබ් 1000 කට ආසන්න ප්‍රමාණයක් ප්‍රවාහනය කෙරේ. වැලි මිල ගණන් ස්ථාවර මට්ටමක පවත්වාගෙන යෑමට මෙම වැලි තොග නිසා ඉමහත් පිටුවහලක් ලැබී ඇති බව ද ආචාර්ය විජයානන්ද පෙන්වා දුන්නේය.රේණුකා වැලි ගොඩ දමමින්මනම්පිටිය වැලි ව්‍යාපෘතියේ දැනට දහසකට ආසන්න පිරිසක් වැලි හාරා ගොඩට ගෙන ඒමේ කාර්යයේ නිරතව සිටිති. මනම්පිටිය ප්‍රදේශයේ වැලි මංකඩවල් 184 ක් හරහා වැලි ගොඩ දැමීමේ කාර්යය ක්‍රියාත්මක වෙයි.මෙය රජයට මෙන්ම සමෘද්ධි ලාභීන් ඇතුළු අඩු ආදායම් ලද ජනතාවට ධන නිධානයක් වී ඇති බව අපට පසක් වූයේ මනම්පිටිය වැලි ගොඩ දැමීමේ ව්‍යාපෘතියේ ව්‍යාපෘති කළමනාකාර සරත් ජයසුන්දර (කැණීම් ඉංජිනේරු) මහතා විසින් ලබාදුන් තොරතුරු අනුවය.“එක වැලි මංකඩක නායකයෙක් ඇතුළු පස්දෙනෙක් වැලි ඇදීමේ නිරතව සිටිනවා. සාමාන්‍යයෙන් දිනකට එක් අයෙක් වැලි කියුබ් 01 සිට 1 1/2 දක්වා පහසුවෙන් ගොඩට අදිනවා. කියුබ් එකකට අපි රුපියල් 1100 ක් ගෙවනවා. දවසකට ට්‍රක් සහ ලොරි 200 ක් පමණ මෙහෙන් කොළඹට වැලි ගෙනියනවා. එක් ලොරියක වැලි කියුබ් 4 ක් පැටවිය හැකියි. අපි කියුබ් එකක් අලෙවි කරන්නේ රුපියල් 2100 වැනි මිලකටයි. කොළඹදී කියුබ් එකක් සාමාන්‍යයෙන් රුපියල් 6000 හෝ එයට වැඩි මිලකට විකිණෙනවා” ව්‍යාපෘති කළමනාකරු පැවැසීය.2008 ජනවාරි සිට 2009 ජුනි දක්වා අතර කාලයේදී මහවැලියෙන් ගොඩ දමා ඇති වැලි ප්‍රමාණය කියුබ් 1,62,000 කි. “වැලි ගොඩ දැමීම දුෂ්කර කාර්යයක් වුවත් මේ සියලු දෙනා සතුටෙන් එය ඉටු කරනවා. සැපවත් ජීවිත ගත කිරීමට ඔවුන්ට හැකිවී ඇති බවත් කිව යුතුයි. බොහෝ දෙනෙක් සුළු වෙළෙඳ ව්‍යාපාර කුකුල් ගොවිපොළ වැනි වෙළෙඳ ව්‍යාපෘති සඳහා මේ මුදල් යොදවා තිබෙනවා” යැයි ද සරත් ජයසුන්දර මහතා පැවැසීය.වැලි තොටුපොළ ආශි‍්‍රත මනම්පිටිය මහවැලි ගංගා ඉවුර සංරක්ෂණය කර ඇති අයුරු.දිවිය සරු කරගැනීම සඳහා කරක් දක්වා මහවැලියේ දියට බැස ගඟ පත්ලේ “රන් වැලි” ගොඩට ඇදීමේ නිරතව සිටින මිනිසුන් හා ගැහැනුන් මොහොතක ඉසුඹුවක් නොගෙන සිය කාර්යයේ නිරත වෙති.එල්.ඒ. රේණුකා දමයන්ති (36) දරු හතර දෙනෙකුගේ මවකි. ඇගේ ස්වාමිපුරුෂයා ජී.එල්. විමලසිංහය. තමා 1988 සිට රැකියාවක් ලෙස විවිධ ගංඟා ඇළ දොළවල වැලි හාරා ගොඩ දැමීමේ නිරතව සිටින බව ඇය පැවසුවාය. උදේ 8.30 සිට සවස 3 - 3.30 දක්වා ඇයත් සැමියාත් වැලි ගොඩ දමති. දිනකට රුපියල් 2000 ක් පමණ ඔවුහු උපයා ගනිති.වැලි ගොඩ දමන්නෙකු වන පී.කේ. සුමිත් පුෂ්පකුමාරගේ (44) දරු තිදෙනා පොලොන්නරුව රාජකීය විදුහලේ ඉගෙනුම ලබති. ඔහුගේ බිරිය රෝහිනි ධර්මවර්ධනය. මාසිකව රුපියල් 25000 සිට 30000 දක්වා ආදායමක් ඔහු වැලි ගොඩ දමා උපයා ගනී.ඔවුන්ගේ දැවෙන ප්‍රශ්නය මනම්පිටියේ බැංකු සේවා පහසුකම් හිඟකමයි. කාර්යාංශය ඔවුන්ට සති පතා වැටුප් ගෙවන්නේ බැංකු ගිණුමක් හරහා ඔවුන්ගේ බැංකු පාස්පොත්වලට අදාළ මුදල බැර කිරීමෙනි. වැලි ගොඩ දැමීම තවත් ලාභදායි හා පහසු කරගැනීම පිණිස බෝට්ටු හා අවශ්‍ය උපාංග ගැනීම සඳහා බැංකු ණය මුදල් වැලි ගොඩ දමන්නන්ට ලබාදීමට අදාළ බැංකු ආයතන මඟින් මේ දක්වා පියවරක් නොගැනීම ද මේ දිරිය මිනිසුන්ගේ සහ ගැහැනුන්ගේ ඉමහත් මානසික පසුබෑමකට හා අධෛර්යයට හේතුවක් වී ඇති බව පැවැසේ.නම්පිටිය රාජ්‍ය වැලි ගොඩ දැමීමේ ව්‍යාපෘතිය යටතේ මහවැලි ගංඟාවේ ඉවුරු සුරැකීමේ විශේෂ පාරිසරික වැඩසටහනක් අඛණ්ඩව ක්‍රියාත්මක වෙයි. කැඩී ගිය ඉවුරුවලට පස් දමා ඒ මත ලණු පැදුරු යොදා සෝදාපාළුව අවම කර ‘කුඹුක්’ වැනි පැළ රෝපණය කිරීම එක් පියවරකි. ක්‍රමානුකූලව වැලි ගොඩ දැමීම නිසා ප්‍රදේශයේ ගංවතුර උවදුරට සාර්ථක පිළියම් යෙදීමට ද හැකිවී ඇත.මනම්පිටිය වැලි තොටුපොළ ක්‍රියාත්මක වන ප්‍රදේශයේ ගංඟා පතුලේ තවත් වසර 10 කට ගොඩ දැමීමට ප්‍රමාණවත් වැලි නිධි තැන්පත්ව ඇත. මීට පහළින් සෝමාවතිය ප්‍රදේශයේ තවත් වැලි ගොඩ දැමීමේ ව්‍යාපෘතියක් ආරම්භ කිරීමට ද කාර්යාංශය පියවර ගෙන තිබේ.කතාව සහ සේයාරූ -නිමල් විජේසිංහඅනුරාධපුර අතිරේක දිස්ත්‍රික්සමූහ වාර්තාකරු</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=as0908306</link>
    <topic>නෙළුම් විල</topic>
    <author/>
    <content>කෝලම රකින අද පරපුරේ ඇත්තෝපෙම්වතුන්ගේ විලාපය හා ඈඳුණු දියළුම මුදුනට ගමනක්ගුරු සේවයේ රස කතාමිනිත්තුවක කතාවක්රේණුකාලා ගේ දිවි රකින මහවැලි වැල්ලනෙළුම් විලකාම මිථ්‍යාචාරයෙන් ලැබෙන්නේ අසහනය සහ බිය පමණිකෙසෙල් පට්ටා මත සිතුවම් මවනා හර්බට්ගුණසිංහ හෙට්ටිආරච්චිකතරගම කිරිවෙහෙර පුදබිමේ පැවැත්වුණු අධිෂ්ඨාන සත්‍යග්‍රහ පූජාවට සහභාගි වනු පිණිස මහරගම නාවින්නේ අපි (හැටදෙනකු ගේ කණ්ඩායමක්) පෞද්ගලික බසයකින් එහි ගියෙමු.මහජන එක්සත් පෙරමුණේ සංවිධායකත්වයෙන් මෙවර එය පැවැත්වුණේ 15 වැනි වරට ය. යුදගිනි නිවා උදා කර ගත් සාමය ශක්තිමත් වී ජාතික සමගිය හා සමෘද්ධිය තහවුරු වේවා යන්න අප ගේ පැතුම විය.මේ පැතුම හිත දැරූ විශාල පිරිසක් දිවයිනේ නන් දෙසින් එහි ඇදී ආහ.අප කණ්ඩායමේ ‘නඩේගුරු’ නවාතැන්, ආහාරපානාදි අප ගේ සියලු අවශ්‍යතා මැනැවින් සොයා බැලුවේ ය.ලුණුගම්වෙහෙර පාරෙන් ආපසු එන ගමනේ දී පුංචි පහේ එළවුළු තට්ටුවක් ළඟ බසය නැවතිණි. නඩේගුරු හඬ නගා දුන්නේ මෙබඳු උපදේශයකි.“එළවළු ගන්න අය ඉන්නව නං මෙතනින් ගන්න! අපි මේ මිනිස්සුන්ට උපකාර කරන්න ඕනෑ.”සිය ගෙවත්තෙන් සපයා ගෙන ඇතැයි සිතිය හැකි මිරිස්, බටු, තක්කාලි, කොමඩු වැනි දෑ පුංචි ගොඩවල් ගසාගෙන සිටි තරුණ මව අප දෙස අපේක්ෂා සහගතව බලා සිටියා ය. ඇගේ දරුවන් යැයි සිතිය හැකි පුංචි උන් දෙතුන් දෙනෙක් ද පසෙක සිටියහ.නඩේගුරු ගේ උපදේශය අපූරුවට පිළිපැදිණ. එක හුස්මට බඩු ටික ඉවර විය. කලාතුරකින් එළඹි මේ කදිම වෙළෙඳාමේ සතුටින් ලද එළියෙන් තරුණ මව ගේ වත පැහැබර විය.බසය පිටත් විය. වැඩි දුරක් නොගොස් යළි නතර විය.“දැන් මේ දන්සැලෙන් ඔසු පැන් බොන්න!”දරුවෝ තුන් හතර දෙනෙක් සුවඳ දුම් දමන ඉරමුසු පැන් අපට පෑවෝ ය. කිතුල් හකුරු කෑල්ලත් සමඟ මුසු වූ විට ඒ පැන් නම් සැබැවින්ම ඔසුපැන් විය.දන්සල හැම පසළොස්වක පෝයකට ම ගමේ පන්සලේ නායක හාමුදුරුවන් ගේ මෙහෙයැවීම පිට එතැන පැවැත්වෙන බව අපි දැන ගතිමු. දරුවන් ගේ බස් ඇසූ අපි ඊළඟ දන්සලට කිතුල් හකුරු ගැනීම සඳහා හැකි පමණ දායක වීමු.බසය යළි ඇදිණ. නඩේගුරු නිසි තැන විනෝදයට ද කටයුතු යෙදුවේ ය.බසය විටෙක ගී මිහිරෙන් ද, විටෙක විරිදු සුරල් මිහිරෙන් මෙන් ම විටෙක කවි මිහිරෙන් ද පිරී ගියේ ය.නඩේගුරු ගේ නියෝගයෙන් බසය යළි නතර කැරිණ. නඩේගුරු නඩය ඇමතුවේ ය. අධිෂ්ඨාන පූජාවට සහයෝගය දැක් වූ සැමට තුති පිදූ ඔහු කවීන් දෙදෙනකු අප ඉදිරියට එවමින් කවියෙන් ද, විරිදුවෙන් ද සෙත් පැතුම් ඉදිරිපත් කෙරෙව්වේ ය.අවසානයේ ඔහු මෙසේ කීවේ ය.“මගෙන් යම් යම් වැරදි, අඩුපාඩු සිද්ධ වෙන්ඩ ඇති. ඒ සම්බන්ධයෙන් වැඳ ආචාර කර සමාව අයදිනවා.” නඩේගුරු නිහඬ වූයේ හැම දෙනා ගේ ම ප්‍රසාදය ලබමිනි.ඔහු නඩයේ කිසිවකු ගෙන් බස් ගාස්තුව අය කර නොතිබිණි. අය කර ගෙන තිබුණේ කෑම ගාස්තුව පමණි.නඩේගුරු හෙවත් නාගරික සංවර්ධන සහ පූජාභූමි සංවර්ධන අමාත්‍ය කාර්යාලයයේ ලක්ෂ්මන් වීරසිංහ මහතාණනි, ඔබට යහපත සැලසේවා!  වත්තේගම, උඩුගොඩ, දයා නුගේකොටුව මහතා විසින් යොමු කරන ලද ලිපියක් ඇසුරිනි.  මාදම්පේ, ගල්මුරුවේ, කච්චකඩුවේ දෙදරු පියකු වන රෝහණ ධෛර්යයෙන් යුතු ව ජීවිතයට මුහුණ දුන් අයෙකි.ඔහු ජීවත් වූයේ තමන්ට හිමි බිම් කඩක ලෑලි ගසා, අතු සෙවිලි කර සාදන ලද නිවෙසක ය.සමෘද්ධියෙන් ගත් ණය මුදලකින් පුංචි කොප්පරා මඩුවක් ඇරඹූ රෝහණ ඉන් යමක් උපයා ගනිමින් සිටියේ ය.සිදු වූයේ නොපැතූ දෙයකි. ඔහුගේ ලෑලි ගෙදර ගින්නෙන් දා අළු වී ගියේ ය. රෝහණ හා දරු පවුල බේරී ගත්ත ද ඔවුන් ගේ සබ්බ සකල මනාව ම දැවී ගියේ ය.දෙවියන් උදෙසා පත්තු කරන ලද පහනින් ගින්න හට ගන්නට ඇතැ’යි පැවසෙතත් අළු දූලි අතර ඒ පහන තිබූ අයුරින් ම තිබෙනු දැකිය හැකි විය.රෝහණලා අන්ත අසරණ වූහ. රෝහණ දුක දරා ගෙන ම මැටියෙන් ගේ පොඩ්ඩක් හැදුවේ ය.රෝහණලාට වූ විපත පිළිබඳ ආරංචිය ගල්මුරුවේ සමෘද්ධි කලාපයට පියඹා ගියේ ය. කවුරුත් අනේ අපොයි කීහ.“අපි මොනව හරි කරමු.” යෝජනාව සමෘද්ධි ගම්මාන කරා ද ගියේ ය.කෙමෙන් ආධාර ගලා එන්නට විය. හාල්, පිටි, සීනි, පරිප්පු, ඇඳුම්, හට්ටි - මුට්ටි, බේසම්, මදුරු දැල්, මුළුතැන්ගේ බඩු ඒ අතර විය.තම නිවෙස අසල රියක් නතර කරනු දුටු රෝහණලා දෑස් අයා බැලූහ. සමෘද්ධි නිල මඬුල්ල ඉන් බටහ.බඩු බෑවිණ. කොස්සේ, ඉදලේ පටන් හැම බඩුවක් ම පාහේ එහි තිබිණ. දරුවන්ට පොත් ද ඒ අතර විය.රෝහණ පවුලේ අය ගේ දෑස් දිලිසෙන්නට වූයේ ය. අඩුපාඩුවක් දෙකක් පෙනී ගිය බැවින් දෝ වගකිවයුත්තෝ කිහිප දෙනෙක් යළි රියට නැඟී මාදම්පේ නගරය බලා පිටත්ව ගියහ. රිය ආපසු ආයේ ඇඳක්, මෙට්ටයක් සහ ඇඳුම් වැටක් ද පටවා ගෙන ය.ඊළඟ මොහොතේ මේ සියල්ල රෝහණ පවුලට පිරිනැමිණි. රෝහණලා ඒවා බාරගත්තේ කඳුළු පිස දමමිනි.“රෝහණ හිත වට්ටගන්ඩ එපා! ආයෙත් ජීවිතය පටන් ගන්ඩ!”සමෘද්ධි වගකිවයුත්තෝ සමුගත්හ.රෝහණත්, බිරියත් ඔවුනට පින් දුන්හ. දරුවෝ දණ ගසා වැඳ සමුදුන්හ.සමෘද්ධි උතුමන් රෝහණ පවුලේ ගිනි නිවා දැමුවේ එසේ ය.තමන්කඩුවේ සමෘද්ධි සංවර්ධන නිලධාරි චන්දන මහතාණනි, ගල්මුරුවේ සමෘද්ධි කළමනාකාරිනි දිල්රුක්ෂි මහත්මියනි, සහකාර නිලධාරි ජයසිරි මහතාණනි, සංවර්ධන නිලධාරි හේමචන්ද්‍ර මහතාණනි, ක්ෂේත්‍ර හා පාලක මණ්ඩල නිලධාරිනි, සාමාජික සාමාජිකාවනි ඔබ විසින් කරන ලද සත්කාරයේ ගුණ සුවඳ ලක් දෙරණ පුරා හමා යයි.  මාදම්පේ ලක්ෂ්මන් හෙට්ටිතන්ත්‍රි මහතා විසින් යොමු කරන ලද ලිපියක් ඇසුරිනි.  මගේ හිතවතකු වූ අලව්වේ, විල්ගමුව වත්තේ ග්‍රාම නිලධාරි ධම්මික ගුණසේකර මහතා සමඟ දඹදෙණිය මූලික රෝහලේ පැවති පිරිත් පින්කමකට සහභාගි වීමි. පින්කම ආරම්භවීමට පෙර රෝහලේ රැස්වීමක් ද පැවැත්විණි. මම ඊට ද සහභාගි වීමි.මේ රෝහලේ අඩුපාඩු සපුරා ගැනීම් වස් රෝහල් අධිකාරිවරුන් දරන වෙහෙස අගය කළ යුතු ය. මේ දක්වා එහි අඩුපාඩු සපුරා ගෙන ඇත්තේ වෛද්‍ය අධිකාරි, ශල්‍ය වෛද්‍ය විශේෂඥ ඇතුළු කාර්ය මණ්ඩලයේ ද රෝහල් කට්ටුවේ ද එකමුතුවෙනි.රෝහලේ දැනට විශේෂඥ වෛද්‍යවරු සිවු දෙනෙක් සිටිති. ප්‍රදේශයේ සණස සමිතියක් මගින් වාට්ටුවක් ප්‍රතිසංස්කරණය වී තිබේ.අප කරුණු දැනගත් ආකාරයට රෝහලේ සැත්කම් සිදු කැරෙන්නේ විශේෂඥ ශල්‍ය වෛද්‍යවරයා ගේ සහ නිර්වින්දන වෛද්‍යවරුන් දෙදෙනා ගේ කැපවීමෙනි. තවත් නිර්වින්දන වෛද්‍යවරයකු හෝ කිහිප දෙනකු සිටින්නේ නම් සැත්කම් ප්‍රමාණය වැඩි කර ගත හැකි බව දේශනයක දී කියැවිණ.කලක සිට රෝහලට අඩු පාඩුවක් ව පැවති එක්ස් කිරණ යන්ත්‍රයක් මිල දී ගැනීමට මේ කාර්ය මණ්ඩලය හා රෝහල් කමිටුව වෙහෙසී තිබෙන බව පෙනේ. ඊට අවශ්‍ය වූ රුපියල් ලක්‍ෂ 36 න් ලක්‍ෂ 29 ක් ම සොයා ගනු ලැබ ඇත්තේ ඒ අය ගේ වෙහෙස මහන්සියෙනි. මේ සඳහා පොසොන් පෝදා මේ පිරිස අනුරාධපුරයට ගොස් එහි රැස්වන ජනයා ගෙන් ආධාර එකතු කර ගැනීමට මහන්සි වී තිබේ.මා මිතුරා ද තමන් විසින් වෙහෙස මහන්සි වී එකතු කර ගන්නා ලද මුදල් මේ අවස්ථාවේ දී පරිත්‍යාග කළේ ය. එසේ වුව ද එක්ස් කිරණ යන්ත්‍රය මිල දී ගැනීම සඳහා තවත් රුපියල් ලක්‍ෂ කිහිපයක් අඩු ය.ඊට දායක වීමට ඔබටත් හැකි නම් එය මහඟු සත්කාර්යයකි. ඇති හැකි අයුරින් ඊට උදවු කරනු මැන.රෝහලේ අඩුපාඩු රජය විසින් සපයනු ලබන තෙක් බලා නොසිට ඒවා සපුරා ගැනීමට ස්වෝත්සාහයෙන් කැප වන මෙබඳු ජීවකවරුන්ට ජාතියේ ගෞරවය හිමි විය යුතු ය.දඹදෙණිය මූලික රෝහලේ සැබෑ මිනිසුනි, ඔබ සැමට ධෛය¸ය හා ශක්තිය ලැබේවා!  කටුබැද්දේ දිමුතු ප්‍රේමරත්න මහතා විසින් යොමු කරන ලද ලිපියක් ඇසුරිනි.  සීයා රෝහලේ නතර ව සිටින්නේ තුවාලය සුව වන තුරු ය.තුවාලයට දමනු ලබන බෙහෙත ඇතැම් විට රෝහලේ නැත. එවිට එය පිටින් ගෙන්වා ගත යුතු ය.ඔහු අත මුදල් නැත. එනිසා ඔහු කාට කාටත් දුක කියා මුදලක් එකතුකර ගනී.ඇතැම් විටෙක මේ අවස්ථා දෙක ම ගිලිහෙයි. එවිට ඔහු යන්නේ අලුත පත්වීම ලැබ රෝහල් වාට්ටුවට පැමිණෙන තරුණ වෛද්‍යවරිය වෙත ය.සීයා ගේ අහිංසක සිනාව ඇයට කියවිය හැකි ය. “අද නං බේත ගන්ඩ විදිහක් නෑ පුංචි දොස්තර නෝනෙ”දොස්තර නෝනා ද අහිංසක සිනාවෙන් ම සීයාට පිළිතුරක් දෙයි.’මොනව කරන්නද සීයෙ, මටත් අද උදව්වක් කරන්න විදියක් නෑ’සීයාට ඇගේ සිනා බස තේරෙයි. ඔහු නිහඬ ව ම සිය ඇඳ කරා ආපසු ඇදෙන්නේ එබැවිනි.පසු දා ද සීයා වෛද්‍යවරිය වෙත ගියේ ය. ඔහු දුටු ඇය සිය අත්බෑගය විවර කර බෙහෙත් ටියුබයක් අතට ගත්තා ය.(එය රුපියල් ‘දෙදහසක’ පමණ මිල වෙති’යි සිතමි)සීයා ගේ මුහුණ පිපී ගියේ ය.දොස්තර නෝනා බෙහෙත් ටියුබය සීයා ගේ අතේ තැබුවේ උදෑසන පිපුණ මලක් සේ සිනා වී ගෙන ය. එය දෝතින් ම ගත් සීයා ඒ හිනාවෙන් ම යුතු ව ඇය දෙස මොහොතක් බලා සිට සිය ඇඳ වෙත යන්නට ආපසු හැරුණේ ය.’සීයෙ මං ඕක ගත්තෙ මගෙ මුල් ම පඩියෙන්!? දොස්තර නෝනා කටහඬ අවදි කළා ය.ඒ වදන් වැලෙහි වෙලී තිබුණු අපරිමිත මිනිස්කම දරා ගත නොහැකි ව ඔහුගේ මුහුණ වෙනස් විය. සිය කඳුළු වසංකර ගන්නට දෝ ඔහු දිිගු පියවර තැබුවේ ය. එහෙත් ඔහු හඬන හඬ මට ඇසිණ.රත්නපුර මහ රෝහලේ දහවැනි වාට්ටුවේ අසංගී චාපා කොඩිතුවක්කු තරුණ වෛද්‍යවරියනි, ඔබට යහපත සැලැසේවා!  අදාළ රෝහලේ 10 වැනි වාට්ටුවේ ප්‍රතිකාර ගනිමින් සිටින රෝගියකු විසින් යොමු කරන ලද ලිපියක් ඇසුරිනි.  සරමක් හා කමිසයක් හැඳි පුංචි මිනිසෙක් ගාල්ලේ වැකුණගොඩ අනාරක්ෂිත රේල් ගේට්ටුව ළඟ වාහන හසුරුවයි.පාසල් දරු දැරියන් රැගත් වාහන රේල් පාර හරහා ආරක්ෂිතව යන්නේ ඔහු නිසා ය.ඔහුට වැටුපක් නොලැබේ. ඔහු එය ඉටු කරන්නේ සිය කැමැත්තෙනි.* * * * *සිඟිත්තන් පෙරටු කොට ගත් පෙරහරකි. පෙරහර ඇදෙන්නේ රේල් ගේට්ටුව අසල පැවැත්වෙන උපහාර උලෙළකටය.පෙරහරේ කැඳවාගෙන යනු ලබන විශේෂ අමුත්තෙකි. ඒ, සරමෙන් හා කමිසයෙන් සැරසි අර උදාර පුරවැසියා ය.’මිනිසා යනු උසස් මනසක් ඇත්තා’ යැයි කියනු ලැබේ. මිනිසා යනු ‘සමාජ සේවාවක් ඉටු කරන්නා’ යැයි මම කියමි. ඒ රිච්මන්ඩ් විදුහල්පතිවරයා ගේ හඬයි.* * *මේ පුංචි මිනිසා වැකුණුගොඩ රේල් ගේට්ටුව ළඟ ස්වේච්ඡා සේවාවේ යෙදී සිටිනු අද ද ඔබට දැකිය හැකි ය.ගේට්ටුව පසුකර ඔබ - මොබ යන වාහන ඔහුට සිනාවෙන් සංග්‍රහ කරයි.පුංචි දරුවෝ කවදත් ඔහුට දයාබර බැලුම් හෙළති.වංශපාල කැලණියන්ගොඩ මහතාණනි, ඔබේ ආත්මයෙන් හමන මිනිස්කමේ උතුම් ගුණ සුවඳ අපි මුළු හදින්ම ආඝ්‍රාණය කරමු.ගාල්ලේ, වැකුණුගොඩ, කුරුකුලසූරිය  මැදගෙදර මහතා විසින් යොමු කරන ලද ලිපියක් ඇසුරිනි.  ගමට ගිය විටෙක මා ඇඳ සිටි ගවුම සොහොයුරියක ගේ ඇගැයුමට ලක් විය.ඒ සැණින් මසිත දිව ගියේ අතීතයට ය.මා දියණිය ආවාහ කර ගැනීමට තරුණයකු අප නිවෙසට යාම් ඊම් කළේ ය. ඒ එන බොහෝ දිනවල නිවෙසට අවශ්‍ය යම් යම් දේ ගෙන ඒම ඔහු ගේ සිරිත විය.මා දියණිය සමඟ නගරයට යන ඇතැම් දිනෙක ඔහු මට ද රස කැවිලි ගෙන එයි. එසේ ගිය දිනෙක දියණියට ඇඳුම් ගන්නා අතර ඔහු මට ද ඇඳුමක් මිල දී ගෙන තිබිණි. ඒ මේ ගවුම ය.මේ ගවුම අඳින වාරයක් වාරයක් පාසා මට මේ පුතණුවන් සිහිපත් වෙයි.පුතණුවනි, නුඹ මා දියණිය ආවාහ කර නොගත්ත ද අපි නුඹ හා අමනාප නොවෙමු. නුඹට යහපත සැලසේවා!  අනන්‍යතාව සඟවා තබන ලෙස ඉල්ලා සිටින මවක විසින් යොමු කරන ලිපියක් ඇසුරිනි.  ගෘහ උපකරණ රැගත් වෑන් රියකින් පැමිණි අලෙවි නියෝජිතයෙක් අප නිවෙසට ගොඩවූයේ ය.ඔහු ගේ සේවකයා භාණ්ඩ ප්‍රදර්ශනයේ තැබුවේ ය.අලෙවි නියෝජිතයා ඒවා අගය කරමින් මිල දී ගැනීමට අප පෙළඹුවේ ය.’අපට ඕව එපා!’ යි මම කීමි.අලෙවි නියෝජිතයා තවදුරටත් අප පොළඹවමින් මෙසේ කියන්නට වූයේ ය.”අපේ වෙළෙඳ ආයතනය භාණ්ඩ රැසක ම මිල අඩු කරල තියනව. රු. 28000 කට විකුණන දොර දෙකේ ශීතකරණයක් අපි රු. 19000 කට දෙනවා. අපිව විශ්වාස කරන්න! මේ බලන්න වගකීම් කාඩ්එක. මේ තියෙන්නෙ වෙළෙඳ ආයතනයෙ බිල්පත්. අපි මේවට සහතික වෙනව. අපි ආයතනයට අත්පිට මුදල් බඳින්න ඕනැ. හෙට නෙමෙයි, අනිද්දා අපි ශීතකරණය ගෙදරට ම ගෙනත් දෙනවා.”අපට ශීතකරණයක අවශ්‍යතාවක් ද තිබිණි. ඔහු ගේ කතාවෙන් ඔහු කෙරෙහි විශ්වාසයක් ද වැඩිණි.ඉතා දුක සේ උපයා ඉතිරි කර ගත් රුපියල් විසි දහසක් මා සතුව තිබිණි. මම ඉන් දහනව දහසක් ඔහුට ගෙවීමි. ඔවුහු බිල්පත් ලියා දී වගකීම් සහතිකය ද මා’තට පත් කළහ.පොරොන්දු වූ දිනයේ ඔවුහු නොපැමිණියහ.ඔවුන් භාණ්ඩ අලෙවි කළ තැන් සොයා මම ගමේ ඇවිද්දෙමි.ඔවුන් අත්පිට මුදලට භාණ්ඩ අලෙවි කළ නිවෙසකින් ඉල්ලා ගත් බිල්පත මගේ බිල්පත හා සසඳා බැලීමි.මට දෙවියන් සිහිවිය. ඔවුන් මට දී ඇත්තේ ව්‍යාජ බිල්පතකි.නෝනාවරුනි මහත්වරුනි, මම රැවටී සිටිමි. ඔබ නොරැවටෙනු මැන.  දෙල්ගොඩ අළුබෝවිල කේ.ටී. කරුණාරත්න මහතා විසින් යොමු කරන ලද ලිපියක් ඇසුරිනි.නෙළුම් විල, සිළුමිණ, ලේක්හවුස්, කොළඹ</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=as0908307</link>
    <topic>කාම මිථ්‍යාචාරයෙන් ලැබෙන්නේ අසහනය සහ බිය පමණි</topic>
    <author>සාකච්ඡා කළේ -රමණී සුබසිංහ</author>
    <content>කෝලම රකින අද පරපුරේ ඇත්තෝපෙම්වතුන්ගේ විලාපය හා ඈඳුණු දියළුම මුදුනට ගමනක්ගුරු සේවයේ රස කතාමිනිත්තුවක කතාවක්රේණුකාලා ගේ දිවි රකින මහවැලි වැල්ලනෙළුම් විලකාම මිථ්‍යාචාරයෙන් ලැබෙන්නේ අසහනය සහ බිය පමණිකෙසෙල් පට්ටා මත සිතුවම් මවනා හර්බට්ලොව කොතැන ජීවත්වූවත් යම් යම් දේ කෙරෙහි බියපත්වීම මිනිස් සිතේ ස්වභාවය යි. තමන් විසින් ම සිදු කළා වූ යම් යම් ක්‍රියාවන්හි ආදීනව තමන්ට ම ආපසු ලැබේ යැයි කෙනෙක් බියට පත්වන අතර එය ඔහු ජීවිත කාලය පුරාම පීඩාවට ලක් කරයි.රස බොජුන්, යාන වාහන, මහා මාලිගා, සැප සම්පත් නො අඩුව ලැබුණත් ඔහුගේ සිත ඔහුට සැනසීම ලබා දෙන්නේ නැත. සතුටින් ජීවත්වීමට නම් මේ බිය නැති කිරීම අත්‍යවශ්‍යය.කුප්පියාවත්ත ජයශේඛරාරාම විහාරවාසීගෞරව ශාස්ත්‍රවේදීමාවරලේ භද්දිය හිමිඅප ජීවත්වන සමාජය දෙස බලමු. බොහෝ දෙනා බිය විය යුතු දෙයට බිය නොවෙති. කෙනෙක් අඳුරට බිය වෙති. තවත් කෙනෙක් සිහිනයෙන් බිය වෙති. රාත්‍රියේ දී යම් ශබ්දයක් ඇසුණේ නම් රෑ එළිවනතුරු නින්ද නො ගියේ යැයි පවසන අය ද බොහෝ ය. කෙලෙස් සහිත පුද්ගලයාට මෙවැනි දේ අරබයා බිය ගෙන දීම ස්වභාවික ය.බියපත් වූ අවස්ථාවක එය පරාජය කිරීමට ඇවැසි නම් පළමුව ඔබ කළ යුතු වන්නේ ඊට හේතු වූ දේ පිළිබඳ පූර්ණ අවධානය යොමු කිරීම ය. එය පිරික්සීමට ලක් කර සත්‍ය හෙළිදරව් කර ගැනීම ය. බෝධි සත්ත්වයන් වහන්සේ ද දුෂ්කර ක්‍රියා කරන සමයේ ඝන අන්ධකාරයේ දී තිගැස්සීම්වලට ලක් වූ අවස්ථා අපරිමිත ය. එහෙත් උන්වහන්සේ බිය ගෙන දුන් වේලේ හුන් ඉරියව් පවා වෙනස් නොකළහ.ඒ ඉරියව්වේ ම සිටිමින් බිය ජනක සිතිවිලි පහළ කළා වූ කරුණ පිළිබඳ අවබෝධ කොට එය පරාජයට පත් කළහ. මජ්ජිම නිකායේ බයහේරව සූත්‍රය අධ්‍යයනය කිරීමේදී එය පැහැදිලි කර ගත හැකි ය.සැබැවින් ම අපට බිය ගෙන දෙන්නේ අඳුර නොවේ. මහ වැසි ඇද හැළෙන කල අහස ගුගුරා විදුලි කෙටීම සත්‍යය. ඊට ද බිය විය යුතු නොවේ. බිය දැනෙන්නේ අප කායික දුෂ්චරිතවලින් පිරුණු ජීවිතයක් ගත කරන කල්හි ය. කායික දුෂ්චරිත හා ඒවායේ ආදීනව පිළිබඳ ඔබ මින් පෙර ලිපිවල දී අවබෝධ කොට ගත්තේ ය.කය හෙවත් සිරුර ප්‍රයෝජනයට ගෙන අපට ප්‍රධාන වැරැදි තුනක් කළ හැකි ය. ප්‍රාණඝාතය, සොරකම, කාම මිථ්‍යාචාරය යනුවෙනි. මේ වැරැදිවලින් කවර වරදක් කළ ද ඒ මොහොතේ පටන් ඔබ ගේ සිත බියෙන් පෙළේ. මේ හොඳීන් අවධානය යොමු කළ යුතු කරුණකි.ඔබ කෙනකු ගේ දෙයක් සොරකම් කර ගත්තා යැයි සිතන්න. රාජකාරි වේලාවේදී නියමිත වෙලාවට පෙර පොත අත්සන් කොට පෞද්ගලික කටයුත්තකට බැහැර ගියේ යැයි සිතන්න. එසේත් නැති නම් තමන්ට අයිති නොවූ දෙයක් ළඟ තබාගෙන සිටින්නේ යැයි කල්පනා කරන්න. ඔබට දැනෙන්නේ කවර හැඟීමක් ද? එය සතුටක් විය හැකි ද? නැත. නිසැකවම ඔබ බියට පත්වේ. ඒ බියජනක සිතිවිලි දිගින් දිගට ම වර්ධනය වුවහොත් එය මානසික රෝගී තත්ත්වයක් දක්වා වුව ද වර්ධනය වීමට පුළුවන. එකල් හි ඔබ සමාජයෙන් සැඟවෙන්නට උත්සාහ දරනු ඇත. සෑම මොහොතකම අන් අය මඟ හැරිමට උත්සාහ කරනු ඇත. ඒ සොරකම නිසා තමාට විපතක් සිදුවේ ය යන බියෙනි. ලොව කොතැන දිවි ගෙවුවත්, කවර ස්ථානයක රාජකාරි කළත්, නිවෙසේ ජීවත් වුවත් සොරකමින් වැළකුණේ නම් ඔබට බිය නොදැනෙනු ඇත. ඕනෑම රාත්‍රියක ඝන අන්ධකාරයක තනිවම සිටීමට අවශ්‍ය කරන ශක්තිය ලැබෙනු ඇත.කිසිවකු ගේ දිවි තොර නොකළේ නම්, ඒ සඳහා තවත් කෙනෙක් නොපෙළඹුවේ නම් ද ඔබට බිය දැනෙන්නේ නැත. මිනිස් ඝාතන කළ අයට රාත්‍රියට නින්ද නැත. ඔවුහු අසීමිතව අසහනයට පත්ව සිටිති. මහා රාත්‍රියේ කෑ ගසාගෙන නැගිටිති. මිනිස් ඝාතනවලට සම්බන්ධ, බන්ධනාගාර ගත වී සිටින බොහෝ පිරිස් සමඟ මා හට කතා බහ කරන්නට අවස්ථාව ලැබී තිබේ. ඒ සෑම මොහොතකම ඔවුන් ගේ අත්දැකීම් එක හා සමාන ය.“ස්වාමීනි, රෑට නින්ද යන්නේ නෑ. හිතට පුදුම බියක් දැනෙනවා. විවිධ දේ මතකයට එනවා. මේවායින් ගැලවෙන්න ක්‍රමයක් කියා දෙන්න.” ඔවුන් ඉල්ලා සිටින්නේ බිය නැති කර ගැනීමේ මාර්ගයයි.අජාසත් රජුට ද මෙවැනි ම කනගාටුදායක තත්ත්වයකට මුහුණ දීමට සිදුවිය. තම පියා මරණයට පත් කිරීමෙන් පසු ඔහුට එකම රැයක් හෝ සැනසීමෙන් නිදා ගත හැකි වූයේ නැත. මිනිස් ඝාතකයෙක් නිසා ඔහු අසීමිතව බියට පත් වී සිටියේ ය. ඔබ හොඳින් අවධානයට යොමු කළ යුතු කරුණකි. මිනිසකු ඝාතනය කළේ ද, තමන් දැනුවත්ව ම, ඕනෑකමින් මිනිස් ඝාතනයකට උදව් කළේ ද, ඔබගේ හැසිරීම නිසා තවත් කෙනෙකුට සිය දිවි නසා ගන්නට වාතාවරණය සැකසුණේ ද ඒ අකුසලය ජීවිතය පුරා ම ඔබට විශාල බියක් ගෙන දෙනු ඇත.බියෙන් තොරව ජීවිතයේ හෙට දවස ගෙවන්නට නම් ප්‍රාණඝාතයෙන් වැළකිය යුතු බව මේ අනුව කල්පනා කළ යුතු ය. ප්‍රාණඝාතයෙන් වැළකුණු පුද්ගලයාට ඕනෑම ඝන අන්ධකාරයක වුව ද මහා වනාන්තරයක් මැදින් තනිවම ගමන් කිරීමට හැකි ශක්තිය ලැබෙනු ඇත.තවත් පුද්ගලයකුට පහර දුන්නේ නම් ද, කෙනෙක් මරා දමන්නට උත්සාහ කළේ නම් ද ඒ පුද්ගලයා පසුපස බිය පැමිණේ. ඔහු තමාට පෙරළා පහරදේ යැයි සිතීමෙනි. කෙනෙක් මරා දැමුවේ නම් ඔහු නරක තැනක ඉපැදී මට කරදර කරන්නේ යැයි සිතමින් ද බියට පත්වන්නෝ බොහෝ ය. මෙවැනි දේ සිදු වන්නේ හෝ සිදු නොවන්නේ යැයි නිශ්චිත පිළිතුරක් දීමට නුපුළුවන. ඇතැම් දේ තවමත් පර්යේෂණ මට්ටමේ පවතින බැවිනි. කිසිවකු ගේ දිවි තොර කිරීමට හෝ කිසිවකුට වද හිංසා කිරීමට හෝ ඔබට අයිතියක් නැත. උතුම් මිනිසත් බව ලැබූ පුද්ගලයකු ලෙස ඔබ ප්‍රාණවාදයෙන් වැළැකී සිටීමට උත්සාහ කළ යුතු ය. එවිට නිසැකවම බිය නැතිව ජීවත්වීමට හැකි පරිසරයක් නිර්මාණය වනු ඇත.කාම මිථ්‍යාචාරය ද කෙනෙක් බියට පත් කරවන බරපතළ වරදකි. සම්මත විවාහ ජීවිතයෙන් බැහැර වී වෙනත් පුරුෂයකුගෙන් හෝ ස්ත්‍රියකගෙන් කාම සම්පත්තින් විඳින පුද්ගලයාට අවසානයේ ලැබෙන්නේ අසහනය හා බිය පමණි. තමා කළ වරද තම සැමියාට, බිරියට, දරුවන්ට, ඥාතීන්ට හෙළිවේ යැයි හෙතෙම බියට පත් වේ. සමාජය තමා වරදකරුවකු ලෙස හඳුනා ගනී දැයි හේ අසහනයට පත්වේ.එපමණක් ද නොවේ. යම් දේශනයක දී මේ වැරැදි චර්යාවන්හි ඇති භයානක ආදීනව ගැන සිහිපත් කළහොත්, තමා ඒ වරදට යොමු වී සිටී නම් දැනෙන අසහනය සුවිශාල ය. “කන්න බොන්න අඩුවුණත් හිතේ සැනසීමෙන් ඉන්න තියෙනවා නම් මොනතරම් සැනසීමක් ද?” මේ ජනවහරේ එන කියමනකි. ඔබට බියෙන්, අසහනයෙන්, තැති ගැන්මෙන් තොරව ජීවත් වීමට ඇවැසි නම් ඔබ කළ යුතු වන්නේ බුදුරජාණන් වහන්සේ පෙන්වා දුන් ධර්ම මාර්ගයේ ගමන් කිරීම ය.පිරිසුදු වාග් කර්ම සහිත පුද්ගලයා ද නොබියව සතුටින් ජීවත්වන පුද්ගලයෙකි. අරුත් සුන් දේ කතා කරමින් සිටීම වචනයෙන් කරන වැරැදි කර්මයක් ලෙස බුදුරජාණන් වහන්සේ පෙන්වා දී ඇත්තාහ. කෙනෙක් පරුෂ වචන කියවනවා නම්, කනට අමිහිරි කටුක වදන් පවසනවා නම් එය ද අනාගතයේ බිය ගෙන දෙන කරුණු ය. පැය ගණන් හිස් දේ කතා කරමින් සිට ඔබ තනිවූ අවස්ථාවක් ගැන සිහි කරන්න. ‘මගෙන් අනවශ්‍ය දෙයක් කියවුණා ද?” “කතාව අවසන් වූ පසු තිබුණු හිතවත්කම් පළුදු වුණා ද?” එහි දී ඔබට එසේ සිතුණා වීමට පුළුවන. මේ බිය, අසහනකාරී ස්වභාවය අප පීඩාවට පත් කරන්නේ ඇයි? අප අරුත් සුන් දේ කතා කළ නිසා ය. අරුත් සුන් දේ කතා කරමින් ඉන්නවා වෙනුවට අවශ්‍යම දේ පමණක් ප්‍රකාශයට පත් කර නිහඬව සිටින ලෙස බුදුරජාණන් වහන්සේ මඟ පෙන්වන්නේ මේ නිසා ය. ‘අරියෝ තුම්හි භාවෝ’ ආර්ය නිශ්ශබ්දතාවයෙන් යුතුව දවස ගෙවීම ඉතා සුදුසු බව උන්වහන්සේ උගන්වා ඇත්තාහ.බොරුවෙන් වළකී නම් සමාජයේ නිර්භය ම පුද්ගලයා වීමට ඔබට පුළුවන. අවංකම පුද්ගලයා වීමට පුළුවන. බොරුවෙන් කෙනෙක් රැවටූ මොහොතේ පටන් අප කෙරෙහි අසහනයක් නිර්මාණය වේ. බිය ඇතිවේ. මේ බොරුව හෙළිවේ ද? එවිට සමාජයේ ගැරහීමට ලක් වේද? මේ ආදී ලෙස විවිධ දේ සිහිපත් වේ. මේ නිසා බොරුව සැඟවීමට උපක්‍රම සෙවීමට ද සිදුවේ. යම් වැරැදි තොරතුරක් නිසා ඔබ දඬුවමකට ලක් වුව ද බොරු නො කළේ යැයි සිතා සැනසීම ලැබීමට පුළුවන. ඔබ ඇත්ත කතා කළේ නම් දඬුවමින් ලැබෙන වේදනාව හැරුණු විට කිසිදු බියක් අසහනයක් නැතිව මානසික නිදහසින් යුතුව ජීවත් වීමට අවස්ථාව ලැබෙනු ඇත.කෙනකුට කටුක වදනින් බැණ වැදුණේ යැයි සිතන්න. ඔබට දිනකට කොපමණ වතාවක් එය සිහිපත් වේද? “මම බැන්නා සැර වැඩි ද?” “මගේ වචන නිසා ඇය ජීවිතයට අනතුරක් කර ගනී ද?” “ඔහු මට පෙරළා ප්‍රතිඋත්තර දේ ද?” මේ ආදී සිතිවිලි රාශියකින් ඔබ බියට පත්වනු ඇත.මේ අනුව බියෙන්, තැති ගැන්මෙන්, අසහනයෙන් තොරව ජීවත්වීමට නම් කායිකව හා වාචසිකව සිදුවන වැරැදි වලින් වැළැකී සිටීමට උත්සාහ කළ යුතු බව අද දවසේ දහම් ලිපියෙන් ඔබට අවබෝධ විය. අප පීඩාවට පත් කරන බය, නැති කිරීම සඳහා වූ තවත් වැදගත් කරුණු රැසක් බයභේරව සූත්‍රයේ අන්තර්ගත ය. ඉදිරි ලිපිවලින් ඒ පිළිබඳව සාකච්ඡා කැරෙනු ඇත.සාකච්ඡා කළේ -රමණී සුබසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=as0908308</link>
    <topic>කෙසෙල් පට්ටා මත සිතුවම් මවනා හර්බට්</topic>
    <author>ආර්.එම්. සෝමරත්න</author>
    <content>කෝලම රකින අද පරපුරේ ඇත්තෝපෙම්වතුන්ගේ විලාපය හා ඈඳුණු දියළුම මුදුනට ගමනක්ගුරු සේවයේ රස කතාමිනිත්තුවක කතාවක්රේණුකාලා ගේ දිවි රකින මහවැලි වැල්ලනෙළුම් විලකාම මිථ්‍යාචාරයෙන් ලැබෙන්නේ අසහනය සහ බිය පමණිකෙසෙල් පට්ටා මත සිතුවම් මවනා හර්බට්සිතුවම් නිර්මාණය සැම කෙනකුටම කළ හැක්කක් නොවේ. විශේෂ හැකියාවක් ඇති අයකුට මිස පින්සලක් අතට ගත් පමණින් කාටවුවද චිත්‍ර ශිල්පියකු වීම කළ නොහැක්කේය. අප කතා කරන මේ චිත්‍ර ශිල්පියා ඉනුත් ඔබ්බට ගොස් කෙසෙල් පට්ටා මත චිත්‍ර නිර්මාණය කරන චිත්‍ර ශිල්පියෙකි.ඔහු නමින් හර්බට් වීරසිංහය. බදුල්ලේ උපත ලබා බදුල්ල මහා විද්‍යාලයෙන් උසස් අධ්‍යාපනය ලද හෙතෙම ගුරුවරයකු ලෙස කළ සේවයෙන් අනතුරුව විදුහල්පතිවරයකු හා ගුරු උපදේශකවරයකු ලෙස ද සේවය කර ඇත්තේය.ප්‍රාථමික පන්ති සඳහා නිර්මාණාත්මක ක්‍රියාකාරකම් විෂය පිළිබඳ ගුරු උපදේශකවරයකු ලෙස සේවය කරද්දී පරිසර සම්පත් උපයෝගී කරගෙන කරන නිර්මාණ කෙරෙහි සිය අවධානය යොමු වී යැයි හෙතෙම පවසයි.කෙසෙල් ගසක වියළි පට්ටා මත චිත්‍ර ඇඳීම ඔහු ආරම්භ කර ඇත්තේ ඒ අනුව යමිනි. කෙසෙල් ගසක වියළි පට්ටාවල ස්වභාවිකව දැකිය හැකි වර්ණ රේඛා හැඩතලවලට හානියක් නොවන අයුරින් ඒවා ඇසුරින්ම යම්යම් චිත්‍ර නිර්මාණය සකස් කිරීම ආරම්භ කළ පසු ඔහු වසර 10 ක පමණ කාලයක් එම නිර්මාණයන් පිළිබඳ අත්හදා බැලීම් කර ඇත. අවසානයේ එම චිත්‍ර ඉතා සියුම්ව ඇඳීමටත් කල්තබා ගැනීමටත් හැකි ක්‍රම සොයාගෙන ඇත්තේය. උෂ්ණයෙන්, තෙතමනයෙන් හා කෘමි සතුන්ගෙන් චිත්‍ර ආරක්ෂා කරගැනීමට ද හැකි වූ බව ඔහු පවසයි. එසේ සකස් කරගත් චිත්‍ර දැනට වසර විස්සක පමණ කාලයක් ඉතාම සුරක්ෂිතව ඇති බවත් චිත්‍ර රාමු කිරීමේ දී වීදුරු භාවිතා නොකරයි.මෙම චිත්‍ර නිර්මාණයේ ඉතා සුවිශේෂ අවස්ථාව ලෙස ඔහු පවසන්නේ චිත්‍ර ඇඳීමට පසුතලය සකස් කිරීමේ කාර්යයි. කෙසෙල් ගසේ වියළි පට්ටා ගසෙන් වෙන්කර ගැනීමෙන් පසු එහි පසුපස ඇති තට්ටු තුනක් ඉවත් කිරීම කළ යුතුව ඇත. මතුපිට ඇති ඉතා සියුම් සිවිය පමණක් වෙන් කරගෙන මැලියම් විශේෂයක් යොදා තවත් බෝඩ් එකක අලවා ගත යුතුයි. අලවාගත් සිවියේ රැලි ඇති නොවන අයුරින් ද ඇතුළත වාතය නොරැඳෙන අයුරින් ද තෙරපීමකට ලක් කළ යුතුය. චිත්‍ර ඇඳීම පටන්ගන්නේ ඉන් පසුවයි. ඒ සකස් කළ තලයේ ඇති හැඩතල මතු කරමින් එහි ඇති වර්ණවලට සමාන වර්ණ පමණක් භාවිතා කරමින් චිත්‍ර නිර්මාණය සිදුකෙරේ.මෙසේ අඳින චිත්‍ර ඉතාම සියුම්ය. බොහෝවිට භූමි දර්ශන අඳින ඔහු එම භූමියේ ගැවසෙන සතුන්ද, මිනිසුන් ද දර්ශනීය ලෙස ඇඳීම කරයි. විශේෂයෙන් මුහුදුබඩ දර්ශන, වෙල් යාය, වැව් ආශි‍්‍රත ප්‍රදේශ මනරම් ලෙසත් සියුම් ලෙසත් ඔහු අතින් සිතුවමට නැඟේ.තමන් දන්නාතරමින් ලෝකයේ කිසිදු රටක කිසිදු කලාකරුවකු කෙසෙල් පට්ටා මත චිත්‍ර ඇඳීම නොකරන බව ඔහු කියයි. අනුග්‍රාහකයකු ලැබුණහොත් විදෙස් රටකදී තම චිත්‍ර ප්‍රදර්ශනක් පැවැත්වීමට ද හෙතෙම අදහස් කරයි. චිත්‍ර ඇඳීම පමණක් නොව ඔහුටම විශේෂ වූ කලා මාධ්‍ය කිහිපයකම කටයුතු කරන මේ කලාකරුවා වේදිකා නාට්‍ය ශිල්පියකු වශයෙන් රාජ්‍ය සම්මාන ද ලබා ඇත. සමස්ත ලංකා පාසල් නාට්‍ය තරගවලින් ප්‍රථම ස්ථාන ද ලබා ඇත. පසුව අත් රූකඩ කලාවට ද යොමුවී ඇත්තේය.ආර්.එම්. සෝමරත්නදෙමෝදර සමූහ වාර්තාකරු</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=av0908301</link>
    <topic>මොබයිල් ෆෝන් මල් කැඩිල්ල</topic>
    <author>කේ.සී.ජේ. රත්නායක</author>
    <content>මොබයිල් ෆෝන් මල් කැඩිල්ලතනියම ජීවත් වෙනවා ආයෙ බඳින්නේ නෑසූකරයා මුම්බායි එද්දී ඓශ්වර්යාට උණ!දුවත් අරගෙන අව්කාස්ටකේ ඇවිදින්නේ ඔපරේෂන් එකට සල්ලි හොයන්නජාතික රූපවාහිනියෙන් කොටස් 100 ක ටෙලිනාට්‍යයක් සක්විත්තෝමගේ ටච් එක හොඳයි‘නින්ද නැති මට හීන පේනා’ ඒ මගේ මුල්ම නාට්‍ය අත්දැකීමවිශිෂ්ටයන්ගේ ගමනක අභිමානයසිත කය සුවපත් කරන්න සංගීතයට පුළුවන්එඩ්වඩ් - චරිතා කැන්ගරු ප්‍රසංගයකඅපි සංගීතය කරනවාට තාත්තා කැමති වුණේ නෑ57 දෙනකු ඝාතනය වූ ගෝනගල ඛේදවාචකය සිනමාවට නැඟුණේ මෙහෙමයිෆ‍්‍රයිඩ් චිකන්බුවා ලන්තයේ සිටනන්දා මාලිනියගෙන් අලුත් සංගත තැටි දෙකක්උපන් ගම වන මුල්කිරිගලින් මං ඡන්දේ ඉල්ලනවා‘සැරයටියෙන් අපි යනෙන තුරා’ ගීතයේ අත්දැකීම පොල් කඩන අන්ධ අයකුගේ කතාවයි“කෝ අයියෙ මුතූට හම්බවුණ ළමයා” (රසදුන නව කථාව)අදත් හෙටත් ප්‍රේම කරමු ලව් ආජ් කල්ලස්සන - නිරෝගී කෙස් කළඹක රහස මෙන්නනැඟී එන නිළි මධුමාලිමැදිවිය ඉක්මවූ පිරිමියෙක් තරුණ කාන්තාවක් සමඟ විවාහ විය. මේ අතර ඔහුට මිතුරකුගෙන් දැනගන්නට ලැබෙන්නේ මුහුදු බෙල්ලන් කෑමෙන් නැවත තරුණභාවය ලබාගත හැකි බවකි.එතැන් සිට ඔහු මුහුදු බෙල්ලන් කෑමේ ආසාවෙන් පෙළෙන්නට විය. එහෙත් මුහුදු පතුළේ කිමිදී අවදානම්, අඳුරු ගල්පර අතර පිහිනමින් බෙල්ලන් කැඩීමට තරම් කාය ශක්තියක් ඔහුට නැත.මෙවිට තරුණ බිරිය ඔහුගේ සහායට ඉදිරිපත් වූවා ය. දෙදෙනා ගේ ම කැමැත්ත පරිදි කිමිදුම්කරුවකු සේවයට යොදා ගැනිණි. කිමිදුම්කරුවා තරුණය. ජවසම්පන්න ය. වියපත් සැමියා හා තරුණ බිරිය විවේක සුවයෙන් පසුවෙද්දී කිමිදුම්කරුවා ඔවුන් වෙනුවෙන් මුහුදු පතුලේ කිමිදෙයි.අවදානම් ගල්පර අතර පිහිනමින් බෙල්ලන් කඩා ගෙනැවිත් දෙයි.පළමු දිනෙයේම කිමිදුම්කරුවා විවාහක යුවළගේ සිත් දිනාගනී. දින කිහිපයක් ගතවූ තැන; තරුණ බිරිය ද කිමිදුම්කරුවා සමඟ බෙල්ලන් කැඩීමට යෑමට ගත්තා ය.වැඩිකල් නො ගොස් මේ තරුණ යුවළ අතර හාදකමක් හට ගත්තේ ය. වියපත් මිනිහා තරුණභාවය ගැන සිහින මවමින් බෝට්ටුවේ හෝ වෙරළේ සිටියදී ඔහුගේ බිරිය හා කිමිදුම්කරුවා අඳුරු ගල්පර අතර කාලය ගත කළහ.වියපත් මිනිසාගේ තරුණ භාවය පිළිබඳ විචිත්‍ර කල්පනාව රඳා පැවතුණේ කිමිදුම්කරුවා මත ය. එසේ ම තම සැමියා සතුව නැති තරුණ භාවය සැබවින් ම ස්පර්ශ කිරීමට තරුණ බිරියට අවස්ථාව ලැබෙන්නේ ද කිමිදුම්කරුවා වෙතින් ය.විවාහක යුවළ තරුණ භාවය වෙනුවෙන් කිමිදුම්කරුවා මත යැපෙන්නට ගනිත්ම ඒ දෙදෙනා අභිබවා ආධිපත්‍යය පතුරුවන්නට කිමිදුම්කරුවා සමත් වෙයි. ඒ සොඳුරු ආධිපත්‍යයකි.කතාවේ අවසානය ඛේදාන්තයකි. මගේ මතකය නිවැරදි නම් මේ චරිත ත්‍රිත්වය එන්නේ එමිල් සෝලා ගේ කෙටිකතාවක ය.ඒ කිමිදුම්කරුවා අද ජංගම දුරකතනයක් බවට පත්ව ලොව පුරා සෑම තැනෙකම කිමිදෙමින් සැරිසරමින් සිටී. පෙම්වතාට හෝ පෙම්වතියට සැබවින් ම යා නොහැකි ඕනෑම තැනෙකට ඔවුන් වෙනුවෙන් යන්නේ ජංගම දුරකථනයයි.වියපත් මිනිහාගේ තරුණ භාවය පිළිබඳ ආශාව කිමිදුම්කරුවා විසින් පිනවනු ලැබූ ආකාරයෙන් ම අද පෙම්වතුන් ගේ විචිත්‍ර කල්පනා ජංගම දුරකථනය විසින් පිනවනු ලැබේ.අතීතයේදී උද්‍යාන, මුහුදු වෙරළ, වැටකෙයියා පඳුරු හෝ සිනමා ශාලා යනාදිය පෙම්වතුන් - පෙම්වතියන් හමුවූ තැන් ය. අද ඒ තැන් පාළුවට ගොසින් ය. පෙම්වතිය කහටගස්දිගිලියේ තම නිවසේ මුළුතැන්ගෙයි සිට ලූනු සුද්ද කරමින් සිටී.ඇගේ පෙම්වතා ඒ වනවිට සිටින්නේ හපුතලේ දුම්රිය ස්ථානයේ ය. එහෙත් දුර නොතකා මේ දෙදෙනා ඔවුනොවුන් හමුවෙති. මනෝමය ප්‍රේම ලෝකයක සැරිසරති. භෞතික ස්පර්ශ ලෝකයේ ඇති කිසිම බාධාවක්, තහංචියක් මේ මනෝමය ලෝකයට අදාළ නැත.අවශ්‍ය වන්නේ ජංගම දුරකථනයක් පමණි. ජංගම දුරකථන දෙකකින් ගොඩනැඟෙන රොමෑන්තික ලෝකයේ ඔවුන්ට සිත් සේ හැසිරිය හැකි ය. සිත් සේ වින්දනය ලබාගත හැකිය. ඩිජිටල් යුගයේ මානව ප්‍රේමය ද වෙනස් වෙමින් තිබේ.සෑහෙන වෙලාවක සිට ජංගම දුරකථනය මුවට තුරුලු කොට ගෙන සිටින යුවතියකි. ඈ පරිසරයෙන් හුදෙකලාව සිටින්නීය.අවට සිදුවන කිසිවක් ගැන ඇයට අවදානයක් නැත. එහෙත් යුවතියගේ දෙකොපුල් විටෙක රතු වෙයි. තොල් පොපියයි. ඇසිපිය නටයි. ඈ විටෙක කිකිණි හඬින් සිනා නඟයි. තවත් විටෙක ධ්‍යානයක සමවැදී සිටින ආකාරයක් පෙන්වයි.මේ ප්‍රතිචාර හා ඉරියව් ඇගේ සිරුරෙන් පළ කෙරුණේ ඇය අවට පරිසරයෙන් ලැබුණු දෙයක් නිසා නොව ජංගම දුරකථනයෙන් එහා කෙළවරේ සිට ඇයගේ කන වැකුණු වදන් නිසා ය. ජංගම දුරකථන ප්‍රේම කතා බොහෝ දෙනෙකුට උන් හිටි තැන් පවා අමතක කරවන්නේ ය.හරියටම වියපත් මිනිසා හා ඔහුගේ තරුණ බිරිය අභිබවා කිමිඳුම්කරුවා ආධිපත්‍යය පැතිරුවා සේම ය. මේ අනුව පෙම්බස් දෙඩීම ද ඩිජිටල් යුගයෙහි මිලක් ගෙවිය යුතු ක්‍රියාවක් බවට පත්ව ඇත. ජංගම දුරකථනය විසන්ධි වුවහොත් පෙම්වතාට පෙම්වතිය සොයාගත නොහැකි ය.එවිට වින්දනීය මනෝමය ප්‍රේම ලෝකය ද බිඳ වැටේ. ඒ කඩා වැටීම ජීවිතයට හෙණ පහරක් සේ දැනෙයි. ඇයි? එය අද ජීවිතයේ ඓන්ද්‍රීය කොටසක් ව ඇති නිසා ය.එකම නිවසේ සාලයේ යාබද ආසන දෙකක වාඩි වී සිටින විවාහක යුවළක් පවා ජංගම දුරකථනයෙන් එකිනෙකා අමතන වෙළෙඳ දැන්වීමක් මේ දිනවල රූපවාහිනියෙන් දැකගත හැකි ය.ස්වභාවික පියවි හඬින් උනුනුන් මුහුණ බලාගෙන පෙම්බස් දෙඩීමට වඩා ජංගම දුරකථනයෙන් ඒ බව කීම වඩාත් ආනන්ද ජනක බැව් එයින් කියැවේ. මෙයත් එක්තරා ලෙඩකි.සීමාව ඉක්මවූ විට කුමන දෙයක් වුවත් ලෙඩක් වෙයි. ඒ හරියට ම කුලියට ගත් කිමිදුම්කරුවා අර විවාහක යුවළගේ ජීවිතය පාලනය කරන තීරකයා බවට පත් වීම හා සමාන ය.ඇතැම්විට එසේ සඳහන් කිරීම නිවැරැදි නොවන්නටත් ඉඩ තිබේ. ඩිජිටල් ලෝකයේ සතුට යනු භෞතික ස්පර්ශය ඉක්මවූ අතිශය චමත්කාරජනක, මනෝමය ලෝකයකි.ඒ අනුව පෙම්වතුන්ට තවදුරටත් කායිකව හමුවීමට වඩා ජංගම දුරකථනයෙන් කතා කිරීම වින්දනාත්මක ය. ඒ ඩිජිටල් ලෝකයේ කිසිම නීතියක් - සීමාවක් - තහංචියක් වලංගු නොවේ. රජ කරන්නේ විචිත්‍ර කල්පනාවන් ම පමණි.පෙම්වතුන් යුවළක් අතර විචිත්‍ර කල්පනා වින්දනීය ලෙස හුවමාරු කිරීමට ජංගම දුරකථනය හැර අන් දෙයක් මිහිපිට තිබේද?කේ.සී.ජේ. රත්නායක</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=av0908302</link>
    <topic>තනියම ජීවත් වෙනවා ආයෙ බඳින්නේ නෑ</topic>
    <author>සුමිහිරි</author>
    <content>මොබයිල් ෆෝන් මල් කැඩිල්ලතනියම ජීවත් වෙනවා ආයෙ බඳින්නේ නෑසූකරයා මුම්බායි එද්දී ඓශ්වර්යාට උණ!දුවත් අරගෙන අව්කාස්ටකේ ඇවිදින්නේ ඔපරේෂන් එකට සල්ලි හොයන්නජාතික රූපවාහිනියෙන් කොටස් 100 ක ටෙලිනාට්‍යයක් සක්විත්තෝමගේ ටච් එක හොඳයි‘නින්ද නැති මට හීන පේනා’ ඒ මගේ මුල්ම නාට්‍ය අත්දැකීමවිශිෂ්ටයන්ගේ ගමනක අභිමානයසිත කය සුවපත් කරන්න සංගීතයට පුළුවන්එඩ්වඩ් - චරිතා කැන්ගරු ප්‍රසංගයකඅපි සංගීතය කරනවාට තාත්තා කැමති වුණේ නෑ57 දෙනකු ඝාතනය වූ ගෝනගල ඛේදවාචකය සිනමාවට නැඟුණේ මෙහෙමයිෆ‍්‍රයිඩ් චිකන්බුවා ලන්තයේ සිටනන්දා මාලිනියගෙන් අලුත් සංගත තැටි දෙකක්උපන් ගම වන මුල්කිරිගලින් මං ඡන්දේ ඉල්ලනවා‘සැරයටියෙන් අපි යනෙන තුරා’ ගීතයේ අත්දැකීම පොල් කඩන අන්ධ අයකුගේ කතාවයි“කෝ අයියෙ මුතූට හම්බවුණ ළමයා” (රසදුන නව කථාව)අදත් හෙටත් ප්‍රේම කරමු ලව් ආජ් කල්ලස්සන - නිරෝගී කෙස් කළඹක රහස මෙන්නනැඟී එන නිළි මධුමාලිඅනෝමා ජනාදරී අන්තර්ජාතික සම්මාන දිනූ දක්ෂ චරිතාංග නිළියක්. ‘තනි තටුවෙන් පියාඹන්න’ චිත්‍රපටයේ රඟපෑම් උදෙසා ඇය 2003 සිංගප්පූරු අන්තර් ජාතික චිත්‍රපට උළෙලේ හොඳම නිළිය සඳහා වන සම්මානය දිනාගත්තා. මේ ඇය සමඟ කළ සතුටු සාමීචියයි.අනෝමා මේ දවස්වල මොනවද කරන්නේ?”මම අලුතින් නිපදවන වේදිකා නාට්‍යයක රඟපානවා. අද හොඳ චිත්‍රපට නම් නොහැදෙන තරම්. ඒ නිසා මම වගේ නිළියකට ඒක ප්‍රශ්නයක්. මෑතදී තැනුණේ හොඳ චිත්‍රපට දෙකයි. එකක් ‘අක්ෂරය’. අනෙක ‘ආකාස කුසුම්’. ටෙලි නාට්‍යවල නම් රඟපාන්න දෙයක් නැහැ. හොඳ චරිතයක් ලැබුණොත් විතරක් රඟපානව මිසක් ලැබෙන හැම ටෙලිනාට්‍යයක්ම භාරගන්නේ නැහැ.මොකක්ද ඔබ රඟපාන වේදිකා නාට්‍යය?”ඒකේ නම ‘මහාරාජිනි’. ඉතාලි ජාතික ඩාරියෝ ෆෝගේ නාට්‍යයක අනුවර්තනයක්. නාට්‍යයේ අනුවර්තනය හා නිෂ්පාදනය ධර්මජිත් පුනර්ජීව. මේක මාධ්‍ය හැසිරීම ගැන කියැවෙන නාට්‍යයක්. මාධ්‍ය මඟින් ජන ආකල්ප වෙනස් කරන හැටි ගැන තමයි මේ නාට්‍යයේ කතාවෙන්නේ. මම රඟපාන්නේ මාධ්‍ය ආයතනයක හිමිකාරීනියගේ චරිතය.ඔයා මීට ඉහත ධර්මජිත් පුනර්ජීව නිෂ්පාදනය කළ ‘සිංහබාහු’ ඉංගිරිසි නාට්‍යයේ සුප්පා දේවිගේ චරිතය නිරූපණය කළා. මේ චරිතය හරියට පූලාන් දේවි වගේ වුණු බව ‘සිංහබාහු’ නිර්මාතෘ මහාචාර්ය සරච්චන්ද්‍රයන්ගේ බිරිය – ලලිතා සරච්චන්ද්‍ර මහත්මිය ප්‍රකාශ කරලා තිබුණා. මේ චෝදනාව ගැන ඔයාට මොනවද කියන්න පුළුවන්?’ඒක නිෂ්පාදකවරයාගේ අර්ථකථනය. ඔහුගේ අර්ථකථනයට අනුවයි මම රඟපෑවේ. ඔහුට ඕනෑවුණේ නැහැ සුප්පාදේවී හඬාවැටෙන, විලාප තියන ගැහැනියක් කරන්න. සුප්පා දේවි කියන්නේ එඩිතර ගැහැනියක්. තමන්ගේ ජීවිතය සම්බන්ධයෙන් එඩිතර තීරණ ගත් ගැහැනියක්. ඒ වගේ රාජ කුමාරියක් සිංහයකු වැනි දඩබ්බරයකු සමඟ ජීවත්වන්නට හදපු එකම එඩිතර තීරණයක්. ඇය සාම්ප්‍රදායික චරිතයක් නෙමේ.ඔබ කියන්නේ මහාචාර්ය සරච්චන්ද්‍රයන් මවපු සුප්පා දේවි හඬා වැටෙන ගැහැනියක් කියලද?”ඔව්. හැම වෙලේම ඇය කරන්නේ විලාප තියන එක. පරණ පිටපතට අලුත් අර්ථකථනයක් දීමේ අයිතිය නිෂ්පාදකවරයාට තියෙනවා. ඒ නිෂ්පාදනය කළ සුප්පා දේවි වෙතින් පූලාන් දේවියක් මතුවුණා නම් ඒක නිෂ්පාදකවරයාගේ සාර්ථකත්වය. මොකද ඔහුට ඕනෑ කළේ එබඳු චරිතයක් නිර්මාණය කිරීමයි. නිළියක වශයෙන් මම කළේ ඔහුගේ අර්ථකථනයට අනුව රඟපෑමයි.ඔබ ‘කුපාඩියා’ යන නමින් යුතු චිත්‍රපටයක රඟපානවා කියලා පසුගිය දවස්වල පත්තරවල තිබුණා.”ඔව් මම රඟපෑවා. මේ චිත්‍රපටයේ තිරරචනය පිළිබඳ ප්‍රශ්න තිබුණා. තිර රචනයේ මගේ චරිතය මට ඕනෑ විදියට වෙනස් කරගන්න ඉඩ දෙනවා නම් රඟපානව කියලා මම කිව්වා. අධ්‍යක්ෂවරයා ඒ සඳහා එකඟවුණු නිසා මම රගපෑවා”.’තනි තටුවෙන් පියාඹන්න’ චිත්‍රපටයේ ඔබ නිරුවතින් රඟපෑවා. අද ආපහු හැරිලා බලද්දි ඔබට ඒ ගැන කිසියම් ආකාරයක පශ්චාත්තාපයක් ඇතිවෙන්නේ නැද්ද?’රඟපෑම මගේ වෘත්තිය. මගේ වෘත්තිය සම්බන්ධයෙන් මම අවංකයි. වෘත්තීය නිළියක් වුණාම (මං දන්නේ නැහැ මං මේ අපේ සංස්කෘතියට අදාළව ද කතා කරන්නෙ කියලා) ඕනෑම චරිතයක් ඕනෑම විදියට රඟපාන්න පුළුවන් වෙන්න ඕනෑ.එහෙම රඟපාලා ඒ හිටියේ මම නෙමෙයි කියලා මම කියන්න යන්නේ නැහැ. ඒ වගකීම මම භාරගන්නවා. ‘තනි තටුවෙන් පියාඹන්න’ චිත්‍රපටයේ චරිතය ඉල්ලා සිටි දේ මම කළා.ඉදිරියටත් මම එහෙමයි. කුල ප්‍රශ්න, ජාතික ප්‍රශ්න, ආගම් ප්‍රශ්න අපිට වඩා දැඩිව තියෙන ඉන්දියාවේ නිළියකට පුළුවන් වුණා නම් පූලාන් දේවිගේ චරිතය නිරුවතින් රඟපාන්න ඇයි මට බැරි ඒ වගේ නිරුවතින් රඟපාන්න කියලා මට හිතුණා. ඇත්තටම මට පූර්වාදර්ශයක් වුණේ ඒ චරිතය රඟපාපු නිළිය.චිත්‍රපටයක අමුනිරුවතින් රඟපෑවයි කියලා ඔබට සාමාජික වශයෙන් ප්‍රශ්න මතුවුණේ නැද්ද?”කිසිම ප්‍රශ්නයක් මතුවුණේ නැහැ. ප්‍රශ්නයක් මතුවුණේ ගෙවීම් සම්බන්ධයෙන් පමණයි. මගේ කැපකිරීමට මට සාධාරණය ඉටුවුණේ නැහැ. වෘත්තීමය වශයෙන් මට අසාධාරණයක් සිද්ධවුණා. මගේ ශ්‍රමය අවතක්සේරු වුණා. එහිදී මං පුරුෂාධිපත්‍යයෙන් බැට කෑවා කියලා අද මට හිතෙනවා.’තනි තටුවෙන් පියාඹන්න’ චිත්‍රපටයෙන් පසුව ඔයා ‘අක්ෂරය’ චිත්‍රපටයේ ප්‍රධාන චරිතය රඟපාන්න සූදානමින් හිටියද?”ඔව්. මම විශ්වාස කළා, මට ඒ චරිතය ලැබෙයි කියලා. මං ඒ චරිතයට සුදුසුයි කියලා මට හිතුණා. හැබැයි මට ඒ චරිතය රඟපාන්න දෙනව නම් පෙර පුහුණුවීම් ඕනෑ කියලා මම කිව්වා. මොකද ඒක බොහෝම බරපතළ චරිතයක්. මම ඒ චරිතය අධ්‍යයනය කළා. නමුත් මට ලැබුණේ නැහැ.’තනි තටුවෙන් පියාඹන්න’ චිත්‍රපටයේ ඔයා කළ රංගනයට අන්තර්ජාතික සම්මාන ලැබුණා. එය ඔබ ලද සුවිශේෂී ජයග්‍රහණයක්. ඔබ රටට විශාල කීර්තියක් ගෙන ආවා. එහෙත් ඒ වෙනුවෙන් ඔබට ඔබගේ වෘත්තීය ක්‍ෂේත්‍රයෙන් නිසි ගෞරවය ලැබුණයි කියලා හිතනවද?පැහැදිලිවම නැහැ. එහෙම ගෞරවය නොලබන්න මොකද්ද මම කරපු වරද? අපි රඟපාපු විදිය වැරදිද? එහෙම නම් ඒක විවේචනය කරන්න ඕනෑ. අඩුම ගාණේ රඟපෑම් අපිට දිරවන්නේ නැහැ කියලවත් කියන්න ඕනෑ.කොටින්ම අන්තර්ජාතික සම්මාන ලැබුණ කියලා ‘කුපාඩියා’ චිත්‍රපටය තෙක් ඔයාට රඟපාන්න කිසිම චිත්‍රපටයක් ලැබුණේ නැහැ?”මට විතරක් නෙමෙයි නීටා ප්‍රනාන්දු වැනි ප්‍රවීණ නිළියකටවත් අන්තර්ජාතික සම්මාන දිනාගත්තයින් පසුව කවුරුත් රඟපාන්න චිත්‍රපට දුන්නේ නැහැ. ඒ නිසා ඇයටම සිද්ධවුණා තවත් චිත්‍රපටයක් නිෂ්පාදනය කරන්න.ඉතින් අන්තර්ජාතික සම්මාන දිනූ දමිතා අබේරත්න ගැන, නිම්මි හරස්ගම ගැන මා ගැන කවර කතාද? සිනමා ක්‍ෂේත්‍රයේ කුහකත්වයක් තියෙනවා. ඒක අපිට තේරෙනවා.ඇයි ඔයා අනික් නිළියන් එක්ක ගත්දි ඔවුන්ගෙන් ඈත්ව හුදෙකලාව ඉන්නේ?”මට තියෙන්නේ ඇතැමුන් කොයිතරම් අවංක ද කියන එක පිළිබඳ ප්‍රශ්නයකුයි.ඔයා දැන් තනිවම නේද ජීවත් වෙන්නේ?”ඔව්. මම ස්වාධීනත්වයට බොහෝම කැමැති ගැහැනියක්. මම විශ්වවිද්‍යාලයට ගියෙත් ස්වාධීනත්වය හොයාගෙන. එහෙම නොගියා නම් ගෙදර අය මාව කාටහරි කසාද බන්දලා දෙන්න ඉඩ තිබුණා.තනියම ජීවත්වෙද්දි පැවැත්ම පිළිබඳ ප්‍රශ්න මතුවෙනවා. ඔයා කොහොමද ඒවාට මුහුණ දෙන්නේ?”මේක අර්බුදකාරී බව මම දන්නවා. එහෙත් මට මගේ වෘත්තියෙන් පූර්වාදර්ශ තියෙනවා. එක් කෙනෙක් තමයි අපේ පුරෝගාමී නිළි රුක්මණී දේවි. අනිත් නිළිය තමයි ස්වර්ණා මල්ලවආරච්චි.ඒ කියන්නේ නැවත විවාහවෙන්න අදහසක් නැහැ?”නැහැ. මම තනියම ජීවත්වෙනවා.අශෝක හඳගම (ඔයාගේ හිටපු සැමියා) ඔහුගේ චිත්‍රපටයක රඟපාන්න ආරාධනා කළොත් ඔයා ඒ ඇරියුම පිළිගන්නවද?”පැහැදිලිවම පිළිගන්නවා. කොන්දේසි විරහිතව මම ඔහු යටතේ රඟපාන්න කැමැතියි. හැබැයි මගේ ශ්‍රමය අගය කිරීම උඩ. සිනමාවේ යතුරු තහඩුව මාරු කරන්න කියලා මම හඳගමගෙන් ඉල්ලා සිටිනවා.අපේ නිළියන් ගැන, රංගනය ගැන ඔබ මොකද හිතන්නේ?”රංගනය කියන දේ අධ්‍යාපනික කාර්යයක් කියන ස්ථාවරයේ අද මම ඉන්නවා. අද මේ වෘත්තිය මෝස්තර නිරූපිකාවන් විසින් ආක්‍රමණය කරලා ඉවරයි. එහෙත් රසිකයන් ඔවුන් ප්‍රතික්ෂේප කරන දිනය වැඩි ඈතක නැහැ.මොකද මෝස්තර නිරූපණයයි රංගනයයි කියන්නේ දෙකක්. අපේ නිළියන්ගෙන් මාලිනී ෆොන්සේකා විතරයි යාවත්කාලීන බවින් රඟපාන එකම නිළිය. ඇය ඒ යාවත්කාලීන බව අඛණ්ඩව පවත්වාගෙන ගිහින් තියෙනවා. එහෙම නිළියකට ඉන්නේ ඇය විතරයි. වෙන කවුරුත් නැහැ.සුමිහිරි</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=av0908303</link>
    <topic>සූකරයා මුම්බායි එද්දී ඓශ්වර්යාට උණ!</topic>
    <author>සුජීව තේවහෙට්ටිගේ</author>
    <content>මොබයිල් ෆෝන් මල් කැඩිල්ලතනියම ජීවත් වෙනවා ආයෙ බඳින්නේ නෑසූකරයා මුම්බායි එද්දී ඓශ්වර්යාට උණ!දුවත් අරගෙන අව්කාස්ටකේ ඇවිදින්නේ ඔපරේෂන් එකට සල්ලි හොයන්නජාතික රූපවාහිනියෙන් කොටස් 100 ක ටෙලිනාට්‍යයක් සක්විත්තෝමගේ ටච් එක හොඳයි‘නින්ද නැති මට හීන පේනා’ ඒ මගේ මුල්ම නාට්‍ය අත්දැකීමවිශිෂ්ටයන්ගේ ගමනක අභිමානයසිත කය සුවපත් කරන්න සංගීතයට පුළුවන්එඩ්වඩ් - චරිතා කැන්ගරු ප්‍රසංගයකඅපි සංගීතය කරනවාට තාත්තා කැමති වුණේ නෑ57 දෙනකු ඝාතනය වූ ගෝනගල ඛේදවාචකය සිනමාවට නැඟුණේ මෙහෙමයිෆ‍්‍රයිඩ් චිකන්බුවා ලන්තයේ සිටනන්දා මාලිනියගෙන් අලුත් සංගත තැටි දෙකක්උපන් ගම වන මුල්කිරිගලින් මං ඡන්දේ ඉල්ලනවා‘සැරයටියෙන් අපි යනෙන තුරා’ ගීතයේ අත්දැකීම පොල් කඩන අන්ධ අයකුගේ කතාවයි“කෝ අයියෙ මුතූට හම්බවුණ ළමයා” (රසදුන නව කථාව)අදත් හෙටත් ප්‍රේම කරමු ලව් ආජ් කල්ලස්සන - නිරෝගී කෙස් කළඹක රහස මෙන්නනැඟී එන නිළි මධුමාලිලොව පුරා මිනිසුන් භීතියට පත් කළ ‘සූකරයා’ මේ වනවිට ඉන්දියාවටත් ඇවිත්. මේ සූකරයා එසේ මෙසේ සත්වයකු නොවෙයි. වසංගතයක්. පසුගිය සති කිහිපයේ ඉන්දියාවේ මුම්බායි නගරයේත් පැතිරී ගිය මේ ‘සූකර’ උණ රෝගය නිසා බොලිවුඩ් චිත්‍රපට කර්මාන්තයත් වෙව්ලන්නට පටන් අරන්.නළු නිළියන් චිත්‍රපට රූපගත කිරීම්වලට දුර බැහැර ප්‍රදේශවල සංචාරය කරන්නෙ නැහැ. රූපගත කිරීම් කල් දමන්නට අධ්‍යක්ෂවරුන්ට, නිෂ්පාදකවරුන්ට සිද්ධ වෙලා. නළු නිළියන් නැතුව චිත්‍රපට රූපගත කිරීම් ඇණහිටලා.චිත්‍රපට නරඹන්න ප්‍රේක්ෂකයන් සිනමාහල් වෙතට එන්නේ නැහැ. ඒ නිසා සිනමා ශාලාවල ආදායම පහත වැටිලා.ඔය අතරේ කිසිදු අසනීපයක් නැතිව සිටින බොලිවුඩ් නළු නිළියන් බියට පත් වෙලා. යාන්තමින් සෙම්ප්‍රතිශ්‍යාවක් උණක් එහෙම හැදුණොත් ඒ සූකර උණ දැයි සැක කරන්නට තරම් මේ වසංගතය තදින් ම පැතිරී යමින් පවතිනවා.පසුගිය සතියේ දී හිටපු ලෝක රූ රැජනකුත් අසනීපව සිටින බවටයි දිගින් දිගටම ආරංචි පැතිරී ගියේ. කවුරුත් මේ ප්‍රවෘත්තියෙහි ඇත්ත නැත්ත සොයන්නට උත්සුක වුණා.කරුණු කාරණා සොයා බැලුවාම කාටත් දැනගන්නට ලැබුණේ එය ඇත්තක් බවයි. ලෝක රූ රැජින හා නිළි ඓශ්වර්යා රායි භච්චන්ට මොකද වුණේ? ඇයගේ පපුව ප්‍රදේශයෙහි වේදනාවක් හා සෙම්ප්‍රතිශ්‍යාවකුත් එක්කම උණ රෝගයකුත් වැළදිලා.මේ වගතුග ටික වුණත් කාට කාටත් දැනගන්න හැකි වුණේ ඓශ්වර්යාගේ මාමණ්ඩිය, අමිතාබ් භච්චන් තමන්ගේ වෙබ් අඩවියෙහි සටහන් කරුණු දෙක තුනක් නිසයි.අමිතාබ් පසුගිය දින කිහිපය තිස්සේ ම රැඳී සිටියේ ඉන්දියාවේ නොවෙයි. සිංගප්පූරුවේයි. ඒ රටේ සිටියදී තමයි අමිතාබ්ට ඓශ්වර්යාගේ අසනීපය දැන ගන්න ලැබිලා තියෙන්නේ. ඒ ආරංචියෙන් අමිතාබ්ගේ හිත බෙහෙවින් ම සසල වෙලා. ඔහු තම වෙබ් අඩවියෙහි පවා එය සටහන් කළේ ඒ නිසා වෙන්නට ඇති.“ඓශ්වර්යාට පපුවේ වේදනාවක් මතුවෙලා. ඒත් එක්කම තදින් ම උණ හැදිලා. දවසකට පස්සේ උණ ගතිය අඩුවෙලා. මේ වගේ දෙයක් වුණාම මගේ හිතට නිවනක් නැහැ. මොකද මම ගෙදරින් ඈත්වෙලා ටික දවසකට පිටරටක ගත කරන නිසා.ඒ වුණත් මම කලබල වෙන්නත් හොඳ නැහැ. අභිෂේක් - ඓශ්වර්යා දැන් වෙනම පවුලක්. මේ දෙන්නා පොඩි ළමයි නොවෙයි. පැසුණු බුද්ධියක් තියෙන දෙන්නෙක්. වගකීමකින් වැඩ කරන්න පුළුවන්කම මේ දෙන්නාටම තියෙනවා.”මේ අමිතාබ් සිය වෙබ් අඩවියෙහි සටහන් කළ තොරතුරුවලින් බිඳක්. ඔහු සිංගප්පූරුවේ රැඳී සිටින්නේ තමන්ගේ හිතවතකු වන ඉන්දීය සමාජවාදී පක්ෂයේ නායක අමාර් සිං, එරටෙහි රෝහලක නේවාසිකව ප්‍රතිකාර ගනිමින් සිටින නිසා ඔහුගේ අඩුපාඩු සොයා බලන්නටයි.අමාර් සිං ට තරමක සුවයක් ලද විගසින් ම ආපසු ඉන්දියාව බලා පැමිණෙන්නටයි අමිතාබ් පසුගිය සතියේ ඇඟිලි ගනිමින් සිටියේ.ඓශ්වර්යා අසනීප වී තිබෙන්නේ අභිෂේක් සමඟ මුම්බායි නුවරින් දුර බැහැර පිහිටි ඌටි ප්‍රදේශයේ චිත්‍රපටයක රූපගත කිරීමකට සහභාගි වෙමින් සිටියදීයි.‘රාවණා’ නම් වූ මේ අලුත් ම චිත්‍රපටයේ රූපගත කිරීම් මේ හේතුව නිසා කල් දමන්නටත් සිදුවෙලා. ඓශ්වර්යාට මුලින් ම අපහසුවක් වී ඇත්තේ පපුවේ වේදනාවයි.එය තරමක් වැඩිවූ විට අභිෂේක් ඇයට ඉතා ඉක්මනින්ම වෛද්‍ය ප්‍රතිකාර ලබාදී තිබෙනවා. සෙම්ප්‍රතිශ්‍යාවත් උණත් වැළඳුණේ ඊට පසුව බවයි අභිෂේක් කියා සිටියේ. ඔය අතරේදී කටින් කට පැතිරී ගිය ආරංචියකින් කියවුණේ ඓශ්වර්යාට H1N1හෙවත් සූකර උණ වැළඳී ඇති බවට සැකයක් මතු වී තිබෙනවාය කියලයි.මේ ආරංචි දැනගත් බොහෝ දෙනකු කලබලයට පත් වුණා. ඓශ්වර්යාගේ නෑදෑයන්, හිතවතුන් පමණක් නොවෙයි ඇයගේ රසික රසිකාවියන් පවා කනස්සල්ලට පත්වී එහි ඇත්ත නැත්ත සොයා බලන්නට හැම අතින් ම උත්සාහ ගත්තා.නමුත් එය හුදු කට කතාවක් බව කාට කාටත් වැටහුණා. ඓශ්වර්යා සහ අභිෂේක් මේ කට කතාවට වහාම ප්‍රතිචාර දක්වමින් කියා සිටියේ ඒ ආරංචිය බොරුවක් බවයි.කොහොම වුණත් ඓශ්වර්යාගේ අසනීප තත්ත්වය නිසා ඇයට සිදුවුණේ චිත්‍රපටවල රූපගත කිරීම් දින නියමයක් නැතිවම කල් දමන්නටයි.අසනීප වෙද්දී රූපගත කරමින් තිබුණු ‘රාවණා’ චිත්‍රපටයේ වැඩකටයුතු අතරමඟ නැවතීම නිසා තවත් චිත්‍රපටයක රූපගත කිරීම් ද නතර කරන්නට සිදුවෙලා. ඒ චිත්‍රපටය තමයි ‘ඇක්ෂන් රී ප්ලේ’. එහි ඓශ්වර්යා රඟන්නේ ආක්ෂේ කුමාර් එක්කයි.මේ චිත්‍රපටයේ ඓශ්වර්යාට නිරූපණය කරන්නට තව ඉතිරිව ඇත්තේ ගීතමය ජවනිකා තුනක් විතරයි. ‘ඇක්ෂන් රී ප්ලේ’ ඔක්තෝබර් මාසයේ දී තිරගත කරන්නට බලාපොරොත්තුව සිටියත් දැන් ඇති වී තිබෙන ප්‍රමාදය නිසා නියමිත මාසයේදී එය ප්‍රදර්ශනයට නිකුත් කරන්නට හැකිවේදැයි එහි නිෂ්පාදකවරුන් සැක පළ කරමින් සිටිනවා.‘ඇක්ෂන් රී ප්ලේ’ චිත්‍රපටයෙන් පසුව ප්‍රවීණ චිත්‍රපට අධ්‍යක්ෂ සන්ජේ ලීලා බන්සාලිගේ ‘ගුසාරිෂ්’ නම් වූ චිත්‍රපටයේ රඟන්නටත් ඓශ්වර්යා එකඟ වී සිටිනවා.ඉක්මනින්ම සුවපත් වී නැවතත් පුරුදු පරිදි චිත්‍රපටවල රඟන්නට ඓශ්වර්යා නැවත පැමිණෙන තුරු ඇයගේ රසික පිරිස දෑස් දල්වාගෙන බලා සිටින බවයි බොලිවුඩ්පුරයෙන් දැනගන්නට ලැබුණේ.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=av0908304</link>
    <topic>දුවත් අරගෙන අව්කාස්ටකේ ඇවිදින්නේ ඔපරේෂන් එකට සල්ලි හොයන්න</topic>
    <author>වසන්න ජයසිංහ ආරච්චිගේ ජායා - විමල් කරුණාතිලක</author>
    <content>මොබයිල් ෆෝන් මල් කැඩිල්ලතනියම ජීවත් වෙනවා ආයෙ බඳින්නේ නෑසූකරයා මුම්බායි එද්දී ඓශ්වර්යාට උණ!දුවත් අරගෙන අව්කාස්ටකේ ඇවිදින්නේ ඔපරේෂන් එකට සල්ලි හොයන්නජාතික රූපවාහිනියෙන් කොටස් 100 ක ටෙලිනාට්‍යයක් සක්විත්තෝමගේ ටච් එක හොඳයි‘නින්ද නැති මට හීන පේනා’ ඒ මගේ මුල්ම නාට්‍ය අත්දැකීමවිශිෂ්ටයන්ගේ ගමනක අභිමානයසිත කය සුවපත් කරන්න සංගීතයට පුළුවන්එඩ්වඩ් - චරිතා කැන්ගරු ප්‍රසංගයකඅපි සංගීතය කරනවාට තාත්තා කැමති වුණේ නෑ57 දෙනකු ඝාතනය වූ ගෝනගල ඛේදවාචකය සිනමාවට නැඟුණේ මෙහෙමයිෆ‍්‍රයිඩ් චිකන්බුවා ලන්තයේ සිටනන්දා මාලිනියගෙන් අලුත් සංගත තැටි දෙකක්උපන් ගම වන මුල්කිරිගලින් මං ඡන්දේ ඉල්ලනවා‘සැරයටියෙන් අපි යනෙන තුරා’ ගීතයේ අත්දැකීම පොල් කඩන අන්ධ අයකුගේ කතාවයි“කෝ අයියෙ මුතූට හම්බවුණ ළමයා” (රසදුන නව කථාව)අදත් හෙටත් ප්‍රේම කරමු ලව් ආජ් කල්ලස්සන - නිරෝගී කෙස් කළඹක රහස මෙන්නනැඟී එන නිළි මධුමාලිනිමේෂාගේ මව්පියන් හැඬූ කඳුළින් කියන කතාවසුපුරුදු විදිහට ගේ ඉස්සරහ නැවතුණු වාහනයේ නලා හඬ නාද වුණු ගමන් ඉස්පාසුවක් නැතිව හිටපු නිමේෂා පොත් බෑගයත් රැගෙන වාහනය වෙත දිව ගියා.“අනේ පොඩ්ඩක් ඉන්න අංකල්...”හදිසියට දුව ගියත් ගිය පයින් ම ආපසු ගෙතුළට ආ පුංචි නිමේෂා අම්මගෙයි තාත්තගෙයි දෙපා අල්ලා වැන්දා. මිහිපිට හැම අම්මා කෙනෙක් තාත්තා කෙනෙක් වගේ ම අයේෂාත් චන්ද්‍රසේනත් මේ රත්තරන් දෝණිගේ හිස පිරිමදිමින් ප්‍රාර්ථනා පොදි බැන්දා. මගේ දරුවට හරියන්න ඕන. හැමෝගෙම බලාපොරොත්තුව ඔයා. “බුදුසරණයි මගේ දුවේ.” ඒ ආශිර්වාදත් එක්ක සිනා අහුරක් අම්මටයි තාත්තටයි තිළිණ කරපු නිමේෂා ආපහු වාහනයට දුව ගියා.“යමු අංකල්”ගෙදර බඩපිස්සිනේ. අම්මගෙයි තාත්තගෙයි අක්කගෙයි ආදරය මැද නිමේෂා හිටියේ පුදුම සැහැල්ලුවකින්.හැමදාමත් වගේ අයේෂා නිලන්තිගෙත් චන්ද්‍රසේනගෙත් ජීවිත වලට මැදිව හැදුණු වැඩුණු අක්කගෙයි නංගිගෙයි සෙනෙහසින් මේ පුංචි පවුලට එක්වුණේ දීප්තිමත් එළියක් .නමුත් දෛවය ගැන අපි දන්නේ මොනවද? මේ පිවිතුරු ජීවිතවලට මෙතරම් ඉක්මනින් දෛවයේ සරදමට ලක්වෙන්නට සිදුවෙයි කියලා ඔවුන් හීනෙකින්වත් හිතන්න නැතුව ඇති.කුරා කූඹියෙකුටවත් කරදරයක් නොකළ, මෙතුවක් කල් මේ ගෙදර කාගේත් ආදරයට ලක්වුණු පුංචි දෝණි නිමේෂාගේ ජීවිතයට අඳුරු සෙවණැල්ලක් කාටත් හොරා වැටෙන්න ගත්තා.“දුව ඉපඳුන දවසේ ඉඳලා එයාගේ පුංචි පුංචි වෙනස්කම් අපි දැක්කා. අවුරුදු අටේ ඉඳලම අපි දුව ජාතික රෝහලට එක් කරගෙන ගියා මහත්තයෝ.කකුල්වල ආබාධයක් තමයි අපි මුලින් ම දැක්කේ. ඒත් දුවට එයාගේ වැඩකටයුතු කරගෙන යන්න පුළුවන් වුණා.ගම්පහ ගෝතමී බාලිකාවටයි දුව ගියේ. ඉගෙන ගන්න වුණත් එයා හරිම දක්ෂයි. සින්දු කියන්න ලියන්න ඒ හැම දේම දුවට පුළුවන්.”අපි හැමෝටම ජීවිතේ ගොඩනඟා ගන්න ටික කාලයක් කාගේ හෝ වාරුවක් ඕන වගේ ම නිමේෂා සංකල්පනීටත් මව්පියන්ගෙන් සමාජයෙන් වාරුවක් ලැබුණත් තමන්ගේ වැඩකටයුතු කරගන්න තවත් කෙනෙකුගේ අත්වාරුවක් ඕන වෙයි කියලා ඇය කිසිදා හිතන්න නැතුව ඇති. එහෙත් දෛවය මොනතරම් අකාරුණික ද කිව්වොත් අද ඇය රෝගියකු බවට එක්තැන් වෙලා.“2006 අවුරුද්දේ දුව මිහින්තලය බලන්න ගිහින් මිහින්තලා කන්ද පවා බැස්සේ තනියම. එහෙම ඉන්න අතරෙදියි දුවට ඇවිද ගන්න බැරිවුණේ.දොස්තර මහත්වරු කිව්වේ ස්නායු ආබාධයක් නිසා ආයේ කවදාවත් දුවට ඇවිද ගන්න බැරිවෙයි කියලයි. ඒත් අපි බලාපොරොත්තු අත්හැරියේ නැහැ.මගේ දුවව සනීප කරගන්න පුළුවන් කියන විශ්වාසය මට තිබුණා. ඊට පස්සේ ඇපලෝ රෝහලේ දී දුවගේ කකුල් දෙක ඔපරේෂන් කළා. ඒකට ලක්ෂ හතර හමාරක් ඕන කිව්වම අපි හිටපු ගේ උගස් කරලයි දුව ඔපරේෂන් කළේ මහත්තයෝ.තමන්ගේ දරුවන්ගේ හෙට දවස වෙනුවෙන් ජීවිතේ වුණත් දෙන්න පුළුවන් මව්පියන් මේ සමාජයෙන් අපට මුණගැහෙනවා. ඉන්න හිටින්න තැනක් නැති වුණත් තමන්ගේ දරුවා දෙපයින් සමාජයට යනවා දකින්න මොන අම්මා තාත්ත ද අකැමැති?අයේෂත් චන්ද්‍රසේනත් තම දරුවා වෙනුවෙන් ඕනෑම අවදානමක් ගන්න තරම් එඩිතර වුණේ ඒ නිසයි. ඔය අතරේ පොලිස් සේවයේ නිරතව සිටි නිමේෂාගේ ආදරණීය පියාට විශ්‍රාම යන්නත් කාලය එළඹුණා.එහෙත් විශ්‍රාමික සුවයක් ලබන්නට තරම් ඔහුට හැකියාවක් නැතිවුණේ තම දෝණිගේ ජීවිතය කෙසේ හෝ ශක්තිමත් කළ යුතුව තිබුණු නිසයි. අද ඔහු පෞද්ගලික ආයතනයක මුර සේවයක රැකියාව කරනවා.නිමේෂා ගේ අක්කා සිවිල් ආරක්ෂක බලකායේ සෙබළියක්ව කටයුතු කරන්නේ මේ පවුලට තවත් ශක්තියක් වෙන්න.“ඒ ඔපරේෂන් එකෙන් පස්සේ දුවගේ කකුලයි සනීප වුණේ. එතනින් පස්සේ දුවගේ කොඳු ඇට පෙළ ඇදවෙන්න ගත්තා. අපි පුළුවන් හැම තැනකම අරගෙන ගියා.හැම තැනින් ම කිව්වේ දුව නැගිටුවන එක අත්හරින්න කියලයි මහත්තයෝ. ඒත් ඇපලෝ රෝහලේ හිටිය ඉන්දියන් දොස්තරලා කිව්වේ දුව ඉන්දියාවට ගෙනෙන්න සුව කරන්න පුළුවන් කියලා.ඒ සඳහා වෛද්‍ය වාර්තා තීරණය කළා රුපියල් ලක්ෂ 15 ක මුදලක් වැය වෙනවා කියලා. ලොකු දුවයි මහත්තයයි හොයන මුදලින් අපිට ජීවිතේ කොහොමහරි ගැටගහගෙන යන්න පුළුවන්.ඒත් මේ වගේ ලොකු මුදලක් අපි කොහොමද හොයාගන්නේ? දන්න කියන හැම තැනටම කිව්වා.ඒත් කිසිම සරණක් නැහැ. ඒත් එහෙමයි කියලා දුවලා පැනපු ළමයා මේ විදිහට ඉන්නවා අපි බලාගෙන ඉන්නේ කොහොමද මහත්තයෝ. බැරිම තැන අපි දුව වෙනුවෙන් කිහිප වරක් ම උගස් කරපු අපි හිටපු ගෙදර විකුණන්න තීරණය කළා.තමන්ගේ දරුවන් වෙනුවෙන් මව්පියන් මොනතරම් අසරණ වෙනවද? අද නිමේෂා සංකල්පනී දියණියට අවුරුදු 15 ක්. එළඹෙන ඔක්තෝබර් මස 30 ට පෙර ඉන්දියාවේදී කරන සැත්කමට නිමේෂාගේ මව්පියන්ට ලක්ෂ 15 ක් හොයන්න වෙලා.“ඔය අතර අපි දුව අරගෙන හැම තැනම යනවා. ඒ පින්වන්ත අත්වලින් දීපු මුදලින් අද ලක්ෂ 5 ක් එකතු වෙලා තියෙනවා. තවත් ලක්ෂ 10 ක් හොයාගන්න ඕන මහත්තයෝ.දුවව යන යන තැනට එක්කරගෙන යන්න ඕන. එහෙම නැති වුණොත් අපි වංචාවක් කරනවා වගේ වෙනවා. මේ අව් කාස්ටකේ එහෙම යන එක එයාටත් දැන් එපා වෙලා.රෝද පුටුව එළියට ගන්න කොට දන්නවා අද අපි කොහේ හරි යන්න කියලා. ඒ වෙලාවට එයා මූණ දිහා බලාගෙනම ඉන්නකොට මං කඳුළු හංගාගෙන ඉන්නවා මහත්තයෝ. මොන අම්මට ද ඒ දුක වාවගෙන ඉන්න පුළුවන්.එක් වතාවක් නිමේෂා වෙනුවෙන් අන්තර්ජාලය ඔස්සේ ද විස්තර සඳහන් වුණා. ඒත් හෙට මේ ලෝකයේ සුන්දරකම බලන්න දිරියක් ගන්න නිමේෂා වෙනුවෙන් දිගු කරපු පින්වන්ත දෑත් වලින් එකතු වුණ මුදල් අවුරුදු 28 ක තරුණයෙකු කූට උපක්‍රමයකින් තමන්ගේ ගිණුමට දමාගන්න තරම් සහසික වෙලා. එහෙත් අද ඔහු නීතියේ රැහැනට හසුකර ගන්නට හැකියාව උදාවුණේ නිමේෂාගේ ම වාසනාවට.අද වෙනකොටත් නිමේෂාට දවසකට රුපියල් එකසිය විස්සක බෙහෙත් අනිවාර්යයෙන් ලබාදෙන්න නියම වෙලා. එපමණක් නොව විශේෂ කිරිපිටි පැකට් එකකුත් ලබාදෙන්න සිදුවෙලා.කියන කරන දේ තේරුම්ගන්න නිමේෂාගේ පුංචි මනසට, ශක්තිය හැකියාව ලැබුණත් අද ඇයට දේපා වාරුවලට ශක්තිය දී නැගිටින්න බැරිවෙලා.“නිමේෂා දූ ස්කෝලේ යන්න ආසයි නේද?”... මෙතුවක් වෙලා නිහඬව සිටි දියණියට මං පැනයක් යොමු කළා.දෑස් විශාල කර ඇය සිනාසුනේ මට පිළිතුරක් දෙමින්.“ඔව් මං කවියක් කියන්නද?...”ඇයට අනුකූ®ල වෙනවා හැරෙන්නට වෙන කුමක් නම් අපි කරන්නද? “අත්තම්මා නිවන් ගිහින් අපට ගොඩක් ඈතයි... අපූරුවට ඇය පද ගැළපුවා.ඔව් මේ අහිංසක දෝණිගේ බලාපොරොත්තු ඉටු කරන්න පුළුවන් ඔබ අප එක්ව ඇයට ශක්තියක් වුණොත් විතරමයි.එහෙම වුණොත් ඇය ආයෙත් පාසල් යන්න පටන් ගනියි. හොඳින් ඉගෙන ගනියි. හැකි නම් තවත් ලක්ෂ 10 ක් ඔක්තෝබර් 30 ට පෙර අපිට ඇය වෙනුවෙන් සොයා දෙන්න පුළුවන් නම් මේ යෞවනය එළිපත්තේ සිටින දියණිය හෙට දවසේ සුන්දර යුවතියක්ව පවුලට, සමාජයට, රටට ශක්තියක් වෙන්න පුළුවන් වේවි. එහෙම වුණොත් ඒක අපි කළ ලොකු පිනක් නේද?සෙලාන් බැංකුව - මීරිගම0780 - 02436522 - 101 ලංකා බැංකුව - ගනේමුල්ල8729966 දුරකතනය - 060 2831001වසන්න ජයසිංහ ආරච්චිගේ ජායා - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=av0908305</link>
    <topic>ජාතික රූපවාහිනියෙන් කොටස් 100 ක ටෙලිනාට්‍යයක් සක්විත්තෝ</topic>
    <author>තිස්ස කරුණාසේකර</author>
    <content>මොබයිල් ෆෝන් මල් කැඩිල්ලතනියම ජීවත් වෙනවා ආයෙ බඳින්නේ නෑසූකරයා මුම්බායි එද්දී ඓශ්වර්යාට උණ!දුවත් අරගෙන අව්කාස්ටකේ ඇවිදින්නේ ඔපරේෂන් එකට සල්ලි හොයන්නජාතික රූපවාහිනියෙන් කොටස් 100 ක ටෙලිනාට්‍යයක් සක්විත්තෝමගේ ටච් එක හොඳයි‘නින්ද නැති මට හීන පේනා’ ඒ මගේ මුල්ම නාට්‍ය අත්දැකීමවිශිෂ්ටයන්ගේ ගමනක අභිමානයසිත කය සුවපත් කරන්න සංගීතයට පුළුවන්එඩ්වඩ් - චරිතා කැන්ගරු ප්‍රසංගයකඅපි සංගීතය කරනවාට තාත්තා කැමති වුණේ නෑ57 දෙනකු ඝාතනය වූ ගෝනගල ඛේදවාචකය සිනමාවට නැඟුණේ මෙහෙමයිෆ‍්‍රයිඩ් චිකන්බුවා ලන්තයේ සිටනන්දා මාලිනියගෙන් අලුත් සංගත තැටි දෙකක්උපන් ගම වන මුල්කිරිගලින් මං ඡන්දේ ඉල්ලනවා‘සැරයටියෙන් අපි යනෙන තුරා’ ගීතයේ අත්දැකීම පොල් කඩන අන්ධ අයකුගේ කතාවයි“කෝ අයියෙ මුතූට හම්බවුණ ළමයා” (රසදුන නව කථාව)අදත් හෙටත් ප්‍රේම කරමු ලව් ආජ් කල්ලස්සන - නිරෝගී කෙස් කළඹක රහස මෙන්නනැඟී එන නිළි මධුමාලි“මේ සියල්ලන්ගේ අවධානය පිණිසයි. අවදියෙන් සිටින්න. පරීක්ෂාකාරී වෙන්න. විමසා බලන්න. ඇඳිනගන්න. ඔබ දැනටමත් අඳුනනා නමුත් හරි හැටි නොහඳුනනා අමුත්තෙක් ඔබ සමඟ සිටී. අප සමඟ සිටී. ඔහු සෑම තැන ම සිටී. ඔබ දන්නා පරිදි ඔහු ධනවත් ය, ඉසුරුමත්ය, ජනප්‍රියය, ව්‍යක්තය, උජාරුය, උගත් ය, ත්‍යාගශීලී ය, එහෙත් ඔහු එසේ ම දැයි බලන්න. හරි හැටි දෑස් ඇර බලන්න...”මේ අනතුරු ඇඟවීම අපට කරන්නේ ප්‍රවීණ ටෙලිනාට්‍ය අධ්‍යක්ෂ විමලරත්න අධිකාරි. අපි මේ ‘අද්භූත ඔහු’ ගැන ඔහුගෙන් විමසුවෙමු.“මේ චරිතය එන්නේ ජාතික නාළිකාව මේ 28 දා සිට රාත්‍රි 7.27 ට සෑම සතියේ දිනකම ප්‍රචාරය කරන්නට සැලසුම් කර ඇති මා අධ්‍යක්ෂණය කළ ‘සක්විත්තෝ’ ටෙලිනාට්‍යයෙන්.මේක කොටස් 100 කින් යුතු නිශ්චිත අවසානයක් ඇති දීර්ඝ ටෙලිනාට්‍යයක්.දීර්ඝ ටෙලිනාට්‍යවලට බහුල ලෙස පාදක වන විෂයයන්ට වඩා වෙනස් තේමාවක් ව්‍යාපාරික ප්‍රජාව තේමා කරගත් නාට්‍යයක්. පවතින සමාජ අත්දැකීම් බලනකොට අපිට පේනවා. ඇත්ත - නැත්ත හොයාගන්න බැරි තරමට සංකීර්ණ වෙලා අප විවිධාකාරයේ රැවටීම්වලට හසුවෙන හැටි.මේ අර්බුදය හමුවේ මාපිය දරු සබඳතාව උඩු යටිකුරු වන හැටි, ආදරය පවා ව්‍යාපාරික අවශ්‍යතා සඳහා භාවිතා කරන හැටි මිනිසුන්ගේ පොඩි පොඩි දුර්වලතා ප්‍රයෝජනයට ගෙන රැවටීමකට ලක් කරන හැටි මෙහිදී කතාබහට ලක් කෙරෙනවා.මිනිස්සු වෙනුවෙන් පෙනී සිටිනවාය කියන චරිතවල සැබෑ ස්වරූපය අඳුනාගන්න රසික ජනතාවට මේ ‘සක්විත්තෝ’ නාට්‍ය මහත් පිටිවහලක් ලැබේවි.මෙහි ප්‍රධාන චරිතය තිරයට හඳුන්වා දෙන පවන් කුලතුංග රඟපාන අතර බුද්ධදාස විතානආරච්චි, ශ්‍රියානි අමරසේන, සෝමසිරි අලකොලාගෙ, ප්‍රියා රණසිංහ, දීපානි සිල්වා, චිත්‍රා වරකාගොඩ, සෝමදාස සූරියආරච්චි, චින්තක කුලතුංග, නදීශා අලහප්පෙරුම, අයේෂා සඳමාලි, පියුමි පුරසිංහ, යමුනා පෙරේරා, තනූජා දිල්හානි, නුවන්ති ලියනගේ, ජනක කුඹුකගේ, රුවන් වික්‍රමසිංහ ආදී ප්‍රවීණ නවක නළු නිළි විශාල පිරිසක් මෙයට රංගනයෙන් දායක වෙනවා. මෙහි තිර රචනය කේ.බී. හේරත්, කැමරා අධ්‍යක්ෂණය සුමින්ද අරුණළු සංගීතය ජනනාත් වරකාගොඩ.තිස්ස කරුණාසේකර</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=av0908306</link>
    <topic>මගේ ටච් එක හොඳයි</topic>
    <author>- ගාමිණි සුසන්ත</author>
    <content>මොබයිල් ෆෝන් මල් කැඩිල්ලතනියම ජීවත් වෙනවා ආයෙ බඳින්නේ නෑසූකරයා මුම්බායි එද්දී ඓශ්වර්යාට උණ!දුවත් අරගෙන අව්කාස්ටකේ ඇවිදින්නේ ඔපරේෂන් එකට සල්ලි හොයන්නජාතික රූපවාහිනියෙන් කොටස් 100 ක ටෙලිනාට්‍යයක් සක්විත්තෝමගේ ටච් එක හොඳයි‘නින්ද නැති මට හීන පේනා’ ඒ මගේ මුල්ම නාට්‍ය අත්දැකීමවිශිෂ්ටයන්ගේ ගමනක අභිමානයසිත කය සුවපත් කරන්න සංගීතයට පුළුවන්එඩ්වඩ් - චරිතා කැන්ගරු ප්‍රසංගයකඅපි සංගීතය කරනවාට තාත්තා කැමති වුණේ නෑ57 දෙනකු ඝාතනය වූ ගෝනගල ඛේදවාචකය සිනමාවට නැඟුණේ මෙහෙමයිෆ‍්‍රයිඩ් චිකන්බුවා ලන්තයේ සිටනන්දා මාලිනියගෙන් අලුත් සංගත තැටි දෙකක්උපන් ගම වන මුල්කිරිගලින් මං ඡන්දේ ඉල්ලනවා‘සැරයටියෙන් අපි යනෙන තුරා’ ගීතයේ අත්දැකීම පොල් කඩන අන්ධ අයකුගේ කතාවයි“කෝ අයියෙ මුතූට හම්බවුණ ළමයා” (රසදුන නව කථාව)අදත් හෙටත් ප්‍රේම කරමු ලව් ආජ් කල්ලස්සන - නිරෝගී කෙස් කළඹක රහස මෙන්නනැඟී එන නිළි මධුමාලිසම්බාහනයේ ප්‍රවීණයාආචාර්ය නවරත්න බණ්ඩාසර් ජෝන් කොතලාවලත්මගේ සේවාදායකයෙක්ව හිටියාඔහු ආයුර්වේදයේ සහ නවීන බටහිර වෛද්‍ය ප්‍රතිකාර වල ද එන ‘සම්බාහනය’ නම් ඉතා අගනා ප්‍රතිකාර ක්‍රමය හොඳින් ප්‍රගුණ කළ අයෙක්. ලෝකයේ සුන්දරත්වය දැකීමට ඔහුට හැකිවන්නේ ඔහුට යම්තමින් වයස අවුරුදු 10 පමණ වන තෙක් පමණයි.හදිසියේ ඇතිවූ ආබාධයක් නිසා පෙනීම නැතිව ගිය ද රටේ සම්භාවනීය පුද්ගලයන් ඇසුරු කරමින් ඔවුන්ට තම සේවය ලබාදීමට මොහුට හැකිවී තිබෙනවා. ඔහු ආචාර්ය නවරත්න බණ්ඩා.ඔබගේ පෞද්ගලික ජීවිතය පිළිබඳව සඳහන් කළොත්?මගෙ ගම මාතලේ. මගේ අප්පච්චි ආයුර්වේද වෛද්‍යවරයෙක්. මම කුඩා කාලයේදී මගේ පියාගෙන් ප්‍රතිකාර ගැනීමට එන රෝගීන්ට තෙල් බෙහෙත් ගා අතගාන හැටි මම හොඳට බලාගෙන ඉඳල තියෙනව.මමත් ඒවට උදව් වෙලා තියෙනව. මම උපතින් දෘශ්‍යාබාධිතයෙක් නොවෙයි. දෘශ්‍ය ස්නායුවේ ඇතිවුණු ආබාධයක් නිසා මට වයස අවුරුදු 10 ක් පමණ වන විට මගෙ දෑස් නොපෙනී ගියා.ඉන් පසුව මගෙ අප්පච්චි මාව අන්ධ විද්‍යාලයට ඇතුළත් කළා ඉගෙන ගන්න. අන්ධ විද්‍යාලයේ ඉගෙනීමෙන් පසුව කොල්ලුපිටියේ දොස්තර ෆ්‍රැන්සිස් පෙරේරා යටතේ මම සම්බාහනය පිළිබඳ හැදැරුවා.මගෙ අප්පච්චිගෙන් මම ඉගෙන ගත්ත සිංහල වෙදකමත් ෆ්‍රැන්සිස් වෛද්‍යතුමා ගෙන් ලබාගත්ත සම්බාහනය පිළිබඳ දැනුමත් සමග සම්බාහන ප්‍රතිකාර කිරීමට මම පටන් ගත්තා.ඒ මීට අවුරුදු 50 කට පමණ ඉස්සර. සර් ජෝන් කොතලාවල අගමැතිතුමා මගේ මුල්ම සේවාදායකයෙක්. ඔහු මට මගෙම සම්බාහන ආයතනයක් ආරම්භ කිරීමට ගොඩක් උදව් කළා.ඒ වගේ ම ඔහු ඒ කාලයේ කොළඹ ඉහළ සමාජයේ ප්‍රභූන් බොහෝ දෙනෙක් මට හඳුන්වල දුන්නා. මම මුලින්ම ආරම්භ කළ ආයතනය විවෘත කළේත් සර් ජෝන් තුමා.සම්බාහන ප්‍රතිකාර කිරීම සඳහා ඔබේ දෘෂ්‍යාබාධිත බව ප්‍රශ්නයක් නොවේ ද?ඇත්තෙන්ම නෑ. දෘෂ්‍යාබාධිත අයගේ ‘ටච් එක’ හොඳයි යනුවෙන් මතයක් තිබෙනවා. එය සම්පූර්ණ සත්‍යයක්. අපි සෑම දෙයක්ම හඳුනාගන්නේ දෑතින්. ඒ නිසා අපේ අත්, ඇඟිලි හරිම සංවේදියි.මගේ ළඟට යම් කිසි පුද්ගලයෙක් පැමිණියාම ඔහු හෝ ඇය කතා කරන ශබ්දයේ ස්වරයෙන් එම පුද්ගලයාගේ ආබාධය තිබෙන ස්ථානය හඳුනා ගැනීමේ හැකියාවත් තිබෙනවා. මම ප්‍රතිකාර කරන්නේ ඒ අනුවයි.ඔබේ සේවාදායකයින් පිළිබඳව විස්තරයක් කළොත්?ස්ත්‍රී පුරුෂ භේදයකින් තොරව රටේ සිටින ප්‍රභූ කාන්තාවන් පිරිමින් මගේ සේවය දැන් අවුරුදු 50 කට වැඩි කාලයක් තිස්සේ ලබා ගන්නවා. ඒ ගැන මට හරිම සතුටුයි.දේශපාලනික වශයෙන් රටේ ඉහළින්ම සිටින පිරිමින්, කාන්තාවන්, ලංකාවේ ඉතාම ජනපි‍්‍රය ක්‍රීඩක ක්‍රීඩිකාවන්, ජනපි‍්‍රය නළු නිළියන් වැනි සෑම තරාතිරමකම අය මගේ සේවාදායකයින් අතර සිටිනවා.කාන්තාවන්ට කාන්තාවන් ලවා සම්බාහන ප්‍රතිකාර ලබාගැනීමට අවශ්‍ය නම් ඒ සඳහා පුහුණු වූ කාන්තාවන් අප ආයතනයේ සිටිනවා.සම්බාහනය ලෙස හැඳින්වෙන්නේ කුමක් ද?සම්බාහනය යනු මනුෂ්‍ය වර්ගයා ඇතිවුණු මුල් යුගයේ සිට පැවතුණු එක්තරා ප්‍රතිකාර ක්‍රමයක් ලෙස සරලව හැඳින්විය හැකියි. බොහෝ මව්වරුන් තම දරුවාගේ හිස හෝ අතපය යමක වැදුණොත්, ළමා වැටුණොත් එසේ තැලීමකට ලක්වූ ස්ථාන තදින් පිරිමැදීමට, එම ස්ථානය අත ගෑමට පුරුදු වී සිටිනවා.එසේ අත ගෑමෙන් එතැනට එක්වූ රුධිරය විසිරී යනවා. එයින් හොඳ සහනයක් ලැබෙනවා. එය සම්බාහනයේ එක් අවස්ථාවක්. වර්තමානය වන විට සම්බාහනය ඉතා විද්‍යාත්මකව සහ ක්‍රමානුකූලව කරනු ලබන ප්‍රතිකාර ක්‍රමයක් ලෙස ලොව පුරාම ව්‍යාප්ත වී තිබෙනවා.මේ ප්‍රතිකාර ක්‍රමයෙන් උපරීම ප්‍රයෝජනයක් ලැබෙන්නේ විද්‍යාත්මක ලෙස එය කිරීමෙන්. මෙය සරල ලෙස මෙසේ පැහැදිලි කළ හැකියි. හෘදයේ සිට ශරීරය පුරා රුධිරය ගෙන යන රුධිර නාල (ධමනි) අතක හෝ කකුලක, සම්බාහනය කළ යුත්තේ පහළටයි. එමෙන්ම හෘදයට රුධිරය ගෙන යන ශිරා සම්බාහනය කළ යුත්තේ ඉහළටයි.අප සම්බාහන ප්‍රතිකාර ගත යුත්තේ කොපමණ කාලයකට වතාවක් ද?අපගේ ශරීරය දිනපතා ධාවනය වන වාහනයක් වගෙයි. සෑම වෙලාවෙම ශරීරය වැඩ. නිතරම දුවන වාහනයක ධාවන තත්ත්වය හොඳින් පවත්වාගෙන යන්න එම වාහනය සර්විස් කළ යුතුයි, තෙල් මාරු කළ යුතුයි.ඒ වගේම තමයි අපේ ශරීර. අප අපේ ශරීරය වෙහෙසනවා වගේම ශරීරයට හොඳ සාත්තුවකුත් කළ යුතුයි. සම්බාහනයෙන් ලැබෙන්නේ එම සාත්තුවයි.සම්බාහනය කුමන අන්දමේ රෝගාබාධ සඳහා ප්‍රයෝජනවත් වෙනවා ද?විශේෂයෙන් ම ගෙලෙහි ඇතිවන වේදනාව ආතරයිටිස් රෝගය, වැඩියෙන් වැඩ කරන, නිතර ලේඛනයේ යෙදෙන පුද්ගලයින්ට ඇතිවන අතේ වේදනාව ආදිය ඉතාම පහසුවෙන් සම්බාහන ප්‍රතිකාර මඟින් සුවපත් කළ හැකියි.අද කාර්යාලවල සේවය කරන පරිගණක මෙහෙයවන බොහොමයක් දෙනාට ඇතිවන ගෙලෙහි වේදනාවටත් සම්බාහනය හොඳ ප්‍රතිකාරයක්. එමෙන්ම පාදවල නහර ගැට ගැසීමේ රෝගය මුලදී හඳුනාගෙන සම්බාහන ප්‍රතිකාර කිරීමෙන් සුවපත් කර ගත හැකියි. ආතරයිටිස් රෝගයට ගොදුරු වූ මුල් අවස්ථාවේදී මේ ප්‍රතිකාර ලබා ගැනීමෙන් සම්පූර්ණ සුවයක් ලබාගත හැකියි.සම්බාහන ප්‍රතිකාර රෝග වළක්වා ගැනීමටත් හොඳ පිළියමක්. සම්බාහනයෙන් රුධිර කැටි ගැසීම වළක්වා ගත හැකියි. එහිදී රුධිර නාල තුළ ඇති සිරවීම් ඉවත් වී හොඳ රුධිර ගමනක් ඇතිවීමට මග සැලැසෙනවා. මොළයේ රුධිරය කැටි ගැසීමකින් ඇතිවන අංශභාග රෝගයට ගොදුරු වූවන්ට සම්බාහනය ඉතාම හොඳ ප්‍රතිකර්මයක්. අංශභාග රෝගයට ගොදුරු වූ විට අත් පා පණ නැතිව යා හැකියි.අත් පා නොසොල්වා කලක් සිටීමෙන් එම මාංශපේශීන් අක්‍රිය විය හැකියි. එම මාංශපේශින්වලට සම්බාහන ප්‍රතිකාර ලබා දුන් විට ඒවා පහසුවෙන්ම යථා තත්ත්වයට පත්කර ගත හැකි වෙනවා. අපගේ ශරීරයේ තිබෙන ප්‍රධාන අවයව වන හෘදය, පෙනහළු, ආමාශය, අක්මාව, වකුගඩු, මොළය ආදියට අදාළ වන නිළ (ර්‍ථධඪදබ) අපගේ ශරීරයේ යම් යම් ස්ථාන වල පිහිටා තිබෙනවා.ඒවා බොහොමයක් අත්ලේ, පිට කොන්ද දෙපස, පාදවල යටි පතුලේ වැනි ස්ථානවල පිහිටනවා. එම ස්ථාන සම්බාහනය කිරීමෙන් එම අවයවවල ඇතිවන ආබාධයන්ට ප්‍රතිකාර කළ හැකියි. එසේම නිවැරැදි ලෙස සම්බාහන ප්‍රතිකාර ලබා ගැනීමෙන් ශරීරයේ ප්‍රතිශක්ති කරන ශක්තිය දියුණු වී රෝගයන්ට ඔරොත්තු දීමේ හැකියාව වැඩි වෙනවා.පෙනහළුවල සෙම සිරවී ඇති විට ඒවා ඉවත් කර ගැනීමට සම්බාහනය ඉතා හොඳ ප්‍රතිකාර ක්‍රමයක්. සම්බාහනය සඳහා මවිසින් ඖෂධීය තෙල් වර්ග භාවිත කරනවා. “මහානාරයන” වැනි ඖෂධීය තෙල් යොදා සම්බාහනය කිරීමෙන් අංශභාග රෝගීන්ට හොඳ සහනයක් ලබාගත හැකියි.සම්බාහනය නමැති මෙම අනර්ඝ ප්‍රතිකාර ක්‍රමය වැරැදි ක්‍රියාවන් සඳහා යොදා ගැනීම නිසා සමාජයේ බොහෝ දෙනකු අතරේ පවතින්නේ සම්බාහනය පිළිබඳ වැරදි මතයක්. වර්තමානයේ දී සම්බාහනය පිළිබඳව සමාජයේ ඇති මතය මේ අනගි ප්‍රතිකාර ක්‍රමයට කැළලක්.සම්බාහනය සඳහා අප යමෙකුගේ ශරීරයට අත තබන්නේ එම පුද්ගලයා කෙරෙහි විශාල ගෞරවයකින්. එම පුද්ගලයා සුවපත් කිරීමේ හැඟීමෙන්. ඒ නිසා මේ උතුම් ප්‍රතිකාර ක්‍රමයට වැරදි අර්ථකථන දීම වැරදියි.- ගාමිණි සුසන්ත</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=av0908307</link>
    <topic>‘නින්ද නැති මට හීන පේනා’ ඒ මගේ මුල්ම නාට්‍ය අත්දැකීම</topic>
    <author>ජයමිණි අත්තනායක</author>
    <content>මොබයිල් ෆෝන් මල් කැඩිල්ලතනියම ජීවත් වෙනවා ආයෙ බඳින්නේ නෑසූකරයා මුම්බායි එද්දී ඓශ්වර්යාට උණ!දුවත් අරගෙන අව්කාස්ටකේ ඇවිදින්නේ ඔපරේෂන් එකට සල්ලි හොයන්නජාතික රූපවාහිනියෙන් කොටස් 100 ක ටෙලිනාට්‍යයක් සක්විත්තෝමගේ ටච් එක හොඳයි‘නින්ද නැති මට හීන පේනා’ ඒ මගේ මුල්ම නාට්‍ය අත්දැකීමවිශිෂ්ටයන්ගේ ගමනක අභිමානයසිත කය සුවපත් කරන්න සංගීතයට පුළුවන්එඩ්වඩ් - චරිතා කැන්ගරු ප්‍රසංගයකඅපි සංගීතය කරනවාට තාත්තා කැමති වුණේ නෑ57 දෙනකු ඝාතනය වූ ගෝනගල ඛේදවාචකය සිනමාවට නැඟුණේ මෙහෙමයිෆ‍්‍රයිඩ් චිකන්බුවා ලන්තයේ සිටනන්දා මාලිනියගෙන් අලුත් සංගත තැටි දෙකක්උපන් ගම වන මුල්කිරිගලින් මං ඡන්දේ ඉල්ලනවා‘සැරයටියෙන් අපි යනෙන තුරා’ ගීතයේ අත්දැකීම පොල් කඩන අන්ධ අයකුගේ කතාවයි“කෝ අයියෙ මුතූට හම්බවුණ ළමයා” (රසදුන නව කථාව)අදත් හෙටත් ප්‍රේම කරමු ලව් ආජ් කල්ලස්සන - නිරෝගී කෙස් කළඹක රහස මෙන්නනැඟී එන නිළි මධුමාලි- රේණුකා බාලසූරියදිනක් ප්‍රවෘත්ති ඉදිරිපත් කරන නිවේදකයා පැමිණ සිටියේ නැත. ඒ වනවිට මා ඒ අසලම රැඳුණේ ඉන් අනතුරුව එළැඹෙන වැඩසටහන් පෙළගැස්ම පිළිබඳ ප්‍රේක්‍ෂකයින් දැනුම්වත් කිරීමටය. තත්පරයෙන් තත්පරය කාලය ඉගිලී ගියේය. අන්තිම මොහොතේ ද ඔහු පැමිණියේ නැත.ඉක්මනට මේ ප්‍රවෘත්ති නිවේදක පුටුවේ වාඩි වෙන්න. දැන් කරන්න දෙයක් නෑ. බැරෑරුම් විදිහට හිතට ගන්න එපා. ඔයාට තියෙන්නේ ලියලා තියෙන මේ කොළ ටික හොඳින් කියවන්න.කලබලයෙන් මා වෙත පැමිණි කෙනෙක් එසේ කියද්දී මම අන්දුන් කුන්දුන් වීමි. මට හීන්දාඩිය දැම්මේය.සිතුවිලි සිරවී එදා දැනුණු හද ගැස්ම අදද මගේ මතකයට නැඟේ.”ඔබ හොඳට ප්‍රවෘත්ති කීවා”රේණුකා කලකට ඉහතදීබොහෝ දෙනකුගේ ප්‍රතිචාර මධ්‍යයේ ඉන් අනතුරුව ප්‍රවෘත්ති නිවේදිකාවක ලෙස කටයුතු කරන්නට ද ලැබිණි. දිගු කාලයක සිට අද දක්වාම ලොතරැයි වාසනාව ගෙන එන නිවේදිකාවක ලෙස කටයුතු කරන්නට ලැබීම ද ඉමහත් සතුටට කාරණාවකි.රේණුකා බාලසූරිය නමින් එදා මා කොයි කවුරුත් හඳුනා ගත්තේ මුල්වරට පෑ නිවේදන දස්කම් ඔස්සේය.එහෙත් මගේ සිත දිව යන්නේ වසර ගණනක එහා අතීත මතකය වෙතටය. ඒ මා වයස අවුරුදු 14 ක සිසුවියක් ලෙස මහරගම විද්‍යාකර විද්‍යාලයේ ඉගෙනුම ලබන අවධියයි.පාසල නිමැවී සුදු ගවුම පිටින්ම මිතුරියන් සමඟ මම ලයනල් වෙන්ඩ්ට් රංග ශිල්ප ශාලිකාව වෙත එදා දිව ඒමට පුරුදුව සිටියෙමි. මා ශාලිකාව පුරා දුව පැන නටමින් සිටින අතරතුර දිනක් තිලක් ගුණවර්ධන ඔහුගේ ‘කොන්ත නෝනා’ නාට්‍යයට මා සම්බන්ධ කර ගැනීමට විමසුවේය.ඒ අනුව ‘කොන්ත නෝනා’ හි “ශි‍්‍රයානි” මගේ මුල්ම රංගන අත්දැකීම විය. එය සුළු චරිතයක් වුවද බෙහෙවින්ම මගේ සිත ගත්තේය. මම ‘කොන්ත නෝනා’ට කොතරම් කැපවීද යත් නිවසේ රැඳුණු කාලයෙහි පවා ඒ චරිතය අන් අය ඉදිරියේ මවා පෑමට සමත් වීමි.ශාලිකාවේදී කළ පළමු පුහුණු වාරය අදත් මට මැවී මැවී පෙනේ. ඒ බියෙන් ගැහි ගැහී නෙත් පියාගෙන ඒ චරිතයේ දෙබස් පුහුණුවූ ආකාරයයි. බිය සැක පරදා අවසානයේ ඒ චරිතයට සැබවින්ම මට ආවේශ විය හැකිවිය.ගැමි කතාවක් ඇසුරින් කළ ගීත නාටකයක් ලෙස එහි ආ කවි ගීත බොහොමයක් අදටත් මගේ මතකයට නැඟෙන්නේ නිරායාසයෙනි. ඒ ගීත, තාල දෙසවනට අම මිහිරකි.”දොන්ත දොන්කිට කොන්ත නෝනානින්ද නැති මට හීන පේනා”සුමින්ද සිරිසේන, කුමාරි පෙරේරා හා ගාමිණි හෙට්ටිආරච්චි වැනි නළු නිළියෝ එහි ප්‍රධාන චරිත රඟ දැක්වූහ. නාට්‍ය පුහුණුවීම් හා දර්ශන පෙන්වන වාරයක් පාසා එඩ්වඩ් ජයකොඩි මිතුරා අප ඔහුගේ සුමිහිරි හඬින් රසගන්වන්නට ද සමත් වූයේය. දර්ශන වාර පනහක් ද පසුකරමින් එකල මේ නාට්‍යය ප්‍රසිද්ධ වේදිකාව ජය ගත්තේය. එය ඉතා සුන්දර අතීත මතකයක් ලෙස මා හදේ නිදන් ගතව ඇත.එතැනින් පසු විවිධ රංගන අත්දැකීම් ඔස්සේ වේදිකා හා ටෙලි නාට්‍යයන්හි ප්‍රධාන චරිත රැසකටම මා හට දොරගුළු විවර විණි.මා ජීවිතයට වාසනාව, සෞභාග්‍ය රැගෙන ආ සෝමරත්න දිසානායකද මට හමුවූයේ ශිල්ප ශාලිකාවේදීම බව ඔබට කියමි. ඒ දවස්හි ඔහු මා පෑ නර්තන දස්කම් පිළිබඳව ද පැහැදී සිටියේය.දෛවයේ බල මහිමයෙන් පසුකලෙක ඔහු මගේ සැමියා ලෙස සිනමාව ඔස්සේ මෙතරම් දුරක් පැමිණේ යැයි සිහිනෙනිදු නොසිතුවෙමි.විටෙක මේ සිදුවීම් එක්තරා අපූරු වියමන් රටාවක් යැයි මට හැඟේ. රංගන ක්ෂේත්‍රයේ නියැළී සිටිද්දීම රූපවාහිනී නිවේදිකාවක වීම ජීවිතයේ මා ලැබූ තවත් සුවිශේෂි භාග්‍යයකි. වරමකි.ඒ අනුව 1986 වසරේදී පුවත්පතක පළවුණු දැන්වීමකට අනුව මම ජාතික රූපවාහිනියේ සම්බන්ධීකරණ නිවේදිකා තනතුරට අයදුම් කළෙමි.සම්මුඛ පරීක්‍ෂණ පහකට පෙනී සිටීමෙන් අනතුරුව රූපවාහිනි අභ්‍යාස ආයතනයෙන් ලැබූ පුහුණුව නිවේදිකාවක ලෙස කටයුතු කරන්නට මට මහත් පිටිවහලක් විණි.එදවස මට පුහුණු කළ ගුරුවරයා වූයේ එච්.එම්. ගුණසේකරයන්ය. එවන් විශිෂ්ට මාධ්‍යවේදියෙකු සමඟ හා හා පුරා කියා රූපවාහිනී වැඩසටහනට එක්වන්නට ලැබීම ද එක්තරා භාග්‍යයකි.එදවස ‘ප්‍රේක්‍ෂක ප්‍රතිචාර නම් වූ ඒ වැඩසටහන සජීවි විකාශනයක් ලෙස කා අතරත් ජනපි‍්‍රය විය. එච්.එම්. ගුණසේකරයන් එදා මහා දැවැන්ත සෙවණැල්ලක් වෙමින් මා අභියස සිට කියූ වදන් අද මෙන් මතකය.”ඔබට හොඳ නිවේදිකාවක් වෙන්න පුළුවන.් අත්දැකීම් ලබා ගන්න”රංගන ශිල්පිනියක, නිවේදිකාවක හා ටෙලිනාට්‍ය, චිත්‍රපට නිෂ්පාදිකාවක ලෙස කලා ක්ෂේත්‍රයේ සැරිසරමින් අද මම ජීවිතයේ යම් දුරක් පැමිණ ඇතැයි සිතමි.මවගේත් පියාගේත් අණට කීකරුව හැදී වැඩුණු අහිංසක දැරිවියක ලෙස එදා මට අනාගතය පිළිබඳව කිසිදු නිශ්චිත අරමුණක්, ඉලක්කයක් නොතිබිණි. මා ආ දුර සැබැවින්ම අහඹු සිදුවීම් වැලක ප්‍රතිඵලයක් සේ මට හැඟේ.පසුකලෙක සැමියා වූ සෝමරත්න දිසානායකගේ ටෙලි නිර්මාණවල නිෂ්පාදිකාව වූයේ ද මාය. එය බෙහෙවින් අසීරු, බැරෑරුම් කටයුත්තක් වුවද සෝමේගේ සහයෝගය ලැබුණු නිසාම ගැටලුවක් නොමැතිව ඒ කටයුතු කරගෙන යාමට හැකිවිය.‘පුංචි පැටව්’, ‘සුවඳ කැකුළු’, ‘අවසඳ’, ‘ඉටිපහන්’ වැනි ටෙලි නිර්මාණ ප්‍රේක්‍ෂකයා ආදරයෙන් වැළඳ ගනිද්දී එබඳු නිර්මාණ තවදුරටත් ඉදිරිපත් කිරීමේ අවශ්‍යතාව, උනන්දුව දෙගුණ තෙගුණ විය. එහි ප්‍රතිඵලයක් හැටියට සිනමා ක්ෂේත්‍රයට මම පිවිසියෙමි.’සරෝජා’, ‘සූරිය අරණ’, ‘සමනළ තටු’, ‘පුංචි සුරංගනාවී’, ‘බිංදු’ වැනි චිත්‍රපට ඔස්සේ ළමා නිර්මාණ හිඟවුණු අපේ රටට ඒ අඩුව පුරවාලන්නට මට යම් මෙහෙවරක්, වගකීමක් කරන්නට හැකි වූවා යැයි කෙනකු පවසතොත් එයින් මා ලබන්නේ අසීමිත සතුටක් බවද කිව යුතුය.අපේ රටේ වගේම ලෝකයාගේ ම ගෞරවාදරයට පත්වීම, කීර්ති ප්‍රශංසා ලැබීමට තරම් මා පින් කොට ඇතැයි සිතේ. එය වචනවලට පෙරළාගත නොහැකි සතුටකි. අපේ සමාජයට, අපේ රටේ අනාගතයට ඒ වගකීම හා කැපවීම දැරීමට මම ඉදිරියේදීත් බලාපොරොත්තු වෙමි.සැබවින්ම මේ මහා පොළවට බර නොවී අප හැකි පමණින් මේ රටට සමාජයට කුමන හෝ මෙහෙවරක් කළ යුතුව ඇත..ජයමිණි අත්තනායක</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=av0908308</link>
    <topic>විශිෂ්ටයන්ගේ ගමනක අභිමානය</topic>
    <author>ඉඳුනිල් වීරරත්න</author>
    <content>මොබයිල් ෆෝන් මල් කැඩිල්ලතනියම ජීවත් වෙනවා ආයෙ බඳින්නේ නෑසූකරයා මුම්බායි එද්දී ඓශ්වර්යාට උණ!දුවත් අරගෙන අව්කාස්ටකේ ඇවිදින්නේ ඔපරේෂන් එකට සල්ලි හොයන්නජාතික රූපවාහිනියෙන් කොටස් 100 ක ටෙලිනාට්‍යයක් සක්විත්තෝමගේ ටච් එක හොඳයි‘නින්ද නැති මට හීන පේනා’ ඒ මගේ මුල්ම නාට්‍ය අත්දැකීමවිශිෂ්ටයන්ගේ ගමනක අභිමානයසිත කය සුවපත් කරන්න සංගීතයට පුළුවන්එඩ්වඩ් - චරිතා කැන්ගරු ප්‍රසංගයකඅපි සංගීතය කරනවාට තාත්තා කැමති වුණේ නෑ57 දෙනකු ඝාතනය වූ ගෝනගල ඛේදවාචකය සිනමාවට නැඟුණේ මෙහෙමයිෆ‍්‍රයිඩ් චිකන්බුවා ලන්තයේ සිටනන්දා මාලිනියගෙන් අලුත් සංගත තැටි දෙකක්උපන් ගම වන මුල්කිරිගලින් මං ඡන්දේ ඉල්ලනවා‘සැරයටියෙන් අපි යනෙන තුරා’ ගීතයේ අත්දැකීම පොල් කඩන අන්ධ අයකුගේ කතාවයි“කෝ අයියෙ මුතූට හම්බවුණ ළමයා” (රසදුන නව කථාව)අදත් හෙටත් ප්‍රේම කරමු ලව් ආජ් කල්ලස්සන - නිරෝගී කෙස් කළඹක රහස මෙන්නනැඟී එන නිළි මධුමාලිලොවම විස්මයට පත් කළ යුද ජයග්‍රහණයෙන් පසු ලෝකයේ සෙසු රටවල් අතර මේ වනවිට ශ්‍රී ලංකාවට හිමිව ඇත්තේ අද්විතීය ස්ථානයක්. එදා මෙදා තුර අප රැකගෙන සිටි අභිමානවත් බව ක්‍රීඩා ක්ෂේත්‍රය තුළ ද ප්‍රකට කළ අවස්ථා ගණනාවක්ම පසුගිය දශක කිහිපය පුරාම වාර්තා වුණා.ක්‍රිකට් ක්‍රීඩාව සුදු ජාතිකයින් ගේ ක්‍රීඩාවක් වුව ද ශ්‍රී ලංකාවේ ක්‍රීඩකයෝ එය අපගේ ක්‍රීඩාවක් බවට පත් කර ගන්නට සමත්ව සිටිති.මේ වනවිට ලොව අංක එකේ පන්දු යවන්නා ලෙස අපේ මුරලි තබා ඇති වාර්තා බිඳ හෙළීම සෙසු රටවල ක්‍රීඩකයින්ට සිහිනයක් වී තිබේ. එසේ ම අපේ වත්මන් ක්‍රිකට් නායක කුමා සංගක්කාර ලොව අංක එකේ පිතිකරුවා බවට පත්ව සිටී.පසුගියදා නිමාව දුටු අළු බඳුන ටෙස්ට් තරගාවලියේ 5 වැනි තරගයේදී ඔස්ට්‍රේලියාව පරදවා එංගලන්තය ලැබූ ලකුණු 197 ක දැවැන්ත ජයත් සමඟ 2 - 1 ලෙසින් එංගලන්තය තරගාවලිය ජයගත් අතර ජාත්‍යන්තර ක්‍රිකට් කවුන්සිලයේ ලෝක ටෙස්ට් ශ්‍රේණිගත කිරීමේ සටහනේ මෙතෙක් පළමුවැනි ස්ථානයේ සිටි ඕස්ට්‍රේලියාව 4 වැනි ස්ථානයට ඇද වැටී ඇත.2003 වසරේ ධ්ඛ්ඛ් ය මෙම ශ්‍රේණිගත කිරීම පළමුවරට හඳුන්වා දුන් පසු ඕස්ට්‍රේලියාව දිගටම අංක 01 ස්ථානය රැකගෙන සිටි අතර මෙසේ පහළට ඇද වැටුණු පළමු අවස්ථාව මෙය වෙයි.මේ අනුව 2 වැනි ස්ථානයේ සිටි දකුණු අප්‍රිකාව පළමු වැනි තැනටත් 3 වැනි ස්ථානයේ සිටි ශ්‍රී ලංකාව 2 වැනි ස්ථානයටත් සිව්වැනි ස්ථානයේ සිටි ඉන්දියාව 3 වැනි ස්ථානයටත් පත්ව සිටී.ශ්‍රී ලංකාව මෙලෙස 2 වැනි ස්ථානයට පත් වූයේ තරග 24 කදී ලකුණු 2852 ලබා ප්‍රසාද ලකුණු 119 ක් ලබා ගනිමිනි.මෙය අපේ රටේ ක්‍රිකට් ක්‍රීඩාවේ සුවිශේෂී සන්ධිස්ථානයක් සනිටුහන් කිරීමක් ලෙසින් ද හැඳින්විය හැකියි.පසුගිය කාලයේ නිමාවූ පාකිස්ථානු සංචාරයේදී අපේ ක්‍රීඩකයෝ සුවිශේෂී දස්කම් දැක්වූ අතර එම දස්කම් තව තවත් තහවුරු කරගනිමින් පසුගියදා නිමාවුණු නවසීලන්ත පළමු ටෙස්ට් තරගයේදී ලකුණු 202 ක අතිවිශිෂ්ට ජයක් ලැබූහ.ගාල්ල ජාත්‍යන්තර ක්‍රීඩාංගණයේ පැවැති මෙම ටෙස්ට් තරගයට වරින් වර වර්ෂාවෙන් බාධා එල්ල වුව ද අපේ පිතිකරුවෝ සටනක් දිය හැකි ලකුණු ලබාගත් අතර පන්දු යවන්නෝ එම ලකුණු ප්‍රමාණයේ වාසිය තමන් සතු කරගනිමින් නවසීලන්ත ක්‍රීඩකයන් පීඩනයට ලක් කරමින් ජයග්‍රහණයේ මාවත එළි පෙහෙළි කරගත්හ.පළමු වරට ආරම්භක පිතිකරුවකු ලෙස ටෙස්ට් පිටියට පිවිසි තිලකරත්න ඩිල්ෂාන් අතිවිශිෂ්ට ප්‍රහාරාත්මක ඉනිමක් ගොඩ නගමින් මෙම තරගයේ සුවිශේෂී ක්‍රීඩකයා බවට පත් වූ අතර අවසානයේ තරගයේ වීරයා සම්මානය ද හිමි කර ගත්තේ ය.එක්දින තරගවලත් 20 යි 20 තරගවලත් ආරම්භ පිතිකරු ලෙස පිටියට පිවිසි ප්‍රහාරාත්මක ලෙස පන්දුවට පහරදී විශාල ලෙස ලකුණු රැස්කර තිබූ ඩිල්ෂාන් ටෙස්ට් තරගයක ආරම්භකයා ලෙස පිටියට පිවිසීම බොහෝ දෙනකුගේ මවිතයට හේතු වූවාට සැක නැත.ඩිල්ෂාන් සමඟ ඉනිම ආරම්භ කළ තරංග පරණවිතාන ලකුණු නොලබාම දැවී ගිය අතර ඊට පසු පිටියට පිවිසි කුමාර සංගක්කාර ද ලකුණු 8 කට දැවී ගියේ නවසීලන්ත ක්‍රීඩකයින්ගේ බලාපොරොත්තු ඉහළ දමමිනි.ඉන්පසු පිටියට පිවිසි මහේල සමඟ එක්වෙමින් ඩිල්ෂාන් ගාල්ල ක්‍රිකට් පිටිය වර්ණවත් කරමින් ඉතාමත් ප්‍රවේගකාරී ඉනිමක් ක්‍රීඩා කළේ ය. මේ දෙදෙනා එක්ව 3 වැනි කඩුල්ල වෙනුවෙන් රැස්කළ ලකුණු සංඛ්‍යාව 118 ක්. ඒ සඳහා වැය වූයේ විනාඩි 92 ක් පමණක් වීමත් ඕවරයක ලකුණු 5 ක දළ වේගයක් පවත්වාගෙන යාමත් විශේෂ සිදුවීමක්.ඩිල්ෂාන් ගේ ඉනිම වඩාත් විශේෂ වන්නේ අපේ රටේ ක්‍රීඩකයකු ලැබූ වේගවත් ම ටෙස්ට් අර්ධ ශතකය ලෙස වාර්තා පොතට එක්වීමයි. පන්දු 30 කදී හතරේ පහර 8 ක් සහ එක් දැවැන්ත 6 පහරක් සමඟින් ඔහු ලැබූ වේගවත් ම ටෙස්ට් අර්ධ ශතකයට පෙර මෙම වාර්තාව තබා තිබුණේ හිටපු ටෙස්ට් නායක අර්ජුන රණතුංග 1986 - 87 තරගවාරයේදී ඉන්දියාවට එරෙහිව තාන්පූර් නුවර දී. ඒ සඳහා ඔහු වැය කර තිබුණේ පන්දු 31 ක්.පළමු ඉනිමේදී ඉයන් ඕ බ්‍රගන්ගේ පන්දුවක් කෙළින් ම කඩුල්ලේ වැදීමෙන් ලකුණු 92 කදී ඩිල්ෂාන් දැවී ගියේ ශතකය අහිමිකර ගනිමින්.එහෙත් දෙවැනි ඉනිමේදී යළිත් අතිවිශිෂ්ට ඉනිමක් ක්‍රීඩා කළ ඩිල්ෂාන් නොදැවී ලකුණු 123 ක් ලබාගත් අතර එය ශ්‍රී ලංකා පිලේ ජයග්‍රාහී මාවතට පිවිසීමට හේතුවක් වූ බව නායක කුමා සංගක්කාරගේ අගැයීමේදී පැවසුණා.“පළමු ඉනිමේ කඩුලු 2 ක් දැවී සිටි මොහොතේ ඩිල්ෂාන්ගේ පිතිහරඹය නිසා පන්දු යවන්නන් පස්සට විසිවුණා. ඒ නිසා මහේලට තමන්ගේ පහර කරා නිදහසේ යන්නට හැකි වාතාවරණයක් උදා වුණා. ඒ වගේ ම දෙවැනි ඉනිමේදීත් ඔහු ඉතාමත් වේගයෙන් ලකුණු රැස් කරමින් නොදැවී ලබාගත් ලකුණු 123 නිසා අපගේ පන්දු යවන්නන් විශාල වාසියක් කරගත්තා.”සංගක්කාර එසේ පවසද්දී ඩිල්ෂාන් තම ඉනිම ගැන මෙසේ සඳහන් කළා.“ටෙස්ට් පිතිකරුවකු ලෙස මැද පෙළ ක්‍රීඩා කළ මා ආරම්භක පිතිකරුවකු ලෙස පිටියට ආවේ දැඩි ආත්ම විශ්වාසයකින්. මට නායකත්වයෙන් උපදෙස් ලැබුණෙත් සුපුරුදු පිතිකරණයේ යෙදෙන ලෙසයි. මට පහරක් කරා යා හැකි පන්දුවක් ලැබුණොත් මම නොබියව පහර දෙනවා. එය මොන තරම් පීඩනකාරී අවස්ථාවක් වුවත් මම පීඩනයක් ලෙස ගන්නේ නෑ. මේනිසා මට පහසුවෙන් ලකුණු රැස් කරන්න හැකිවුණා.මෙතෙක් මා විවිධ ස්ථානවල පන්දුවට පහරදීලා තිබෙනවා. එහෙත් ආරම්භක පිතිකරුවකු ලෙස ලකුණු කරා යන්න දිගු ඉනිමක් ක්‍රීඩා කරන්න ලැබෙන අවස්ථාවට මම කැමැතියි. මේ වනවිට මම පිතිකරුවකු, පන්දු යවන්නකු, පන්දු රකින්නකු මෙන් ම විකට් රකින්නකු ලෙසින් ද ක්‍රීඩා කර දස්කම් දක්වා තිබෙනවා. තව මට ඇත්තේ ටෙස්ට් තරගයක ආරම්භක පන්දු යවන්නකු ලෙසින් ක්‍රීඩා කිරීමට පමණයි. ඒ සඳහා අවස්ථාවක් ලැබුණොත් මම ඊට කිසිසේත් මැලිවෙන්නේ නැහැ.පළමු ඉනිමේ ඩිල්ෂාන් ගෙන් පසු පිටියට පිවිසි තිලාන් සමරවීර මහේල සමඟ එක්වෙමින් ශ්‍රී ලංකා ලකුණු පුවරුව වේගයෙන් වෙනස් කිරීමට දායක වුණා. මෙහිදී මහේල ලකුණු 114 ක් ලබාගත් අතර තිලාන් ලබාගත් ලකුණු ගණන 159 ක්.මහේල මෙම තරගයේ පිතිකරුවකු ලෙස සාර්ථක වෙමින් ගාල්ල ක්‍රීඩාංගණයේ ඔහුගේ 5 වැනි ටෙස්ට් ශතකය ලබාගත් අතර එය ඔහුගේ ටෙස්ට් දිවියේ 26 වැනි ශතකය ද වෙනවා.මේ දක්වා ගාල්ලේ දී ටෙස්ට් තරග 15 කදී ලකුණු 1624 ක් ලබා ඇති ඔහු තිලාන් සමඟ පැවැත්වූ සිව්වැනි කඩුල්ලේ සබඳතාව ඕවර 52 කදී ලකුණු 166 ක්.මෙම තරගයේ සුවිශේෂී පන්දු යවන්නා වූ මුරලිදරන් ලෝක වාර්තාවකට ද හිමිකම් කීම අතිවිශේෂ සිදුවීමකි. පළමු ඉනිමේ කඩුලු 4 ක්, දෙවැනි ඉනිමේ කඩුලු 3 ක් ද ලබාගත් මුරලි තරගයේ තෙවැනි දිනයේ දී ජගත් ටෙස්ට් තරග බිමේ වැඩිම නොඉඳුල් ඕවර සංඛ්‍යාවක් යවමින් ලෝක වාර්තාවක් ද පිහිටුවීය. ඕස්ට්‍රේලියාවේ ෂේන් වෝන් ඕවර 1761 ක් යවා තබා තිබූ වාර්තාව අභිබවා තැබූ එම වාර්තාව තව බොහෝ කලක් මුරලි සතුව පවතිනු ඇත.නවසීලන්ත පළමු ඉනිමේදී ඕබ්‍රයන් දවාගත් මුරලි ගාල්ලේ ඔහුගේ 100 වැනි ටෙස්ට් කඩුල්ල ලබා ගැනීමත් සුවිශේෂ සිදුවීමකි.අපේ නව සොයා ගැනීම වූ අජන්ත මෙන්ඩිස් හොඳ පීඩනයක් පිතිකරුවනට එල්ල කරමින් පන්දු යැවූ අතර මුරලි හැරුණු විට නවසීලන්ත පිලට වැඩිම හානියක් කළ පන්දු යවන්නා වූයේ තුෂාර මිරැන්ඩෝය. ඔහු පළමු ඉනිමේදී කඩුලු 4 ක් දවාගත් අතර වරින්වර පැමිණ පිතිකරුවන්ට හිසරදයක් වෙමින් පන්දු යවා සමස්ත තරගයේ කඩුලු 6 ක් දවා ගත්තේ ය. පාකිස්තානු සංචාරයට ක්‍රීඩා නොකළ ප්‍රසන්න ජයවර්ධන මෙම තරගයේදී කඩුල්ල පිටුපස සිට විශිෂ්ට කාර්ය භාරයක් ඉටු කරමින් තමන් ලොව සිටින දක්ෂතම කඩුලු රකින්නකු බව සනාථ කරමින් ශ්‍රී ලංකා කණ්ඩායමේ ජයග්‍රාහී මාවතට දායක විය.එහෙත් සංචාරක නවසීලන්ත පිලේ නිත්‍ය කඩුලු රකින්නා වූ බ්‍රෙන්ඩන් මැක්මිලන් හා අතිරේක කඩුලු රකින්නා වූ ජෙසී රයිඩර් යන දෙදෙනාටම උදරාබාධ වැළඳීමෙන් ක්‍රීඩා කිරීමට නොහැකිවීම නිසා සිව් වැනි දිනයේ කලින් නම් නොකර සිටි 29 හැවිරිදි රීස් යංග් පිටියට පිවිසියේ ය. මීට පෙර ටෙස්ට් තරගයකට ක්‍රීඩා නොකළ ද ඔහු හොඳින් ක්‍රීඩා කළ අතර ඔහුට ක්‍රීඩා කිරීමට අවසර දීම පිළිබඳව විටෝරි සංගක්කාරට ස්තුති කර තිබුණි.කාලගුණය විටින් විට බාධා එල්ල කළ ද ශ්‍රී ලංකා ක්‍රීඩකයින් ගේ ප්‍රවේගකාරී පිතිකරණය නිසා ලකුණු 202 ක අතිවිශිෂ්ට ජයක් ලබාගත් මෙම තරගයේදී නවසීලන්ත ක්‍රීඩකයින් 7 දෙනකු ම අසනීප වුවත් ජයග්‍රහණය අවතක්සේරු වීමට එය බලපෑමක් නොවීය.පළපුරුදු පන්දු යවන්නා වූ ජේකබ් ඕරාම් සහ නවසීලන්ත නායක ඩැනියල් විටෝරි පමණක් ශ්‍රී ලංකා පිතිකරුවනට තරමක් පීඩනයක් එල්ල කළත් පටෙල් සහ ක්‍රිස් මාටින් දෙදෙනා දැඩි ප්‍රහාරයකට ලක් වූහ.ශ්‍රී ලංකාව පළමු ඉනිමේ ලැබූ ලකුණු 452 ට පිළිතුරු ලෙස නවසීලන්තය ලකුණු 299 ත් ලැබූ අතර ශ්‍රී ලංකාව දෙවැනි ඉනිමේ ලැබූ ලකුණු 259 ත් සමඟ නවසීලන්තයට ලකුණු 412 ක ඉලක්කයක් ලැබිණි. එහෙත් සෙසු පිතිකරුවන් අසාර්ථක වෙමින් ක්‍රීඩාගාරයට යද්දී නවසීලන්ත නායකයා පමණක් හුදෙකලා සටනක නිරත වෙමින් ලකුණු 67 ක් ලබාගත් නමුත් එයින් ජයග්‍රහණය තරමක් පමා කිරීම පමණක් සිදුවිය.ශ්‍රී ලංකාව ලකුණු 202 ක දැවැන්ත ජයග්‍රහණය ලබාගත් පසු පන්දු යැවීමෙන් සාර්ථක ඵල නෙළාගත් ලොව අංක එකේ පන්දු යවන්නා වන අපේ මුරලිට යළිත් පන්දුව දමා ගැසීමේ චෝදනාව එල්ල කර තිබේ.ඒ නවසීලන්තයේ හිටපු ආරම්භක ටෙස්ට් පිතිකරුවකු වූ මාක් රිචඩ්සන්. මෙම සමස්ත තරගයේ මුරලි ලකුණු 161 ක් සමඟ නොඉඳුල් ඕවර පිට පිට යවමින් කඩුලු 7 ක් දවා ගත් අතර මේ වනවිට රූපවාහිනී විස්තර විචාරකයකු මෙන් ම තීරු ලිපි රචකයකු ද වන මාක් රිචඩ්සන් ‘ඉරිදා හෙරල්ඩ්’ පුවත්පතට ඔහුගේ කොලම හරහා මුරලිට මෙම චෝදනාව එල්ල කර තිබේ.එහෙත් එදා ඩැරල් හෙයා විනිසුරුගේ අභියෝගය හමුවේ අභීත සිංහලයකු සේ නැගී සිට හිටපු නායක අර්ජුන රණතුංග විසින් තනා දුන් මාවතේ මුරලි මේ වනවිට ලොව අංක එකේ පන්දු යවන්නා ලෙස සුවිශේෂී අන්තයකට ගමන් කර තිබේ. එය ලොව ක්‍රිකට් වංශ කතාවේ අතිවිශිෂ්ට මෙන් ම ලෙහෙසියෙන් ක්‍රීඩකයකුට ළඟා විය නොහැකි ඉසව්වකි. එවැනි ජයක්, එවැනි වාර්තාවක්, පරාජයේ දී පමණක් නැඟෙන මෙවැනි කෙඳිරිල්ලකින් කිසිදා බිඳ දමන්නට නොහැකි බව ද සටහන් කළ යුතුව ඇත.මේ සටහන තබන මොහොත වනවිට ශ්‍රී ලංකා නවසීලන්ත දෙවැනි ටෙස්ට් තරගය ආරම්භ වී නොමැති වුවත් පුවත්පත මුද්‍රණයෙන් එළි දකින විට එම තරගයේ ප්‍රතිඵලය පිළිබඳව පැහැදිලි ඉඟියක් ලැබී තිබිය හැකියි.ලකුණු අතර සිටින සුපිරි පිතිකරුවන් ඕනෑම ලකුණු ගණනක් සුරක්ෂිත කරගනිමින් කඩුලු ලබාගත හැකි සුපිරි පන්දු යවන්නන් ඇතුළත් කණ්ඩායමක් සමඟ ජයග්‍රාහී මානසිකත්වයකින් ටෙස්ට් තරගාවලිය ජයගන්නට තරග වදින ශ්‍රී ලංකා කණ්ඩායම් නායක කුමාර සංගක්කාරට ටෙස්ට් වංශ කතාවේ අංක එකේ නායකයා බවට පත්වන්නට ශ්‍රී ලංකා නාමය අංක1 ට ඔසවා තබන්නට හැකියාව, වාසනාව ලැබේවායි පතමු.ඉඳුනිල් වීරරත්න</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=av0908309</link>
    <topic>සිත කය සුවපත් කරන්න සංගීතයට පුළුවන්</topic>
    <author>ජයමිණි අත්තනායක</author>
    <content>මොබයිල් ෆෝන් මල් කැඩිල්ලතනියම ජීවත් වෙනවා ආයෙ බඳින්නේ නෑසූකරයා මුම්බායි එද්දී ඓශ්වර්යාට උණ!දුවත් අරගෙන අව්කාස්ටකේ ඇවිදින්නේ ඔපරේෂන් එකට සල්ලි හොයන්නජාතික රූපවාහිනියෙන් කොටස් 100 ක ටෙලිනාට්‍යයක් සක්විත්තෝමගේ ටච් එක හොඳයි‘නින්ද නැති මට හීන පේනා’ ඒ මගේ මුල්ම නාට්‍ය අත්දැකීමවිශිෂ්ටයන්ගේ ගමනක අභිමානයසිත කය සුවපත් කරන්න සංගීතයට පුළුවන්එඩ්වඩ් - චරිතා කැන්ගරු ප්‍රසංගයකඅපි සංගීතය කරනවාට තාත්තා කැමති වුණේ නෑ57 දෙනකු ඝාතනය වූ ගෝනගල ඛේදවාචකය සිනමාවට නැඟුණේ මෙහෙමයිෆ‍්‍රයිඩ් චිකන්බුවා ලන්තයේ සිටනන්දා මාලිනියගෙන් අලුත් සංගත තැටි දෙකක්උපන් ගම වන මුල්කිරිගලින් මං ඡන්දේ ඉල්ලනවා‘සැරයටියෙන් අපි යනෙන තුරා’ ගීතයේ අත්දැකීම පොල් කඩන අන්ධ අයකුගේ කතාවයි“කෝ අයියෙ මුතූට හම්බවුණ ළමයා” (රසදුන නව කථාව)අදත් හෙටත් ප්‍රේම කරමු ලව් ආජ් කල්ලස්සන - නිරෝගී කෙස් කළඹක රහස මෙන්නනැඟී එන නිළි මධුමාලිලසන්ති මනරංජනීමානසික බලපෑමෙන් ඇතිවෙන ඇතැම් කායික ආබාධ සුව කළ හැකි යැයි දැන් ලෝකයේ බොහෝ වෛද්‍යවරුන් පිළිගන්නා අතර කායික මෙන් ම මානසික සුව සහනය උදෙසා සංගීතය චිකිත්සාවක් (Music Theropy) ලෙස යොදා ගැනීම පිළිබඳ පර්යේෂණ ද දැන් ලොව පුරා පැවැත්වේ.මැය ද එසේ සංගීත විෂය ගැඹුරින් (උත්තර භාරතීය ශාස්ත්‍රීය සංගීතය) හදාරා ‘සංගීත චිකිත්සනය’ පිළිබඳ විෂය ක්ෂේත්‍රය ඔස්සේ ලෙඩුන් සුවපත් කිරීමට කැපවී සිටින්නියකි. ඇය කේ.ඩී. ලසන්ති මනරංජනී. සංගීතය පිළිබඳව දැඩි කැපකිරීම් මත දිගු දුරක් පැමිණ සිටියි.ඇය ‘සංගීත චිකිත්සාව‘ පිළිබඳ ෂැංහයි කන්සර්වේටරියන් හා ස්ලෝවේනියාවේ ලුබ්ලියානා විශ්ව විද්‍යාලයෙන් අධ්‍යාපනය හදාරමින් සිටියි. එමෙන් ම සංගීත චිකිත්සාව පිළිබඳ ජර්මානු සංගීත චිකිත්සක මහාචාර්ය වුල්ෆ් ගැන්ග් මස්නක් යටතේ ප්‍රායෝගික හා න්‍යායික දැනුම ලබාගත් ඇය ඔස්ට්‍රියානු හෘද රෝග සංගමය සමඟ සංගීත චිකිත්සාව පිළිබඳ පර්යේෂණ කටයුතු වලදී නියැළී සිටියි.පසුගියදා කෙටි නිවාඩුවකට ශ්‍රී ලංකාවට පැමිණි ලසන්ති ඒ ආගිය තොරතුරු කතා බහ කරන්න ‘රසඳුන’ හා එක්වූ අයුරුයි මේ.සංගීත චිකිත්සාව කියන දේ අපේ රටට අලුත් දෙයක් නේද?සංගීතය විශ්ව භාෂාවක්. ජාති ආගම් භේද කිසිත් නැති එය මුළු ලෝකයාටම පොදු දෙයක්. ඒ විශ්වීය ගුණයෙන් මිනිසුන්ගේ සිත් මෙන් ම කය ද සුවපත් කරන්න පුළුවන්.මිනිසුන්ගේ කායික හෝ මානසික ගැටලුවක් වෙනුවෙන් ඖෂධ ප්‍රතිකාර භාවිතා නොකර විකල්ප ප්‍රතිකාරයක් ලෙස සංගීතය භාවිතා කිරීම තමයි සංගීත චිකිත්සාව මගින් ඉටු කෙරෙන්නේ. ඇත්තටම අද බටහිර රටවල ‘මියුසික් තෙරපි’ ක්‍රමය බහුලව භාවිතා වෙනවා.‘සංගීත චිකිත්සාව‘ ඔස්සේ මිනිසුන්ට කායිකව, මානසිකව යම් සංවේදීතාවක් ලබා දෙනවා කියන එක ඔබ විස්තර කරන්නේ කොහොමද?“මේ වනවිට මම ඔස්ට්‍රියානු හෘද රෝග සංගමය හා ඒකාබද්ධව පර්යේෂණවල නියැළී සිටිනවා. පෙරදිග දර්ශනයට අනුව මනුෂ්‍ය ශරීරය ආපෝ, තේජෝ, වායෝ, පඨවි, ආකාශ යන පංච භූතවලිනුයි ගොඩනැගිලා තියෙන්නේ. මේ ශරීරය සමතුලිතතාවයෙන් පවතින්නේ වා, පිත්, සෙම් යන කොටස් තුනේ සමතුලිතතාව රඳා පවතින තෙක් පමණයි.”“මේ සංගීත චිකිත්සන පර්යේෂණ ක්‍රම මගින් වා පිත් සෙම් යන කොටස් තුන සමතුලිතභාවයෙන් යුතුව පවත්වාගෙන යාමට ආධාර කෙරෙනවා. අපේ පංචේන්ද්‍රියන් ලෙඩ වෙන්නේ වාත, පිත, සෙම කියන මේ ත්‍රිදෝෂයන්ගේ සමතුලිතතාව බිඳුණාම. ඒත් මේවා සුව අතට පත් කිරීමේ හැකියාව සංගීතයට තියෙනවා. එතැන දී ‘නාදය’ කියන දේ මූලික වෙනවා. සංගීතය මගින් ලේ ගමන ක්‍රියාත්මක වී රුධිර සෛලවලට ඉන් ලොකු උත්තේජනයක් ලබාදෙනවා කියන එක අද ලෝකය හොයාගෙන ඉවරයි.”“අද ලෝකයේ දියුණු රටවල රෝහල්වල සංගීත චිකිත්සකයෙක් අනිවාර්යයෙන් ම ඉන්නවා. ඒ අතර පිළිකා, හෘද මෙන් ම මානසික රෝගවලට සංගීතය වැඩිපුර යොදා ගැනෙනවා. මානසික ආතතියෙන් යුත් රෝගියෙක් රෝහලකට පැමිණියහොත් ඔහු කෙළින් ම යොමු කරන්නේ සංගීත චිකිත්සකවරුන් වෙතට. ඒ ඒ විෂයන්ට ප්‍රවීණ සංගීත චිකිත්සක වරුන් එහි ඉන්නවා. සමහරවිට රෝගියෙක් සුවපත් කරන්න මාස ගණනක් ඔවුන් කැප වෙනවා.මේ සඳහා යොදා ගන්නා සංගීත ක්‍රම මොනවගේ ද?‘මියුසික් තෙරපි’ එකකින් කෙරෙන්නේ මානසික ඒකාග්‍රතාවයන් ඇති කිරීම මේ සඳහා යොදාගන්නේ මෝසාට්, බිතෝවන් වැනි ශාස්ත්‍රීය සංගීතඥයන්ගේ සංගීතාංග. ඒ වගේම රාගධාරී සංගීතයත් ලොකු ශක්තියක් තියෙනවා. අපේ පිරිතෙනුත් ඒ සඳහා බලපෑමක් ඇති කළ හැකියි.මෙය ලෙඩුන් සඳහා භාවිතා කිරීම ගැන ඔබේ අදහස?“අපට මේ සඳහා අවස්ථා, පහසුකම්, උපකරණ නෑ. ලංකාවේ රෝහල් කීපයකම ‘මියුසික් තෙරපි’ කරන්න ගියාම වෛද්‍යවරුන් කීවේ ඒ සඳහා පහසුකම් උපකරණ නෑ කියලයි. කෙසේ වෙතත් අපේ රටේත් බටහිර වෛද්‍යවරුන්, ආයුර්වේද වෛද්‍යවරුන් මෙන් ම සංගීතඥයන් මේ ගැන දක්වන උනන්දුව ගැන සතුටුයි.”‘සංගීත චිකිත්සාව‘ අද සමාජයට වඩාත් ඔබින බව ඔබ කියන්නේ ඇයි?“ඇත්තටම අද සමාජය දිහා බලපුවාම පේන දෙයක් තමයි සමාජ, ආර්ථික, දේශපාලනික ගැටලු හමුවේ මිනිස්සු විකෘති මානසිකත්වයෙන් කටයුතු කරන්නේ කියන එක. ප්‍රශ්නවලින් මිනිස් සිත් සතන් මිරිකිලා හෙම්බත් වෙලා. ඒ වගේ ම ඒ ප්‍රශ්න නිසා මිනිසුන්ගේ සංවේදිතාව යටපත් වෙලා. මේ යටපත් වූ මිනිස් ගුණාංග, සාරධර්ම ආකල්ප, ගොඩනඟා ගන්න යොදා ගන්න පුළුවන් හොඳම දේ සංගීතය. මානසික ආතතිය, පීඩනය වැනි රෝග වලට ගොදුරු වී සිටින මිනිසුන්ගේ මනස සුවපත් කරන්නට වගේ ම ගුණගරුක සමාජයක් මෙන් ම ප්‍රබෝධමත්ව, උපරිම ඵලදායිතාවකින් යුතුව ජීවිතය ජය ගන්නටත් මෙය උපකාරි වන බව කියන්න ඕන. හැමදේටම මුල් වෙන්නේ අපේ මනස නිසා. ඒ මනස සුවපත් කිරීම තමා මූලිකව සිදු කරගත යුත්තේ.ඔබ මේ විෂය ගැන යොමු වුණේ කොහොමද?සංගීත ශාස්ත්‍රපති උපාධිය ලබාගත්තේ ඉන්දියාවේ බෙනාරස් විශ්වවිද්‍යාලයෙන්. එහිදී මට වඩාත් තහවුරු වූ දෙයක් තමයි හින්දුස්ථානි සංගීතයේ සමහර රාගවලින් ලෙඩ සුවපත් කරන්න පුළුවන් කියන එක. පසුව මා ලංකාවට ඇවිත් හොරණ ශ්‍රීපාලි මණ්ඩපයේ කථිකාචාර්යවරියක ලෙස සේවය කළා. ඒ අතර ආචාර්ය උපාධිය කරන්න චීනයේ ‘ෂැංහයි කොන්සර්වේටර් ඔෆ් මියුසික් විශ්ව විද්‍යාලයට’ පැමිණියා.මම එහිදී හැදෑරීමට තීරණය කළේ ‘සංගීත චිකිත්සාව‘ කියන විෂය.“ඒ හැරුණුවිට ක්‍රෝඒෂියාවේ සාගරව් හා පූලා කියන විශ්වවිද්‍යාලවල බාහිර කථිකාචාර්යවරියක් හැටියටත් කටයුතු කළා.ජයමිණි අත්තනායක</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=av09083010</link>
    <topic>එඩ්වඩ් - චරිතා කැන්ගරු ප්‍රසංගයක</topic>
    <author/>
    <content>මොබයිල් ෆෝන් මල් කැඩිල්ලතනියම ජීවත් වෙනවා ආයෙ බඳින්නේ නෑසූකරයා මුම්බායි එද්දී ඓශ්වර්යාට උණ!දුවත් අරගෙන අව්කාස්ටකේ ඇවිදින්නේ ඔපරේෂන් එකට සල්ලි හොයන්නජාතික රූපවාහිනියෙන් කොටස් 100 ක ටෙලිනාට්‍යයක් සක්විත්තෝමගේ ටච් එක හොඳයි‘නින්ද නැති මට හීන පේනා’ ඒ මගේ මුල්ම නාට්‍ය අත්දැකීමවිශිෂ්ටයන්ගේ ගමනක අභිමානයසිත කය සුවපත් කරන්න සංගීතයට පුළුවන්එඩ්වඩ් - චරිතා කැන්ගරු ප්‍රසංගයකඅපි සංගීතය කරනවාට තාත්තා කැමති වුණේ නෑ57 දෙනකු ඝාතනය වූ ගෝනගල ඛේදවාචකය සිනමාවට නැඟුණේ මෙහෙමයිෆ‍්‍රයිඩ් චිකන්බුවා ලන්තයේ සිටනන්දා මාලිනියගෙන් අලුත් සංගත තැටි දෙකක්උපන් ගම වන මුල්කිරිගලින් මං ඡන්දේ ඉල්ලනවා‘සැරයටියෙන් අපි යනෙන තුරා’ ගීතයේ අත්දැකීම පොල් කඩන අන්ධ අයකුගේ කතාවයි“කෝ අයියෙ මුතූට හම්බවුණ ළමයා” (රසදුන නව කථාව)අදත් හෙටත් ප්‍රේම කරමු ලව් ආජ් කල්ලස්සන - නිරෝගී කෙස් කළඹක රහස මෙන්නනැඟී එන නිළි මධුමාලිඔස්ට්‍රේලියාවේ වෙසෙන ශ්‍රී ලාංකිකයින්ගේ සංවිධානය පස්වන වතාවටත් සංවිධානය කරන ‘සුරක්නා’ සංගීත ප්‍රසංගය වෙනුවෙන් මෙවර සහභාගි වන්නේ ප්‍රවීණ ගායන ශිල්පී විශාරද එඩ්වඩ් ජයකොඩි සහ චරිතා පි‍්‍රයදර්ශනි පීරිස් ය.මේ දිනවල ඔවුහු මෙම ඔස්ට්‍රේලියානු සංචාරය සඳහා සූදානමින් සිටිති.මෙම සංගීත ප්‍රසංගයේ විශේෂත්වය වන්නේ එඩ්වඩ් - චරිතා ගේ පුතු චන්දීප ජයකොඩි සහ දියණිය වන ශාරණ්‍යා ජයකොඩි ද මෙම සංගීත ප්‍රසංගයේ දී ගීත ගායනයට එක්වීමයි.බ්‍රිස්බේන්, සිඩ්නි, කැන්බරා, මෙල්බර්න්, පර්ත් නගරවල පැවැත්වෙන මෙම සංගීත ප්‍රසංගයෙන් පසු චන්දීප සහ ශාරණ්‍යා ප්‍රධාන චරිත රඟපාන ඔස්ට්‍රේලියාවේ වෙසෙන ශ්‍රී ලාංකික දරුවන් සම්බන්ධ වන ‘කුරූපිංචි’ වේදිකා නාට්‍යය ද රඟ දැක්වේ.මෙම ප්‍රසංගය සංවිධානය කරන්නේ මෙල්බර්න්හි වෙසෙන ගායන ශිල්පිනි ශිරෝමා ප්‍රනාන්දුයි.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=av09083011</link>
    <topic>අපි සංගීතය කරනවාට තාත්තා කැමති වුණේ නෑ</topic>
    <author>ඉනෝකා පෙරේරා බණ්ඩාර ඡායාරූප – ගීත් ද මැල්</author>
    <content>මොබයිල් ෆෝන් මල් කැඩිල්ලතනියම ජීවත් වෙනවා ආයෙ බඳින්නේ නෑසූකරයා මුම්බායි එද්දී ඓශ්වර්යාට උණ!දුවත් අරගෙන අව්කාස්ටකේ ඇවිදින්නේ ඔපරේෂන් එකට සල්ලි හොයන්නජාතික රූපවාහිනියෙන් කොටස් 100 ක ටෙලිනාට්‍යයක් සක්විත්තෝමගේ ටච් එක හොඳයි‘නින්ද නැති මට හීන පේනා’ ඒ මගේ මුල්ම නාට්‍ය අත්දැකීමවිශිෂ්ටයන්ගේ ගමනක අභිමානයසිත කය සුවපත් කරන්න සංගීතයට පුළුවන්එඩ්වඩ් - චරිතා කැන්ගරු ප්‍රසංගයකඅපි සංගීතය කරනවාට තාත්තා කැමති වුණේ නෑ57 දෙනකු ඝාතනය වූ ගෝනගල ඛේදවාචකය සිනමාවට නැඟුණේ මෙහෙමයිෆ‍්‍රයිඩ් චිකන්බුවා ලන්තයේ සිටනන්දා මාලිනියගෙන් අලුත් සංගත තැටි දෙකක්උපන් ගම වන මුල්කිරිගලින් මං ඡන්දේ ඉල්ලනවා‘සැරයටියෙන් අපි යනෙන තුරා’ ගීතයේ අත්දැකීම පොල් කඩන අන්ධ අයකුගේ කතාවයි“කෝ අයියෙ මුතූට හම්බවුණ ළමයා” (රසදුන නව කථාව)අදත් හෙටත් ප්‍රේම කරමු ලව් ආජ් කල්ලස්සන - නිරෝගී කෙස් කළඹක රහස මෙන්නනැඟී එන නිළි මධුමාලිසුනිල් සාන්ත පුතු ලංකා සාන්තතාත්තගෙම හඬැති ගායක පුතුන් මේ රටේ කොයි තරම් නම් ඉන්නවද...ඒත් කිසිදා ගයා නැති සුනිල් සාන්ත පුතු ලංකා සාන්ත කියන්නෙ ගායනාව තමන්ට දුෂ්කර කටයුත්තක්ය කියල.එහෙම වෙන්නත් හේතුවක් තිබුණා.’මගේ දරුවන්ට සංගීතය තහනම්...’සුනිල් සාන්තයන් දමාපු ඔය නීතිය දරුවන් හතර දෙනාගෙම ජීවිත වෙනස් කළා.පුතුන් තුන්දෙනා ඉංජිනේරුවන් වුණෙත් එකම දූ පශු වෛද්‍යවරියක් වුණෙත් එහි ප්‍රතිඵලයක් විදියට. තරුවක දරුවෙක් වුණත් වෙනස් මඟක් ගත්තෙ ඇයි කියල හොයද්දි සමහර අතීත කතා ඉබේ ඈඳෙනව.1939 ඉන්දියාවට ගිය සුනිල් සාන්තයන් 1944 ආපහු මව් රටට එන්නෙ සිතාර් වාදනය සහ ගායනය පිළිබඳ ඉහළම උපාධිය සමත් වෙලා.ඒත් හිටපු පාලකයො සුදුසු රැකියාවක් නොදුන්න විතරක් නෙවෙයි, ගුවන් විදුලියෙ ‘ශ්‍රේණි’ ගත කරන පරීක්‍ෂණයට ගෙන්වුවෙත් ඉන්දියානු සංගීතඥයෙක්.ඒ වන විටත් එම විභාගම සමත්ව එම සුදුසුකමම ලබා හිටි සුනිල් සාන්තයන්ට සිද්ධවෙනව, සුදුසුකම් පසෙකලා ශ්‍රේණිගත කිරීම් විභාගයට මුහුණ දෙන්න.පඳුරක් ගානෙ නාළිකා නොතිබුණු එදා, ගායකයකුට දොරට වැඩිය හැකි වූ එකම මඟ ගුවන් විදුලිය.’මෙයට සහභාගි නොවන කෙනෙකුට ගායකයකු විය නොහැකියි...’ඒ, ගුවන් විදුලිය දමාපු නීතිය.සුදුසුකම් සපුරා ඇති අභිමානවත් හිත ඉඩ දෙන්නෑ ඊට හිස නමන්න. ඔහු ගුවන් විදුලියෙන් ඈත් වෙනව. සුදුසුකම්වලට දොර වහපු මිනිසුන් ගෙ එළිපත්තටවත් නොයා ගෙදර පන්ති පවත්වනව.”අපේ පුංචි කාලෙ මට මතක ඇති දා ඉඳල තාත්තා ගෙදර. අම්මගෙ ගුරු වැටුප විතරයි හයියකට තිබුණෙ. තාත්තා සංගීත පොත් ලියුව. පන්ති පැවැත්වුව. රෙදි විකුණුව. කරෝල විකුණුව.හැබැයි කොයි දේකින්වත් ලාබ ලැබුවෙ නැහැ. තාත්තගෙන් රෙදි අරගෙන ගියපු සමහර වෙළෙන්දො පාරෙ දකින කොට හැංගෙනව. කරෝල වෙළෙඳාමත් ඒ වගේ. හැමදේම ටික කලයි.තාත්තා ‘ඕලු පිපීලා’ ලිව්වෙත් ඔහොම ගෙදර ඉන්න කාලෙ. හැබැයි 1946 කොටා පාරේ ගුවන් විදුලියෙ මුලින්ම කපාපු තැටිය තාත්තගෙ ‘ඕලු පිපීලා’. මට මතකයි ඒ කාලෙ සී.ටී. ප්‍රනාන්දු, වගේ පස්සෙ කාලෙක ප්‍රවීණයන් වෙච්චි හුඟ දෙනෙක් තාත්තගෙ සංගීත පන්තිවලට ආවා.සුනිල් සාන්තයන්, බිරිඳ සහ දරු හතර දෙනා සමඟසංගීතයෙ කෙළ පැමිණියත් සුදුසු රස්සාවක් නැතිනම් හිතට මොන සතුටක්ද...“සංගීතය කළොත් අපිත් අතරමං වෙයි කියල තාත්තා හිතන්න ඇත්තෙ ඒ නිසා.”මගෙන් කියල ඔයගොල්ලන්ට ලැබෙන්න දෙයක් නෑ. ඒ නිසා හොඳට ඉගෙන ගන්න ඕනෙ...”තාත්තා හැම වෙලාවෙම කිව්ව විතරක් නෙවෙයි, ඇත්තටම ඒ ගමන අපිව ගෙනාවා.දෙහියගාත රෝමානු කතෝලික පිරිමි පාසල අපි තුන්දෙනාම උගත් පාසල. ඒ වගේම තාත්තා ඉගෙන ගත්තෙත් ඒ පාසලේ.මං උසස් පෙළ කළේ මීගමුව ශාන්ත මරියා විදුහලේ. ඉස්කෝලෙ යන කාලෙ මං හුඟක් දක්‍ෂ ක්‍රීඩාවලට. හැම ‘මීට් එකම මං දිවුව. දිනුවා. හැබැයි මටම කියල ‘රනින් ෂූස්’ වත් නැතිව.ගෙදරට කරදර නොකර ඒ අවශ්‍යතා සපිරුණේ යාළුවන්ගෙන්. මට කවදත් හොඳ යාළුවො හිටියා. එක කාලයක් තිබුණා අපි තුන්දෙනාම පේරාදෙණිය ඉංජිනේරු පීඨයෙ හිටපු. 1979 ජගත් සාන්ත මල්ලියි මායි විශ්ව විද්‍යාලයෙන් පිටවුණා.එයා ගියේ මිකැනිකල් ඉංජිනියරින්වලට. මං සිවිල් ඉංජිනේරු. අපේ අයියගෙ නමත් සුනිල් සාන්ත. එයා ඒ වෙනකොට ඉංජිනේරු වෘත්තියෙ වැඩ පටන් අරන්...”ජගත් - සවිනි - උදාර, ලංකා සාන්තගේ දූ පුතුන්සංගීත දිවියෙ පැතුම් බොඳව ගියත් දූ පුතුන් වෙනුවෙන් මැවූ සිහින ඒ හැටියෙන් ම ඉටු වූ සතුටින් සුනිල් සාන්තයන් ගෙ හිත පිරිල.ඒත් නොහිතපු දවසක් උදා වෙනව.ජගත් පුතු හිටි අඩියෙ නාන තටාකයදි මිය ගියේ යාළුවොත් එක්ක ගිය විනෝද ගමනකදි.ඇහැක් වගේ උස් මහත් කරපු දරුවන්ගෙන් හුරතලා, බාල පුතු. ඔහුගෙ වියෝව දරා ගත නොහැකි වූ සුනිල් සාන්තයන් ද හෘදයාබාධයකින් මෙලොව හැර දමා යනව. ඒ හරියටම ජගත් පුතුගෙ වියෝවෙන් සති 6 ක් ගෙවෙද්දි.”තාත්තා හිටියෙ හරිම දුකෙන්. අපිව මේ තැනට ගේන්න එයා හුඟක් දුක් වින්ඳා. එයා විඳපු දුක් අපිට නොවෙන්නයි, අපිව එගොඩ කළේ.මල්ලිගෙ වියෝව තාත්තට කොහොමටවත් දරා ගන්න බැරි වුණා. අම්ම කෑගහල ඇඬුවත් තාත්තා අපිට පේන්න කවදාවත් ඇඬුවෙ නැහැ. දවස් ගණන් කාමරේ වහගෙන නොකා නොබී හිටියා...”තාත්තා නැතිවෙනකොට වයස හැට ගණනක්. ඒ වෙනකොට අපි කවුරුත් විවාහ වෙලා නැහැ. ඒත් තාත්තා රෝහිණීව දැනගෙන හිටියා.අපි මුණ ගැහුණෙ පේරාදෙණි සරසවියෙදි. එයා කළේ කෘෂිකර්මය. 1983 අපි විවාහ වුණා. 1984 එයා උසස් අධ්‍යාපනයට බැංකොක් ගියා. එහෙ ඉඳන් ඇමරිකානු විශ්වවිද්‍යාලවලට ඉල්ලුම් පත්‍ර දම දමා දරපු උත්සාහයක ප්‍රතිඵලයක් විදියට තමයි අපි ඇමරිකාවට ගියේ. ඒ මීට අවුරුදු 22 කට උඩදි.””එහෙ ගිය අලුත මට රස්සාවක් නෑ. රෝහිණිගෙ රස්සාව විතරයි. මං ගෙදරට වෙලා දරුව බලා ගත්තා. අපි හිටියේ ජෝර්ජියා ප්‍රාන්තයේ. ඒක සුදු කළු බේදය තදින්ම තියෙන ප්‍රාන්තයක්. නමුත් අපිට කිසිදාක කරදරයක් වෙලා නෑ.ලංකා සාන්ත - රෝහිණි යුවළමුල් කාලෙ අපි දෙන්න දවසට පැය 20 ක් වැඩ කරපු වෙලාවල් තිබුණ. ගණන් හදල බලබලා තමයි වියදම් කළේ. පිරිමහගෙන ජීවත් වෙන්න අපි පුරුදු වුණා.ජොර්ජියා ප්‍රාන්තයේ මහා මාර්ග දෙපාර්තමේන්තුවෙ සිවිල් ඉංජිනේරුවෙක් විදියට හොඳ රස්සාවක් ලැබුණම ටික ටික ඔළුව ඉස්සුවා. රෝහිණි එතකොට ස්වභාවික සම්පත් දෙපාර්තමේන්තුවෙ වැඩ කළේ.””ඇමරිකාවෙ බොහෝ විට පාංශු ඛාදනය වැළැක්වීමට භාවිතා වන කොහු ලණු කාපට් හදන්න මගේ ඔළුවට ආවෙ එහෙ වෙළෙඳ ප්‍රදර්ශනයක් බලන්න ගියපු වෙලාවක. 1993 දි අපි ලංකාවට ඇවිත් අත්හදා බැලුව. රෝහිණී සහ ලංකා නම් එකතු කරල, Ro – Lankaනමින් අපි ව්‍යාපාරය පටන් ගත්තා.අවුරුදු 16 ක් වැඩ කරපු ඉංජිනේරු වෘත්තියෙන් අයින් වෙලා දිගටම ව්‍යාපාරයෙ යෙදෙන්න වුණේ, ඒක මහා පරිමාණයෙන් ඇමරිකාවෙ කළ හින්ද. මගේ ඉංජිනේරු දැනුම, නිෂ්පාදනයෙ විවිධ පැති කරා යන්න හුඟක් උදව් වුණා. “ඒ සතුට විඳින්නට තාත්තා නැතත් ලීලා සුනිල් සාන්ත ඔවුන්ගෙ අම්මා හිතින් දහස්වර ඒ සැනසිල්ල විඳිනව ඇති කියලයි මට හිතුණෙ.”අපේ ලොකු පුතා ජගත් මනුර සාන්ත. මිය ගිය මගේ මල්ලි සිහිවෙන්නයි එයාගෙ නම මගේ පුතාට තැබුවෙ. එයාට දැන් 22 ක්. ලොකු පුතා අපේ ව්‍යාපාරය කරගෙන යනවා වෙනත් ප්‍රාන්තයක.සවිනි ලංකා සාන්ත, වෛද්‍ය විද්‍යාව හදාරනව. එයාට වයස 19 ක්. උදාර සුනිල් සාන්ත අපේ බාල පුතා. එයාත් ඉගෙන ගන්නව. මගේ දරුවොත් හොඳට ඉගෙන ගෙන තැනකට ඒවි. ඒත් ඇමරිකාවෙ තමයි ඔවුන්ගෙ අනාගතය.හැම දේම ලැබෙද්දි සමහර ;ද් නැති වෙනව වගේ, මං හිතුවෙ නැහැ මගේ දරුවන්ට සිංහල භාෂාව බැරිවෙයි කියල. මට දුකකට තියෙන්නෙ එච්චරයි...”කොහොම වුණත් ලංකා සාන්ත වගේම සුනිල් සාන්ත සහ කලා සාන්ත (නැගණී) දරුවන් තාත්තගෙ හීන හැබෑ කළා. කලා සාන්ත පශු වෛද්‍යවරියක්. ඇයත් සමඟ අම්මාගෙ පදිංචිය රාජගිරියේ.යුගයක් එකලු කළ තරුවක, දරුවෙක් දිරියෙන් ආ ගමනක් කියලයි අන්තිමට කියන්න වෙන්නෙ.ඉනෝකා පෙරේරා බණ්ඩාර ඡායාරූප – ගීත් ද මැල්</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=av09083012</link>
    <topic>57 දෙනකු ඝාතනය වූ ගෝනගල ඛේදවාචකය සිනමාවට නැඟුණේ මෙහෙමයි</topic>
    <author>හේමාලි විජේරත්න</author>
    <content>මොබයිල් ෆෝන් මල් කැඩිල්ලතනියම ජීවත් වෙනවා ආයෙ බඳින්නේ නෑසූකරයා මුම්බායි එද්දී ඓශ්වර්යාට උණ!දුවත් අරගෙන අව්කාස්ටකේ ඇවිදින්නේ ඔපරේෂන් එකට සල්ලි හොයන්නජාතික රූපවාහිනියෙන් කොටස් 100 ක ටෙලිනාට්‍යයක් සක්විත්තෝමගේ ටච් එක හොඳයි‘නින්ද නැති මට හීන පේනා’ ඒ මගේ මුල්ම නාට්‍ය අත්දැකීමවිශිෂ්ටයන්ගේ ගමනක අභිමානයසිත කය සුවපත් කරන්න සංගීතයට පුළුවන්එඩ්වඩ් - චරිතා කැන්ගරු ප්‍රසංගයකඅපි සංගීතය කරනවාට තාත්තා කැමති වුණේ නෑ57 දෙනකු ඝාතනය වූ ගෝනගල ඛේදවාචකය සිනමාවට නැඟුණේ මෙහෙමයිෆ‍්‍රයිඩ් චිකන්බුවා ලන්තයේ සිටනන්දා මාලිනියගෙන් අලුත් සංගත තැටි දෙකක්උපන් ගම වන මුල්කිරිගලින් මං ඡන්දේ ඉල්ලනවා‘සැරයටියෙන් අපි යනෙන තුරා’ ගීතයේ අත්දැකීම පොල් කඩන අන්ධ අයකුගේ කතාවයි“කෝ අයියෙ මුතූට හම්බවුණ ළමයා” (රසදුන නව කථාව)අදත් හෙටත් ප්‍රේම කරමු ලව් ආජ් කල්ලස්සන - නිරෝගී කෙස් කළඹක රහස මෙන්නනැඟී එන නිළි මධුමාලිඔහු පුරා වසර 30 ක් සක්‍රීයව යුද්ධයට දායක වූ වීරෝදාර නායකයෙක්. ශ්‍රී ලංකාවේ නාවික හමුදාවේ විවිධ නිලතල හොබවමින් එහි ඉහළ නිලධාරියකු ලෙස සේවයෙන් විශ්‍රාම යන මොහොතෙත් ඒ විශ්‍රාම සුවය විඳින්නට ඔහුට ඉඩ හසර නොලැබුණේ ඔහු සතු දක්ෂතාවයත් වීරෝදාර නායකයෙකු ලෙසින් ප්‍රකට කළ අභීත නායකත්වයත් ය.ඒ නිසා ම නාවික හමුදා සේවයෙන් විශ්‍රාම ලබද්දී තවත් භාරදූර කර්තව්‍යයක වගකීම ඔහු කර පිට පටවන්නට ජනාධිපති මහින්ද රාජපක්ෂ මැතිතුමාට සිත් විය.ඒ මේ රටේ යුද බියෙන් පීඩා විඳි තර්ජිත ගම්මාන ආරක්ෂා කිරීම පිණිස පිහිටුවා ගෙන තිබුණු ග්‍රාමාරක්ෂක හමුදාවේ පූර්ණ වගකීම ඔහුට බාරදෙමිනි.මේ වගකීම බොහෝ සතුටින් කරපින්නා ගත් ඔහු රියර් අද්මිරාල් සරත් වීරසේකර ය. රටේ ඉහළ පෙළේ ආරක්ෂක නිලධාරියකු වශයෙන් අපි ඔහු ගැන තොරතුරු දනිමු.එහෙත් නාවික හමුදාවේ සේවයේ නියුතු කාලවලදී සරත් වීරසේකර යන මේ නාමය කලාව තුළ ද විවිධ අවස්ථාවල අහන්නට දකින්නට ලැබුණු අවස්ථා බොහෝ විය.ඒ කවියකු, විචාරකයකු, ලේඛකයකු වශයෙන් ඔහු පළ කළ හැකියාව නිසා ය. අද මේ කතාවේ කතා නායකයා වන්නේ ද රියර් අද්මිරාල් සරත් වීරසේකර ය.මේ මොහොතේ ඔහු අප ඉදිරිපිට සිටිනුයේ රජයේ ඉහළ පෙළේ ආරක්ෂක නිලධාරියකු වශයෙන් නොව, ශ්‍රී ලාංකේය සිනමා ලෝලීන් වෙත දෑ හිතකාමී අපූරු සිනමා නිර්මාණයක් තිළිණ කිරීමේ අදිටනින් දර්ශන තලයක සිට නළු නිළියන් මෙහෙයවමින් ඔවුන්ට විධාන දෙන සිනමා අධ්‍යක්ෂවරයකු වශයෙනි.මේ දිනවල පුත්තලම, කරුවලගස්වැව වැනි ප්‍රදේශවලදී රූගත කෙරෙන එය ‘ගාමණී’ නම් වේ.“පුරා වසර ගණනාවක් මම ජීවත් වුණේ යුද්ධයක් එක්ක මුහුද මැද. නාවික හමුදා ඉතිහාසයේ ප්‍රථම වරට මගේ නැවට තමයි එල්.ටී.ටී.ඊ. මරාගෙන මැරෙන ප්‍රහාරයක් එල්ල වුණේ. ඒ 1990 ජූලි මාසයේදී වැල්වැටිතුරේ මුහුදේ දී.ඒ ප්‍රහාරය සම්පූර්ණයෙන් ම මෙහෙයවූයේ ප්‍රභාකරන්. මරාගෙන මැරෙන බෝට්ටු තුනකින් ඇවිත් එල්ල කරපු ප්‍රහාරය මට මැඩ පවත්වාගන්න පුළුවන් වුණා. මගේ එකම නිලධාරියෙක් විතරයි ජීවිතක්ෂයට පත් වුණේ.ඔය වගේ අත්දැකීම් එක්ක 1999 අවුරුද්දේ ඔක්තෝබර් 25 වැනිදාත් අපට දැන ගන්න ලැබුණා අම්පාර දිස්ත්‍රික්කයේ ‘ගෝනගල’ ගමේ තුන්මාසේ බණක් අහල එන පනස් හත් දෙනෙකු එල්.ටී.ටී.ඊ. ත්‍රස්තවාදීන් විසින් මරා දාල කියන ආරංචිය.මුහුද මැද ඉඳගෙන එදා මම කල්පනා කළා අපේ ග්‍රාමාරක්ෂක භටයන්ට ඇයි මේ ගම් ආරක්ෂා කරගන්න බැරි කියලා. කොහොම හරි වසර 30 ක නාවික හමුදා සේවය අවසන් කරලා මම විශ්‍රාමයද්දී දෛවෝපගත විදියට ග්‍රාමාරක්ෂක හමුදාව මට බාර කරන්න ජනාධිපතිතුමා පෙලඹුණා.ඊට පස්සේ මම ඒ වෙනකොට 19200 ක් හිටපු ග්‍රාමාරක්ෂක භටයෝ 41500 දක්වා වැඩි කරලා ඔවුන්ට හොඳ පුහුණුවක් දීලා නිල ඇඳුමක් හොඳ අවියක් ලබල දීලා හොඳ තත්ත්වයකට ගෙනාවා. ඊට පස්සෙ ඔවුන් අද මේ ලබල තියන යුද ජයග්‍රහණය ලබන්න සක්‍රීයව දායක වුණා.එදා මගේ හිතට ගෝනගල සිද්ධියෙන් දැනුණු කම්පනය හා පසුව ග්‍රාමාරක්ෂක නිලධාරීන් සමඟ වැඩ කිරීමෙන් ලද අත්දැකීම් එක්ක තමයි මම හිතුවේ එයින් චිත්‍රපටයක් කරන්න. ඒ අනුව තමයි ‘ගාමණී’ නිර්මාණය වුණේ. ‘ගාමණී’ කියන නම මේකට මම තැබුවේ ගම් ආරක්ෂා කරන නියමුවන් කියන අරුතිනුයි.රියර් අද්මිරාල් සරත් වීරසේකරගේ අදහස වනුයේ රණවිරුවන්ගේ චිත්ත ශක්තිය වර්ධනය වන මෙවන් නිර්මාණ බිහිවීමට තිබුණේ මීට ප්‍රථම බවය. යුද්ධයට සක්‍රීයව දායක වූවා සේම සිනමා ශිල්පියකු වශයෙන් මෙවැනි දායකත්වයක් සැපයීමට ලැබීම ගැන ද ඔහු බොහෝ සේ සතුටු වෙයි.මේ සිනමා නිර්මාණයේ අතිශය සංවේග ජනක රූගත කිරීමක් ද පසුගිය දිනක සිදු කළබව අපට දැනගන්නට ලැබුණි.“එදා ගෝනගල සිද්ධියෙන් මිය ගිය 57 දෙනාගේ සිරුරු භූමදානය කරත්දී පරිසරයේ තිබුණු ගුප්ත මලානික වැහිබීරුම ඒ සිද්ධිය රූගත කරත්දීත් ඇතිවුණු එක අපට පුදුමයක්.ඒ අවස්ථාවට ගම්වැසියන් විදියට 600 දෙනෙක් සම්බන්ධ කරගත්තා. මිනී පෙට්ටි 57 ක් ගෙනාවා. මිනී 57 ක් පෙන්නුම් කරා. වැඩිම පිරිසක් එක්ක කරපු රූගත කිරීම ඒක මම හිතන්නේ.හේමාලි විජේරත්න</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=av09083013</link>
    <topic>ෆ‍්‍රයිඩ් චිකන්</topic>
    <author>හර්ෂනී රුද්‍රිගු උපදෙස් - ප්‍රවීණ සූපවේදිනී වරුණි පෙරේරා</author>
    <content>මොබයිල් ෆෝන් මල් කැඩිල්ලතනියම ජීවත් වෙනවා ආයෙ බඳින්නේ නෑසූකරයා මුම්බායි එද්දී ඓශ්වර්යාට උණ!දුවත් අරගෙන අව්කාස්ටකේ ඇවිදින්නේ ඔපරේෂන් එකට සල්ලි හොයන්නජාතික රූපවාහිනියෙන් කොටස් 100 ක ටෙලිනාට්‍යයක් සක්විත්තෝමගේ ටච් එක හොඳයි‘නින්ද නැති මට හීන පේනා’ ඒ මගේ මුල්ම නාට්‍ය අත්දැකීමවිශිෂ්ටයන්ගේ ගමනක අභිමානයසිත කය සුවපත් කරන්න සංගීතයට පුළුවන්එඩ්වඩ් - චරිතා කැන්ගරු ප්‍රසංගයකඅපි සංගීතය කරනවාට තාත්තා කැමති වුණේ නෑ57 දෙනකු ඝාතනය වූ ගෝනගල ඛේදවාචකය සිනමාවට නැඟුණේ මෙහෙමයිෆ‍්‍රයිඩ් චිකන්බුවා ලන්තයේ සිටනන්දා මාලිනියගෙන් අලුත් සංගත තැටි දෙකක්උපන් ගම වන මුල්කිරිගලින් මං ඡන්දේ ඉල්ලනවා‘සැරයටියෙන් අපි යනෙන තුරා’ ගීතයේ අත්දැකීම පොල් කඩන අන්ධ අයකුගේ කතාවයි“කෝ අයියෙ මුතූට හම්බවුණ ළමයා” (රසදුන නව කථාව)අදත් හෙටත් ප්‍රේම කරමු ලව් ආජ් කල්ලස්සන - නිරෝගී කෙස් කළඹක රහස මෙන්නනැඟී එන නිළි මධුමාලිසවස තේ මේසයට දිව නහර පිනා යන රසවත් ෆ‍්‍රයිඩ් චිකන් පිඟානක් පිළියෙල කරගන්නටයි මේ සූදානම.මේ සඳහා අවශ්‍ය ද්‍රව්‍යකුකුල් මස් පිලට් (කටු රහිත) ග්‍රෑම් 250 - 300 ලුණු තේ හැඳි 1/2 ගම්මිරිස් තේ හැඳි 1/2 තක්කාලි සෝස් මේස හැඳි 1 පාන් පිටි මේස හැඳි 1 තට්ටු කරගත් (ගසාගත්) බිත්තර නැතිනම් දියකරගත් පිටි මිශ්‍රණයක් (පොඩි කොටු ලෙස කපාගත් දිනක් පරණ පාන් කැබලි තෙල්ප්‍රථමයෙන් ම කටු රහිත කුකුල් මස් ටික හොඳින් සෝදා දිගටි කැබලිවලට කපාගන්න. අනතුරුව ඊට ලුණු, ගම්මිරිස්, තක්කාලි සෝස් මිශ්‍රකර හොඳින් කළවම් කරගන්න. පසුව ඊට පාන් පිටි මේස හැන්දක් ද මිශ්‍රකර කළවම් කරගන්න.ඉන් පසුව තට්ටු කරගත් (ගසාගත්) බිත්තරය හෝ පාන් පිටි මිශ්‍රණය (බැටරය) කුකුල් මස්වල තවරා කුඩාවට කපාගත් පාන් කොටු කිහිපය මස් කැබලිවල අලවාගෙන හොඳින් තද කරගන්න. ඉන්පසු ඒවා රන්වන් පැහැවන තුරු ගැඹුරු තෙලේ බැදගන්න.හර්ෂනී රුද්‍රිගු උපදෙස් - ප්‍රවීණ සූපවේදිනී වරුණි පෙරේරා</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=av09083014</link>
    <topic>බුවා ලන්තයේ සිට</topic>
    <author>තිස්ස කරුණාසේකර</author>
    <content>මොබයිල් ෆෝන් මල් කැඩිල්ලතනියම ජීවත් වෙනවා ආයෙ බඳින්නේ නෑසූකරයා මුම්බායි එද්දී ඓශ්වර්යාට උණ!දුවත් අරගෙන අව්කාස්ටකේ ඇවිදින්නේ ඔපරේෂන් එකට සල්ලි හොයන්නජාතික රූපවාහිනියෙන් කොටස් 100 ක ටෙලිනාට්‍යයක් සක්විත්තෝමගේ ටච් එක හොඳයි‘නින්ද නැති මට හීන පේනා’ ඒ මගේ මුල්ම නාට්‍ය අත්දැකීමවිශිෂ්ටයන්ගේ ගමනක අභිමානයසිත කය සුවපත් කරන්න සංගීතයට පුළුවන්එඩ්වඩ් - චරිතා කැන්ගරු ප්‍රසංගයකඅපි සංගීතය කරනවාට තාත්තා කැමති වුණේ නෑ57 දෙනකු ඝාතනය වූ ගෝනගල ඛේදවාචකය සිනමාවට නැඟුණේ මෙහෙමයිෆ‍්‍රයිඩ් චිකන්බුවා ලන්තයේ සිටනන්දා මාලිනියගෙන් අලුත් සංගත තැටි දෙකක්උපන් ගම වන මුල්කිරිගලින් මං ඡන්දේ ඉල්ලනවා‘සැරයටියෙන් අපි යනෙන තුරා’ ගීතයේ අත්දැකීම පොල් කඩන අන්ධ අයකුගේ කතාවයි“කෝ අයියෙ මුතූට හම්බවුණ ළමයා” (රසදුන නව කථාව)අදත් හෙටත් ප්‍රේම කරමු ලව් ආජ් කල්ලස්සන - නිරෝගී කෙස් කළඹක රහස මෙන්නනැඟී එන නිළි මධුමාලිබුවාලන්තය මිනිසුන් මෙන්ම විවිධාකාරයේ සතුන් ගෙන් ද අඩුවක් පාඩුවක් නැති රටකි. සතුන් හා බුවාලා අතර ඉතා කිට්ටු සබැඳියාවක් ඇති බව මෙහි කළ නොයෙක් සංචාරවලදී මට පසක් විය.”අපේ ලොක්කා නයා වගේ මිනිහා. විස හංගන් ඉන්නෙ. ගැහුවොත් ගැහුවාමයි...” බුවෙක් කියනු ඇසෙයි.”අපේ එකා ඊට හපන්... ඌ පොළඟා වගේ පන්න පන්නා ගහන්නෙ...” තවත් බුවෙක් ඊට පිළිතුරු දෙයි. තමුන්ට තියෙනවාට වැඩියෙන් කියනකොට කියන්නේ “නයා අරිනවා” කියාය. නැත්නම් “මාර නයා පාරක්නෙ ඇරියෙ” කියා කියයි.ඔය නයි වයිරෙ ‘අත ඇරලා දාපන්’ කියන්නේ කෝප වූ බුවෙකුටය.’ගැරඩියා’ සම්බන්ධ වන්නේ ගීත ගායනයටය.”හපෝ.. නවත්තගන්න.. ගැරඬි කකුල් කඩාගෙන දුවයි” බුවියකගේ ගැයුමක් බුවාලා එසේ අගයති.”මචං මං සල්ලි ගැන ඇහුවා විතරයි ඌ ආඳා වගේ ලිස්සල ගියානෙ..” එසේ කියන බුවාලා වඩාත්ම කපටි බුවාලාව හඳුන්වන්නේ .. “ඕකා ගල් ආඳා මචං” කියාය. මා දන්නා හැටියට ගල් ආඳා බුවාලන්තයටම ආවේණික සතෙකි.එසේම බුවීලා අතර ජනප්‍රිය සතෙකි කුකුළා.”අනේ බලාගෙන එයා හරිම කුකුළා..” බුවීලා බුවෙක් ගැන එසේ කියනු ඇසුණේ ඉස්සරය. දැන් එය ඉස්ටැයිල් එකට මොඩ්කර කියන්නේ “හපෝ බලාගෙන කෙල්ලෙ... ඕකා.. හරි ..චිකන්..” කියාය.එසේම හැඩකාර විසේකාර බුවීලාව හඳුන්වන්නේ ‘ගිනි කිකිළි’ යන නමිනි.බුවාලන්තයට ද ජාතික පක්ෂියෙක් සිටී. එකසිය එක් ගාණට පක්ෂීන් සිටියත් බුවාලගේ ටයිප් එකට ගැළපෙන පක්ෂියෙකු ඔවුන් ජාතික පක්ෂියා හැටියට තෝරාගෙන තිබීම පුදුම සහගතය. බුවාලාට හොස්ස අගින් මැස්සා යන්නට බැරිය. පොඩ්ඩ මිස් වෙනකොට ඇරගන්නට එන සිරිත නිසාත්, කාන්තා පාර්ශ්වයට වඩා ඇලුම් කරන නිසාත් ‘වලි කුකුළා’ ජාතික පක්ෂියා ලෙස තෝරාගෙන සිටිති.බුවාලන්තයටම පමණක් ආවේණික දෙමුහුන් සත්තු ද වෙති. වැඩ නොකර අලසව සිටින බුවාලා ගේ නිවෙස් කාර්යාලවල බොහෝවිට ඇති මේ සතා හඳුන්වන්නේ ‘ගොන් අලියා’ කියාය.එසේ පාරේ තොටේ මාර්ග නීති කඩ කැරුමකදී, හදිසි අනතුරක් වන්නට යන තැනකදී, වාහනයකට අඩ තියන්නට යන විටදී හමුවන සතෙකි ’ගොන් බූරුවා..’ඉහළ වැටුප් ලබමින් කකා බිබී අලසව සිටින සතෙකි ‘පින් ඌරා’. බොහෝවිට රජයේ කාර්යාල ආශ්‍රිතව වෙසෙයි.සමහර වෙලාවට සත්තු විවිධ වෙස් ගනිති.. සතා වෙනස් වෙයි. බුවා නිවෙස් අයිනෙන් ඇසෙන කතාවලින් මේ බව දැනෙයි.”අපේ ගොනා උගුඩුවා වගේ බීලා ඇවිත් කබරයා දාලා බිම බුදි..””අපේ එක්කෙනානං දඬුලේනා වගේ ඔය කොහෙන් හරි තොලකට තෙමාගෙන ඇවිත් හික්මීයා වගේ ඔහේ ඉන්නවා.”පූසාට වඩා පූසියන් මෙහි ජනප්‍රියය.”ඕකි පූසි වගේ හිටියට මීයෝ දෙන්න දෙන්නා අල්ලන්නෙ.””මාත් හිතුව හොර පූසි වගේ වටපිට බල බලා යනකොට” එසේ කියන බුවීලා බර ගණන් ගෙවා පූසියන් මෙන් ඇවිදීමට ‘කැට් වෝක්’ ඉගෙන ගනිති.ඊළඟට බුවාලන්තයම හඳුනන ජනප්‍රියම සතා අශ්වයාය.බොහෝ බුවාලා උදේ පාන්දරම කඩපිල් උඩ, බෝක්කු උඩ, පේව්මන්ට් එකේ.. හිඳ අශ්වයා ගැන විස්තර පත්‍රිකා කියවනු දැකීම මෙහි සුලභ දසුනකි. අශ්වයින් ගැන කියවීම සඳහා ’බුකී’ නම් කුඩා පුස්තකාල විශේෂයක් ද මෙහි තැන තැන වෙයි. මේවා බොහෝවිට භාවිත කරන්නේ රේස් බුවාලාය. ඔවුහු ඒ තැන්වලට එකතුවී අශ්වයින් ගේ නම් හා උන්ගේ දිවිලි ගැන දැනුම හුවමාරු කරගනිති.මේ සඳහා ඔවුහු අත දිග ඇර මුදල් ද විය පැහැදම් කරති. මේ නිසා බුවාලා පවුල් පිටින් සාටර් වෙති. මේ නිසාම සින්දු පවා බුවාලන්තයේ ඇත.”බුවෙකුගෙ පිට නැඟි අසරුවෙකි..” රේස් බුවාලගේ ගෙවල්වල බුවීලා ද එසේමය. අශ්වයෙක් උයලා දුන්නොත් කන තරමට උන්ට ආදෙර්ය.බුවා පැටියෙක් දිනක් සිය මවගෙන් මෙසේ ඇසීය.”අම්මේ අස්වයින් ගැන වාක්‍ය තුනක් ලියන් එන්න කිව්වා...””හා ලියාගනින් ඔන්න..අශ්වයා කන්නේ පවුලේ ආදායමය. අශ්වයාට වේගයෙන් දිවිය හැකි අතර ඉන් ඌට කිසි පාඩුවක් නැත. එහෙත් අහක ඉන්න බූරුවෝ උගේ දිවිල්ල බලා අතේ තියෙන තුට්ටු දෙකට කෙළවා ගනිති..”අස්ව රේස් ගැන වැඩිහිටි බුවාලාට දොස් කියා පලක් නැත. කරුණු සොයා බැලූවිට මට දැනගන්නට ලැබුණේ මොවුන් ඊට ආභාසය ලබන්නේ කුඩා කල සිටන්ම බවය. බුවා මව්පියෝ යංතං ඇවිදින බුවා පැටියාට ගෙනැත් දෙන්නේ.. ලී අස්වයෙක් ය. ඌ පොඩි කාලේ ඉඳන් “අස්වය ගෝන් ..ටික්.. ටික්..” කියා පැද රේස් යන්න පුරුදු පුහුණු වෙයි.වැඩිහිටි බුවාලා හිච්චි බුවාලාව කකුලේ හිඳුවා උඩ දමන්නේ”අස්ව ගුඩුං.. ගුඩුං.. කියාය..නැතිනම් ලොකු බුවා හතර ගාත දාලා පොඩි බුවාව අස්වයා පිටේ එක්කං යමින් කුඩා කල සිට අස්ව ආසාව ඇති කරවයි.කඩාගෙන බිඳගෙන යන බුවීලාගෙන් බුවම්මලා අසන්නේ “මොකද උඹට අස්ව කුලප්පුවද?” කියාය.එසේම බුවාලගේ හැම වැඩකට ම අලියා සම්බන්ධය.”අලි කෙළියනෙ වුණේ මචං..” “අලි බොරුවක්..” “අලි අමාරුවකනෙ වැටුණේ..” “අලි සයිස් සපත්තු දෙකක්” “අලි පාරක්, අලි කන්දක්.. අලි වැවක්...” කියන බුවාලාට “අලි ගේමක්” දෙන්නට ද අලි හැකියාවක් ඇත. මීට අමතරව ‘අලි ඇඟක්’ තියන බුවාලා ‘අලි ඔළුව‘ ඇති බුවීලා නිසා අලි අමාරුවේ වැටෙති.දිනක් මා මෙසේ බුවාලන්තේ සතුන් ගැන කල්පනා කරමින් සිටින විට නොදැනීම නින්ද ගියේය. සිහිනෙන් මට සතුන් හා කතා කිරීමට වරමක් ලැබුණි. එහෙත් ඒ පැය ගණනාවකට පමණි.බුවාලන්තේ ගැන මෙහි සත්තු කියන්නේ මොනවාදැයි අසා දැනගැනීමට මට බලවත් ආසාවක් ඇතිවිය. කාලය අපතේ නොහැර මම වහාම බුවාලන්තේ සතුන් වත්ත හෙවත් ‘සූ’ එකට ගියෙමි. සතුන් එපමණට නැතත් ‘සූ’ ගාලා බුවාලා පිරී ඇත.මම කූ®ඩුවෙන් කූඩුව වෙත යමින් සතුන්ගේ කතාබහට කන්දුනිමි.සිංහයා ධේනුව සමඟ සිටියේ මහත් අභිමානයෙනි.”බලන්ඩ.. ඉස්සර මං බල්ලා මාක් වෙලා හිටියේ දැං කොහොමද.. දැක්කා නේද අපේ වැඩ.. දුන්නා සොට් එක කොටින්ට ඇඩ්‍රස් නැතිවෙන්න..”සිංහයා කෙසර පීරමින් අබිමානයෙන් ඇවිදියි.මම කොටි කූ®ඩුව දෙස බැලුවෙමි. මළ පහවී කොටියා හතර ගාත දමා කෙඳිරි ගායි..”ම..ම..මහත්තයා.. එන්.ජී.ඕ. එකෙංද..අ..””ඇ..ඇයි.. මොකෝ .. එහෙම ඇහැව්වෙ..” මම විමසුවෙමි.”න්..නැ..හැ..නෑ.. ම..මට.. ඔක්සිජන් ටිකක් ගහගන්න..”මම වහාම එතැනින් ඉවත්වී වෙනත් කූ®ඩුවක් වෙත ගියෙමි.”මේකනං.. එළ පාපයක් බං..” එක සතෙක් අනෙකාට කියයි. “ඒ මොකෝ..””බලපං.. මේ බුවාලන්තෙට අපිව ගෙනැල්ලා යකඩ කූඩුවල දාලා සාටර් කෑම සොච්චමක් දෙනවා මදිවට බුවාලන්තෙම ජඩ වැඩ අපි පිටින් යනවා.. අතවර, හොර මැරකං, පගා ඔක්කොම අපි පිටින්..”ඒකනං සැටිපිකට් ඇත්ත මචං.. දන්නවද මේ දවස්වල අපි පිටින් දාන අලුත්ම සීන් එක..””අර.. කොල්ලො දෙන්නට වෙඩි තියල දාල තියෙන්නෙත් අපියි කියලා බුවාලා කතාවෙනවා මට ඇහුණා..” මම වහාම කූඩුවේ බෝඩ් එක දෙස බැලුවෙමි.”වල් බල්ලා..” නම එහි විය.මම අනෙක් පැත්තකට ගියෙමි. ජිරාප කූ®ඩුවෙන් ජිරාපයා බූරුවාගේ කොටුවට බෙල්ල දමාගෙන සිටියි. මම හිමීට කතාවට කංදුනිමි.”මොකෝ බූරුවෝ නාහෙං අඬන්නේ..””නිකං අහක යන කේස් නෙ අපිට එන්නේ..””ඒ පාර මොකෝ..””නෑ.. බං ජිරා. උඹට හංගන්ඩ බෑනේ.. උඹ දන්නවනේ හොඳටම අපි කන්නේ ශාක පත්‍ර විතරයි කියලා.”ඉතින්.. කවුද නෑයි කිව්වේ..?””මෙතනිං යන බුවා පැටව්, බුවා මහඋං කතා වෙනවා.. අපේ කට්ටියක් එක්කහුවෙලා ප්‍රස්න පත්‍ර කනවා කියලා..”ඒ කතාවෙන් ගැස්සී ගිය මාව ලිස්සා බූරු කොටුවට වැටෙන්නට ගියේය. ඒ සමඟම කවුදෝ මා අල්ලා ගනු දැනුණි.”මල්ලි.. මල්ලි.. පුටුවෙම නිදි.. අර කෑමත් හීතල වෙනවා..” මා අවදි කර තිබුණේ බුවා අයියාය.”හොඳ වෙලාවට ප්‍රශ්න පත්‍ර කේස් එකෙන් අවදි වුණේ..””ඒ මොකද මල්ලි””නැත්තං මාත් බූරුවො ගොඩටම වැටෙනවා”බුවා සත් වග විබාගයහා රූප විකාරයතිස්ස කරුණාසේකර</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=av09083015</link>
    <topic>නන්දා මාලිනියගෙන් අලුත් සංගත තැටි දෙකක්</topic>
    <author/>
    <content>මොබයිල් ෆෝන් මල් කැඩිල්ලතනියම ජීවත් වෙනවා ආයෙ බඳින්නේ නෑසූකරයා මුම්බායි එද්දී ඓශ්වර්යාට උණ!දුවත් අරගෙන අව්කාස්ටකේ ඇවිදින්නේ ඔපරේෂන් එකට සල්ලි හොයන්නජාතික රූපවාහිනියෙන් කොටස් 100 ක ටෙලිනාට්‍යයක් සක්විත්තෝමගේ ටච් එක හොඳයි‘නින්ද නැති මට හීන පේනා’ ඒ මගේ මුල්ම නාට්‍ය අත්දැකීමවිශිෂ්ටයන්ගේ ගමනක අභිමානයසිත කය සුවපත් කරන්න සංගීතයට පුළුවන්එඩ්වඩ් - චරිතා කැන්ගරු ප්‍රසංගයකඅපි සංගීතය කරනවාට තාත්තා කැමති වුණේ නෑ57 දෙනකු ඝාතනය වූ ගෝනගල ඛේදවාචකය සිනමාවට නැඟුණේ මෙහෙමයිෆ‍්‍රයිඩ් චිකන්බුවා ලන්තයේ සිටනන්දා මාලිනියගෙන් අලුත් සංගත තැටි දෙකක්උපන් ගම වන මුල්කිරිගලින් මං ඡන්දේ ඉල්ලනවා‘සැරයටියෙන් අපි යනෙන තුරා’ ගීතයේ අත්දැකීම පොල් කඩන අන්ධ අයකුගේ කතාවයි“කෝ අයියෙ මුතූට හම්බවුණ ළමයා” (රසදුන නව කථාව)අදත් හෙටත් ප්‍රේම කරමු ලව් ආජ් කල්ලස්සන - නිරෝගී කෙස් කළඹක රහස මෙන්නනැඟී එන නිළි මධුමාලිසම්මානනීය ගායිකා විශාරද නන්දා මාලිනිය මෙවර අලුත්ම සංගත තැටි දෙකක් ලබන සාහිත්‍ය මාසයේ දී නිකුත් කිරීමට සූදානම් වෙනවා. ‘දේදුනු පායා’ සහ ‘මහගිරි අරණේ’ යනුවෙන් නම්කර ඇති මේ සංගත තැටිවලට ජනාධිපති සම්මානයෙන් සහ සරසවි සම්මානවලින් පිදුම් ලැබුවා වූත් ජනප්‍රිය වූත් චිත්‍රපට ගීත 32ක් ඇතුළත්.ඒවා මීට ඉහත නිකුත් වූ ‘රන් කෙන්දෙන් බැඳ’ සහ ‘ඈත කඳුයායේ’ චිත්‍රපට ගීත එකතුවලට ඇතුළත් නොවූ ගීතයි.මේ අලුත් සංගත තැටිවල අඩංගු ගීත අතර ආචාර්ය ප්‍රේමසිරි කේමදාස සංගීතවත් කළ ‘දේදුනු පායා පාට වැටෙනවා’, ‘හැඟුම් විසිර දස අතේ’, ‘අද පමණක් නොවේ අපට හෙටත් තියෙනවා’, ‘කිංචි පිංචි පුංචි පැංචි’, ‘හඳ හාවුන් හදේ’ ආදී ගීත ද ආචාර්ය පණ්ඩිත් අමරදේව, ආචාර්ය ෂෙල්ටන් ප්‍රේමරත්න, ආචාර්ය ලයනල් අල්ගම, සෝමදාස ඇල්විටිගල, වික්ටර් රත්නායක, එච්.එම්.ජයවර්ධන, රෝහණ වීරසිංහ, සරත් වික්‍රම ආදීන් නිර්මාණය කළ චිත්‍රපට ගී රාශියක් ද ඇතුළත්.ගී පද රචනා මහගමසේකර, මඩවල රත්නායක, ධර්මසිරි ගමගේ, මහාචාර්ය සුනිල් ආරියරත්න, ආචාර්ය අජන්තා රණසිංහ ඇතුළු ප්‍රවීණ ගීත රචකයන්ගෙනි.සම්මානනීය සංගීත අධ්‍යක්ෂවරයකු වූ නිමල් මෙන්ඩිස් මේ දිනවල ශ්‍රී ලංකාවට පැමිණ සිටියි.පුරා වසර 20ට අධික කාලයක් විදේශගතව සිටි තමා යුද ජයග්‍රහණයෙන් පසු උදා වූ සාමකාමී වාතාවරණය හේතුකොට ගෙන යළි ශ්‍රී ලංකාවේ පදිංචියට පැමිණි බව නිමල් මෙන්ඩිස් පැවැසීය.’කළු දිය දහර’, ‘රැම්පේජ්’, ‘ගෝඩ්කිං’, ‘ගඟ අද්දර’ (මෙහි ‘රන් ටිකිරි සිනා’ ගීතය ඉතාමත්ම ජනප්‍රිය විය) ‘යහළු යෙහෙළි’, ‘අහසින් පොළවට’, ‘බැද්දේගම’, ‘ගැහැනු ළමයි’ වැනි චිත්‍රපටයන්හි සංගීත අධ්‍යක්ෂවරයා වූ නිමල් මෙන්ඩිස්, 80 දශකයේ අතිශයින්ම ජනප්‍රිය වූ ‘සුසීමා’ ටෙලිනාට්‍යය ඇසුරින් රොහාන් වැලිවිට අධ්‍යක්ෂණය කරන ‘සුසීමා’ චිත්‍රපටයේ පසුබිම් සංගීතය නිර්මාණය කිරීමට මේ දිනවල එක්වී සිටී.ඒඩ්ස් රෝගය පසුබිම් කරගෙන නීටා ප්‍රනාන්දු නිෂ්පාදනය කරන නවතම චිත්‍රපටයේ චන්න විජේවර්ධන නර්තන අධ්‍යක්ෂණය කරන නර්තන අංගයක් සඳහා ද සංගීතය නිර්මාණය කිරීමට නිමල් මෙන්ඩිස් බලාපොරොත්තුවෙන් සිටියි.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=av09083016</link>
    <topic>උපන් ගම වන මුල්කිරිගලින් මං ඡන්දේ ඉල්ලනවා</topic>
    <author/>
    <content>මොබයිල් ෆෝන් මල් කැඩිල්ලතනියම ජීවත් වෙනවා ආයෙ බඳින්නේ නෑසූකරයා මුම්බායි එද්දී ඓශ්වර්යාට උණ!දුවත් අරගෙන අව්කාස්ටකේ ඇවිදින්නේ ඔපරේෂන් එකට සල්ලි හොයන්නජාතික රූපවාහිනියෙන් කොටස් 100 ක ටෙලිනාට්‍යයක් සක්විත්තෝමගේ ටච් එක හොඳයි‘නින්ද නැති මට හීන පේනා’ ඒ මගේ මුල්ම නාට්‍ය අත්දැකීමවිශිෂ්ටයන්ගේ ගමනක අභිමානයසිත කය සුවපත් කරන්න සංගීතයට පුළුවන්එඩ්වඩ් - චරිතා කැන්ගරු ප්‍රසංගයකඅපි සංගීතය කරනවාට තාත්තා කැමති වුණේ නෑ57 දෙනකු ඝාතනය වූ ගෝනගල ඛේදවාචකය සිනමාවට නැඟුණේ මෙහෙමයිෆ‍්‍රයිඩ් චිකන්බුවා ලන්තයේ සිටනන්දා මාලිනියගෙන් අලුත් සංගත තැටි දෙකක්උපන් ගම වන මුල්කිරිගලින් මං ඡන්දේ ඉල්ලනවා‘සැරයටියෙන් අපි යනෙන තුරා’ ගීතයේ අත්දැකීම පොල් කඩන අන්ධ අයකුගේ කතාවයි“කෝ අයියෙ මුතූට හම්බවුණ ළමයා” (රසදුන නව කථාව)අදත් හෙටත් ප්‍රේම කරමු ලව් ආජ් කල්ලස්සන - නිරෝගී කෙස් කළඹක රහස මෙන්නනැඟී එන නිළි මධුමාලිසුසන්තා චන්ද්‍රමාලිජනපි‍්‍රය නිළි සුසන්තා චන්ද්‍රමාලි ජීවිතේ තවත් අලුත් අභියෝගයකට මුහුණ දෙන්නට මේ දිනවල සූදානම් වෙනවා. ජනාධිපති මහින්ද රාජපක්ෂ මැතිතුමාගේ ආරාධනයෙන් ඇය දකුණු පළාත් සභාවේ අපේක්ෂිකාවක ලෙසින් නාම යෝජනා බාර දෙන්නට නියමිතයි.“ඇත්ත වශයෙන් ම කියනවා නම් මගේ ජීවිතේ කියන්නේ කලාව. එදා ඉඳන් දශක ගණනාවක් මම කළේ කලාවේ රැඳී සිටින එක විතරයි.මගේ කිසි දවසක බලාපොරොත්තුවක් තිබුණේ නෑ දේශපාලනය කරන්න. නමුත් කාලයක් ක්‍රියාකාරි ලෙස දේශපාලනයට සහභාගි නොවුණට එදා ඉඳන්ම මම පක්ෂයේ රැඳී හිටියා.ඔය අතරතුරදි තමයි දකුණු පළාත් සභාවට තරග කරන්න කියලා ජනාධිපතිතුමාගෙන් මට ආරාධනයක් ලැබුණේ. දේශපාලනය පිළිබඳ මට පළපුරුද්දක් නැති නිසා මම ටිකක් අදිමදි කළා.නමුත් ඒ මොහොතේ එතුමා කීවේ තමන් උපන් ගමට, රටට සේවයක් කරන්න කෙනෙකුට මේ වගේ අවස්ථාවක් ලැබෙන්නෙ කලාතුරකින්. ඒ නිසා ඒක මඟ හරින්න එපා කියලයි.ටිකක් කල්පනා කරත්දි මටත් හිතුණා මගේ ජීවිතේ තවත් එක් අභියෝගයක් මේක, ඒ නිසා ඒ අවස්ථාව මඟ හරින්න හොඳ නෑ කියලා. ඒ නිසා මම තීරණය කළා දකුණු පළාත් සභාවට හම්බන්තොට දිස්ත්‍රික්කයේ මුල්කිරිගල ආසනයෙන් තරග කරන්නට.මුල්කිරිගල කියන්නේ මම උපන් බිම. මම ඉස්කෝලෙ ගිය, දහම් පාසල් ගිය ගම. මම ඉස් ඉස්සරම ඡන්දය පාවිච්චි කළෙත් එහේ.මේ ආරාධනාව මට ලැබෙන මොහොත වෙනකොට මගේ සැමියා කුමරු ලංකාවේ හිටියේ නෑ. ඉස්සරුම මම කළේ ඔහුට මේ ගැන කියපු එක. ඔහුත් කිව්වේ ජනාධිපතිතුමාගේ ආරාධනය බාරගන්න කියලයි. ඒ වගේ ම මගේ දුවගේ, මව්පියන්ගේ සහ ඥාතින්ගේ ආශිර්වාදයත් මට නොඅඩුව ලැබුණා.මේ කාලය ඇතුළත මම බාර ගත්ත කලා කටයුතුවල වැඩ අවසන් කරනවා. ඉදිරියට බාරගත්ත වැඩ ටිකක් කල් දා ගත්තා. මොනව වුණත් මම මෙතනට ආවේ කලා ශිල්පිනියක් විදියට. මම ක්ෂේත්‍රයේ නමක් හදා ගත්තේ කලාව නිසයි. ඒ හින්ද කවමදාවත් මට කලාව නම් අමතක කරන්න බැරිවෙයි.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=av09083017</link>
    <topic>‘සැරයටියෙන් අපි යනෙන තුරා’ ගීතයේ අත්දැකීම පොල් කඩන අන්ධ අයකුගේ කතාවයි</topic>
    <author/>
    <content>මොබයිල් ෆෝන් මල් කැඩිල්ලතනියම ජීවත් වෙනවා ආයෙ බඳින්නේ නෑසූකරයා මුම්බායි එද්දී ඓශ්වර්යාට උණ!දුවත් අරගෙන අව්කාස්ටකේ ඇවිදින්නේ ඔපරේෂන් එකට සල්ලි හොයන්නජාතික රූපවාහිනියෙන් කොටස් 100 ක ටෙලිනාට්‍යයක් සක්විත්තෝමගේ ටච් එක හොඳයි‘නින්ද නැති මට හීන පේනා’ ඒ මගේ මුල්ම නාට්‍ය අත්දැකීමවිශිෂ්ටයන්ගේ ගමනක අභිමානයසිත කය සුවපත් කරන්න සංගීතයට පුළුවන්එඩ්වඩ් - චරිතා කැන්ගරු ප්‍රසංගයකඅපි සංගීතය කරනවාට තාත්තා කැමති වුණේ නෑ57 දෙනකු ඝාතනය වූ ගෝනගල ඛේදවාචකය සිනමාවට නැඟුණේ මෙහෙමයිෆ‍්‍රයිඩ් චිකන්බුවා ලන්තයේ සිටනන්දා මාලිනියගෙන් අලුත් සංගත තැටි දෙකක්උපන් ගම වන මුල්කිරිගලින් මං ඡන්දේ ඉල්ලනවා‘සැරයටියෙන් අපි යනෙන තුරා’ ගීතයේ අත්දැකීම පොල් කඩන අන්ධ අයකුගේ කතාවයි“කෝ අයියෙ මුතූට හම්බවුණ ළමයා” (රසදුන නව කථාව)අදත් හෙටත් ප්‍රේම කරමු ලව් ආජ් කල්ලස්සන - නිරෝගී කෙස් කළඹක රහස මෙන්නනැඟී එන නිළි මධුමාලිසෝමපාල ලීලානන්දසැරයටියෙන් අපි යනෙන තුරා සංසාරේ අපි එකට ඉමු සංසාරෙන් අපි සමුගන්නා දා ඒ ගමනත් අපි එකට යමුමේගීතය අහලා නැති රසිකයෙක් නැති තරම්. විජය කුමාරතුංග හා චන්ද්‍රලේඛා පෙරේරා ගයන මේ ගීතයට මියුරු තනුවක් යොදා එය සංගීතවත් කළේ සරත් දසනායක. ඒත් ගීතය ලිව්වෙ කවුද? මේ ගීතය විතරක් නෙමෙයි ලංකාවේ ජනපි‍්‍රය ම ගීත රැසකම නිර්මාතෘවරයා ඔහු බව බොහෝ දෙනෙක් දන්නේ නැහැ.‘පාටපොදක් තිලක ලා’ (එච්.ආර්. ජෝතිපාල හා ඇන්ජලින් ගුණතිලක), ‘නිල්ල නගන ස්වර්ණ කිකිණි රාවේ’ (මිල්ටන් මල්ලවආරච්චි), ‘අම්මලා දුක් ගන්නේ පුතුන් හදන්ටා’ (ලතා වල්පොල), ‘කැන්දන් යන්නම් මල්මල් මාලා දාලා’ (පි‍්‍රයා සූරියසේන, ග්‍රේෂන් ආනන්ද සහ පිරිස) වැනි ගීත පවා ලියු මේ රචකයා කවුද? ඔහු සෝමපාල ලීලානන්ද.සෝමපාලට කලා ලෝකයේ තියෙන්නේ දිගු ඉතිහාසයක්. මුලින්ම ඔහු පුවත්පත් කලාවේදියෙක්. ‘දවස’ පුවත්පත් ආයතනයෙන් තම වෘත්තීය පුවත්පත් කලා ජීවිතය ඇරඹු සෝමේ ‘ලස්සන’ යන නමින් එවක පළවූ පුවත්පතේ උප කතුවරයකු ලෙස සේවය කළා.ආචාර්ය පේ‍්‍රමසිරි කේමදාසයන්ගේ ‘සංගීත මංජරිය’ට සම්බන්ධවීම සෝමපාලගේ කලා ජීවිතයේ වැදගත් අවස්ථාවක්.“ඒ කාලේ වික්ටර් රත්නායක, සරත් දසනායක ‘සංගීත මංජරියේ’ හිටියා. වික්ටර්, කේමදාස මාස්ටර් යටතේ වයලින් වාදනය කළා. සරත් වාදනය කළේ සිතාරය.” සෝමපාල අතීත අත්දැකීම් මතකයට නඟනවා.සරත් දසනායක ‘සංගීත මංජරි’යෙන් සමු ගත් දවස සෝමේට හොඳහැටි මතකයි.“කේමදාස මාස්ටර් දසේට ලියුමක් ලියලා තිබුණා. ඒකේ තිබුණේ වචන දෙකයි. ඒ ‘වහාම පිටවෙන්න’ යන්නයි. දසේ සිතාරයත් අරන් පාරට බැස්සා. ඒක තමයි ඔහුගේ ගමනක ආරම්භය. මමත් එදාම දසේ එක්ක ‘සංගීත මංජරි’ යෙන් එළියට බැස්සා.”පේ‍්‍රමසිරි කේමදාස සරත් දසනායකට එහෙම ලියුමක් ලිව්වේ ඇයි?“ඒකට හේතුව මට අදටත් හිතාගන්න බැහැ. මං දන්න තරමින් දෙන්නා අතර අහිතක් තිබුණේ නැහැ. එක්කෝ මොකක් හරි කේළමක් වෙන්න ඇති.”සරත් දසනායකගේ ප්‍රධානම සංගීත භාණ්ඩය සිතාරය. සෝමපාල කියන විදියට සිතාර් වාදකයෙක් විදියට දසේ රවි ශන්කර්ටත් වඩා දක්ෂය.දෙන්නගේ සිතාර් වාදන දෙකක් එකට තියලා අහන්න කවුද දක්ෂ කියලා. ඇත්තටම රවි ශන්කර්ට මම දෙන්නෙ දෙවැනි තැන.”සෝමපාල ලියපු මුල්ම ගීතය රසිකයන්ට අහන්න අවස්ථාවක් ලැබුණේ නැහැ. ගීතය පටිගත වුණත් එය චිත්‍රපටයට ඇතුළත්ව තිබුණේ නැහැ. චිත්‍රපටයත් එසේ මෙසේ එකක් නෙමෙයි. ආචාර්ය ලෙස්ටර් ජේම්ස් පීරිස්ගේ චිත්‍රපටයක්. ඒ ‘අක්කර පහ’.“ඒ දවස්වල තිස්ස අබේසේකරයි මමයි ‘සංඛ’ කියන වෙළෙඳ දැන්වීම් ආයතනයේ එකට වැඩ කළා. තිස්ස ‘අක්කර පහ’ චිත්‍රපටයේ තිරනාටක රචකයා. තිස්ස තමයි මට ආරාධනා කළේ මේ චිත්‍රපටයට සින්දුවක් ලියන්න කියලා. ඒ අනුව මා ලියූ ගීතය ආචාර්ය අමරදේවයන් ගායනා කළා.ඒත් චිත්‍රපටය තිරගත වෙද්දි ඒ ගීතය චිත්‍රපටයේ තිබුණේ නැහැ. මං දන්නේ නැහැ මේ කතාවේ ඇත්ත නැත්ත. ‘අක්කර පහ’ නවකතාව ලියූ මඩවල එස්. රත්නායක මේ චිත්‍රපටයට සින්දුවක් දානවට කැමැති වෙලා නැතිලු. ඒකයි සින්දුව ඉවත් කිරීමට හේතුව.”සෝමපාලට ගීත ලිවීමේ හැකියාවක් ඇතිවුණේ කොහොමද? ඔහුට තිබුණු සෞන්දර්යාත්මක පසුබිම මොකක්ද?“පාසලේ අපි සාහිත්‍ය ඉගෙන ගත්තා. අපේ ගුරුවරුන් අපිට බොහෝම රසවත්ව ඒවා ඉගැන්නුවා. මා කුඩා කාලයේ පාණදුරේ අරියධම්ම හාමුදුරුවෝ රාජගිරියේ තපෝවනයේ හිටියේ. එතකොට උන්වහන්සේ සාමණේර භික්ෂුවක්.උන්වහන්සේ තමයි දවසක් මට කිව්වේ උදේට පිනි වැටෙන ශබ්දය අහන්න, මල් පිපෙන ශබ්දය අහන්න පුරුදු වෙන්න කියලා. මම අදටත් උදේට නැගිට්ටම ඒ සද්දේ අහගෙන ඉන්නවා. කලාව පටන්ගත්තේ එතැනින්.”සරත් දසනායක චිත්‍රපට සංගීත අධ්‍යක්ෂවරයකු බවට පත්කිරීමේ ගෞරවය හිමිවන්නේ සෝමපාලටය. ඒ ‘විශ්මය’ චිත්‍රපටයෙනි. නාමාවලියේ නම සඳහන් නොවුවද එම චිත්‍රපටයේ තිරනාටකය සෝමෙගේය. ඔහු මේ චිත්‍රපටයට ගීතයක් ද ලීවේය. ගායනා කළේ ආචාර්ය අමරදේවයන්ය.“විශ්මය චිත්‍රපටයේ මුල් නම ‘සහනය’. ප්‍රධාන චරිතය රඟපෑවේ මිල්ටන් ජයවර්ධන. ඒත් පස්සේ ඔහු වෙනුවට විජය කුමාරතුංග යොදාගත්තා. මිල්ටන් මට ‘අක්කර පහ’ චිත්‍රපටයේදි මුණගැහිලා තිබුණා. ඒ දැනහැඳුනුම්කමින් තමයි මම ඔහු මේ චිත්‍රපටයට සම්බන්ධ කරගත්තේ.”‘විශ්මය’ චිත්‍රපටය තිරගත වීම ප්‍රමාද විණි. සරත් දසනායක හා සෝමපාල ඉන්පසු එක්වූ ‘සදහටම ඔබ මගේ’ චිත්‍රපටය ඊට පෙර ප්‍රදර්ශනයට ආවේය.ඇත්තටම සරත් දසනායක චිත්‍රපට සංගීත අධ්‍යක්ෂවරයකු ලෙස වඩාත් ප්‍රසිද්ධ වුණේ ‘සදහටම ඔබ මගේ’ චිත්‍රපටයෙනි. ඊට ගීත ලිව්වේ කරුණාරත්න අබේසේකර හා සෝමපාල ලීලානන්දය.“කරු අයියා ලිව්වෙ ‘අමර පෙම් ලතාවේ’ සින්දුව. ඉතිරි සින්දු ටික මම ලිව්වා. ඒ ‘දෑසේ මාගේ සැතපෙනා’, ‘වාසනාව දොර ඇරලා බලනවා’, ‘පෙම් රස වෑහෙන මංගල ගීතේ’.සදහටම ඔබ මගේ නිෂ්පාදනය කළ සේන සමරසිංහ මුලින් කැමැති වුණේ නැහැ එවකට ආධුනිකයකු වුණු සරත් දසනායකට මේ චිත්‍රපටයේ සංගීත අධ්‍යක්ෂණය භාර දෙන්න.ඔහු යෝජනා කළේ එවක ජනපි‍්‍රයම චිත්‍රපට සංගීත අධ්‍යක්ෂවරයා වුණු පී.එල්.ඒ. සෝමපාල ගේ නම. ඒ වෙනකොට දසේ හොඳ වෙලාවට ජෝතිපාල වෙනුවෙන් වෙළෙඳ තැටියට සින්දු හතරක් කරලා තිබුණා. ඒවා ‘ශන්’ කියන පුද්ගලයාගේ නමිනුයි තිබුණේ.ඒ සින්දු තමයි ‘නීල දෑස පුරා’, ‘ටජ්මහලක් තනවන්න බෑ මට’, ‘දිය පොදක් වෙමින්’, ‘පහන් ටැඹ යට’ යන සින්දු. අපි ඒ සින්දු ටික සේනට අහන්න සැලැස්සුවා. ඔහු ඒ සින්දු ටිකට කොයිතරම් කැමැති වුණාද කිව්වොත් ඔහු ඒ මොහොතෙම එකඟවුණා දසේට සංගීත අධ්‍යක්ෂණය භාර දෙන්න.ඉන්පසු සේන සමරසිංහ, සරත් දසනායක, සෝමපාල ලීලානන්ද ත්‍රිමූර්තියෙන් චිත්‍රපට ගණනාවක් තැනිණි. ‘කස්තුරි සුවඳ’, ‘නිල්ල සොයා’, ‘ආශා දෑසින්’, ‘මල් කැකුළු’, ‘ඈතින් ඈතට’ වැනි චිත්‍රපට ඊට උදාහරණය.‘කස්තුරි සුවඳ’ චිත්‍රපටයේ සියලු ගීත රචනා සෝමේගේය. ‘පාට පොඳක් තිලක ලා’, ‘මල් වයසේ මධු සිහිනේ’, ‘හද විමන් දොරින්’, ‘ලස්සන ලෝකෙක ඉපදිලා’ එම ගීතය. මේ චිත්‍රපටයේ කතාව, දෙබස් හා තිරනාටකය ද සෝමේ ගේ වීම විශේෂත්වයකි.“යෞවන උයනේ පියුම් තටාකේ” (නිල්ල සොයා) ‘බඹරා වගේ ඇත තවම විසේ’ (චණ්ඩි පුතා) ‘කඳුළැලි නෑනේ අප රැහේ’ (මිහිදුම් සිහින) ‘නෙළූ මලෙකිය’ (අහිංසා) සරත් දසනායක සෝමපාල ලීලානන්ද නිර්මාණාත්මක එකතු වෙන් බිහිවූ තවත් මධුරතර ගී කීපයකි.සරත් දසනායකගේ සංගීතයෙන් පරිබාහිරව සෝමේ ලියූ ගීතයක් අතිශය ජනප්‍රිය විය.ඒ ‘රජ දරුවෝ’ චිත්‍රපටයට ලියූ ග්‍රේෂන් ආනන්ද ගයන ‘බිළිඳුගේ දරුවනේ මගේ’ ගීතයයි. ඊට තනු යොදා සංගීතවත් කළේ සෝමපාල රත්නායකයි. සෝමපාල එක් ගීතයක් හැර අන් සියලු ගී ලීවේ පූර්ව නිර්මිත තනුවලට වීම සුවිශේෂත්වයකි.අපි සාමාන්‍යයෙන් තනුව හදලා ඒකට බොරු වචන ටිකක් දානවා. ඊට පස්සේ තමයි සින්දුව ලියන්නේ. උදාහරණයක් විදියට ‘අම්මලා දුක් ගන්නේ පුතුන් හදන්ටා’ ගීතයට සරත් දසනායක මේ විදියේ බොරු වචන ටිකක් දැම්මා. ‘බන්දනි පුංචි පැලේ නාන වෙලාවේ - සබන් ගානවා ඇඟෙන් සුවඳ හමනවා.’ඉතිං ඊට පස්සෙ ඇත්ත වචන දානවා.”සෝමේ පූර්ව නිර්මිත තනුවකට නො ලියූ එකම ගීතය ‘සැරයටියෙන් අපි යනෙන තුරායි.’“මේක මගේ දින පොතේ නොදැනුවත්වම ලියැවුණු කවියක්. දවසක් දසේ ඔය කවිය දැක්කා. ඒකට තමයි තනුවක් දාලා සින්දුවක් විදියට නිර්මාණය කළේ.“සැරයටියෙන් අපි යනෙන තුරා’ ගීතයට පාදක වන්නේ සැබෑ අත්දැකීමක්ද?මීට අවුරුදු 11 කට පෙර අප සෝමේ ගෙන් ඒ ගැන ඇසූ විට ඔහු දුන්නේ තනි කෙටි උත්තරයක්.“ඔව්. ඒක එහෙම තමයි”එහෙත් මෙවර ඒ සැබෑ අත්දැකීම හෙළිදරව් කර ගැනීමට අපට හැකි වුණා. “මම මීට කලින් මේ අත්දැකීම කාටවත් කියලා නැහැ.අපේ ගමේ හිටියා පොල් කඩන මිනිහෙක්. එයාගේ ඇස් පේන්නෙ නැහැ.කෝටුවක් අරගෙන තමයි ඇවිදින්නෙ. එයාගේ ගෑනු මනුස්සයාත් එයත් එක්කමයි හිටියේ. ඒක තමයි මේ සින්දුව ලියන්න නිමිත්ත කරගත්තේ.සින්දුවේ එක තැනක තියෙනවා.කුලුඳුල් නැකතින් හමුවන පැතුමක් පතමුව සසරින් නික්මෙනදා“මේ වචන ටික මගේ පෞද්ගලික ජීවිතයට සම්බන්ධයි. එයින් කියැවෙන්නේ සංසාරේ එකට ඉන්න ඇය ඔහුගේ ප්‍රථම ප්‍රේමය නොවන බවයි. එතකොට ඇය කියනවාසංසිඳුවා සිත පහන් කරන්නෙමි මේ පෙම කුලුඳුල් පෙමය සිතා එන්නෙමි පසුපස සංසාරේ කැපවෙමි ඔබ සිතු ගැනම සිතාඉතින් සංසාරෙන් සමුගන්නා දා ඒ ගමනත් ඔහු යන්නේ ඇයත් සමඟයි.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=av09083018</link>
    <topic>“කෝ අයියෙ මුතූට හම්බවුණ ළමයා”</topic>
    <author/>
    <content>මොබයිල් ෆෝන් මල් කැඩිල්ලතනියම ජීවත් වෙනවා ආයෙ බඳින්නේ නෑසූකරයා මුම්බායි එද්දී ඓශ්වර්යාට උණ!දුවත් අරගෙන අව්කාස්ටකේ ඇවිදින්නේ ඔපරේෂන් එකට සල්ලි හොයන්නජාතික රූපවාහිනියෙන් කොටස් 100 ක ටෙලිනාට්‍යයක් සක්විත්තෝමගේ ටච් එක හොඳයි‘නින්ද නැති මට හීන පේනා’ ඒ මගේ මුල්ම නාට්‍ය අත්දැකීමවිශිෂ්ටයන්ගේ ගමනක අභිමානයසිත කය සුවපත් කරන්න සංගීතයට පුළුවන්එඩ්වඩ් - චරිතා කැන්ගරු ප්‍රසංගයකඅපි සංගීතය කරනවාට තාත්තා කැමති වුණේ නෑ57 දෙනකු ඝාතනය වූ ගෝනගල ඛේදවාචකය සිනමාවට නැඟුණේ මෙහෙමයිෆ‍්‍රයිඩ් චිකන්බුවා ලන්තයේ සිටනන්දා මාලිනියගෙන් අලුත් සංගත තැටි දෙකක්උපන් ගම වන මුල්කිරිගලින් මං ඡන්දේ ඉල්ලනවා‘සැරයටියෙන් අපි යනෙන තුරා’ ගීතයේ අත්දැකීම පොල් කඩන අන්ධ අයකුගේ කතාවයි“කෝ අයියෙ මුතූට හම්බවුණ ළමයා” (රසදුන නව කථාව)අදත් හෙටත් ප්‍රේම කරමු ලව් ආජ් කල්ලස්සන - නිරෝගී කෙස් කළඹක රහස මෙන්නනැඟී එන නිළි මධුමාලිකෑම කා අහවර වී අත සෝදාගත් හපන්ගම මහතා සිය සොයුරිය දෙස බැලුවේ මඳ සිනාවකින් යුතුවය. වසර ගණනාවකට පසු සිය පවුල සමඟ එකතුවී මෙතරම් සතුටින් අහර වේලක් ගත් දිනක් ඔහුගේ මතකයේ නොමැති තරම්ය.”මොකක්ද නංගියෙ ඔය හැටි වැදගත් කතාව?” ඔහු කෙසෙල් ගෙඩියක් කඩා ගත්තේය.සිය සහෝදරයාට කෙළින් කතා කිරීමේ ශක්තියක් ඇයට එදා මෙන්ම අදත් ඇතිවී නැතත්, අර්මිලා වෙනුවෙන් එය කිරීමට තිබෙන බව ඕ සිහිපත් කළාය.”එක්කො.. මං අයිය එක්ක පස්සෙ වෙලාවක මේක කතා කරන්නම්..””මොකෝ ආයෙ පස්සට දාන්නේ? අහන්ඩ ආපු දේ අහල ඉවරයක් කරනව මිසක්...””නැ මේ..” අර්මිලා සිය මව වැටී ඇති අපහසුතාව තේරුම් ගත්තා පමණක් නොවේ. ඕ මහේෂ් දෙස බලා ඇසින් ඉඟිමැරුවේ එතැනින් ඉවත් වන ලෙසටය. අර්මිලාත් මහේෂුත් නැගිට ගිය පසු මොහොතක දැඩි නිහැඬියාවක් රජ කරවීය.”කෝ අයියේ මුතූට හම්බවුණ ළමයා..?” ගහෙන් ගෙඩි එන්නා සේ අර්මිලාගේ මව නැඟූ ප්‍රශ්නයෙන් දෙමහල්ලන් මුහුණට මුහුණ බලා තවදුරටත් නිහඬ බවින් ම සිටියහ.”ඒ ළමය ජීවතුන් අතර ඉන්නවද?...”හපන්ගම සිය සහෝදරිය දෙස බැලුවේ නොපහන් දෑසිනි.”අනේ නෑ අයියේ... මම මේක අහන්නේ කාගෙත් හොඳට..””ඒක හාර අවුස්සලා දැන් වැඩක් නෑනේ. අවුරුදු අටකට පස්සෙ මොකද ඒක අහන්න හිතුණේ?””මං ඇත්තම කියන්නම් අයියෙ. අපේ අර්මිලා ඕක මගෙන් අහනවා. එයාල පුංචි ළමයි නෙවෙයිනෙ. අනික අර්මිලා දැනගන හිටියෙ නැහැ මහේෂ් මෙහේ ගෑනු ළමයෙක් එක්ක සම්බන්ධයක් තිබුණ බව..””අර්මිලා දැනගන නොහිටියට ඔයා දැනගන හිටියනේ... අපි ඒක හංගන්ඩ හැදුවේ නැහැ..”මෙතෙක් නිහඬව සිටි කුසුමලතා සිය සැමියා දෙස බැලුවේ “එහෙම නේද” අසන්නා මෙනි.”එහෙම දේකට ඇහුව නෙවෙයිනෙ අක්කෙ. මං වුණත් දන්නෙ නෑනේ ඔය සම්බන්ධය ඔය තරම් දුරට ගිය බව..””ආ.. හරි හරි දැන් මොකද නංගිට දැනගන්න ඕනෑ...”අර්මිලාගේ මව සිය සහෝදරයා දෙස බලා සිටියේ කෝපයෙනි. මහේෂ් ලංකාවේ ගැහැනු ළමයකු සමඟ බැඳීමක් ඇති කරගෙන ඇති නිසා දුර දිග යාමට පෙර එංගලන්තයට එවන බව සිය සහෝදරයා තමාට දැන්වූයේ වෙනත් කිසිවක් ප්‍රශ්න ඇති බව ඉඟියක් හෝ නොකරමින්ය.මහේෂ්ට දාව දරුවකු ලැබීමට තරම් ඒ සම්බන්ධය දුරදිග ගොස් ඇති බව දැන සිටියා නම්, අර්මිලාගේ සිත වෙනස් කිරීමට ඒ කරුණම ප්‍රමාණවත් බව වැඩිදුරටත් ඇය සිතුවාය.තම සහෝදරයාගේ පුතා වුවද පියකු බවට පත්වන තරුණයකුට, ඒ හැර විශාල වැරැද්දක් කර ඇති පුද්ගලයකුට සිය දියණිය දීමට තමා මැළිවන බව නොඅනුමානය.සිය නෑනණ්ඩිය තමා ඉදිරියේ කිසිදු වග විභාගයකින් තොරව කට මැත දොඩන්නේ සහෝදරයාගේ් අසීමිත ධනස්කන්ධය හා බලාපොරොත්තු සඵල කරගත් හේතුව නිසා විය හැකි බවත් ඕ දිගටම සිතන්නට වූවාය.මාපියන් හදිසියේ වෙන්වීම නිසා තමාට දැඩි ලෙස ආරක්ෂාව සැපයූ අයියණ්ඩියට විරුද්ධ වීමට තමාට කිසිම දිනක නොහැකි වුවද, ඒ සියල්ලටම තමා වන්දි ගෙව්වේ සියලුම ඉඩකඩම් ඔහු වෙත පවරා දීමෙන්ය.නොඉල්ලුවද කෙදිනක හෝ මේ දෙදෙනා අතර විවාහයක් සිදුවීමේ බලාපොරොත්තුවක් තිබූ නිසා අර්මිලාගේ මවට එය ප්‍රශ්නයක් ද නොවීය.”ඕකට ඔච්චර කලබල වෙන්ඩ දෙයක් නෑනේ නංගියෙ. මං වසන් කරන්න හිතපු දෙයක් නෑ.. ඕවා මොනවටද ඔළුවට දාන්නෙ කියල හිතුවා.. කොලුකමට කරන දේවල් කවුද බරපතළෙට ගන්නේ...”මට නෙවෙයිනෙ අයියෙ ඕවා දැනගන්න ඕන වෙලා තියෙන්නෙ. වැරැදි වුණ බව අයියත් පිළිගන්නවනෙ.. හැබැයි මේක මමත් දැනගෙන හිටියෙ නෑ...’සහේදරියගේ සිත තදින්ම පෑරී ඇති බව හපන්ගමට වැටහුණේ ඒ වචනවලින් පසුවය. ඔහු සරම ගසා දමා නැවත හිරකර ඇඳ ගත්තේය. මුතුගේ දරුවා පිළිබඳව හෙළිකිරීමේ ඇති භයානක තත්ත්වය වටහා ගැනීම නිසා ඔහුගේ හිස ගිනිගත්තේය.වසර හතකටත් වඩා වැඩි කාලයක් මේ සියල්ල ලෝකයාගෙන් වසන් කරගෙන ජීවත් වූවා සේ ඉදිරි අනාගතය ද එසේ ගෙවෙන්නට හැරීම වඩා සුබදායක වනු ඇති බව ඔහු වටහා ගත්තේය.මේ සියල්ලටම මුල කුසුමලතාගේ මුරණ්ඩුකමය. මහේෂ් හා අර්මිලා ලංකාවට ගෙන්වාගෙන දරු පිපාසාව සංසිඳවා ගැනීමේ අවශ්‍යතාවයෙන් කරගත් අදූරදර්ශී ක්‍රියාවේ ප්‍රතිඵල දැන් ඇස් පනාපිට පෙනෙන්නේය.”උඹ හිතනවද නංගියෙ ඔය හෙවිල්ලෙන් කාටවත් සුගතියක් වෙයි කියලා?”ඔහුගේ බැරෑරුම් නමුත් පහත් හඬ කුසුමලතාගේ සිත කීරිගැස්සුවේය. තමා කළ ක්‍රියාවේ බරපතළකම ප්‍රථම වරට ඉතා හොඳින් අවබෝධ වූයේ මේ දැන්ය.තම සැමියා මේ අසුවී ඇත්තේ ලිහාගත නොහැකි මන්දකටය. ඕක ඒ තරම් බරපතළෙට ගන්න ඕන වෙන්නෑ.. කෝ.. මං අර්මිලාට කතා කරන්නම්කො..”ඇය කීවේ අසරණව සිටින සැමියාට පිළිසරණක් වීම සඳහාය. හපන්ගම එකවරම හිස හරවා බිරිඳ දෙස බැලුවේ දෙනෙතින් ගිනි පුළිඟු පිටකරමින්ය.”අර්මිලාට කතා කරන්න?”ඔහු ගිගුරුවේය.”අර්මිලාට නෙවෙයි.. පුතණ්ඩියට කතා කර බේරගන්න එකයි.. බලන්න ඕනකම තිබුණේ මේ ටික කරගන්න තමයි.. දැන් ඉතින් ලිහාපංකෝ..”සිය සහෝදරයා තදින් කෝපවී ඇති බව පැහැදිලි කරගත්ත ද අර්මිලාගේ මව ඉන් තම අපේක්ෂාව වෙනස් කරගත්තේ නැත. මේ හැම තත්පරයම සිය දුවණියගේ ජීවිතයට සම්බන්ධ ඉතා වැදගත් සිදුවීම්වලින් ගහණවී ඇති බව ඇය වටහා ගත්තාය. මහේෂ් තම දියණියගේ සැමියා නොවී අය්යණ්ඩියගේ පුතා වූවා නම් මේ ප්‍රශ්නය ඇයට ඒ තරම් ගැටලුවක් නොවන්නේය. එසේ නම් මහේෂ් වෙනත් යුවතියකට විවාහ කරදී එංගලන්තයේම නතර කරගැනීමට ඉඩ තිබුණි.”අයියයි අක්කයි රණ්ඩු වෙන්න ඕන නැහැ. මේක ඔය දෙන්නම දන්න ප්‍රශ්නයක්නෙ. මට දැනගන්න ඕන ඒ දරුවට මොකද වුණේ කියල විතරයි..””මම කිව්වනේ සැරයක්. ඒක කාටවත් වැදගත් වෙන්නෑ.. මහේෂ් මේපාර ගියාම හැමදේම හොඳට සිදුවේවි..””මට නෙවෙයි මේකේ උවමනාව..””එහෙනම් මොකටද ඔය හැටි නැහෙන්නේ? ඒක දැනගන්න අර්මිලාට අයිතියක් නෑ. මහේෂ් බැන්දට පස්සෙ නෙවෙයි ඒවා සිද්දවුණේ””ඒ දරුව ජීවතුන් අතර ඉන්නවද?...” අර්මිලාගේ මව සිය සහෝදරයාගේ පිළිතුර අපේක්ෂාවෙන් සිය බියපත් දෑස දල්වා බලා සිටියාය.ලබන සතියට</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=av09083019</link>
    <topic>අදත් හෙටත් ප්‍රේම කරමු ලව් ආජ් කල්</topic>
    <author>කුමාර</author>
    <content>මොබයිල් ෆෝන් මල් කැඩිල්ලතනියම ජීවත් වෙනවා ආයෙ බඳින්නේ නෑසූකරයා මුම්බායි එද්දී ඓශ්වර්යාට උණ!දුවත් අරගෙන අව්කාස්ටකේ ඇවිදින්නේ ඔපරේෂන් එකට සල්ලි හොයන්නජාතික රූපවාහිනියෙන් කොටස් 100 ක ටෙලිනාට්‍යයක් සක්විත්තෝමගේ ටච් එක හොඳයි‘නින්ද නැති මට හීන පේනා’ ඒ මගේ මුල්ම නාට්‍ය අත්දැකීමවිශිෂ්ටයන්ගේ ගමනක අභිමානයසිත කය සුවපත් කරන්න සංගීතයට පුළුවන්එඩ්වඩ් - චරිතා කැන්ගරු ප්‍රසංගයකඅපි සංගීතය කරනවාට තාත්තා කැමති වුණේ නෑ57 දෙනකු ඝාතනය වූ ගෝනගල ඛේදවාචකය සිනමාවට නැඟුණේ මෙහෙමයිෆ‍්‍රයිඩ් චිකන්බුවා ලන්තයේ සිටනන්දා මාලිනියගෙන් අලුත් සංගත තැටි දෙකක්උපන් ගම වන මුල්කිරිගලින් මං ඡන්දේ ඉල්ලනවා‘සැරයටියෙන් අපි යනෙන තුරා’ ගීතයේ අත්දැකීම පොල් කඩන අන්ධ අයකුගේ කතාවයි“කෝ අයියෙ මුතූට හම්බවුණ ළමයා” (රසදුන නව කථාව)අදත් හෙටත් ප්‍රේම කරමු ලව් ආජ් කල්ලස්සන - නිරෝගී කෙස් කළඹක රහස මෙන්නනැඟී එන නිළි මධුමාලිප්‍රේමයේ සුන්දරත්වය සහිත තවත් ආකර්ෂණීය සිනමා පටයක ආස්වාදය විඳින්නට අපේ හින්දි සිනමා රසිකයන්ට ලබන පස්වැනිදා සිට අවස්ථාව ලැබෙයි. ඒ ඉමිටියාස් අලි අධ්‍යක්ෂණය කළ ‘ලව් ආජ් කල්’ අලුත්ම හින්දි චිත්‍රපටය මෙරට ප්‍රදර්ශනය ඇරඹීමත් සමඟිනි.අදත් හෙටත් ප්‍රේම කරමු යන්න ‘ලව් ආජ් කල්’ යන්නෙහි අර්ථයයි. ජායි සහ මීරා නූතනයේ ලන්ඩනයේ වෙසෙන පෙම් යුවළකි.සතුටින් කාලය ගත කළද පෙම්වතිය පෙම්වතාගේ අදහසටම අනුව ජීවත් විය යුතුය යන්න ඔවුන්ගේ විශ්වාසය නොවේ.එහෙයින්ම ඔවුහු ජීවිතයේ එකිනෙකට වෙනස් මාර්ග දෙකක ගමන් කරති. ‘රෝමියෝ - ජුලියට්’ වැනි පෙම්වතුන් හමුවන්නේ යථා ජීවිතයේදී නොව ග්‍රන්ථවලදී පමණි’ යන්න ඔවුන්ගේ අදහසයි.වීර් සිං, හර්ලීන් හට ප්‍රේම කරන්නේ ඊට වෙනස් ආකාරයකට. ඔහු දුම්රියෙන් කිලෝ මීටර් දහස් ගණනක් දුර ගෙවා ගොස් හර්ලීන් ගේ නිවස ඉදිරිපිටට වී බලාසිටින්නේ සඳලුතලයට පැමිණෙන හර්ලීන් ගේ වුවන යාන්තමට දැකගනු රිසියෙනි.ජායි – මීරා 2009 වසරේ පෙම් යුවළක් වන අතර වීර් සිං සහ හර්ලීන් ප්‍රේම කරන්නේ 1965 දීය. මේ ප්‍රේම දෙකෙන් වඩාත් සුන්දර හා යථාර්ථවාදී ප්‍රේමය කුමක්ද?ජායි සියලු කාරණා දෙස මුදල් ගනුදෙනු සේ සෙනෙහසකින්, සංවේදී භාවයකින් තොරව බලන්නේ කෙසේද යන්න වීර්ට අවබෝධ කරගන්නට නුපුළුවන. වීර් සිය තරුණ අවදියේදී හර්ලීන්ට ප්‍රේමකර ඇත්තේ මොනතරම් බොළඳ ආකාරයකට ද යන්න ජායිට අදහා ගන්නට නුපුළුවන.එහෙත් පරම්පරා දෙක යා වන එක තැනක් තිබේ. පරම්පරා දෙකේම එක් සමාන ලක්ෂණයක් තිබේ. ඒ යෞවනයට මිහිරියාව කැඳවාගෙන එන ප්‍රේමයයි. ‘ලව් ආජ් කල්’ එම පේ‍්‍රමය පිළිබඳ අති සුන්දර වෘත්තාන්තයයි.‘ලව් ආජ්’ කල් පසුගිය ජූලි 31 දා සිට ලොව පුරා සාර්ථකව ප්‍රදර්ශනය වන චිත්‍රපටයකි.මහි ජායි වර්ධන් සිං ලෙස බොලිවුඩයේ ජනප්‍රිය නළු සායිෆ් අලිඛාන් ද, ජායි ගේ ආදරය දිනූ නිදහස අගයන පෙම්වතිය ලෙස බොලිවුඩයේ පෙරළිකාර නවක නිළියක වන දීපිකා පදුකෝන් ද, රඟපාති. ඒ හැර නීතු සිං, රිෂි කපූර්, රාහුල් ඛන්නා සහ පර්දාස් එහි රඟන අනෙක් නළු නිළියෝ වෙති.සායිෆ් අලිඛාන් හා දිනෙෂ් විජන් එක්ව නිපැයූ ‘ලව් ආජ් කල්’ ඉමිටියාස් අලි ගේ අධ්‍යක්ෂණයකි.මෙයට වසරකට දෙකකට ඉහත දී අතිශය ජනප්‍රියත්වයට පත් ‘ජැබ් වී මෙට්’ චිත්‍රපටය අධ්‍යක්ෂණය කළේද ඉමිටියාස්ය.ලන්ඩනයේ හා භාරතයේ සුන්දර පසුතලවල රූගත කර ඇති ‘ලව් ආජ් කල්’ මිහිරි ගීත කිහිපයකින් ද සමන්විත වෙයි. ප්‍රීතම් චක්‍රවර්ති සංගීත අධ්‍යක්ෂණය කර ඇති මෙහි නර්තන අධ්‍යක්ෂණයට බොලිවුඩයේ දක්ෂතම නැටුම් අධ්‍යක්ෂවරු සිවු දෙනෙක් එක්ව සිටිති.හින්දි සිනමාවට ඇලුම් කරන මෙරට ප්‍රේක්ෂකයන්ට ‘ලව් ආජ් කල්’ අපූර්ව අත්දැකීමක් වනු නිසැකය.කුමාර</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=av09083020</link>
    <topic>ලස්සන - නිරෝගී කෙස් කළඹක රහස මෙන්න</topic>
    <author>ගාමිණි සුසන්ත</author>
    <content>මොබයිල් ෆෝන් මල් කැඩිල්ලතනියම ජීවත් වෙනවා ආයෙ බඳින්නේ නෑසූකරයා මුම්බායි එද්දී ඓශ්වර්යාට උණ!දුවත් අරගෙන අව්කාස්ටකේ ඇවිදින්නේ ඔපරේෂන් එකට සල්ලි හොයන්නජාතික රූපවාහිනියෙන් කොටස් 100 ක ටෙලිනාට්‍යයක් සක්විත්තෝමගේ ටච් එක හොඳයි‘නින්ද නැති මට හීන පේනා’ ඒ මගේ මුල්ම නාට්‍ය අත්දැකීමවිශිෂ්ටයන්ගේ ගමනක අභිමානයසිත කය සුවපත් කරන්න සංගීතයට පුළුවන්එඩ්වඩ් - චරිතා කැන්ගරු ප්‍රසංගයකඅපි සංගීතය කරනවාට තාත්තා කැමති වුණේ නෑ57 දෙනකු ඝාතනය වූ ගෝනගල ඛේදවාචකය සිනමාවට නැඟුණේ මෙහෙමයිෆ‍්‍රයිඩ් චිකන්බුවා ලන්තයේ සිටනන්දා මාලිනියගෙන් අලුත් සංගත තැටි දෙකක්උපන් ගම වන මුල්කිරිගලින් මං ඡන්දේ ඉල්ලනවා‘සැරයටියෙන් අපි යනෙන තුරා’ ගීතයේ අත්දැකීම පොල් කඩන අන්ධ අයකුගේ කතාවයි“කෝ අයියෙ මුතූට හම්බවුණ ළමයා” (රසදුන නව කථාව)අදත් හෙටත් ප්‍රේම කරමු ලව් ආජ් කල්ලස්සන - නිරෝගී කෙස් කළඹක රහස මෙන්නනැඟී එන නිළි මධුමාලිනිරෝගී කෙස් කළඹ කාන්තාවගේ රූප සෝභාව වැඩි කරන වැදගත්ම අංගයක්. කාන්තාවන් සතු පංච කල්‍යාණයෙන් කේශ කල්‍යාණය හෙවත් හිසකෙස් වලට හිමි වන්නේ විශේෂ ස්ථානයක්.ලස්සන කෙස් කළඹක් සතු වීම බාහිර පෙනුම, පෞරුෂය හොඳින් පවත්වාගෙන යාමට උපකාරී වන බව නොරහසක්. නීරෝගී, ලස්සන කෙස් කළඹක් ඇති කර ගැනීමට, තිබෙන කෙස් කළඹ නිරෝගීව පවත්වාගෙන යාමට ආයුර්වේද ප්‍රතිකාරවලින් ලැබෙන්නේ මහඟු සේවයක්.නිරෝගී ලස්සන කෙස් කළඹක් හිමි කරගන්නේ කෙසේ ද යන්න පිළිබඳව ආයුර්වේද වෛද්‍යාචාරිණී චමරී වෛද්‍යරත්න මහත්මිය දැක්වූ අදහස් අද ‘සුවමඟ’ තුළින්.රාගම බටුවත්තේආයුර්වේද වෛද්‍යාචාරිණීචමරි වෛද්‍යරත්නඅපගේ ශරීරයේ උත්තම අංගය ලෙස සැලකෙන්නේ හිසයි. ස්නායු පද්ධතිය ආරම්භ වීම, මොළය පිහිටා තිබීම වැනි කරුණු, හිස අප ශරීරයේ උත්තම අංගය බවට පත්වීමට හේතු වී තිබෙනවා. එනිසා හිසට හොඳ පෝෂණයක්, සත්කාරයක් අවශ්‍යයි.එම සත්කාරය හිස කෙස්වලට අනිවාර්යෙන්ම බලපෑමක් ඇති කරනවා. හිසකෙස් මනාව වැඩීමට පෝෂ්‍යදායී ආහාර මෙන්ම බාහිර සත්කාරත් අවශ්‍යයි. අපගේ හිස හිස්හොරිවලින්, උකුණු කරදරවලින්, උඳුගොව්වන් කෑමෙන් තොර විය යුතුයි.එමෙන් ම පීනස, ලලාට කෝඨ ප්‍රදාහය වැනි හිසට බලපාන රෝගවලින් වැළකී සිටීමට උත්සාහ ගත යුතුයි. තම කුස තුළ දරුවකු පිළිසිඳ ගත් විට මව දරුවාගේ පෝෂණය පිළිබඳ විශේෂයෙන් සැලකිලිමත් විය යුතුයි. ඒ; මවගේ පෝෂණය කුස තුළ සිටින දරුවාට සෘජුවම බලපාන නිසයි.කුස තුළ සිටින දරුවාගේ හිසකෙස් හොඳින් වර්ධනය වීම සඳහා කැල්සියම් බහුල ආහාර, මුකුණුවැන්න, ගොටුකොළ වැනි පලා වර්ග, විශේෂයෙන් ම නෙල්ලි ආදිය ආහාරයට ගැනීම සුදුසුයි.වැඩිහිටියන් වූ පසුව හිසකෙස් හොඳින් පවත්වාගෙන යාමට දිනපතා ස්නානය කිරීම ඉතා වැදගත්. ස්නානය කරන විට සෞම්‍ය සබන් වර්ගයක් භාවිතා කළ හැකියි.ස්නානය කර හිස වියැළුණු පසුව සුදුසු තෙල් වර්ගයක් හිස ගැල්වීම හිසකෙස් නිරෝගීව තබා ගැනීමට හේතු වෙයි. ඖෂධීය තෙල් මෙන්ම පොල් තෙල් ද හිස ගැල්විය හැකියි.එහිදී පිරිසිදු ලෝහ හැන්දක් ගෙන හැන්ද මඳක් රත් කර එයට තෙල් දමා තෙල් මඳක් උණුසුම් වූ පසුව ඇඟිලි තුඩකින් හෝ පුලුන් කැබැල්ලකින් හිස් කබලේ සහ හිස කෙස්වල තෙල් ගෑ යුතුයි. ඉන් පසුව ඇඟිලි තුඩුවලින් මෘදු සම්බාහනයක් හිසට ලබාදිය යුතුයි.පසුව උණුසුම් තුවායකින් හිස විනාඩි කීපයක් ඔතා තැබිය යුතුයි. එවිට ඉතා හොඳින් හිස් කබලට සහ හිස කෙස්වලට තෙල් උරා ගන්නවා. මෙම සත්කාරය මසකට වරක් හෝ කළ හැකි නම් හිස්හොරිවලින් සහ හිසේ ඇතිවන විවිධ ආබාධවලින් හිස ආරක්ෂා කර ගත හැකියි.තෙල් ගල්වාගෙන කාර්යාලයට යාමට අකමැති නම් රාත්‍රියේ හිසේ තෙල් ගල්වා පසු දින උදේ ස්නානය කර තෙල් ඉවත් කරගත හැකියි.ආයුර්වේද වෛද්‍යවරයකුගේ උපදෙස් මත කළ යුතු හිස කුඩිච්චි දැමීම ශීරෝධාර ප්‍රතිකාර ක්‍රමය වැනි ක්‍රම මඟින් ද නිරෝගී කෙස් කළඹක්, නිරෝගී හිස් කබලක් පවත්වාගත හැකියි.හිස කුඩිච්චි දැමීම සඳහා ගොටුකොළ, මුකුණුවැන්න, කී කිරිඳිය වැනි ඖෂධීය ශාක වර්ග යොදා ගන්නවා. ආයුර්වේදයේ එන ‘නස්න කර්ම’ මඟින් සෙම ඉවත් කිරීම නිසා හිසට සහ හිසකෙස්වලට විශේෂ සුවයක් ලැබෙනවා.තලම් කිරීමත් ආයුර්වේදය තුළ හිස කෙස්වලට කරනු ලබන සත්කාරයක්. ඖෂධීය ශාක මගින් දුම් ඇල්ලීම, ඖෂධීය යුෂ හිස ගැල්වීම, නිදන කොට්ටයට සැවැන්දරා මුල්, සුදුලූනු පොතු, සමන් පිච්ච මල්, උළුහාල් ආදිය යෙදීම මගින් ද හිසට සහ හිස කෙස්වලට ප්‍රතිකාර කළ හැකියි.ශීරෝවස්ථි කිරීම ආයුර්වේදයේ සඳහන් වන හිසට කරනු ලබන තවත් ප්‍රතිකාර ක්‍රමයක්. වෙනිවැල්ගැට සමඟ උළුහාල් තම්බා සකසා ගත් දියරය හිසට දැමීම ඉතා පහසුවෙන් කළ හැකියි. උළුහාල් හිසකෙස්වල නිරෝගී භාවය රැකගැනීමට උපකාරී වන අගනා ඖෂධයක්.කිසිඳු මුදලක් වැය නොකොට හිස ගැල්වීම සඳහා ඖෂධයක් නිවසේදීම සාදා ගත හැකියි. ඒ සඳහා අවශ්‍ය වන්නේ වෙරළු දළු පමණයි.හොඳින් අඹරා ගත් වෙරළු දළු පල්පය හිසට දමා විනාඩි 20 ක් පමණ ගත වන තුරු හිඳ ස්නානය කර හිස පිරිසිදු කරගත හැකියි. මෙය පහසුවෙන් ම හිසට කළ හැකි ප්‍රතිකාරයක්. නිවසේදී හිසට කළ හැකි තවත් පුංචි ප්‍රතිකාරයක් මේ.මේ සඳහා අවශ්‍ය වන්නේ දෙහි ගැට සහ උළුහාල්. උළුහාල් සහ දෙහි ගැට හොඳින් තම්බා ගෙන හොඳින් අඹරා හෝ බ්ලෙන්ඩර් කර ගත හැකියි.ඉන් පසුව එම තලපය හිස ගැල්විය හැකියි. විනාඩි 20 ක් පමණ ගත වීමෙන් පසුව ස්නානය කිරීමෙන් හිසට සුවදායි සත්කාරයක් ලැබෙනු නොඅනුමානයි.අකලට හිස කෙස් පැසීම අද බොහෝ දෙනෙක් මුහුණ දෙන ගැටලුවක්. අකලට හිස කෙස් සුදු වීම ලෙස හඳුන්වන්නේ වයස අවුරුදු 35 ට පමණ අඩු පුද්ගලයන්ගේ හිස කෙස් සුදු පැහැවීමයි.වර්තමානයේ දී වයස අවුරුදු 10 - 12 වයසේ පසුවන දරු දැරියන්ගේ ද හිස කෙස් සුදු පැහැ ගැන්වී ඇති ආකාරය දැක ගත හැකියි. ආරෙට යාම, හිසේ ඇති යම් යම් ආබාධ, හිස කෙස්වලට පෝෂණය මද වීම වැනි හේතූ නිසාත් අකලට හිස කෙස් සුදු පැහැ විය හැකියි.එවැනි අවස්ථාවල ඉහතින් දැක්වූ ආයුර්වේද ප්‍රතිකාර ක්‍රම කළ යුතුයි. එමෙන්ම අකලට සුදු පැහැ වූ කෙස් කළු පැහැ ගැන්වීම සඳහා පහත ප්‍රතිකාරය කළ හැකි බව ආයුර්වේදයේ දැක්වෙනවා.ඒ සඳහා පළමුව කටුකරඬු, වැටකෙයා අරළු, අංකෙන්ද කොළ පවනේ වේලා කොටා කුඩු සාදා ගන්න. එමෙන්ම අරළු, බුළු, නෙල්ලි කශාය සිඳ ගන්න. සාදා ගත් ඖෂධීය කුඩු අරළු බුළු නෙල්ලි කශාය සමඟ මිශ්‍ර කර තල තෙල් ස්වල්පයක් දමා හොඳින් රත් කර එය මාසයක් පමණ පොළොවේ වළලා තැබිය යුතුයි.පසුව එම ඖෂධීය සංයෝගය අකලට ඉදුණු හිස කෙස්වල සහ හිස් කබලේ ගැල්වීමෙන් හිසකෙස් සුදු වීම වළක්වා ගත හැකි වන අතර සුදු කෙස් ද කළු පැහැ ගැන්වේ. එමෙන් ම විශ්ණුක්‍රාන්ති මල් එඬරු තෙල් සමඟ මිශ්‍ර කර සිඳ හිස ගැල්වීම මඟින් හිසකෙස් අකලට සුදු වීම වළක්වා ගත හැකියි.හිස කෙස්වලට කරනු ලබන විවිධ අනවශ්‍ය ක්‍රියා නිසා හිස කෙස් විනාශයට පත්වන අවස්ථා ද තිබෙනවා. බොහෝ තරුණ පිරිස් හිස කෙස්වලට ජෙල් යොදන්නේ ජලය සමග මිශ්‍ර කිරීමෙන්. එවිට හිස් කබලේ ජලය රැඳෙනවා.හිස් කබල මත හිස් හොරි වැනි විවිධ පුස් වර්ග දිලීර වර්ග ඇතිවීමට එය ප්‍රබල හේතුවක්. මෙහිදී ජෙල් වෙනුවට එඬරු තෙල් භාවිතා කළ හැකියි. එඬරු තෙල් දුගඳක් නැති ඖෂධීය තෙලක් මෙන් ම හිස කෙස් හැඩට තබා ගැනීමට උපකාරී වන ද්‍රව්‍යයක්.දිනපතා අමු නෙල්ලි ගෙඩියක් ආහාරයට ගැනීමත් දිනපතා යෝගට් එකක් ආහාරයට ගැනීමත් හිස කෙස් නිරෝගීව තබා ගැනීමට උපකාරී වෙනවා. යෝගට්වල හිස කෙස්වලට පෝෂණය ලබා දෙන ද්‍රව්‍ය කීපයක් ම අඩංගුයි.අගනා ඖෂධීය තෙලක් වන ‘නීල්‍යාදී තෛලය’ දිනපතා හිස ගැල්වීමෙන් හිස් හොරි සම්පූර්ණයෙන් ම ඉවත් කර ගත හැකියි. පුලුන් කැබැල්ලකට නීල්‍යාදී තෙල් බිංදු කීපයක් ගෙන වැඩියෙන් හිස් හොරි ඇති ස්ථානවල ඇතිල්ලීමෙන් හොඳ ප්‍රතිඵල ලබාගත හැකියි.බොහෝ දෙනෙක් හිස පීරන්නේ කොහෝ හෝ ගමනක් යාමට සූදානම් වූ විට පමණයි. එහෙත් අවම වශයෙන් දිනකට හය වතාවක්වත් මෘදුව හිස කෙස් පිරීමෙන් හිස් හොරි නැති වී නිරෝගී කෙස් කළඹක් පවත්වාගෙන යා හැකියි.හිස පනාවකින් පීරීමෙන් හිස සම්බාහනය වීමක් සිදු වෙනවා. මෙය ඉතා සරල ක්‍රියාවක් ලෙස පෙනී ගියත් ඉතා හොඳ ප්‍රතිඵල ගෙන දෙන ක්‍රියාවක්. ඔබත් මින් පසු ඕනෑම ගමනක් යාමට සූදානම් වන විට හිස පීරා ගෙන යාමට පුරුදු වන්න.තමන් හිස පීරන පනාව සහ හිස පිස දමන තුවාය පෞද්ගලික ද්‍රව්‍ය සේ සලකා තමන්ම පමණක් භාවිතා කිරීම මඟින් හිස කෙස්වලට වැළඳෙන රෝග බොහොමයකින් වැළකී සිටිය හැකියි.ගාමිණි සුසන්ත</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=av09083021</link>
    <topic>නැඟී එන නිළි මධුමාලි</topic>
    <author/>
    <content>මොබයිල් ෆෝන් මල් කැඩිල්ලතනියම ජීවත් වෙනවා ආයෙ බඳින්නේ නෑසූකරයා මුම්බායි එද්දී ඓශ්වර්යාට උණ!දුවත් අරගෙන අව්කාස්ටකේ ඇවිදින්නේ ඔපරේෂන් එකට සල්ලි හොයන්නජාතික රූපවාහිනියෙන් කොටස් 100 ක ටෙලිනාට්‍යයක් සක්විත්තෝමගේ ටච් එක හොඳයි‘නින්ද නැති මට හීන පේනා’ ඒ මගේ මුල්ම නාට්‍ය අත්දැකීමවිශිෂ්ටයන්ගේ ගමනක අභිමානයසිත කය සුවපත් කරන්න සංගීතයට පුළුවන්එඩ්වඩ් - චරිතා කැන්ගරු ප්‍රසංගයකඅපි සංගීතය කරනවාට තාත්තා කැමති වුණේ නෑ57 දෙනකු ඝාතනය වූ ගෝනගල ඛේදවාචකය සිනමාවට නැඟුණේ මෙහෙමයිෆ‍්‍රයිඩ් චිකන්බුවා ලන්තයේ සිටනන්දා මාලිනියගෙන් අලුත් සංගත තැටි දෙකක්උපන් ගම වන මුල්කිරිගලින් මං ඡන්දේ ඉල්ලනවා‘සැරයටියෙන් අපි යනෙන තුරා’ ගීතයේ අත්දැකීම පොල් කඩන අන්ධ අයකුගේ කතාවයි“කෝ අයියෙ මුතූට හම්බවුණ ළමයා” (රසදුන නව කථාව)අදත් හෙටත් ප්‍රේම කරමු ලව් ආජ් කල්ලස්සන - නිරෝගී කෙස් කළඹක රහස මෙන්නනැඟී එන නිළි මධුමාලි</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=ay0908301</link>
    <topic>දඟ වැඩ නොකළ නිසා කවුරුත් කීවේ මං මහණ කමට හොඳයි කියලයි</topic>
    <author>සාගරිකා දිසානායක ජයසිංහ</author>
    <content>දඟ වැඩ නොකළ නිසා කවුරුත් කීවේ මං මහණ කමට හොඳයි කියලයි“තව ටික කලකින් මේ ඉඩම් ලක්ෂ ගණන්වලට යාවි”කතරගම ජනාධිපති ජාතික පාසලේ හිටපු විදුහල්පති ආචාර්ය අලුත්වැව සෝරත නාහිමිඅද අපේ කතා නායකයා රටේ සුපතළ සුපේෂල ශික්ෂාකාමී පණ්ඩිත භික්ෂුන්වහන්සේ නමක්. සම්බුද්ධ ශාසනයට වගේ ම රටේ දූ දරුවන්ගේ නැණැස පාදන්නටත් අනූපම මෙහෙවරක් ඉටුකොට විදුහල්පති ධුරයෙන් ඉසිඹු ලැබුවත්, තවමත් ගෞරවනීය සමාජ මෙහෙවරක යෙදී සිටින උන්වහන්සේ කතරගම ජනාධිපති ජාතික පාසලේ විශ්‍රාමලත් විදුහල්පති කිරිවෙහෙර රජමහා විහාරාධිපති, රුහුණු මාගම්පත්තුවේ ප්‍රධාන සංඝනායක, වෙල්ලස්ස විශ්ව විද්‍යාලයේ උපකුලපති ආචාර්ය උපාධ්‍යාය අලුත්වැව සෝරත නාහිමියෝ.හම්බන්තොට දිස්ත්‍රික්කයේ දුෂ්කර එහෙත් ඉතාම සුන්දර සරුසාර ගම්මානයක් අලුත්වැව. අලුත්වැවේ පලුගහවත්තේ ගෙදරදී 1943 බක් මාසේ හතර වැනිදා සුපින්වත් කුමරෙක් මෙලොවට බිහි වුණා. ඒ අලුත්වැවේ හිටපු වෙල්විදානෙ මහත්තයා දොන් එලියස් දහනායක හා කරුණාවතී දිසානායක යුවළට දාව උපන් හතරවැනි දරු පැටියා. ඒ පින්වත් පුත්‍රයා ඔවුන් දොන් ඩේවිඩ් දහනායක කියල නම් කළා.ඩේවිඩ්ට වැඩිමල් සහෝදරයො තුන් දෙනයි බාල සහෝදරයො දෙන්නයි සහෝදරියො දෙන්නයි. දහනායක පවුලෙ දරුවො අට දෙනෙක් වුණාට විදානෙ මහත්තයට ඒ හැටි බරක් වුණේ නැත්තෙ ගොඩමඩ ඉඩම කඩම හරකාබානෙන් කිසිම අඩුපාඩුවක් නොතිබුණු නිසා.පුංචි ඩේවිඩ් මුලකුරු කළේ අලුත්වැවේ රජයේ මිශ්‍ර පාසලෙන්. අයියලා මල්ලිලා නංගිලා හැමෝම එකතු වෙලා පාසල් ගියේ හරිම සතුටින් විනෝදෙන්. පොත පතේම ඇලී ගැලී නොහිටියාට ඒ කාලේ මුල් තැන ලැබුණේ කටපාඩම් කිරිල්ලට. ගණ දෙවි හෑල්ලේ, සුභාෂිතයේ බුදුගුණ අලංකාරයේ කවි කට පාඩම් කරන්න ඩේවිඩ් හැබෑවට ම දක්ෂයා. පුංචි කාලෙ පටන්ම ඔහු තුළ තිබුණෙ බොහොම නිවී සැනසුණු ගතිගුණ. දඟකාරයෙක් නොවූ නිසා හැමෝම ඔහුට කිව්වේ මහණ කරන්න වුණත් හොඳයි කියලයි.අවුරුදු කාලෙ ගමේ දරුවන්ට එකම සැණකෙළියක්. ඔන්චිලි පදින්න පංච දමන්න, අලුත් ඇඳුම් ඇඳගෙන වෙල් ඉපනැල්ලේ ඔට්ටු තියන්න හැමෝම බලා ඉන්නේ අවුරුද්ද එනකල්. ගොයම් කපලා, ගොයම් පාගන දාට පුංචි ඩේවිඩ්ලටත් වැඩ අධිකයි. රැයක් එළිවෙනතුරා කෙරෙන ගොයම් මැඩිල්ලෙදි මී හරක් දක්කන්න, බාරවෙන්නේ ඩේවිඩ්ලාට.කමත් භාෂාව වැරැදුණොත් වැඩිහිටියන් ගෙන් හොඳ දෝස් මුරයක් ලැබෙනවාමයි. පුංචි ළමයි වුණත් කට පරිස්සම් කරගෙන කමතෙදි හැසිරෙන්නෙ බඩගින්න නිවා දෙන බතට තියෙන ගෞරවේ හින්දා. නවසිය පනස් හතරේ අවුරුද්දෙ අලුත්වැවේ පුරාණ විහාරෙ වස් වැඩ වාසය කරන්න වැඩිය අලුත්වැවේ මේධංකර ලොකු හාමුදුරුවො. ඩේවිඩ්ලගේ පවුලේ සමීප ඥාති හිමි නමක්. වස් තුන්මාසෙ පුරාම මේධංකර හාමුදුරුවන්ට සිවුපසය පිළිගැන්නුවේ ඩේවිඩ්ලගේ ගෙදරින්. විදානෙ මහත්තයට දරු පැටව් අටදෙනෙක්ම ඉන්න එකේ එක පුතෙක් සාසනේට පූජා කරන්න කියලා යෝජනා කළේ මේධංකර හාමුදුරුවො.සාසනේට දරුවෙකු පූජා කරනවා කියන්නේ නිවන් දකින මහ පිංකමක්නේ. අම්මා තාත්තා යෝජනාව පිළිගත්තේ ඉස්මුදුනින්.අටදෙනාගෙන් හොඳටම සංවර වූ ඩේවිඩ් සසුනට පූජා කරන්න යෝජනා වුණේ පවුලේ හැමෝගේම කැමැත්තෙන්. පුංචි ඩේවිඩ්ටත් මහණ වෙන්න හිතේ කැමැත්තක් තිබුණා. පාසල ඇරිලා ගෙදර ඇවිත් බත් කාලා හවස් වරුවේ ඔහු පන්සලට ගියේ පන්සල් පොත් කියවන්න. සාමනේර බණ දහම් පොත, නම් පොත, ශතක පොත් කොයිතරම් හොඳට කට පාඩම් කළා ද කියතොත් වස් තුන්මාසෙ අහවර වෙලා එළැඹුණු මහා වස් පින්කමේදී අලුත්වැවේ මේධංකර මහ නාහිමියන් වෙතින් පුංචි ඩේවිඩ් අලුත් වැවේ සෝරත නමින් උතුම් වූ සංඝ සාසනේ පැවිද්ද ලබා ගත්තා.“සැදැහැයෙන් සසුන් වන්කුල දරුවන් විසින්අරුණට පළමු දැහැටි වළඳාමං පෙත් මං හැමද නිමවාපැන් පෙරා තබා - විවේක ස්ථානයක සිටසිල් බැලීමෙන්...”පාසල් ජීවිතය නිමා වුණා. පන්සල් දිවියට එළැඹුණේ එහෙමයි.පුංචි සෝරත සාමනේර භික්ෂුව මේධංකර ලොකු හාමුදුරුවන් සමඟම උපන් ගම හැරදා පාණදුර කෙසෙල්වත්තේ ශ්‍රී බෝධි චේතියාරාම විහාරස්ථානයට වැඩම කළා. උපන්දා පටන් හැදී වැඩුණු ගේ දොර අම්මා තාත්තා සහෝදර සහෝදරියො ගම රට අතහැරල දුරු රට වැඩිය පුංචි හාමුදුරුවන්ට දැනුණු දුක පාළුව කාන්සිය මග හැරී ගියේ මේධංකර ලොකු හාමුදුරුවො සෝරත පොඩි හාමුදුරුවන්ට සැබෑ පීතෘ දයාවෙන් සැලකූ නිසා.ගිහි ජීවිතේට ආයුබෝවන් කියා පැවිද්ද ලබාගත්තම සාසනේට අනුව ජීවිතේ පටන් ගන්න ඕනෑ. හිමිදිරි පාන්දර අවදි වෙලා, දත් මැද මූණ සෝදා බෝ මළුව ඇමද, පැන් පෙරා කියලා විවේකස්ථානයක තැන්පත්ව හිඳ තෙරුවන් නමැද පත පොත, බණ දහම් පාඩම් කිරීම, කලට වේලාවට ආහාර ගැනීම, ස්නානය, හවස් කාලෙ නැවතත් තෙරුවන් නැමැද පාඩම් දීම සාමනේර හිමිනමකගේ දින චාරියාවේ කටයුතු.වයස අවුරුදු දහයෙ පුංචි දරුවෙකු වුණාට ලොකු හාමුදුරුවෝ තරමටම සංවරව කතා බහ, ගමන බිමන ඇවතුම් පැවැතුම් සියල්ල තිබිය යුතුයි. ඒ ඒ දවසට නියමිත ගාථා පාඨ නිවැරැදිව පාඩම් නුදුන්නොත් ලොකු හාමුදුරුවන් ගෙන් වේවැල් කසාය ලැබෙනවා ස්ථිරයි.පිරිවෙන් අධ්‍යාපනේ පාසල් අධ්‍යාපනේ තරම් ලේසි නෑ. සංස්කෘත - පාලි සිංහල භාෂා දැනුම ලබාගත යුතුයි. වලානේ විජයසවිගොත පිරිවෙනේ සෝරත හාමුදුරුවො කලක් ඉගෙන ගත්තා. මාදම්පිටියේ මේධානන්ද හාමුදුරුවන් යටතේ වසරක් ඉගෙනුම ලබා අනතුරුව කුඩා උඩුවේ නාලන්දා පිරිවෙනෙන් සාමාන්‍ය පෙළ විභාගෙට ඉගෙන ගත්ත. උසස් පෙළ කරන්න මරදානෙ ශ්‍රී ලංකා විද්‍යාලෙට ඇතුළු වුණා.උසස් පෙළ උසස් ලෙස සමත්වුණු සෝරත හාමුදුරුවො පැපිලියානේ සුනේත්‍රාදේවි පිරිවෙනට ඇතුළුවෙලා බාහිර උපාධි අපේක්ෂකයකු ලෙස ශාස්ත්‍රවේදී උපාධියේ ප්‍රථම පරීක්ෂණයට පෙනී හිටියා. එයින් සමත්වෙලා විද්‍යෝදය විශ්වවිද්‍යාලයට ඇතුළත් වෙලා බටහිර ඉතිහාසය, මානව සමාජ විද්‍යාව සහ බෞද්ධ ශිෂ්ඨාචාරය යන විෂයයන් හදාරා ශාස්ත්‍රවේදී උපාධිය ලබා ගත්තා. අධ්‍යාපනයේ ඉහළටම යන මං මාවත් සෝරත හාමුදුරුවන් ඉදිරියේ පැහැදිලිව දිස් වුණා. විද්‍යොදය අද ශ්‍රී ජයවර්ධනපුර විශ්වවිද්‍යාලයෙන් උන් වහන්සේ ශාස්ත්‍රපති උපාධිය ලබාගත්තා.1976 දී සෝරත හාමුදුරුවන්ට ප්‍රථම ගුරු පත්වීම ලැබුණෙ හම්බන්තොට දිස්ත්‍රික්කයෙ දුෂ්කර ගම්මානයක් වූ බෝගහපැලැස්සේ පාසලට. මොනරාගල කෙළවරේ පිහිටි බෝගහපැලැස්ස විද්‍යාලෙ වැඩ බාරගත්තු සෝරත හාමුදුරුවෝ පාසලේ දුප්පත් දරුවන්ට දැනුම බෙදාදුන්නෙ හැබෑම දයාවෙන්. 1980 දී සෝරත හාමුදුරුවන්ට කතරගම මහා විද්‍යාලෙට මාරුවක් ලැබුණා. කතරගම කිරිවෙහෙර විහාරස්ථානය සෝරත හාමුදුරුවන්ට උරුමයෙන් හුරු වූ විහාරස්ථානයක්. කතරගම මහා විද්‍යාලෙ පැරැණි ඉතිහාසයක් ඇති පාසලක්.1980 දී සෝරත හාමුදුරුවෝ විදුහලට වඩින කොට පාසල එතරම් ලොකු පාසලක් නොවෙයි. සෝරත හාමුදුරුවෝ පාසලේ නියෝජ්‍ය විදුහල්පති තනතුර ද දරමින් දරුවන්ට ඉගැන්වීම කරගෙන ගියා. ඒ අතරෙම උන් වහන්සේ අධ්‍යාපන පශ්චාත් උපාධි ඩිප්ලෝමාව ලබාගත්තා. ශ්‍රී ජයවර්ධනපුර විශ්වවිද්‍යාලෙන් දර්ශනශූ®රී උපාධිය ලබාගත්තෙත් ඔය කාලෙදිමයි. දර්ශනශූරී උපාධිය සඳහා උන්වහන්සේ ඉදිරිපත් කළ පර්යේෂණ නිබන්ධය ‘ශ්‍රී ලංකාවේ බෝධි සංස්කෘතිය’ පසුව ග්‍රන්ථයක් වශයෙන් ප්‍රකාශයට පත් කළා.1987 දී සෝරත හාමුදුරුවන්ට කතරගම මහා විද්‍යාලෙ විදුහල්පති තනතුර හිමි වුණා. පාසලේ 50 වැනි සංවත්සරය යෙදිල තිබුණෙත් ඒ වසරෙමයි. පාසලේ ස්වර්ණ ජයන්තිය වෙනුවෙන් සෝරත හාමුදුරුවො පාසලේ තිස්පැයේ පරිත්‍රාණ ධර්මදේශනාවක් පවත්වා පසුදා සංඝයා වහන්සේට සාංඝික දානයක් පිරිනමා විදුහලට දිගාසිරි පතා රාජකාරි ආරම්භ කළා. තුන් සරණේ ආශිර්වාදයක් කතරගම දෙවියන්ගේ පිහිටත් ලබාගෙන දිනෙන් දින ම පාසල සංවර්ධනය කිරීමේත් දරු දැරියන්ගේ අධ්‍යාපන, ක්‍රීඩා, කලා මෙන් ම චරිත සංවර්ධනය කිරීමෙන් මහඟු මෙහෙවර ආරම්භ කළා. විවිධ දුෂ්කරතා බුද්ධියෙන් ඉවසීමෙන් උපායශීලීව මර්දනය කරමින් පාසල දියුණු කරන්නට සෝරත හාමුදුරුවො සමත් වුණා.1987 දී පාසලේ ඉදි කැරුණු දෙමහල් ගොඩනැගිල්ල විවෘත කිරීමට ප්‍රධාන ආරාධිතයා ලෙස සහභාගි වුණේ අගමැති ආර්. ප්‍රේමදාස මහතා. සෝරත හාමුදුරුවන්ගේ උත්සාහයත් කැපවීමත් කෙරෙහි පැහැදුණු අගමැතිවරයා පාසලට අවශ්‍ය අඩුපාඩු සපුරාගන්නට විදුහල්පති හිමියන්ට සහයෝගය ලබා දුන්නා.දේශපාලන වශයෙන් එක් පිලකට පක්ෂපාත නොවන සෝරත හාමුදුරුවන්ට එදා සිට අද දක්වාම රටේ සෑම දේශපාලන පක්ෂයකින් ම ලැබෙන්නෙ සහයෝගයක්. කතරගම මහා විද්‍යාලෙ දියුණු කරන්නටත් උන්වහන්සේ ගේ නිල කාලය තුළ පැවැති සියලුම රජයන්ගෙන් සහය ලැබුණා. එතෙක් කලා හා වාණිජ අංශ පමණක් තිබූ පාසලේ විද්‍යා අංශයෙන් උසස් පෙළ පන්ති ආරම්භ කළා.සෝරත හාමුදුරුවො දැඩි විනයධරයෙක්. උන්වහන්සේ ගේ දැක්ම වුණේ පිරිසිදු පරිසරයක විනය ගරුක පැවැත්ම මගින් සාර්ථක අධ්‍යාපනයක් ලබාදීම. ඒ සඳහා උන්වහන්සේ පාසලේ විදුහල්පති භූමිකාවෙහි බලය ජ්‍යෙෂ්ඨ ගුරු භවතුන් වෙත බෙදා හදා දුන්නා.වඩාත් සාර්ථක සේවයක් ලබාදීමේ අරමුණින් පරිපාලනය විෂය සංවර්ධන සහ විෂය බාහිර කටයුතු වශයෙන් ප්‍රධාන අංශ තුනකට බෙදා ඒ සඳහා වෙන් වෙන් ම නියෝජ්‍ය විදුහල්පතිවරුන් පත් කළා.පහ වසර ශිෂ්‍යත්වය, සාමාන්‍ය පෙළ මෙන් ම උසස් පෙළින් ද දිස්ත්‍රික්කයේ සාර්ථක ප්‍රතිඵල පෙන්වන පාසලක් බවට පත් වූ විදුහල ඒ ජයග්‍රහණ මගින් 1992 වනවිට මධ්‍ය මහා විද්‍යාලයක් බවටත් 1993 ඔක්තෝබර් වනවිට ජාතික පාසලක තත්ත්වයටත් උසස් කර ගන්නටත් සෝරත හාමුදුරුවෝ සමත් වුණා.පාසලේ ගුරුවරුන් හිඟ වෙන්නට නොදී රැක ගන්නට විදුහල්පති හාමුදුරුවො වගබලා ගත්තා. 1993 ඔක්තෝබර් 28 වැනිදා උන්වහන්සේ කතරගම කිරිවෙහෙර රජමහා විහාරයේ ප්‍රධාන සංඝනායක ධූරයට පත් වුණා. අත මිට හිඟපාඩු නැති විදුහල්පති හිමියො තමන්ගෙ පෞද්ගලික ධන පරිත්‍යාගයෙන් පාසලේ ගුරුවරුන් දහ දෙනෙකුට වැටුප් ගෙව්වා. ඉංග්‍රීසි අධ්‍යාපනයේ වටිනාකම හොඳින් වටහා ගෙන සිටි සෝරත හාමුදුරුවො කතරගම වගේ දුෂ්කර පළාතක කටුක දිවි පෙවෙතක් ගත කළ දිළිඳු පාසල් දරු දැරියන්ගේ ඉංගී‍්‍රසි දැනුම වර්ධනය කරන්නට විශේෂයෙන් වෙහෙසුණා. ඉංගී‍්‍රසි සම්පත් මධ්‍යස්ථානයක් විදුහල තුළ අරඹා සිසුන්ගේ ඉංගී‍්‍රසි දැනුම වර්ධනය සඳහා වෙහෙසුණා. පාසලට අඩුපාඩු ලෙස පැවැති භෞතික සම්පත් සියල්ල සපුරාලන්නට උන්වහන්සේ සමත් වුණා. අධ්‍යාපනයට සමගාමීව ක්‍රීඩා හා සෞන්දර්ය අංශ වර්ධනය කිරීමටත් පරිගණක ආශි‍්‍රත තාක්ෂණික දැනුම වර්ධනයටත් උන්වහන්සේ කටයුතු කළා.ඌව පළාතේ සිසු දරුවන්ට පමණක් සීමා නොවී දකුණු පළාතේ සිසුන්ට ද අධ්‍යාපනය ලබා ගන්නට හැකි පහසුකම් සහිත පාසලක් ලෙස කතරගම ජාතික පාසල ජනපි‍්‍රයත්වයට පත්වුණා. විදුහල්පතිධුරයට පත් වන විට 43 ක් වූ ගුරු මණ්ඩලය උන්වහන්සේගේ සේවා කාලය තුළ 73 ක් බවටත් 1550 ක් වූ ශිෂ්‍ය සංඛ්‍යාව 2400 ක් තරමටත් වර්ධනය වුණා.වසර දහතුනක විදුහල්පති සේවා කාලය තුළ සෝරත හාමුදුරුවො පාසලට අත්පත් කර දුන් ජයග්‍රහණ වගේ ම භෞතික සම්පත් ප්‍රමාණය අසීමිතයි.බෞද්ධ වැඩසටහන් ක්‍රියාවට නංවමින් ආගමික පරිසරයක් තුළ සිසුන් හික්මවීමට මෙන්ම තුරු ලතා වවා පරිසරය අලංකාර කොට පරිසර හිතකාමී අනාගත පරපුරක් බිහි කරන්නටත් උන්වහන්සේ වෙහෙසුණා.1987 - 89 කාල පරිච්ඡේදය සෝරත හාමුදුරුවන්ගේ ජීවිතේ තීරණාත්මක අවධියක්. බොහොම තදින් කතරගම කලබල පැවතුණා. පාසලෙත් ඒ අවටත් කලහකාරින් රැඳී සිටියා. පාසල වහන්න කියලා කලහකාරින් ගෙන් නියෝග ලැබෙනවා. අරින්න කියලා හමුදාවෙන් අණ ලැබෙනවා. රාජකාරිය දේවකාරිය ලෙස සැලකූ විදුහල්පති හිමියන් පාසල ඇරියේ පණ පරදුවට තියලා.නිතර දෙවේලේ මොනරාගල අධ්‍යාපන කන්තෝරුවට වඩින්න උන්වහන්සේට සිදු වුණේ ප්‍රවාහන පහසුකම් නැතුව. අති දුෂ්කර අනතුරුදායක සේවා කාලයක් උන්වහන්සේ ගෙවා දැම්මා.1994 දි සෝරත හාමුදුරුවො රජයේ සේවයෙන් විශ්‍රාම ලැබුවා. දහතුන් වසරක විදුහල්පති සේවා කාලය තුළ කතරගම මහා විද්‍යාලෙට ළඟා විය හැකි උපරීම තලයට රැගෙන එන්නට සමත්වීම පිළිබඳ උන්වහන්සේ තුළ පවතින්නෙ සැබෑ තෘප්තියක්.විශ්‍රාම ලැබුවට පස්සෙ උන්වහන්සෙ පූර්ණ කාලීනව සමාජ සේවයට පිවිසුණා. “ගමෙන් පන්සලට” යන සම්ප්‍රදායෙන් බැහැර වී “පන්සලෙන් ගමට” යන සංකල්පය පෙරදැරි කරගෙන විහාරස්ථානය කේන්ද්‍ර කරගත් දැවැන්ත ග්‍රාම සංවර්ධන වැඩ පිළිවෙළක් උන්වහන්සෙ ක්‍රියාවට නැංවූවා.මහින්ද රාජපක්ෂ ජනාධිපතිතුමා තම ජීවිතේ වැදගත් අවස්ථා සියල්ල කතරගම පුදබිම ඇසුරු කරගෙන ඇරැඹීම සෝරත හාමුදුරුවන්ගේ වැඩපිළිවෙළට විශේෂ සහයෝගයක් වෙලා.නිවාස ඇමැතිතුමාගේ අනුග්‍රහයෙන් කතරගම ආශි‍්‍රත දිළිඳු පවුල් සීයකට නිවාස තනා දීමට සෝරත හාමුදුරුවන්ට හැකියාව ලැබුණා. පරිත්‍යාගශීලී රාජ්‍ය හා රාජ්‍ය නොවන ආයතන සහ දානපතීන් ගේ ආධාරෙන් මේ වන විට නිවාස 400 ක් පමණ දිළිඳු පවුල්වලට ඉදි කොට දී තිබෙනවා.කලක් තිස්සේම උග්‍ර ජල හිඟයකින් පෙළුණු කතරගම ප්‍රදේශයේ ගොවි ජනතාවගේ ජල ප්‍රශ්නය විසඳන්න එවකට පැවැති රජයේ සහයෙන් මැණික් ගඟ හරස්කොට කුඩා ගල්අමුණ ජල ව්‍යාපෘතිය ඇරැඹීමට හැකිවීමත්, කතරගම පුදබිමේ පිහිටි ඓතිහාසික අෂ්ඨඵල බෝධින් වහන්සේ වටා රන් වැටක් ඉදිකරන්නට අවස්ථාව ලැබීමත් සෝරත හාමුදුරුවන් සිය ජීවිතයේ ලැබූ ස්වර්ණමය ජයග්‍රහණ ලෙස සලකනවා.ගමත් පන්සලත් අතර සාර්ථක සම්බන්ධතාවක් පවත්වන සෝරත හාමුදුරුවෝ පන්සල් භූමියේ නොමිලේම පෙර පාසලක්, වෘත්තීය පුහුණු මධ්‍යස්ථානයක් පරිගණක හා ඉංගී‍්‍රසි අධ්‍යාපන ආයතනයක් හා අපොස සාමාන්‍ය පෙළ සිසුන් සඳහා උපකාරක පන්තියක් පවත්වාගෙන යනවා. රිවි දින දහම් පාසල ප්‍රදේශයේ දහම් පාසල් අතර මුල් තැනක වැජැඹෙනවා.ගමේ දායක දායිකාවන්ගෙ අවමඟුල් කටයුතුවලදී නොමිලේම පුටු, තාවකාලික මඩු කොඩි සේසත් ලබා දෙනවා. වසර හතරක පටන් හැම වෙසක් පෝයකටම පන්සලට දානෙ දෙන පවුල් 730 ක ගෘහ මූලිකයාටත් බිරියටත් සාරි සහ සරොම් කමිස පරිත්‍යාග කරනවා.2003 දෙසැම්බර් මාසෙ සෝරත හාමුදුරුවන් විසින් බුද්ධ සාසනේට සහ ප්‍රදේශයේ ජනතාවට හා අධ්‍යාපන ක්ෂේත්‍රයට ඉටු කරන ලද මෙහෙවර උදෙසා ශ්‍යාමෝපාලී වංශික මහා නිකායේ මල්වතු පාර්ශ්වයෙන් අති ගෞරව උපාධ්‍යාය තනතුර පුද කළා.2006 වසරෙදි ජනාධිපතිතුමා විසින් උන්වහන්සේ වෙල්ලස්ස විශ්ව විද්‍යාලයේ උප කුලපති තනතුරට පත් කරනු ලැබුවා. ආචාර්ය අලුත්වැව සෝරත හිමියන් විසින් රචිත ශාස්ත්‍රීය ග්‍රන්ථ අතර කතරගම පුද සිරිත්, බෞද්ධ රෝහණය හා ශ්‍රී ලංකාවේ බෝධි සංස්කෘතිය යන ග්‍රන්ථ වඩාත් ප්‍රකටයි. විවිධ පුවත්පත් හා ශාස්ත්‍රීය සංග්‍රහයනට ලිපි ලේඛන සපයන සෝරත හාමුදුරුවෝ ධර්ම ප්‍රචාරක කටයුතු සඳහා ලොව පුරා රටවල් බොහෝමයක සංචාරය කොට තිබෙනවා.කතරගම පුදබිම ආශි‍්‍රතව භික්ෂුන් වහන්සේ උදෙසා ආගමික හා අධ්‍යාපනික මධ්‍යස්ථානයක් ඉදිකිරීමට උන්වහන්සේ තුළ අපේක්ෂාවක් තිබෙනවා. වසර හැට හයක් වූ ස්වකීය ජීවිත කාලය තුළ තමා උපන් භූමියටත්, උතුම් වූ බුද්ධ ශාසනයටත් ප්‍රදේශයේ ජනතාවටත් ශක්ති ප්‍රමාණයෙන් උපරීම මෙහෙවරක් ඉටු කිරීමට සමත්වීම සැබැවින්ම මහත්වූ භාග්‍යයක් යැයි ආචාර්ය අලුත්වැව සෝරත නාහිමියන් පවසා වදාරනවා.සාගරිකා දිසානායක ජයසිංහඡායාරූපය - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=ay0908302</link>
    <topic>“තව ටික කලකින් මේ ඉඩම් ලක්ෂ ගණන්වලට යාවි”</topic>
    <author>නිහාල් පී. අබේසිංහ</author>
    <content>දඟ වැඩ නොකළ නිසා කවුරුත් කීවේ මං මහණ කමට හොඳයි කියලයි“තව ටික කලකින් මේ ඉඩම් ලක්ෂ ගණන්වලට යාවි”චන්දරේ අයියේ උඹේ අර විකුණන්න තියෙන ඉඩම ගැන මහත්තයා අහනවා”දැන් ඒක විකුණන්නේ නෑ බං. ඉඩම අස්වද්දන්න වතුර නැති නිසයි එදා එහෙම කීවේ. අනෙක කිසිම පහසුකමක් නැතිව මේ පළාතේ ඉන්න බැරි නිසයි ඒක විකුණනවා කිව්වේ. දැන් මේ හම්බන්තොට සුර පුරයක්. දැන් නම් මම ඉඩම කීයටවත් විකුණන්නේ නැහැ.”හම්බන්තොට වරායේ දියකඩනයපසුගිය දිනක අපි හම්බන්තොටට ගිය අවස්ථාවක දී අපට ඇසුණු ගොවියන් දෙදෙනෙක් අතර ඇතිවූ දෙබසක ඒ ප්‍රශ්නය ඇසුවේ හම්බන්තොට පී.එම්.එල්. ජයවීර ගොවි මහතායි. උත්තර දුන්නේ ලුණුගම්වෙහෙර පහළ කුඹුරු ඉඩම් හිමි චන්ද්‍රසේන ගොවි මහතායි.“ඉස්සර හම්බන්තොටට හැමදාම නියඟය. බොන්නවත් වතුර නැහැ. කිසිම සංවර්ධනයකුත් නැහැනේ. අපිට ජීවිතයත් එපා වෙලයි තිබුණේ. දැන් බොන්න වතුර පයිප්ප දාලා. වෙහෙරගලින් වගා කරන්න වතුර දෙනවා. හම්බන්තොට ජාත්‍යන්තර වරාය, පරිපාලන මධ්‍යස්ථානය, අන්තර්ජාතික ගුවන් තොටුපළ, අන්තර්ජාතික සම්මන්ත්‍රණ ශාලාව ඉදි වෙනවා. ගමේ පාරවල් ලොකු වුණා ඉස්පිරිතාලේ හොඳට හැදුණා. අතුරු පාරවල් පවා කොන්ක්‍රීට් කරලා. වලවේ වම් ඉවුර යටතේ අපිට තවත් ඉඩම් ලැබුණා. ඉතින් මොකටද අපි මෙහෙන් යන්නේ.“ඉස්සරහට මේ පළාත කොළඹටත් වඩා හොඳ වෙන්න පුළුවන්. කොළඹ තියෙන පරිසර දූෂණයත් මෙහෙ නැහැනේ. තව ටික කාලයකින් මේ ඉඩම් ලක්ෂ ගණන්වලට යයි.”ලුණුගම්වෙහෙර ආර්.ඩී. චන්ද්‍රසේන මහතා එසේ අවධාරණය කළේ හම්බන්තොට නවෝදය පිළිබඳව හදවත පිරි බලවත් සතුටකිනි.හම්බන්තොට දිස්ත්‍රික්කය මීට වසර 4 - 5 කට පෙර මෙරට දුෂ්කරම හා ශුෂ්කතම දිස්ත්‍රික්කයක් විය. එහෙත් අද හම්බන්තොට දිස්ත්‍රික්කය මෙරට ඉහළම පහසුකම් සහිත දිස්ත්‍රික්කයක් බවට පත්වෙමින් පවතී.රන්මිණිතැන්න ටෙලි නාට්‍ය ගම්මානයේ ඉදිකිරීම් කටයුතු ජනමාධ්‍ය ඇමැති ලක්ෂ්මන් යාපා අබේවර්ධන මහතාගේ පරීක්ෂාවට ලක්වූ අවස්ථාව. මෙම ටෙලිනාට්‍ය ගම්මානයේ ප්‍රථම ටෙලි නාට්‍යය නොවැම්බර් 17 වැනිදා රූගත කෙරේ.මීට වසර 5 - 6 කට පෙර නියඟය නිසා දුක් විඳි හම්බන්තොට ජනතාවගෙන් සියයට 90 කට පානිය ජල පහසුකම් ලබාදී ඇත.හම්බන්තොට දිස්ත්‍රික් ලේකම් ආර්.එම්.ඩී.බී. මීගස්මුල්ල මහතා පවසන පරිදි හම්බන්තොට දිස්ත්‍රික්කයේ සංවර්ධන කටයුතු සඳහා පසුගිය වසර 3 - 4 ඇතුළත රුපියල් කෝටි 7000 කට අධික මුදලක් ලබාදී ඇත.වර්ග කිලෝ මීටර් 2609 ක් විශාල මේ දිස්ත්‍රික්කයේ ජනගහනය 5,76,268 කි. පවුල් 151,384 කි. ප්‍රාදේශීය මහ ලේකම් කොට්ඨාස 12 කි. ග්‍රාම නිලධාරී වසම් 576 කි. මැතිවරණ කොට්ඨාස 4 කි. නගර සභා 2 කි. ප්‍රාදේශීය සභා 10 කි. අභ්‍යන්තර ජලාශවල විශාලත්වය වර්ග කිලෝ මීටර් 113 කි.හම්බන්තොට සංවර්ධන ව්‍යාපෘති අතර ප්‍රධානම ව්‍යාපෘතිය හම්බන්තොට වරායයි. එහි පළමු අදියරේ වියදම රුපියල් කෝටි 4200 කි.වරාය අධිකාරියේ ව්‍යාපෘති ඉංජිනේරු සුරංග පීරිස් මහතා පවසන පරිදි හම්බන්තොට වරාය අන්තර්ජාතික නාවික මාර්ගයට කිලෝ මීටර් 11 ක් පමණ ළඟකින් තිබේ. ඒ නිසා වරායක් ඉදිකිරීමට හම්බන්තොට ඉතා සුදුසුම ස්ථානයකි. මෙම ඉදි කරන හම්බන්තොට වරාය හෙක්ටයාර් 4000 ක භූමි භාගයක ඉදිවේ. නැංගුරම් තොටුපළ 33 ක් මෙහි අන්තර්ගත කිරීමට යෝජිතය. වසරකට කන්ටේනර් ලක්ෂ 200 ක් මෙහෙයවීමට හැකි පරිදි මෙය ඉදිවනු ඇතැයි පීරිස් මහතා පවසයි.“වරායේ වැඩ නිම වන්නේ අදියර තුනකින්. පළවෙනි අදියරේ වැඩ කටයුතු පටන් අරන් තිබෙනවා. චීන රජය මේ සඳහා ආධාර දෙනවා. මූලික අදියරේදී අපි දියකඩන දෙකක් හදනවා. මේ දෙකේම එකතුව මීටර් 1200 යි. ඉන් වැඩ 95% ක් අවසන්. මෙය ඉදිකළ පසුව රට ඇතුළට ඕන තරම් ඉඩම් තිබෙන නිසා කැණීම් කටයුතු කරගෙන වරායේ වැඩි දියුණු කටයුතු කිරීමට පුළුවන්.ඊට අමතරව පළමුවැනි අදියරේදී නැව් 3 ක් නැංගුරම් ලෑමට හැකි ජැටි 3 ක් ඉදි කරනවා.එක ජැටියක් හදනවා ලොකු නැව්වලට. අනෙක් එක එන නැව්වලට තෙල් වතුර දෙන එකට. මීටර් 310 ක් දිගින් යුක්ත අනෙක් ජැටියේ කැණීම් කටයුතු පටන් අරන් තිබෙනවා. මේ සියලු ජැටි මීටර් 17 ක් ජඹුරටයි හදන්නේ.ඒ නැව් වල ගමනාගමනය පහසු වීමට හම්බන්තොට කරගම් ලේවායේ තමයි මේ වරාය ඉදි වන්නේ ජැටිවල වැඩ 75% ක් විතර නිම කරලා තිබෙනවා. වසර 1 1/2 යි තාම මේ වැඩවලට ගියේ” යැයි සුරංග මහතා කියයි.මීට අමතරව වරාය පරිපාලනය කිරීමට තට්ටු 14 කින් යුත් නව පරිපාලන ගොඩනැගිල්ලක් ද මේ අසලම ඉදිකිරීමට නියමිතය.වලස්මුල්ල ප්‍රාදේශීය ලේකම් කාර්යාලයේ නව ගොඩනැඟිල්ලදියකඩනය ඉදිකිරීමට මෙරටම සාදන ලද විශාල ගල් කුට්ටි භාවිත කිරීම මෙහි විශේෂත්වයයි. ඒ ගල් කුට්ටියක් කිලෝ 12000 පමණ බරය.මේ වරායේ මුල් අදියරේ කටයුතු එනම් නැව් 3 ක් මෙම වරායට ගෙන ඒම 2010 දෙසැම්බර් මස සිදු කිරීමට නියමිතය.අවසන් අදියරේදී නැව් 33 ක් මෙහි එකවර බහාලු කටයුතු කිරීමට අවස්ථාව සැලසෙයි.දියකඩනය හරහා මුහුදේ සිට නැව් වලට ජැටියට ඒමට ඇළක් ඉදිකළ යුතුව ඇත. ඒ ඇළ පතුලෙදි මීටර් 210 ක් පළලය. දිග මීටර් 1500 කි. ගැඹුර මීටර් 17 කි. ඇළේ වැඩ කටයුතුවලින් අඩක් පමණ අවසන් කර තිබේ.හම්බන්තොට ධීවර ජනතාව බහුලව සිටින ප්‍රදේශයකි. සුනාමියේදී මේ ප්‍රදේශ විනාශ විය. එහි තිබුණු පුංචි ධීවර වරාය ද නැත්තටම නැති විය. නමුත් එදා තිබුණු පුංචි ධීවර වරායට වඩා පහසුකම් සහිත නව ධීවර වරායක් ඉදිකර තිබේ. ඒ හම්බන්තොට නව සංචාරක ධීවර වරායයි.ලංකාවේ ඕනෑම ධීවර බෝට්ටුවකට මේ සංචාරක ධීවර වරායට පැමිණීමට අවසර ලැබේ. මේ අනුව මේ වරායෙන් මුළු රටේ ම ධීවර බෝට්ටු 10000 ක් මාසිකව ප්‍රතිලාභ ලබයි. මේ වරාය ඉදිකිරීම නිසා හම්බන්තොට ධීවර ජනතාව ධීවර ව්‍යාපාරිකයන්, වරාය ආශි‍්‍රතව සුළු සුළු කටයුතු වල නිරත ජනතාව ඇතුළු දසදහසක් පමණ දෙනා දිනපතා ප්‍රතිලාභ ලබන බව හම්බන්තොට ධීවර ව්‍යාපාරික සමිතිය පවසයි.හම්බන්තොට ධීවර ප්‍රජාවගේ සාමාජීය ආර්ථික තත්ත්වය දියුණු කිරීම හා ජීවිත තත්ත්වයන් නගා සිටුවමින්, හම්බන්තොට දිස්ත්‍රික්කයේ ධීවර වරායක් නොතිබුණු බැවින් ඒ අඩුපාඩුව සම්පූර්ණ කිරීමත් මේ වරාය ඉදිකිරීමේ අරමුණ බව ධීවර අමාත්‍යංශය පවසයි.ධීවර අමාත්‍යංශය විදේශ ආධාර ඇතිව මේ සඳහා රුපියල් දස ලක්ෂ 315 ක් වියදම් කර තිබේ.අපට අදහස් දැක්වූ හම්බන්තොට ධීවර කාර්මිකයකු වූ පී. නිලාමනි (58) මහතා පැවැසුවේ මේ නව වරාය නිසා බහුදින යාත්‍රාවලට පහසුකම් රැසක් ලැබෙන බවයි. නව දිය කඩනයක් ඉදිකර ඇති බවත් ඩීසල්, ජල පහසුකම් ලැබෙන බවත් ඔහු පැවැසීය.වරායේ ජැටිවල කැණීම් කටයුතුමේ ධීවර වරාය අසල කළමනාකරණ මධ්‍යස්ථානයක් ද ඉදිකර තිබේ. එයින් ද සුනාමි අනතුරු සුළි සුළං පිළිබඳව තොරතුරු මෙන්ම අතුරුදන් වූ ධීවරයන් පිළිබඳ තොරතුරු ලබා දෙයි.මීගමුව ධීවර කාර්මිකයකු වූ එම්. ඥානපාල මහතා පැවැසුවේ හම්බන්තොට ධීවර වරාය පිහිටුවීම නිසා වෙනත් ප්‍රදේශවල ධීවරයන්ටත් වාසියක් ලැබුණු බවයි. ත්‍රස්තවාදය නැති වීම නිසා දැන් බය නැතිව අපි රට වටේම යනවා. මේ වගේ ධීවර වරායක් තිබෙන නිසා අපිට මාළු විකුණා ගැනීමට පහසුයි ඔහු කීය.හම්බන්තොට ධීවර වරාය ඉදිකිරීමට පෙර ඈත දියඹේ බෝට්ටු නවතා ඔරුවලින් මාළු හම්බන්තොට පැරැණි වරායට ගෙන ඒමට සිදුවී තිබිණි.හම්බන්තොට ධීවර වරාය නිසා හම්බන්තොට බහුදින යාත්‍රාවලට සියයට 200 ක් පහසුකම් ලැබුණු බව හම්බන්තොට ධීවර ව්‍යාපාරික සංගමයේ සභාපති අනිල් පෙරේරා මහතා පවසයි.මේ වරාය ඉදිකිරීම නිසා ප්‍රදේශයේ පුද්ගලයන් 5000 ක් පමණ ජීවන වෘත්තිය ලැබී තිබෙනවා. දැන් තෙල් ලැබෙනවා. ජලය ලැබෙනවා. දැනට ලංකාවේ තිබෙන හොඳම ධීවර වරාය තම ප්‍රදේශයට ලබා දීම පිළිබඳව ජනාධිපතිතුමාට ස්තුතිවන්ත වෙනවා. සභාපති අනිල් පෙරේරා පවසයි.හම්බන්තොට වරාය සංක්‍රමණික ධීවර යාත්‍රා විශාල ප්‍රමාණයක් පැමිණෙන ප්‍රධානම ධීවර වරාය ලෙස හැඳින්විය හැකි බව වරාය අධිකාරියේ වරාය කළමනාකරණවරයා වන බී. පුංචිහේවා මහතා පැවැසීය.රුපියල් කෝටි 50 ක වියදමකින් මේ වරාය ඉදිකර තිබෙනවා. මෙහි දිනකට සංචාරක බෝට්ටු 150 - 200 ක් පමණ එනවා. කුඩා බෝට්ටු 400 ක් එනවා. මීට වසර පහකට විතර ඉස්සර මෙතැන බෝට්ටු දහයකට පහළොවකට වඩා නැවැත්වූයේ නෑ.”ලබන සතියේදී මාළු කිලෝ 25000 ක් මේ වරායේ බානවා. ඒවා කෙළින්ම රට පටවනවා. ඒ අනුව දවසකට රුපියල් ලක්ෂ 5 - 6 ක ආදායමක් ලැබෙනවා. ඒක මාසෙටම බැලුවොත් රුපියල් ලක්ෂ 60 ක් ඉතිරියි.” හම්බන්තොට ධීවරයෝ කියති.මීට අමතරව හම්බන්තොට දිස්ත්‍රික්කයේ තවත් මහා පරිමාණ ව්‍යාපෘති රැසකි. හම්බන්තොට සිරිබෝපුර පරිපාලන සංකීර්ණය, සිරිබෝපුර අන්තර්ජාතික සම්මන්ත්‍රණ ශාලාව, රන්මිණිතැන්න ටෙලි නාට්‍ය ගම්මානය, මත්තල අන්තර් ජාතික ගුවන් තොටුපළ, මිරිජ්ජවිල වියළි කලාපීය උද්භිද උද්‍යානය, මාතර කතරගම දුම්රිය මාර්ගය ඉදිකිරීම, කැකිරිඕබඩ වාරි ව්‍යාපෘතිය, ජාත්‍යන්තර ක්‍රීඩාංගණය, මාතර - කතරගම දුම්රිය මාර්ග සංවර්ධනය, වලව වම් ඉවුර ව්‍යාපෘතිය, බෙලිඅත්ත - තංගල්ල ජල යෝජනා ක්‍රමය, අම්බලන්තොට සෆාරි උද්‍යානය ඒ අතර ප්‍රධාන තැනක් ගනී.හම්බන්තොට නව ධීවර වරායජාතික සවිය, ගම නැගුම, විමධ්‍යගත අයවැය වැඩ සටහන යටතේ 2006 / 2007 / 2008 වසරවල දී හම්බන්තොට දිස්ත්‍රික් ලේකම් කාර්යාලය මෙහෙයවූ ග්‍රාමීය සංවර්ධන වැඩ සටහන් 2660 ක් සඳහා රුපියල් කෝටි 115 ක් වැය කර තිබේ. ඊට අමතරව ජාතික සවිය ගම නැගුම වැඩ සටහන මඟින් පසුගිය වසරේදී රුපියල් කෝටි 48 ක් වැයකර ඇතැයි ද දිස්ත්‍රික් ලේකම් කාර්යාලය පවසයි.2009 වසර සඳහා ගම නැගුම, ජාතික සවිය වැඩ සටහන යටතේ රුපියල් කෝටි 25 ක් ලබාදීමට යෝජිතය. ඉන් නව ග්‍රාමීය සංවර්ධන ව්‍යාපෘති 596 ක් ක්‍රියාවට නැංවේ.විමධ්‍යගත අයවැය යටතේ මේ වසරේ හම්බන්තොට දිස්ත්‍රික්කයේ ග්‍රාමීය වැඩ සටහන් 506 ක් මේ වසර සඳහා අනුමත වී තිබේ. ජනාධිපති උපදේශක බැසිල් රාජපක්ෂ මහතා මේ සඳහා අමතර රුපියල් කෝටි 28 ක් ලබා දී ඇත.2009 වසරේදී දිස්ත්‍රික්කයේ ග්‍රාමීය පාරවල් 1054 ක් කොන්ක්‍රීට් දමා ඉදිකිරීමට සැලැසුම් කර තිබේ. ඉන් වැඩිම ප්‍රමාණයක් ඇත්තේ වීරකැටිය ප්‍රාදේශීය සභා බල ප්‍රදේශයේය. ඒ ගණන 263 කි.2006 සිට 2008 දක්වා දිස්ත්‍රික්කයේ මාර්ග සංවර්ධන කටයුතු සඳහා මාර්ග සංවර්ධන අධිකාරිය රුපියල් කෝටි 240 ක් වැය කර ඇත. ඒ මඟින් මාර්ග කිලෝ මීටර් 340 ක් ප්‍රතිසංස්තරණය කර තිබේ. සියල්ල ප්‍රධාන මාර්ගයන්ය. බොහෝමයකට කාපට් දමා ඇත.හම්බන්තොට වරායේ ඇළ මාර්ගයේ කැණීම් කටයුතුමීට අමතරව පළාත් මාර්ග සංවර්ධන අධිකාරිය 2006 / 2007 / 2008 වසරවලදී දිස්ත්‍රික්කයේ මාර්ග කිලෝ මීටර් 566 ක් මනාව ප්‍රතිසංස්කරණය කර තිබේ. වියදම කෝටි 33 කි.පසුගිය වසර 3 ඇතුළත විදුලි යෝජනා ක්‍රම හා විදුලි දිගු කිරීම් 900 ක් පමණ දිස්ත්‍රික්කය තුළ ක්‍රියාත්මක කර ඇත. ඉන් පවුල් 35000 කට සෙත සැදී ඇත.වලස්මුල්ල ප්‍රාදේශීය ලේකම් කාර්යාලය සඳහා නව ගොඩනැගිල්ලක් ඉදිකර තිබේ. මේ සඳහා 2007 / 2008 / 2009 වසරවලදී රුපියල් කෝටි 10 කට අධික මුදලක් වැය කර ඇතැයි අතිරේක ප්‍රාදේශීය ලේකම් ජේ.එච්.එස්.පී. ජයමහ මහතා පවසයි.දැනට කුලී පදනම මත හිරවී පවත්වා ගෙන යනු ලබන වලස්මුල්ල ප්‍රාදේශීය ලේකම් කාර්යාලය, 2010 ජනවාරි මාසයේ නව ගොඩනැගිල්ල තුළදී විවෘත කිරීමට නියමිත බව ද ප්‍රාදේශීය ලේකම්වරයා පවසයි. වර්ග කිලෝ මීටර් 85 ක් පුරා විහිදෙන මේ වලස්මුල්ල ප්‍රාදේශීය ලේකම් කොට්ඨාසය පුරා 45275 ක් ජනතාව වෙසෙති.නිහාල් පී. අබේසිංහඡායාරූප -ඉන්ද්‍රජිත් පෙරේරා</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=aj0908301</link>
    <topic>ටෙලිකොම් මොබිටෙල්-ගූගල් එක්ව M 3 Apps  සේවාව හඳුන්වා දෙයි</topic>
    <author>රූපාන්ති බුලත්සිංහල</author>
    <content>ටෙලිකොම් මොබිටෙල්-ගූගල් එක්ව M 3 Apps සේවාව හඳුන්වා දෙයිකොළඹ - ක්වාලාලම්පූර් එයාර් ඒෂියා සේවා ඇරැඹෙයිගෘහනිර්මාණ ශිල්පීන්ට ඒෂියන් පේන්ට්ස් වැඩමුළුවක්උතුරේ අවතැන්වූවනට ‘ආර්පිකෝ’ සහනාධාරතොරතුරු තාක්‍ෂණයේ රැකියාවකට වෘත්තීය සුදුසුකම ඕනෑමයිශ්‍රී ලංකා ටෙලිකොම් මොබිටෙල් ආයතනයේ සභාපතිනි ලේෂා ද සිල්වා චන්ද්‍රසේන මහත්මිය සහ ආසියාවේ ගූගල් ව්‍යාපාරික සංවර්ධන ප්‍රධාන ජෙසන් සෙන් මහතා එකඟතා ගිවිසුම හුවමාරු කරගත් අවස්ථාවේදී. ලංකා බැංකුවේ සභාපති ආචාර්ය ගාමිණි වික්‍රමසිංහ, ශ්‍රී ලංකා ටෙලිකොම් මොබිටෙල්හි ප්‍රධාන විධායක නිලධාරී සුරේන් ජේ. අමරසේකර මහත්වරුද මෙහි වෙති.ශ්‍රී ලංකා ටෙලිකොම් මොබිටෙල්, අන්තර්ජාලයේ ඉහළ නාමයක් දිනා ඇති ගූ®ගල් සමාගම හා එක් වී  M 3 Apps හඳුන්වාදෙයි. නව හඳුන්වාදීමත් සමඟම සියලුම මොබිටෙල් පාරිභෝගිකයින් සඳහා නවතම සේවා රැසකට හිමිකම් කීමේ අවස්ථාව සැලසෙනු ඇත. මේ සේවා අතර සන්නිවේදන හා සහයෝගිතා මෙවලම් කට්ටලයක් හා ඕනෑම ජාලයක් හරහා ප්‍රවේශ විය හැකි ඊ - මේල් ලිපිනයක් ද ලබාදෙනු ඇත.ගූගල් හී ගූගල් කැලැන්ඩර්, ගුගල් ටෝක් හා ගූගල් ඩොක්ස් භාවිතා කරන ආකාරයටම M 3 Apps භාවිත කරන්නට ද M 3 Apps සේවා සපයා ගැනීමේ පහසුකම ඕනෑම වෙබ් බ්‍රවුසරයක් ඔස්සේ ලොව ඕනෑම තැනක සිට අන්තර්ජාලයට සම්බන්ධවිය හැකි ඕනෑම උපකරණයකින් සැලසෙනු ඇත.M 3 Apps හි අංගයක් වන M 3මේල්, ඊ මේල් භාවිතය වඩාත් පහසු හා ඵලදායි කරගැනීමට නවතම අංග රැසක් හඳුන්වාදී ඇති අතර අනවශ්‍ය ස්පෑම් හා වයිරස් මගින් ආරක්ෂාවීමට වයිරස් මර්ධන ක්‍රමයක් ද හඳුන්වා දී ඇත. වේගයෙන් පණිවිඩ සොයාගැනීමේ හා ක්ෂණික පණිවිඩ යැවීමේ ක්‍රමයක් ද M 3 මේල් ඔබට සපයනු ඇත. එලෙසම මීට ඕනෑම වෙබ් බ්‍රවුසරයකින් සම්බන්ධ විය හැකි අතර බොහෝ ජංගම දුරකථනවලින් ද සම්බන්ධවීමේ පහසුකම සැලසෙනු ඇත. එක් ලිපිනයකට ගිගාබයිට් 7.3 ක ඉඩ ප්‍රමාණයක් ලැබීම විශේෂයකි.ශ්‍රී ලංකා ටෙලිකොම් මොබිටෙල් හා ගූ®ගල් අතර ගොඩනැඟුණු මේ සබඳතාව ශ්‍රී ලංකාවේ සන්නිවේදන හා තොරතුරු තාක්ෂණ සංවර්ධනයට නව පන්නරයක් ලබාදී ඉතිහාස පොතේ රනින් සනිටුහන් වනු ඇත. ශ්‍රී ලංකා ටෙලිකොම් මොබිටෙල් සභාපතිනී ලේෂා ද සිල්වා මහත්මිය කීවා ය.‘අපේ තොරතුරු තාක්ෂණික සාක්ෂරතාවය ද 30% දක්වා ඉහළ ගොස් ඇති අතර එය තව තවත් වර්ධනය වන බව දක්නට ලැබේ. මේ උදා වී ඇත්තේ අප දේශයට වඩාත් යහපත් කාලයකි. තොරතුරු සන්නිවේදන තාක්ෂණයේ දියුණුව නිසා මේ වනවිට තනි පුද්ගලයන් ලෙස පමණක් නොව මුලු මහත් රටක් වශයෙන් ජීවන තත්ත්වය ඉහළ නැංවීමට සමත්ව ඇතැයි ද චන්ද්‍රසේන මහත්මිය කීවාය.නව සේවා සැපයෙන මොබිටෙල් සුපිරි අධිවේගී 3.5 G HSPAජාලය මීළඟ පරපුරේ ජාලයක් බවට වැඩිදියුණු කරමින් පවතින අතර එමගින් ක්ලවුඩ් කම්පියුටින් හි ව්‍යාප්තිය ය සහ නව හැකියා නිෂ්පාදන හා සේවා රැසක් සංවර්ධනය කිරීමේ හැකියාව ලැබෙන බව ශ්‍රී ලංකා ටෙලිකොම් මොබිටෙල්හි ප්‍රධාන විධායක නිලධාරි සුරේන් ජේ. අමරසේකර මහතා කීය.සාම්ප්‍රදායික අන්තර්ජාල භාවිතය ක්‍රම ක්‍රමයෙන් අඩුවෙමින් පවතින අතර සන්නිවේදන ලොවේ අලුත් දේ සොයන අලුත් දේ අත්දකින්න කැමති සැමට ක්ලවුඩ් කම්පියුටින් ක්‍රමය බෙහෙවින් ඉවහල් වනු ඇති බව ද අමරසේකර මහතා කීය.රූපාන්ති බුලත්සිංහල</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=aj0908302</link>
    <topic>කොළඹ - ක්වාලාලම්පූර් එයාර් ඒෂියා සේවා ඇරැඹෙයි</topic>
    <author>ඡායාරූපය – විමල් කරුණාතිලක</author>
    <content>ටෙලිකොම් මොබිටෙල්-ගූගල් එක්ව M 3 Apps සේවාව හඳුන්වා දෙයිකොළඹ - ක්වාලාලම්පූර් එයාර් ඒෂියා සේවා ඇරැඹෙයිගෘහනිර්මාණ ශිල්පීන්ට ඒෂියන් පේන්ට්ස් වැඩමුළුවක්උතුරේ අවතැන්වූවනට ‘ආර්පිකෝ’ සහනාධාරතොරතුරු තාක්‍ෂණයේ රැකියාවකට වෘත්තීය සුදුසුකම ඕනෑමයිඑයාර් ඒෂියා කොළඹ සිට ක්වාලාලම්පූර් දක්වා ගුවන් ගමන් නිල වශයෙන් ආරම්භ කළ අවස්ථාව. මේ අවස්ථාවට සහභාගි වූ , එයාර් ඒෂියා සමූහයේ ප්‍රධාන විධායක නිලධාරි ටෝර්නි ෆර්ඩිනන්ඩ්ස්, ශ්‍රී ලංකා සංචාරක මණ්ඩලයේ අර්ජුන හෙට්ටිආරච්චි, එහි සභාපති බර්නාඩ් ගුණතිලක ශ්‍රී ලංකාවේ මැලේසියානු මහ කොමසාරිස් රොසිල් ඉස්මයිල් මහත්වරු මෙහි වෙති.ඡායාරූපය – විමල් කරුණාතිලකඑයාර් ඒෂියා ගුවන් සේවය කොළඹ හා ක්වාලාලාම්පූර් නගර අතර ඍජු ගුවන් සේවා පසුගියදා නිල වශයෙන් ආරම්භ කෙළේ ය. ඒ සම්බන්ධ නිල උත්සවය පසුගියදා කොළඹ හිල්ටන් හෝටලයේදී පැවැත්විණි.එයාර් ඒෂියාහි තෙවැනි දකුණු ආසියානු ගමනාන්තය කොළඹ නගරයයි. එයාර් ඒෂියා ගුවන් සේවය ඉදිරිපත් කරන අවම මිල ගණන් සහ ආකර්ශණීය සේවා හා පහසුකම් නිසා ශ්‍රී ලංකාව හා මැලේසියාව අතර වැඩි වැඩියෙන් ගමනාගමන කටයුතු සිදුවෙනු ඇතැයි අපේක්ෂා කෙරේ.ක්වාලාලාම්පූර් ගුවන් ගමන් මාර්ග 130 ක් සම්බන්ධ වන ආසියාවේ ප්‍රමුඛතම නගරයකි. ක්වාලාලාම්පූර්හි ප්‍රතිලාභ ද ශ්‍රී ලාංකිකයන්ට ලබා ගැනීමට හැකිවනු ඇතැයි එයාර් ඒෂියා කියයි.මීට අමතරව කොළඹ නගරය වෙත සිදු කරන ගුවන් සේවා මැලේසියාව තුළ ප්‍රචලිත කිරීමේ අරමුණින් මේ වනවිට ප්‍රවර්ධන වැඩපිළිවෙළක් ද ආරම්භ කර ඇත. මීට අමතරව ‘බිග් සේල්’ නම් ප්‍රවර්ධන වැඩසටහනටත් www.airasia.com වෙබ් අඩවියටත් කොළඹ නගරය ඇතුළත් කර ඇත.එයාර් ඒෂියාහි නිවාඩු අංශය වන ගෝහොලිඩේ හරහා හෝටල් වෙන්කර ගැනීමේ පහසුකම් ද සලසා ඇත.ඒ අනුව goholiday. airasia.com මගින් 50,000 කට අධික හෝටල් සංඛ්‍යාවක් පිළිබඳ තොරතුරු ලබාගැනීම සහ වෙන්කිරීම අන්තර්ජාලය ඔස්සේ සිදු කළ හැකියි.සුභාෂිණී ජයරත්න</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=aj0908303</link>
    <topic>ගෘහනිර්මාණ ශිල්පීන්ට ඒෂියන් පේන්ට්ස් වැඩමුළුවක්</topic>
    <author/>
    <content>ටෙලිකොම් මොබිටෙල්-ගූගල් එක්ව M 3 Apps සේවාව හඳුන්වා දෙයිකොළඹ - ක්වාලාලම්පූර් එයාර් ඒෂියා සේවා ඇරැඹෙයිගෘහනිර්මාණ ශිල්පීන්ට ඒෂියන් පේන්ට්ස් වැඩමුළුවක්උතුරේ අවතැන්වූවනට ‘ආර්පිකෝ’ සහනාධාරතොරතුරු තාක්‍ෂණයේ රැකියාවකට වෘත්තීය සුදුසුකම ඕනෑමයිගෘහනිර්මාණ ශිල්පීන් “රොයාල් ප්ලේ” විශේෂ තීන්ත වර්ගය අත්හදා බලමින්.ඒෂියන් පේන්ට්ස් ලංකා සමාගම විසින් පවත්වන ලද වැඩමුළුවකට සහභාගිවූ දේශීය ගෘහනිර්මාණ ශිල්පීන් කණ්ඩායමකට ඕනෑම ආකාරයක රටාවන් නිර්මාණය කිරීමට හැකි විශේෂ තීන්ත වර්ගයක් අත්හදා බැලීමට අවස්ථාවක් ලබා දෙන ලදී.ශ්‍රී ලංකා ගෘහනිර්මාණ ශිල්පීන්ගේ ආයතනයේ වෘත්තිමය සම්බන්ධතා මණ්ඩලය විසින් සංවිධානය කරන ලද මේ වැඩමුළුවට සහභාගි වූ ගෘහනිර්මාණ ශිල්පීන්ට තීන්ත නිෂ්පාදනයේ නව ප්‍රවණතා පිළිබඳව දැනුම ලබාගැනීමට හැකි විය.ගෘහනිර්මාණ ශිල්පීන් 75 දෙනෙකුගෙන් යුතු වූ මෙම කණ්ඩායමට ඒෂියන් පේන්ට්ස් සමාගමේ විශේෂ තීන්ත වර්ගයක් වන ‘රොයාල් ප්ලේ’ උපයෝගී කරගෙන අනන්‍ය වූ රටාවන් සහ වර්ණ භාවිතා කරමින් තමන්ට අවශ්‍ය ආකාරයේ නිර්මාණයන් මැවීමට හැකිවූ විනෝදාත්මක අත්දැකීමක් අත්විඳීමට හැකි විය.සමාගමේ අධ්‍යක්ෂක/සාමාන්‍යාධිකාරි ජෝෂප් එල්. පුලිකොට්ටිල් මහතා පැවසුවේ මේ වැඩමුළුවට අනුග්‍රහය දැක්වීමට ලැබුණු ආරාධනාව සමාගම ඉතා සතුටින් බාර ගත් බවයි. එයට සහභාගිවූවන්ට තීන්ත නිෂ්පාදනයේ නව කරුණු සහ තාක්ෂණික ක්‍රමයන් පිළිබඳව දැනුවත් කිරීමට අවස්ථාවක් ලැබීම පිළිබඳව සමාගම සතුටු වන බවද ඔහු පැවසුවේය.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=aj0908304</link>
    <topic>උතුරේ අවතැන්වූවනට ‘ආර්පිකෝ’ සහනාධාර</topic>
    <author>ඡායාරූපය – ගීත් ද මැල්</author>
    <content>ටෙලිකොම් මොබිටෙල්-ගූගල් එක්ව M 3 Apps සේවාව හඳුන්වා දෙයිකොළඹ - ක්වාලාලම්පූර් එයාර් ඒෂියා සේවා ඇරැඹෙයිගෘහනිර්මාණ ශිල්පීන්ට ඒෂියන් පේන්ට්ස් වැඩමුළුවක්උතුරේ අවතැන්වූවනට ‘ආර්පිකෝ’ සහනාධාරතොරතුරු තාක්‍ෂණයේ රැකියාවකට වෘත්තීය සුදුසුකම ඕනෑමයිඋතුරේ අවතැන් ජනතාවට අත්‍යවශ්‍ය භාණ්ඩ පරිත්‍යාග කිරීමට සීමාසහිත රිචඩ් පීරිස් සහ සමාගමේ සභාපති ආචාර්ය සේන යද්දෙහිගේ මහතා කටයුතු යොදා තිබිණි.කසළ බඳුන්, ආර්පිකෝ මෙට්ට, ප්ලාස්ටික් පුටු ජල ටැංකි මෙන් ම ගෘහ උපකරණ රෙදිපිළි ද ඊට ඇතුළත් විය.මේ පරිත්‍යාග රැගත් ලොරි රථ 10 ක් ඉකුත් දා වවුනියාවට ළඟා වූයේ කුරුණෑගල, දඹුල්ල හා අනුරාධපුර පිහිටි ආර්පිකෝ ප්‍රදර්ශනාගාරයන්හි සේවක පිරිස් සංවිධානය කර තිබූ ආගමික වතාවන්ට සහභාගි වීමෙන් අනතුරුව ය.මැණික් ෆාම් සහන ගම්මානයේ දී සහනාධාර රැගත් ආර්පිකෝ කණ්ඩායම මේජර් ජෙනරාල් ජී.ඒ. චන්ද්‍රසිරි මහතා විසින් පිළිගනු ලැබීය.රජය විසින් දෙලක්ෂ පනස්දාහකට අධික අවතැන් වූ පිරිස් සඳහා ගෙන ඇති විධිමත් පියවර පිළිබඳව මේජර් ජනරාල් වරයා විසින් පැහැදිලි කරන ලදී.අවතැන්වූවන් වෙනුවෙන් ගොඩනඟා ඇති ගම්මාන බලා ගැනීමට අවස්ථාවක් ද ආර්පිකෝ සහනාධාර කණ්ඩායම සඳහා සංවිධානය කර තිබිණි. රිචඩ් පීරිස් ප්ලාස්ටික් සමාගමේ කළමනාකාර අධ්‍යක්ෂ සුනිල් ලියනගේ මහතා කීවේ රට අපෙන් යමක් ඉල්ලා සිටි සෑම විටකදීම නොපසුබටව අපි එය ඉටු කර ඇත්තෙමු” යන්නය.ශ්‍රී ලංකාවේ රුසියා තානාපති ව්ලැඩ්මිර් පී.මිහාලොව් මහතා පසුගියදා වෙළෙඳ, අලෙවි සංවර්ධන, සමූපකාර සහ පාරිභෝගික සේවා අමාත්‍යංශයේදී වෙළෙඳ අමාත්‍ය බන්දුල ගුණවර්ධන මහතා හමුවූ අවස්ථාව. එහිදී ද්විපාර්ශ්වික වෙළෙඳ සබඳතා ශක්තිමත් කිරීම සම්බන්ධයෙන් ද සාකච්ඡා පැවැත්විණි.මයික්‍රොසොෆ්ට් ප්‍රති අලෙවිකරුවන්ගේ කුසලතා වැඩිදියුණු කිරීම සඳහා සැලසුම් කළ 2 වැනි OEM අලෙවි විද්‍යා පීඨ වැඩසටහන මයික්‍රොසොෆ්ට් සමාගම විසින් ඉතා සාර්ථකව පවත්වන ලදි. අලෙවිකරුවන්ගේ නිපැයුම් ඥානය ඇගයීමට ලක් කෙරෙන මේ වැඩසටහන මඟින් ඔවුන්ට තම සුදුසුකම් වල ඉහළ තලයන් වෙත පිවිසීම සඳහා අත්වැලක් සපයනු ලබයි.මෙවර අලෙවිකරුවන් 45 දෙනකු වැඩසටහන සඳහා සහභාගි වූ අතර ඊට සහභාගි වු මොහොමඩ් සරූජ් මහතා අලෙවි වෘත්තිකයකුගේ තත්ත්වයට උසස් කරන ලදි.ලංකා බැංකු ගිණුම් හිමියන්ට වට්ටම් සහිතව මැලිබන් කිරිපිටි ලබාදීමේ ‘මැලිබන් කිරි උපහාර’ අගමැති රත්නසිරි වික්‍රමනායක මහතාගේ ප්‍රධානත්වයෙන් ගලදාරි හෝටලයේදී හඳුන්වා දුන් අවස්ථාව.එහිදී අග්‍රාමාත්‍යවරයා “කිරි උපහාර” සංකේතය ලංකා බැංකුවේ සාමාන්‍යාධිකාරි බී.ඒ.සී. ප්‍රනාන්දු මහතා සහ මැලිබන් කිරි සමාගමේ ප්‍රධාන විධායක නිලධාරී ලක්ෂ්මන් වීරසූරිය මහතා වෙත පිරිනමන අයුරු.ඡායාරූපය – ගීත් ද මැල්’ලක්ස් රුවැති යුවති’ වැඩසටහන නව මුහුණුවරකින් නැවතත් ගෙනඒමට කටයුතු යොදා ඇත. සෑම සිකුරාදා දිනකම රාත්‍රී 7 සිට 8 දක්වා විකාශන වන මේ වැඩසටහන යුවතියන්ට තම ජීවිතය තුළ සඟවගන්නා සිතුම් පැතුම් එළිදැක්වීමට අවස්ථාව සලසන කදිම වේදිකාවක් බවට පත්ව ඇත.තරුණ කාන්තාවන්ගේ ජීවිතයට අදාළ විවිධ ගැටලු පිළිබඳ ලක්ස් පාරිභෝගිකයන් පිරිසක් සමඟ සුපිරි තාරකාවන් මෙහිදී සාකච්ඡාවක නියුතු වේ. සහභාගිවන්නන්හට මෙහිදී මේ මාතෘකාවලට අදාළව සිය අදහස් නිදහසේ ප්‍රකාශ කිරීමට අවස්ථාව ලැබේ.මෙහි විශේෂත්වය වනුයේ මෙම වැඩසටහන තුළින් කාන්තාවන්ට වැදගත්වන මාතෘකා ගැටලු පිළිබඳ ගැඹුරුව කෙරෙන සාකච්ඡාවයි. ’ලක්ස් රුවැති යුවති’ නව වැඩසටහන් පෙළ පිළිබඳ අදහස් දක්වමින් ලක්ස් වෙළෙඳ නාම කළමනාකාරිනී ශානිකා ජයවර්ධන මෙනෙවිය ප්‍රකාශ කළේ, ‘ලක්ස් සැමදාමත් කාන්තා රූසපුව වර්ධනය කිරීමෙහිලා සුවිශේෂී දායකත්වයක් දැක්වූ වෙළෙඳනාමයක්.මෙම නව වැඩසටහන් පෙළ මඟින් අප බලාපොරොත්තු වන්නේ කාන්තාවන්ට සිය ජීවිතය ජයගැනුමට අවැසි අත්වැල ලබාදීමටත් ඔවුන්ට සිය අදහස් ප්‍රකාශ කිරීමට විවෘත වේදිකාවක් තනා දීමටයි.ඒ වාගේම තමන්ගේ මෙතෙන් නොදුටු ලස්සන ඉස්මතු කරගැනීමට අත්වැලක් වන්නට ද ලක්ස් රුවැති යුවති වැඩසටහන අරමුණු කරයි.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=aj0908305</link>
    <topic>තොරතුරු තාක්‍ෂණයේ රැකියාවකට වෘත්තීය සුදුසුකම ඕනෑමයි</topic>
    <author/>
    <content>ටෙලිකොම් මොබිටෙල්-ගූගල් එක්ව M 3 Apps සේවාව හඳුන්වා දෙයිකොළඹ - ක්වාලාලම්පූර් එයාර් ඒෂියා සේවා ඇරැඹෙයිගෘහනිර්මාණ ශිල්පීන්ට ඒෂියන් පේන්ට්ස් වැඩමුළුවක්උතුරේ අවතැන්වූවනට ‘ආර්පිකෝ’ සහනාධාරතොරතුරු තාක්‍ෂණයේ රැකියාවකට වෘත්තීය සුදුසුකම ඕනෑමයිශ්‍රී ලංකා ජාවා සහ තාක්‍ෂණික ආයතනයේප්‍රධාන විධායක නිලධාරිනි අසංකා විසිදාගමඔබේ දරුවා තොරතුරු තාක්ෂණය කරා යොමු කිරීමේ පළමු පියවර ලෙස සුදුසුකම් වර්ග දෙකක් හඳුනා ගත හැකිය. වෙනත් ක්ෂේත්‍ර වල මෙන්ම තොරතුරු තාක්ෂණ ක්ෂේත්‍රය තුළද එය කොටස් දෙකකි.එනම්, අධ්‍යාපනික සුදුසුකම් හා වෘත්තිමය සුදුසුකම් යනුවෙනි. ඕනෑම විශ්ව විද්‍යාල උපාධියකින්, විශේෂයෙන්ම තොරතුරු තාක්ෂණ උපාධියකින් ලැබෙනුයේ අධ්‍යාපනික සුදුසුකම් පමණකි.යම්කිසි ස්ථානයකින් යම්කිසි සහතිකයක් කරා දරුවන් යොමු කිරීමට මවුපියන් පෙලඹී සිටින අතරම, ඉන්පසුව එම සුදුසුකම් මත පමණක් තම දරුවන්ට ඉතා ඉහළ මට්ටමේ රැකියා අවස්ථා ලබාදීමට ප්‍රයත්න දරයි. වෘත්තීමය මෘදුකාංග ශිල්පියෙකු වීමට බලාපොරොත්තු වන ඔබට, ලොව අධි තාක්‍ෂණික පරිගණක භාෂාව වන ජාවා තාක්‍ෂණය කෙරෙහිද, එහි වැදගත්ම ගැනද, ජාවා තාක්‍ෂණය සම්බන්ධ රැකියා වලින් හිණි පෙත්තට යා හැකි මග පිළිබඳව ද දැන් අවධානය යොමු කරමු.ලොව නවීන තාක්ෂණය අතින් ඉදිරියෙන් සිටින නාසා ආයතනය පවා එහි අධි තාක්ෂණික කටයුතු සඳහා යොදා ගන්නේ ජාවා තාක්ෂණයයි. පෘථිවියේ සිට අඟහරු ග්‍රහයා මතට යැවූ පාර්ත් ෆයින්ඩර් යානය පෘථිවියේ සිට සම්පූර්ණයෙන් පාලනය කිරීමට භාවිතා කර ඇත්තේද ජාවා තාක්ෂණයයි.ඇමෙරිකාවේ සී.අයි.ඒ. ආයතනය, ලොව විශාලතම සන්නිවේදන ආයතන වන ඩොයිෂ් ටෙලිකොම් ආයතනය, නොකියා ජංගම දුරකතන, ගුවන් යානා නිෂ්පාදනයේ ප්‍රවීණයන් වන බෝයිං සමාගම යන මේ සියල්ලන්ම තම කටයුතු සඳහා යොදා ගනුයේ ජාවා තාක්ෂණයයි. එමෙන්ම, බැංකු වල ඇති ඒටීඑම් යන්ත්‍ර, ගෘහ විදුලි උපකරණ වන රෙදි සේදුම් යන්ත්‍ර, කැසට් රේඩියෝ, රූපවාහිනී, විදුලි උදුන් වල භාවිතා වන මයික්‍රෝ විප් වලද අඩංගු වන්නේ ජාවා තාක්ෂණයයි.මේ අවශ්‍යතා සියල්ලම සපුරා ගත හැකි එකම මඟ වන්නේ වෘත්තීමය සුදුසුකමක් මගින් පමණි. ඒ සඳහා Professional Certificate in Java Technology පාඨමාලාවේ අන්තර්ගත විෂය කොටස් පිළිබඳව අවධානය යොමු කිරීම මෙහිදී වැදගත් වේ. PCJT පාඨමාලාව මඟින් අන්තර්ගත වනුයේ ලොව ප්‍රබලතම පරිගණක භාෂාව වන ජාවා තාක්ෂණ විෂය ඉගෙනීමට අවශ්‍ය සියලු දේ වේ. PCJT පාඨමාලාව මූලිකවම කොටස් දෙකකින් සමන්විත වේ.පළමු කොටස සැබෑ ව්‍යාපාරයක් සමඟ ගනුදෙනු කර නිපදවිය යුතු ප්‍රායෝගික මෘදුකාංග නිමැවුම් ව්‍යාපෘතියයි. මෙහිදී මෘදුකාංග නිෂ්පාදන කර්මාන්ත පිළිබඳව පළපුරුද්දක් සිසුනට ලැබේ. එමෙන්ම මෙහිදී කෙරෙන අනෙක් ව්‍යාපෘතිය නම් Enterprise Resource Planning  ව්‍යාපෘතියයි. දෙවන කොටස ජාවා භාෂාව පිළිබද අයිතිය හිමි ඇමෙරිකාවේ සන් මයික්‍රෝ සිස්ටම්ස් ආයතනය මඟින් පිරිනමනු ලබන අන්තර්ජාතිකව පිළිගත් සහතිකය ලබා ගැනීම සඳහා මෙහිදී සිසුන් පුහුණු කෙරේ.වරලත් ජාවා වෘත්තිකයින්ගේ සංගමයේ සභාපති වන ආචාර්ය ඉශාන්ත සිරිබද්දන මහතාද පවසා සිටියේ, යම් තෝරාගත් විෂයයක් ප්‍රගුණ කර, එම විෂයයෙහි ප්‍රවීණයෙකු වී, තොරතුරු තාක්ෂණය හා සම්බන්ධ රැකියාවල ඉහළම තත්ත්වයන්ට කෙටි කලකින් ළඟා විය හැකි අතර, ඉහළම වැටුප් තලයන්ටද ඉතා කෙටිකලකින් ළඟා විය හැකි බවයි. තවද ශ්‍රී ලංකාවට විදේශ විනිමය ගෙනෙන කොටස්කරුවෙකු බවටද පත් විය හැකි බවයි.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>30</day>
    </date>
    <link>http://www.silumina.lk/2009/08/30/_art.asp?fn=aw0908301</link>
    <topic>මගේ පුතා මට ඕනෑ</topic>
    <author>මතුගම මහින්ද විජේතිලක</author>
    <content>මගේ පුතා මට ඕනෑසාමාන්‍ය මිනිසා ගේ ජීවත්වීම යනු සෑම මොහොතක ම යම්කිසි බලාපොරොත්තුවක් හෝ ප්‍රාර්ථනාවක් ඉලක්ක කොට ගෙන ක්‍රියා කිරීමකි. ඒ සෑම සිතුවිල්ලක ම ඇලීම හෝ ගැටීම නිරන්තරව පවතී. එසේ නොවන්නේ භාවනා යෝගීන් වෙත පමණි. අනෙකුත් සෑම කෙනෙකු ම අවදිව සිටින සෑම මොහොතකම තණ්හාව හෙවත් ලෝභය මිශ්‍ර සිතුවිල්ලක හෝ ද්වේෂය හෙවත් ගැටීම මිශ්‍ර සිතුවිල්ලක පවතී. මේ සිත්වලට මෝහය ද බලපෑම් කරයි. සාමාන්‍ය මිනිසෙකු තමන් බලාපොරොත්තු නැති අවස්ථාවක හදිසි අනතුරකින් හිටි හැටියේ ක්ෂණයකින් මරණයට පත් වේ ද ඒ ප්‍රාණ කාරයාගේ සිතුවිලි බොහෝ විට ගේ දොර අඹුදරු ආදි සමීප සම්බන්ධතා සමඟ හට ගනී. මේ එසේ මිය ගිය හමුදා නිලධාරියෙකු ගේ කතාවකි.සනත් නාවුක හමුදාවේ සේවය කළ තිස් දෙහැවිරිදි විවාහකයෙකි. ළා බාල වයසෙන් ම විවාහ වූ ඔවුනට ඒ වන විට දස හැවිරිදි පුතෙක් හා වසරක පමණ වයසැති දියණියක් ද වූහ. සේවා කාලයෙන් වැඩි කාලයක් මහ මුහුදේ ජීවත්වන ඔහු මාසයකට වරක් නිවාඩුවට නිවසට පැමිණ තරුණ බිරිය හා දරු දෙදෙනා සමඟ කාලය ගෙවා ආපසු සේවයට යෑම සිරිත විය.1996 කොටි ත්‍රස්තවාදීන් රණවිරු නැවට පහර දී විනාශ කළ අවස්ථාවේ සනත් ද බරපතළ ලෙස තුවාල ලැබීය. මුහුදේ පාවෙමින් තිබුණු ඔහුගේ සිරුර යුද හමුදා සෙබළුන් විසින් ගොඩ ගනු ලබන විට ඔහුට යම්තමින් පණ තිබිණි. ඔහු කෙඳිරිලි හඬින් සිය බිරියගේත් පුතාගේත් නම් කියා අමතන්නට විය. තමන්ගේ ජීවිතය බේරා ගන්නැයි හමුදා නිලධාරීන් ගෙන් ඉල්ලා සිටියේය.එහෙත් තුවාලවල බරපතලකම නිසා සනත් වැඩි වේලාවක් ජීවත් වූයේ නැත. ඉන් පසු ඔහුගේ සිරුර නිවසට ගෙනැවිත් නියමිත ගෞරව හා ආගමික වතාවත් සිදු කොට අවසන් කටයුතු සිදු කළහ.1997 වර්ෂයේ සනත් සිහිපත් කොට සර්ව රාත්‍රික පරිත්‍රාණ ධර්ම දේශනයක් පවත්වා සංඝගත දක්ෂිණාවක් පිරිනමා වසරක් ගතවීම නිමිති කළ පිංකම සනත්ගේ බිරිය ඉහළින් ම සිදු කළා ය.එදා පිංකම දවසේ ඒ වන විට එකොළොස් හැවිරිදි පුතා ගේ ස්වභාවය අමුතු විය. පුතා මිය ගිය පියා සේ කතා කරන්නට විය.“මම සනත්, මම සතුරු ප්‍රහාරයකින් මැරුණා. අපේ නැවත් විනාශ වුණා. මම පීනාගෙන ගොඩට එන්න හදන කොට මට වෙඩි වැදුණා. පින්කම්වලින් මට පින් ලැබුණා. හැබැයි මගේ පුතාට දුකක් නම් දෙන්න එපා. පුතාට දුකක් දුන්නොත් එහෙම මම පුතා අරගෙන යනවා. පුතාට වයස අවුරුදු දහ අට වෙන විට මම ආයෙත් එනවා. මට පුතාට දෙන්න දෙයක් තියෙනවා.” යැයි කීවේය.පුතාට වයස අවුරුදු දහ අට සම්පූර්ණ වන විට ඔහුට බඩේ අමාරුවක් හා උණක් වැළඳිණි. වෛද්‍ය ප්‍රතිකාර ලබා දුන්නත් සුවයක් නොලැබිණි. දිනක් ගුවන් විදුලි යන්ත්‍රයේ පිරිත් දේශනය ප්‍රචාරය වෙද්දී පුතා කලබල වී දුවන්නට පටන් ගත්තේ ය. පුතා ගේ මාමලා ඉදිරිපත් වී ඔහු අල්ලා ගෙන කාමරයට ගෙනාවේය. පුතා ළඟට ගිය අම්මා පුතා ගේ හිස අත ගාමින් “ඉතිපි සෝ...” ගාථාව කියන්නට පටන් ගත්තා ය. ඒ සමඟ ම පුතා වහාම මවගේ කට මිරිකා කට වැසුවේ ය. ඒ පිළිබඳ සනත් ගේ බිරිය මල්ලිකා විස්තර කළේ මෙසේ ය.මම ‘ඉතිපිසෝ...’ ගාථාව කියන කොට මගේ කට මිරිකා, කට වැසුවේ පුදුම ශක්තියක් ඇති අතකින්. ඒ පුතා නම් නොවෙයි. මේ වන විට දවසක් පුතා මගේ අම්මාට (පුතාගෙ ආච්චිට) විහිළුවක් කරලා. අම්මාට තරහ ගිහින් බැණලා තිබුණා. ඊට පස්සෙ අම්මා අසනීප වුණා. ඉතින් එදා මගේ කට වහපු වෙලාවේ පුතාගෙ ඇඟට සනත් ඇවිත් බව අපට තේරුණා. මම ඇහුවා“ඇයි සනත් ඔයා ආවේ?” කියලා.“මට මගේ පුතා ඕනෑ. මට පුතා අරගෙන යන්න ඕනෑ. ඔය ගොල්ලෝ මගේ පුතාට දුක් දෙනවා. එදා ඇන්ටි මගේ පුතාට බැන්නා. පුතා හොඳට ම දුක් වුණා. ඊට පස්සේ නේද? ඇන්ටි ලෙඩ වුණේ. මම තමයි ඇන්ටිව ලෙඩ කළේ. මට මගේ පුතාව ඕනෑ.”“එහෙම පුතාව ගෙනියන්න දෙන්න බෑ. මගේ තනි නොතනියට මට ඉන්නේ පුතා විතරයි. එහෙම නම් ඉතින් මාවත් අරගෙන යන්නැ”යි මම කීවා.“පුතා ඕනෑ නම් ඔය කාමරයේ තියන්න එපා.” කියමින් පුතා දඟලන්න වුණා. ඊට පස්සේ, “මට තේ එකක් හදා ගෙන එන්නැ” යි කීවා. මම කුස්සියට ගිහින් තේ එකක් හදා ගෙන ඇවිත් දුන්නා. ඒත් ඒක බීවේ නෑ. ඒ වන විට පුතා ප්‍රකෘති තත්ත්වයට ඇවිත් හිටියා.“නැවතත් දවසක් මම උදේ රේඩියෝ එකේ පිරිත් දැම්මා. එදත් පුතාගෙ ඇඟට මහත්තයා ආවා. බොහෝ ම රළු නපුරු විදිහට ආවිශ්ට වුණා.“උඹලට මම කියල තියෙනවා නේද පිරිත් දාන්න එපා ය කියලා. මම උඹේ ලොරිය පෙරළනවා. (මල්ලිකා සතුව ලොරි රථයක් ඇත.) ඒක දැන් එළියේ නේද තියෙන්නේ. ඩ්‍රයිවර් විතරක් යවපං ලොරියේ. මොකද වෙන්නේ කියලා බලන්න. උඹ නිතර ම ‘ඉතිපි සෝ’ ගාථාව කියනවා. ඒකත් නතර කරපං. නැත්නම් මං උඹේ අම්ම මරණවා. මගේ පුතාට උඹේ අම්මා බැන්න දවසේ ඉඳලා උන්දෑ ලෙඩින් නේද? හෙඞ හෙඞ...මේ අතරෙ මගේ මල්ලිලා ඇදුරෙක් ගෙන්නුවා. ඇදුරා ගෙට ගොඩ වෙන කොට ම පුතා තවත් දරුණු වුණා. වියරුවෙන් වගේ හෙඞ... හෙඞ... හේ... කියලා හිනා වෙලා අරූට පුළුවන් ද මාව එළවන්න. කියල නැගිටලා ගිහින් කමිසයක් ඇඳ ගත්තා. හිස පීරා ගත්තා. ජීවත්ව ඉන්දැද්දි වගේ පිළිවෙළට ලැහැස්ති වෙලා තමයි කාමරයෙන් එළියට ගියේ. ගිහින් ඇදුරාට කීවා“උඹට බෑ මාව එළවන්න කියලා, ඒ මනුස්සයට ගහන්න හැදුවා. මිනිහත් බය වුණේ නෑ. ඔය වගේ හපන්කම් කියන අය මම ඕනෑ තරම් දැකලා තියෙනවා. මේ භූතයා බුදු ගුණවලටත් වඩා බලවත් ද? බුදු ගුණවලට වඩා කිසි ම දෙයක් බලගතු වෙන්න බැහැ. බුදු ගුණ සත්තයි. බුදු ගුණ සත්තයි කියලා ඇදුරා පිරිත් කියන්න පටන් ගත්තා. පිරිත් කියලා පිරිත් නූල කරට දැම්මා. ඊට පස්සෙ නිශ්ශබ්ද වුණා.ඒ වගේ ම තවත් පුදුම සිද්ධියක් තියෙනවා. 1997 වර්ෂයේ ඉඳලා ගෙදර ලයිට් නිවපු ගමන් සනත් කාමරයට එනවා. ඇවිත් මගේ ඇඳේ වාඩි වෙනවා මා ළඟින්. ඒ වෙන කොට මට මගේ මහත්තයා මැරිලා ය කියලා හිතෙන්නේ නෑ. මම ඉස්සර ජීවත්ව සිටිය විදියට ම යි හිතෙන්නේ. මහත්තයා මෙහෙම එන්නේ හැම මාසෙක ම නිවාඩුවට ගෙදර එන දවස්වලට යි. කාමරයෙන් පිට වුණා ම තමයි එයා මැරිලා නේද? කියලා මතක් වෙන්නේ. පුතා ගෙ සිද්ධියෙන් පස්සේ, මගේ අම්මා ලෙඩ කළාට පස්සේ, අමනාප වෙලා ද කොහෙද දැන් එන්නේ නෑ.මේ අතරෙ මගේ සහෝදරයෝ මම තවමත් තරුණ වයසේ නිසාත්, මට ආරක්ෂාවක් අවශ්‍යයි කියා විවාහ යෝජනාවක් ගෙනාවා. ඉතින් අයියලාගෙ උවමනාවට වුණත් ඒ අලුත් මහත්තයා දවසක් මා බලන්න අපේ ගෙදරට ආවා. ඇත්තට ම මට විවාහයක් අවශ්‍ය වුණෙත් නෑ. ඒ ආපු මහත්තයාට මගේ කැමැත්තක් ඇති වුණෙත් නෑ. අන්න එදා ඉඳලා තමයි මහත්තයා පුතා ගෙ ඇඟට ආවිශ්ට වෙලා නපුරුකම් කරන්න පටන් ගත්තේ. මගේ අම්මා පුතාට බැන්නයි කියලා වෛර බැඳගෙන අම්මාව අසනීප කළෙත් ඊට පස්සෙයි.එයා හමුදා නිලධාරියෙක් වගේ ම බොහෝ ම තදින් ඉඳලා, සැර පරුෂව කතා කළාට, ගුවන් විදුලියේ පිරිත් දාන්න එපා යැයි කීවාට, ඉතිපි සෝ ගාථාව කියන්න එපා ය කියා මට තර්ජනය කළාට, ඇදුරාට තර්ජනය කර ගහන්න ගියාට ඇදුරා පිරිත් කියා පිරිත් නූල කරට දැම්මා ම අනේ, පූස් පැටියෙක් වගේ පාලනය වුණා. දැන් මට හිතෙනවා එයා අකමැති දේ අපි කරනවාට අමනාපෙන් තර්ජනය කළාට තෙරුවන් ගුණය ශක්තිය ඉදිරියේ එයා වුණත් පාලනය වන බව. යටත් වන බව.කොහොම වුණත් දැන් පුතාට වයස අවුරුදු දහ අටයි. “මගේ පුතාව මම අරගෙන යනවා” ය කියමින් මෙයා නිතර තර්ජනය කරන නිසා මගේ හිතට බයයි. ඒ නිසා “සිළුමිණ” පත්‍රයේ පළ වෙන “පියවි ඇසින් ඔබ්බට” ලිපිය කියවලා මේ ගස්නාවේ ඤාණානන්ද නායක හාමුදුරුවන් මුණ ගැහී මගේ ප්‍රශ්නය කීවා.උන් වහන්සේ නියම කළ ආගමික පිළිවෙත් ඉතා ම උනන්දුවෙන් ඉටු කළා. දැන් අපට ඒ අතින් කරදරයක් නෑ. ඒත් අපෙන් ඉටුවිය යුතු, යුතුකම් මග හරින්න හොඳ නෑ. දැන් අලුත් භවයක ඉපදී සිටින නිසා ඊට සාපේක්ෂව එයා ගෙ ගතිගුණ ක්‍රියා මාර්ග රළු වෙන්න පුළුවන්.ඒත් එදා මේ අපිව පෝෂණය කළ, අපේ අනාගතය සුරක්ෂිත කළ මගේ ස්වාමි පුරුෂයා නේද කියා එයා වෙනුවෙන් දන් පින් කර පින් අනුමෝදන් කිරීම මගේ යුතුකම විය යුතු ය කියා මා දන්නවා.මගේ මහත්තයා රට ජාතිය වෙනුවෙන් ජීවිත පූජා කළාට රජයෙන් විශාල දීමනාවක් අපට ලැබුණා. ඒ වගේ ම හොඳ විශ්‍රාම වැටුපක් අපට ලැබෙනවා.මේ මුදල්වලින් අපි ම කාල බීල සතුටු වුණාට මදි. මේවා ලැබෙන්නේ මැරිච්ච පුද්ගලයා නිසා බව සිහිපත් කැර එයාට පින් දෙන්න ඕනෑ. දැනට ඉන්න ආත්මයට වඩා යහපත් තත්ත්වයකට පත් වෙන්න කියා. මම ඒ විදිහට කල්පනා කර ධර්ම මාර්ගයේ යමින් පින් දහම් කරනවා. දරුවන් දෙදෙනාවත් ඒවාට හුරු කරවනවා.ඒ වගේ ම එයාට පින් අනුමෝදන් කර යහපත් තත්ත්වයට පත් කළාට මදි. මට තව උපදෙසක් ලැබුණා. කෙනෙක් හදිසියේ මැරුණා ම ඒ අයට ස්ථිර තැනක් නැති වෙන අවස්ථාත් තියෙනවා.ඒ නිසා ඒ අයට “විමානයක්” පහළ වෙන්න කියා භූමි පූජාවකට දායක වෙන්න කියා. ඒ සඳහා නැති බැරි කෙනෙකුට ඉඩමක් ගන්න ගෙයක් හදා ගන්න උදව් කරන්න කියා. ඊටත් වඩා පින් වැඩෙන කුසලයක් වශයෙන් නිතර ආධ්‍යාත්මීය ශක්තිය වර්ධනය කරන භාවනා මධ්‍යස්ථානයක් ගොඩ නැගීමේ කටයුතුවලට දායක වෙන්න කියා.ඒ නිසා ඒ වගේ භාවනා මධ්‍යස්ථානයක් හොයා ගත්තා. ආර්ථික වශයෙන් ස්ථිර ආදායම් මාර්ගයක් නැති වුණත් ඒ වගේ භාවනා යෝගී මෙහෙණින් වහන්සේ නමක් භාවනා මධ්‍යස්ථානයක් ආරම්භ කැර තියෙනවා. ඒ ස්ථානයට ඒ භූමියේ බර පැණ ගෙවන්නට මටත් පුළුවන් ආකාරයෙන් දායක වෙලා මගේ මහත්තයාට විමානයක් පහළ වෙන්න ඒ පුණ්‍ය ශක්තිය අනුමෝදන් කරනවා.ඤාණානන්ද නායක හාමුදුරුවන් නියම කළ පිළිවෙත්වලින් මගේ මියගිය මහත්තයා දැන් ශ්‍රී මහා බෝධීන් වහන්සේ ළඟට යැව්වා. ශ්‍රී මහා බෝධීන් වහන්සේට අධි ගෘහිත, ප්‍රධාන කළු දේවතා බණ්ඩාර දෙවියන්ට පින් අනුමෝදන් කොට ආරාධනා කැර ඒ තත්ත්වය ලබා දුන්නා. දැන් එයා ශ්‍රී මහා බෝධීන් වහන්සේ ඇසුරු කරමින් දෙවියන් ගේ වන්දනාමාන පුද පූජාවලට සහභාගි වෙමින් ඉන්නවා.මිය ගිය ඥාතියෙකු හෝ වේවා, තමන් ගේ ශරීරයට, තමන් ගේ නිවසට ඇබ්බැහි වී සිටින අමනුෂ්‍යයෙකුට ඇදුරන් ලවා පීඩාවට පත් කොට ඉවත් කරනවාට වඩා, අපි ධර්ම මාර්ගයේ යමින් නිතර කුසල් හි යෙදෙන විට අපේ ආධ්‍යාත්මීය ශක්තිය වර්ධනය වෙනවා.එහෙම අපේ ශක්තිය බලවත් වන විට අමනුෂ්‍යයන්ට බැහැ අපට පීඩා කරන්න.ඒ වගේ ම අමනුෂ්‍යයාට වුණත් කරුණාවෙන් පින් අනුමෝදන් කොට ඔහු යහපත් තැනකට පත් කිරීමෙන් ඔහු සුඛිත මුදිත කිරීම විශාල කුසල කර්මයක් බව ද ඤාණානන්ද නාහිමියෝ පවසති.මේ හමුදා නිලධාරියාගේ පුතා වයස අවුරුදු දහ අට වන විට වැළඳුණු බඩේ අමාරුව හා උණ රෝගය ද නාහිමියන් නියම කළ පිළිවෙත් සිදු කරන විට ඉබේ ම සුවපත් වීය.මතුගම මහින්ද විජේතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>09</month>
      <day>06</day>
    </date>
    <link>http://www.silumina.lk/2009/09/06/_art.asp?fn=aa0909061</link>
    <topic>චැනල් 4 වීඩියෝ පටය අමු බොරුවක්!</topic>
    <author>කේ.සී.ජේ. රත්නායක</author>
    <content>චැනල් 4 වීඩියෝ පටය අමු බොරුවක්!ආසියානු නැව් සංගමයේ මහ පුටුව ලංකාවටපොලිස් ලෙඩ බලන්න නි. පොලිස්පතිවරයෙක්‘රන්මිණිතැන්නේ රැඟුම් ඇරැඹේ’කොළඹ පොල් රට පුරා විසිරේලබන මහ මැතිවරණයෙන් සන්ධානයට තුනෙන් දෙකක්ගොඩගේ සාහිත්‍ය සම්මාන උළෙල 10 දාගමේ ආණ්ඩුවට වැඩි බලතල පනත් හඳුන්වාදීම ළඟදීමආසියාවේ අනාගත දොරටුව කඩිනමින් සංවර්ධනයටරාජ්‍ය ආදායම හා විදෙස් ආයෝජනවල පෙරළියක් 2010 හොඳටම හොඳයි!සුබවාදී සිතුවිලි ඇති කිරීමට ’මදර් ශ්‍රී ලංකා’ ඇරැඹේරණවිරුවන් වෙනුවෙන් විශාලතම මුදල් පරිත්‍යාගය ගුවන් තොටුපළින්පුවත් කෙටියෙන්පිහිටවන්නහෙට මුළු ලොවටම හෙළි කරනවා!කේ.සී.ජේ. රත්නායකශ්‍රී ලංකා ආරක්ෂක හමුදා අපකීර්තියට පත් කිරීමේ අරමුණින්, බ්‍රිතාන්‍යයේ චැනල් 4 රූපවාහිනිය ඔස්සේ විකාශය කැරුණු වීඩියෝ පටය සම්පූර්ණයෙන් ව්‍යාජ එකක් බවට තොරතුරු හෙළි වී තිබේ.මේ වීඩියෝ පටය පිළිබඳව තාක්ෂණික විශේෂඥයින් ලවා සිදු කැර ඇති පරීක්ෂණයකින් ඒ බව හෙළි වී ඇති බවත් ඒ පිළිබඳ සියලු තොරතුරු හෙට (07) ප්‍රකාශයට පත් කරන බවත් ජාතික ආරක්ෂාව පිළිබඳ මාධ්‍ය මධ්‍යස්ථානයේ අධ්‍යක්ෂ ජනරාල් ලක්ෂ්මන් හුළුගල්ල මහතා සිළුමිණට විශේෂ ප්‍රකාශයක් කරමින් පැවැසීය.ශ්‍රී ලංකා ආරක්ෂක අංශ සාමාජිකයන් කිහිප දෙනකු විසින් දෙමළ ජාතිකයන් කිහිප දෙනකු වෙඩි තබා ඝාතනය කළැයි හුවා දක්වමින් බ්‍රිතාන්‍යයේ චැනල් 4 රූපවාහිනිය ඔස්සේ මේ වීඩියෝ පටය විකාශය කැරිණි.එහෙත් තාක්ෂණික විශේෂඥයින් දැනට සොයා ගෙන ඇති කරුණු අනුව සනාථ වී තිබෙන්නේ අදාළ වීඩියෝ දර්ශන මුළුමණින් ම ව්‍යාජ ඒවා බවයි. බ්‍රිතාන්‍යයේ චැනල් 4 රූපවාහිනිය මේ වීඩියෝ පටය විකාශය කරමින් පැවැසූයේ එකී දර්ශන ජංගම දුරකථනයක ආධාරයෙන් ලබා ගෙන ඇති බවත් තමන් වෙත ඒවා තෙවැනි පාර්ශ්වයක් මඟින් ලැබුණු බවයි.නමුත් තාක්ෂණික විශේෂඥයින් පෙන්වා දෙන්නේ; මේ දර්ශන කිසිසේත්ම ජංගම දුරකථනයකින් ලබා ගත් ඒවා නොවන බවයි. එසේ ම මේ වීඩියෝ දර්ශන ලබා ගෙන පසුව එයට කාත්‍රීම ලෙස සිංහල වදන් සහිත හඬ කැවීමක් සිදුකොට ඇති බව අනාවරණය වී තිබේ.මෙහි නැඟෙන වෙඩි හඬ පවා කාත්‍රීම බවත් වෙඩි තබන හා වෙඩි වැදෙන පුද්ගලයන් ගේ මුහුණ ද පැහැදිලිව දර්ශනය නොවන බවත් යුද බිමේ මේ සිද්ධිය සිදුවූ බව කීව ද පසුබිම් දර්ශනවලින් එවැනි යුදමය පසුබිමක් දක්නට නොලැබීම සැකයට තුඩු දෙන තවත් කාරණයක් වී ඇත.ලක්ෂ්මන් හුළුගල්ල මහතා මේ සිද්ධිය සම්බන්ධයෙන් වැඩි දුරටත් තොරතුරු දක්වමින් කියා සිටියේ සිස්කෝ ග්ලෝබල් බ්‍රෝඩ්කාස්ට් හි හිටපු ප්‍රධානී හා අයි.පී.ටී.වී. හි වත්මන් විධායක අධ්‍යක්ෂ සී. හේවාවිතාරණ මහතා මේ සිද්ධිය පිළිබඳව වැදගත් තොරතුරු රැසක් අනාවරණය කැර ගෙන ඇති අතර ඔහුට අනුව මෙවැනි වීඩියෝ දර්ශන කැලෑබද ප්‍රදේශයකදී සාමාන්‍යයෙන් ලබාගත නොහැකි දෙයක් බවට කරුණු අනාවරණය වී ඇති බවයි.බ්‍රිතාන්‍යයේ චැනල් 4 රූපවාහිනි නාළිකාව මීට පෙරත් ශ්‍රී ලංකාවේ ප්‍රතිරූපය කෙළෙසන ආකාරයේ දර්ශන රැගත් ව්‍යාජ වීඩියෝ පට විකාශය කොට ඇති අතර ඒ හේතුව මත එම රූපවාහිනි සේවයේ; නික් පැටන්, වෝල්ෂ් සහ මැක් ජස්ෆර් යන අය ඉකුත් මැයි 05 දා ශ්‍රී ලංකාවෙන් පිටුවහල් කැරිණි. එවර ඔවුන් උත්සාහ දැරුවේ ශ්‍රී ලංකා ආරක්ෂක අංශ සාමාජිකයන් විසින් සහන ගම්මානවල සිටින දෙමළ කාන්තාවන්ට ලිංගික හිරිහැර කරන බව ප්‍රචාරය කිරීමය. එය සම්පූර්ණ අසත්‍යයක් බව පසුව අනාවරණය විය.මෙවර චැනල් 4 නාළිකාව ඔස්සේ විකාශය කළ වීඩියෝ දර්ශන ද සත්‍ය හා සජීවි ඒවා යැයි සෑහීමකට පත් විය නොහැකි බව එම රූපවාහිනියේ ම වාර්තාකරුවකු වන ජොනතන් මිලර් ද පවසා ඇත. බ්‍රිතාන්‍යයේ චැනල් 4 රූපවාහිනි නාළිකාවේ අතීත ක්‍රියාකලාපයන් පිළිබඳව අදහස් පළ කළ ලක්ෂ්මන් හුළුගල්ල මහතා තව දුරටත් පැවැසූයේ ඔවුන් මීට පෙර අවස්ථා ගණනාවකදීම එල්ටීටීඊ සංවිධානයට පක්ෂපාතීව ක්‍රියා කැර ඇති බව යි.කෙසේ වෙතත් මේ සිද්ධිය පිළිබඳව දැනට සොයා ගෙන ඇති තොරතුරු ලබන සඳුදා මෙරට හා අන්තර්ජාතික මාධ්‍යයට හෙළි කරන බවත් මෙය ශ්‍රී ලංකාවට එරෙහි කුමන්ත්‍රණයක් බවට පිළිගත හැකි තොරතුරු ලැබී ඇති බවත් හුළුගල්ල මහතා පැවැසීය.</content>
  </post><post>
    <category>NEWSPAPER</category>
    <date>
      <year>2009</year>
      <month>09</month>
      <day>06</day>
    </date>
    <link>http://www.silumina.lk/2009/09/06/_art.asp?fn=aa0909062</link>
    <topic>ආසියානු නැව් සංගමයේ මහ පුටුව ලංකාවට</topic>
    <author>සුභාෂිණී ජයරත්න</author>
    <content>චැනල් 4 වීඩියෝ පටය අමු බොරුවක්!ආසියානු නැව් සංගමයේ මහ පුටුව ලංකාවටපොලිස් ලෙඩ බලන්න නි. පොලිස්පතිවරයෙක්‘රන්මිණිතැන්නේ රැඟුම් ඇරැඹේ’කොළඹ පොල් රට පුරා විසිරේලබන මහ මැතිවරණයෙන් සන්ධානයට තුනෙන් දෙකක්ගොඩගේ සාහිත්‍ය සම්මාන උළෙල 10 දාගමේ ආණ්ඩුවට වැඩි බලතල පනත් හඳුන්වාදීම ළඟදීමආසියාවේ අනාගත දොරටුව කඩිනමින් සංවර්ධනයටරාජ්‍ය ආදායම හා විදෙස් ආයෝජනවල පෙරළියක් 2010 හොඳටම හොඳයි!සුබවාදී සිතුවිලි ඇති කිරීමට ’මදර් ශ්‍රී ලංකා’ ඇරැඹේරණවිරුවන් වෙනුවෙන් විශාලතම මුදල් පරිත්‍යාගය ගුවන් තොටුපළින්පුවත් කෙටියෙන්පිහිටවන්නසුභාෂිණී ජයරත්නමෙතෙක් සිංගප්පූරුවේ පිහිටුවා තිබූ ආසියානු නැව්ගත කරන්නන්ගේ සම්මේලනයේ ස්ථිර මහලේකම් කාර්යාලය කොළඹට ගෙන ඒමට එම සංගමය තීරණය කොට තිබේ. මෙහි ප්‍රධාන අනුශාසක ධූරය සඳහා ඇමැති චමල් රාජපක්ෂ මහතා තෝරාගෙන ඇත.රටවල් 20 ක් සාමාජිකත්වය දරණ මේ ආසියානු නැව් ගත කරන්නන්ගේ සංගමයේ මහලේකම් කාර්යාලය මෙරට පිහිටුවීමෙන් වරාය හා ව්‍යාපාරික ක්ෂේත්‍රයේ විශාල පිබිදීමක් හටගනු ඇතැයි අපේක්ෂා කැරේ. ත්‍රස්තවාදී යුද්ධය අවසන් කිරීමෙන් පසුව මේ වනවිට ශ්‍රී ලංකාවේ පවතින සුරක්ෂිත වාතාවරණය මැද මෙකී මහලේකම් කාර්යාලය කොළඹ පිහිටුවීමට එම සංගමය තීරණය කළ බැව් දැන ගන්නට ලැබේ.</content>
  </post><post>
    <category>NEWSPAPER</category>
    <date>
      <year>2009</year>
      <month>09</month>
      <day>06</day>
    </date>
    <link>http://www.silumina.lk/2009/09/06/_art.asp?fn=aa0909063</link>
    <topic>පොලිස් ලෙඩ බලන්න නි. පොලිස්පතිවරයෙක්</topic>
    <author>කීර්ති මෙන්ඩිස්</author>
    <content>චැනල් 4 වීඩියෝ පටය අමු බොරුවක්!ආසියානු නැව් සංගමයේ මහ පුටුව ලංකාවටපොලිස් ලෙඩ බලන්න නි. පොලිස්පතිවරයෙක්‘රන්මිණිතැන්නේ රැඟුම් ඇරැඹේ’කොළඹ පොල් රට පුරා විසිරේලබන මහ මැතිවරණයෙන් සන්ධානයට තුනෙන් දෙකක්ගොඩගේ සාහිත්‍ය සම්මාන උළෙල 10 දාගමේ ආණ්ඩුවට වැඩි බලතල පනත් හඳුන්වාදීම ළඟදීමආසියාවේ අනාගත දොරටුව කඩිනමින් සංවර්ධනයටරාජ්‍ය ආදායම හා විදෙස් ආයෝජනවල පෙරළියක් 2010 හොඳටම හොඳයි!සුබවාදී සිතුවිලි ඇති කිරීමට ’මදර් ශ්‍රී ලංකා’ ඇරැඹේරණවිරුවන් වෙනුවෙන් විශාලතම මුදල් පරිත්‍යාගය ගුවන් තොටුපළින්පුවත් කෙටියෙන්පිහිටවන්නකීර්ති මෙන්ඩිස්පොලිස් නිලධාරීන්ට එරෙහිව ලැබෙන විෂමාචාර පැමිණිලි පිළිබඳ විමර්ශන හරිහැටි කෙරෙන්නේ ද යන්න සොයා බැලීම සඳහා වෙනම නියෝජ්‍ය පොලිස්පතිවරයකු පත්කර ඇත.දිවයින පුරා කෙරෙන එම විමර්ශන හරිහැටි කෙරෙන්නේ ද යන්නත් පරීක්ෂණවල ප්‍රගතිය දෛනිකව සොයා බලා පොලිස්පතිවරයාට වාර්තා කිරීමත් මෙම නියෝජ්‍ය පොලිස්පතිවරයාගේ කාර්යභාරය වෙයි. ඊට අමතරව මාධ්‍යවලින් වාර්තා කෙරෙන පොලිස් නිලධාරීන්ට එරෙහිව ඇති චෝදනා විශේෂ විමර්ශනයකට ලක්කිරීමට ද මේ නියෝජ්‍ය පොලිස්පතිවරයාට පැවැරී තිබේ.මේ අතර මහජනතාවට කෲර වධ හිංසා පැමිණ වීමේ චෝදනාව මත නිලධාරීන් 168 කට එරෙහිව චෝදනා අධිකරණයේ විභාග වෙමින් පවතින බවත් නඩු විභාග අවසන් වීමෙන් පසු ඔවුන්ට එරෙහිව විනයානුකූලව කටයුතු කරන බවත් පොලිස්පති ජයන්ත වික්‍රමරත්න මහතා ‘සිළුමිණ’ට පැවැසීය.මෙම නිලධාරීන්ට එරෙහිව ලැබුණු මහජන පැමිණිලි රහස් පොලිසිය මඟින් විමර්ශනය කිරීමෙන් අනතුරුව ඔවුන් අධිකරණයට ඉදිරිපත් කර තිබේ. කෙසේ වෙතත් ඉදිරියේදී පොලිස් නිලධාරීන්ට සිය බලය අයුතු ලෙස යොදා ගැනීමට කිසිසේත් ඉඩ නොදෙන බව කී පොලිස්පතිවරයා අවධාරණය කෙළේය.</content>
  </post><post>
    <category>NEWSPAPER</category>
    <date>
      <year>2009</year>
      <month>09</month>
      <day>06</day>
    </date>
    <link>http://www.silumina.lk/2009/09/06/_art.asp?fn=aa0909064</link>
    <topic>‘රන්මිණිතැන්නේ රැඟුම් ඇරැඹේ’</topic>
    <author>නිහාල් පී.අබේසිංහ</author>
    <content>චැනල් 4 වීඩියෝ පටය අමු බොරුවක්!ආසියානු නැව් සංගමයේ මහ පුටුව ලංකාවටපොලිස් ලෙඩ බලන්න නි. පොලිස්පතිවරයෙක්‘රන්මිණිතැන්නේ රැඟුම් ඇරැඹේ’කොළඹ පොල් රට පුරා විසිරේලබන මහ මැතිවරණයෙන් සන්ධානයට තුනෙන් දෙකක්ගොඩගේ සාහිත්‍ය සම්මාන උළෙල 10 දාගමේ ආණ්ඩුවට වැඩි බලතල පනත් හඳුන්වාදීම ළඟදීමආසියාවේ අනාගත දොරටුව කඩිනමින් සංවර්ධනයටරාජ්‍ය ආදායම හා විදෙස් ආයෝජනවල පෙරළියක් 2010 හොඳටම හොඳයි!සුබවාදී සිතුවිලි ඇති කිරීමට ’මදර් ශ්‍රී ලංකා’ ඇරැඹේරණවිරුවන් වෙනුවෙන් විශාලතම මුදල් පරිත්‍යාගය ගුවන් තොටුපළින්පුවත් කෙටියෙන්පිහිටවන්නනිහාල් පී.අබේසිංහජනමාධ්‍ය හා තොරතුරු අමාත්‍යංශයේ මෙහෙයවීමෙන් තිස්සමහාරාමයේ අක්කර 263ක ප්‍රදේශයක ඉදිකරන රන්මිණිතැන්න ටෙලි නාට්‍ය ගම්මානයේ ප්‍රථම අදියර නොවැම්බර් මැද භාගයේ විවෘත කරන බවත් එහි ප්‍රථම ටෙලි නාට්‍යය රූගත කිරීමේ කටයුතු නොවැම්බර් 17 වැනිදා සිට ආරම්භ කරන බව ජනමාධ්‍ය ඇමැති ලක්ෂ්මන් යාපා ආබේවර්ධන මහතා පවසයි.පසුගියදා රන්මිණිතැන්න ටෙලි නාට්‍ය ගම්මානයේ නිරීක්ෂණ චාරිකාවට එක්වෙමින් ඇමැතිවරයා මේ බව ප්‍රකාශ කළේය. එහි ප්‍රථම අදියරේ කටයුතු නොවැම්බර් මස අවසන් වන බවත් ඇමැතිවරයා කීය.ටෙලි නාට්‍යයක් හෝ චිත්‍රපටයක් නිපදවීමට අවශ්‍ය සියලු පසුතල නිර්මාණ පහසුකම් දර්ශන තල පහසුකම් කලා අධ්‍යක්ෂණ පහසුකම් මෙන්ම නළු නිළියන්ට ශිල්පීන්ට ඉඳුම් හිටුම් කෑම බීම, විදුලිය ආදී සියලු පහසුකම් මේ ගම්මානයේදී ලබාදෙන බවද ඇමැතිවරයා කීය. මේ මුළු ව්‍යාපෘතිය අදියර 5කි. සියලු අදියර සඳහා රුපියල් කෝටි 120ක් වැයවේ.ප්‍රථම අදියරේ කටයුතු දැන් නිමවීමට ආසන්නව පවතින බවත් එහි ගිය අපට දැකගැනීමට ලැබිණි. ටෙලි නාට්‍යවලට අවශ්‍ය පසුතල පහසුකම් ද මෙහි දී ලබාදීමට කටයුතු කෙරෙන බවද මේ ප්‍රදේශයේ පවතින ගහ කොළ ඇතුළු සුන්දර පරිසරය නිසා ගම්මානයේ සුන්දරත්වය වැඩි වන බවද ජනමාධ්‍ය අමාත්‍යංශයේ ලේකම් ඒ.දිසානායක මහතා පැවැසීය.</content>
  </post><post>
    <category>NEWSPAPER</category>
    <date>
      <year>2009</year>
      <month>09</month>
      <day>06</day>
    </date>
    <link>http://www.silumina.lk/2009/09/06/_art.asp?fn=aa0909065</link>
    <topic>කොළඹ පොල් රට පුරා විසිරේ</topic>
    <author>රූපාන්ති බුලත්සිංහල</author>
    <content>චැනල් 4 වීඩියෝ පටය අමු බොරුවක්!ආසියානු නැව් සංගමයේ මහ පුටුව ලංකාවටපොලිස් ලෙඩ බලන්න නි. පොලිස්පතිවරයෙක්‘රන්මිණිතැන්නේ රැඟුම් ඇරැඹේ’කොළඹ පොල් රට පුරා විසිරේලබන මහ මැතිවරණයෙන් සන්ධානයට තුනෙන් දෙකක්ගොඩගේ සාහිත්‍ය සම්මාන උළෙල 10 දාගමේ ආණ්ඩුවට වැඩි බලතල පනත් හඳුන්වාදීම ළඟදීමආසියාවේ අනාගත දොරටුව කඩිනමින් සංවර්ධනයටරාජ්‍ය ආදායම හා විදෙස් ආයෝජනවල පෙරළියක් 2010 හොඳටම හොඳයි!සුබවාදී සිතුවිලි ඇති කිරීමට ’මදර් ශ්‍රී ලංකා’ ඇරැඹේරණවිරුවන් වෙනුවෙන් විශාලතම මුදල් පරිත්‍යාගය ගුවන් තොටුපළින්පුවත් කෙටියෙන්පිහිටවන්නරූපාන්ති බුලත්සිංහලමෙතෙක් කොළඹට පමණක් සීමා වී තිබූ පොල් වෙන්දේසි අනිකුත් ප්‍රදේශවලට ද ව්‍යාප්ත කිරීමට පියවර ගන්නා බව පොල් සංවර්ධන අධිකාරියේ සභාපති කීර්ති ශ්‍රී වීරසිංහ මහතා පවසයි.ඒ අනුව කොළඹ ප්‍රධාන පොල් වෙන්දේසියට අමතරව බෙලිඅත්ත, කුලියාපිටිය යන ප්‍රදේශවල ප්‍රාදේශීය පොල් වෙන්දේසි මේ වෙන විටත් ආරම්භ කැර ඇති බවත් මේ ක්‍රමය මඟින් එම ප්‍රදේශවල පොල් වගා කරුවන්ට ඉහළ  ආදායමක් ලැබී ඇති බවද පැවැසීය.මේ ක්‍රමය මඟින් අතරමැදියන්ගෙන් තොරව පොල් මිලදී ගැනීමට අවස්ථාව ලැබෙන බව ද පෞද්ගලික අලෙවිකරුවන්ට ද මෙමඟින් තරගකාරී මිලට පොල් ලබා ගත හැකි බවත් හෙතෙම පැවසීය. ඒ අනුව ඉදිරියේදී වඩාත් සාධාරණ මිලකට පොල් මිලදී ගැනීමට පාරිභෝගික ජනතාවට ද අවස්ථාව උදාවන බව පැවසෙයි.</content>
  </post><post>
    <category>NEWSPAPER</category>
    <date>
      <year>2009</year>
      <month>09</month>
      <day>06</day>
    </date>
    <link>http://www.silumina.lk/2009/09/06/_art.asp?fn=aa0909066</link>
    <topic>ලබන මහ මැතිවරණයෙන් සන්ධානයට තුනෙන් දෙකක්</topic>
    <author>සුනිල් දයා අල්විස්</author>
    <content>චැනල් 4 වීඩියෝ පටය අමු බොරුවක්!ආසියානු නැව් සංගමයේ මහ පුටුව ලංකාවටපොලිස් ලෙඩ බලන්න නි. පොලිස්පතිවරයෙක්‘රන්මිණිතැන්නේ රැඟුම් ඇරැඹේ’කොළඹ පොල් රට පුරා විසිරේලබන මහ මැතිවරණයෙන් සන්ධානයට තුනෙන් දෙකක්ගොඩගේ සාහිත්‍ය සම්මාන උළෙල 10 දාගමේ ආණ්ඩුවට වැඩි බලතල පනත් හඳුන්වාදීම ළඟදීමආසියාවේ අනාගත දොරටුව කඩිනමින් සංවර්ධනයටරාජ්‍ය ආදායම හා විදෙස් ආයෝජනවල පෙරළියක් 2010 හොඳටම හොඳයි!සුබවාදී සිතුවිලි ඇති කිරීමට ’මදර් ශ්‍රී ලංකා’ ඇරැඹේරණවිරුවන් වෙනුවෙන් විශාලතම මුදල් පරිත්‍යාගය ගුවන් තොටුපළින්පුවත් කෙටියෙන්පිහිටවන්න- ඇමැති මෛත්‍රීගෙන් අනාවැකියක්සුනිල් දයා අල්විස්ලබන වසරේ මුල් කාර්තුවේදී ස්ථිරවම මහ මැතිවරණයක් පැවැත්වෙන බවත්, එහිදී එක්සත් ජනතා නිදහස් සන්ධානයට තුනෙන් දෙකක ජනවරමක් ලබා ගත හැකි යැයි තමා විශ්වාස කරන්නේ යැයි ශ්‍රීලනිප මහලේකම් ඇමැති මෛත්‍රීපාල සිරිසේන මහතා පවසයි.අලුත් පාර්ලිමේන්තුවක් මඟින් මහින්ද රාජපක්ෂ ජනාධිපතිතුමා යටතේ අලුත් ශ්‍රී ලංකාවක් ගොඩනඟන වැඩ පිළිවෙළට ප්‍රබල සහායක් ලබා ගත හැකි බැව් පෙන්වා දෙන ඇමැතිවරයා; සමානුපාතික නියෝජන ක්‍රමය යටතේ කිසිදු පක්ෂයකට තුනෙන් දෙකක ඡන්ද බලයක් ලබා ගත නොහැකි බැව් කියවුණ ද මහජනතාවට අවශ්‍ය නම් ඒ සීමාවන් අභිබවා බලය ලබා දිය හැකි බැව් ඉකුත් පළාත් සභා මැතිවරණවලදී ඔප්පු වූ බවත් හෙතෙම පෙන්වා දුන්නේ ය.ඌව පළාත් සභා ඡන්දයේදී සන්ධානයට සියයට 70 ඉක්මවා ඡන්ද ලැබුණ ද දකුණේ ඡන්දයේදී එම ප්‍රතිඵලය සියයට 80 ඉක්මවා යනු ඇතැයි ද හෙතෙම විශ්වාසය පළ කෙළේය.</content>
  </post><post>
    <category>NEWSPAPER</category>
    <date>
      <year>2009</year>
      <month>09</month>
      <day>06</day>
    </date>
    <link>http://www.silumina.lk/2009/09/06/_art.asp?fn=aa0909067</link>
    <topic>ගොඩගේ සාහිත්‍ය සම්මාන උළෙල 10 දා</topic>
    <author>සුමුදු චතුරාණි ජයවර්ධන</author>
    <content>චැනල් 4 වීඩියෝ පටය අමු බොරුවක්!ආසියානු නැව් සංගමයේ මහ පුටුව ලංකාවටපොලිස් ලෙඩ බලන්න නි. පොලිස්පතිවරයෙක්‘රන්මිණිතැන්නේ රැඟුම් ඇරැඹේ’කොළඹ පොල් රට පුරා විසිරේලබන මහ මැතිවරණයෙන් සන්ධානයට තුනෙන් දෙකක්ගොඩගේ සාහිත්‍ය සම්මාන උළෙල 10 දාගමේ ආණ්ඩුවට වැඩි බලතල පනත් හඳුන්වාදීම ළඟදීමආසියාවේ අනාගත දොරටුව කඩිනමින් සංවර්ධනයටරාජ්‍ය ආදායම හා විදෙස් ආයෝජනවල පෙරළියක් 2010 හොඳටම හොඳයි!සුබවාදී සිතුවිලි ඇති කිරීමට ’මදර් ශ්‍රී ලංකා’ ඇරැඹේරණවිරුවන් වෙනුවෙන් විශාලතම මුදල් පරිත්‍යාගය ගුවන් තොටුපළින්පුවත් කෙටියෙන්පිහිටවන්නසුමුදු චතුරාණි ජයවර්ධනගොඩගේ ජාතික සාහිත්‍ය සම්මාන උළෙල ලබන බ්‍රහස්පතින්දා (10) සවස 3.00 ට කොළඹ මහවැලි කේන්ද්‍ර ශ්‍රවණාගාරයේදී පැවැත්වෙයි. ගොඩගේ සාහිත්‍ය සම්මාන උත්සවය මෙවර පැවැත්වෙන්නේ 11 වැනි වරටය.මේ සම්මාන උලෙළේ දී දෙමළ සාහිත්‍යයට විශිෂ්ට සේවාවක් කළ දෙමළ සාහිත්‍යධරයන් තිදෙනෙකුට හරසර සම්මාන හා මුදල් ත්‍යාග පිරිනැමීමට ද තීරණය කැර ඇත. දේශයේ ජ්‍යෙෂ්ඨ සාහිත්‍යවේදියාට පිරිනැමෙන ‘දිවමන් ප්‍රණාම’ සාහිත්‍ය සම්මානය මෙවර පිරිනැමෙන්නේ කේ. ජයතිලක ශූරීන්ටය.2008 වසරේදී සිංහල මාධ්‍යයෙන් පළවූ හොඳම නවකතාව, කෙටිකතා සංග්‍රහය, හොඳම පද්‍ය සංග්‍රහය හා හොඳම යොවුන් නිර්මාණයට මුදලින් රුපියල් 50,000 බැගින් ද හිමිවේ. මීට අමතරව ස්වීය ප්‍රතිභාව ප්‍රකට කළ අංකුර ලේඛකයන් සිවුදෙනෙකුට නවකතා, කෙටිකතා, කාව්‍ය හා යොවුන් නිර්මාණ උදෙසා ද සම්මාන පිරිනැමෙයි.මෙවර ගොඩගේ ජාතික සාහිත්‍ය සම්මාන උලෙළේ විශේෂ ආරාධිතයා වශයෙන් රාජ්‍ය පරිපාලන හා ස්වදේශ කටයුතු අමාත්‍ය ආචාර්ය සරත් අමුණුගම මහතා සහභාගී වන අතර ආරාධිත දෙසුම පවත්වනු ලබන්නේ සම්මානිත මහාචාර්ය කේ.එන්.ඕ. ධර්මදාස මහතා විසිනි.</content>
  </post><post>
    <category>NEWSPAPER</category>
    <date>
      <year>2009</year>
      <month>09</month>
      <day>06</day>
    </date>
    <link>http://www.silumina.lk/2009/09/06/_art.asp?fn=aa0909068</link>
    <topic>ගමේ ආණ්ඩුවට වැඩි බලතල පනත් හඳුන්වාදීම ළඟදීම</topic>
    <author>ආර්. සෝමසිරි</author>
    <content>චැනල් 4 වීඩියෝ පටය අමු බොරුවක්!ආසියානු නැව් සංගමයේ මහ පුටුව ලංකාවටපොලිස් ලෙඩ බලන්න නි. පොලිස්පතිවරයෙක්‘රන්මිණිතැන්නේ රැඟුම් ඇරැඹේ’කොළඹ පොල් රට පුරා විසිරේලබන මහ මැතිවරණයෙන් සන්ධානයට තුනෙන් දෙකක්ගොඩගේ සාහිත්‍ය සම්මාන උළෙල 10 දාගමේ ආණ්ඩුවට වැඩි බලතල පනත් හඳුන්වාදීම ළඟදීමආසියාවේ අනාගත දොරටුව කඩිනමින් සංවර්ධනයටරාජ්‍ය ආදායම හා විදෙස් ආයෝජනවල පෙරළියක් 2010 හොඳටම හොඳයි!සුබවාදී සිතුවිලි ඇති කිරීමට ’මදර් ශ්‍රී ලංකා’ ඇරැඹේරණවිරුවන් වෙනුවෙන් විශාලතම මුදල් පරිත්‍යාගය ගුවන් තොටුපළින්පුවත් කෙටියෙන්පිහිටවන්නආර්. සෝමසිරිමහනගර සභා, නගර සභා සහ ප්‍රාදේශීය සභාවලට වැඩි බලතල හිමිවන ලෙස අදාළ පනත් සංශෝධනය කිරීමට යයි. මේ සඳහා පනත් කෙටුම්පත් තුනක් කෙටුම්පත් කිරීමට කැබිනට් මණ්ඩලයේ අනුමතය ලබාගැනීමට විෂයබාර ඇමැති ජනක බණ්ඩාර තෙන්නකෝන් මහතා සූදානමින් සිටී.මෙතෙක් පළාත් පාලන නීති පද්ධතියේ තිබූ දුර්වලතා හා යල්පැන ගිය ස්වභාවය හේතුවෙන් පැන නැඟී ඇති ප්‍රශ්නවලට විසඳුම් ලබාගැනීමට පළාත් පාලන ආයතන වලින් සහ මහජනතාව විසින් ඉදිරිපත් කළ යෝජනා කෙරෙහි විශේෂ අවධානය යොමු කොට ඉහත පනත් තුන සඳහා සංශෝධන සකස්කිරීමට පියවර ගත් බව ද ඇමැති ජනක බණ්ඩාර තෙන්නකෝන් මහතා පැවැසීය.මේ සංශෝධන මඟින් සමාජ, ආර්ථික, සංවර්ධනය, පරිසර සංරක්ෂණය සහ සැලසුම්කරණය පිළිබඳව පළාත් පාලන ආයතනවලට වැඩිම වගකීමක් පැවැරෙන ලෙස නව විධි විධාන ඇතුළත් කර ඇති බව ද ඇමැතිවරයා කීය.</content>
  </post><post>
    <category>NEWSPAPER</category>
    <date>
      <year>2009</year>
      <month>09</month>
      <day>06</day>
    </date>
    <link>http://www.silumina.lk/2009/09/06/_art.asp?fn=aa0909069</link>
    <topic>ආසියාවේ අනාගත දොරටුව කඩිනමින් සංවර්ධනයට</topic>
    <author/>
    <content>චැනල් 4 වීඩියෝ පටය අමු බොරුවක්!ආසියානු නැව් සංගමයේ මහ පුටුව ලංකාවටපොලිස් ලෙඩ බලන්න නි. පොලිස්පතිවරයෙක්‘රන්මිණිතැන්නේ රැඟුම් ඇරැඹේ’කොළඹ පොල් රට පුරා විසිරේලබන මහ මැතිවරණයෙන් සන්ධානයට තුනෙන් දෙකක්ගොඩගේ සාහිත්‍ය සම්මාන උළෙල 10 දාගමේ ආණ්ඩුවට වැඩි බලතල පනත් හඳුන්වාදීම ළඟදීමආසියාවේ අනාගත දොරටුව කඩිනමින් සංවර්ධනයටරාජ්‍ය ආදායම හා විදෙස් ආයෝජනවල පෙරළියක් 2010 හොඳටම හොඳයි!සුබවාදී සිතුවිලි ඇති කිරීමට ’මදර් ශ්‍රී ලංකා’ ඇරැඹේරණවිරුවන් වෙනුවෙන් විශාලතම මුදල් පරිත්‍යාගය ගුවන් තොටුපළින්පුවත් කෙටියෙන්පිහිටවන්නකලක් දුෂ්කරම ප්‍රදේශයක් ලෙස පැවැති හම්බන්තොට දිස්ත්‍රික්කය ලංකාවේ දෙවැනි වාණිජ නගරය ලෙස ශීඝ්‍ර දියුණුවක් ලබමින් තිබෙන බවද එය මුහුදෙන් හා ගුවනින් බාහිර රටවල් සමඟ ආසියාව සම්බන්ධ වන දොරටුව බවට පත්වන බවත් ඇමැති දිනේශ් ගුණවර්ධන මහතා පවසයි.මේ යටතේ නාගරික සංවර්ධන ප්‍රදේශය ලෙස හෙක්ටයාර් 1,12,000ක භූ®මි ප්‍රදේශයක් හඳුනාගෙන තිබේ. ‘විසල් නාගරික සැලසුම’ නම් ව්‍යාපෘතිය යටතේ මේ වනවිටත් සංවර්ධන කටයුතු රැසක් සිදු කැරෙමින් පවතී.පොදු ජනතාවට සේවා සපයන කාර්යාල නගරයේ තැනින් තැන පිහිටුවීම වෙනුවට ජනතාවට වඩාත් කාර්යක්ෂම සේවාවක් ලබාදීමට හැකි වන පරිදි කාර්යාල රාශියක් එකම ස්ථානයක පිහිටුවීම අරමුණු කර ගනිමින් හම්බන්තොට පරිපාලන සංකීර්ණයේ ද වැඩ දැනට නිම වෙමින් පවතින බවත් කාර්යාල සංකීර්ණ තුළ වර්ග මීටර් 29,136ක ඉඩකඩ පහසුකම් පවතින බවත්, කාර්යාල 38ක් මෙහි ස්ථාපනය කරන බවත් දිනේෂ් ගුණවර්ධන මහතා කියයි.මේ සඳහා රුපියල් මිලියන 3015ක් වැය කෙරේ. එසේම හම්බන්තොට රුපියල් මිලියන 1700ක් වැය කර ඉදිවෙමින් තිබෙන ජාත්‍යන්තර සම්මන්ත්‍රණ ශාලාවේ 1500කට අසුන් ගත හැකිය.මීට අමතරව හම්බන්තොට කෙරෙහි දෙස් විදෙස් සංචාරකයින් ආකර්ශණය කැර ගැනීමට සමත් වූ සුන්දර වෙරළ තීරය සඳහා ද “විසල් හම්බන්තොට” සැලසුම මඟින් නිසි වටිනාකමක් ලබාදී තිබෙන බව පවසන ඇමැතිවරයා; වෙරළ තීරය ජනතාවගේ විනෝදාත්මක හා ක්‍රීඩා අවශ්‍යතාවන් සැපයිය හැකි අයුරින් වෙරළ උද්‍යානයක් වශයෙන් වැඩි දියුණු කිරීමට නාගරික සංවර්ධන අධිකාරිය සැලසුම් කර තිබෙන බවද පවසයි.</content>
  </post><post>
    <category>NEWSPAPER</category>
    <date>
      <year>2009</year>
      <month>09</month>
      <day>06</day>
    </date>
    <link>http://www.silumina.lk/2009/09/06/_art.asp?fn=aa09090610</link>
    <topic>රාජ්‍ය ආදායම හා විදෙස් ආයෝජනවල පෙරළියක් 2010 හොඳටම හොඳයි!</topic>
    <author/>
    <content>චැනල් 4 වීඩියෝ පටය අමු බොරුවක්!ආසියානු නැව් සංගමයේ මහ පුටුව ලංකාවටපොලිස් ලෙඩ බලන්න නි. පොලිස්පතිවරයෙක්‘රන්මිණිතැන්නේ රැඟුම් ඇරැඹේ’කොළඹ පොල් රට පුරා විසිරේලබන මහ මැතිවරණයෙන් සන්ධානයට තුනෙන් දෙකක්ගොඩගේ සාහිත්‍ය සම්මාන උළෙල 10 දාගමේ ආණ්ඩුවට වැඩි බලතල පනත් හඳුන්වාදීම ළඟදීමආසියාවේ අනාගත දොරටුව කඩිනමින් සංවර්ධනයටරාජ්‍ය ආදායම හා විදෙස් ආයෝජනවල පෙරළියක් 2010 හොඳටම හොඳයි!සුබවාදී සිතුවිලි ඇති කිරීමට ’මදර් ශ්‍රී ලංකා’ ඇරැඹේරණවිරුවන් වෙනුවෙන් විශාලතම මුදල් පරිත්‍යාගය ගුවන් තොටුපළින්පුවත් කෙටියෙන්පිහිටවන්න- ඇමැති රංජිත් සියඹලාපිටියඑළැඹෙන 2010 වසර ශ්‍රී ලංකා ආර්ථිකයේ පෙරළිකාර සුබඵල අත් කරවන වසරක් වනු ඇති බව රාජ්‍ය ආදායම් ඇමැති හා නියෝජ්‍ය මුදල් ඇමැති රංජිත් සියඹලාපිටිය මහතා සිළුමිණට පැවැසීය.2010 වසරේදී රාජ්‍ය ආදායම් ඉහළ යෑම් අතින් හා විදේශ ආයෝජන ලැබීමත් රටේ විදේශ සංචිත ඉහළ යෑම පැත්තෙනුත් කැපී පෙනෙන වර්ධනයක් අත්කර ගන්නා බවද හෙතෙම පැවැසීය.මේ වනවිට පවතින ලෝක ආර්ථික අවපාතය 2010 වසරේදී නිමාවට පත්වන බවට සැලකිය හැකි බැව් පෙන්වා දුන් ඇමැතිවරයා ලෝක ආර්ථික අවපාතය නිමවීමෙන් හා ශ්‍රී ලංකාවේ ත්‍රස්තවාදය නිමකිරීමෙන් පසුව මෙරට ආර්ථිකය අලුත් අදියරකට පා තබන වසර 2010 ලෙස සැලකිය හැකි බවත් පැවැසීය.2010 වසර සඳහා වූ අයවැය සම්බන්ධයෙන් අදහස් පළ කළ හෙතෙම කියා සිටියේ; එම අයවැය මූලිකාංග දෙකක් මත පදනම් වන බවයි. පවත්නා සම්පත් වඩාත් ඵලදායීව යොදා ගනිමින් සංවර්ධන ව්‍යාපෘති කඩිනම් කිරීම, සහන ගම්මානවල ජනතාව නැවත පදිංචි කිරීම හා රට දිනවන ආර්ථික සංවර්ධනය වේගවත් කිරීම එම මූලිකාංග දෙක වෙයි.ලබන ඔක්තෝබර් මස මුල් සතියේදී විසර්ජන පනත් කෙටුම්පත පාර්ලිමේන්තුවට ඉදිරිපත් කරන බවත්, නොවැම්බර් මස මුල් සතියේදී අයවැය දෙවන වර කියැවීම ආරම්භ කරන බවත් දෙසැම්බර් මස 10 දාට පෙර අය- වැය තෙවැනි වර කියැවීම සිදු කිරීමට නියමිත බවත් ඇමැතිවරයා සඳහන් කෙළේය. මෙවර අයවැය ඉදිරිපත් කිරීම හා එය සම්මත කැර ගැනීම කෙටි කාලයකදී සිදුකිරීමට නියමිත බවත් හෙතෙම සඳහන් කෙළේය.</content>
  </post><post>
    <category>NEWSPAPER</category>
    <date>
      <year>2009</year>
      <month>09</month>
      <day>06</day>
    </date>
    <link>http://www.silumina.lk/2009/09/06/_art.asp?fn=aa09090611</link>
    <topic>සුබවාදී සිතුවිලි ඇති කිරීමට ’මදර් ශ්‍රී ලංකා’ ඇරැඹේ</topic>
    <author/>
    <content>චැනල් 4 වීඩියෝ පටය අමු බොරුවක්!ආසියානු නැව් සංගමයේ මහ පුටුව ලංකාවටපොලිස් ලෙඩ බලන්න නි. පොලිස්පතිවරයෙක්‘රන්මිණිතැන්නේ රැඟුම් ඇරැඹේ’කොළඹ පොල් රට පුරා විසිරේලබන මහ මැතිවරණයෙන් සන්ධානයට තුනෙන් දෙකක්ගොඩගේ සාහිත්‍ය සම්මාන උළෙල 10 දාගමේ ආණ්ඩුවට වැඩි බලතල පනත් හඳුන්වාදීම ළඟදීමආසියාවේ අනාගත දොරටුව කඩිනමින් සංවර්ධනයටරාජ්‍ය ආදායම හා විදෙස් ආයෝජනවල පෙරළියක් 2010 හොඳටම හොඳයි!සුබවාදී සිතුවිලි ඇති කිරීමට ’මදර් ශ්‍රී ලංකා’ ඇරැඹේරණවිරුවන් වෙනුවෙන් විශාලතම මුදල් පරිත්‍යාගය ගුවන් තොටුපළින්පුවත් කෙටියෙන්පිහිටවන්නරට ගැන හැඟීමක් ඇතිකර ‘කළ හැකි’ සහ ‘කළ යුතුය’ යන ආකල්පයේ සිට කටයුතුª කිරීමට ‘මදර් ශ්‍රී ලංකා’ ව්‍යාපෘතියට සහයෝගය ලබා දී ඒ වටා ඒකරාශී වන ලෙස සියලු ලාංකිකයන් වෙත එම ව්‍යාපාරය ඉල්ලීමක් කරයි. ජාති ආගම් – වයස් - ස්ත්‍රී - පුරුෂ හෝ දේශපාලන බෙදීමක් නොමැති ‘මදර් ශ්‍රී ලංකා’ ව්‍යාපෘතියට නායකත්වය ලබා දෙන්නේ මහින්ද රාජපක්ෂ ජනාධිපතිතුමා සහ ජනාධිපති ලේකම් කාර්යාලයයි.මෙවැනි ව්‍යාපෘතියක් ආරම්භ කිරීමට ජනාධිපතිතුමාගේ ආශිර්වාදයෙන් මුලපුරනු ලැබුවේ අප රට සාමයෙන් හා සෞභාග්‍යයෙන් පිරි නව යුගයකට පා තබමින් සිටින මොහොතකට පිවිස සිටින නිසා යයිද එම ව්‍යාපෘතිය පවසයි.මෙවැනි අවස්ථාවක ශ්‍රී ලාංකිකයන් සියලුදෙනා සියලු බේද අමතක කර දමා එකමුතු වුවහොත් අතීතයේ අහිමි වූ අවස්ථාවන් යළි ලබා ගනිමින් රටේ අනාගත සුබසිද්ධිය ඇතිකර ගතහැකි යයි ඉකුත් බ්‍රහස්පතින්දා (3) පැවැති මාධ්‍ය හමුවකදී ‘මදර් ශ්‍රී ලංකා’ භාරයේ සභාපතිවරයා ලෙස කටයුතුª කරන ජනාධිපති කාර්යාලයේ උපාය මාර්ග සහ ආකල්ප කළමනාකරණ ඒකකයේ අධ්‍යක්ෂිකා ජානකී කුරුප්පු මහත්මිය පැවසුවාය.ශ්‍රී ලංකාව පිළිබඳව සුබවාදී සිතුවිලි ඇතිකිරීම, ලාංකිකයන්ගේ වෘත්තීමය, භෞතික සහ අධ්‍යාත්මික සුබසිද්ධිය යහපත් කිරීම, ජාතිය ගොඩනැඟීමට ග්‍රාමීය හා නාගරික ක්‍රියාවන්ගේ දායකත්වය ලබාගැනීම, පිටරට සිටින ශ්‍රී ලාංකිකයන්ගේ ආධාර ඇතිව ජාත්‍යන්තර සම්පත් ආකර්ෂණීය කර ගැනීම මෙහි ප්‍රධාන ක්‍රියාමාර්ග අතර වේ.පාසල් සමාජ පිහිටුවා මේ තරගාවලි වැඩසටහන් ඉදිරියට ක්‍රියාත්මක කිරීමට ද ‘මදර් ශ්‍රී ලංකා’ බලාපොරොත්තු වේ. පාසල් සංවාද වැඩසටහන දකුණු පළාතෙන් පසුගිය පෙබරවාරි මාසයේ සිට ආරම්භ කොට තිබේ.‘මදර් ශ්‍රී ලංකා’ වැඩසටහන කළමනාකරණ ඒකකය පහත සඳහන් නිලධාරි මණ්ඩලයෙන් සමන්විතය.ජානකී කුරුප්පු මහත්මිය – මදර් ශ්‍රී ලංකා භාරයේ සභාපතිනිය සහ ජනාධිපති කාර්යාලයේ උපාය මාර්ග සහ ආකල්ප කළමනාකරණ ඒකකයේ අධ්‍යක්ෂිකාවය.රෙන්ටන් ද අල්විස්, රවි ප්‍රනාන්දු, ආචාර්ය උදිත ලියනගේ යන මහත්වරු භාරකරුවන් ලෙස ද රොහාන්ත අතුකෝරල, දීපාල් සූරියආරච්චි, ස්ටැන්ලි කාවාලෝ, පියදාස මාරඹගේ ලලිත් ද සිල්වා, ගනේෂ් ධර්මවර්ධන, ශිරෝමි මාසකෝරාළ, තුෂාන්ත කරුණානායක, චරින්රි අඹගහවිට සහ දිලිජ මුදදෙනිය විධායක කමිටුවේ සාමාජික සාමාජිකාවන් ලෙස කටයුතු කරති.‘මදර් ශ්‍රී ලංකා’ ව්‍යාපෘතිය පිළිබඳ වැඩි විස්තර දුරකතන අංක 2787080 මඟින් පියදාස මාරඹගේ මහතා හෝ 0774456652 මඟින් ඩිනාෂා වීරසිංහ ඇමතීමෙන් ද ඹඹඹ.ථධබඩඥපඵපඪතචදඬච.තඬ වෙබ් අඩවියෙන් විමසිය හැකිය.</content>
  </post><post>
    <category>NEWSPAPER</category>
    <date>
      <year>2009</year>
      <month>09</month>
      <day>06</day>
    </date>
    <link>http://www.silumina.lk/2009/09/06/_art.asp?fn=aa09090612</link>
    <topic>රණවිරුවන් වෙනුවෙන් විශාලතම මුදල් පරිත්‍යාගය ගුවන් තොටුපළින්</topic>
    <author/>
    <content>චැනල් 4 වීඩියෝ පටය අමු බොරුවක්!ආසියානු නැව් සංගමයේ මහ පුටුව ලංකාවටපොලිස් ලෙඩ බලන්න නි. පොලිස්පතිවරයෙක්‘රන්මිණිතැන්නේ රැඟුම් ඇරැඹේ’කොළඹ පොල් රට පුරා විසිරේලබන මහ මැතිවරණයෙන් සන්ධානයට තුනෙන් දෙකක්ගොඩගේ සාහිත්‍ය සම්මාන උළෙල 10 දාගමේ ආණ්ඩුවට වැඩි බලතල පනත් හඳුන්වාදීම ළඟදීමආසියාවේ අනාගත දොරටුව කඩිනමින් සංවර්ධනයටරාජ්‍ය ආදායම හා විදෙස් ආයෝජනවල පෙරළියක් 2010 හොඳටම හොඳයි!සුබවාදී සිතුවිලි ඇති කිරීමට ’මදර් ශ්‍රී ලංකා’ ඇරැඹේරණවිරුවන් වෙනුවෙන් විශාලතම මුදල් පරිත්‍යාගය ගුවන් තොටුපළින්පුවත් කෙටියෙන්පිහිටවන්නයුද්ධය නිමා කිරීමට ජීවිත පරදුවට තැබූ හා ජීවිත පරිත්‍යාග කළ රණවිරුවන් වෙනුවෙන් එකම සමාගමක් විසින් මෙතෙක් ලබාදුන් විශාලතම මුදල් පරිත්‍යාගය වන රුපියල් ලක්ෂ එකසිය හතළිහක මුදල ගුවන් තොටුපළ හා ගුවන් සේවා (ශ්‍රී ලංකා) සමාගම විසින් පිරිනැමිණි.වරාය හා ගුවන් සේවා අමාත්‍ය චමල් රාජපක්ෂ මහතාගේ මඟ පෙන්වීමෙන් යුද්ධය නිමා කිරීමට පෙර එක්රැස් කළ මෙම මුදල, ගුවන් තොටුපළ හා ගුවන් සේවා (ශ්‍රී ලංකා) සමාගමේ සභාපති ප්‍රසන්න වික්‍රමසූරිය මහතා අතින් මහින්ද රාජපක්ෂ ජනාධිපතිතුමාට අරලියගහ මන්දිරයේදී පරිත්‍යාග කෙරිණි.සමාගමේ සේවා නියුක්තිකයින්ගේ දිනක වැටුපත්, බෞද්ධ සංගමයේ සාමාජිකයින්ගේ මුදල් දායකත්වයත්, මගීන්ගෙන් එක්රැස් කළ මුදල් ඇතුළු මේ විශාල මුදල් පරිත්‍යාගය රණවිරුවන් වෙනුවෙන් ආරක්ෂක ලේකම් ගෝඨාභය රාජපක්ෂ මහතාගේ සංකල්පයක් අනුව ඉදිවෙන නිවාස ව්‍යාපෘතියේ නිවාස විස්සක් සඳහා යොදවනු ඇත. මේ අවස්ථාවට අධ්‍යක්ෂ මණ්ඩලයේ නියෝජිතයින් හා සේවා නියුක්තිකයින්ගේ නියෝජිතයන් සමඟ ශෂින්ද්‍ර රාජපක්ෂ මහතා ද සහභාගි විය.</content>
  </post><post>
    <category>NEWSPAPER</category>
    <date>
      <year>2009</year>
      <month>09</month>
      <day>06</day>
    </date>
    <link>http://www.silumina.lk/2009/09/06/_art.asp?fn=aa09090613</link>
    <topic>පුවත් කෙටියෙන්</topic>
    <author/>
    <content>චැනල් 4 වීඩියෝ පටය අමු බොරුවක්!ආසියානු නැව් සංගමයේ මහ පුටුව ලංකාවටපොලිස් ලෙඩ බලන්න නි. පොලිස්පතිවරයෙක්‘රන්මිණිතැන්නේ රැඟුම් ඇරැඹේ’කොළඹ පොල් රට පුරා විසිරේලබන මහ මැතිවරණයෙන් සන්ධානයට තුනෙන් දෙකක්ගොඩගේ සාහිත්‍ය සම්මාන උළෙල 10 දාගමේ ආණ්ඩුවට වැඩි බලතල පනත් හඳුන්වාදීම ළඟදීමආසියාවේ අනාගත දොරටුව කඩිනමින් සංවර්ධනයටරාජ්‍ය ආදායම හා විදෙස් ආයෝජනවල පෙරළියක් 2010 හොඳටම හොඳයි!සුබවාදී සිතුවිලි ඇති කිරීමට ’මදර් ශ්‍රී ලංකා’ ඇරැඹේරණවිරුවන් වෙනුවෙන් විශාලතම මුදල් පරිත්‍යාගය ගුවන් තොටුපළින්පුවත් කෙටියෙන්පිහිටවන්නආදී ආනන්දීය 93 කණ්ඩායම උසස් පෙළ විභාගයට පෙනී සිටි ශිෂ්‍යයන් වෙනුවෙන් සංවිධානය කරනු ලබන වෘත්තීය මාර්ගෝපදේශන වැඩමුළුව සිව්වැනි වරටත් ලබන සෙනසුරාදා (12) ආනන්ද විද්‍යාලයීය කුලරත්න ශාලාවේදී පෙරවරු 7.30 සිට දවස පුරා පැවැත්වෙයි.උසස් පෙළ විභාගයෙන් පසු තෝරා ගත යුතු මාර්ග පිළිබඳව මෙහිදී ගණිතය, විද්‍යාව, වානිජ, කලා, නීතිය, පරිගණක විද්‍යාව, විදේශ අධ්‍යාපනය ආදි අංශ පිළිබඳ නිපුන ආදි ආනන්දීය විද්වතුන් විසින් සහභාගි වන පිරිස දැනුම්වත් කරනු ඇත.0777256571, 0777 311770 දුරකතන අංකවලට ඇමැතීමෙන් වැඩිදුර විස්තර ලබාගත හැක.සමාජ සේවා දෙපාර්තමේන්තුව හා සීමාසහිත සර්වෝදය සුවසෙත සේවා සමිතිය ඒකාබද්ධව පවත්වාගෙන යනු ලබන වෘත්තීය පුහුණු පාඨමාලාව සඳහා වයස අවුරුදු 17 - 35 අතර අබාධිත තරුණියන්ගෙන් අයදුම්පත් කැඳවා ඇත.අපොස සාමාන්‍ය පෙළ සමත් අවුරුදු 2 පරිගණක හා ලඝු යතුරුලියන පාඨමාලාවක් ද අවුරුදු 2 ක් සඳහා විද්‍යානුකූලව ඇඳුම් මැසීමේ පාඨමාලාවක් ද ගොළු බිහිර තරුණියන් සඳහා මාස 6 පාඨමාලාවක්ද නේවාසික පහසුකම් හා වෛද්‍ය පහසුකම් ආහාරපාන සහ අමුද්‍රව්‍ය ද නොමිලයේ සැපයීම ද තෝරා ගන්නා පිරිසට සපයනු ලැබේ.දෙහිවල සිරි දුමින්දාරාම නව පොළොන්නරු ගල් විහාරාධිපති, ආචාර්ය කණුමුල්දෙණියේ ශ්‍රී ධර්මාශෝක මහනුවර මල්වතු මහා විහාරවාසී දෙහිදෙණියේ රතනසාර, රාජගිරියේ ධර්මාශ්‍රාමාධිපති පල්ලේගම ආයුපාල යන නාහිමිවරු සංස්කෘතික හා ධර්ම දූත චාරිකාවක් සඳහා ඊශ්‍රායලයේ ටෙල් අවිව් නුවර බලා වැඩම කළහ.ශ්‍රී ලංකා අමරපුර මහ නිකායේ ශ්‍රී සම්බුද්ධ ශාසනෝදය සංඝ සභාවේ මහා නායක පදවියට පත් වස්කඩුවේ රතනසිරි මහා නායක හිමිපාණන්ට අක්ත පත්‍ර පිළිගැන්වීමේ උත්සවය බණ්ඩාරනායක සම්මන්ත්‍රණ ශාලාවේදී ලබන 11 වැනිදා සවස 3 ට ජාතිය ගොඩනැගීමේ ඇමැති රෝහිත අබේගුණවර්ධන මහතාගේ ප්‍රධානත්වයෙන් පැවැත්වේ.සියලුම පාසල් ශිෂ්‍ය ශිෂ්‍යාවන්ට දිවයින පුරා පෙළ පොත් බෙදා හැරීම සඳහා ඇමැති සුසිල් පේ‍්‍රමජයන්ත මහතාට බාරදීම ඔරුගොඩවත්ත පොත් ගබඩා සංකීර්ණයේදී සිදුවිය. අධ්‍යාපන සේවා අමාත්‍ය නිර්මල කොතලාවල, අධ්‍යාපන අමාත්‍යංශයේ ලේකම් නිමල් බණ්ඩාර, විභාග කොමසාරිස් ජෙනරාල් අනුර එදිරිසිංහ, අධ්‍යාපන ග්‍රන්ථ ප්‍රකාශන කොමසාරිස් ඩබ්ලිව්.එම්.එන්.ජේ. පුෂ්පකුමාර මහත්වරු ද මේ අවස්ථාවට සහභාගි වූහ. ඡායාරූප විමල් කරුණාතිලකපිළියන්දල අනිල් පි‍්‍රයරත්න මහතා ඓතිහාසික කරුණු රැස් කිරීමෙන් පසු ලියූ පර්යේෂණ ග්‍රන්ථය ‘රුපුසෙන් පැරදූ සපුමල් කුමරු’ ග්‍රන්ථය සැප්තැම්බර් 6 වැනිදා සවස 2 ට පිළියන්දල නගරසභා ශ්‍රවණාගාරයේදි ශ්‍යාමවංශික මහා නිකායේ ඌව පාර්ශ්වයේ මහානායක අඹේවෙල පඤ්ඤසාර නාහිමියන්ගේ ප්‍රධානත්වයෙන් පැවැත්වෙන උත්සවයේදී එළිදකී. ග්‍රන්ථය විකිණීමෙන් ලැබෙන සියලු ආදායම පිළියන්දල බස් බෝම්බයෙන් ආබාධිත වූ සශික මෙත්මල් සිසුවා සුවපත් කිරීම පිණිස යෙදවේ.ශ්‍රී ලංකා ජාතික ඡායාරූප කලා සංගමයේ දිවංගත විල්සන් හෑගොඩ සූරින්ගේ 25 වන අනුස්මරණය සැප්: 13 දිනට යෙදී ඇත. ඒ වෙනුවෙන් 13 උදේ මහාබෝධි විදුහලේ ගුණ සමරු දේශනයක් ද, නාරාහේන්පිට ජාතික රුධිර මධ්‍යස්ථානයේදී උදේ 9.00 සිට ලේ දන්දීමේ වැඩ සටහනක්ද ඉන් අනතුරුව මරදාන ශ්‍රී සම්බුද්ධාලෝක විහාරස්ථානයේ (ඕ ඩේ පන්සල) බෝධි පූජා පිංකමක් ද සංවිධානය කර ඇත. ඒ පිළිබඳ වැඩි විස්තර සඳහා දුරකතන අංක 0714-458144 ඇමතිය හැකි බව සංවිධායකයෝ කියති.පාසල් හැරගිය සිසුන්ට මෙන් ම අනෙකුත් වෘත්තිකයන් සඳහා ජනමාධ්‍ය හා තොරතුරු අමාත්‍යාංශය යටතේ පැවැත්වෙන ශ්‍රී ලංකා මුද්‍රණ ආයතනය මඟින් සංවිධානය කරනු ලබන ගැෆික් ඩිසයින් තාක්‍ෂණය සහ රූ රටා නිර්මාණ මෘදුකාංග භාවිතය පිළිබඳව දැනුම ලබා දීමේ සම්මන්ත්‍රණය ලබන ඉරිදා (13) පෙරවරු 8.30 සිට 2.30 දක්වා බොරැල්ල රජයේ මුද්‍රණාලයේ පිහිටි ශ්‍රී ලංකා මුද්‍රණ ආයතන දේශන ශාලාවේදි පැවැත්වේ. වැඩිවිස්තර 0112686162 හෝ 0112679791 දුරකතන අංක ඇමතීමෙන් ලබාගත හැක.ශ්‍රී ලංකා ගුවන් හමුදාවේ (41) හතළිස් එක්වෙනි පාඨමාලාවේ සහ ඊට සමාන්තර සියලුම පාඨමාලාවල (නො 19 ශිෂ්‍ය නිලධාරි, නො 5 කෙඩෙට් නිලධාරි) සුහද සාදය 2009 සැප්තැම්බර් 13 වන ඉරුදින උදේ 10.00 පැයට කොළඹ බ්‍රිස්ටල් වීදියේ ශ්‍රී ලංකා සේවා මුක්ත සංගම් ශාලාවේදී පැවැත්වේ.ලේඛිකා ජයන්ති සමරසේකර විසින් සිංහලයට නඟන ලද ‘සුළඟේ ගිය දිවිය’ කෘතිය එළිදැක්වීමේ උළෙල හෙට (07දා) කොළඹ 07, නිදහස් මාවතේ ජාතික පුස්තකාල හා ප්‍රලේඛන සේවා මණ්ඩල ශ්‍රවණාගාරයේ දී පැවැත්වේ.ඉසිපතන විදුහලේ ආදි සිසු හමුව 13 දාඉසිපතන විදුහලේ 2000 කණ්ඩායමේ ආදි ශිෂ්‍ය හමුවක් සැප්තැම්බර් 13 වන දින පෙ.ව. 10 ට ප්‍රධාන ශාලාවේදී පැවැත්වේ. වැඩි විස්තර සඳහා ඉන්දික සිල්වා 077-3497798 අමතන ලෙස ඉල්ලීමක් කෙරේ.කොළඹ නගර සභාව මගින් ඉදිකරන ලද සන්ත බස්තියන් මාවතේ නව බෙහෙත් ශාලාව බස්නාහිර ආණ්ඩුකාර අලවි මවුලානා සහ බස්නාහිර පළාත් ප්‍රධාන ඇමැති ප්‍රසන්න රණතුංග යන මහත්වරුන්ගේ ප්‍රධානත්වයෙන් හෙට (7) සවස 4.30 ට විවෘත කැරේ.‘සිය දිවි නසා ගැනීම වැළැක්වීම අප සැමගේ වගකීම’ යන මාතෘකාව යටතේ කොළඹ දකුණු සුමිත්‍රයෝ ආයතනය මඟින් පැවැත්වූ පාසල් කථික තරගයේ අවසන් තරගය හා ත්‍යාග ප්‍රදානෝත්සවය මෙම 10 වැනිදා පෙරවරු 9 ට කොළඹ රාජකීය විද්‍යාලයීය නව රඟහලේදී පැවැත්වේ. මහාචාර්ය කාලෝ ෆොන්සේකා මහතා මෙහිදී ප්‍රධාන දෙසුම පවත්වයි.වැවිලි කර්මාන්ත ඇමති දි.මු. ජයරත්න මහතා රචිත ‘මගේ සිහිනය අම්බුළුවාව‘ කෘතිය එළිදැක්වීම හා රණවිරු උපහාර උලෙළ කථානායක වි.ජ.මු. ලොකු බණ්ඩාර මහතාගේ ප්‍රධානත්වයෙන් 07 සවස 2 ට ගම්පොළ ජාතික උරුමය මධ්‍යස්ථානයේදී පැවැත්වේ.ගම්පහ බණ්ඩාරනායක විද්‍යාලයේ ප්‍රධාන ශාලාව නවීකරණය කිරීමේ අරමුදල තර කර ගැනීමට සංගීත ප්‍රසංගයක් ගම්පහ නගර සභා පිටියේදී ලබන 11 වැනිදා රාත්‍රි 7 ට පැවැත්වේ.සුනිල් එදිරිසිංහ, නිරෝෂා විරාජිනි, අමල් පෙරේරා, සේනානායක වේරලියද්ද, චාමික සිරිමාන්න, ශිහාන් මිහිරංග ගීත ගායනා කරන මේ ප්‍රසංගයට සංගීතය සපයන්නේ ෆ්ලෑෂ් බැක් සංගීත කණ්ඩායමය. මේ සංගීත ප්‍රසංගය පැවැත්වීමෙන් ලැබෙන ආදායම ගම්පහ බණ්ඩාරනායක විද්‍යාලයීය ප්‍රධාන ශාලාව නවීකරණය කිරීමේ කටයුතුවලට යෙදවීමට එහි ආදි වාණිජ ශිෂ්‍ය සංගමය බලාපොරොත්තු වේ.ශ්‍රී ලංකා ජාතික දෘෂ්‍යාබාධිත සම්මේලනයේ ලොතුරැයි පියස 2009 නෙත් උදාව ලොතරැයිපත් දිනුම් ඇදීම පසුගිය අගෝස්තු මස 29 වැනිදා රාජ්‍ය පරිපාලන හා ස්වදේශීය කටයුතු අමාත්‍යාංශ සහකාර ලේකම් පී.සී.ඒ. වීරසූරිය මහතාගේ අධීක්ෂණයෙන් පැවැත්විණි. ජයග්‍රාහී ලොතරැයිපත් අංක පහත සඳහන් වේ.157192, 101395, 147892, 110823, 107022, 133773, 107941, 110933, 120730, 115879, 106297, 124541, 146802</content>
  </post><post>
    <category>NEWSPAPER</category>
    <date>
      <year>2009</year>
      <month>09</month>
      <day>06</day>
    </date>
    <link>http://www.silumina.lk/2009/09/06/_art.asp?fn=aa09090614</link>
    <topic>පිහිටවන්න</topic>
    <author/>
    <content>චැනල් 4 වීඩියෝ පටය අමු බොරුවක්!ආසියානු නැව් සංගමයේ මහ පුටුව ලංකාවටපොලිස් ලෙඩ බලන්න නි. පොලිස්පතිවරයෙක්‘රන්මිණිතැන්නේ රැඟුම් ඇරැඹේ’කොළඹ පොල් රට පුරා විසිරේලබන මහ මැතිවරණයෙන් සන්ධානයට තුනෙන් දෙකක්ගොඩගේ සාහිත්‍ය සම්මාන උළෙල 10 දාගමේ ආණ්ඩුවට වැඩි බලතල පනත් හඳුන්වාදීම ළඟදීමආසියාවේ අනාගත දොරටුව කඩිනමින් සංවර්ධනයටරාජ්‍ය ආදායම හා විදෙස් ආයෝජනවල පෙරළියක් 2010 හොඳටම හොඳයි!සුබවාදී සිතුවිලි ඇති කිරීමට ’මදර් ශ්‍රී ලංකා’ ඇරැඹේරණවිරුවන් වෙනුවෙන් විශාලතම මුදල් පරිත්‍යාගය ගුවන් තොටුපළින්පුවත් කෙටියෙන්පිහිටවන්නබුත්තල, පැලවත්ත සීනි සමාගමේ නො. 43, ජනාවාස 09 ලිපිනයේ ඩබ්ලිව්.කේ.ඒ. ඉන්දික දරුණු වකුගඩු ආබාධයකින් පෙළෙන අතර ඔහුට ‘ඕ’ පොසිටිව් රුධිර කාණ්ඩයේ වකුගඩුවක් බද්ධ කළ යුතු බව කොළඹ ජාතික රෝහලේ වෛද්‍ය විශේෂඥයෝ පවසති. යුද හමුදා ක්‍රියාන්විත සේවයේ නිරතවූ මොහු දැනට නාරාහේන්පිට හමුදා රෝහලේ ප්‍රතිකාර ලබයි.මොහුට ‘ඕ පොසිටිව්’ රුධිර කාණ්ඩයේ වකුගඩුවක් පරිත්‍යාග කිරීමට කැමැති අයකුට ඉහත ලිපිනයෙන් විමසිය හැක. ඔහුට මුදල් ආධාර මහජන බැංකුවේ වැල්ලවාය ශාඛාවේ 062200117820812 ගිණුමට බැර කළ හැක.-------------------------------------------------------------මාතර රාහුල පාරේ අංක 52/12 ලිපිනයේ කේ.ටී. නිස්සංක ලියුකේමියා රෝගයට ගොදුරුව ගාල්ල කරාපිටිය රෝහලේ නේවාසිකව ප්‍රතිකාර ලබයි.ප්‍රතිකාර සඳහා මසකට රුපියල් 52500 ක මුදලක් ඔහු වෙනුවෙන් වැය කිරීමට සිදුව ඇත. මෙතරම් විශාල මුදලක් වැය කිරීමට අපහසු නිසා ඔහු ඒ සඳහා මහජන ආධාර පතයි. කොමර්ෂල් බැංකුවේ මාතර ශාඛාවේ 1870457001 දරණ ඔහුගේ බිරිඳගේ ගිණුමට මූල්‍යාධාර ලබාදිය හැක.-------------------------------------------------------------කැලණිය, සිංහාරමුල්ලේ අංක 360 ලිපිනයේ ජයන්ත පෙරේරා දරුණු වකුගඩු ආබාධයකින් පෙළෙයි. කොළඹ ජාතික රෝහලේ වෛද්‍ය විශේෂඥවරු ‘ඕ පොසිටිව්’ රුධිර කාණ්ඩයේ වකුගඩුවක් බද්ධ කළ බව නිර්දේශ කොට ඇත.සැත්කමට විශාල මුදලක් වැය වන හෙයින් ඒ සඳහා ඇය මහජන ආධාර පතයි. මහජන බැංකුවේ කැලණිය ශාඛාවේ 055 - 2 - 001 - 005434 ගිණුමට මුදල් බැර කළ හැක. 0777678597, 0723 - 875087 දුරකතන අංක වලට ඇමැතීමෙන් වැඩි විස්තර ලබා ගත හැක.-------------------------------------------------------------වීරකැටිය, වෑකඳවල, මොරයාය උතුර අංක 226 ලිපිනයේ ආර්. කේ. ශ්‍රියානි ලියුකේමියා රෝගයෙන් පෙළෙයි. ඇයට සිදු කළ යුතු ඇට මිදුළු බද්ධ කිරීමේ ශල්‍ය කර්මය සිදු කළ යුතු බව කරාපිටිය රෝහලේ වෛද්‍ය විශේෂඥයෝ නිර්දේශ කොට ඇත. මේ ශල්‍ය කර්මය ඉන්දියාවේදී සිදු කළ යුතු අතර ඒ සඳහා රුපියල් ලක්ෂ 55 ක මුදලක් වැය වෙයි. එතරම් විශාල මුදලක් සොයාගැනීම අපහසු හෙයින් ඇය මහජන ආධාර පතයි. ලංකා බැංකුවේ වීරකැටිය ශාඛාවේ 9508654 ගිණුමට මූල්‍යාධාර බැර කළ හැක. 0718035695, 0602486662 දුරකතන අංක වලට ඇමැතීමෙන් අවශ්‍ය විස්තර ලබාගත හැක.-------------------------------------------------------------හෝමාගම, ගලවිලවත්ත, විදර්ශන මාවතේ හත්වැනි පටුමගේ 13/61 ලිපිනයේ රාමනකුමාර් නවරත්නම් වකුගඩු ආබාධයකින් පෙළෙයි. ඔහුට ‘බී’ පොසිටිව් රුධිර කාණ්ඩයේ වකුගඩුවක් බද්ධ කළ යුතු බව වෛද්‍ය විශේෂඥයෝ පවසති. වකුගඩුවක් පරිත්‍යාග කිරීමට කැමැති අයකු පහත දුරකතන අංක අමතා විමසන මෙන් ඉල්ලා සිටිනු ලැබේ. 0770861270, 0712951059</content>
  </post><post>
    <category>NEWSPAPER</category>
    <date>
      <year>2009</year>
      <month>09</month>
      <day>06</day>
    </date>
    <link>http://www.silumina.lk/2009/09/06/_art.asp?fn=ab0909061</link>
    <topic>දැන් ලෝකය තියෙන්නේ ශ්‍රී ලංකාවේ එල්ලිලා</topic>
    <author>චන්දන බණ්ඩාර</author>
    <content>දැන් ලෝකය තියෙන්නේ ශ්‍රී ලංකාවේ එල්ලිලාරනිල් පක්ෂයම කයිජනාධිපතිතුමා ගිය සතියේ ලිබියාවේ ජාතික නිදහස් දින උළෙලට සහභාගි වීම සඳහා එරට බලා පිටත්ව ගියේය. ඒ ගිය සතියේ සඳුදා දිනයේය. ලිබියාවේ ට්‍රිපොලි නගරයට ළඟා වූ ජනාධිපතිතුමා මහත් හරසරින් පිළිගනු ලැබිණි. ජනාධිපතිතුමාගේ සම්ප්‍රාප්තිය වෙනුවෙන් විශේෂ උත්තමාචාරයක් ද ලිබියානු ආරක්ෂක අංශ සංවිධානය කැර තිබිණි. ජනාධිපතිතුමා වෙනුවෙන් ලිබියාවේ දැඩි ආරක්ෂක රැකවල් යොදා තිබිණි.ලිබියානු ජාතික නිදහස් දින උළෙලට සහභාගි වීමට ශ්‍රී ලංකා ජනාධිපතිතුමාට අමතරව තවත් රාජ්‍ය නායකයන් කිහිප දෙනකුට ලිබියානු නායක කර්නල් මුවම්මර් අල් ගඩාෆි ආරාධනා කැර තිබිණි. පිලිපීන ජනාධිපතිනී ග්ලෝරියා මැකහාගල් අරොයෙන්, පාකිස්ථාන අගමැති යුසූප් රාසා ගිලානි, වෙනිසියුලා ජනාධිපති හියුගෝ චාවේස් ඒ අතර වූහ.මහින්ද රාජපක්ෂ ජනාධිපතිතුමා තම ලිබියානු සංචාරයේදී වෙනිසියුලා ජනාධිපති හියුගෝ චාවේස් හමුවී සාකච්ඡා කළේය. හියුගෝ චාවේස් සහ ජනාධිපතිතුමා අතර හමුවේදී චාවේස් ජනාධිපතිතුමා ලෝක සිතියමක් ගෙන අපූරු වැඩක් කළේය. ලෝක සිතියම ජනාධිපතිතුමා ඉදිරියේ තබා ඒ මත සරල රේඛාවක් ගැසුවේය. ඉන් පසුව චාවේස් ජනාධිපතිවරයා ලෝක සිතියම උඩු යටිකුරු කර ශ්‍රී ලංකා ජනාධිපතිතුමා ඉදිරියේ තැබුවේය.“ලංකාවයි වෙනිසියුලාවයි පිහිටලා තියෙන්නේ එකම රේඛාවක වෙනිසියුලා ජනාධිපතිවරයා කියා සිටියේය. ඉන් අනතුරුව චාවේස් ජනාධිපතිවරයා තවත් අපූරු කථාවක් කීවේ ශ්‍රී ලංකාවේ යාපනය අර්ධද්වීපයේ ශ්‍රී ලංකාවේ හිස ලෙස හඳුන්වන කොටස පෙන්වමිනි. “ලංකාවේ මේ කොක්ක වගේ තැනින් මුළු ලෝකයම එල්ලිලා තියෙනවා වගේ මට හිතෙනවා.චාවේස් ජනාධිපතිතුමා කීවේ ශ්‍රී ලංකා රජය එඩිතර රාජ්‍යයක් බවය. “ඇත්තටම ඔබතුමා තමයි අපේ ලෝක ජනතාවගේම වීරයා” චාවේස් ජනාධිපතිතුමා ශ්‍රී ලංකා ජනාධිපතිතුමාට සිය සුභාශිංසන පිරිනමමින් කීවේය.ඉන් අනතුරුව ජනාධිපතිතුමා හමුවූයේ ලිබියානු නායක කර්නල් මුවම්මර් අල් ගඩාෆි මහතාය. එම හමුවේදී ලිබියානු නායක ගඩාෆි විමසා සිටියේ ලංකාවේ ත්‍රස්තවාදයට එරෙහි අවසන් සටන සිදු කළ ආකාරය ගැනය.“ඔබතුමා ලෝකයටම ධෛර්යක් දුන් නායකයෙක්. ලෝකයටම ඔබතුමාගෙන් ගන්න බොහෝ අත්දැකීම් තියෙනවා. ලෝකයේ බොහෝ දෙනා ලෝක බලවත් රටවල නායකයන් දිහා බලාගෙන හිටියා. නමුත් ඔබතුමා ලෝකයටම මහත් වූ බලාපොරොත්තුවක් දුන්නා.” ලිබියානු නායක ගඩාෆි කියා සිටියේය.ලිබියානු නිදහස් උළෙලේ හමුදා උත්තමාචාර පෙළපාලිය විදෙස් රාජ්‍ය නායකයන් වෙනමත් ලිබියානු නායක ගඩාෆි වෙනමත් නරඹමින් සිටියේය. ඒ අතරතුර ලිබියානු නායක ගඩාෆි ශ්‍රී ලංකා ජනාධිපතිතුමාට කීවේ තමා අසළට පැමිණෙන ලෙසටය. ලිබියානු නායකයා ඒ සමඟම ශ්‍රී ලංකා ජනාධිපතිතුමාගේ කරට අත දමාගෙන හමුදා ආචාර පෙළපාලිය නැරැඹුවේය.ජනාධිපතිතුමා තම ලිබියානු සංචාරයේදී පිලිපීන ජනාධිපති ග්ලෝරියා මාකහාගල් සමඟ දීර්ඝ සාකච්ඡාවක නිරත වීය. “ඔබතුමා අන්තර්ජාතික අභියෝගවලට නොසැලී ත්‍රස්තවාදය මැඩ පැවැත්වීමට කටයුතු කිරීම ප්‍රශංසනීයයි.ත්‍රස්තවාදයට එරෙහිව රාජ්‍ය තාන්ත්‍රික වැඩපිළිවෙළක් සැකැසීම ගැන ද දෙරටේ ආයෝජන කටයුතු ප්‍රවර්ධනය කිරීම ගැන ද පිලිපීන නායිකාව සහ ජනාධිපතිතුමා අදහස් හුවමාරු කර ගත්හ.ජනාධිපතිතුමා ලිබියාව බලා පිටත්ව යාමට පෙර මහා බ්‍රිතාන්‍යයේ කොන්සර්වේටිව් පක්ෂයේ ඡායා ආරක්ෂක ඇමැති ආචාර්ය ලියම් ෆොක්ස් හමුවී සාකච්ඡාවක නිරත විය. හෙතෙම ජනාධිපතිතුමාගෙන් විමසා සිටියේ උතුරු නැඟෙනහිර අවතැන් වූවන් යළි පදිංචි කිරීමට ගෙන තිබෙන ක්‍රියාමාර්ග ගැනය.එහිදී ජනාධිපතිතුමා කියා සිටියේ අවශ්‍ය නම් උතුරු නැඟෙනහිර යළි පදිංචි කිරීම් පිළිබඳව සොයා බැලීමට එහි සංචාරයක නිරත වෙන ලෙසය. ඒ අනුව ලියම් ෆොක්ස් උතුරේ අවතැන්වූවන් වෙසෙන සහන ගම්මානවල සංචාරයක නිරත විය. එම සහන ගම්මානවල ජනතාවට රජය සලසා තිබෙන පහසුකම් ගැන ආචාර්ය ලියාම් ෆොක්ස් කියා සිටියේ එම වැඩපිළිවෙළ ගැන තමා සෑහීමකට පත් වෙන බවය.ශෂීන්ද්‍රගේ භෝජන සංග්‍රහයේ මතට තිතඌව පළාත් සභාවේ නව මහ ඇමැතිවරයා ලෙස පත්වූ ශෂීන්ද්‍ර රාජපක්ෂ මහතා ගිය සතියේ මහ ඇමැති නිල නිවෙසේදී ඌව පළාත් සභා මන්ත්‍රීවරු වෙනුවෙන් රාත්‍රී භෝජන සංග්‍රහයක් පැවැත්වීය.රාත්‍රී භෝජන සංග්‍රහය දේශීය ආහාර වර්ගවලින් සමන්විත විය. විශේෂත්වය වූයේ ජනාධිපතිතුමාගේ මතට තිත සංකල්පය යටතේ කිසිදු මත්පැන් වර්ගයක් හෝ මේ භෝජන සංග්‍රහයේදී මන්ත්‍රීවරුන්ට ලබා නොදීමය. “මත් වතුර බීලා කවුරුත් මේ සාදයට එන්න එපා” මහ ඇමැති ශෂින්ද්‍ර රාජපක්ෂ ඌව පළාත් සභාවේ මන්ත්‍රීවරුන්ට උපදෙස් දුන්නේය.එහෙත් ඇතැම් ඌව පළාත් සභාවේ මන්ත්‍රීවරු සැර බීම වර්ග මහ ඇමැතිතුමාගේ නිවෙසට ගෙන ඒමට සූදානම් වූහ. එහෙත් මහ ඇමැති ශෂින්ද්‍ර රාජපක්ෂගේ උපදෙස් අනුව එම සැර බීම වර්ග රාත්‍රී භෝජන සංග්‍රහයට ගෙන ඒමට ඌව පළාත් මන්ත්‍රීවරුන්ට හැකියාවක් නොලැබිණි.ගිය සතියේ ඌව පළාත් නව මහ ඇමැති ශෂින්ද්‍ර රාජපක්ෂ මහතා ඌව වෙල්ලස්ස ප්‍රජා ගුවන් විදුලියට හදිසියේම ගියේය. ශ්‍රී ලංකා ගුවන් විදුලි සංස්ථාවේ ප්‍රාදේශීය ගුවන් විදුලි මධ්‍යස්ථානයක් ලෙස එය ක්‍රියාත්මක වෙයි. නව මහ ඇමැතිවරයා ලෙස වෙල්ලස්ස ගුවන් විදුලියේ අඩුපාඩු සපිරීමට ගත යුතු ක්‍රියාමාර්ග පිළිබඳව තම නිලධාරීන්ට උපදෙස් දීම ද සිදු විය.ජනාධිපතිතුමාගේ විදේශ කටයුතු පිළිබඳ සම්බන්ධීකරණ ලේකම් සහ ශ්‍රීලනිප ගාලු දිස්ත්‍රික් සංවිධායක සජින් වාස් ගුණවර්ධන දකුණු පළාත් මැතිවරණය වෙනුවෙන් තම මැතිවරණ ව්‍යාපාරය ගිය සතියේ ඇරැඹුවේය. ඒ ගාල්ල දිස්ත්‍රික්කයේ සියලුම විහාරස්ථානවල රටට සහ ජනාධිපතිතුමාට සෙත්පතා බෝධි පූජා පිංකම් පැවැත්වීමෙනි. ප්‍රධාන පිංකම පැවැත්වූයේ දක්ෂිණ ලංකාවේ ප්‍රධාන සංඝනායක පල්ලත්තර සුමනජෝති හිමිපාණන්ගේ ප්‍රධානත්වයෙනි.මේ අතර ගිය සතියේ දකුණු පළාත් සභා අපේක්ෂකයකු සජින් වාස් ගුණවර්ධනට එරෙහිව ප්‍රකාශයක් කිරීමට කොළඹ ප්‍රධාන පෙළේ හෝටලයක මාධ්‍ය හමුවක් සංවිධානය කෙළේය. රටේ පවතින නීතියට අනුව එම මාධ්‍ය හමුව සඳහා අවසර ලබා ගෙන නොතිබීම නිසා එම පළාත් අපේක්ෂකයා කොටුව පොලිසිය විසින් රැඳවුම් භාරයට ගෙන කට උත්තරයක් ලබා ගෙන නිදහස් කැර තිබිණි.එජාපය එදා විශ්‍රාම වැටුප් කැපූ හැටි අමතකයිහැකි නම් රාජ්‍ය අංශයේ සේවකයන්ට රුපියල් 7500 වැටුප් වැඩිවීමක් කරන ලෙස එ.ජා.ප නායක රනිල් වික්‍රමසිංහ ගිය සතියේ රජයට අභියෝග කැර තිබිණි. රාජ්‍ය සේවකයන් රාජ්‍ය සේවයෙන් ඉවත්කොට රාජ්‍ය සේවය කප්පාදු කිරීමට තීරණය කැර තිබූ එ.ජා.ප ආණ්ඩුවේ හිටපු අගමැති රනිල් වික්‍රමසිංහ එවැනි අභියෝගයක් රජයට එල්ල කළේ තමන්ගේ අතීතයේ බොහෝ දේ අමතක කරමිනි.“යළි පුබුදමු ශ්‍රී ලංකා” වැඩසටහන 2001 වසරේ එ.ජා.ප නායකයා අගමැති ධුරය දැරු රජය ගෙන ආවේ රාජ්‍ය සේවකයන් ගේ විශ්‍රාම වැටුප ද අහිමි කිරීමට අවශ්‍ය පරිසරය සකසමිනි.ඇමැති රංජිත් සියඹලාපිටිය2001 වසරේ එ.ජා.ප ආණ්ඩුව යටතේ රාජ්‍ය සේවකයන් ගේ බෙල්ලට තොණ්ඩුව දැමීමට සූදානම් වූ එ.ජා.ප නායක රනිල් දැන් රාජ්‍ය සේවකයන් ගැන කථා කිරීම විහිළුවක් බවට පත්වී තිබේ.ගිය සතියේ රාජ්‍ය ආදායම් ඇමැති හා මුදල් නියෝජ්‍ය ඇමැති රංජිත් සියඹලාපිටිය එ.ජා.ප නායක රනිල්ගේ අභියෝගයට පිළිතුරු දීමට මාධ්‍ය හමුවක් කැඳවා තිබිණි. “රාජ්‍ය සේවකයන්ගෙන් සියයට පනහක් ගෙදර යැවීමට පිඹුරුපත් හදපු රනිල් වික්‍රමසිංහ දැන් රාජ්‍ය සේවකයන් ගැන කිඹුල් කඳුළු හෙළනවා.දැන් රාජ්‍ය සේවකයන්ට රුපියල් 7500 පඩි වැඩි කරන්න කියලා එ.ජා.ප නායකයා කියන්නේ රෙදි ඇදගෙනද? රනිල් වික්‍රමසිංහ එ.ජා.ප නායකයා මේ යෝජනා ගෙන එන්නේ යළි පුබුදමු ශ්‍රී ලංකා යෝජනාවලිය අමතක කරලද? රාජ්‍ය සේවකයන්ගේ කිසිම දෙයක් කප්පාදු කරන්නේ නැහැ. මම ඒක වගකීමෙන් කියනවා.” රාජ්‍ය ආදායම් ඇමැති හා මුදල් නියෝජ්‍ය ඇමැති රංජිත් සියඹලාපිටිය මාධ්‍ය හමුවේදී අවධාරණය කළේය.ගාල්ලේ එජාප ගැටුම් උග්‍ර වෙයිදකුණු පළාත් සභා මැතිවරණය ආරම්භ වීමත් සමඟම එ.ජා.ප යේ දකුණු පළාතේ පාර්ලිමේන්තු මන්ත්‍රීවරු සහ ඇතැම් එ.ජා.ප අපේක්ෂකයන් අතර ගැටුම් හට ගෙන තිබේ. මෙහි උග්‍රතම ගැටුම හටගෙන තිබෙන්නේ ගාල්ල දිස්ත්‍රික්කයේ ය. ඒ ගාල්ල දිසා එ.ජා.ප. නායක වජිර අබේවර්ධන සහ ගාලු දිසාවේ ජනප්‍රිය අපේක්ෂකයකු වෙන කථිකාචාර්ය ආචාර්ය සම්පත් සුබසිංහ ආරච්චි අතර ය.එ.ජා.ප නායක රනිල් සහ සම්පත් සුබසිංහ ආරච්චි අතර සමීප හිතවත්කමක් තිබෙන බව ද වාර්තා වෙයි.ගිය සතියේ සම්පත් සුබසිංහ ආරච්චි ගාල්ල දිසාවේ නීතිඥ සංගමයේ සහ වෙළෙඳ ප්‍රජාව එක්කැර එ.ජා.ප නායකයා කැඳවා විශේෂ රැස්වීම් කිහිපයක් සංවිධානය කැර තිබිණි. එ.ජා.ප ගාලු දිසා නායක මන්ත්‍රී වජිර අබේවර්ධනට එම රැස්වීම්වලට ලියාපදිංචි තැපෑලෙන් ලිපි මගින් ඇරැයුම් කළ ද මන්ත්‍රී වජිර එම රැස්වීම්වලට සහභාගි වී නැත.ආචාර්ය සම්පත් සහ ගාලු දිසා නායක වජිර අතර ගැටුම උග්‍ර අතට හැරීම සමඟම මන්ත්‍රී වජිර තාවකාලිකව ගාලු ආසන සංවිධායක ධූරයෙන් ඉල්ලා අස්වී රංජිත් කුමාරගේ නමැති පළාත් සභා අපේක්ෂකයාට ගාල්ල ආසන සංවිධායක ධූරය බාර දී තිබේ. ඒ රංජිත් කුමාරගේ අපේක්ෂකයාට වැඩි මනාප ප්‍රමාණයක් ලබාදීමට ය.මන්ත්‍රී වජිර ද එ.ජා.ප. නායකයාගේ අතිශය සමීප විශ්වාස වන්තයෙකි. මන්ත්‍රී වජිරගේ ඕනෑම ඉල්ලීමක් ඉටු කිරීමට එ.ජා.ප නායකයා පසුබට වන්නේ කලාතුරකිනි. මේ අතරතුර ආචාර්ය සම්පත් සුබසිංහ ආරච්චිට ගාලු දිසාවේ ආසන සංවිධායක ධූරයක් පිරිනැමීමට නියමිත බව ද වාර්තා වෙයි.ගිය සිකුරාදා රාත්‍රියේ ගාල්ල නීතිඥ සංගමය සහ එ.ජා.ප නායකයා අතර සුහද හමුවක් ගාල්ල සන්ෂයින් ඉන් හෝටලයේදී පැවැත්විණි. එහිදී එ.ජා.ප නායකයා වෙනුවෙන් රාත්‍රී භෝජන සංග්‍රහයක් ද පැවැත්විණි. එය සම්බන්ධීකරණය කැර තිබුණේ ද ආචාර්ය සම්පත් සුබසිංහ ආරච්චිය.ගාල්ලේ ව්‍යාපාරිකයන් සහ එ.ජා.ප නායක රනිල් අතර හමුව පැවැතියේ ගාල්ල දළුවල්ල හෝටලයේදී ය. එහිදී එ.ජා.ප නායකයා වෙනුවෙන් තේ පැන් සංග්‍රහයක් පිරිනමා තිබිණි.දිනන්නෙ දයාසිරි ද අකිල ද බලමුඑ.ජා.ප. මන්ත්‍රී ජොන්ස්ටන් ප්‍රනාන්දුගිය සෙනසුරාදා එජාප කුරුණෑගල දිස්ත්‍රික් කෘත්‍යාධිකාරී මණ්ඩල රැස්වීම කුරුණෑගල එජාප දිස්ත්‍රික් නායක මන්ත්‍රී ජොන්ස්ටන් ප්‍රනාන්දුගේ ප්‍රධානත්වයෙන් රැස්වීය.මන්ත්‍රී ජොන්ස්ටන් කුරුණෑගල නගරයේ තම පෞද්ගලික ගොඩනැගිල්ලක නව එජාප දිස්ත්‍රික් කාර්යාලය විවෘත කළේ ද එදිනමය. කුරුණෑගල දිස්ත්‍රික් කෘත්‍යාධිකාරී මණ්ඩල රැස්වීමට එජාප සභාපති ගාමිණි ජයවික්‍රම පෙරේරා, මන්ත්‍රිනි අමරා පියසීලි රත්නායක, මන්ත්‍රී දයාසිරි ජයසේකර, මන්ත්‍රී අකිල විරාජ් කාරියවසම්, උපාලි පියසෝම වයඹ පළාත් විපක්ෂ නායක ශ්‍යාමල් සෙනරත් ඇතුළු පළාත් සභා සහ පළාත් පාලන ආයතන නියෝජනය කරන කාත්‍යාධිකාරී මණ්ඩල සභිකයෝ එක්ව සිටියහ.කුරුණෑගල දිස්ත්‍රික් එජාප සභාපති සහ දිස්ත්‍රික් එජාප නායකයා ලෙස මන්ත්‍රී ජොන්ස්ටන් ප්‍රනාන්දුගේ මූලිකත්වයෙන් පැවැත්වූ ප්‍රථම දිස්ත්‍රික් කෘත්‍යාධිකාරී මණ්ඩල රැස්වීම එය විය.ඒ නිසාවෙන් මන්ත්‍රී ජොන්ස්ටන් මුලින් ම කෘත්‍යාධිකාරී මණ්ඩලයේ සියලු දෙනා පිළිගනිමින් අදහස් දැක්වීමක් කළේය. “මට 1999 එජාප ආසන සංවිධායකකම ලැබුණේ එජාපයට අමාරුම වෙලාවක. මම ආසනය දිනාගෙන පාර්ලිමේන්තුවට ගියේ අමාරුම වෙලාවක. 1991 නගර සභාවෙන් මම පළාත් සභාවට ගියා. ඊට පස්සේ පළාත් ඇමැති වුණා.එදා මෙදාතුර මට කැපිලි කෙටිලි ආවා. මම හැමදේම ජය ගත්තේ මගේ දක්ෂකම නිසා. අද මට කුරුණෑගල දිස්ත්‍රික් නායකත්වය ලැබිලා තියෙනවා. අදත් පක්ෂය අමාරුවේ වැටිලා ඉන්න වෙලාවක්. පක්ෂය ජයග්‍රහණය කරන්න මම දිවිහිමියෙන් කැප වෙනවා.” මන්ත්‍රී ජොන්ස්ටන් පිළිගැනීමේ කථාව කරමින් කීවේය.ඉන් පසුව නව දිස්ත්‍රික් නායක ජොන්ස්ටන් ප්‍රනාන්දුට සුබ පැතුම් එක් කරන්නට කෘත්‍යාධිකාරී මණ්ඩල සභිකයෝ කටයුතු කළහ. ඉන් අනතුරුව මහව ප්‍රාදේශීය සභාවේ විපක්ෂ නායකයා නැගිට්ටේය.“එජාප සභාපති තුමනි, ඔබතුමාලා ජොන්ස්ටන් මන්ත්‍රීතුමාට මාධ්‍ය මඟින් චෝදනා කරනවා. දැන් හැමෝම එතුමාට සුබ පතනවා. මංගල සමරවීරගේ නිදහසේ වේදිකාවට ජොන්ස්ටන් මන්ත්‍රීතුමා ගැහුවා කියලා චෝදනා කළා. මතක තියා ගන්න මම මේ රැස්වීමට ආවේ ජොන්ස්ටන් මන්ත්‍රීතුමාගේ ආරාධනාව නිසයි. ඇයි ජොන්ස්ටන් මන්ත්‍රීතුමාට මඩ ගහන්නේ” මහව ප්‍රාදේශීය සභාවේ විපක්ෂ නායකයා එජාප සභාපති ගාමිණි ජයවික්‍රම පෙරේරා ගෙන් ප්‍රශ්න කළේය.එජාප කුරුණෑගල දිස්ත්‍රික් කෘත්‍යාධිකාරී මණ්ඩල රැස්වීමට පැමිණි පළාත් සභා සහ ප්‍රාදේශීය සභා එජාප ප්‍රබලයෝ කියා සිටියේ මන්ත්‍රී ජොන්ස්ටන් නිසා රැස්වීමට පැමිණි බවය. කුරුණෑගල දිස්ත්‍රික් ලේකම් ලෙස කටයුතු කළ ජොන්ස්ටන් ප්‍රනාන්දු දිස්ත්‍රික් සභාපතිවරයා ලෙස පත්වීම නිසා එම තනතුර පුරප්පාඩු විය.ඉන් පසුව බිංගිරිය ප්‍රාදේශීය සභාවේ විපක්ෂ නායකයා නැගිට කුරුණෑගල දිස්ත්‍රික් ලේකම් ධුරයට මන්ත්‍රී දයාසිරි ජයසේකරගේ නම යෝජනා කළේය. උපාලි පියසෝම මන්ත්‍රීවරයා එය ස්ථිර කළේය.ඉන් අනතුරුව පඬුවස්නුවර යොවුන් පෙරමුණේ ලේකම්වරයා මන්ත්‍රී අකිල විරාජ්ගේ නම දිස්ත්‍රික් ලේකම් ධුරයට යෝජනා කළේය. එහෙත් එම යෝජනාව ස්ථිර කිරීමට කිසිවකු ඉදිරිපත් වූයේ නැත. රැස්වීමට පැමිණ සිටි එජාප ප්‍රබලයන් එකිනෙකාට කියා ගත්තේ එජාප නායක රනිල්ගේ ගෝලයා ලෙස සැලැකෙන මන්ත්‍රී අකිල වෙනුවෙන් වූ යෝජනාව ස්ථිර කරන්නට කෙනකු නොමැතිවීම රනිල්ට පළවෙන අප්‍රසාදයක් බවය.ඉන් අනතුරුව මන්ත්‍රී අකිල විරාජ් කාරියවසම් නැගිට්ටේය. “ලේකම් ධුරය ඊළඟ රැස්වීමේදී පත් කර ගන්නා හැටියට මම ඉල්ලනවා. තව මාසෙකින් දිස්ත්‍රික් ලේකම් ධුරයට ඡන්දයක් තියලා බලමු දයාසිරි ද මම ද දිනන්නේ කියලා.” මන්ත්‍රී අකිල කියා සිටියේය.හිතවතාට තැනක් නැතැයිරනිල් ගෙන් බැනුම්දකුණු පළාත් මැතිවරණය වෙනුවෙන් ගාල්ල දිස්ත්‍රික්කයේ එ.ජා.ප මැතිවරණ කටයුතු ගිය සතියේ එ.ජා.ප නායක රනිල් වික්‍රමසිංහගේ ප්‍රධානත්වයෙන් ඇරැඹිණි. එ.ජා.ප ගාලු දිස්ත්‍රික් නායක මන්ත්‍රී වජිර අබේවර්ධන ඒ වෙනුවෙන් විශේෂ උත්සවයක් සංවිධානය කැර තිබිණි.එ.ජා.ප මහලේකම් තිස්ස අත්තනායක ඇතුළු එ.ජා.ප ප්‍රබලයෝ එම උත්සවයට සහභාගී වූහ. එම රැස්වීමට මෙවර දකුණු පළාත් සභාවට ගාල්ල දිස්ත්‍රික්කයෙන් තරග වදින එ.ජා.ප අපේක්ෂකයෝ 26 දෙනාද සහභාගී වී සිටියහ.එ.ජා.ප. මන්ත්‍රී අකිල විරාජ්”දිස්ත්‍රික් ලේකම් ධුරයට දයාසිරි පත් කිරීම වැරැදියි.” මන්ත්‍රි අකිල එ.ජා.ප සභාපති ගාමිණී ජයවික්‍රම පෙරේරාට කීවේය. ඉන් අනතුරුව කුරුණෑගල නාගරික මන්ත්‍රිවරයකු වන සංජීව නැමැති එ.ජා.ප ප්‍රබලයා නැගිට්ටේය.“අකිල මන්ත්‍රීතුමා ඔයාගේ නම ස්ථිර කරන්න කෙනෙක් නැහැ. අඩුම ගානේ ඔබතුමා එක්ක ආපු කෙනකුට ස්ථිර කරලා දැන් ඡන්දයක් තියලා බලමු කාටද වැඩිම කැමැත්ත තියෙන්නේ කියලා.” එ.ජා.ප කොට්ඨාශ ලේකම්වරයා කියා සිටියේය.මේ අතරතුර තවත් එ.ජා.ප ප්‍රබලයකු කීවේ මන්ත්‍රී ඉන්දික බණ්ඩාර දිස්ත්‍රික් ලේකම් ධුරයට පත් කරන ලෙසයි. “මට අවශ්‍ය නැහැ තනතුරු. මම දිස්ත්‍රික්කයේ ජ්‍යෙෂ්ඨයෙක් වුණාට මම ඔය තනතුරුවලට බලෙන් තරග කරන්නෙනෑ. පක්ෂයට වැඩ කරන්න තනතුරු ඕන නැහැ.” මන්ත්‍රී ඉන්දික අකිලට නොකියා කීවේ තනතුරුවලට රණ්ඩු නොවන ලෙසය.”හරි විනාඩි පහක් දෙන්න මම මේක විසඳන්නම්. මන්ත්‍රී ජොන්ස්ටන්, අකිල විරාජ්, ගාමිණි ජයවික්‍රම පෙරේරා, අමරා පියසිලී රත්නායක, ඉන්දික බණ්ඩාර සමඟ රැස්වීම පැවැති ස්ථානයෙන් වෙනත් ස්ථානයකට ගියේය.”සාගල රත්නායක මාතර දිස්ත්‍රික්කයේ එ.ජා.ප ය අවුල් කළා. ඔයා දැන් කුරුණෑගල විනාශ කරන්න හදනවා. කරුණාකරලා ලේකම් තනතුරට ඡන්ද තියන්න ගියොත් ඔයා පරදිනවා. ඔයා පරිදිනවා කියන්නේ නායකතුමා පැරදුනා වගේ තමයි. ඒ නිසා අනවශ්‍ය ප්‍රශ්න ඇති නොකර ඉන්න” එ.ජා.ප සභාපති ගාමිණි ජයවික්‍රම පෙරේරා මන්ත්‍රී අකිල විරාජ්ට උපදෙස් දුන්නේය.”අකිල ඔයාට යොවුන් පෙරමුණේ සභාපතිකම තියෙනවා. ඒකේ වැඩක් බලා ගන්න.” මන්ත්‍රී දයාසිරි මන්ත්‍රී අකිලට කීවේය. “යොවුන් පෙරමුණට තරුණයෝ එන්නේ නැහැ. මට ඒ සභාපතිකමෙන් වැඩක් නැහැ.” මන්ත්‍රී අකිල ච්;ව්ය.යොවුන් පෙරමුණට තරුණයෝ නැහැ”කරුණා කරලා ලජ්ජාවට පත් වෙන්න එපා. දැන් කෘත්‍යාධිකාරී මණ්ඩලයේ 2/3 ක් ඉන්නවා. නිත්‍යානුකූලව ඡන්දයක් තිබ්බොත් අකිල ඔයා පරදිනවා” මන්ත්‍රී ජොන්ස්ටන් මන්ත්‍රි අකිලට තේරුම් කැර දුන්නේය.මන්ත්‍රී දයාසිරිට අවශ්‍ය වූයේ කුරුණෑගල දිස්ත්‍රික් කෘත්‍යාධිකාරී මණ්ඩලයේ ඡන්දයක් මගින් දිස්ත්‍රික් ලේකම් ධුරය තෝරා ගැනීමයි. උණුසුම් වාද විවාද මැද දිස්ත්‍රික් කෘත්‍යාධිකාරී මණ්ඩල රැස්වීම පස්වරු 3.30 දක්වා ඇදී ගියේය.ඉන් අනතුරුව මන්ත්‍රී අකිල විසින්ම දයාසිරිගේ නම දිස්ත්‍රික් ලේකම්ධුරයට යෝජනා කළේය. එය නැවත වරක් උපාලි පියසෝම ස්ථිර කළේය. දහවල් 3.30 පමණ වන විට දිස්ත්‍රික් ලේකම් ධුරය සඳහා පැවැති ගැටුම නිමා විය. ඒ මන්ත්‍රී දයාසිරිට ජය අත් කැර දෙමිනි.එදින දිස්ත්‍රික් කෘත්‍යාධිකාරි මණ්ඩල රැස්වීමට පැමිණි සියළු දෙනාට දිවා ආහාරය ලබා දීමට ජොන්ස්ටන් කටයුතු කැර තිබිණි. කුරුණෑගල දිස්ත්‍රික් කෘත්‍යාධිකාරී මණ්ඩල රැස්වීමක් අවසානයේ දිවා ආහාරය ලබා දී තිබුණේ ප්‍රථම වතාවටය.පාර්ලිමේන්තු මන්ත්‍රිවරු පළාත් මන්ත්‍රිවරු දිවා භෝජන සංග්‍රහයට සහභාගී වුවද මන්ත්‍රී අකිල ඊට සහභාගී වූයේ නැත. මන්ත්‍රී අකිල රැස්වීම අවසානයේ තම රථයට නැගී කිසිවකුටත් නොකියා ගියේය.අකිල ඒ සමඟම කථා කළේ එ.ජා.ප නායක රනිල් වික්‍රමසිංහටය. “සර් ගාමිණි ජයවික්‍රම සභාපතිතුමා ජානක බෝගොල්ලාගම ඇතුළු පිරිස මට එරෙහිව වැඩ කළා” මන්ත්‍රී අකිල එ.ජා.ප නායකයාට පැමිණිලි කළේය.එ.ජා.ප සභාපති ගාමිණි ජයවික්‍රම පෙරේරා මන්ත්‍රී ජොන්ස්ටන් සමඟ දිවා ආහාරය ගනිද්දී එ.ජා.ප නායක රනිල් එ.ජා.ප සභාපති ජයවික්‍රම පෙරේරාට කථා කැර දොස් කීවේය. “සර් මම ඔබතුමාගේ ගෞරවය ආරක්ෂා කළා.ඡන්දයකට ගියා නම් අකිල පරදිනවා. අකිල පැරදුනාම ඔබතුමාට හොඳ නැහැ. ලජ්ජාවෙන් මම ඔබතුමා බේරා ගත්තා” එ.ජා.ප සභාපති ගාමිණි ජයවික්‍රම එ.ජා.ප නායකයාට පැහැදිලි කළේය. ඉන් අනතුරුව එ.ජා.ප නායකයා කථා කළේ කුරුණෑගල එ.ජා.ප කළමනාකාර ජානක බෝගොල්ලාගමටය.ගාමිණීට ආ ලිපියතිස්ස උස්සයිකුරුණෑගල දිස්ත්‍රික් එජාප ලේකම් ධුරය අහිමි වීමත් සමඟම මන්ත්‍රී අකිල ගිය සතියේ එජාප යොවුන් පෙරමුණේ සභාපති ධුරයෙන් ඉල්ලා අස්වීමේ ලිපිය එජාප නායකයාට යැව්වේය. ඒ සමඟම එජාප සභාපති ගාමිණි ජයවික්‍රම පෙරේරා සහ එජාප මහලේකම් තිස්ස අත්තනායකට ද මන්ත්‍රී අකිල සිය ඉල්ලා අස්වීමේ ලිපි යැව්වේය.එජාප නායක රනිල්ට අකිලගේ ඉල්ලා අස්වීමේ ලිපිය ලැබීමත් සමඟම එජාප නායකයා මහලේකම් තිස්සට කථා කළේය. “තිස්ස අකිල ඉල්ලා අස්වීමේ ලියුමක් එවලා ඔයා ජයවික්‍රම පෙරේරාට ගිය ලියුම ගන්න.”එජාප නායක රනිල් මහලේකම් තිස්සට උපදෙස් දුන්නේය. ඒ අනුව මහලේකම් තිස්ස ජයවික්‍රම පෙරේරාගේ කාර්යාලයට ගොස් අකිල එවා තිබු ඉල්ලා අස්වීමේ ලිපිය තම අතට ගත්තේය.මේ බව ගාමිණි ජයවික්‍රම පෙරේරාගේ නිලධාරිනියක් එජාප සභාපතිවරයාට කීවේය. ඒ සමඟම ගාමිණි ජයවික්‍රම පෙරේරා මහලේකම් තිස්සට කථා කළේය. “මහලේකම්තුමා මට එන ලිපි ගන්න ඔයාට තියෙන අයිතිය මොකද්ද? මම එජාපයේ සභාපති මම පඹයෙක් නෙවෙයි.” ගාමිණි ජයවික්‍රම පෙරේරා මහලේකම් තිස්සට දෝස් මුරයක් තිබ්බේය.“ඒක නායකතුමා එක්ක බේර ගන්න. මට නායකතුමා උපදෙස් දුන්නේ අකිලගේ ලියුම ගන්න කියලා.” මහලේකම් තිස්ස ගාමිණි ජයවික්‍රම පෙරේරාට කීවේය.ඉන් අනතුරුව අකීලගේ ඉල්ලා අස්වීමේ ලිපි දෙක එජාප නායකයාට මහලේකම් තිස්ස බාර දුන්නේය. එම ලිපි දෙකේ ඡායා පිටපත් දෙකක් ළඟ තබා ගැනීමට ද මහලේකම් තිස්ස අමතක නොකළේය.ඉන් පසුව එජාප නායක රනිල් අකිලට දුරකථන ඇමැතුමක් දුන්නේය. මන්ත්‍රී අකිල දුරකථනය විසන්ධි කොට තිබූ නිසා ඒ උත්සාහය අසාර්ථක විය. ඒ සමඟම එජාප නායකයා කථා කෙළේ පළාත් සභා මන්ත්‍රී නසීර්ටය.“නසීර් මට අකිල සම්බන්ධ කරලා දෙන්න.” රනිල් ඉල්ලා සිිටියේය. ඒ අතරතුර මන්ත්‍රී අකිල තම හිතවත් ජනමාධ්‍යවේදීන් කිහිප දෙනකුට තම ඉල්ලා අස්වීම පිළිබඳ ප්‍රවෘත්තිය ලබා දුන්නේය. එදින ගුවන් විදුලි නාලිකාවල එම පුවත විකාශය වෙද්දී එජාපයේ ජ්‍යෙෂ්ඨ මන්ත්‍රීවරු කියා සිටියේ අකිල රනිල්ට හොඳ අතුල් පහරක් දී ඇති බවය.පසුව එජාප නායකයා මන්ත්‍රී අකිලගේ ඉල්ලා අස්වීම බාර ගත්තේය. මේ අනුව ඉදිරි කෘත්‍යාධිකාරී මණ්ඩල රැස්වීමට සහභාගි වීමට මන්ත්‍රී අකිලට ඉඩ නොලැබෙන බව වාර්තා වෙයි. එජාප කෘත්‍යාධිකාරී මණ්ඩලය නියෝජනය කිරීමේ හැකියාව මන්ත්‍රී අකිලට ලැබී තිබුණේ එජාප යොවුන් පෙරමුණේ සභාපති ධුරය නිසා ය.චැනල් 4 බොරු මවනවාආපදා සහ මානව හිමිකම් පිළිබඳ ඇමැති මහින්ද සමරසිංහ මේ දිනවල ජිනීවා නුවර කාලගුණ විපර්යාස පිළිබඳ සමුළුවකට සහභාගී වී සිටී. එම සමුළුව අතරතුර ඇමැතිවරයා එක්සත් ජාතින්ගේ සංවිධානයේ මහලේකම් බෑන් කීන් මුන් හමුවී විශේෂ සාකච්ඡාවක් කළේය.උතුරු නැඟෙනහිර මුදාගත් ප්‍රදේශවල අවතැන්වූවන් යළි පදිංචි කිරීම පිළිබඳව එහිදී ඇමැති සමරසිංහ එක්සත්ජාතීන්ගේ මහ ලේකම්වරයාට කරුණු පැහැදිළි කළේය. එහිදී එක්සත් ජාතින්ගේ සංවිධානයේ මහලේකම්වරයා ප්‍රකාශ කෙළේ උතුරු නැඟෙනහිර අවතැන්වූවන් යළි පදිංචි කිරීමේ කටයුතු ගැන තමන් සෑහීමකට පත් වෙන බවය.චැනල් ෆෝ නාලිකාවේ විකාශය වූ වෙඩි තබා මරා දැමීමේ අසත්‍ය වීඩියෝ පටය පිළිබඳවද ඇමැති සමරසිංහ එහිදී එක්සත් ජාතින්ගේ මහ ලේකම්වරයා දැනුවත් කෙළේය. ඒ පිළිබඳව තමා සොයා බලන බව බෑන් කීන් මුන් ප්‍රකාශ කළේය.ඉන් අනතුරුව එක්සත්ජාතීන්ගේ මහ ලේකම්වරයා ඇමැති සමරසිංහගෙන් විමසා සිටියේ තිස්ස නායගම්ට සිර දඬුවම් නියම කිරීම තුළින් ඔහුගේ මානව හිමිකම් කඩවී තිබේද යන්නයි. “ශ්‍රී ලංකාවේ නීතිය අනුව තිස්සනායගම්ට සිර දඬුවම් නියම වී තිබෙන්නේ.ඔහුට අවශ්‍ය නම් අභියාචනාධිකරණයෙන් හෝ ශ්‍රේෂ්ඨාධිකරණයට ගිහිං තමන්ට කියන්න තියෙන දේ කියන්න පුළුවන්” ඇමැති මහින්ද සමරසිංහ එක්සත් ජාතින්ගේ මහලේකම්වරයාට කියා සිටියේය.ඇමැති චම්පික රණවකමෙවර දකුණු පළාත් සභා මැතිවරණය වෙනුවෙන් ගාල්ල, මාතර හම්බන්තොට යන දිසාවල එක්සත් ජනතා නිදහස් සන්ධානයේ මැතිවරණ කටයුතු මෙහෙයවීමට මැතිවරණ ආසන සඳහා එක්සත් ජනතා නිදහස් සන්ධානයේ මැති ඇමැතිවරු පත් කැර තිබේ.හම්බන්තොට මුල්කිරිගල මැතිවරණ ආසනය ජනාධිපතිතුමාගේ දේශපාලන ගමනේ සුවිශේෂි ස්ථානයකි. මෙවර මුල්කිරිගල ආසනයේ මැතිවරණ කටයුතු මෙහෙයවීම බාර දී තිබෙන්නේ බොරැල්ල ශි‍්‍ර.ල.නි.ප සංවිධායක බස්නාහිර පළාත් මන්ත්‍රී තිලංග සුමතිපාලටය.ගිය සතියේ ඇමැති චම්පික රණවකගේ ප්‍රධානත්වයෙන් ප්‍රජාව දැනුවත් කිරීමේ වැඩමුළුවක් මධ්‍යම පරිසර අධිකාරියේදි පැවැත්විණි. ගෝලීය වශයෙන් ඇති වෙමින් පවතින කාලගුණික සහ දේශගුණික විපර්යාස පිළිබඳව සහ විකල්ප බල ශක්ති ප්‍රභවයන්ට ශ්‍රී ලාංකීය ප්‍රජාව යොමු වීමේ වැදගත්කම එම වැඩමුළුවේදී අවධාරණය කෙරිණි. මේ අවස්ථාවට අපනයන සංවර්ධන සහ අන්තර්ජාතික වෙළෙඳ කටයුතු පිළිබඳ ඇමැති මහාචාර්ය ජී.එල්. පීරිස් ද සහභාගී විය.දැය දිනවන හටන ගැනපුළුල් සංවාදයක් ඕනෑජාතික නිදහස් පෙරමුණේ් දේශපාලන මණ්ඩලය පසුගිය බදාදා (02) රාත්‍රියේදී එහි නායක විමල් වීරවංශ ගේ ප්‍රධානත්වයෙන් බත්තරමුල්ලේ පිහිටි පක්ෂ ප්‍රධාන කාර්යාලයේදී රැස්විය.එහිදී ජාතික නිදහස් පෙරමුණ විසින් පසුගියදා රට හමුවේ තබන ලද ‘දැය දිනවන හටන’ වැඩපිළිවෙළ පිළිබඳව මූලිකව සාකච්ඡා විය. යෝජනා 10කින් යුක්ත එම වැඩපිළිවෙළ ‘රණවිරුවන් දිනා දුන් රට නව ජාතික පුනරුද යුගයක් කරා’ රැගෙන යාමට අවශ්‍ය මාර්ගෝපදේශයකින් සමන්විතය.”මේ වැඩපිළිවෙළ රට හමුවේ තැබීමට සංවිධානය කළ කොළඹ සම්මන්ත්‍රණය වගේම, අනුරාධපුර හා කුරුණෑගල සම්මන්ත්‍රණත් ඉතා සාර්ථක වුණා. මේ වැඩපිළිවෙළ ගැන රටේ පුළුල් සංවාදයක් ඇති කළ යුතුයි. ඒ සංවාදය හදන්න අපි මේ සම්මන්ත්‍රණ මාලාව රට පුරා රැගෙන යා යුතුයි.” විමල් වීරවංශ දේශපාලන මණ්ඩලයේදී අවධාරණය කළේය.චන්දන බණ්ඩාර</content>
  </post><post>
    <category>NEWSPAPER</category>
    <date>
      <year>2009</year>
      <month>09</month>
      <day>06</day>
    </date>
    <link>http://www.silumina.lk/2009/09/06/_art.asp?fn=ab0909062</link>
    <topic>රනිල් පක්ෂයම කයි</topic>
    <author/>
    <content>දැන් ලෝකය තියෙන්නේ ශ්‍රී ලංකාවේ එල්ලිලාරනිල් පක්ෂයම කයිඅකිල කුරුණෑගල කයි .. සාගල මාතර කයි..දකුණු පළාත් සභා මැතිවරණයට දකුණ සූදානම්ය. එහෙත් එක්සත් ජාතික පක්ෂය සූදානම් නැත. සූදානම් කරන්නට දකුණෙන් ද එක්සත් ජාතික පක්ෂයක් ඉතිරි වී නැත. මාතර දිස්ත්‍රික්කයේ එක්සත් ජාතික පක්ෂ නායකයන් එහාට මෙහාට දමා දිස්ත්‍රික් නායකයා ආණ්ඩුවට තල්ලු කොට මාතරින් එජාපය නන්නත්තාර කිරීමේ පූර්ණ ගෞරවය හිමිවන්නේ සාගල රත්නායකටය. දැන් ඒ සන්තෑසියම කුරුණෑගලට ද සිදුවී තිබේ.කුරුණෑගල එජාප බල මණ්ඩලයෙන් දයාසිරි ජයසේකර, ජොන්ස්ටන් ප්‍රනාන්දු පන්නා දමා තොල් රතු කල්ලියේ සභාපති අකිල විරාජ් කාරියවසම් රජ කරවන්නට නායකයා තැත් කිරීමෙන් කුරුණෑගල එජාප ප්‍රබලයෝ කුපිත වී සිටිති.පක්ෂයට හෙන ගැහුව්වත් කමක් නැත. රනිල් ලොක්කාට අවශ්‍ය අකිල සහ සාගලය. කුරුණෑගල එජාප ප්‍රබලයන් වන ජොන්ස්ටන් ප්‍රනාන්දු, ගාමිණි ජයවික්‍රම පෙරේරා, අමරා පියසීලි රත්නායක මෙය දකින්නේ රනිල්ගේ අසාමාන්‍ය ක්‍රියාවක් ලෙසය. ඒ නිසා ඔවුන්ගේ සිත්වල ජනිත වී ඇත්තේ දේශපාලන වෛරයකි.පසුගිය කාලයේ රනිල් වික්‍රමසිංහ පක්ෂයේ අරමුදලින් අකිලට ජීප් රථයක් සහ ඉඩමක් මිලට ගෙන දුන් බව මාණික්‍යට වාර්තා වෙයි. අකිල තරුණයා පක්ෂයේ සෙල්මුවා ස්ථම්භයක් බව රනිල් පුන පුනා කියා සිටී. සාගල එවැනිම සෙල්මුවා ස්ථම්භයකි. මේ විදියට ගියොත් එක්සත් ජාතික පක්ෂයේ ඉතිරි වන්නේ ඔය සෙල්මුවා ස්ථම්භ දෙක පමණක් බව ජ්‍යෙෂ්ඨයෝ කියති.පසුගිය සතියේ රනිල් ගාලු ගියේ වජිරට නොකියාලු. ඒ ගැන වජිරට මල පැන තිබේ. ගයන්ත සමඟ ඇති රනිල්ගේ ඇයි හොඳයියට සාගලත් විරුද්ධය, අකිලත් අකමැතිය.ශ්‍රේෂ්ඨ නායකයන් රටට බිහි කළ දැවැන්ත පක්ෂයක් වූ එජාපයේ දැන් ඇත්තේ එවැනි අප්‍රසන්න අර්බුදයි. එවැනි අර්බුද මැද එක තැන පල් වෙන එජාපය දැන් දේශපාලන ව්‍යාපාරයක් නොවේ. රනිල් හැමදාමත් රජ වුණේ මාධ්‍යයෙනි.දැන් මංගල හදන්නේත් සන්ධාන අටමගලකි. එම අටමගලයේ සන්ධාන ගත වන්නේ මංගල වගේ දේශපාලන නන්නත්තාරයන් සහ සිහි බුද්ධිය අඩු අය බව ජ්‍යෙෂ්ඨයෝ පවසති.මහින්ද රාජපක්ෂ ජනාධිපතිතුමාටත් පවුලේ අයටත් රාජ්‍ය නිලධාරීන්ටත් මඩ ගසන්නට ඉදිරිපත් වී සිටින්නේ මංගල දේශපාලන වශයෙන් වල්මත් කළ ඔහුගේ න්‍යායාචාර්ය රුවන් ෆර්ඩිනැන්ඩස් නැමැත්තාය.ඹ්චදඬච ව්ඥඹඵ එඥඡ නමින් ඔහු අලුත්එඥඡ අඩවියක් ආරම්භ කර ඇත.කොළඹ සිටින රුවන් මඩ කතා, ඕපාදූප, අපබ්‍රංශ නිර්මාණය කොට ප්‍රංසයේ සහ එංගලන්තයේ සිටින ඔහුට හිතවත් එල්ටීටීඊයට කඩේ ගිය පිරිසට යවන්නේය. ඔහු ඒ සඳහා නාරාහේන්පිට ඇන්ඩර්සන් නිවාස සංකීර්ණයේ නිවෙසක් යොදා ගෙන තිබේ. එසේ යවන මඩ කතා ප්‍රංසයේ සිට ලෝකයට ප්‍රචාරය කරයි.එම වෙබ් අඩවිය සමස්ත අන්තර් ජාලයම අපකීර්තියට හා හෑල්ලුවට ලක් කරන්නකි. එයින් ලෝකයට දෙන්නේ අමු බේගල්ය. වෙබ් අඩවිය කරන රුවන් සහ එය කරවන මංගල වටේ සිටින්නේ මාධ්‍ය ලෝකයේ කුජීත වී සිටින වංචාකරුවෝ, උගුල් අටවන්නෝ, පන්දම්කරුවෝ, හොරු, වෛරය පිරිමසන්නෝ සහ වැඩ බැරි ටාසන්ලාය.රුවන්ලා දන්න මාධ්‍ය කලාවක් නැත. ඔහු දන්නේ වරායේ පරණ යකඩ පමණි. ඔහු මංගල අන්දන්නට අති දක්ෂය. විටෙක ඔහු මංගල අගමැතිකමට ඇන්දුවේය. තවත් අවස්ථාවක ඔහු විපක්ෂ නායකකමට ඇන්දුවේය.විපක්ෂ නායක පදවියට සුදුස්සා මංගල බව චන්ද්‍රිකාට කියා චන්ද්‍රිකාගෙන් අම්බානක කෑවේය. අවසානයේ මංගල ජනාධිපතිකමට ඇන්දුවේය. ඒ ඇන්දවිල්ලෙන් මංගල දේශපාලන අනාථයකු කළේය. දේශපාලන අනාගතයක් ඇති වැඩක් කරන්නට ශක්තියක් තිබුණ අනවශ්‍ය වුවද ආණ්ඩුවේ මුදල් අත දිග හැර වැය කරන මංගල සමරවීර දේශපාලන අනාථයකු කිරීමේ පූර්ණ ගෞරවය රුවන්ට හිමි වෙයි.මේ මිනිහාගෙන් තවමත් උපදෙස් ගන්නේ මංගලගේ නරක කාලයටය. රනිල් මාධ්‍ය නඩය වට කර ගෙන දේශපාලන පිස්සු කෙළින්නා සේම මංගලට ද දේශපාලන කිරිපණුගාය බෝ කොට එහාට මෙහාට දඟලන්නට සැලැසුම් කළේ ද රුවන් නමැත්තාය.මෙදා පළාත් සභා මැතිවරණයට මංගල පාර්ශ්වයෙන් කිසිවකු ඉල්ලන්නේ නැත. රුවන් ද නැත. කුරුණෑගල විපුලාංගනී දැම්මේ ද නැත. මංගලගේ කාන්තා සංවිධානයේ නායිකා සුබසෙත හිටපු සාස්තර නෝනාවත් දැම්මේ නැත. කවුරුන් හෝ දැම්මා නම් මංගලට මාතර තියෙන ඡන්ද ටිකෙන් භාගයක්වත් එජාපයට ලැබෙන්නේ ය.මංගල දේශපාලන අබ්බාගාතයකු කෙළේ රුවන් ය. රනිල් දේශපාලන අහිගුණ්ඨකයකු කළේ ඔහු වටා සිටින මාධ්‍ය නඩයයි. පක්ෂය බිංදුවට බැස්සත් උන් ටික රනිල් හැර නොයති. රනිල් උන් ටික එළවන්නේ ද නැත. මාධ්‍ය නඩය දන්නා මාධ්‍ය කලාවක් ද නැත.කෙසේ හෝ මාධ්‍ය නඩය දැන් දැන් අපූරු මාධ්‍ය සෙල්ලමක් ආරම්භ කර තිබේ. චින්තක, උපුල් ජයතුංග සෙට් වී මේ සෙල්ලම පටන් ගෙන ඇති බව මාණික්‍යට වාර්තා වෙයි. මේ මාධ්‍ය සෙල්ලමේ රඟ සොබාව මාණික්‍යට හෙළි කළේ එජාප සංශෝධනවාදී කණ්ඩායමේ ජ්‍යෙෂ්ඨ මන්ත්‍රීවරයෙකි.මෙම සෙල්ලමට සිරස, ලංකාදීප, දිවයින, ලක්බිම, රිවිර, සියත වැනි මාධ්‍ය ආයතන සම්බන්ධ කර ගැනීමට අයදුම් පත් යවා ඇත. මෙම අයදුම් පත් යවා ඇත්තේ මාධ්‍ය සංසදයක් නිර්මාණය කිරීමටය. එම සංසද සංකල්පයේ න්‍යායාචාර්ය වන්නේ මංගල නන්නත්තාර කළ රුවන්මය.එසේ වුවද උපුල් ජයතුංග, පසුගියදා විදේශ නියුක්ති කාර්යාංශයේ රුපියල් කෝටි හතරක් වංචා කළ බවට චෝදනා ලබා සිටි. හේමමාලිගේ සැමියා වන චින්තක ලංකාදීපයේම උසස් තනතුරකට ඇස ගසා සිටින අයකු ද මාධ්‍ය සංසදය හදන්නට දරදිය අදින බව ද වාර්තා වෙයි.මෙම සංසදය අටවන්නේ ඉදිරි ජනාධිපතිවරණයේදී එජාපයෙන් ඉදිරිපත් කරන කකුල් කැඩුණ අස්වයාට අවශ්‍ය ලෙස මාධ්‍ය හැසිරවීමටය. රාජ්‍ය මාධ්‍ය ප්‍රචාරය අඩපණ කිරීමටය. ඕනෑම ජරා වැඩකට අත ගසන ශ්‍රේෂ්ඨ පක්ෂයක් විනාශ කළ රනිල් වික්‍රමසිංහ දේශපාලන වශයෙන් අන්ද මන්ද කළ මේ හැත්ත බුරුත්ත රට පිළිගත් මාධ්‍ය ආයතනවල තබා ගැනීම ද ප්‍රශ්නයකි.වගකීමක් නොදරණ මේ පිරිසෙන් ජාතික පුවත්පත්වලට වන හානිය මේ තරම් නම් වගකීම් දුන්නොත් පත්තරවලට දෙයියන්ගේම පිහිටය.කෙසේ වෙතත් මෙම මඩ මාධ්‍ය සංසදයට බැඳෙන්නට දිවයිනේ හැටෙන් කැමැත්ත පළ කොට ඇත්තේ 15 කි. ලංකාදීපයේ 150 න් 11 ක් කැමැත්ත පළ කර ඇත. ලක්බිමේ 55 න් 6 ක් කැමැත්ත පළ කර ඇති බව මාණික්‍යට වාර්තා වෙයි. කුමන හැඩරුවේ මාධ්‍ය සංසද හැදුවත් එය මහින්ද රාජපක්ෂට වැදගත් නොවේ.රට ම පිළිගත් ප්‍රධාන කර්තෘවරුන් මෙවැනි මඩ මාධ්‍ය නඩ හදන්නට අනුමැතිය දේවි යැයි සිතිය නොහැකි ය.එහෙත් මෙම සංසදය හදන්නට එජාපය අනුමැතිය දී ඇත. අනාගතයේදී මුස්ලිම් කොංග්‍රසය, වතු කම්කරු කොංග්‍රසය සහ දෙමළ ජාතික සන්ධානය ද මාධ්‍ය සංසද හදන්නට අවසර දෙනු ඇත. අපට නම් ප්‍රශ්නයක් නොවේ.එහෙත් රංජිත් විජයවර්ධන, නිමල් වෙල්ගම, ජගත් සුමතිපාල වැනි මාධ්‍ය ආයතන හිමිකරුවන් මේ ගැන ගැඹුරින් සිතා බැලිය යුතු කාලය උදාවී ඇත. එන පොට හොඳ නැති බව පමණක් අපි ඔවුන්ට කියමු.මාධ්‍ය ආයතනවල මාධ්‍යකරුවන් බහුතරයට රනිල් අරහංය. ඒ නිසා ඉල්ලුම් පත් යවා මාධ්‍ය සංසදයක් අටවන්නේ රනිල්ට රජ වෙන්නට ය. රනිල් මොන අඩව්වක් ඇල්ලුවත් ඊළඟ ජනාධිපතිවරණයේදී මහින්ද රාජපක්ෂ ඓතිහාසික වාර්තාවක් පිහිටුවීම වැළැක්විය නොහැක. අපට කියන්නට ඇත්තේ ලිප ගිනි මොලවන තෙක් යූඇන්පී මාධ්‍ය කකුළුවෝ දිය කෙළින බවයි.මෑතක සිට අලින්ට අපලය. කකුල් හතරේ අලි ළිංවල වැටෙති. මඩේ වැටී කකුල් කඩා ගනිති. කකුල් දෙකේ අලින්ට ද අපල ය. අලි බලන්නන්ට ද අපල ය.ගම් වදින අලි මිනිස්සු මරති. මිනිස්සු අලි මරති. දළදා මාලිගාවට අලි පූජා කිරීම ගැන සමහරු නඩු කියති. නඩු කියා ඉල්ලා අස්කර ගනිති. අලින් ගැන වේදනාවෙන් නඩු කියන අයට ඇත්තේ මාර කැක්කුමකි. සමහරු අලින් ගැන හිතා තුන්වේල බඩගින්නේ ඉන්නේ ද නැත.නඩු කියන අයට කියන්නට නඩු කීවාට කමක් නැත කියා. අලි පූජා කරන විට නඩු දමන අය අලි මැරුවාම ද නඩු දැමිය යුතු බව අපි කියමු.පසුගියදා පුවත්පත්වල පළවූ අනුවේදනීය ශීර්ෂ පාඨයක් අලි නඩු කියන අය දකින්නට ඇත. “බෙඩි තබා මැරූ ඇතින්නගේ කුසේ පැටවෙක්” එම අනුවේදනීය පුවතයි. ඒ නිසා අලින් ගැන වේදනාවෙන් නඩු කියන අය අලි මරණ අයට නඩු කියන්නේ නැද්ද? අලි වේදනා ප්‍රසූත වේදනා දැනෙන කිසිවකු නඩු කියන අය අතරේ නැද්ද?ශ්‍රී ලංකාවේ විධායක ජනාධිපති මහින්ද රාජපක්ෂ “අභීත නායකයෙක්” බව වෙනිසියුලා ජනාධිපති හියුගෝ චාවේස් කියයි. ත්‍රස්තවාදී තර්ජන ඇති සියලු රටවලට ඔහු ආදර්ශයක් බවද ඔහු තවදුරටත් ප්‍රකාශ කර ඇත.ලිබියාවේ ශ්‍රේෂ්ඨ නායක ගඩාපි ශ්‍රී ලංකා නායකයාගේ උරහිසට අත තබාගෙන ඉතා සුහද මිත්‍රයකු ලෙස සිටිනු අපි දුටුවෙමු. සියල්ලන්ටම අවශ්‍ය වූයේ ලෝකයේ ප්‍රබලම ත්‍රස්තවාදියා මෙල්ල කළ හැටිත්, ත්‍රස්තවාදය මර්ධනය කළ හැටිත් මහින්ද රාජපක්ෂගෙන් දැනගැනීමටය. ඒ තරමටම ශ්‍රී ලංකා රාජ්‍ය නායකයා ලෝකය අතරේ ඉහළ ප්‍රසිද්ධියක් දරන්නේය.ඔහුට ලැබෙන විදේශීය කීර්තිය හෑල්ලුවට ලක් කරන්නට කිසිවකුටත් නොහැකිය. ශ්‍රී ලංකාවේ සියලු ජනතාව තමන්ගේ අනාගත පරපුර වෙනුවෙන් මාතෘ භූමිය මුදාගැනීම ගැන මහින්ද රාජපක්ෂ නාමයට සදාකාලිකව ආදරය කරති. ගෞරව කරති. මේතාක් පැවැති සියලු ඡන්දවලදී ඒ බව ක්‍රියාවෙන් ප්‍රදර්ශනය කර ඇත.කොයි රටකට ගියත් ශ්‍රී ලංකාව කොයි ප්‍රදේශයකට ගියත් ඔහුට ලැබෙන හොඳ නම සහ කීර්තිය බාල කරන්නට කවුරු උත්සාහ කළත් එය නිකම් ම නිකං මායාවක් පමණි.එහෙත් මේ රටේ දේශපාලන ක්‍ෂේත්‍රයේ අඟුටුමිට්ටන් බවට පත්වී සිටින - දේශපාලනයේ අන්තිම අනාථයන් බවට පත්වී සිටින මංගලට, රනිල්ට, රාජපක්ෂ නාමය පෙන්නන්න බැරි වී ඇත්තේ දේශපාලන කුහකකමින් ඔවුන් දෙදෙනාගේ සිහිබුද්ධිය, දේශපාලන දර්ශනය අවුල් කැරගෙන සිටින නිසාය. දේශපාලන දර්ශනයක් ඒ දෙපලටම නැත. ඔවුන් දෙදෙනාට ඇත්තේ දේශපාලන කුණු බක්කියට තල්ලු වන දිනය සටහන් වන දින දර්ශනයක් පමණි.රාජපක්ෂ පවුල පේන්න බැරි තවත් පත්තර පාන්කඩයකු සිටී. ඒ මිනිහා මුදල් ලැබෙන ලැබෙන විදිහට ඕනෑම කෙනකුට මඩ ගසන්නේය. ප්‍රතිපත්තිය වෙනස් කරන්නේය. සතුරා ද වර්ණනා කරන්නේය.මොහු එදා වේලට විග්‍රහ ලියන ජෝසප්පුය. මෙදා ඔහුට අවශ්‍ය වන්නේ විධායක ජනාධිපති ක්‍රමය ජනතා විමුක්ති පෙරමුණ ලවා ඉවත් කරවීමය. මේ පුද්ගලයාගේ් විග්‍රහය අනුව මේ රටේ සියලු දේ කර ඇත්තේ ජනතා විමුක්ති පෙරමුණයි.ආණ්ඩු හැදුවේ ජනතා විමුක්ති පෙරමුණයි. ජනාධිපති පත් කළේ ජනතා විමුක්ති පෙරමුණයි. එහි තරමක සත්‍යයක් තිබේ. ඒත් ජනාධිපති පදවියට මහින්ද රාජපක්ෂ පත්කිරීමේ කොටස්කාරයකු වන්නේ විමල් වීරවංශය. ඔහුත් ජේ.වී.පී.යේ නැත.උතුරේ යුද්ධය දිනුවේත් ජේ.වී.පී. එක නිසාය. යුද්ධය දිනෙව්වේ උපුල් ජෝසප් කියන විදියට ජේ.වී.පී. එකයි. ඒකට දියහැකි කෙටිම පිළිතුර මෛත්‍රීපාල සිරිසේන ළඟ තිබේ. එනම් “බම්බුව තමයි” යන වචන දෙකයි.විධායක ජනාධිපති ක්‍රමය අහෝසි කරන්නේ ඇයි? එහි අවශ්‍යතාව දැන් මතුවී ඇත්තේ ඇයි? මෙය කුහක දේශපාලනයේ එක් පියවරකි. විධායක ජනාධිපති ක්‍රමය අහෝසි කිරීම ගැන ආණ්ඩුවේ ස්ථාවරය ඉතා පැහැදිලිය.ඉදිරි ඡන්දයකදී ජනතාව විධායක ජනාධිපති ක්‍රමය අහෝසි කරන්නට ව්‍යවස්ථා සංශෝධනයකට තුනෙන් දෙකක බලයක් දෙනවා නම් ඒ සඳහා ආණ්ඩුව සූදානම්ය.හිටිහැටියේම මංගල සමරවීරටත් ජනතා විමුක්ති පෙරමුණටත් විධායක ජනාධිපති ක්‍රමය මතක් වූයේ ඇයි? ඒ තනතුරට මහින්ද රාජපක්ෂ ගැලපෙන්නේ නැද්ද? විධායක ජනාධිපති හැටියට මහින්ද රාජපක්ෂ තමන් හමුවේ ඇති සියලු අභියෝග ජයගත් නිසාත් ඉතිරි වී ඇත්නම් ඒ අභියෝග ද ජයගන්නා බව ප්‍රකාශ කොට ඇති නිසාත් එම පදවිය අහෝසි කරන්නට ප්‍රාදේශීය සභාවක් වත් ජයගන්නට ශක්තියක් දැන් නැති මංගල දඟලන්නේ කුහකකමට ද නැතිනම් රනිල් හෝ තමාට හෝ කිසිදිනෙක මේ රටේ විධායක ජනාධිපති වන්නට බැරි නිසාද යන්න හදවතක් තිබේනම් තට්ටු කර බැලිය යුතුය.දේශපාලන වශයෙන් අනාථ භාවයට පත්වූ විට දේශපාලන අනාගතයක් ගැන පැහැදිලි පැවැත්මක් නැතිවූ විට මිනිසුන්ට සිහින පෙනේ. සිහිනෙන් බයවෙති. නන්දොඩවති. මහා වීරයන් සේ කැපී පෙනෙන්නට බරපතළ ප්‍රකාශ නිකුත් කරති.අන්තිමේදී ඉතිරිවන ඉටිගෙඩියක් නැත. ජෝසප්පුලා දැන් පුම්බන්නට හදන්නේ දාර පැච් එකකින් හුළං බහින මංගලය. මංගල කියන්නේ ජේ.වී.පී.යත් යූඇන්පීයත් එකට බන්දන කපුකම කරන්නට තමා සූදානම් බවයි. ජේ.වී.පී. මනාලියට රටේ අය කැමැති නැත.කැමැති නැත්තේ ලස්සන නැති නිසා නොව හැසිරීම හා පැවැත්ම අන්තිම සවුත්තු නිසාය. මනාලිය කට ඇරියොත් කියන්නේ අවකැපෙන කතාවකි. අසා සිටින අයට ප්‍රිය මනාප වචන පෙම් වදන් ඇත්තේම නැත. යූ.ඇන්.පී. මනාලයට මනාලිය කැමැතිම නැත. ඒ නිසා මංගලට මඟුල කරන්නට වෙන්නේ බලහත්කාරයෙනි. බලහත්කාරකමට කරන මඟුල් කල් පවතින්නේ නැත.එක්කෝ මනාලයා වෙනත් මනාලියක් එක්ක එකතු වනු ඇත. නැතිනම් මනාලිය අනාචාරයේ හැසිරෙනු ඇත. අන්තිමට සිදුවන්නේ මංගල කපුවා කපෝතිවීම හැර වෙනත් දෙයක් නොවේ. ඒ නිසා අලුතින් සන්ධාන ගැන නිදහසේ වේදිකා ගැටගහන මංගලට මාතර පැත්තේ කියන කියමනක් සිහිපත් කර දෙන්නට කැමැතිය. එනම් “බැරි වැඩ නොකරන් අබරෝ” යන්නය.මංගලගේ මෙන්ම උපුල්ගේත් සිතේ රාජපක්ෂ පවුල ගැන පුංචි වෛරයක් තිබුණි. එම වෛරය ක්‍රෝධයක් බවට පත්වී රාජපක්ෂ පවුලට මඩ ගැසීමට සියල්ල මෙහෙයවන්නේ රනිල් වික්‍රමසිංහයි.කවුරු මඩ ගැසුවත් මාණික්‍යට පෙනී යන්නේ දහමක් අදහන මිනිසුන් සිටින දේශයක මහින්ද රාජපක්ෂ වට්ටන එක ඔලුව කළු ගලේ ගසා ගන්නාක් වැනි ක්‍රියාවකි.උපුල් ජෝශප්ට වැරදුණ අනික් තැන නම් අප කලින් කීවා සේ යුද්ධය ජයගත්තේ ජේ.වී.පී. නිසායයි පිළිගැනීමය. මහින්ද රාජපක්ෂ සහ ගෝඨාභය රාජපක්ෂ දුන් නිවැරැදි නායකත්වයක් නොවේනම් දශක තුනක යුද්ධය ජයගන්නට නොහැකිය.හෙට අනිද්දා වන විට උපුල් තවත් විග්‍රහයක් කරනු ඇත. එනම් කේ.පී. හෙවත් කුමරන් පද්මනාදන් අත්අඩංගුවට ගත්තේ ජේ.වී.පී.ය බවයි. ජේවීපීයේ සිටි දැන් එහි නැති විමල් වීරවංශ යුද්ධය ජයගන්නට ධෛර්යය දුන් බව පමණක් කිව යුතුමය.අප දන්නා ජේවීපීය නම් යුද්ධ නතර කරනවා යුද්ධ ආරම්භ කරන පක්ෂයකි. දකුණේ භීෂණය ජේවීපීය ඇති කළ බව උපුල් ජෝෂප්ට අමතක නැත. එදා චන්ද්‍රිකා යුද්ධ කරන කාලයේත් ජේවීපීය මේ රටේ සිටියේය. එදා ජේවීපීය ගොඩ නැඟූ මතය වන්නේ යුද්ධය පරාජය කිරීමයි. ඒ සඳහා ජේවීපීය හඬක් නැඟුවේය. චන්ද්‍රිකා ඒ හඬ ගණන් ගත්තේ නැත.මහින්ද රාජපක්ෂගේ ජයග්‍රහණය ගැන උපුල් ජෝශප් හීනෙන් බිය විය යුතු නැත. ජයග්‍රහණයෙන් පසු විග්‍රහ ලියන්ඩ යමක් ඉතිරි නොවනු ඇත. උපුල් වැනි කුලීකාරයන්ගේ උපදෙස් ගෙන පක්ෂය විනාශ කරන්නට දායක වන රනිල්ට එකක් කිව යුතුය. ඔය මාධ්‍ය පිස්සන්ගෙන් ප්‍රවේසම් වන්න.</content>
  </post><post>
    <category>NEWSPAPER</category>
    <date>
      <year>2009</year>
      <month>09</month>
      <day>06</day>
    </date>
    <link>http://www.silumina.lk/2009/09/06/_art.asp?fn=af0909066</link>
    <topic>ඔබ තුමා මුළු ලෝකයටම ආදර්ශයක්</topic>
    <author>ටිරෝනි වෑවලගේ</author>
    <content>ඔබ තුමා මුළු ලෝකයටම ආදර්ශයක්විශේෂඥ වෛද්‍යවරුන්ගේ වැඩ චක්‍රලේඛ ගහලා වෙනස් කරන්න බැහැපොලිස් කූඩුවේ පම්පෝරියෙන් මිනීමැරුම හෙළිවෙයිපොත් බෑගයේ සැහැල්ලුව: පන්ති කාමරයේ නිදහසජීවිතය සුන්දරයිඅතරමැදියන්ගෙන් තොරව නිෂ්පාදන අලෙවි කරගත හැකි තැනක්- හියුගෝ චාවේස්ශ්‍රී ලංකා ජනාධිපතිතුමා ලිබියානු නායක ගඩාෆි සමඟලිබියාව යන නම සමඟම බැදී පවතින තවත් නමකි. ඒ එරට රාජ්‍ය නායක මුවම්මර් ගඩාෆි ගේ නමයි. තවත් විදිහකින් පවසන්නේ නම් ලිබියාව යනු ගඩාෆි යනුවෙන් ද හඳුන්වා දිය හැකිය.එසේ පැවසීම කිසිසේත් දෝෂ සහගත වන්නේ නැත. ඊට හේතුව ගඩාෆි තම පාලනය යටතේ ලිබියාව ලෝකයේ බලසම්පන්න රටක් බවට පත් කිරීමට සමත් වීමයි. පසුගියදා ලිබියාවේ නායක ගඩාෆි තම රාජ්‍ය පාලනයේ 40 වන වසර සම්පූර්ණ කළේය. එයට සමගාමීව ලිබියාවේ 40 වැනි ජාතික නිදහස් සැමරුම් උළෙල ද පවත්වනු ලැබීය.මෙම සැමරුම් උළෙල ලිබියාවේ වැසියන්ට මෙන්ම ශ්‍රී ලාංකිකයන්ට ද වැදගත් අවස්ථාවක් විය. එයට හේතුව නව නිදහස් ශ්‍රී ලංකාවේ රාජ්‍ය නායකයා ලෙස මහින්ද රාජපක්ෂ ජනාධිපති තුමා මෙම උත්සවයට සහභාගි වීමයි.භූ විෂමතාව අනුව බැලූ විට ලිබියාව කිසිසේත්ම ශ්‍රී ලංකාවේ අසල්වැසි රාජ්‍යයක් නොවේ. එහෙත් තම ජාතික නිදහස් සැමරුම් උළෙලට සහභාගි වන ලෙස ශ්‍රී ලංකාවේ රාජ්‍ය නායකයාට විශේෂ ආරාධනාවක් එරටින් ලැබිණ. ජාතික නිදහස් සැමරුම් උළෙලට සමගාමීව අපි‍්‍රකානු සංගමයේ සමුළුව ද ලිබියාවේ පැවැත්වෙමින් තිබිණි.ඒ සඳහා මෙන්ම ලිබියාවේ ජාතික නිදහස් සැමරුම් උළෙල සඳහා ද සහභාගි වනු පිණිස අපි‍්‍රකා සහ අරාබි කලාපීය රටවල රාජ්‍ය නායකයෝ රැසක්ම ලිබියාවට පැමිණ සිටියහ. එහෙත් මෙම උත්සවයට පැමිණෙන ලෙස මුළු මහත් ආසියාකරයෙන් ම ආරාධනා ලැබී තිබුණේ රටවල් තුනකට පමණි. රාජ්‍ය නායකයින් තිදෙනකුට පමණි. ඉන් එක් රටක් වූයේ පිලිපීනයයි.අනෙක් රට පකිස්ථානයයි. මුළු මහත් ලෝකයේ ම විමසුම් ඇස යොමු වන පරිදි ලිබියාවේ ආරාධනා ලත් තෙවන ආසියාතික රට වූයේ ශ්‍රී ලංකාවයි. මහින්ද රාජපක්ෂ ජනාධිපතිතුමා ලත් ආරාධනාවේ සුවිශේෂීත්වය වූයේ එයයි.ලිබියාව අප ජනාධිපතිතුමාට කළ ගෞරවනීය ආරාධනය ලොවට පෙන්වා දෙන්නේ එතුමාගේ මූලිකත්වයෙන් පසුගිය වකවානුවේ රටේ සිදුවූ විපර්යාසයන් කිහිපයකම පශ්චාත් ප්‍රතිඵලය ය. සැබවින්ම මහින්ද රාජපක්ෂ ජනාධිපතිතුමා ලොව ගෞරවනීය නායකයන් අතරට ඔසවා තබන ලද්දේ ද එකී විපර්යාසයන් සමූහයයි.“සිංගප්පූරුවත් ශ්‍රී ලංකාවක් කරනවා” යැයි ප්‍රකාශ කෙරුණු යුගයක් ලෝක ඉතිහාසයේ විය. ඉන්පසු උදාවූ කාලයේ සිදුවූයේ සිංගප්පූරුවත්, ශ්‍රී ලංකාවත් වේගයෙන් එකිනෙකට ප්‍රතිවිරුද්ධ දිශාවන්ට ගමන් කිරීමය. ඒ අතරින් සිංගප්පූරුව දියුණුවේ හිණිපෙත්ත කරාත්, ශ්‍රී ලංකාව පරිහානියේ පාමුල දක්වාත් ඇදී ගියේය.මේ අභාග්‍ය සම්පන්න ඉරණම ශ්‍රී‍්‍ර ලංකාවට උරුම කිරීමේලා, රට අභ්‍යන්තරයේ දළුලා වැඩෙමින් තිබු ත්‍රස්තවාදය නැමති පිළිකාව සිදු කළේ මහඟු මෙහෙවරකි. සිවිල් යුද්ධයත් සමඟ රට ආපස්සට ගිය කාලය දශක තුනකි. මහින්ද රාජපක්ෂ ජනාධිපතිතුමා බලයට පැමිණෙන විට ලෝකයේ සෙසු රටවල් ශ්‍රී ලංකා රජයට වඩා ත්‍රස්තවාදී නායකත්වයට ගරු සැලකිලි දක්වන වාතාවරණයක් උදා වී තිබිණි.ශ්‍රී ලංකාවේ සාමාජිකත්වය සහිත සමුළු සඳහා සාම්ප්‍රදායික ලෙස ආරාධනා ලබන රාජ්‍ය නායකත්වය ලෝක ප්‍රජාවට කිසිඳු බලපෑමක් කළ හැකි තත්ත්වයක පසු වූයේ නැත. බලයට පත් මහින්ද රාජපක්ෂ ජනාධිපතිතුමා තම න්‍යාය පත්‍රයේ මුල් තැන දුන්නේ රටට පිළිලයක් වූ ත්‍රස්තවාදය විනාශයට පත් කිරීමටය.එතුමාගේ මේ උදාර අරමුණ ආරම්භයේදී බොහෝ දෙනාගේ හාස්‍යයට ලක් විය. එහෙත් එතුමා තම ගමන ගියේ ය. ඒ තනිවම නොවේ. ලොව බලවත් යැයි කියා ගන්නා රටවල් ලංකාවට පිටු පෑවේ ය.එහෙත් මේ බලය සාම්ප්‍රදායික ලෝක නායකත්වයෙන් විතැන් වී ලෝකයේ සැබෑ නායකයන් කරා විතැන් වෙමින් පවතින සංක්‍රාන්ති සමයක් බව මේ ‘බලවත් රටවල්’ හඳුනාගෙන සිටියේ නැත.එහෙත් එය එසේ ම විය. මහින්ද රාජපක්ෂ ජනාධිපතිතුමා තම අරමුණ කරා ගියේ තනිවම නොවේ. ලෝකයට නව නායකත්වය සැපයීමට සූදානම් ව සිටින බලවතුන් සමූහයක් ද සමඟය. ත්‍රස්තවාදී බලකොටු එකින්එක බිඳ වැටෙන්නට විය. දේශයේ බොහෝ දෙනාගේ මෙන්ම බොහෝ විදේශ රටවල ඇස් ද ශ්‍රී ලංකාව දෙසට හැරවෙන්නට විය.එතැන් සිට මහින්ද රාජපක්ෂ ජනාධිපතිතුමාට අරමුණු කරා යාමට අභියෝග ද ජයගන්නට සිදුවිය. එතුමා තමා අභිමුවට පැමිණි අභියෝග ජය ගනිමින් ස්වකීය අධිශ්ඨානය සාක්ෂාත් කර ගන්නා අන්දම එතුමාට සහයෝගය දුන් රට රටවල රාජ්‍ය නායකයින් පුදුමයට පත් කරවන සුලු විය.අවසානයේ මෙතෙක් කලක් ලෝකයට වීරයන් සේ පෙනී සිටි ත්‍රස්තවාදීහු සැබෑ වීරයන් හමුවේ පරාජය ලැබ මරු වැළඳ ගත්හ. ඒ සමඟම තවත් විපර්යාසයක් සිදු විය. ඒ පෙරදිග ලෝකයේ මුතු ඇටය තම විරුදාවලියට ගැලපෙන සේ ස්වකීය අභිමානය ද රැකගෙන ඉස්මතු වීමය.ශ්‍රී ලංකාව ලත් මෙම ජයග්‍රහණය සැබැවින්ම ලෝක දේශපාලනයේ කඩඉමක් සලකුණු කරන්නක් විය. ත්‍රස්තවාදය පරාජය කළ යුතු බවට බොහෝ දෙනා පුරසාරම් කියුවද එය ක්‍රියාවෙන් ඔප්පු කර පෙන්වීමට සමත් වූ එකම රට ශ්‍රී ලංකාව ය. ශ්‍රී ලංකාවේ මෙම වීර ක්‍රියාව සමඟ බිහිවෙමින් පවතින නව ලෝක නායකත්වයේ ගමන වේගවත් විය.සීතල යුද සමයේදී ලෝකය දෙකට බෙදුනේ රුසියාව සහ ඇමෙරිකාව යන නායකත්ව කඳවුරු දෙකට ගැති වෙමිනි. දෙවැනි ලෝක යුද සමයේ ජර්මනිය සහ ඔවුනට විරුද්ධ මිතුරු රටවල් ප්‍රධාන කර ගනිමින් සෙසු රටවල් දෙපසට විය.ලිබියානු නිදහස් උළෙලට ශ්‍රී ලංකා හමුදාවේ දායකත්වයමේ සෑම අවස්ථාවකදීම අපි‍්‍රකාව, මැද පෙරදිග කලාපය සහ විශේෂයෙන් ම ආසියාවට සිදුවූයේ බලසම්පන්න රටවල උවමනා එපාකම් අනුව ක්‍රියා කිරීමට ය. එහෙත් කාලය සියල්ල වෙනස් කරමින් තිබේ.මේ ආසියාවට ලෝක නායකත්වය හිමි වන සියවසයි. ඒ සඳහා වන පෙරමග ලකුණු මේ වන විටත් පැහැදිලිව පෙනෙමින් පවතී. අප සතුටු විය යුත්තේ ආඩම්බර විය යුත්තේ ඒ සඳහා ශ්‍රී ලංකාවෙන් ලැබෙන දායකත්වය පිළිබඳව ය.මහින්ද රාජපක්ෂ ජනාධිපතිතුමාට ලිබියාවේ රාජ්‍ය නායක ගඩාෆිගෙන් ලැබුණු මෙම සුවිශේෂී ආරාධනය නිහඬව කියා පාන්නේ අනාගත ලෝකයේ ශ්‍රී ලංකාවට හිමි වන වැදගත්කම ය.ලිබියාවේ ආරාධනය ලත් මොහොතේ සිට ම සමස්ත ලෝකයට ම ශ්‍රී ලංකාව සුවිශේෂී වන බව පෙනෙන්නට විය. ලිබියාව ශ්‍රී ලංකාවේ රාජ්‍ය නායකයාට දිය හැකි උසස් ම ගෞරව සම්මාන පිළිගැනීම් සූදානම් කර තිබිණි.ට්‍රිපොලි නුවරට සම්ප්‍රාප්ත වූ තැන සිට සමස්ත රාජ්‍ය නායකයන් අතර මහින්ද රාජපක්ෂ ජනාධිපතිතුමාට උණුසුම් ප්‍රතිචාර හිමි විය. මෙවර එතුමා ත්‍රස්තවාදය පරාජය කර ලෝක වීරයකු ලෙස අන්තර්ජාතික සම්භාවනාවට පාත්‍ර වී සිටීම එයට හේතුව විය.ලිබියානු ජාතික නිදහස් සැමරුම් උළෙල සැබැවින්ම විචිත්‍රවත් විය. එහෙත් මෙවර එය වඩාත් සුන්දර සහ ආකර්ෂණීය වූවා යැයි පැවැසීම සුදුසු ය. විශේෂයෙන් ම එහි වැඩි දියුණු වූ සුන්දරත්වය ශ්‍රී ලාංකීය අපට පෙනුණා වන්නට ද පුළුවන.ශ්‍රී ලංකාවේ අභිමානවත් නායකයා එයට සහභාගි වී සිටීම එහි මූලික හේතුව ය. එමෙන්ම උළෙල වර්ණවත් කරමින් ආචාර පෙළපාලියට එක් වූ ශ්‍රී ලංකා යුද හමුදාවේ අනු ඛණ්ඩයේ සෙබළුන් මුළු මහත් ලෝකයට අපේ පුංචි රටේ බලය සහ ශක්තිය පෙන්වාලූහ.ලෝකය හෙල්ලු ලිබියානු නායක මුවම්මර් ගඩාෆි ප්‍රහර්ෂයෙන් පිරී ඉතිරී ගියේ තම අති ජාත මිත්‍රයා හෙවත් ශ්‍රී ලංකා රාජ්‍ය නායකයාට තම උපරීම සුහදතාව පෙන්නුම් කරමිනි. එම සුහදතාව පෙන්වා දෙන ඡායාරූප ලෝකයේ බොහෝ ජනමාධ්‍යයන්හි පළ කර තිබිණි.මේ සියල්ල බටහිර රටවලට තමන්ට අනාගතයේ මුහුණ දීමට සිදුවන කටුක යථාර්ථයක් යළි යළිත් පැහැදිලි කර දෙන සුලුය. ලෝකයේ අනාගත නායකත්වය මෙතෙක් කල් බටහිර කලාපයෙන් අවමන් ලද ආසියාවට හිමි වන දිනය වැඩි ඈතක නැත.මේ නායකත්වයට ශක්තියක් වීමට ශ්‍රී ලංකාව සමඟ තවත් බොහෝ රටවල් සූදානම් ය. ත්‍රස්තවාදයට නිසි පිළිතුරු සපයමින් ලෝකයට පාඩම් කියා දුන් ශ්‍රී ලංකා ජනාධිපති මහින්ද රාජපක්ෂ මැතිතුමා ලිබියානු ජාතික නිදහස් උළෙලේ දී ඒ බව තහවුරු කර සිටියේ ය.ටිරෝනි වෑවලගේ</content>
  </post></root>