<?xml version="1.0" encoding="UTF-8" standalone="no"?><root><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=aa0911086</link>
    <topic>ශ්‍රීලනිප මහ සමුළුව ලබන ඉරිදා</topic>
    <author>සුනිල් දයා අල්විස්</author>
    <content>එජාප ජ්‍යෙෂ්ඨයෝ පක්ෂය හැර යෑමට සැරසෙතිඅරමුණ ඉටු නොවන පෙරමුණක්වී අස්වැන්න බුසල් කෝටි තුනහමාරකින් ඉහළටනැති බැරි ජනතාව වෙනුවෙන් හඬ නැඟූ ජනතා නායකයාගේ ගුණ සැමරේශ්‍රී ලංකාව ඉතිහාසයේ විශාලතම විදේශ විනිමය සංචිතයට හිමිකම් කියයිසීනි, පරිප්පු, ටින් මාළු මිල පහතටඩී.ඒ.සමරු දෙසුම 11 දාශ්‍රීලනිප මහ සමුළුව ලබන ඉරිදාඅලුත් පොලිස්පති “ඇඳුම” මාරු කරයිහම්බන්තොට නව ගුවන් තොට ඉදිකිරීම් 27දා ඇරැඹෙයිපසුගිය වසර හය ඇතුළතදී පරිගණක තාක්ෂණ සාක්ෂරතාව හත් ගුණයකින් වැඩිවෙලාඉදිරියේ පවත්වන ඕනෑම මැතිවරණයකින් සන්ධානය විශිෂ්ට ජයක් ලබනවාආසියාවේ ලොකුම තොරතුරු තාක්ෂණ සමුළුව ලංකාවේඑන්න බලන්න ගුවන් හමුදාවෙන් ඇරියුම්රෙජිස්ට්‍රාර් ජෙනරාල් දෙපාර්තමේන්තු ජංගම සේවයක් යාපනයේසුනිල් දයා අල්විස්ශ්‍රී ලංකා නිදහස් පක්ෂයේ ජාතික මහ සම්මේලනය ලබන 15 දා පස්වරු 3.00ට ඛෙත්තාරාම ක්‍රීඩාංගණයේදී මහින්ද රාජපක්ෂ ජනාධිපතිතුමාගේ ප්‍රධානත්වයෙන් පැවැත්වේ.මේ මහ සමුළුවට දිවයිනේ නන් දෙසින් ශ්‍රී.ල.නි.ප. ශාඛා නියෝජිතයින් හා ප්‍රධාන සංවිධායකවරුන් සහභාගි වනු ඇත. එළැඹෙන 2010 වසරේදී ප්‍රථමයෙන් පවත්වන්නේ මහ මැතිවරණයක් ද ජනාධිපතිවරණයක් ද යන්න පිළිබඳවත් මුළු රටම සංවර්ධන මාවතකට යොමු කරවමින් ඉදිරි වසර හයක කාලයට රජය ක්‍රියාත්මක කරන්නා වූ වැඩසටහන්වලට අදාළ වැදගත් තීන්දු රැසක් ද මේ සමුළුවේදී රටට හෙළිකරනු ඇතැයි අපේක්ෂා කැරේ.රජය සමඟ සම්බන්ධව සිටින සියලු දේශපාලන පක්ෂවලටත් මේ මහ සම්මේලනයට සහභාගිවීමට ආරාධනා කර ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=aa0911087</link>
    <topic>අලුත් පොලිස්පති “ඇඳුම” මාරු කරයි</topic>
    <author>කීර්ති මෙන්ඩිස්</author>
    <content>එජාප ජ්‍යෙෂ්ඨයෝ පක්ෂය හැර යෑමට සැරසෙතිඅරමුණ ඉටු නොවන පෙරමුණක්වී අස්වැන්න බුසල් කෝටි තුනහමාරකින් ඉහළටනැති බැරි ජනතාව වෙනුවෙන් හඬ නැඟූ ජනතා නායකයාගේ ගුණ සැමරේශ්‍රී ලංකාව ඉතිහාසයේ විශාලතම විදේශ විනිමය සංචිතයට හිමිකම් කියයිසීනි, පරිප්පු, ටින් මාළු මිල පහතටඩී.ඒ.සමරු දෙසුම 11 දාශ්‍රීලනිප මහ සමුළුව ලබන ඉරිදාඅලුත් පොලිස්පති “ඇඳුම” මාරු කරයිහම්බන්තොට නව ගුවන් තොට ඉදිකිරීම් 27දා ඇරැඹෙයිපසුගිය වසර හය ඇතුළතදී පරිගණක තාක්ෂණ සාක්ෂරතාව හත් ගුණයකින් වැඩිවෙලාඉදිරියේ පවත්වන ඕනෑම මැතිවරණයකින් සන්ධානය විශිෂ්ට ජයක් ලබනවාආසියාවේ ලොකුම තොරතුරු තාක්ෂණ සමුළුව ලංකාවේඑන්න බලන්න ගුවන් හමුදාවෙන් ඇරියුම්රෙජිස්ට්‍රාර් ජෙනරාල් දෙපාර්තමේන්තු ජංගම සේවයක් යාපනයේකීර්ති මෙන්ඩිස්පොලිස් ඉතිහාසයේ නව වෙනසක් ඇති කරමින් පොලිස් නිලධාරීන්ගේ “කාකි” නිල ඇඳුම වෙනුවට වෙනත් නිල ඇඳුමක් ලබාදීමට පොලිස්පති මහින්ද බාලසූරිය මහතා අදහස් කැර ඇත.ජනධිපතිතුමන් හා ආරක්ෂක ලේකම්වරයාගේ අනුමැතිය ඇතිව ඝර්ම කලාපීය රටකට සරිලන පරිදි නවීන පන්නයේ නිල ඇඳුමක් ලබාදීම තමාගේ අරමුණ බව පොලිස්පතිවරයා ‘සිළුමිණ’ට විශේෂ ප්‍රකාශයක් කරමින් කීය.’කාකි’ කලිසම හා කාකි කමිසය රථවාහන පාලනයේ යෙදෙන නිලධාරීන්ට රාජකාරියේදී අපහසුතාවක් ඇතිවී තිබෙන බවද පෙලිස්පතිවරයා පෙන්වා දුන්නේය. මේ අනුව කාකි පැහැයෙන් බැහැරව කැපී පෙනෙන නිල ඇඳුමක් සියලුම තරාතිරම්වල රාජකාරියේ යෙදෙන නිලධාරීන්ට ලබාදීමට තමා කටයුතු කරන බවද බාලසූරිය මහතා අවධාරණය කෙළේය.ආසියාවේ බොහෝ රටවල පොලිස් දෙපාර්තමේන්තුව සඳහා මෙවැනි නිල ඇඳුම් කිහිපයක් භාවිතා කරන බවද පෙන්වාදුන් හෙතෙම ත්‍රිවිධ හමුදාවේ ද එවැනි නිල ඇඳුම් කිහිපයක් තිබෙන බවත් පොලිසියට ද එවැනි තත්ත්වයක් ඇති කරලීම තම අරමුණ බවත් මහින්ද බාලසූරිය මහතා පෙන්වා දුන්නේය.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=aa0911088</link>
    <topic>හම්බන්තොට නව ගුවන් තොට ඉදිකිරීම් 27දා ඇරැඹෙයි</topic>
    <author>සුභාෂිණී ජයරත්න</author>
    <content>එජාප ජ්‍යෙෂ්ඨයෝ පක්ෂය හැර යෑමට සැරසෙතිඅරමුණ ඉටු නොවන පෙරමුණක්වී අස්වැන්න බුසල් කෝටි තුනහමාරකින් ඉහළටනැති බැරි ජනතාව වෙනුවෙන් හඬ නැඟූ ජනතා නායකයාගේ ගුණ සැමරේශ්‍රී ලංකාව ඉතිහාසයේ විශාලතම විදේශ විනිමය සංචිතයට හිමිකම් කියයිසීනි, පරිප්පු, ටින් මාළු මිල පහතටඩී.ඒ.සමරු දෙසුම 11 දාශ්‍රීලනිප මහ සමුළුව ලබන ඉරිදාඅලුත් පොලිස්පති “ඇඳුම” මාරු කරයිහම්බන්තොට නව ගුවන් තොට ඉදිකිරීම් 27දා ඇරැඹෙයිපසුගිය වසර හය ඇතුළතදී පරිගණක තාක්ෂණ සාක්ෂරතාව හත් ගුණයකින් වැඩිවෙලාඉදිරියේ පවත්වන ඕනෑම මැතිවරණයකින් සන්ධානය විශිෂ්ට ජයක් ලබනවාආසියාවේ ලොකුම තොරතුරු තාක්ෂණ සමුළුව ලංකාවේඑන්න බලන්න ගුවන් හමුදාවෙන් ඇරියුම්රෙජිස්ට්‍රාර් ජෙනරාල් දෙපාර්තමේන්තු ජංගම සේවයක් යාපනයේසුභාෂිණී ජයරත්නශ්‍රී ලංකාවේ ඉදිකැරෙන දෙවැනි අන්තර්ජාතික ගුවන් තොටුපළේ ඉදිකිරීම් කටයුතු ලබන 27දා ආරම්භ කෙරේ. හම්බන්තොට උඩමත්තල ප්‍රදේශයේ ඉදිකෙරෙන මේ අන්තර්ජාතික ගුවන් තොටුපළ කටුනායක අන්තර්ජාතික ගුවන් තොටුපළ මෙන් දෙගුණයක් විශාල බවද පැවසෙයි.ගුවන් යානා නඩත්තු මධ්‍යස්ථානයක් හා ගුවන් සේවා පුහුණු මධ්‍යස්ථානයක් ලෙසද ඉදිකැරෙන මෙය පළමු අදියරේ දී හෙක්ටයාර් 800ක භූ®මියක ඉදිකිරීම් කිරීමට නියමිතය. මීටර් 3500ක් දිග මීටර් 75ක් පළල ගුවන් ධාවන පථයක් ද, නවීනතම ගුවන් යානා හැසිරවීමේ පහසුකම් ද සහිතව ඉදිවෙන මේ අංගසම්පූර්ණ ගුවන් තොටුපළේ පළමු අදියරේ වැඩ 2012 දී නිම කිරීමට අපේක්ෂිතය.චීන රජයෙන් ලැබෙන රුපියල් මිලියන 24ක ආධාර ඇතිව ඉදිකෙරෙන මෙම ගුවන් තොටුපළේ ගුවන් සංතරණ පද්ධතියක්, ගිණි ආරක්ෂණ පහසුකම්, ගුවන් මඟී පර්යන්ත, ගුවන් බඩු හුවමාරු මධ්‍යස්ථානය ද ඇතුළු අංගෝපාංගයන්ගෙන් සමන්විතය.උඩමත්තල ඉදිකෙරෙන ගුවන් තොටුපළ නිමවීමෙන් පසුව වැඩිවශයෙන් ගුවන් බඩු ගෙනඒමේ අවස්ථාවද උදාවෙයි. ශ්‍රී ලංකන් ගුවන්සේවය දැනට ගණන් බලා ඇති පරිදි මෙම ගුවන් තොටුපළ ඉදිකිරීමෙන් පසුව ඔවුන්ට වසරකට මිලියන 13ක මුදල් ඉතිරියක් සිදුවන බව ගණන් බලා ඇත.වරාය හා ගුවන් සේවා අමාත්‍ය චමල් රාජපක්ෂ මහතාගේ මූලික අධීක්ෂණය යටතේ මේ සියලු කටයුතු සිදු කිරීමට නියමිතය.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=aa0911089</link>
    <topic>පසුගිය වසර හය ඇතුළතදී පරිගණක තාක්ෂණ සාක්ෂරතාව හත් ගුණයකින් වැඩිවෙලා</topic>
    <author>නිහාල් පී. අබේසිංහ</author>
    <content>එජාප ජ්‍යෙෂ්ඨයෝ පක්ෂය හැර යෑමට සැරසෙතිඅරමුණ ඉටු නොවන පෙරමුණක්වී අස්වැන්න බුසල් කෝටි තුනහමාරකින් ඉහළටනැති බැරි ජනතාව වෙනුවෙන් හඬ නැඟූ ජනතා නායකයාගේ ගුණ සැමරේශ්‍රී ලංකාව ඉතිහාසයේ විශාලතම විදේශ විනිමය සංචිතයට හිමිකම් කියයිසීනි, පරිප්පු, ටින් මාළු මිල පහතටඩී.ඒ.සමරු දෙසුම 11 දාශ්‍රීලනිප මහ සමුළුව ලබන ඉරිදාඅලුත් පොලිස්පති “ඇඳුම” මාරු කරයිහම්බන්තොට නව ගුවන් තොට ඉදිකිරීම් 27දා ඇරැඹෙයිපසුගිය වසර හය ඇතුළතදී පරිගණක තාක්ෂණ සාක්ෂරතාව හත් ගුණයකින් වැඩිවෙලාඉදිරියේ පවත්වන ඕනෑම මැතිවරණයකින් සන්ධානය විශිෂ්ට ජයක් ලබනවාආසියාවේ ලොකුම තොරතුරු තාක්ෂණ සමුළුව ලංකාවේඑන්න බලන්න ගුවන් හමුදාවෙන් ඇරියුම්රෙජිස්ට්‍රාර් ජෙනරාල් දෙපාර්තමේන්තු ජංගම සේවයක් යාපනයේනිහාල් පී. අබේසිංහපසුගිය වසර හය ඇතුළත මෙරට තොරතුරු තාක්ෂණ සාක්ෂරතාව හත් ගුණයකින් වැඩි වී ඇතැයි ශ්‍රී ලංකා තොරතුරු හා සන්නිවේදන තාක්ෂණ නියෝජිතායතනයේ මෙහෙයුම් ප්‍රධානි රෙෂාන් දේවපුර මහතා පවසයි. මේ අනුව 2002 දී මෙරට තොරතුරු තාක්ෂණ සාක්ෂරතාව වූයේ සියයට 4 කි. දැන් එය සියයට 30 දක්වා වැඩිවී ඇතැයි දේවපුර මහතා පවසයි.ජනාධිපති මහින්ද රාජපක්ෂ මැතිතුමාගේ පෞද්ගලික උනන්දුව මත ක්‍රියාත්මක ඉ - ශ්‍රී ලංකා වැඩ සටහනේ ක්‍රියාකාරිත්වය මත මෙම මට්ටම ලබා ගැනීමට ශ්‍රී ලංකාවට හැකියාව ලැබී ඇති බව පවසන දේවපුර මහතා දැනට මෙරට පස්වැනි තැනට විදේශ විනිමය උපයන ව්‍යාපාරය වන්නේ තොරතුරු තාක්ෂණ හා සම්බන්ධ වෙළෙඳ කටයුතු බව ද ඒ මඟින් වසරකට රුපියල් කෝටි 2600 ක පමණ විදේශ විනිමය ආදායමක් වාර්ෂිකව ලබන බව ද ඔහු කීය.මීට අමතරව රාජ්‍ය නිලධාරීන් තොරතුරු තාක්ෂණයේ සවිබල ගැන්වීමේ ඉ - ශ්‍රී ලංකා වැඩ සටහන යටතේ ගුරුවරුන් ලක්ෂයකට පුහුණුවක් ලබා දී ඇත.රාජ්‍ය ආයතන 500 ක් පමණ ජාල ගත ස්වයංක්‍රීකරණයට ලක්කර තිබෙන අතර පාසල් 6000 ක පරිගණක විද්‍යාගාර ඉදි කරමින් පවතින බවත් දුම්රිය දෙපාර්තමේන්තුව, පශු සම්පත් මණ්ඩලය, සෞඛ්‍ය අමාත්‍යාංශය, බස්නාහිර ඉඩම් කොමසාරිස් දෙපාර්තමේන්තුව, දැන්වීම් තොරතුරු තාක්ෂණය සමග එක්වී සිය කටයුතු ස්වයංක්‍රීකරණය කර ඇති බවත් දේවපුර මහතා පවසයි.මේ සියලු අංශවල දියුණුව මත සිංහල බසින් පරිගණක කටයුතු කිරීමේ අරමුණින් මයික්‍රොසොෆ්ට් ඔෆිස් සහ වින්ඩෝස් විස්ටා අකුරු මුද්‍රණ සිංහල භාෂාවෙන් එළි දැක්වී ඇත. මීට අමතරව සිංහල යුනිකේත භාවිතය පුළුල් කිරීමට ශ්‍රී ලංකා තොරතුරු හා සන්නිවේදන තාක්ෂණ නියෝජිතායතනය මඟින් ‘භාෂිත’ නම් නව අක්ෂර මාලාවක් ද හඳුන්වා දී තිබේ.ජගත් තොරතුරු තාක්ෂණ සූදානම් දර්ශකයේ යළිත් ඉදිරියට පැමිණීමට ශ්‍රී ලංකාවට හැකි වී ඇත. ඒ අනුව ලෝකයෙන්ම 2005 දී 83 වැනි ස්ථානයට පත්වී තිබු ශීී‍්‍ර ලංකාව 2009 දී ලෝකයෙන්ම 72 වැනි ස්ථානයට පත්වී ඇත.මේ අතර මෙක්සිකෝවේ පැවැති තොරතුරු තාක්ෂණ විශ්ව සමුළු සම්මාන උලෙළේදී ශ්‍රී ලංකා තොරතුරු හා සන්නිවේදන තාක්ෂණ නියෝජිතායතනයට(ධ්ඛ්ඊඒ) සම්මාන දෙකක් හිමිවිය.රටවල් 157 ක පරිගණක ව්‍යාපෘති 546 ක් පරදවා මෙම සමුළුවේදී ලොව රාජ්‍ය අංශය සහ තොරතුරු තාක්ෂණ ක්ෂේත්‍රයේ නිර්මාණශීලි ව්‍යාපෘතිය ලෙස තෝරාගනු ලැබුවේ ජනාධිපතිතුමාගේ උපදෙස් මත ජනාධිපති ලේකම් ලලිත් වීරතුංග මහතාගේ මෙහෙයවීමෙන් ක්‍රියාත්මක රාජ්‍ය තොරතුරු තාක්ෂණය වැඩ සටහනයි. ඉහත එක් සම්මානයක් එයට හිමිවූ අතර අනෙක් සම්මානය ලැබුණේ ඉ - ශ්‍රී ලංකා තවත් ප්‍රධාන අංශයක් වන දෘශ්‍ය ආබාධිත හා ශ්‍රව්‍ය ආබාධිත අයට පරිගණක පුහුණුව ලබාදීමේ ව්‍යාපෘතියටයි.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=aa09110810</link>
    <topic>ඉදිරියේ පවත්වන ඕනෑම මැතිවරණයකින් සන්ධානය විශිෂ්ට ජයක් ලබනවා</topic>
    <author/>
    <content>එජාප ජ්‍යෙෂ්ඨයෝ පක්ෂය හැර යෑමට සැරසෙතිඅරමුණ ඉටු නොවන පෙරමුණක්වී අස්වැන්න බුසල් කෝටි තුනහමාරකින් ඉහළටනැති බැරි ජනතාව වෙනුවෙන් හඬ නැඟූ ජනතා නායකයාගේ ගුණ සැමරේශ්‍රී ලංකාව ඉතිහාසයේ විශාලතම විදේශ විනිමය සංචිතයට හිමිකම් කියයිසීනි, පරිප්පු, ටින් මාළු මිල පහතටඩී.ඒ.සමරු දෙසුම 11 දාශ්‍රීලනිප මහ සමුළුව ලබන ඉරිදාඅලුත් පොලිස්පති “ඇඳුම” මාරු කරයිහම්බන්තොට නව ගුවන් තොට ඉදිකිරීම් 27දා ඇරැඹෙයිපසුගිය වසර හය ඇතුළතදී පරිගණක තාක්ෂණ සාක්ෂරතාව හත් ගුණයකින් වැඩිවෙලාඉදිරියේ පවත්වන ඕනෑම මැතිවරණයකින් සන්ධානය විශිෂ්ට ජයක් ලබනවාආසියාවේ ලොකුම තොරතුරු තාක්ෂණ සමුළුව ලංකාවේඑන්න බලන්න ගුවන් හමුදාවෙන් ඇරියුම්රෙජිස්ට්‍රාර් ජෙනරාල් දෙපාර්තමේන්තු ජංගම සේවයක් යාපනයේඇමැති දිනේෂ් ගුණවර්ධන පවසයිඉදිරියේදී පවත්වනු ලබන කුමන මැතිවරණයක් වුවද විශිෂ්ට ලෙස ජය ගැනීමේ හැකියාව සන්ධානයට ඇති බවත්, අඛණ්ඩව නොහැකියාවම ප්‍රදර්ශනය කර ඇති එජාපය දරුණු පරාජයන් සුපුරුදු පරිදි ඉදිරි මැතිවරණ වලදී ද ලබන බවත් මහජන එක්සත් පෙරමුණේ නායක, ආණ්ඩු පක්ෂයේ ප්‍රධාන සංවිධායක අමාත්‍ය දිනේෂ් ගුණවර්ධන මහතා ප්‍රකාශ කරයි. ඔහු මේ බව ප්‍රකාශ කළේ බොරලැස්ගමුවේ පැවැති ජන හමුවකට සහභාගි වෙමිනි.තවදුරටත් අදහස් දැක්වූ ඒ මහතා මෙසේ ද කීය.ඉදිරියේ පවත්වනු ලබන කුමන හෝ මැතිවරණයක් විශිෂ්ට අයුරින් ජය ගැනීමේ හැකියාව සන්ධාන රජයට ඇත. එසේම ඉදිරි මැතිවරණවලදී සුපුරුදු පරිදි පසුගිය කාලයේ මෙන්ම ලජ්ජාසහගත පරාජයන් වාර්තා කිරීමේ ඉරණමට එජාපය මුහුණ දෙනු ඇත. එසේ වන්නේ ඔවුනට ජනතාව හෝ රට දිනවීමේ දැක්මක්, වැඩසටහනක්, ප්‍රතිපත්තියක් නැතිකම නිසාය.දේශපාලන උප්පරවැට්ටි, කුමන්ත්‍රණ කළාට ජනතාවගේ ඡන්දය ලබාගත නොහැකිය. එසේම එජාපය අද ජනාධිපතිවරණ අපේක්ෂකයන් සොයමින් අංජනම් එළි බලන කනගාටුදායක තත්ත්වයකට ද මුහුණ දී තිබේ. මෙවැනි පසුතලයකට ප්‍රධාන විපක්ෂය තල්ලු වී තිබෙන්නේ දේශපාලන බංකොලොත්කමේ අන්තයටම ගිලී සිටින බැවිනි. මින් ගොඩ ඒමට හැකියාවක් ලැබෙන්නේ හරි දැක්මක් රට හා ජනතාව හමුවේ තැබීමෙන් පමණක් බව ප්‍රකාශ කළ යුතුය.සන්ධාන රජයට රටත්, ජනතාවත් නැංවීමේ හරි දැක්මක් ඇත. හරි දැක්මක් තිබූ නිසා යුද්ධය ජය ගන්නා ලදී. එසේම ආර්ථික යුද්ධය ද අපි කුමන අභියෝග පැවැතිය ද ජය ගන්නෙමු.ඒ විශ්වාසය ජනතාව සතුව පවතින බව පසුගිය මැතිවරණ වලදී ජනතාව මොනවට ඔප්පුකර තිබේ. ජනතාවට අවශ්‍ය වන්නේ බොරුකාර දේශපාලන ගමන් මගක් නොව රටට හා ජනතාවට දැනෙන වැඩක් කරන හරි ගමනක යන දේශපාලන සන්ධානයකි. ඒ දේශපාලන සන්ධානය ඇත්තේ අපිටය.මැතිවරණ තැබීමට හෝ මැතිවරණ ජය ගැනීමට අපිට අභියෝග නැත. අපිට තිබෙන අභියෝගය නම් බලවත් විපක්ෂයක් තනා ගන්නේ කෙසේද යන්නයි.ඒ තරමට විපක්ෂය ප්‍රතිපත්තියෙන් හා ක්‍රියාකාරිත්වයෙන් හීනය. මේ හීනකමින් ගොඩ ඒමට ඔවුනට දැක්මක් හෝ ක්‍රියාකාරිත්වයක් ඇති බවක් නොපෙනේ යැයි ද ඇමැතිවරයා කීය.අපේ රජය ලොව සෑම රාජ්‍යයක්ම බැහැ යැයි කියූ ලොව දරුණුතම ත්‍රස්තවාදය පරාජය කළ බව අප මතක තබා ගත යුතුය. එහිදී අපේ ජනාධිපතිතුමා දුන් අසාහාය දේශපාලන නායකත්වයත්, අපේ යුද්ධ හමුදාවේ අසාමාන්‍ය කැපවීමත් ලෝක දේශපාලන ඉතිහාසයේ කිසිවකුටත් අමතක කළ නොහැකි අපූරු මතක සටහන් වේ යැයි ද ඇමැතිවරයා කීය.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=aa09110811</link>
    <topic>ආසියාවේ ලොකුම තොරතුරු තාක්ෂණ සමුළුව ලංකාවේ</topic>
    <author/>
    <content>එජාප ජ්‍යෙෂ්ඨයෝ පක්ෂය හැර යෑමට සැරසෙතිඅරමුණ ඉටු නොවන පෙරමුණක්වී අස්වැන්න බුසල් කෝටි තුනහමාරකින් ඉහළටනැති බැරි ජනතාව වෙනුවෙන් හඬ නැඟූ ජනතා නායකයාගේ ගුණ සැමරේශ්‍රී ලංකාව ඉතිහාසයේ විශාලතම විදේශ විනිමය සංචිතයට හිමිකම් කියයිසීනි, පරිප්පු, ටින් මාළු මිල පහතටඩී.ඒ.සමරු දෙසුම 11 දාශ්‍රීලනිප මහ සමුළුව ලබන ඉරිදාඅලුත් පොලිස්පති “ඇඳුම” මාරු කරයිහම්බන්තොට නව ගුවන් තොට ඉදිකිරීම් 27දා ඇරැඹෙයිපසුගිය වසර හය ඇතුළතදී පරිගණක තාක්ෂණ සාක්ෂරතාව හත් ගුණයකින් වැඩිවෙලාඉදිරියේ පවත්වන ඕනෑම මැතිවරණයකින් සන්ධානය විශිෂ්ට ජයක් ලබනවාආසියාවේ ලොකුම තොරතුරු තාක්ෂණ සමුළුව ලංකාවේඑන්න බලන්න ගුවන් හමුදාවෙන් ඇරියුම්රෙජිස්ට්‍රාර් ජෙනරාල් දෙපාර්තමේන්තු ජංගම සේවයක් යාපනයේආසියාවේ විශිෂ්ටතම තොරතුරු තාක්ෂණ සමුළුව හා ප්‍රදර්ශනය වශයෙන් සැලකෙන ‘ඉ-ඒෂියා 2009’ තොරතුරු තාක්ෂණ සමුළුව හා ප්‍රදර්ශනය ලබන මස දෙවැනි දා සිට හතරවැනිදා තෙක් කොළඹ බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේදී පැවැත්වේ.දැනටමත් තොරතුරු තාක්ෂණ ක්ෂේත්‍රයේ නව ආකෘති පිළිබඳ ලේඛන දෙසීයකට වැඩි සංඛ්‍යාවක් ලොව විවිධ රටවලින් සමුළුව සඳහා ඉදිරිපත් කිරීමට කටයුතු යොදා ඇතැයි ශ්‍රී ලංකා තොරතුරු හා සන්නිවේදන තාක්ෂණ නියෝජිතායතනයේ (ICTA) සභාපති ජනාධිපති ජ්‍යෙෂ්ඨ උපදේශක මහාචාර්ය පී.ඩබ්ලිව්.ඈපාසිංහ මහතා පවසයි. ප්‍රධාන තේමා පහක් ඔස්සේ “ඉ-ඒෂියා 2009 සමුළුව“ පැවැත්වේ.ඉ- රාජ්‍යය, ඩිජිටල් අධ්‍යාපන ක්‍රමවේද, නව තොරතුරු තාක්ෂණ ක්‍රමවේද, ග්‍රාමීය තාක්ෂණ මධ්‍යස්ථාන සහ තොරතුරු තාක්ෂණයෙන් සවිබල ගැන්වුණු සෞඛ්‍යය සේවයක් එම තේමා පහයි.සමුළුව සහ තාක්ෂණික කමිටු රැස්වීම සඳහා විශාල පිරිසක් සහභාගිවනු ඇතැයි ඉ-ඒෂියා තාක්ෂණික කමිටු සභාපති මහාචාර්ය විජය කුමාර් මහතා ප්‍රකාශ කළේය. ලෝකයේ තොරතුරු තාක්ෂණ පුරෝගාමීන් කිහිප දෙනෙකු ද කොළඹ පැවැත්වෙන සමුළුවට සහභාගිවීමට නියමිතය.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=aa09110812</link>
    <topic>එන්න බලන්න ගුවන් හමුදාවෙන් ඇරියුම්</topic>
    <author>දයා ඩී. ෆොන්සේකා</author>
    <content>එජාප ජ්‍යෙෂ්ඨයෝ පක්ෂය හැර යෑමට සැරසෙතිඅරමුණ ඉටු නොවන පෙරමුණක්වී අස්වැන්න බුසල් කෝටි තුනහමාරකින් ඉහළටනැති බැරි ජනතාව වෙනුවෙන් හඬ නැඟූ ජනතා නායකයාගේ ගුණ සැමරේශ්‍රී ලංකාව ඉතිහාසයේ විශාලතම විදේශ විනිමය සංචිතයට හිමිකම් කියයිසීනි, පරිප්පු, ටින් මාළු මිල පහතටඩී.ඒ.සමරු දෙසුම 11 දාශ්‍රීලනිප මහ සමුළුව ලබන ඉරිදාඅලුත් පොලිස්පති “ඇඳුම” මාරු කරයිහම්බන්තොට නව ගුවන් තොට ඉදිකිරීම් 27දා ඇරැඹෙයිපසුගිය වසර හය ඇතුළතදී පරිගණක තාක්ෂණ සාක්ෂරතාව හත් ගුණයකින් වැඩිවෙලාඉදිරියේ පවත්වන ඕනෑම මැතිවරණයකින් සන්ධානය විශිෂ්ට ජයක් ලබනවාආසියාවේ ලොකුම තොරතුරු තාක්ෂණ සමුළුව ලංකාවේඑන්න බලන්න ගුවන් හමුදාවෙන් ඇරියුම්රෙජිස්ට්‍රාර් ජෙනරාල් දෙපාර්තමේන්තු ජංගම සේවයක් යාපනයේදයා ඩී. ෆොන්සේකාශ්‍රී ලංකා ගුවන් හමුදාවේ 58 වසරක ඉතිහාසය විදහා දක්වන ගුවන් හමුදා කෞතුකාගාරය පසුගියදා මහින්ද රාජපක්ෂ ජනාධිපතිතුමා අතින් විවෘත කෙරිණ. ජනාධිපතිතුමා එහිදී ගුවන් හමුදා කෞතුකාගාර වෙබ් අඩවිය ද විවෘත කෙළේය.ජනාධිපතිතුමා සමඟ මේ අවස්ථාවට ජනාධිපති ලේකම් ලලිත් වීරතුංග, ආරක්ෂක ලේකම් ගෝඨාභය රාජපක්ෂ හා ගුවන් හමුදාපති එයාර් චීෆ් මාර්ෂල් රොෂාන් ගුණතිලක යන මහත්වරු ද සහභාගි වූහ.ශ්‍රී ලංකා ගුවන් හමුදා කෞතුකාගාරය ගුවන් කටයුතු ඉතිහාසය පිළිබඳව ශ්‍රී ලංකාවේ ඇති එකම කෞතුකාගාරයයි. රයිට් සහෝදරයන් ගුවන් යානාව නිර්මාණය කිරීමේ සිට ගුවන් යානා පිළිබඳ සියලු තොරතුරු මේ කෞතුකාගාරයේ විදහා දැක්වෙයි. මේ ගුවන් හමුදා කෞතුකාගාරය පිහිටුවා ඇත්තේ රත්මලාන ගුවන් හමුදා පරිශ්‍රයේ අක්කර 7 ක භූමි භාගයකය.ශ්‍රී ලංකා ගුවන් හමුදාවේ විකාශය පිළිබඳව සියලු තොරතුරු පැරැණි ගුවන් යානා මෙන්ම එල්ටීටීඊ ත්‍රස්තවාදීන්ගෙන් අල්ලා ගත් සැහැල්ලු ගුවන් යානා ද මෙහි ප්‍රදර්ශනයට තබා ඇත.ඉරිදා දින හැර සතියේ අනෙකුත් සෑම දිනකම උදෑසන 9 සිට 5.00 දක්වා විවෘතව තැබේ. මේ කෞතුකාගාරය නැරැඹීමට පැමිණෙන ලෙසට ගුවන් හමුදාව මහජනතාවට ඇරියුම් කැර සිටී.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=aa09110813</link>
    <topic>රෙජිස්ට්‍රාර් ජෙනරාල් දෙපාර්තමේන්තු ජංගම සේවයක් යාපනයේ</topic>
    <author/>
    <content>එජාප ජ්‍යෙෂ්ඨයෝ පක්ෂය හැර යෑමට සැරසෙතිඅරමුණ ඉටු නොවන පෙරමුණක්වී අස්වැන්න බුසල් කෝටි තුනහමාරකින් ඉහළටනැති බැරි ජනතාව වෙනුවෙන් හඬ නැඟූ ජනතා නායකයාගේ ගුණ සැමරේශ්‍රී ලංකාව ඉතිහාසයේ විශාලතම විදේශ විනිමය සංචිතයට හිමිකම් කියයිසීනි, පරිප්පු, ටින් මාළු මිල පහතටඩී.ඒ.සමරු දෙසුම 11 දාශ්‍රීලනිප මහ සමුළුව ලබන ඉරිදාඅලුත් පොලිස්පති “ඇඳුම” මාරු කරයිහම්බන්තොට නව ගුවන් තොට ඉදිකිරීම් 27දා ඇරැඹෙයිපසුගිය වසර හය ඇතුළතදී පරිගණක තාක්ෂණ සාක්ෂරතාව හත් ගුණයකින් වැඩිවෙලාඉදිරියේ පවත්වන ඕනෑම මැතිවරණයකින් සන්ධානය විශිෂ්ට ජයක් ලබනවාආසියාවේ ලොකුම තොරතුරු තාක්ෂණ සමුළුව ලංකාවේඑන්න බලන්න ගුවන් හමුදාවෙන් ඇරියුම්රෙජිස්ට්‍රාර් ජෙනරාල් දෙපාර්තමේන්තු ජංගම සේවයක් යාපනයේනොවැම්බර් 7, 8 යන දෙදින පුරා යාපනයේදී ජංගම සේවාවන් දෙකක් පැවැත්වීමට රෙජිස්ට්‍රර් ජෙනරාල් දෙපාර්තමේන්තුව සැලැසුම් කර තිබෙන බව එහි රෙජිස්ට්‍රර් ජෙනරාල් ඊ. එම්. ගුණසේකර මහතා පවසයි.08 වෙනි දින පැවැත්වීමට නියමිත වැඩමුළුව පේදුරුතුඩුවේ වේලායුදම් මධ්‍ය මහා විද්‍යාලයේදී පැවැත්වෙනු ඇත.මෙම ජංගම සේවාවන් දෙක සංවිධානය කිරීම සහ මූල්‍ය අනුග්‍රහය එක්සත් ජාතීන්ගේ සංවර්ධන වැඩ සටහනේ (UNDP) මඟින් සිදු කරනු ලැබේ. මේ යටතේ උප්පැන්න සහතික ලියා පදිංචි කර නොමැති අයගේ උප්පැන්න සහතික ලියා පදිංචි කිරිම, දැනට මෙම සහතික ලියාපදිංචි කර ඇති අයට අවශ්‍ය නම් එම සහතික ලබා ගැනීමට අවශ්‍ය කටයුතු කිරීම සහ මෙම සහතිකවල සංශෝධනයක් සිදු කිරීමට අවශ්‍ය අයට ඒ සඳහා අවශ්‍ය කටයුතු සම්පාදනය කර දීම සිදු කරනු ලැබේ.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=ab0911081</link>
    <topic>අපේ පක්ෂයට ජනාධිපතිතුමා එක්ක හැරෙන්නවත් බෑ</topic>
    <author>චන්දන බණ්ඩාර</author>
    <content>අපේ පක්ෂයට ජනාධිපතිතුමා එක්ක හැරෙන්නවත් බෑජාතියේ වාසනාවට උපන් ජන හිතවාදී නායකයා ඩී. ඒ. රාජපක්ෂඑජාප මන්ත්‍රීවරු කියතිගිය සතියේ ජනාධිපතිතුමා නේපාලයේ නිල සංචාරයක නිරත විය. ජනාධිපතිතුමා ඇතුළු දූත පිරිස නේපාලයේ ත්‍රිභූවාන් ගුවන්තොටට ගොඩබසින විට ජනාධිපතිතුමා ඇතුළු පිරිස පිළිගත්තේ නේපාල නියෝජ්‍ය අගමැති සහ විදේශ ඇමැති සුජාතා කොයිරාළ විසිනි.ජනාධිපතිතුමා එදින නේපාලයේ නවාතැන් ගත්තේ හෝල්ට් ක්‍රවුන් ප්ලාසා හෝටලයේය. එහිදී ජනාධිපතිතුමා විශේෂ අමුත්තකු මුණගැසුණේය. ඒ නේපාලයේ හිටපු අගමැති වරයකු වූ පුෂ්පකමල් දයාල් නොහොත් ප්‍රචණ්ඩාය.ජනාධිපතිතුමාට එහිදී නේපාල හිටපු අගමැති ප්‍රචණ්ඩා තම ප්‍රශංසාව පළ කළේ ලංකාවේ ත්‍රස්තවාදයට තිත තැබීම ගැන කියමිනි. ඉන් අතුරුව ජනාධිපතිතුමා ගියේ යන් ඇන්ඩ් යෙට් හෝටලයටය. එහිදී ජනාධිපතිතුමා ලංකාවේ ශිෂ්‍යයන් පිරිසක් මුණගැසුණේය. “ලෝකේ කොහේ හිටියත් ලංකාව අමතක කරන්න එපා” ජනාධිපතිතුමා එහිදී සිසුන්ට උපදෙසක් දුන්නේය.”ලංකාවේ දැන් හොඳ වාතාවරණයක් තිබෙනවා. ඒ නිසා ලංකාවට පැමිණෙන ලෙස මම ආරාධනා කරනවා” ජනාධිපතිතුමා සිසුන්ට කීවේය.ජනාධිපතිතුමා සිය නේපාල සංචාරයේදී නේපාලයේ සුප්‍රකට ව්‍යාපාරිකයකු හමුවුණේය. ඒ බිනෝද් චෞද්රි නැමැත්තාය. හෙතෙම ජනාධිපතිතුමා හමුවීමට යන් ඇන්ඩ් යෙට් හෝටලයට පැමිණියේය. බිනෝද් චෞද්රි එහිදී ජනාධිපතිතුමා සමඟ ආයෝජන ගිවිසුම් කීපයක් ගැන සාකච්ඡා කළේය. එහි ජනාධිපතිතුමා වෙනුවෙන් විශේෂ භෝජන සංග්‍රහයක් පිළියෙළ කැර තිබිණි. ඒ නේපාලයේ සිටින ශ්‍රී ලංකා තානාපතිවරයා විසිනි.ඊට පසු දිනයේ ජනාධිපතිතුමා ඇතුළු දූත පිරිස පිටත්ව ගියේ ලුම්බිණියටය. ඒ විශේෂ හෙලිකොප්ටර් යානා දෙකකිනි. ලුම්බිණිය පූජා භූ®මියේදී ජනාධිපතිතුමා විශේෂ පූජා කිහිපයකට සහ විවෘත කිරීම් කීපයකට සහභාගි වුණේය.මේ අතරතුර ජනාධිපතිතුමා ලුම්බිණියේ ස්වාමීන්වහන්සේලාගෙන් විශේෂ ඉල්ලීමක් කළේය. “හාමුදුරුවනේ ලංකාවේ ප්‍රදේශ ගණනාවකටම නියඟයක් ඇති වෙලා තියෙනවා. ඒ නිසා ලක්ෂ හතක විතර ජනතාව අසරණ වෙලා. ඒ නිසා නියඟය හමාර කරලා වර්ෂාව ලබා දෙන ලෙස බාරයක් වෙන්ඩ ඕන” ජනාධිපතිතුමා කීවේය.ඉන් අනතුරුව ජනාධිපතිතුමා නියඟය පැවැති ප්‍රදේශවලට වර්ෂාව ලැබෙන ලෙස ඉල්ලමින් බාරයක් වුණේය. ඉන් අනතුරුව ජනාධිපතිතුමා නේපාල ජනාධිපතිවරයා සහ අගමැතිවරයා හමුවී දෙරටේ සහයෝගීතාවයට ගත හැකි ක්‍රියාමාර්ග ගැන සාකච්ඡා කළේය.ගිය සතියේ පාර්ලිමේන්තුවේදී මුදල් නියෝජ්‍ය ඇමැති සහ රාජ්‍ය ආදායම් ඇමැති රංජිත් සියඹලාපිටිය රාජ්‍ය සේවකයන්ට සුබ පණිවිඩයක් ලබා දුන්නේය. “අමතර බදු වැඩි නොකර අපේ රජය නොවැම්බර් මාසයේ සිට ක්‍රියාත්මක වෙන විදියට රාජ්‍ය සේවකයන්ගේ වැටුප් වැඩි කරනවා. මාස දෙකක හිඟ වැටුප් සමඟ එය ලබා දෙන්න රජය තීරණය කළා” ඇමැති සියඹලාපිටිය පාර්ලිමේන්තුවේ දී කීවේය.මේ අතර එ.ජා.ප. නීති උපදේශක පාර්ලිමේන්තු මන්ත්‍රී කේ.එන්.චොක්සි ගිය බ්‍රහස්පතින්දා මාධ්‍ය වෙත විශේෂ ප්‍රකාශයක් කළේය. “විධායක බලතල යොදාගෙන ජාතීන් අතර සුහදතාව ඇති කර රට ගොඩනැඟීමට විධායක ජනාධිපති ධූරය අවශ්‍යයි. ජාතියට වැදගත්කමක් ඇති විධායක ජනාධිපති ධූරය තවදුරටත් පැවැතිය යුතුයි.” කේ.එන්.චොක්සි මන්ත්‍රීවරයා අවධාරණය කළේය.”මේ රටේ බිහිවූ විධායක ජනාධිපතිවරු බලය යොදාගෙන රටට වැඩදායී කාර්යයන් රැසක් ඉටු කළා. ඒ නිසා මේ කලබලේ විධායක ජනාධිපති ධූරය අහෝසි කළ යුතු නැහැ. අවශ්‍ය නම් විධායක ජනාධිපති ධූරය නවීකරණය කළ හැකියි” එ.ජා.ප. නීති උපදේශක කේ.එන්.චොක්සි අවධාරණය කළේය.”විධායක ජනාධිපති ධූරය නිසා තමයි ත්‍රස්තවාදය පරාජය කරන්න ඉඩ ලැබුණේ. ජනාධිපතිතුමාට පාර්ලිමේන්තුවේ සහ ඉන් පිටත දේශපාලන පක්ෂ සමඟ සාකච්ඡා කරලා විශාල වැඩ කොටසක් රටට කරන්න පුළුවන්” එ.ජා.ප. මන්ත්‍රී චොක්සි කියා සිටියේය.මේ අතර එ.ජා.ප. යේ මූලිකත්වයෙන් පිහිටුවා ගත් එක්සත් ජාතික සන්ධානය පසුගිය දිනවල ප්‍රකාශ කළේ විධායක ජනාධිපති ධූරය අහෝසි කිරීමට තම සන්ධානය කැප වෙන බවය. එවැනි පසුබිමක එ.ජා.ප. මන්ත්‍රී චොක්සිගේ ප්‍රකාශය එ.ජා.ප. නායකයා ඇතුළු පිරිසට දුන් අතුල් පහරක් බව දේශපාලන විචාරකයෝ පැවසූහ.මේ අතරතුර කේ.එන්.චොක්සි මන්ත්‍රීවරයා විධායක ජනපති ධූරය පැවැතීමෙන් රටට සිදුවූ තවත් වාසි කීපයක් ද අවධාරණය කළේය. “විධායක ජනපති ධූරයේ මහිමයෙන් 1978 දී ජේ.ආර්. ජයවර්ධන ජනාධිපතිතුමා මේ රටට විවෘත ආර්ථිකය හඳුන්වා දුන්නා. ප්‍රේමදාස ජනාධිපතිතුමා ඇඟලුම් කර්මාන්තශාලා හැදුවා.” එ.ජා.ප. මන්ත්‍රී චොක්සි අවධාරණය කළේය.ඉදිරි වසරේ මුල් මාස හතර සඳහා රජය පාර්ලිමේන්තුවට ගෙන ආ අතුරු සම්මත ගිණුම නීතිවිරෝධී බවට පසුගිය සතියේ මැසිවිලි නැඟීය. නමුත් කේ.එන්.චොක්සි මන්ත්‍රීවරයා මාධ්‍ය වෙත කියා සිටියේ රජය පාර්ලිමේන්තුවට අතුරු සම්මත ගිණුමක් ඉදිරිපත් කිරීම නීතිවිරෝධී නොවන බවය.ගිය සතියේ රජයේ ප්‍රවෘත්ති දෙපාර්තමේන්තුවේදී රජයේ කැබිනට් තීරණ දැනුම් දීමේ මාධ්‍ය හමුව පැවැත්විණි. ඒ රජයේ කැබිනට් ප්‍රකාශක ජනමාධ්‍ය හා තොරතුරු ඇමැති සහ ආයෝජන ප්‍රවර්ධන සහ ව්‍යවසාය සංවර්ධන ඇමැති අනුර පි‍්‍රයදර්ශන යාපා ගේ ප්‍රධානත්වයෙනි.එම මාධ්‍ය හමුවේදී මාධ්‍යවේදියකු ඇමැති අනුර යාපා ගෙන් විමසා සිටියේ අන්තර්ජාතික අවි ජාවාරම්කරුවකු වූ එල්ටීටීඊ අවි සැපැයුම්කරු කේ.පී. නොහොත් කුමාරන් පද්මනාදන්ට එරෙහිව රජය නීති මඟින් කටයුතු නොකරන්නේ කුමන හේතුවක් නිසා ද යන්න ගැනය. ඒ පිළිබඳව පසුගිය දිනෙක එජාප මන්ත්‍රී අකිල විරාජ් කාරියවසම් රජයට චෝදනා කැර තිබු බව ද මාධ්‍යවේදියා කියා සිටියේය.“අපි එජාප මන්ත්‍රී අකිලගේ නොවැදගත් ප්‍රශ්නවලට පිළිතුරු දීම එතරම් සුදුසු නැහැ. මතක තියා ගන්ඩ එජාපය එල්ටීටීඊයට අවි දුන්න චෝදනාවෙන් තවම නිදහස් වෙලා නැහැ. එහෙව් එජාපය තමයි අද කුමාරන් පද්මනාදන් ගැන ප්‍රශ්න කරන්නේ. එජාප මන්ත්‍රීවරුන්ට ලජ්ජා නැද්ද” ඇමැති අනුර යාපා විමසා සිටියේය.“ඒ වගේම තමයි කේ.පී. කියන කොටි ත්‍රස්තවාදියා අත්අඩංගුවට ගත්තේ ලංකාවේදී නොවෙයි. ඒ නිසා ත්‍රස්තවාදී නායකයකු පිටරටකදී අත්අඩංගුවට ගත් රණවිරුවන්ට එජාපය ප්‍රශංසා කරන්නේ නැහැ. එහෙම එජාපය තමයි මේ වගේ මෝඩ ප්‍රශ්න අහන්නේ.” ඇමැති අනුර යාපා කියා සිටියේය.ගිය සතියේ පාර්ලිමේන්තුවේදී අතුරු සම්මත ගිණුම පිළිබඳ විවාදය පැවැත්විණි. එහිදී එජාප මන්ත්‍රී කබීර් හෂීම් අපූරු කථාවක් කළේය. “ඉස්සර කාලේ රජවරුන්ට ප්‍රධාන නිලධාරීන් දෙන්නෙක් හිටියා. එක් අයෙක් රජු වෙනුවෙන් බදු එකතු කරන්නා ඒ මන්නන්නා කියලා කෙනෙක්. අනෙක් නිලධාරියා රටේ ධාන්‍යාගාරයට ධාන්‍ය එකතු කරන්නා. ඔහු හැඳින්නුවේ උණ්ඩියා කියලා. අදත් මේ පාර්ලිමේන්තුවේ මේ චරිත දෙකට පණ පොවන දෙන්නෙක් ඉන්නවා. මන්නන්නා තමයි ඇමැති රංජිත් සියඹලාපිටිය. උණ්ඩියා තමයි ඇමැති බන්දුල ගුණවර්ධන.” එජාප මන්ත්‍රී කබිර් හෂිම් පාර්ලිමේන්තුව දෙවනත් කරමින් කියා සිටියේය.ඒ සමඟම ඇමැති රංජිත් සියඹලාපිටිය පාර්ලිමේන්තුවේදී නැගී සිටියේය. “මන්ත්‍රීතුමා මමනම් උන්ඩියා සහ මන්නන්නා ගැන අහලා නැහැ. හැබැයි මම බම්මන්නා ගැන අහලා තියෙනවා. බම්මන්නා කියන්නේ නායකයන් ඉදිරියේ සභාවකදී විහිළු සපයන්නා. අද එජාප නායක රනිල් වික්‍රමසිංහගේ විහිළු කදිමට ඔබතුමා මේ සභාවේ කියනවා. ඒ නිසා ඔබතුමා බම්මන්නගේ චරිතය රඟපානවා කියලා මතක තියා ගන්න” ඇමැති සියඹලාපිටිය කීවේ පාර්ලිමේන්තු සභා ගැබ සිටි මන්ත්‍රීවරු සිනා සාගරයක ගිල්වමිනි.ගිය සතියේ එ.ජා.ප. නායක රනිල් වික්‍රමසිංහ ගේ ප්‍රධානත්වයෙන් එ.ජා.ප. කෘත්‍යාධිකාරී මණ්ඩලය රැස්වීය. එහිදී මුලින්ම එ.ජා.ප. මහ ලේකම් තිස්ස අත්තනායක කෘත්‍යාධිකාරී මණ්ඩල වාර්තාව ඉදිරිපත් කළේය.එක්සත් ජාතික සන්ධානයේ මහලේකම්වරයා හැටියට අපට ස්වාධීන පුද්ගලයකු පත්කරන්න සිදුවුණා. ඒ නිසා එන්.වී.කේ.වේරගොඩ පත් කළේ.””රනිල්ගේ හැටි ඔහොම තමයි. රනිල් කාටවත් ඉදිරියට යන්න දෙන්නේ නැහැ” එ.ජා.ප. මන්ත්‍රීවරු ඒ සමඟම කතා කරන්නට පටන් ගත්හ. ඉන් පසුව කෘත්‍යාධිකාරි මණ්ඩලයේදී එ.ජා.ප. මන්ත්‍රීවරු එ.ජා.ප. නායක රනිල්ට දොස් කියන්නට පටන්ගත්හ. “සන්ධානය අස්සන් කළා. හැබැයි පොල්තෙල් පහන පත්තු කළේ නැහැ. මඟුල් බෙර නැහැ. මහින්ද රාජපක්ෂ ජනාධිපතිතුමා වැඩක් කළොත් එහෙම නෙවෙයි. ජනාධිපතිතුමා සමඟ අපේ පක්ෂයට හැරෙන්නවත් බැහැ” එ.ජා.ප. මන්ත්‍රීවරු චෝදනා කරන්නට පටන්ගත්හ.ඉන්පසුව එ.ජා.ප. නැඟෙනහිර පළාත් මන්ත්‍රී ශෂිදරන් එ.ජා.ප. නායකයාගෙන් විමසා සිටියේ එක්සත් ජාතික සන්ධානයේ මහ ලේකම් ධූරයෙන් තිස්ස අත්තනායක ඉවත් කිරීම ගැනය. ඊට පිළිතුරු දුන්නේ එ.ජා.ප. හිටපු සභාපති මලික් සමරවික්‍රමය.එක්සත් ජාතික පක්ෂයේ මහ ලේකම් ධූරය තිස්සට අරන් දුන්නේ මම. හැබැයි කලගුණ නොදන්නා කෙනෙක්. අනෙක තිස්ස මහලේකම් කමේ වැඩ හරියට කරනවද කියලා ප්‍රශ්නයක් තියෙනවා.” එ.ජා.ප. හිටපු සභාපති මලික් සමරවික්‍රම කියා සිටියේය.මේ අතරතුර ගිය බ්‍රහස්පතින්දා පාර්ලිමේන්තුවේදී එ.ජා.ප. මන්ත්‍රී රංගේ බණ්ඩාර ජනාධිපතිතුමාගේ සම්බන්ධීකරණ ලේකම් කුමාරසිරි හෙට්ටිගේට තදින් වාග් ප්‍රහාරයක් එල්ල කළේය. එම වාග් ප්‍රහාරය පිටුපස එ.ජා.ප. මන්ත්‍රී වජිර අබේවර්ධන සිටින බව පසුව කුමාරසිරි හෙට්ටිගේ ලේකම්වරයාට දැනගන්නට ලැබී තිබිණි.ජාතික නිදහස් පෙරමුණේ දිසා සමුළු තුනක් ගිය සතියේ පැවැත්විණි. මේ දිසා සමුළු කුරුණෑගල, මොනරාගල සහ රත්නපුර දිස්ත්‍රික්කවලදී පැවැත්විණි. ජා.නි.පෙ. කුරුණෑගල දිසා සමුළුව පැවැතියේ කුරුණෑගල බෞද්ධ සංගම් ශාලාවේදීය. එහිදී කුරුණෑගල දිසා ජා.නි.පෙ. නායකත්වයට සේනාරත්න ද සිල්වා යළිත් තේරී පත්විය.ජා.නි.පෙ. මොනරාගල දිසා සමුළුව පැවැතියේ මොනරාගල ප්‍රජා ශාලාවේදීය. එහිදී මොනරාගල දිසා නායකත්වයට පාර්ලිමේන්තු මන්ත්‍රී පද්ම උදයශාන්ත ගුණසේකර පත්වූයේය. ජා.නි.පෙ. රත්නපුර දිසා සමුළුව පැවැතියේ ඇඹිලිපිටිය මහවැලි ශ්‍රවණාගාරයේදීය. එහිදී ජා.නි.පෙ. රත්නපුර දිසා නායකත්වයට පත් වූයේ පාර්ලිමේන්තු මන්ත්‍රී දීපාල් ගුණසේකරය. සියලුම දිසා සමුළු පැවැතියේ ජා.නි.පෙ. නායක විමල් වීරවංශගේ ප්‍රධානත්වයෙනි.ජා.නි.පෙ. දේශපාලන මණ්ඩලය සුපුරුදු පරිදි ගිය සතියේ රැස්වූයේ බත්තරමුල්ලේ පිහිටි ප්‍රධාන කාර්යාලයේදී ය. ඒ ජා.නි.පෙ. නායක විමල් වීරවංශගේ ප්‍රධානත්වයෙනි. “දිසා සමුළු ඉතාම සාර්ථක වුණා. පළාත් සභා මැතිවරණවලදී අපට සහාය දුන් උදවිය දිසා සභාවල වගකීම්වලට තේරී පත්වුණා. ඒ නිසා ඉදිරි මැතිවරණවලට අපට සාර්ථකව මුහුණ දෙන්න පුළුවන්කම ලැබෙනවා. පක්ෂයේ කටයුතු සමාලෝචනය කරමින් නායක විමල් වීරවංශ කියා සිටියේය.”දිසා සමුළුවලට විශාල පිරිසක් සහභාගී වුණා. ඒ නිසා ඉදිරියේදී දිස්ත්‍රික් මට්ටමින් දිසා සභාවල සාමාජිකයන් සහ ක්‍රියාකාරීන් කැඳවමු. ඉන් පසුව දිස්ත්‍රික් ක්‍රියාකාරී සාකච්ඡා වටයක් කැඳවමු. ඒ මඟින් ඉදිරි මැතිවරණවලට මුහුණදීමට මැතිවරණ මෙහෙයුම් කමිටු ගොඩනඟන්න පුළුවන්”. අනුරාධපුර දිස්ත්‍රික් නායක පාර්ලිමේන්තු මන්ත්‍රී වීරකුමාර දිසානායක ජා.නි.පෙ. දේශපාලන මණ්ඩලයට යෝජනා කළේය. එම යෝජනාව ස්ථිර කළේ ජා.නි.පෙ. ප්‍රචාරක ලේකම් සහ කළුතර දිස්ත්‍රික් නායක පාර්ලිමේන්තු මන්ත්‍රී ජයන්ත සමරවීරය.”මේ විස්මිත ජයග්‍රහණයට දායක වූවන් එහි ගෞරවය රැකගෙන හිටියොත් තමයි එය අනාගතයට පූර්වාදර්ශයක් වෙන්නේ. නැතිනම් ඔවුන් තමන්ගේ ප්‍රතිරූපය කෙලෙසා ගන්නවා. ඒ නිසා යුද ජයග්‍රහණයට දායක වූවන් අනාථ කිරීමේ නින්දිත උත්සාහය පරාද කරන්න ඕන.” ජා.නි.පෙ. නායක විමල් වීරවංශ අවධාරණය කළේය.ඉන් අනතුරුව ජා.නි.පෙ. දේශපාලන මණ්ඩලයේ අවධානය යොමු වූයේ රැකියා විරහිත උපාධිධාරීන්ගේ ගැටලු පිළිබඳවය.”සෞන්දර්ය විශ්වවිද්‍යාලයේ උපාධිධාරීන් පසුගිය කාලේ උද්ඝෝෂණ කළා. ජනතා විමුක්ති පෙරමුණ දේශපාලන අරමුණු මත ඒ රැකියා විරහිත උපාධිධාරීන් පාවිච්චි කරන්න හැදුවා. නමුත් ජාතික නිදහස් පෙරමුණ විදියට අපි ඔවුන්ගේ ප්‍රශ්නයට මැදිහත් වුණා. ඔවුන්ගේ ප්‍රශ්නය ගැන විමල් වීරවංශ සහෝදරයා ජනාධිපතිතුමා සමඟ සාකච්ඡා කළා. දැන් ඊට යහපත් ප්‍රතිචාර ලැබී තිබෙනවා” ජා.නි.පෙ. දේශපාලන මණ්ඩලයට මොහොමඩ් මුසාමිල් මන්ත්‍රීවරයා පෙන්වා දුන්නේය.මුදල් නියෝජ්‍ය ඇමැති රංජිත් සියඹලාපිටිය සහ අධ්‍යාපන ඇමැති සුසිල් ප්‍රේමජයන්ත සමඟත් අපි මේ ගැන සාකච්ඡා කළා. ඒ සාකච්ඡාවේ ප්‍රතිඵල විදියට අද වෙනකොට සෞන්දර්ය උපාධිධාරීන්ට රැකියා ලබා දෙන්න කැබිනට් වාර්තාවක් ඉදිරිපත් වෙලා තිබෙනවා.” ජා.නි.පෙ. මන්ත්‍රී මොහොමඩ් මුසාමිල් දේශපාලන මණ්ඩලයට දන්වා සිටියේය.ජාතික හෙළ උරුමයේ මධ්‍යම කාරක සභාව ගිය සතියේ රැස්වූයේ හෙළ උරුමයේ නායක එල්ලාවල මේධානන්ද හිමියන්ගේ ප්‍රධානත්වයෙනි. ඒ ජාතික හෙළ උරුමයේ පක්ෂ මූලස්ථානයේදීය. එහිදී මුලින්ම සාකච්ඡාවට ලක්වූයේ මෙරට හමුදා ප්‍රධානියකුගෙන් ඇමෙරිකානු අභ්‍යන්තර ආරක්ෂක දෙපාර්තමේන්තුව ප්‍රශ්න කිරීමට සූදානම් වීම සහ රටේ වර්තමාන දේශපාලන තත්ත්වය සම්බන්ධවය. මධ්‍යම කාරක සභාවේදී මුලින්ම අදහස් දැක්වූයේ එල්ලාවල මේධානන්ද හිමියන් ය.“අපේ රටේ ත්‍රස්තවාදය පරාජය කිරීමට රටේ ජනතාවත්, ආණ්ඩුවත් එක බලවේගයක් විදියට කටයුතු කළා. දැන් ඒ එකමුතුව බිඳ දාන්න දෙස් විදෙස් සතුරු බලවේග උප්පරවැට්ටි යොදනවා. නමුත් ඒවා සාර්ථක කර ගන්න ඉඩ නොලැබීම ජාතියේ වාසනාවක්. යුද්ධය ජයග්‍රහණය කළ මොහොතේත් මේ බලවේග එවැනි උත්සාහ කළා. අපේ ජනතාව භේද භින්න කරන්න. මේ මොහොත වෙනකොටත් රටේ නායකයන් අතර මතබේද සැක සංකා නිර්මාණය කරන්න විවිධ බලවේග උත්සාහ කරනවා.” එල්ලාවල මේධානන්ද හිමියෝ මධ්‍යම කාරක සභාවට පෙන්වා දුන්හ.“හරියට දැන් රටේ සිදු කරන්න යන විනාශය 1815 උඩරට රාජධානියේ සිංහල ජන ප්‍රධානින් අතර ඇතිවුණු කුලල් කා ගැනීම වගේ දෙයක්. එදා රජතුමා සහ ජන ප්‍රධානින් අතර විරසකය නිර්මාණය කළේ ජෝන් ඩොයිලි කියන සුදු ඔත්තු කරුවා. අදත් ඒ වැඩේම කරන ජෝන් ඩොයිලිලා ඉන්නවා. ඒ අය රටේ ජනතාවට හඳුනා ගන්න බැරිවීමයි කනගාටුව.” එල්ලාවල මේධානන්ද හිමියෝ අවධාරණය කළහ.“නායක හාමුදුරුවනේ ඔය ජෝන් ඩොයිලිලා වෙන කවුරුවත් නෙමෙයි මංගලලා ඇතුළු පිරිසක් තමයි ඒ චරිතයට පණ පොවලා ඉන්නේ.” ඕමල්පේ සෝභිත හිමියෝ පෙන්වා දුන්හ.“එජාපයේ සහ ජවිපෙ දේශපාලන බංකොලොත්භාවය දැන් පෙනෙනවා. සමහර හමුදා නායකයෝ දේශපාලන නරාවලට ඇද දාන්න උත්සාහ කරනවා.” ඇමැති චම්පික රණවක කියා සිටියේය. ඉන් අනතුරුව මධ්‍යම කාරක සභාවට අදහස් දැක්වූයේ කොටපොළ අමරකිත්ති හිමියෝය.“ඉතිහාසයේ අපි බෙදිලා කුලල් කාගත්ත අවස්ථාවේ බටහිර බලවේග අප යටපත් කර ගත්තා. කොටි ත්‍රස්තවාදය පරාජය කරන්න රටේ ජාතික කොඩිය වටේ එකතු වුණු ජනතාව දැන් නැවැතත් පක්ෂවලට බෙදලා අසමගි කරන්න සමහරු උත්සාහ කරනවා. ඒක ඉතාම කනගාටුදායක තත්ත්වයක්. මේ වෙලාවේ මහා සංඝයා වහන්සේ පෙරට ඇවිත් ජාතික බලවේග ශක්තිමත් කරන්න ඕනෑ. යටපත් වුණ දෙස් විදෙස් බලවේග යළිත් හිස ඔසවමින් ඉන්නේ.” කොටපොළ අමරකිත්ති හිමියෝ මධ්‍යම කාරක සභාව හමුවේ අවධාරණය කළහ.“ජවිපෙ දැන් දේශපාලනිකව වියරු වැටිලා. ජවිපෙ ජනතාවගේ ඡන්දයෙන් ප්‍රතික්ෂේප වීමත් සමඟම ඔවුන්ගේ පක්ෂයේ කාඩර්ලා අවසන් සටනට ඇවිල්ලා තිබෙනවා. ජවිපෙ මෙහෙයවීමෙන් සිදු කරන උද්ඝෝෂණ, වැඩ වර්ජන, ශිෂ්‍ය සටන් සහ පෙළපාළි හරියට කොටින්ගේ නොනවතින රැල්ල වගෙයි. දැන් ජවිපෙ විවිධ මාර්ග ඔස්සේ ආණ්ඩුවට එරෙහිව සටන පටන් අරගෙන. මේ එකක්වත් වෘත්තිය අයිතිවාසිකම් හෝ ශිෂ්‍ය අයිතීන් දිනා ගැනීමේ සටන් නෙමෙයි. මේ හැම එකක්ම ජනතා විමුක්ති පෙරමුණ ගලවා ගැනීමේ දේශපාලන ක්‍රියාමාර්ග“ හෙළ උරුමයේ මධ්‍යම කාරක සභික නිශාන්ත වර්ණසිංහ අවධාරණය කළේය.“රූපවාහිනී සංවාදවලට ගියාම ඒක හොඳටම පෙනෙනවා. ජවිපෙ එජාපයේ දීග කෑම. එජාපය බොලේ බස්සලා දෙනවා. ජවිපෙ ඩෑෂ් එක ගහනවා.” නිශාන්ත වර්ණසිංහ මධ්‍යම කාරක සභාවට කියා සිටියේය.ඉන් අනතුරුව මධ්‍යම කාරක සභාවට අදහස් දැක්වූයේ හෙළ උරුම පාර්ලිමේන්තු කණ්ඩායම් නායක පූජ්‍ය අතුරලියේ රතන හිමියෝය. “එජාපයේ මූලිකත්වයෙන් හදපු සන්ධානය හරියට කන්දක් විලිලා මී පැටියෙක් වැදුවා වගේ වැඩක්. 2004 සහ 2005 දීත් මෙයලා එක අත්තේ වහලා හිටපු උදවිය. මේ අත්තට නැඟපු අලුත්ම කුරුල්ලා සමරවීර උන්නැහේ විතරයි. අඩුම ගානේ විපක්ෂයේ මේ සන්ධානයට රණවිරුවන් දිනා දීපු ඒකීය රාජ්‍යය පිළිගන්න තරම් කොන්දක් නැහැ. පරණ ප්‍රතිපත්තිවලමයි ඉන්නේ. හරියට පරණ වයින් අලුත් බෝතලයකට දැම්මා වගෙයි.” රතන හිමියෝ මධ්‍යම කාරක සභාව හමුවේ පැහැදිලි කළහ.“හැබැයි යටපත් වෙලා තිබුණු දේශද්‍රෝහී, ජාතිද්‍රෝහී බලවේග හිස ඔසවන බවක් පෙනෙනවා. මේකට මුහුණ දෙන්න සංඝයා වහන්සේ පෙරටු කැර ගෙන ජාතික බලවේග සටනට කැඳවන්න ඕන.” අතුරලියේ රතන හිමියෝ අවධාරණය කළහ.ඉන් අනතුරුව හෙළ උරුමයේ මධ්‍යම කාරක සභාව තීරණය කළේ රටේ වත්මන් දේශපාලන තත්ත්වය ගැන භික්ෂුන් වහන්සේ දැනුම්වත් කිරීමට මහා සඝ සමුළුවක් කැඳවීමටය. හෙළ උරුම මධ්‍යම කාරක සභාවේ අවධානය වෙනතකට යොමු කරමින් බෝසත් කලහේ පතිරණ අදහස් දැක්වීය. “යළිත් වරක් රටපුරා මූලධර්මවාදී කල්ලි හිස ඔසවමින් ඉන්නවා. විහාර මහා දේවි රංග පීඨයේ තිබුණු ලෙඩ සුව කිරීමේ මෙහෙයේදී කාන්තාවන් දෙදෙනකු මිය යාමේ සිද්ධිය ගැන අවධානය යොමු විය යුතුයි.ගිය සිකුරාදා විපක්ෂයේ නියෝජිත පිරිසක් මැතිවරණ කොමසාරිස්්වරයා හමු වූහ. එම නියෝජිත පිරිසට එජාප නියෝජ්‍ය නායක කරූ ජයසූරිය, එජාප මහ ලේකම් තිස්ස අත්තානයක, රවි කරුණානායක සහ ශ්‍රී ලංකා මුස්ලිම් කොංග්‍රසයේ හසන් අලි එක්ව සිටියහ. එහිදී විපක්ෂයේ නියෝජිත පිරිස මැතිවරණ කොමසාරිස්වරයාගෙන් විමසා සිටියේ ජනාධිපතිවරණය සහ මහ මැතිවරණය එකවර පවත්වනවා ද යන්න ගැන ය.ගිය සෙනසුරාදා පොලොන්නරුව එජාප දිස්ත්‍රික් කාර්යාලයේදී එජාප ජනබල ලේකම්වරුන්ගේ හමුවක් පැවැත්විණි. ඒ එජාප මහ ලේකම් තිස්ස අත්තනායකගේ ප්‍රධානත්වයෙනි. එය සංවිධානය කැර තිබුණේ එජාප මන්ත්‍රී අර්ල් ගුණසේකර විසිනි. ඉදිරි මැතිවරණවලදී කටයුතු කළ යුතු ආකාරය එහිදී එජාප මහ ලේකම්වරයා ජනබල ලේකම්වරුන්ට පැහැදිලි කළේය.ගිය සෙනසුරාදා සවස එජාප නායක රනිල් වික්‍රමසිංහ කොළඹ සිට පොලොන්නරුව බලා පිටත්ව ගියේය. ඉන් අනතුරුව ගිය ඉරිදා උදෙන්ම එජාප නායක රනිල්, තිස්ස අත්තානයක, ලක්ෂ්මන් සෙනෙවිරත්න සහ දයා ගමගේ දෙහිඅත්තකණ්ඩිය බලා පිටත් වූහ. ඒ දෙහිඅත්තකණ්ඩිය රෝහලේ ඉදි කෙරුණු භික්ෂු වාට්ටුව විවෘත කිරීම සඳහාය. එය ඉදිකැර තිබුණේ නැඟෙනහිර පළාත් මන්ත්‍රී දයා ගමගේ ගේ පෞද්ගලික ධන පරිත්‍යාගයෙනි.එදිනම සවස පොලොන්නරුව නගරයේ දී එජාප මන්ත්‍රී අර්ල් ගුණසේකරට උපහාර පිදීමේ උත්සවයක් පැවැත්විණි. ඒ මන්ත්‍රී ගුණසේකරගේ දේශපාලන දිවියට වසර 15 ක් පිරීම නිමිති කොට ගෙනය.එම උත්සවය නිමාවී එජාප නායකයා ඇතුළු පිරිස ගියේ මිහින්තලේ රජමහා විහාරයටයි. එම ස්ථානයේ භික්ෂුන් වහන්සේ 500 නමක ගේ සහභාගිත්වයෙන් අධිෂ්ඨාන පූජාවක් පැවැත්විණි. එම අවස්ථාවට එජාප මන්ත්‍රී පී. හැරිසන් සහ එජාප මන්ත්‍රිනි චන්ද්‍රානි බණ්ඩාර එක්ව සිටියහ. එදින රාත්‍රියේ ශ්‍රී මහා බෝධින් වහන්සේ අබියස 2500 පහන් පූජාවක් ද පැවැත්විණි.ගිය ඉරිදා ජේ. ආර්. ජයවර්ධන කේන්ද්‍රයේදී හිටපු ජනාධිපති ජේ. ආර්. ජයවර්ධන මහතාගේ ගුණානුස්මරණ උත්සවයක් පැවැත්විණි. ඒ එජාප නියෝජ්‍ය නායක කරු ජයසූරියගේ ප්‍රධානත්වයෙනි. එහිදී අකමැති වූ ජේ. ආර්. නමින් කෘතියක් ද එළි දැක්විණි. එම කෘතිය රචනා කැර තිබුණේ ඉමිතියාස් බාකීර් මාකර් විසිනි.“ජේ. ආර්. ජනාධිපතිතුමා ජනාධිපති ධුරයෙන් විශ්‍රාම ගියාට පස්සේ මට හමුවුණා. එතුමා එදා මට කිව්වේ පවතින ව්‍යවස්ථාවේ වෙනසක් සිදු විය යුතුයි කියලා. ඒ නිසා 17 වන ව්‍යවස්ථා සංශෝධනය ක්‍රියාත්මක කළහොත් එය ජේ. ආර්. ජයවර්ධන හිටපු ජනාධිපතිතුමාට කරන ගෞරවයක් බව කිව යුතුයි.” එජාප නියෝජ්‍ය නායක කරු ජයසූරිය කියා සිටියේය.චන්දන බණ්ඩාර</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=ab0911083</link>
    <topic>ජාතියේ වාසනාවට උපන් ජන හිතවාදී නායකයා ඩී. ඒ. රාජපක්ෂ</topic>
    <author>පේරාදෙණිය විශ්ව විද්‍යාලයේ හිටපු උප කුලපති මහාචාර්ය හරිස්චන්ද්‍ර අබේගුණවර්ධන</author>
    <content>අපේ පක්ෂයට ජනාධිපතිතුමා එක්ක හැරෙන්නවත් බෑජාතියේ වාසනාවට උපන් ජන හිතවාදී නායකයා ඩී. ඒ. රාජපක්ෂඑතුමා ගැන ලිපියක් ලිවීමට ලැබීම මම ඉතා අගය කොට සලකමි. මා එසේ සඳහන් කරනුයේ කරුණු කාරණා කිහිපයක් හේතු පාදක කොට ගෙනය. මා උපත ලබා ළමා කාලයේදී හැදී වැඩුණේ එතුමාගේ ජන්ම භූමිය වූ රුහුණේ ගිරුවාපත්තුවේ වීම එක් කාරණයකි. එතුමාගේ ගම් ප්‍රදේශය වූ බුද්දියාගම සහ මැදමුලන ගම්මානවලට මැදිව පිහිටි මංඩාඩුව ග්‍රාමයේ හැදී වැඩුණු මා හට රාජපක්ෂ පරපුර ගැන දැන ගැනීමටත්, සමහර අය ඇසුරු කිරීමටත්, ඔවුන් ගෙන් සිදුවූ සමාජ මෙහෙවර ගැන ඇසින් දැකීමටත් සහ අසා දැන ගැනීමටත් මට අවස්ථාව ලැබිණි.මේ ලිපිය සකස් කිරීම එතුමා වෙනුවෙන් මගෙන් අතපසු වී ගිය යුතුකමක් ඉටුකිරීමක් ලෙස ද මම සලකමි.මා එය සිදුකිරීමට බලාපොරොත්තු වනුයේ එතුමාගේ 30 වසරක පොදු ජන ජීවිතයේ වැදගත් සන්ධිස්ථාන පිළිබඳ සංක්ෂිප්ත වාර්තාවක් සැපයීම මඟින් පමණක් නොව ජාතිමාමක මේ යුග පුරුෂයා විසින් සිදුකරනු ලැබූ ආර්ථික, සමාජයීය, දේශපාලනික හා සංස්කෘතික මෙහෙවර සහ එතුමා විසින් තීරණාත්මක අවස්ථාවලදී ගන්නා ලද දේශපාලන තීරණ මෙන්ම එතුමාගේ ආදරණිය දූ දරුවන් ශ්‍රී ලංකාවේ පුළුල් දේශපාලන ප්‍රවාහයට යොමුකර අනාගතයේ ඇතිවිය හැකි අර්බුදකාරී තත්ත්වයන්ට මුහුණ දිය හැකි නායකත්වයක් බිහිකිරීමට සහ එමගින් අප රට නිරවුල් රටක් කිරීමට වසර 50 කට පෙර ඉටුකරන ලද යුග මෙහෙවර සම්බන්ධයෙන් යම් සමාලෝචනයක් ඉදිරිපත් කිරීම අනුසාරයෙනි.දහනව වැනි ශතවර්ෂයේ ආරම්භය වන විට ශ්‍රී ලංකාව ශත වර්ෂ හතරකට ආසන්න කාලයක් විදේශ අධිරාජ්‍යවාදීන්ගේ බලපෑම්වලට ලක්වූ රටක් විය. ස්වාභාවික වියළි දේශගුණික රටාවේ බලපෑම්වලින් නිරන්තරයෙන් පීඩා විඳී රුහුණු - ගිරුවා - මාගම්පුර ප්‍රදේශය විදේශ අධිරාජ්‍යවාදීන්ගේ සෘජු පාලනයට යටත්වූ ප්‍රදේශයක් විය.19 වැනි ශතවර්ෂයේ ආරම්භයත් සමඟ සිදුවූ රාජපක්ෂ පවුලේ ආරම්භය සහ විකාශය ගැන ආචාර්ය තිස්ස අබේසේකරයන් විසින් ගවේෂණාත්මක විස්තරයක් 2008 දී පළ කරන ලද ඩී. ඒ. රාජපක්ෂ ගුණානුස්මරණ ලිපියේ දී සඳහන් කර ඇත. මෙම පරපුරේ පළමුවෙන්ම සමාජ ගෞරවයට, පිළිගැනීමට සහ නායකත්වයට පත් වූ පුද්ගලයා වූයේ වනිග චිත්තාමනී මොහොට්ටි දොන් දාවිත් හෙන්ද්‍රික් අප්පුහාමි විය. ඔහු 1818 දී සුදු අධිරාජ්‍යවාදීන්ට එරෙහිව ඇතිවූ කැරැල්ලේ දී ගිරුවා පත්තුවෙන් සම්බන්ධ වූ පොදු ජන කණ්ඩායමට නායකත්වය දුන් බව සඳහන් වේ.මේ පරපුරෙන් පැවත එන රාජපක්ෂවරු, මුල්ගිරිගල, කොන්දගල, නයිගල සහ කසාගල පැරැණි බෞද්ධ සිද්ධස්ථාන සහ පිරිවෙන්වලින් වට වූ, බුද්දියාගම ප්‍රධාන කොට ගත් ගම්මාන කිහිපයක විකාශය වූ අතර 19 වැනි ශතවර්ෂය අගභාගයේ දී, එම පරපුරේ දොන් දාවිත් රාජපක්ෂ, මාරකඩ ඉහළ වැලිකඩ කෝරළේ විදානාරච්චි ලෙස, සුදු අධිරාජ්‍යවාදීන් සහ අධිරාජ්‍යවාදී ගැත්තන්ගේ අකමැත්තෙන් වුවද පත් කරන ලදී. රාජපක්ෂවරු මේ වකවානුව වන විට යටත් විජිතයේ අලුතින් ආරම්භ වී දීපව්‍යාප්තව විකාශනය වන නව පරපුරකට, නව පන්තියකට අයත් වූහ.මොවුන් වංසක්කාර සහ රදල පෙළැන්තියට වඩා වෙනස් විය. තමන් පැවත එන පරපුරේ සහෘදයන් වන දුප්පත් ගම්වාසීන් සහ අසරණ දුගී ජනතාවට ඇති ළැදිකමත්, ඔවුන්ගේ ගැටලු, දුක් කම්කටොලු සහ අගහිඟකම් ගැන සානුකම්පිකව බැලීමටත්, උදව් කිරීමටත් මොවුන් තුළ නිරන්තර කැමැත්තක් විය. මෙම නව පෙළැන්තිය මෙතෙක් කල් සුදු අධිරාජ්‍යවාදී පාලකයන්ට ගැතිකම් කළ වංසක්කාර සහ රදල පෙළැන්තියේ පැවැත්මට තර්ජනයක් විය. මෙම නව පෙළැන්තිය ලංකාවේ විවිධ ප්‍රදේශවල, කොට්ඨාසවලට නායකත්වය සැපයූ අතර, ඔවුන් ගෙන් අතළොස්සක් ජාතික තලයේ නායකත්වයට ළඟා වූහ.20 වන ශතවර්ෂයේ මුල් භාගයේ ඇතිවූ සමාජ ප්‍රජාතන්ත්‍රවාදී සහ මාක්ස්වාදී, සමාජවාදී නායකත්වයේ ආරම්භය එසේ සිදුවූ අතර, 19 ශතවර්ෂයේ අගභාගය වන විට රුහුණු - ගිරුවා - මාගම් පත්තුවේ පොදු ජනතාවගේ නායකත්වයට රාජපක්ෂවරු පත්වෙමින් සිටියහ. දොන් දාවිත් රාජපක්ෂ විදානාරච්චි රාලහාමි ගිරුවාපත්තුවේ පොදු මිනිසුන්ගේ හදවත් දිනාගත්, ගරුබුහුමන් ලැබූ ජන හිතකාමියකු වූ අතර, එතුමාට සහ එම මැතිනියට දාව පුතුන් තුන් දෙනෙක් සහ දියණියක් මෙලොව එළිය දුටුවෝය.තම පුතුන් තිදෙනාට ගාල්ලේ රිච්මන්ඩ් ඉංගී‍්‍රසි විද්‍යාලයේ අධ්‍යාපනය ලබා දීමට තරම් එතුමා බුද්ධිමත් විය. ඔවුහු තිදෙනා අධ්‍යාපනයට මෙන්ම ක්‍රීඩා සහ අනෙකුත් බාහිර ක්‍රියාකාරකම්වලට ඇල්මක් දැක්වූහ. සාර්ථකව අධ්‍යාපනය නිම කළ ඔවුහු රජයේ රැකියාවන් දෙසට යොමු නොවී තම සහෘද ගිරුවාපත්තු ජනතාවට සේවය කිරීම සඳහා නැවත ගමට පැමිණ විවිධ කටයුතු සහ කර්තව්‍යයන්ට නායකත්වය දෙනු ලැබූහ.වැඩිමහල් පුත්, ඩී. සී. රාජපක්ෂ මැතිතුමා ප්‍රදේශයේ මරණ පරීක්ෂක (කොරනේල් රාලහාමි) ලෙස කටයුතු කළ අතර දෙවැනි පුත් ඩී. එම්. රාජපක්ෂ මැතිතුමා පූර්ණ කාලීන ලෙස සමාජ සේවයට සහ දේශපාලනයට යොමු විය. බාල පුතු ඩී. ඒ. රාජපක්ෂ මැතිතුමා, තමන් උපන් සහ හැදී වැඩුණු බුද්දියාගමට නුදුරින් පිහිටි උඩුකිරීවිල වැව ආසන්නයේ පිහිටි මැදමුලන නම් ග්‍රාමය තම වාසයට තෝරා ගත් අතර, ආගමික සහ සමාජ සුබසාධන කටයුතුවලට මුල් තැන දෙමින්, ගොවිතැන තම මූලික ජීවන මාර්ගය ලෙස තෝරා ගෙන ඉතා සරල, චාම් ජීවිතයක් ගත කළේය. මේ සියලු රාජපක්ෂවරුන් ගිරුවාපත්තුවේ දුගී දුප්පත් ජනතාවගේ ඕනෑ එපාකම්වලට ඉතා සංවේදී බවක් දක්වමින් ඔවුන්ට උදව් උපකාර සහ විපතේදී සහායට පැමිණීමට නිරන්තරයෙන් ඉදිරිපත් විය.සුදු අධිරාජ්‍යවාදීන්ගේ ගැත්තන් වූ නාගරික ප්‍රභූ පන්තිය අත එතෙක් පැවැති ලාංකික දේශපාලන සංස්කෘතියට අභියෝග කරමින් 1936 දී පැවැති දෙවන රාජ්‍ය මන්ත්‍රණ සභාවට නියෝජිතයන් තෝරා ගැනීම සඳහා පැවැති ඡන්දයේදී හම්බන්තොට ආසනය සඳහා ඩී. එම්. රාජපක්ෂ මතා තරග කොට තම ප්‍රතිවාදීන් වූ එවකට සිටි රාජ්‍ය මන්ත්‍රණ සභා මන්ත්‍රී වී. ද එස්. වික්‍රමනායක සහ එල්. පී. ෆෝලියර් පහසුවෙන් පරාජය කර එම අසුන ජය ගත්තේය. රාජපක්ෂ පවුලේ ජාතික දේශපාලන තලයට සම්ප්‍රාප්තිය එසේ සිදුවූ අතර රාජපක්ෂ පවුලේ ජාතික මෙහෙවරේ ආරම්භය ලෙස මෙම පදවිප්‍රාප්තිය සැලැකිය හැකිය.ඩී. එම්. රාජපක්ෂ මැතිතුමා රාජ්‍ය මන්ත්‍රණ සභාව තුළත් ඉන් පිටදීත් රුහුණු - ගිරුවා - මාගම්පත්තු ජනතාව වෙනුවෙන් දැඩි හඬක් නැඟීය. සුදු අධිරාජ්‍යවාදීන්ගේ ගැත්තන්ට, නියෝජිතයන්ට සහ දුප්පත් ජනතාවගේ අවශ්‍යතාවන්ට සංවේදී නොවුණු රජයේ නිලධාරීන්ට අභියෝග එල්ල කළ අතර පොදු මහජන අවශ්‍යතා වන සෞඛ්‍ය, අධ්‍යාපන සහ ගමනාගමන පහසුකම් සහ පළාතේ යටිතල මෙන්ම වාරිමාර්ග පහසුකම්වල අඩුපාඩු සහ අසරණ ජනතාවගේ ඉල්ලීම්වල සාධාරණත්වය නිලධාරීන්ට වටහා දීමට කටයුතු කළේය.එයට සවන් නොදුන් සමහර සුදු පාලකයන්ට සහ ඔවුන්ගේ නියෝජිතයන්ට සහ රජයේ නිලධාරීන්ට සහ ගැත්තන්ට විරුද්ධව දැඩි ක්‍රියාමාර්ග ගැනීමට එතුමා පසුබට නොවීය. මේ නිසාම මෙතුමා “රුහුණේ සිංහයා යන නාමයෙන් හඳුන්වනු ලැබීය.ජාතික දේශපාලන භූ®මිකාවේදී එතුමා එවකට ජාතික දේශපාලන ව්‍යාපාරයට නායකත්වය දුන් සර් පොන්නම්බලම් අරුණාචලම්, සර් ඩී.බී. ජයතිලක, ඩී.ආර්. විජේවර්ධන, ඇෆ්.ආර්. සේනානායක සහ ඩී.එස්. සේනානායක වැනි නායකයන් සමඟත් තම සමාජ ප්‍රජාතන්ත්‍රවාදය සහ වාමාංශික දේශපාලන දර්ශනය නියෝජනය කළ එස්.ඩබ්ලිව්.අර්.ඩී. බණ්ඩාරනායක, එස්.ඒ. වික්‍රමසිංහ, එන්.එම්. පෙරේරා සහ පිලිප් ගුණවර්ධන වැනි ජන නායකයන් සමඟත් ළඟින් ඇසුරු කළේය. ඔවුන්ගේ අදහස් වලට නැඹුරුතාවක් දැක්වූ අතර ජාතික සහ අන්තර්ජාතික තලයේ, විශේෂයෙන් යටත් විජිතවල සිදුවීගෙන යන ජාතික නිදහස් අරගල සහ දේශපාලන වෙනස්වීම් ගැන එතුමා පුළුල් අවබෝධයකින් කටයුතු කළේය.එම ආභාසයත්, ජන්මයෙන් දායක වූ මානව දයාව පෙරටු කොට ගෙන එතුමා තමාට ඉතා සමීප වූ දේශීය වී ගොවිතැන මූලික කරගත් කෘෂිකර්මාන්තය දියුණු කිරීමට ඉතා කැපවීමෙන් වැඩ කළේය. එම දැනුම සහ ළැදියාව නිසාම කෘෂිකාර්මික සහ ඉඩම් අනුකාරක කමිටුවේ සාමාජිකයකු ලෙස, එහි සභාපති ඩි.එස්. සේනානායක මහතා සමග ඉතා සමීපව කටයුතු කර රුහුණු - ගිරුවා - මාගම්පත්තු ජනතාවගේ කෘෂිකාර්මික ගැටලු විසඳීමට මූලික පියවරක් ලෙස මහා සහ සුළු පරිමාණයේ වාරිමාර්ග කටයුතු ඇති කිරීමට සහ ප්‍රතිසංස්කරණය කිරීමට අවශ්‍ය මූලික වැඩ කටයුතු සම්පාදනය කළේය.ප්‍රදේශයේ දූ දරුවන්ට අධ්‍යාපන පහසුකම් සඳහා අවස්ථාව ලබාදීම උදෙසා විවිධ පළාත්වල පාසල් ඇති කිරීමට කටයුතු කළ අතර, වීරකැටිය මධ්‍ය මහා විද්‍යාලය එතුමාගේ අපරිමිත ධෛර්යය නිසාම කළ කටයුත්තක් විය. එලෙසම පළාතේ සෞඛ්‍ය පහසුකම් නඟාලීමට කටයුතු කළ අතර, ජනතාව පීඩාවට පත්කළ මැලේරියා උවදුර මැඩලීමට විශේෂ උනන්දුවකින් එතුමා කටයුතු කළේය. එතුමා රාජ්‍ය මන්ත්‍රණ සභාවේ සැසියකට සහභාගි වෙමින් සිටියදී හදිසියේ අසනීප වී 1945 මැයි 18 වන දින අභාවප්‍රාප්ත විය.ඩී.එම්. රාජපක්ෂ මහතාගේ හදිසි අභාවයෙන් පසු එම අඩුපාඩුව පිරවීමට තවත් රාජපක්ෂ කෙනකු රුහුණු - ගිරුවා - මාගම්පත්තු ජනතාවට අවශ්‍ය විය. ඩී.ඒ. රාජපක්ෂ මහතා ඒ වකවානුව වන විට තම සහෝදරයාට දේශපාලන කටයුතුවලදී සහයෝගය දක්වමින් කෘෂිකර්මාන්තයේ නියැලී තම පවුලේ කටයුතුවලට ප්‍රමුඛත්වය දෙමින් අව්‍යාජ, නිහතමානී, චාම් ජීවිතයක් ගතකරමින් සිටියේය.එහෙත් හම්බන්තොට දිස්ත්‍රික්කයේ වැඩි ජනතාවගේ ඉල්ලීම සහ පෙරැත්තය මත සොයුරාගේ ජන හිතවාදී ප්‍රතිපත්ති සහ ක්‍රියාකාරකම් ඉදිරියට කරගෙන යාමට ඉදිරිපත් විය. 1945 ජූලි 14 වැනි දින පැවැති අතුරු මැතිවරණයෙන් එතුමා නිතරගයෙන් රාජ්‍ය මන්ත්‍රණ සභාවේ හම්බන්තොට ආසනයට තේරී පත් විය. ඩී.ඒ. රාජපක්ෂ මැතිතුමා තම සොහොයුරා මෙන් කෘෂිකාර්මික සහ ඉඩම් කාරක සභාවේ සාමාජිකයකු වශයෙන් පත්විය. එතුමාගේ ජාතික දේශපාලන තලයට සම්ප්‍රාප්ත වීම, රාජපක්ෂ පරපුරේ ජාතික මෙහෙවරේ දෙවැනි අදියරේ ආරම්භය සනිටුහන් කළේය.ඩී. ඒ. රාජපක්ෂ මැතිතුමාගේ දේශපාලන සම්ප්‍රාප්තිය එසේ සිදුනොවුණා නම්, ශ්‍රී ලංකාවේ පසුගිය දශක 7 ක ඉතිහාසය, වර්තමානය සහ අනාගතය මීට වඩා හාත්පසින්ම වෙනස් විය හැකිව තිබිණි. තම උත්පත්තියෙන් ලැබූ උත්තුංග, ගාම්භීර පෞරුෂත්වය සහ තැන්පත් බවත්, නිරවුල්, අවංක සහ අව්‍යාජ සිතුවිලි සහ අදහස්වලිනුත්, රුහුණු - ගිරුවා - මාගම්පත්තු ජනතාවගේ හදගැස්මට දැක්වූ සංවේදීතාවත්, ඔවුන්ට උදව් උපකාර කිරීමට වූ සහජ කැමැත්තත්, තම සොහොයුරා සමඟ ලැබූ ඇසුර සහ දේශපාලන පන්නරයත්, 1930 ගණන්වල අලුතින් බිහිවී එන සමාජ ප්‍රජාතන්ත්‍රික සහ වාමාංශික ජාතික දේශපාලන රැල්ල සහ නායකත්වයක් ගැන තිබූ විශ්වාසය මෙන්ම බලාපොරොත්තුත් පෙර දැරී කරගෙන එතුමා තම දේශපාලන ගමන් මග ආරම්භ කළේය.එතුමා තමාගේ දේශපාලන දිවියේ ආරම්භයේ සිට එස්. ඩබ්ලිව්. ආර්. ඩී. බණ්ඩාරනායක මහතාට සමීපව කටයුතු කළේය. එතුමා 1947 පැවැති ප්‍රථම පාර්ලිමේන්තු මැතිවරණයට බෙලිඅත්ත ආසනයෙන් එක්සත් ජාතික පක්ෂයෙන් ඉදිරිපත් කළ අපේක්ෂකයන් දෙදෙනාගෙන් එක් අයෙකු වශයෙන් බණ්ඩාරනායක මහතාගේ අනුගාමිකයෙක් ලෙස තමා විසින් ම තෝරා ගත් “අත” ලකුණින් තරග වැද ඉතා පැහැදිලි ජයක් ලබාගෙන ශ්‍රී ලංකාවේ පළමු පාර්ලිමේන්තුවේ මන්ත්‍රීවරයෙක් වශයෙන් තේරී පත්විය.මෙතුමාගේ 1945 දී ආරම්භ වූ දේශපාලන ගමන, පුරා අවුරුදු 20 ක කාලයක් අඛණ්ඩව පැවැති අතර, එම කාලය ශ්‍රී ලංකාවේ දේශපාලනයේ සුවිශේෂ සහ තීරණාත්මක සන්ධිස්ථාන කිහිපයක් සිදුවූ වකවානුවකි.එතෙක් ජාතික දේශපාලන තලයේ ආධිපත්‍ය දැරූ, දක්ෂිණාංෂික, ධනවාදී ආර්ථික ප්‍රතිපත්තියක් අනුගමනය කළ, බටහිර සංස්කෘතියට නැඹුරු වූ අධිරාජ්‍යවාදීන්ට ගැතිකම් දැක්වූ එක්සත් ජාතික පක්ෂයට එරෙහි විකල්ප කණ්ඩායමක් ලෙස නව නායකත්වයක්, නව පෙරමුණක් සහ නව වේදිකාවක් ලෙස ශ්‍රී ලංකා නිදහස් පක්ෂයේ බිහිවීම සිදුවිය.මේ නව පෙරමුණ බිහිවීමත් සමඟ ලංකාවේ සියලු ජන කොටස්වල දේශපාලන අයිතිය පුළුල් වී, ප්‍රධාන ප්‍රවාහයන් දෙකකින් තමා කැමැති පක්ෂයක හෝ පෙරමුණක අනුගාමිකයන් වීමේ නියම ප්‍රජාතන්ත්‍රවාදී අයිතිය තහවුරු විය. 1951 දී සිදුවූ මෙම ඓතිහාසික සිදුවීමට ඩි. ඒ. රාජපක්ෂ මහතා එස්.ඩබ්ලිව්.ආර්.ඩී. බණ්ඩාරනායක මහතාගේ අනුගාමිකයෙක් ලෙස සහ ප්‍රධාන නියමුවකු ලෙස කටයුතු කළේය.1947 පිහිට වූ එක්සත් ජාතික පක්ෂ ආණ්ඩුවේ ක්‍රියාකලාපය ගැන කලකිරි සිටි බණ්ඩාරනායක මහතා ප්‍රමුඛ, ප්‍රගතිශීලී සුළු කණ්ඩායම් විසින් ගෙන යන ලද අභ්‍යන්තර අරගලයක ප්‍රතිඵලයක් වශයෙන් 1951 ජූලි 12 වැනි දින පැවැත්වූ පාර්ලිමේන්තු සැසිවාරයේදී බණ්ඩාරනායක මහතා තමන් දැරූ සභානායක ධූරයත්, අමාත්‍ය ධූරයත්, ඉවත ලා, විපක්ෂයට යෑමේදී, එතුමා සමග තව එක් මන්ත්‍රීවරයෙක්, පෙර කතිකාවකින් තොරව, එතුමාගේ සෙවණැල්ලක් ලෙස ඔහු පසුපස ගමන් කර විපක්ෂයේ අසුන් ගත්තේය.ඒ මන්ත්‍රීවරයා වූයේ ඩී.ඒ. රාජපක්ෂ මැතිතුමාය. එතුමාගේ එම ක්‍රියාව අසමසම, දැඩි ආත්ම විශ්වාසයකින් යුත් පුද්ගලයෙකුට පමණක් කළ හැකි පරිත්‍යාගයක් විය. එතුමාගේ ක්‍රියාව බොහෝ දේශපාලන විශ්ලේෂකයන්ගේ සහ විද්වතුන්ගේ විශේෂ ඇගැයීමට ලක්වූ අතර, සමහර සමකාලීන දේශපාලන සහෘදයන් දුටුවේ දේශපාලන දිවිනසා ගැනීමක් ලෙසය. එම සුවිශේෂ සිදුවීමෙන් අනතුරුව 1951 සැප්තැම්බර් 2 වැනි දින ශ්‍රී ලංකා නිදහස් පක්ෂය පිහිටුවනු ලැබීය.ඩී.ඒ. රාජපක්ෂ මහතා 1945 මැතිවරණයේ තෝරා ගත් “අත” ලකුණ පක්ෂයේ ලාංඡනය වශයෙන් තෝරා ගත්තේය. මෙම සියලු සිදුවීම්වලට ඩී.ඒ. රාජපක්ෂ මහතා සෘජුවම දායක වී, පක්ෂයේ ප්‍රතිපත්ති සැකසීමේදී විශාල කාර්ය භාරයක් ඉටු කරන ලදී. එතුමා 1952 මැතිවරණයේදී, ශ්‍රී ලංකා නිදහස් පක්ෂයේ අත ලකුණින් තරග කර, එම පක්ෂයෙන් තේරී පත්වූ මන්ත්‍රීන් 08 දෙනාගෙන් එක් අයෙක් විය. 1956 මැතිවරණයේදී එතුමා විසින් දෙවන දේශපාලන මෙහෙවර ඉටු කළේය. එනම් සියලු ස්වාධීන සුළු පක්ෂ ලෙස සංවිධානය වී සිටි වාමාංශික කණ්ඩායම් ඒකරාශි කොට එක් සන්ධානයක් ලෙස තරග කිරීමේ වැදගත්කම සහ වාසිය පෙන්වා දුන්නේය.ඒ අනුව 1956 මැතිවරණයට එක ධජයක් යටතේ එනම් මහජන එක්සත් පෙරමුණ නම් සංවිධානය යටතේ ශ්‍රී ලංකා නිදහස් පක්ෂය තරග වැදීය. එම හේතුව නිසාම එස්.ඩබ්ලිව්.ආර්.ඩී. බණ්ඩාරනායක මහතා ප්‍රමුඛ ප්‍රගතිශීලී, මධ්‍යස්ථ මතධාරී දේශපාලන කණ්ඩායමට විශිෂ්ට ජයක් 1956 අපේ‍්‍රල් මාසයේ පැවැති මැතිවරණයෙන් ලබාගත හැකි විය.එතුමාගේ මූලික දේශපාලන අරමුණ වූයේ නියඟයෙන්, ලෙඩ රෝගවලින්, දරිද්‍රතාවයෙන්, මන්දපෝෂණයෙන් සහ අසාධාරණයෙන් පෙළුණු රුහුණු - ගිරුවා - මාගම්පත්තුවේ අහිංසක ජනතාවට සේවය කිරීමය. එම ප්‍රදේශයේ මූලික ගැටලු එනම් අඳ ගොවියා සූරා කෑම, වාරි මාර්ග පද්ධති නැති හෝ තිබෙන පද්ධතිවල තිබූ අඩුපාඩු, තරුණ තරුණියන් සඳහා අධ්‍යාපන පහසුකම්වල හිඟවීම, රැකියා විරහිත භාවය, පොදු මාර්ග සහ ගමනාගමන පද්ධතියේ අඩුපාඩුකම්, සෞඛ්‍ය පහසුකම් නොමැතිකම ආදියට පිළියම් සෙවීම, ව්‍යාපෘති සකස් කිරිම රජයේ ප්‍රමුඛත්වය මෙම ව්‍යාපෘතිවලට ලබා ගැනීම සහ මුදල් ප්‍රතිපාදන ලබාගැනීම එතුමාගේ මූලික පරමාර්ථ විය.ඒ අනුව එවකට කෘෂිකර්ම ඇමැතිවරයා වූ පිලිප් ගුණවර්ධන මහතාට කුඹුරු පනත ගෙන ඒමට මූලිකව දායකව කටයුතු කළ අතර, මුරුතවෙල ජලාශ යෝජනා ක්‍රමය සහ වලවේ ගඟ ව්‍යාපාරය යටතේ චන්ද්‍රිකා වැව යෝජනා ක්‍රම දෙක ක්‍රියාවට නැංවීමට වෙහෙස නොබලා කටයුතු කළේය. එලෙස හම්බන්තොට දිස්ත්‍රික්කයේ පිහිටි කිරම ආර, ඌරුබොකු ඔය, උඩුකිරීවිල ජලාශය වැනි විශාල වාරි කර්මාන්ත මෙන්ම සුළු වාරි මාර්ග පද්ධති රැසක් ප්‍රතිසංස්කරණය කිරීමට කටයුතු කළේය.කෘෂි ක්ෂේත්‍රයේ ඵලදාව වැඩි කිරීම සඳහා කටයුතු කළ අතර පළාතේ අධ්‍යාපන පහසුකම් ලබාදීමට එවකට තිබූ වීරකැටිය මධ්‍ය මහා විද්‍යාලය සහ දෙබරවැව මධ්‍ය මහා විද්‍යාලය වැඩිදියුණු කර, වීරකැටියේ ඉත්තදෙව්ලිය රජයේ විදුහල, යක්ගස්මුල්ල මුස්ලිම් විද්‍යාලය, මැදමුලන මහා විද්‍යාලය වැනි පාසල් ආරම්භ කිරීමට පුරෝගාමීව කටයුතු කළේය. එමෙන්ම ග්‍රාමීය තරුණ තරුණියන්ට රැකියා ඇති කිරීමේ මාර්ගයක් ලෙස කපු වගාව වැනි වෙළෙඳ කෘෂි බෝග වගාව ප්‍රචලිත කිරීමට කටයුතු කළ අතර පැඟිරි වගාව සහ වී ගොවි කර්මාන්තයේ අපද්‍රව්‍යවලින් කඩදාසි සෑදීමේ කර්මාන්ත ශාලාවක් ඇඹිලිපිටිය ප්‍රදේශයේ ස්ථාපිත කිරීමට මූලිකව කටයුතු කළේය.ග්‍රාමීය ප්‍රදේශවල සෞඛ්‍ය පහසුකම් නඟාලීමට ද, ආයුර්වේද වෛද්‍ය සේවය ප්‍රචලිත කිරීමටත්, පිත්තල, මැටි සහ පොල් කොහු, රෙදි විවීම ආශි‍්‍රත අත්කම් කර්මාන්ත ප්‍රචලිත කිරීම සහ වැඩි දියුණු කිරීමටත් එතුමා කටයුතු කළේය. රුහුණු - ගිරුවා - මාගම් පළාතේ වෙසෙන සුළු ජන කොට්ඨාස විශේෂයෙන්ම මුස්ලිම් ජනයා මුහුණ පා ඇති අඩුපාඩුකම් විසමතා ගැන සොයා බලා ඔවුන්ගේ අයිතිවාසිකම් ලබාදීමටත් පළාතේ ඇති බෞද්ධ සිද්ධස්ථාන ප්‍රතිසංස්කරණය කිරීමටත්, පළාතේ ජනතාවගේ ආගමට, සංස්කෘතියට ඇති ළැදිකම, හැසිරීම සහ හික්මීම වැඩිදියුණු කිරීමටත් ෂ;ශ්ෂ වැඩසටහන් ක්‍රියාත්මක කිරීමට කටයුතු කළේය. 1946 දී එතුමා මාතර - තිස්සමහාරාම දුම්රිය මාර්ග ව්‍යාපෘතිය රාජ්‍ය මන්ත්‍රණ සභාවට යෝජනා කළත් අවාසනාවකට මෙන් එයට මූලික කටයුතු සම්පාදනය කිරීමටවත් එතුමාට නොහැකි විය.ඩී.ඒ. රාජපක්ෂ මැතිතුමා විසින් කරන ලද ඉහත සඳහන් කර ඇති කාර්යභාරයට වඩා ඉතාම අගනා, අසමසම මෙහෙවර කිහිපයක් එතුමා විසින් ඉටුකර ඇත. එතුමා විසින් පිළිපදින ලද මහත්මා දේශපාලනය ඉන් එකකි. 1947 දී පැවැති සෙනෙට් සභාපති තේරීමේ කටයුත්තේදී ධනවත් රදල පෙළැන්තියේ මුදල්වලට යට නොවීම, 1953 දී එක්සත් ජාතික පක්ෂ ආණ්ඩුවේ ආර්ථික ප්‍රතිපත්තියට විරුද්ධව පොදුජන විරෝධයට ශ්‍රී ලංකා නිදහස් පක්ෂයේ සහයෝගය ලබාදීමට කටයුතු කිරීම, 1956 මැතිවරණයෙන් එතුමා පුරෝගාමීව බිහිකළ ශ්‍රී ලංකා නිදහස් පක්ෂය ප්‍රමුඛ මහජන එක්සත් පෙරමුණ රජයේ ප්‍රධාන පෙළ ඇමැතිකමත් ප්‍රතික්ෂේප කර දෙවන පෙළ ඇමැති තනතුරක් ලබාගැනීම, 1958 දී මහජන එක්සත් පෙරමුණු රජයේ නායකත්වය පිලිප් ගුණවර්ධන මහතා ඇමැතිකමින් ඉවත් කිරීමට ගත් තීරණයට විරෝධය පා එම පුරප්පාඩු වූ අමාත්‍ය ධුරය එතුමාට පිරිනැමූවත් එය බාර නොගැනීම, 1964 දී පැවැති ශ්‍රී ලංකා සමගි පෙරමුණ රජය පෙරළීමට අභ්‍යන්තර අන්තවාදී කල්ලියේ ප්‍රයත්නය සහ දක්ෂිණාංශික කුමන්ත්‍රණකරුවන්ගේ මුදල්වලට යට නොවීම, සහ තම දේශපාලන දිවිය කිසි විටෙක මුදල් ඉපයීමේ මාර්ගයක් ලෙස යොදා නොගෙන තමා සතු මුදල් සහ දේපල පවා පොදු කටයුතුවලට යෙදවීම සහ තමා නියෝජනය කළ බෙලිඅත්ත පාර්ලිමේන්තු ආසනය 1965 දී අහිමි වූවත් එතුමා අභාවප්‍රාප්ත වන තෙක් පොදු ජනතාවගේ කටයුතු සඳහා වෙහෙස මහන්සිය නොබලා කටයුතු කිරීම වැනි ක්‍රියාකාරකම් අන් කිසිම දේශපාලනඥයකුගේ චරිතයක දැකිය නොහැකි උතුම් චරිත ලක්ෂණ බවට දේශපාලන විශ්ලේෂකයන් සහ විද්වතුන් අගය කරන කරුණු වේ.මේ සියල්ලටම වඩා අගය කළ යුතු තවත් කාරණයක් වූයේ එතුමා විසින් තම ආදරණිය පුතුන් හතර දෙනකු ශ්‍රී ලංකා දේශපාලන ප්‍රවාහයට දායාද කිරීමයි. එතුමාට ඉතා නිරවුල්, දුර දක්නා, තීක්ෂණ දේශපාලන දැක්මක් විය. තම දූ දරුවන් ග්‍රාමීය පරිසරයට හුරු කර, එම සමාජයේ තිබු සියලු සිරිත් විරිත්, චාරිත්‍ර වාරිත්‍රවලට හුරු කර ආගම සහ ජාතික සංස්කෘතියට නැඹුරු කර හදා වැඩු අතර, ඉංගී‍්‍රසි සහ වැඩිදුර වෘත්තීය අධ්‍යාපනයට ගාල්ල සහ කොළඹ පිහිටි පාසල්වලට යොමු කළේය.1967 දී තම පියා ඩී. ඒ. රාජපක්ෂ මැතිතුමාගේ අභාවයෙන් පසු දේශපාලනයට පිවිසි මහින්ද රාජපක්ෂ මහතා 1970 මැතිවරණයේදී බෙලිඅත්ත ආසනයට ශ්‍රී ලංකා නිදහස් පක්ෂයෙන් තරග කර ජය ගෙන පාර්ලිමේන්තුවට පිවිසි ශ්‍රී ලංකා පාර්ලිමේන්තු ඉතිහාසයේ ළාබාලම මන්ත්‍රීවරයෙක් ලෙස තම දේශපාලන දිවිය ආරම්භ කළේය.1970 දී මහින්ද රාජපක්ෂ මහතා ආරම්භ කළ දේශපාලන ගමන තම ආදරණීය පියාගේ දේශපාලන ගමනට ඉතා සමීප අනුරූපතාවයක් දැක්වූ අතර ඔහු විසින් ශ්‍රී ලංකා නිදහස් පක්ෂයේ උන්නතියට සහ පැවැත්මට කරන ලද සේවාව තම පියා විසින් 1951 සිට ශ්‍රී ලංකා නිදහස් පක්ෂ නිර්මාණය කිරීමට, ප්‍රතිපත්ති මාලාව ගොඩනැඟීමට සහ එම පක්ෂයේ උන්නතිය සඳහා කළ සේවාවට බෙහෙවින්ම සමානය.දක්ෂිණාංෂික දේශපාලනය සහ නව අධිරාජ්‍යවාදී අන්තර්ජාතික බලවේගවලට විරුද්ධව සියලු ප්‍රගතිශීලි ජන කොටස් සහ දේශපාලන ප්‍රවාහ ඒකරාශි කර සටන් කිරීම වැනි වැදගත් ක්‍රියා රාශියක් මහින්ද රාජපක්ෂ මහතා විසින් ද 1970 සිට ශ්‍රී ලංකා නිදහස් පක්ෂය තුළ සිට ක්‍රියාත්මක කළේය. තමාට ලබා දුන් ඕනෑම තනතුරක් බාරගෙන එම කටයුත්ත ඉතා සාර්ථක ලෙස ඉටුකිරීම සහ කුමන කලකිරීම්,කොන්කිරීම් සහ එදිරිවාදිකම් පැමිණිය ද ඒවාට මුහුණ පාමින් තම දේශපාලන සගයන් සහ සහෘදයන් ශ්‍රී ලංකා නිදහස් පක්ෂය අතහැර යද්දී 1980 දශකයේ කඩා වැටුණු පක්ෂයක්, අධිෂ්ඨානයකින් සහ තම ශක්තියෙන් නැවත ගොඩ නංවා 1994 දී එම පක්ෂය නව නායකත්වයක් යටතේ නැවතත් බලයට ගෙන ඒමට කටයුතු කර කිනම් බාධක තිබුණත් ඒ සියල්ල ජයගෙන ශ්‍රී ලංකා නිදහස් පක්ෂයේ නායකත්වයට 2005 වසරේදී සම්ප්‍රාප්ත වීම, තම පියාගෙන් ලැබුණු ජන්මානුගත අධිෂ්ඨාන ශක්තියත්, නිරවුල් සහ තීක්ෂණ දේශපාලන නුවණ සහ බුද්ධිය නිසාම සිදුකළ සහ සිදුවූ ඒවා බව පෙනේ.මෙම සියලු සිදුවීම් සහ ජයග්‍රහණ පක්ෂයේ ඉතාමත් තීරණාත්මක මෙන්ම ශ්‍රී ලංකාවේ දේශපාලන, සමාජ සහ ආර්ථික ගමන්මග සදහටම වෙනස් කිරීමට හේතුකාරක වූ සිදුවීම් මාලාවකි. 2005 නොවැම්බර් මස පවත්වන ලද ජනාධිපති මැතිවරණයෙන් මහින්ද රාජපක්ෂ මහතා ශ්‍රී ලංකාවේ 5 වැනි විධායක ජනාධිපති වීම සහ එතැන් පටන් එතුමාගේ මහින්ද චින්තනය තුළ ගැබ්වූ සමාජ, ආර්ථික සහ දේශපාලන ප්‍රතිපත්ති මාලාව තුළින් නව ශ්‍රී ලංකාවක් අවුරුදු 04 කටත් අඩු කාලයකදී ගොඩනැඟීම සඳහා අවශ්‍ය අඩිතාලම දැමීම එදා ඩී.ඒ. රාජපක්ෂ මැතිතුමාගේ සිහිනය සැබෑවීමක් බව පැවැසිය යුතුය.මහින්ද රාජපක්ෂ මැතිතුමාගේ මහින්ද චින්තන ප්‍රතිපත්ති මාලාව තුළ ඩී.ඒ. රාජපක්ෂ මහතාගේ සිතුවිලි අදහස් සහ සංකල්පනා සියල්ල ගැබ්වී ඇති බව ඩී.ඒ. රාජපක්ෂ දර්ශනය සමඟ මහින්ද චින්තන සැසඳීමේදී මනාව පිළිබිඹු වේ.1956 ඇරැඹි සමාජ, ආර්ථික, දේශපාලන හා සංස්කෘතික විප්ලවයේ අවසන් අදියර ආරම්භ වූයේ මහින්ද රාජපක්ෂ ජනාධිපතිතුමාගේ පදවිප්‍රාප්තියෙන් පසුව බව බොහෝ ශ්‍රී ලාංකිකයන් අවිවාදයෙන් පිළිගන්නා කරුණකි.අද නිදහස් නිවහල් රටක් ලෙස අපට තීරණ ගැනීමේ අයිතිය තහවුරු කරන නිර්භීත දේශපාලන නායකත්වයක් ඇත. මේ සියල්ල නිරායාසයෙන් ලැබුණු දේවල් නොවීය. පරම්පරා දෙකක දේශපාලන නායකත්වය හා කැපවීම සහ දේශපාලන විඥානය නිසා ලබාගත් ජයග්‍රහණයන්ය. මේ ක්‍රියාවලියට ඩී. ඒ. රාජපක්ෂ මැතිතුමාගෙන් ලද සේවය අනභිභවනීයය. දැහැමි සමාජයකට ආර්ථික හා දේශපාලන නිවහල් රටක් බවට පත් කිරීමේ බාරදූර කාර්යය එතුමාගේ ආදරණීය පුත් මහින්ද රාජපක්ෂ ජනාධිපතිතුමාගේ රජය ආරම්භ කර ඇත.නව යටත් විජිතවාදී අධිරාජ්‍යවාදී රටවල් සහ ඔවුනට ගැත්තන් වී ඇති අප රට තුළ ඇති අන්ත දක්ෂිණාංෂික දේශපාලන කණ්ඩායම් හා විවිධ රාජ්‍ය නොවන සංවිධානවල ක්‍රියාකාරකම්වල යටි අරමුණු ඉතාමත් පැහැදිලිය. එම සියලු බලවේගවලට මුහුණ දීමට මහින්ද රාජපක්ෂ ජනාධිපතිතුමාගේ රජයට හා ජාති හිතෛෂි ප්‍රගතිශීලි ජනතාවට හැකි වනු නොඅනුමානය.මේ සියලු ජයග්‍රහණවල මාර්ගෝපදේශකත්වය සැපයූ ජන හිතවාදී ජන නායකයකු වූ දිවංගත ඩී. ඒ. රාජපක්ෂ මැතිතුමාට නිවන් සුව ලැබේවා!යි ප්‍රාර්ථනා කරමි.පේරාදෙණිය විශ්ව විද්‍යාලයේ හිටපු උප කුලපති මහාචාර්ය හරිස්චන්ද්‍ර අබේගුණවර්ධන</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=af0911081</link>
    <topic>‘මානව හිමිකම්’ දැන් ආක්‍රමණිකයන්ගේ ආයුධයක් වෙලා</topic>
    <author>සංවාද සටහන සරත් පෙරේරා</author>
    <content>‘මානව හිමිකම්’ දැන් ආක්‍රමණිකයන්ගේ ආයුධයක් වෙලාමේ වර්ජන රැල්ල කඩාකප්පල්කාරී උත්සාහයක්පන්සිල් එහේ - අපි මෙහේගැටලුවලට මුහුණදීමට ඇති හැකියාව මානසික සෞඛ්‍යය මනින මිම්මක්විපක්ෂයේ සන්ධානය දුබලයිවිවාහ ජීවිතයේ ඇතුල් රවුම සහ පිට රවුමජනමත පිටුවජීවිතය සුන්දරයිඅධිනීතිඥ ගෝමින් දයාශ්‍රීශ්‍රී ලංකාවේ මානව අයිතිවාසිකම් කඩ කළ බවට චෝදනා එල්ල කරමින් නාවික හමුදාවට විරුද්ධව මුතූර් නඩුවත් ගුවන් හමුදාවට විරුද්ධව සෙන්කෝලේ නඩුවත් මානව අයිතිවාසිකම් පිළිබඳ විශේෂ කොමිසමක් මගින් විභාග කිරීමෙන් පසු ඔප්පු වූයේ එහි නියම වරදකරුවන් අපේ හමුදාව නොව එල්ටීටීඊ ත්‍රස්තවාදීන් බවයි. නමුත් මේ හෙළිදරව්වෙන් පසුව ඇමෙරිකානු හා යුරෝපීය බලවතුන් ඒ සම්බන්ධයෙන් එල්ටීටීඊ සංවිධානයට විරුද්ධව කිසිම පියවරක් ගත්තේ නැත.ලංකාව හැමවිටම ස්වාධිපත්‍ය සහිත රටක් ලෙස නීතිය තුළ ඉදිමින් ත්‍රස්තවාදය නැති කරන්නත් ප්‍රජාතන්ත්‍රවාදය හා මානව අයිතිවාසිකම් රකින්නත් තමයි කටයුතු කරල තියෙන්නේ.සීතල යුද්ධයෙන් පසුව ඇමෙරිකාව ඇතුළු බටහිර ලෝකයේ රටවල් ස්වාධීන රටවල් තම අණසකට ගැනීමට නැතිනම් තම ග්‍රහණයට ගැනීමට පාවිච්චි කරන සූත්‍රය වනුයේ මානව අයිතිවාසිකම් පිළිබඳව හඬ ගෑමයි. මේ මූලධර්මය යොදා ගනිමින් ඔවුන්ගේ අනසකට සම්පූර්ණයෙන් යටත් නොවන රටවල් කෙරෙහි මානව අයිතිවාසිකම් උල්ලංඝනය කිරීමේ න්‍යාය යටතේ එම රටවලට ද තම ආධිපත්‍යය බලහත්කාරයෙන් පැටවීමට උත්සාහ කරමිනුයි සිටින්නේ. මේ කරන චෝදනා විටක හාස්‍ය උපදවනවා. විටක බිය කරු වනවා. ත්‍රස්තවාදය තුරන් කිරීම ඔවුන් දකින්නේ මානව අයිතිවාසිකම් කඩ කිරීමක් ලෙස ද යන ප්‍රශ්නය අපට ඇතිවෙනවා.ඇත්ත. ඔවුන් ඇතැම් තැන්වල චෝදනා නැගිය යුතු තැන්වල මුළුමනින් නිහඬ වෙනවා.මානව අයිතිවාසිකම් වැඩියෙන් ම උල්ලංඝනය කරන බවට චෝදනා නැඟෙන තම ගජ මිතුරු රටවල් ගැන ඇමෙරිකාව එවැනි චෝදනාවක් නඟන්නේ නැත. නිදසුන් විදියට මානව අයිතිවාසිකම් උල්ලංඝනය සම්බන්ධයෙන් බෙහෙවින් චෝදනා නැෙඟන උස්බෙකිස්ථානය, සවුදි අරාබිය, ඊජිප්තුව, ඊශ්‍රායලය වැනි රටවලට ඇමෙරිකාව එවැනි චෝදනාවන් නඟන්නේ ම නැත.මෙයට හේතුව ඇමෙරිකාව වරින් වර තම හමුදා නවතා තැබීමට ප්‍රයෝජනයට ගන්නා නිසා ය. ඒ වෙනුවට මානව අයිතිවාසිකම් කඩවීම යන සූත්‍රය යොදා ගනිමින් ශ්‍රී ලංකාව, බුරුමය, ඉරානය වැනි ඇමෙරිකන් ආධිපත්‍යයයට යටත් නොවන ස්වාධීන නොබැදි ජාතීන් වශයෙන් ක්‍රියාකරමින් සිටින රටවල් ඇමෙරිකාවේ ඉලක්කය වී තිබේ.ඒක තමයි අපටත් තියන ප්‍රශ්නය. ලෝකයේ ම ත්‍රස්තවාදය තුරන් කිරීමට නායකත්වය දෙන බව කියමින් සිටින ඇමෙරිකන් රජය ශ්‍රී ලංකාවේ කොටින් ගේ පැසිස්ට්වාදයෙන් බිහිවූ ත්‍රස්තවාදය සම්පූර්ණයෙන් අතු ගා දැමීමට වෑයම් කළ කාලයේ දී ඇමෙරිකාව ක්‍රියා කළේ කොටි ත්‍රස්තවාදීන්ව බේරා ගත නොහැකි නම් අඩුම තරමින් ඔවුන්ගේ නායකයාවත් බේරාගැනීමට බව ලෝකයට ම රහසක් නොවේ. ඇමෙරිකාව පමණක් නොව සුදු බටහිර යුරෝපා රටවල් ප්‍රංසයේ කවුච්නර්, බ්‍රිතාන්‍යයේ මිලිබෑන්ඩ් ද ප්‍රභාකරන්ගේ දිවි ගලවා ගැනීමට ගත් උත්සාහ ලෝකයා හොඳින් දනී.මේක කිසිසේත් නොවිය යුත්තක්.මං අහන්නේ ත්‍රස්තවාදය ත්‍රස්තවාදීන් බේර ගන්න ඕනෑ කාටද? එම ප්‍රයත්නය අසාර්ථකවූ නිසා යුද්ධය හමාර වීමෙන් පසු ත්‍රස්තවාදය විනාශ කරනු ලැබූ ශ්‍රී ලංකා හමුදා යුද අධිකරණවලට ගෙන යාමට ඇමෙරිකාව ඇතුළු බටහිර රටවල් සෑම උත්සාහයක් ම දරමින් සිටින බව පේනවා.අප රටට අපේ ස්වශක්තියෙන් ම මුළුමනින් ම ත්‍රස්තවාදය අතුගා දැමීමට හැකි වුණා. මහ බලවතෙක් වන අඩුවක් නැති සකල ආයුධත් බළඇණිත් සතු ඇමෙරිකාව ඉරාකයේ හා ඇෆ්ගනිස්ථානයේ ත්‍රස්තවාදයට විරුද්ධව සාර්ථක මෙහෙයුමක් කිරීමට අසමත්වීම හේතුවෙන් ඔවුන් අප දෙස බලන්නේ ඊර්ෂ්‍යාවෙන් හා ක්‍රෝධයෙන් බව අපට හොඳින් පෙනී යයි.අද තලේබාන් ත්‍රස්තවාදයට විරුද්ධව පාකිස්ථාන හමුදා යුදමය මෙහෙයුමක් ක්‍රියාත්මක කරන අවස්ථාවකදී ඇමෙරිකාව එයට විරුද්ධ නොවේ. එපමණක් නොව ඔවුන් රහස් ඩ්‍රෝන් නමැති ගුවන් නියමුවන් රහිත අහස් යානා මාර්ගයෙන් සිවිල් ජනතාව මරණයට පත් කරන බවට පාකිස්ථානය චෝදනා කරයි. නමුත් එවැනි මිනිස් ඝාතනවලින් යුද අපරාධ කළ බවට පිළිනොගන්නා ඇමෙරිකාව එම චෝදනා ලංකාවට කරන්නේ මෙරට සිවිල් ජනතාවට හානි වූවේ ය යන වැරැදි නිගමනය මත පිහිටා ය.ඇත්තෙන් ම බටහිර ලෝකයේ නව ලිබරල්වාදීන් හා වාමාංශික මතවාදීන් ශක්තිමත් වූ අවස්ථාවල ඊනියා ප්‍රෝඩාකාර වාමාංශික මතවාදීන් බලයට පත්වූවිට ඔවුන්ගේ ව්‍යාජ ලිබරල්වාදය මත ඇමෙරිකාවට යටත් නොවන සමාජවාදී පිළිවෙත් අනුගමනය කරන රටවලට පහර ගසයි. අද සිදුවන්නේ ඇමෙරිකාවේ හිලරි ක්ලින්ටන් වැනි අය කිසිම සාධකයක් නොමැතිව අප හමුදාවට ස්ත්‍රී දූෂණයන් යුද උපක්‍රමයක් ලෙස යොදා ගත් බවට චෝදනා කළත් එවැන්නක් ඔප්පු කිරීමට කිසිම හේතු සාධක නොමැති නිසා අවසානයේ එය ඉල්ලා අස්කර ගැනීමට සිදුවීමයි.ඇත්තෙන් ම අප මානව අයිතිවාසිකම් කැඩීම ගැන කෙරෙන මෙම චෝදනා පිළිබඳ ප්‍රශ්නය තෝරා බේරා ගැනීමට මානව අයිතිවාසිකම් යනු කුමක් ද යන්න සැලකිල්ලට ගත යුතුයි. මෙය වූ කලී නව අධිරාජ්‍යවාදීන් පවිත්‍ර මානව අයිතිවාසිකම් පිළිබඳ න්‍යායන් පිළිගන්නා බව සඳහන් කරමින් තමන්ගේ ආධිපත්‍යය අබූත චෝදනා නගමින් තුන් වැනි ලෝකයේ රටවල් මත පැටවීමට උත්සාහ කිරීමයි. අද මෙම වැඩපිළිවෙළ ඔවුන් ක්‍රියාත්මක කරන්නේ එන්ජීඕ සංවිධාන හරහායි.ඇමෙරිකාව මෙවැනි එන්ජීඕ සංවිධාන විශාල අරමුදල් බෙදා හරිමින් නඩත්තු කරයි. එම සංවිධාන විවිධ රටවල් තුළ අභ්‍යන්තර ඝට්ටන ඇති කර එකී රාජ්‍යයන් දුර්වල කර එම රටවල් තුළ විවිධ කොටස් මානව අයිතිවාසිකම් ක්‍රියාත්මක කරන ලෙසට පොළඹවා එම රාජ්‍යයන් තුළ නැති අවුල් වියවුල් ඇති කරයි. අද ඇත්තෙන්ම සහන සංවිධාන ලෙස පෙනී සිටින මේ ඊනියා එන්ජීඕ සංවිධාන යැපෙන්නේ බහුජාතික සමාගම්වලින්, වෘත්තිය සංවිධාන වලින් හා ඇමෙරිකානු රජයේ හා බටහිර ආණ්ඩුවල කොටස් කරුවන් වන සංවිධානවලින් ලැබෙන මුදල් වලින් ය.ඔවුන් රටක යහ පාලනයක් ඇති කළ යුතු ය යන අරමුණ එම රටවල සිවිල් සමාජයට පොවා එම රටවල රජයට විරුද්ධ සංවිධාන මාර්ගයෙන් යහපාලනයක් නොමැති බවට තර්ජනය කරමින් විවිධ කොටස් ලවා කරවන්නේ ස්වාධීන හා ස්වාධිපත්‍යයක් සහිත රාජ්‍යවලට පහර ගැසීමයි. මෙය කුමන්ත්‍රණයකි.මෙම කුමන්ත්‍රණය හරහා ආරම්භයේ සිට ත්‍රස්තවාදීන්ට විරුද්ධ යුද්ධයේදී මෙම එන්ජීඕ ව්‍යාපාරයේ රූකඩයන් ඉදිරියට ගෙන ඔවුන්ගේ මාර්ගයෙන් සිදු කළේ රටේ නීති රාමුවට අනුකූලව ක්‍රියා කළ පාලකයන්ට ප්‍රශ්න ඇති කිරීමයි. නමුත් ශ්‍රී ලංකා ජනතාව බුද්ධිමත්ව තම රජයට ත්‍රස්තවාදය තුරන් කිරීමට සම්පූර්ණ සහයෝගය දැක්වූ නිසා මෙහි සිටින එන්ජීඕ ඉත්තන්ට ඔවුන්ගේ යටිකූට්ටු වැඩපිළිවෙළ සපුරාලීමට නොහැකි විය.එම මෙවැනි විදේශ බලපෑම් නිසා සිදුවන්නේ එකම දෙයයි. එනම් රටේ මුළු මහත් ජනතාවම යුද සමයේ මෙන්ම රජය වටා එක්රොක්වීමයි. මෙය ශ්‍රී ලංකාවට ආවේනික ලක්ෂණයක් නොව ලෝකයේ ඕනෑම රටක සිදුවන විදේශ ආක්‍රමණ සමයන්හි ඒ රටේ ජනතාව රජයට සමීප භාවයක් දැක්වීම සාමාන්‍ය ලක්ෂණයක්. එම නිසා මෙවැනි සිදුවීම් වලින් දේශපාලන වාසියක් ලබාගන්නට යම් විජාතික රටක් තීරණය කළානම් එවැන්නක් කිසිසේත් ඔවුන්ට වාසිදායක නොවනු ඇත.මැතිවරණ සමයකදී විපක්ෂය ද විදේශ බලපෑම්වලට නතුවීම නිසැකයෙන්ම ඔවුන් තමන්ගේ පරාජයට පාර කපා ගැනීමකි. කිසිම රටක ජයග්‍රාහී හමුදාවක් විශේෂයෙන් ත්‍රස්තවාදීන්ව පරාජය කළ හමුදාවක් යුද අපරාධ චෝදනා ඉදිරිපත් කර යුද අධිකරණවලට ගෙන නොඑන්නේ ඔවුන් ත්‍රස්තවාදය පරාජය කර එකී රටවල ප්‍රජාතන්ත්‍රවාදය ස්ථාපිත කරන බැවිනුයි.ඔවුන්ට අවශ්‍ය අප වැනි රටවලට ඇතුළු වෙලා පවතින රජයන් වෙනස් කරලා ඔවුන්ට කීකරු ගෝල බාලයන් රජ කිරීමටයි. මහින්ද රාජපක්ෂ වැනි සෘජු නායකත්වයක් රට ගැන හිතා තීරණ ගන්නවා මිස ඔවුන්ගේ සිතැඟි අනුව කටයුතු නොකරන නිසා එලෙස ක්‍රියා කරන තමන්ට කීකරු රූකඩ පාලක පිරිසක් මෙම අධිරාජ්‍යවාදී කුමන්ත්‍රණ කරුවන්ට අවශ්‍ය වී තිබෙනවා.අපට වැදි බණ දේශනා කරන්නට හදන ඇමෙරිකාව ඇෆ්ගනිස්ථානයේ හා ඉරාකයේ ගෙනියන ප්‍රතිපත්තිය ලෝකයේ දරුණුම මානව අයිතිවාසිකම් කඩ කිරීම් පෙන්නුම් කරයි.මානව ඉතිහාසය තුළ ද ලෝකයේ දරුණුම මානව අයිතිවාසිකම් කඩවීම සිදු වූයේ ඇමෙරිකාව විසින්ම හිරෝෂිමා, නාගසාකි ජපන් නගරවල සිදුකළ මිලියන ගණනක අසරණ මිනිස් ජීවිත ඝාතනය කිරීමෙනි. එතැනදී මොන ලෝක යුද අධිකරණයටවත් ඇමෙරිකාව ගෙන ගියේ නැත.මේ තාක්කල් ශ්‍රී ලංකාව දුර්වල කරන ලද සියලු වෑයම් අසාර්ථක වූ ආකාරයටම ඇමෙරිකාව විසින් එල්ල කරනු ලබන මෙම අලුත් උත්සාහය ද අසාර්ථක එකක් වනු ඇත. මෙවැනි ක්‍රියාදාමයන්වලින් ඇමෙරිකාව කෙරෙහි ඇති විශ්වාසය කැඩී යාමක් පෙන්වන අතර ඔවුන්ගේ දෙබිඩි විදේශ පිළිවෙත ද හෙළිදරව් වෙයි.මේ කුමන්ත්‍රණ මැද අවසාන වශයෙන් ශ්‍රී ලංකාව තවදුරටත් ශක්තිමත් දේශයක් වශයෙන් නැගී සිටිනු ඇත යන්න මගේ විශ්වාසයයයි. ඔබ ඇසූ ප්‍රශ්නයට මගේ උත්තරය වන්නේ ශ්‍රී ලංකාව මේ අවස්ථාවේදී මානව අයිතිවාසිකම් ආරක්ෂා කරන බවට ලෝකයට ප්‍රදර්ශනය කරන්නට ශක්තිමත් හා බලවත් පිරිසකින් නියෝජනය වන මානව අයිතිවාසිකම් කොමිසමක් පත්කළ යුතුය යන්නයි. අද අපට මෙම චෝදනා එල්ල වීමට විශේෂ හේතුවක් වන්නේ අපගේ මානව හිමිකම් කොමිසම් තවදුරටත් අදගොළු බිහිරි සංවිධානයක් වශයෙන් ක්‍රියා කරමින් සිටීමයි. ඒ සඳහා වහාම ප්‍රතිකර්ම යෙදිය යුතුයි.සංවාද සටහන සරත් පෙරේරා</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=af0911082</link>
    <topic>මේ වර්ජන රැල්ල කඩාකප්පල්කාරී  උත්සාහයක්</topic>
    <author>සාකච්ඡා කෙළේ - සුභද්‍රා දේශපි‍්‍රය</author>
    <content>‘මානව හිමිකම්’ දැන් ආක්‍රමණිකයන්ගේ ආයුධයක් වෙලාමේ වර්ජන රැල්ල කඩාකප්පල්කාරී උත්සාහයක්පන්සිල් එහේ - අපි මෙහේගැටලුවලට මුහුණදීමට ඇති හැකියාව මානසික සෞඛ්‍යය මනින මිම්මක්විපක්ෂයේ සන්ධානය දුබලයිවිවාහ ජීවිතයේ ඇතුල් රවුම සහ පිට රවුමජනමත පිටුවජීවිතය සුන්දරයිසාකච්ඡා කෙළේ - සුභද්‍රා දේශපි‍්‍රයලෙස්ලි දේවේන්ද්‍රරාජ්‍ය සේවා වෘත්තිය සමිති සම්මේලනයේ සභාපති හාශ්‍රී ලංකා නිදහස් සේවක සංගමයේ ප්‍රධාන ලේකම්රජයත් සමඟ කේවල් කොට කම්කරුවන්ගේ වෘත්තිය අයිතීන් දිනා ගැනීම කිසිම අසාධාරණයක් නැහැ. අපිත් සෑම වසරකම රජය සමඟ කේවල් කොට සේවක අයිතීන් ලබාගත්තා. 2009 වසරේ දී සේවක වැටුප් වැඩි කිරීමට නොහැකි වීමට සර්ව සාධාරණ හේතු රැසක් තිබුණා. අධික යුද වියදමත්, අවතැන් වූ ජනතාව වෙනුවෙන් දැරීමට සිදුවන අධික වියදමත් නිසා අපි වැටුප් වැඩි කිරීමට රජයට ඇති අපහසුතාව පිළිබඳව සාධාරණ හේතුව සේවකයන්ට පැහැදිලි කළා.පසුගියදා පැවැති හත්වැනි ජාතික මහ සම්මේලනයේදී ජනාධිපතිතුමා පැහැදිලිවම ප්‍රකාශ කළා 2010 ජනවාරි මාසයේදී වැටුප් වැඩි කරන බවත්, 2009 වසරේ නොවැම්බර් දෙසැම්බර් මාසවලත් හිඟ වැටුප් ගෙවන බවටත් එහිදී පොරොන්දු වුණා. මෙවැනි පැහැදිලි ප්‍රකාශයක් කර තිබියදීත් වැඩ වර්ජනයන් කිරීම් සාධාරණ නැහැ. මෙම වැඩ වර්ජන පවත්වන්නේ ජනජීවිතය අවුල් කිරීමටයි. වැඩ වර්ජනයන් කිරීම සඳහා ඒකරාශී කර ගැනීමට උත්සාහ කරන සියලු ආයතනයන් ජනජීවිතයට අත්‍යවශ්‍ය සේවා සපයන ආයතනයන් බව අපට පැහැදිලියි.මේ පිටුපස සැලැසුම් තිබෙනවා. වැඩ වර්ජනයට ඒකරාශි කරගන්නට උත්සාහ දරණ ආයතනවලට වඩා අඩු පඩි ගන්නා ක්ෂේත්‍ර ගණනාවක් තිබෙනවා. ඒ ක්ෂේත්‍රවල පිරිස වර්ජනයට පාරට දාන්න උත්සාහ නොකරන්නේ ඇයි. මෙයින් අපිට පැහැදිලි වන්නේ ජනජීවිතය අවුල් කරන දේශපාලන හස්තයන් මේ පිටුපස තිබෙන බව.1977 වසරේ ජේ. ආර්. ජයවර්ධන මහත්මයා ජාතික සේවක සංගමයේ සභාපතිව සිටින කාලයේදී මුළු රටේ ම වැඩවර්ජනයක් මෙහෙයුවා. මේ අවස්ථාවේදීත් උත්සාහ කරන්නේ ඒ වගේ කඩාකප්පල් කාරි ක්‍රියාවක් කිරීමටයි. කම්කරු ජනතාවට ආදරයෙන් හෝ අනුකම්පාවකින් නොවෙයි මේ උද්ඝෝෂණ වර්ජන සිදු කරන්නේ. මෙහි එකම අරමුණ රජය අසීරුතාවට පත්කිරීමටයි. සංවර්ධන ක්‍රියාවලියක් රටේ ශීඝ්‍රයෙන් ක්‍රියාත්මක වෙමින් පවතිනවා. රටේ ම සියලු ජනතාව මේ සංවර්ධන ක්‍රියාවලියට තමන්ට හැකි පමණින් සහයෝගය ලබාදිය යුතුයි. මෙවැනි අවස්ථාවල තම පටු දේශපාලන අරමුණු මුදුන් පමුණුවා ගැනීමට කඩාකප්පල්කාරි ක්‍රියාවන් සිදු නොකළ යුතුයි.අපි දන්නා තරමින් මේ කඩාකප්පල්කාරි ක්‍රියාව පිටුපස සිටින්නේ ජාතික සේවක සංගමය සහ අන්තර් සමාගම් සේවක සංගමයයි. අපි සංගමයක් හැටියට මෙවැනි ක්‍රියාවන්ට එකඟ වෙන්නේ නැහැ.ආණ්ඩුවත් සමඟ අපි සාකච්ඡා කර පැහැදිලි වැටුප් වැඩි කිරීමක් සඳහා එකඟතාවකට පැමිණ තිබෙනවා. ඕනෑම සේවකයෙක් දන්න කරුණක් 2005 වසරේ වැටුප් කොමිසමේ නිර්දේශ මත වැටුප් වැඩි කිරීම් සිදු කළා. අනෙක් කිසිම රජයක් සිදු නොකළ රාජ්‍ය සේවක වැටුප් වැඩි කිරීම් මේ රජය යටතේ සිදුකළා.රජයේ සේවකයන් වෙනුවෙන් සේවක අයිතීන් වෙනුවෙන් නිරන්තරයෙන් කටයුතු කරන මෙවැනි රජයකට විරුද්ධව කුමන්ත්‍රණකාරී, කඩාකප්පල්කාරි කටයුතු සිදු කළ ද ජනතාව සත්‍ය වටහාගෙන සිටිනවා. ඒ නිසා ජනජීවිතය අවුල් කරන මෙවැනි අසාර්ථක වැඩ වර්ජනවලට අපේ කිසිදු සහායක් නැහැ.ප්‍රසන්න කළුතරගේවරාය අධිකාරියේ ශ්‍රීලනිප සේවක සංගමයේ ලේකම්පැහැදිලිවම මෙය රජය අපහසුතාවට පත් කිරීමට ගත් කඩාකප්පල්කාරී ක්‍රියාවක් ලෙසයි මම දකින්නේ. වසර තිහක කුරිරු ත්‍රස්තවාදය පරාජය කිරීමෙන් අනතුරුව රට ගොඩනඟන්නට උත්සාහ කරන මෙවැනි අවස්ථාවක රජය අපහසුතාවට පත්කිරීමට දරන අසාර්ථක උත්සාහයන්ට අපි කිසිසේත් සහයෝගය ලබාදෙන්නේ නැහැ. ඉතිහාසයේ කවර යුගයකවත් නොවූ විරූ තරම් සංවර්ධනයක් කරා රට ශීඝ්‍රයෙන් ගමන් කරමින් පවතිනවා. මෙම තත්ත්වය විඳදරා ගැනීමට නොහැකිි පිරිසක් මේ උද්ඝෝෂණය පිටුපස සිටිනවා.මහින්ද රාජපක්ෂ ජනාධිපතිතුමාගේ රජය කිහිප විටක් වැටුප් වැඩිකිරීම සිදුකළා. අවතැන්වූ ජනතාව වෙනුවෙන් දැරීමට සිදුවන අතිවිශාල මුදලත්, යුද්ධය නිසා දැරීමට සිදුවුණ අතිවිශාල මුදලත් නිසා මේ වසරේ වැටුප් වැඩිකිරීම්වල දී යම් අපහසුතා රජයට මතුවී තිබුණා. නමුත් මහින්ද රාජපක්ෂ ජනාධිපතිතුමා පසුගියදා සියලු වෘත්තීය සමිති සමඟ සාකච්ඡා කොට මේ වසරේ නොවැම්බර්, දෙසැම්බර් මාසවල හිඟවැටුප් සමඟ වැටුප් වැඩිකිරීම මෙන්ම හිඟවැටුප් ගෙවන බවට පැහැදිලිවම ප්‍රකාශ කර තිබුණා.මේ තත්ත්වය මත සලකා බලන විට කිසිම වෘත්තීය සමිතියකට සදාචාරාත්මක අයිතියක් නැහැ වැඩ වර්ජනයක් කරා යෑමට. රටේ නායකයා පැැදිලිවම වැටුප් වැඩිකරන බවට ප්‍රකාශ කර තිබියදීත් මෙවැනි කඩාකප්පල්කාරී ක්‍රියා සිදුකිරීමට උත්සාහ කරන්නේ පැහැදිලිවම ජනජීවිතය අවුල් කිරීමටයි. ශ්‍රී ලංකා වරායේ සේවකයන් අපි පැහැදිලිවම දැනුම්වත් කර තිබෙනවා.මෙය කඩාකප්පල්කාරී ක්‍රියාවක් එමනිසා මෙවැනි ක්‍රියාවන්ට සහභාගිවෙන්න එපා කියලා. වරාය අධිකාරියේ වෘත්තීය සමිති 21ක් එකමුතු වී සිටිනවා. ඒ සියලු වෘත්තීය සමිති මේ කල්ලිවලට, යම් යම් දේශපාලන න්‍යාය පත්‍රවලට අනුව වැඩකරන අයට සහයෝගය නොදී වරාය රැකගනිමින් වරායේ සේවකයන්ගේ අයිතිවාසිකම් දිනාගැනීමට එකමුතු වී කටයුතු කරනවා.වරාය අධිකාරියේ සභාපතිතුමා පැහැදිලිවම ප්‍රකාශ කර තිබෙනවා වරාය සේවකයන්ට හිමි වැටුප් වැඩි කිරීම 2010 ජනවාරි මාසය වන විට ලබාදෙන බව. ඒ පොරොන්දුව ලිඛිතව දී තිබෙනවා. ඒ නිසා වරායේ කිසිම සේවකයකු වැඩවර්ජනයට යාම සදාචාරාත්මක නැහැ. රජය අපහසුතාවට පත් කිරීමට ගන්නා මෙවැනි පියවරවලට අපගේ් කිසිම සහයෝගයක් නැහැ. ලෝක ආර්ථික අර්බුදය හමුවේ ලෝකයේ රටවල් හරහා හුවමාරු වන බහලුම් ප්‍රමාණය විශාල වශයෙන් අඩුවී තිබෙන බව පැහැදිලිවම දකින්නේ වරායේ සේවකයන්.මේ පිළිබඳව හොඳ අවබෝධයක් තියෙන්නේ වරායේ සේවකයාටයි. පසුගිය කාලවල වරාය අධිකාරියට අහිමි වී තිබූ නැව් සමාගම් කිහිපයක් මේ වනවිට සේන්දු කිරීමට කටයුතුª කර තිබෙනවා. ඉදිරියේදී ලොව විශාලම බහලුම් රැගෙන යන නැව් සමාගමත් වරාය අධිකාරියට රැගෙන ඒමට සාකච්ඡා පවත්වා එම සාකච්ඡා සාර්ථක වී තිබෙනවා.මේ සියලු දේ ආරක්ෂා කිරීම අප සතු වගකීමක්. එක් එක් දේශපාලන කල්ලිවල උවමනාව මත වරාය වැඩ නතර කිරීමට කටයුතු කළහොත් මේ නැව් සමාගම් වරාය අධිකාරියෙන් ඉවත්ව යාමට පුළුවන්. ඒ නිසා අපි බොහොම කාරුණිකව ඉල්ලා සිටිනවා දේශපාලන උවමනාව මත වැඩ වර්ජනය කිරීමට උත්සාහ ගන්නා වෘත්තීය සමිතිවලින් ඉල්ලා සිටිනවා. මෙවැනි කඩාකප්පල්කාරී ක්‍රියාවන්ට යොමු නොවූ තමන්ගේ ආයතන රැකගැනීමට, ආරක්ෂා කිරීමට කටයුතුª කරන ලෙස.එසේ තම ආයතනය රැක ගැනීමට සහයෝගය නොදුන්නොත් ආයතනය ආරක්ෂා කිරීමට පෙළ ගැසී සිටින වෘත්තීය සමිති 21 සාමාජිකයන් හරහා ශ්‍රී ලංකා වරාය අධිකාරියේ සේවා පවත්වාගෙන යාමට අසතුටෙන් වුවද කටයුතු කරන බව අපි සඳහන් කරනවා. රජය ආරක්ෂා කරගැනීමට අපි නිරතුරුව කැපවී කටයුතු කරන අතර මෙවැනි කඩාකප්පල්කාරී ක්‍රියාවන්ට අපි කිසිසේත් සහයෝගය දෙන්නේ නැහැ. මෙය රජය අපහසුතාවට පත් කිරීමට ගෙනයන වැඩපිළිවෙළක් ලෙසයි අපි පැහැදිලිවම දකින්නේ.කුමාර කරුණාරත්නසභාපති රාජ්‍ය පළාත් රාජ්‍ය කළමනාකරණසහකාර සේවා සංගමයමෙවැනි අසාර්ථක වැඩ වර්ජනයන්ට අප සම්බන්ධ වෙන්නේ නැහැ. 80 වැඩ වර්ජනයට සහභාගි වුණා. එදා එක්සත් ජාතික පක්ෂ ආණ්ඩු කාලේ වැඩ වර්ජකයන්ට සැලකුවේ බැටන් පොලුවලින්, යකඩ දම්වැල්වලින්. දරුණු විදිහට වැඩ වර්ජන සම්පූර්ණයෙන්ම මර්දනය කළා. මහින්ද රාජපක්ෂ ආණ්ඩුව කවදාවත් වැඩ වර්ජන මර්දනය කරලා නැහැ.මෙය සම්පූර්ණයෙන්ම රටේ ජනජීවිතය අවුල් කරමින් සංවර්ධන ක්‍රියාවලිය අඩපන කිරීමට ගත් උත්සාහයක්.වරාය, ඛනිජ තෙල් විදුලිය වැනි අත්‍යවශ්‍ය සේවාවන් අඩපණ කිරීමෙන් බලාපොරොත්තු වෙන්නේ සාමාන්‍ය ජනජීවිත අඩාල කිරීමක්.රටේ වැඩිම ආදායමක් උපයන ආයතන කඩාකප්පල්කාරි ලෙස අඩපණ කිරීමෙන් වැඩ වර්ජකයින් උත්සාහ කරන්නේ තමන්ගේ පටු දේශපාලන අරමුණු ඉටුකර ගැනීමක්.අඩු වැටුප් ලබන වෙනත් ආයතන බොහොමයක් තිබෙනවා. ඒ අය පිළිබඳව මේ වැඩ වර්ජන මෙහෙයවන පිරිස් අවධානය යොමු කර නැහැ.කම්කරු අයිතින් පිළිබඳව සද්භාවයෙන් සිතන පිරිසක් නම් මේ රටේ අඩු වැටුප් ලබන අහිංසක කම්කරුවන් මේ සඳහා එකතු කරගන්න තිබුණා.ජනාධිපතිතුමා නිතර වෘත්තිය සමිති නායකයන් කැඳවා ඔවුන්ගේ ගැටලු සාකච්ඡා කරනවා. වැටුප් වැඩි කිරීම් සම්බන්ධ සාකච්ඡාවක් පසුගිය දිනක පැවැත්වූවා. එහිදී ජනවාරි මාසයේ වැටුප් වැඩි කරන බවට ප්‍රකාශ කළා.දේශපාලනමය වශයෙන් කඩාවැටුණු මන්ද බුද්ධික පිරිසක් රජය අපහසුතාවට පත් කිරීමට ගත් උත්සාහයක් හැටියටයි අපි මේ වැඩ වර්ජනය දකින්නේ. මේ වන විටත් අවතැන් වූ ජනතාවට විශාල මුදලක් රජයට වැය වෙනවා. යුද්ධය සඳහා රජයකට දැරීමට නොහැකි තරම් වියදමක් වැය වුණා.එදා අපිට පාරට බැහැලා උද්ඝෝෂණය කරන්න පුළුවන් කමක් තිබුණ ද වැඩ වර්ජනයකට එළියට බහින්න නිදහසක් තිබුණ ද? බස් එකක නිදහසේ යන්නවත් පුළුවන්කමක් තිබුණ ද? අපට නිදහසේ ජීවත්වෙන්න පුළුවන් වුණේ වත්මන් ජනාධිපතිතුමා ඇතුළු රජය නිසයි. ඇයි අපි මේ දේවල් අමතක කරන්නේ.අපි වෘත්තිය සමිති විශාල ප්‍රමාණයක් එකතු වෙලා රජයට සහයෝගය දක්වන්න 10 වැනිදා මහා උද්ඝෝෂණයක් පවත්වනවා. රජය අපහසුතාවයට පත් කරන්නට ගන්නා අසාර්ථක උත්සාහයන්ට අපි සහයෝගය දෙන්නේ නැහැ.නදීර මනෝජ් කුමාරප්‍රධාන ලේකම් - ශ්‍රී ලංකා නිදහස් දුම්රිය සේවක සංගමයජනාධිපතිතුමා දිගින් දිගට ම වෘත්තිය සමිති නායකයන් සමඟ සාකච්ඡා කොට වැටප් ගෙවන බවට ප්‍රකාශ කර තිබියදීත් හිඟ වැටුප් සමග 2010 වසරේ දී ජනවාරි වන විට වැටුප් වැඩි කිරීම් සිදු කරන බව පැහැදිලිවම ප්‍රකාශ කර තිබියදීත් වැඩ වර්ජනවලට සූදානම් වීම අසාධාරණයි. වත්මන් රජය බලයට පත්වීමත් සමඟ රාජ්‍ය පෞද්ගලික ආයතන සේවක අයිතින් සුරැකීමට නිරතුරුව කටයුතු කළා. රාජ්‍ය ආයතන පෞද්ගලීකරණය කළේ නැහැ. ආපදා ණය මුදල් ගෙවීමට එකඟ වී තිබෙනවා.රාජ්‍ය සේවකයන්ගේ නිවාස ණය ගෙවීමට කටයුතු කර තිබෙනවා.පැහැදිලිවම මෙය ජනාධිපතිතුමා ඇතුළු රජය අපහසුතාවයට පත්කිරීමට ගත් අසාර්ථක උත්සාහයක්. ජනාධිපතිතුමා ඇතුළු රජයට විරුද්ධව අපි කටයුතු කරන්නේ නැහැ.ඉතිහාසය පුරා එක්සත් ජාතික පක්ෂයේ, ආණ්ඩු කාලවල පඩි වැඩි කිරීම් සේවකයන්ගේ අයිතිවාසිකම්, බඳවා ගැනීම්, රාජ්‍ය ආයතන ආරක්ෂා කිරීම් වැනි ප්‍රතිපත්ති තිබුණේ නැහැ. එක්සත් ජාතික පක්ෂය, ජනතා විමුක්ති පෙරමුණට අවශ්‍ය වී තිබෙන්නේ සේවක අයිතීන් දිනා ගැනීම නොවෙයි. එමෙන්ම රාජ්‍ය ආයතනයන් ආරක්ෂා කිරීමක් නොවෙයි. ඉදිරි මැතිවරණවලදී ලාභ ප්‍රයෝජන ගැනීමයි.අපි තරයේ මේ වර්ජනය හෙළා දකිනවා. අපි කිසිසේත් මෙය අනුමත කරන්නේ නැහැ. දැවැන්ත සංවර්ධන වැඩපිළිවෙළක් රටේ ක්‍රියාත්මක තර තිබියදී රජය ගෙන යන වැඩ පිළිවෙළ අසාර්ථක කිරීමටයි මෙම දේශපාලක කල්ලිවාදින් උත්සාහ කරන්නේ. රටේ ජනතාව බුද්ධිමත්. අත්‍යවශ්‍ය සේවා අඩපණ කරමින් ජනජීවිත අවුල් කරමින් ගෙන යන මෙවැනි අසාර්ථක වැඩපිළිවෙළ අපි කිසිසේත් අනුමත කරන්නේ නැහැ. රජයට සහයෝගය ලබා දෙන දැවැන්ත උද්ඝෝෂණයක් කොටුව දුම්රිය පොළ ඉදිරිපිට දී සමස්ත ලංකා වෘත්තිය සමිති සම්මේලනයේ නායකත්වයෙන් අපි සිදු කිරීමට බලාපොරොත්තු වෙනවා.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=af0911084</link>
    <topic>පන්සිල් එහේ - අපි මෙහේ</topic>
    <author/>
    <content>‘මානව හිමිකම්’ දැන් ආක්‍රමණිකයන්ගේ ආයුධයක් වෙලාමේ වර්ජන රැල්ල කඩාකප්පල්කාරී උත්සාහයක්පන්සිල් එහේ - අපි මෙහේගැටලුවලට මුහුණදීමට ඇති හැකියාව මානසික සෞඛ්‍යය මනින මිම්මක්විපක්ෂයේ සන්ධානය දුබලයිවිවාහ ජීවිතයේ ඇතුල් රවුම සහ පිට රවුමජනමත පිටුවජීවිතය සුන්දරයිකන්දක් විලිලා මී පැටවකු වැදුවා යයි කියති. එය ද වෙනස් කරමින් දැන් එක්සත් ජාතික පක්ෂයේ රනිල් වික්‍රමසිංහ සහ මැංගී එකතු වී සන්ධානයක් අටවා ගත්තේ කන්දක් විලිලා කුරුමිණි පැටියකු වැදුවා සේය. එම සන්ධානයට සාමාජිකත්වයක් සිටින පක්ෂ හතරක් තිබේ.එකක් එජාපයයි, අනෙක මුස්ලිම් කොංග්‍රසයයි, තුන්වැන්න මනෝ ගනේෂන්ගේ පක්ෂයයි. සන්ධානයට එක්වූ අනෙක් ඇත්තෝ පුද්ගලයෝම වෙති. පක්ෂ නැත.මංගලගේ න්‍යායාචාර්ය රුවන් ෆර්ඩිනන්ඩස් එක් පුද්ගලයෙකි. ෂර්මිලා පෙරේරා තවත් සාමාජිකාවකි. සරත් මනමේන්ද්‍ර තවත් එක්කෙනෙකි.මංගල ද තනියම සිටී. මංගල සමරවීර ජනමාධ්‍ය ඇමැති කාලයේ කිසියම් සිද්ධියක් ගැන හෙළා දකින්නට, හා කනගාටුව පළ කරන්නට හෝ විරෝධය පළ කරන්නට අවශ්‍ය වුවහොත් නාමික සංවිධාන රාශියක් මංගලගේ සහ රුවන්ගේ සාක්කුවේ තිබේ.“විරෝධය පළ කරලා නිවේදනයක් ජනතා මිතුරෝ නමින් යවන්න” රුවන් කියයි. එහෙත් ජනතා මිතුරෝ නමින් සංවිධානයක් නැත. අටවා ගත් සන්ධානයත් එසේමය. සාමාජිකයෝ නැත. නම් පමණි. රනිල් වික්‍රමසිංහ මංගල විසින් රවටනු ලැබුවේ එම සෙප්පඩ විජ්ජාවෙනි. තවත් එකක් කිව යුතුය. එක්සත් ජාතික පෙරමුණ නමින් පිහිටුවා ගත් සන්ධානය අලුත් එකක් නොවේ. රාවුෆ් හකීම් එජා පෙරමුණේ සිටියා පමණක් නොව අලියාගෙන් තරග කළේය.මනෝ ගනේෂන් ද එසේමය. තරග නොකළේ මංගල පමණි. මංගල අලියා ලකුණ වෙනුවට මුට්ටිය ගන්නට හැදුවේ අලියා ලකුණින් තරග කරන්නට ලජ්ජාවේය.ලංකාවේ එක්සත් ජාතික පෙරමුණ නමින් පාර්ලිමේන්තුවේදී සන්ධානය අටවා ගෙන එළියට බහින්නත් පෙර සන්ධානයේ නම වෙනස් කිරීමට සිදුවිය. එය වෙනස් කළේ නායකයා කළ කතාව ඇසුරෙන් පක්ෂයේම අයයි. රටේ ප්‍රශ්න රැසකි. එහෙත් සංවර්ධන ව්‍යාපෘති ක්‍රියාත්මකය. බඩුමිල වැඩිය. සේවක පඩි වැඩි කළ යුතුය. ආණ්ඩුව පඩි වැඩි කරන බවක් කීවත් ප්‍රමාණය කියා නැත. එහෙත් විපක්ෂ නායකයා කියන්නේ රුපියල් 7500 කින් වැටුප් වැඩි කළ යුතු බවයි. ඊළඟට උතුරේ අවතැන්වූ ජනතාව යළි පදිංචි කිරීම ද ආණ්ඩුව මුහුණ දී සිටින ක්‍රම ක්‍රමයෙන් විසඳන ප්‍රශ්නයකි.පන්සිල් ගැනීම.... නොගැනීම සහ අහක බැලීමමේ තත්ත්වය යටතේ බඩු මිල ප්‍රශ්නයට අලුත් සන්ධානයේ විසඳුමක් තිබිය යුතුය. රුපියල් 7500 කින් රාජ්‍ය සේවක වැටුප් වැඩි කරනවා දැයි කිව යුතුය. කොටුවේ මහා මාර්ගයේ වාඩිවී සිටින උපාධිධාරින්ට රැකියා දෙනවා දැයි කිව යුතුය.ඒ කිසිවක් කීවේ නැත. රනිල් වික්‍රමසිංහ මහතාට මුලින්ම සිහිපත් වූයේ යෞවන යෞවනියන් අත ඇති ජංගම දුරකථනයයි.“යෞවන යෞවනියන්ගේ අතේ තියෙන ජංගම දුරකථනයේ දැන් තියෙන්නේ රිඟින් ටෝන් විතරයි. අපේ පෙරමුණ බලයට ආ විගස එම තරුණ තරුණියන්ගේ පර්ස් සල්ලිවලින් පුරවා එස්.එම්.එස්. යවන පහසුකම් ලබා දෙනවා” වික්‍රමසිංහ මහතා කියද්දී සමහරු කට කොනකින් සිනා පහළ කළහ. තවත් අයෙක් හිස මේසය මත තබා ගත්හ. වජිර අබේවර්ධන ද උඩ බලාගෙන සිනාසුනේය.රනිල් අනේ පව්! මීට කලින් ද එක එක කතා කියා අනා ගත්තේය. එක්වරක් නංගිලාට මල්ලිලාට බ්‍රේස්ලට් මාළ වළළු දුන්නේය. ගොවීන්ට ඩෙනිම් කලිසම් අන්දවා හපන්නට චුයින්ගම් දුන්නේය. පස්යොදුන් රට හැදුනේ පස් ගෙනවුත් ගොඩ ගැසීමෙන් පසුව බව කීවේය.මේ සෑම ප්‍රකාශයක්ම රූපවාහිනි කැසට් පටවල පටි ගත වුණේ ඔහුගේම කටහඬිනි. ඒ කාලයේ ජනමාධ්‍ය ඇමැති මංගල සමරවීරයි. මාධ්‍ය ප්‍රධානින් ගෙන්වා රනිල්ගේ ඒ විහිළු කතා සියල්ල වරින්වර රූපවාහිනියෙන් විකාශනය කරන ලෙස තදින් උපදෙස් දුන්නේය. පත්‍රවල පළකරන ලෙස කියා සිටියේය. මිස්ටර් බීන් ගේ චරිතයට පණ දුන් රනිල්ට පතුරු ගැලවෙන සේ ඇටෑක් කරන්නැයි මංගල එදා දුන් උපදෙස් ගැන අද මංගලට සිහිපත් වන්නට ඇත්තේ සන්ධානය අස්සන් කොට රනිල් පැවැත්වූ මංගල කතාවෙන් පසුවය. පසුගිය නොවැම්බර් 3 වැනිදා පාර්ලිමේන්තුවේදී රනිල් එස්.එම්.එස්. කතාව කියා යළිත් ජෝකරයකු බවට පත් විය.සන්ධානයේදී සියලු දෙනා පන්සිල් ගැනීමට සූදානම් විය. රනිල් වැඳගෙන මංගල දෙස බලාගෙන සිටියේය. රාවුෆ් හකිම් සිය ආගම සිහි කරන්නට ඇත. මංගල දෑත් පහළට දමා බැඳගෙන උඩ බලාගෙන සිටියේය.මංගල පන්සිල් ගන්නේ නැතැයි සමහරු චෝදනා කළහ. එහෙත් බහුතරය දැරුවේ වෙනත් මතයකි.ඒ උදවිය ඉදිරිපත් කරන තර්කයට අනුව මංගල නියම බෞද්ධයෙකි. ඔහුගේ අතින් දැනුවත්ම හෝ නොදැනුවත්ම පන්සිල් පද කැඩුණේය. නියමින් හා අනියමින් පන්සිල් අමතක විය. ඊළඟ තවත් කට්ටියක් ප්‍රශ්න කළේ මංගලගේ අතින් පන්සිල් කැඩුණේ කෙසේ ද යන්න ය.ප්‍රථම ශික්ෂා පදය ප්‍රාණ ඝාතනයයි. මංගල කුහුඹුවකුවත් මරා දමා නැත. කිසිම හිංසාවක් නැත. එහෙත් මංගල දේශපාලන වශයෙන් කී දෙනකු ඝාතනය කරන්නට ඇද්ද? අනුර බණ්ඩාරනායක එජාපයට යවා ඔහු දේශපාලන වශයෙන් ඝාතනය කළේය. ශ්‍රීපතිට සන්ධාන ආණ්ඩුව සමඟ ඉන්න දුන්නේ නැත. කුමන්ත්‍රණයක් දියත් කොට ඔහු ආණ්ඩුවෙන් එළියට ගත්තේය.දේශපාලනය වශයෙන් ශ්‍රීපති ඝාතනය වෙන්නට කලින් ගහක හැපී මැරුණේය. අනුරාධපුරයට ගිය ශ්‍රීපතිට හැකි ඉක්මණින් කුරුණෑගලට එන්නැයි රනිල් කී නිසා ඝාතනය ඉක්මන් විය. මේ අනුව මංගල පානාතිපාතා සිල්පද කඩා ඇතැයි ඇතැමුන්ගේ තර්කයයි.අදින්නාදානා සිල් පදය කැඩුණේ කෙසේ දැයි අපි නොදනිමු. ඔහු අනුන්ගේ දේශපාලන උපක්‍රම, නූල් සූත්තර සොරා ගන්නට ඇත. ඒ පැත්තෙන් බලන විට මංගල දේශපාලන වශයෙන් අදින්නා දානා ශික්ෂා පදය ද කඩා ඇත. කාමේසු මිච්ඡාචාරා ගැන අපි කිසිත් නොකියමු. ඒ පුද්ගල නිදහසට බාධා කරනවාට අපිදු අකමැති වෙමු.මුසාවාදය නම් ඉහේ කෙස් ගානේ කැඩුණේය. සුරාමේරය ගැන අප කිසිවක් නොකියන්නේ මානව අයිතීන් උල්ලංඝනය නොකළ යුතු බැවිනි.සන්ධානය අටවන දා පන්සිල් ගැනීම ගැන මංගලට ඇතැම් අය මීට පෙරද චෝදනා එල්ල කළහ. වරක් මංගල බුදුපිළිමයක් ඔලුවෙන් අල්ලාගෙන සිටීම ගැන විරෝධය පළ කළහ. තවත් වරක් පුංචි බොරැල්ල පන්සල කඩන්නට ගිය වෙලේ සංඝරත්නය දැඩි විරෝධය පළකළහ. බෞද්ධ කොමිෂන් සභා වාර්තාව ඉතිහාසයේ කුණු බක්කියට යවා මංගල හොඳටෝම ඉල්ලාගෙන කෑවේය.කෙසේ හෝ රනිල් වික්‍රමසිංහ දේශපාලන වශයෙන් යළිත් විනාශ කර දමන්නට මංගල කටයුතු කරමින් සිටී.රනිල් මංගල දෙන්නාම බොළඳය. ලාමකය. මොලේ මොන්ටිසෝරිය. ඒ නිසා දේශපාලන අතදරුවන්ගේ් චරිතය රඟපාති. රනිල් වික්‍රමසිංහ පසුගිය බ්‍රහස්පතින්දා පුත්තලමට ගියේය. ධීවර ජනතාව රැස්වූයේ සන්ධානය බලයට ආවාම ඔවුන්ට දෙන්නේ මොන සහනදැයි දැනගැනීමටය.”සහෝදරවරුනි, අපි අලුත් සන්ධානයක් හැදුවා. ඒ සන්ධානය බලයට ආවාම පෝර සහනාධාරය හැමෝටම දෙනවා” රනිල් කීවේය.අසා සිටි අය එකිනෙකා මුහුණු බැලූහ. අත් පොළසන් නැත. ඔල්වරසන් නැත.”ඇයි ඔයගොල්ලන්ට පොහොර සහනාධාරය එපාද?” රනිල් ඇසුවේය.”නායකතුමා අපි කරන්නේ මාළු අල්ලන එක. මාළු අල්ලන්න පොහොර දමලා බැහැනේ” එසේ කියූ ධීවරයෝ යන්නට ගියහ.යෞවන යෞවනියන්ට එස්.එම්.එස්.අවශ්‍යය. ඒත් පර්ස් එකට ලැබෙන හැම සතයක්ම එස්.එම්.එස්. කරාම කන්නේ රීලෝඩ් දැයි ප්‍රශ්නයකි.ඈත ගම්වල දුප්පත් මිනිසුන්ට මොන එස්.එම්.එස්. ද? ඔවුන් දන්නා රිඟින් ටෝන් නැත. ඔවුන්ට රීලෝඩ් අවශ්‍ය නැත. ඔවුන්ට අවශ්‍ය තමන්ගේත් තම පවුලේත් බඩවල් ලෝඩ් කරගැනීමය.රනිල් වික්‍රමසිංහට කෘතහස්ත සම්මානය පිරිනැමූ පුද්ගලයා හෝ එය දෙන්නට තීරණය කළ සංවිධානය දැන් කල්පනා කරන්නේ සියදිවි නසාගත්තා නම් කොතරම් හොඳද යන්නය. කෘතහස්තගේ මාධ්‍ය නඩයේ අය දෙන එස්.එම්.එස්. ලනු ගිලින රනිල්ට දැන් එය දිරවා ගැනීම දුෂ්කර වී තිබේ.රනිල්ට එස්.එම්.එස්.ලණුව දුන්නේ මාධ්‍ය නඩයේ කොණ්ඩකාරයකු සහ බ්‍රේස්ලට් ලණුව දුන් මාධ්‍යකාරයකු බව මහියංගනයේ ලකී පාර්ලිමේන්තු ආලින්දයේ දී කියනු ඇසුණි. රනිල්ගේ් මාධ්‍ය නඩය හැමදාමත් කළේ මිනිසුන් බිහිකිරීම නොව නන්නත්තාර කොට විනාශ කිරීමය. රාවුෆ් හකීම් මහතා පාර්ලිමේන්තු ලොබියේදී කියා ඇත්තේ සන්ධානයට ආවේ ඉදිරි මහමැතිවරණය බලාගෙන බවයි. ජනාධිපතිවරණය බලාගෙන නොවන බවයි.එහෙත් ජනාධිපතිවරණයේදී මහින්ද රාජපක්ෂ ජයග්‍රහණය කිරීම තමන්ට ගැටලුවක් නොවන බව හකීම් කියද්දී මංගලගේත් රුවන් ෆර්ඩිනැන්ඩස්ගේත් ඇස් දෙක උඩු යටිකුරු වී ගිය බව කියති. තවත් මන්ත්‍රීවරු මේ කතාව අසාගෙන සිටියා පමණක් නොව මැංගිගේ කටට වෙච්ච දේ ද දුටුවෝය.හකීම් තවත් යමක් කීවේය. සන්ධානයට සම්බන්ධ වූ සමහර පක්ෂවලට ගෙදර අයගේ ඡන්දයවත් නොලැබෙන බවයි.සමහර පක්ෂවල සාමාජිකත්වය දෙකකි. මැංගිගේ පක්ෂයත් එසේමය. එක් ඡන්දයක් මංගලය. අනික රුවන්ය. මේ දෙන්නා සමඟ වැඩ කළ නොහැකි නිසා දැන් ටිරාන් අලස් ද විදේශගතවී සිටී. මනෝගේ පක්ෂය ද සන්ධාන ගතවී ඇත. එහෙත් ගෙදර ඡන්දයත් නැතැයි කියති. මෙසේ මේ සියලු පක්ෂ එක්වී එස්.එම්.එස්. සන්ධානය අටවාගෙන ඇත්තේ මහින්ද රාජපක්ෂ නම් වූ දැවැන්ත චරිතයට එරෙහිවය.එහෙත් දැලකින් සුළං නතර කරන්නට බැරි සේම මහින්ද ගේ ගමන නතර කරන්නට එස්.එම්.එස්.වලින් නොහැකිය. ඒ නිසා රනිල් හා මංගල කළ යුත්තේ තමන්ට හුරුපුරුදු කාර්යයේ යෙදී සිටීමය. නැතිනම් සිදුවන්නේ දෙන්නාටම දේශපාලන කුණුබක්කියේ සැඟවීමටය.සන්ධානයට නැකැත හැදුවේ හැමදාමත් අනාවැකි වරද්දන සාස්තර බණ්ඩාරය. බණ්ඩාර ද හිරේ විලංගුවේ වැටී පසුව සමාව ගත් නැකැත්තානෙකි. බණ්ඩාර හදා ඇති නැකත අනුව සන්ධානයට අස්සන් තබා ඇත්තේ බෙනර නැකතෙනි. බෙනර නැකතින් ආරම්භ කළ කිසියම් කටයුත්තක පැවැත්ම මාස තුනක් වැනි සුළු කාලයකි.සන්ධානයට සම්බන්ධ සියලු දෙනාටම බෙරන නැකත අසුබය.අද සටහන අවසන් කරන්නට පෙර පැරණි සිද්ධියක් සිහිපත් කළ යුතුය.ආචාර්ය වික්‍රමබාහු කරුණාරත්න 1989 මහ මැතිවරණයේදී එක්සත් සමාජවාදී පෙරමුණේ කණ්ඩායම් නායකයා වශයෙන් ඡන්දය ඉල්ලුවේය. එම පක්ෂයෙන් තරග කරන අසෝක සුරවීරට ආධාර පිණිස වික්‍රමබාහුගේ බිරිඳගේ වලව්ව වන මොළදණ්ඩ වලව්වේ රැස්වීමක් තිබුණි.මුලින්ම රැස්වීම ඇමතූ වික්‍රමබාහු වතුරකුඹුරේ රැස්වීමකට ගියේය. දැන් සුරවීර කතාව ආරම්භ කළේය. රැස්වීමට සවන් දුන් පිරිස තුන්සීයකට ආසන්නය.තමා කුඹල්වතුමුල්ල විදුහලේ උගන්වන කාලයේ සිද්ධියකින් සුරවීර සිය කතාව ආරම්භ කළේය.රැස්වීම් භූ®මියේ සිට මීටර් 50ක් 60ක් ඈතින් කන්දකි. හිටිහැටියේ කන්දෙන් ඌරකු මතුවිය.රැස්වීමේ සිටි පොඩි එකෙක් ‘ආන් ඌරෙක්’ යයි කෑ ගැසීය. (සුරවීරගේ් ආරක්ෂක භටයන් දෙතුන් දෙනත් ජනතාවත් ඌරා පසුපස දුව ගියහ.”සහෝදරවරුන් යන්න එපා. යන්න එපා” යයි කෑ ගැසුවත් සියල්ලෝම ඌරා පසුපසම ගියහ.ඉතිරිවූ තරුණයකු ළඟට ආ සුරවීර සහෝදරයා මෙසේ කීවේය.”පුතේ ඌරා ආවා - ඔක්කොම ගියා. අපිත් යමු”යි කීවේය.රනිල් - මංගල සන්ධානයටත් වන්නේ ඔය ටිකමය.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=af0911085</link>
    <topic>ගැටලුවලට මුහුණදීමට ඇති හැකියාව මානසික සෞඛ්‍යය මනින මිම්මක්</topic>
    <author>සාගරිකා දිසානායක ජයසිංහ</author>
    <content>‘මානව හිමිකම්’ දැන් ආක්‍රමණිකයන්ගේ ආයුධයක් වෙලාමේ වර්ජන රැල්ල කඩාකප්පල්කාරී උත්සාහයක්පන්සිල් එහේ - අපි මෙහේගැටලුවලට මුහුණදීමට ඇති හැකියාව මානසික සෞඛ්‍යය මනින මිම්මක්විපක්ෂයේ සන්ධානය දුබලයිවිවාහ ජීවිතයේ ඇතුල් රවුම සහ පිට රවුමජනමත පිටුවජීවිතය සුන්දරයිලෝක සෞඛ්‍ය සංවිධානය විසින් මානසික යහපැවැත්ම යන්න අර්ථ දක්වන්නේ පරිපූර්ණ වූ කායික අධ්‍යාත්මික යහපැවැත්ම යනුවෙනි. මානසික යහපැවැත්ම යන්නට ස්ථිර නිර්වචනයක් නැතත් මානසික යහපැවැත්ම “හුදු මානසික රෝගවලින් තොරවීම” පමණක් නොවන බව පිළිගැනෙයි.මානසික සුවය සහ ශාරීරික සුවය අනිවාර්යයෙන්ම එකිනෙක බැඳී පවතින්නේ ශාරීරික සුවය නැති තැන මානසික සුවයක් ද, මානසිකව රෝගී වූ කල මිනිසා නොදැනුවත්වම විවිධ රෝගාබාධවලට ගොදුරු වීම ද සිදුවෙන බැවිනි.මිනිසාගේ ශාරීරික සුවය කෙරෙහි සමාජය බොහෝ සැලකිලිමත් වුවත් මානසික සෞඛ්‍ය අයහපත් වීම පොදු සමාජයීය ගැටළුවක් වශයෙන් විශේෂ අවධානයට තවමත් පාත්‍ර වී ඇතැයි නො පෙනේ. රටක යහපැවැත්ම හා සංවර්ධනය උදෙසා එකී රටේ ජනතාව ගේ ශාරීරික සෞඛ්‍ය මෙන්ම මානසික යහපැවැත්ම ද උසස් මට්ටමක පැවැතීම සෘජුවම බලපායි.වර්තමාන ලෝකයේ බොහෝ රටවල් අද මේ සත්‍යය වටහා ගෙන මිනිසාගේ ශරීර සුවය මෙන්ම මානසික යහපැවැත්ම වර්ධනය උදෙසා ද ගත හැකි සාධනීය පියවර කෙරෙහි වෙසෙසින් සැලකිලිමත් වෙයි.පසුගියදා කොළඹදී පැවැත්වුණු දකුණු ආසියා කලාපීය රටවල මානසික යහපැවැත්ම ප්‍රවර්ධනය සඳහා වූ සිවුදින අන්තර් ජාතික සමුළුවෙහි ද මූලික අරමුණ වූයේ උක්ත කරුණය. ලෝක සෞඛ්‍ය සංවිධානය විසින් සංවිධානය කැරුණු මේ සමුළුව සෞඛ්‍ය ආරක්ෂණ හා පෝෂණ අමාත්‍යංශයේ විශේෂ සහයෙන් පැවැත්විණි. ඇමැති නිමල් සිරිපාල ද සිල්වා මහතා ගේ ප්‍රධානත්වයෙන් ඇරැඹුණු එම සමුළුවට රටවල් රැසකින් පැමිණි මනෝ වෛද්‍ය විශේෂඥයන්, මානව විද්‍යාඥයන්, ප්‍රජා සංවර්ධන ක්‍රියාකාරීන් ආගමික පූජකවරුන්, අධ්‍යාපනඥයන්, සංගීතඥයන්, ජාතික ප්‍රතිපත්ති සැලැසුම්කරුවන් ඇතුළු එකසිය පනහකට අධික පිරිසක් සහභාගි වූහ.එහිදී රැස්ව සිටි පිරිස ඇමැතූ, සෞඛ්‍ය අමාත්‍යංශයේ මානසික සෞඛ්‍ය පිළිබඳ අධ්‍යක්ෂිකා වෛද්‍ය ලක්ෂ්මි සෝමතුංග මහත්මිය ජනතාවගේ මානසික සෞඛ්‍ය ප්‍රවර්ධනය ඇරැඹිය යුත්තේ කුඩා කාලයේ පටන් වන බව ද ඒ සඳහා සෞඛ්‍ය අමාත්‍යංශය මෙන්ම අධ්‍යාපන, සමාජ සේවා සැලැසුම් සම්පාදන වැනි අනෙකුත් අමාත්‍යංශ ද එක්ව කැපවීමෙන් කටයුතු කළ බව ද කීවාය.එය මානසික යහපැවැත්ම ප්‍රවර්ධනය හුදු සෞඛ්‍ය ක්ෂේත්‍රයටම පමණක් සීමා නොවන අතර දිළිඳුකම පිටු දැකීම, රැකියා නියුක්තිය නිවාස ලබාදීම හා සමාජයීය බලය පැවැරීම වැනි ක්ෂේත්‍ර කිහිපයක් කරා විහිද යන වගකීමකැයි ද වෛද්‍ය සෝමතුංග මහත්මිය කීවාය. විශාල ජනගහනයක් වෙසෙන අප වැනි රටවල ජනතාවගේ මානසික යහපැවැත්ම කෙරෙහි සමාජ සංවර්ධන අංශ සඳහා විශේෂ වගකීමක් පැවැරී ඇතැයි ද ඇය කීවා ය.මානසික යහපැවැත්ම සංවර්ධනයේදී පුද්ගලයන්, පවුල් සමාජයීය මෙන්ම ප්‍රතිපත්තිමය මට්ටම්වලින් ද කටයුතු කළ හැකිය. රටක සංවර්ධනය මැනීමේදී එරට ජනතාවගේ මානසික යහපැවැත්ම ද සැලකිල්ලට ගනු ලැබේ. කලාපීය රටවල් අතරින් ආර්ථික අතින් එතරම් ඉදිරියෙන් නොසිටිය ද භූතානය සෙසු රටවලට ආදර්ශයක් සපයන්නේ කලාපයේ පී‍්‍රතිමත්ම ජනතාවක් සිටින රටවල් අතරින් ප්‍රමුඛස්ථානයක් ලබමිනි.එරට ජාතික සැලැසුම් ප්‍රතිපත්තියෙහි විශේෂ ස්ථානයක් දළ සන්තෝශ දර්ශකයට ද හිමි වෙයි. මානසික යහපැවැත්ම ප්‍රවර්ධනය සඳහා ජනතාවගේ දෛනික ජීවන තත්ත්වය නගා සිටුවීම, ප්‍රචණ්ඩත්වය සහ අපරාධ අවම කිරීම මෙන්ම මධ්‍යසාර හා මත්ද්‍රව්‍ය භාවිතය අවම කිරීම යන කරුණු කෙරෙහි සමස්ත ලෝකයේම අවධානය යොමුව තිබේ. ලෝකයේ නව සහශ්‍ර සංවර්ධන ඉලක්ක අතර දුප්පත්කම දුරු කිරීම, කුසගින්න නිවාලීම, අධ්‍යාපනය, මිනිසා බලගැන්වීම මෙන්ම පරිසර සංරක්ෂණය ද ප්‍රධාන තැනක් ගනී.මානසික යහපැවැත්ම යනු යමකු තමන්ගේ හැකියාවන් පිළිබඳ හැඳින සිටීම, ජීවිතයේ මුහුණපාන ගැටලුවලට සාර්ථකව මුහුණ දීමට ඇති හැකියාව, අර්ථවත් හා සඵලතාවෙන් යුතුව කටයුතු කිරීමට ඇති හැකියාව මඟින් තමා වෙසෙන සමාජයට දායකත්වයක් ලබා දීමට ඇති හැකියාව යනුවෙන් පොදුවේ හැඳින්විය හැකිය.වර්තමාන මිනිසා උක්ත කරුණු අතරින් එකක් හෝ කිහිපයක් කෙරෙන් අඩුපාඩු දක්වයි. ඔහු හෝ ඇය ජීවිතය හා පැවැත්ම පිළිබඳ දැඩි අතෘප්තිකර බවින් යුතු වීම නිසාම මානසිකවත් ශාරීරිකවත් පීඩාවට පත්වෙයි. මේ නිසා තෘප්තිමත් නිරෝගී දිවියක් ගත කිරීම සඳහා මනස සතුටින් නිරෝගීව පවත්වා ගැනීමට කටයුතු කිරීම අද නව ප්‍රවණතාව වී තිබේ. මේ සියලු ක්‍රියාවන්හි අරමුණ මානසික සෞඛ්‍යය පිළිබඳ ධනවාදී ආකල්ප ඇතිකර ගැනීමයි.ලෝකයේ ජනතාව අකර්මණ්‍ය භාවයට පත්වන ප්‍රධාන රෝග දහය අතරින් පහක්ම මානසික ව්‍යාකූලතා හේතු කොට ගෙන ඇති වෙයි. බොහෝ දෙනෙක් තමන් හට කිසියම් මානසික රෝගයක් ඇති බවක් වත් නොදනිති. එහෙත් වත්මන් තරගකාරී වෙහෙසකර ජීවන රටාව හමුවේ ඕනෑම පුද්ගලයකු පහසුවෙන්ම මානසික රෝගයකට බඳුන් විය හැකිය. මේ රෝග නොසලකා සිටීමෙන් බරපතළ තත්ත්වයට පත්විය හැකිය.එහෙයින් මානසික රෝගයක අනතුරුදායක සංඥා කල් තියා හැඳින සිටීම වැදගත්ය. කිසියම් පුද්ගලයකු ගේ දෛනික චර්යා රටාවෙහි පැහැදිලි ;වනස්කම් ඇති වීම, එදිනෙදා ජීවිතයේ මුහුණ පාන ගැටළු හා අභියෝගවලට මුහුණ දීමට අපහසු වීම, අධික කාංසාව, දීර්ඝ ලෙස කනගාටුදායක සිතිවිලි ඇතිවීම, ආහාර ගැනීම සහ නිදා ගැනීමේ රටාවල පැහැදිලි වෙනස්කම්, දිවිනසා ගැනීම ගැන සිතීම හා කතා කිරීම, අධික පී‍්‍රතිය හෝ කනගාටුව, මධ්‍යසාර හා මත්ද්‍රව්‍ය භාවිතය, අධික කෝපය, සමාජ විරෝධී හැසිරීම, හිංසාකාරී හැසිරීම, අනියත බිය මානසික රෝගයක පෙරමඟ ලකුණු විය හැකිය. මෙවැනි ලක්ෂණ එකක් හෝ කිහිපයක් වේ නම් ඔහු හෝ ඇය මනෝ වෛද්‍යවරයකු වෙත යොමු කරවීමට පවුලේ සාමාජිකයන් වගබලා ගත යුතුය.මානසික රෝග සුවපත් කළ නොහැකිය යන මතය මිත්‍යාවකි. නිසි කල්හි හඳුනා ගෙන ප්‍රතිකාර කළ හොත් මානසික රෝග සුවපත් කළ හැකිය. නියමාකාරයෙන් ප්‍රතිකාර ලබා ගන්නා විට සමාජයෙන් කොන් නොවී අන් අය මෙන් ජීවිතයේ විවිධ අවස්ථාවන්ට නියමාකාරයෙන් මුහුණ දිය හැකිය.සාගරිකා දිසානායක ජයසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=af0911086</link>
    <topic> විපක්ෂයේ සන්ධානය දුබලයි</topic>
    <author>ඡ්‍යොතිෂ ශිරෝමණි වෛද්‍ය ඩබ්ලිව්. ඇම්. තිලක් ද සිල්වා</author>
    <content>‘මානව හිමිකම්’ දැන් ආක්‍රමණිකයන්ගේ ආයුධයක් වෙලාමේ වර්ජන රැල්ල කඩාකප්පල්කාරී උත්සාහයක්පන්සිල් එහේ - අපි මෙහේගැටලුවලට මුහුණදීමට ඇති හැකියාව මානසික සෞඛ්‍යය මනින මිම්මක්විපක්ෂයේ සන්ධානය දුබලයිවිවාහ ජීවිතයේ ඇතුල් රවුම සහ පිට රවුමජනමත පිටුවජීවිතය සුන්දරයිනොවැම්බර් 3 වන දින විපක්ෂයේ පොදු සන්ධානය අස්සන් තැබූ මොහොතේ පැවැති අහස් සිතියමට අනුව විපක්ෂයේ මෙම සන්ධානය බොහෝ ඉක්මනට අකර්මන්‍යව අසාර්ථක භාවයට පත්වන බව කිව හැකියි.යෝග කාරක සිකුරුගේ බලය පවා දුර්වල කරන මොහොතක්. මේ මොහොතේ පැවැතියේ ගුරු ග්‍රහයාගේ තත්කාල හෝරාවත්, සිකුරු ග්‍රහයාගේ් පංචම කාල හෝරාවත්ය. මෙම ග්‍රහයන් දෙදෙනා එකිනෙකට සතුරු බැවින් බලාපොරොත්තු වන සතුට සැනසීම සිදු නොවෙයි.තත්කාල හෝරා අධිපති ගුරු නීච වීමත්, දින අධිපති කුජ ග්‍රහයා නීච වීමත් ග්‍රහ මොහොතකට නොගැලපේ. යම් කටයුත්තක ඉදිරියට යෑමේ ඇති හැකියාව හා ආත්ම ශක්තිය මෙන්ම පෞරුෂය ගැන ප්‍රකාශ කරන ලග්න භාවයේ ගුරු නීච වීමත්, මහ ජනතාව නිවේදනය කරන 7 වන භාවයේ කුජ ග්‍රහයා නීච වීමත්, ජනතාවගෙන් ලබන ප්‍රසාදය ගැන කියවෙන 10 වැන්නේ රවි ග්‍රහයා නීච වීමත් යන කරුණු පෙළ සැලකීමේදීත් විශේෂයෙන් රවි, ගුරු, සඳු පීඩාවීම මඟින් ද විපක්ෂයේ අරමුණ ඉටු නොවන බව ඒකාන්තයෙන්ම කිව හැකිය.අව පක්ෂයේ සඳු ග්‍රහයා හා රවි අතර ගමනේ දී නොවැම්බර් 3 දින අලුයම 1.15 සිට එදින රාත්‍රී 10.47 දක්වා ව්‍යාතිපාත නම් වූ අග්‍රහ යෝගයක් ද සුබ නැති බැවින් ද සඳුගෙන් සිකුරු නීච වීමක් ද සිදුවෙයි. කිසිදු ග්‍රහ කටයුත්තක් සිදු නොකළ යුතු යෝගයක් උදාවී ඇත.සාමාන්‍යයෙන් සඳු හා රවි අතර කෙටි දුර ප්‍රමාණය එනම් 4 වැන්නේ සඳු ග්‍රහයා සිටින අංශක 23.01 ත්, එතැන් සිට 10 වැන්නේ රවි ග්‍රහයා සිටින අංශක 16. 58 ත් අතර දුර ප්‍රමාණය වන්නේ අංශක 163. 57 කි. මෙම දුර ප්‍රමාණයේ හරි මැද අංශක 81.30 එනම් කටක රාශියේ හෙවත් 7 වැන්නේ අංශක 14.31 කි.මෙම ස්ඵුටය හරහා පාපී ග්‍රහයන් සිටීනම් මහත් වූ විපතක් සිදුවන බවත් සුබ ග්‍රහයකු සිටීනම් හදිසියේ වාසනාවක් හිමි වෙයි. ඒ අනුව බලන කල එම ස්ඵුටය හරහා නීච වූ පාප ග්‍රහයකු වන කුජ ග්‍රහයා හරියටම අංශක 14.11 ක තැන්පත්ව ඇති බැවින් නියත වශයෙන්ම විපක්ෂයේ පොදු සන්ධානය ජනතාවගේ දෝෂදර්ශනයට ලක්වන, ආරවුල් ඇතිවන, අසාර්ථක දුර්වල සන්ධානයක් වන බව කිව හැකියි.අසුබ මොහොතේ ආරම්භ කළ මෙම සන්ධානයේ කිසිවකුට සතුට සැනසුම සෞභාග්‍ය හා දියුණුව නොවන බව කිව යුතුය.ඡ්‍යොතිෂ ශිරෝමණි වෛද්‍ය ඩබ්ලිව්. ඇම්. තිලක් ද සිල්වා</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=af0911087</link>
    <topic>විවාහ ජීවිතයේ ඇතුල් රවුම සහ පිට රවුම</topic>
    <author>සුමේධා නවරත්න</author>
    <content>‘මානව හිමිකම්’ දැන් ආක්‍රමණිකයන්ගේ ආයුධයක් වෙලාමේ වර්ජන රැල්ල කඩාකප්පල්කාරී උත්සාහයක්පන්සිල් එහේ - අපි මෙහේගැටලුවලට මුහුණදීමට ඇති හැකියාව මානසික සෞඛ්‍යය මනින මිම්මක්විපක්ෂයේ සන්ධානය දුබලයිවිවාහ ජීවිතයේ ඇතුල් රවුම සහ පිට රවුමජනමත පිටුවජීවිතය සුන්දරයි“මගේ දුවටත් අවුරුදු හයයි. එයාටත් අවුරුදු කීයක් උසාවි යන්න වෙයිද? එහෙම වුණොත් මගේ දරුවගේ මානසිකත්වය?දුරකථනය දිගේ ගලාගෙන ආවේ පියකුගේ වෙව්ලන හැඟුම්බර, හැඬුම්බර ස්වරයයි. මේ ඇමතුම ඔක්තෝබර් විසිපස්වෙනිදා ‘සිළුමිණ’ පත්‍රයේ පළවූ ළමා අපයෝජනය සම්බන්ධ ලිපියට අදාළ කරුණක් බව පැහැදිලිය. එහෙත් ඔහුගේ ප්‍රශ්නයේ මුල මැද අග නොදන්නා අපට ඔහුගෙන් නැවත කරුණු විමසා සිටින්නට සිදුවිය.”මගේ බිරිඳ මට විරුද්ධව පැමිණිල්ලක් දාලා. මම දරුවා අපයෝජනයට ලක්කළා කියලා. මට කනගාටු මගේ දරුවා ගැන. මේ විදියට අම්මලා කටයුතු කිරීමත් ළමා අපයෝජනයක් නොවේද? දරුවන්ගේ මානසිකත්වය කඩා බිඳ දැමීමෙනුත් වෙන්නෙ අපයෝජනයක් නේද?තම දියණිය සම්බන්ධව තමන්ට විරුද්ධව නැඟුණ අපයෝජන චෝදනා සම්බන්ධ ලියැකියවිලි ද, බිරිඳ විසින් එවූ දික්කසාදය සම්බන්ධ සිතාසිය ද ආදී එකී නොකී ලියැකියැවිලි පිරුණු මලු දෙකක් ද දෑතින් ඔසවාගෙන මේ තාත්තා පසුගියදා ලේක්හවුස් ආයතනයට ආවේය. ඒ අතර ළමා අපයෝජනය සම්බන්ධයෙන් සිළුමිණෙහි පළවූ “වයස හයේදී අපයෝජනය වූ දැරිය වයස දහයේදීත් උසාවි යනවා” නැමැති ලිපිය ද එහි විය.දුරකථනයෙන් අමතන විට තිබූ වෙවුලුම් සහගත බව ඒ වන විට ද ඔහුගෙන් මඟහැරී නොතිබුණි. ඔහු සිය මලුවලින් ලිපි එකිනෙක ඉවතට ගත්තේ වෙව්ලන දෑතිනි. ඔහුට වචන ගොණු කර ගැනීමට ද ස්වභාවික ලෙස කථා කිරීමට ද විනාඩි ගණනක් ගත විය.”මේ රටේ නීති හැදිලා තියෙන්නෙ ගැහැනුන්ට වාසි වෙන විදියට. ඒකට කමක් නැහැ. ඒත් ඒ වාසියෙන් පිරිමියෙක් නිරපරාදේ අසරණ වනකොට ඒ පිරිමියට ඒ අසරණකමෙන් මිදෙන්න නීති ශක්තිමත් මදි කියලා මට හිතෙනවා. මිනිහකුට ගැහැනියක් සම්බන්ධ කරලා කටකතාවක් හදන එක දරාගන්න පුළුවන්. ඒත් තමන්ගේ බිරිඳ ඒ කියන්නෙ දරුවන්ගෙ අම්මා තමන්ගෙ දරු පැටියා තාත්තාට පාවා දෙන එක මං හිතන්නෙ ලෝකෙ කිසිම නිර්දෝෂී පියකුට දරාගන්න පුළුවන් දෙයක් නොවෙයි. මම වැඩිහිටියෙක්. මේ චෝදනාව දරාගන්න මට වඩා අමාරු වෙන්නෙ මගේ දුවට. එයාට දැන්ම ඒ පීඩනය දැනිලා ඇති. මේ තත්ත්වය බරපතළ වෙන්නෙ දුව වැඩිහිටි වුණාට පසුවයි. මේ චෝදනාවෙන් කොහොමද මම මගේ දුව ගලවා ගන්නෙ.”ඔහු කියවාගෙන යයි. අපි මේ තාත්තට ප්‍රනාන්දු යැයි කියමු. ප්‍රනාන්දු මහත්තයා විවාහ වුණේ යෝජිත විවාහයකිනි . ඔහුගේ බිරිඳත් රැකියාවක් කළාය. ඔවුන්ට දියණියක් ද ඉපැදුණි. තම දියණියටත් බිරියටත් වඩා සැප සම්පත් ලබා දෙන්න තමන් කරමින් සිටි රැකියාවෙන් නිවාඩු ලබා ඔහු විදෙස්ගත වුණේය. වසර දෙකකට පසුව ඔහු නැවත දරුවත් බිරියත් සොයා ආවේ මුදල් ම ජීවිතය නොවන නිසාය.ඇයගේ මවුපියන් සෙවණේ ඇයට හිමි නිවසේ ඔවුන්ගේ ජීවිතය ගෙවී ගිය අතර ප්‍රනාන්දු මහතාගේ හා බිරිඳගේ ඇයි හොඳයිකම් දුරස්වන්නට පටන් ගත්තේය. ඔහුත් බිරිඳත් අතර මේ දුරස්වීමට ප්‍රධාන හේතුව බිරිඳගේ මවුපියන් බව ඔහුගේ අදහසය. එමෙන් ම හදි හූනියම් ඇතුළු මිථ්‍යා විශ්වාස ද මේ ගැටලු වර්ධනය කරන්නට හේතු වූ බවද ඔහු පවසයි.පවුලේ අඬදබර ගැන හේතු දක්වන්නේ් ප්‍රනාන්දු මහතා පමණි. ඔහුගේ බිරිඳට මේ සම්බන්ධයෙන් කුමක් කියන්නට ඇත්දැයි අපි නොදනිමු. එබැවින් ඒකපාර්ශ්වීය තීන්දු තීරණ ගැනීම අපගේ රාජකාරිය නොවේ.කෙසේ වෙතත් ඔහු කියන පරිදි ඇයට ඔහුගෙන් වෙන්වීමට අවශ්‍ය විය. ඒ අනුව නිවෙසින් පිටවන ලෙස ඇය දුන් නියෝග හමුවේ ඔහු නිවෙසින් ඉවත් වූයේ පොලිසියේ පැමිණිල්ලක් ද දමමිනි.මේ සිදුවීමෙන් පසු සිය දියණිය බැලීමට ඇගේ නිවෙසට ගියද යම් යම් බහින්බස් වීම් ද සිදුවිය.දරුවා සම්බන්ධව ඔහු ළමාරක්ෂක අධිකාරියට පැමිණිලි කළේ දරුවා ගැන ඇති අයිතියට බිරිඳ ඇතුළු ඇගේ මවගෙන් එල්ලවන බලපෑම් නිසාය. එහෙත් ඊට මාස කීපයකට පසු ඔහුගේ් බිරිඳ පොලිසියේ පැමිණිල්ලක් දමන්නේ තම දරුවා ඔහු එනම් පියා විසින් අපයෝජනයට ලක් කරනු ලැබූ බවක් කියමිනි.එහි ප්‍රතිඵලය අනුව ඔහුට දියණිය බැලීමේ අවකාශ ද ඇහිරී ගිය අතර දරුවා වෛද්‍ය පරීක්ෂණයකට ද ලක් කෙරිණි.”වෛද්‍ය පරීක්ෂණයෙන් ඔප්පු වුණා දරුවා අපයෝජනයට ලක් නොවූ බව. ඒත් දැන් මෙය උසාවියට ඉදිරිපත් කරලා ඉවරයි. නෝනා මගෙන් දික්කසාද වෙන්න සිතාසිත් එවලා තියෙනවා. මම ගෙදර වියහියදම් නොදෙන බව එහිදී ඇය කරන ලොකු චෝදනාවක්. ඇයට මගෙන් වෙන්වීමට අවශ්‍ය නම් දික්කසාද නඩු දැම්මට කමක් නැහැ. ඒත් මේ නඩුවටත් දරුවා පාවිච්චි කරන එක තමයි වැරැද්ද. දරුවාව මේ විදියට තමන්ගේ වුවමනා ඉටු කරගැනීමට ඉත්තකු කරගැනීමත් ඇත්තටම අපයෝජනයක් නේද? ඔබේ ලිපියෙ හැටියට තාත්තලා අතින් දරුවො අපයෝජනයට ලක්වෙනවා ඇති. ඒත් අම්මලා අතින් මේ විදියට අපයෝජනයට ලක්වෙන දරුවොත් ඉන්නවා. කරුණාකරලා දරුවන්ට මෙහෙම අපරාධ කරන්න එපා කියලා සමාජයටම කියන්න”.ඔහු කියන ආකාරයට පියකුª වශයෙන් ඔහු මුහුණ දී ඇත්තේ ලොව දුෂ්කරම අවස්ථාවකටය. තම දියණියට පියකු ලෙස සෙනෙහස දැක්වීමට මේ චෝදනා නිසා ඔහුට අහිමි වී ඇත. දියණියට සෙනෙහස දැක්වීම, සුරතල් කිරීම, ඇය සමඟ ගමනක් බිමනක් යාම යනාදී සියල්ලටම තහංචි වැටී ඇත. එවන් අවස්ථාවක් උදා වුවහොත් සමාජය වුවද වපරැසින් තමා දෙසත් දියණිය දෙසත් බැලීමට ඉඩ ඇති බවද ඔහුගේ අදහසය.”මාස තුනකට පසුව පසුගිය ලෝක ළමා දිනයේ මම දුව බලන්න පාසලට ගියා. විදුහල්පතිතුමාව පවා දැනුම්වත් කරලයි මම ගියේ. මට දැනෙනවා මා සම්බන්ධයෙන් දියණියගෙ සිතත් බිඳවන ආකාරයට බිරිඳත් ඇයගේ මවත් කටයුතු කරමින් සිටින බවක්. කොහොමටත් මං දරුවට සෙනෙහසක් දක්වනවට ඇයගේ මවගේ වැඩි කැමැත්තක් එදා ඉඳලම තිබුණෙ නැහැ. නිතරම සැක මානසිකත්වයකින් තමයි මා දෙස බැලුවෙ.”වර්තමානයේ බොහෝ පවුල්වල විරසකවීම් ඇතිවන ප්‍රවණතාවක් දක්නට ඇත. එහි අවසානය නීතියෙන් හෝ නොනීතියෙන් හෝ ඔවුනොවුන් වෙන්ව සිටීමයි. සැබැවින්ම මේ අර්බුදවල ආරම්භයට බොහෝවිට හේතුකාරක වී ඇත්තේ “සිල්ලර” ප්‍රශ්නයකි. ඒ පිළිබඳ ඇති අනවබෝධයත්, එකිනෙකා තේරුම් නොගැනීම, මධ්‍යස්ථ නොවීම හෙවත් එකිනෙකට ඇහුම්කන් නොදීමේ උද්ධච්ඡකමත්, ආත්මාර්ථකාමී බවත් යනාදී හේතු සාධක කීපයක් හේතු කොට ගෙන මේ විරසකවීම් දික්කසාදය දක්වා ගමන් කරයි. එහිදී දෙන්නා දෙමහල්ලන්ට දරුවන් සිටී නම් බෙහෙවින් ම අසරණ බවට පත්වන්නේ මේ දරු පැටවුන්ය. එකිනෙකාට විරුද්ධව චෝදනා ගොඩනඟමින් සිය පාරිශුද්ධතාවය හා ජයග්‍රහණය වෙනුවෙන් ලෝකය දිනා ගැනීමට තැත්කරද්දී දරුවන් ගේ් ලෝකයම කඩා වැටී හමාරය.ශ්‍රී ලංකාවේ පවුල් සංස්ථාවට විධිමත් පවුල් උපදේශනයක් ලැබිය යුතුය. නමුත් ඒ උපදේශනය ලැබිය යුත්තේ දික්කසාද වීමට අධිකරණයට ගිය විට, එහිදී නම් නොවේ. දෙදෙනකු පවුල් සංස්ථාවට ඇතුළු වීමට පෙර මේ උපදේශනය අනිවාර්ය කිරීම ඉතා වැදගත්ය. නැතිනම් එකිනෙකාගේ ආත්මාර්ථකාමී විමුක්තිය සොයා යන ගමනේදී දරුවන් මංමුලාවීම වළක්වා ගැනීම අසීරු කරුණකි.”මගේ් නීතිඥයා කියන්නෙ මෙහෙම ගැහැනුන්ගෙන් වැඩක් නැහැ දික්කසාද කරලා දාන්න කියලා. ඒත් අපි වෙනම ජීවත් වුණා නම් මේ වගේ දෙයක් වෙන්නෙ නැහැ. අනික මේ නඩුවෙන් දිනන්න සටන් කරන්න මට ඕනෙ නැහැ. ඒත් මම මේ නඩුවෙන් මගේ දුව දිනවන්න ඕනෙ. දික්කසාදයට දුව ඉත්තෙක් කරන්න ඉඩ හැරියොත් සමාජය ගරහන්නෙත් මගේ දුවට. ඒ නිසා මම දරුවා වෙනුවෙන් නීතියෙන් සටන් කරනව.” ඔහු අවසාන වශයෙන් අපිට කියා සිටියේය.”විවාහ වුණාට පස්සෙ ඒ කුටුම්බයට අයිතිවෙන්නේ ඒ ස්වාමියා බිරිඳ සහ ඔවුන්ගේ දරුවන්. බිරිඳගේ මවුපියන්, සැමියාගේ මවුපියන් ආදී වශයෙන් තිබෙන අනෙක් හැම සබඳතාවක්ම ඊට පිටරවුමක තිබෙන ඒවා. ඇතුල් රවුමේ සිටින්නේ සැමියා, බිරිඳ, දරුවන් පමණමයි.ඒ නිසා පිටරවුම විසින් ඇතුල් රවුම විනාශ කරනු ලබනවා නම් ඒක නොදැනුවත්කම, නොසැලකිලිමත්කම සහ නූගත්කම නිසා වෙන දෙයකි. මේ සිද්ධියේදීත් පියා පවුලෙන් අයින් කරන්නේ බිහිසුණු චෝදනාවකුත් සමඟයි. මේක පොදු තත්ත්වයකි. අතිශය පෞද්ගලික තත්ත්වයකි. අපි “මාතුª පාදං නමාමී” සේම “පීතු පාදං නමාමි” යනුවෙන්ද පවසමු. මොනව වුණත් අම්මලගෙ තාත්තලගෙ වැරැද්දක් නිසා මේ පුංචි දියණිය වැඩිහිටි වුණාට පස්සෙත් උසාවි යන්ඩ වුණොත් තමයි ප්‍රශ්නය..”සුමේධා නවරත්න</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=af0911088</link>
    <topic>ජනමත පිටුව</topic>
    <author/>
    <content>‘මානව හිමිකම්’ දැන් ආක්‍රමණිකයන්ගේ ආයුධයක් වෙලාමේ වර්ජන රැල්ල කඩාකප්පල්කාරී උත්සාහයක්පන්සිල් එහේ - අපි මෙහේගැටලුවලට මුහුණදීමට ඇති හැකියාව මානසික සෞඛ්‍යය මනින මිම්මක්විපක්ෂයේ සන්ධානය දුබලයිවිවාහ ජීවිතයේ ඇතුල් රවුම සහ පිට රවුමජනමත පිටුවජීවිතය සුන්දරයිඓතිහාසික මින්නේරිය නගරය ඈත අතීතයේ කේන්ද්‍රීය සංවර්ධිත නගරයක් ලෙස පැවතුණි. එදා අපගේ මහසෙන් රජ දවසේ සිට මෑත යුගය දක්වාම මෙය දීප්තිමත් අගනගරයක් ම විය. නමුත් හිඟුරක්ගොඩ අග නගරය බවට පත් කිරීම නිසා මින්නේරිය දෙවැනි තැනට පත්විය.මින්නේරිය අග නගරයක්ව පැවැති යුගයේ ප්‍රදේශයේ සංවර්ධනයට සිදුවූ මෙහෙය අපමණය. මින්නේරි පුරවරය සංවර්ධනය කිරීමෙහිලා අප මුතුන්මිත්තන් සිදුකළ ඒ මෙහෙවරට අපි සදා ණයගැති වෙමු. ඒ මෙහෙවරට එදා සිට අද දක්වාම ජනතාව කෘතගුණ සැලකීමක් ලෙස අදටත් ඒ විරුවන් දෙවිවරු ලෙස ඇදහීම සිදුකරති.අද ප්‍රධාන බස් නැවතුම හා අවට බිම වළවල් හෑරි විනාශ වී යන අයුරු දැකගත හැකිය.එමෙන්ම මෙය අංග සම්පූර්ණ නගරයක් බවට පත්කිරීමට මෙහි ප්‍රවාහන පහසුකම් ද වැඩිදියුණු කළ යුතුය. මැදිරිගිරිය, නවනගරය, අඹගස්වැව, දියසෙන්පුර, කවුඩුල්ල, බුද්ධයාය, හිඟුරක්ගල, හිඟුරක් දමන, බෝගස් හංදිය යන සියලු ප්‍රදේශවලින් යන එන බස් රථ ආරම්භය අවසානය මින්නේරිය දක්වා ධාවනය කළ යුතුය. මේ පිළිබඳව වගකිවයුත්තන්ගේ අවධානය යොමු වේ.හේමන්ත බංඩාර,ජයන්තිපුර, පොලොන්නරුවමෑත වකවානුවේදී, එළවළු, පළතුරු සහ කෘෂිකාර්මික ද්‍රව්‍ය වෙළෙඳපොලේ මිල ඉහළ යාමට එක් හේතුවක් ලෙස කෘෂි පර්යේෂකයින් විසින් පෙන්වා දෙනු ලැබුවේ කෘෂි බෝග අපතේ යාම සහ නාස්තියයි. මෙයට විකල්පයක් ලෙස, කෘෂිකර්ම අමාත්‍යංශය සහ ජාතිය ගොඩනැඟීමේ අමාත්‍යංශය එක්ව ප්ලාස්ටික් ඇසුරුම් ලබා දීමේ ව්‍යාපෘතියක් දියත් කළ අතර එය මේ වන විට සාර්ථක ප්‍රතිඵල ලබමින් සිටී.ගොවි ජනතාව සහ ආර්ථික මධ්‍යස්ථාන අතර මෙම ප්ලාස්ටික් ඇසුරුම් අර්ධ සහනදායි පදනම මත ලබාදීමේ වැඩපිළිවෙළක් ක්‍රියාවට නංවා ඇති අතර එය පැසසිය යුතු කරුණකි.නමුත් මේ ප්ලාස්ටික් ඇසුරුම් විශාල සංඛ්‍යාවක් ගොවි ජනතාවට සහ ආර්ථික වෙළෙඳ මධ්‍යස්ථානවලට අවශ්‍ය වන බැවින් මේවා එකවර මිලට ගැනීමට යාමේදී, විශේෂයෙන් ගොවි ජනතාවට දැඩි මුල්‍යමය දුෂ්කරතාවයකට මුහුණ දීමට සිදු වෙනවා ඇත.මෙයට විසඳුමක් ලෙස ගොවි ජනතාවට සහ ආර්ථික මධ්‍යස්ථානවලට එම ප්ලාස්ටික් ඇසුරුම් මිලදී ගැනීම සඳහා සහනදායී ණය පදනමක් ඇති කරන්නේ නම් එය ඉමහත් පිටුවහලක් වනු නොඅනුමානය.එමනිසා අදාළ ප්‍රාදේශීය බැංකු ශාඛා මඟින් එම වැඩපිළිවෙළ ක්‍රියාවට නැංවුවහොත්, එය ගොවීන්ගේ පසු අස්වනු හානිය අවම කිරීමට මෙන්ම, වෙළෙඳුන්ට තම භාණ්ඩ සුරක්ෂිතව පාරිභෝගිකයාට අලෙවි කිරීමටත් පාරිභෝගිකයාට නැවුම් එළවළු පලතුරු සහ කෘෂි ද්‍රව්‍ය මිලදී ගැනීමටත් අවස්ථාව සැලසෙනු ඇත.  රොහාන් එස්. අබේසිංහවත්තේගමමාදම්පේ දුම්රිය ස්ථානයේ සිට පහළට කාක්කාපල්ලිය දුම්රිය ස්ථානයට ඇත්තේ සැතපුම් 4 ක් පමණ දුර ප්‍රමාණයකි. මේ දුමිරිය නැවතුම්පළට දුම්රියක් ප්‍රවේශව නොවී තිබියදීත් සමහරවිට මාදම්පේ දුම්රිය ගේට්ටුව වසා තැබෙන අවස්ථා ඇති නිසා විශාල වාහන තදබදයක් ඇති වීමෙන් වාහනකරුවන්ට රස්තියාදු වීමට සිදුවී තිබේ. අමාරු රෝගියකු රෝහලකට රැගෙන යාමට ද යථෝක්ත රථ පෝලිම බලවත් බාධාවක් බැව් කිව යුතුය. දුම්රිය බලධාරින්ගේ අවධානය මෙයට යොමු විය යුතුව ඇත.  මාදම්පේ ඇම්. අසෝක ද සිල්වාසෑම රූපවාහිණී නාළිකාවක ම පාහේ නවක නිවේදිකාවන් මෙන් ම වැඩසටහන්වලට සහභාගි වන තරුණියන් ද සංවර ඇඳුම්වලින් සැරසී සිටීම ගැන අවධානය යොමු කළ යුතු ය. ලක්ෂ සංඛ්‍යාත ප්‍රේක්ෂකයින් නරඹන මේ වැඩසටහන් වලට ගැලපෙන ඇඳුමකින් සැරසී පැමිණීමට සිත් යොමු නොකිරීම කනගාටුවට කරුණකි. අඟ පසඟ පෙන්නීමට අවශ්‍ය නම් ඒ සඳහා සුදුසු ස්ථානයක් තෝරාගත යුතුය.අඟ පසඟ දර්ශනය වන ඇඳුම් වලින් සැරසී වැඩසටහන්වලට සහභාගි වීමට ඉඩ නොදී ශ්‍රී ලාංකික අපට උරුම සාරිය හෝ ඔසරිය වැනි ඇඳුමකින් සැරසී සිටීමෙන් අලංකාරය, මෙන් ම අපේ හැදියාව ද පෙන්වා දිය හැකි නේද?ගනේමුල්ලේ මල්ලිකා රූපසිංහවැල්ලවාය ප්‍රාදේශීය ලේකම් කොට්ඨාසයට අයත් වැල්ලවාය මොනරාගල ප්‍රධාන මාර්ගය ආසන්නයේ පිහිටි ආනපල්ලම ග්‍රාමසේවා වසමේ පදිංචි ගොවි පවුල් හාරසියයකට ආසන්න පිරිසක් කලක් තිස්සේ උග්‍ර ජල හිඟයකින් පීඩා විඳිති.මොවුනට පානීය ජලය ලබා ගැනීමට කිසිදු ක්‍රමයක් නොමැති අතර ස්නානය හා රෙදි සේදීම සඳහා කෙටි කලක් බීමට නුසුදුසු ජය ලබා දුන්නත් එම ජලය සැපයුමත් මේ වන විට නවතා තිබේ.බීමට නුසුදුසු එම ජල සැපයුම ද අක්‍රමවත් වූ එකක් වූ අතර ආර්ථික අපහසුතාවලින් පෙළෙන ජනතාවට එම ජල ව්‍යාපෘතිය අය කළ ගාස්තු ද දැරිය නොහැකි තත්ත්වයක පැවතුණි. ස්ථාවර ගාස්තු හා දඩ මුදල් අය කරමින් පවත්වාගෙන ගිය එම ජල ව්‍යාපෘතිය කෙරෙහි ජනතාවගේ කිසිදු ප්‍රසාදයක් නොමැත. අද රුපියල් 50 ක් ගෙවා මේ ප්‍රදේශයේ වැසියන්ට වතුර බැරලයක් මිලට ගැනීමට සිදුවී ඇති අතර මෙය කොතෙක් කලක් කළ හැකි වේදැයි ගැටලුවක් බවට පත්ව තිබේ.වැල්ලවාය අයිස්පීල්ල ජල යෝජනා ක්‍රමයේ පිරිසිදු ජලය ආනපල්ලමට නුදුරු වරුණගම දක්වා සැපයේ.එම ජලය සතියකට දින තුන හතරක් හෝ ආනපල්ලම ජනතාවට ද ලබා දීමට කටයුතු කරන්නේ නම් මහඟු පිංකමකි.එසේ නොවන්නේනම් වැල්ලවාය නාගරික ජල යෝජනා ක්‍රමය කිරිඳි ගඟෙන් හෝ බුත්තල ජල යෝජනා ක්‍රමයෙන් ආනපල්ලම ගමට ජලය ලබා ගැනීමට පියවර ගත යුතුව තිබේ.මේ පිළිබඳව රජයේ, ඌව පළාත් සභාවේ මෙන්ම වැල්ලවාය ප්‍රාදේශීය සභාවේ කඩිනම් අවධානය යොමුවිය යුතුව ඇත.දඹේගොඩ ජිනදාස,ආනපල්ලම, වැල්ලවායඅරණායක මැතිවරණ කොට්ඨාසයේ අරණායක ප්‍රාදේශීය ලේකම් බල ප්‍රදේශයේ දුල්දෙනිය ග්‍රාමසේවා වසමට අයිති කිරිංගල ගම 1947 වර්ෂයේදී නව ජනපදයක් ලෙස ආරම්භ වූවකි.මේ ගමට විදුලිය ලබා දෙන බවට පොරොන්දු පිට පොරොන්දු ලැබුණත් විදුලිය නම් ලැබුණේ නැත. අපට අඳුරින් ආලෝකයට එන්නට ඉක්මනින් විදුලිබලය ලබාදෙන්න.ජී. ගුණසේන,කිරිංගල.ගම්පහ සිට බෙම්මුල්ල - විගොඩ නයිවලින් වේයන්ගොඩට ධාවනය වන මාර්ග අංක 206 ලංගම පෞද්ගලික බස් රථ හවස 4.30 න් පසු ධාවනය නොවේ.මගීන් මේ නිසා මාර්ගයේ රස්තියාදු වෙති. රැකියා නිමවා නිවෙස් කරා යාමට බස් රථ නොමැති වීමෙන් ත්‍රිරෝද රථවලට මුදල් ගෙවීමට සිදුව ඇත. අතමිට හිඟ අයට එසේ කිරීමටත් නොහැක.අප විඳින දුක බලධාරීන්ගේ අවධානයට යොමු වේවා!ටී. හෙන්රි බෙම්මුල්ල,බෙම්මුල්ල.ජාඇල නගරයට ආසන්නව පිහිටි කුඩහකපොළ දුම්රිය නැවතුම් ස්ථානය දිනපතා විශාල මගී සංඛ්‍යාවක් ප්‍රයෝජනයට ගන්නා එකකි. මේ දුම්රිය ස්ථානය හා ඒ අවට ප්‍රදේශය දිගු කාලයක සිට නිසි පරිදි නඩත්තු කිරීමක් සිදු නොවීම හේතුවෙන් ජනතාව නොයෙකුත් ආකාරයේ දුෂ්කරතාවන්ට මුහුණපා සිටිති.දුම්රිය මාර්ගය හරහා තිබූ ආරක්ෂිත ගේට්ටු දෙකම මෑතකදී ඉවත්කර දමා විවෘතව පැවැතීම හේතුවෙන් විවෘත අනතුරක් පවතින බව පෙන්වා දිය හැක.දුම්රිය ස්ථානයේ ගොඩනැඟිලි අලුත්වැඩියා කිරීමට හෝ ප්‍රතිසංස්කරණය සඳහා දිගු කාලයක සිට අවධානය යොමුවී නැත. මගී ජනතාවට වාඩි ගැනීමට ප්‍රමාණවත් පරිදි බංකු නැත. ජල හා වැසිකිලි පහසුකම් ද ඉතා දුර්වලය. දුම්රිය මගී වේදිකා දෙකෙහිම තැනින් තැන ගල් ගැලවී ඇත.දුම්රිය ස්ථානය අඳුරේ පැවැතීමත් අවට ප්‍රදේශය කුණු කසල වලින් පිරී වල් බිහිවී ඇත.මේ තත්ත්වය නිසා විශේෂයෙන් රාත්‍රි කාලයේ කුඩහකපොළ දුම්රිය ස්ථානය පාලු ස්වභාවයක් උසුලන නිසා අපචාර ක්‍රියාවන්ට හා සොර සතුරු උපද්‍රවයන් සිදුවීමට අවකාශ ඇත. මේ පිළිබඳ බලධරයන්ගේ අවධානය යොමුවිය යුතුය.මීගස්ආරේගුණපාල වික්‍රමආරච්චිඅවුරුදු 60 ට වැඩි සෑම පුරවැසියකුටම ජ්‍යෙෂ්ඨ පුරවැසි හැදුනුම් පතක් සමාජ සේවා හා සමාජ සුබ සාධක අමාත්‍ය අංශයේ උපදෙස් මත ප්‍රාදේශීය ලේකම් කාර්යාල මඟින් නිකුත් කරති.එය ලබා ගැනීම සඳහා මුද්දර ප්‍රමාණයේ පින්තූර දෙකක් රැගෙන අදාළ ඉල්ලුම් පත්‍ර පුරවා සමාජ සේවා නිලධාරිතුමාට බාරදීමෙන් පසු හතර පස් වතාවක් පමණ රස්තියාදු වී එය ලබා ගන්නේ එයින් යම්කිසි සහනයක් ලබාගැනීමටය.එය ලබාගත් අයට ලැබෙන ප්‍රයෝජන නිසියාකාරව අදාළ ආයතනවල නිලධාරීන් වැඩිහිටියන්ට ලබා දෙනවා ද යන්න ගැටලුවකි. වැඩිහිටි හැඳුනුම් පතේ සඳහන් සමහර ආයතනවලට යන අතපය වලංගු නැති, ඇස් පෙනීම දුර්වල, වෙනත් විවිධ දුර්වලතාවලින් පිරි ජ්‍යෙෂ්ඨ පුරවැසියන්ට ඇතැම් ආයතනවලින් අවශ්‍යතා සපුරා ගැනීමට සහනයක් නොලැබේ.ජ්‍යෙෂ්ඨ පුරවැසියන්ට හැඳුනුම් පත් ලබාදීමට ක්‍රියා කළ ආකාරයට එහි සඳහන් ආයතනවල, සේවක සේවිකාවන්ටත්, මහජනයාටත් දැක බලා ගැනීම සඳහා එහි අඩංගු විස්තර සඳහන් පත්‍රිකාවක් වැඩි හිටියන් සඳහා වූ ජාතික සභාව මඟින් සකස් කර ප්‍රදර්ශනය කිරීම සඳහා යවන්නේ නම් මේ ප්‍රශ්නයට විසඳුම් ලැබෙනු ඇත.කේ. එම්. පුංචි බණ්ඩාරවට්ටප්පොලවැල්ලම්පිටිය හරහා දිවෙන කොළඹ අවිස්සාවේල්ල මාර්ග අංක 143 දරණ පාරේ පිහිටි මුල්ලේරියාව ඉපැරණි ගමකි.මේ ගම්පියස හරහා මාර්ග අංක 143 කොළඹ – අවිස්සාවේල්ල ප්‍රධාන මාර්ගයේ සිට මාර්ග අංක 151 කොළඹ තොටලඟ හරහා අඹතලේ දක්වා දිවෙන මාර්ගයට සම්බන්ධ වන හරස් පාරක් මෙම ගම හරහා දිවෙයි. එය - කොටිකාවත්ත මුල්ලේරියාව ප්‍රාදේශීය සභාවේ වීථි නාම ලේඛණයෙහි “රණබිම මාවත” යනුවෙන් හැඳින් වෙයි. පාරේ තුන් පලෙක කඩින් කඩ කොන්ක්‍රීට් දමා ඇතත් එය අවශ්‍ය ස්ථානවල සිදුව ඇතැයි කිව නොහැක. කොළඹ තොටලඟ හරහා අඹතලේ පාරට අඩි තුන්සියයක් පමණ දුරින් පාරේ පයින් යාමට තබා වාහනයකින් පවා යාම අපහසු තරමට වලවල් හැරී වතුර පිරී මඩ ගොහොරුවක් බවට පත්ව ඇත. පාරේ මැද කොටසේ තත්ත්වය ද කනගාටුදායකය.එහෙත් ඓතිහාසික රණබිම මාවත නොසලකා හැරීම කනගාටුවට කරුණකි.එස්.එල්. අතුකෝරාළමුල්ලේරියාවබියගම ආසනයේ ගෝනවල කුරුඳුවත්තේ විදුලි සැපයුමේ දිරාගිය ලී විදුලි කණු අටක් ඇත. මේ පිළිබඳව විදුලිබල මංඩලයට කිහිපවරක් දන්වා ඇත. එහෙත් ඉල්ලීම ඉටු වී නොමැත. අනතුරක් වීමට ප්‍රථම මේ දිරාගිය විදුලි කනු ඉවත් කරන මෙන් ඉල්ලා සිටිමු.ඒ.එල්. කරුණාරත්න - ගෝනවලමහනුවර සිට මාර්ග අංක 606 මාර්ගයේ බස් ධාවනය වන්නේ මහනුවර උතුරු ඩිපෝවෙනි. මෙම මාර්ගයේ ගමන් පහසුව ලබා ගන්නේ පොල්ගොල්ල උයන්වත්ත ගුන්නෑපාන අමුණුගම සහ නාපාන ආදි ගම්වල මගීන් ය. උදේ කාලයේ රැකියාවල් සඳහා යන මගීන් සහ පාසල් ශිෂ්‍යයන් ගමන් පහසුව සලසා ගන්නේ මෙම බස් රථවලිනි. පෞද්ගලික බස් මෙම මාර්ගයේ ධාවනය වන්නේ නැත. මෙම මාර්ගයේ ගමන් ගන්නා මගීන් විශාල දුෂ්කරතාවයන්ට ගොදුරුවන පිරිසකි. විකල්ප මාර්ග අනුගමනය කරන්නට අධික වියදමක් දැරීමට සිදුවේ.මේ මාර්ගයේ දුවන බස් රථ ඉතා අබලන් ඒවාය. රියදුරන් පවසන්නේ මේ වලවල්වල වැටෙමින් බස් රථ ධාවනය කළ නොහැකි බව ය. මහ ඇමැති තුමනි, මීට ඉක්මනින් විසඳුමක් ලබාදෙන මෙන් ඉල්ලමු.කේ.ඩී. පෙරේරා,නාපාන.දෙල්ගොඩ උඩුපිල, මීගහවත්ත, සියඹලාපේ හා මාවරමණ්ඩිය, ප්‍රදේශවාසීන්ට ළඟම මහ රෝහල වන රාගම උතුරු කොළඹ මහරෝහලට යාම ඉතා දුෂ්කර වී ඇත. රෝහලට යාමට බස් රථ කීපයක් මාරු වෙමින් යාමට සිදුවීම නිසා දිනපතා රෝහලෙන් ප්‍රතකාර ලබා ගැනීමට යන රෝගීන්ට හා නේවාසිකව සිටින රෝගීන් බැලීමට යන ඥාතීන්ට ද රෝහලේ සේවය කරන ප්‍රදේශවාසීන්ට මහමඟ නිකරුණේ කාලය ගත කිරීමට ද මුදල් වැය කිරීමට ද සිදුවී ඇත.එහෙත් දෙල්ගොඩ සිට උඩුපිල මාවරමණ්ඩිය හා මංකඩපාර ඔස්සේ කඩවත නගරය හරහා රාගමට ධාවනය වන බස් රථයක් ලබා දුනහොත් දහස් ගණනක් ප්‍රදේශවාසී මගී ජනතාවට මහත් සෙතක් අත්වනු ඇත. එමෙන්ම මෙය පහසුවෙන් ඉටුකළ හැකිය.දැනට මාවරමණ්ඩියේ සිට කඩවත නගරයට ධාවනය වන මාර්ග අංක 323 බස් රථයේ ගමනාන්තයන් වෙනස් කිරීමෙන් හෝ වෙනත් බස් රථයක් යෙදීමෙන් පහසුවෙන් ඉටුකළ හැකි මහඟු සේවයකි.මේ පිළිබඳව ප්‍රවාහන අමාත්‍ය ඩලස් අලහප්පෙරුම මහතාගේ කාරුණික අවධානය යොමු වේවායි පතමි.චන්දන ගඟබොඩආරච්චිමීගහවත්තවාද්දුව පොතුපිටිය උතුර මාතෘ සායනය ඉතා අවම පහසුකම් යටතේ පවත්වාගෙන යන්නකි. මෙහි සායනවලට සහභාගි වන මවුවරුනට, වෛද්‍යවරයාට හෝ පවුල් සෞඛ්‍ය සේවිකාවන්ට වත් අවම පහසුකම් නැත. මීට මාස තුනකට පෙර පොතුපිටිය මාතෘ සායන මධ්‍යස්ථානය අලුතෙන් ඉදිකරන බව පවසා අදාළ බලප්‍රදේශවල මවුවරුනට වස්කඩුව සායනයට යන ලෙස දැනුම් දුන්හ. මවුවරුන් සතුටින් එය භාර ගත්තේ අංග සම්පූර්ණ මාතෘ සායනයක් නොබෝ දිනකින් තමන්ට ලැබෙන නිසාය.එහෙත් පොතුපිටිය මාතෘ සායනය ඉදිකිරීමට පටන් ගෙන මාස තුනක් ගතවී ඇත. තවමත් එය ආරම්භ කළ තැනමය. වස්කඩුවේ මාතෘ සායනවලට සහභාගි වන මවුවරුන්ට උදේ රැයින් ගෙදරින් ගොස් නැවත ගෙදරට පැමණීමට සිදුවන්නේ රෑබෝ වූ පසුවය. මෙය මහත් දුෂ්කරතාවයකි. කළුතර දිස්ත්‍රික්කය නියෝජනය කරන මැති ඇමතිවරුනි... මේ මවුවරුන්ගේ දුෂ්කරතා පිළිබඳව අවධානය යොමු කර පොතුපිටිය උතුර ගැබිණි මවුවරුන්ට සහනයක් ලබා දෙන්න.පොතුපිටිය උතුරඑම්.ඒ.පී.සී. කරුණාරත්නදැනට මහජනතාව අතර භාවිතා වෙන රත්රන් පැහැයෙන් යුත් කුඩා රුපියලේ කාසිය නිසා මහජනතාව මහත් අපහසුතාවයට පත්ව ඇත. මෙම රුපියලේ කාසියෙන් ගනු දෙනු කරන විට ශත විසි පහේ කාසිය යයි රැවටෙන අවස්ථා ඇත. මහජනතාවගේ භාවිතය පිණිස කලින් තිබුණ රුපියලේ කාසිය නිකුත් කර මහජනතාවගේ ගනුදෙනු සඳහා පහසුවක් සැලසීමට බලධාරීන් ගේ අවධානය යොමු වේවා!කළුවාච්චිමුල්ලේ ධම්මරක්ඛිත හිමිශීලා පොත්ඛණී පුරාණ විහාරයඋඩුබද්දාවගම්පහ දිස්ත්‍රික්කයේ දොම්පේ ඡන්ද කොට්ඨාසයට අයත් මේරිලන්ඩ් ජනපදයට යාම සඳහා ඇති මාර්ගය අබලන් වී ඇත. එය පටන් ගන්නා ස්ථානයේ වළවල් හැරී මාර්ගය කැඩී ගොස් ඇත. ඇගලුම් කම්හලට කන්ටේනර් රථ ගමන් කිරීම නිසා පාර අබලන් තත්ත්වයට පත්වෙයි. ඒ සඳහා විකල්ප මාර්ගයක් ඇතත් ඒ රියදුරෝ එම මාර්ගය භාවිත නොකරති. මේ මාර්ගය පිළිසකර කොට දෙන මෙන් ඉල්ලා සිටිමු.එච්. ඒ. ගුණවර්ධන - වතුරුගමහලාවත මාදම්පේ කරුක්කුවටවන පිහිටි නිව්යෝර්ක්ගම පවුල් 83 ක් පමණ පදිංචි බෙදූ ඉඩම් කැබලිවලින් සමන්විත ගමකි.එහි ජීවත් වූ සැමට මෙතෙක් කලක් ඉඩම් ඔප්පු - විදුලි බලය - ගමට නිසි මාර්ග හා ඇළ වේලි යන කිසිදු මූලික අවශ්‍යතාවයක් සපිරී තිබුණේ නැත.ඔවුන්ගේ දරුවන්ට නිසි අධ්‍යාපනයක් ලබා ගැනීමට පවා එමඟින් අවහිරතා මතුව තිබුණි. මේ වේදනාබර පුවත “සිළුමිණ” ජනමත පිටුවේ පළවී ඉතා කෙටි කලකින් එම සියලු අවශ්‍යතා සපිරී නිව්යෝර්ක්ගම ජනතාවගේ සිහින සැබෑවීම ඇරඹුණි.අද වනවිට ඔවුන්ගේ ඉඩම්වලට ඔප්පු හා විදුලි බලය ලබාදීම සම්පූර්ණයෙන් අවසන් වී තිබේ.මේ මහඟු කටයුත්ත සඳහා බලධාරීන්ගේ අවධානය යොමු කළ “සිළුමිණ” ට අපගේ ස්තුතිය හා කෘතඥතාව මෙසේ පළ කරමු.එස්.ඒ. සමන් කුමාරකඩවලගෙදරඔබේ ගමේ, නගරයේ හෝ ප්‍රදේශයේ මෙතෙක් ඉටු නොවූ මහජන සේවාවන්, පොදු අඩුපාඩු ආදිය ගැන අපට ලියා එවන්න. එම ලිපි යොමු කිරීමේදී ඔබේ නම ලිපිනය අත්‍යවශ්‍ය බව ද සලකන්න.ජනමත පිටුව, සිළුමිණ, ලේක්හවුස්, කොළඹ 10.ලිපිනයට ඒ ලිපි යොමු කරන්න.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=as0911081</link>
    <topic>මෙරටට පෙම් බැඳී හෙළ බස හුරු සුදු කත නීනා</topic>
    <author>සේමාලි කැල්ලපත</author>
    <content>මෙරටට පෙම් බැඳී හෙළ බස හුරු සුදු කත නීනාරන් කිරි සමඟ මේ හඬ මට පෙව්වේ අම්මා යගුරු සේවයේ රසකතාමිනිත්තුවක කතාවක්ජාතික සමඟියේ කෙම් බිමක් වූ යාපනය සිංහල මහා විද්‍යාලයනෙළුම් විලප්‍රඥාවෙන් ලෝකය දකින්නාට ‘සැකය’ උපදින්නේ නැතක්‍රීඩාවෙන් දස්කම් පානා නිමේෂාට ඔබේ ආධාර ඕනෑඇය ප්‍රියමනාපය නිරන්තරයෙන් මුව රැඳි සිනාව වත ඔපවත් කරයි. සිනාවෙමින් උද්යෝගයෙන් යුතුව හඬ නඟා කතා කරන ඈ සුදු කතකි. ජාතියෙන් රුසියානුය. සුදු කතකැයි කීවාට පරදේශක්කාරියක යැයි සලකා අපට ඇය නොතකා හැරිය නොහැකි ය. ඒ තරමට ම ඇය අපට සමීප ය.ගව් ගණනක දුරින් සිටියත් මේ සිංහලද්වීපයට ඇල්මක් හා ආදරයක් දක්වන මැය නමින් නීනා ය. අපේ රටට ඇගේ ඇති කැමැත්ත හා නිසා ම ඈ සිංහල භාෂාව මනාකොට හැදෑරුවා ය.ඉතිහාසය හා සංස්කෘතිය අධ්‍යනයන කළා ය. ඒ නිසා ම ‘ලෙනින්ග්‍රාදයේ හෙළ බස හුරු කත’ ලෙසින් පහළ වූවා ය.රුසියාවේ ශාන්ත පීටර්ස්බර්ග් (කලින් ලෙනින්ග්‍රාද්) රාජ්‍ය විශ්වවිද්‍යාලයේ ප්‍රාචීන අධ්‍යයන පිළිබඳ ජ්‍යෙෂ්ඨ කථිකාචාර්ය ධූරය හා ශාන්ත පීටර්ස්බර්ග් නුවර පිහිටි මහා පීටර් අනුස්මරණ මානව විද්‍යා හා මානව වංශ විද්‍යා කෞතුකාගාරයේ දකුණු ආසියානු අංශ ප්‍රධානී වශයෙන් ද කටයුතු කරන ඈ මහාචාර්ය නීනා ක්‍රස්නදේම්බ්ස්කයා ය.කෙටි සංචාරයක් සඳහා පසුගිය දිනක මෙරටට පැමිණි ඈ ඒ ලද ඉසුඹුවකදී ඇය මෙරට හා බැඳි ළෙන්ගතුකම පිළිබඳව මොහොතක් අප හා දොඩමලු වූවා ය.මහාචාර්ය නීනා ක්‍රස්නදේම්බ්ස්කයාපියපසින් ඇය පෝලන්ත හා බල්ගේරියානු සම්මිශ්‍රණයකි. මව් පසින් රුසියානු ය. පළමුවැනි ලෝක යුද සමයේ දී රුසියානුවන් මධ්‍යම ආසියාතික රටවලට යැවුණු වකවානුවේදී ආසියාතික රටක දී සිය පියා උපත ලද බව ඈ පවසන්නීය.ඒ අනුව ඔවුන් පෙරදිගට නෑකම් කියන බව මහාචාර්ය නීනාගේ අදහසයි. භාෂා කීපයක් වැහැරීමේ ඈ සතු දක්ෂකම ඇයට පිහිටා ඇත්තේ ඇතැම් විට ඇගේ පියාගේ වැඩිමහල් සහෝදරයාගේ (මහප්පා) ආභාෂයෙන් විය හැකි ය.“මගේ මහප්පා ට අරාබි, පර්සියානු, උස්බෙක්, තජික් යන භාෂා දැන සිටියා. ඒ ඔහුගේ පාසල් කාලයේ. සෝවියට් දේශය පිහිටුවනු ලැබුවාට පසු මහප්පා පීටර්ස්බර්ග් විශ්ව විද්‍යාලයට ඇතුළු වෙලා ඉන්දියාව පිළිබඳ පර්යේෂකයෙක් ලෙස හින්දුස්ථානි සහ මරාටි භාෂාත් ඉන්දියානු ඉතිහාසය සහ භූගෝලයත් ඉගෙන ගෙන තියෙනවා.පසුව දෙවැනි ලෝක යුද සමයේ පැසිස්ට් හමුදාවන්ට හසු වී ලෙඩවී අන්ත්‍රා වුණා. මේ මහප්පා ගැන මට මතකයක් නැහැ. අම්මා තමයි මට මහප්පා ගැන කිව්වෙ.මං කුඩා කාලෙ නිදි කරලා ඉන්න කොට මේ මහප්පා හින්දුස්ථානි භාෂාවෙන් මගේ අත් ගැන ඇඟිලි ගැන ‘චූටි රෝසපාට ඇඟිලි’, ‘පුංචි අත්දෙකක්’... අන්න ඒ වගේ දේවල් මගේ කොට්ටෙ ලියලා කියවනවාලු.ඉතින් මේ මහප්පා ගැන මං සඳහන් කළේ මේ නිසයි. ඒ හින්දුස්ථානිවලින් උර්දු රුසියානු ශබ්දකෝෂය නිර්මාණය කළේ මගේ මහප්පා සහ ඔහුගේ මිතුරෙකුයි. මහප්පා වලේරි. මිතුරා වසීලි. පාසල් කාලයේ මා වැඩිපුර ම දස්කම් දැක්වූයේ රුසියානු භාෂාවට හා සාහිත්‍යයට යි.නමුත් විශ්වවිද්‍යාලයේ පෙරදිග සාහිත්‍ය පීඨයට ඇතුළු වුණා ම ඉන්දියානු සාහිත්‍යය ගැන විශේෂත්වයක් දක්වන්න ගත්තා.ඒත් මගේ සාහිත්‍ය ජීවිතයට බලපෑමක් කළේ මහප්පා ගේ් මිතුරා වසීලි යි. ලංකාව කියා රටක් තියෙන බවත් සිංහල කියා භාෂාවක් තියෙන බවත් මට කිව්වේ බසීලියි. මාත් මුලදී මරාටි භාෂාව ඉගෙන ගත්තා.පසුව සිංහල භාෂාව ගැන උනන්දු වී ඒ ගැන පතපොත සෙව්වා. ඒ කාලෙ මුළු විශ්වවිද්‍යාලයට ම තිබුණේ 1815 දී ලියූ සිංහල භාෂා පොතක්. මම ඉගෙන ගත්තේ ඒ පොතෙන්. සිංහල අකුරු මුල්වරට දැක්කහමත් මට සිංහල භාෂාව ගැන කැමැත්තක් ඇතිවුණා. පසුව වසර නවයක් මම සිංහල භාෂාව අධ්‍යයනය කළා.මා දර්ශණශූරී උපාධිය සඳහා නිබන්ධන ග්‍රන්ථය සැකසුවේ සිංහල භාෂාව ගැන කළ අධ්‍යයන උපයෝගි කරගෙනයි.” මහාචාර්ය නීනා පවසන්නීය.එතැනින් ඇරැඹි ඇගේ සිංහල භාෂා රුචිකත්වය අප රටේ ඉතිහාසය හා සංස්කෘතිය පිළිබඳ දිගින් දිගටම හැදෑරීම දක්වා දුරදිග ගියේ ය. ලාංකීය ජන ජීවිතයේ විවිධ පැතිකඩ ගැන සොයා බැලූ ඈ ශ්‍රී ලංකාව ගැන මේ වනවිට ශාස්ත්‍රීය ලිපි ලේඛන සීයකට අධික සංඛ්‍යාවක් ලියා පළ කළා ය.1979 - 80 කළ මෙරට ප්‍රථම සංචාරයෙන් පසු ඈ සිංහල සිරිත් විරිත් ගැන රුසියානු භාෂාවෙන් ග්‍රන්ථයක් පළ කළා ය. අප රටේ ජනතාවගේ ඇමතුම් පැවතුම්, සිරිත් විරිත් හා ජීවන තොරතුරු ගැන උනන්දුවක් ඈ දක්වන්නීය.කුඩා කල වැළඳුණු රෝග පීඩාවනට යටවී ජීවිත ගමන අඩාල කර නොගෙන ධෛර්යයෙන් ජීවිතයට මුහුණ දුන් මහාචාර්යවරිය සිය ජීවන ගමන ගැන අප හා මෙසේ තොරතුරු පළ කළා ය.“වයස අවුරුදු තුනේදී මම ඉතාම දරුණු විදිහට පෝලියෝ රෝගයෙන් පීඩා වින්දා. හය වැනි පන්තියට යනකම් ඉස්කෝලෙ ගෙනිච්චෙ උස්සගෙන වඩාගෙනයි. හය වරක් ශල්‍ය කර්ම කළා. බේත්හේත් ප්‍රතිකාරවලට කාලය වැය වුණා. කුඩා කාලෙදිම තාත්තා මිය ගියා.අම්මයි මායි මල්ලියි ජීවිතයට මුහුණ දුන්නා. ලෙනින්ග්‍රාඩ් විශ්වවිද්‍යාලයේ මං ඉගෙන ගන්න කාලෙ එහිම ජීව විද්‍යා පීඨයේ මල්ලී ඉගෙන ගත්තා. ඔහුත් අප රටේ ප්‍රසිද්ධ විද්‍යාඥයෙක්.මල්ලියි මමයි වගකීම් බෙදාගත්තා. ඔහු විවාහ වී ළමයි හැදුවා. මං ඒ ළමයි හදා වඩා ශික්ෂණය දුන්නා. අම්මයි මල්ලියි මට බොහෝ උදව් කළා. මගේ ඉගෙනීමේ හා දෛනික කටයුතුවලදී උදව් කළේ පිටුපසින් සිටියේ ඒ දෙන්නායි. මෑතකදී ඒ දෙදෙනාම නැතිවුණා. දැන් පවුලේ ප්‍රධානියා මමයි. මං දැන් මිත්තණියක්. මල්ලිගේ දුවගේ දියණියට දැන් වයස අවුරුද්දයි. ලංකාවෙන් මං ඇයට පංචායුධයක් ගෙනියන්න ඕනෑ.”අප රටේ පවුල් සංස්ථාවේ සාමාජිකයන් අතර පවතින බැඳීම අගය කරන ඈ වැඩිහිටියන්ට ගරු කරන අප සමාජය ද අගය කළාය.“අපේ රටේ මං ජීවත්වෙන්නේ වෙනම. ඒත් ග්‍රීෂ්ම ඍතුවේ දී අප එකට එකතු වෙනවා. ලංකාවේ අය සිය පවුලට තියෙන බැඳීම වැඩියි. මේ ක්‍රමය තවදුරටත් මේ රටේ පවතීවා යැයි ප්‍රාර්ථනා කරනවා. අපේ රටේ පවුල් සංස්ථාව පරිහානියට පත්වෙලා. ඒ ගැන හරිම කනගාටුයි.පවුලක් ගත්විට එකිනෙකා කෙරෙහි අනුකම්පාව හා එකිනෙකට උදව් කර ගැනීම තිබිය යුතුයි. පවුලක සමානාත්මතාව දැන්වීමට එය අවශ්‍යයි. මං 1980 වසරේ පළමුවරට ලංකාවට ඇවිත් මෙහෙ ඇවිදලා අධ්‍යයනයන් කරලා පවුල් අතර ජීවත්වෙලා රුසියාවට ගොස් ලෙනින්ග්‍රාඩ් මානව විද්‍යා හා මානව වංශ විද්‍යා කෞතුකාගාරයේ දේශනයකට සහභාගි වුණා.එහි වැඩකළ කුඩා තරාතිරමේ කෙනා පවා එම දේශනයේදී ලංකාව ගැන මා කී දෙයක් අදත් මතක් කරනවා. එය තමයි, ‘සිංහල ස්වාමි පුරුෂයා තමයි ලෝකයේ සිටින හොඳම ස්වාමි පුරුෂයා’. මෙය අහලා ඒ අයට හරිම සතුටුයි. මා මෙරටේ දුටු බොහොමයක් පවුල්වල සැමියා බිරියට හොඳ සහයෝගයක් දෙනවා.ඔහු කඩේ යනවා, රෙදි මැදලා දෙනවා, ළමයි නළවා දෙනවා, කාන්තාවට උදව් කරනවා.’ පවුලක පැවැත්මට මේ අන්‍යොන්‍ය සහයෝගය ඉතා අවශ්‍යයි. මං මෙය ඉතා අගේ කරනවා.ලෝකයේ කුමන වූ ජන සමාජයක වුව වැඩිහිටියන්ට ගෞරවය හා භක්තිය දැක්වීම තියෙනවා. නමුත් මම මෙහි එක් විශේෂත්වයක් දකිනවා. සිංහල සමාජයේ වැඩිහිටියන් තරුණ පරපුර වෙනුවෙන් කැප කිරීම් කරනවා.එහෙත් කොකේසියාව වගේ රටවල තරුණයන් වැඩිහිටියන් වෙනුවෙන් දිවි පිදීම පවා කරනවා. මෙවැනි දේ නිරීක්ෂණය කරන්න මට පරිචයක් ලැබුණේ මගේ විෂය මානව විද්‍යාව නිසයි. ඉන් මිනිසුන්ගේ චරිත ස්වභාවවල ඇති සියුම් තැන් විනිවිද දැකිය හැකි යි.සිය ප්‍රථම ලංකා සංචාරයේදී මාසයක පමණ කාලයක් මෙරට රැඳී සිටි මහාචාර්ය ත්‍රස්නදේම්බ්ස්කයා මෙනෙවිය අප රටේ කලා ශිල්ප හැදෑරුවා ය. මෙරට විවිධ ප්‍රදේශවල සැරිසරමින් ඓතිහාසික ස්ථාන නරඹමින් කල්ගත කළා ය. මෙරට වෙස් මුහුණු, මැටි භාණ්ඩ, ආභරණ, ඇගේ නිරීක්ෂණයට ලක්විය.එවර ආපසු රුසියාවට ගිය තැන් පටන් මේ දක්වා ඇගේ කාර්යාල කාමරයේ ලියන මේසය ඉදිරිපිට බිත්තියේ එල්ලා ඇත්තේ ශ්‍රී ලංකා සිතියමය. ඇය ශ්‍රී ලංකාවේ සංචාරය කළ ස්ථාන එහි සලකුණු කොට ඇත්තේ ය.ඇගේ කාර්යාල කාමරය මෙරටින් ගෙන ගිය ඉඳි කොළ භාණ්ඩ, වෙස් මුහුණු, මැටි බඳුන් සහ මෙරට දර්ශන ඇතුළත් චිත්‍රවලින් හැඩ ගැන්වේ.අපේ රට හා අපේ සංස්කෘතිය සමඟ ඉත සිතින් බැඳී සිටින ඈ තවත් වරක් මෙරටට පැමිණි ගමනකදී මෙරට ගැමි ඇදහිලි, බුදුදහම, සහ විවාහ චාරිත්‍ර පිළිබඳව අධ්‍යයනය කළාය. ඒ අධ්‍යයනයන්හි ප්‍රතිඵල ලෙසින් ඇය අතින් අප රට පිළිබඳ ලිපි ලේඛන හා ග්‍රන්ථ රැසක් බිහිවිය.සිංහලයට පෙම් බැඳි මේ රුසියානු කත අප රට හඳුන්වන්නේ ‘මගේ ආදරය දිනූ ශ්‍රී ලංකාව‘ ලෙසිනි. ඇය මුලින් ම ලංකාව ගැන ලිපි පළ කළේ ‘සෝවියට් දේශය’ සඟරාවට ය. එහි ඇය අප රට හඳුන්වා තිබුයේ එපරිද්දෙනි.අප රටේ ජනතාවගේ ආගන්තුක සත්කාරය, ප්‍රිය මනාපභාවය සහ කාරුණිකත්වය ඈ ඉතසිතින් අගය කරන්නීය. නවීන ලෝකයේ දියුණුවට අවශ්‍ය දේ සිය දෛනික ජීවිතයට අවශ්‍යතා අනුව එක්කර ගත්තත් ශ්‍රී ලාංකිකයන්ගෙන් වැඩි දෙනකු සිය සංස්කෘතියට ඇලුම් කරන්නන් බව ඈ ප්‍රීතියෙන් පවසන්නීය.විවේක ලද මොහොතකදී පරිගණක සිතුවම් කලාවට යොමුව සිටින මහාචාර්ය නීනා එම සිතුවම්වලට ද පාදක කරගත්තේ ශ්‍රී ලංකාවේ දී ඇය ඇසූ දුටු මාතෘකාය. දෙවැනි වර මෙරටට පැමිණ ගිය ගමනෙන් පසු තෙවැනි වරට පසුගියදා මෙරටට පැමිණෙද්දී එසේ තමා විසින් පරිගණක සිතුවමට නඟනු ලැබූ චිත්‍ර ද රැගෙන ඒමට ඈ අමතක නොකළා ය. අප රටේ වී ගොවිතැන අළලා කළ චිත්‍රය ඈ නම්කර තිබුණේ ‘බත්දෙවියෝ’ නමිනි.මෙවර ද සංචාරය නිම වී යළි සියරට යන ඇය වෙතින් අප රට පිළිබඳව තවත් අපූරු නිර්මාණ රැසක් බිහිවනු ඇත. එසේ ම ශ්‍රී ලංකාව පිළිබඳ හැදෑරීමට බලා සිටින තවත් රුසියානු සිසු පරපුරක් දැනුමින් පෝෂණය වනු නොඅනුමාන ය.සේමාලි කැල්ලපතසේයාරූ - දුෂ්මන්ත මායාදුන්න</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=as0911082</link>
    <topic>රන් කිරි සමඟ මේ හඬ මට පෙව්වේ අම්මා ය</topic>
    <author>සටහන - උපාලි සමරසිංහ</author>
    <content>මෙරටට පෙම් බැඳී හෙළ බස හුරු සුදු කත නීනාරන් කිරි සමඟ මේ හඬ මට පෙව්වේ අම්මා යගුරු සේවයේ රසකතාමිනිත්තුවක කතාවක්ජාතික සමඟියේ කෙම් බිමක් වූ යාපනය සිංහල මහා විද්‍යාලයනෙළුම් විලප්‍රඥාවෙන් ලෝකය දකින්නාට ‘සැකය’ උපදින්නේ නැතක්‍රීඩාවෙන් දස්කම් පානා නිමේෂාට ඔබේ ආධාර ඕනෑපරිසරයට බෙහෙවින්ම පෙම් බැඳි මේ කුරවි කෙවිල්ල ඉපැදුණේ මළගෙදරක ය. ඒ මළගෙදර මඟුල් ගෙදරක් කළේ ඇත්තටම ඇඟේ අම්මා ය. ජීවිතයේ අනේකවිධ දුක්ඛ දෝමනස්සයන් සමසිතින් ඉසිලු මේ අපූරු ගායිකාව අපේ ජීවිතයට ද අලුත් අත්දැකීමක් ගොනු කරයි.විශාරද දීපිකා පි‍්‍රයදර්ශනි පීරිස් ‘මගේ හඬ අම්මා’ යැයි කීවේ මක්නිසාද යැයි මට හොඳින්ම හැඟී ගියේ තම මව පිළිබඳ ඇගේ අව්‍යාජ තොරතුරු හෙළිදරව්වෙනි. මළ ගෙදරක උපන් ඇය ඇත්තටම මනාලියක වී මඟුල් ගෙදරක ඉන්නේ කවදාද? ඒ ඇගේ මවගේ එකම සිහිනයයි.මගේ අම්මගෙ නම කරුණා තන්තිරිවත්ත. මඩපාත පිළියන්දල ඇගෙ ගමයි. අපේ සීයා ජුලියස් දියෙස් අප්පුහාමි. ගමේ තරමක වත් පොහොසත්කම් තිබු කෙනෙක්. මගෙ අම්මා මූලික අධ්‍යාපනය ලබලා තියෙන්නෙ පිළියන්දල පිලිප් ආටිගල විද්‍යාලයයෙ. අනතුරුව උසස් අධ්‍යාපනයට ඇය පිළියන්දල මධ්‍ය මහා විද්‍යාලයට ඇතුළු වෙලා තියෙනවා. ඇයට ඉතා හොඳින් සිංහල බසත් ඉංගිරිසි බසත් හසුරුවන්න පුළුවන්.පුංචි කාලෙ ඉඳන් ම ඇය තුළ තිබුණෙ පරෝපකාරය කරුණාව, මෛත්‍රිය වගෙ ගතිගුණ. එනිසාම විශ්ව විද්‍යාල ප්‍රවේශ පන්තියේදී ඇය තීරණය කරලා තිබෙන්නේ හෙදියක් වන්න.තමන්ගෙ රටට ජනතාවට ඉහළම සේවයක් කළ ප්ලෝරන්ස් නයිටිංගෙල් ගැනත් අම්මා ඒ වන විට කියවලා තිබුණා. 1955 දි කොළඹ හෙදි විදුහලට ඇතුළු වෙලා අවු. 4 ක සාර්ථක උගැනුමකින් පස්සෙ ඇය මහනුවර රෝහලේ මාණ්ඩලික හෙදියක් විදියට වැඩ බාර අරන්. මේ විදියට හෙදියක් වශයෙන් ඇය මහනුවර රෝහලෙන් කොළඹ රෝහලටත් අවසාන කාලෙ කළුබෝවිල රෝහලේත් වැඩ කළා. අවු. 34 ක් සේවය.පියා සුමනදාස පීරිස්. ලංකා දුම්රිය දෙපාර්තමේන්තුවෙ වැඩ කරලා උසස් වීමක් ලබලා රාජ්‍ය ඉංජිනේරු සංස්ථාවෙ අවසාන කාලෙ හිටියෙ. අපෙ පවුලේ දරුවන් 4 දෙනයි. අයියා අක්කා මා හා නංගි. මං ඉපැදුණෙ ජුලි 14 වැනිදා. ජුලි 13 වැනිදා අම්මා දරුවා ලැබෙන්න වාට්ටුවක නවතිනවා.ඒ රෝහලේ ම තවත් වාට්ටුවක මගෙ සුදු අක්කා (ඒ වන විට අවුරුදු 3 1/2 යි) නවත්වලා. මට ජීවිතය ලැබෙනකොට ම මගෙ අක්කා ජීවිතය හැර දමා ගිහින්. ගෙදර එකම ගිනි ගොඩක්. ‘ආදරණිය සුදු මැණිකෙ’ නමින් කාගේත් සුරතලයට ලක්වූ ඇය අප හැර දමා යන දවසෙම මාත් ඉපදිලා. මගෙ උප්පත්තියත් හරිම පුදුමාකාරයි.අම්මට මා ගැනවත් හිතන්න කල්පනාවක් තිබිලා නෑ. ඇය පිස්සියක් වගේ හඬා වැලපිලා. මාව ගෙදරට අරන් ඇවිත් තිබෙන්නෙත් හැරල්ඩ් පීරිස් මාමා. එතුමා පසු කලෙක ජනාධිපති ලේකම්වරයෙක් වෙලාත් හිටියා.”අප සාමිචීයේ යෙදෙන තැන ඉතා කලබලකාරිය. තොරතෝංචියක් නැතිව නැඟෙන වාහන ශබ්දයෙන් පරිසරය දූෂණය වෙයි. මෙවන් පරිසරකාමී කලාකාරියකට ජීවත්වන්නට සිදුවී ඇත්තේ කළුබෝවිල රෝහල අබියස මෙවන් තැනෙක වීම කනගාටුවකි. ඇගේ මව කරුණා දුබල හඬින් මෙසේ කීවාය.පුතේ, මට තිබුණු කම්පනය නිසා දරුවට කිරි දෙන්නටත් දවස් කීපයක් බැරි වෙලා. ඊට ඉස්සෙල්ලා මා හීනෙන් දුටුවා අපේ ගෙදර සෙනඟ පිරිලා ඉන්නවා. මට හොඳට මතකයි සුදු මැණිකෙගෙ අත් පා ගැන. ඒ අත් පා අරන් ඊට අවුරුදු 4 කට පස්සෙ මගෙ පොඩි දුව ආවා. (ඒ කියන්නේ දැනට ඇමෙරිකාවේ ජීවත්වන දීපිකාගේ නංගි ගැනය) මේ සුදු මැණිකෙ නිතරම කියාපු සින්දුවක් තිබුණා.ඒ තමයි ධර්මසිරි ගමගේ මහත්මයාගේ ආදරයේ රන් විමනේ මැණික් හදක් පායලා කියන ගීතය. අවුරුදු 3 1/2 ක් වුණාට හොඳට මේ ගීතය ගායනා කළා. ඇය නැති වුණු දවසෙ ඒ ගී හඬ මගෙ දීපිකා දුවට ඒ ආකාරයෙන්ම මාරු වෙන්න ඇති. ඇය කීවාය. අපි දීපිකාට නැවත සවන් දෙමු.මාව ඒ වෙලාවෙ බලාගෙන තිබෙන්නෙ පුංචි අම්මා පි‍්‍රයා. ටික දවසකින්ම අම්මගෙ උණුසුම නැවත මට ලැබුණා. මාව ලස්සනට අන්දලා මල් කුමාරියක් වගේ අනුලා බාලිකාවට අම්මා යැවූ හැටි මතකයි. අයියා ගියේ මහානාමයට. නංගි ගියෙත් මගේ ඉස්කෝලෙටමයි. අක්කගෙ පින්තූර අරගෙන තිබිලා කරදරයක් වුණු හින්දා පුංචි කාලෙ මගෙ පින්තුර අරගෙන නෑ.අපේ තාත්තගෙ මල්ලි පියදාස පීරිස්. එයා දයා විමලවීර මාස්ටර්ගේ චිත්‍රපටවල නිශ්චල ඡායාරූප ශිල්පියෙක්. එහෙම පහසුකම් තිබෙද්දීත් අක්කගෙ පින්තූර ගෙදර පුරවලා තිබුණත් මගෙ පින්තූර අරගෙන නෑ. ඒ පැරැණි පින්තූර ගොන්නෙ විවිධ කලාකාරයො අද ලංකාවෙ ප්‍රකට පුද්ගලයො ඉන්නවා පෙනෙනවා. අපේ අම්මත් ගීතය පැත්තට නැඹුරුයි.සඳකිඳුරු, මුහුදු පුත්තු ගායනා වෘන්දයටත් ඈ හිටියා. චම්පා කල්හාරිගේ පියා ජයසේකර මාස්ටර් සමඟ හා සුජාතා ඇන්ටි සමඟත් ගායනා කටයුතුවලට සම්බන්ධ වෙලා තියෙනවා. පස්සෙ කාලෙ තාත්තා තරමක් මේවාට විරුද්ධ වෙලා. අම්මා ඒවායින් ඉවත් වුණා. මට මතකයි අම්මා හෙදියක් නිසා සමහර කාලෙට සුමාන දෙකක්ම එක දිගට රෑ වැඩ. ඉතින්! පුංචි අම්මා තමයි අප සමඟ හිටියෙ.රිචඩ් තන්තිරිවත්ත කියන්නෙ අම්මගෙ මල්ලි කෙනෙක්. ඔහු දවස පත්තරේට කෙටිකතා ලීවා. ‘ළය කකියවන ළය රෝහල’ ඔහු ලියූ ලිපියක් ඒක මගේ හිත් ගත්තා. ‘ආදරණිය සුදුමැණිකෙ’ නමින් අක්කගෙ කතාවත් ලියා තිබෙනවා.අම්මා නැති හුදෙකලා රාත්‍රියේ මා ඒවා කියවනවා. මා ඇත්තටම ජීවිතය උගත්තේ මේ සිදුවීම්වලින්. අවුරුදු 4 පමණ කාලෙ ඉඳන් මාව දහම් පාසල් අරින්න යොමුකළේ අම්මා. කළුබෝවිල ශ්‍රී සම්බුද්ධ ජයන්ති දහම් පාසලටයි ගියේ. කහතුඩුවේ හේමසිරි ස්වාමින් වහන්සේ සීවලි හාමුදුරුවෝ මට ජීවිතේ නැඟී හිටින්න උදව් කළා.අනුලා විද්‍යාලයයේ කවි කියලා කප් ගහපු මං අක්කලාගේ විවිධ ප්‍රසංගවල ගී ගයන්නත් ලැබුණා. අම්මට නොලැබුණු දේ මට ලබා දෙන්න ඇය මාව නිතරම උදව් කළා. අද ඇමැතිනියක් වන පවිත්‍රා වන්නිආරච්චි ඒ කාලෙ අපේ ස්කෝලෙ ලොකු අක්කියක්. එතුමිය හරහාත් මගේ ප්‍රසාංගික කුසලතා ඔප්නැංවුණා. අනෙක මට තිබුනෙ තරු කැට අකුරු.ඇතැම් අක්කිලාගේ පෙම්පත් හුඟාක් ලියැවුණෙත් ඒ අකුරුවලින්. දහම් පාසලේ විවිධ ප්‍රසංග අවස්ථාවෙත් කවි සින්දු කියන්නෙ මමයි. සීවලි හාමුදුරුවෝ විතරක් නොවේ අතුල රන්සිරිලාල් මාමාත් මට උදව් කළා. දැන් ටික ටික මගේ හඬ අවදි වෙනවා. මේ ගැන හුඟාක් සතුටු වෙලා මාව පෙරමඟට යවන්නෙ අම්මා. හැබැයි! ඇයට රාජකාරිය දේවකාරියක්. ගෙදර ආවත් ලෙඩ්ඩු පෝලිමේ ගෙදරටත් එනවා. අම්මගෙ කරුණාව දයාව නිසා.සමහර අයට ඉන්ජෙක්ෂන් එක කවුරු ගැහුවත් වැඩක් නෑ. අම්මා ඒක කරන්න ඕනෑ. එක් ළමයෙක් ලොකු වෙනකම්ම අම්මා හමුවෙන්න ඇවිත් මේක කරගත්තා. අම්මා විතරක් නොවේ පියාත් හරිභ අභිමානවත්. අවංකකම මා උගත්තේ ඔවුන්ගෙන්. හරිම යුක්ති සහගතව යමක් කල්පනා කරනවා.ඉංජිනේරු සංස්ථාවෙ පියා ඉන්න කාලෙ ජනාධිපති පේ‍්‍රමදාස මහත්මයා කොහුවලට එන අවස්ථාවක වේදිකාව නිර්මාණය කරන්න දුන්නෙ තාත්තට. තාත්තා ඉතින්! ඒක කරන්නෙ පුදුම කැපවීමකින්. කළුබෝවිල ඉස්පිරිතාලෙ ඉදිරිපිට අපේ ගෙදර තිබුණත් තාත්තා එතැනින් වැඩ අහවර වෙනකම් හෙල්ලුණේවත් නෑ.ජයවිලාල් විලේගොඩ ප්‍රකට සිනමා විචාරකයාව රාත්‍රි සේවයේ අම්මා ඉන්නා දවසක අමාරු වෙලා ඉස්පිරිතාලෙට ගෙනාවා. ඒ වෙලාවෙ වෛද්‍යවරයා හිටියෙ නෑ. ඉක්මනින් දොස්තර කෝලිත කරුණාරත්න ගෙන්වා ගන්නකම් ඇය කළ ප්‍රථමාධාර පසුව ඒ මහත්තයා අගය කරලා තියෙනවා. චිත්‍රපට අධ්‍යක්ෂ යසපාලිත නානායක්කාර මැරෙනකම්ම ඉන්ජෙක්ෂන් ගහගන්නෙ අම්මට කියලයි.සමහරුනට නහර හරියට තෝරාගෙන එක පහරින් ඉන්ජෙක්ෂන් ගහන්න බෑ කියලා තමයි ඒ අය කීවෙ. මා අනන්තවත් දැකලා තියෙනවා ඇය අසරණ රෝගිනට සුප් ටික, කැඳ ටික තමන්ගෙ අතින් ගෙනා බඳුනකින් පොවනවා. ඒ තරම් ඇය කරුණාබරයි.වාහන නළා ශබ්දය යළිත් අපට බාධා කරයි. මේ රෝහලක් ඉදිරිපිට පැවැතිය යුතු නිහඬ පරිසරයක්දැයි මම සිතමි. ඇය ද ඉන් කලබල වූ ගානය.මේ ගෙදර තට්ටු හතරක්. පහළ අයියගෙ ෆාමසිය. ඊළඟට අයියගෙ තට්ටුව. ඊළඟට මගෙ තට්ටුව. ඊළඟට නංගිගෙ තට්ටු ගෙය. පාර මැද්දෙ පිහිටුවා වගේ. කොච්චර වටිනවා වුණත් නිස්කලංකව නිර්මාණයක් කරන්න අමාරුයි. තාත්තා මුළුමහත් ජීවිතේම හරි හම්බ කළේ මෙච්චරයි.මේ ගේ හදන කාලෙ පහළ තට්ටුවෙ ඉඳන් උඩ තට්ටුවට ගෙනියන්න අම්මයි - තාත්තයි අපට ගඩොල් කැටය බැගින් දෙනවා. ඒකෙ අරුත මොකක්ද කියලා අප දන්නෙ දැන්. ඒත් අම්මට පිළියන්දල - මඩපාත අක්කර 5 ක ඉඩමක් තිබිලා. බඳින්නත් පෙර මේක ඥාතියකුට දන්දීලයි ඇවිත් තියෙන්නෙ. තාත්තත් වැඩිය යසඉසුරට කැමැති නෑ.1983 කෝලාහල කාලේ මේ ගෙදර හිටියෙ දමිළ වෛද්‍ය පිරිසක්. ඒ අය මරන්න කට්ටිය දඟලද්දි තාත්තයි අම්මයි වෙහෙසිලා තමයි බේර ගත්තෙ. අම්මගෙ කරුණාව නිසා මේ ගේත් රෝහලක් වගේ තිබුණෙ. සමහර ලෙඩවලට නහයෙන් බටයක් දාගන්න රාත්තිරියෙ ලෙඩ්ඩු එනවා. අම්මා මොනතරම් වැඩ තිබුණත් ඒවා කැර දෙන්නෙ පුදුම ආසාවකින්.මේවා දැකලම අපේ හිත් කරුණාවෙන් ඉතිරුණා. අම්මා හෙදියක් නිසා මටත් හොඳ වෛද්‍යවරියක් වෙන්න සිතිවිල්ලකුත් ආවා. මේ අතර අම්මගෙ අක්කා අඩු වයසින් මැරිලා ඒ දරුවන් සියලු දෙනාත් අම්මගෙ රැකවරණෙට ආවා.අපේ ගෙදර බත් පිඟන් ප්‍රමාණය 13 දක්වා වැඩිවුණා. සීතා අක්කා ඒ පවුලෙ කෙනෙක්. ඉතාම රසවත්ව එයාට උයන්නත් පුළුවන්. මං උයන්න ඉගෙන ගත්තෙ එයාගෙන්. අම්මයි තාත්තයි ඉතාම ආදරයෙන් මේ හැමෝටම සැලකුවා. දනට පිනට ඒ අයට තිබුණු කැමැත්ත අප තුළ ගොඩ නැගුණේ ඒ ආකාරයට. කොටින්ම සීතා අක්කාව මනාලියක් කරලා පිටත් කළෙත් අම්මා. අප කා අතරත් ගැටුමක් ඇති වුණෙත් නෑ.කොච්චර වැඩ තිබුණත් මගේ ගායනා දිවිය එකලු කරන එක අම්මාට තිබු සිහිනයක්.සමස්ත ලංකා ගායනා තරගයකදී මට ඉහළ ප්‍රසාදයක් ලැබුණා. මට එතකොට යම්තම් අවුරුදු 5 යි. මා එහිදී ගායනා කළේ ලෝවැඩ සඟරාවේ, බුදුගුණඅලංකාරයෙ කවි. සමහර ජනකවිත් ගායනා කළා. ශ්‍රී සම්බුද්ධ ජයන්ති දහම් පාසලේ සීවලි හාමුදුරුවෝ මේක සංවිධානය කළේ. මට සම්මානය දුන්නේ ලංකාවේ පළමුවැනි ජනාධිපති විලියම් ගොපල්ලව මහතා. මේකෙන් අම්මා තවත් පිබිදුණා.‘හඳමාමා’, ‘නවකමඬල’ වැනි වැඩසටහන් හරහා මා ගායනා ලොවට කැඳවන්න අම්මා උදව් කරනවා. මගෙ අධ්‍යාපනය කඩාකප්පල් කරගනිවී කියා පියා තරමක් විරුද්ධ වෙන්නෙ මේ කාලයේදී. ඒත් මා ඒ කාලයේදීත් ‘ආජු තපර ලාහිලා, පීජි තපර ලාහිලා’ ටෙලි නාට්‍ය ගීතය කියලා තරමක් ජනපි‍්‍රයයි. මගෙ ජීවිතයේ ජයග්‍රහණ ගැන මගේ පියා ඇතුළතින් සතුටු වුණත් ඔහු හරිම බයක් තිබුණා මගේ අධ්‍යාපනය කැඩේවි කියා.අද මා ජනපි‍්‍රයනම් විශිෂ්ටනම් මං කම්පනය කරන ‘අම්මා ගීතයක්’ මා තාත්තට සම්බන්ධ කරගෙන හිතනවා. සුනිල් ආරියරත්නයන් ලියූ ඒ ලොව ජය ලබනා විට මා සිපගන්නට නුඹ මා ළඟ නැත ගීතයේ ඒ කොටස ඇහෙන විට මට මතක් වෙන්නෙ තාත්තා. අම්මා මා ළඟ තවම ඉන්නවානෙ. අම්මගෙ ගතිගුණ වගේ ම තාත්තත් හරිභ උතුම් ගතිගුණ තිබුණු කෙනෙක්.සීතා අක්කලා අපේ ගෙදර ආවාම ගෙදර දරුවො වැඩිවුණා. තාත්තා අම්මට කීවා රස්සාවෙන් අස්වෙන්න කියලා. අපි ලොකු දරුවන් වන විට අම්මා ළඟ ඉන්න ඕනෑ කියන කල්පනාව අම්මටත් තාත්තටත් තිබුණා. ඒ නිසා අම්මා තව ඉහළට යන්න තිබුණු අවස්ථා නැති කරගෙන තාත්තටත් කන් දීලා ගෙදර නැවතුණා. මා කියන ‘කඳුළු හෙළා නෑඹිලියට සහල් ගරන අම්මා’ ගීතය අපේ පරිසරයට නොගැළපුණත් අම්මා ඒ ගීතයට හරිම කැමැතියි.කවිය ඔබ ගීතයට වඩාත්ම කැමැති වි.ජ.මු. ලොකු බණ්ඩාර මහත්තයා. එතුමා මට කතා කළෙත් ‘කවිය ඔබ’ කියලා. අපේ තාත්තගේ පරම්පරාව අදත් ව්‍යාපාරික ලෝකයේ දිදුළන මිනිස්සු. ඒත් අපේ තාත්තා හරි හම්බ කළේ මනුස්සකම. ඒ මනුස්සකම වඩාත් ඔප වැටුණේ අම්මා නිසයි.මා හයවන වසර පමණ ඉස්කෝලෙ ඉගෙන ගන්න කාලෙ රෝහණ වීරසිංහ මාමාගෙ අනුග්‍රහය ලබනවා. ටයි මාමාගේ කාටුන්වලට. (ඩොක්ටර් හොඳ හිත) හා හා හරි හාවා ගීය ගයනවා. මේ විදියට කලා ලෝකෙ මා ඉහළට මතුවන වෙලාවෙ තමයි මට පියා අහිමි වන්නෙ. තාත්තා කොළඹ රෝහලේ අසනීප වෙලා ඉන්දැද්දි (හෘද රෝගියකු ලෙස) මා ‘යුවතියකගේ ගී’ රෝහණ වීරසිංහ මාමාගේ හා අතුල රන්සිරිලාල් මාමාගේ අනුග්‍රහයෙන් රූපවාහිනියේ ඉදිරිපත් කරන්න සූදානම් වෙලා හිටියෙ.පිතු සෙනෙහේ පිදු පියකු නොමැති ලොව දූ දරුවන් හිනැහී ඇත්දෝ උන්ගේ සිත රැඳි තනිය මකන්නට මවුනට කවදා හැකි වේ දෝකුමාරදාස සපුතන්ත්‍රි ලියු මේ අපූරු ගීය ඇය පටිගත කළේ තම පියා අසනීපයෙන් රෝහලේ ඇඳක් උඩ සිටියදීය. පටිගත කරන අතරතුර විටින් විට ඇය කඳුළු සලමින් හැඬුවාය. “ඒ වෙලාවෙ හෙන්රි ජයසේන මාමා මා ළඟට ඇවිත් මෙහෙම කීවා. අඬන්න එපා දුව. තාත්තට මුකුත් වෙන්නේ නෑ. අම්මාගේ දයාර්ද වචනයක් ද ඒ වෙලාවෙම මට ලැබුණා. තාත්තගෙ වැඩ මා බලාගන්නම් දුව හරියට සින්දුව කියන්න.මා සින්දුව හරියට කීවා. ඒ සිද්ධිය වෙලා දවස් කීපයයි ගියේ. මරදානේ ලොකුම බෝම්බය පිපිරුණා. තාත්තා සේලයින් ගහලා බොහොම අමාරුවෙන් ඇඳක් උඩ ඒ වෙලාවෙ ඉඳලා තියෙන්නෙ. ඒ මහා ශබ්දයට එතුමා උඩ ගිහින් ඇඳ උඩට වැටුණා. එදායින් පස්සෙ තමයි තාත්තට අමාරු වුණේ. තාත්තා අපෙන් වෙන් වුණා.ඒත් මගේ අම්මා මගේ කම්පනය වූ හිත සැනසුවා. ඇය හෙදියක්. ඇගේ කරුණාබර වචනය මට දිව ඔසුවක්. මා කාලයක් කම්පනය වෙලා හිටියත් අම්මගෙ ආදරය මා සුවපත් කළා. අද මගේ අම්මට වයස 75 යි.ඇගේ බලාපොරොත්තුව පවුලෙ අනෙක් සියලු දෙනා වගේම මාත් මනමාලියෙක් වී දීගෙක යනවා බලන්නයි. ඒත් ජාති කුල ගොත් පටු සීමා මැද දිවි ගෙවන ලෝකෙක ඒ ආදරය ඵල දරාවිද? මගේ අම්මා මගේ ආදරයට ආශිර්වාද කළත් අවුරුදු 15 ක් තිස්සේ අපි හිරවෙලා.අපේ ආදරය අමරණීයයි. පිරිසුදුයි. ඒත් තවත් අම්මා කෙනෙකුගේ හිත රිදවන්න බැරි හින්දා මා මනාළියක් වේවි යැයි කාටවත් කියන්න බෑ. අම්මගෙ ආදරය තියෙනකම් මා තනිවී නෑ.සටහන - උපාලි සමරසිංහඡායා - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=as0911083</link>
    <topic>ගුරු සේවයේ රසකතා</topic>
    <author>විශ්‍රාමලත් ආචාර්ය</author>
    <content>මෙරටට පෙම් බැඳී හෙළ බස හුරු සුදු කත නීනාරන් කිරි සමඟ මේ හඬ මට පෙව්වේ අම්මා යගුරු සේවයේ රසකතාමිනිත්තුවක කතාවක්ජාතික සමඟියේ කෙම් බිමක් වූ යාපනය සිංහල මහා විද්‍යාලයනෙළුම් විලප්‍රඥාවෙන් ලෝකය දකින්නාට ‘සැකය’ උපදින්නේ නැතක්‍රීඩාවෙන් දස්කම් පානා නිමේෂාට ඔබේ ආධාර ඕනෑඑක්දහස් නවසිය හැටේ වර්ෂයේ වයඹ පළාතේ බිංගිරිය නගරයට ආසන්න පාසලක ප්‍රධානාචාර්යවරයා ලෙස සේවය කළ අප්පුහාමි මුල්ගුරුන්නාන්සේ පැරැණිම ගුරුවරයෙක් විය. අප්පුහාමි මුල් ගුරුන්නාන්සේ තැනට ඔබින නුවණින් යුතුව කටයුතුª කළ දැඩි සැර පරුෂ තැනැත්තෙක් විය.දිනක් ප්‍රදේශය බාර පාඨශාලා පරීක්ෂකතුමා පාසලට හදිසියේ පැමිණියේ ඉගැන්වීම් කටයුතු හා ළමයින්ගේ දිනපතා පැමිණීම පිළිබඳව සොයා බැලීමටය.පාඨශාලා පරීක්ෂකවරයාට දිවා භෝජනය පිළියෙළ කරවූ මුල්ගුරුන්නාන්සේ දිවා භෝජනයෙන් පසු ඔහුට කෑමට පාසල් වත්තේ කුරු කොස් ගසකින් කඩන ලද ඉදුණු කොස් ගෙඩියක් කපා මදුළු වෙන්කර පිඟානකට දමා දුන්නේ එහි රස බැලීම සඳහාය.ඉදුණු කුරු කොස් මදුළු ඉතා රසවත් බැවින් කුරු කොස් මදුළු පිඟානම කා අවසන් කළ පරීක්ෂකතුමා එය කොයි ගසේ වරකා මදුළුදැයි විමසිලිමත් විය.පාසල් වත්තේ් ඇති කුරු කොස් ගස ළඟට පරීක්ෂකවරයාව කැඳවාගෙන ගොස් ගස පෙන්වූ අප්පුහාමි මුල් ගුරුන්නාන්සේ එම කුරු කොස් ඉදුණු පසු ඉතා රසවත් යැයි පරීක්ෂකවරයාට කීවේ කුරු කොස් අගය කරමිනි.ඉන් පසු ඉදුණු කුරු කොස් වරකා කෑමට බලවත් ආශාවක් දැක්වූ පරීක්ෂකතුමාට පාසලට එන හැම වාරයක් පාසාම ඉදුණු කුරු කොස් මදුළු කෑමට දීමට මුල් ගුරුන්නාන්සේට සිදුවූ අතර මෙය මහත් කරදරයක් ලෙස සැලකූ මුල් ගුරුන්නාන්සේ එය වළක්වාලීම සඳහා දිනක් එක් උපක්‍රමයක් යෙදුවේය.එදින පාසලට ආ පරීක්ෂකතුමාට වෙනත් ගසක ඉදුණු රස නැති කොස් ගෙඩියක් කඩා එහි වූ මදුළු පිඟානකට දමා දිවා ආහාරයෙන් පසු කෑමට සලස්වා තිබුණේ මින්මතු කුරු කොස් ඉල්ලීමෙන් වැළකීම සඳහාය.මෙතෙක් ඉතා රසවත් ව තිබූ කුරු කොස් ගසේ ගෙඩි මෑතක සිට දියර රහවීම පිළිබඳව මුල් ගුරුන්නාන්සේ කළ ප්‍රකාශයෙන් පසුව එම කීම පිළිගත් පරීක්ෂකතුමා එතැන් පටන් වරකා කෑමෙන් වැළකී සිටියේ තමාගේ ඇස්වහ, කටවහ, ගසට වැදුණේ දැයි යන සැකයෙනි. එනිසා ඉන්පසු කුරු කොස් වරකා මදුළු කෑමෙන් වැළකී සිටි පරීක්ෂකතුමා ඉන්පසු පාසල් අධීක්ෂණ කටයුතු සඳහා ද පාසලට ආවේ කලාතුරකිනි.(මෙහි නම් මනඞකල්පිතය. මෙය සත්‍ය සිද්ධියකි)විශ්‍රාමලත් ආචාර්යඩී.එන්.දිසානායකකොස්වත්ත – බිංගිරිය.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=as0911084</link>
    <topic>මිනිත්තුවක කතාවක්</topic>
    <author>කරුණාදාස සපුතන්ත්‍රි</author>
    <content>මෙරටට පෙම් බැඳී හෙළ බස හුරු සුදු කත නීනාරන් කිරි සමඟ මේ හඬ මට පෙව්වේ අම්මා යගුරු සේවයේ රසකතාමිනිත්තුවක කතාවක්ජාතික සමඟියේ කෙම් බිමක් වූ යාපනය සිංහල මහා විද්‍යාලයනෙළුම් විලප්‍රඥාවෙන් ලෝකය දකින්නාට ‘සැකය’ උපදින්නේ නැතක්‍රීඩාවෙන් දස්කම් පානා නිමේෂාට ඔබේ ආධාර ඕනෑපුරාණ පන්සලක දැන උගත්කම් ඇති භික්‍ෂුන්වහන්සේ නමක් ගුරුපාරකින් වඩින්නේ තනිවමය. ගහකොළ සතුන් දෙස බලමින් වඩින විට නෙත ගැටෙන්නේ කුඩා ජලාශයකි.නියඟය පැවති මේ කාලයේ අඟහිඟකම්වලින් යුතුවූ නිසා කාටත් අසහනය උරුම විය. වයස දහඅටක පමණ තරුණයෙක් බිලී පිත්තක් ගෙන මාළු බාවින් සිටියේ කුඩා දිය කඩිත්තෙහිය.භික්‍ෂුන්වහන්සේ දුටු ඔහුට කිසිවක් කිරීමට නොහැකිව බියෙන් මෙන් පැමිණ උන්වහන්සේට වැඳ නමස්කාර කළේය.කටහඬ අවදි කළ උන්වහන්සේ, “ඈ ළමයො මාළු බාන එක නරක වැඩක් නේද? සතුන් මරන එක අපාගත වන අකුසලයක් බව ඔය ළමය දන්නවද? මේ වගේ වැඩ කරල අන්තිමේදි ළමයි කොයිවල යන්නද හිතාගෙන ඉන්නෙ?”තරුණයා ද පිළිතුරු දෙන්නට වූයේ, මේ වළේ මාළු නැති වුණොත් ඉතින් එහා වළට යන එක තමයි හොඳම වැඩේ හාමුදුරුවනේ. මම ඒක දන්නව.තරුණයා තැනට සුදුසු නුවණ යොදවන කපටියකු බව භික්‍ෂුන්වහන්සේට පෙනිණි.”ඒකත් එහෙමද ළමයෝ. හොඳයි හොඳයි මගේ ගමන මම යනවා” යැයි කියමින් උන්වහන්සේ සිනාසෙමින් වඩින්නට විය.කරුණාදාස සපුතන්ත්‍රිගනේවත්ත නිකදළුපොත</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=as0911085</link>
    <topic>ජාතික සමඟියේ කෙම් බිමක් වූ යාපනය සිංහල මහා විද්‍යාලය</topic>
    <author>විශ්‍රාමික ගුරු</author>
    <content>මෙරටට පෙම් බැඳී හෙළ බස හුරු සුදු කත නීනාරන් කිරි සමඟ මේ හඬ මට පෙව්වේ අම්මා යගුරු සේවයේ රසකතාමිනිත්තුවක කතාවක්ජාතික සමඟියේ කෙම් බිමක් වූ යාපනය සිංහල මහා විද්‍යාලයනෙළුම් විලප්‍රඥාවෙන් ලෝකය දකින්නාට ‘සැකය’ උපදින්නේ නැතක්‍රීඩාවෙන් දස්කම් පානා නිමේෂාට ඔබේ ආධාර ඕනෑඒ 1969 වසරේ මැදභාගයයි. පොලිස් දෙපාර්තමේන්තුවේ සේවයේ යෙදී සිටි මගේ සැමියාට යාපනය පොලිස් මූලස්ථානයට ස්ථාන මාරුවක් ලැබී තිබිණි. නුහුරු නුපුරුදු දුර බැහැරක නිසා මා සිත සසල වුවද ඔහු එහි යෑමට තීරණය කළේය. යාපනය ප්‍රදේශයේ තොරතුරු සොයා බලා අප එහි රැගෙන යෑමට පසුව එන බව පැවැසූ ඔහු යාපනය බලා පිටත් විය.අවිස්සාවේල්ල සාන්ත මරියා විදුහලෙහි සේවය කරමින් සිටි මම යාපනය සිංහල මහා විද්‍යාලයට ස්ථාන මාරුවක් ඉල්ලා සිටියෙමි. මා පුදුමයට පත් කරමින් ඉතා පහසුවෙන් හා ඉක්මනින් ඊළඟ මාසයේ 1 වැනි දින සිට එම විද්‍යාලයට මාරුව ලබා ගතිමි.අප වෙනුවෙන් නිවාසයක් ද ලබාගෙන සතියක් නිවාඩු දමා අප එහි රැගෙන යන්නට මගේ සැමියා පැමිණියේය. දුර බැහැර නිසාත් අප දරුවන් කුඩා නිසාත් එහි පදිංචියට යෑම ගැන අප වැඩිහිටියෝ එතරම් සතුටක් නොදැක් වූහ.නියමිත දිනයේ අප මවුපිය වැඩිහිටියන් ගෙන් සමුගෙන දරුවන් සමඟ ගමන් ඇරැඹූයේ දෙනෙත් තෙත් කළ කඳුළෙන් යුතුවයි. ඔවුන් ගේ ආශිර්වාද හා සුබපැතුම් මැද රට හැර යන පිරිසක් ලෙස පිටත් වූයේ ද සියුම් හද රිදීමකින් යුතුවය.උදේ 6ට පෙර කොටුව දුම්රිය පොළට ගිය අප රැගෙන යන්නට යාල්දේවිය පැමිණ සිටියාය. සෙනඟ තදබදය අතරින් දරුවන් සුරක්ෂිත කර ගනිමින් අපි එයට ගොඩවීමු. දෙවැනි පෙළ දුම්රිය මැදිරි තුළ එතරම් තදබදයක් නොවූයෙන් අපි සුව පහසුව අසුන් ගතිමු.අපේ දඟකාර පුතුගේ දහසක් පැනයන්ට පිළිතුරු දෙමින් සිටියදී යාල් දේවිය සුපුරුදු ගමන් ඇරැඹුවාය. දුම්රියේ දී අප දරුවෝ කාර්ය බහුල වූහ. දුම්රිය ස්ථාන නම් කිරීමට හා ගණන් කිරීමට අපි යෝජනා කළෙමු. කඩල, රටකජු කමින් ගමන් කළ අප දරුවෝ පුදුම සතුටක් ලැබූහ.ගුරු මණ්ඩලයගම් නියම්ගම් පසු කරමින් පෙරවරු 10 වන විට අපි අනුරාධපුරයට ළඟා වීමු. දුරට පෙනුණු විහාර දාගැබ් වැව් පොකුණු ගැන ඔවුන් දැනුම්වත් කරමින් සිටියදී යාල් දේවිය සුපුරුදු ගීයෙන් ගමන් ඇරැඹුවාය. අලි, කොටි, වලසුන් ගැන කතාකරමින් වන අඩවි පසු කළෙමු.එදා ජන ජීවිතයට වැවයි දාගැබයි කොතරම් බලපා ඇත්දැයි අපට සිතිණ. කෙමෙන් කෙමෙන් පරිසරය වෙනස් වෙමින් මිටි පඳුරු වලිතලා කලපු දර්ශනය වන්නට විය.එදා එතරම් ජනගහනයක් නොමැති වූ පරන්තන්, අලිමංකඩ, පලෙයි, කොඩිගාමම්, චාවකච්චේරි පසු කරමින් යාල්දේවිය අප රැගෙන ගියේ යාපනය දුම්රිය ස්ථානයටයි. ඇගේ සුපුරුදු ගීතය නවත්වා යාපනය පොළවේ පය ගසන්නට අවසර දුන්නාය.”අපි දැන් යාපනේ කියමින් සිනාසෙමින් මගේ සැමියා මාත් අප හා පැමිණි සොයුරු සොයුරියන් ද සමඟ කුලී රියකට ගොඩ වැදී පොලිස් නිවාස වෙත ළඟා වීමු. ඔර්ලෝසු කණුව පසුකර යද්දී යාපනය පුස්තකාලය, රීගල් සිනමාහල, මහ තැපැල්හල, ඉදිරියෙන් වූ යාපනය ලන්දේසි කොටුව, යාපනය ක්‍රීඩාංගණය පසු කරමින් ‘පන්නෙ’පොලිස් නිවාස වෙත ළඟාවීමු.පසුදා උදෑසන සේවයට වාර්තා කිරීම සඳහා මම සිංහල මහා විද්‍යාලයට ගියෙමි. ගුරු නිවාසයෙහි සිටි විදුහල්පති අම්පිටිය මහතා එම විදුහලේ ම උපගුරුවරියක ව සිටි බිරියට මා හඳුන්වා දුන්නේය.ඉතා සුහද කතාබහෙන් ළෙන්ගතු වූ මා තේ කෝප්පයකින් ද සංග්‍රහ විඳ නිවසට ගියේ ඉතා සතුටිනි. පසුදින උදෑසන මගේ වැඩිමහල් දියණියත් සමඟ පාසල වෙත ගියේ ඉමහත් සතුටිනි.මඟ දිගට අපට මුණගැසුණේ සිනාපිරි මුවින් යුතුව පාපැදිවල නැඟී පාසල් යන දරු දැරියන්ය. පාපැදිය සැමගේ ජනප්‍රිය වාහනයක් විය. යාපනය දෙමළ මධ්‍ය මහා විද්‍යාලය හා වම්බඩි බාලිකා විද්‍යාලය අසලින් ගමන් කර (O.L.R.) කතෝලික දෙව්මැදුර අසල පිහිටි සිංහල මහා විද්‍යාලයට පිවිසියෙමු. දරුවන් රැගෙන ආ මවුපියෝ විශාල පිරිසක් විදුහල් බිමෙහි වූහ.විදුහල්පති කාර්යාලයට ගොස් සේවයට වාර්තා කළ මා විදුහල්පති අම්පිටිය මහතා විසින් ගුරු මණ්ඩලයට හඳුන්වා දුන්නේය. එය ඉතා සුහද හමුවක් විය. මා සිටින්නේ යාපනයේ කියා කිසිසේත් නොදැනිණි. තිස් පහක් හතළිහත් අතර වූ ගුරු මණ්ඩලයක් එහි වූහ. ස්වාමීන්වහන්සේ තෙනමක් ද ඒ අතර වූහ. උන්වහන්සේ සේවයට වැඩියේ යාපනය නාග විහාරයේ සිටය.ගුරු මණ්ඩලය සිංහල, දෙමළ, මුස්ලිම් සහ බර්ගර් ජාතීන්ගෙන් සමන්විත විය. බෞද්ධ, හින්දු, ඉස්ලාම්, කතෝලික ආගම්වලට අයත් අය වූහ. උපාධි, පුහුණු ගුරු ඉංග්‍රීසි, ගණිත, විද්‍යා විශේෂ පුහුණු, චිත්‍ර, නැටුම්, සංගීත යනුවෙන් කුසලතා පිරී ගුරු මණ්ඩලයකි. පොලිසියේ බන්ධනාගාරයේ උසස් නිලධාරීන්ගේ ද රජයේ උසස් නිලධාරීන්ගේ ද භාර්යාවෝ ගුරු මණ්ඩලයේ වූහ.එහෙත් ඉතා නිහතමානී ව සුහද බවෙන් යුතුව සේවයෙහි යෙදුණාහ. එදා සිංහල මහා විද්‍යාලය ජාතික සමඟියේ කෙම්බිමක් විය. එකල පොලිසියේ සිටි උසස් නිලධාරීහු උගත්, බුද්ධිමත් පිරිසක් වූහ. කිසිදිනක තම දරුවන්ගේ අධ්‍යාපන කටයුතු හා විනය පිළිබඳ අනිසි බලපෑම් නොකළහ. තම දරුවා හොඳින් ඉගෙන නොගන්නේ නම් කරදරකාරී ලෙස හැසිරෙන්නේ නම් දඬුවම් කරන්නැයි කීමට තරම් නිහතමානී වූහ.පාසල් සිසුන්ගෙන් වැඩි ප්‍රමාණයක් යාපනයේ පදිංචි දෙමළ පවුල්වල අය වූහ. සමහරු දෙමළ - සිංහල, සිංහල – මුස්ලිම් වැනි මිශ්‍ර පවුල් වල දරුවෝ වූහ. 1 වැනි ශ්‍රේණිය මගේ පන්තිය විය. තිහක්, තිස්පහක් පමණ වූ දරු පිරිසක් එහි වූහ. වැඩි දෙනෙක් උසස් පොලිස් නිලධාරීන්ගේ දරුවෝ වූහ. දහසක් ප්‍රශ්න අසමින් ඇඟේ දැවටෙමින් දඟ කළ අයුරු මා සිත්ගති. පළමු දින ඔවුන් හඳුනා ගනිමින් සුහද කතා බහෙහි යෙදුණෙමි.සමහරු කඩදාසි කුරුල්ලන් යැවූහ. සමහරු චිත්‍ර ඇන්දේය. සමහරු දඟ කළහ. ටික වේලාවකින් ඉතා සුහද වූ දරුවෝ නියමිත තැන්වල අසුන්ගෙන චිත්‍ර ඇඳීම හා පාට කිරීමෙහි යෙදුණා. පන්තියේ වැඩිදෙනෙක් දක්ෂයෝ වූහ.අද ඒ දඟ පැටව් උසස් තැන්වල වැජඹෙමින් රට දැයට සේවයක් කරනු ඇත යනු මගේ විශ්වාසයයි. එ.ජා.ප. රජය පැවති කාලයේ කන්කසන්තුරයේ වරායකට මුල්ගල තබන්නට ගරු ඩඩ්ලි සේනානායක මැතිතුමා හා චෙල්වනායගම් මහතා පැමිණි බැව් මතකය. සිංහල මහා විද්‍යාල සිසුවෝ පිළිගැනීමේ ගීය ගැයූහ.ඉන්පසු බලයට පත් ගරු සිරිමාවෝ බණ්ඩාරනායක මැතිනියගේ යුගයේ නව විදුහල්පතිවරයකු සිංහල මහා විද්‍යාලයට ලැබිණි. උද්යෝගයෙන් හා ක්‍රියාශීලීභාවයෙන් යුතු එදිරිවීර මහතා ඒ විදුහල්පතිවරයා විය. තරුණ වියෙහි සිටි එතුමා ගුරු මණ්ඩලය හා සහයෝගයෙන් පාසලේ දියුණුව සඳහා ක්‍රියාශීලී විය.මා එහි යනවිට පන්ති කාමර 10කින් පමණ යුතු වූ දෙමහල් ගොඩනැඟිල්ලක් ද බාලාංශ සඳහා ගොඩනැඟිලි 2ක් ද ප්‍රාථමික පන්ති ගොඩනැඟිල්ලක් ද විය. එදිරිවීර මහතා ද නව ගොඩනැඟිල්ලක් අරැඹූ බව මතකය. 1 වැනි ශ්‍රේණියේ සිට 10 වැනි ශ්‍රේණිය දක්වා සමාන්තර පන්ති 2 බැගින් විය.1970 දී සමස්ත ලංකා මලල ක්‍රීඩා උත්සවය පැවැතියේ ද යාපනය ක්‍රීඩාංගණයේ දී ය. විවිධ ප්‍රදේශවලින් පැමිණි ක්‍රීඩක ක්‍රීඩිකාවෝ විශාල පිරිසක් එයට සහභාගී වූහ. එහි ජාතික ගීය ගැයුවේද සිංහල මහා විද්‍යාලයීය දූ පුතුන්ය.නාග විහාරය ද යාපනයට පැමිණෙන ජනතාවට සුව පහසු නවාතැන්පොළක් විය. වාර්ගික, ආගමික හෝ කවරාකාර භේදයකින් තොරව උන්වහන්සේ කළ සේවය අමිල ය. මාතර ප්‍රදේශයෙන් පැමිණි මහතෙක් එහි ව්‍යාපාරික ස්ථානයක් ද පවත්වාගෙන ගියේය. ඒ මහතා ගේ බිරිය ඉතා ප්‍රසන්න කාන්තාවක වූ අතර සිංහල මහා විද්‍යාලයේ ගුරුවරියක් ද වූවාය. සිංහල මහා විද්‍යාලීය ගුරු මණ්ඩලය ද විවිධ අංශයන් තුළින් සිසුනට දක්ෂතාව ලබාදීමට වෙහෙසුණහ. භාෂා තරගවලදී දෙමළ සිසුවෝ ද දක්ෂතා දැක්වූහ. සිංහල පවුල්වල දරුවෝ ද පරිසරය හා ගැටෙමින් දක්ෂ ලෙස දෙමළ කථා කළහ. කොතරම් සුන්දරද? ඒ කාලය.පොලිසිය මුල් වී සිංහල සංස්කෘතික පෙරහරක් ද පැවැත්වූ ආකාරය ද සිහියට නැඟේ. පොලිස් ස්ථානයේ සිට නාග විහාරය දක්වා විවිධ හෙළ නැටුම් සහිත ව පැවැත්වූ ඒ පෙරහරට පොලිස් පවුල්වල සැම දෙනාත්, දෙමළ පවුල්වල අයත් සහභාගිවූහ.එකල යාපනයට පැමිණෙන රජයේ උසස් නිලධාරීන් හා ආගමික නායකයෝ ද සිංහල මහා විද්‍යාලයට ගොඩ වැදී යෑමට අමතක නොකළහ.අපි එහි සිටියදී නාගදීපය, කීරමලේ, කන්කසන්තුරේ වැනි ප්‍රදේශවලට ගියෙමු. අලිමංකඩ විශාලතම ලුණුලේවා හා රසායනික මධ්‍යස්ථානය නැරැඹීමට සිසුන් හා ගියෙමු. සතුටින් සැනසිල්ලේ දිවි ගෙවූ අප මුහුණ දුන් එකම භීෂණය වූයේ 1971 රජයට එරෙහිව ජේ.වී.පී. කැරලිකරුවන් දියත් කළ අසාර්ථක කැරැල්ලයි.අප්‍රියෙල් 5 වැනි දින යාපනය ක්‍රීඩාංගණයේ පැවැති පාස්තු සංදර්ශනයක් නැරැඹීමට යෑමට අප සූදානම් වෙද්දී වැල්ලවාය පොලිසියට ජේ.වී.පී. ප්‍රහාරයක් එල්ල වූ බව ගුවන් විදුලියෙන් කියැවිණි. අප යාපනය ක්‍රීඩාංගණය වෙත යන අතර කොටු බැම්මේ මහජනතාවට නැරැඹීමට අවසර ඇති කොටසේ පාසල් සිසුන් යැයි සිතිය හැකි සුදුවතින් සැරසුණු තරුණ පිරිසක් ගී ගයමින් සිටියහ.කොළඹ උසස් විදුහලක සිසුන් යයි පවසා සිංහල මහා විද්‍යාලයේ නැවතී සිට පොලිසියට පහර දුන්නේ ඒ පිරිසය. සංදර්ශනය අවසන් වීමටත් පෙර මගේ සැමියා දරුවන් හා මාද සමඟ ගෙදරට ගොස් කෑම කා නිදාගන්නැයි කියා ආපසු පොලිසියට ගියේය.අප එන විට පොලිස් නිලධාරීන් විශාල පිරිසක් ගිනි අවි ඇතිව හා නැතිව පොලිසිය හා ක්‍රීඩාංගණය අසල සැරිසරනු දක්නට ලැබිණ.නිවසට පැමිණ දරුවන්ට කෑම කවා නිදන්නට සූදානම් වෙද්දී මීටර් 200ක් පමණ දුරින් පිහිටි කොටුව හා පොලිසිය දෙසින් වෙඩි හඬ ඇසිණි. කාන්තාවන් හා දරුවන් හැරුණ විට වැඩිහිටි පිරිමි කිසිවෙක් නිවෙස්වල නොවූහ.තරුණ පිරිමි දරුවෝ නිවාස වෙත යමින් ‘විදුලිය නිවා දමා බිම නිදාගන්නැයි’ කියමින් අප දැනුම්වත් කළහ. සිදුවී ඇති දෙය අපට පැහැදිලි විය. අපි තම සැමියන් රැක දෙන ලෙස දෙවියන් යදිමින් කාලය ගතකළෙමු. දෙපැයකින් පමණ පොලිස් නිල රථයක් නිවාස වෙතට ළඟා විය.යාපනය බන්ධනාගාරයේ සිටි කැරැලි නායක රෝහණ විජේවීර ගෙනයන්නට පැමිණි පිරිස පොලිසිය හා ගැටුණුු බව කියැවිණි. ආරක්ෂක නිලධාරීන් ගේ දක්ෂතාවය නිසා රෝහණ විජේවීර ගෙනයන්නට නොහැකි විය. සටනේ දී ගැටුණු හතර පස්දෙනෙක් මියගොස් සියයකට ආසන්න ඉතිරි සියල්ලන්ම අත්අඩංගුවට ගැනිණ. පසුව යාපනය අසල මුහුදේ පිහිටි ‘හැමන්හිල්’ නමැති සිරමැදිරියේ රඳවා පුනරුත්ථාපනය සඳහා යොමු කළ බැව් කියැවිණි.එම සිද්ධියෙන් පසු දෙමළ ජනතාව පොලිසිය හා වඩා සුහද බවක් දැක්වූහ. එවකට යාපනය නගරාධිපතිව සිටි දොරෙඅප්පා මහතා ඝාතනය කිරීමේ ව්‍යර්ථවූ උත්සාහයක් ද අසන්නට ලැබිණි.1972 වසරේ මැයි 22 වැනිදා ලංකාව ජනරජයක් විය. එදින රටපුරා උත්සව සංවිධානය කෙරිණ. යාපනය කච්චේරි භූමිභාගයේ රජයේ උත්සවය සංවිධානය කර තිබිණි. යාපනය වම්බඩි විද්‍යාල බාලිකාවන් හා සිංහල මහා විද්‍යාල බාලිකාවන්ට ජාතික ගීය සිංහලෙන් දෙමළෙන් එකවර ගැයීමට පුහුණු කරන ලද්දේ එවක සංගීත අධ්‍යක්ෂකව සිටි මකුලොලුව මහතා විසිනි.උත්සවයට පෙරදින එය වර්ජනය නොකළොත් බෝම්බ ගසන බව දන්වන දැන්වීම් තාප්පවල තිබිණි. එහෙත් පසු දින උදෑසන පොලිස් ආරක්ෂාව මැද දරුවෝ හා ගුරුවරු එම ස්ථානයට ගියහ. කිසිදු බාධාවකින් තොරව උත්සවය නිමා විය. සිංහල - දෙමළ ප්‍රභූහු ද එයට සහභභාගි වූහ.1972 අවසානයේ සිංහල මහා විද්‍යාලයේ ගුරුවරුන් කීපදෙනකු ස්ථාන මාරු ලබා තිබුණි. මම ද ඒ අතර වීමි. සිව් වසරක් සොයුරු පෙමින් දුක සැප බෙදා ගනිමින් ගතකළ සුහද සුන්දර යුගය සිහිපත් කරමින් ඉතා සංවේදී වීමු.සිව්වසක් ඥාතීන් මෙන් දුකසැප බෙදා ගත් පොලිස් නිවාසීය සොයුරු සොයුරියන් ගෙන්ද සමුගනිමින්, යාපනය නිජ බිම කොට ජනිත වූ සම්පතක් වන පුංචි පුතු පැටියා ද සමඟින්, දරුවන් හා අප දෙදෙනා ඇසුරු කළ සැමට හා සෙවන දුන් තල් ගස් හා කොහොඹ ගස්වලට ආයුබෝවන් කියමින් යාපනය දුම්රිය පොළෙන් යාල් දේවියට තුරුලු වූයෙමු.විශ්‍රාමික ගුරුපී.ඒ.ටී.එෆ්.පෙරේරාපැලන්වත්ත, පන්නිපිටිය.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=as0911086</link>
    <topic>නෙළුම් විල</topic>
    <author/>
    <content>මෙරටට පෙම් බැඳී හෙළ බස හුරු සුදු කත නීනාරන් කිරි සමඟ මේ හඬ මට පෙව්වේ අම්මා යගුරු සේවයේ රසකතාමිනිත්තුවක කතාවක්ජාතික සමඟියේ කෙම් බිමක් වූ යාපනය සිංහල මහා විද්‍යාලයනෙළුම් විලප්‍රඥාවෙන් ලෝකය දකින්නාට ‘සැකය’ උපදින්නේ නැතක්‍රීඩාවෙන් දස්කම් පානා නිමේෂාට ඔබේ ආධාර ඕනෑගුණසිංහ හෙට්ටිආරච්චිපහේ පන්තිය ඇරුණ දරුවා සිය පියා වෙත දිව ආයේ ය.’තාත්තෙ, මං මේක පාරෙ තිබිල ඇහිලුවා!’ දරුවා මුදල් පසුම්බියක් පියාට දුන්නේ ය.පියා එය පරික්සුවේ ය. මුදල් ද, හැඳුනුම්පතක් ද, වෙනත් දේ ද එහි විය.තැපැල් කන්තෝරුවට ගිය පියා විදුලි පුවතක් යැව්වේ ය.විදුලි පුවත අනුරාධපුරයෙන් කොළඹට ආයේ පැවති දුක් සුසුම් නිමා කරමිනි.”ඔබේ මුදල් පසුම්බිය ලැබුණා. පැමිණ රැගෙන යන්න”ඔවුහු කල් නොඇර ම අනුරාධපුරය බලා ආහ.පවුලේ සාමාජිකයන් සමඟ රිටිගල පෙදෙසෙහි චාරිකාවක යන අතරමග දී මග වැටුණු තම මුදල් පසුම්බිය අහුලා ගෙන ඇත්තේ පහේ පන්තියේ සිසුවකු බව ඒ මුදල් පසුම්බියේ හිමිකාර මොරටු සරසවි සිසුවා දැන ගත්තේ ඒ අවස්ථාවේ ය.පසුම්බිය ලැබිණි. එහි වූ මුදල් ද අන් සියලු දේ ද එසේ ම තිබිණ.පහේ පන්තියේ සිසුවා ගේත්, ඔහු ගේ පියා ගේත් අවංකභාවයත් වටිනාකමත් තේරුම් ගත් ඉංජිනේරු සිසුවා ඇතුළු පිරිස මුදල් පසුම්බියේ තිබූ රුපියල් 2800 යොදවා පුංචි දරුවාට බැංකු ගිණුමක් විවෘත කර දුන්හ.අනතුරුව දරුවා ගේ පාසලට ගිය පිරිස දරුවා ගේ මාපියනටත් දරුවාට උගන්වන ගුරුවරුනටත් කෘතවේදිත්වය පළ කර දරුවාට පොත් පත් සහ පාසල් උපකරණ පිරිනැමූහ. ඒ සමඟ දරුවා ගේ ජීවිතයම හැඩ ගන්වන සමරු තිළිණයක් ද විය.එහි මෙසේ සටහන් වී තිබේ.අනුරාධපුර කළුසිඹේ කනිටු විදුහලේ පහ වසරේ ඉගෙනුම ලබන ආජිත තිසරු තිලක්‍ෂණ මල්ලී වෙත සෙනෙහසිනි,රුපියල් සතවලින්මිල කරන්නට බැරිබොහෝ දේ තිබුණාගිළිහී බිම වැටුණුමගෙ පසුම්බිය තුළ  අහුලා ගත් සැණින්කාසි මිට මොළවා ගෙනපඳුරකට විසිකරන්නට එයඉඩ දුන්නෙ නෑ මල්ලිටගුණ ගරුක පුංචි හිත  නැණ ගුණ සමව ගෙනහෙට දැයට විකසිත වනසුදු නෙළුමකි ය, නුඹ,පාට කඩදාසි මල් මැදමිනිස් ගුණ සුවඳ දෙනදිරියෙන් ඉගෙන ගෙනපසු කර සතර කඩ ඉමසරසවි පින් බිමෙන්ලෝකය ජය ගනින් හෙට!මං ඉන්නවා නුඹ ළඟ!(ජනිත් නවීන් ජයතිස්ස කිතලවාරච්චි, 2 වසර - ඉංජිනේරු පීඨය, මොරටුව විශ්වවිද්‍යාලයය.  කොට්ටාවේ ටෙරී ජයසිංහ මහතා විසින් යොමු කරන ලද ලිපියක් ඇසුරිනි.දීඝවාපිය වැඳ පුදාගෙන සියඹලාණ්ඩුව බලා යමින් සිටි අප රිය ඉලුක්කුචේන ප්‍රදේශයේ දී හිටි අඩියේ නැවතිණ.දෙපස වූයේ වෙල්යායකි. නිවහනක් පේන තෙක් මානයක නොවී ය.වෙල් යාය මැද්දේ වූයේ ඉසිලිය නොහැකි තරම් දැවිල්ලකි. ළඟපාතක සෙවණක් ද නොවී ය. අපි ඒ ගිනිඅව්වේ පාර දෙපස පෙළ ගැසී සිටියෙමු.ඉඳහිට එහා මෙහා ගිය වාහනයක් අප අසල නතර වීමි.“මොකද?”“වාහනේ නතර වුණා. ස්ටාට් වෙන්නෙ නෑ”තොරතුරු විමසූ ඔවුන් ගියා ගියා ම ය.රිය පිළිසකර කර ගන්නට කාර්මිකයකු සොයා ගන්නේ කෙසේ දැයි නොදැන අපි අසරණ වී සිටියෙමු.අක්කරේපත්තුව - අම්පාර මාර්ගයේ ධාවනය වන 30 ශ්‍රී 1854 පෞද්ගලික බසය අප අසල නතර වූයේ මෙසේ පීඩාවෙන් කාලය ගෙවෙමින් තිබිය දී ය.බසය නැවැත්වූ එහි රියදුරු පැමිණ අප රිය පිරික්සීය.“මේක හදන්න කෙනෙක් මං හොයාගෙන එන්නං. ඔයාලගෙ කෙනෙකුත් මාත් එක්ක එන්ඩකො” ඔහු ඇරියුම් කළේ ය.අපේ කෙනෙකු ද සිය බසයේ තබා ගත් ඔහු නොපෙනී ගියේ ය.ඉර හැරිණ.ගිය බසය ආපසු එනු දුටු අපේ හිතට හයියක් ආවේ ය.රියදුරු ආවේ කාර්මිකයන් කිහිපදෙනකු ද කැටුව ය.කාර්මිකයෝ අපේ රියෙහි දෝෂය සොයා ගෙන එය පිළිසකර කරන්නට උත්සාහ ගත්හ. පැය කිහිපයක් එක දිගට වෙහෙසුණ ඔවුහු කළුවර වැටෙද්දී අප රිය පණ ගැන්වූහ.දැවි දැවී තිබූ අප හිත් නිවී පහන් වී ගියේ ය.මහන්සියේ හැටියට සාධාරණ ගාණක් ගන්නැයි අපි ඔවුන් ගෙන් ඉල්ලා සිටියෙමු.“එපා! අපි කළේ උදව්වක්. ඔයගොල්ලො දැන් මේ දරු පැටවුන් එක්ක යන ගමන යන්ඩ!”ඔවුහු අපෙන් ඉල්ලා සිටියහ.අපි යළි කෙදිනක හෝ හමුවන බලාපොරොත්තුවෙන් ඒ සැබෑ මිනිසුන් ගෙන් සමුගතිමු.අම්පාරේ, කල්කන්දේ 30 එච් දරන ස්ථානයේ ලාල් අබේවික්‍රම සොයුරාණනි, මහ මග අතරමංව සිටිය දී හමුවූ දෙවියාණනි, ඔබට ද ඔබ කැඳවා ගෙන ආ සොහොයුරාට ද සදා යහපත සැලසේවා!  උඩුබද්දාවේ, පල්ලෙවෙල, මහසෙන් මාවතේ එස්.ආර්. හේමපාල මහතා විසින් යොමු කරන ලද ලිපියක් ඇසුරිණි.  බරපතළ ලෙස තුවාල වූ බල්ලෙක් වේදනාවෙන් ඒ මේ අත දුවමින් සිටියේ ය. අහිංසකයා ගැන අනුකම්පා කළ අපි උගේ තුවාලයට බෙහෙත් දැමීමට වෙහෙසුණෙමු. එසේ වුව ද වේදනාවෙන්, අසිහියෙන් දුවන සතාට ළංවීමට ද බය වීමු.කෙසේ වුව ද වැතිර සිටි අවස්ථාවක් බලා හොරෙන් ම එහි ළං වී තුවාලයට බෙහෙත් ඉසින්නට අපට හැකි විය. ටික දිනකින් තුවාලය සුව අතට හැරුණේ ය. සතා ද ක්‍රමයෙන් බෙහෙත් දැමීමේ ක්‍රියාවලියට ඉඩ දීමට පුරුදු වූයේ ය.තුවාලය සුව විය. තුවාලය සුව වූ පසු බල්ලා අප අතැර නොගියේ ය. කියන කරන දේ තේරුම් ගත් මේ බල්ලාට කාගේත් කරුණාව ලැබුණා සේ විය.කලක් ගත වූ පසු බැල්ලක් මේ බල්ලා හා හාද වී එකට වසන්නට වූවා ය. එහෙත් මුළුතැන් ගෙවලට එබී සොරා කන ඇයට අපෙන් අනුකම්පාවක් නම් නොලැබිණ. පන්නා දැමීමට කොතෙක් උත්සාහ කළ ද බැල්ලිය ද ප්‍රදේශය හැර නොගියා ය.දිනක් ඇය පාළු අගුවක පැටවුන් වැදුවා ය. වැහැරුණු කුසත් එල්ලා හැලෙන බුරුල්ලත් දුටු මිනිසුන් ගේ හිත් උණු විය.එහෙත් ඇය මිනිසුන් ගේ පිළුණු බත පිළිකෙව් කළා ය. පැටවුන් ලොකු වන තුරු තමන්ට එරෙන යාන්තම් කිරින් උන් සැතපවූ බැල්ල පැටවුන් යම් පමණ ලොකු මහත් වූ පසු හාවුන් මීමින්නන් බඳු වන සතුන් දඩයම් කර සිය පැටවුනට කෑමට ගෙනැවිත් දුන්නා ය.මේ අභිමානවත් මාතාව ගැන ඉන් පසු මිනිසුන් තුළ පහළ වී තිබුණේ කිසියම් ගෞරවයකි.  ලෙල්ලොපිටියේ, වැලිමළුවේ, එච්.වී. චන්ද්‍රසිරි මහතා විසින් යොමු කරන ලද ලිපියක් ඇසුරිනි.  පෞද්ගලික සමාගමක් විසින් සංවිධානය කරන ලද තරගයක් සඳහා නිර්මාණ කිහිපයක් ඉදිරිපත් කරනු පිණිස බිරියත්, පුතාත් සමඟ උදෑසන ම බත්තරමුල්ලේ ජනකලා කේන්ද්‍රයට ගියෙමි.තරගයට ඉදිරිපත් වී සිටියේ මගේ බිරිය යි. ඉදිරිපත් කරන ලද්දේ මැෂින් එම්බ්‍රොයිඩර් නිර්මාණයක් සහ තවත් කුඩා නිර්මාණ කිහිපයකි. පුතාත්, මාත් ගියේ ඇගේ උදවුවට යි.තරගයට ලියාපදිංචි වී ගත වූයේ සුළු මොහොතකි. අප ගේ පුතු එකවර ම සිහි සුන් ව බිම ඇද වැටුණේ ය. බිරිය වහා පුතු බදාගෙන ආධාර ඉල්ලා කෑගෑවා ය. පුදුමයට පත් වූ මම කිසිවක් කර කියා ගත නොහැකි ව ගල් ගැසුණෙමි. සංවිධායක මණ්ඩලයේ තරුණ පිරිස වහා දුවවිත් පුතු ඔසොවා ගත්හ.පුතු වෛද්‍යවරයකු වෙත ගෙන යන්නැයි කියමින් මා බිරිය හඬන්නට වූවා ය.අප නිර්මාණය බිම වැටී වීදුරුව බිඳී ගොස් තිබිණ.ගිලන් රියක් සොයා ගෙන ඒමට මේ තරුණ පිරිසට වැඩි වේලාවක් ගියේ නැත. පුතු එහි තැබූ ඔවුහු අප ද නංවා ගෙන වහ වහා මහරෝහල බලා ගියහ.හදිසි ඒකකයේ වෛද්‍යවරියක වෙත පුතු ඉදිරිපත් කැරිණි. පුතු පිරික්සූ ඇය ඔහු රෝහල් ගත කළා ය. මේ ක්‍රියාවලිය සිදුවූයේ පුදුම ඉක්මනකිනි.ප්‍රතිකාර ලද පුතු සුව අතට පත් වූයේ ය.අප පැමිණ සිටි කාරණය ගැන හිතන්නට හැකි වූයේ පුතු සනීප වූ පසුව ය. එහෙත් ඒ වන විට අප සිටියේ රෝහලේ ය. අප රෝහලට ඇරලූ අර තරුණ පිරිස ද ගිලන් රියේ රියැදුරු ද අප හඳුනන අය නොවී ය.පුතු ගේ සෞඛ්‍ය තත්ත්වය යහපත් වූ පසු ඔහු රෝහලින් නිදහස් කරන ලදි. බිරිය සතු වූ මුදල් පසුම්බිය ද ප්‍රදර්ශන භූමියේ වැටී ඇති බව අපට පසක් වූයේ රෝහලේ දී ය. මා අත ද වූයේ සුළු මුදලකි. කෙසේ වුව ද නිදහස් කරන ලද පුතු ද කැඳවා ගෙන අපි පාරට ආවෙමු.මා දන්නා කියන මහතකු මුණ ගැසුණේ අහම්බෙනි. මීට වසර විස්සකට පමණ පෙර දිගන ප්‍රදේශයේ දී අප අතර ඇසුරක් විය. අප මුහුණ දී සිටි කරදරය ගැන සංවේගයට පත් වූ ඔහු අප කැඳවාගෙන පිටකෝට්ටේ සිය නිවෙස බලා ගියේ ය.ඔහු ගේ මුල්ම කාර්යය වූයේ අප පුතුට විවේකයෙන් විසීමට පරිසරය නිර්මාණය කොට දීම ය. ඔහු ගේ තරුණ බිරිය අපට ආහාරපානාදියෙන් සංග්‍රහ කළා ය.අප හිතවතා ගේ ඊළඟ කාර්යය වූයේ බිරියත්, මාත් බත්තරමුල්ලේ ජනකලා කේන්ද්‍රය වෙත කැඳවාගෙන යෑම ය. ඔහු අප ගේ නිර්මාණ සොයා දීමට ද උපකාර කළේ ය. අප ගේ නිර්මාණ ද, මුදල් පසුම්බිය ද සොයා ගත හැකි විය. අනතුරු ව හිතවතා අප නැවත සිය නිවෙසට කැඳවාගෙන ආවේ ය.පුතු ගේ සෞඛ්‍ය තත්ත්වය යහපත් වන තුරුත්, අප ගේ හිත් තැන්පත් වන තුරුත් අපට යෑමට ඉඩ දීම නොකළ යුතු බව හිතවතා ගේ අදහස විය. අපි ඔහු ගේ සෙවණෙහි රැඳුණෙමු.අප හදිසියේ විපතකට පත් වුව ද ඒ විපතින් ගොඩ ඒමට තරම් ශක්තිසම්පන්න වූ බලවේග අප ගේ උදවු පිණිස ආවේ අප යහපත් ජීවිතයක් ගත කරන නිසාත්, දිනපතා මල්පහන් පුදා මෙත් සිත් පතුරුවන නිසාත් විය යුතු ය.පිටකෝට්ටේ ලලිත් කොස්වත්ත මහතාණනි, කොස්වත්ත මහත්මියනි, ආගන්තුක සත්කාරයෙන් හා කාරුණික වදනින් අප සැනසු ඔබ දෙපළට යහපත සැලසේවා!අප පුතු වහා රෝහල් ගත කළ සිලෝන්ටා ප්‍රබෝධය තරගාවලියේ සංවිධායක මාණ්ඩලීය තරුණයනි, ඔබ සැමට සහ ගිලන් රථ රියදුරුටත්, කොළඹ ජාතික රෝහලේ වෛද්‍යවරුන් ඇතුළු කාර්ය මණ්ඩලයටත් තුති පුදමි.  නිට්ටඹුවේ, රන්පොකුණුගම පෙම්සිරි සිල්වා මහතා විසින් යොමු කරන ලද ලිපියක් ඇසුරිනි.  සිය දියණිය රෝහල් ගත කර ඇති බවට දුර ඇමතුමක් ආ හැටියේ ම විශ්‍රාමික ගුරුවරයා රෝහල කරා එන්නට පිටත් වූයේ ය. එහෙත් ඔහු වාට්ටුවට පිවිසෙන විට ලෙඩුන් බලන වේලාව පැන තිබිණ.ඔහු ගේ ගමන නැවතිණ. බර කර ගත් හිතින් යුතු ව ඔහු ආපසු හැරුණේ නැවත හැන්දෑවේ ආපසු එන අදහසිනි.වෙද නලාවක් ගෙලෙහි ලා ගත් තරුණ වෛද්‍යවරයෙක් ගුරුවරයා ඉදිරියට ආයේ ය. හිත අවුල් ව තිබූ බැවින් ගුරුවරයා වෛද්‍යවරයා කෙරෙහි අවධානය යොමු නොකළේ ය.‘සර්! සර් කොහෙද මේ යන්නෙ?’ වෛද්‍යවරයා ගුරුවරයා ගේ වියපත් දෑත අල්ලා ගත්තේ ය.ගුරුවරයා පුදුම වී අමුත්තා දෙස බැලුවේ ය.“මොකක්ද සර් ප්‍රශ්නෙ? මොකක්ද කෙරෙන්ඩ ඕනැ?”වෛද්‍යවරයා ගුරුවරයාට අතීතය මතක් කර දුන්නේ ය.බෙහෙවින් සතුටට පත් ගුරුවරයා ගෝලයා වෙත දයාබර බැල්මක් හෙළුවේ ය.‘බය වෙන්ඩ එපා සර්! අපි ගිහින් දුව බලමු!’ගෝලයා ගුරුවරයා වාට්ටුවට කැඳවා ගෙන ගියේ ය.“මේ මට උගන්නපු සර්” වෛද්‍යවරයා අවෙලාවේ අමුත්තකු කැඳවා ගෙන ඒම ගැන වාට්ටුවේ බලධාරිත්වයට කරුණු ඇඟ වූයේ ය.ගුරුවරයා සිය දියණිය දැක බලා ගත්තේ ය.‘සර් හදිස්සියක් වුණොත් මට කතා කරන්න’ වෛද්‍යවරයා ගුරුවරයාට සිය දුරකථන අංකය ලියා දුන්නේ ය.‘හොඳයි පුතේ! බොහොම ස්තුතියි!’ ගුරුවරයා සැනසුම් සුසුමක් පිට කළේ ය.‘දැන් ඉතින් සර් යන්ඩ! මම සැරින් සැරේ ඇවිත් දුව ගැන බලන්නං!’ආදරණීය ගෝලයා ගුරුවරයාට සමු දුන්නේ ය.ගුරුවරයා වාට්ටුවෙන් පිට ව ආවේ රට රාජ්‍යයක් ලද සතුටිනි.  බිංගිරිය, කොස්වත්තේ, විශ්‍රාමික ආචාර්ය ඩී. එන්. දිසානායක මහතා විසින් යොමු කරන ලද ලිපියක් ඇසුරිනි.  මඩොල්දූව නවකතාව කියවා ඊට වසඟ වී සිටි අපට මඩොල්දූව නැරඹීමේ ආශාවක් ඇති විය.ඉකුත් දිනෙක අප කොග්ගල ගියේ මහ ගත්කරු මාර්ටින් වික්‍රමසිංහයන් මැවූ ලෝකයට පිවිස මඩොල්දූව ද නරඹනු පිණිස ය.වික්‍රමසිංහ කෞතුකාගාරයත්, ජනකලා කේන්ද්‍රයත් නැරඹීමෙන් පසු අපි මඩොල් දූවේ චාරිකාවක් යනු පිණිස බෝට්ටුවක් සොයා ගැනීමට ගියෙමු.’රුපියල් 1500 ක් ඕනැ’ බෝට්ටු හිමියෙක් කීවේ ය.’වැඩියි’ අපි කීමු.කෝපයට පත් හේ පහත් බසින් කෑගසමින් තම ගාස්තුවේ සාධාරණීකරණය වෙනුවෙන් පෙනී සිටියේ ය.’අපි එහෙනං වැඩේ නවත්තමු’ අපි කීමු.එවිට ඔහු අප රුපියල් 800 කට ගෙන යන්නට කැමැත්ත පළ කළේ ය.අපි චාරිකාවේ ගියෙමු. අපි පොරොන්දු ගාස්තුව ගෙවන්නට සූදානම් වන විට ඔහු තවත් පන්සියයක් බලෙන් ම ගත්තේ ය.අප ආපසු ආවේ බලවත් සිත් තැවුලිනි.බලධරයනි, මඩොල්දූව වටා බෝට්ටු සවාරියක් යෑමට සාධාරණ ක්‍රමවේදයක් සකසන්න.  රුවන්වැල්ලේ, දකුණ ගෝනගල, නිහාල් දර්ශන බෝගහගේ මහතා විසින් යොමු කරන ලද ලිපියක් ඇසුරිනි.නෙළුම් විල, සිළුමිණ, ලේක්හවුස්, කොළඹ</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=as0911087</link>
    <topic>ප්‍රඥාවෙන් ලෝකය දකින්නාට ‘සැකය’ උපදින්නේ නැත</topic>
    <author>සාකච්ඡා කළේ රමණී සුබසිංහ</author>
    <content>මෙරටට පෙම් බැඳී හෙළ බස හුරු සුදු කත නීනාරන් කිරි සමඟ මේ හඬ මට පෙව්වේ අම්මා යගුරු සේවයේ රසකතාමිනිත්තුවක කතාවක්ජාතික සමඟියේ කෙම් බිමක් වූ යාපනය සිංහල මහා විද්‍යාලයනෙළුම් විලප්‍රඥාවෙන් ලෝකය දකින්නාට ‘සැකය’ උපදින්නේ නැතක්‍රීඩාවෙන් දස්කම් පානා නිමේෂාට ඔබේ ආධාර ඕනෑකුප්පියාවත්ත ජයශේඛරාරාම විහාරවාසී ගෞරව ශාස්ත්‍රවේදී මාවරලේ භද්දිය හිමිපංච නීවරණ ධර්ම ප්‍රහාණය කිරීම සම්බන්ධවත්, එම ධර්මයන් ඇතිවීම වැළැක්වීම පිළිබඳවත්, යම් විධිමත් මඟ පෙන්වීමක් සිදු කිරීම සඳහා මෙවර ලිපිය වෙන් කැරේ.විශේෂයෙන්ම අංගුත්තර නිකායේ නීවරණ ප්‍රහාණ වර්ගයට අයිති සූත්‍ර දේශනාවක මෙය ඉතා අපූරුවට පෙන්වා දී තිබේ. කාමජන්දය නම් පංචනීවරණ ධර්මයන්හි පළමුවැන්නය. එනම් විෂම ලෝබය යි.යම් පුද්ගලයකු කෙරෙහි කාමජන්දය උපදින්නේත්, ඉපැදුණු විෂම ලෝබය හෙවත් කාමජන්දය දිගින් දිගටම වර්ධනය වන්නේත් ඉතා ප්‍රබල හේතුවක් නිසාය.එනම් ඇස, කන, නාසය, දිව, ශරීරය යන ඉන්ද්‍රියන් පහට හසුවන දේ සුබ වශයෙන්, ඉතා මියුරු වශයෙන්, නිශ්චිත, වෙනස් නොවන අරමුණු වශයෙන් ගැනීම නිසා ය.මෙම සිතිවිලි ප්‍රහාණය කිරීමේ එනම් නැති කර දැමීමේ ශක්තිය පවතින්නේ ද මිනිසාට ම බව බුදුරජාණන් වහන්සේ දේශනා කොට ඇත්තාහ. එහෙත් ඒ සඳහා මෙහි ප්‍රතිවිරුද්ධ සිතිවිලි ඇති කර ගැනීම වැදගත් ය.එනම් ඔබ ලෝකයේ ඔබට ගනුදෙනු කරන්නට වන ශබ්ද, රූප, රස, ගන්ධයන් මෙන් ම ස්පර්ශයන් ද අසුබ වශයෙන් සලකනවා නම්, ප්‍රණීත යැයි සිතනවා වෙනුවට අමිහිරි යැයි සිතනවා නම්, නිත්‍ය යැයි කල්පනා කරනු වෙනුවට අනිත්‍යය යැයි සිතනවා නම් කාමජන්දය නමැති නීවරණ ධර්මය ඇති වීම වැළැක්වීමට පුළුවන.විපුලත්වය කරා ගමන් කිරීම හෙවත් එම සිතිවිලි දිගින් දිගට ම වර්ධනය වීම වළක්වා ගැනීමට පුළුවන.දෙවැනි නීවරණ ධර්මය නම් ව්‍යාපාදයයි. එනම් අනුන් නැසීමේ, අනුන් විනාශ කිරීමේ සිතිවිලි ඇතිවීමයි. තවත් කෙනෙකුට අයිති දෙයක් නැති කර දැමීම ද ව්‍යාපාදයයි.මෙවැනි සිතිවිලි අප ගේ සාංසාරික ජීවිතය දිගු කරනවා පමණක් නොව එම සිතිවිලි ප්‍රබල ලෙස මතු වුවහොත් ඒ ඔස්සේ ක්‍රියාකිරීම නිසා සිරගත වීමට, දඬුවම් විඳීමට ද සිදු වීමට පුළුවන. ව්‍යාපාදය උපදින්නේ කෙසේ ද යන්නත්, හටගත් ව්‍යාපාදය දිගින් දිගටම වර්ධනය වන්නේ කෙසේද යන්න පිළිබඳවත් බුදුරජාණන් වහන්සේ දේශනා කොට ඇත්තාහ.ව්‍යාපාදය ඇතිවීමේ ප්‍රධාන හේතුව අපි ලබාගන්නා වූ අරමුණුවල ඇති අනිෂ්ඨ නිමිත්තයි. අප යම් දෙයකට කැමැති නොවේ නම්, දිගින් දිගට ම ඒ අකමැත්ත මත සිතිවිලි වර්ධනය කිරීමේ දී ව්‍යාපාදය උපදී. අපේ ඇස දකින්නට අකමැති රූපය නිතර නිතර දකින කල, අපේ දිව අකමැති රසය නිරන්තරයෙන් විඳින කල, නිසැකවම අනිෂ්ඨ නිමිත්ත ඇති වේ. ඒ පිළිබඳව ප්‍රඥාවෙන් තොරව මෙනෙහි කරන පුද්ගලයාට අනිෂ්ඨ නිමිත්ත පැමිණීම ප්‍රශ්නයක් වන්නේ නැත. එහෙත්, ඒ නිමිත්ත පිළිබඳ මෙනෙහි කරන්නේ ප්‍රඥාවෙන් නොවේ නම් අප පි‍්‍රය නොකරන දෙය, වෙනස් නොවන දෙයක් ලෙස සදාකාලික දෙයක් ලෙස දැනෙන්නට පටන් ගනී. එවිට එය නැතිකර දමන්නට, වනසා දමන්නට පෙළඹවීමක් ඇති වේ. ඒ ව්‍යාපදයයි. ව්‍යාපාදය ඇතිවීම වැළැකීමටත්, ඉපැදුණ ව්‍යාපාදය ප්‍රහීණ කිරීමටත් ඇවැසි නම් ඔබ නිසැකවම මෛත්‍රී චිත්තය ඇතිකර ගත යුතු ය. මෛත්‍රී චිත්ත විමුක්තිය, මෙත් සහගත සිතින් ලැබෙන සැනසීම, පිළිබඳ ප්‍රඥාවෙන් මෙනෙහි කරන පුද්ගලයා කෙරෙහි ඉපැදුණ ව්‍යාපාදයත් ප්‍රහීණ වී, නැති වී යන්නේ ය. නොඉපදුණ ව්‍යාපාදය ඇතිවන්නේ ද නැත.තෙවැනි නීවරණ ධර්මය නම් ථීනම්ද්ධයයි. සිතේ සහ සිතිවිලිවල පවතින අක්‍රිය ස්වභාවය, කම්මැළි සහිත බව යන්න එහි සරල අදහසයි. ඔබට මෙලොව ජීවිතයේ දියුණුව ලබා ගැනීම සඳහා යන ගමනේ දී අලසකම මොනතරම් බලපෑමක් වී තිබේදැයි සිතන්න. ථීනම්ද්ධය හෙවත් සිතෙහි සහ සිතිවිලිවල අලසකම උපදින්නේ කෙසේ ද යන්න පිළිබඳ අපට බුදුරජාණන් වහන්සේ පෙන්වා දී ඇත්තාහ.“මසිනි, මේ දුරසෙනසුන් හි හෝ අධි කුසල ධර්මයෙහි නොඇල්ම වූ අරතියද, අලස බව වූ තන්ධිය ද, ඇඟ මැලි කැඩීම නම් වූ විඡම්බිකාව ද, බත්මත නම් වූ බත්ත සම්මදය ද, චිත්තයාගේ හැකිළුණු බව වූ ලීනත්වය ද යම් සේ වේ ද එබඳු වූ අන් එක ධර්මයකුදු මම නුවණැසින් නොදක්මි.”සිතෙහි හා සිතිවිලිවල අකර්මණ්‍ය බව උපදින්නේ යම් දෙයකට අප සිත ඇල්මක් නොවන නිසාය. දුර සෙනසුනකට ගොස් භාවනා කිරීමට, ඉතාම දියුණු කුසල ධර්මයන් පිළිබඳ ඇල්මක් නොවීම පමණක් නොව ඕනෑම දෙයකට අප කෙරෙහි කැමැත්තක් නොවේ නම් ථීනම්ද්ධය උපදී. මේ අලස බව වගේම නිරන්තරයෙන් ම වැඩි වැඩියෙන් ආහාර ගැනීම නිසාවන වන මත් ගතිය යන මේ සියල්ල අප ජීවිතයෙහි, මනසෙහි ඇතිවන ථීනම්ද්ධ නම් වූ ස්වභාවයට ප්‍රබල බලපෑමක් ඇති කරයි. ථීනම්ද්ධය මැඩලීමට අවැසි නම් වීර්යය මත පදනම් වූ ආරම්භ ධාතුවත්, අලස බවින් නික්මුණ බැවින් කම්මැලිකමට වඩා බලවත් නික්ඛම ධාතුවත්, බාධක මැද ඉදිරියට යෑමට ශක්තිය දෙන, ඊටත් වඩා බලවත් පරක්ඛම ධාතුව යන ත්‍රිවිධ මානසික ශක්තීන් ගොඩනැඟීමට පුළුවන් නම් ඉපැදුණු ථීනම්ද්දය දුරුවී යන්නේ ය. එනම් ආරම්භ ධාතු, නික්ඛම ධාතු, පරක්ඛම ධාතු යන අංශ තුන ඔබ සිතෙහි ඇති කරගැනීමට හැකි නම් නිසැකවම ඉපැදුණු ථීනම්ද්දය දුරුවී යන්නේ ය. නොඉපැදුණු ථීනම්ද්දය ද හට නොගන්නේ ය. ථීනම්ද්දයෙන් ගැලවීමට ඇති එකම මාර්ගය මෙයයි.සිතෙහි නොසන්සුන් බව ද යම් පුද්ගලයකු ගේ සංසාරික ගමන දිගු කරන්නේ ය. මේ ලෝක ජීවිතයත් වියවුලට පත් කරන්නේ ය. සිතෙහි නොසන්සුන් බව හා විපිළිසකර බව යන අර්ථයෙන් උද්ධච්ච කුක්කුච්ඡ යන නීවණ ධර්මය සම්බුද්ධ දේශනාවෙහි පෙන්වා දී ඇත. යම් පුද්ගලයකු ගේ සිතෙහි ඉපැදුණ කුක්කුසටත්, නොඉපදුණු කුක්කුස ඉපැදීමටත් ප්‍රධාන හේතුවක් වේ. එනම් නොසන්සුන් බවයි. කෙනෙකු ගේ සිතෙහි උද්ච්ච කුක්කුච්ඡ බව හටගැනීමට නොසන්සුන් බව තරම් ප්‍රබල හේතුවක් බුදු දහමෙහි පෙන්වා දෙන්නේ නැත. අප සිත නොසන්සුන් වූ කල, දිගින් දිගටම එහිම රැඳී සිටීමෙන් දිගින් දිගට ම එය වර්ධනය වේ. ඒ නිසා උදච්ච කුක්කුච්ඡ බව ප්‍රහීණ කිරීමට ඇවැසි නම් සිතෙහි සංහිඳීම හෙවත්, සිත සන්සුන් කිරීම හැරුණු කොට වෙනත් කිසිදු ක්‍රමයක් නැති බව බුදුරජාණන් වහන්සේ පෙන්වා දී ඇත්තාහ.පංච නීවරණ ධර්ම අතර පස්වැන්න විචිකිච්ඡාවයි. එනම් සැකයයි. සම්බුදු දහමට අනුව යම් පුද්ගලයකු කෙරෙහි විචිකිච්ඡාව උපදින්නේ විශේෂයෙන් ම බුදුරජාණන් වහන්සේ ඇතුළු ශ්‍රාවකයන් වහන්සේ කෙරෙහිය. මේ සැකය ඉපදීමේ ප්‍රධානම හේතුව බුදුරජාණන් වහන්සේ පිළිබඳ, ධර්මය පිළිබඳ, කර්මය සහ කර්මඵලය පිළිබඳ නුවණින් මෙනෙහි කරන්නට, නොහැකි වීමය. බුදුරජාණන් වහන්සේ පෙන්වා දුන් මාර්ගය දෙස ප්‍රඥාවෙන් යුතුව බැලීමට සූදානම් නොමැතිකම ය. බුද්ධාදී අටතැන පිළිබඳ සැකය ඇතිවීමට ප්‍රධාන වශයෙන් හේතු වන්නේ මේ කරුණයි.සාමාන්‍ය ජීවිතයේ දී වුව යම් පුද්ගලයකුට යම් දෙයක් දෙස ප්‍රඥාවෙන් බැලීමට නොහැකි වූයේ නම් නිසැකව ඔහු කෙරෙහි සැකය ඉපදේ. තම සැමියා ගේ හැසිරීම, ක්‍රියාකාරකම් දෙස නුවණින් නොබලන බිරිය කෙරෙහි සැකය උපදී. එසේම බිරිය ගේ ජීවිතය, රැකියාව, ක්‍රියාකාරකම්, ඇයට ඇති වගකීම් දෙස ප්‍රඥාවෙන් බලන්නට සැමියාට නොහැකි වන්නේ නම් ඔහු කෙරෙහි ද සැකය උපදී. ලෝකයේ ජීවත්වීමේ දී අප පි‍්‍රය නොකරන අය සමග ද ගනුදෙනු කරන්නට සිදුවන බව තේරුම් ගැනීමට හැකි නම්, විරුද්ධ ලිංගිකයින් සමග කටයුතු කරන්නට සිදුවන බව තේරුම් ගැනීමට හැකි නම්, එවැනි දේ සාමාන්‍ය දේ දෙස බැලීමට පුරුදු වන්නේ නම් සැකය නිසා එකිනෙකා ගැටුම් ඇති කර ගන්නේ නැත.අද අප ගේ ජීවිතයේ වන බොහෝ අර්බුදවලට මේ පංච නීවරණ ධර්මයන් විශාල බලපෑමක් වී තිබේ. මොහොතක් කල්පනා කරන්න. සියල්ල දෙස සුබවාදී ලෙස, යහපත් ලෙස බලන කල සෑම මොහොතකම ඒ යහපත් දේ තමන් සතු කරගැනීමේ ආශාව ඇති නොවේද? සුබ දෙයක් ලැබූ තැන ඉන් අප සෑහීමට පත් වී තිබේ ද? එසේත් නැතිනම් අප නැවත නැවතත් තව තවත් යහපත් දේ වෙත හඹා යමින් සිටින්නේ ද? ඔබ මෙය අවබෝධ කරගත යුතුය. ඒ පිළිබඳ ගැඹුරින් මෙනෙහි කරන කළ ඔබටම පිළිතුර සොයා ගත හැකිය. මෙය නවතා දැමීමට නම් ලොව සොඳුරු යැයි සැලකෙන සියල්ල නැති වන බව, අනිත්‍ය බව තේරුම් ගත යුතු ය. එවිට බොහෝ ආශාවන් පසු පස හඹා යෑම නිසා ඇති කරගන්නා ගැටලුකාරී තත්ත්වයන් ගෙන් නිදහස් වීමට අවකාශය සැලසෙනු ඇත.අකැමැති දේ අසන, දකින කල, විඳින කල ඒ සියල්ල අස්ථිරයැයි සලකනවානම්, ඒ සඳහා ශක්තිය තිබේ නම් පි‍්‍රය නොකරන දෙය වනසා දැමීම උදෙසා අප මෙහෙයවන ව්‍යාපාදය වර්ධනය නොවනු ඇත.මේ දේවල් නුවණින් තේරුම් ගන්නට හැකි නම් මෙතෙක් විවිධ කරුණු සමඟ රණ්ඩු දබර කිරීම පිළිබඳ ඔබ කනගාටුවට පත්වනු ඇත. නිහතමානීව ඔවුන්ගෙන් සමාව අයැදීමට ඔබට ශක්තිය ලැබෙනු ඇත.අප සිතෙහි වූ අලසකම නිසා ආර්ථික මෙන් ම අධ්‍යාත්මික වශයෙන් ද අප පිරිහීමට පත්වෙමු.එහෙත් අරඹන ලද වීර්යයෙන් යුතුව බත්මතය පැරදවීමට හැකි වූයේ නම්, ඇඟමැලි කැඩීම නැවතීමට හැකි වූයේ නම්, ඔබ කෙරෙන් ථීනම්ද්ධය දුරු වී යනු ඇත. එමඟින් ඔබ භෞතික දියුණුව මෙන් ම අධ්‍යාත්මික දියුණුව ද උදාවනු ඇත.ඔබ ගේ සිත සන්සුන් කරන්නට, සන්සුන් මනසින් යම් යම් දේ දෙස බලන්නට හැකි වූයේ නම් උදච්ඡ කුක්කුච්ඡය නිසා, විපිළිසර බව නිසා, නොසන්සුන් බව නිසා ඔබ ඔබට ම සිදුකරගන්නා බොහෝ විනාශයන් ගෙන් ගැලවීමට අවස්ථාව සැලසෙනු ඇත. එවිට මෙලොව ජීවිතය මෙන්ම සාංසාරික ජීවිතය ද වාසනාවන්ත වනු ඒකාන්ත ය.ප්‍රඥාවෙන් ලෝකය දකින ඔබට, ප්‍රඥාවෙන් ලෝකය සමඟ ගනුදෙනු කරන ඔබට, කිසිම ලෙසකින් සැකය උපදින්නේ නැත. ඉපැදුණු සැකයක් වේ නම් එය දුරුවී යන්නේ ය. ඔබ කළ යුතු වන්නේ ඔබ කෙරෙහි නුවණ වර්ධනය කරගැනීමය. එවිට ඔබ ගේ නිවන් මඟ ආවරණය කරන, නිවන් මඟ වසා දමන පංච නීවරණයන්ගෙන් ඈත් වී විමුක්ති සුවය අත්විඳීමට අවකාශය සැලසෙනු ඇත.සාකච්ඡා කළේ රමණී සුබසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=as0911088</link>
    <topic>ක්‍රීඩාවෙන් දස්කම් පානා නිමේෂාට ඔබේ ආධාර ඕනෑ</topic>
    <author>ඡායාරූප සහ සටහනචිත්‍රා රත්න කළුආරච්චිහිදෝගම සමූහ</author>
    <content>මෙරටට පෙම් බැඳී හෙළ බස හුරු සුදු කත නීනාරන් කිරි සමඟ මේ හඬ මට පෙව්වේ අම්මා යගුරු සේවයේ රසකතාමිනිත්තුවක කතාවක්ජාතික සමඟියේ කෙම් බිමක් වූ යාපනය සිංහල මහා විද්‍යාලයනෙළුම් විලප්‍රඥාවෙන් ලෝකය දකින්නාට ‘සැකය’ උපදින්නේ නැතක්‍රීඩාවෙන් දස්කම් පානා නිමේෂාට ඔබේ ආධාර ඕනෑලංකාවේ උස පැනීමේ වාර්තාව දැන් තියෙන්නේ මීටර 1.85 යි. දැනට මම මීටර් 1.70 ක් උස පනිනවා. ඔලිම්පික් ගිහිල්ලා රන් පදක්කමක් අරගෙන ලංකාවට ඇවිත් මේ මවුබිම සිප ගැනීම මාගේ එකම අරමුණයි.හැබැයි ඒ ඔබගේ සහාය ලැබුණොත්? .... යැයි උස පැනීමෙන් දැනට වාර්තා පිට වාර්තා තබා ඇති ගලෙන් බිඳුණුවැව විදුහලේ එච්.එම්. නිමේෂා මධුෂානි සිරිවර්ධන පැවසුවාය.”මම අනුරාධපුර වියළි කලාපයේ ගලෙන් බිඳුණු වැව මහවැලි නිවාස පාරේ (විදුලි බල මණ්ඩලය අසල) එච්.එම්. නිමේෂා මධුෂානි සිරිවර්ධනයි. මට දැනට වයස අවුරුදු 15 යි. ගලෙන් බිඳුණුවැව මධ්‍ය මහා විද්‍යාලයේ ඉගෙනුම ලබනවා.මාගේ පියා එච්.එම්.එන්. සිරිවර්ධන. රට දැය වෙනුවෙන් යුද හමුදාවට වසර 24 ක් සේවය කළා. (ධ්ධ්වෙනි ශ්‍රී ලංකා පාබල හමුදාව) කනකරායම්කුලම් හිදී ත්‍රස්ත ප්‍රහාරයකට ලක්ව කකුලට වෙඩි වැදිලා ඉන්නේ. වඩමාරච්චි පදක්කම – රිවිරැස පදක්කම – උතුරු නැඟෙනහිර සංග්‍රාමික පදක්කම - දේශ පුත්‍ර සම්මානය - ස්වර්ණ ජයන්ති පදක්කම – දිරිය සේවා පදක්කම – පූර්ණභූමි පදක්කම ආදියෙන් පිදුම් ලබා තියෙනවා. අම්මා කේ.ජී. නිලන්ති. රැකියාවක් නැහැ.පවුලේ එකම සහෝදරිය ආශා ඩිලක්‍ෂිණි සිරිවර්ධන. (අවුරුදු 16 යි) ක්‍රීඩා අංශයේ ඇය ඉතා දක්‍ෂ ක්‍රීඩිකාවක්. නමුත් ඇයටත් මටත් දෙදෙනාටම වියදම් කිරීමට මුදල් නොමැති නිසා අක්කා ක්‍රීඩාවෙන් සමු ගත්තා.මටත් මේ පදක්කම්, කුසලාන සමඟ දක්‍ෂතා තියාගෙන ක්‍රීඩාවට සමුදෙන්න වේවි. මවුපියන් හරිම අමාරුවෙන් ජීවත් වෙන්නේ. අපගේ ගේවත් හදලා නැහැ. මා මෙතෙක් දුරට ගෙන ආවෙත් හැම තැනකටම ණය වෙලා. හැබැයි ඒවායේ ප්‍රතිඵල තියෙන නිසා දුක නැහැ.නිමේෂා මධුෂානි සිරිවර්ධනමධුෂානි සිරිවර්ධන ක්‍රීඩිකාව දෙනෙතට නැඟුණු කඳුළු පිස දමමින් ඇය දක්වා ඇති දක්‍ෂතා මෙසේ විස්තර කළාය.”මම උස පැනීම, මීටර් 100, මීටර් 200 සමස්ත ලංකා දක්වාම ජයග්‍රහණය කර පදක්කම් කුසලාන ලබාගෙන තියෙනවා. රට රටවල ගොස් ලංකාවට කීර්තියක් ගෙන දීලත් තියෙනවා.ජාතික පාපන්දු කාන්තා කණ්ඩායමේ මම ක්‍රීඩා කරනවා. 16 න් පහළ ජාතික පාපන්දු කාන්තා කණ්ඩායම මාල දිවයින සමඟ ක්‍රීඩා කර මාලදිවයින පරදවා ගෝල් 2:0 ක ජයක් වාර්තා කළා. මම ගෝල් ලබා ගත්තා.මම හතර වසරෙදි තමයි පළමු ජයග්‍රහණය ලැබුවේ. මාගේ ක්‍රීඩා ගුරුවරයා එදා ඉදලම ගලෙන් බිඳුණු වැව මධ්‍ය මහා විද්‍යාලයේ නිශාන්ත නිශාන් හේරත් මහතායි.මා සමඟ මගේ තනි නොතනියට හැමදාම යන්නේ ආචරණි සිරියලතා මහත්මියයි. ගලෙන් බිඳුණුවැව මධ්‍ය මහා විද්‍යාලයේ විදුහල්පති ගලෙන් බිඳුණුවැව ගුණානන්ද හිමිපාණන්. මා දහය වසරේ ඉගෙනුම ලබන්නේ.හතර වසරේදී කොට්ඨාස මට්ටමින්, පළාත් මට්ටමින් උස පැනීමේ වාර්තා තැබුවා. එදා මා හිතුවා අනිවාර්යයෙන්ම කවදා හරි ඔලිම්පික් ගිහිල්ලා උස පැනීමේ තරගයට සහභාගි වෙලා රන් පදක්කමක් දිනාගෙන ලංකාවට පැමිණ මේ මව් බිම සිප ගන්නවා කියා. එදා ඉඳන් මම ඒ අරමුණ ඉලක්කය අනුව ක්‍රීඩා කරනවා.අපට මුදල් අඩුපාඩු බොහෝමයි. පාසල් කටයුතුවලටත් මුදල් ඕනෑ. ක්‍රීඩා කටයුතුවලට, ක්‍රීඩා පුහුණුවීම්වලට මුදල් ඕනැ. අම්මා, තාත්තා දැන් අපගේ ක්‍රීඩා කටයුතු සඳහා කරන්න පුළුවන් හැම දෙයක්ම කරලා.අක්කා ගැන මට හරිම දුකයි. මට වඩා ක්‍රීඩාවට ඈ හරිම දක්‍ෂයි. ඇයට වියදම් නැති නිසා ඇයගේ අවස්ථාවත් මට ලබා දීලා. නමුත් මටත් තවදුරටත් ඉදිරියට ක්‍රීඩා කළ හැකි වේද?” ඇයට ප්‍රශ්නයකි.නිමේෂා මධුෂානි සිරිවර්ධන දැරියගේ ගෙයි රාක්ක දෙකක කුසලාන පුරවා ඇත. කරේ දමාගෙන සිටිය නොහැකි තරමට රන් හා රිදී ලෝකඩ පදක්කම් ඇයට ලැබී ඇත. ඒවා ලැබී ඇත්තේ ඇයගේ දක්‍ෂතාවටයි.ඇයට ඉහළ තලයට යෑමට ගැටලුව වී ඇත්තේ ඇය කර්කෂ රජරට පොළවේ ඉපදුණ නිසාද? එසේ නැතිනම් ත්‍රස්ත කරදර පවා තිබූ මායිම් ගම්මාන යැයි කියූ ප්‍රදේශයක පාසලක ඉගෙනුම ලබන නිසාද? ජනාධිපතිතුමාගේ එකම ප්‍රාර්ථනාව නගරයේ පහසුකම් ගමට ලබා දීමය.ගම තුළින් දක්‍ෂ දරුවන් බිහිකර ඔවුන් ජාතික තලයට, ඊටත් එහා ජාත්‍යන්තර තලයට මොන අයුරකින් හෝ ගෙන යෑමය.මධුෂානි ලබා ඇති කුසලානමේ දැරිය ඔලිම්පික් තරගවලට පුහුණු කර යවා රන් පදක්කමක් ගෙන එන දිනයට සතුටු විය හැකි කාට වුව ලංකා බැංකු (ගලෙන් බිඳුණුවැව ශාඛාව) එච්.එම්.එන්.එම්. සිරිවර්ධන අංක 1558937 දරණ ගිණුමට ආධාර යොමු කළ හැකිය.නිමේෂා මධුෂානි දැරිය මෙසේ ද කීවාය.‘දැනට උස පැනීම ලංකාවේ වාර්තාව තියෙන්නෙ මීටර් 1.85 යි. මේ වන විට මා මීර් 1.70 ත් 1.72 ත් උස පනිනවා. එය කිසිම කරදරයක් නැතිව පනිනවා.මාගේ ක්‍රීඩා ගුරුවරයා වන නිශාන්ත නිශාන් හේරත් මහතා කියන්නේ මට ඉතා ඉක්මනින්ම ලංකාවේ වාර්තාව කැඩීමට පුළුවන් බවයි. 2010 වසරේදි මා අධ්‍යාපන පොදු සහතික පත්‍ර සාමාන්‍ය පෙළ විභාගයට පෙනී සිටිනවා. එම විභාගයෙන් විශිෂ්ට සාමාර්ථ 09 ලබා ගැනීමේ අරමුණින් ඉගෙනුම් වැඩ කරගෙන යනවා.මා ක්‍රීඩා පුහුණුවීම් වලට යන දිනවලදී පාසලේ පන්තියේ උගන්වන දේ එම විෂය භාර හැම ගුරුභවතෙක්ම මට නැවත කියා දෙනවා. පාසල පැත්තෙන් මට පුදුම විදිහෙ සැලකිල්ලක් දක්වන්නේ. මට හිතෙනවා මේ පාසලේ ඉඳලාම ලංකාවේ උස පැනීමේ වාර්තාව කඩන්න පුළුවන් කියලා. කොපමණ ක්‍රීඩා දස්කම් කළත් ඉගෙන ගන්නත් ඕන. පරිගණක විෂයට මම හරිම කැමතියි.නමුත් අපේ මවුපියන්ට පුළුවන්කමක් නෑ මට පරිගණකයක් අරන් දෙන්න. මලල ක්‍රීඩා සංගමයේ සභාපති තුමා උතුරු මැද පළාත් ප්‍රධාන අමාත්‍ය බර්ටි ප්‍රේමලාල් දිසානායක මහතා, මලල ක්‍රීඩා සංගමයේ ලේකම් ප්‍රේමා පින්නවල මහතා, අනුරාධපුර ක්‍රීඩා සංවර්ධන දෙපාර්තමේන්තුව, ජාතික ක්‍රිකට් ක්‍රීඩක චාමර කපුගෙදර මහතා, අපේ ගමේ පන්සලේ හාමුදුරුවන්, දහම් පාසලේ හැමෝම, ගමේ මරණාධාර සමිති, තාත්තා වැඩ කරන ස්ථානයේ යුද හමුදා මාමලා, පාසලේ විදුහල්පති හාමුදුරුවන්, සමස්ත ගුරු මණ්ඩලය මෙතෙක් ආ ගමනට බොහෝ සේ උදව් කළා. ඒ හැමෝටම මා ස්තුති කරනවා. මට ඔබ සැමගේම උදව් උපකාර ලබා දෙන්න.”ඡායාරූප සහ සටහනචිත්‍රා රත්න කළුආරච්චිහිදෝගම සමූහ</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=av0911081</link>
    <topic>මහමඟදී ජීවිතයක් බේරාගත් නයිටිංගේල් දියණියක්</topic>
    <author>ඉඳුනිල් වීරරත්න</author>
    <content>මහමඟදී ජීවිතයක් බේරාගත් නයිටිංගේල් දියණියක්පිච්චර් පිස්සාඋපදේශාත්මක කෙටි චිත්‍රපට 14ක් හැදූ ජයන්ත සරත් හෙට්ටිආරච්චිඅපේ ජීවිත බේරා දුන් දෙවියනි ඔබට පින්එදා ‘චන්දන ඇල්ලෙන් නාලා’ ගීතය හැදූ සංගීතවේදියාට ඉන්න තැනක් නෑඅපේ ජැකීටත් කතා හැදෙයිමන්දිරා බේඩ් අනතුරකRHYTHM OF THE MAROON 13 දාපොඩි ජැක්සන්ලා සහ හුණුවටයේ තාත්තලාමගේ කැමැත්තට එයා ඉඩ දීලා තියෙනවාබුදුහිමි වැඩහිටි පින්බර දේශය වැඳ පුදා සිත් පහන් කරගනිමුඅයියා, ඔයා අපිත් එක්ක සෙල්ලම් කරන්න එන්නේ කවද්ද?ටෙලි සිනමා කර්මාන්තයට තිළිණ වන දායාදය ‘රන්මිහිතැන්න’ ටෙලි සිනමා ගම්මානයටයි මහත්තයගේ රස කතාමම පෙම් බඳිමි සිහිනෙන් ඔබෙ සුව විඳිමිමාරාන්තික විය හැකි A (H1N1) ඉන්ෆ්ලුවන්සාවශිව ලිංගය වඳීන පුදන ශුද්ධ භූමිය නගුලේෂ්වරම් කෝවිලමට ලැබුණු කාර් එක ණය බේරන්න විකුණනවාවසර 1300 ක් පැරණි අපූරු අඹු සැමි යුවළක්චතුරිගෙන් නව ආරක නර්තන ප්‍රසංගයක්හෙද නිලධාරිනි එච්. නිලානි නාමලීඇයට සිතීමට තිබුණේ තත්පර කිහිපයකි. තමන් ඉදිරියේ බිම වැතිරී සිටින නොහඳුනන මිනිසකුගේ ජීවිතය අවසන් කරමින් ඔහුගේ හෘදය නැවතිලා.හෙද නිලධාරිනියක ලෙස තමන් සතු දැනුමත් නයිටිංගේල් ප්‍රතිඥාවත් ඒ සමගම යම් කිසි සිදුවීමක් වුවහොත් ඉන්පසු ඇතිවන නීතිමය අවදානම ද අකුණක් ගසන ඇසිල්ලේ ඇයට සිහිවුණා.තමන්ගේ දරුවන් සෙනෙහසින් පියා එනතුරු මග බලා සිටින අයුරු... ඔවුනට පියා අහිමි වුණොත් තමන්ට තම සැමියා අහිමි වුණොත්,දෙවියනේ!මොහුත් කාගේ හෝ සැමියකු, පියකු විය හැකියි. එම සිතුවිල්ලත් සමග ඇය ක්‍ෂණිකව ක්‍රියාත්මක වුණා. වේගයෙන් යන දුම්රිය ගැස්සෙන පැද්දෙන විට දැනෙන අපහසුතා නොතකා ඈ තමන් සතු දැනුම උපයෝගී කර ගනිමින් ඔහුගේ අකර්මණ්‍ය වී තිබූ හෘදය යළි පණ ගැන්වීමට ප්‍රති සිහි ගැන්වීමේ ප්‍රථමාධාර ලබා දීමේ කාර්යය ආරම්භ කළා.මනුෂ්‍යත්වය මුදලට යටවී ඇති මෙවන් යුගයක වටිනා මිනිස් ජීවිතයක් බේරා ගැනීමට නායකත්වය ගනිමින් තම වෘත්තීය ජීවිත අවදානමද නීතිමය වශයෙන් පත්විය හැකි අවදානමද නොසලකා කටයුතු කළ නිර්භීත නයිටිංගේල් දියණියක පිළිබඳව තැබෙන සටහනක ඇරැඹුමයි ඒ.මෙහි කතා නායිකාව උතුරු කොළඹ ශික්ෂණ රෝහලේ (රාගම) අංක 15 වාට්ටුවේ හෙද නිලධාරිනියක ලෙස සේවය කරන එච්. නිලානි නාමලී. පදිංචිය හුණුපිටිය වත්තල ශ්‍රී ජයන්ති පටුමගේ.1996 වසරේ ඇයට හෙදියක ලෙස පළමු පත්වීම ලැබුණේ උතුරු කොළඹ ශික්‍ෂණ රෝහලට. එදා සිට මේ දක්වා වසර 13 ක් ඇය ඉතා අවංකවත් කාර්යශූරවත් රාජකාරි කළේ කාගේත් සිත් දිනා ගනිමින්.සුපුරුදු ලෙස පසුගිය මාසයේ 05 වැනිදා ඇය දුම්රියෙන් රාජකාරියට යන්නට හුණුපිටිය දුම්රිය ස්ථානයට පැමිණෙන විට වේලාව උදෑසන 6.30 ට පමණ ඇති. ඇයට යාමට නියමිත දුම්රිය හුණුපිටියට ළඟාවන්නේ 6.50 ට පමණ.මේ අවස්ථාවේ සිහිසුන්ව රේල්පාරේ වැටී සිටි මැදිවියේ පුද්ගලයකු, කිහිපදෙනකු විසින් ඔසවා ගෙනැවිත් දුම්රිය පදික වේදිකාවේ තබනු නිලානිගේ නෙත ගැටුණා. ඉන්පසු එම පිරිස දුම්රිය ස්ථාන බලධාරීන්ට ඒ බව දැනුම් දුන් නමුත් මෙම රෝගී පුද්ගලයා වෙනුවෙන් යමක් කරන්න ඒ කිසිවකු ඉදිරිපත් වන බවක් පෙනුණේ නැහැ.සිදුවීම හොඳින් නිරීක්‍ෂණය කළ නිලානි වැටී සිටි පුද්ගලයා ළඟට ගොස් ඔහුගේ හුස්ම හිරවීම වැළැක්වීමට මුහුණ පැත්තට හරවා තැබූ අතර මොහුට ඉක්මනින් ප්‍රතිකාර ලබා නොදුනහොත් ඉතා කෙටි වේලාවකින් මොහු මෙලොවින් සමුගන්නා බවත් ඇයට වැටහුණා.”කුමක් හෝ කරන්න වෙයි, නැතිනම් මේ මනුස්සයා මැරේවි” ඇයට ඉබේටම කියැවුණේ ඒ නිසයි. නාඳුනන අයකු වුවත් ඔහුගේ ජීවිතය අවදානමක ඇති නිසා ඇය මේ පුද්ගලයා වෙතින් ඈත් නොවුණේ ඇය හෙදියක නිසාවෙන්. දුම්රියපළ බලධාරීන් මේ පිළිබඳව වගකීමෙන් කටයුතු නොකිරීම ඇත්තටම කනගාටුවට කරුණක්. 6.50 දුම්රිය හුණුපිටිය දුම්රිය ස්ථානයට ළඟා වුණේ මේ අතරයි.දුම්රිය නැවැත්වූ වහාම එහි නියාමකවරයා වෙතට දුව ගිය ඇය තමා හඳුන්වා දෙමින් අසාධ්‍ය තත්ත්වයේ සිටින නාඳුනන රෝගියා නියාමක මැදිරියෙන් රාගම දුම්රියපළ දක්වා ගෙන යන්නට කාරුණික වන ලෙස ඇවිටිලි කළාය. එහෙත් දුම්රිය නියාමකවරයා එම ඉල්ලීම එක හෙළා ප්‍රතික්‍ෂෙප කළේ නීතිමය ගැටලු හමුවේ මනුෂ්‍යත්වය අමතක කරමින්.ඇය තම උත්සාහය අත් නොහැරියේ ජීවිතයත් මරණයත් අතර සටනක සිටින පුද්ගලයකුට මරණය වෙනුවට ජීවිතය ලබා දීමට හැකි ශක්තිය තමා තුළ ඇතැයි සිතුණු විශ්වාසය නිසාවෙන්.නිලානි නාමලී නිසා දිවි බේරාගත් සෝමපාල හෙට්ටිආරච්චිකාරුණික මගීන් කිහිපදෙනකුගේ ද උදව් ඇතිව ඇය මේ පුද්ගලයා වෙනත් මගී මැදිරියක නංවා බිම දිගා කළේ රෝහල වෙත ගෙන යෑමේ අදිටනින්.දුම්රිය ගමන ආරම්භ කර මඳ දුරකදී රෝගියාගේ හෘදය අකර්මණ්‍ය වී සියලු ක්‍රියාකාරකම් නැවතී ගියා. එවිට වහාම ක්‍රියාත්මක වූ නිලානි ඔහුට ‘ප්‍රති සිහිගැන්වීමේ’ ප්‍රථමාධාර දීමට ක්‍රියා කළේ තම ජීවිත අවදානම ද නොතකමින්. එම අවස්ථාවේ මැදිරියේ සිටි හෙද නිලධාරී ත්‍රිමා විතාරණ, පවුල් සෞඛ්‍ය සේවිකා රසිකා රණසිංහ සහ නිලන්ති යන කාරුණිකයන්ගේ උදව් කිරීමද නිලානිට ශක්තියක්.රාගම දුම්රිය ස්ථානයට ළඟාවූ සැණින් මේ පිරිසගේ සහායෙන් රෝගියා උතුරු කොළඹ ශික්‍ෂණ රෝහලේ හදිසි ප්‍රතිකාර ඒකකයට ඇතුළත් කළා. එහිදී වෛද්‍ය නිලධාරීන්ගේත් හෙද නිලධාරීන්ගේත් අපමණ වෙහෙසවීමත් කැපවීමත් නිසා ඔහුගේ දිවි බේරුණා.මෙලෙස නිලානි හෙද නිලධාරිනියගේ කැපවීමෙන් යළි මෙලොව එළිය දකින්නට වාසනාවන්ත වුණු ඔහු නමින් සෝමපාල හෙට්ටිආරච්චි. මීරිගම ලෝලුවාගොඩ මේරියන් වත්තේ පදිංචි ඔහු 56 හැවිරිදි සිවු දරු පියෙක්. ඔහුගේ දෙවැනි පුතා දුම්රිය නියාමකවරයකු වීම දෛවයේ සරදමක් ලෙසින් ද හැඳින්විය හැකියි.ෘත්තියෙන් මහර බන්ධනාගාරයේ නියාමකවරයකු වන ඔහුගේ දිවි ;බ්රුණු සිදුවීම පිළිබඳව විස්තර කළේ ඔහුගේ බිරිය සිරියාවතී කස්තුරි මහත්මියයි.”මගේ මහත්තයා හෘද රෝගියෙක්. මීට පෙර එක් වතාවක් රෝගය සෑදී තිබෙනවා. එයා රැකියාවට යන්නෙ එන්නෙ දුම්රියෙන්. සුපුරුදු විදිහට එදාත් එයා දුම්රියෙන් රැකියාවට යත්දී ඇඟට අපහසුතාවක් ඇතිවෙලා තිබෙනවා. ඔහු බහින්න ඕන රාගමින්. ඒත් රෝගී තත්ත්වය නිසා එදා බහින්න බැරිවෙලා. කොහොම හරි අසිහියෙන් වගේ හුණුපිටිය දුම්රියපොළෙන් බැහැලා.එයාට යන්තම් හරි මතක එච්චරයි. රේල් පාරේ වැටිලා ඉඳලා එතැන හිටි අය තමයි උඩට අරගෙන තියෙන්නෙ. මහත්තයාගේ ජීවිතය බේරිලා තියෙන්නෙ නිලානි නර්ස් නෝනා නිසයි. ඒ වගේ මනුස්සකම තියෙන අය හරිම අඩුයි. මහත්තයාගේ ජීවිතය බේරා දුන්නාට ඇයට ගොඩක් පින්.වියැකෙන්නට ගිය වටිනා මිනිස් ජීවිතයක් තම ජීවිතය ගැනද නොතකා ඇතිවිය හැකි ඕනෑම අවදානම් තත්ත්වයකට මුහුණ දීමට ආත්ම ශක්තියෙන් යුක්තව කටයුතු කළ හෙද නිලධාරිනී එච්. නිලානි නාමලී මහත්මියත් මුළු හෙද වෘත්තියත් අගය කිරීමක් ලෙස මේ සටහන තබමු.  ස්තූතිය - හෙද නිලධාරී සනත් පුෂ්පකුමාර මහතාට.ඉඳුනිල් වීරරත්න</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=av0911083</link>
    <topic>උපදේශාත්මක කෙටි චිත්‍රපට 14ක් හැදූ</topic>
    <author>හේමමාලා රන්දුනු</author>
    <content>මහමඟදී ජීවිතයක් බේරාගත් නයිටිංගේල් දියණියක්පිච්චර් පිස්සාඋපදේශාත්මක කෙටි චිත්‍රපට 14ක් හැදූ ජයන්ත සරත් හෙට්ටිආරච්චිඅපේ ජීවිත බේරා දුන් දෙවියනි ඔබට පින්එදා ‘චන්දන ඇල්ලෙන් නාලා’ ගීතය හැදූ සංගීතවේදියාට ඉන්න තැනක් නෑඅපේ ජැකීටත් කතා හැදෙයිමන්දිරා බේඩ් අනතුරකRHYTHM OF THE MAROON 13 දාපොඩි ජැක්සන්ලා සහ හුණුවටයේ තාත්තලාමගේ කැමැත්තට එයා ඉඩ දීලා තියෙනවාබුදුහිමි වැඩහිටි පින්බර දේශය වැඳ පුදා සිත් පහන් කරගනිමුඅයියා, ඔයා අපිත් එක්ක සෙල්ලම් කරන්න එන්නේ කවද්ද?ටෙලි සිනමා කර්මාන්තයට තිළිණ වන දායාදය ‘රන්මිහිතැන්න’ ටෙලි සිනමා ගම්මානයටයි මහත්තයගේ රස කතාමම පෙම් බඳිමි සිහිනෙන් ඔබෙ සුව විඳිමිමාරාන්තික විය හැකි A (H1N1) ඉන්ෆ්ලුවන්සාවශිව ලිංගය වඳීන පුදන ශුද්ධ භූමිය නගුලේෂ්වරම් කෝවිලමට ලැබුණු කාර් එක ණය බේරන්න විකුණනවාවසර 1300 ක් පැරණි අපූරු අඹු සැමි යුවළක්චතුරිගෙන් නව ආරක නර්තන ප්‍රසංගයක්ඔහු දැන් මෙරට උපදේශාත්මක කෙටි චිත්‍රපට 14ක අධ්‍යක්ෂවරයාය. තිර නාටක රචකයාය. කැමරා අධ්‍යක්ෂවරයාය. එක් චිත්‍රපටයක ප්‍රධාන හා එකම නළුවා ද ඔහුය. මෙරට වැඩිහිටියන්ට පමණයි චිත්‍රපට වෙනුවට ඔහු හැදූ උපදේශාත්මක චිත්‍රපට අනාගත පරපුරට සැබැවින්ම මඟපෙන්වීමක් ද ඇත.ඔහු ජයන්ත සරත් හෙට්ටිආරච්චිය.අපට හමුවූයේ සබරගමු පළාතේ රත්නපුර දිස්ත්‍රික්කයේ හද්දා පිටිසර ගෙවිනපිටිය නමැති ගම්මානයේදීය. ඔහුගේ ‘ද ඩෙත්’ චිත්‍රපටය අද මෙරටේ සෑම චිත්‍රපට ශාලාවකම පෙන්විය යුතු එකකි.එයින් කියැවෙන්නේ දුම්බීමට ඇබ්බැහිවූවන්ගේ ශරීර අභ්‍යන්තරය විනාශ මුඛයට යන ආකාරයයි. දුම්බීමේ ආදීනවය. බුදුදහමේ බලය පෙන්වන ‘සසර’ චිත්‍රපටය, මත්ද්‍රව්‍යවල ආදීනව කියාදෙන ‘මංමුලාව‘, බුදුදහමේ වටිනාකම කියන ‘පියසටහන්’ ඔහුගේ චිත්‍රපට අතරින් කිහිපයකි.තරුණ යුවළකගේ ආදරය භාවාත්මකව ප්‍රකාශ කරන ‘මරණයට ටිකක් මෙහා’ ඔහු අධ්‍යක්ෂණය කළ තව චිත්‍රපටයකි.හේමමාලා රන්දුනු</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=av0911084</link>
    <topic>අපේ ජීවිත බේරා දුන් දෙවියනි ඔබට පින්</topic>
    <author>තුෂාරි වික්‍රමසිංහ ඡායාරූප - විමල් කරුණාතිලක</author>
    <content>මහමඟදී ජීවිතයක් බේරාගත් නයිටිංගේල් දියණියක්පිච්චර් පිස්සාඋපදේශාත්මක කෙටි චිත්‍රපට 14ක් හැදූ ජයන්ත සරත් හෙට්ටිආරච්චිඅපේ ජීවිත බේරා දුන් දෙවියනි ඔබට පින්එදා ‘චන්දන ඇල්ලෙන් නාලා’ ගීතය හැදූ සංගීතවේදියාට ඉන්න තැනක් නෑඅපේ ජැකීටත් කතා හැදෙයිමන්දිරා බේඩ් අනතුරකRHYTHM OF THE MAROON 13 දාපොඩි ජැක්සන්ලා සහ හුණුවටයේ තාත්තලාමගේ කැමැත්තට එයා ඉඩ දීලා තියෙනවාබුදුහිමි වැඩහිටි පින්බර දේශය වැඳ පුදා සිත් පහන් කරගනිමුඅයියා, ඔයා අපිත් එක්ක සෙල්ලම් කරන්න එන්නේ කවද්ද?ටෙලි සිනමා කර්මාන්තයට තිළිණ වන දායාදය ‘රන්මිහිතැන්න’ ටෙලි සිනමා ගම්මානයටයි මහත්තයගේ රස කතාමම පෙම් බඳිමි සිහිනෙන් ඔබෙ සුව විඳිමිමාරාන්තික විය හැකි A (H1N1) ඉන්ෆ්ලුවන්සාවශිව ලිංගය වඳීන පුදන ශුද්ධ භූමිය නගුලේෂ්වරම් කෝවිලමට ලැබුණු කාර් එක ණය බේරන්න විකුණනවාවසර 1300 ක් පැරණි අපූරු අඹු සැමි යුවළක්චතුරිගෙන් නව ආරක නර්තන ප්‍රසංගයක්රෝයි - සුමනා නිවෙස හොරු බිඳිතිහෙළ සිනමාවේ නිළි රැජින මාලිනිය ගේ නිවෙස හිත් පිත් නැති සොරුන් ගේ ග්‍රහණයට හසුව වැඩි කලක් ගතව යන්නට කලින් හෙළ සිනමාවේ එවැනිම අමරණීය නළු නිළි දෙපළක් වන රෝයි ද සිල්වා ගේ සහ සුමනා අමරසිංහ ගේ නිවෙස ද සොරුන් ගේ ග්‍රහණයට ලක්වීමේ කනගාටුදායක ආරංචිය කලා ක්ෂේත්‍රය පුරා ද මාධ්‍ය ක්ෂේත්‍රය පුරා ද පැතිර ගියේ පසුගිය 30 වැනි දා උදෑසනයි.මේ ආරංචි සැළවූ වහාම අපිත් ඔවුන්ගේ පාගොඩ නිවෙසට ගොඩ වැදුණා. අප එහි යන විටත් මිරිහාන පොලිස් නිලධාරී මහත්වරුන් පරීක්ෂණ කටයුතු මෙහෙයවමින් සිටියා.නිතරම සිනහවෙන් පිරුණු රෝයි - සුමනා මුහුණුවල එදා පේන්න තිබුණේ ශෝකාකූල බවක්. සිදුවූ මේ විපත පිළිබඳව තොරතුරු කීමට සුමනා සිය කටහඬ අවදි කළේ දැඩි සංවේගී ස්වරයකිනුයි.“ඇත්තටම මට හිතා ගන්න බැහැ මේ මොකද වුණේ කියලා. ජීවිතේ පළමු වතාවට මේ වගේ සිදුවීමකට මුහුණ දුන්නේ.අපි ඊයේ (29) දවසම හිටියේ ගෙදර. රෑ 12.00 වෙනකං මමයි රෝයි දෙන්නම උඩු මහලට වෙලා ටීවී බැලුවා. අපි නින්දට ගියෙත් රෑ 12.00 පහුවෙලා.මම අද (30) උදේ 6.30 ට විතර ඇහැරිලා පහළට බැස්සා තේ හදන්න. පහළ බලනකොට මුළු සාලෙම ලයිට් දාලා සාලෙ තිබුණු බඩු මුට්ටු ඔක්කොම ඇදලා.ඉස්සරහ දොරත් ඇර දාලා. මම හොඳටම බය වුණා. පහළට බහින්නත් බය වුණා. මොකද හොරු තවමත් ඇති කියලා.” සුමනා පැවැසුවේ දෑසට කඳුළු පුරෝගෙන.සුමනා රෝයි වෙසෙන දෙමහල් නිවෙසට හිත්පිත් නැති මෙම සොර දෙටුවා පැමිණ ඇත්තේ 30 වැනි දාට එළිවන්නට පාන්දර 12.00 ත් උදෑසන 6.30 ත් අතර කාලය තුළ බවයි ඔවුන් පවසන්නේ.පහළ මාලයේ ඉදිරිපස ඇති අමතර දොරක දොර අඟුලු කඩා ඉතා සූක්ෂම ලෙස සොරා නිවෙසට ඇතුළු වෙලා තියෙනවා.සුමනාගේ ලක්ෂ 10 ක් 12 ක් පමණ වටිනා කනකර අභරණ ද ඇගේ අත් බෑගයේ තිබු රු. 10,000 ක් පමණ මුදලක් ද අතුරුදන්ව තිබුණා.“මෙච්චරයි අපිට ඉතුරු වුණේ” රෝයි තමාගේ අතේ වූ මුදුවත් හා කරෙහි වූ චේන් පොටත් පෙන්වමින් කීවා.“වාසනාවකට වගේ අපේ සම්මාන ටික බේරිලා තියෙනවා. මං ඒ ගැන සතුටුවෙනවා.” සුමනා පැවසුවේ ජීවිත කාලය පුරාම අනේකවිධ දුක්කම්කටොලු විඳිමින් සිනමා කලාව වෙනුවෙන් සිය දහඩිය මහන්සිය සියල්ල කැප කරමින් හරිහම්බ කරගත් සම්මාන මිල මුදල් රත්තරන්වලට වඩා වටිනා බව පවසමිනි.නිවෙසට ඇතුළු වූ සොරා රෝයි සුමනාගේ නිවෙසේ වූ ශීතකරණයේ තිබු අයිස්ක්‍රීම් සහ වෙඩින් කේක් වලින්ද සප්පායම් වී බොහෝ වේලාවක් පහළ මාලයේ කල් ගතකොට ඇති බවට ද තොරතුරු හමුවී ඇත.සුමනාගේ රූපලාවණ්‍යාගාරය කඩා බිඳ ඇති අයුරු.“හොරාට ‘ඩ්‍රින්ක්’ එකක් (හොට්) එහෙම ගන්න තිබුණ නම් ඒකත් අරගෙන තමයි හොරා යන්නේ.” රෝයි එසේ පැවසුවේ සිනහවෙමිනි.“අපේ කාමරය ලොක් කරගෙනයි අපි නිදාගන්නේ. ඒ/සී එක දාගෙන නිදාගන්න නිසා අපිට අවට වෙන කිසිම දෙයක් ඇහෙන්නෙ නැහැ.අපි දෙන්නගේ ජීවිත රැක දුන් එක ගැන දෙවියන්ට ස්තුතිවන්ත වෙනවා. මම හිතන්නේ අපි නිතරම දෙවියන් බුදුන් අදහමින් ධර්මානුකූලව ජීවත්වෙන නිසයි අපේ ජීවිතවලට අනතුරක් නොවුණේ.රෝයි සොරා ඇද දමා තිබු අල්මාරි සහ සුමනාගේ රූපලාවණ්‍යාගාරය ද අපට පෙන්වීය. රූපලාවණ්‍යාගාරයේ සියලු කබඩ් හැර දමා අවුස්සා තිබෙන අයුරු අපට ද දැකගත හැකිවිය.“මේ අපරාධය දුටු විගස අපි ඉක්මනින්ම මිරිහාන පොලීසියට දැනුම් දුන්නා. මිරිහාන පොලීසියේ පොලිස් අධිකාරි තෙන්නකෝන් මහතාත් මිරිහාන පොලීසියේ ස්ථානාධිපතිතුමාත් මේ පිළිබඳව පරීක්ෂණ කටයුතු කඩිනමින් සිදුකරගෙන යනවා.”පොලිස් නිලධාරීන් නිවෙස පරීක්‍ෂා කරමින්.රෝයි කීවේ පොලීසියේ රාජකාරිය අගය කරමිනි.“මේ වගේ සොරුන්ට කවදාවත් ඇප දෙන්න හොඳ නැහැ. මාලනියගේ ගේ බිඳල ඇගේ සම්මාන සොරාගත්ත බව ආරංචි වුණු දවසෙ මට හිතුණෙ මේක මොන අපරාධයක් ද කියලා.මාලනී ෆොන්සේකා වගේ කෙනෙක්ගේ දේවල් හොරෙකුට මොකට ද? ඔවුන්ට ඇති ප්‍රයෝජනය මොකක්ද සම්මාන හොරකම් කරලා.ඇත්තටම අපි වගේ රටට සේවයක් කරන කලාකරුවන්ට මේ වගේ දේවල් කරන මිනිස්සු හොරුන්ට වඩා තිරිසනුන් කියලයි මට නම් හිතෙන්නේ.” රෝයි පැවැසුවේ කළකිරීමෙනි.සුවහසක් ජනතාවගේ කඳුළු පිසදා ඔවුන් රස සයුරේ ගිල්වමින්, ඔවුන්ගේ රස වින්දනයට නිරතුරු ඉඩකඩ සලසන මෙවන් වූ සොඳුරු කලාකරුවන්ට හිංසා කරමින් පීඩාවට පත්කිරීම තරම් පහත් ක්‍රියාවක් තවත් මෙලොව තිබේ ද?තුෂාරි වික්‍රමසිංහ ඡායාරූප - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=av0911085</link>
    <topic>එදා ‘චන්දන ඇල්ලෙන් නාලා’ ගීතය</topic>
    <author>චන්ද්‍ර ශ්‍රී සෝමසිරි</author>
    <content>මහමඟදී ජීවිතයක් බේරාගත් නයිටිංගේල් දියණියක්පිච්චර් පිස්සාඋපදේශාත්මක කෙටි චිත්‍රපට 14ක් හැදූ ජයන්ත සරත් හෙට්ටිආරච්චිඅපේ ජීවිත බේරා දුන් දෙවියනි ඔබට පින්එදා ‘චන්දන ඇල්ලෙන් නාලා’ ගීතය හැදූ සංගීතවේදියාට ඉන්න තැනක් නෑඅපේ ජැකීටත් කතා හැදෙයිමන්දිරා බේඩ් අනතුරකRHYTHM OF THE MAROON 13 දාපොඩි ජැක්සන්ලා සහ හුණුවටයේ තාත්තලාමගේ කැමැත්තට එයා ඉඩ දීලා තියෙනවාබුදුහිමි වැඩහිටි පින්බර දේශය වැඳ පුදා සිත් පහන් කරගනිමුඅයියා, ඔයා අපිත් එක්ක සෙල්ලම් කරන්න එන්නේ කවද්ද?ටෙලි සිනමා කර්මාන්තයට තිළිණ වන දායාදය ‘රන්මිහිතැන්න’ ටෙලි සිනමා ගම්මානයටයි මහත්තයගේ රස කතාමම පෙම් බඳිමි සිහිනෙන් ඔබෙ සුව විඳිමිමාරාන්තික විය හැකි A (H1N1) ඉන්ෆ්ලුවන්සාවශිව ලිංගය වඳීන පුදන ශුද්ධ භූමිය නගුලේෂ්වරම් කෝවිලමට ලැබුණු කාර් එක ණය බේරන්න විකුණනවාවසර 1300 ක් පැරණි අපූරු අඹු සැමි යුවළක්චතුරිගෙන් නව ආරක නර්තන ප්‍රසංගයක්ඈත කඳුයායෙන් හමා එන සීත සුළඟ ඔහුගේ කෝඩුකාර හිතට මොනවාදෝ මුමුණයි. කවුළුවෙන් දෝර ගලා එන මීදුමේ ඇගේ සොඳුරු රුව මැවී පෙනෙයි.ළය මත සතපා දෑතින් සඟවා ගත් සිහින විජිතයේ රූ රැජන, දෑඟිලි පටලා මංගල පෝරුව මත සිනාසෙන සෙයක් ඔහුගේ යටි හිතේ දසුන් පෙළක් මවයි. හද ගැබෙහි මෝදුවුණු ආදරයේ චමත්කාරයෙන් මියුරු ගී තනුවක් සත්සර හා මුසුවී ඔහුගේ දෙතොලග මුමුනන්නට තතනයි.”දකින දසුනේ දෙනෙත ඇඳුනේ සොඳුරු ඔබෙ රුව වේ”මේ එදා ඔහුගේ මුවින් දෝරෙ ගලා ආ මියුරු ගී තනුවයි. එච්.ආර්.ජෝතිපාල, ජෝ දේව් ආනන්ද අධ්‍යක්ෂණය කළ ‘ගීතා’ චිත්‍රපටයට ගැයූ මෙය එදා මෙන්ම අදත් ගීත ලෝලීන්ගේ මුවග නිතර රැව් දෙන අමරණීය ගීතයක්. සුරූපී ලලනාවියකගේ කුඩා සේයාරූවකට පෙම් බැඳ ඒ ආදරයේ උන්මාදයෙනුයි මේ ගීතය නිර්මාණය වුණේ.මේ ගැන ඔහුගෙන්ම අහල දැනගනිමු. “මං ගුරුතලාවේ මහා විද්‍යාලයේ ඉංග්‍රීසි ගුරුවරයකු විදිහට වැඩ කරපු කාලෙ (වයස 22) බදුල්ලෙ ගිය දවසක යාළුවෙකුගෙ ඇල්බමයක තිබුණ මුද්දර සයිස් පින්තූරයකට (ගැහැනු ළමයෙකුගෙ) හිත ගියා. ඒ පින්තූරෙ ඉන්න කෙනා හැබැහින් දැක කතා කරන්න මට ලොකු ආශාවක් ඇතිවුණා.ඔහොම හිත හිත ඉන්න කාලෙ ඉස්කෝලෙ ගුරු නිවාසයේ ජනෙල් කවුළුවෙන් ඈත කඳුයාය දිහා බලා ඉන්න කොට මට ඒ රුව මැවිල පෙනුණා. මං ඒ පින්තූරෙ සාක්කුවෙ දමාගෙන සැරින් සැරේ බල බල සිහින මවන කාලෙ තමයි මේ ගී තනුව මගෙ ඔළුවට ආවේ. මං ඒ තනුවට දෙමළ වචන දාලා කරු අයියට (කරුණාරත්න අබේසේකර) දුන්නාම ඔහු “දකින දසුනේ”.. කියල සින්දුව ලිව්වා. පස්සෙ ජෝ දේව් ‘ගීතා’ චිත්‍රපටයට මේ ගීය තෝරාගත්තා” ඔහු කියාගෙන ගියේ ඉහවහාගිය සතුටකින්.ඔහු තවත් බොහෝ රසවත් තොරතුරු කියන්නට තතනයි. ඉංග්‍රීසි පුවත්පතක ගලගෙදර හක් ගැන පළවී තිබූ ලිපියක වූ එක් සටහනක් කෙරෙහි මගේ සිත දිවයයි. එයින් කියැවුණේ ගලගෙදර හක් භාරතයේ ෂන්කර් –ජායිකිෂන් ලක්ෂ්මීකාන්ත් – ප්‍යාරේලාල් වැනි අද්විතීය සංගීතඥයින් හා සමතන්හී ලා ගිණිය හැකි බවයි. එයින් ගම්‍යවන්නේ හක්ගේ ගී තනුවල ඇති මධුර මනෝහර බව යයි මම හඟිමි.පුත් ආචාර්ය අබ්දුල් මහීර්පසුගියදා මම ඇතුගල්පුර කුඩා ආපන ශාලාවකදී සෑම් සමරසිංහත් සමඟ ගලගෙදර හක් හමුවීමි. 70 දශකයේ සිනමාලෝලීන් මධුර ගීතවලින් මෝහනය කළ ඒ ගාන්ධර්වයා අප සමඟ කතාබහ කළේ හිරිමල් වියේ ගැටවරයකු මෙන් නොඉවසිල්ලෙනි. ඔහු අපට කතා කරන්නට ඉඩ නොදී කියාගෙන කියාගෙන යයි. ඊට හේතුව ඔහු ගැන සොයා බලන්නට, ළබැදිව කතා බහ කරන්නට (විශේෂයෙන්ම 70 දශකයේ සිනමා සංගීතය ගැන) ඒ ප්‍රදේශයේ කිසිවකුත් අද ඔහු ඇසුරේ නොමැතිවීම විය හැකිය.ගලගෙදර එම්.එම්.ඒ.හක් 70 දශකයේ ජනප්‍රිය චිත්‍රපට අධ්‍යක්ෂවරයකු වූ ජෝ දේව් ආනන්දට මුණගැසෙන්නේ යාපනයේදීය. ඒ ජෝ දේව්ගේ කෙටි චිත්‍රපටයකට සංගීතය නිර්මාණය කිරීමෙනි. ඔහුගේ හැකියාවන් තේරුම් ගත් ජෝ දේව් තම චිත්‍රපටවල සංගීත නිර්මාණය නිර්ලෝභීව හක්ට පැවැරුවේ දැඩි විශ්වාසයකිනි. හක් නිසා ජෝ දේව් චිත්‍රපට කර්මාන්තයේ දැවැන්තයකු විය. ‘ගීතා’, ‘සුජීවා’, ‘සුනේත්‍රා’, ‘සූකිරි කෙල්ල’, ‘ඔබයි මමයි’ චිත්‍රපටවල ගීත අතිශයින්ම ජනප්‍රිය විය. එම ගීතවල මිහිර හා ආකර්ෂණීය බව නිසා ම සිනමා ලෝලීහු සිනමාහල්වලට එක් රොක් වූහ.’සුජීවා’ චිත්‍රපටයට එච්.ආර්.ජෝතිපාල ගැයූ ‘චන්දන ඇල්ලෙන් නාලා’ ගීතය එදා එම චිත්‍රපටය දින 107ක් මරදාන එල්පින්ස්ටන් සිනමාහලේ නොකඩවා තිරගත වීමට හේතු පාදක විය. එය වසර 17කට පසු චිත්‍රපට ඉතිහාසයේ සනිටුහන් වුණු වාර්තාවක් විය. ගලගෙදර හක්ගේ මධුර මනෝහර එම ගී තනු නිර්මාණය තවත් රසගැන්වූයේ අපෙන් වියෝ වූ ධර්මසිරි ගමගේ සහෘදයාණන්ය.ගලගෙදර හක් සංගීතයේ අයන්න ආයන්නවත් නොදන්නා සේ අද ඇතුගල්පුරයේ අසරණව සිටී. ඔහු තම ගීතවල මිහිරි මතකය සිහිගන්වමින් අද තනිවම කුඩා පැලක දිවි ගෙවයි. ඔහු දිවි සරිකරගන්නේ කුඩා විශ්‍රාම වැටුපකින් හා ගෙවල්වලට ගොස් ඉංග්‍රීසි ඉගැන්වීමෙන් ලැබෙන සොච්චම් මුදලකිනි.මම ඔහුගේ මියුරු ගී නිර්මාණයක් මඳ සරින් ගැයීමි. හක් නිසොල්මන්ව එය රස විඳී. ඔහුගේ දෑසින් කඳුළු බිඳුවක් රූරා දෙකම්මුල් මත වියැළී යයි. “මම දවසක් දවල්ට කෑම කාලා පත්තරේ බලමින් ඉන්නැද්දී පොඩි දුව (වයස මාස අටයි) කොට් එකේ ඉඳන් අඬන්න ගත්තා. මං එයාව දෝතට අරගෙන නළවද්දී එයා මගේ පපුව සිපගත්තා. මට දරාගන්න බැරි දරු සෙනෙහසක් දැනුණා. ඒ වෙලාවේ තමයි ‘චන්දන ඇල්ලෙන් නාලා’ ගීතනුව බිහිවුණේ. හක් කීවේ දයාර්ද්‍ර බැල්මෙනි.මුණුපුරා අර්ෂාද් මහීර්අද හක්ගේ දියණිය රුසියාවේ තාක්ෂණවේදී උපාධිධාරිනියකි. ඇය ෆාරා ඉන්ෂිරාය. ඇය රුසියානු වෛද්‍යවරයකු හා විවාහ වී එහි රැකියාවක් කරයි. පුතා ඇමෙරිකාවේ නාසා ආයතනයේ විධායක නිලධාරියෙකි. ඔහු ආචාර්ය(ර්‍ථ.ඩ්.ච්.) අබ්දුල් එච්.මහීර්ය. ඔහු ආචාර්ය උපාධි තුනකින් පිදුම් ලැබූවෙනි.ඔහුගේ පුතා (හක් ගේ මුණුපුරා) අර්ෂාද් එච්.මහීර්ය. ඔහු දැනට නාසා ආයතනයේ ගගනගාමී අභ්‍යවකාශ පුහුණු සංචිතයේ අංක එකේ ළාබාලම අනාගත ශ්‍රී ලාංකේය ගගනගාමියාය. අර්ෂාද් මහීර් ඊළඟට සඳතරණය කරන ළාබාලම ආසියාතික ගගනගාමියා වන විට ශ්‍රී ලංකාවට අත්වන ගෞරවය සමරන උත්සවය එතෙක් මෙතෙක් අප රටේ පවත්වන ඉහළම සමරු උත්සවය වනවාට කිසිදු සැකක් නැත.හක් තම පවුලේ තොරතුරු සැළකළේ මහත් අභිමානයෙනි. එහෙත් ඔහු තම බිරිඳ සිහිපත් කළේ වේදනා මුසු ස්වරයකිනි. හක් අදත් තම බිරිඳ ආදරයෙන් සිහිපත් කරයි. එදා ගුරුතලාවේ පාසලේ ජනෙල් කවුළුව ළඟ සාක්කුවෙන් ගත් ඇගේ කුඩා සේයාරුවට පෑ අමිල සෙනෙහස දැනුදු ඔහුගේ යටිහිතේ එලෙසම පවතින බව ඔහු කියයි.”එයා නිසා තමයි මං ගී තනු නිර්මාණයට යොමුවුණේ. එයාගෙ ලස්සනට, එයාගෙ බැල්මට එයාගෙ ගමනට, එයාගෙ කතාබහට මං අදත් ආදරෙයි. ඒත් දෛවය අපව වෙන්කළා. ඒ ගැන කතා නොකර ඉමු. මට අද කවුරුවත් නෑ. ඉන්න තැනක් කෑ. අද මට කවුරුවත් චිත්‍රපට දෙන්නෙ නෑ.මං ඉන්නෙ අනුන්ගෙ තැනක. මටම කියල තැනක් ඇත්නම් එදා (70 දශකයේ) කළ ගී නිර්මාණ අදත් කරන්න පුළුවන්. මගේ හිතේ ගී තනු රාශියක් තියෙනවා. ඒව නිර්මාණ බවට පත්කරන්න උදව් කරන්න කෙනෙක් නෑ. පත්තරෙන්වත් මේක ලෝකෙට කියන්න”සංගීතවේදී ගලගෙදර හක්, මගෙන් බැගෑපත්ව ඉල්ලයි. හක්ගේ ජීවිත කතාව අලුත් චිත්‍රපටයකට හොඳ කතා වස්තුවකැයි මට හැඟේ.දුව ෆාරා ඉන්ෂිරා’හිටින්න පොඩ්ඩක් හිටින්න’ (ජෝතිපාල), ‘මාගෙ මතකේ’ (සුජාතා), ‘චන්දන ඇල්ලෙන් නාලා’ (ජෝතිපාල), ‘දකින දසුනේ’ (ජෝතිපාල - සුජාතා), ‘ආදරණීය බබෝ’ (ඇම්.ඇස් - ඇන්ජලීන්), ‘හද සන්තානේ (ජෝති - සුජාතා), ‘හංස ධේනුව‘ (ජෝති – ඇන්ජලීන්), ‘පායයි මේ රෑ සඳවතී’ (සුජාතා), ‘මගෙ හද වෙන පිරි මැදලා’ (ජෝති – ඇන්ජලීන්), ‘පැන පැන එන සඳේ’ (සුජාතා), ‘ඈත වනපෙත සරසාලා’ (සුජාතා), ‘නුපුරුදු හැඟුමකි තෙරපෙන්නේ’ (ජෝති – ඇන්ජලින්), ‘මන මෝහන සුව සාධන’ (ජෝති) මේ ගලගෙදර හක් වෙතින් නිර්මාණය වූ අති සුමියුරු ගීත කිහිපයකි.එදත් අදත් මේ ගී සැමගේ මුවග මුමුනයි. (70 දශකයේ චිත්‍රපට කර්මාන්තයේ පුනරුදයට උරදුන් මේ මියුරු ගීතාවලියේ උරුමක්කාරයාට අද අත්වී ඇති ඉරණම ඛේදජනකය. ඔහුට අද කොළඹට එන්නට කිසිදු ආරාධනාවක් නැත.වර්ණවත් කලා මහෝත්සව බුරුතුපිටින් හරසරින් කොළඹ පැවැත්වෙද්දී හක් පාළු පොල්වත්තක අඳුරු කුටියක තම අතීත මතකය සමරමින් කල් හරී. හක් මට කීවේ අල්ලා දෙවියන් නොහිටින්නට තමා තවත් නම් ජීවතුන් අතර නැති බවයි. හක්ගෙන් සමුගෙන මා කොළඹ ආවේ ‘අනේ මේ මිනිහ ඉන්දියාවෙවත් ඉපදුණා නම්’ යන සිතිවිලි ගොන්නේ තනිවෙමිනි.චන්ද්‍ර ශ්‍රී සෝමසිරි</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=av0911086</link>
    <topic>අපේ ජැකීටත් කතා හැදෙයි</topic>
    <author>සුජීව තේවහෙට්ටිගේ</author>
    <content>මහමඟදී ජීවිතයක් බේරාගත් නයිටිංගේල් දියණියක්පිච්චර් පිස්සාඋපදේශාත්මක කෙටි චිත්‍රපට 14ක් හැදූ ජයන්ත සරත් හෙට්ටිආරච්චිඅපේ ජීවිත බේරා දුන් දෙවියනි ඔබට පින්එදා ‘චන්දන ඇල්ලෙන් නාලා’ ගීතය හැදූ සංගීතවේදියාට ඉන්න තැනක් නෑඅපේ ජැකීටත් කතා හැදෙයිමන්දිරා බේඩ් අනතුරකRHYTHM OF THE MAROON 13 දාපොඩි ජැක්සන්ලා සහ හුණුවටයේ තාත්තලාමගේ කැමැත්තට එයා ඉඩ දීලා තියෙනවාබුදුහිමි වැඩහිටි පින්බර දේශය වැඳ පුදා සිත් පහන් කරගනිමුඅයියා, ඔයා අපිත් එක්ක සෙල්ලම් කරන්න එන්නේ කවද්ද?ටෙලි සිනමා කර්මාන්තයට තිළිණ වන දායාදය ‘රන්මිහිතැන්න’ ටෙලි සිනමා ගම්මානයටයි මහත්තයගේ රස කතාමම පෙම් බඳිමි සිහිනෙන් ඔබෙ සුව විඳිමිමාරාන්තික විය හැකි A (H1N1) ඉන්ෆ්ලුවන්සාවශිව ලිංගය වඳීන පුදන ශුද්ධ භූමිය නගුලේෂ්වරම් කෝවිලමට ලැබුණු කාර් එක ණය බේරන්න විකුණනවාවසර 1300 ක් පැරණි අපූරු අඹු සැමි යුවළක්චතුරිගෙන් නව ආරක නර්තන ප්‍රසංගයක්ශ්‍රී ලාංකේක සුරූපිනියක් මුල් වතාවට බොලිවුඩ් චිත්‍රපටයක ප්‍රධාන චරිතයක් නිරූපණය කරන අයුරු දැන් ඔබටත් නරඹන්නට ලැබෙනවා. සැබවින් ම එය මෙරට බොලිවුඩ් සිනමා රසික රසිකාවියන්ට අමතක නොවන අත්දැකීමක් වේවි.මේ දුර්ලභ අවස්ථාව මෙරට රසික පරපුරට ලැබෙන්නේ ‘ඇලඩින්’ චිත්‍රපටයෙන්. මෙහි ප්‍රධාන චරිතයක් නිරූපණය කරන යුවතිය ජැකලයින් ෆර්නැන්ඩස් බව දැන් ඔබ හොඳින් ම දන්නවා ඇති. ඇය පිළිබඳ උණුසුම් තොරතුරු අප මීට පෙර මේ පිටුවේ ම සටහන් කළා.ජැකලයින් උපන්නේ 1985 ජූනි 12 වැනි දා. සමාජ සේවාවන්ටත් ජැකලයින් ප්‍රිය කරනවා. ඒ නිසා තමයි ඇය ලංකාවේ ක්‍රියාත්මක වූ ස්වේච්ඡා සංවිධානයකට බැඳී දුගී දුප්පත් අය බල ගැන්වීමේ වැඩසටහන්වලට මහත් කැමැත්තකින් සහභාගි වුණේ.2006 වසරේ පැවති ශ්‍රී ලංකා අවිවාහක රූ රැජින (මිස් ශ්‍රී ලංකා) තරගයේ ජය කිරුළ පැලඳුණේ ජැකලයින්ටයි. ඒ නිසා ම ඇයට එම වසරේ පැවති ලෝක අවිවාහක රූ රැජන තරගයටත් ශ්‍රී ලංකාව නියෝජනය කරමින් සහභාගි වීමේ භාග්‍යය උදා වුණා.මේ වනවිට ජැකලයින් බොලිවුඩ් සිනමා ලෝකයේ ජනප්‍රිය තරුවක් බවට පත් ව සිටිනවා. මේ නිසා ම ඇයටත් කට කතාවලට මුහුණදෙන්නට සිදුවෙලා. පසුගිය සතියේ බොලිවුඩ් පුරයේ විද්්‍යුත් මාධ්‍ය කිහිපයක් ම ජැකලයින් ගැන උණුසුම් පුවතක් වාර්තා කර තිබුණා.එයින් කියැවුණේ එක්තරා ඉරිදා සන්ධ්‍යාවකදී ‘ඇලඩින්’ චිත්‍රපටයේ අධ්‍යක්ෂ සුජෝයි සෝෂ් සහ ජැකලයින් සුපිරි අවන්හලකදී හමුවූ බවයි.ඒ විතරක් නොවෙයි. ඔවුන් දෙදෙනා ලොව පුරා ප්‍රකටව තිබෙන එක්තරා අයිස්ක්‍රීම් වර්ගයක රස බලමින් සිටියාය කියලත් ඒ ආරංචිවල සටහන් වී තිබුණා. ඉන්දියාවේ බන්ද්‍රා ප්‍රදේශයේ පිහිටා තිබෙන සුප්‍රසිද්ධ අවන්හලකදීලු මේ දෙදෙනා අයිස් ක්‍රීම් රස බලා ඇත්තේ.මේ සිද්ධිය දැනගත්තා එක්තරා මාධ්‍යවේදියෙකුට හදිසියේ ම ‘ඇලඩින්’ චිත්‍රපටයේ කටයුතු කළ කාර්මික ශිල්පියෙකු මුණ ගැසුණා. අවස්ථාවෙන් ප්‍රයෝජනයක් ගත් මාධ්‍යවේදියා මේ ශිල්පියාගෙන් විමසුවේ අධ්‍යක්ෂ සුජෝයි සහ ජැකලයින් අතර තිබෙන මේ ඇඟෑලුම්කම මොකක්ද කියලයි. එවිට ‘ඇලඩින්’ චිත්‍රපටයේ කාර්මික ශිල්පියා පැවසුවේ මෙන්න මෙහෙම කතාවක්... ජැකලයින් ‘ඇලඩින්’ චිත්‍රපටයේ රඟපාන්න ආවෙ රික්ෂෝ එකෙන්.ටික දවසක් ගියාට පස්සෙ එයා රූපගත කරන තැන්වලට ආවෙ අලුත් ම අලුත් ‘හොන්ඩා සිවික්’ කාර් එකකින්. මං හිතන්නෙ ඒ කාර් එකේ වටිනාකම රුපියල් ලක්ෂ 15 ක් විතර ඇති. ඇත්ත ද බොරු ද මන්දා, සමහරු කියන්නෙ ඔය කාර් එක ජැකලයින්ට අධ්‍යක්ෂ සුජෝයි තෑගි දීපු එකක් කියලයි!”මේ කතාවල ඇත්ත නැත්ත සහසුද්දෙන් ම දැනගන්න ඕනෙ නිසා මාධ්‍යවේදියා ජැකලයින්ටත් කතා කළා.ඇය ඉතාම කැමැත්තෙන් ඔහු සමඟ කතා කළා. “මුලින් ම කියන්න ඕනෙ, ඔය ‘හොන්ඩා සිවික්’ කාර් එක මට සුජෝයිගෙන් තෑගි ලැබුණු එකක් නෙමෙයි කියලා. එහෙම තෑග්ගක් මට ලැබුණේ නැහැ. ඒක අමූලික බොරුවක්.මිනිස්සුන්ට ඕනෙ ඕනෙ හැටියට කටකතා හදන්න පුළුවන්. මේකත් ඒ වගේ කට කතාවක් විතරයි. අයිස් ක්‍රීම් කතාවෙ නම් ඇත්තක් තියෙනවා.හැබැයි එදා මාත් එක්ක හිටියෙ සුජෝයි විතරක් නෙමෙයි. රිටීෂුත් (රිටීෂ් දේශ්මුඛ්) එතන හිටියා. අපි තුන්දෙනාම අයිස් ක්‍රීම් කෑවා. ඉතින් ඒකෙ ඇති වැරැද්ද මොකද්ද?” ජැකලයින් පෙරළා ප්‍රශ්න කළා.ඉන්පසුව ‘ඇලඩින්’ චිත්‍රපටයේ අධ්‍යක්ෂ සුජෝයි සෝෂ් ද මේ ගැන කතා කළ බවයි දැනගන්නට ලැබුණේ. “ජැකලයින් මගේ හොඳ යෙහෙළියක්. අපි සමහර වෙලාවට විනෝද ගමන් එහෙමත් යනවා. හැබැයි ඒ යන්නෙ තවත් යාළුවො ගොඩක් එක්කයි.මේ ළඟදීත් අපි තරු පහේ හෝටලයක තිබුණු ‘ඇලඩින්’ චිත්‍රපටයේ ප්‍රචාරක වැඩසටහනකට සහභාගි වුණා. එහෙම ගමන් බිමන් ගියා ය කියලා අපි අතරෙ ඊට වඩා වෙනස් සම්බන්ධකමක් නැහැ” සුජෝයි තරයේ ම කියා සිටියා.සුජෝයි ළඟදීම තවත් චිත්‍රපට 3 ක් ම අධ්‍යක්ෂණය කරන්නට සූදානම් වෙමින් සිටිනවා. මේ සියලුම චිත්‍රපටවල ප්‍රධාන නිළිය හැටියට රඟපාන්න තෝරා ගෙන ඇත්තේ ජැකලයින්වයි.ඒ වෙනුවෙන්වූ ගිවිසුම් වලට මේ වනවිට අත්සන් තබා ඇති බවයි ඇය පවසන්නේ. කොහොම වෙතත් ඒ චිත්‍රපටවල තොරතුරු තවම හෙළි කළ නොහැකි බවත් ඇය කියා සිටියා.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=av0911087</link>
    <topic>මන්දිරා බේඩ් අනතුරක</topic>
    <author>සුජීව තේවහෙට්ටිගේ</author>
    <content>මහමඟදී ජීවිතයක් බේරාගත් නයිටිංගේල් දියණියක්පිච්චර් පිස්සාඋපදේශාත්මක කෙටි චිත්‍රපට 14ක් හැදූ ජයන්ත සරත් හෙට්ටිආරච්චිඅපේ ජීවිත බේරා දුන් දෙවියනි ඔබට පින්එදා ‘චන්දන ඇල්ලෙන් නාලා’ ගීතය හැදූ සංගීතවේදියාට ඉන්න තැනක් නෑඅපේ ජැකීටත් කතා හැදෙයිමන්දිරා බේඩ් අනතුරකRHYTHM OF THE MAROON 13 දාපොඩි ජැක්සන්ලා සහ හුණුවටයේ තාත්තලාමගේ කැමැත්තට එයා ඉඩ දීලා තියෙනවාබුදුහිමි වැඩහිටි පින්බර දේශය වැඳ පුදා සිත් පහන් කරගනිමුඅයියා, ඔයා අපිත් එක්ක සෙල්ලම් කරන්න එන්නේ කවද්ද?ටෙලි සිනමා කර්මාන්තයට තිළිණ වන දායාදය ‘රන්මිහිතැන්න’ ටෙලි සිනමා ගම්මානයටයි මහත්තයගේ රස කතාමම පෙම් බඳිමි සිහිනෙන් ඔබෙ සුව විඳිමිමාරාන්තික විය හැකි A (H1N1) ඉන්ෆ්ලුවන්සාවශිව ලිංගය වඳීන පුදන ශුද්ධ භූමිය නගුලේෂ්වරම් කෝවිලමට ලැබුණු කාර් එක ණය බේරන්න විකුණනවාවසර 1300 ක් පැරණි අපූරු අඹු සැමි යුවළක්චතුරිගෙන් නව ආරක නර්තන ප්‍රසංගයක්මීට වසර කිහිපයකට පෙර ශ්‍රී ලංකාවේ විකාශය වූ ‘ශාන්ති’ ටෙලිනාට්‍යය ඔබට මතක ඇති. සිංහල දෙබස් කැවූ මේ හින්දි ටෙලිනාට්‍යයේ ශාන්ති ගේ චරිතය රඟපෑවේ මන්දිරා බේඩි.ඇය තවමත් ශ්‍රී ලාංකේක ප්‍රේක්ෂකයන්ගේ නෙත්වලට හුරු පුරුදුයි. ඇය පෙනී සිටින වෙළෙඳ දැන්වීමක් මේ දිනවලත් රූපවාහිනි නාලිකා ඔස්සේ විකාශය වෙනවා.මේ රුවැත්තිය ට පසුගියදා ලොකු කරදරයකට මූණදෙන්න සිද්ධ වුණා. ඇයට හදිසි අනතුරක් සිදුවෙලා. මේ අනතුරට ඇය මුහුණ පෑවේ ‘කලර්ස්’ නම් වූ රූපවාහිනී චැනලය වෙනුවෙන් නිෂ්පාදනය වන ‘කත්‍රන් කි ඛිලාඩි - 2’ නම් වූ වැඩසටහනට පෙනී සිටිද්දීයි.මේ අනතුරින් ඇයගේ දකුණු පාදයේ වළලුකර බිඳී ගිහින්. වහාම ප්‍රතිකාර ලබාගන්නට ගිය මන්දිරාට ශල්‍යකර්මයක් සිදු කළ බවයි ආරංචි.ශල්‍යකර්මයක් සිදුකරන තරමට මන්දිරාගේ පාදයකට හානි සිදුවුණත් ‘කලර්ස්’ රූපවාහිනී ආයතනයේ බලධාරීන් ඇය පිළිබඳව අවධානයක් යොමුකර නැහැ. ඇයව නොසලකා හැරුණු බවයි දැනගන්නට ලැබුණේ.මෙයින් දැඩි කලකිරීමටත් කෝපයටත් පත්වුණු මන්දිරා තමන්ට සිදුවූ හානිය වෙනුවෙන් කිසියම් සහනයක් සලස්වන්නැයි ‘කලර්ස්’ ආයතනයට තම නීතිඥවරයෙකුගේ මාර්ගයෙන් ඉල්ලීමක් කර තිබෙනවා.දින 7 ක් ඇතුළත තමන් වෙත ප්‍රතිචාර ලැබිය යුතු බවත් මන්දිරා එම ඉල්ලීමෙහි සඳහන් කර තිබෙනවා. ‘කලර්ස්’ රූපවාහිනි ආයතනය මන්දිරාගෙන් මෙවැනි නීතිමය බලපෑමක් එල්ලවේ යැයි සිතුවේ නැහැ.නමුත් එම ඉල්ලීම ලැබුණු විගස ‘කලර්ස්’ ආයතනයේ බලධාරීන් දැඩි ලෙස කලබල වී තිබෙනවා.ඔවුන් මේ පිළිබඳව අදහස් දක්වමින් ප්‍රකාශ කළේ මන්දිරාට මේ වෙනුවෙන් වැයවන වෛද්‍ය ප්‍රතිකාර සියල්ලක් ම දැරීමට එකඟවන බවයි.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=av0911088</link>
    <topic>RHYTHM OF THE MAROON 13 දා</topic>
    <author>සුසන්ත</author>
    <content>මහමඟදී ජීවිතයක් බේරාගත් නයිටිංගේල් දියණියක්පිච්චර් පිස්සාඋපදේශාත්මක කෙටි චිත්‍රපට 14ක් හැදූ ජයන්ත සරත් හෙට්ටිආරච්චිඅපේ ජීවිත බේරා දුන් දෙවියනි ඔබට පින්එදා ‘චන්දන ඇල්ලෙන් නාලා’ ගීතය හැදූ සංගීතවේදියාට ඉන්න තැනක් නෑඅපේ ජැකීටත් කතා හැදෙයිමන්දිරා බේඩ් අනතුරකRHYTHM OF THE MAROON 13 දාපොඩි ජැක්සන්ලා සහ හුණුවටයේ තාත්තලාමගේ කැමැත්තට එයා ඉඩ දීලා තියෙනවාබුදුහිමි වැඩහිටි පින්බර දේශය වැඳ පුදා සිත් පහන් කරගනිමුඅයියා, ඔයා අපිත් එක්ක සෙල්ලම් කරන්න එන්නේ කවද්ද?ටෙලි සිනමා කර්මාන්තයට තිළිණ වන දායාදය ‘රන්මිහිතැන්න’ ටෙලි සිනමා ගම්මානයටයි මහත්තයගේ රස කතාමම පෙම් බඳිමි සිහිනෙන් ඔබෙ සුව විඳිමිමාරාන්තික විය හැකි A (H1N1) ඉන්ෆ්ලුවන්සාවශිව ලිංගය වඳීන පුදන ශුද්ධ භූමිය නගුලේෂ්වරම් කෝවිලමට ලැබුණු කාර් එක ණය බේරන්න විකුණනවාවසර 1300 ක් පැරණි අපූරු අඹු සැමි යුවළක්චතුරිගෙන් නව ආරක නර්තන ප්‍රසංගයක්තරු පිරි රැයක්. තරු දිලෙන රැයක්. කුසලතාවන් එළිදැක්වෙන රැයක්. ඒ; මේ මස 13 වැනි සිකුරාදාය. එදින කොළඹ ආනන්දයේ කුලරත්න ශාලාව කුසලතා පිරි දරු දැරියන්ගේ මියුරු නිර්මාණවලින් මෙන්ම ප්‍රවීණ කලාකරුවන්ගේ නිර්මාණවලින් ද ආලෝකවත්වනු ඇත.කොළඹ ආනන්ද විද්‍යාලයේ සංගීත කවය 4 වැනි වරට ඉදිරිපත් කරනු ලබන මියුරු ගායන වාදන ඇතුළත් ප්‍රසංගය සඳහා දැන් සියල්ල සූදානම්ය. එම ප්‍රසංගය නම් කොට ඇත්තේ Rhythm of the maroon නමිනි.මීට වසර 4 කට පෙර මෙම ප්‍රසංගය ආරම්භ වූයේ ආනන්දීය සිසු දරුවන්ගේ කලා කුසලතා එළිදැක්වීම උදෙසාය. එම පරමාර්ථය බෙහෙවින් සාර්ථක වී ඇත. මේ මස 13 වැනිදා සවස 4.30 ට ආරම්භ වන මෙවර ප්‍රසංගයට දිවයිනේ ජනපි‍්‍රය ගායක ගායිකාවන් රැසක්ම සහභාගිවීමට නියමිතය.Rhythm of the maroon ප්‍රසංගයේ විශේෂත්වය වනුයේ මෙය සම්පූර්ණයෙන්ම සජීවී සංගීත ප්‍රසංගයක් වීමය. පටිගත කරන ලද සංගීතය භාවිතා නොවීමය. එසේම මෙවර ප්‍රසංගය වෙනත් වසරවල ප්‍රසංගවලට වඩා වෙනස් එකක් වනු ඇත. ඒ; මෙවර ශෛලීන් ගණනාවකට සංගීත, නැටුම් නිර්මාණ ඉදිරිපත් කිරීමට සූදානම් කොට ඇති නිසාය.මෙම ප්‍රසංගය උසස් සංගීතයකට, කලාවකට පාසල් දරුවන් මෙන්ම සමාජය ද හුරු කරවීමේ මූලික අරමුණ පෙරදැරිව සංවිධානය කරන ලද්දකි. මෙවර ප්‍රසංගය සඳහා දේවි බාලිකා විද්‍යාලය, අනුලා විද්‍යාලය ඇතුළු පාසල් ගණනාවකම සිසුවියන් නර්තනයෙන් දායක වීමට නියමිතය.මෙම ප්‍රසංගයේ සංවිධාන කටයුතු සහ පුහුණු කිරීම් සදහා උරදී ක්‍රියා කරන්නේ විද්‍යාලයේ සංගීතය භාර ආචාර්ය කේ.එම්. රත්නපාල මහතා සහ සංගීත කවයේ සභාපති මේනුක රද්දල්ගොඩ යන මහත්වරුන්ය.සුසන්ත</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=av0911089</link>
    <topic>පොඩි ජැක්සන්ලා සහ හුණුවටයේ තාත්තලා</topic>
    <author>කේ.සී.ජේ. රත්නායක</author>
    <content>මහමඟදී ජීවිතයක් බේරාගත් නයිටිංගේල් දියණියක්පිච්චර් පිස්සාඋපදේශාත්මක කෙටි චිත්‍රපට 14ක් හැදූ ජයන්ත සරත් හෙට්ටිආරච්චිඅපේ ජීවිත බේරා දුන් දෙවියනි ඔබට පින්එදා ‘චන්දන ඇල්ලෙන් නාලා’ ගීතය හැදූ සංගීතවේදියාට ඉන්න තැනක් නෑඅපේ ජැකීටත් කතා හැදෙයිමන්දිරා බේඩ් අනතුරකRHYTHM OF THE MAROON 13 දාපොඩි ජැක්සන්ලා සහ හුණුවටයේ තාත්තලාමගේ කැමැත්තට එයා ඉඩ දීලා තියෙනවාබුදුහිමි වැඩහිටි පින්බර දේශය වැඳ පුදා සිත් පහන් කරගනිමුඅයියා, ඔයා අපිත් එක්ක සෙල්ලම් කරන්න එන්නේ කවද්ද?ටෙලි සිනමා කර්මාන්තයට තිළිණ වන දායාදය ‘රන්මිහිතැන්න’ ටෙලි සිනමා ගම්මානයටයි මහත්තයගේ රස කතාමම පෙම් බඳිමි සිහිනෙන් ඔබෙ සුව විඳිමිමාරාන්තික විය හැකි A (H1N1) ඉන්ෆ්ලුවන්සාවශිව ලිංගය වඳීන පුදන ශුද්ධ භූමිය නගුලේෂ්වරම් කෝවිලමට ලැබුණු කාර් එක ණය බේරන්න විකුණනවාවසර 1300 ක් පැරණි අපූරු අඹු සැමි යුවළක්චතුරිගෙන් නව ආරක නර්තන ප්‍රසංගයක්මාක් ලෙස්ටර්, මයිකල් ජැක්සන් ගේ දිගුකාලීන මිතුරෙකි.සිනමා නළුවකු හා වෛද්‍ය චිකිත්සකයකු වන හෙතෙම පැරිස් නම් දැරිය ගේ ජීව විද්‍යාත්මක පියා තමා බව කියයි. 11 හැවිරිදි පැරිස්, මයිකල් ජැක්සන් ගේ ආදරණීය දියණිය යි.මිය ගිය ජැක්සන්ට සාක්ෂි දිය නොහැකි මුත් ඩී.එන්.ඒ. පරීක්ෂණයකට මුහුණ දී පැරිස් ගේ පියා තමා බව ඔප්පු කිරීමට සූදානම් බව ද මාක් ලෙස්ටර් අභියෝග කරයි.මේ ප්‍රවෘත්තියට සමාන්තරව පැරිස් ජැක්සන්ට හිමිකම් කියන තවත් පියෙක් හඬ අවදි කෙළේ ය. ඔහු චර්ම රෝග විශේෂඥයකු වන ආර්නි ක්ලෙයින් ය. වසර 25 කට අධික කාලයක සිට මයිකල් ජැක්සන් ගේ සමීපතම මිතුරෙකු ලෙස සිටි ඔහු කෝටිපතියකු හා සමලිංගිකයකු ලෙස ප්‍රකට ය.මොහු පවසන පරිදි පැරිස් පමණක් නොව මයිකල් ජැක්සන් ගේ තවත් දරුවකු වන පි‍්‍රන්ස් ගේ ජීව විද්‍යාත්මක පියා වන්නේ ද ආර්නි ක්ලෙයින් ය.මේ ළමයින් පිළිබඳ අතිශය රහසිගත තොරතුරු පෞද්ගලික බැංකුවක සුරක්ෂිතව ඇති බවත් අවශ්‍ය මොහොතේදී ඒවා ප්‍රසිද්ධ කරන බවත් ක්ලෙයින් පවසා ඇත.මේ නිර්මාණය වන්නේ තවත් හුණුවටයේ කතාවක් ද? එදා දරුවා දෙපසට ඇද්දේ ‘අම්මලා’ දෙදෙනෙකි. අද ජැක්සන්ගේ් දරුවන් දෙපසට අදින්නේ ‘පියවරුන්’ දෙදෙනෙකි.මයිකල් ජැක්සන් මිය යෑමට පෙර අන්තිම කැමැති පත්‍රයක් ලියා තිබිණ. ඒ අනුව දරුවන් ගේ නීත්‍යානුකූල බාරකාරත්වය පැවරුණේ ඔහු ගේ මව වූ 79 හැවිරිදි කැතරින් ජැක්සන්ට ය.ඇය ජැක්සන් ගේ දරුවන් ලෝකයෙන් හුදෙකලා කොට ඇති බවට ‘පියවරු’ දෙදෙනාම පොදුවේ චෝදනා කරති. මයිකල් ජැක්සන් දෙවරක් විවාහ වූයේය. එල්විස් ප්‍රෙස්ලි ගේ දියණිය ලීසා මාරී සමඟ පැවති විවාහ ජීවිතය කෙටි කාලයකින් හමාර විය.අනතුරුව ඔහු විවාහ වූයේ ඩෙබි රෝ නම් සාත්තු සේවිකාවක සමඟ ය. ඇය වෛද්‍ය ආර්නි ක්ලෙයින් ගේ වෛද්‍ය මධ්‍යස්ථානයේ සේවය කරමින් සිටින අතරතුර මයිකල් ජැක්සන් සමඟ හාද වූ බැව් පැවසෙයි. ඩෙබි රෝට දාව දරුවන් දෙදෙනකු බිහි වූ අතර පැරිස් ගේ මව වන්නේ ද ඇයයි.”... මම මුලින් ම ජැක්සන්ව හඳුනා ගත්තේ 1981 දීයි. ලන්ඩනයේ මොන්ටිකාමි හෝටලයේ ජැක්සන් ගේ කාමරයේ හමුවුණු අපි බොහෝ වේලා කතා බහ කළා. එදා ඉඳන් අපි දිගුකාලීන මිතුරන් වුණා.1996 දී ජැක්සන් මට කිව්වා පියෙක් හැටියට පවුලක් හදා ගන්න ඕනෑය කියලා. එයා මගෙන් ශුකාණු සාම්පලයක් ඉල්ලුවා. මම එක පයින් කැමැති වුණා...” යි මාක් ලෙස්ටර් පවසයි.වෛද්‍ය ආර්නි ක්ලෙයින් සමග ජැක්සන්මේ සිද්ධියෙන් පසුව මාක් ලෙස්ටර් එංගලන්තයේ පෞද්ගලික රෝහලකට ගොස් වෛද්‍ය පරීක්ෂණයකට භාජනය වී ඇත. එයින් දින කිහිපයකට පසුව එම වෛද්‍ය මධ්‍යස්ථානයේදී ම තම ශුකාණු සාම්පල ලබා දුන් බවත් ඔහු තොරතුරු අනාවරණය කරයි.”... මගේ දුව හැරියට් ගේ වයස අවුරුදු 15 යි. දැන් පැරිස් ගේ වයස අවුරුදු 11 යි. බලන්න මේ දෙන්නා අක්කයි නංගියි වගේ. දෙන්නට ම තියෙන්නේ නිල්පාට ඇස්. මුහුණේ පෙනුම, පාට හාත්පසින් ම සමානයි”... යැයි මාක් ලෙස්ටර් පෙන්වා දෙන්නේය.මයිකල් ජැක්සන් හා මාක් ලෙස්ටර් අතර පැවති මිතුදම කෙසේද යත්, ජැක්සන් ගේ දරුවන් සමඟ සාප්පු සවාරි යෑමත් ඔවුන් සර්කස් සංදර්ශන නැරඹීමටත් රැගෙන ගොස් ඇත්තේ ලෙස්ටර්ය.”... අපේ පවුල් දෙක සමහර අවස්ථාවල එකට මුණ ගැහෙනවා. ළමයින් සෙල්ලම් කරන කොට හොඳට පෙනුණා පැරිස් හා හැරියට් අක්කයි – නංගියි වගේ කියලා” යි මාක් තව දුරටත් පවසයි.මාක් ලෙස්ටර් පවසන පරිදි; ඔහු මේ රහස පණ මෙන් ආරක්ෂා කර ගෙන ඇත. තම බිරිඳටවත් ඒ බව පවසා නැත.”මයිකල් ජීවතුන් අතර හිටියා නම් කවදාවත් මම මේ රහස හෙළි කරන්නේ නෑ. නමුත් අද ඒ දරුවන් දුක් විඳිනවා. කැතරින්ට බෑ මේ ළමයින්ට ආදරය සෙනෙහස දෙන්න. මම එදා නම් මේ දරුවොත් එක්ක කතා බහ කළා. අද ටෙලිෆෝන් කරන්නවත් ඊ මේල් පණිවිඩයක් යවන්නත් ඉඩක් නෑ. කැතරින් ළමයින්ව අපෙන් දුරස්ථ කරලා.ඒකයි මම බැරිම තැන මේ තීරණය ගත්තේ” යි ලෙස්ටර් හේතු පාඨ ඉදිරිපත් කෙළේය. මාක් ලෙස්ටර් අනාවරණය කරන පරිදි මයිකල් ජැක්සන් සමලිංගික සේවනයට ඇබ්බැහිවූවෙකු නොවේ.ජැක්සන් නිර්ලිංගිකයකුව සිටි බව ඔහු කියයි. ජීව විද්‍යාත්මකව පියෙකු වීමට ශක්‍යතාවක් නො තිබූ මුත් ජැක්සන් සැබවින් ම ආදර්ශවත් ආදරණීය පියකු ලෙස දරුවනට සංග්‍රහ කළ බවත් දරුවන් තම පණ සේ සැලකූ බවත් මාක් ලෙස්ටර් පෙන්වා දී තිබිණ.මේ අතර වෛද්‍ය ආර්නි ක්ලෙයින් පවසන්නේ ද ඊට සමාන කතාවකි.මාර්ක් ලෙස්ටර් සමග ජැක්සන්”මයිකල් ජීවතුන් අතර හිටියා නම් මේ රහස රහසක් හැටියට තියා ගන්න තිබුණා. ඔහු ගේ මරණයෙන් පසුවත් මම ඉවස ගෙන හිටියා. තමන් ගේ තාත්තා ගැන දරුවන්ට තිබුණු ආදරය නැතිවෙයි කියලා මම බය වුණා. ඒ ;ලීකය කඩාදාන්න මම අකැමැතියි.නමුත් කිසිම විකල්පයක් නෑ. කැතරින් මේ දරුවන් සහ අපි අතර තිබුණ සම්බන්ධය කඩා දැම්මා. ළමයින්ට ටෙලිෆෝන් කරන්වත් ඉඩ දුන්නේ නෑ. මම තීන්දුවක් ගත්තේ ඒ නිසයි” යි ආර්ෆි ක්ලෙයින් පවසයි.මාක් ලෙස්ටර් කියන පරිදි පැරිස් ගේ ජීව විද්‍යාත්මක පියා ඔහු ය. එහෙත් වෛද්‍ය ක්ලෙයින් තර්ක කරන්නේ පැරිස් පමණක් නොව පි‍්‍රන්ස් ද තම ශුකාණුවලින් උපන් දරුවන් බවයි. මේ දරුවන් ගේ මව වන ඩෙබි රෝ ඒ පිළිබඳව යමක් දැන සිටියේ ද යන බව මෙතෙක් අනාවරණය වී නැත.පිටස්තරින් ගත් ශුකාණු තැන්පත් කිරීමෙන් එම දරුවන් උපන් බව ඈ දැන සිටිය ද ඒ ශුකාණු සැබවින් ම කාගේ ද යන බව ඈ කිසිසේත් නො දැන සිටි බවට ද මත පළ වී තිබේ. ඩෙබ් රෝ ද කැතරින් සමඟ අධිකරණයේදී ගැටුණා ය. ඈ එයින් කිසියම් ජයග්‍රහණයක් ලැබුවේ වසරකට හතර වරක් තම දරුවන් බැලීමට යෑමේ අවසරය ලබා ගනිමිනි.මයිකල් ජැක්සන් ගේ දරුවන් ගේ ජීව විද්‍යාත්මක පියවරුන් තමන් බව කියමින් වෛද්‍ය ආර්නි ක්ලෙයින් හා මාක් ලෙස්ටර් ඉදිරිපත් වීම ජැක්සන් පවුලට හිසරදයක් වී ඇති බවත් ඔවුන් කිසියම් භීතියකට පත්ව ඇති බවත් විදෙස් ප්‍රවෘත්ති සේවා වාර්තා කොට තිබිණ. අතරමැදි සමාදානයකට තුන් පාර්ශ්වය අතර සංවාදයක් හට ගෙන නැති මුත් මාක් ලෙස්ටර් හා වෛද්‍ය ක්ලෙයින් පවසා තිබෙන්නේ වෛද්‍ය හා නීති පරීක්ෂණවලට භාජනය වී ඇත්ත අනාවරණය කිරීමට තමන් සූදානම් බවයි.ජැක්සන් ගේ දරුවන් වෙනුවෙන් මෙසේ ජීව විද්‍යාත්මක පියවරුන් බව කියන පිරිමින් දෙදෙනකු සටනට පිවිස සිටින මුත් ඒ දරුවන් ගේ නියම මව ලෙස සැලකෙන ඩෙබ් රෝ නිහඬය. ඇයට දරු කැක්කුමක් නැද්ද? දරු කැක්කුමක් තිබුණ ද ඇයට කිසිවක් කළ නොහැක.අක්කයි නංගියි ? පැරිස් සහ හැරියට්විශාල මුදලක් ලබා ගෙන දරුවන් ගේ අයිතිය අත හැරීමට ඩෙබී රෝ ගිවිසුමක් අස්සන් කැර තිබීම ඊට හේතුවයි. ඒ අඩුව පුරවන්නටදෝ දැන් ‘තාත්තලා’ හුණුවටය මැදට පැමිණ සිටිති.කැතරින්ට එරෙහිව මාක් ලෙස්ටර් සටන් වදිනු ඇති අතර ඔවුන් දෙදෙනාට ම එරෙහිව වෛද්‍ය ආර්නි ක්ලෙයින් අවි එසවීමට සූදානම් ය. නූතන හුණුවටයේ කතාව තුන්කොන් සටනකි.මේ හැබෑ දරු දුකද? නැතිනම් මුදල්ද? යන ප්‍රශ්නයත් බොහෝ දෙනා මතු කරති. මයිකල් ජැක්සන් ගේ බූදලයෙන් වැඩි ම කොටස වෙන් කොට තිබුණේ දරුවන් තිදෙනාටය.ජැක්සන් පවුලට මුදල් හදිසිය තිබූ බැව් අනාවරණය වූයේ මයිකල් මිය ගොස් පැයක්වත් ගත වීමට පෙරය. එක් ජැක්සන් නෝනා කෙනෙකු පැමිණ වටිනා බඩු භාණ්ඩ පටවා ගෙන ගියාය.තවත් ජැක්සන් නෝනා කෙනෙක් අසා තිබුණේ මුදල් හංගලා තිබුණේ කොතැනද? යනුයි. මෙයට පිළිතුරු දුන් මයිකල් ගේ නිවසේ බාරකාරිය වූ ග්‍රේස් වරම්බා පවසා තිබුණේ “ඔව් ඒ සල්ලි කුණු දාන භාජනයේ හෝ ගෙයි පාපිස්ස යට තිබිය හැකි” බවයි. එහෙම ඇසූ අයට අද මොන දරු දුකක් ද කියා ප්‍රශ්න කිරීමත් යුක්ති යුක්තය.කේ.සී.ජේ. රත්නායක</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=av09110810</link>
    <topic>මගේ කැමැත්තට එයා ඉඩ දීලා තියෙනවා</topic>
    <author>හේමාලි විජේරත්න ඡායාරූපය - ටෙනිසන් එදිරිසිංහ</author>
    <content>මහමඟදී ජීවිතයක් බේරාගත් නයිටිංගේල් දියණියක්පිච්චර් පිස්සාඋපදේශාත්මක කෙටි චිත්‍රපට 14ක් හැදූ ජයන්ත සරත් හෙට්ටිආරච්චිඅපේ ජීවිත බේරා දුන් දෙවියනි ඔබට පින්එදා ‘චන්දන ඇල්ලෙන් නාලා’ ගීතය හැදූ සංගීතවේදියාට ඉන්න තැනක් නෑඅපේ ජැකීටත් කතා හැදෙයිමන්දිරා බේඩ් අනතුරකRHYTHM OF THE MAROON 13 දාපොඩි ජැක්සන්ලා සහ හුණුවටයේ තාත්තලාමගේ කැමැත්තට එයා ඉඩ දීලා තියෙනවාබුදුහිමි වැඩහිටි පින්බර දේශය වැඳ පුදා සිත් පහන් කරගනිමුඅයියා, ඔයා අපිත් එක්ක සෙල්ලම් කරන්න එන්නේ කවද්ද?ටෙලි සිනමා කර්මාන්තයට තිළිණ වන දායාදය ‘රන්මිහිතැන්න’ ටෙලි සිනමා ගම්මානයටයි මහත්තයගේ රස කතාමම පෙම් බඳිමි සිහිනෙන් ඔබෙ සුව විඳිමිමාරාන්තික විය හැකි A (H1N1) ඉන්ෆ්ලුවන්සාවශිව ලිංගය වඳීන පුදන ශුද්ධ භූමිය නගුලේෂ්වරම් කෝවිලමට ලැබුණු කාර් එක ණය බේරන්න විකුණනවාවසර 1300 ක් පැරණි අපූරු අඹු සැමි යුවළක්චතුරිගෙන් නව ආරක නර්තන ප්‍රසංගයක්පියුම් පුරසිංහසම්පත් ආදරේ කරන්නෙ තුෂාරාට. ඒ වුණාට සෝනියාට ඕන සම්පත් ගේ ආදරේ ඇය ළඟට ගන්න. සෝනියා ඒකට නොගන්න උත්සාහයක් නෑ. අන්තිමේදි දිනන්නේ නම් සෝනියා නෙමෙයි. තුෂාරායි. මේ තුෂාරයි සෝනියයි දෙන්නම අපිට මුණ ගැසුණෙ මේ දිනවල තිරගත වෙන සහන් විජේසිංහ ගේ ‘තුෂාරා’ නව නිෂ්පාදනයෙන්. අද අපේ කතා බහට එක්වුණේ ‘තුෂාරා’ චිත්‍රපටයේ සෝනියා ගේ චරිතය නිරූපණය කරන පියුම් පුරසිංහයි.ඔබ ‘තුෂාරා’ චිත්‍රපටයේ ‘සෝනියා’ වුණේ කොහොම ද?“ඒක මට සහන් විජේසිංහ ගෙන් ලැබුණු ආරාධනාවක්. ‘තුෂාරා’ චිත්‍රපටය කලක් අතිශයින්ම ජනපි‍්‍රය වුණු චිත්‍රපටයක්. ඒ නිසා මමත් කැමැති වුණා එහි නව නිෂ්පාදනයේ රඟපාන්න.”‘සෝනියා’ ඔබට අභියෝගයක් වුණේ නැත්ද?“ඇයි නැත්තේ. ඒක මට ඇත්තටම අභියෝගයක්. ‘තුෂාරා’ මුල් කෘතියේ මේ චරිතය රඟපාලා තිබුණේ සෝනියා දිසානායක මහත්මිය. ඇය වැනි ප්‍රවීණ නිළියක් රඟපාපු චරිතයක් මම සාර්ථකව කරන්නේ කොහොමද කියන අභියෝගය මට තිබුණා.නමුත් මේ චිත්‍රපටයේ මුහුරත් එක දවසෙදි මට සෝනියා දිසානායක මහත්මිය මුණ ගැසුණා. ඊට කලින් ඇය මගේ රඟපෑම් දැකලත් තිබුණා. එදා ඇය මම මුණ ගැසුණු වෙලාවේ කිව්වා ‘ඔයාට මේ චරිතය කරන්න බැරිවෙන්නෙ නෑ’ කියලා. ඇත්තටම ඇගේ වචනය එදා මට ලොකු ධෛර්යයක් වුණා.”ඔබ ‘තුෂාරා’ මුල් කෘතිය නැරඹුවා ද?“චිත්‍රපටයට කතා කරන කොටත් මම ‘තුෂාරා’ නරඹලා තිබුණා. නමුත් එහි චරිත ගැන මට ඒ තරම් මතකයක් තිබුණෙ නෑ. ඒ හින්දා රඟපාන්න ඉස්සර ආයෙත් මම ‘තුෂාරා’ නැරඹුවා. ඒ සැරේ නම් සෝනියා ගේ චරිතය දිහා මම අවධානයෙන් බලා හිටියා.චිත්‍රපටය රූගත කරත්දි සිදුවුණු අමතක නොවන අත්දැකීම් ඔබට ඇති?අමතක නොවනම සිද්ධිය තමයි අශ්වයා පිට යන එක. ඒ වෙනකොට මම ජීවිතේටම අශ්වයෙක් පිට ගිහින් තිබුණේ නෑ. ඒ හින්දා මුලින්ම අශ්වයා පිට යන්න පුරුදු වෙන්න වුණා. එක පාරටම අශ්වයා පිටට නගින කොට මට ලොකු බයක් දැනුණා. පස්සෙ පස්සෙ ඒක හරි ගියා.”දැන් හොඳ ප්‍රතිචාර ලැබෙනව ද?“ඔව්. ගොඩාක් අය කියනවා චරිතයට සාධාරණයක් කරල තියනව කියලා. ප්‍රතිචාර දක්වලා බොහෝ දෙනෙක් දුරකථන ඇමතුම් පවා දෙනවා.”ඔබ මේ දිනවල ‘ඉතිං ඊට පස්සෙ’ ටෙලි නාට්‍යයේත් ආදරවන්තියකගේ චරිතය නිරූපණය කරනවා?ආදරවන්තියකට වඩා මට හිතෙන්නේ දුෂ්ට චරිතයක් කියලා. ඒ මොකද ‘තුෂාරා’ චිත්‍රපටයෙත් මම තුෂාරාට එරෙහි වෙනවා. ‘ඉතිං ඊට පස්සෙ’ ටෙලි නාට්‍යයෙත් දේදුනුට එරෙහි වෙනවා. දැන් මට හිතිලා තියෙන්නෙ මම දුෂ්ට චරිතවලට කොටු වෙලා ද කියලත්. ආයෙනම් මම දුෂ්ට චරිත රඟපාන්නෙ නෑ. චරිත බාර ගනිත්දි ටිකක් හිතලා බලනවා. රංගනය වෙන පැත්තකට යොමු කරන්න කැමැතියි.ඔබ නිළියක් වුණු එක ගැන මොකද හිතෙන්නේ?“මටත් පුදුමයි. මම කවදාවත් නිළියක් වෙන්න බලාපොරොත්තුවෙන් හිටි කෙනෙක් නොවෙයි.පුංචි කාලේ ඉඳන්ම මගේ කැමැත්ත තිබුණේ නර්තනයට. නමුත් අහම්බෙන් වගේ ‘නිලංජනා’ ටෙලි නාට්‍යයේ රංගනයට එක්වීමෙන් තමයි මම නිළියක් වුණේ.”දැන් දිගටම රංගනයේ යෙදෙනවා ද?“ඉදිරියට හොඳ නිර්මාණ ලැබුණොත් දිගටම කරන්න බලාපොරොත්තු වෙනවා. ඉදිරියේදී තව චිත්‍රපට දෙකකටත් කතා කරලා තිබෙනවා.රංගන කටයුතුවලට ගෙදරින් සහයෝගයක් ලැබෙනව ද?ඔව්. උපරිම සහයෝගයක් ලැබෙනවා. මගේ අම්මා, නංගි, මේ හැම දෙනෙක්ම කැමැතියි මම රඟපානවට.ඔබ තිරයේ පෙම් කරනව වගේම සැබෑ ජීවිතෙත් ඔබට ආදරය පිළිබඳ අත්දැකීම් ඇති?ඔව්. ආදරය පිළිබඳ අත්දැකීම් මට තිබෙනවා.ඒ කියන්නේ ඔබට පේ‍්‍රමවන්තයෙක් ඉන්නවා?ඔව්. ඔහු කලාවට සම්බන්ධ කෙනෙක් නම් නොවෙයි.ඔබ කලාවට සම්බන්ධ වෙනවට ඔහු කැමැති ද?වැඩියම කැමැත්තක් නෑ. නමුත් මම කැමැති නිසා මගේ කැමැත්තට ඉඩ දීලා තිබෙනවා.එහෙමනම් විවාහයෙන් පසුව ඔබට කලාවෙන් ඈත්වෙන්න වේවි?ඒ ගැන දැන්ම කියන්න බෑ. විවාහයත් තව දැන්ම කෙරෙන්නෙ නෑ. තව අවුරුදු තුනක් වත් යයි විවාහ වෙන්න.හේමාලි විජේරත්න ඡායාරූපය - ටෙනිසන් එදිරිසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=av09110811</link>
    <topic>බුදුහිමි වැඩහිටි පින්බර දේශය</topic>
    <author>චන්දන දයා සිරිවර්ධන</author>
    <content>මහමඟදී ජීවිතයක් බේරාගත් නයිටිංගේල් දියණියක්පිච්චර් පිස්සාඋපදේශාත්මක කෙටි චිත්‍රපට 14ක් හැදූ ජයන්ත සරත් හෙට්ටිආරච්චිඅපේ ජීවිත බේරා දුන් දෙවියනි ඔබට පින්එදා ‘චන්දන ඇල්ලෙන් නාලා’ ගීතය හැදූ සංගීතවේදියාට ඉන්න තැනක් නෑඅපේ ජැකීටත් කතා හැදෙයිමන්දිරා බේඩ් අනතුරකRHYTHM OF THE MAROON 13 දාපොඩි ජැක්සන්ලා සහ හුණුවටයේ තාත්තලාමගේ කැමැත්තට එයා ඉඩ දීලා තියෙනවාබුදුහිමි වැඩහිටි පින්බර දේශය වැඳ පුදා සිත් පහන් කරගනිමුඅයියා, ඔයා අපිත් එක්ක සෙල්ලම් කරන්න එන්නේ කවද්ද?ටෙලි සිනමා කර්මාන්තයට තිළිණ වන දායාදය ‘රන්මිහිතැන්න’ ටෙලි සිනමා ගම්මානයටයි මහත්තයගේ රස කතාමම පෙම් බඳිමි සිහිනෙන් ඔබෙ සුව විඳිමිමාරාන්තික විය හැකි A (H1N1) ඉන්ෆ්ලුවන්සාවශිව ලිංගය වඳීන පුදන ශුද්ධ භූමිය නගුලේෂ්වරම් කෝවිලමට ලැබුණු කාර් එක ණය බේරන්න විකුණනවාවසර 1300 ක් පැරණි අපූරු අඹු සැමි යුවළක්චතුරිගෙන් නව ආරක නර්තන ප්‍රසංගයක්බුද්ධගයාවේ ජය ශ්‍රී මහා බෝධීන් වහන්සේදිවියක පැතුම්, ප්‍රාර්ථනා බොහොමයකි. ඒ අතරින් බෞද්ධයකුගේ ජීවන ගමනේ ඇති උත්තරීතර පැතුම බුදුන්වහන්සේ ගේ ශ්‍රී පාද ස්පර්ශය ලද දඹදිව වැඳ පුදා ගැනීම ය.‘මිහින් ලංකා’ ගුවන් සේවය නිසා දින එකොළහකින් බුදුන් උපන් දේශය වන්දනා කිරීමේ භාග්‍යය අද ශ්‍රී ලාංකේය බැතිමතුනට උදාවී ඇත.මේ ‘මිහින් ලංකා’ ගුවන් සේවය සෑම සතියකම ඉරිදාට බුද්ධගයාව බලාත් සෑම බදාදා දිනකම බරණැස දක්වාත් සිය ගුවන් ගමන් සිදුකරන නිසා මගීන්ට වඩාත් පහසුවක් සැලසී ඇත.අපරිමිත ලෝක ධාතුව තුළ සම්‍යක් සම්බුදුවරයකුට වඩා උසස් අයකු ද, සමාන අයකු ද නොමැත. සමාන වෙතොත් ඒ තවත් එවැනි ම සම්බුදුවරයකුට පමණි. එවන් දුර්ලභ වූ, එවන් මහෝත්තමයකුගේ උපත සිදුවූ ලුම්බිණිය මිහිතලය මත පිහිටියා වූ පවිත්‍ර, උත්තරීතර, අතිපූජනීය ස්ථානයකි. එවැනි ස්ථානයක වටිනාකම අන් කිසිදු ස්ථානයකට සමකළ නොහැකි ය.ජීවමාන බුදුන් වහන්සේ වැඩ සිටිනවා හා සමාන ස්ථාන සතරක් ගැන උන්වහන්සේ මහා පරිනිබ්බාන සූත්‍රයේ දේශනාකොට ඇත. සිදුහත් බෝසතාණන් උපන් ලුම්බිණිය, බුද්ධත්වයට පත් බුද්ධගයාව, මංගල ධර්මදේශනය පැවැත්වූ බරණැස ඉසිපතන මිගදාය හා පිරිනිවන් පා වදාළ කුසිනාරා නුවර එම ස්ථාන සතරයි.ලෝකයේ සෑම දෙසකම සිටින බෞද්ධයන් මේ සතර ස්ථාන වන්දනාමාන කිරීම මූලික කොට බුදුන්වහන්සේගේ පාද ස්පර්ශය ලැබූ සුවිශේෂී ස්ථාන දැක වැඳ පුදා ගැනීමට යාම දඹදිව වන්දනාව ලෙස සැලකේ.බුද්ධගයා විහාරයේ ඇති භූමිස්පර්ශ මුද්‍රාවෙන් යුත් රන් ආලේපිත බුද්ධ ප්‍රතිමාවඅපේ රටේ අනුරාධපුරයේ වන්දනාවේ ගොස් සියලු අටමස්ථාන එක් දිනකින් වන්දනාමාන කර පැමිණිය හැකි ය. එහෙත් දඹදිව වන්දනාව එසේ කළ නොහැකි ය.ඒ සඳහා දින ගණනාවක කාලයක් මිඩංගු කිරීමට සිදුවේ. අප ලියන විට හා කියන විට මේ බුදු පහස ලැබූ ස්ථාන එක ළඟ පිහිටියා වූ හැඟීමක් ඇති වුව ද ඒවා ඉන්දියාවේ පිහිටා ඇත්තේ එක් ස්ථානයක සිට අනෙක් ස්ථානයට සැතපුම් දෙසීයකට තුන්සීයකට හෝ ඊටත් වැඩි දුරකිනි.සිදුහත් කුමාර උත්පත්තිය සිදුවූ ලුම්බිණී සල්උයන පිහිටා තිබෙන්නේ නේපාලයේ ය. එම ස්ථානය වන්දනා මාන කිරීම සඳහා නේපාලයට ඇතුළුවීමට ඉන්දීය දේශ සීමාවේදී වීසා ලබා ගත යුතු ය.බුද්ධත්වයට පත් උතුම් වූ වජ්‍රාසනය හා ශ්‍රී මහා බෝධිය පිහිටි බුද්ධගයාව ඇත්තේ ඉන්දියාවේ උත්තර ප්‍රදේශයේ ගයා නගරයේ ය.බුදු රජාණන් වහන්සේ පස්වග තවුසන්ට ප්‍රථම ධර්මදේශනය පැවැත්වූ බරණැස මිගදාය පිහිටියේ ගයා නගරයේ සිට කි.මී. 253 ක දුරිනි. බුදුන් වහන්සේ පිරිනිවන් පෑ කුසිනාරා නුවර මල්ල රජදරුවන්ගේ උපවත්තන සල්උයන පිහිටියේ විශාලා මහනුවර සිට කි.මී. 240 ක දුරිනි.දඹදිව යාම සඳහා නියමිත කාලයක් ඇත. ඒ සඳහා අධික රස්නය හා ශීතල නොමැති කාලයක් විය යුතු ය. මේ සඳහා සුදුසු කාලය ලෙස අගෝස්තු සිට දෙසැම්බර් දක්වා හා පෙබරවාරි සිට අප්‍රේල් දක්වා අතර කාලය වඩාත් සුදුසු ය. ශීත දේශගුණයකට අකැමැති අයට මාර්තු, අගෝස්තු, සැප්තැම්බර්, ඔක්තෝබර් සුදුසුවේ.නුවර පේරාදෙණිය ප්‍රදේශවල පවතින දේශගුණයකට කැමැති අයට පෙබරවාරි හා නොවැම්බර් මාස සුදුසුවේ. දෙසැම්බර් මාසය බණ්ඩාරවෙල පවතින දේශගුණයක් පවතී. මෙහිදී තමන් කැමැති දේශගුණ වටා පිටාවක් ඇති කාලයක් මෙම වන්දනාව සඳහා යොදා ගත හැකි ය.ධම්මික ස්තූපයමේ වන්දනා ගමන ආකාර කීපයකින් සිදු කළ හැකි ය. කොළඹ සිට මදුරාසියට ගුවනින් පැමිණ එතැන සිට දුම්රියෙන් හා බස් රථවලින් ගොස් සියලු සිද්ධස්ථාන වැද පුදා ගත හැකි ය.එසේ නැතහොත් කොළඹ සිට බුද්ධගයාවට හෝ දිල්ලියට ගුවනින් විත් එතැන සිට බස් රථ මගින් ගොස් සියලු සිද්ධස්ථාන වැඳ පුදා ගත හැකි ය. තවද කොළඹ සිට බරණැසට ගුවනින් ගොස් එතැන සිට දුම්රියෙන් හා බස් රථවලින් ගොස් වන්දනාමාන කළ හැකි ය.මීට සති දෙක තුනකට උඩ දී මම දින එකොළහක් පුරා බුදුන් උපන් දේශයේ සංචාරයේ නිරත වීමි.කොළඹ සිට ගුවන් මගින් ගයා ගුවන් තොටුපළට ගිය අපි එහිදී සුඛෝපභෝගී බස් රථ දෙකකින් කිලෝමීටර් දහතුනක් පමණ ගෙවා ගයා නගරයේ සිට බුද්ධගයා පූජාභූ®මිය වෙත පැමිණියෙමු. අප කණ්ඩායමට හැට දෙනෙක් එක්ව සිටියහ.මැදි වයසේ හා තරුණ වයසේ අය බොහොමයක් වූ අතර ඔවුන්ට අමතරව වයස අවුරුදු අටක පමණ කුඩා දරුවෙක් ද රෝද පුටුවෙන් ගමන් කරන මවක් ද සිටියහ.අප කණ්ඩායම භාර මඟ පෙන්වන්නෝ දෙදෙනෙක් වූහ. එක් අයකු වූයේ ධම්මික ප්‍රේමසිංහ ය. ඔහු මේ ගමනට එක්වූයේ තිස් එක් වැනි වතාවට ය. අනෙක් මඟ පෙන්වන්නා වූයේ මෛත්‍රී මූර්තිය. ඔහු එක්ව සිටියේ දාහත් වැනි වතාවට ය.විවිධ තරාතිරමේ අය අපත් සමඟ මේ සංචාරයට එක්වී සිටි අතර ‘බුදුසරණ’ පුවත්පතේ ආරම්භක කර්තෘවරයකු වූ ජ්‍යෙෂ්ඨ මාධ්‍යවේදී දයා සිරිවර්ධන ද එක්ව සිටියේ ය.මුල් දිනයේ ම සුඛෝපභෝගී ජීප් රථ මගින් අප දුර්ගේෂ්වරී කන්ද වෙත කැඳවාගෙන යනු ලැබිණි. දුර්ගේෂ්වරී කන්දේ පිහිටි සිදුහත් තවුසා සය අවුරුද්දක් දුෂ්කරක්‍රියා කළ ගුහාව, සේනානිගම පිහිටි සුජාත සිටු දුව කිරිපිඬු පූජා කළ ස්ථානය, සොත්ථිය බමුණා කුස තණ මිටි අටක් පිළිගැන්වූ ස්ථානය, සුජාතා සිටු දුවගේ මාළිගාව දැක වන්දනා මාන කර ගැනීමට අවකාශ උදා විය.චාරිකාවේ දෙවැනි දිනයේ මුළු දවස පුරා ම ලොව්තුරු බුදුවරුන් බුදු බවට පත් වූ උතුම් බුද්ධ ගයා පුද බිමේ ගත කිරීමට ලැබිණි. එහිදී සියලු ම වන්දනා කරුවෝ උතුම් වූ වජ්‍රාසනය අභියස සිල් සමාදන් වූහ.සෑම වන්දනාකරුවකු අතින් ම පිළියෙළ වූ කිරිපිඬු දානය බුදුරජාණන් වහන්සේට පූජා කිරීමට උතුම් වූ වජ්‍රාසනයට සිවුරු පිරිකර පූජා කිරීම, බුද්ධගයා පුද බිමේ පිහිටි බුදු රජාණන් වහන්සේ සත් සතිය ගත කළ ප්‍රථම සතිය බෝමැඩබුද්ධගයා විහාරය වජ්‍රාසනය, දෙවැනි සතිය අනිමිස ලෝචන පූජාව සිදු කළ ස්ථානයේ පිහිටි අනිමිසලෝචන ස්තූපය, තෙවැනි සතිය රුවන් සක්මන, සිවු වැනි සතිය රුවන්ගෙය, පස්වැනි සතිය අජපල් නුගරුක, හයවැනි සතිය මුචලින්ද විල, හත්වැනි සතිය කිරිපලු නුගරුක මුල දැකබලා වන්දනාමාන කරගැනීමට අවකාශ උදාවිය.තවද මහා බෝධි විහාරයේදී බැතිමතුන්ට සාංඝික දානයට සහභාගි වී අටපිරිකර පූජා කිරීමට ද දුගී මගී යාචකයන්ට දානය පිළිගැන්වීම ද අවස්ථාව උදා විය.එදින සවස් භාගයේදී බුද්ධගයා විහාරයේ පිහිටි භූමි ස්පර්ශ මුද්‍රාවෙන් නිම කළ බුදුපිළිම වහන්සේ අභියස සිට මහාචාර්ය කෝන්ගස්තැන්නේ ආනන්ද හිමියන් පැවැත්වූ සුමධුර ධර්ම දේශනයට සවන්දීමට ද උතුම් වූ ජය ශ්‍රී මහා බෝධීන් වහන්සේ අභියස පැවැති බෝධි පූජා පින්කමකට සහභාගි වීමට සියලු බැතිමතුන්ට අවකාශ ලැබිණි.තෙවැනි දිනයේ පටන් සුඛෝපභෝගී බස් රථ දෙකකින් සංචාරය කිරීම බුද්ධගයාවේ සිට ඇරඹුණි.සියලු දෙනා බසයේ වාඩි වී සාදුකාර පවත්වා පන්සිල් ගෙන කරණීයමෙත්ත සූත්‍රය සජ්ඣායන කරමින් ගමන් ආරම්භ කරති. මෙම පිළිවෙත සෑම දිනකම ගමන අවසාන වනතුරුම නොකඩවා සිදුවන්නකි.මෙම ගමන අතරතුර බස් රථයේ ඇති රූපවාහිනියෙන් වන්දනාමාන කිරීමට යන ස්ථාන පිළිබඳ වීඩියෝ පට මගින් දැනුම්වත් කිරීමක් ද විචිත්‍ර ධර්ම කථික ස්වාමීන් වහන්සේලා ගේ ධර්මදේශනා ශ්‍රවණය කිරීමට ද ඉදිරියේදී දැක බලා ගැනීමට ලැබෙන ස්ථාන පිළිබඳ බස් රථයේ ඇති මයික්‍රෆෝනයෙන් සියලු දෙනා දැනුම්වත් කිරීම කරන නිසාවෙන් ගමනේ වෙහෙස කර බව මදකට අමතක කරදමයි.බුද්ධගයාවේ සිට රජගහ නුවර හරහා විශාලා මහනුවරට ඒමේදී ගිජ්ජකූට පර්වතය, දෙව්දත් බුදුරදුන්ට ගල්පෙරළු තැන, ත්‍රාසජනක විදුලි පුටු සංචාරය, විඩුඩ්‍යා කුමරුගේ ගැල් එරුණු ස්ථානය, බිම්බිසාර රජ සිරකර තැබූ ස්ථානය, වාල සංඝයාට චෛත්‍යය (අජාසත් රජුට ධාතු බෙදාදීමේදී ලැබුණු ධාතු තැන්පත් කළ ස්ථානය) පිප්ඵලි ගුහාව (මහා කාශ්‍යප මහරහතන් වහන්සේ වැඩ සිටි ස්ථානය) ජීවක අඹවනය (බුදුන්වහන්සේ ගේ වෛද්‍යපිරිනිවන් මංචකයආචාර්යවරයාට අයත්ව තිබූ අඹ වනය) නාලන්දාවේදී නාලන්දා විශ්වවිද්‍යාලය, නාලන්දා කෞතුකාගාරය, විශාලා මහනුවර දී දැනට ඉන්දියාවේ නිරුපද්‍රිතව ඇති එකම අශෝකස්ථම්භය, ලිඡ්ඡවීන්ට ලැබුණු ධාතු නිදන් කොට තැනූ චෛත්‍යය, ලිඡ්ඡවී රජදරුවන් ස්නානය කළ පොකුණ, කූටාගාර ශාලාව (මෙහෙණි සස්න ආරම්භ වූ ස්ථානය හා බුදුන්වහන්සේ වැඩ සිටි ස්ථානය) මෙහිදී දැක ගත හැකි වූ අතර විශාලා මහනුවර ලංකාරාමයේ දිද්දෙනපොත ධම්මානන්ද හිමි පැවැත්වූ සුමධුර ධර්මදේශනයකට සහභාගි වීමට අවස්ථාව උදා විය.විශාලා මහනුවර සිට ලුම්බිණියට පැමිණි සතර වැනි දිනයේ කුෂි නගරයේ දී පිරිනිවන් මංචකය, අංගාර චෛත්‍යය (බුදු සිරුර ආදාහනය කළ තැන) බුදුරජාණන් වහන්සේ අවසන් වරට පැන් වැළඳූ ස්ථානය ද ලුම්බිණියේදී සිදුහත් කුමරු උපන් ස්ථානය, මායා පොකුණ (සිදුහත් කුමරු නෑවූ පොකුණ) නැරඹුවෙමු. වන්දනා කළෙමු.පස් වැනි දින ලුම්බිණියේ සිට සැවැත් නුවරට ඒමේදී සිදුහත් කුමරු වසර විසි නවයක් ජීවත් වූ කපිල වස්තු පුරයේදී නීග්‍රෝධාරාමය (ශාක්‍යයන් බුදුන් වහන්සේට පූජා කළ ආරාමය) බුද්ධ පරිනිර්වාණයෙන් පසු ශාක්‍යයන්ට ලැබුණු ධාතු තැන්පත් කළ චෛත්‍යය, සිදුහත් කුමරා වාසය කළ රම්‍ය, සුරම්‍ය, සුබ, මාළිගා නැරඹුවෙමු.සැවැත් නුවරදී ගණ්ඩබ්බ රුක්ඛ මූලය (බුදුන් වහන්සේ තෙවැනිවර යමක මහා ප්‍රාතිහාර්ය පෑ ස්ථානය) අංගුලිමාල චෛත්‍යය (අංගුලිමාල තෙරුන් පිරිත්වජ්‍රාසනය දෙසූ තැන) අනේපිඬු සිටුතුමාගේ මාළිගය, චිංච මානවිකාව පොළොව පලාගෙන ගිය ස්ථානය, දෙව්දත් පොළොව පළාගෙන ගිය ස්ථානය දැක බලා ගැනීමට අවකාශ ලැබිණි. එදින සවස ජේතවනය ඉදිරිපිට ඇති ශ්‍රී ලංකාරාමයේ දී සර්වඥ ධාතූන් සියැසින් දැක වැද පුදා ගෙන ධාතූන් වහන්සේ සහිත කරඬුව හිස මත තබා ආශිර්වාද ලබාගැනීමට සියලු වන්දනා කරුවෝ භාග්‍යවන්ත වූහ.බුදුරජාණන් වහන්සේ දහනම වසරක් වැඩ වාසය කළ ජේතවනාරාම පුද බිමේ සියලු ස්ථාන වැද පුදා ගැනීමේදී එම ස්ථාන පිළිබඳ මනා පැහැදිලි කිරීමක් ලබාදීමට ශ්‍රී ලංකාරාමයේ විහාරාධිපති සද්ධාලෝක ස්වාමීන් වහන්සේ ක්‍රියා කිරීම කෘතවේදීව සිහිපත් කළ යුතු ය.සය වැනි දින සැවැත් නුවර ජේතවනාරාමයේ මුළු දවස ම ගත කිරීමට අවකාශ සැලසිණි. එහිදී සියලු දෙනා ම පෙහෙවත් සමාදන් වූ අතර සාංඝිකදානයක් පිරිනැමීමට ද මෙහිදී ඉඩ සැලසිණි.මෙහිදී බුදුන්වහන්සේ දහනම වසරක් වැඩ වාසය කළ ජේතවනාරාමයේ උතුම් පුද බිමේ පිහිටි රාහුල කුටිය, පූතිගත්තතිස්ස තෙරුන්ගේ කුටිය, රාජිකාරාමය, බමුණු පුතුන් අටදෙනා සෑදූ අටපට්ටම් ළිඳ, සීවලී මහ රහතන් වහන්සේගේ කුටිය, අංගුලිමාල මහ රහතන් වහන්සේගේ කුටිය, බුදුරජාණන් වහන්සේ සහ රහතුන්වහන්සේලා ස්නානය කළ පොකුණ, දම් සභා මණ්ඩපය, බුදුන්වහන්සේ වැඩ සිටි ගන්ධ කුටිය, ආනන්ද හාමුදුරුවන් වැඩ සිටි කුටිය, සක්මන් මළුව, බුදුන් වහන්සේ දහ නම වසරක් පැන් වැළඳූ ළිඳ, ආනන්ද බෝධිය, සාරිපුත්ත ස්තූපය මේ උතුම් භූමියේදී දැක වැද පුදා ගැනීමට හැකි විය.පිරිනිවන් මංචකය වැද නමස්කාර කරන මොහොතක්සත්වැනි දින සැවැත්නුවර සිට අග්‍රාබලා පිටත් වුණෙමු. එහිදී අග්‍රාවල පිහිටි පුදුම හතෙන් එකක් වූ ටාජ් මහල් නැරඹූ අතර මෙහිදී යමුනා නදී තෙර පිහිටි රතු බලකොටුව ද දැක ගැනීමට හැකි විය.අටවැනි දිනයේ අග්‍රා සිට දිල්ලියට පැමිණියෙමු. එහිදී දිල්ලි නගරයේ සිරි නැරඹීමට ද තමන්ට අවශ්‍ය බඩු බාහිරාදිය මිලදී ගැනීමට සාප්පු සවාරි යාමට අවකාශ සැලසිණි.දිල්ලි නගරයේ පිහිටි ලෝටස් ටෙම්පල්, ඉන්දියා ගේට්, ඉන්දීය පාර්ලිමේන්තුව, ඉන්දියානු ජනාධිපතිතුමාගේ නිල නිවස (රාෂ්ට්‍රපති භවන) මෙහිදී දැකගත හැකි විය. මෙහිදී ශ්‍රී ලංකා බෞද්ධ වන්දනාකරුවන්ගේ විශ්‍රාම ශාලාවේදී එහි පිහිටි බෝධිය අසලදී විශේෂ බෝධි පූජාවකට සහභාගි වීමට සියලු බැතිමතුන්ට අවස්ථාව උදාවිය.නම වැනි දින දිල්ලියේ සිට කාන්පුර් බලා පිටත් වුණෙමු. ඒ යන අතරේ සංකස්ස උතුම් පුද බිම වන්දනා කළෙමු. (බුදුන්වහන්සේ මාතෘ දිව්‍යරාජයාට දම් දෙසා දෙව්ලොව සිට මනුලොවට වැඩි ස්ථානය)දස වැනි දින කාන්පූර්වල සිට බරණැස දක්වා පැමිණියෙමු. එහිදී සම්මුඛ චෛත්‍ය (බුදුපියාණන්ට පස්වග තවුසන් හමු වූ ස්ථානය) ධම්මික ස්තූපය, ධර්මරාජික ස්තූපය, ඉසිපතනයේ දම් සභා මණ්ඩපය, පැරැණි මූලගන්ධකුටි විහාරය, නවමූලගන්ධි කුටි විහාරය, අශෝක ස්ථම්භය, මිගදායේ මුවන්, ධර්මපාල තුමාගේ කෞතුකාගාරය නැරඹුවෙමු.ලුම්බිණියබරණැස පිහිටි ලොව පසිඳු සාරානාත් බුද්ධ ප්‍රතිමාව තැන්පත් කොට ඇති සාරානාත් කෞතුකාගාරය නැරඹීමට ද අපට අවස්ථාව උදාවිය.ඉසිපතනයේ පිහිටි ශ්‍රී මහා බෝධිය අභියස බෝධි පූජාමය පින්කමකට එක් වීමට ද අවස්ථාව උදා වූ අතර සිරිත් පරිදි සෑම දිනකම නව මූලගන්ධකුටි විහාරයේ පවත්වන ධම්ම චක්කප්පවත්තන සූත්‍ර දේශනාව ශ්‍රවණය කිරීමේ භාග්‍යය ලැබුණි.එහිදී අපි ද ධම්ම චක්කප්පවත්තන සූත්‍රය සංඝයා වහන්සේලා සමඟ සජ්ඣායනය කළෙමු. බුදු පහස ලැබූ ඉසිපතනය පුරා ඉදිකර තිබූ සෑම ස්ථානයක් වෙතට අප කැඳවාගෙන යමින් ඒ ඒ ස්ථාන ගැන පහදා දීමට බණ්ඩාරවෙල සුදම්මිකා සිල්මාතාව උත්සුක වූවා ය.දින එකොළහක දඹදිව චාරිකාවක් සඳහා ඉන්දියාවේ පමණක් කිලෝ මීටර් 3200 ක පමණ දුරක් ගමන් කළ යුතු ය. එකොළොස් වැනි දින බරණැස සිට කොළඹ බලා පිටත්වුණෙමු.දින එකොළහක් පුරා බුදු හිමියන්ගේ ස්පර්ශය ලැබූ උතුම් පුද බිමේ ගතකොට යළිත් මව් බිමට පැමිණිය ද බුද්ධගයාවේ විදුලි ආලෝක ආධාරයෙන් අඩ අඳුරේ බැබළෙන රන් පැහැති බුදුපිළිම වහන්සේ දැනුදු මැවී පෙනේ.බුදුහිමියන් මඳ සිනා පාමින් අප සිත් සතන් අමන්දානන්දයට පත්කරන ඒ මනස්කාන්ත දර්ශනය දැකගැනීමට අපගේ දෙඇස් පින් කර තිබුණා යැයි මට යළි යළිත් සිහිපත් වේ.බුදුන් උපන් දේශයේ සංචාරයකින් පසු.චන්දන දයා සිරිවර්ධන</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=av09110812</link>
    <topic>අයියා, ඔයා අපිත් එක්ක</topic>
    <author>වසන්ත ජයසිංහ ආරච්චිගේ ඡායාරූප - විමල් කරුණාතිලක</author>
    <content>මහමඟදී ජීවිතයක් බේරාගත් නයිටිංගේල් දියණියක්පිච්චර් පිස්සාඋපදේශාත්මක කෙටි චිත්‍රපට 14ක් හැදූ ජයන්ත සරත් හෙට්ටිආරච්චිඅපේ ජීවිත බේරා දුන් දෙවියනි ඔබට පින්එදා ‘චන්දන ඇල්ලෙන් නාලා’ ගීතය හැදූ සංගීතවේදියාට ඉන්න තැනක් නෑඅපේ ජැකීටත් කතා හැදෙයිමන්දිරා බේඩ් අනතුරකRHYTHM OF THE MAROON 13 දාපොඩි ජැක්සන්ලා සහ හුණුවටයේ තාත්තලාමගේ කැමැත්තට එයා ඉඩ දීලා තියෙනවාබුදුහිමි වැඩහිටි පින්බර දේශය වැඳ පුදා සිත් පහන් කරගනිමුඅයියා, ඔයා අපිත් එක්ක සෙල්ලම් කරන්න එන්නේ කවද්ද?ටෙලි සිනමා කර්මාන්තයට තිළිණ වන දායාදය ‘රන්මිහිතැන්න’ ටෙලි සිනමා ගම්මානයටයි මහත්තයගේ රස කතාමම පෙම් බඳිමි සිහිනෙන් ඔබෙ සුව විඳිමිමාරාන්තික විය හැකි A (H1N1) ඉන්ෆ්ලුවන්සාවශිව ලිංගය වඳීන පුදන ශුද්ධ භූමිය නගුලේෂ්වරම් කෝවිලමට ලැබුණු කාර් එක ණය බේරන්න විකුණනවාවසර 1300 ක් පැරණි අපූරු අඹු සැමි යුවළක්චතුරිගෙන් නව ආරක නර්තන ප්‍රසංගයක්හෘදය වස්තුව ඉදිමුණු පුංචි හේසර ගේ දුක්බර කතාවකඹුරුගමුව මහා විද්‍යාලයේ දෙක වසර පන්තියේ අකුරු කරපු ‘හේසර චතුස්ක පුතාට හිටි ගමන්ම ස්කොලේ යන එක නවතා දමන්න සිදුවුණේ කවුරුත් නොසිතපු විදිහටයි.පුංචි පුතාගේ යාළුවන් විතරක් නෙමෙයි ගුරුභවතුන් පවා චතුස්ක පුතා පාසල් නොයන කාරණය ගැන හොයා බලන්න යන්නෙත් ඔය අතරෙදියි. එතකොටයි චතුස්ක පුතා ගැන හරිහමන් තොරතුරක් හොයාගන්න පුළුවන් වුණා වගේ ම කාරණයත් කාට කාටත් පැහැදිලි වුණේ. මේ කතාවේ ඇත්ත නැත්ත මෙවර ‘හදවතක වේදනා’ වෙන් අපි හෙළි කරන්නේ ඇස් දෙකෙන්ම මේ සියල්ල දැකගත් නිසයි.මිහිපිට සිටින කුරා කුඹියෙකුටවත් මෙවන් දෙයක් අත්නොවේවා කියලයි අපේ හදවතේ පැතුම වුණේ. එය අපට විතරක් නෙමෙයි මෙය බලන කියවන ඔබේ හදවතටත් නොදැනුණොත් එය ලොකු පුදුමයක් වෙයි.මාතර කඹුරුගමුවේ ජයනි වාසනාත් පත්මලාලුත් අතිනත ගත්තේ ජීවිතේ ගැන දහසකුත් බලාපොරොත්තු කෙසේ හෝ ඉටුකරගන්නවා ය කියන අරමුණින්. අඟහිඟකම් ඇතත් ජීවිතේ සතුටු කඳුළුවලින් පෝසත් ජයනිත් පත්මලාලුත් පැතු පරිදිම රත්තරන් පුතෙක් ලබන්න ඔවුන් වාසනාවන්ත වුණා.ඉන් පස්සේ සේනාධීරගේ හේසර චතුස්ක පුංචි පුතාට හැමෝම ආදරේට කතා කළේ සුදු පුතා කියලා. එදා ඉඳන් මහමෙරක් සැපසම්පත් නොතිබුණත් මේ පුංචි පවුල එන්න එන්නම සතුටු සිනා මැද ජීවිතය ගෙනයන්න දිරිය ගත්තා.ඔය අතරෙම මේ පවුල තවත් පෝෂණය වෙමින් චතුස්ක පුතාගේ තනියට මල්ලිලා දෙන්නෙක් මේ අම්මයි තාත්තයි අරගෙන එන්නත් අමතක කළේ නැහැ. මද්දුම පුතා සෙනුර දේශාන් වගේ ම පොඩි පුතා පබසර දිනුෂාන් හේසර චතුස්කගේ ආදරණිය මල්ලිලා.ජයනිගෙත් පත්මලාල්ගෙත් ලෝකය වුණේ මේ ආදරණිය පැටවු තුන්දෙනා. වැලේ ගෙඩි වැලට බරක් නැතුවා සේ අඟහිඟකමින් කරවටක් ගිලි හිටියත් මේ පොඩිවුන්ගේ කුසගින්න නිවා දමන්න හැකි හැම වෙහෙසක්ම මේ අම්මයි තාත්තයි ගත්තේ පුදුමාකාර දරු සෙනෙහසකින්. එහෙත් කොහේදෝ සිට එබිකම් කරමින් හිටිය අන්ධකාර බැල්මක් මේ පවුලට සෙමෙන් සෙමෙන් ළංවෙන්න ගත්තේ කාටත් හොරාවමයි.අද අපි ‘හදවතක වේදනා’ හෙළිදරව්ව ඔබ ඉදිරියේ ලෙහා දමන්නේ මේ පුංචි පවුලට අත්වුණු ඉරණමක් නිසා. ඔවුන් සොයා දකුණු වෙරළ තීරයේ පසුගිය දවසක අපට යන්නට සිදුවුණේ ඔවුන් ඔබ හමුවේ සිය අසරණකම කියා සිටින්නට තරම් මනසින් මෙන්ම ගතින් ද වියැකි සිටිය නිසයි. ඒ අන්ධකාර බැල්මට මේ පවුලේ ගොදුර වුණේ හේසර චතුස්ක ලොකු පුතයි.“මේ අවුරුද්දේ අපේ‍්‍රල් මුල් හරියේ විතර පුතාට තදට උණක් හැදුණා. දවස් 10 ක් විතර ඒ උණ පුතාට තිබුණා. පස්සේ අපි දෙන්නම ගිහින් පුතාට බෙහෙත් ගත්තා. ඒ බෙහෙත් වලට ටිකක් විතර උණ බැහැලා ගියා.ඊට පස්සේ පුතාට සෙම්ගෙඩි හැදිලා ඒවට බෙහෙත් ගෙනාවා. ඔය අතරෙදියි පුතාට මහන්සියක් වගේ ආවේ. දිගට හුස්ම ගන්න අමාරුයි. හතිය වගේ රෝගි තත්ත්වයක් පුතාට හැදුණේ. ඊට පස්සේ ආයෙත් අපි පුතාව පෙන්නලා බෙහෙත් ගත්තා.”සුපුරුදු විදිහට උණ ගතිය අඩුවෙලා ගියත් චතුස්ක පුතා ඉන්පසු කෑමබීම පවා සීමා කරන්න ගත්තේ ඇඟට පතට දැනුණු වෙහෙස නිසාමයි. ළමා කාලයේ මොන දරුවද දඟ නැත්තේ.ඒත් කෑම බීම අයින් කරන එක චතුස්ක පුතා හිතුවක්කාර නිසා කරන දෙයක් කියලයි මේ අම්මයි තාත්තයි හිතුවේ. නමුත් වැඩි කාලයක් එහෙම හිතමින් සැනසිල්ලේ ගත කරන්නට පත්මලාල්ටයි ජයනිටයි අවස්ථාව සැලසුණේ නැහැ.“අපි හිතුවේ කොල්ලෝ වුණාම ටිකක් දඟයි හිතුවක්කාරයි එහෙම නිසා කෑම කන්නේ නැහැ කියලා. මොකද පුතා හොඳට දුවලා පැනලා සෙල්ලම් කර කරා හිටියේ. ඒත් පසුගිය ජූනි මාසයේ විතර පුතා නිතරම කෑගහනවා හුස්ම ගන්න බැහැ කියලා. ඒ වෙලේ අපි ගොඩක් බය වුණා.පස්සේ ළමා රෝග විශේෂඥ කපිල පණ්ඩිතගේ වෛද්‍යතුමන් මුණ ගැහුණා. ඊට පස්සේ එතුමා පුතාව හෘද රෝග විශේෂඥ හර්ෂ නානායක්කාර වෛද්‍යතුමාට යොමු කළා. ජුනි මාසේ 10 දා මම පුතාව එක්කරගෙන ගියා. පරීක්ෂණ කිහිපයක්ම කරන්න ඕන නිසා රෝහලේ නැවතිලා ඉන්න වෙයි කියලයි කිව්වේ.”මේ අතර මෙතෙක් කලක් එහෙන් මෙහෙන් විපරම් කරමින් හිටිය කරුමක්කාරයාගේ හෝරාව උදාවෙන්න ගතවුණේ දින කිහිපයක් විතරයි. ජුනි මාසේ 12 දා හේසර පුතාට දරුණු විදිහට අමාරු වෙන්න ගත්තා.ඒ නිසාම දැඩි සත්කාර ඒකකයේදී ඔක්සිජන් පවා මේ පුංචි පුතාට ලබා දෙන්න සිදුවුණේ ජීවිතයත් එක්ක ඔහු කළ අරගලය නිසයි. කෙසේ හෝ පැය ගණන් දින ගණන්, සති ගණන් ගෙවෙමින් මේ පුංචි පුතා සනීප කරගන්න දිවා රෑ දුක් විඳපු මේ අම්මටයි තාත්තටයි කිසිදා අසන්නට අකැමැති ජීවිතයේ දුක්බරම වචන කිහිපයක් රෝහලෙන් අසන්නට ලැබුණා.“අපි හිතුවේ නැහැ මේ තරම් දරුණු ලෙඩක් පුතාට ඇති කියලා මහත්තයෝ. ඒත් පුතාගේ හදවතට වෛරසයක් ඇතුළු වෙලා හෘදය වස්තුව ඉදිමිලා තියෙන්නේ කියලා කිව්වා. ඒක ඒ තරම් හොඳ දෙයක් නෙමෙයි කියල කිව්වා. පුතා ගැන...ජයනිට වචන අමුණගන්නට හැකියාව ලැබුණේ එපමණයි. ඇගේ දෑසින් කඩා වැටෙන කඳුළු වැල් දරු සෙනෙහසේ අසීමිත බව අපට කියාපෑවා. ඒ නිසාම විනාඩි කිහිපයක් නිහඬව හිටිය අපට ඇසුණේ හේසර පුතා ඇඳ මත සිට ජීවිතයත් සමඟ පොර බදන කෙඳිරිලි හඬ විතරයි. අද හේසර පුතාට අවුරුදු 7 යි මාස 3 යි.කතාබහ කරන්නත් සියල්ල තේරුම් ගන්නත් මේ පුංචි පුතාට හැකියාව තිබුණත් ජීවිතය තේරුම් ගන්න තරම් වයසක් නෙවෙයි මේ.පාසල් පොත් මත ලියා ඇති අත්අකුරු ඒ නිමේෂයෙන් අපට බලන්නට හැකියාව ලැබුණා. ඒ අතරම එන්න එන්නම මේ පුංචි පුතා විඳින දුක නිසාම කෙසඟ සිරුරකින් තවත් ඔහු දුක් විඳින බව අපි දැක්කා.එහෙත් මේ පුංචි ශරීරයට මේ දරුණු වෛරසය කෙසේ ඇතුළු වුණා ද කියා මේ වන විටත් සොයාගන්නට හැකියාවක් ලැබිලා නැහැ. කොහොම වුණත් ජීවිතේ යදිමින් පුංචි පුතා විඳින වේදනාවෙන් මේ පවුල අසරණකමේ අගාධයටම ඇදගෙන වැටිලා කියන එකනම් අප කාටත් දකින්නට ලැබුණු දෙයක්.“දැන් අපි පුතාව ක්ලිනික් එක්කගෙන යනවා. පුතාට තියෙන වේදනාව දරා ගන්න බැරිම තැන එයා කියන්නේ නිතරම ඇඟ අතගාන්න කියලා. ඒකටත් වෙලාවක් කියලා නැහැ. සමහරදාට අපි දෙන්නම එළිවෙනකම් ඇහැරලා මහත්තයෝ. බෝවෙන ලෙඩ රෝග හැදෙන්න දෙන්න එපා කිව්වා. ඇඳ ළඟින්ම ටීවී එක තියලා ඒක දාලා දෙනවා.වෙන මොනවද මේ දරුවා වෙනුවෙන් අපි කරන්නේ? දොස්තර මහත්තයලා කිව්වේ හිත රිද්දන්න එපා ඉල්ලන ඕනෑම දෙයක් දෙන්න කියලයි. මොනවා හරි දැක්කොත් ගෙනත් දෙන්න කියලා ඉල්ලනවා. එහෙම ශක්තියක් අපිට නැහැ. දරුවගේ හිත රිද්දන්න බැරිම තැන ලාල් කොහෙන් හරි ණයට සල්ලි ඉල්ලගෙන ඒ දේවල් ගෙනත් දෙනවා.”ඇගේ දෑසින් මොනතරම් කඳුළු වැල් ගලා ගියත් හේසර පුතා ගැන තවමත් ඔවුන් බලාපොරොත්තු දල්වාගෙන. දැන් හේසර පුතාගේ බේත්හේත්වලට මසකට රුපියල් හාරදහසක් පමණ ඔවුන්ට හොයන්න වෙලා. එහෙත් පෞද්ගලික ආයතනයක කම්කරු රැකියාවක් කරන පත්මලාල් හොයන මුදලට එම වියදම දරාගන්නත් අමාරුයි. ඒ නිසයි සිය අසරණකම ඔබ හමුවේ ඔවුන් ලිහා දමන්නේ.“අනේ පුළුවන්නම් මගේ පුතාව හොඳ කරලා දෙන්න පුළුවන් දොස්තර මහත්තයෙක් හොයලා දෙන්න...මේ අහිංසක පවුල තුළ ඇත්තේ ඒ අසරණ ඉල්ලීම විතරමයි. මේ අතරට තවත් කතාවක් මේ පවුලෙන්ම අපට අසා දැනගන්නට ලැබුණා.ඒ සිද්ධිය වුණේ පසුගිය සුනාමි රුදුරු රළ පහරට හසුවුණ කාලයේ. මේ පවුලම සුනාමි රළ පහරින් ගසාගෙන යද්දි මේ පවුලේ දෙවන පුතා සෙනුර දේශාන් කිලෝමීටරයකටත් එහා මුහුදු වතුරේ ගසාගෙන ගියා.එහෙත් සෙල්ලම් බඩුවක් යැයි බොහෝ දෙනාගේ පාපහරින් සරදමට ලක්වුණ සෙනුර විමසුම් ඇසක ප්‍රතිඵලයකින් ජීවත්වෙන්න වාසනාව උදාකර ගත් දරුවෙක්.සෙනුර දේශාන් වගේම පබසර දිනුෂත් තවමත් බලා හිඳින්නේ තම ආදරණිය අයියා හේසර චතුස්ක ආයේ සෙල්ලම් කරන්න එවියැයි බලාපොරොත්තුවෙන්.මේ ආදරණිය බලාපොරොත්තු වගේම ජීවිතය අතර දෝලනය වන ආදරණිය හේසර පුතාගේ ජීවිතයට බලාපොරොත්තුවක් දිය හැක්කේ දයාබර ඔබට විතරමයි.පින් සිත් ඇති ඔබේ දෑත් මේ අසරණ පවුල වෙත දිගු කළොත් ඔවුන් නැවතත් ජීවිතය දෙස සුබ පෙර නිමිති බලන්න ගනිවි. කඹුරුගමුව මහා විද්‍යාලයේ දෙවන වසරේ පන්තියේ හිස් පුටුව ආයෙත් පැසසුම් හෙළාවි. එහෙම වුණොත් ඒක ලොකු පිනක් නේද?ලිපිනය - මාතර, කඹුරුගමුවදුරකථනය - 0413427043වසන්ත ජයසිංහ ආරච්චිගේ ඡායාරූප - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=av09110813</link>
    <topic>ටෙලි සිනමා කර්මාන්තයට තිළිණ වන දායාදය</topic>
    <author>හේමාලි විජේරත්න</author>
    <content>මහමඟදී ජීවිතයක් බේරාගත් නයිටිංගේල් දියණියක්පිච්චර් පිස්සාඋපදේශාත්මක කෙටි චිත්‍රපට 14ක් හැදූ ජයන්ත සරත් හෙට්ටිආරච්චිඅපේ ජීවිත බේරා දුන් දෙවියනි ඔබට පින්එදා ‘චන්දන ඇල්ලෙන් නාලා’ ගීතය හැදූ සංගීතවේදියාට ඉන්න තැනක් නෑඅපේ ජැකීටත් කතා හැදෙයිමන්දිරා බේඩ් අනතුරකRHYTHM OF THE MAROON 13 දාපොඩි ජැක්සන්ලා සහ හුණුවටයේ තාත්තලාමගේ කැමැත්තට එයා ඉඩ දීලා තියෙනවාබුදුහිමි වැඩහිටි පින්බර දේශය වැඳ පුදා සිත් පහන් කරගනිමුඅයියා, ඔයා අපිත් එක්ක සෙල්ලම් කරන්න එන්නේ කවද්ද?ටෙලි සිනමා කර්මාන්තයට තිළිණ වන දායාදය ‘රන්මිහිතැන්න’ ටෙලි සිනමා ගම්මානයටයි මහත්තයගේ රස කතාමම පෙම් බඳිමි සිහිනෙන් ඔබෙ සුව විඳිමිමාරාන්තික විය හැකි A (H1N1) ඉන්ෆ්ලුවන්සාවශිව ලිංගය වඳීන පුදන ශුද්ධ භූමිය නගුලේෂ්වරම් කෝවිලමට ලැබුණු කාර් එක ණය බේරන්න විකුණනවාවසර 1300 ක් පැරණි අපූරු අඹු සැමි යුවළක්චතුරිගෙන් නව ආරක නර්තන ප්‍රසංගයක්නිරීක්ෂණ චාරිකාවට එක්වූ කැමරා අධ්‍යක්ෂ ජයනාත් ගුණවර්ධන, සනත් ගුණතිලක, රවීන්ද්‍ර රන්දෙණිය හා ජනමාධ්‍ය අමාත්‍යාංශයේ ලේකම් ඩබ්.බී. ගනේගල මහතා.සිංහල සිනමාව අඩසිය වසකටත් වඩා වයසය. එදා මෙදා තුර බිහිවූ නිර්මාණත් සමඟ සිනමාව අපටම යැයි කියා ගන්නා අනන්‍යතාවයකින් යුතුව ගොඩ නැගුණේය.එපමණක් ද නොව වෙනස්වන ලෝකයත් සමඟ එක්ව නිර්මාණකරණයට පිවිස අපේ රටේ නම දෙස් විදෙස් රටවල පවා කීර්තියට පත් කරන්නට හැකි තරම් ප්‍රබල මාධ්‍යයක් බවට සිනමාව පත් වූයේය.ඒ විතරක්ද? 80 දශකයේ ඇරඹි විවෘත ආර්ථික ප්‍රතිපත්තිත් සමඟ රූපවාහිනි මාධ්‍යයද මෙරටට පැමිණ මෙරට කලා මාධ්‍යයක් වශයෙන් මුල් බැස ගෙන අද දිගු ගමනක නිරත වන්නේය.මේ මාධ්‍ය දෙකම මෙතෙක් පැමිණි දුර ගමනට ශක්තියක් වන්නට ප්‍රථම වතාවට අපේ රටේ ඉදිවන සුවිසල් චිත්‍රාගාරයේ නිරීක්ෂණ චාරිකාවක යෙදෙන්නට පසුගියදා අපට අවස්ථාව උදා විය. ඒ හම්බන්තොට දිස්ත්‍රික්කයේ රන්මිහිතැන්න ප්‍රදේශයේ ඉදිවන ටෙලි සිනමා ගම්මානයයි.රන්මිහිතැන්න ප්‍රදේශය ගැන මීට ප්‍රථම අපි අසා තිබුණා, ඔබටත් මතක ඇති මීට වසර ගණනාවකට ඉහත දී රුදුරු ත්‍රස්තවාදීන් රන්මිහිතැන්න ග්‍රාමයට පැමිණ ප්‍රහාරයක් එල්ල කළ අයුරු.ත්‍රස්ත බිය තුරන් වූ සාමකාමී වාතාවරණයක නිදහස් සුව විඳින මේ ප්‍රදේශයේ ජනතාව අද නිදහසේ අරුනලුත් සමඟ පිබිදෙන තම ගම රට දෙස ආදරයෙන් බලන් ඉන්නවා.රන්මිහිතැන්න ටෙලි සිනමා ගම්මානය මායිම් වෙන්නේ එදා ත්‍රස්ත බියෙන් ඇලලුණු රන්මිහිතැන්න ග්‍රාමයට.තිස්ස වැව පසු කර කිලෝමීටර් කිහිපයක් ගිය තැන හමුවෙන මේ අලංකාර භූමි භාගයේ පවතින ස්වභාව සෞන්දර්ය විනාශ නොවන පරිදි දැවැන්ත චිත්‍රාගාරයේ ඉදිකිරීම් කටයුතු කඩිනමින් සිදුකෙරෙන අන්දම අපට දැක ගත හැකි වුණා.ප්‍රධාන පරිපාලන ගොඩනැඟිල්ලරන්මිහිතැන්න ටෙලි සිනමා ගම්මානයේ සංකල්පය ජනාධිපති මහින්ද රාජපක්ෂ මැතිඳුන්ගේ. කවදත් කලාවට හිතැති ඔහු 2006 වසරේදී ගෙන ආ සංකල්පයට අනුව මෙය ආරම්භ වී ඇත.අක්කර 235 ක් යුතු මේ විශාල භූමි ප්‍රදේශය හම්බන්තොට දිස්ත්‍රික්කයෙන් තෝරාගෙන අදියර තුනකින් එහි වැඩ කටයුතු නිම කිරීමට සූදානම් කරගෙන ඇත.මේ දෙසැම්බර් මස අවසානය වෙත්දි එහි පළමු අදියරේ වැඩ කටයුතු නිම කරන්නට බලාපොරොත්තු වේ. පළමු අදියරේ නිම කිරීම් අතර තට්ටු 04 ක ප්‍රධාන පරිපාලන ගොඩනැගිල්ලක්, විලාස් 10 ක් විවිධ ආකාරයේ කඩ වීදි, පාරවල් විවිධාකාරයේ ගොඩනැඟිලි රැසක් වෙයි.මේ ටෙලි සිනමා ගම්මානයේ වැඩ කටයුතු සම්පූර්ණයෙන් නිම කිරීමට බලාපොරොත්තු වන්නේ 2011 දීය.දැනට ඉදිවෙමින් පවතින ගොඩනැගිලි නිරීක්ෂණය කරත්දී අනාගතයේ අපට හිමිවන සොඳුරු චිත්‍රාගාරයක සුබ පෙර නිමිති දැනටමත් පහළ වෙමින් පවති.එක් පැත්තක ඉදිවන සුවිසල් ගොඩනැගිලි පෙළක් අපට හුරු පුරුදු ගොඩනැගිලිවල ස්වරූපයක් ගෙනහැර පෑවා.නිරීක්ෂණ චාරිකාවට එක්වූ කැමරා අධ්‍යක්ෂ ජයනාත් ගුණවර්ධන, සනත් ගුණතිලක, රවීන්ද්‍ර රන්දෙණිය හා ජනමාධ්‍ය අමාත්‍යාංශයේ ලේකම් ඩබ්.බී. ගනේගල මහතා.ප්‍රවීණ කලා අධ්‍යක්ෂවරයකු වන එරල් කෙලී ගේ අධීක්ෂණය ඇතුව මේ ඉදිවන ගොඩනැගිලි සියල්ලම මහනුවර, ගාල්ල සහ කොළඹ යන නගරයන්හි අපි දකින සැබෑ ගොඩනැගිලි හා සමානයි.ඒ හුරු පුරුදු බව දැනෙන්නට ඇත්තේ ඒ නිසා වන්නට ඇති. නගරයක ආකාරයෙන් සැලසුම් වන මේ ගොඩනැඟිලි ආසන්නයේ ගාලු නගරය ඒ ආකාරයෙන්ම ඉදිවේ.අක්කර 235 ක භූමි භාගය කෙළවර වන්නේ රන්මිහිතැන්න ග්‍රාමය ආසන්නයේ වන වැව අසලිනි. වැව් ඉස්මත්ත ග්‍රාමීය ජනාවාසයක ස්වරූපයෙන් ඉදිකිරීම් ආරම්භ කර ඇත.ඒ අසලින්ම කම්මල කෝපි කඩේ, අම්බලම, ගමේ කඩමණ්ඩිය ආදිය මේ මොහොත වන විටත් ඉදිවෙමින් පවතී.චිත්‍රාගාරය මධ්‍යයට වන්නට අඩි 127 ක් දිග අඩි 74 ක් පළල ස්ටුඩියෝවක් ඉදිවේ. එහි සුවිශේෂිත්වය වන්නේ එකවර කණ්ඩායම් 4 කට එකිනෙකාට බාධාවක් නොවන අන්දමින් තම තමන්ගේ කටයුතු ඉටුකර ගැනීමට ඇති පහසුකමයි.ඒ සමඟම ‘විලාස්’ යනුවෙන් නම් කෙරුණු මධ්‍යම ප්‍රමාණයේ නිවෙස් ආකාරයේ ගොඩනැගිලි 10 ක් ද ඉදිවෙමින් පවතී.සොබා සෞන්දර්යයෙන් පිරි අවට පරිසරයරූගත කිරීම්වලදී නිවෙසක් වෙනුවෙන් ද භාවිතා කළ හැකි පරිදි මේවා නිමවා ඇත. එක් විලාවක් කොටස් දෙකකට බෙදෙන අතර එක් කොටසක විශාල කාමරයක්, ප්‍රැන්ටි‍්‍රයක් සහ බාත් රූම් එකක් ඇතුළත් වේ.ටෙලි සිනමා ගම්මානය ඇතුළත නවතින නළු නිළියන්, අධ්‍යක්ෂවරුන්, කාර්මික ශිල්පීන් ගේ නවාතැන් පහසුකම් සඳහා මේක ඉදිවේ. සියල්ල නිමවීමෙන් පසු එකවර 320 දෙනකුට මේවායේ නවාතැන් පහසුකම් සැපයිය හැකිය.රෝහලක්, පාසලක්, උසාවියක් ඇතුළු රූගත කිරීම් සඳහා අත්‍යාවශ්‍ය වන පොදු ගොඩනැගිලි රැසක් ද ඉදිවේ.මෙහි වීදි ඒ ඒ රූගත කිරීම් සඳහා අවශ්‍ය පරිදි වෙනස් කර ගත හැකිවන අයුරින් ඉදිවේ. විටෙක එය ලන්ඩන් හි වීදියක් බවටත් තව විටෙක බොම්බායේ වීදියක් බවටත් පත් කර ගත හැකිය.මේ ගොඩනැඟිලි සහ වීදි නිර්මාණය කිරීමේදී කොළඹ, නුවර හා ගාල්ල යන නරගයන්හි සුප්‍රසිද්ධ ගොඩනැඟිලිවල ආකෘති පිටපත් කිරීමෙන් ඒ ආකාරයෙන්ම ඒවා නිම කිරීමට ද බලාපොරොත්තු වෙයි.මීට කලකට ඉහත පිට රටින් ආනයන කරන ලද ටෙලි සහ සිනමා නිර්මාණ වෙනුවෙන් බද්දක් පැනවූවා ඔබට මතක ඇති.නවාතැන් සඳහා නිමවා ඇති ‘විලාස්’ජනමාධ්‍ය අමාත්‍යංශයේ ලේකම් ඩබ්ලිව්. බී. ගනේගල මහතා පැවසූ පරිදි රජය අයකරන ලද එම බදු මුදල් සම්පූර්ණයෙන්ම යොමුකර ඇත්තේ මේ ටෙලි සිනමා ගම්මානය නිර්මාණය කිරීමේ කටයුතු වෙනුවෙනි.ගසක් උඩ තැනූ පැලක්2007 ජූලි මස වන විට මිලියන 550 ක් බදු මුදල් වශයෙන් ලැබී තිබුණු අතර මේ වන විට එයින් මිලියන 200 ක් මේ වෙනුවෙන් වැය කොට ඇත. සම්පූර්ණයෙන්ම මේ ගම්මානයේ වැඩ කටයුතු නිම කිරීම පිණිස මිලියන 1500 ක් වැය වන බව ද පැවසීය.පළමු අදියරේ වැඩ කටයුතු අවසන් කිරීමෙන් පසු ටෙලි සිනමා ගම්මානය විවෘත කිරීමට බලාපොරොත්තු වේ. මෙහි රූගැන්වීම් පිණිස මේ වන විටත් චිත්‍රපට හා ටෙලිනාට්‍ය අධ්‍යක්ෂවරුන් දෙදෙනකු මඟ බලමින් සිටින බවද දැනගන්නට ලැබිණ.හුදෙක් මේ ටෙලි සිනමා ගම්මානය කර්මාන්තයේ යහපත පිණිස කර්මාන්තය රැක ගැනීමේ අරමුණින් ආරම්භ කරන ලද්දකි.ආර්ථිකමය වශයෙන් ලාභ අපේක්ෂාවකට වඩා සහනදායි මිලට අපේ රටේ නිර්මාණකරුවන්ට මෙය පරිහරණය කිරීමේ අවස්ථාව උදාවේ.පළමු අදියරේ නිම කිරීම් අවසන් වන්නට ළංව පවතින මේ මොහොතේ සංවිධානය කරන ලද මේ නිරීක්ෂණ චාරිකාවට සිනමා හා ටෙලි නාට්‍ය මාධ්‍යයේ නිරතවන ප්‍රවීණ ජනපි‍්‍රය නළු නිළියෝ රැසක්, චිත්‍රපට හා ටෙලි නාට්‍ය අධ්‍යක්ෂවරු හා නිෂ්පාදකවරු රැසක්, සිනමා හා ටෙලි නාට්‍ය කැමරා අධ්‍යක්ෂවරු, කලා අධ්‍යක්ෂවරු රැසක් සහභාගි වූහ.කර්මාන්තයේ නියැලී සිටින මේ පිරිසගේ අදහස්, උදහස්, කර්මාන්තයට උචිත පරිදි මේ චිත්‍රාගාරය නිම කර ගැනීමට බොහෝ ප්‍රයෝජනවත් වන්නට ඇති. එසේම මතු අනාගතයේ අපේ සිනමාව හා ටෙලි නාට්‍ය කර්මාන්තය වෙනුවෙන් තිළින වන මේ දායාදයේ අපූර්වතය නැරඹීමේ නොඉවසිලිමත් බවක් මේ හැම දෙනෙකුගේම මුහුණුවල දක්නට ලැබුණි.හේමාලි විජේරත්නඡායාරූප - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=av09110814</link>
    <topic>ටයි මහත්තයගේ රස කතා</topic>
    <author>වේහැල්ලේ පියතිලක</author>
    <content>මහමඟදී ජීවිතයක් බේරාගත් නයිටිංගේල් දියණියක්පිච්චර් පිස්සාඋපදේශාත්මක කෙටි චිත්‍රපට 14ක් හැදූ ජයන්ත සරත් හෙට්ටිආරච්චිඅපේ ජීවිත බේරා දුන් දෙවියනි ඔබට පින්එදා ‘චන්දන ඇල්ලෙන් නාලා’ ගීතය හැදූ සංගීතවේදියාට ඉන්න තැනක් නෑඅපේ ජැකීටත් කතා හැදෙයිමන්දිරා බේඩ් අනතුරකRHYTHM OF THE MAROON 13 දාපොඩි ජැක්සන්ලා සහ හුණුවටයේ තාත්තලාමගේ කැමැත්තට එයා ඉඩ දීලා තියෙනවාබුදුහිමි වැඩහිටි පින්බර දේශය වැඳ පුදා සිත් පහන් කරගනිමුඅයියා, ඔයා අපිත් එක්ක සෙල්ලම් කරන්න එන්නේ කවද්ද?ටෙලි සිනමා කර්මාන්තයට තිළිණ වන දායාදය ‘රන්මිහිතැන්න’ ටෙලි සිනමා ගම්මානයටයි මහත්තයගේ රස කතාමම පෙම් බඳිමි සිහිනෙන් ඔබෙ සුව විඳිමිමාරාන්තික විය හැකි A (H1N1) ඉන්ෆ්ලුවන්සාවශිව ලිංගය වඳීන පුදන ශුද්ධ භූමිය නගුලේෂ්වරම් කෝවිලමට ලැබුණු කාර් එක ණය බේරන්න විකුණනවාවසර 1300 ක් පැරණි අපූරු අඹු සැමි යුවළක්චතුරිගෙන් නව ආරක නර්තන ප්‍රසංගයක්ඔව්, ටයි මහත්තයාටෙලිනාට්‍යයක රූගත කිරීමකි. කඩිමුඩියේ කලබලයේ ඉර අවරට යන්නට පෙර ගත යුතු දර්ශන නිමා කරන්නට උත්සාහ කළත් ඊට වැස්ස බාධා විය. දැන් ටයි මහත්තයාගේ මූණ රතු වී ඇත.මේ ටයි මහත්තයා රූපවාහිනි මාධ්‍යය සඳහා නිර්මාණය කළ පළමු ටෙලිනාට්‍ය මාලාවයි. නමින් ‘රන් කහවනු’ විය. රූගත කිරීම් සිදු වූයේ පාදුක්කේ ය. සහායකයන් ලෙස සුරේෂ් තම්බපිල්ලේ සහ දයාරත්න රටගෙදර ද, රියදුරු ලෙස රූපවාහිනියේ පැඩී අයියා ද ක්‍රියා කළ වග මතකය.සබීතා, සනත්, ජීවන් ආදීහු රංගනයේ යෙදුණේ වූහ. වැස්ස හිතුවාට වඩා වැඩි වූ නිසා වැඩේ අඩාල විය. වැසි තුරල් වෙන තුරු සිටි ටයි මහත්තයා සහායකයකුට කතා කර “හරි පැකප් කරනවා. අපි හෙට උදෙන් ම පටන් ගමු” තරහ ගතියකින් කියා පිරිස ඉදිරියේ ම ගෝලයාගෙන් ප්‍රශ්න අසයි.“හෙට වහින එකක් නෑ නේද?” “ඔව් ටයි මහත්තයා”“හෙට සනත් හරිද?” ‘’ඔව් ටයි මහත්තයා”“සබීතා හරිද?” “ඔව් ටයි මහත්තයා”අඛණ්ඩ ප්‍රශ්න වැලකි. සහායක බිය වී ඇති බව පෙනේ. ප්‍රශ්න නවතින පාටක් ද නැත. හඬේ සැර බව එන්න එන්නම ඉහළ යයි.“වෑන් එක හරිද?” “ඔව් ටයි මහත්තයා”“උදේ කෑම හරිද?” “ඔව් ටයි මහත්තයා”“අපිට කෙල වෙයිද?” “ඔව් ටයි මහත්තයා”ගෝලයාට හැර අනෙක් සියල්ලෝම සිනහ වෙති. ගෝලයාට කරුණ වැටහුණේ ටික වේලාවක් ගිය පසු ය.මේ රජයේ චිත්‍රපට අංශයයි. ‘දොස්තර හොඳ හිත’ කාටුන් වැඩසටහනේ හඬ කැවීම් ය. සමන් ආතාවුදහෙට්ටි, වික්ටර් මිගෙල්, ගැමුණු විජේසූරිය, ලෙස්ලි රාමනායක, කරුණාතිලක හඳුවල ආදීහු ද ටයි මහත්තයා ද දවල් කෑමට සූදානම් වෙති.කෑම පැයේ අනුර ජයසේකරත් මාත් මැදිරියට වී ඊළඟට හඬ කවන ලූප් ලෑස්ති කරන්නේ කට පාඩම් කරන්නාක් මෙනි. කෑම පිය හමාරව පිරිස පැමිණෙති. ජීප් රියේ හඬ ඇසෙත් ම අපි කොරිඩෝව අසල ය.“උඹලා කෑවද?” ටයි මහත්තයාගේ හඬ ය.“යකෝ මේ ඔක්කොම කරන්නෙ කන්න. කාලා හිටපිය.”ඒ දවස පහු වී ඊළඟ දවස එළඹෙයි. කෑම පැය ද පෙර පරිදි ය. දැන් අපි කෑම කා සූදානම් ව සිටින්නේ සුපුරුදු පිළිගැනීමට ය. ජීප් රිය ද පෙර පරිදි කොරිඩෝවේ නතර වෙයි.“උඹලා කෑවද?”“ඔව් ටයි මහත්තයා”“ආ... උඹලා කෑවොත් ඇති. අපි බඩගින්නේ, අනේ අනේ”කෑම කතාව එතැනින් ඉවරය.මූ ඇවිත්මේ වසර දහයකට ඉහත දවසකි. ස්ථානය වූයේ රූපවාහිනියේ ටයි මහත්තයාගේ කාර්යාලයයි.වේලාව පෙරවරු 8.30 ට පමණ ඇත. ටයි මහත්තයා පිටපතක් කියවයි. මම කියවන විට ලියමි.එකවිටම කිසි චාරයකට නැති සේ අයකු අපේ කාමරයේ දොර ඇරගෙන විත්“ඔහෙද ටයිටස් තොටවත්ත?” යැයි ඇසූ බව මතකය.ටයි මහත්තයා ඇස් කණ්ණාඩි දෙක අස්සෙන් ඔහු දෙස බලා අපේ වැඩේ ය. “හරි ඒ ටික හරි දැන් කොරා පයින් යනවා. අන්ධයා ළඟට ද්විත්ව සමීප රූපය.” මෙසේ අපේ කතාව දිගින් දිගටම යයි. ටයි මහත්තයා මේ ටයි පැලඳි ආගන්තුකයා තඹ දොයිතුවක්වත් මායිම් කළේ නැත.කාලය පැය භාගයකට ආසන්න විය. අමුත්තාගේ මුහුණේ ඉරියව්ව ද වෙනස් වී ඇත. ඔහුගේ ඉවසුම් සීමාව පැන ගියා සේ පෙනේ. ටයි මහත්තයා තවමත් දෙබස් කියයි. මම සුපුරුදු ලිවීමේ යෙදුණෙමි. උගුරේ රැල් බුරුල් ඇරි අමුත්තා“මේ... මේ... මම ආවෙ ජනාධිපතිතුමාගෙන්”සමහරවිට එය එසේ නො විය හැකි ය.එහෙත් ඔහු සිතුයේ ටයි මහත්තයාගේ අවධානය ලබාගැනීම ය. මේ හඬ ඇසී සැණින් ටයි මහත්තයා පුටුවේ ඇන්දට ඇලවී කණ්ණාඩිය අතට ගත්තේ ය. වෙන නිලධාරීන් මෙන් පුටුවෙන් නැගිට්ටේ නැත.“ඒයි අතුල, මූ නං මාර බඩුවක් බං”කියන්නට යන්නේ මොකක් දැයි මම විමතියෙන් බලා සිටියෙමි.“උඹයි මායි ආවේ අම්මගෙන්. මූ ඇවිත් තියෙන්නේ ජනාධිපතිතුමාගෙන්.”රැකියා ඉල්ලා පැමිණි පුද්ගලයා ආගිය අතක් නැත.ඇවිදින්න ඕනැ එක කකුලයිමෙම සිද්ධිය වුණේ මීට වසර 35 කට පමණ පෙර ටයිටස් තොටවත්තගේ ‘සාගරිකා’ චිත්‍රපටය රූපගත කිරීමට වැල්ලවායේ ගොස් සිටියදීය.ටයි මහත්තයා හොඳටම රත්වී වැල්ලවාය තානායම බරාදයේ වාඩිවී මනෝ ලෝකයේ සැරිසරමින් සිටියේය. ගමනක් ගොස් සිටි මම ආපසු තානායමට පැමිණෙමින් සිටියෙමි.“...... පණ්ඩිතයා මෙහෙ වරෙන්”“ඇයි සර්”“මිනිහෙකුට ඇවිදින්න කකුල් කීයක් ඕනද”“දෙකයි... නේ. මිනිස්සුන්ට ඊට වැඩිය කකුල් තියෙනවයැ”“අන්න පණ්ඩිතයට වැරදුණු තැන... යකෝ කකුල් දෙකක් ඕනද ඇවිදින්න මේ බලපන්” කී ටයි මහත්තයා නැගිට්ටේය. අඩි කිහිපයක් ඇවිද්දේය.“බලපන්... ඇවිදින කොට හැම වෙලාවටම එක කකුලයි බිම තියෙන්නේ අනිත් කකුල උඩ හරි ද? එක කකුලයි ඇවිදින්න ඕන”වැව ඇළ කිරීමතවත් චිත්‍රපටයක රූගත කිරීමකි. ටයි මහත්තයා සහ පිරිස රූගත කරන තැනට ගොස් වාහනයෙන් බැස්සාහ.එය ලොකු ඇළකි.“මේකද වැව. පිටපතේ හැටියට ඕන වැවක්”“මෙහේ වැව් නෑ”“ඉතිං මෙතෙන්ට එක්ක ආවේ?”“සර් මේ ඇළ වැව කරන්න බැරිද?”ටයි මහත්තයා කැමරාව ගෙන බැලුවේය.“මෙහෙට වරෙන්” ඔහු නිෂ්පාදන කළමනාකරු කැඳවීය.“මේ බලාපන් මෙන්න මං ඇළ ඇල කළා. උඹට පුළුවන්ද ගෑනියෙක් මිනිහෙක් කරන්න.”“බෑ”“ඒ වගේ තමයි යකෝ ඇළ වැව කරන්නත් බැහැ.”ටයි මහත්තයා කියා සිටියේය.පූසා කොහොමදඑක්තරා පුද්ගලයෙක් ටයි මහත්තයාගේ චිත්‍රපට කීපයකට සහාය අධ්‍යක්‍ෂවරයකු ලෙස වැඩ කළේය. ඕනෑම අධ්‍යක්‍ෂවරයකු යටතේ වැඩ කළත් ටයි මහත්තයාගේ සහාය අධ්‍යක්‍ෂ වීම අවදානම් කාරියකි. සුළු වරදක් වුවද බැණුම් අහන්නට වෙන්නේ ඉහළ පිළිවෙළටය. ටයි මහත්තයාට තමන් ට අවශ්‍ය දේ අකුරට ඉටුකිරීමේ වුවමනාවක් ද තිබේ.සහාය අධ්‍යක්ෂකවරයා නිසි වේලාවට අවශ්‍ය කටයුතු නොකිරීමෙන් ටයි මහත්තයාගෙන් අම්බානක බැණුම් ඇසුවෙකි. ඒත් මේ සිද්ධිය රාජකාරිය සම්බන්ධ සිදුවීමක් නොවේ. එහි යටිපෙළ සිදුවීමකි. ’සිහසුන’ චිත්‍රපටයේ වැඩ සඳහා ටයි මහත්තයාත් සහාය අධ්‍යක්‍ෂකත් මහනුවරට ටිකක් ඈත දිගන පැත්තේ කාලයක් සිටියහ.උදේ සිට සවස තුන පමණ වන තුරු දර්ශන තල සකසා ගැනීමෙන් විඩාබර වූ සහාය අධ්‍යක්‍ෂක හා ටයි මහත්තයා ගෙදරකින් පිසගෙන ආ බත් මුල් දෙක කන්නට සිතූහ. ගමේ අම්මා කෙනෙකුට මේ පිළිබඳව ඇණවුම කලින් ලැබී තිබිණ. මේ දෙදෙනාට නවතින්නට සකස් කැර තිබූ ලෑලි මඩුවේ එක් කෙළවරක නූලක් ගැට ගසා මේ බත් මුල් එල්ලා තිබිණි. විඩාබර වූ වහාම නාගන්නට කැමැති ටයි මහත්තයා සහාය අධ්‍යක්‍ෂකට කතා කළේය.බත් මුල් ඔහොම තිබිච්චාවෙ, අපි නාගෙන එමු. ටයි මහත්තයාගේ ඉල්ලීමට කන් දුන් සහාය අධ්‍යක්‍ෂක ද ගමේ ගෙදර ළිඳකින් නෑමට අවසරය ගත්තේය. සහාය අධ්‍යක්‍ෂක කලින් නා පිරිසිදු වී අවසන් විය.ටයි මහත්තයා තවමත් නිවී හැනැහිල්ලේ නායි. බඩගින්නේ සිටි සහාය අධ්‍යක්‍ෂක ‘මං යනවා මඩුවට’ කියමින් තමන් ගේ තාවකාලික නවාතැන වෙත ගියේය. එල්ලා තිබූ බත් මුල් දෙකෙන් එකක් බිම වැටී තිබේ.කොහෙන්දෝ පැමිණි පූසෙක් එක් බත් මුලක් දෙසාබාමින් සිටියේය. බඩගින්න වැඩිකමට සහාය අධ්‍යක්‍ෂක අනෙක් මුල දිග හැර ගෙන කන්නට පටන් ගත්තේය. ටයි මහත්තයා නාගෙන පැමිණි බව ඔහුගේ අඩි ශබ්දයෙන් ඇසිණ.මේ මොකද, බත් මුලක් පූසා කනවා පෙනෙන්නෙ නැද්ද? ටයි ඇසුවේය.දැක්කා, දැන් ඉතින් කාලා ඉවරයිනෙ. ටයි මහත්තයාගෙ බත් මුල මං එනකොට පූසා කනවා. සහාය අධ්‍යක්‍ෂක කීවේය.ඇයි බං, මේක මාර කතාවක්නෙ. පූසා කොහොමද මේ බත් මුල ටයි මහත්තයාගේ කියලා දන්නෙ...ඔහු ඇනුම්පදය කීවේ ඉතාම සූර ලෙසිනි. පසුව ගැමි ගැහැනියගෙන් නැවත බත් මුලක් ගෙනැවිත් ටයි මහත්තයා සප්පායම් විය.වේහැල්ලේ පියතිලකඅතුල රන්සිරිලාල්උපාලි සමරසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=av09110815</link>
    <topic>මම පෙම් බඳිමි සිහිනෙන් ඔබෙ සුව විඳිමි</topic>
    <author>හේමාලි</author>
    <content>මහමඟදී ජීවිතයක් බේරාගත් නයිටිංගේල් දියණියක්පිච්චර් පිස්සාඋපදේශාත්මක කෙටි චිත්‍රපට 14ක් හැදූ ජයන්ත සරත් හෙට්ටිආරච්චිඅපේ ජීවිත බේරා දුන් දෙවියනි ඔබට පින්එදා ‘චන්දන ඇල්ලෙන් නාලා’ ගීතය හැදූ සංගීතවේදියාට ඉන්න තැනක් නෑඅපේ ජැකීටත් කතා හැදෙයිමන්දිරා බේඩ් අනතුරකRHYTHM OF THE MAROON 13 දාපොඩි ජැක්සන්ලා සහ හුණුවටයේ තාත්තලාමගේ කැමැත්තට එයා ඉඩ දීලා තියෙනවාබුදුහිමි වැඩහිටි පින්බර දේශය වැඳ පුදා සිත් පහන් කරගනිමුඅයියා, ඔයා අපිත් එක්ක සෙල්ලම් කරන්න එන්නේ කවද්ද?ටෙලි සිනමා කර්මාන්තයට තිළිණ වන දායාදය ‘රන්මිහිතැන්න’ ටෙලි සිනමා ගම්මානයටයි මහත්තයගේ රස කතාමම පෙම් බඳිමි සිහිනෙන් ඔබෙ සුව විඳිමිමාරාන්තික විය හැකි A (H1N1) ඉන්ෆ්ලුවන්සාවශිව ලිංගය වඳීන පුදන ශුද්ධ භූමිය නගුලේෂ්වරම් කෝවිලමට ලැබුණු කාර් එක ණය බේරන්න විකුණනවාවසර 1300 ක් පැරණි අපූරු අඹු සැමි යුවළක්චතුරිගෙන් නව ආරක නර්තන ප්‍රසංගයක්යොවුන් ආදරයේ චමත්කාර ජනක සිතුවිලි වලින් පිරුණු ගීතයකුයි මෙවර ගීතාවලෝකන වෙනුවෙන් අප තෝරාගත්තේ.ආදරේ සොඳුරු සිතුවිලි හදවතට දැනෙන ආකාරයෙන් මේ ගීතය ගායනා කරන්නේ නව පරපුරේ ජනප්‍රිය ගායකයෙක්. ඔහු සිරස සුපර් ස්ටාර් හරහා ප්‍රේක්ෂක ජනාදරය හා යොවුන් රසික රසිකාවියන්ගේ ආකර්ශනය නොමඳව දිනා ගත්තෙක්.ඔහු සුරේන්ද්‍ර පෙරේරා.වැහි පබළු සැලීඉඟි කරනා හැටීදෙව් දුව ඇසපිය ගසතීමඟ දෙපස රැඳීඔබ දෙසට හැරීමම නෙතු නොපියා ඉඳිමී ළැම සළු ඉහිරීනෙතු මතම වැදීඋන්මාද සුසුම් හෙළමීසිහිනෙන් දකිමීමල් කෙමි මම සිඹිනා හැටී අතැඟිලි සුව දීහිස පිරිමදිමීඔබ දැක මුනිවත රකිමීමම පෙම් බඳිමීසිහිනෙන් ඔබෙ සුව විඳිමී...මේ ගීතය ඇතුළත් වෙන්නේ සුරේන්ද්‍රගේ නවතම ගීත එකතුව වන ‘වැහි පබළු’ සංයුක්ත තැටියේ. ගීතය රචනා කර ඇත්තේ උපුල් ශාන්ත සන්නස්ගල. ගී තනු නිර්මාණයෙන් කසුන් කල්හාර එක්වෙනවා. මේ දිනවල ගුවන් විදුලි නාළිකා ඔස්සේ නිතර ඇසෙන මේ ගීතය කා අතරත් ජනප්‍රියයි.හේමාලි</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=av09110816</link>
    <topic>මාරාන්තික විය හැකි A (H1N1) ඉන්ෆ්ලුවන්සාව</topic>
    <author>ගාමිණී සුසන්ත</author>
    <content>මහමඟදී ජීවිතයක් බේරාගත් නයිටිංගේල් දියණියක්පිච්චර් පිස්සාඋපදේශාත්මක කෙටි චිත්‍රපට 14ක් හැදූ ජයන්ත සරත් හෙට්ටිආරච්චිඅපේ ජීවිත බේරා දුන් දෙවියනි ඔබට පින්එදා ‘චන්දන ඇල්ලෙන් නාලා’ ගීතය හැදූ සංගීතවේදියාට ඉන්න තැනක් නෑඅපේ ජැකීටත් කතා හැදෙයිමන්දිරා බේඩ් අනතුරකRHYTHM OF THE MAROON 13 දාපොඩි ජැක්සන්ලා සහ හුණුවටයේ තාත්තලාමගේ කැමැත්තට එයා ඉඩ දීලා තියෙනවාබුදුහිමි වැඩහිටි පින්බර දේශය වැඳ පුදා සිත් පහන් කරගනිමුඅයියා, ඔයා අපිත් එක්ක සෙල්ලම් කරන්න එන්නේ කවද්ද?ටෙලි සිනමා කර්මාන්තයට තිළිණ වන දායාදය ‘රන්මිහිතැන්න’ ටෙලි සිනමා ගම්මානයටයි මහත්තයගේ රස කතාමම පෙම් බඳිමි සිහිනෙන් ඔබෙ සුව විඳිමිමාරාන්තික විය හැකි A (H1N1) ඉන්ෆ්ලුවන්සාවශිව ලිංගය වඳීන පුදන ශුද්ධ භූමිය නගුලේෂ්වරම් කෝවිලමට ලැබුණු කාර් එක ණය බේරන්න විකුණනවාවසර 1300 ක් පැරණි අපූරු අඹු සැමි යුවළක්චතුරිගෙන් නව ආරක නර්තන ප්‍රසංගයක්ඉන්ෆ්ලුවන්සාව (Influenza) ලෙස හඳුන්වන්නේ වෛරසයක් මඟින් ඇතිවන රෝගී තත්ත්වයක්. ඉන්ෆ්ලුවන්සාව මිනිසුන්ට මෙන්ම සතුන්ට ද ඇතිවිය හැකියි. ඉන්ෆ්ලුවන්සාව නිසා ඇතිවන රෝග ලක්ෂණ සාමාන්‍යයෙන් අප හඳුන්වන්නේසෙම්ප්‍රතිශ්‍යාව නමින්. සෙම්ප්‍රතිශ්‍යාව නොවැළඳුණු අයෙක් සමාජයේ නොමැති තරම්. එය ඒ තරම්ම සුලභයි. මිනිසුන්ට වැළඳෙන ඉන්ෆ්ලුවන්සාව භයානක රෝගී තත්ත්වයක් නොවේ.සතුන්ට වැළඳෙන ඉන්ෆ්ලුවන්සා රෝගයන් මිනිසුන්ට සාමාන්‍යයෙන් වැළඳෙන්නේ නෑ. එහෙත් විශේෂ තත්ත්වයක් යටතේ වැළඳිය හැකියි. උදාහරණයක් ලෙස විශාල වශයෙන් කුකුලන් සහිත කුකුළු ගොවිපළවල සේවය කරන පුද්ගලයින්ට එම කුකුලන්ගේ වෛරස ආසාදනයන් බෝවිය හැකියි.එම වෛරසය මාරාන්තික නම් කුකුලන් වෙතින් ඍජුවම වෛරසය බෝවූ මිනිසුන් මිය යාමට පවා පුළුවන්. (උදා:- කුරුලු උණ). බොහෝවිට සත්වයින් තුළ පවතින ඉන්ෆ්ලුවන්සා වැනි වෛරස මිනිසුන්ගෙන් මිනිසුන්ට බෝවන්නේ නෑ.එහෙත් යම් යම් අවස්ථාවන්හිදී සිදුවන ජාන වෙනස්වීම් නිසා සතුන් තුළ පවතින වෛරස් රෝගයක් මිනිසකුගෙන් තවත් මිනිසකු හට බෝවීමේ හැකියාව ලැබෙනවා.මේ දිනවල වසංගතයක් ලෙස ලොව පුරා පැතිර යන්නේ සතුන් තුළ ඇතිවී ජාන සංයෝජනය භාජනය වී මිනිසුන්ගෙන් මිනිසුන්ට බෝවීමේ හැකියාව ඇතිවූ ඉන්ෆ්ලුවන්සා වෛරසයක්. මෙය මුලින් හැඳින්වූයේ සූකර උණ නමින්. එය විද්‍යාත්මක ලෙස ඉන්ෆ්ලුවන්සා A(H1N1)2009 ලෙස හඳුන්වනු ලබනවා.ලෝක ඉතිහාසය පුරා මෙවැනි නව වෛරස් රෝගයන් බිහිවී විශාල වශයෙන් මිනිසුන් මියගිය අවස්ථා තිබෙනවා. 1918 දී ඇතිවූ එවැනි වෛරස් රෝගයකින් ලොව පුරා මිනිසුන් කෝටි 2 – 4 අතර සංඛ්‍යාවක් මිය ගිය බව සඳහන් වෙනවා.එය හඳුන්වා ඇත්තේ Spanish flu නමින්. එසේම 1957 වසරේ ලොව පුරා පැතිරුණු Asian flu රෝගය නිසා මිනිසුන් ලක්ෂ 10 ක් පමණ මිය ගිය බව වාර්තා වෙනවා. 1968 පැතිරුණු Hong kong flu මඟින් ද ලොව පුරා විශාල පිරිසක් මිය ගියා.නවතම ඉන්ෆ්ලුවන්සා A(H1N1) මඟින් ඔක්තෝබර් මස අවසන් වන විට 500 කට ආසන්න පිරිසක් මිය ගොස් ඇති බවයි වාර්තා වන්නේ.නව ඉන්ෆ්ලුවන්සා රෝගය නිසා ඇමරිකාවේ පමණක් මිය ගිය සංඛ්‍යාව දහසකට වැඩියි. ඒ නිසයි ඇමරිකානු ජනපති බැරක් ඔබාමා රට පුරා හදිසි තත්ත්වයක් ප්‍රකාශයට පත් කළේ.ශ්‍රී ලංකාවෙන් ඉන්ෆ්ලුවන්සා(H1N1)ආසාදනය වූ පළමු රෝගියා වාර්තා වුණේ පසු ගිය ජුනි 15 වැනිදා. මේ වන විට ශ්‍රී ලංකාව පුරා සැළකිය යුතු රෝගීන් පිරිසක් සිටින බව වාර්තා වෙනවා.මුලදී හමුවූ රෝගීන් කීපදෙනා අංගොඩ උණ රෝහලේ විශේෂයෙන් රඳවා සිටියේ රෝගය රට තුලට පැමිණීම හැකි තරම් පමා කිරීමටයි. රෝගය රට පුරා පැතිරීම වැළැක්වීමටයි. මේ වන විට රට තුළ රෝගය ව්‍යාප්ත වන නිසා දැන් අවශ්‍ය වන්නේ රෝගය පැතිරීම පාලනය කිරීමට හා ඉන් වන හානි අවම කර ගැනීමයි.මෙම නව A (H1N1)ඉන්ෆ්ලුවන්සා රෝගය දැඩි ලෙස සංකූලතා සහ මරණ ඇති කරන දරුණු රෝගයක් නොවන බවයි මෙතෙක් ලැබී ඇති දත්ත මඟින් අනාවරණය වන්නේ.එහෙත් මෙම රෝගයේ විශේෂත්වය වන්නේ මෙය ඕනෑම නිරෝගී අයකුට පවා වැළඳිය හැකි රෝගයක් වීමයි. බොහෝ දෙනෙකුට මෙය සාමාන්‍ය සෙම්ප්‍රතිශ්‍යාව මෙන් වුවත් ඇතැමෙකු මෙම රෝගය නිසා අසාධ්‍ය තත්ත්වයට පත් විය හැකියි; මරණයට පවා පත්විය හැකියි.අපි දැන් සොයා බලමු මෙම නව ඉන්ෆ්ලුවන්සා රෝගයේ රෝග ලක්‍ෂණ මොනවාදැයි කියා. පළමුවෙන්ම ඇති වන්නේ මිනිසුන්ට වැළඳෙන සාමාන්‍ය සෙම්ප්‍රතිශ්‍යාව වැළඳුණු විට පෙන්නුම් කරන රෝග ලක්‍ෂණමයි. ඒ උණ, නාසයෙන් සොටු දියර ගැලීම, කිවිසුම් යාම, කැස්ස, උගුර ආසාදනය, හිසරදය මස් පිඬු හන්දිපත් වේදනාව වැනි රෝග ලක්‍ෂණ.A (H1N1) ඉන්ෆ්ලුවන්සා රෝගයට ගොදුරුවූ බොහෝ දෙනෙකුට මෙම රෝග ලක්‍ෂණ පහළ වී රෝගය සුව වෙනවා. එහෙත් කිසියම් හේතුවක් නිසා එසේ රෝගය සුව නොවී පහත සඳහන් අවදානම් රෝග ලක්‍ෂණ පෙන්නුම් කළහොත් වහාම වෛද්‍ය ප්‍රතිකාර ගත යුතුයි.  * හුස්ම ගැනීමට අපහසුවීම* නොනවතින වමනය* පපුවේ හෝ උදරයේ වේදනාව හෝ තෙරපුම* කරකැවිල්ල* සිහිමඳ ගතිය හෝ සිහි මුර්ජා වීම.* රෝග ලක්‍ෂණ සුව වීමෙන් අනතුරුව නැවත උණ හෝ තද කැස්ස පැතිරීම.ඒ වැඩිහිටියන් වෙතින් පෙන්නුම් කරන සාමාන්‍ය අවදානම් සහගත රෝග ලක්‍ෂණයන්. එහෙත් කුඩා දරුවන් වෙතින් පහත දැක්වෙන අවදානම් සහගත රෝග ලක්‍ෂණ පෙන්නුම් කරයි නම්, ඒ පිළිබඳව විශේෂයෙන් සැළකිලිමත් විය යුතුයි.  * හුස්ම ගැනීම වේගවත්වීම හෝ අපහසු වීම* සම නිල් හෝ අළු පැහැගැන් වීම.* දියර වර්ග පානය කිරීමට අපහසුවීම / අඩුවීම.* පහ කරන මුත්‍රා ප්‍රමාණයෙහි අඩුවක් දක්නට ලැබීම හෝ අඬන විට වැටෙන කඳුළු ප්‍රමාණය අඩුවීම.* නොනවතින වමනය.* ප්‍රතිචාර දැක්වීම අඩුවීම.* නොසන්සුන් ලෙස හැසිරීම.දරුවන් දක්වනු ලබන අවදානම් සහගත රෝග ලක්‍ෂණයන්.මූලික රෝග ලක්‍ෂණයන් පහළ වන්නේ A (H1N1) වෛරසය ශරීරගතවී දින 3 ත් 5 ත් අතර කාලයේදී. මෙම කාලය දින 1 – 7 දක්වා වෙනස් වන අවස්ථා ද තිබෙනවා. බීජෞෂණ සමය ලෙස හැඳින්වෙන්නේ එම කාලයයි. එම කාලය තුළ වෛරසය ශරීර ගතවූ පුද්ගලයින් වෙතින් කිසිඳු රෝග ලක්‍ෂණයක් පෙන්නුම් කරන්නේ නෑ.පිටතට පෙනෙන්නේ ඔහු ඉතා නිරෝගී පුද්ගලයකු ලෙසයි. එසේ වූවාට රෝග ලක්‍ෂණ පහළ කිරීමට දිනකට කලින් සිටම රෝගය අන් අයට බෝ කිරීමේ හැකියාව ඔවුන්ට තිබෙනවා. රෝග ලක්‍ෂණ පහළ වී දින 7 ක් පමණ ගතවන තුරුම රෝගියකුගෙන් නිරෝගී පුද්ගලයකුට රෝගය බෝවිය හැකියි.මෙම රෝගය බෝවන්නේ රෝගී පුද්ගලයකුගේ ශරීරය තුළ තිබෙන විෂබීජ නිරෝගී පුද්ගලයකුගේ නාසයෙන් හෝ මුඛයෙන් නිරෝගී පුද්ගලයාගේ ස්වසන මාර්ගයට ගමන් කිරීමෙන්. රෝගී පුද්ගලයකු කහින අවස්ථාවලදී එම පුද්ගලයා පිට කරන විෂබීජ සහිත කෙළ අංශු නිරෝගී පුද්ගලයකුගේ ස්වසන පද්ධතියට ඇතුළු වීමේ හැකියාව තිබෙනවා.එමෙන්ම රෝගී පුද්ගලයකු අතින් කට වසා කැස්ස පිට කර පසුව එම අතින් කිසියම් පෘෂ්ඨයක් ස්පර්ශ කළේ යැයි සිතන්න. එම පෘෂ්ඨය නිරෝගී පුද්ගලයකු අල්ලා ඔහු තම අතින් නාසය පිස දැම්මේ නම් නිරෝගී පුද්ගලයාට රෝගය බෝවිය හැකියි. A (H1N1)වෛරසයට සාමාන්‍ය පරිසර උෂ්ණත්වයේ පැය 2 ත් 6 ත් අතර කාලයක් පැවතීමේ හැකියාව තිබෙනවා.රෝගය වැළඳුණු පසුව දෙනු ලබන ප්‍රතිකාර සහ අනුගමනය කළ යුතු ක්‍රියාමර්ග පිළිබඳව දැන් සොයා බලමු. මූලික රෝග ලක්‍ෂණ වන උණ සෙම්ප්‍රතිශ්‍යාව, කැස්ස, අතපය වේදනාව ඇතිවූ විට පැරසිටමෝල් නියමිත මාත්‍රාවෙන් ගැනීම සුදුසුයි.වඩාත්ම වැදගත් වන්නේ ඇඳ විවේකයයි. වැඩිපුර දියර වර්ග පානය කිරීම, පෝෂ්‍යදායී ආහාර ලබා ගැනීම ආදිය මඟින් රෝගය පහසුවෙන් සුව කර ගත හැකියි. කිසියම් අයකුට සුළු රෝග ලක්‍ෂණ වලින් නොනැවතී අවදානම් රෝග ලක්‍ෂණ පහළ වුවහොත් රෝහල් ගත වී ප්‍රතිවෛරස ලබාදීමට සිදුවෙනවා.තමන්ට A(H1N1) ඉන්ෆ්ලුවන්සා රෝගය වැළඳී ඇතැයි දැනගත් විට එය අන් අයට බෝවීම වැළැක්වීම අප සැමගේ වගකීමක් මෙන්ම යුතුකමක්. රට පුරා මෙම වසංගතය පැතිරී යාම වැළැක්වීම ඉතා උපකාරයක්. ඒ සඳහා අපට මේ උපක්‍රම අනුගමනය කළ හැකියි.1. නිරතුරුවම සබන් යොදා හොඳින් අත සේදීම. විශේෂයෙන් කිවිසීමෙන් සහ කැස්සෙන් පසුව මෙසේ දෑත් සේදිය යුතුයි.2. රෝගීන් කහින විට සහ කිවිසුම් යවන විට පිටවන විෂබීජ සහිත කෙළ අංශු මඟින් මෙම රෝගය පහසුවෙන් බෝවෙනවා. ඒ නිසා කහින විට සහ කිවිසුම් යවන විට පරිසරයට විෂබීජ පිට වීමට ඉඩ නොදීම සඳහා පිරිසිදු ලේන්සුවක් හෝ ටිෂූ කැබැල්ලක් භාවිතා කළ හැකියි. එහිදී ටිෂූ කැබැල්ල ආරක්ෂා සහිතව බැහැර කළ යුතු අතර ලේන්සුව තෙත්වූ වහාම සබන් යොදා සෝදාගත යුතුයි. කිසිම විටෙකත් රෝගී පුද්ගලයකු කහින විට සහ කිවිසුම් යවන විට දෑත් වලින් නාසය සහ මුඛය ආවරණය නොකළ යුතුයි. එසේ කර කිසියම් ද්‍රව්‍යයක්, පෘෂ්ඨයක් ඇල්ලූ පසුව එම ස්ථානය නිරෝගී පුද්ගලයකු ස්පර්ශ කළහොත් නිරෝගී පුද්ගලයාට පහසුවෙන් රෝගය බෝවිය හැකියි.සෞඛ්‍ය අමාත්‍යාංශයේ වසංගත රෝග විද්‍යා අංශයේ සහකාර වසංගත රෝග විද්‍යාඥ විශේෂඥ වෛද්‍ය රිසින්ත ප්‍රේමරත්න3. නිතර අත ගැටෙන පෘෂ්ඨයක් (උදා:- පරිගණක යන්ත්‍ර යතුරු ලියන, පඩිපෙළවල අත්වැල්) සාමාන්‍ය විෂබීජ නාශක යොදා පිරිසිදු කළ හැකියි.4. නිවසේ රෝගයට ගොදුරුවූ අයකු සිටී නම් ඔහුව වෙන් කර තබා ඔහුට සාත්තුව සඳහා එක් අයකු පමණක් ඉදිරිපත්වීම වැදගත්. රෝග ලක්‍ෂණ පෙන්වන පුද්ගලයාට මුඛ ආවරණයක් ලබාදීම ද වැදගත්.5. නාසය, මුඛය ආශි‍්‍රත ප්‍රදේශ නිතර අත ගෑමෙන් වැළකී සිටීම ද ඉතා වැදගත්.6. පාසල් යන තම දරුවකුට ඉන්ෆ්ලුවන්සා A (H1N1) රෝගයේ මූලික ලක්‍ෂණ ඇත්නම්, දරුවා පාසල් නොයවා නිවසේදී ප්‍රතිකාර ලබාදීම මඟින් අන් දරුවන්ට රෝගය බෝවීම වැළැක්විය හැකියි.මෙහිදී විශේෂයෙන් සැලකිල්ලට ගත යුතු කරුණක් තිබෙනවා. ඒ; පහතින් දැක්වෙන කණ්ඩායම්වලට අයත් පුද්ගලයින්ට A (H1N1) ඉන්ෆ්ලුවන්සාව වැළඳුනහොත් විශේෂ සැලකිල්ලක් දැක්විය යුතු වීමයි. එයට හේතුව වන්නේ එම පිරිස්වලට රෝගය වැළඳුණහොත් සංකූලතා වැඩිවී ජීවිත අවදානමක් ඇති විය හැකි නිසයි.  * වයස අවුරුදු 2 ට අඩු දරුවන්.* වයස අවුරුදු 65 ට වැඩි වැඩිහිටියන්.* ගර්භනී මව්වරුන්.පහත දැක්වෙන රෝගයන්ගෙන් පෙළෙන්නන් * ඇදුම ඇතුළු නිදන්ගත පෙනහළු රෝග සහිත පුද්ගලයින්.* හෘද සහ රුධිර වාහිනී රෝගයන්ගෙන් පෙළෙන රෝගීන් (අධි රුධිර පීඩනය ඇති රෝගීන් හැර) රුධිර සෛල සම්බන්ධ නිදන්ගත රෝගයන්ගෙන් පෙළෙන්නන්.* දියවැඩියා රෝගීන්.* ප්‍රතිශක්තිය හීන වූ රෝගීන්.* දීර්ඝකාලීනව ඇස්පි‍්‍රන් ඖෂධය ලබා ගන්න වයස අවුරුදු 19 ට අඩු පුද්ගලයින්.ගාමිණී සුසන්ත</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=av09110817</link>
    <topic>ශිව ලිංගය වඳීන පුදන</topic>
    <author>ඉඳුනිල් වීරරත්න</author>
    <content>මහමඟදී ජීවිතයක් බේරාගත් නයිටිංගේල් දියණියක්පිච්චර් පිස්සාඋපදේශාත්මක කෙටි චිත්‍රපට 14ක් හැදූ ජයන්ත සරත් හෙට්ටිආරච්චිඅපේ ජීවිත බේරා දුන් දෙවියනි ඔබට පින්එදා ‘චන්දන ඇල්ලෙන් නාලා’ ගීතය හැදූ සංගීතවේදියාට ඉන්න තැනක් නෑඅපේ ජැකීටත් කතා හැදෙයිමන්දිරා බේඩ් අනතුරකRHYTHM OF THE MAROON 13 දාපොඩි ජැක්සන්ලා සහ හුණුවටයේ තාත්තලාමගේ කැමැත්තට එයා ඉඩ දීලා තියෙනවාබුදුහිමි වැඩහිටි පින්බර දේශය වැඳ පුදා සිත් පහන් කරගනිමුඅයියා, ඔයා අපිත් එක්ක සෙල්ලම් කරන්න එන්නේ කවද්ද?ටෙලි සිනමා කර්මාන්තයට තිළිණ වන දායාදය ‘රන්මිහිතැන්න’ ටෙලි සිනමා ගම්මානයටයි මහත්තයගේ රස කතාමම පෙම් බඳිමි සිහිනෙන් ඔබෙ සුව විඳිමිමාරාන්තික විය හැකි A (H1N1) ඉන්ෆ්ලුවන්සාවශිව ලිංගය වඳීන පුදන ශුද්ධ භූමිය නගුලේෂ්වරම් කෝවිලමට ලැබුණු කාර් එක ණය බේරන්න විකුණනවාවසර 1300 ක් පැරණි අපූරු අඹු සැමි යුවළක්චතුරිගෙන් නව ආරක නර්තන ප්‍රසංගයක්ප්‍රධාන කෝවිල ඇතුළතලංකාවේ උතුරු කොනේ මුහුද ආසන්නයේ පිහිටි නගුලේෂ්වරම් කෝවිල ආගම් බේදයකින් තොර දෙස් විදෙස් බැතිමතුන්ගේ ගෞරව බුහුමනට ලක්වූ සුවිශේෂී පුදබිමකි.ලංකාවේ විශාලතම ශිව ලිංගයයාපනය නගරයේ සිට කිලෝමීටර් කිහිපයක දුරක පිහිටි මේ කෝවිල අතීතයේ ජනාකීර්ණ ස්ථානයක්ව පැවැති නමුත් දශක තුනකට ආසන්න කාලයක් පැවැති ත්‍රස්ත ක්‍රියා හේතුවෙන් අබලන් ජනශුන්‍ය ස්ථානයක් බවට පත්විණි.එහෙත් හමුදා සෙබළුන්ගේ ගෞරවාදරයට පාත්‍ර වුණු නගුලේෂ්වරම් කෝවිල මේ වනවිට පිළිසකර කෙරෙන අතර නුදුරේ දිනයෙක සාමාන්‍ය ලෙස බැතිමතුන්ගෙන් පිරී ඉතිරී යනු ඇත.නගුලේෂ්වරම් කෝවිල ප්‍රධාන ලෙසම ‘ශිවලිංගය’ වන්දනා කරන ශුද්ධ භූමියකි. මෙහි ආරම්භය වසර දස දහස් ගණනක් ඈත රාවණා යුගය තෙක් දිවයයි.‘සොල්දර ගෙදර’ නාට්‍ය කණ්ඩායම සමඟ යාපා පටුනේ කළ සංචාරයේදී නගුලේෂ්වරම් කෝවිලේ ‘ශිවලිංගයේ’ ආශිර්වාදය ලබා ගැනීමට තරම් අපි වාසනාවන්ත වුණෙමු.නාවික හමුදාවේ ආරක්ෂාව යටතේ ඇති පොන්නාලේ ප්‍රදේශයේ පිහිටා ඇති මෙම ඓතිහාසික කෝවිල පිටතින් බැලූවිට ගරා වැටුණු එකක් සේ පෙනෙන්නේ වසර ගණනාවකින් පිළිසකර කර නොමැති නිසාවෙනි.එහෙත් දියසෙවළ බැඳී දුර්වර්ණ වුණු යෝධ ආරුක්කුවෙන් ඇතුළතට පියනැඟූ විට පිළිසකර කටයුතු කෙරෙන කෝවිලේ අභ්‍යන්තරය දෙඇස් විශ්මයට පත් කරයි.“Come, Come, Come and See” නගුලේෂ්වරම් කෝවිලේ භාරකරු කුරුක්කල් සාමි තුමා අප පිළිගත්තේ ඉතාමත් ළෙන්ගතු සිනාවකින් මුව සරසා ගෙන. “තවම සාමාන්‍ය ජනතාවට මෙහෙට එන්න අවසර නෑ. ඒ අතින් ඔයාලා හරිම වාසනාවන්තයි.”තවමත් සාමාන්‍ය ජනතාවට විවෘත නොවුණු කෝවිල් භූමියට දකුණේ (කොළඹ) සිට අපට පැමිණෙන්නට ලැබීම අපගේ භාග්‍යයක් බව ඔහු පුන පුනා පැවසුවේ සැබැවින් ම මේ තුළින් ලැබෙන ආශිර්වාදය එතරම් ප්‍රබල නිසාවෙනි.කුරුක්කල් තුමා සමඟ මෙහි ඇති ඓතිහාසික වටිනාකම පිළිබඳව කතා බහක යෙදෙන්නට මම අවස්ථාවක් ලබා ගතිමි.නගුලේෂ්වරම් කුරුක්කල් තුමා“ලංකාවේ හතර කොනේ මේ වගේ ශිව කෝවිල් 4 ක් තිබෙනවා. මාතර දෙවුන්දර, ත්‍රිකුණාමලයේ කෝනේෂ්වරම්, මන්නාරම් කේදීෂ්වරම් සහ යාපනයේ නගුලේෂ්වරම් එම කෝවිල් 4 යි. මෙහි ශිවලිංගය වන්දනා කිරීමයි සිදුවන්නේ. මෙම කෝවිල්වල ආරම්භය රාවණා රජ දවස තරම් ඈත අතීතයට යනවා.විජය කුමාරයා ඉන්දියාවේ සිට ඇවිත් ලංකාවේ රජ වුණාට පස්සෙ මේ කෝවිල් 4 ටම ආශිර්වාද ලබා ගන්නට ගිය බවයි වාර්තා වෙන්නෙ.මේ කෝවිල්වලින් ඔබ මේ දකින නගුලේෂ්වරම් කෝවිල හරිම සුවිශේෂයි. ඒකට හේතුව තමයි මෙහි වන්දනා මාන කිරීමට ඇති ශිව ලිංගය ලංකාවේ වෙන කිසිම කෝවිලක නැති නිසා.”කුරුක්කල් තුමා අප කැඳවාගෙන විශාල ශිව ලිංගය අසලට ගොස් යළිත් විස්තරය ඇරැඹීය. “මේ ශිව ලිංගය ‘කළු ග්‍රැනයිට්’ කියන දුර්ලභ පාෂාණයෙන් හදලා තියෙන්නෙ. මෙය ඉන්දියාවෙන් මෙහාට ගෙනැවිත් මෙහි තැන්පත් කළ බවයි සඳහන් වෙන්නේ.මේ ශිව ලිංගයේ පහළට වන්නට රවුම් 10 ක් දක්නට ලැබෙනවා. මේ එක රවුමක කුඩා ශිවලිංග 100 බැගින් තියෙනවා. ඒ කියන්නේ මෙතැන ශිව ලිංග දාහක් තිබෙන බවයි. ඔබ වරක් මෙය වටේට ගිහින් වන්දනාමාන කළොත් දහස් වරක් වන්දනා කළා වෙනවා. ඒ නිසා ම ලැබෙන ආශිර්වාදය හරිම ප්‍රබලයි.”ගනේෂ කෝවිල අලුත්වැඩියාවෙන් පසුසැබැවින් ම ශිව ලිංගය වන්දනා කිරීමෙන් දරුඵල නොමැති විවාහක කතුන්ට දරු ඵල ද විවාහය ප්‍රමාද වන අයට විවාහ සාර්ථක වීම ද රැකී රක්ෂාවල දියුණුව, ව්‍යාපාරවල දියුණුව ඇතුළු ජීවිතයේ බොහෝ අපේක්ෂා මුදුන්පත් කර ගැනීමට ආශිර්වාද ලැබෙයි.ශිව ලිංගයට අමතරව කෝවිල පුරා විවිධාකාරයේ දේව පිළිම තිබේ. මෙයින් එක් විශේෂ කුඩා පිළිමයක් වෙත අප කැඳවාගෙන ගිය කුරුක්කල් තුමා එය ඔසවන්නැයි මට කීවේය.ඉතාමත් සැහැල්ලුවෙන් එය ඔසවන්නෙමියි සිතා මම උත්සාහ කළෙමි. එහෙත් එය සිතාගන්නට පවා අපහසු බරකි. සිනහවක් මුවට නංවාගත් ඔහු එහි විස්තරය ඇරඹුවේය.“මේ පිළිමය රාත්තල් 500 කට වඩා බරයි. පිළිමයේ හිස මුදුනේ පසු පෙදෙසේ ඇතුළු විවිධ ස්ථානවල නවරත්න මැණික් අල්ලා තිබුණා.පසුගිය කාලයේ කිසියම් කෙනෙක් යකඩ කපන කියත් මාර්ගයෙන් මේවා කපාගෙන සොරකම් කරලා. පිළිමයේත් තැන් තැන්වලින් කපාගෙන ගිහින්. සමහරවිට මේවා දඹ රන් කියල ඔවුන් රැවටෙන්න ඇති.”වර්ග අඩි 5,000 ක පමණ භූමි ප්‍රමාණයක් පුරා පැතිර ඇති කෝවිලේ බිමේ ගණදෙවි කෝවිල අසල අලුතෙන් ම ටයිල් අතුරා සකස් කර තිබේ. එසේ ම නටරාජා පිළිරුව හිඳුවා ඇති ස්ථානයේ ද පිළිසකර කටයුතු කිරීම නිසා අලංකාරව ඇත.විස්මිත කැටයම්“යුද්ධය තිබුණු කාලයේ එක දවසක් 515 බ්‍රිගේඩ් එකේ මේජර් ජෙනරාල් චන්ද්‍රසිරි මහතා පූජා වට්ටියක් අරගෙන ආවා. එයාත් එක්ක ආව අනික් හමුදා නිලධාරීන් අතත් පූජා වට්ටි තිබුණා. එදා පූජා වට්ටි ගොඩක් එකවර තියන්න තැනක් තිබුණෙ නෑ. ඔහු එවේලේම නියෝග කළා මෙය පිළිසකර කරන්න.”“මම උදේ ම මෙතැනට එනවා. හමුදාවේ මහත්වරු සහ ඔවුන්ගෙන් අවසර අරගෙන එන අයට දේව ආශිර්වාද ලබා දීල හවසට ආයෙත් යනවා. ඉදිරියේදී මේ තත්ත්වය වෙනස් වෙලා මේ පූජා භූමිය බැතිමතුන්ගෙන් පිරීයාවි කියලා දැන් මට විශ්වාසයි.”ජාති ආගම් කුල භේදවලින් තොරව ශිවලිංගයේ ආශිර්වාදය ලබාදෙමින් යළිත් වරක් නගුලේෂ්වරම් කෝවිලේ ඝණ්ඨා නාදය රැව්දී හඳුන්කූරු සුවඳින් රටම සුවඳවත් වන දිනය තව නොබෝ දිනකින් උදාවනු ඇති.ඒ සඳහා නගුලේෂ්වරම් කුරුක්කල් තුමා නිරතුරුවම කන්නලව් කරමින් ප්‍රාර්ථනා කරයි.ලබන සතියේ විස්කම් කැටයම් කළ ලී වේල් කරත්තය ඇති මාවාඩිපුරම කෝවිලට යමු.යාපා පටුනේ සංචාරයකින් පසු සටහනඉඳුනිල් වීරරත්නඡායාරූප - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=av09110819</link>
    <topic>මට ලැබුණු කාර් එක ණය බේරන්න විකුණනවා</topic>
    <author>ඉනෝකා සමරවික්‍රම</author>
    <content>මහමඟදී ජීවිතයක් බේරාගත් නයිටිංගේල් දියණියක්පිච්චර් පිස්සාඋපදේශාත්මක කෙටි චිත්‍රපට 14ක් හැදූ ජයන්ත සරත් හෙට්ටිආරච්චිඅපේ ජීවිත බේරා දුන් දෙවියනි ඔබට පින්එදා ‘චන්දන ඇල්ලෙන් නාලා’ ගීතය හැදූ සංගීතවේදියාට ඉන්න තැනක් නෑඅපේ ජැකීටත් කතා හැදෙයිමන්දිරා බේඩ් අනතුරකRHYTHM OF THE MAROON 13 දාපොඩි ජැක්සන්ලා සහ හුණුවටයේ තාත්තලාමගේ කැමැත්තට එයා ඉඩ දීලා තියෙනවාබුදුහිමි වැඩහිටි පින්බර දේශය වැඳ පුදා සිත් පහන් කරගනිමුඅයියා, ඔයා අපිත් එක්ක සෙල්ලම් කරන්න එන්නේ කවද්ද?ටෙලි සිනමා කර්මාන්තයට තිළිණ වන දායාදය ‘රන්මිහිතැන්න’ ටෙලි සිනමා ගම්මානයටයි මහත්තයගේ රස කතාමම පෙම් බඳිමි සිහිනෙන් ඔබෙ සුව විඳිමිමාරාන්තික විය හැකි A (H1N1) ඉන්ෆ්ලුවන්සාවශිව ලිංගය වඳීන පුදන ශුද්ධ භූමිය නගුලේෂ්වරම් කෝවිලමට ලැබුණු කාර් එක ණය බේරන්න විකුණනවාවසර 1300 ක් පැරණි අපූරු අඹු සැමි යුවළක්චතුරිගෙන් නව ආරක නර්තන ප්‍රසංගයක්‘කොමඩි ස්ටාර්’ නන්දන හෙට්ටිආරච්චිවේදිකාව ඔහුට නුහුරු නුපුරුදු තැනක් නොවේ. පාසල් වේදිකාවෙන් ප්‍රසිද්ධ වේදිකාවට පැමිණි ඔහු පසුගියදා ස්වර්ණවාහිනියේ ‘කොමඩි ස්ටාර්’ හරහා පුංචි තිරයෙන් ඔබේ නිවසටම පැමිණියේය. අවසන ඔහු ‘කොමඩි ස්ටාර්’ වූයේය.ඔහු නම් මාලබේ තලාහේනේ පදිංචි නන්දන හෙට්ටිආරච්චිය. නන්දනගේ විකට රංගන ජීවිතය වසර ගණනක් එහාට දිවයන්නකි. රංගනය නිසා ඔහුට බොහෝ දේ ලැබුණේය. ඒ අතර ඔහුට නොලැබී ගිය දේවල් ද ඇත්තේය. මේ සියලු තොරතුරු දැනගැනීමේ අදහසින් පසුගිය දිනෙක අපි ඔහු මුණගැසුනෙමු.”අපේ තාත්තා නැති වෙනකොට මගෙ වයස අවුරුදු දාහතරයි. මම පවුලේ දෙවැනියා. අයියයි නංගියි මල්ලියි ඉන්නේ. අම්මා රට ගිහිල්ලා තමයි අපිව ජීවත් කෙරුවේ. මුලින්ම ඉස්කෝලේ ගියේ ඔබේසේකරපුර සිරිපැරකුම්බා මහා විද්‍යාලයට. ඊට පසුව මාදිවෙල ශ්‍රී රාහුල මහා විද්‍යාලයට ගියේ. පාසල් කාලේ ඉඳලම මම රඟපෑම කළා. ඊට පසුව වරාය අධිකාරියේ රැකියාව කළත් වේදිකා නාට්‍යවල රඟපෑමට ගිය නිසා රැකියාව අහිමි කරගත්තා. එහෙම වුණේ වැඩියෙන් නිවාඩු ගත්ත නිසා. විවිධ ආර්ථික අපහසුතා නම් තිබුණා.ඔබ මුලින්ම රඟපෑ නාට්‍ය කුමක්ද?මගේ මුල්ම නාට්‍ය තමයි විමල් ගීගනගේ ගේ ‘බොහොම කනගාටුයි’ නාට්‍යය. ඒ නාට්‍යයේ ප්‍රධාන චරිතය රඟපෑවේ. මුල් කාලේ ඉඳලම විකට චරිත තමයි කෙරුවේ. ඊට පසුව ‘වැලිකඩ සුදා’, ‘වෙළෙඳ කලාපේ’, ‘ආදර ලීසා’, ‘රතු එළිය’, ‘තොත්ත බබාලා’ ආදී නාට්‍ය ඇතුළත් නාට්‍ය දෙසියයක පමණ රඟපා තිබෙනවා. මේ අතර මගේම කියලා නාට්‍ය දෙකකුත් කළා. ‘චාලි පොප්ලින්’ හා ‘දෙවැනි දෙවියෝ’. මම රඟපාන්න පටන් ගන්න කොට මගෙ වයස අවුරුදු දහනමයයි.ඔබ ස්වර්ණවාහිනී කොමඩි ස්ටාර් තරගයට යොමු වුණේ කොහොමද?ඇත්තටම මේ සඳහා මා යොමු කළේ සුසිලා කෝට්ටගේ මහත්මිය. ඇය තමයි කිව්වේ මල්ලි ඔයා මේකට සහභාගිවෙන්න කියලා. මම බැහැ.. බැහැ කියලා ඉඳලා පස්සේ තරගයට සහභාගි වුණා. මට උවමනා වුණේ මේ තරගයේදී හැමදාම අලුත් දෙයක් ඉදිරිපත් කරන්න. මම ඉදිරිපත් කළ දේ ;ප්‍ර්ක්ෂකයන් ආදරයෙන් වැළඳගත්තා. කොමඩි ස්ටාර් වෙනවා කියන අධිෂ්ඨානය මට තිබුණා. මම ඒ අධිෂ්ඨානය ජයගත්තා.ඔබ වේදිකා නළුවෙක්. ඊට අමතර ව ඔබ ටෙලිනාට්‍ය හා චිත්‍රපටවලත් රඟපා තිබෙනවා නේද?’මුතු පවුර’, ‘දසුනින් දසුන’, ‘ලොවින් එකෙක්’ ටෙලිනාට්‍යවල රඟපා තිබෙනවා. ඊට අමතරව ‘ජොලි හලෝ’, ‘සුන්දර වරද’, ‘නොම්බර එකේ චණ්ඩියා’ ආදී චිත්‍රපට වල රඟපා තිබෙනවා.එමෙන්ම ‘පතිනියකගේ හෝරාව‘, ‘සුන්දර වරද’ යන චිත්‍රපටවල කලා අධ්‍යක්ෂණය කර තිබෙනවා. ඉදිරියේදී චිත්‍රපටයක් කිරීමේ අදහසක් තිබෙනවා. ඊට පෙර මේ වසරේ දෙසැම්බර් අවසානයට ‘පෙර වෙල්කම්’ ඩාලින් නාට්‍ය වේදිකාවට ගෙන එන්නට බලාපොරොත්තුවෙන් මේ දිනවල කටයුතු කරගෙන යනවා.’කොමඩි ස්ටාර්’ දක්වා ආ ගමනේ දී ඔබට ලැබුණ සහයෝගය කෙබඳුද?මුලින්ම මම ස්වර්ණවාහිනියට ස්තුති කළ යුතුයි. ස්වර්ණවාහිනිය තමයි මට මේ ස්වර්ණමය අවස්ථාව ලබාදුන්නේ. ඒ වගේ කුමාර තිරිමාදුරගේ මගේ මේ හැකියාව වැඩිදියුණු කර ගැනීමට හොඳ සහයෝගයක් දුන්නා. ස්වර්ණවාහිනියේ කොමඩි ස්ටාර් වැඩසටහනේ නිවේදන කටයුතුª කළ නන්දන අතපත්තු වගේම අධ්‍යක්ෂ අනූෂ සංජීව එදිරිමුනි, සහාය අධ්‍යක්ෂ ලසන්ත ෆැන්ඩස්, අධ්‍යක්ෂ සජීව කාවින්ද, වැඩසටහන් අධ්‍යක්ෂ බුද්ධික කුලසේකර යන මහත්වරුන්ගේ සිට ස්වර්ණවාහිනයේ සියලුමදෙනාගෙන් හොඳ සහයෝගයක් ලැබුණා.ජයග්‍රාහකයා ලෙස ඔබට ලැබුණේ ලක්ෂ ගණනක් වටින මෝටර් රථයක්. ඔබ එය පාවිච්චි කරනවද? (අපි නිකමට ඔහුගෙන් ඇසුවෙමු)මෝටර් රථය ලැබීම ගැන සතුටුයි. ඒත් පාවිච්චි කරන්නේ නැහැ. මම ඒක විකුණන්න හදන්නේ.ඇයි ඒ?මෝටර් රථය ලැබීමට වඩා මගේ රංගන ජීවිතයට ස්වර්ණවාහිනියෙන් ලැබුණ සහයෝගය හොඳටම වටිනවා. අවුරුද්දක විතර කාලයක් මම මේ වැඩසටහන නිසා නාට්‍යවල රඟපාන්න ගියේ නැහැ. වැඩසටහනට අවශ්‍ය ඇඳුම් සපයා ගන්න මුදල් මා ළඟ තිබුණේ නැහැ. ඒවට ණය වෙන්න වුණා. ණය බේරන්නත් අවශ්‍ය නිසයි මෝටර් රථය විකුණන්නේ.(ඔහු අවංකවම අප සමඟ පැවැසුවේය.)ඉදිරියේදී ඔබ මොනවද කරන්නේ?මගේ කලා ජීවිතයට මගේ බිරිඳ නිලූෂා දමයන්ති, අම්මා ඩබ්ලිව්.එම්.කුමාරිහාමි හා පවුලේ අනෙක් අයගෙන් හොඳ සහයෝගයක් ලැබුණා. හැමදාම ඔවුන් මගේ ගමනට දිරි දුන්නා. ඉදිරියේදී චිත්‍රපටයක් වේදිකා නාට්‍යයක් කිරීම තමයි අරමුණ. ඊට අමතරව මම පාසල් ළමයි සඳහා නාට්‍ය කරනවා. ඒ නාට්‍ය රැගෙන දිවයිනේ් විවිධ පළාත්වල පාසල්වලට යනවා.ඉනෝකා සමරවික්‍රම</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=av09110820</link>
    <topic>වසර 1300 ක් පැරණි අපූරු අඹු සැමි යුවළක්</topic>
    <author>දයා .ඩී. ෆොන්සේකා</author>
    <content>මහමඟදී ජීවිතයක් බේරාගත් නයිටිංගේල් දියණියක්පිච්චර් පිස්සාඋපදේශාත්මක කෙටි චිත්‍රපට 14ක් හැදූ ජයන්ත සරත් හෙට්ටිආරච්චිඅපේ ජීවිත බේරා දුන් දෙවියනි ඔබට පින්එදා ‘චන්දන ඇල්ලෙන් නාලා’ ගීතය හැදූ සංගීතවේදියාට ඉන්න තැනක් නෑඅපේ ජැකීටත් කතා හැදෙයිමන්දිරා බේඩ් අනතුරකRHYTHM OF THE MAROON 13 දාපොඩි ජැක්සන්ලා සහ හුණුවටයේ තාත්තලාමගේ කැමැත්තට එයා ඉඩ දීලා තියෙනවාබුදුහිමි වැඩහිටි පින්බර දේශය වැඳ පුදා සිත් පහන් කරගනිමුඅයියා, ඔයා අපිත් එක්ක සෙල්ලම් කරන්න එන්නේ කවද්ද?ටෙලි සිනමා කර්මාන්තයට තිළිණ වන දායාදය ‘රන්මිහිතැන්න’ ටෙලි සිනමා ගම්මානයටයි මහත්තයගේ රස කතාමම පෙම් බඳිමි සිහිනෙන් ඔබෙ සුව විඳිමිමාරාන්තික විය හැකි A (H1N1) ඉන්ෆ්ලුවන්සාවශිව ලිංගය වඳීන පුදන ශුද්ධ භූමිය නගුලේෂ්වරම් කෝවිලමට ලැබුණු කාර් එක ණය බේරන්න විකුණනවාවසර 1300 ක් පැරණි අපූරු අඹු සැමි යුවළක්චතුරිගෙන් නව ආරක නර්තන ප්‍රසංගයක්සැමියයි බිරියයි විවාහ වෙලා වසර 1300 ක් වෙනවා. සැමියා ඉසනා ගී. බිරිඳ ඉසනාමී. මේ සැමියයි බිරියයි ජීවත්වෙන්නේ ජපානයේ හොංෂු දූපතේ වටාරි දිස්ත්‍රික්කයේ ෆුටාමි වෙරළ තීරයේයි. පුරාවෘත්තවලින් කියැවෙන්නේ ජපානයේ සියලුම දූපත් ඉහළට නැඟී පවතින්නේ මේ ගල් පර්වත ජෝඩුව නිසා කියලයි.වසර 1300 කට ඉහත පළමුවරට උත්සවයක් පවත්වා මේ ගල්කුළු දෙක විවාහ කරවා තිබෙන්නේ ජපන් ෂින්තෝ පූජකයින්.ගල් දෙක ඔවුන් විවාහ කරවූයේ පිදුරුවලින් සකස් කළ විශාල කඹයකින් මේ ගල් කුළු එකට ගැට ගැසීමෙන්, මේ කඹය හඳුන්වන්නේ ෂිටෙනාවා යනුවෙනුයි.මේ ගල්කුළු දෙක පිහිටා ඇති වෙරළ ආසන්නයේ ෆුටාමි ඔකිටාවා නම් වූ පන්සලක් තිබෙනවා. ඒ පන්සලට පැමිණෙන බැතිමතුන් මේ කුළු දෙක පූජනීයත්වයේ ලා සලකනවා. ජපන් ෂින්තෝ ආගමට අනුව මේ ගල්කුළු දෙක සංකේතවත් කරන්නේ ඔවුන් ගේ මැවුම්කරු දෙවියන්ගේ එකමුතු බවයි. විවාහයේ සශ්‍රීකත්වය ද ඔවුන් මෙයින් අදහස් කරනවා.ජීවිතයේ එකමුතු බවත් එයින් සංකේතවත් වෙනවා. එමෙන් ම සැමියා හා බිරිය අතර පවතින සමගිය ද සංකේතවත් කරන මේ ගල්කුළු දෙක වෙත වසරකට තුන් වරක් පැමිණෙන බැතිමත් පිරිස් තමන් ගේ විවාහයේ එකමුතු බව පතමින් මේ පිදුරු කඹ දෙක අලුතින් සකස් කරනවා. එහිදී කඹය අල්ලාගෙන ඔහු යාඥාවක යෙදෙනවා. ඒ සඳහා යොදා ගන්නා පිදුරු කඹය විශේෂයෙන් ම මේ සඳහා සකස් කරන අතර එය ටොන් එකකට වඩා බරයි.සැමියා වශයෙන් සලකන විශාල ගල මුදුනේ සාම්ප්‍රදායික ජපන් දොරටුවක් සවිකොට තියෙනවා. එය සෑම ෂින්තෝ පන්සලකටම ඇතුළුවීම සඳහා යොදා ඇති ආකාරයේ දොරටුවක්.මේ කඳු දෙක නරඹන්නට සුදුසුම කාලය වන්නේ ග්‍රීෂ්ම ඍතුවයි. මේ කඳු දෙක අතරින් ඒ කාලයට නැඟෙනහිරු ගේ දර්ශනය හරිම අපූරුයි. ඈතින් පූජී කන්ද පේන්නේත් ඒ කාලයටයි. කඳු දෙක අතර අලුත් කඹයක් යොදා පූජනීය වතාවත් පවත්වන්නේ රැල්ල නැති කාලයටයි. වඩදිය අඩු වී බාදිය කාලයට කඳු දෙක අතරේ ඇවිදගෙන ගිය හැකිය.මේ අසල ඇති ඔකිනාවා පන්සල මේ සියලු පූජනීය උත්සවයන්හි ප්‍රධාන තැන ගන්නවා. එය කැපකොට ඇත්තේ ආහාරවලට අධිපති දෙවඟන වන ‘මි ;කට්සු’ දෙවඟන නමින්. පන්සල වටා ගෙම්බන්ගේ පිළිරූ තනා තිබීම තවත් විශේෂයක් මේ සැමියා හා බිරිය මේ විදිහට තවත් වසර දහස් ගණනක් පූජනීයත්වයෙන් වැජඹේවි.  රීඩර්ස් ඩයිජෙස්ට් ඇසුරිනිදයා .ඩී. ෆොන්සේකා</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=av09110818</link>
    <topic>චතුරිගෙන් නව ආරක නර්තන ප්‍රසංගයක්</topic>
    <author>තුෂාරි</author>
    <content>මහමඟදී ජීවිතයක් බේරාගත් නයිටිංගේල් දියණියක්පිච්චර් පිස්සාඋපදේශාත්මක කෙටි චිත්‍රපට 14ක් හැදූ ජයන්ත සරත් හෙට්ටිආරච්චිඅපේ ජීවිත බේරා දුන් දෙවියනි ඔබට පින්එදා ‘චන්දන ඇල්ලෙන් නාලා’ ගීතය හැදූ සංගීතවේදියාට ඉන්න තැනක් නෑඅපේ ජැකීටත් කතා හැදෙයිමන්දිරා බේඩ් අනතුරකRHYTHM OF THE MAROON 13 දාපොඩි ජැක්සන්ලා සහ හුණුවටයේ තාත්තලාමගේ කැමැත්තට එයා ඉඩ දීලා තියෙනවාබුදුහිමි වැඩහිටි පින්බර දේශය වැඳ පුදා සිත් පහන් කරගනිමුඅයියා, ඔයා අපිත් එක්ක සෙල්ලම් කරන්න එන්නේ කවද්ද?ටෙලි සිනමා කර්මාන්තයට තිළිණ වන දායාදය ‘රන්මිහිතැන්න’ ටෙලි සිනමා ගම්මානයටයි මහත්තයගේ රස කතාමම පෙම් බඳිමි සිහිනෙන් ඔබෙ සුව විඳිමිමාරාන්තික විය හැකි A (H1N1) ඉන්ෆ්ලුවන්සාවශිව ලිංගය වඳීන පුදන ශුද්ධ භූමිය නගුලේෂ්වරම් කෝවිලමට ලැබුණු කාර් එක ණය බේරන්න විකුණනවාවසර 1300 ක් පැරණි අපූරු අඹු සැමි යුවළක්චතුරිගෙන් නව ආරක නර්තන ප්‍රසංගයක්තාරුණ්‍යයේ සුන්දරත්වය මොනවට විදහා පාන ඇය නමින් චතුරි වික්‍රමාරච්චි ය. චතුරි ඉපදුණේ හැදී වැඩුණේ කොළඹ. ඇය උගත්තේ කොළඹ යශෝධරා දේවි බාලිකා විද්‍යාලයෙන්.කුඩා කල සිට ම නර්තනයට දැක්වූ ඇල්ම නිසා ම ඇය වජිරා - චිත්‍රසේන කලායතනයෙන් හා චන්න - උපුලී කලායතනයෙන් වසර 10 ක් නර්තනය වෘත්තීය මට්ටමින් ඉගෙන ගත්තා. නර්තන ශිල්පිනියක සහ ගුරුවරියක ලෙස වසර 7 ක් චන්න උපුලී කලායතනයේ සේවය කළ චතුරී මේ වනවිට ප්‍රාසාංගික කලා උපාධිධාරිනියක ද වෙනවා.නර්තන ශිල්පිනියක ලෙස චතුරි පැමිණි ගමන් මඟේ දැන් ඇය එළැඹ සිටින්නේ තවත් එක් අපූරු නිර්මාණාත්මක කඩඉමකට. ඇය මේ මස 15 වැනිදා පස්වරු 6.30 ට මරදාන එල්ෆින්ස්ටන් රඟහලේ දී තම සිසු දරුවන් හා එක්ව ‘Ethnic’ (එත්නික්) නමින් නර්තන ප්‍රසංගයක් පවත්වනවා.“මේ ප්‍රසංගය සඳහා අවුරුදු 05 සිට විශ්වවිද්‍යාලය දක්වා අධ්‍යාපනය ලැබූ උපාධිධාරීන් ඇතුළු 40 ක පමණ පිරිසක් දායක වෙනවා.මේ හරහා අපි බලාපොරොත්තු වෙන්නේ ලංකාවේ සාම්ප්‍රදායික නර්තනය වෙනස් කරමින්, එය මූලික කරගෙන අනෙකුත් නර්තන සම්ප්‍රදායන් සම්මිශ්‍රණය කරමින් නැවුම් ආකාරයක නිර්මාණාත්මක ප්‍රවේශයන් හරහා විවිධ නර්තනාංග ඉදිරිපත් කරන්නේ කොහොමද කියන එක රසික රසිකාවියන්ට පෙන්වාදීමටයි.ඒත් එක්කම මේ හරහා මගේ ‘Ethnic Dancing Studio’ නර්තන කලාගාරයේ නර්තනය හදාරන දරු දැරියනට අත්දැකීමක් ලෙස නර්තනය පිළිබඳව අවබෝධ කරගන්න, ඔවුන් වෘත්තීය මට්ටමින් නර්තනය සමඟ කටයුතු කරන්නේ කොහොමද කියන දේ තේරුම් කරගන්නට වගේ ම මේ කලාගාරයේ නර්තනය හදාරන සියලු නර්තන ශිල්පී ශිල්පිනියන් දායක කරගෙන ඔවුන්ගේ නිර්මාණාත්මක කුසලතා රටේ ජනතාවට එළිදක්වන්නට මෙම ප්‍රසංගය පවත්වන්නට මූලික වුණා” චතුරී පවසන්නේ සතුටිනි.තම නර්තන කලාගාරයේ ආරම්භය ගැනත් කතා බහ කරන්නට චතුරී අමතක කළේ නැහැ.“මීට වසර කිහිපයකට ඉහත ‘මාත්‍රා’ නමින් නර්තන පාසලක් මා ආරම්භ කළා. එය අද හැඳින්වෙන්නේ ‘Ethnic Dancing Studio’ නමින්. බොරැල්ලෙ පුංචි තියටර් හි තමයි මෙය පවත්වන්නේ.මෙයින් නර්තනයට අදාළ ප්‍රායෝගික ක්‍රියාකාරකම් සියල්ල සිදුකරන්නේ කොහොමද, වෘත්තියක් ලෙස මේ කලාවේ නිරතවෙන්නේ කොහොමද කියන එක තරුණ පරපුරට කියලා දෙනවා. අද ඉන්න තරුණ පරපුර නර්තනයට දක්ෂයි. කැමැතියි. ඒ වගේ ම නර්තන කටයුතු සඳහා අද රටේ හැමතැනම ඉල්ලුමක් තිබෙනවා.”නර්තනයට දක්ෂතාවයක් දක්වන, නිර්මාණශීලී තරුණ තරුණියන්ට සිය කුසලතා ඔප් නංවා ගැනීමට තම නර්තන කලාගාරය හරහා අතදීමට චතුරී නිරතුරු කැපවී සිටියි.  චතුරිගේ ලිපිනය බී/ 3/ 4,මාලිගාවත්ත මහල් නිවාස, කොළඹ 10 යි.www.natamu.comඇගේ වෙබ් ලිපිනයයි.තුෂාරි</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=aj0911081</link>
    <topic>SLIM අලෙවි අධ්‍යාපනය උතුරට</topic>
    <author/>
    <content>SLIM අලෙවි අධ්‍යාපනය උතුරටතොරතුරු තාක්ෂණ ආයතනයෙන් බ්‍රිතාන්‍ය ඉලෙක්ට්‍රොනික ඉංජිනේරු උපාධියස්වදේශී කොහොඹ රන් පෙන්ඩන 70ක්‘ෆැමිලි සවාරි’ තෙවැනි වරටත්වවුනියාවේ නැවත පදිංචි කරවූ ගොවියනට සමපෝෂ අත හිතසෙලින්කෝ ලෑන්ඩ් එක්ස්චේන්ජ් පීපල්ස් රියල්ටි ලිමිටඩ් වෙයිමැණික් ෆාම් සහන ගම්මානයට හේලීස් ජල පිරිපහදු පද්ධතියක්ලංකා බෙල් බිල් HDFC බැංකුවටත් ගෙවන්න පුළුවන්“සයිබර් ක්ලීන්” විද්‍යුත් උපකරණ පිරිසුදුකරණය ආර්පිකෝ සුපිරි වෙළෙඳසල් වලත්ශ්‍රී ලංකා අලෙවිකරණ ආයතනයේ (SLIM) අධ්‍යාපනික අංශය, උතුරේ ජනතාව වෙත අලෙවි අධ්‍යාපනය ලබාදීම සඳහා යාපනයේ IIS City Campus සමග සහයෝගීතාවක් ඇතිකර ගත්තේය.ඒ අනුව උතුරේ සිසුනට, අලෙවිය පිළිබඳව ප්‍රාථමික සහතිකයේ සිට උපාධි මට්ටමේ අධ්‍යාපනයක් දක්වාත් PG ඩිප්ලෝමාවේ සිට MBA උපාධියත් යොමු වීමට අවස්ථාව සැලසෙනු ඇත. එහිදී අලෙවිය පිළිබඳ ඉහළම පිළිගැනීමට ලක්වූ සුදුසුකමක් අත්පත් කර ගැනීමට අවස්ථාව ලබා දෙන අතර ඒ පිළිබඳ අංග සම්පූර්ණ ප්‍රායෝගික හා න්‍යායාත්මක දැනුමක් ද ලබා දෙනු ඇත.SLIM සභාපති සාලිය වීරසේකර මහතා කීවේ, “ශ්‍රී ලංකාවේ අලෙවි කරුවන්ගේ ජාතික ආයතනය ලෙස අපේ අරමුණ වන්නේ ජනතාවට අලෙවි වෘත්තියෙහි අවස්ථාවන් උදා කර දීමයි.මේ වන විටත් SLIM අධ්‍යාපන අංශය ප්‍රධාන පෙළේ ආයතන ගණනාවක් සමග සම්බන්ධතා ඇති කර ගෙන සිටින අතර දීප ව්‍යාප්තව බලය ලත් අධ්‍යාපන මධ්‍යස්ථාන 16 ඔස්සේ අධ්‍යාපනය සැපයීමේ නිරතව සිටිනවා. යාපනයේ සිසුන් දක්වන දැඩි උද්‍යෝගය, අලෙවි අධ්‍යාපනය සඳහා උතුරේ පවත්නා ඉල්ලුම ඉතා ඉහළ බව සනාථ වෙනවා” යන්න ය.SLIM සභාපති සාලිය වීරසේකර සහ IIS ප්‍රධාන විධායක කේ. විග්නේෂ් මහත්වරුන් ගිවිසුම හුවමාරු කරගත් අවස්ථාව. SLIM විධායක අධ්‍යක්ෂ නිමල් වීරසේකර එම කළමනාකාර අධ්‍යක්ෂ අංශයේ චන්ද්‍රානි අදිකාරම් උප සභාපති රොහාන් සෝමවංශ අධ්‍යන අංශ ප්‍රධානි තුෂාර පෙරේරා අලෙවි කළමනාකරු චින්තක වනසිංහ මහත්වරු ද මෙහි වෙති.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=aj0911082</link>
    <topic>තොරතුරු තාක්ෂණ ආයතනයෙන් බ්‍රිතාන්‍ය ඉලෙක්ට්‍රොනික ඉංජිනේරු උපාධිය</topic>
    <author/>
    <content>SLIM අලෙවි අධ්‍යාපනය උතුරටතොරතුරු තාක්ෂණ ආයතනයෙන් බ්‍රිතාන්‍ය ඉලෙක්ට්‍රොනික ඉංජිනේරු උපාධියස්වදේශී කොහොඹ රන් පෙන්ඩන 70ක්‘ෆැමිලි සවාරි’ තෙවැනි වරටත්වවුනියාවේ නැවත පදිංචි කරවූ ගොවියනට සමපෝෂ අත හිතසෙලින්කෝ ලෑන්ඩ් එක්ස්චේන්ජ් පීපල්ස් රියල්ටි ලිමිටඩ් වෙයිමැණික් ෆාම් සහන ගම්මානයට හේලීස් ජල පිරිපහදු පද්ධතියක්ලංකා බෙල් බිල් HDFC බැංකුවටත් ගෙවන්න පුළුවන්“සයිබර් ක්ලීන්” විද්‍යුත් උපකරණ පිරිසුදුකරණය ආර්පිකෝ සුපිරි වෙළෙඳසල් වලත්ශ්‍රී ලංකා තොරතුරු තාක්ෂණ ආයතනය මහා බ්‍රිතාන්‍යයේ ෂේෆීල්ඩ් හැලම් විශ්ව විද්‍යාලයේ සහයෝගිතාව ඇතිව ඉලෙක්ට්‍රෝනික ඉංජිනේරු උපාධි වැඩසටහනක් අරඹයි.මේ උපාධි වැඩසටහනේ අධ්‍යයන කාල සීමාව තෙවසරකි. එයින් පළමු දෙවසර අවසානයේදී ආයතනයේ ඉලෙක්ට්‍රෝනික ඉංජිනේරු ඩිප්ලෝමාව හා බ්‍රිතාන්‍යයේ ඊඩෙක්සෙල් ජාත්‍යන්තරයේ ඉලෙක්ට්‍රෝනික උසස් ජාතික ඩිප්ලෝමාව ලබා ගැනීමට සුදුසුකම් ලබයි. එම ඩිප්ලෝමාවත් අංග සම්පූර්ණ කරන ශිෂ්‍යයන්ට ෂේෆීල්ඩ් හැලම් විශ්ව විද්‍යාලයේ ඉලෙක්ට්‍රෝනික ඉංජිනේරු BENg (ගෞරව) උපාධියෙහි අවසන් වසර ෂේෆීල්ඩ් හැලම් විශ්ව විද්‍යාලයේදී හෝ තොරතුරු තාක්ෂණ ආයතනයේ දී නිමා කළ හැකි ය.පරිපථ ඉලෙක්ට්‍රෝනික විද්‍යාව, පද්ධති නිර්මාණය, මෙවලම් භාවිතය හා මෘදුකාංග ඉංජිනේරු යන මූලික හැකියාවන් මෙහිදී වර්ධනය කෙරෙන අතර, මෙම විෂයයන් නව ඉලෙක්ට්‍රෝනික ඉංජිනේරු උපාධියකට අයත් වැදගත් ම අංග වෙති. එක්වර සාමාර්ථ 3 ක් සහිතව ගණිතය විෂය ධාරාවෙන් උසස් පෙළ සමත්වන ශිෂ්‍යයෝ මෙම උපාධිය හැදෑරීමට සුදුසුකම් ලබති.ෂෙල් ගෑස් ලංකා සමාගමේ කළමනාකාර අධ්‍යක්ෂ / දේශීය සභාපති ලෙස ආචාර්ය මනේශ රණසෝම පත්කරනු ලැබිය. ෂෙල් සමාගමෙහි ගෑස් ව්‍යාපාරය ශ්‍රී ලාංකිකයෙකු මෙහෙයවන ප්‍රථම අවස්ථාව මෙය වන අතර, එමඟින් එම සමාගම 100% දේශීයව කළමනාකරණය වනු ඇත. ආචාර්ය රණසෝම මීට ප්‍රථම වියට්නාමයෙහි ෂෙල් ගෑස් ව්‍යාපාරයේ සාමාන්‍යාධිකාරි ලෙස කටයුතු කළේය.ආචාර්ය රණසෝම, පේරාදෙණිය විශ්ව විද්‍යාලයෙහි ඉංජිනේරු විද්‍යාවේදී උපාධියත් එක්සත් රාජධානියේ වේල්ස් විශ්ව විද්‍යාලයේ ශාස්ත්‍රපති උපාධිය හා කේම්බ්‍රිජ් විශ්ව විද්‍යාලයේ සමුද්‍රිය ඉංජිනේරු විද්‍යාවට අදාළ විශේෂිත ආචාර්ය උපාධියක් හිමිකරගෙන සිටී.මෙරට ප්‍රථම මෝස්තර නිර්මාණ උලෙළ වන ශ්‍රී ලංකා මෝස්තර නිර්මාණ උලෙළ මේ 27 වැනි දින සිට දෙසැ. 5 දින දක්වා පැවැත්වේ. මෝස්තර නිර්මාණ අධ්‍යයන ආයතනයෙහි සංකල්පයක් වන මේ උලෙළට බ්‍රැන්ඩික්ස්, ඒකාබද්ධ ඇගලුම් සංගමය, බ්‍රිතාන්‍ය කවුන්සිලය සහ අපනයන සංවර්ධන මණ්ඩලය සහ සංචාරක මණ්ඩලය හවුල්කාරිත්වය ලබා දෙයි.මෙරට මෙන්ම විදේශීය මෝස්තර නිර්මාණකරුවන්ගේ කුසලතා දැකබලා ගැනීමට එහිදී අවස්ථාව උදාවනු ඇත. මේ උලෙළින් ලැබෙන තවත් විපුල ප්‍රයෝජනයක් වන්නේ ශ්‍රී ලංකාවේ ඇගලුම් නිෂ්පාදන විශිෂ්ටත්වය ලොවට විදහා දැක්වීමය.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=aj0911083</link>
    <topic>ස්වදේශී කොහොඹ රන් පෙන්ඩන 70ක්</topic>
    <author/>
    <content>SLIM අලෙවි අධ්‍යාපනය උතුරටතොරතුරු තාක්ෂණ ආයතනයෙන් බ්‍රිතාන්‍ය ඉලෙක්ට්‍රොනික ඉංජිනේරු උපාධියස්වදේශී කොහොඹ රන් පෙන්ඩන 70ක්‘ෆැමිලි සවාරි’ තෙවැනි වරටත්වවුනියාවේ නැවත පදිංචි කරවූ ගොවියනට සමපෝෂ අත හිතසෙලින්කෝ ලෑන්ඩ් එක්ස්චේන්ජ් පීපල්ස් රියල්ටි ලිමිටඩ් වෙයිමැණික් ෆාම් සහන ගම්මානයට හේලීස් ජල පිරිපහදු පද්ධතියක්ලංකා බෙල් බිල් HDFC බැංකුවටත් ගෙවන්න පුළුවන්“සයිබර් ක්ලීන්” විද්‍යුත් උපකරණ පිරිසුදුකරණය ආර්පිකෝ සුපිරි වෙළෙඳසල් වලත්ස්වදේශී කර්මාන්තායතනය විසින් කොහොඹ ශාකසාර සබන් භාවිතා කරන පාරිභෝගිකයන්ට රන් පෙන්ඩන දිනාගැනීමට අවස්ථාව සලසන අලෙවි ප්‍රවර්ධන වැඩසටහනක් දෙවැනි වරටත් හඳුන්වා දෙයි. එමඟින් කොහොඹ පත්‍රයක හැඩය ගත් රන් පෙන්ඩනයේ ලා කොළ පාටින් වර්ණවත් වූ ආකර්ෂණීය මැණික් ගලක් ද ඔබ්බවා ඇති පෙන්ඩන 70ක් දිනා ගැනීමට අවස්ථාව ඇති බව සමාගම පවසයි.ඒ සඳහා පාරිභෝගිකයන් කළ යුත්තේ තම නම සහ ලිපිනය සඳහන් කරන ලද ස්වදේශී කොහොඹ සබන් දවටන දෙකක් හෝ ස්වදේශී කොහොඹ සබන් කැට හතරේ හිස් පැකට්ටුවක් ස්වදේශී කොහොඹ රන් රුව, තැපැල් පෙට්ටිය 04, කඳාන යන ලිපිනයට තැපැල් කිරීම පමණි.ජයග්‍රාහකයන්ගේ නම් සෑම ඉරිදාවකම ස්වාධීන රූපවාහිනියේ සහ ජාතික රූපවාහිනියේ ප්‍රවෘත්ති විකාශනය අතරතුරදී නිවේදනය කරනු ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=aj0911084</link>
    <topic>‘ෆැමිලි සවාරි’ තෙවැනි වරටත්</topic>
    <author/>
    <content>SLIM අලෙවි අධ්‍යාපනය උතුරටතොරතුරු තාක්ෂණ ආයතනයෙන් බ්‍රිතාන්‍ය ඉලෙක්ට්‍රොනික ඉංජිනේරු උපාධියස්වදේශී කොහොඹ රන් පෙන්ඩන 70ක්‘ෆැමිලි සවාරි’ තෙවැනි වරටත්වවුනියාවේ නැවත පදිංචි කරවූ ගොවියනට සමපෝෂ අත හිතසෙලින්කෝ ලෑන්ඩ් එක්ස්චේන්ජ් පීපල්ස් රියල්ටි ලිමිටඩ් වෙයිමැණික් ෆාම් සහන ගම්මානයට හේලීස් ජල පිරිපහදු පද්ධතියක්ලංකා බෙල් බිල් HDFC බැංකුවටත් ගෙවන්න පුළුවන්“සයිබර් ක්ලීන්” විද්‍යුත් උපකරණ පිරිසුදුකරණය ආර්පිකෝ සුපිරි වෙළෙඳසල් වලත්සෙලින්කෝ ලයිෆ් ෆැමිලි සවාරි වැඩසටහන තෙවැනි වරටත් අරඹා ඇත.එක් පවුලකින් සාමාජිකයින් හතර දෙනෙකුට සුඛෝපභෝගි නෞකාවක සවාරියක් අත්විඳීමට අවස්ථාව ලැබෙයි. මීට අමතරව පවුල් 50 ක සාමාජිකයන් 200 කට සිංග්ගප්පූරුවේ සංචාරය කිරීමේ අවස්ථාව හිමි වන අතර තවත් පවුල් 500 ක සාමාජිකයින් 2000 කට අවිස්සාවේල්ලේ ලෙෂර් වර්ල්ඩ් හි විනෝදජනක දිනක් ගත කිරීමට ද අවස්ථාව ද හිමි වන බව සමාගම පවසයි.සෙලින්කෝ ලයිෆ් හි සියලුම ජීවිත රක්ෂණ ඔප්පු ලාභීන් හා 2009 ඔක්තෝබර් 1 වෙනිදා සිට දෙසැම්බර් 31 අතර කාලයේදී ජීවිත රක්ෂණ ඔප්පු මිලදී ගන්නා අය යන සියල්ලම සෙලින්කෝ ලයිෆ් ෆැමිලි සවාරි දිනුම් ඇදීමට සුදුසුකම් ලබති.මේ වැඩසටහනට සහභාගි වීමට රක්ෂණ ඔප්පු හිමියන් කළ යුත්තේ අදාළ ඉල්ලුම් පත්‍රය පුරවා පවුලේ ඡායාරූපයක් සමඟ ළඟම පිහිටි සෙලින්කෝ ලයිෆ් ශාඛාවකට බාර දීම වන අතර ජීවිත රක්ෂණ ඔප්පු හිමියන්ට එක් ඔප්පුවක් සඳහා දිනුම් අවස්ථා තුන බැගින් ලබාදෙයි. සෙලින්කෝ ලයිෆ් 2008 වසරේ රුපියල් බිලියන 8.25 ක වාරික ආදායමක් වාර්තා කර ඇත. 2009 දෙවැනි කාර්තුව අවසාන වනවිට සමාගමේ ජීවිත අරමුදල රුපියල් බිලියන 23 දක්වා වර්ධනය වී තිබිණි.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=aj0911085</link>
    <topic>වවුනියාවේ නැවත පදිංචි කරවූ ගොවියනට සමපෝෂ අත හිත</topic>
    <author/>
    <content>SLIM අලෙවි අධ්‍යාපනය උතුරටතොරතුරු තාක්ෂණ ආයතනයෙන් බ්‍රිතාන්‍ය ඉලෙක්ට්‍රොනික ඉංජිනේරු උපාධියස්වදේශී කොහොඹ රන් පෙන්ඩන 70ක්‘ෆැමිලි සවාරි’ තෙවැනි වරටත්වවුනියාවේ නැවත පදිංචි කරවූ ගොවියනට සමපෝෂ අත හිතසෙලින්කෝ ලෑන්ඩ් එක්ස්චේන්ජ් පීපල්ස් රියල්ටි ලිමිටඩ් වෙයිමැණික් ෆාම් සහන ගම්මානයට හේලීස් ජල පිරිපහදු පද්ධතියක්ලංකා බෙල් බිල් HDFC බැංකුවටත් ගෙවන්න පුළුවන්“සයිබර් ක්ලීන්” විද්‍යුත් උපකරණ පිරිසුදුකරණය ආර්පිකෝ සුපිරි වෙළෙඳසල් වලත්සමපෝෂ නිපදවන ප්ලෙන්ට් ෆුඩ්ස් සමාගම උතුරේ අවතැන් වූවන්ගේ ජීවිත නගා සිටුවීමේ වැඩසටහනක් පසුගියදා ක්‍රියාත්මක කළේය.එහි ආරම්භක පියවර ලෙසින් වවුනියාවේ නැවත පදිංචි කළ ගොවීන්ට ඉරිගු සෝයා හා මුං වගා කිරීමේ පුහුණුවක්, ප්ලෙන්ට් ෆුඩ්ස් සමාගම විසින් සපයනු ලැබීය.සමාගම එම වැඩසටහන ක්‍රියාත්මක කරන්නේ, තම සමාගමේ පසුදිශා සමෝධාන ප්‍රතිපත්තිය යටතේ ගොවි නිෂ්පාදන සහතික මිලකට නැවත මිලදී ගැනීමේ ගිවිසුමක් ද සමඟ වන අතර ඒවා සමපෝෂ නිපදවීමේ ක්‍රියාවලියට භාවිත කරනු ඇත.“එකම ගමක් එකම නිෂ්පාදනයක්” යන සංකල්පය යටතේ, භෝග වගාව හා අස්වනු ගබඩා කිරීම සම්බන්ධයෙන් ගොවි පුහුණු වැඩසටහන් ලබාදීමේ ආදර්ශ ගොවිපළක් බිහිකිරීමට රජය විසින් අක්කර 10 ක ඉඩමක් සෙට්ටිකුලම ප්‍රදේශයෙන් සමාගමට ලබාදී ඇත.ප්ලෙන්ට් ෆුඩ්ස් සමාගම විසින් ප්‍රධාන භෝග නිෂ්පාදනයට ගොවීන්ට බීජ හා ගොවි උපකරණ ලබාදීම හා උසස් තත්ත්වයේ අස්වැන්නක් සහතික කිරිමක් ද සිදු කෙරේ. ආරම්භයේදී සමාගම අක්කර 250 ක භූමියක ඉරිගු වගා කෙරෙන අතර, මීළඟ අදියරේ දී සෙසු ප්‍රදේශයන්හි සෝයා හා මුං වගා කිරීමක් දක්වා ද ව්‍යාප්ත කෙරේ.වවුනියාවේ අවතැන් ගොවියන් සමඟ සාකච්ඡා කරන අනුබද්ධිත ප්ලෙන්ට් ෆුඩ්ස් සමාගමේ නියෝජිත පිරිසක්</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=aj0911086</link>
    <topic>සෙලින්කෝ ලෑන්ඩ් එක්ස්චේන්ජ් පීපල්ස් රියල්ටි ලිමිටඩ් වෙයි</topic>
    <author/>
    <content>SLIM අලෙවි අධ්‍යාපනය උතුරටතොරතුරු තාක්ෂණ ආයතනයෙන් බ්‍රිතාන්‍ය ඉලෙක්ට්‍රොනික ඉංජිනේරු උපාධියස්වදේශී කොහොඹ රන් පෙන්ඩන 70ක්‘ෆැමිලි සවාරි’ තෙවැනි වරටත්වවුනියාවේ නැවත පදිංචි කරවූ ගොවියනට සමපෝෂ අත හිතසෙලින්කෝ ලෑන්ඩ් එක්ස්චේන්ජ් පීපල්ස් රියල්ටි ලිමිටඩ් වෙයිමැණික් ෆාම් සහන ගම්මානයට හේලීස් ජල පිරිපහදු පද්ධතියක්ලංකා බෙල් බිල් HDFC බැංකුවටත් ගෙවන්න පුළුවන්“සයිබර් ක්ලීන්” විද්‍යුත් උපකරණ පිරිසුදුකරණය ආර්පිකෝ සුපිරි වෙළෙඳසල් වලත්සෙලින්කෝ ලෑන්ඩ් එක්ස්චේන්ජ් සමාගම, පීපල්ස් රියල්ටි ලිමිටඩ් නමින් ප්‍රතිසංවිධානය වේ.පීපල්ස් රියල්ටි සමාගම විසින් රුපියල් බිලියන 04 ක් පමණ වන ව්‍යාපෘති 62 ඉක්මවන ප්‍රමාණයක් සාර්ථකව අවසන් කර ඇත. සමාගම දේපළ වෙළෙඳාමෙන් පමණක්ම නොනැවතී, මහා පරිමාණයේ නිවාස ව්‍යාපෘති ද ක්‍රියාත්මක කරයි.තවද, ඉඩම් හා නිවාස මිලදී ගැනීමට පැමිණෙන ගණුදෙනුකරුවන් හට ඔවුන්ගේ අවශ්‍යතාවන් සැපිරීමට පීපල්ස් රියල්ටි සමාගම සෑමවිටම සැදී පැහැදී සිටියි.ඒ අනුව, මෙම සමාගම තම වටිනා ගනුුදෙනුකරුවන්ට උසස් සේවයක් ලබා දීම සඳහා මහත් පරිශ්‍රමයක් දරන අතර වෘත්තිමය පුහුණුවලත් කණ්ඩායමක් විසින් නිවැරදි හා පිරිවැය අවම කරන විසඳුම් ගණුදෙනුකරුවන් වෙත ලබාදීමට පීපල්ස් රියල්ටි සමාගම නිතැතින්ම සූදානමින් සිටී.පීපල්ස් රියල්ටි සමාගමේ දේපළ වෙළඳාම් හා දේපළ සංවර්ධන ව්‍යාපෘති සඳහා ආයෝජනය කිරීමට කැමැති ආයෝජකයින්ට ආකර්ෂණීය ලාභාංශ මත ආයෝජනය කිරීමට අවස්ථාව සලසා දී ඇත.නව සංකල්පයක් වශයෙන් දේපළ හිමියන්ටද, අවසාන බිම් කොටස් හිමියා ලබාගන්නා ඉඩමෙන් ලාභයක් ලබාගත හැකිවන ආකාරයේ ක්‍රමයක් ද සකස් කර ඇත.නව ප්‍රතිසංවිධානය පිළිබඳ මාධ්‍ය දැනුවත් කිරීමේ අවස්ථාවට එක්වූ සාමාන්‍යාධිකාරී අමිත ගුණසේකර, අධ්‍යක්‍ෂ සලුදා සමරතුංග, සහකාර අධ්‍යක්‍ෂ බාතියා සතරසිංහ හා කළමනාකාර අධ්‍යක්‍ෂ ලක්කන ආර්. අබේනායක මහත්වරු. ඡායාරූපය – ගීත් ද මැල්</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=aj0911087</link>
    <topic>මැණික් ෆාම් සහන ගම්මානයට හේලීස් ජල පිරිපහදු පද්ධතියක්</topic>
    <author>ඡායාරූපය - කැලණිය සමූහ</author>
    <content>SLIM අලෙවි අධ්‍යාපනය උතුරටතොරතුරු තාක්ෂණ ආයතනයෙන් බ්‍රිතාන්‍ය ඉලෙක්ට්‍රොනික ඉංජිනේරු උපාධියස්වදේශී කොහොඹ රන් පෙන්ඩන 70ක්‘ෆැමිලි සවාරි’ තෙවැනි වරටත්වවුනියාවේ නැවත පදිංචි කරවූ ගොවියනට සමපෝෂ අත හිතසෙලින්කෝ ලෑන්ඩ් එක්ස්චේන්ජ් පීපල්ස් රියල්ටි ලිමිටඩ් වෙයිමැණික් ෆාම් සහන ගම්මානයට හේලීස් ජල පිරිපහදු පද්ධතියක්ලංකා බෙල් බිල් HDFC බැංකුවටත් ගෙවන්න පුළුවන්“සයිබර් ක්ලීන්” විද්‍යුත් උපකරණ පිරිසුදුකරණය ආර්පිකෝ සුපිරි වෙළෙඳසල් වලත්හේලීස් සමූහයේ හා වන්ශ්‍රී ලංකා පදනමේ දායකත්වයෙන්, හේලීස් සමූහය සතු පියුරිටාස් සමාගම විසින් නිර්මාණය කරන ලද ජලය පිරිපහදු කිරීමේ ජංගම පද්ධතියක් මැණික් ෆාම් සහන ගම්මානයට ප්‍රදානය කෙරිණි.දිනකට ජලය ලීටර 50,000 ක් පිරිසිදු කිරීමේ හැකියාව ඇති මෙම ජංගම ජල පිරිපහදු පද්ධතිය මඟින් ජල සම්පාදන හා ජලාපවාහන මණ්ඩලය විසින් සපයන මල්වතුඔය පානීය ජලය සඳහා වන ප්‍රමිතියට පිරිසුදු කිරීම සිදු කරයි.පියුරිටාස් හි වේවැල්දූවේ පිහිටි කර්මාන්තශාලාවේ එකලස් කරන ලද මෙම ජල පිරිපහදු පද්ධතිය බහු මාධ්‍ය පෙරණයක්, සක්‍රීය කාබන් පෙරණයක්, මයික්‍රෝන් පෙරණයක්, පාරජම්බුල වාණුහරනයක්, ක්ලෝරිකරන පද්ධතියක් හා අවශ්‍ය අනෙකුත් උපාංග වලින් යුක්ත වේ.මෙම ජල පිරිපහදු පද්ධතිය අවශ්‍ය නම් වෙනත් ස්ථානයකට ගෙන යෑමද සිදු කළ හැකිය.හේලීස් සමූහය විසින් උතුරේ අවතැන් වූ ජනතාවට උපකාර කිරීම ආරම්භ කළේ පසුගිය අප්‍රේල් 25 වනදා පානීය ජලය, සනීපාරක්ෂණ පහසුකම්, ආහාර හා ඇඟලුම් ලබා දීමේ වැඩසටහනක් සමඟයි. සමූහය විසින් කඳවුරු වලට ජලය සැපයීම සඳහා කන්ටේනර්, ප්ලාස්ටික් ටැංකි, වතුර පොම්ප, තාවකාලික වැසිකිළි තැනීම සඳහා අවශ්‍ය ද්‍රව්‍ය, ප්ලාස්ටික් බැරල්, අත්වැසුම්, ඇඳ ඇතිරිලි, ආහාරපාන, ඇඟලුම් හා පිරිසුදු කිරීමේ ද්‍රව්‍ය ලබා දෙන ලදී.සමූහයේ සේවක සේවිකාවෝ ස්වේච්ඡාවෙන් තම දිනක වැටුප අවතැන්වූවන්ට ආධාර සැපයීම සඳහා ලබා දුන්හ.රසල්ස් පෞද්ගලික සමාගමේ 21 වැනි සංවත්සරය එහි සභාපති රසල් පෙරේරා මහතාගේ ප්‍රධානත්වයෙන් පුංචි බොරැල්ලේ පිහිටි එම සමාගමේ ශ්‍රවණාගාරයේදී පසුගියදා පැවැත්විණි.එහිදී රසල්ස් කුමරා ලෙස තේරුණු සුජිව ලක්මාල්, දෙවැනි තැන හිමි වූ බී. එම්. පීටෙස් ගයන් සහ තෙවැනි ස්ථානයට තේරුණු සමීර මධුරංග මෙහි වෙති.ඡායාරූපය - කැලණිය සමූහ</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=aj0911088</link>
    <topic>ලංකා බෙල් බිල් HDFC බැංකුවටත් ගෙවන්න පුළුවන්</topic>
    <author/>
    <content>SLIM අලෙවි අධ්‍යාපනය උතුරටතොරතුරු තාක්ෂණ ආයතනයෙන් බ්‍රිතාන්‍ය ඉලෙක්ට්‍රොනික ඉංජිනේරු උපාධියස්වදේශී කොහොඹ රන් පෙන්ඩන 70ක්‘ෆැමිලි සවාරි’ තෙවැනි වරටත්වවුනියාවේ නැවත පදිංචි කරවූ ගොවියනට සමපෝෂ අත හිතසෙලින්කෝ ලෑන්ඩ් එක්ස්චේන්ජ් පීපල්ස් රියල්ටි ලිමිටඩ් වෙයිමැණික් ෆාම් සහන ගම්මානයට හේලීස් ජල පිරිපහදු පද්ධතියක්ලංකා බෙල් බිල් HDFC බැංකුවටත් ගෙවන්න පුළුවන්“සයිබර් ක්ලීන්” විද්‍යුත් උපකරණ පිරිසුදුකරණය ආර්පිකෝ සුපිරි වෙළෙඳසල් වලත්HDFC බැංකුව ලංකා බෙල් බිල්පත් පියවීමේ ජාලයට එක් වෙයි.ඒ අනුව ලංකා බෙල් බිල්පත් පියවීමට හැකි ස්ථාන සංඛ්‍යාව තවත් 24කින් වර්ධනය වී ඇත.HDFC බැංකුව ඉදිරි මාස තුන ඇතුළත වව්නියාව, යාපනය, මන්නාරම, සහ ත්‍රිකුණාමලය යන ප්‍රදේශ වලද නව ශාඛා හතරක් විවෘත කිරීමට බලාපොරොත්තු වෙයි.ලංකා බෙල් බිල්පත් පියවීමේ ජාලයට අයත්වන අනෙකුත් බැංකු 14 වන්නේ, කොමර්ෂල් සම්පත්, ලංකා, හැටන් නැෂනල්, මහජන HSBC, නේෂන්ස් ට්‍රස්ට්, ස්ටෑන්ඩඩ් චාර්ටඩ්, සෙලාන්, ජාතික ඉතිරි කිරීමේ, NDB, DFCC, PABC සහ යූනියන් බැංකුවයි.350ක් වූ සිංගර් අලෙවි සල් හෝ 250ක් වූ අබාන්ස් අලෙවි සල්වලින් ද ලංකා බෙල් බිල්පත් පියවීම සිදු කළ හැකිය.  ලංකා බෙල් සමාගමේ කළමනාකාර අධ්‍යක්ෂක ප්‍රසාද් සමරසිංහ සහ HDFC බැංකුවේ ප්‍රධාන විධායක නිලධාරි සහ සාමාන්‍යාධිකාරි සුරේෂ් අමරසේකර මහත්වරුන් ගිවිසුම හුවමාරු කරගත් අවස්ථාව. ෆොන්ටෙරා සමාගම නවලෝක රෝහල සමඟ එක්ව අස්ථි සෞඛ්‍යය රැක ගැනීමේ වැඩ සටහනක් ක්‍රියාත්මක කර තිබේ.ඔස්ටියෝපොරෝසිස් දිනය සැමරීම නිමිති කරගෙන පසුගියදා ඒ පිළිබඳ විශේෂ වැඩ සටහනක් ද නවලෝක රෝහල් පරිශ්‍රයේ පැවැත්විණ. මෙදින දවස පුරාම අස්ථි බිඳි යාමේ රෝගය පිළිබඳ ජනතාව දැනුවත් කිරීමේ වැඩ සටහනක් සහ මේ රෝග තත්ත්වය පිළිබඳව සිදු කෙරෙන විශේෂ වූ සෞඛ්‍යමය පරීක්ෂාවක් ද නොමිලයේ සිදු කැරිණි.මේ පිළිබඳව පැවැති උත්සවයේදී නවලෝක රෝහලේ වෛද්‍ය අධ්‍යක්ෂ මහාචාර්ය ලාල් චන්ද්‍රසේන මහතා කීවේය.අස්ථි බිඳී යාමේ රෝගයේදී සෑම කාන්තාවන් තුන් දෙනෙකුගෙන් එක් කාන්තාවකටත් සෑම පිරිමි පස් දෙනෙකුගෙන් එක් පිරිමි අයකුට මේ රෝග තත්ත්වය හට ගන්නට තිබෙන අවදානම වැඩි බව ය.ෆොන්ටෙරා සමාගමේ කළමනාකාර අධ්‍යක්ෂ අචුට් රෙඩ්ඩි මහතා අස්ථි බිඳී යාමේ රෝග අවදානම් තිබේදැයි සිදුකරන පරීක්ෂණ වාර්තා නවලෝක රෝහලේ දී තම ආයතනය මඟින් මාස පහක් තිස්සේ මහජනතාව වෙත නොමිලයේ ලබා දුන් බවත් මෙවැනි පරීක්ෂණ දස දහසක් පමණ එමඟින් සිදුකර තිබෙන බව ද කීය.  සිංගප්පූරුවේ සිට මැලේසියාවේ පෙනැන්ග් දක්වා ගුවන් ගමන් දෙසැම්බර් 01 වැනිදා සිට සිංගප්පූර් එයාර්ලයින්ස්හි ප්‍රාදේශික සේවාව වන සිල්ක් එයාර් වෙත පැවරෙනු ඇත.එදින සිට සිල්ක් එයාර් දිනකට තෙවරක් එම ගමනාන්තය කරා යනු ඇත. ප්‍රවේශපත් ගාස්තු ආසන පිළිබඳ තොරතුරු silkair.com වෙබ් අඩවියට පිවිසීමෙන් ලබාගත හැකිය.  ෂෝ වොලස් අලෙවි සමාගම පසුගිය මුදල් වර්ෂය තුළ සාර්ථක ප්‍රගතියක් අත්කර ගනී.2008/2009 වසරේ මුළු ආදායම රුපියල් මිලියන 3.113 කි. එය පසුගිය වසරට වඩා 18% ක වැඩිවීමකි. ශුද්ධ ලාභය වූයේ රුපියල් මිලියන 143.237 කි. එය ද පසුගිය වසරට සාපේක්‍ෂව 40% ක වැඩිවීමකි. මේ වාර්තාගත ප්‍රතිඵල සමාගමට ලැබුණේ සමාගම පටන්ගත්දා සිට නව නිෂ්පාදනයන් නව වෙළෙඳ හා අලෙවි උපක්‍රම සමඟ කණ්ඩායම් හැඟීමෙන් යුතුව කටයුතු කිරීම නිසාය.”සමාගමේ යළි බෙදා හැරීම් ඉතා ශක්තිමත් වුණා. එයින් ක්‍ෂණික ප්‍රතිඵල ලබාගත හැකිවුණා.” යැයි ප්‍රධාන විධායක අධ්‍යක්‍ෂ එම්.එන්. ගුණසේකර මහතා කියයි.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>08</day>
    </date>
    <link>http://www.silumina.lk/2009/11/08/_art.asp?fn=aj0911089</link>
    <topic>“සයිබර් ක්ලීන්” විද්‍යුත් උපකරණ පිරිසුදුකරණය ආර්පිකෝ සුපිරි වෙළෙඳසල් වලත්</topic>
    <author/>
    <content>SLIM අලෙවි අධ්‍යාපනය උතුරටතොරතුරු තාක්ෂණ ආයතනයෙන් බ්‍රිතාන්‍ය ඉලෙක්ට්‍රොනික ඉංජිනේරු උපාධියස්වදේශී කොහොඹ රන් පෙන්ඩන 70ක්‘ෆැමිලි සවාරි’ තෙවැනි වරටත්වවුනියාවේ නැවත පදිංචි කරවූ ගොවියනට සමපෝෂ අත හිතසෙලින්කෝ ලෑන්ඩ් එක්ස්චේන්ජ් පීපල්ස් රියල්ටි ලිමිටඩ් වෙයිමැණික් ෆාම් සහන ගම්මානයට හේලීස් ජල පිරිපහදු පද්ධතියක්ලංකා බෙල් බිල් HDFC බැංකුවටත් ගෙවන්න පුළුවන්“සයිබර් ක්ලීන්” විද්‍යුත් උපකරණ පිරිසුදුකරණය ආර්පිකෝ සුපිරි වෙළෙඳසල් වලත්ඩිජිටල් හවුස් ආයතනය ශ්‍රී ලංකාවට හඳුන්වා දුන් සයිබර් ක්ලීන් විද්‍යුත් උපකරණ පිරිසිදුකරණය දැන් ආර්පිකෝ සුපිරි වෙළෙඳසල් වලදී ද ලබාගත හැකි බව මෙරට අලෙවි නියෝජිත ඩිජිටල් හවුස් සභාපති නහාන් අබිල් මහතා පවසයි.නොබෝදා ලන්ඩන් නගරයේ පැවැත්වූ අන්තර්ජාතික කාර්යාල භාණ්ඩ ප්‍රදර්ශනයේ දී ඉලෙක්ට්‍රොනික් කාර්යාල භාණ්ඩ සඳහා වූ හොඳම හා නවතම හඳුන්වාදීම ලෙස සයිබර් ක්ලීන් සම්මාන ලැබුවේය. 2006 වසරේ හඳුන්වා දුන් සයිබර් ක්ලීන් මේ වන විට රටවල් 21 ක සාර්ථකව අලෙවි වන අතර ඇමෙරිකාව, එංගලන්තය, ජර්මනිය, ප්‍රංසය, ජපානය, ඔස්ට්‍රේලියාව හා පෘතුගාලය වැනි රටවල් 17 ක සාර්ථක වෙළෙඳ නියෝජනයක් පවත්වා ගෙන යයි.ප්ලාස්ටික් වැනි ද්‍රව්‍යමයකින් යුතු මෙම පිරිසිදුකරණය මඟින් පරිගණක, ජංගම දුරකථනවල ඉතා කුඩා කොටස් තුළ පවා රැඳෙන දූවිලි ඉවත් කිරීමට හැකි බව සයිබර් ක්ලීන් අලෙවි කළමනාකරු රොෂාන් නුගේගොඩ මහතා පවසයි.  ශ්‍රී ලංකන් ගුවන් සමාගම, අ.පො.ස. සාමාන්‍ය පෙළ විභාගයෙන් විශිෂ්ට සාමාර්ථයන් හිමි කර ගත් සේවක සේවිකාවන්ගේ දරුවන් 13 දෙනෙකු සඳහා ශිෂ්‍යත්ව ප්‍රදානය කෙළේ ය.ශිෂ්‍යත්වලාභී සිසු සිසුවියෝ වාඩි වී, මීගමුව ආවෙමරියා කන්‍යාරාමයේ සුලෝචනා පීරිස් පුල්ලේ, හොරණ තක්ෂිලාවේ ශානිකා මියුරංගි, දේවි බාලිකාවේ සුභානි වීරසේකර, මීරිගම ඩී.එස්. සේනානායක මහ විදුහලේ කේ.ඩී. පියන්ති, නුගේගොඩ අනුලා විදුහලේ එන්.සී. ගුණරත්න, මීගමුව ආවෙමරියා කෝෂළී සල්ගාදු ( සිටගෙන) ද මැසිනොද් විදුහලේ ඩබ්ලිව්.කේ. ප්‍රනාන්දු, කොළඹ ආනන්ද විදුහලේ ඔසන්ද රාජපක්ෂ, හලාවත ආනන්ද විදුහලේ එම්.එස්. මෙන්දිස්, මීගමුව මාරිස්ටෙලා රංජිත් ප්‍රනාන්දු, හලාවත ආනන්ද විදුහලේ විමුක්ති සමරසිංහ, කොළඹ වෙස්ලි විදුහලේ විශ්ව ප්‍රනාන්දු.  සිරින්කෝ ස්වීට්ස් ව්‍යාපාරය සිරින්කෝ බේකර්ස් නමින් මහනුවර තැන්නේකුඹුරේදී විවෘත කෙරිණි. කොමර්ෂල් බැංකු මහනුවර කළමනාකරු අතුල සමරසිංහ සහ සිරින්කෝ ස්විට්ස් අධිපති අසිත එදිරිසූරිය මහත්වරුන් පොල්තෙල් පහන දල්වා නව ප්‍රදර්ශනාගාරය විවෘත කරද්දී.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=aa0911151</link>
    <topic>විධායක ජනාධිපති ක්‍රමය අහෝසි කරන කතාව බොරු</topic>
    <author>නිරුෂි විමලවීර</author>
    <content>විධායක ජනාධිපති ක්‍රමය අහෝසි කරන කතාව බොරුශ්‍රීලනිප මහ සමුළුව අදරණ ජය පුර රණවිරු අයිතියට‘විධායක ජනපති ක්‍රමය අහෝසි කරන්නේ නෑ’වකුගඩු රෝහල ජනපති අතින් විවෘත කෙරේවරායේ වැටුප් වැඩිවේරුපියල් කෝටි 1000 කින් ලුනාව පියකරු කෙරේලේක්හවුස්-කතරගම බස් සේවාව ඇරැඹෙයිමෙහෙම හැදිල්ලක් ලොව කොතැනකවත් නෑපසුගිය වසර 4 ඇතුළතදී අම්පාරේ සංවර්ධනයට ව්‍යාපෘති 51100 ක්අලුත් ශ්‍රී ලංකාවක් ගොඩනැඟීමට ජනාධිපතිතුමාට සහාය දක්වමුහෙන්රි ජයසේන අවසන් ගමනේඑජාපය සමඟ එක්වීමට ජවිපෙ හැදූ උප්පරවැට්ටියක්එජාප ප්‍රබලයෙක් කියයිනිරුෂි විමලවීරවිධායක ජනාධිපතිධූරය අහෝසි කිරීම සඳහා එජාපය හා ජ.වි.පෙ එක්ව පොදු අපේක්ෂකයකු ඉදිරිපත් කරන බවට ගෙන යන ප්‍රචාරය අමූලික බොරුවක් බැව් එ.ජා.ප ප්‍රබලයෙක් තොරතුරු අනාවරණය කරයි.විධායක ජනාධිපතිධූරය අහෝසි කිරීමේ සටන් පාඨය යොදා ගැනුණේ එජාපයට හා ජ.වි.පෙ ට ලැජ්ජාවක් නැතිව එකට එකතුවීම සඳහා ආවරණයක් තනා ගැනීමට මිස සැබවින් ම විධායක ජනාධිපතිධූරය අහෝසි කිරීමට ඇති හැකියාවකින් නොවන බවත් හෙතෙම ‘සිළුමිණ’ ට පැවසීය.විධායක ජනාධිපතිධූරය අහෝසි කිරීමට පාර්ලිමේන්තුවේ 2/3 ක ඡන්ද බලයක් අත්‍යවශ්‍ය බව පෙන්වා දුන් ඔහු වැඩිදුරටත් කියා සිටියේ; ඒ හැර පක්ෂ හෝ පුද්ගලයන් අතර ඇති කර ගන්නා බොරු ගිවිසුම්වලින් විධායක ජනාධිපති ධූරය අහෝසි කළ නොහැකි බවයි.එහෙත් අද තම පාක්ෂිකයන් හා මහජනතාව රැවටීමට එ.ජා.ප ය හා ජ.වි.පෙ. ප්‍රෝඩාවක් සිදු කරන බව ද තමන් ඇතුළු කණ්ඩායමක් මේ සම්බන්ධයෙන් දැඩි විරෝධය පළ කරන බව ද එ.ජා.ප. ප්‍රබලයා සඳහන් කැර සිටියේය. එක්සත් ජාතික පක්ෂයේ ප්‍රබල ස්ථානයක පසුවන මේ දේශපාලනඥයා ළඟදීම එයින් ඉවත් වී එක්සත් ජනතා නිදහස් සන්ධානයට එක් වීමට සූදානමින් සිටින බවත් දැන ගන්නට ඇත.එජාපයේ කෘත්‍යාධිකාරි මණ්ඩලයට හෝ එවැනි පිළිගත් ස්ථානයක සාකච්ඡා කොට තීන්දුවක් ගැනීම වෙනුවට ඇතැම් මන්ත්‍රීවරුන් පොදු අපේක්ෂකයා ලෙස ඇතැම් නම් සඳහන් කිරීම විහිළුවක් බවත් ඔහු පෙන්වා දුන්නේ ය.පක්ෂයේ නායකයා හැටියට ජනාධිපතිවරණයට ඉදිරිපත් වීම රනිල් වික්‍රමසිංහ මහතාගේ වගකීම බවත් ඔහු ඉදිරිපත් නොවන්නේ නම් ඒ පිළිබඳව පක්ෂ අභ්‍යන්තරයේ සාකච්ඡා කොට වැදගත් තීන්දුවක් ගත යුතුව තිබෙන මුත් වාචාලයන් මෙන් හංදි ගානේ විවිධ ප්‍රකාශ සිදු කිරීම පක්ෂයේ කීර්තිය කෙළෙසීමක් බවත් හෙතෙම සඳහන් කෙළේ ය.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=aa0911152</link>
    <topic>ශ්‍රීලනිප මහ සමුළුව අද</topic>
    <author>සුනිල් දයා අල්විස්</author>
    <content>විධායක ජනාධිපති ක්‍රමය අහෝසි කරන කතාව බොරුශ්‍රීලනිප මහ සමුළුව අදරණ ජය පුර රණවිරු අයිතියට‘විධායක ජනපති ක්‍රමය අහෝසි කරන්නේ නෑ’වකුගඩු රෝහල ජනපති අතින් විවෘත කෙරේවරායේ වැටුප් වැඩිවේරුපියල් කෝටි 1000 කින් ලුනාව පියකරු කෙරේලේක්හවුස්-කතරගම බස් සේවාව ඇරැඹෙයිමෙහෙම හැදිල්ලක් ලොව කොතැනකවත් නෑපසුගිය වසර 4 ඇතුළතදී අම්පාරේ සංවර්ධනයට ව්‍යාපෘති 51100 ක්අලුත් ශ්‍රී ලංකාවක් ගොඩනැඟීමට ජනාධිපතිතුමාට සහාය දක්වමුහෙන්රි ජයසේන අවසන් ගමනේසුනිල් දයා අල්විස්ශ්‍රී ලංකා නිදහස් පක්ෂයේ 58 වැනි මහ සමුළුව හා 19 වැනි නියෝජිත මහ සම්මේලනය අද (15) කොළඹ ඛෙත්තාරාම ක්‍රීඩාංගණයේදී මහින්ද රාජපක්ෂ ජනාධිපතිතුමාගේ ප්‍රධානත්වයෙන් පැවැත්වෙයි. කොටි ත්‍රස්තවාදය පරාජය කිරීමෙන් අනතුරුව පැවැත්වෙන ප්‍රථම ශ්‍රීලනිප සංවත්සරය වන මෙය වඩාත් සුවිශේෂි අවස්ථාවක් වනු ඇති බවත් පැවසෙයි.ශ්‍රී ලංකා නිදහස් පක්ෂය ප්‍රමුඛ එක්සත් ජනතා නිදහස් සන්ධාන රජයට සම්බන්ධ දේශපාලන පක්ෂ නියෝජිතයෝ ද, විදේශ නියෝජිතයෝ ද ශ්‍රීලනිප දිස්ත්‍රික් හා ප්‍රාදේශීය ශාඛා නියෝජිතයෝ ලක්ෂයකට අධික සංඛ්‍යාවක් මේ අවස්ථාවට එක්වෙති.”දැන් ඉතින් රට හදමු” යන තේමාව මුල් කොටගෙන පැවැත්වෙන මේ සමුළුවේදී රටේ සංවර්ධන වැඩ පිළිවෙළ හා ඉදිරි ක්‍රියාමාර්ග පිළිබඳ වැදගත් තොරතුරු රැසක් ප්‍රකාශයට පත්වනු ඇතැයි විශ්වාස කෙරේ.පසුගිය දිනවල ප්‍රාදේශීය හා දිස්ත්‍රික්ක මට්ටමින් පක්ෂ සමුළු කැඳවා පැවැත්වූ සාකච්ඡාවලින් ආර්ථිකය, දේශපාලනය, ජාතික සමගිය සහ අනාගත වැඩපිළිවෙළ පිළිබඳව ඉදිරිපත් වූ යෝජනා මධ්‍යම කාරක සභාවේ ද සාකච්ඡාවට ගෙන ඒ සියලු කරුණු අනුසාරයෙන් සකස් වූ යෝජනා ද මේ මහා සමුළුවේදී ඉදිරිපත් කරන අතර මීට අමතර තවත් වැදගත් කරුණු රැසක් අනාවරණය වනු ඇතැයි ශ්‍රී.ල.නි.ප මහ ලේකම් කෘෂිකර්ම සංවර්ධන හා ගොවිජන සේවා ඇමැති මෛත්‍රිපාල සිරිසේන මහතා පැවසීය.මෙය ශ්‍රී.ල.නි.ප වාර්ෂික මහ සමුළුවක් මිස වෙනත් අරමුණක් සඳහා පවත්වන්නක් නොවන බවද මෙවර පවත්වන මහ සමුළුව කරුණු ගණනාවකින්ම ඉතා වැදගත් වූ මහ සමුළුවක් වන බවද ඇමැතිවරයා කීය.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=aa0911153</link>
    <topic>රණ ජය පුර රණවිරු අයිතියට</topic>
    <author>දයා ඩී.ෆොන්සේකා</author>
    <content>විධායක ජනාධිපති ක්‍රමය අහෝසි කරන කතාව බොරුශ්‍රීලනිප මහ සමුළුව අදරණ ජය පුර රණවිරු අයිතියට‘විධායක ජනපති ක්‍රමය අහෝසි කරන්නේ නෑ’වකුගඩු රෝහල ජනපති අතින් විවෘත කෙරේවරායේ වැටුප් වැඩිවේරුපියල් කෝටි 1000 කින් ලුනාව පියකරු කෙරේලේක්හවුස්-කතරගම බස් සේවාව ඇරැඹෙයිමෙහෙම හැදිල්ලක් ලොව කොතැනකවත් නෑපසුගිය වසර 4 ඇතුළතදී අම්පාරේ සංවර්ධනයට ව්‍යාපෘති 51100 ක්අලුත් ශ්‍රී ලංකාවක් ගොඩනැඟීමට ජනාධිපතිතුමාට සහාය දක්වමුහෙන්රි ජයසේන අවසන් ගමනේදයා ඩී.ෆොන්සේකාරණවිරුවන් වෙනුවෙන් ඉදිකළ ‘රණ ජය පුර’ නගරය ලබන 22දා මහින්ද රාජපක්ෂ ජනාධිපතිතුමා අතින් විවෘත කිරීමට නියමිතය. අනුරාධපුර ඉපලෝගම ප්‍රදේශයේ ඉදිකැර ඇති මේ නගරයේ රණවිරුවන් වෙනුවෙන් නව නිවාස 1509ක් ඉදිකර තිබේ.අක්කර 180ක භූමි ප්‍රමාණයක ඉදිකැර ඇති මේ නිවාසවල පදිංචි වන රණවිරු පවුල්වලට අවශ්‍ය මාර්ග පද්ධති, විදුලිය, ජලය, අංගසම්පූර්ණ සුපිරි වෙළෙඳ සල්, ප්‍රජා ශාලා, වෛද්‍ය මධ්‍යස්ථාන, බැංකු ඇතුළු නගරයකට අවශ්‍ය සියලු දේ ඇතුළත් කර ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=aa0911154</link>
    <topic>‘විධායක ජනපති ක්‍රමය අහෝසි කරන්නේ නෑ’</topic>
    <author/>
    <content>විධායක ජනාධිපති ක්‍රමය අහෝසි කරන කතාව බොරුශ්‍රීලනිප මහ සමුළුව අදරණ ජය පුර රණවිරු අයිතියට‘විධායක ජනපති ක්‍රමය අහෝසි කරන්නේ නෑ’වකුගඩු රෝහල ජනපති අතින් විවෘත කෙරේවරායේ වැටුප් වැඩිවේරුපියල් කෝටි 1000 කින් ලුනාව පියකරු කෙරේලේක්හවුස්-කතරගම බස් සේවාව ඇරැඹෙයිමෙහෙම හැදිල්ලක් ලොව කොතැනකවත් නෑපසුගිය වසර 4 ඇතුළතදී අම්පාරේ සංවර්ධනයට ව්‍යාපෘති 51100 ක්අලුත් ශ්‍රී ලංකාවක් ගොඩනැඟීමට ජනාධිපතිතුමාට සහාය දක්වමුහෙන්රි ජයසේන අවසන් ගමනේඑජාපය හා ජවිපෙ එක්ව ඉදිරිපත් කිරීමට යන බව ප්‍රචාරය කරන ‘පොදු අපේක්ෂකයා’ ඉකුත් දා එක්තරා ඉංගි‍්‍රසි පුවත්පතකට සම්මුඛ සාකච්ඡාවක් දී තිබිණ. විධායක ජනාධිපතිධුරය අහෝසි නො කරන කතාවක් ඔහු එහිදී කියා තිබුණේලු.එය මුල් පිටුවේ ප්‍රවෘත්තියක් ලෙස මුද්‍රණය කෙරෙමින් තිබියදී එජාපයේ මන්ත්‍රීවරයකුට මේ බව දැන ගන්නට ලැබී පත්‍රය මුද්‍රණය කිරීම නතර කොට එම ප්‍රවෘත්තිය ඉවත් කැර අලුතින් ම පත්‍රය මුද්‍රණය කිරීමට කටයුතු යෙදුවේලු.විධායක ජනාධිපතිධුරය අහෝසි කිරීම සඳහා පොදු අපේක්ෂකයකු ඉදිරිපත් කරන බවට ප්‍රචාරය කළ ද එය අමු බොරුවක් බවට හෙළිදරවු වූ බවත් කට බොරු කීවත් දිව බොරු නො කියන බවට මෙය හොඳ උදාහරණයක් බවත් දේශපාලන ක්ෂේත්‍රයේ කතා බහට ලක් විය.  </content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=aa091115_1</link>
    <topic>වකුගඩු රෝහල ජනපති අතින් විවෘත කෙරේ</topic>
    <author>සුනිල් දයා අල්විස් සහ ජයසිරි මුණසිංහ</author>
    <content>විධායක ජනාධිපති ක්‍රමය අහෝසි කරන කතාව බොරුශ්‍රීලනිප මහ සමුළුව අදරණ ජය පුර රණවිරු අයිතියට‘විධායක ජනපති ක්‍රමය අහෝසි කරන්නේ නෑ’වකුගඩු රෝහල ජනපති අතින් විවෘත කෙරේවරායේ වැටුප් වැඩිවේරුපියල් කෝටි 1000 කින් ලුනාව පියකරු කෙරේලේක්හවුස්-කතරගම බස් සේවාව ඇරැඹෙයිමෙහෙම හැදිල්ලක් ලොව කොතැනකවත් නෑපසුගිය වසර 4 ඇතුළතදී අම්පාරේ සංවර්ධනයට ව්‍යාපෘති 51100 ක්අලුත් ශ්‍රී ලංකාවක් ගොඩනැඟීමට ජනාධිපතිතුමාට සහාය දක්වමුහෙන්රි ජයසේන අවසන් ගමනේසුනිල් දයා අල්විස් සහ ජයසිරි මුණසිංහවකුගඩු රෝගීන් උදෙසා රුධිර කාන්දු කිරීමේ ක්‍රියාවලිය ක්‍රියාත්මක කරන හා වකුගඩු බද්ධ කරන නව මධ්‍යස්ථානය මහින්ද රාජපක්ෂ ජනාධිපතිතුමා අතින් ඊයේ පෙරවරුවේ විවෘත කැරිණි.මාලිගාවත්ත රජයේ රෝහලට යාබදව පිහිටි මේ නව මධ්‍යස්ථානය මහල් හතකින් සමන්විත ය. ඒ සඳහා රුපියල් කෝටි 45 ක් වැය කොට තිබේ.ජනාධිපතිතුමා අතින් මෙහි සමරු ඵලකයත් මංගල ප්‍රදීප පහන් දැල්වීමත් සිදු කිරීමෙන් පසු එතුමාත් නිමල් සිරිපාල ද සිල්වා, ඒ.එච්.එම්. ෆවුසි යන ඇමැතිවරු ද බස්නාහිර පළාත් සෞඛ්‍ය ඇමැතිවරයා ප්‍රමුඛ සෞඛ්‍ය අමාත්‍යාංශයේ ලේකම්වරයා ප්‍රමුඛ නිලධාරීන් ද මහාචාර්යවරු විශේෂඥ වෛද්‍යවරු ඇතුළු ආරාධිත අමුත්තන් පිරිස ද සර්ව ආගමික වතාවත්වලට සහභාගි වූහ.අනතුරුව මේ නව රෝහල් මධ්‍යස්ථානයේ රුධිර කාන්දු කරන අංශයේ සේවාව ලබාගැනීමට පැමිණි ප්‍රථම රෝගියා එම අංශය වෙත ඇතුළත් කිරීම ද ජනාධිපතිතුමා අතින් සිදුවිය. සෞඛ්‍ය ඇමැති නිමල් සිරිපාල ද සිල්වා මහතා මෙහිදී අදහස් දක්වමින් වසර එකහමාරක් පමණ කාලයකින් ඉදි කළ ද එහෙත් විවෘත කරන්නට නොහැකිව තිබුණ මේ මධ්‍යස්ථානය මෙලෙස ජනාධිපතිතුමා අතින් විවෘත කරන්නට ලැබීම සුවිශේෂ අවස්ථාවක් ලෙස හැඳින්වීය.වකුගඩු බද්ධ කිරීමේදී අපට ප්‍රධාන ගැටලු කිහිපයක් තිබෙන බවත් වකුගඩු පරිත්‍යාග කිරීමට කැමැති අය සොයා ගැනීම, වකුගඩු බද්ධ කිරීමේ ශල්‍ය විශේෂඥ වෛද්‍යවරුන්ගේ හිඟය, සහ වකුගඩු බද්ධ කිරීමෙන් පසු ජීවිත කාලය පුරා විශාල මුදලක් ඖෂධ වෙනුවෙන් වැය කිරීමට සිදුවීම ද මේ කරුණු බව ද ඇමැතිවරයා පැවසීය.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=aa0911155</link>
    <topic>වරායේ වැටුප් වැඩිවේ</topic>
    <author/>
    <content>විධායක ජනාධිපති ක්‍රමය අහෝසි කරන කතාව බොරුශ්‍රීලනිප මහ සමුළුව අදරණ ජය පුර රණවිරු අයිතියට‘විධායක ජනපති ක්‍රමය අහෝසි කරන්නේ නෑ’වකුගඩු රෝහල ජනපති අතින් විවෘත කෙරේවරායේ වැටුප් වැඩිවේරුපියල් කෝටි 1000 කින් ලුනාව පියකරු කෙරේලේක්හවුස්-කතරගම බස් සේවාව ඇරැඹෙයිමෙහෙම හැදිල්ලක් ලොව කොතැනකවත් නෑපසුගිය වසර 4 ඇතුළතදී අම්පාරේ සංවර්ධනයට ව්‍යාපෘති 51100 ක්අලුත් ශ්‍රී ලංකාවක් ගොඩනැඟීමට ජනාධිපතිතුමාට සහාය දක්වමුහෙන්රි ජයසේන අවසන් ගමනේවරායේ සියලුම සේවකයන්ට රුපියල් 2500ක දීමනාවක් නොවැම්බර් සහ දෙසැම්බර් මාසවලට ද බලපාන පරිදි ලබන වසරේ ජනවාරි වැටුපට එකතු කිරීමට ශ්‍රීී ලංකා වරාය අධිකාරිය තීරණය කර ඇතැයි එහි සභාපති ආචාර්ය ප්‍රියත් බී.වික්‍රම මහතා පවසයි.පවත්නා තත්ත්වයන් සැළකිල්ලට ගනිමින් මේ දීමනාව වැඩි කිරීමට පියවර ගත්තේ වරාය, ගුවන් සේවා, ජල කළමනාකරණ හා වාරිමාර්ග ඇමැති චමල් රාජපක්ෂ මහතාගේ උපදෙස් පරිදි වරාය අධ්‍යක්ෂ මණ්ඩලය රැස්වී ගත් තීරණයක් අනුවය.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=aa0911156</link>
    <topic>රුපියල් කෝටි 1000 කින් ලුනාව පියකරු කෙරේ</topic>
    <author/>
    <content>විධායක ජනාධිපති ක්‍රමය අහෝසි කරන කතාව බොරුශ්‍රීලනිප මහ සමුළුව අදරණ ජය පුර රණවිරු අයිතියට‘විධායක ජනපති ක්‍රමය අහෝසි කරන්නේ නෑ’වකුගඩු රෝහල ජනපති අතින් විවෘත කෙරේවරායේ වැටුප් වැඩිවේරුපියල් කෝටි 1000 කින් ලුනාව පියකරු කෙරේලේක්හවුස්-කතරගම බස් සේවාව ඇරැඹෙයිමෙහෙම හැදිල්ලක් ලොව කොතැනකවත් නෑපසුගිය වසර 4 ඇතුළතදී අම්පාරේ සංවර්ධනයට ව්‍යාපෘති 51100 ක්අලුත් ශ්‍රී ලංකාවක් ගොඩනැඟීමට ජනාධිපතිතුමාට සහාය දක්වමුහෙන්රි ජයසේන අවසන් ගමනේපවුල් 18,000 කට ප්‍රතිලාභ අත් කැර දෙන ලුනාව පරිසර ප්‍රජා ව්‍යාපෘතියේ වැඩ නිම වෙමින් තිබෙන බැව් නාගරික සංවර්ධන හා පූජා භූමි සංවර්ධන ඇමැති දිනේෂ් ගුණවර්ධන මහතා පවසයි. මේ ව්‍යාපෘතිය වෙනුවෙන් රුපියල් කෝටි 1000 ක් වැය කොට තිබේ.ලුනාව පරිසර ප්‍රවර්ධන හා ප්‍රජා සංවර්ධන ව්‍යාපෘතිය කිලෝ මීටර 07 ක භූමි ප්‍රමාණයක් ආවරණය වන අතර එහි ජල පෝෂිත ප්‍රදේශයේ උතුරු කොටස දෙහිවල ගල්කිස්ස මහ නගර සභා ප්‍රදේශයට, අයත් වෙයි. මෙමඟින් වැසි ජලය බැස යෑමේදී පැවැති ගැටලු ගණනාවක් විසඳෙන අතර ඇළවල් දෙපස ජීවත් වන අඩු ආදායම් ලාභීන් ගේ ජීවන තත්ත්වය උසස් කිරීමට ද මේ ව්‍යාපෘතිය මඟින් සහන සලසා ඇත.මීට අමතරව නිවාස, පාසල් ගොඩනැගිලි රැසක් ඉදි කැර ඇති අතර කලක් ඉතා අහිතකර පරිසරයක් ව පැවති ලුනාව කලපුව ප්‍රදේශය ද අලංකාර, සුන්දර ප්‍රදේශයක් බවට පරිවර්තනය කිරීමට ද මේ ව්‍යාපෘතිය මඟින් පියවර ගෙන ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=aa0911157</link>
    <topic>ලේක්හවුස්-කතරගම බස් සේවාව ඇරැඹෙයි</topic>
    <author>ඊ.එච්. සෝමපාල</author>
    <content>විධායක ජනාධිපති ක්‍රමය අහෝසි කරන කතාව බොරුශ්‍රීලනිප මහ සමුළුව අදරණ ජය පුර රණවිරු අයිතියට‘විධායක ජනපති ක්‍රමය අහෝසි කරන්නේ නෑ’වකුගඩු රෝහල ජනපති අතින් විවෘත කෙරේවරායේ වැටුප් වැඩිවේරුපියල් කෝටි 1000 කින් ලුනාව පියකරු කෙරේලේක්හවුස්-කතරගම බස් සේවාව ඇරැඹෙයිමෙහෙම හැදිල්ලක් ලොව කොතැනකවත් නෑපසුගිය වසර 4 ඇතුළතදී අම්පාරේ සංවර්ධනයට ව්‍යාපෘති 51100 ක්අලුත් ශ්‍රී ලංකාවක් ගොඩනැඟීමට ජනාධිපතිතුමාට සහාය දක්වමුහෙන්රි ජයසේන අවසන් ගමනේඊ.එච්. සෝමපාලමහින්ද රාජපක්ෂ ජනාධිපතිතුමාගේ පදවිප්‍රාප්තියට වසර හතරක් පිරීම වෙනුවෙන් ලේක්හවුස් ආයතනයේ දිනමිණ කොළඹ කතරගම ශීඝ්‍රගාමී බස් සේවාව නොවැම්බර් 18 වැනිදා රාත්‍රි 10 සිට දිනපතා ගමන් ආරම්භ කරයි.ඊට අදාළ ප්‍රධාන උත්සවය 18 වැනිදා පෙරවරු 10ට ලේක්හවුස් ආයතනයේ ප්‍රවාහන අංශ පරිශ්‍රයේ දී ජනමාධ්‍ය ඇමැති අනුර ප්‍රියදර්ශන යාපා මහතාගේ ප්‍රධානත්වයෙන් පැවැත්වෙයි.මේ අවස්ථාවට මගී ප්‍රවාහන ඇමැති ලසන්ත අලගියවන්න, සබරගමුව පළාත් ප්‍රධාන අමාත්‍ය මහීපාල හේරත්, ජනමාධ්‍ය අමාත්‍යංශයේ ලේකම් ඩබ්.ඩී.ගනේගල, ලේක්හවුස් සභාපති බන්දුල පද්මකුමාර මහතා ඇතුළු අධ්‍යක්ෂ මණ්ඩලය ද මේ අවස්ථාවට සහභාගි වෙති.මේ බස් රථ සේවය කතරගමින් ආරම්භ කිරීම වෙනුවෙන් කතරගම නවනගරයේ ප්‍රධාන බස් නැවතුම්පළේ දී නොවැම්බර් මස 19 දින පෙරවරු 10ට උත්සවයක් පැවැත්වේ.කතරගම කිරිවෙහෙර රාජමහා විහාරාධිපති ආචාර්ය අලුත්වැව සෝරත කතරගම ශ්‍රී අභිනවාරාම විහාරාධිපති ශාස්ත්‍රපති කපුගම සරණතිස්ස යන නාහිමිවරුන් ප්‍රධාන කතරගම විහාරස්ථානවල නාහිමිවරුන් මෙම ආගමික වතාවත්වලට සහභාගිවෙති.පෙරවරු 11.30 යෙදෙන සුබ මොහොතින් ජාතිය ගොඩනැඟීමේ අමාත්‍ය ජගත් පුෂ්පකුමාර මහතාගේ සහභාගිත්වයෙන් දිනමිණ කතරගම කොළඹ බස්සේවය කතරගමදී ධාවන කටයුතු ආරම්භ කරනු ලැබේ. කතරගමින් ඇරැඹෙන දිනමිණ බස්සේවය තංගල්ලේ දී දකුණු පළාත් සභා අමාත්‍ය වී.කේ.ඉන්දික මහතාගේ ප්‍රධානත්වයෙන් පැවැත්වෙන උත්සවයකදී පිළිගැනීම සිදුකෙරේ.මාතරදී ජනමාධ්‍ය අමාත්‍ය ලක්ෂ්මන් යාපා අබේවර්ධන මහතාගේ ප්‍රධානත්වයෙන් පැවැත්වෙන උත්සවයකදී ද, ගාල්ලේ දී ඇමැති පියසේන ගමගේ මහතාගේ ප්‍රධානත්වයෙන් පැවැත්වෙන උත්සවයකදී ද මෙම බස් සේවය පිළිගනු ලැබේ.දිනමිණ ශීඝ්‍රගාමී බස් සේවාව දිනපතා රාත්‍රි 10.00ට කොළඹ ලේක්හවුස් ආයතනයෙන් ආරම්භ වී රත්නපුර හරහා කතරගමට පැමිණේ. කතරගමින් මේ බස් සේවය ආරම්භ වන්නේ පෙරවරු 11.30ටය. මාතර, ගාල්ල හරහා කොළඹට පැමිණේ.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=aa0911158</link>
    <topic>මෙහෙම හැදිල්ලක් ලොව කොතැනකවත් නෑ</topic>
    <author>නිහාල් පී. අබේසිංහ</author>
    <content>විධායක ජනාධිපති ක්‍රමය අහෝසි කරන කතාව බොරුශ්‍රීලනිප මහ සමුළුව අදරණ ජය පුර රණවිරු අයිතියට‘විධායක ජනපති ක්‍රමය අහෝසි කරන්නේ නෑ’වකුගඩු රෝහල ජනපති අතින් විවෘත කෙරේවරායේ වැටුප් වැඩිවේරුපියල් කෝටි 1000 කින් ලුනාව පියකරු කෙරේලේක්හවුස්-කතරගම බස් සේවාව ඇරැඹෙයිමෙහෙම හැදිල්ලක් ලොව කොතැනකවත් නෑපසුගිය වසර 4 ඇතුළතදී අම්පාරේ සංවර්ධනයට ව්‍යාපෘති 51100 ක්අලුත් ශ්‍රී ලංකාවක් ගොඩනැඟීමට ජනාධිපතිතුමාට සහාය දක්වමුහෙන්රි ජයසේන අවසන් ගමනේ- ඇමැති රාජිතනිහාල් පී. අබේසිංහමහ ජලාශ 6 ක් ද අධිවේගී මාර්ග 4 ක් ද වරාය 4 ක් ද විදුලි බලාගාර 5 ක් ද එකවර සාදන අතරම සිය ගණන් කාපට් ඇතිරූ ප්‍රධාන මාර්ග හදන, සිය ගණන් පාලම් හදන ගමේ පාරවල් දහස් ගණන් කොන්ක්‍රීට් කරන මෙවන් රටක් ලොව කිසි තැනක දක්නට නැති බව ඉදිකිරීම් හා ඉංජිනේරු සේවා ඇමැති රාජිත සේනාරත්න මහතා පවසයි.මේ සියලු ව්‍යාපෘති ආරම්භ කළේ මහ යුද්ධයක් මැද බවත් ඒ අනුව මහින්ද රාජපක්ෂ ජනාධිපතිතුමා  පසුගිය වසර හතර ඇතුළත අපේ රටට කළ මේ මහා සේවය, මෙවන් කාලයකදී මෙවන් යුද තර්ජන මැද කිසිම පාලකයෙකු අපේ රටට සිදු කර නැති බවත් රාජිත සේනාරත්න ඇමැතිවරයා කියයි.මොරගහකන්ද, වෙහෙරගල, දැදුරු ඔය, රඹුක්කන් ඔය, උමා ඔය, කැකිරිඕබඩ ජලාශ ව්‍යාපෘති දැන් ක්‍රියාත්මක වේ. ඉන් වෙහෙරගල ජලාශය ජනතා අයිතියට පවරා අවසන් ය.මාතර - කොළඹ, කොළඹ - කටුනායක, කොළඹ මහනුවර හා කොළඹ පිටත වට රවුම් මාර්ගය යන අධිවේගී මාර්ග ඉදිකිරීම අරඹා තිබේ. මාතර - කොළඹ අධිවේගී මගේ සියයට 70 ක් ඉදිකර අවසන් ය.කෙරවලපිටිය විදුලි බලාගාරය කෙටිකලකින් ඉදිකර දැන් විදුලි බලය රටට ලබාදෙයි. නොරොච්චෝලේ, ඉහළ කොත්මලේ උමා ඔය විදුලි බලාගාර ඉදිවෙමින් පවතී. මොරගහකන්ද විදුලි බලාගාරයක් ද ඉදිවෙමින් පවතී.මේ කලාපයේ ප්‍රමුඛතම වරාය ලෙස දැන් හම්බන්තොට වරාය ඉදිවෙමින් තිබේ. කොළඹ වරාය ගැඹුරු කර සංවර්ධනය කිරීම අරඹා ඇත. ඕළුවිල් වරාය දැනට සියයට 40 ක් ඉදිකර අවසන් ය. ගාල්ල වරාය සංචාරක වරායක් ලෙස සංවර්ධනය කරමින් පවතී.ඊට අමතරව අම්පාර ත්‍රිකුණාමලය මඩකලපුව ප්‍රදේශවල සියලු මහාමාර්ග පාලම් නැඟෙනහිර උදානය යටතේ සංවර්ධනය වී තිබේ. දකුණේ එලෙසමය. හම්බන්තොට දිස්ත්‍රික්කය තුළ මහා සංවර්ධන ව්‍යාපෘති රැසක් ක්‍රියාත්මක බවත් ඇමැතිවරයා කීය.මේ වසරේ සෑම ග්‍රාම නිලධාරි වසමකම සංවර්ධනය සඳහා රුපියල් ලක්ෂ 20 ක් ලබාදෙන බව ද රාජිත සේනාරත්න ඇමැතිවරයා කීය.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=aa0911159</link>
    <topic>පසුගිය වසර 4 ඇතුළතදී අම්පාරේ සංවර්ධනයට ව්‍යාපෘති 51100 ක්</topic>
    <author>නිහාල් පී. අබේසිංහ අම්පාරේ සංචාරයකින් පසු</author>
    <content>විධායක ජනාධිපති ක්‍රමය අහෝසි කරන කතාව බොරුශ්‍රීලනිප මහ සමුළුව අදරණ ජය පුර රණවිරු අයිතියට‘විධායක ජනපති ක්‍රමය අහෝසි කරන්නේ නෑ’වකුගඩු රෝහල ජනපති අතින් විවෘත කෙරේවරායේ වැටුප් වැඩිවේරුපියල් කෝටි 1000 කින් ලුනාව පියකරු කෙරේලේක්හවුස්-කතරගම බස් සේවාව ඇරැඹෙයිමෙහෙම හැදිල්ලක් ලොව කොතැනකවත් නෑපසුගිය වසර 4 ඇතුළතදී අම්පාරේ සංවර්ධනයට ව්‍යාපෘති 51100 ක්අලුත් ශ්‍රී ලංකාවක් ගොඩනැඟීමට ජනාධිපතිතුමාට සහාය දක්වමුහෙන්රි ජයසේන අවසන් ගමනේනිහාල් පී. අබේසිංහ අම්පාරේ සංචාරයකින් පසුපසුගිය වසර 4 ඇතුළත දී අම්පාර දිස්ත්‍රික්කය සංවර්ධනය සඳහා රුපියල් කෝටි 7500 පමණ වැය කර ව්‍යාපෘති 51130 ක් ක්‍රියාවට නංවා ඇතැයි ජනමාධ්‍ය ඇමැති ලක්ෂ්මන් යාපා අබේවර්ධන මහතා පවසයි. ඒ යටතේ වැඩිම මුදල වැය කර ඇත්තේ කෘෂිකාර්මික සංවර්ධනයට ය. කෘෂිකාර්මික සංවර්ධනය සඳහා වැය කළ මුළු මුදල රුපියල් කෝටි 2885 කි. ඒ අනුව ගොවි පවුල් 34488 කට සෙත සැලයි තිබේ.ප්‍රදේශයේ ජල සම්පාදන කටයුතු සඳහා ද දිස්ත්‍රික්කයේ ප්‍රධාන ජල ව්‍යාපෘති 496 ක් ක්‍රියාත්මක වී ඇත. ඒ සඳහා රුපියල් කෝටි 1817 ක් වැය වී තිබේ. ප්‍රතිලාභ ලබන පවුල් ගණන 32400 ක් බව අම්පාර දිසාපති සුනිල් කන්නන්ගර මහතා පවසයි.අම්පාර දිස්ත්‍රික්කයේ වඩාත් ම ප්‍රතිඵල ලබන ව්‍යාපෘති ක්‍රියාවට නංවා ඇත්තේ මහා මාර්ග ක්ෂේත්‍රයේ ය. ඒ යටතේ දිස්ත්‍රික්කයේ සියලුම ප්‍රධාන මාර්ග අඩි 35 පමණ පුළුල් කර ඇත. අම්පාර නගරයේ ඩී.ඇස්. සේනානායක වීදිය අඩි 80 කට පළල් කර ඇත.අම්පාරට පොතුවිල්වලට සමන්තුරේට යන එන සැමට මේ පහසුකම් ලැබේ. මේ යටතේ අම්පාර දිස්ත්‍රික්කය පුරා මාර්ග සංවර්ධන ව්‍යාපෘති 2708 ක් ක්‍රියාවට නැංවූ අතර ඒ සඳහා වැයකර ඇති මුදල් ප්‍රමාණය කෝටි 1401 කි. මේ යටතේ ආරුගම්බේ පාලම රුපියල් කෝටි 110 වියදමකින් ඉදිවී තිබේ.මීට අමතරව සියඹලාණ්ඩුව - කාරතිව් පාිර සියඹලාණ්ඩුව අක්කරපත්තු පාර, පොතුවිල් - පානම පාර, සියඹලාණ්ඩුව පොතුවිල් පාර අක්කරපත්තු ත්‍රිකෝණමඩු පාර දැන් ශීඝ්‍රයෙන් සංවර්ධනය වෙමින් පවතී. ඒ සියලු පාරවල් අඩි 40 ක පමණ පළලට පදික වේදිකා ඇතිව විශාල මංතීරු දෙකකට විශාල කරනු ලැබේ. මේ යටතේ මාර්ග 2519 ක් ඉදිකර තිබේ. අලුතින් හැදූ මුළු මාර්ග කිලෝමීටර් ගණන 1000 කට අධිකය. විශාල පාලම් 4 ක් හා බෝක්කු 47 ක් ඉදිකර තිබේ.ඒ සමඟම වාරිමාර්ග ක්ෂේත්‍රයේ නව ව්‍යාපෘති 438 ක් පසුගිය වසර 4 ඇතුළත ක්‍රියාවට නංවා තිබේ. මේ සඳහා සම්පූර්ණ වියදම කෝටි 140 කි. පුද්ගලයන් 28000 කට පමණ මේ යටතේ සෙත සැලසී තිබේ.පසුගිය වසර 4 ඇතුළත අධ්‍යාපන ක්ෂේත්‍රයේ ව්‍යාපෘති 1271 ක් අම්පාර දිස්ත්‍රික්කයේ ක්‍රියාත්මක විය. වියදම කෝටි 162 කි. මේ යටතේ සිසු සිසුවියන් 153890 කට සෙත සැලසී ඇත. මේ සියලු කටයුතු මගින් අම්පාර දිස්ත්‍රික්කයේ සංවර්ධනය පිණිස පසුගිය වසර හතර ඇතුළත වෙනත් කිසිම කාලයකට වඩා සංවර්ධන කටයුතු රැසක් සිදුවී ඇතැයි ද ජනමාධ්‍ය ඇමැති ලක්ෂ්මන් යාපා අබේවර්ධන මහතා කීය.මෙම තොරතුරු අනාවරණය වූයේ ජනමාධ්‍ය අමාත්‍යාංශය ප්‍රවෘත්ති දෙපාර්තමේන්තුව හා ජාතික සංවර්ධනය පිළිබඳ මාධ්‍ය මධ්‍යස්ථානය සංවිධානය කළ අම්පාර දිස්ත්‍රික් සංවර්ධනය පිළිබඳව අම්පාරේ පැවැති මාධ්‍ය හමුවේදී ය.මෙම අවස්ථාවට ප්‍රවෘත්ති හා ජනමාධ්‍ය අමාත්‍යාංශයේ ලේකම් ඩබ්ලිව්.පී. ගනේගල, අම්පාර දිසාපති සුනිල් කන්නන්ගර, ජාතික සංවර්ධනය පිළිබඳ මාධ්‍ය අධ්‍යක්ෂ ජනරාල් ආරිය රූබසිංහ හා ජනමාධ්‍ය අමාත්‍යාංශයේ සහකාර ලේකම් ඩබ්.පී. ජයන්ත යන මහත්වරු ද සහභාගි වූහ. සුනාමි ප්‍රතිසංස්කරණ, නැඟෙනහිර නවෝදය යටතේ මෙම කටයුතු සිදුකර ඇත.මීට අමතරව ජීවනෝපාය සංවර්ධන වැඩසටහන් 6881 ක් ද පසුගිය වසර අතර තුළ ක්‍රියාවට නංවා ඇත. වියදම කෝටි 63 කි. මේ යටතේ පවුල් 54500 කට සෙත සැලසී තිබේ.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=aa09111510</link>
    <topic>අලුත් ශ්‍රී ලංකාවක් ගොඩනැඟීමට ජනාධිපතිතුමාට සහාය දක්වමු</topic>
    <author/>
    <content>විධායක ජනාධිපති ක්‍රමය අහෝසි කරන කතාව බොරුශ්‍රීලනිප මහ සමුළුව අදරණ ජය පුර රණවිරු අයිතියට‘විධායක ජනපති ක්‍රමය අහෝසි කරන්නේ නෑ’වකුගඩු රෝහල ජනපති අතින් විවෘත කෙරේවරායේ වැටුප් වැඩිවේරුපියල් කෝටි 1000 කින් ලුනාව පියකරු කෙරේලේක්හවුස්-කතරගම බස් සේවාව ඇරැඹෙයිමෙහෙම හැදිල්ලක් ලොව කොතැනකවත් නෑපසුගිය වසර 4 ඇතුළතදී අම්පාරේ සංවර්ධනයට ව්‍යාපෘති 51100 ක්අලුත් ශ්‍රී ලංකාවක් ගොඩනැඟීමට ජනාධිපතිතුමාට සහාය දක්වමුහෙන්රි ජයසේන අවසන් ගමනේ- ඇමැති විනයාගමුර්ති මුරලිදරන්දිනූ දේශය සුරකිමින් සෞභාග්‍ය සම්පන්න අලුත් ශ්‍රී ලංකාවක් ගොඩනැඟීම සඳහා ජනාධිපති මහින්ද රාජපක්ෂ මැතිතුමා ඇතුළු ශ්‍රී ලංකා නිදහස් පාක්ෂිකයන් වන සැමට ධෛර්ය ලැබේවායි ශ්‍රී ලංකා නිදහස් පක්ෂයේ උප සභාපති ජාතික ඒකාබද්ධ සහ ප්‍රතිසංවිධාන අමාත්‍ය විනයාගමුර්ති මුරලිදරන් මහතා පවසයි.ජනපතිට සුබ පතමින් ප්‍රවෘත්ති නිවේදනයක් නිකුත් කරමින් විනයාගමුර්ති මුරලිදරන් ඇමැතිවරයා මේ බව පවසයි.ඇමැතිවරයා නිකුත් කළ නිවේදනයේ මෙසේ ද සඳහන් වේ.වසර 30 කට අධික කාලයක් පැවැති ත්‍රස්තවාදය හමාර කොට සිංහල, දමිළ, මුස්ලිම්, බර්ගර් සැමට එකම ධජයක් යටතේ ජීවත් වීමේ අවස්ථාව වත්මන් ජනාධිපති මහින්ද රාජපක්ෂ මැතිතුමන් විසින් උදාකර ඇත.අප රටට ගෞරවණීය සාමයක් උදාවී ඇති මෙම අවස්ථාවේදී ශ්‍රී ලංකා නිදහස් පක්ෂයේ 19 වෙනි මහා සම්මේලනය පැවැත්වීම ඉතා කාලෝචිතය.මීට වසර කිහිපයකට පෙර මා ද ඒ ත්‍රස්තවාදී කැරලිකාර කණ්ඩායමට ප්‍රබල දායකත්වයක් සැපයූ බව ඔබට නොරහසකි. එකී වකවානුව තුළ අප විශ්වාස කළ සත්‍යය වූයේ එම ක්‍රියාමාර්ග තුළින් දමිළ ජනතාවගේ ප්‍රශ්න සඳහා විසඳුම් ලබාගත හැකි බවයි.නමුත් කාලය ගතවීමත් සමඟ මා හට අවබෝධ වූ කරුණ වූයේ අපගේ ජනතාවගේ ප්‍රශ්න වලට විසඳුම් ලබාගත හැකි සියලු අවස්ථාවන් නායකත්වය විසින් ම මඟහරිමින් සිටින බවයි. ප්‍රශ්න සඳහා විසඳුම් සොයාගත හැකි අවස්ථාවේ කවුළු කෙතරම් විවෘත වුවද අකීකරු නායකත්වය විසින් එම කවුළු සියල්ල වසා දැමීමට කටයුතු කරන ලදී.නායකත්වයේ එම දරුණු අකීකරු හැසිරීම් සමඟ දිනෙන් දින උතුරේ සහ නැඟෙනහිර අපගේ ආදරණීය දමිළ ජනයාට අනන්ත අප්‍රමාණ වූ පීඩාවන්ට හා දුක්ගැහැටයන්ට මුහුණ දීමට සිදුවිය.උතුරේත් දකුණේත් විශාල තරුණයන් පිරිසක් අර්ථ ශුන්‍ය වූත්, අසාර්ථක වූත්, ව්‍යායාමයක් වෙනුවෙන් මියයාම මා හට අනුමත කළ නොහැකි විය.මෙම කරුණු කාරණා සියල්ල හේතු කොට ගෙන මා ප්‍රජාතන්ත්‍රවාදී මාර්ගයට පිවිසීමට තීරණය කළෙමි. මා සමඟ 6000 ක පමණ කණ්ඩායමක් ප්‍රජාතන්ත්‍රවාදී මාර්ගයට ප්‍රවිෂ්ඨ වූ අතර, එම පිරිසෙන් විශාල සංඛ්‍යාවක් අද වන විට ශ්‍රී ලංකා නිදහස් පක්ෂයේ සාමාජිකත්වය ලබාගෙන ඇත.ත්‍රස්තවාදය පරාජය කිරීමේ යුද්ධය හමාර වුවද උතුරත් නැඟෙනහිරත් සංවර්ධනය කිරීමේ දැවැන්ත අභියෝගය අප හමුව ඇත.එම අභියෝගය ජයගැනීම සඳහා ශ්‍රී ලංකා නිදහස් පක්ෂය වටා රොක්ව ඇති අප සියලු දෙනා එක්ව කටයුතු කළ යුතු යැයි මම සිතමි. දිනූ දේශය ආරක්ෂා කර ගනිමින් සෞභාග්‍ය සම්පන්න අලුත් ශ්‍රී ලංකාවක් ගොඩනැඟීම සඳහා ජනාධිපති මහින්ද රාජපක්ෂ මැතිතුමා සමඟ ශ්‍රී ලංකා නිදහස් පාක්ෂිකයන් වන ඔබ අප සැමට ශක්තිය ධෛර්ය ලැබේවායි ප්‍රාර්ථනා කරමි.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=aa091115_2</link>
    <topic>හෙන්රි ජයසේන අවසන් ගමනේ</topic>
    <author>ඡායාරූපය - සුසන්ත විජේගුණවර්ධන</author>
    <content>විධායක ජනාධිපති ක්‍රමය අහෝසි කරන කතාව බොරුශ්‍රීලනිප මහ සමුළුව අදරණ ජය පුර රණවිරු අයිතියට‘විධායක ජනපති ක්‍රමය අහෝසි කරන්නේ නෑ’වකුගඩු රෝහල ජනපති අතින් විවෘත කෙරේවරායේ වැටුප් වැඩිවේරුපියල් කෝටි 1000 කින් ලුනාව පියකරු කෙරේලේක්හවුස්-කතරගම බස් සේවාව ඇරැඹෙයිමෙහෙම හැදිල්ලක් ලොව කොතැනකවත් නෑපසුගිය වසර 4 ඇතුළතදී අම්පාරේ සංවර්ධනයට ව්‍යාපෘති 51100 ක්අලුත් ශ්‍රී ලංකාවක් ගොඩනැඟීමට ජනාධිපතිතුමාට සහාය දක්වමුහෙන්රි ජයසේන අවසන් ගමනේඅග්‍රගණ්‍ය කලාකරු ආචාර්ය හෙන්රි ජයසේන මහතාගේ අවසන් කටයුතු කලාකරුවන් හා හිතවතුන් රැසකගේ සහභාගිත්වයෙන් බොරැල්ල කනත්තේදී ඊයේ සිදුකැරිණි. කලාකරුවන් හෙන්රි ජයසේන මහතාගේ දේහය ආදාහනාගාරය වෙත රැගෙන ගිය අයුරු.ඡායාරූපය - සුසන්ත විජේගුණවර්ධන</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=ab0911151</link>
    <topic>ශ්‍රීලනිපය යුගයේ අභියෝග බාරගන්නා පක්ෂයයි</topic>
    <author>මෛත්‍රීපාල සිරිසේන මහ ලේකම් ශ්‍රී ලංකා නිදහස් පක්ෂය</author>
    <content>ශ්‍රීලනිපය යුගයේ අභියෝග බාරගන්නා පක්ෂයයිසෝමපාල සහෝදරයාට පහර දී මරා දැම්මාජනපති තරගයට රනිල් ඕනෑ කියලා ඔයාලා රැස්වීම් තියන්න රනිල් කියයිත්‍රස්තවාදය නැවත මතුවෙන්නට ඉඩ ඇති නිසා අවදියෙන් සිටිය යුතුයිශ්‍රීලංකා නිදහස් පක්ෂයේ ජාතික මහා සමුළුව අද කොළඹ දී ඉමහත් අභිමානයෙන් යුතුව පැවැත්වේ. අඩසිය වසකටත් වඩා දිගු ඉතිහාසයක් ඇති අප පක්ෂය මීට පෙර ද මෙවැනි ජාතික මහා සමුළු ගණනාවක් පවත්වා තිබුණ ද මෙවර සමුළුව ඒ පෙර පැවැත්වූ සෑම සමුළුවකටම වඩා ජාතිකමය හා දේශපාලනික වැදගත්කමකින් යුක්තය.පක්ෂයේ මහ ලේකම්වරයා ලෙස මේ කෙටි ලිපිය මා ලියන්නේ මෙවර පැවැත්වෙන සමුළුවේ එකී ජාතික දේශපාලනික වැදගත්කමින් බිඳක් අනාවරණය කිරීමේ අරමුණින්ය.බෙදුම්වාදී ත්‍රස්තවාදය පරාජය කරමින් දෙකඩවී බෙදී වෙන්වී ගිය අපගේ මාතෘ භූමිය නැවතත් එක්සේසත් කළ හැකි වීම මෑත ඉතිහාසයේ අප ලද මහා ජාතික විජයග්‍රහණයයි.එම විජයග්‍රහණය අහසින් කඩා වැටුණේ නැත. ඒ උදෙසා අපගේ රණවිරුවන් ද, පොදු මහ ජනතාව ද එක් නිවැරැදි අධිෂ්ඨානයකට ගොණු වෙමින් අපරිමිත කැපකිරීම් කරමින් සියල්ලට පෙර රට වටින්නේ ය යන හැඟීමෙන් යුතුව ක්‍රියා කිරීමේ ප්‍රතිඵලයක් ලෙස ලද ජයග්‍රහණයකි.මවුබිම මුදා ගැනීම සඳහා පසුගිය වසර තුනක කාලයක් තිස්සේ ගෙන ගිය ඒ මහා ජාතික සටනට නායකත්වය දුන් මහින්ද රාජපක්ෂ නම් විශිෂ්ට නායකයා බිහි කළේ ශ්‍රී ලංකා නිදහස් පක්ෂයයි. ශ්‍රීලනිපය ප්‍රමුඛ සියලු දේශපේ‍්‍රමී බලවේග මේ මහා ජාතික සටන උදෙසා එකට ගොණු කර එයට නිර්භීත නායකත්වය දීමට හැකි එතුමා හැර වෙනත් දේශපාලන පෞරුෂයක් බිහිවී තිබුණේ නැත.එහෙයින් මේ විශිෂ්ට නායකයා බිහි කළ පක්ෂය වශයෙන් ශ්‍රී ලංකා නිදහස් පක්ෂයේ අප සියලු දෙනාටම ඇත්තේ ඉතා නිහතමානී අභිමානයකි. අද දින පැවැත්වෙන කොළඹ සමුළුවට මහා ජන ගඟක් ගලන්නේ ඒ අභිමානය පෙරදැරි කරගෙනය.දහස1951 දී එස්.ඩබ්ලිව්.ආර්.ඩී. බණ්ඩාරනායක මැතිඳුන්ගේ නායකත්වයෙන් බිහි වූ ශ්‍රී ලංකා නිදහස් පක්ෂයට මැතිවරණයකට මුහුණ දී රටේ රාජ්‍ය බලය ලබාගැනීම සඳහා ගතවූයේ වසර පහක් වැනි ඉතා කෙටි කාලයකි. මෙය ලංකාවේ පමණක් නොව ලෝක දේශපාලන ඉතිහාසයේ ද අති විරල සිදුවීමකි. එහෙත් එය දේශපාලන ප්‍රාතිහාර්යයක් නොවේ.ශ්‍රී ලංකා නිදහස් පක්ෂය බිහිවූයේම එක් ප්‍රධාන ගුණයක් මූලික කරගනිමින්ය. එය නම් යුගයේ දේශපාලන අභියෝගයට මුහුණ දීමය. කාලය විසින් මතු කරන අභියෝගය නොබියව භාර ගැනීමය. 1948 නිදහස ලබාගත් පසු එවැනි අභියෝගයක් මතුවී තිබිණි. රට අධිරාජ්‍යවාදීන්ගෙන් නිදහස ලබාගත්ත ද එම නිදහස සැබෑ නිදහසක් බවට පත් කරලීමට 1948 දී බලයට පත් කොම්ප්‍රදෝරු පාලක ප්‍රභූ පැලැන්තියට නොහැකි විය.රටේ පොදු ජනයාගේ අපේක්ෂාව වූයේ එම නිදහස ආර්ථික, සමාජයීය, සංස්කෘතික ආදි සෑම තලයන් කරාම විහිදී යන සැබෑ ජනතා නිදහසක් බවට පත්කරලීමය. ඒ සඳහා මේ රටේ ජනතාවගේ සිතුම් පැතුම්, සංස්කෘතිය හා චින්තනය මැනැවින් හඳුනාගත් එයට සංවේදී දේශපාලන පක්ෂයක අවශ්‍යතාව දැනෙන්නට විය.එබඳු පක්ෂයක් බිහි කිරීම අභියෝගයක් විය. ශ්‍රීලනිපය බිහිවූයේ මේ අභියෝගය භාරගැනීමටය. එතැන් පටන් අද දක්වා ශ්‍රී ලංකා නිදහස් පක්ෂය යනු යුගය විසින් මතු කරන අභියෝග භාරගන්නා පක්ෂය බවට පත්විය. නිදහසින් පසු බිහිවූ බොහෝ දේශපාලන පක්ෂ තම ජන පදනම් අහිමි කරගනිමින් ජනතාවගෙන් දුරස් වෙමින් යද්දී ශ්‍රී ලංකා නිදහස් පක්ෂය රටේ විශාලතම බහුජන පදනමකින් යුතු පක්ෂය බවට පත්වී තිබෙන්නේ මෙකී ගුණය හේතුවෙනි.ත්‍රස්තවාදයේ අභියෝගයට මුහුණ දීම සඳහා සියලු දේශපේ‍්‍රමී බලවේග සමඟ එක්වී පුරෝගාමී වූ අප පක්ෂයට අපගේ පුරෝගාමී නායකයා සමඟම අනාගත අභියෝගවලට ද මුහුණ දිය හැකිය.මෙවර ජාතික මහා සමුළුවේ ප්‍රධාන අරමුණ වන්නේ රැකගත් රට හැදීම සඳහා යන ගමනේදී මතු වී තිබෙන සියලු අභියෝග සතුටින් භාර ගනිමින් ඒ සඳහා ගොඩනැඟෙන ජාතික බලවේගයේ පුරෝගාමියාගේ මෙහෙවර ඉටු කිරීමට අප පක්ෂය සූදානම් බව රටට නිවේදනය කිරීම උදෙසාය.ශ්‍රී ලංකා නිදහස් පක්ෂයට බහුජන පදනමක් මෙන්ම එම බහුජන පදනම දේශපාලනික වශයෙන් සංවිධානය කළ හැකි දාර්ශනික පදනමක් ද තිබේ. සැම විටම අප පක්ෂය අනුගමනය කර තිබෙන්නේ දේශපාලන මැදුම් පිළිවෙතකි.මැද මාවතේ දේශපාලනය යන වචනයෙන් කියවෙන්නේ බැලු බැල්මට ලෙහෙසි පහසු කටයුත්තක් සේ පෙනී ගිය ද ඇත්ත වශයෙන් ම ගත් කළ දේශපාලනයේදී වඩාත් දුෂ්කරම කටයුත්ත වන්නේ මැදුම් ලක්ෂයක් තෝරා ගැනීමය. අන්තවාදයන් නියෝජනය කිරීම, අන්තය හඳුනා ගැනීම මෙන්ම අන්තයන් උදෙසා සටන් කිරීම දේශපාලනික වශයෙන් ඉතා පහසුය. අන්තවාද රැසක් මැද මධ්‍ය ලක්ෂය තෝරාගැනීම දුෂ්කරය. එහෙත් අප පක්ෂය ඒ ඇති දුෂ්කර දේශපාලන අභ්‍යාසය කරමින් එම මධ්‍ය ලක්ෂය තෝරාගත් නිසා බොහෝ දේශපාලන අභියෝග ජය ගැනීමට අපට හැකි විය.අභියෝගයරැකගත් රට ගොඩනැඟීමේදී ජාතික න්‍යාය පත්‍රයෙහි මුලින්ම සඳහන් වී තිබෙන්නේ රටේ ආර්ථිකය ගොඩනැඟීමය. තිස් වසරක සිවිල් යුද්ධයකට ගොදුරු වීම නිසා රටක් හැටියට ඉදිරියට යාමට තිබු බොහෝ අවස්ථා අපට අහිමි විය. ඒ අවස්ථා අවශ්‍ය පරිදි හසුරුවා ගැනීමට අපට හැකිවූයේ නම් අප රට මේ වන විට ඉහළ සංවර්ධන මට්ටමක් අත්පත් කරගත් රටක් වන්නට ඉඩ තිබිණ.ත්‍රස්තවාදයේ අභියෝගය පහව යෑමෙන් පසු මේ සියලු අවස්ථා යළිත් මතු වෙමින් තිබේ. ආර්ථික සංවර්ධනය උදෙසා මතුවී තිබෙන මේ සියලු අවස්ථා ජාතික ආර්ථිකයක පදනමක් මත පිහිටුවා කළමනාකරණය කිරීම අපගේ ප්‍රතිපත්තිය බව මහින්ද රාජපක්ෂ ජනාධිපතිතුමා මීට දින කිහිපයකට පෙර නැවතත් අවධාරණය කළේය.ඇත්ත වශයෙන්ම යුද්ධ තර්ජනය පැවැති පසුගිය වසර කිහිපය ඇතුළත සිටියදී පවා අපි මේ ජාතික ආර්ථික පදනම සකස් කිරීම සඳහා මූලික වැඩ කටයුතු ඉටු කළෙමු. මුළු ලෝකයම මෑත ඉතිහාසයේ මුහුණ දුන් දැවැන්ත ආර්ථික හා මූල්‍ය අර්බුදයට රටක් ලෙස සාර්ථකව මුහුණ දීමට හැකිවූයේ අප පක්ෂය තෝරාගත් සංවර්ධන මාවත ප්‍රායෝගික රාජ්‍ය ප්‍රතිපත්තියක් බවට පත් කිරීමට අපට හැකිවූ බැවිනි.ආර්ථිකය හැසිරවීමේ සියලු ලීවරයන් බහුජාතික සමාගම් වාදයක් ඔස්සේ ක්‍රියාත්මක වන වෙළෙඳපොළ බලවේග වලට පමණක් භාරදීමේ නව ලිබරල්වාදී ක්‍රමයට එරෙහිව අපේ ප්‍රතිපත්තිය වූයේ වෙළෙඳපොළත් මහජනයාත්, රාජ්‍යයත් එකිනෙකට වගකීමෙන් සම්බන්ධ කරන්නාවූ ප්‍රතිපත්තියකි.සමහර ලිබරල් ආර්ථික විශේෂඥයන් අප වැනි රටවලට ඉදිරිපත් කරන ආර්ථික ක්‍රමෝපායයන් වට්ටෝරුව පිළිගෙන අපගේ කෘෂිකර්මය අප අඩාල කළේ නම් පසුගිය කාලයේදී පැවැති සිවිල් යුද්ධයටත් වඩා දරුණු වූ සාගතයකට අපට මුහුණ දෙන්නට ඉඩ තිබිණි.වී වෙනුවට රෝස මල් වවන්නට කථා කරන එකී නව ලිබරල්වාදී ප්‍රභු ආර්ථික පිළිවෙත බැහැර කළ අප ඒ වෙනුවට ආහාර සුරක්ෂිතතාවට මූලිකත්වය දෙමින් ගොවියන්, ධීවරයන්, සුළු කර්මාන්තකරුවන් හා ජාතික මට්ටමේ ව්‍යවසායකයන් රාජ්‍ය දිරිගැන්වීම් මගින් ආරක්ෂා කරගන්නා ජාතික ආර්ථික වැඩපිළිවෙළක් අනුගමනය කළෙමු.මේ වන තුරුත් පහව ගොස් නැති ලෝක ආහාර අර්බුදය හමුවේ පිටරටට අතපා කුසගින්න නිවා ගැනීමේ දීන පිළිවෙතට අපේ රට නොවැටහුණේ අප අනුගමනය කළ ‘අපි වවමු - රට නඟමු’ වගා සංග්‍රාමය ප්‍රමුඛ කෘෂිකාර්මික පිළිවෙත හේතුවෙනි. ජාතික ස්වාධීනත්වය පෙන්නුම් කළ යුත්තේ ආරක්ෂාව විෂයයෙහි පමණක් නොවේ.එය ආර්ථිකයට ද අදාළය. පසුගිය යුද සමයේදී අප ඒ සඳහා වන මූලික අභ්‍යාස සිදු කර තිබීම නිසා අනාගත සංවර්ධන අභියෝගයට මුහුණ දෙන්නට සැරසෙන අපට විශාල ආත්ම විශ්වාසයක් ලැබී තිබේ.අරමුණආර්ථික සංවර්ධනයෙහිලා රජයේ ඇල්ම බැල්ම මැදිහත්වීම අත්‍යවශ්‍ය සෑම තැනකදීම යොමු කිරීමට කිසිවිටෙකත් පසුබට නොවුණු අපගේ ප්‍රතිපත්තිය වන්නේ තනිකර රජයෙන් හා සුභසාධනයෙන් පමණක් යැපෙනා යදින්නකු බිහිකිරීම නොවේ.සෑම දෑතක්ම වැඩ කරනා දෑතක් බවට පත් කිරීම අපගේ අරමුණය. අපගේ පක්ෂයේ සාමාජිකයන් මේ පණිවිඩය ජන මනසේ තදින් තහවුරු කිරීම සඳහා මෙහෙයවීමට අපි කටයුතු කරමින් සිටිමු. සමාජවාදයේ පැරණි අච්චුවලින් පෙන්වා දෙන පොදු දේපළ ක්‍රමය හා සමූහ ගොවිපළ ක්‍රම ගැන ඒවා බොහොම තදින් නිර්දේශ කළ පක්ෂ පවා දැන් කථා කරන්නේ නැත.වගා ඉඩම්වල, කර්මාන්තවල, සේවාවල, ඵලදායිතාවය නංවමින් ඒ ක්‍ෂේත්‍රවල නියැලි වෘත්තිකයන්ට පුද්ගලිකවම තම ක්‍ෂේත්‍රවල වගකීම පවරමින් ද රට වෙනුවෙන් වැඩ කිරීමේ වගකීම දරාගත් ජවසම්පන්න පුරවැසියකු සමාජය කෙරෙන් නිර්මාණය කිරීම සඳහා අප පක්ෂයේ ඉදිරි දේශපාලන ක්‍රියාකාරිත්වය යොමුවනු ඇත.අප රට පමණක් නොව ආසියාවේ බොහෝ රටවල් අද තෝරාගෙන තිබෙන්නේ ද මේ සංවර්ධන මාවතමය. ඒ නිසාම අද ලෝකයේ ආසියානු බලයක් ගොඩනැඟෙමින් තිබේ. මේ ආසියානු ආර්ථික බලයෙහි ජීවමය හවුල්කරුවකු ලෙස අප රටේ ආර්ථිකය මෙහෙයවීමේ ඉදිරි දර්ශනයන් අපගේ පක්ෂයේ නායකයා අපට ලබාදී තිබේ.සිවිල් යුද්ධයෙන් මුදාගත් අප සමාජයෙහි ජාතික මට්ටමේ සංහිඳියාවක් ඇතිකරලීම අප ඉදිරියේ මතුවී ඇති ඊළඟ අභියෝගයයි. ශ්‍රී ලංකා නිදහස් පක්ෂය යනු එක් ජනවර්ගයකට පමණක් අයිති එක් ආගමක් පමණක් අදහන ගැහැනුන් මිනිසුන්ගෙන් සැදි පක්ෂයක් නොවේ. එය ජාති, පන්ති, ආගම ආදී සියලු බේද ඉක්මවා ගොස් පළල් ජාතික පදනමක් නියෝජනය කරන පක්ෂයකි.සිංහල, දෙමළ, මුස්ලිම් ජන කොටස් අතර දේශපාලනික හා සමාජ සංහිඳියාව තහවුරු කිරීම සඳහා අප පක්ෂය කටයුතු කරමින් සිටින්නේ සමානතාව හා පුරවැසි අයිතිය සුරැකීම, විවිධත්වය තුළ ඒකීයත්වය තහවුරු ඛ්ලම සහ ඒ සියල්ල මඟින් මූර්තිමත් කරනා ජාතික ස්වාධීනත්වය යන මූලධර්ම කෙරෙහි විශ්වාසය තබමිනි.සන්නද්ධ බෙදුම්වාදයේ ග්‍රහණයට හසුවීම නිසා අප රටේ උතුරු නැඟෙනහිර දෙපළාතෙහිම නිදහස් දේශපාලනයක් අවදිවීමට ඉඩකඩක් තිබුණේ නැත.මේ වන විට එම ඉඩකඩ ක්‍රමයෙන් විවෘත වෙමින් තිබේ. යුද්ධයෙන් පසු සංවර්ධනය හා ප්‍රජාතන්ත්‍රීකරණය උදෙසා අප අනුගමනය කළ රාජ්‍ය ප්‍රතිපත්තිය බෙහෙවින් සාර්ථක විය. එහි ප්‍රතිඵලයක් ලෙස අප පක්ෂයේ ද බහුජන පදනම තවත් පුළුල් වෙමින් තිබේ. ඒ අනුව ශ්‍රී ලංකා නිදහස් පක්ෂය මේ වන විට රටේ සියලු ජන කොටස් නියෝජනය කරනා ප්‍රධානතම දේශපාලන මධ්‍යස්ථානය බවට පත්වෙමින් තිබේ.අපේක්ෂාවශ්‍රී ලංකා නිදහස් පක්ෂය රටට නායකයන් බිහි කළ පක්ෂයකි. යුගයේ දේශපාලන අභියෝග භාරගත්තා සේම මැතිවරණ අභියෝග ද නොබියව භාරගත් පක්ෂයකි. කිසි කලෙක අප පක්ෂය මැතිවරණවලට බියේ පලා ගියේ නැත.1982 පක්ෂ නායිකාවගේ ප්‍රජා අයිතිය අහිමි කර දමා පක්ෂය මර්දනයට ලක් කර තිබූ වාතාවරණයකදී පවා එකල පැවැති ජනාධිපතිවරණයට අප පක්ෂයෙන් අපේක්ෂකයකු ඉදිරිපත් කිරීමට අපට හැකි විය. 1989 දී දැවැන්ත භීෂණයකට හසුව සමස්ත දේශපාලන යන්ත්‍රණයම අකර්මණ්‍ය වී තිබියදී අප පක්ෂය ජනාධිපතිවරණ හා මැතිවරණවලට නිර්භීතව මුහුණ දුන් අයුරු මෙරට දේශපාලන ඉතිහාසයේ ගැඹුරින් තහවුරු වී ඇත.බෙදුම්වාදී ත්‍රස්තවාදයට හසුවී රට කැඩී යන්නට ඔන්න මෙන්න කියා තිබූ මොහොතේ ඒ අභියෝගවලට මුහුණ දීම සඳහා මහින්ද රාජපක්ෂ නම් නායකයා ජනාධිපතිවරණයට ඉදිරිපත් කිරීමට අප පක්ෂය ක්‍රියා කළේ මේ නායකයා මතු කරලීමට සතර දිගින් මතු වූ බාධාවන් සියල්ලටම අභීතව මුහුණ දෙමිනි.ඉදිරියේදී පැවැත්වීමට නියමිත ජාතික මැතිවරණ හැම එකකදීම පක්ෂයක් ලෙස අපි මේ ගුණය රැකගෙන යන්නෙමු. අප ප්‍රජාතන්ත්‍රවාදය ගරු කරන පක්ෂයක් බැවින් රටේ අනිකුත් පක්ෂ ද මෙසේ කටයුතු කරනු දැකීම අපගේ නිහතමානී අපේක්ෂාවයි.දර්ශනයරටක අනාගත අභියෝග මැනැවින් හඳුනාගනිමින් ජනතාවගේ ශක්තීන් මනාව හඳුනාගනිමින් ඒ ජනතා ශක්තිය නිසි පරිදි දායක කරගනිමින් රට ගොඩනඟනා නායකයින් බිහිකිරීම දේශපාලන පක්ෂවල එක් වගකීමකි.අපේ රටේ පවතින්නේ ද්වි පක්ෂ ක්‍රමයක් මූලික කරගත් ද්වි සභාග ක්‍රමයකි. කවර තරම් පසුබෑම් මතු වුවද ඉන්දියාවේත් ලංකාවේත් ප්‍රජාතන්ත්‍රවාදය ආරක්ෂා වූයේ මේ පක්ෂ ක්‍රමය ආරක්ෂා වීමත්, ඒ පක්ෂ ක්‍රමයෙන් බිහි කළ නායකයන් රටේ දේශපාලන අභියෝග භාරගැනීමත් නිසාය.ප්‍රජාතන්ත්‍රවාදයේ මූලධර්මයක් පමණටම සැළකිය හැකි මේ වැදගත් ලක්ෂණය අමතක කර දමන්නට ඇතැමුන් සැරසෙන බව අපට පෙනේ. තම ජන පදනම අහිමි කරගනිමින් දේශපාලන බංකොලොත්භාවයට පත්වූවන් මැතිවරණ අභියෝගවලට සෘජුවම මුහුණ දීමට ඇති භීතිය නිසා එවැනි අපර මාර්ගවලට ගමන් ගැනීමට ක්‍රියා කළ ද ඉතා පැහැදිලි බහුජන පදනමක් හා එවැනිම පැහැදිලිකමකින් යුක්ත ඉදිරි දර්ශනයක් තිබෙන අප පක්ෂය අපේ රට සිවිල් පුරවැසි නායකත්වයකින් යුතු ප්‍රජාතන්ත්‍රවාදී ක්‍රමයක් ලෙස පවත්වාගෙන යාම වෙනුවෙන් කැපවී සිටී.ශ්‍රී ලංකා නිදහස් පක්ෂය දේශපාලනය කරන්නේ් ඉදිරි මැතිවරණය දෙස පමණක් බලාගෙන නොවෙයි. ඉදිරි පරම්පරාව දෙස බැලීම අපගේ ප්‍රධාන දේශපාලන චර්යාවයි.මවු බිම අගාධයකට දැමීම සඳහා දේශීය වශයෙන් හා විදේශීය වශයෙන් ඉදිරියට ආ සකළවිධ කුමන්ත්‍රණකාරී බලවේගයන්ට නොසැලී රට වෙනුවෙන් අභීත නායකත්වයක් දුන් මහින්ද රාජපක්ෂ මැතිඳුන්ගේ ධීර වීර ගුණය අද අපේ පක්ෂයේ ඉතා පහළ මට්ටමේ සාමාජිකයා දක්වා ව්‍යාප්ත වෙමින් තිබේ. ඒ ජීවගුණය නිසාම අපේ පක්ෂය වටා එකතු වන මිතුරු වන දේශප්‍රේමී බලවේග ද රාශියකි.ඒ නිසාම වචනයේ පරිසමාප්ත අර්ථයෙන් ලංකාවේ ප්‍රජාතන්ත්‍රවාදී ප්‍රගතිශීලී මහා දේශපාලන සන්ධානය නිර්මාණය බිහිවන්නේ ශ්‍රී ලංකා නිදහස් පක්ෂය වටාය.දේශීය වශයෙන් හා ගෝලීය වශයෙන් මතුවෙන සමාජ, දේශපාලන, ආර්ථික අභියෝග ජයගෙන මේ රට ඉතා කෙටි කලක් ඇතුළත සමෘද්ධිමත්, සෞභාග්‍යවත්, සුහදශීලී, භද්‍ර වූ දේශයක් ලෙස ගොඩනැඟීමේ අභියෝගය අපි අධිෂ්ඨානශීලීව භාර ගනිමු. අද පැවැත්වෙන සමුලුවෙන් පසු රටේ ගම් දනව් සිසාරා අප විහිදුවාලන්නේ එම අධිෂ්ඨානයේ ශක්තියයි.මෛත්‍රීපාල සිරිසේන මහ ලේකම් ශ්‍රී ලංකා නිදහස් පක්ෂය</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=ab0911152</link>
    <topic>සෝමපාල සහෝදරයාට පහර දී මරා දැම්මා</topic>
    <author/>
    <content>ශ්‍රීලනිපය යුගයේ අභියෝග බාරගන්නා පක්ෂයයිසෝමපාල සහෝදරයාට පහර දී මරා දැම්මාජනපති තරගයට රනිල් ඕනෑ කියලා ඔයාලා රැස්වීම් තියන්න රනිල් කියයිත්‍රස්තවාදය නැවත මතුවෙන්නට ඉඩ ඇති නිසා අවදියෙන් සිටිය යුතුයිඉල්ලීම් දිනාගැනීම සඳහා වෘත්තීය සමිතිවලට ඇත්තේ බරපතළ වගකීම් රාශියකි. වෘත්තීය සමිතියක නායකත්වයට පත්කර ගන්නේ ද බුද්ධිමත්භාවය, සංවරකම, ඉවසීමේ ගුණය, මනා අවබෝධය ඇති නායකයන් පිරිසකි. ඔවුන් සතුව කිසියම් වැඩිහිටි තැන්පත් කමක් ද තිබිය යුතුය.එසේ නැතිව කටක් තිබුණ පළියට තරුණ ජවයක් මවාගත්තාට අර්ථශූන්‍ය සටන් පාඨ මැතිරුවාට කිසි දිනෙක සාර්ථක වෘත්තීය සමිති නායකයකු වන්නට බැරිය.එදා වෘත්තීය සමිති සටන් බිමේ මහා පෙරළි කළ දැවැන්ත පුද්ගලයන්ගේ නම් කී පමණින්ම කම්කරු පන්තිය වට කරගත් පෞරුෂයත් නිර්මාණය වන්නේය.ඩී.එච්.විලියම් සිල්වා ගෝල්ෆේස් හෝටලයේ වේටර් කෙනකු සේ සේවය කරමින් කම්කරු පන්තිය වෙනුවෙන් වෘත්තීය සමිති සටන් මෙහෙයවා අවසානයේ උත්තර මන්ත්‍රී පදවියකින් පුදනු ලැබූ ආකාරය අද රටේ හොල්මන් කරන වෘත්තීය සමිති අපස්මාරකාරයන් සිහිපත් කරගත යුතුය.උත්තර මන්ත්‍රී මණ්ඩලයට ගොස් විලියම් සිල්වා සිය මංගල කතාවෙන් ඉල්ලා සිටියේ ප්‍රගතිශීලී ගමනට බාධාවක් වන ධනපති පන්තියේ නෂ්ඨාවශේෂ සේ සැලකෙන උත්තර මන්ත්‍රී මණ්ඩලය වහාම අහෝසි කළ යුතු බවයි.විසි දහසකට අධික සාමාජිකත්වයකින් යුත් වරායේ ලංකා වෙළෙඳ සේවක සංගමයට අභීත නායකත්වය දුන් බාලා තම්පෝ කිසිම සටනක් ජයකින් තොරව අත්හළේ නැත. ඇම්.ජී.මෙන්ඩිස් වැල්ලවත්ත රෙදිමෝලේ කම්කරුවකු ලෙස ගෙන ගිය වෘත්තීය සමිති සටන් ගැන අද සිටින අවතාර අධ්‍යයනය කළ යුතුය.ජේමිස් කාරියවසම්, ජී.ඊ.එච්.පෙරේරා, කේ.ඊ.බ්‍රිටෝ කොමියුනිස්ට් පක්ෂයේ පණ්ඩිත ජැක් කොතලාවල වැනි නම් ඇසෙන කොටත් කම්කරු පන්තිය නැඟී සිටින්නේ අමුතු පණක් ලබාගෙනය.එදා සිටි වෘත්තීය සමිති නායකයන්ට සටන් කරන්නට පැහැදිලි මාවතක් තිබුණි. මුල්ම පියවර සාකච්ඡා කිරීමය. එක් වරක් දෙවරක් නොව තුන්වෙනි වතාවටත් සාකච්ඡා බිඳ වැටුණහොත් ඊළඟ පියවර වන්නේ පාලකයන්ට දැනෙන්නට විරෝධයක් පලකිරීමය.එයින්ද වැඩක් නොවුණහොත් එක් දින වර්ජනයක් පවත්වා සිය කම්කරු ශක්තිය ප්‍රදර්ශනය කරන්නේ පාලකයන් එම ශක්තිය ගණන් නොගතහොත් ඊළඟ පියවරට අඩිය තබන්නටය. ඔවුන් කිසිදාක කම්කරු පන්තිය පාවාදී පාලක පක්ෂය සමඟ හොර මඟුල් කෑවේ නැත. ඔවුන් ද කම්කරු පන්තියෙන් ඉස්මතුවූ චරිත බැවිනි.එදා සිටි වෘත්තීය සමිති නායකයන් කිසිම දිනයක අහිංසක කම්කරු පන්තිය හෝ සරසවි සිසුන් හෝ ඉදිරියට දමා පොලිසියේ කඳුළු ගෑස් බැටන් ප්‍රහාර කන්නට ඉඩදී පිටුපසට වී බලාසිටියේ නැත. ආචාර්ය ඇන්.ඇම්.පෙරේරා වැනි නායකයන් හැමවිටම ගමන් කළේ කම්කරුවන්ට නායකත්වය දෙමින් ඉදිරියෙන්මය.තමන්ගේ අණින් සටනකට අවතීර්ණ වන කම්කරු පන්තියට පමණක් ගුටි කන්නට ඉඩදී නායකයන් බලා සිටියේ නැත. පොලිස් ප්‍රහාරයක් එල්ල කරන්නට පොලීසිය සූදානම් වූ විට එයට එරෙහිව පොලීසිය සමඟ කතා කොට සාධාරණය ඉටුකර ගන්නට වෘත්තීය සමිති නායකයෝ හැමදාමත් පෙරමුණේම සිටියහ.අප මේ ඉතිහාසය සිහිපත් කර දුන්නේ අද කම්කරු පන්තියේ සිසු සිසුවියනුත් බිල්ලට දී වේදිකා වීරයන් බවට පත්වී සිටින වෘත්තීය සමිති අඳ බාලයන් නිසාය.අප මුලින්ම කතා කරන්නේ අද වැඩ කරන පන්තිය ගැන මහා කරුණාවක් සිතින් දරාගෙන හඬා වැලපෙන එක්සත් ජාතික පක්ෂය කම්කරුවන්ට සැලකූ හැටි සිහිපත් කර දෙන්නේ ඒ අමිහිරි අප්‍රසන්න වේදනාකාරී අතීතය අනාගතයේදී ප්‍රතිනිර්මාණය කිරීමට ඉඩ ඇති බැවිනි.කම්කරු පන්ති ඉතිහාසයේ මහ දැලි පැල්ලම ඇතිල්ලූ 1980 ජූලි වැඩවර්ජනයට කලින් අගනුවර පැවැත්වූ කම්කරු උද්ඝෝෂණයේදී සෝමපාල සහෝදරයා මරා දැමුවේ ද එජාප පාලනයයි. වැඩකරන පන්තියේ වෘත්තීය සමිති බලවේගය හමුවේ එක්සත් ජාතික පක්ෂය එකම අවිය මර්දනයයි.එම මර්දනය තමන්ගේම හෙංචයියන් ලවා ඉටු කර ගන්නට සිරිල් මැතිව් නමැති එජාප ඇමැතිවරයා ජාතික සේවක සංගමය යොදාගත්තේය. එම සංගමය වෘත්තීය සමිතියක් වුවද ඔවුන්ට උපදෙස් දී තිබුණේ කම්කරු සටනක් කොතැනක ද පැනපු ගමන් පහරදීමය.පිකටිං එකක් කොතැනද ඔවුන්ට තලාපෙළා බිම ඇදගෙන යාමට ක්‍රියා කළේ සදාකාලිකව එක්සත් ජාතික පක්ෂය බලයේ සිටිනු ඇතැයි යන උපකල්පනයෙනි. 1980 ජූලි වැඩවර්ජනයේදී දිනකට රුපියල් 10ක් ඉල්ලා සටන් කළ කම්කරු පන්තියට පහර දෙන්නට යොදාගත්තේ ද ජාතික සේවක සංගමයයි. එම මැරවරයන්ට කම්කරුවන් මර්දනය කරන්නට ලබාදී තිබුණේ ලංකා ගමනා ගමන මණ්ඩලයේ බ්‍රේක් ඩවුන් බස් ය.එම බස් වලින් ගොස් එක්වරම කම්කරු උද්ඝෝෂණයකට හෝ නිහඬව සටන් පුවරු ඔසවා ගෙන සිටින පිරිසට හෝ කළුතෙල් ප්‍රහාරයක් සහ සයිකල් චේන් ප්‍රහාරයක් එල්ල කොට සිරිකොතට ගොස් තමන් කළ හපන්කම් නායකයන්ට හෙළි කරති.මාදුළුවාවේ සෝභිත හිමියන්ට ද මහාචාර්ය එදිරිවීර සරච්චන්ද්‍රයන්ට ද පහර දී කාණුවේ දමා ඇදගෙන ගියේ ද ඔය කියන ජාතික සේවක සංගමයයි. කම්කරුවන් මර්දනය කරන්නට උපරිම සහයෝගය එජාපයේ නායකයෝ නොඅඩුව ලබා දෙති. 1980 වැඩ වර්ජනයට සහභාගිවූ කම්කරුවන් ගෙදර යැවූහ. ඔය අලිය වලිගය සෙලෙව්වා පමණි” යයි ජේ. ආර්. ජයවර්ධන ආඩම්බර ප්‍රකාශයක් කළේ ද වර්ජකයන් ගෙදර යැවීමට නියෝග කිරීමෙන් පසුවය.මෙසේ එක්සත් ජාතික පක්ෂ රජයන් යටතේ කම්කරු පන්තිය මර්දනය වූවා මිස ඔවුන්ට සටන් කිරීමේ අයිතිය මුළුමනින්ම ප්‍රතික්ෂේප විය. කම්කරු ඉල්ලීම්වලට කිසිවකු සවන් දුන්නේ නැත. සියලු වර්ජන කඩාකප්පල් කළේය.ජනතා විමුක්ති පෙරමුණට වෘත්තීය සමිති ඉතිහාසයක් වෙනුවට ඇත්තේ කම්කරු පන්තිය මරා දැමීමේ මහා භීෂණයයි. කම්කරු පන්තියේ අය පමණක් නොව දේශපාලනඥයන් බුද්ධිමතුන් කලාකරුවන් ද මරා දැමීමේ අප්‍රසන්න ඉතිහාසයක් ජවිපෙට ඇත. අවසාන ප්‍රතිඵලය වූයේ ජවිපෙ නායක රෝහණ විජේවීර සහෝදරයා එජාපය මගින් බොරැල්ල කනත්තේදී පුච්චා දැමීමය.අද කම්කරු පන්තිය මෙහෙයවන්නට අකුරට වැඩ කරන්නේ වෘත්තිය සමිති පිළිබඳ අප්‍රසන්නම ඉතිහාසයක් ඇති පක්ෂ දෙකකි.ජනතා විමුක්ති පෙරමුණට අවශ්‍ය වන්නේ කම්හලේ වැඩ බිමේ කාර්යාලයේ සාමය කඩකිරීමයි. කිසියම් අර්බුදයක් නිර්මාණය කිරීමය. සරසවියක නම් නවකවදය ඔස්සේ ඉතා පහත් පෙළේ ආස්වාදයක් ලබා ගැනීමය. වීදි සටන් සඳහා සරසවි ශිෂ්‍යයන් එළියට දැමීමයි අවසාන ප්‍රතිඵලය වන්නේ පොලීසියට බිල්ලක් දීමයි. ඊළඟට කරන්නේ මළමිනිය රට වටා ගෙන ගොස් දේශපාලන වාසියක් ලබා ගැනීමයි.මේ දෙගොල්ලන්ගේම අරමුණ පිරිසුදු නැත. වෛරය, ක්‍රෝධය, හැම සටනකම මුසු වී තිබේ. ඒ නිසා සටනේ ප්‍රතිඵලය බින්දුවකි. නොබෝදා ආරම්භ කළ අකුරට වැඩ කිරීමේ ව්‍යාපාරයට වූයේ ද ඒ ටිකමය. මේ රටේ වැඩ කරන පන්තියට, වත්මන් ජනාධිපතිවරයා එළවා දමා රටම ප්‍රතික්ෂේප කළ භූතයන් බලයට ගෙන ඒමට අවශ්‍ය නැත.සරත් ෆොන්සේකා ජනාධිපතිවරණයට තල්ලු කිරීමට පිරිසකට අවශ්‍යය. ඒ අවශ්‍යතාව වැඩිපුරම ඇත්තේ එජාපයේ ජ්‍යෙෂ්ඨයන්ට වඩා හැමෝගේම ;ද්ශපාලන ගමන් මඟ විනාශ කරන මැංගිටය. මේ සඳහා මැංගී සහ ඔහුගේ න්‍යායාචාර්ය රුවන් ජනාධිපති සම්බන්ධ පට්ටපල් බේගල් ප්‍රචාරයට වෙබ් අඩවිවල පිහිට පතා සිටිති. මේ දෙන්නාගේ වෙබ් අඩවි නිසා සමස්ත වෙබ් අඩවි ජාලයේම විශ්වාසය කඩවී තිබේ.මැංගිගේ සහ රුවන්ගේ වෙබ් අඩවියට පච ලියන්නට මාධ්‍යවේදී රැසක්ම එක්වී සිටිති. සමන්, උපුල්, චින්තක සහ ජයතුංග මේ සඳහා උපරීම සහාය ලබා දෙති.මේ අතර එජාපයේ නිල පුවත්පත වන සන්ඩේ ලීඩර් පත්‍රයේ පැහැදිලිවම සඳහන් කර ඇත්තේ් එජාප අපේක්ෂකයා ලෙස ජනාධිපතිවරණයෙන් කවුරු දිනුවත් විධායක ජනාධිපති ක්‍රමය අහෝසි නොකරන බවය. මේ පුවත ලීඩර් පුවත්පතේ මුල් පිටුවේ පළ කිරීමට සූදානම් කර තිබිණි.ඒ බව රවි කරුණානායක දැනගත්තේය. මෙවැනි පුවතක් සන්ඩේ ලීඩර් පත්‍රයේ පළ කරන බව රවි රනිල්ගේ කනේ තැබුවේය. එයින් රනිල්ට මල පැන්නේය. විධායක ජනාධිපති ක්‍රමය අහෝසි කිරීමේ පුවත පළ නොකරන ලෙස සන්ඩේ ලීඩර් හිමිකරු වන ලාල් වික්‍රමතුංගට කීවේය. එයට ලාල් වික්‍රමතුංග රනිල් ලොක්කාට මෙසේ පිළිතුරු දුන්නේය.“නායකතුමනි! ඔබතුමාට අවශ්‍ය පොදු අපේක්ෂකයා ඔබ පත්කර ගන්න. හැබැයි ඔය පොදු අපේක්ෂකයාට නම් අපේ පත්තරේ කිසිම සහයෝගයක් දෙන්නේ නැහැ.”ඔබතුමා කියන නිසා මම ප්‍රවෘත්තිය ගලවන්න කියන්නම්. ඔබතුමා මේකත් මතක තියා ගන්න. ඔය පොදු අපේක්ෂකයෝ තමයි මගේ මල්ලිට දිගින් දිගටම හිරිහැර කළේ. ඔබතුමා කියන්නේ මගේ මල්ලිට හරිහැර කළ පොදු අපේක්ෂකයාට පන්දම් අල්ලන්න කියල ද?”ලාල් වික්‍රමතුංග මහතා තවදුරටත් රනිල්ට මෙසේ කියා ඇත.“හැබැයි මීට පස්සෙ නම් කෝල් දීලා කියන්න එපා නිවුස් ගලවන්න කියලා.”මුල් පිටුවේ පුවත ගැලවූ සන්ඩේ ලීඩර් පත්‍රය ඇතුල් පිටුවල ප්‍රවෘත්ති මගින් රනිල්ගේ පොදු අපේක්ෂකයා දැඩි ලෙස විවේචනය කර තිබිණි.එහෙත් සන්ඩේ ලීඩර් වෙබ් අඩවිය එම පුවත ප්‍රධාන පුවත ලෙස පළ කළේය. දැන් ඉතින් රනිල්ට ඒ පුවත්පතත් නැත. කේම්බ්‍රිජ් ටෙරසයේ දැන් අලුත්ම මාධ්‍ය කණ්ඩායමක් සූදානම් කර ඇත. පොදු අපේක්ෂකයාට මුදල් සෙවීම ද අරඹා ඇත.ගෝලයකුගේ අතට යුරෝපා රටකින් දැනටමත් මුදල් ලැබී ඇතැයි කියති. මේ අතර සංශෝධන වාදියකු කීවේ මුදල් වලට දැන් යුද්ධයක් අරඹා ඇති බවයි. මේ අතර රනිල් වික්‍රමසිංහ ඉන්දියාවට ගියේ ද පොදු අපේක්ෂකයකුට අවසර ගැනීමටය. ඉන්දියාව විරුද්ධ විය.දැන් ශ්‍රී ලංකාව ඉතා පැහැදිලි දේශපාලන ස්ථාවරයක තිබෙන මේ මොහොතේ මිලිටරි අය නායකත්වය ගෙන ඒම නොගැළපෙන බව ඉන්දියාව ප්‍රකාශ කර තිබේ. මෙහිදී ඉන්දියාව පවසා ඇත්තේ ජනාධිපති සමඟ සහායෙන් වැඩ කළා නම් කෙතරම් හොඳ ද යන්නය.මේ අතර එජාපයේ කැරළිකරුවන් කියන්නේ මැංගී පක්ෂයේ සියලු බලතල අතට ගන්නට යන බවයි. කෙසේ හෝ මැංගී පක්ෂය කාලා ඉවරම කරනු ඇතැයි ඔවුහු කියති. මේ අතරතුර එජාපයේ තවත් හය දෙනෙකු ආණ්ඩුවට එකතු වීමට යන බව මාණික්‍යට වාර්තා වෙයි. මේ සම්බන්ධයෙන් දැනටමත් සාකච්ඡා පැවැත්වෙමින් තිබේ.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=ab0911153</link>
    <topic>ජනපති තරගයට රනිල් ඕනෑ කියලා ඔයාලා රැස්වීම් තියන්න රනිල් කියයි</topic>
    <author>චන්දන බණ්ඩාර</author>
    <content>ශ්‍රීලනිපය යුගයේ අභියෝග බාරගන්නා පක්ෂයයිසෝමපාල සහෝදරයාට පහර දී මරා දැම්මාජනපති තරගයට රනිල් ඕනෑ කියලා ඔයාලා රැස්වීම් තියන්න රනිල් කියයිත්‍රස්තවාදය නැවත මතුවෙන්නට ඉඩ ඇති නිසා අවදියෙන් සිටිය යුතුයිශ්‍රී ලංකා නිදහස් පක්ෂයේ මහා සමුළුව අද අති උත්කර්ෂවත් ලෙස පැවැත්වෙනුයේ ජනාධිපතිතුමාගේ ප්‍රධානත්වයෙනි. පක්ෂ ක්‍රියාකාරීන් ලක්ෂයක් සහභාගී වීමට නියමිත ශ්‍රී.ල.නි.ප මහා සමුළුව මෙවර පැවැත්වෙන්නේ කොළඹ ඛෙත්තාරාම ක්‍රීඩාංගණයේදීය. ජාතික දේශපාලනයේ වැදගත් තීරණ රැසක් එහිදී ගැනීමට නියමිතය.”දැන් ඉතින් රට හදමු” මෙවර මහා සමුළුවේ තේමාවයි. රටවල් 35 ක විදේශ නියෝජිතවරු සහ ශ්‍රී.ල.නි.ප අන්තර්ජාතික ශාඛා නියෝජිතවරු ඊට සහභාගී වෙති. “මෙවර සමුළුවේදී රටට වැදගත් යෝජනා කීපයක් ඉදිරිපත් කෙරෙනවා.ප්‍රවාහන ඇමැති ඩලස් අලහප්පෙරුමදේශපාලන, ආර්ථික, ජාතික සහ අනාගත සංවර්ධනය යන අංශ යටතේ මේ යෝජනා ශ්‍රී.ල.නි.ප මහා සමුළුවට ඉදිරිපත් කෙරෙනවා. ඉන් පසුව ජනාධිපතිතුමාගේ සුවිශේෂී කථාව පැවැත්වෙනවා.” ශ්‍රී.ල.නි.ප මහ සමුළුව පිළිබඳ මාධ්‍ය දැනුවත් කිරීමේ මාධ්‍ය හමුවේදී ඇමැති ඩලස් අලහප්පෙරුම කියා සිටියේය.ත්‍රස්තවාදය ජයගන්නදේශපාලන නායකත්වයරජයේ කැබිනට් තීරණ දැනුම් දීම සඳහා මාධ්‍ය හමුවක් රජයේ ප්‍රවෘත්ති දෙපාර්තමේන්තුවේදී ගිය බ්‍රහස්පතින්දා පැවැත්විණ. “ත්‍රස්තවාදයට එරෙහි සටන ජය ගැනීමට හමුදාමය නායකත්වය පමණක් ප්‍රමාණවත් නැහැ.ඒ සඳහා නිසි දේශපාලනමය නායකත්වයක් අවශ්‍යමයි. මේ බව රටේ කවුරුත් පිළිගන්නා දෙයක්” රජයේ කැබිනට් ප්‍රකාශක ජනමාධ්‍ය සහ තොරතුරු ඇමැති සහ ව්‍යවසාය සංවර්ධන ඇමැති අනුර පි‍්‍රයදර්ශන යාපා කියා සිටියේය. ඒ මාධ්‍යවේදියකු නැඟූ ප්‍රශ්නයකට පිළිතුරු දෙමිනි.”සටනකදී දේශපාලන නායකත්වය සමගයි හමුදාමය කටයුතු සිදු කෙරෙන්නේ. එය රටේ කවුරුත් පිළිගන්නා දෙයක්. ලෝකයේ විවිධ කාලවල රාජ්‍ය නායකයින් විවිධ ආකාරයට සටන්වලට නායකත්වය දුන්නා. මට මේ මොහොතේ හිට්ලර්, මුසෝලිනි සිහියට නැඟෙනවා.” ඇමැති අනුර යාපා මාධ්‍යවේදින් හමුවේ සිහිපත් කළේය.මේ මාධ්‍ය හමුවේදී ඇමැති අනුර යාපා මාධ්‍යයේ වගකීම ගැනද සිහිපත් කළේය. “ඕනෑම කරුණක් ප්‍රචාරය කිරීමට මාධ්‍යයට අයිතියක් තිබෙනවා. නමුත් රටට බලපාන කාරණා ඉතා වගකීමෙන් පල කළ යුතුයි. වගකිව යුතු මාධ්‍යවලින් රටට ඉටු විය යුතු සේවය එයයි” ඇමැති අනුර යාපා අවධාරණය කළේය.ජනයා එකතුවීමේ රහසරට මුදාගැනීමයිදෙහිවල ශ්‍රීලනිප සංවිධායක ධනසිරි අමරතුංගදෙහිවල ශ්‍රී.ල.නි.ප සංවිධායක ධූරය දෙහිවල ගල්කිස්ස නියෝජ්‍ය නගරාධිපති ධනසිරි අමරතුංගට හිමි වීමෙන් පසුව පිළිගැනීම් උත්සව මාලාවක් පසුගියදා පැවැත්විණි.“සී.වී. ගුණරත්න හිටපු ඇමැතිතුමාට පස්සේ අපිට දෙහිවලට කෙළින් වැඩකරන සංවිධායකයකු ලැබුණේ නැහැ. ඒත් දැන් අපිට ඒ වාසනාව ලැබිලා තියෙනවා” දෙහිවල නව සංවිධායකයා පිළිගැනීමේ උත්සවවලදී ශ්‍රී.ල.නි.ප. කොට්ඨාස නායකයෝ කියා සිටියහ.වාහන 300 ක් පමණ රැගත් රිය පෙරහරකින් දෙහිවල නව සංවිධායකයා දෙහිවල ප්‍රදේශය පුරා කැඳවාගෙන යාමට දෙහිවල ශ්‍රී.ල.නි.ප සාමාජිකයෝ කටයුතු කළහ.ඉන් අනතුරුව දෙහිවල නගරයේදී රාත්‍රි 7.00 ට පමණ ජනහමුවක් පැවැත්විණි. ඇමැති බන්දුල ගුණවර්ධන ඇමැති සුසිල් ප්‍රේමජයන්ත සහ බස්නාහිර පළාත් ආණ්ඩුකාර අලවි මවුලානා එම ජනහමුවේ ප්‍රධාන කථිකයෝ වූහ.“මම මේ ස්ථානයේ දී ම එ.ජා.ප නායක රනිල් වික්‍රමසිංහ වෙනුවෙන් රැස්වීම් හයක් සංවිධානය කරලා තියෙනවා. නමුත් මේ වගේ අතිවිශාල සෙනඟක් කවදාවත් මම දැකලා නැහැ. අද දෙහිවල වගේ ම රටපුරා ජනතාව ශ්‍රී.ල.නි.ප ය වටා එකතු වෙනවා. එහි ප්‍රධානම රහස ජනාධිපතිතුමා මේ රට ත්‍රස්තවාදයෙන් මුදා ගත් නිසයි.” දෙහිවල ශ්‍රී.ල.නි.ප සංවිධායක ධනසිරි අමරතුංග ජනහමුව අමතමින් කියා සිටියේ ය.පසුගිය සතියේ සඳුදා කොළඹ ඛෙත්තාරාම ක්‍රීඩාංගන සංකීර්ණයේදී විශේෂ සාකච්ඡාවක් පැවැත්විණි. ඒ ඇමැති මෛත්‍රීපාල සිරිසේන සහ ඇමැති ඩලස් අලහප්පෙරුමගේ ප්‍රධානත්වයෙනි. ශ්‍රී.ල.නි.ප මහ සමුළුව වෙනුවෙන් සංවිධාන කටයුතු පිළිබඳව සාකච්ඡා කිරීම රැස්වීමේ අරමුණ වීය.ඔබේ තීරණය ගැනදුක්වන්න සිදුවේවිගිය සතියේ අරලියගහ මැදුරේ දී ආරක්ෂක මණ්ඩල රැස්වීම පැවැත්විණි. ඒ ජනාධිපතිතුමාගේ ප්‍රධානත්වයෙනි. ආරක්ෂක මණ්ඩල රැස්වීමට පසුව ජනාධිපතිතුමා ආරක්ෂක මාණ්ඩලික ප්‍රධානී සරත් ෆොන්සේකා සමඟ දිවා භෝජන සංග්‍රහයකට එක්වීය.“කොහොමද අලුත් තොරතුරු ජනාධිපතිතුමා සරත් ෆොන්සේකාගෙන් විමසා සිටියේ ය. “මම ජනපතිවරණයට තරග කරන්න තීරණය කළා” ෆොන්සේකා කියා සිටියේ ය.“මම ඔයාට සුබ පතනවා. හැබැයි ඔයා ගත් තීරණය ජීවිතයේ වැරැදිම තීරණයක් කියලා මට හිතෙන්නේ. කවදාහරි ඔයාට ඒ ගැන දුක් වෙන්න සිදුවේවි. බලන්න ඉදිරියේදී මොකද වෙන්නේ කියලා. මම ජනාධිපතිවරණයෙන් දිනනවා. කමක් නැහැ ජනාධිපතිවරණයට පස්සේ අපි එකතු වෙලා වැඩ කරමු.” ජනාධිපතිතුමා සරත් ෆොන්සේකාට කීවේය.රනිල්ගේ අලුත්මප්ලෑන වැඩ කරාවිද?ගිය සතියේ බස්නාහිර පළාත් එජාප මන්ත්‍රී මුසාමිල්ගේ නිවෙසේ රාත්‍රී භෝජන සංග්‍රහයක් පැවැත්විණි. එජාප නායක රනිල් වික්‍රමසිංහ, මනෝ ගනේෂන්, රාවුෆ් හකීම්, රවි කරුණානායක ඇතුළු එජාප බස්නාහිර පළාත් මන්ත්‍රීවරු ඇතුළු පිරිසක් ඊට එක්ව සිටියහ.මේ භෝජන සංග්‍රහය අතරතුර එජාප මන්ත්‍රීවරු එජාප නායක රනිල් ගෙන් විවිධ ප්‍රශ්න විමසූහ. “මම ජනාධිපතිවරණයට ඉදිරිපත් නොවුණොත් වෙනත් අපේක්ෂකයෙක් ඉදිරිපත් කරනවා. අපි ඉදිරිපත් කරන අපේක්ෂකයා එක්ක අපි ගිවිසුමක් අස්සන් කරනවා. ඒ වගේ ම විධායක අගමැති නියෝජ්‍ය අගමැති තනතුරු ඇති කරනවා.” එජාප නායක රනිල් කියා සිටියේය.“ගරු නායකතුමනි, ඔබතුමාගේ ඔය ප්ලෑන් එකක්වත් හරි යාවිද? බලන්න කොළඹ මහ නගර සභාවට මොකද වුණේ. ඔබතුමා එදා යූඇන්පී කාරයන්ට කිව්වා කොළඹ මහ නගර සභාවේ ස්වාධීන අපේක්ෂකයන්ට ඡන්දේ දෙන්න කියලා. ඔබතුමා එදා කිව්වා එජාපයේ කෙනෙක් කොළඹ නගරාධිපති වෙනවා කියලා. හැබැයි අන්තිමට මොකද වුණේ ටැක්සි රියදුරෙක් කොළඹ නගරාධිපති වුණා.ඒ වගේ තමයි ඔබතුමා හැර වෙන කෙනෙක් ජනාධිපතිවරණයට තරග කළාම අපි කොහොමද ඒ අය ගැන විශ්වාස කරන්නේ.” එජාපයේ පළාත් පාලන ආයතනයක මන්ත්‍රීවරයකු එජාප නායකයාගෙන් විමසා සිටියේය.මේ අතර එජාප නායක රනිල් ගිය සතියේ ඉන්දියාවට ගොස් තිබුණේ ජනාධිපතිවරණයට තරග කිරීමට අවශ්‍ය පසුබිම සකස් කර ගැනීමට බැව් වාර්තා වෙයි. මේ වන විට එජාප නායකයා පිහිටුවාගත් සන්ධානය එජාප නායකයාගේ විනාශයට පාර කපන තැනට පත්වී තිබෙන බව එජාප නායකයාම පවසන බැව් වාර්තා වෙයි.මේ අතරතුර ගිය සතියේ එජාප නායක රනිල් දකුණු පළාතේ ප්‍රබල එජාප මන්ත්‍රීවරයකු සහ වයඹ පළාතේ තරුණ මන්ත්‍රීවරයකු කේම්බ්‍රිජ් ටෙරස් වෙත කැඳවූයේය. “දැන් ඔයාලා රැස්වීම්වලදි කියන්න මම ජනාධිපති අපේක්ෂකයා වෙන්න ඕනේ කියලා. මංගල මාව අමාරුවේ දැම්මා. අන්තිමට මට වෙන අපේක්ෂකයකු එක්සත් ජාතික සන්ධානයෙන් ඉදිරිපත් කරනවාට කැමැති වෙන්න වුණා.මේක නවත්වන්න ඕන. මමයි ජනපති අපේක්ෂකයා වෙන්න ඕන. පිටින් එන කාටවත් මේ පක්ෂේ දේශපාලනය කරන්න මම ඉඩ තියන්නේ නැහැ.” එජාප නායක රනිල් දකුණු පළාත් එජාප ප්‍රබලයාට කීවේය.මේ අතරතුර එජාපයෙන් ඉදිරි ජනාධිපතිවරණයට ඉදිරිපත් විය යුතු අපේක්ෂකයාට එජාප කෘත්‍යාධිකාරී මණ්ඩලයේ අනුමැතිය ලබා ගත යුතු බැව් වාර්තා වෙයි. එක්සත් ජාතික සන්ධානයේ ජනපති අපේක්ෂකත්වයට රනිල් වික්‍රමසිංහ ඉදිරිපත් විය යුතු බවට යෝජනාවක් ඉදිරි කෘත්‍යාධිකාරී මණ්ඩලයට ගෙන ඒමට එජාප නායකයාට හිතවත් මන්ත්‍රී පිරිසක් සූදානම් වෙන බැව් වාර්තා වෙයි.මේ අතරතුර මංගල මන්ත්‍රීවරයා එජාප නායක රනිල් වික්‍රමසිංහට ජනාධිපතිවරණයට ඉදිරිපත් වීමට අවස්ථාව ලබා නොදීම පිටුපස එජාපය විනාශ කිරීමේ කුමන්ත්‍රණයක් තිබෙන බැව් එජාප බහුතර මන්ත්‍රීවරුන්ගේ අදහස වී තිබේ. මේ නිසාවෙන් එජාප පාර්ලිමේන්තු කණ්ඩායමේ බහුතර මන්ත්‍රීවරු පිරිසක් නිහඬව සිටින තැනට පත්වී තිබේ.උපාධිධාරීන් 17000 ටනව පත්වීම්එක්සත් ජාතික සන්ධානයේ ප්‍රතිපත්ති ප්‍රකාශය එළිදැක්වීම සඳහා සිකුරාදා උදේ කොළඹ නිදහස් චතුරශ්‍රයෙන් ආරම්භ වූ රිය පෙරහර අසාර්ථක වී ඇති බව වාර්තා වෙයි. මේ රිය පෙරහරට වාහන 2000 ක් එක් කරන ලෙස පසුගියදා එ.ජා.ප නායකයා එ.ජා.ප ආසන සංවිධායකයන්ට උපදෙස් දුන්නේ ය. එහෙත් සිකුරාදා රිය පෙරහරට එක්කැර තිබුණේ වාහන 50 කට අඩු සංඛ්‍යාවකි.මේ අතර රිය පෙරහර ආරම්භ කෙරෙන ස්ථානයට සියලුම එ.ජා.ප මන්ත්‍රීවරු සහභාගි විය යුතු බවට පසුගියදා එ.ජා.ප නායකයා උපදෙස් දී තිබිණි. නමුත් කොළඹ නිදහස් චතුරශ්‍රය අබියසට පැමිණ සිටියේ එ.ජා.ප පාර්ලිමේන්තු මන්ත්‍රීවරු දස දෙනෙක් පමණි.“තිස්ස හැම ආසන සංවිධායකයකුටම කියන්න කොළඹ ඉඳලා නුවරට සරසන්න කියලා” එ.ජා.ප නායකයා මහලේකම් තිස්සට උපදෙස් දී තිබිණි. එහෙත් එක්සත් ජාතික පෙරමුණේ මහ ලේකම් ධූරය නොලැබීම නිසා සිත් තැවුලට පත්ව සිටින එ.ජා.ප මහලේකම්වරයා ඒ ගැන වැඩි උනන්දුවක් දක්වා නැති බව ද වාර්තා විය. මේ නිසා කොළඹ සිට නුවර දක්වා වූ මාර්ගයේ කොළ පාටින් සරසා තිබුණේ ස්ථාන කීපයක පමණි.පාර්ලිමේන්තු මුදල් උපදේශක කාරක සභාව ගිය බදාදා දහවල් පාර්ලිමේන්තු සංකීර්ණයේදී රැස්විය. ජනාධිපති ජ්‍යෙෂ්ඨ උපදේශක පාර්ලිමේන්තු මන්ත්‍රී බැසිල් රාජපක්ෂ, රාජ්‍ය ආදායම් ඇමැති සහ මුදල් නියෝජ්‍ය ඇමැති රංජිත් සියඹලාපිටිය, ජනතා විමුක්ති පෙරමුණේ මන්තී‍්‍ර සුනිල් හඳුන්නෙත්ති, එ.ජා.ප මන්ත්‍රී රවී කරුණානායක සහ මුදල් අමාත්‍යාංශ ලේකම් පී.බී. ජයසුන්දර ඇතුළු පිරිසක් මුදල් උපදේශක කාරක සභාවට සහභාගී වූහ.මුදල් උපදේශක කාරක සභා රැස්වීම ආරම්භ කරමින් රාජ්‍ය ආදායම් ඇමැති රංජිත් සියඹලාපිටිය අදහස් දැක්වූයේය.එ.ජා.ප මන්ත්‍රී රවි කරුණානායක උපදේශක කාරක සභාවට පැමිණෙන විට කාරක සභාවේ කටයුතු ආරම්භවී තිබිණ. ඒ වන විට ජනතා විමුක්ති පෙරමුණේ මන්ත්‍රී සුනිල් හඳුන්නෙත්ති මුදල් නියෝජ්‍ය ඇමැති රංජිත් සියඹලාපිටියගෙන් කිසියම් ප්‍රශ්නයක් විමසමින් සිටියේය. එ.ජා.ප මන්ත්‍රී රවී කරුණානායක උපදේශක කාරක සභාවේ අසුන් ගන්නා ගමන් ජ.වි.පෙ මන්ත්‍රී සුනිල් හඳුන්නෙත්තිගෙන් විමසා සිටියේ “මන්ත්‍රීතුමා මගේ ප්‍රශ්නෙත් ඔයා ඇහුවා නේද” යනුවෙනි.ඒ සමඟම මුදල් උපදේශක කාරක සභාවේ සිටි පිරිසට සිනහ ගියේය. “ආ හඳුන්නෙත්ති මන්ත්‍රීතුමා දැන් ඩබල් දාලාද ප්‍රශ්න අහන්නේ.” ඇමැති සියඹලාපිටිය විහිළුවෙන් මෙන් ජ.වි.පෙ මන්ත්‍රී හඳුන්නෙත්තිගෙන් විමසා සිටියේය.”රවී මන්ත්‍රීතුමා හඳුන්නෙත්ති මන්ත්‍රීතුමා අමාරුවේ දාන්න එපා.” පාර්ලිමේන්තු මන්ත්‍රී බැසිල් රාජපක්ෂ මහතා කියා සිටියේය.පාර්ලිමේන්තු මුදල් උපදේශක කාරක සභා රැස්වීම නිම වීමෙන් පසුව බැසිල් රාජපක්ෂ සහ මුදල් නියෝජ්‍ය ඇමැති රංජිත් සියඹලාපිටිය මුදල් අමාත්‍යාංශයට පැමිණියහ. උපාධිධාරින් 17000 කට රැකියා ලබාදීමේ වැඩසටහන පිළිබඳව එහිදී මාධ්‍ය හමුවක් පැවැත්විණි.ඉදිරියේදී ජන සභා ලේකම්වරු ලෙස උපාධිධාරින් 14000 ක් බඳවා ගන්නා බව ජනාධිපති ජ්‍යෙෂ්ඨ උපදේශක පාර්ලිමේන්තු මන්ත්‍රී බැසිල් රාජපක්ෂ මහතා එහිදී කියා සිටියේය. ශ්‍රී ලංකා නිදහස් උපාධිධාරි සංගමයේ ඉල්ලීමක් අනුව උපාධිධාරීන්ට රැකියා ලබා දීමට රජය තීරණය කැර තිබිණි.එම මාධ්‍ය හමුවේදී මතු වූ ප්‍රශ්නයක් වූයේ උපාධිධාරින්ට රැකියා ලබා දීම පිළිබඳව රජය ලබා දෙන සහතිකය පිළිබඳවය. “මේ රටේ උපාධිධාරීන් 42000 කට රජය පත්වීම් ලබා දුන්නේ පක්ෂ පාට බලා නොවෙයි. ඒ නිසා මෙවරත් උපාධිධාරින්ට රැකියා ලබා දෙන්නේ ඉතාම විනිවිදභාවයකින් යුතුවයි.මෙය මහින්ද චින්තනය යථාර්ථයක් බවට පත් කිරීමක්. ඒ වගේම මේ වැඩ පිළිවෙල උපාධිධාරින්ට රැකියා ලබාදීමේ රජයේ වැඩපිළිවෙළේ පළමු පියවර බවත් කිව යුතුයි” රාජ්‍ය ආදායම් ඇමැති රංජිත් සියඹලාපිටිය මාධ්‍ය හමුවේදී කියා සිටියේය.ගිය සතියේ සිරිකොත එ.ජා.ප මූලස්ථානයේදී එ.ජා.ප යොවුන් පෙරමුණේ විධායක සභා රැස්වීම පැවැත්විණි. ඒ එ.ජා.ප. නායක රනිල් වික්‍රමසිංහගේ ප්‍රධානත්වයෙනි. එ.ජා.ප. නියෝජ්‍ය නායක කරු ජයසූරිය එ.ජා.ප මහ ලේකම් තිස්ස අත්තනායක ද එම අවස්ථාවට එක්වූහ.එ.ජා.ප යොවුන් පෙරමුණේ විධායක සභාව කැඳවා තිබුණේ එහි සභාපති එ.ජා.ප මන්ත්‍රී අකිල විරාජ් කාරියවසම් ය. සියලුම මැතිවරණ කොට්ඨාසවල එ.ජා.ප. යොවුන් පෙරමුණේ විධායක සභිකයෝ ඊට එක්වූහ.එස්.බී. කරූ හමුවක්එජාප ජාතික සංවිධායක එස්. බී. දිසානායකඅද අපේ රටේ ඉන්න තරුණ තරුණියන් විලාසිතාවලට ආසයි. අපේ තරුණ තරුණියෝ ජංගම දුරකථන පාවිච්චි කරන්න විශාල උනන්දුවක් දක්වනවා. හැබැයි ඒ තරුණ තරුණියන්ට ජීවත් වෙන්න ආදායම් මාර්ග නැහැ. ඒ නිසා මගේ බලාපොරොත්තුව අපි බලයට පත් වුණු දවසට රටේ තරුණ තරුණියන්ගේ රැකියා ගැටලු විසඳන්නයි.” එ.ජා.ප නායක රනිල් වික්‍රමසිංහ එ.ජා.ප යොවුන් පෙරමුණේ විධායක සභාවේ දී කීවේය.එක්සත් ජාතික පෙරමුණේ නායකයන්ගේ රැස්වීමක් ගිය සතියේ එ.ජා.ප නායක රනිල් වික්‍රමසිංහගේ ප්‍රධානත්වයෙන් පැවැත්විණි. එ.ජා.ප නියෝජ්‍ය නායක කරු ජයසූරිය, මනෝ ගනේෂන්, රාවුෆ් හකීම් ඊට එක් වූහ.ගිය සතියේ ගම්පහ දිස්ත්‍රික් ආදි ආනන්දීයයන් ගේ සුහද හමුවක් පැවැත්විණි. ඒ එ.ජා.ප නියෝජ්‍ය නායක කරූ ජයසූරියගේ ප්‍රධානත්වයෙනි. ගිය සෙනසුරාදා හලාවත නගරයෙන් විරෝධතා පා ගමනක් ආරම්භ විය.එම පා ගමන හලාවත නගරයේ සිට මුන්නේෂ්වරම් කෝවිල දක්වා පැවැත්විණි. හලාවත නගරයේ සිට මුන්නේෂ්වරම් කෝවිල දක්වා එ.ජා.ප මහලේකම් තිස්ස අත්තනායක සහ මන්ත්‍රී රංගේ බණ්ඩාර ද ගමන් ගත්හ. එ.ජා.ප නියෝජ්‍ය නායක කරූ ජයසූරිය ඉන් පසුව මුන්නේෂ්වරම් කෝවිලට ආවේ ය. ඉන් පසුව දේව පූජාවකට එ.ජා.ප නායකයෝ පිරිස එක්වූහ.ගිය ඉරිදා සවස එ.ජා.ප නායක රනිල් තුන් දින නිල සංචාරයක් සඳහා ඉන්දියාවට ගියේ ය. එ.ජා.ප නායකයාගේ ප්‍රධාන ආරක්ෂක නිලධාරී ජ්‍යෙෂ්ඨ පොලිස් අධිකාරි වික්‍රමසිංහට රටින් පිටව යාමට පොලිස් දෙපාර්තමේන්තුවෙන් අවසර ලබා ගැනීමට නොහැකි වී තිබිණි. මේ නිසා එ.ජා.ප නායකයා ඉන්දියාව බලා පිටත් වූයේ මෙරට ඉන්දීය තානාපති කාර්යාලයේ ආරක්ෂක නිලධාරීන් කිහිප දෙනකු සමඟය.එජාප, ජවිපෙජනපතිවරණයට බයයිමේ පිළිබඳව දැනගත් නව පොලිස්පති මහින්ද බාලසූරිය වහාම එ.ජා.ප නායකයාගේ ප්‍රධාන ආරක්ෂක නිලධාරියා කැඳවූයේ ය. ඉන් පසුව එ.ජා.ප නායකයාගේ ප්‍රධාන ආරක්ෂක නිලධාරියාට ඉන්දියාවට යාමට පොලිස් දෙපාර්තමේන්තුවෙන් අවශ්‍ය කටයුතු සිදු කැර තිබිණි.ගිය බදාදා එ.ජා.ප නියෝජ්‍ය නායක කරූ ජයසූරිය සහ එ.ජා.ප ජාතික සංවිධායක එස්.බී. දිසානායක අතර හමුවක් කොළඹ අමරසේකර මාවතේ නිවෙසේදී පැවැත්විණි. එහිදී එස්.බී. දිසානායක ඉල්ලා සිටියේ එක්සත් ජාතික පෙරමුණේ තනතුරක් තමාට ලබාදෙන ලෙසට ය.ජාතික නිදහස් පෙරමුණේ දේශපාලන මණ්ඩලය පසුගිය බදාදා රාත්‍රියේ බත්තරමුල්ලේ පිහිටි පක්ෂ ප්‍රධාන කාර්යාලයේදී රැස්වූයේ පක්ෂ නායක, පාර්ලිමේන්තු මන්ත්‍රී විමල් වීරවංශ ගේ ප්‍රධානත්වයෙනි. එහිදී පළමුව අවධානය යොමු වූයේ ඉදිරි මැතිවරණවලට මුහුණ දිය යුතු අන්දම පිළිබඳවය. “මුලින්ම ජනාධිපතිවරණයකට මුහුණ දීමයි වඩා සුදුසු වන්නේ.” අචල ජාගොඩ මන්ත්‍රීවරයා මෙහිදී පෙන්වා දුන්නේය.ගම්මන්පිල හැමදාමරජය රකින කෙනෙක්“එක්සත් ජාතික පක්ෂය වගේම ජනතා විමුක්ති පෙරමුණත් ජනාධිපතිවරණය මුලින් එනවාට බයයි. ඒ නිසයි පොදු අපේක්ෂක බිල්ලා ඉස්සරහට දාලා ආණ්ඩුවෙන් මහ මැතිවරණයක් ලබා ගන්න හදන්නේ. මේ මොහොතේදී රටට, ජනතාවට වාසි ජනාධිපතිවරණයක් කලින් ආවොත්.2005 දී වගේම 2010 ජනාධිපතිවරණ ජනවරම රට ගොඩනැංවීම සඳහා ලබා දෙන ජනවරමක් බවට පත්කර ගත යුතුයි. ඒ නිසා අපි එළැඹෙන ජනාධිපතිවරණය සඳහා සම්පූර්ණ බර යොදා පක්ෂය සූදානම් කළ යුතුයි.” විමල් වීරවංශ මෙහිදී අවධාරණය කළේය.“ආණ්ඩුව බඩු මිල අඩු කිරීමට ගත් පියවර ප්‍රසංශනීයයි.” දීපාල් ගුණසේකර මන්ත්‍රීවරයා පෙන්වා දුන්නේය.“අපි රැකියා විරහිත උපාධිධාරීන් ආණ්ඩුව සමඟ සාකච්ඡාවට රැගෙන ගියා. සෞන්දර්ය රැකියා විරහිත උපාධිධාරීන්ගේ සංගමය ආණ්ඩුවේ බලධාරීන් සමඟ අපි සාකච්ඡාවට රැගෙන ගියා. අද ඔවුන් සියලු දෙනාට (3174) ගුරු පත්වීම් දෙන්න රජය කටයුතු කර තිබෙනවා.” ජයන්ත සමරවීර මන්ත්‍රීවරයා සාකච්ඡාවට එක් වෙමින් පැවැසුවේය.බස්නාහිර පළාත් සභාවේ එක්සත් ජාතික පක්ෂයේ මන්ත්‍රීවරු 14 ක් අස්සනින් යුතු ඇමැති උදය ගම්මන්පිලට එරෙහිව විශ්වාස භංග යෝජනාවක් ඔක්තෝබර් 20 දා පළාත් සභාවේ සභාපතිට භාර දුන්නේ ය.එම අස්සන් එකතු කළ විපක්ෂයේ සංවිධායක ජෝර්ජ් පෙරේරා පැවසුවේ විපක්ෂ නායක රනිල් වික්‍රමසිංහ ගේ උපදෙස් මත එම අස්සන් එකතු කළ බවයි. එසේ පැවසීමට හේතු වුණේ එජාප මන්ත්‍රී කණ්ඩායම තුළ කිසිම සාකච්ඡාවකින් තොරව ජෝර්ජ් අස්සන් එකතු කිරීම ඇරඹූ නිසායි.එම විශ්වාස භංග යෝජනාවෙන් පැවසුණේ පළාත් සභා ඇමැති ධූරයක් දරමින් පළාත් සභා ක්‍රමය විවේචනය කිරීම හේතුවෙන් ගම්මන්පිල පිළිබඳ විශ්වාසය භංග වී ඇති බවයි, එහි ද අඩු පාඩු තුනක් පැවතියත් තමන්ට විශ්වාස භංගයට මුහුණ දීමට අවශ්‍ය බැවින් ඒවා මතු නොකරන මෙන් ගම්මන්පිල රේණුකගෙන් ඉල්ලා සිටියේ ය.පසුගිය ඉරිදා ගම්මන්පිලට ජනාධිපතිතුමා දුරකතන ඇමතුමක් දුන් අවස්ථාවේ තමන්ට එරෙහිව විශ්වාස භංග යෝජනාවක් ගෙනැවිත් ඇතැයි ගම්මන්පිල ජනාධිපතිතුමාට දැනුම් දුන්නේ ය.මේ පිළිබඳ විමතිය පළ කළ ජනාධිපතිතුමා ‘පළාත් සභාවට විරුද්ධ වෙමින් ජවිපෙ අය 1999 ඉඳන් ම ඉන්නවා නේද? ඕක නම් ඇත්ත හේතුව මුලින් ම විශ්වාස භංගයක් ගේන්න ඕනෑ ජවිපෙ අයවනෙ” යැයි පැවසීය.ඊට පිළිතුරු දුන් ගම්මන්පිල “විපක්ෂ නායකතුමා තමයි උපදෙස් දීලා තිබෙන්නේ මට විරුද්ධව ගේන්න කියලා. එයට ඉන්න ලොකුම තර්ජනය විධියට මාව දකින එක මට නම් හරි සතුටුයි” පැවසීය.“මට මේ ගැන කවුරුවත් කිව්වේ නෑ. අපි ඔබතුමා සම්පූර්ණයෙන් ආරක්ෂා කරනවා” යැයි ජනාධිපතිතුමා පැවසීය. එයට පිළිතුරු දුන් ගම්මන්පිල පැවසුවේ මමත් ඔබතුමාට දැනුම් දෙන්න උනන්දුවක් ගත්තේ නැත්තේ මහ ඇමැතිතුමාත් රේණුකත් වැඩේට දැන් ම අත ගහලා ඉන්න නිසායි.ඉන්පසු ජනාධිපතිතුමා බස්නාහිර පළාත් මහ ඇමැති ප්‍රසන්න රණතුංග දුරකතනයෙන් සම්බන්ධ කර ගත්තේ ය. ‘ගම්මන්පිල කියන්නේ ශ්‍රී ලනිපයේ කෙනකු නොවුණත් ආණ්ඩුව හැමදාම රකින කෙනෙක්. ඒ නිසා විශ්වාස භංගයේ දී අපේ උපරිමයෙන් එයා රකින්න ඕනෑ.”“සර් ඒ ගැන හිතන්නවත් ඕනෑ නෑ. අපි සම්පූර්ණ ශක්තිය යොදලා විශ්වාස භංගය පරද්දනවා. අපේ මන්ත්‍රී කණ්ඩායමේ සියලුම දෙනාගේ සහය ගම්මන්පිලට තිබෙනවා. අපට තුනෙන් දෙකේ බලයක් තිබෙන නිසා කිසිම ප්‍රශ්නයක් නෑ. ඒකයි සර්ට මේ ගැන කිව්වෙවත් නැත්තේ” යි ප්‍රසන්න පැවසීය.එකම රටක් එක ජනතාවක් සැබෑ නත්තලක්ගිය සතියේදී සබරගමුව පළාත් මහ ඇමැති මහීපාල හේරත් කෑගල්ල දිස්ත්‍රික්කයේ රඹුක්කන ආසනයේ ශ්‍රීලනිප ශාඛා සමිති ප්‍රතිසංවිධාන කටයුතු ආරම්භ කළේය. මහ ඇමැති මහිපාල ශ්‍රීලනිප රඹුක්කන ප්‍රධාන සංවිධායකවරයා ද වෙයි.ගිය සතියේ දින පහක් තුළ මහ ඇමැතිවරයා ශාඛා සමිති 186 ක් ප්‍රතිසංවිධානය කළේය. එහිදී හෙතෙම දිනකට ශාඛා සමිති රැස්වීම් 37 කට ආසන්න ප්‍රමාණයකට සහභාගි වුණේ වෙහෙස මහන්සිය නොබලාය.මහ ඇමැතිවරයා මේ සියලු කටයුතුවලට මුල පිරුවේ පක්ෂ සභාපති ජනාධිපති මහින්ද රාජපක්ෂ මහතා ද දැනුවත් කිරීමෙන් පසුවය. මේ නිසා ගිය අඟහරුවාදා රුවන්පුර ජාතික අධ්‍යාපන විද්‍යා පීඨයේදී ජනාධිපතිතුමාගේ ප්‍රධානත්වයෙන් පැවැති උත්සව සභාවට ද සබරගමු මහ ඇමැතිවරයාට සහභාගි වීමට නොහැකි විය.ගිය ඉරිදා වියට්නාමයේ හැනොයි නුවර දී තුන්වන ආසියානු ගෘහස්ථ ක්‍රීඩා උළෙල පැවැත්විණි. මහ ඇමැති මහිපාල හේරත් ද එම ක්‍රීඩා උළෙලට ආරාධිතයකු ලෙස සහභාගි වුණේය. ශ්‍රී ලංකා කබඩි සම්මේලනයේ සභාපතිවරයා වන්නේ ද සබරගමු මහ ඇමැතිවරයාය.මෙවර නත්තල් උත්සවයේ තේමාව වී ඇත්තේ එකම රටක් එක ජනතාවක් සැබෑ නත්තලක් යන්නයි. මේ වසරේ නත්තල් උත්සවය වෙනුවෙන් ගිය ඉරිදා මොණරාගල ශාන්ත අන්තෝනි දේවස්ථානයේදී විශේෂ මුද්දර දෙකක් නිකුත් කෙරිණි. ඒ වැඩ බලන තැපැල් ඇමැති මහාචාර්ය ජී. එල්. පීරිස් ගේ ප්‍රධානත්වයෙනි.“දශක දෙකකට වැඩි කාලයකට පස්සේ අපේ රටට සැබෑ සාමය උදා වුණේ. මෙවර නත්තල සමරන ලොව පුරා වෙසෙන ජනතාව අතරින් ශ්‍රී ලංකාවාසී ජනතාව ඉතාම වාසනාවන්තයි. ඇත්තටම නත්තලේ සැබෑ අරුත සාමය.නත්තලේ සැබෑ පණිවිඩය සාමය. අපේ රට ත්‍රස්තවාදයෙන් මුදා ගත් නිසා දැන්නම් අපේ රටේ ජනතාවට හැමදාම නත්තල්. මේ සැබෑ සාමයේ නිර්මාතෘ වරුන් ලෙස ජනාධිපතිතුමා සහ රණවිරුවන් අපට හඳුන්වා දෙන්න පුළුවන්” ඇමැති මහාචාර්ය ජී. එල්. පීරිස් නත්තල් උත්සවය වෙනුවෙන් මුද්දර නිකුත් කරමින් කියා සිටියේය.දිවංගත හිටපු ඇමැති ජෙයරාජ් ප්‍රනාන්දුපුල්ලේගේ බිරිඳ වෛද්‍ය සුදර්ශනී ප්‍රනාන්දුපුල්ලේ ගිය සඳුදා කටාන ශ්‍රීලනිප ප්‍රධාන සංවිධායකවරිය ලෙස නිල වශයෙන් වැඩ බාර ගත්තාය. පත්වීම් ලිපිය ජනාධිපතිතුමාගෙන් ලබා ගැනීමට ඇය අරලියගහ මැදුරට ගොස් තිබුණේ දියණිය සමුර්ධි සහ පුත් භානුක සමගය.සුදර්ශනි ඇතුළු පිරිස රැඳී සිටි ස්ථානයට ජනාධිපතිතුමා පැමිණියේ “ආ අක්කියි මල්ලියිත් ඇවිත් ඉන්නේ. කොහොමද” යැයි දිවංගත ඇමැති ජෙයරාජ්ගේ දියණියන්ගෙන් සහ පුතනුවන්ගෙන් අසමිනි.ඇමැති ජෙයරාජ් ජීවත්ව සිටියදී සිය දරු දෙදෙනාට ආදරයට කථා කළේ අක්කී සහ මල්ලි කියාය. ජනාධිපතිතුමාගේ මේ ඇමැතීමට සුදර්ශනී මෙන්ම දියණිය සමුර්ධි මෙන්ම පුත් භානුක ද විමතියට පත් කිරීමට හේතු විය.ඌව පළාත් ප්‍රධාන ඇමැති ශෂින්ද්‍ර රාජපක්ෂ මහතා පසුගියදා ශ්‍රී ලංකා මානව සම්පත් කළමනාකරණ ආයතනය විසින් පවත්වනු ලැබු උපාධි ප්‍රධාන උත්සවයේදී ජාතික මානව සම්පත් කළමනාකරණය පිළිබඳ ඩිප්ලෝමාව ලබා ගත්තේය.මෙය ජාතික වශයෙන් මානව සම්පත් කළමනාකරණය වෙනුවෙන් ලබා ගත හැකි ඉහළම වෘත්තිය සුදුසුකම වෙයි. මානව සම්පත් කළමනාකරණය පිළිබඳ එම සුදුසුකම ලැබු මෙරට ප්‍රථම සහ එකම මහ ඇමැතිවරයා වන්නේ ද ශෂින්ද්‍ර රාජපක්ෂ මහතාය.චන්දන බණ්ඩාර</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=ab0911154</link>
    <topic>ත්‍රස්තවාදය නැවත මතුවෙන්නට ඉඩ ඇති නිසා අවදියෙන් සිටිය යුතුයි</topic>
    <author/>
    <content>ශ්‍රීලනිපය යුගයේ අභියෝග බාරගන්නා පක්ෂයයිසෝමපාල සහෝදරයාට පහර දී මරා දැම්මාජනපති තරගයට රනිල් ඕනෑ කියලා ඔයාලා රැස්වීම් තියන්න රනිල් කියයිත්‍රස්තවාදය නැවත මතුවෙන්නට ඉඩ ඇති නිසා අවදියෙන් සිටිය යුතුයිදිවංගත ඩී. ඒ. රාජපක්ෂ මැතිතුමාගේ 42 වැනි ගුණ සමරුව නිමිත්තෙන් පැවති දේශනය ඇසුරෙනි.ජනාධිපති ක්‍රමයක් මේ රටට තිබූ නිසා ත්‍රස්තවාදය මෙරටින් තුරන් කිරීමට හැකිවූ බවත් ත්‍රස්තවාදය විවිධාකාරයෙන් නැවත මතුවෙන්නට ඉඩ තිබෙන බවත් ඒ නිසා අප අවදියෙන් සිටිය යුතු බවත් ඇමෙරිකාවේ නෙවාඩා විශ්වවිද්‍යාලයේ නීතිය හා අපරාධ යුක්තිය පිළිබඳ මහාචාර්ය කරුණාරත්න හඟවත්ත මහතා බණ්ඩාරනායක අන්තර් ජාතික සම්මන්ත්‍රණ ශාලාවේදී පැවැති දිවංගත ඩී.ඒ.රාජපක්ෂ මහතාගේ 42 වැනි ගුණසමරු උත්සවයේ ප්‍රධාන සමරු දේශනය පවත්වමින් පැවැසීය.ජාතියක පොදු අරමුණ එම ජාතියේ ආණ්ඩුක්‍රම ව්‍යවස්ථාව හා අදාළ නීති පද්ධති තුළින් අපට සොයාගත හැකි විය යුතු බවද මහාචාර්ය හඟවත්ත මහතා පැවසීය.”මේ වසරේ ගුණානුස්මරණ උළෙල අතිශය විශිෂ්ටත්වයක් දරන්නේ 2009 වසර ශ්‍රී ලංකා ඉතිහාසයේ සදා පවතින සිහිවටනයක් තැබූ උත්කෘෂ්ඨ වසරක් වන නිසාය. දශක තුනකට වැඩි කාලයක් දේශයේ වසංගතයක් බවට පත් ව තිබුණු ප්‍රචණ්ඩ හා භීෂණකාරී ත්‍රස්තවාදී ග්‍රහණයෙන් දේශය සම්පූර්ණයෙන් මුදා ගැනීමට, අභාවප්‍රාප්ත ඩී.ඒ.රාජපක්ෂ මැතිතුමාගේ යහපත් ගති ගුණවල උරුමයෙන් ශක්තිමත් වූ එතුමාගේ් දරුවන් දුන් නායකත්වය දේශයටත්, එතුමාටත් කළ පූජනීය ගෞරවයකි.ජනාධිපතිතුමාගේ නොසැලෙන නායකත්වයටත්, අතිවිශාල කැපවීමකින් යුක්ත ව යුද නායකත්වය දෙමින් උදාර මෙහෙයක් කළ ආරක්ෂක ලේකම්තුමා ඇතුළු නායකයින්ට හා නිලධාරීන්ටත්, මහජන සේවකයින්ටත්, හඬ ගා කියන්නට නොහැකි තරම් වූ විශාල වේදනාවක් දීර්ඝ කාලයක් හදවතේ දරා ගත් සියලුම පුරවැසියන්ටත්, ජාතික හා අන්තර්ජාතික ප්‍රජාව දෙපයින් නැඟී සිට ගෞරවයෙන් ආචාර කරන බව පැහැදිලි කරුණකි.සමාජ ප්‍රාග්ධනයඅභාවප්‍රාප්ත ඩී.ඒ.රාජපක්ෂ මැතිතුමා විසින් ආදර්ශවත් මහජන සේවයක් හා ශ්‍රී ලංකාවේ ජාතික ප්‍රවේණිය මුල් කරගත් සාරධර්ම පෙළක් අපට උරුම කොට ඇත. ශ්‍රී ලංකාවේ ප්‍රවේණික උරුමය මූලික වශයෙන් පදනම් වී ඇත්තේ බෞද්ධ දර්ශනය මත ය. ඊට අමතර ව හින්දු, කතෝලික සහ ඉස්ලාම් ආගම්වල මතවාද භාෂිතයන් හා දර්ශනයන් ද එම උරුමයට බලපා තිබෙන්නේය. මෛත්‍රිය, කරුණාව, උපේක්ෂාව, එකමුතුව, සමඟිය හා අන්‍යයන්ට ගරු කිරීම ශ්‍රී ලාංකික ප්‍රවේණික උරුමයේ විශිෂ්ට ලක්ෂණයන් ය.පසුගිය දශක තුනකට වැඩි කාලයක් තුළ එල්.ටී.ටී.ඊ. ත්‍රස්තවාදය ශ්‍රී ලංකාවේ ජාතික උරුමයේ වර්ධනය දුර්වල කරමින්, ආර්ථිකය හා ආර්ථික සංවර්ධනය අඩාල කරමින් ශ්‍රී ලංකාවේ සමාජ ප්‍රාග්ධනයට විශාල හානියක් කර ඇත. මෙහි දී සමාජ ප්‍රාග්ධනය නමැති සංකල්පයෙන් මා අදහස් කරන්නේ පුද්ගලයින්ට ඔවුන්ගේ අභිමතාර්ථ ඉෂ්ඨ කර ගැනීමට රුකුල් දෙමින්, ප්‍රජාව ශක්තිමත් කරමින් ඒකාබද්ධ කරන, සමාජ සබඳතා ජාලයන්, ප්‍රජාව හා ප්‍රජා අනුක්‍රමයන්ය. මේ අනුව බලන විට, ආර්ථික ප්‍රාග්ධනයේ වටිනාකමක් තිබෙන්නා සේ ම, සමාජ ජාලයන්ගේ ද වටිනාකමක් තිබේ.සමාජ ප්‍රාග්ධනයේ අඩංගු වන්නේ සබඳතා ජාලයන් හා ජනතාව අතර ඇති එකමුතුව යි. එයින් මා අදහස් කරන්නේ සමාජයීය, සංස්කෘතික හා ප්‍රජාමය ජාලයන් මෙන් ම, අන්‍යොන්‍ය විශ්වාසය හා එකිනෙකා අතර ඇති බැඳීම පෝෂණය කරන ප්‍රජා සම්බන්ධතාවන්ය. විවිධ ජනවාර්ගික හා ආගමික ප්‍රජාවන් අතර සහ එම ජන කොටස් ඇතුළත ක්‍රමයෙන් වැඩි දියුණු වන ප්‍රතිමාන ඉටු කර ගැනීමට සහාය වන පෞද්ගලික සබඳතාවන් ද සමාජ ප්‍රාග්ධනය ලෙස සාමාන්‍යයෙන් සැලකිය හැකි ය. සමාජයීය ජාලයන් තුළින් ඇතිවන සමාජයීය ඇසුර පෞද්ගලික හා සාමූහික පලදායකත්වයට බලපානු ලබන බැවින්, ඒවායේ අගයක් නොහොත් වටිනාකමක් ඇත.සමාජ ප්‍රාග්ධනය තනි අනුවාදයක් හෝ අනියතයක් නොවෙයි. සමාජ ප්‍රාග්ධනය යන සංකල්පයෙන් විග්‍රහ කෙරෙන්නේ මානුෂික හා සාමාජික අවිධිමත් සම්බන්ධතා මුළු මහත් ප්‍රජාවගේ ජීවිත ගුණාත්මක කිරීමට වැදගත් වන්නේ කෙසේ ද යන්නයි. ආර්ථික ප්‍රාග්ධනය හා ආයෝජන, ආර්ථික සම්පත් ලබා දෙන්නා සේ ම, සමාජයීය ජාලයන් හා සමාජයේ එකමුතු බව දියුණු කරමින් සමාජ ප්‍රාග්ධනය ගොඩ නැඟීම තුළින් මුළු රට පුරා ජීවත්වන සියලුම පුද්ගලයින්ගේ ජීවිත ගුණාත්මක වන්නේය.”ත්‍රස්තවාදී ක්‍රියා ශ්‍රී ලංකාවෙන් සහමුලින් ම තුරන් කර තිබෙන මෙම යුගයේ අප විසින් සාමූහික ව ගත යුතු සහේතුක නොහොත් තර්කානුකූල පියවර වන්නේ, ලියලමින් පවතින ත්‍රස්ත පරිසරයන් හා ප්‍රචණ්ඩ මතවාද අපගේ සංස්කෘතියෙන් සහ සමාජයෙන් මුලිනුපුටා දැමීමයි. එම නිසා අපගේ පාරම්පරික උරුමයෙන් ලද උත්තරීතර සම්ප්‍රදායන්ට අනුකූල ව, ජාතිය එකමුතු කරමින් සමාජ ප්‍රාග්ධනය ගොඩනැඟීම සඳහා ජනාධිපතිතුමා සිය පියාණන්ගෙන් ලද උරුමය හේතුවෙන් මහජන සේවයේ අධ්‍යාත්මික ගුණය වටහාගෙන, කැපවී සිටී ම අපගේ සිත් ප්‍රබෝධමත් කරන ලක්ෂණයකි.මගේ අදහසට අනු ව, හමුදාව ජීවිත පූජා කරමින් ත්‍රස්තවාදය පරාජයට පත්කිරීමෙන් ලබා දුන් විශිෂ්ට ජයග්‍රහණයේ පරියන්ත අපේක්ෂාවන් වන සාමය තහවුරු කිරීම සමඟිය හා සමෘද්ධිය ළඟාකර ගැනීම උදෙසා සමාජ ප්‍රාග්ධනය ගොඩ නඟමින් රට ඉදිරියට ගෙන යාම ඩී.ඒ.රාජපක්ෂ මැතිතුමාගේ උදාර ජීවිතය සිහිවටනය කළ හැකි උත්තරීතර ම ස්තුති පූජාව වන්නේ ය.වසර දහස් ගණනක් තුළ ශ්‍රී ලාංකික ප්‍රජාව එකමුතුවෙන් බැඳි සමාජ ප්‍රාග්ධනය සාරවත් කළ හ. ශ්‍රී ලංකාව විවිධ ජන වාර්ගිකයින්ගෙන්, විවිධ ආගම්වලින් හා විවිධ සංස්කෘතීන්ගෙන් සමන්විත සමාජයකි.ආත්ම විශ්වාසයෙන් හා ශ්‍රද්ධාවෙන් යුතුව අනුන්ට මෛත්‍රී කිරීමේ “අත්තාහි අත්තනෝ නාතෝ” යන දහම් පදයෙන් බුදුන් වහන්සේ අපට කියාදුන් හ. කිසිම බැඳීමකින් තොර ව, ප්‍රතිඵල හා විපාක නොසලකමින් යුතුකම් ඉටු කිරීමේ වැදගත්කම භගවත් ගීතාවේ සඳහන් ව ඇත. එහි සඳහන් වන්නේ අනෙකුත් සත්වයින් වෙත දැක්විය යුතු යුතුකමේ අරුත ය.බයිබලය ආශ්‍රිත ගිවිසුම් සම්බන්ධතාවන්ට ඇතුළු වන අය එකිනෙකා වෙත දයාව, ලැදියාව, වගකීම හා කරුණාව දැක්විය යුතු බව බයිබලයේ ගිවිසුම් සංකල්පයෙන් උගන්වන්නේය. ඉබන් කල්ඩුන් නමැති උතුරු අපි‍්‍රකානු විද්වතා, අසබය්යා” නමැති සංකල්පය විග්‍රහ කරන්නේ 14 වැනි ශත වර්ෂයේ ඉස්ලාම් ආගමට අදාළ ඥාතිත්වයේ ආධ්‍යාත්මික ගුණය සහ සමාජයීය බැඳීම යන අරුත දෙන අරාබි සංකල්පයක් වශයෙනි.ඉහත සඳහන් කළ ආචාර විධි හා සාරධර්ම, අපගේ මිශ්‍ර පාරම්පරික උරුමය තුළ ගැබ්වී ඇති එම ආචාරධර්ම හා ගුණාංග අපගේ මානව සබඳතාවලට බලපානු ලබන්නේය. ඒ අපගේ උරුමයයි. අපේ උරුමය අපගේ ලේ නහර තුළ ගමන් කරයි. අපගේ පාරම්පරික උරුමය වසර දහස් ගණනක් තුළ ක්‍රමයෙන් විකාශයට පත් ව ඇත. විදේශ බලපෑම්වලට අපේ පාරම්පරික උරුමය විනාශ කිරීමට නොහැකි විය. ශ්‍රී ලාංකික ජනතාව විවිධ විදේශ ආක්‍රමණවලින් නොසැලුණහ. ශ්‍රී ලංකාව තුළ විවිධ ප්‍රජාවන් වසර සිය ගණනක් තිස්සේ පොදු සමාජයීය ප්‍රත්‍යක්ෂයකින් බැඳී සමඟියෙන් හා සාමදානයෙන් ජීවත් වූ බව අපි දනිමු.එල්.ටී.ටී.ඊ. ත්‍රස්තවාදයවසර දහස් ගණනක් පුරා ක්‍රම ක්‍රමයෙන් වැඩිදියුණු වෙමින් ශක්තිමත් ව බැබලුණු ශ්‍රී ලංකාවේ සමාජ ප්‍රාග්ධනය පසුගිය දශක තුනක කාලය ඇතුළත එල්.ටී.ටී.ඊ. සංවිධානය විසින් දුර්වල හා විනාශ කරනු ලැබ ඇත. එල්.ටී.ටී.ඊ. ත්‍රස්තවාදීන් සෑම ජනවර්ගයකට හා ආගමික කොට්ඨාසයකට අයත් පුරවැසියන්ට එරෙහි ව භයංකර සාහසික ක්‍රියා හිතුමතේ කර ඇත.ජන කොටස් සමූලඝාතනය කිරීම, අමු අමුවේ මිනීමැරුම, මත්ද්‍රව්‍ය විවිධ හොර ජාවාරම් කිරීම, ආයුධ ජාවාරම් කිරීම, විරුද්ධවාදීන් ප්‍රචණ්ඩව දමනය කිරීම, සාමාන්‍ය පුරවැසියන් බෝම්බ ප්‍රහාරවලින් ඝාතනය කිරීම, දරුවන් යුද්ධයට බඳවා ගැනීම හා ආයුධ සන්නද්ධ ප්‍රහාරවල යෙදවීම, පුද්ගලයින් බලෙන් පැහැර ගෙන යාම හා අහිංසක වැසියන්ට බරපතළ තුවාල කිරීම ආදිය ඔවුන් විසින් කරනු ලැබූ ඇතැම් ප්‍රචණ්ඩ අපරාධයන්ය. එල්.ටී.ටී.ඊ. ත්‍රස්තවාදීහු ස්ත්‍රීන්ට හා දරුවන්ට, ගම්බද ප්‍රජාවන්ට, ආගමික වන්දනාවේ යෙදෙන සිල්වතුන්ට, පූජා ස්ථානයන්ට, මහජනතාව ගමන් කරන දුම්රිය හා බස්රථවලට ද බස්පොළවලට ද හිතුමතේ ප්‍රහාර එල්ල කළ හ. මවුවරුන්ගෙන් කිරි උරන ළදරුවන් ඇද ඉවත් කොට පෙති ගැසූහ.ඔවුන් මෙවැනි සාහසික ප්‍රචණ්ඩ ක්‍රියා සිදුකළේ ඒවාට බඳුන් වූ අයගේ කිසිම පෙළඹවීමකින් තොර ව සාහසිකව ය. ඔවුන්ගේ පරමාර්ථය වූයේ සමාජය තුළ අහඹු ලෙස අතිශය භීෂණයක් ඇති කිරීමය. මේ ඔවුන්ගේ ත්‍රස්තවාදී සදාචාරයයි. එහෙත් එම ක්‍රියාවලින් ඇති වූ හානිය මැනිය නොහැකිය. අහිංසක ශ්‍රී ලාංකික ජනතාව වෙත එල්ල කළ මෙම භයංකර ප්‍රචණ්ඩ ක්‍රියා අතීතයේ සිදු වූ කුමන සිද්ධියක් හේතුවෙන් වත් යුක්ති සහගත කළ හැකිද?එල්.ටී.ටී.ඊ. ත්‍රස්තවාදී ව්‍යාපාරයේ භයානක ම විපාකය වූයේ දීර්ඝ කාලයක් තිස්සේ ගොඩනැඟුණු අපගේ ජාතික ප්‍රාග්ධනය විනාශයට පත්කිරීමය. ජනවර්ග අතර ලියැලුණු සැකය හා අවිශ්වාසය හේතුකොට ගෙන මිතුරන්, අසල්වැසියන් හා පවුල් අතර පෞද්ගලික සබඳතා විනාශ වී ගොස් ඇත. පොලිසිය ජනතාවගෙන් ඈත්වීම නිසා පොලිසිය හා ජනතාව අතර සම්බන්ධතා පිරිහී ගොස් ඇත. දේශපාලන නායකයෝ ජනතාවගෙන් ඈත්ව තනිවූහ. ජනතාවට ඔවුන්ගේ නියෝජිතයින් හා මහජන සේවකයින් වෙත ප්‍රවේශවීම අවහිර විය.ආරක්ෂක බාධක නිසා නිදහසේ ගමන් කිරීමට හා සමාජ ඇසුරේ යෙදීමට ජනතාවට නොහැකි විය. වෙසක් උත්සව සැමරීම හා මඩු පල්ලි යාම වැනි ආගමික උත්සවවලට සහභාගි වීමට හා කතරගම, ශ්‍රීපාද හා අනුරාධපුර වැනි විවිධ ආගමික ස්ථානවලට ප්‍රාණ බියෙන් තොරව නිදහසේ ගමන් කිරීමට නොහැකි වීම නිසා විවිධ ජනවාර්ගික සංකලනය බාල විය. ප්‍රචණ්ඩ ක්‍රියාවලට ඇති බිය නිසා ජනතාව ප්‍රජා රැස්වීම්වලට සහභාගිවීමෙන් වැළකුණහ.ජනතාව අතර සහ ප්‍රජාවන් අතර, මුණගැසීම් හා ඇසුරුකිරීම් අඩු වීම නිසා රැකියාවල යෙදීමටත්, භාණ්ඩ හුවමාරුව හා වාණිජමය කටයුතුවල යෙදීමටත් අපහසුවීම නිසා පෞද්ගලික හා සාමූහික ඵලදායකත්වය පසුබෑමට ලක්විය. ජනතාව අන්‍යොන්‍ය උපකාරයේ යෙදෙන ශ්‍රමදාන වැනි කටයුතු නතර කර දැමීමට සිදුවිය. මේවායේ ප්‍රතිඵලයක් වශයෙන් බොහෝ සමාජයීය, සංස්කෘතික හා පොදු ආයතන ත්‍රස්තවාදයේ බරින් ගරා වැටී පැවතිණ.එල්.ටී.ටී.ඊ. ත්‍රස්තවාදී ක්‍රියාවල ප්‍රතිඵලයක් වශයෙන් ඉතා සාමකාමී ව ජීවත් වූ ප්‍රජාවන් එකිනෙකා වෙත සැක පහළ කර ගැනීමට පෙළඹීම නිසා ඔවුන් අතර සබඳතා කැඩී, බිඳී විසිර ගොස් ඇත. ඇතැම් නගරබද ප්‍රදේශවල ජනතාව ප්‍රචණ්ඩ ක්‍රියා එදිනෙදා ජීවිතයේ සාමාන්‍ය සිද්ධීන් ලෙස සැලකීමට පුරුදු වී සිටයහ. ප්‍රජා සන්ධානය පිරිහී ඇති අතර, සමාජ හා සංස්කෘතික ආයතන ගරාවැටෙමින් පවතී. මේ සිද්ධීන්වල ප්‍රතිඵලයක් වශයෙන් ආඥාත්මක හා අවරෝධන දේශපාලන සංස්කෘතියක් බිහිවුණේය. පසුගිය අවුරුදු තිහ ඇතුළත මේ පරිහානිය ඉතා ශීඝ්‍රයෙන් ක්‍රියාත්මක වී ඇති බව පෙනී යයි. මහජන ඡන්දයෙන් බලයට පත් වූ ප්‍රජාතන්ත්‍රවාදී රජයක් මෙවැනි වාතාවරණයක් යටතේ හැසිරිය යුත්තේ කෙසේද?පසුගිය දශක තුන තුළ රට පාලනය කළ අනුක්‍රමික රජයක් එල්.ටී.ටී.ඊ. ත්‍රස්තවාදය මර්දනය කිරීමට විවිධ ක්‍රමවලින් උත්සාහ කරනු ලැබ ඇත. යුද උපක්‍රමවලින් මෙන් ම සාම සාකච්ඡාවලින් ද, ආණ්ඩු ක්‍රම ව්‍යවස්ථා සංශෝධන හා නව නීති පද්ධති ඉදිරිපත් කිරීමෙන් ද මෙම ප්‍රශ්නය විසඳීමට ඔවුහු උත්සාහ කළ හ. විවිධ හේතූන් නිසා මේ සෑම උත්සාහයක් ම අසාර්ථක විය. සාම සාකච්ඡා අසාර්ථක වීමට ප්‍රධානතම හේතුව වූයේ එල්.ටී.ටී.ඊ. සංවිධානය අවංකව කටයුතු නොකිරීමය.අවසානයේ දී මහින්ද රාජපක්ෂ ජනාධිපතිතුමාගේ නායකත්වය යටතේ වර්තමාන රජය ඉමහත් අධිෂ්ඨානයකින් හා සූක්ෂ්ම අවධානයකින් යුක්තව, කටයුතු කර එල්.ටී.ටී.ඊ. භීෂණය ශ්‍රී ලංකාවෙන් තුරන් කිරීමට සමත් වී ඇත. මෙය අතිශයින් ම වැදගත් ඓතිහාසික මඟ සළකුණක් වන්නේ, ජාතියේ සමාජ ප්‍රාග්ධනය විනාශ කිරීමට හා නාස්තියට පත් කිරීමට මූලික වූ එල්.ටී.ටී.ඊ.ය පරාජයට පත්කොට ත්‍රස්තවාදයේ භයංකරත්වය මුලිනුපුටා දැමීම නිසාය.වත්මන් අභියෝගයඅප අද ජීවත්වන්නේ ශ්‍රී ලංකා ඉතිහාසයේ අභියෝගාත්මක අවස්ථාවකය. බියකරු යුද්ධයක් කොට කෲර ත්‍රස්තවාදී භීෂණය පරාජය කර ලැබූ ජයග්‍රහණය ස්ථාවර කිරීම අතිශයින් ම වැදගත් ය. නැතිනම් නැවතත් ශ්‍රී ලංකාව තුළ ත්‍රස්තවාදයේ භීෂණය හිස එසවීමට ඉඩ තිබේ. අසරණ ජනතාව අවුරුදු තිහක කාලයක් තුළ ත්‍රස්තවාදයෙන් වින්ද දුක අපමණය. ඔවුන්ට ඉදිරියටත් ත්‍රස්තවාදී භීෂණයේ දුක විඳීමට ඉඩ තැබීම වගකීම් පැහැර හැරීමකි.සාමය අගය කරන, සෑම ශ්‍රී ලාංකිකයෙක් ම සාමකාමී ව එක ධජයක් යටතේ ජීවත් විය හැකි රටක් ගොඩ නැඟීමට රජය ගන්නා උත්සාහයට එකතු වී කටයුතු කළ යුතු කාලය එළඹ ඇත. නැතිනම් පසුගිය දශක තුන ඇතුළත නැති වූ සියලු වටිනා ජීවිත ද, අතපය ද, දේපළ ද, කැඩී බිඳි විසිරුණ පවුල්වල සංවේගාත්මක දුක් වේදනා ද යුද්ධයේ නියැලුණු සොල්දාදුවන්ගේ නිර්භීත ක්‍රියා ද අපතේ යා හැකි ය. අහිංසක මවුවරුන්ගේ, පියවරුන්ගේ හා දරුවන්ගේ ජීවිත හා ගලා හැළුණු කඳුළු ගංගා අපතේ යන්නට ඉඩ නොතැබිය යුතු ය.එයට ඉඩ තැබීම මානව සංහතියට විරුද්ධ ව ශ්‍රී ලංකා ඉතිහාසයේ සිදු කෙරෙන දරුණු ම අපරාධය වන බවට සැකයක් නැත. ජනවර්ග ඇතුළත හා එක් එක් ජනවර්ග අතර, පෞද්ගලික හා පොදු ආරක්ෂාව හා විශ්වාස ය දියුණු කරමින් සමාජ ප්‍රාග්ධනය ගොඩ නැඟීම තරමක් අපහසු කාර්යයකි.එහෙත් එය සිදු කිරීමට අවශ්‍ය ය. සමාජ ප්‍රාග්ධනය ගොඩ නැගීමෙන් පෞද්ගලික හා සාමුහික ඵලදායකත්වය ඉහළ යනු ඇති අතර, දීර්ඝ කාලීන සාමයක් හා සමෘද්ධියක් උදා කරමින් සෑම ශ්‍රී ලාංකිකයකුගේ ම ජීවිතවල ගුණාත්මකභාවය දියුණු වනු ඇත.ත්‍රස්තවාදය යුද උපක්‍රම මඟින් බිඳ දැමී ම සුවිශාල කැපවවීමකින් සහ ඉමහත් ශ්‍රමයකින් සිදුකර ඇති දුෂ්කර කාර්යයකි. එම ජයග්‍රහණයන්ට මූලික වූ නායකත්වය විසින්, රටේ සමාජ ප්‍රාග්ධනය ගොඩ නඟමින් අලුත් ශ්‍රී ලංකාවක් කරා අප ගෙන යා හැකි විය යුතු ය.ආර්ථික සංවර්ධනය මෙන් ම නව සමාජයීය හා නීතිමය රාමු තුළින් සමාජ ප්‍රාග්ධනය නැවතත් පණ ගැන්විය හැකි ය. ආයුධ සන්නද්ධ යුද්ධය අවසන් වී ඇති නිසා වර්තමාන අවශ්‍යතාවන්ට සරිලන ලෙස අයවැය සකස් කොට, යුද සම්භාරය ඉතා ඥානවන්ත ව වැය කළ යුතු කාලය එළඹ ඇත. මේ වකවානුවේ රජය පෞද්ගලික අංශය සමඟ එකතු ව විවිධ සංවර්ධන ව්‍යාපාර ක්‍රියාත්මක කිරීම ඉතාමත් ම සතුටට පත් විය හැකි කරුණකි.වසර තිහක යුද්ධයෙන් විනාශයට පත් උතුරු නැඟෙනහිර ප්‍රදේශවල නිවාස, පාසල්, පන්සල්, පල්ලි පුනරුත්ථාපනය කිරීම හා මහාමාර්ග, පාලම් ගොඩ නැඟීම ආරම්භ කර ඇත. ඊට අමතර ව දීර්ඝ කාලයක් නොසලකා හැර තිබුණු ගම් ප්‍රදේශවල, විශේෂයෙන් ම වියළි කලාපයේ හා අනෙකුත් පර්යන්ත ප්‍රදේශවල ආර්ථිකය යහපත් කිරීම සඳහා නොයෙකුත් සංවර්ධන ව්‍යාපාර අරඹා තිබේ.ආර්ථික සංවර්ධනයපසුගිය කාලය තුළ විටින් විට රට පාලනය කළ රජයන් විසින් ශ්‍රී ලංකාවේ පර්යන්ත ප්‍රදේශවල දියුණුව නොසලකා අත්හැර දමා තිබිණ. නවීකරණය හා කර්මාන්තකරණය නගරබදට සීමා වූ තත්ත්වයක් ඇති විය. එහි ප්‍රතිඵලයක් වශයෙන් නගර හා නගරාසන්න ප්‍රදේශ දියුණු වී ඇති නමුත් ගම්බද ජනතාවට එයින් ලැබී ඇති පිහිට ඉතා සුළු ය.මෙවැනි ප්‍රතිපත්තිවල ඵලවිපාකයක් වශයෙන් ගම්බද තරුණ තරුණියන් නගරබදට සංක්‍රමණය වීම නිසා නගර හා ආසන්න ප්‍රදේශ ජනගහනයෙන් පිරී ඉතිරී ගොස් තදබදයට පත් ව ඇත.නගරබදට සංක්‍රමණය වූ මෙම තරුණ පෙළට සුදුසු රැකියාවන් හා යහපත් ජීවන මාර්ගයන් සපයා ගත හැකි ප්‍රමාණවත් ආදායම් මාර්ග සොයා ගැනීම ඉතාමත් අසීරු ය. එහි ප්‍රතිඵලයක් වන්නේ තරුණ පෙළ සමාජය දෙස වපර ඇසින් බලමින් සමාජයෙන් කොන් වීමෙන් සමාජයෙන් දුරස්ථ වී යාම ය.එසේ කොන් වූ තරුණ තරුණියන් සමාජයට එරෙහි වීමත්, සමාජ විරෝධීන් වීමත් පුදුමයක් නොවේ.පර්යන්ත ප්‍රදේශ හා ගම්බද ආර්ථිකයක් සංවර්ධනය කිරීම නොසලකා හැර දැමීම නිසා කෘෂිකර්මාන්තය හා නිෂ්පාදනය දුර්වල වීම නිසා ගම්බද පළාත් ඉතාමත් අසීරු සහගත ආර්ථික හා සමාජයීය බලපෑම්වලට ලක්ව ඇත.විදේශයන්ගෙන් ඇතිවන තර්ජනයන්ට මුහුණ දීම සඳහා ආහාර පාන අතින් ස්වයං පෝෂිත වීම ඕනෑ ම රටකට ඉතා වැදගත් ය. තම ජනතාවට ආහාර පාන සැපයිය නොහැකි රටක් නාවික තහනමක් පැනවීමෙන් දණගැස්වීමට විදේශයන්ට හැකියා ව ලැබේ.මේ තත්ත්වයන් වටහා ගත් වර්තමාන රජය ගම්බද පළාත් කෘෂිකර්මය පදනම් කොට සංවර්ධනය කිරීමට ගෙන ඇති පියවර අනාගතය උදෙසා, විශේෂයෙන් ම දීර්ඝ කාලීන සාමයක් උදා කිරීම උදෙසා පිහිටවන යහපත් ප්‍රතිපත්තියකි.මේ නව සංවර්ධන ව්‍යාපාරයන් සාර්ථක ව ක්‍රියාත්මක කළහොත්, ග්‍රාමීය ප්‍රදේශවල හා විශේෂයෙන් වියළි කලාපයේ ගොවීන් අතර නව ව්‍යවසායකයින් බිහි කරමින් නව මධ්‍යම පන්තියක් ඇති කළ හැකි ය.මේ සංවර්ධන ව්‍යාපෘති, ප්‍රජාව සංවර්ධනය කරමින් මා හැඟි සමාජ මෙහෙවරක් කිරීමට ගත් වෑයමකි.මේ සමාජයීය හා ආර්ථික සංවර්ධන ව්‍යාපෘතිවල වැඩි වැඩියෙන් ආයෝජනය කරමින් ශ්‍රී ලංකාව හා එහි ජනතාව වෙත තම ලැදියා ව පෙන්නුම් කිරීමට පෞද්ගලික අංශයට මහඟු අවස්ථාවක් එළඹී ඇත. ශ්‍රී ලංකාවේ සමාජ ස්ථාවරත්වය ගොඩනැඟීමට අතහිත දීමෙන් විදේශ හා ජාත්‍යන්තර ප්‍රජාවට ද ඔවුන්ගේ පරාර්ථකාමීත්වය ඔප්පු කළ හැකි ය. ඛේදවාචක අවස්ථාවන් යටතේ තමන්ගේ ජීවන මාර්ග අහිමි වූ අයට දෙපයින් නැගී සිටීමට උදව් උපකාර කිරීම මහානුභාව සම්පන්න මෙහෙවරක් බවට කිසිදු සැකයක් නැත.ගම් සහ පර්යන්ත පළාත්වල ආර්ථිකය හා සමාජ සංවර්ධනය කරමින්, සමාජ සම්භාරය කර ගැනීමට රජය අවධානය යොමු කර තිබීම ඉතා වැදගත් ය. එහෙත් එම ව්‍යාපෘතීන්ගේ අනාගත සාර්ථකත්වය රඳා පවතින්නේ පොදු අරමුණක් මත ජාතිය සමඟි කිරීමට අවශ්‍ය ස්ථාවර පදනමක් ඇති කිරීම මත ය. ජාතියක දේශපාලන, පරිපාලන හා නීතිමය සංස්ථිතින් එම පොදු අරමුණ මත හැඩ ගැස්විය යුතු ය.දේශපාලන හා පරිපාලන හා නීතිමය සංස්ථිතින් මත පොදු අරමුණක් හැඩ ගැස්වීම වැරැදි උපගමනයකි. අපගේ පොදු අරමුණ සොයා ගැනීමට පෙර අපට අවශ්‍ය වන්නේ ජනාධිපතිවරයෙක් සහිත ජනරජයක් ද, පාර්ලිමේන්තු ප්‍රජාතන්ත්‍රවාදයක් ද, පළාත් සභා හෝ ගම්සභා වටා හැඩගැසුණු පරිපාලන සංස්ථිතින් ද අසමින් වාද විවාද කිරීම අතිශයින්ම බොළඳ ය. ජාතියේ පොදු අරමුණ තුළින් ජනතාවගේ අපේක්ෂා හා අභිලාෂයන් ප්‍රකාශනය විය යුතු ය. එය සොයා ගත හැක්කේ ජනතාව විසින් ජනතාව සඳහා පමණි.“බලය” නමැති සංකල්පයට බෙහෙවින් ව්‍යක්ත ලෙස අර්ථ විග්‍රහය දී ඇත්තේ බර්ට්‍රන්ඩ් රසල් විද්වතා විසිනි. ඔහු බලය විග්‍රහ කරන්නේ අනුන්ට බලපාන තීරණ ගැනීමට ඇති හැකියාව වශයෙනි. මේ අනුව යමකුගේ බලය රඳා පවතින්නේ තමන්ගේ තීරණ කෙතරම් පුද්ගලයින් ප්‍රමාණයකට බලපාන්නේ ද යන්න මත ය. වැඩි පුද්ගලයින් ප්‍රමාණයකට බලපෑ හැකි තීරණ ගත හැකි වැඩි බලයක් ඇත්තේ ය. ජනාධිපතිවරුන්ට, පාර්ලිමේන්තුවලට සහ ප්‍රජා නායකයින්ට, සාමාන්‍ය ජනතාවට වඩා බලයක් ඇත්තේ එම නිසා ය.පුද්ගලයින්ට ස්වාත්ම ඵලසාධනයට හා තීරණ ගැනීමේ සංස්ථිතිවලට සහභාගි වීමට අයිතිවාසිකම් තිබේනම් ඔවුන් පාලනය කිරීම සඳහා රජය ගන්නා තීරණ තමන්ගේ ම තීරණයැයි ඔවුන්ට හැඟෙන්නේ ය. එවිට විරුද්ධ පක්ෂවල සාමාජිකයින්ට ද එසේම හැඟෙන්නේ ය. එවිට සෑම පුද්ගලයකුට ම තමන්, පොදු අරමුණකින් බැඳුණු එක ම ජාතියක, එකම ප්‍රජාවක පුරවැසියෙක් යැයි හැඟෙන්නේ ය.ත්‍රස්තවාදය සම්බන්ධ විද්‍යාත්මක පර්යේෂණවලට අනුව ත්‍රස්තවාදය, පුද්ගලයින් සමාජයෙන් කලකිරී දුරස්ථ වීමේ ඵලවිපාකයකි. “සමාජයෙන් දුරස්ථ වීමට වඩාත් ම බලපානු ලබන්නේ සමාජ ප්‍රාග්ධනය, සබඳතා ජාලයන්, සමාජ සංධානය නොහොත් එකමුතුව, ජනතාව අතර ඇති සහයෝගය යන කරුණු බෙහෙවින්ම දුර්වල වීමයි.” ත්‍රස්තවාදය සම්බන්ධ ප්‍රවීණ විශේෂඥයකු වන බ්‍රයන් ෆොෂ්ට් පෙන්වා දෙන අන්දමට සංස්කෘතික විවිධත්වයන් ගැන ඇති වැටහීම, සංස්කෘතික සම්ප්‍රදායන් හා සමාජ චාරිත්‍ර වෙත දක්වනු ලබන සංවේදීතාව, ඉවසීම හා අසහනයට අභිමුඛ වන ප්‍රතිභාෂයන් විසඳීම, යහපත් ආණ්ඩුවක් හා නීත්‍යානුකූල පාලනයක් සහ අන් අය ගැන වැටහීමක් හා ප්‍රජාව ගැන සංවේදීතාවක් ගොඩ නඟන්නා වූ කාර්ය සාධක ස්වේච්ඡා සංවිධාන ප්‍රයෝජනයට ගැනීම යන කරුණු ජන සංවාදයන්ට අනුපූරණ විය යුතු ය. මේ කරුණු පුද්ගලයන් අතරෙහි හා ප්‍රජාවන් අතර අන්‍යොන්‍ය විය යුතු ය.මහින්ද රාජපක්ෂ ජනාධිපතිතුමා “භූමියේ පය තබා ගත් ජනතාවගේ මිනිසෙක්” යැයි සැවොම කියති. එයින් අදහස් කරන්නේ එතුමා අපගේ පාරම්පරික උරුමය මනාව වටහාගත් පුද්ගලයකු බව ය. එතුමාට අපේ ගම්බද ආචාර ධර්ම හා සංස්කෘතිය ගැන වැටහීමක් සහ අවබෝධයක් ඇත. මා එතුමා හමුවූ අවස්ථාවක මට වැටහුණු කරුණක් නම් එතුමාට ශ්‍රී ලංකාවේ ගැමි ජනතාවට ආවේණික වූ තීක්ෂණ බුද්ධිය පිහිටා ඇති බව ය. එතුමා එතුමාගේ පියාණන් සේ ම මහජන සේවයට කැප වූ පුතණුවෙකි.එම නිසා අනාගතයේ ත්‍රස්තවාදය හිස එසවීම වැළැක්වීම සඳහා කිසියම් පුද්ගල කොටසක් සමාජයෙන් දුරස්ථ කිරීම, සමාජයෙන් බැහැර කිරීම වැළැක්විය යුතු ය. කිසියම් ම ජන කොටසක් සමාජ සංකලණයෙන් හා එකමුතු වූ ප්‍රජාවන් ගෙන් ඉවත් කර ඇතැයි සිතා ගෙන හැසිරීම වළක්වමින් සමාජ සන්ධානය වැඩි දියුණු කිරීම අවශ්‍ය බව එතුමා හොඳින් අවබෝධ කර ගෙන ඇත.අපගේ පාරම්පරික සම්ප්‍රදායට මූලික වූ ජාතික සමගියේ පදනම මත සමාජ ප්‍රාග්ධනය ගොඩ නඟමින් ශ්‍රී ලංකාව නැවත උද්යෝගීමත් කිරීමට මෙම පශ්චාත් යුද සමයේ එතුමාගේ රජය ඉතා මහන්සියෙන් කටයුතු කරන බව පෙනී යයි. රටේ යහපත උදෙසා මෙම උත්සාහයන් අතිශයින් සාර්ථක වේවා යි අපි ප්‍රාර්ථනා කරමු.මානව හිතවාදයේ උතුම් පරමාදර්ශ වෙත සැබවින් ම කැපවීමක් ඇති නම් අන්තර්ජාතික ප්‍රජාව හා මානව හිතවාදීන් ශ්‍රී ලංකාවේ පාරම්පරික උරුමය පෝෂණය කිරීමටත්, ජාතික අරමුණක් මත එක්සත් වූ විවිධ ප්‍රජාවන් ඒකරාශි කරමින් ජාතික ප්‍රාග්ධනය ගොඩ නැගීමටත්, ආධාර කළ යුතු ය.ශ්‍රී ලංකාවේ වැසියන්ගේ ජීවිත නගා සිටුවීම සඳහා දියත් කොට ඇති සංවර්ධන ව්‍යාපෘතිවලට ඔවුන් ආයෝජනය කළ යුතු ය. මේ එකිනෙකා වෙත දෝෂාරෝපණය කිරීමට හෝ දොස් සොයමින් දඬුවම් කිරීමට හෝ ගැලපෙන කාලයක් නොවේ. එයින් සිදුවන්නේ ශ්‍රී ලාංකික ජනතාව තවදුරටත්, භේද භින්න කරමින් ඔවුන්ගේ දුක්ඛිත භාවය දැනටත් වඩා පරිහානියට පත් කිරීම ය. අපේ සම්ප්‍රදාය ප්‍රතිවිරුද්ධ යුක්තියක් සැලසීම නොවේ. අපේ සම්ප්‍රදාය සානුකම්පික යුක්තියක් සැලසීම යි වර්තමානයේ වහා ඉටුකළ යුතු අත්‍යවශ්‍ය කාර්ය ය වන්නේ සැබෑ මෛත්‍රීය හා දයාව ද මුල් කොට සමාජ එකමුතුව ගොඩ නැඟීම ය.මේ සඳහා සැබෑ මානව හිතවාදීන් ඉදිරියට පැමිණ ඔවුන්ගේ සැබෑ ස්වරූපය පෙන්වා දෙත්වා!</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=af0911151</link>
    <topic>දස මස කුස දැරූ බව අමතක කළා දෝ දරුවා කබර කැලයට විසි කළා දෝ...</topic>
    <author>ජයමිණි අත්තනායක සේයාරූ - දුෂ්මන්ත මායාදුන්න</author>
    <content>දස මස කුස දැරූ බව අමතක කළා දෝ දරුවා කබර කැලයට විසි කළා දෝ...ජීවිතය සුන්දරයිබ්‍රහස්පතිට නිග්‍රහ කරන ‘විග්‍රහය’ඔබත් ගිය පසු කුමරුනි ඉතිරි වූ සුවඳක් නැතඉගෙන ගන්න දුටු සිහිනය බොඳ වුණාකැලෑවට දැමූබිළිඳා ගේ කතාවඒපසුගිය 04 වැනිදා ය. පිටබැද්දර පොලිසියට ලැබුණු නිර්නාමික දුරකතන ඇමතුම ගැන කා තුළත් ඇතිව තිබුණේ සැකයකි. නොසන්සුන්කමකි. ආරංචිය, පැහැදිලිව සත්‍ය එකක් දැයි දැන ගැනීමට පොලිසියට ලොකු ඕනෑකමක් ඇති විය. දුරකතනය ඔස්සේ ගලා ආවේ පිරිමියකුගේ කටහඬකි.“සර්... ඉපැදුණු ගමන් ම වගේ ළමයෙක්...”“බුළුවන කැලෑවේ දමලා ගිහිල්ලා.... මූණින් අතට හැරවිලා තාම පණ තියෙනවා..”“හරියට ම තැන කියන්න... අපි එන්නම්...”ආකාෂ් පුතු නින්දට වැටීලැබුණු තොරතුරු අනුව තොරතුරේ සත්‍යතාව හා නිවැරැදි බව සොයා ගැනීම, මුලින් ම කළ යුතු විය. කාටත් අවශ්‍ය වූයේ තොරතුරු ලබාදුන් ස්ථානය හා ඒ කැලෑ ප්‍රදේශය සොයා යාම ය.පිටබැද්දර පොලිසියේ පොලිස් පරීක්ෂක අර්ජුන කරුණාරත්න හා කොස්තාපල් වරියගේ එකම අදිටන වූයේ හැකි පමණින් එම ස්ථානය කරා යෑමට ය.ඒ යනවිටත් “සුන්දරලිංගම්” නමැති දෙමළ වතු කම්කරුවා තම හේන අසල දොළ අයිනේ ලඳු කැලෑවේ සිටි බිළිඳා එම ප්‍රදේශයේ පවුල් සෙෑඛ්‍ය නිලධාරිණිය අත මොරවක රෝහල වෙත භාර දී තිබුණි.මේ සිද්ධියේ අග මුල කුමක්ද යන්න අවබෝධ කරගැනීම පොලිසියට එතරම් පහසු කරුණක් නොවීය. පොලිසිය මේ පිළිබඳව, දස අතේ නොයෙක් තොරතුරු සොයන්නට පටන්ගත්තේ ය.මුලින් ම ඔවුන් කළේ සුන්දරලිංගම් නමැති දෙමළ පුද්ගලයාගෙන් කට උත්තර ලබා ගැනීමය.“සර්... මම, බොහොම අහිංසක කෙනෙක්. අනේ සර් මං ගැන අවිශ්වාස කරන්ඩ එපා. මං වතු කම්කරුවෙක් විදිහටයි වැඩ කරන්නේ. මේකට මං කොහෙත්ම සම්බන්ධ නෑ.මං හැමදාම උදේට මගේ ගේ ළඟ තියෙන හේනට යනවා. අදත් ඒ වගේ ගියා.“ඉතින් මොකක්ද දැක්කේ කියනවා?” ඔහු බියෙන් අසරණව පිළිතුරු දෙන්නට විය.අපේ හේන ළඟම තියෙනවා දොළ පාරක්. දොළ පාරට උඩින් තියෙනවා පස් කණ්ඩියක්. එතැනට ආපුවාම මට මොකක්දෝ අමුතු හීන් කෙඳිරිළි හඬක් ඇහුණා. මම ඒ සද්දේ එන්නේ කොයි පැත්තෙන් ද කියලා විමසිලිමත් වුණා.”එක පාරටම මම දැක්කේ දොළ අයිනේ ළඟ. ඉව අල්ල අල්ලා හිටිය බල්ලෝ දෙන්නෙක් මම උන් දිහා හොඳට බැලුවා. උන් මොකක්දෝ දෙයකට ඉව අල්ල අල්ල ඉන්නවා. මං කිට්ටු කරලා බැලුවා. එතකොට දැක්ක දෙයින් මම වික්ෂිප්ත වුණා.”දෙවියනේ තනිවැල්ලේ මුණින් අතට නිදා ඉන්න, පුංචි දරුවෙක්. මම අන්දුන් කුන්දුන් වුණා. මට ඒ වෙලාවේ කෑගැසුණා. හිතාගන්න බැරි වුණා. මොකක්ද මේ වුණේ කියලා. ඒ ගමන් ම තමා අපේ කට්ටියට කියලා ‘මිඩ් වයිෆ්’ නෝනාව හනිකට එක් කරගෙන ඇවිත් ළමයාව පෙන්නුවේ.සිදුවූ දේ ඔහු නොවළහා කීවේය. ඔහුගේ කතාව පොලිසියට අවශ්‍ය තවත් සූක්ෂ්ම තොරතුරු සොයා ගැනීමට ඉවහල් විය. ඒ අනුව පොලිසිය කළේ මේ දරුවාගේ මව නිසැකවම කවුරුන් දැයි සොයා ගැනීමයි. එම ප්‍රදේශය තුළ ජීවත්වූ ගැබිණි මවුවරුන් පිළිබඳව තොරතුරු රැසක් පවුල් සෞඛ්‍ය නිලධාරිනිය විසින් පොලිසියට නොවලහා දැනුම් දී තිබිණි.විමලා අපිට කටඋත්තරයක් ගන්න ඕනෑ. අපිට කියන්න මේ ප්‍රදේශයේ ගැබිණි මවුවරුන් පිළිබඳව තොරතුරු...? හරියට ම නාම ලේඛනය ඕනෑ. ඒක සකස් කරගන්න.රෝහල් කාර්යය මණ්ඩලයේ සෙනෙහස ලබමින්“ඔව් මට මතකයි සර්, හොඳට මම හැමදාම ඒ අය ගැන විමසිල්ලෙන්නේ ඉන්නේ. මේ තමා ඒ නාම ලේඛනය. මේ අය හැමෝම වෛද්‍ය සායනයට ඉදිරිපත් කරවනවා මම.”එකෙනෙහිම පුෂ්ටිමත් පෙනුමින් යුතු දෙමළ කාන්තාවක් පිළිබඳ මතකය ඇගේ සිතට ක්ෂණයකින් නැඟී ආවේ ය. ඇය 23 හැවිරිදි මවක් දැනට ඇය දරුවන් තිදෙනකුගේ මවක වී සිටින බවත් ’හුළංදාවත්ත’ තේ දළු නෙලන්නියක ලෙස ජීවිකාව ගෙනයන බවත් ඈ දැන සිටි තොරතුරු සියල්ල පොලිසියට පැවසුවාය.28 හැවිරිදි රත්නවේලු රසිකලා නම්වූ මේ ද්‍රවිඩ කාන්තාව ජීවත් වූයේ මාතර හුළංදාවත්ත කෝවිල අසල පිහිටි නො.10 ලැයින් කාමරයේය. දරු තිදෙනාත් සමඟ ජීවත් වූ ඇගේ තනි නොතනියට නිවසේ රැඳී සිටියේ ඇගේ මව පමණි.’අනේ පුතේ, උඹ එන්න එන්නම මහත්වෙනවා. මොකක් හරි ලෙඩක්ද? මෙන්න මේ මිඩ්වයිෆ් නෝනටවත් කියලා බලපන්”පළාතේ පවුල් සෞඛ්‍ය නිලධාරිනිය පැමිණි මොහොතක රත්නවේලු දෙස බලමින් ඇගේ මව විමසිලිමත් වූවාය.’අම්මේ මගේ බඩේ ගෙඩියක්. කරදර කරන්න එපා. මේක මාස් ශුද්ධියත් එක්ක එන සාමාන්‍ය දෙයක්’ අම්මාගේ ඇවටිල්ල මඟ හරිමින් රත්නවේලු පැවසුවද සෞඛ්‍ය නිලධාරිනියගේ සිතෙහි ඒ වන විටත් කිසියම් සැකයක ඡායා මාත්‍රයක් නැඟී ආවද, එය අසීරු ගැටලුවක් ලෙස ‘වේලු’ නොසිතන බැවින් ඇයද නිහඬ විය.නිලධාරිනිය පැවසූ මේ තොරතුර පොලිසියට ප්‍රශ්නයක් විය. පොලිසිය රත්නවේලු සොයා ඇගේ නිවහන වෙත ගියේය.දිනය නොවැම්බර් 04 වැනිදා උදේ හරියටම රාත්‍රී 9.00 පසුවී තිබිණි. නිවෙස තුළ වේලු හැරෙන්නට කිසිවකු රැඳී සිටියේ නැත. ඇගේ මවද තේ වත්තේ වැඩට ගොස් සිටියාය.පොලිසිය ඇගෙන් ඒ සම්බන්ධව ප්‍රශ්න කළේ කිසියම් හෝඩුවාවක් දැනගන්නටය.තමාගේ් නම...රත්නවේලු රසිකලා..මහත්තයා කෝ?එයා නැතිවෙලා, දැන් අවුරුදු 10ක් වෙනවා.කෝ දරුවෝ?දරුවෝ තුන්දෙනයි. ඉස්කෝලේ ගිහින් දෙන්නෙක්. අනෙක් කෙනා පල්ලෙහා.. අම්මා මාත් එක්ක ඉන්නවා. එයා වත්තේ වැඩට ගියා.පොලිසියේ සිටි කාගේත් දෙනෙත් නිවස අහුමුළු සිසාරා දිවගියේය. නිලධාරීන් ඊළඟට කළේ එහි බඩුමුට්ටු අතුරා තිබූ තැන් පරීක්ෂා කිරීමය..රෙදි කෑලි කීපයක් ඔතා වසන ලද කුඩා බාල්දියක් වැනි දෙයක් සොයා ගැනීමට ඔවුන්ට හැකිවිය. ඒ තුළින් එන නිලමැස්සන් සිටි බැවින් කුමක් හෝ දෙයක් මෙහි බහා ඇතැයි යන සැකය මත රෙදි කැබලි එකින් එක පිටතට ගැනුණි.දෙවියනේ ලේ වලින් නැහැවුණු රෙදි කෑළි ගොඩක්...මොරවක දිසා රෝහලනිලධාරීහු මුහුණට මුහුණ බලාගත්හ. ඉන් පසුවගේ අස්සක් මුල්ලක් නෑරම පරීක්ෂා කෙරිණි. ගෙයි පිටුපසට ගියවිට ලේ වැකුණු වලක් ද දැකගත හැකිවිය.පොලිස් නිලධාරීන්ගේ නෙත් ඊළඟට දිව ගියේ වේලු දෙසටය.ඇත්ත කියනවා. මොකක්ද වුණේ? ඇයි මේ ලේ?එසේ අසමින් සිටි එක් නිලධාරියකු ඇගේ වම් කකුලේ තැවරුණු රුධිරය දැකගත හැකිවිය.”මට බඩේ අමාරුවක් තියෙනවා. ඒක නිසා මට නිතරම ලේ යනවා.ඒකද? වෙන දෙයක්ද?නෑ.. මාත්තියා..ඇත්ත කියනවා.. නැත්නම්...?පොලිස් නිලධාරීහු වේළුට ඇත්ත කියන ලෙස බලකළහ. එහෙත්, ඇගෙන් ඒ පිළිබඳව කිසිදු තොරතුරක් දැනගත නොහැකි විය.මේ සිද්ධියට ග්‍රාම නිලධාරි හිග්ගොඩගේ ආරියවංශ හා පවුල් සෞඛ්‍ය නිලධාරිනී විමලා විතානච්චි පරීක්ෂණවලට උපරිම දායකත්වය ලබාදුන්හ. සිද්ධිය පිළිබඳව අපරාධ විමර්ශන අංශයේ ස්ථානාධිපතිවරයා ද දැනුවත් කෙරිණි.පොලිස් අධිකාරි අර්ජුන විජේවර්ධන මොරවක දිසා විනිසුරු මහේස්ත්‍රාත් උදේෂ් රණතුංග හා මොරවක රජයේ වෛද්‍ය නිලධාරි ඩී.ඩබ්.කලුගල මහත්වරු මේ සිද්ධිය පිළිබඳව වැඩි දුර පරීක්ෂණ සිදුකළහ.ඉන් අනතුරුව වේලු රැගෙන ගියේ මොරවක රෝහල බාරව සිටි කුඩා බිළිඳු දරුවා වෙතය.”මේ දරුවා උඹේ නේද?””නෑ මහත්තයෝ නෑ.. කොහොමද මගේ දරුවෙක් කියලා කියන්නේ?”එසේ පැවැසුවද ඒ වනවිටත් ඇගේ මුහුණ පුරා ලියැවී තිබුණේ කිසිවකුටත් කියාගත නොහැකි දුක්බර කතාවකි. දෙකොපුලෙන් ගලාගිය කඳුළු අතරින් ඇය කළේ මුණිවත රැකීම පමණි.එහෙත් වෛද්‍ය පරීක්ෂණයකට භාජනය කිරීමෙන් අනතුරුව දැගැනීමට හැකිවූයේ ඇයට එදින පාන්දර යාමයේ දරු ප්‍රසූතියක් නිශ්චිත වශයෙන් ම සිදුව ඇති බවය.කාටත් හොරා දරුවකු ප්‍රසූත කොට ඇය සිතක් පපුවක් නැතිව එම දරුවා පාන්දර යාමයේම කැළයට විසිකර දමා තිබුණි. තවදුරටත් එය සැඟවිය හැකි රහසක් වූයේ නැත.තම සැමියා මීට වසර 10 කට පෙර මිය ගිය බවත් මේ දරුවා පිළිසිඳ ගැනීම “රහසක්” ලෙස ඇය තබා ගත් බවත් අනතුරුව කළ පරීක්ෂණ වලින් හෙළිවී තිබේ. එහෙත් ඇය දරුවා තම භාරයේ තබා ගැනීමට කිසිදු කැමැත්තක් නැත. නැතිබැරිකම නිසා තවත් දරුවකු හදන්නට නොහැකි යැයි ඇය සිතුවා විය හැක.එහෙත් දස මසක් කුසේ හොවා තම ලෙයින් මසින් සැදු දරුවකු මෙසේ අයාලේ විසිකර දැමිය හැකි ද?මේ කාන්තාව මේ වන විට මොරවක මහේස්ත්‍රාත් හා අතිරේක දිසා විනිසුරු උදේශ් රණතුංග මහතා වෙත ඉදිරිපත් කිරීමෙන් පසුව ලබන 15 තෙක්, රක්ෂිත බන්ධනාගාර ගත කොට ඇත.මේ සිද්ධිය පිළිබඳව අදහස් දැක්වූ මොරවක දිස්ත්‍රික් වෛද්‍ය නිලධාරී ඩී. ඩබ්ලිව්. කළුතොට මහතා තවදුරටත් මෙසේ කියා සිටියේය.“මේ සිද්ධිය බොහොම අනුවේදනීයයි. හරිම කනගාටුදායකයි. දරුවා ජීවත් වෙලා සිටීමත් පුදුමයක්. මොකද මේ ප්‍රදේශයට මේ දවස්වල තදින්ම වර්ෂාව නිසා.”උදේ පාන්දර 4 ට විතර තමා මේ දරුවා බිහිවූ පසු ගිහින් මේ කාන්තාව ඇළ අයිනේ ලඳු කැලෑවට දාලා තියෙන්නේ. ඒ හරියේ හරියට කබරුන්, සර්පයන් ඉන්නවා.බේරුණු එක තමා ලොකුම පුදුමේ. උදේ අපේ රෝහලට අරගෙන එනකොට කූඩැල්ලන් හා කෘමි සතුන් දෂ්ට කරලා තිබුණා.ආහාර නොලැබීම හේතුවෙන් දරුවා විජලනය වෙලා.මගේ පෞද්ගලික වියදමින් දරුවාට අවශ්‍ය කිරිපිටි ආදිය ලබා දුන්නා.අපේ රෝහල් කාර්ය මණ්ඩලය මේ දරුවා හොඳින් රැක බලා ගන්නවා. මෙහි සිටින කිරි මවුවරුන් මේ දරුවාට ‘මවුකිරි පවා ලබා දුන්නා. අපි හැමදෙනාම මේ දරුවා ඉතාම ආදරයෙන් රැක බලා ගන්නවා. අපි එයාට නම දැම්මේ ‘ආකාශ්’ කියලා. බිහි කරපු අම්මට කැක්කුමක්, ආදරයක්, නැති වුණාට දැන් මේ දරුවාට අම්මලා තාත්තලා බොහෝ දෙනකුගේ ආදරය රැකවරණය ලැබෙනවා.ඇත්තටම නිත්‍යානුකූලව ලැබුණත්, නොලැබුණත් දරුවන්ගේ ජීවිත මේ විදිහට නැති කරන්න එපා. තමන්ට හදාගන්න බැරිනම්, දරුවන් හදාගන්න මවුවරුන් පියවරුන් කොතරම් බලා ඉන්නවද?දරුවන් නැති අම්මලා මේ වගේ දරුවෝ ඇති දැඩි කරන්න කොයි තරම් නෙත් අයාගෙන බලා ඉන්නවද?මට කියන්න තියෙන්නේ මේ අම්මාට මේ දරුවා අවුරුදු දෙක තුනක් යනකම්වත් හදාගන්න තිබුණු බවයි. ඇත්තටම හැම දරුවකුටම මවු සෙනෙහස අත්‍යවශ්‍යයි.ලංකාවේ කෙතරම් ළමා නිවාස තියෙනව ද? මොනව හරි ක්‍රමයකට මේ දරුවන් හදාගන්න.” මට හිතා ගන්න බෑ මිනිස්සු මේ තරම් දරුණු ඇයි කියලා.දරුවන් අපේ රටේ අනාගතයයි. ඒ දරුවන්ගේ අනාගතයට මල්වැසි වස්සන්නට, ඒ වැලි කතරට දිය බිඳක් හෙළන්නට මෙන් බලා හුන් දහසකුත් දෙමවුපියන් අතර, මේ පුවත “උඩුගම් බලා පිහිනීමක්” වැනි ය.දරුවකුට මවුපිය සෙනෙහස , ගුණ ධර්ම, ආකල්ප, වර්ධනය කොට, මේ රටේ යහපත් ගුණගරුක සමාජයක් බිහි කිරීමට නිතැතින්ම ඉවහල් වේ. යහපත් සමාජයක් යහපත් රටක් ගොඩ නඟන්නට, මූලික අත්තිවාරම මවුපිය දරු සබඳතාවයයි.ආදරයේ සෙනෙහසේ උල්පත අම්මාය. ඒ ආදරය උගන්වනුයේ අම්මාය. මිනිසා තුළ ඇති උදාර සුන්දර සැම දේ බිහිවනුයේ මවගේ කිරිවලිනි. වෙනස් වන ලෝකයේ නොවෙනස් වන එකම දෙය මවු සෙනෙහස නොවේ ද?විශේෂ ස්තුතිය පිටබැද්දර පොලිස් ස්ථානාධිපති අර්ජුන කරුණාරත්න සහ මොරවක දිසා රෝහලේ වෛද්‍ය ඩබ්ලිව්. ඩී. කලුගල යන මහත්වරුන්ට.ජයමිණි අත්තනායක සේයාරූ - දුෂ්මන්ත මායාදුන්න</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=af0911152</link>
    <topic>ජීවිතය සුන්දරයි</topic>
    <author/>
    <content>දස මස කුස දැරූ බව අමතක කළා දෝ දරුවා කබර කැලයට විසි කළා දෝ...ජීවිතය සුන්දරයිබ්‍රහස්පතිට නිග්‍රහ කරන ‘විග්‍රහය’ඔබත් ගිය පසු කුමරුනි ඉතිරි වූ සුවඳක් නැතඉගෙන ගන්න දුටු සිහිනය බොඳ වුණාඉන්ද්‍රජිත් කියන්නේ මගේ කිට්ටු නෑයෙක් වුණත් අප අතර ඇත්තේ නෑකමට වඩා ලොකු මිත්‍රත්වයක්. ඔහු සේවය කරන්නේ කොළඹ නගර සභාවේ. කලකට පෙරදි ඔහු හමුවන සෑම අවස්ථාවකදීම කතා කළේ නගර සභාවේ සිදුවන දූෂණ, හොරකම් සහ නාස්තිය ගැනයි. ඒ කතා එපා වුණ විට මම කියන්නේ“මචං නගර සභාවේ කුණු අයින් කරන්න කාටවත් බැහැ” අපි පොඩි කාලෙ ඉඳලම නගර සභාව කියන්නෙ කුණුගොඩක්. ඒකෙ සිදුවෙන දූෂණ හොරකම් ගැන මුළු රටම දන්නවා.”ඒත් මාස කීපයක සිට ඔහු වෙනස් වුණා. පරිසරය ගැනත් රසායනික පොහොර අපේ රටට ගෙන දෙන විනාශය ගැනත් අපේ ගොවීන් මේ ගැන දැනුම්වත් කළ යුතු බවත් ඔහු එක දිගට කතා කරන්න පටන් ගත්තා.නගර සභාවේ හොරකම් ගැන කතා කරද්දී එය පරණ කතාවක් නිසා මට එපා වුණත් ඔහුගේ අලුත් මාතෘකාව ගැන මම අසාගෙන හිටියෙ මහත් ආසාවකින්. ඔහු දැන් කොහේ ගියත් යන්නේ එළවලු බීජ පුරවාගත් මල්ලක් ද රැගෙනයි.“මේක මම සල්ලි හොයන්න කරන වැඩක් නෙවෙයි සුනිල් අයියෙ. මේ බීජ ගන්න හැම කෙනෙක් එක්කම මම හුඟක් වෙලා කතා කරනවා. අපේකම කියා දෙනවා. පරිසරය ආරක්ෂා කළ යුතු බවත් රසායනික පොහොරවලින් සිදුවන විනාශය ගැනත් කියා දෙනවා. හුඟක් ගොවියො බලන්නෙ ඉක්මන් ලාභය ගැනයි දීර්ඝ කාලීන විනාශය ගැන හිතන්නෙ නැහැ.”මම ඔහුට රැසල් කාසන් ලියූ සයිලන්ට් ස්ප්‍රින්ග් (නිහඬ වසන්තය) ගැනත් ඇල්වින් මොහේලර් ලියූ අනාගත භයංකරත්වය (ෆියුචර් ෂෝක්) ගැනත් කියා දුන්නා. ටිකින් ටික පරිසරය විනාශ වෙලා ගහකොළ පමණක් නොවේ කුරුල්ලන් ලේන්නු වගේ සතුන් විනාශ වෙලා අන්තිමේදී මිනිසා ගොදුරු කරගන්න උත්සාහ ගන්නා අයුරු ඒ පොත්වල හොඳින් පැහැදිලි කර තිබෙනවා.දිනක් ඔහු මා හමුවෙන්න ආවේ වෙනදා මෙන් හිනාවෙමින් නෙවෙයි.“මොකද බං වුණේ”“ගොවියො දහදොළොස් දෙනෙක් එකතු කරගෙන පොඩි සාකච්ඡාවක් කරන්න හැදුවා. ඒත් ඇවිත් හිටියෙ හය දෙනයි. අපි කියන දේ මේ මෝඩයො තේරුම් ගන්නෙ නැහැ.”“ඒක ගණන් ගන්න එපා මචං. නිකරගුවාවේ ඩැනියල් මරිටේගා සැන්ඩ්නිස්ටා ගරිල්ලා කණ්ඩායම හදන්න සූදානම් වෙන කාලයේ පුංචි රැස්වීම් තිබ්බා. දිනක් ඔහුගෙ නායකයෙක් ඇවිත් සාකච්ඡාවට ආවෙ මිනිස්සු නවදෙනයි කියල දැනුම් දුන්නා. මරිටේගා මෙන්න මෙහෙම කිව්වා.“තුන් දෙනා හොඳයි. දෙන්නෙක් නම් වඩා හොඳයි. එක්කෙනෙක් නම් ඉතාම හොඳයි. යමක් තේරුම් ගන්න එක ම එක බුද්ධිමතා තේරුම් නොගන්න සීයකට වඩා වටිනවා.මම කී දෙය ඉන්ද්‍රජිත් තේරුම් ගත් බව මට තේරුම් ගියේ ඔහුගේ හිනාවෙන්.“මේකනේ සුනිල් අයියෙ ප්‍රශ්නය. රසායනික පොහොර හඳුන්වාදෙන බහුජාතික සමාගම් අපේ රටේ ප්‍රසිද්ධ පුද්ගලයන් අල්ලාගෙන කෝටි ගණන් වියදම් කරල ටී.වී. එකේ දැන්වීම් දානවා. ප්‍රචාරක වැඩ කරනවා. අපේ මිනිස්සුත් ඒවාට අහු වෙනවා.“ඒකට කමක් නැහැ. උඹල පොඩියට පටන් ගනිල්ලා. හැබැයි වැඩේ ලොකු වෙනකොට උන් සේනක බිබිලේට කරපු දේත් හිතේ තියා ගනින්.”පසුගිය සතියේ දිනක ඔහු සණස සමඟ එකතුවෙලා ලොකු වැඩක් කළා. ගමේ ගොවීන්ට ලොකු සාකච්ඡාවක්. එහිදී මට හමුවූ ඉතාම බුද්ධිමත් මිනිසා කවදාවත් අමතක වෙන්නේ නැහැ. ඔහු කථිකාචාර්ය තිලක් කන්දෙගම.පැය දෙක හමාරක් එක හුස්මට කතා කරද්දී පැමිණ සිටි අය අසාගෙන හිටියේ දෑස් අයාගෙන. මහත් උනන්දුවකින්. මාත් උපන්නේ මේ පින්බර භූමියේ නේදැයි මට යළිත් සිහිපත් වුණා. මේ මිනිසා ගේ දැනුමෙන් මොන තරම් ප්‍රයෝජනයක් අපේ රටට ලබාගත හැකි දැයි මම බොහෝ වෙලාවක් කල්පනා කළා. ඇත්තම කියනවා නම් අපේ රට ගැන, අපේ අතීතය ගැන, පරිසරයේ වටිනාකම ගැන එබඳු දේශනයක් මම මින් පෙර අසා නැහැ. ඔහු සැබෑ දේශප්‍රේමියෙක්.“ඔබතුමාගෙ කතාව හරිම වටිනවා. හරිම ලස්සනයි. අධිරාජ්‍යවාදීන් අපේ රටට කළ සහ කරමින් සිටින විනාශය ගැන තව ටිකක් විස්තර කළා නම් වඩාත් හොඳයි කියල මට හිතෙනවා.”දේශනය අවසන් වූ පසු ඔහුගේ දෑත් අල්ලා ගෙන මම කිව්වා.“මේකයි මාධව ප්‍රශ්නය. අද අපේ රටේ උපන් බිමට ආදරය කරන අය අඩුයි. රටට ආදරේ අය වැඩි නම් බහුජාතික සමාගම් එක්ක හැප්පෙන්න අපිට පුළුවන් වෙනවා.”“මම හිතන්නෙ මෙහෙමයි. දේශප්‍රේමය, දේශානුරාගය අපේ මිනිස්සු ළඟ තිබුණා. ඒව අපෙන් උදුරාගත්ත. ඒත් අපි එකතු වුණොත් මේ රටේ ජනතාවට ඒව ආපහු ලබාදෙන්න පුළුවන්. අපි එකතු වෙලා වැඩ කරමු.”ඉන්ද්‍රජිත් අපි ළඟට ආවා.“වැඩේ නියමයි මල්ලි. මවුබිම වෙනුවෙන් කරන ඕනෑම දේකට මාත් ඉන්නවා.”</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=af0911153</link>
    <topic>බ්‍රහස්පතිට නිග්‍රහ කරන ‘විග්‍රහය’</topic>
    <author>ඇස්. පියසේන</author>
    <content>දස මස කුස දැරූ බව අමතක කළා දෝ දරුවා කබර කැලයට විසි කළා දෝ...ජීවිතය සුන්දරයිබ්‍රහස්පතිට නිග්‍රහ කරන ‘විග්‍රහය’ඔබත් ගිය පසු කුමරුනි ඉතිරි වූ සුවඳක් නැතඉගෙන ගන්න දුටු සිහිනය බොඳ වුණාඑතෙර සිටියත් මෙතෙර සිටියත් මම දිනපතාත් සතිපතාත් පුවත්පත් නොවරදවා ම කියවන්නෙමි.ගුරුදා යනුවෙන් හැඳින්වෙන්නේ නුවණට අධිපති බ්‍රහස්පතිගේ දිනයයි. එහෙත් බ්‍රහස්පතිගේ දිනයේ කරන විග්‍රහය ‘නිග්‍රහයක්’ බවට පත් වන්නේ එය දේශපාලන පුවත්පතක නොව ජාතික පුවත්පතක පළවන නිසා ය.පසුගිය බ්‍රහස්පතින්දා පළ වූ විග්‍රහයක් කියවූ මට සිහිපත් වූයේ බොරු මවා පෑමේ දක්ෂතාව හෝ අදක්ෂතාව හෝ මේ ලියුම්කරුට හොඳින් ආරූඪ වී ඇති බව ය.ලංකාවේ කුමන්ත්‍රණයන් ගැන විග්‍රහයට ඇතුළත් තොරතුරු පිළිබඳ ව මට නම් තොරතුරු ලැබී නැත. ඒවා ඇත්ත ද, බොරු ද යන්න සොයා බැලීම පාඨකයන් සතු යුතුකමකි.එහෙත් මේ ලිපියේ 1971 ඉන්දියාවේ (බංගලාදේශ) යුද්ධයේදී සිදු වූ බවට ඔහු කරන විග්‍රහය සම්පූර්ණ මිථ්‍යාවෙන් පිරි නිග්‍රහයක් බව මා පවසන්නේ ඒ කාලයේ දී මා ඉන්දියාවේ ජනමාධ්‍ය සේවයේ යෙදී සිටි කෙනකු නිසා ය.“නැඟෙනහිර පකිස්ථාන යුද්ධය ජයගෙන හදිසි මහ මැතිවරණයකට සූදානමින් සිටි ඉන්දිරා ගාන්ධිට රහස් ඔත්තු සේවා කනට කර කීවේ පකිස්ථාන යුද්ධයේ වීරයා සෑම්, හමුදා කුමන්ත්‍රණයකින් බලය අල්ලන්න යන බව ය”ඉන්දියාවේ මහා මැතිවරණය පවත්වන ලද්දේ 1971 මාර්තු මාසයේ ය. බංගලාදේශ නිදහස් සටන නැඟෙනහිර පකිස්ථානයේ කරළියට ආවේ 1971 අපේ‍්‍රල් මාසයේ ය. සෑම් මානික්ෂෝ පාර්සි ආගමිකයෙකි. අගමැති ඉන්දිරා ගාන්ධිගේ සැමියා වූ ෆෙරෝස් ද එම ආගමට සම්බන්ධ වූවෙකි. අනාගමික ඉන්දියාවේ ඒවා ප්‍රශ්න නොවේ.සෑම් මානික් ෂෝ කුමන්ත්‍රණයක් දියත් කරන්නට ගියේ යැයි කියන කතාවක් මා සේවය කළ සමස්ත ඉන්දීය ගුවන්විදුලි සේවයේ මන්දිර දෙකේ ම ‘කසු කුසුවක්’ වත් අසන්නට ලැබුණේ නැත. මානික් ෂෝ හමුදාවේ අණ දෙන ප්‍රධානියා වූවත් නැඟෙනහිර පකිස්තාන යුද්ධය අවසානය දක්වා මෙහෙයවූයේ ෂික් භක්තික ජනරාල් ‘සිං’ ය. පකිස්තානු භටයන් අනූ දාහක් ඔවුන්ගේ අණ දෙන නිලධාරී ජනරාල් නියාස් සමඟ 1971 දෙසැම්බරයේ දී යටත් වූයේ ජනරාල් සිංට ය.මේවා සම්පූර්ණ අසත්‍යයන් බව පැහැදිලි වූයේ මෑතක දී මේ විග්‍රහයෙන් රනිල් වික්‍රමසිංහ මහතාගේ කැඩී - බිඳී ගොස් ඇති ප්‍රතිරූපයට ‘ඔක්සිජන්’ දීමේ දුර්වල ප්‍රයත්නයක් බව නිසැක නිසා ය.කුමන්ත්‍රණ ගැන විග්‍රහ කිරීමට පෙර පසුගිය අවුරුදු කිහිපයේදී මේ ‘විග්‍රහයේ’ පළවූ “ගල් පැළෙන බොරු” වලින් කිහිපයක් ගෙන හැර පෑම උචිත යැයි සිතමි.1945 ඩී. ඇම්. රාජපක්ෂ මැතිඳුන්ගේ හදිසි අභාවයෙන් පසු ඇතිවූ සිද්ධීන් ‘විග්‍රහය’ නිග්‍රහ කළේ සැකැවින් මෙසේ ය.“ඩී. ඇස්. සේනානායක මහතා බණ්ඩාරනායක මහතා කැඳවා, මට හම්බන්තොටට ඉදිරිපත් කරන්න රාජපක්ෂ කෙනෙක් හොයා දෙන ලෙස කීවේය. බණ්ඩාරනායක මහතා වීරකැටියට ගොස් ඩී. ඒ. රාජපක්ෂ මහතා හමුවීය.“බණ්ඩාරනායක මහතා යන විට රාජපක්ෂ මහතා සිටියේ කුඹුරේ ය. හම්බන්තොට අතුරු මැතිවරණයට ඔබ ඉදිරිපත් වන්නට ඕනෑයි බණ්ඩාරනායක මහතා කී විට රාජපක්ෂ මහතා කීවේ ඡන්ද කරන්න මට සල්ලි නෑ කියා ය. ඒක මම බලාගන්නම් යැයි බණ්ඩාරනායක මහතා කීවේ ය.”මේ විග්‍රහය ඉතිහාසය විකෘති කරන නොම්මර එකේ ‘අතේ රෝලකි.’1945 දී බණ්ඩාරනායකලා සහ සේනානායකලා සිටියේ කඳවුරු දෙකක ය. 1945 අග දී පැවැති බළංගොඩ අතුරු මැතිවරණයේ දී සේනානායක කඳවුර ආධාර කළේ ඒ. එෆ්. මුලමුරේ මහතාට ය. යාබද ආසනයේ මන්ත්‍රී ඩී. එම්. රාජපක්ෂ මහතා ආධාර කළේ බණ්ඩාරනායක මහතාගේ මාමණ්ඩිය වූ (සිරිමාවෝ බණ්ඩාරනායක මැතිනියගේ පියා) බාන්ස් රත්වත්තේ මහතාට ය. මේ කඳවුරු දෙක එකට එක්වූයේ හම්බන්තොට අතුරු මැතිවරණයෙන් අවු. 1 1/2 කට පසු එජාපය පිහිටුවන අවස්ථාවේ ය.ඇත්ත කතාව කුමක් ද?අතුරු මැතිවරණයෙන් ඩී. ඒ. රාජපක්ෂ මහතා පැරදවීම ඉතා දුෂ්කර නිසා අපේක්ෂකයකු සොයමින් ගියේ සභානායක ඩී. එස්. සේනානායක මහතා ය. ඔහු තංගල්ලේ නීතිඥ ඩී. පී. අතපත්තු මහතාට ඇරියුම් කළේ ය. එහෙත් අතපත්තු මහතා යථා තත්ත්වය දන්නා නිසා එය ප්‍රතික්ෂේප කළේය.වෙන මොනවා නැතත් රාජපක්ෂලාට ගිරුවාමාගම්පත්තුවල ඡන්දයක් දිනන්නට අවශ්‍ය වත්කම ඕනෑවටත් වඩා තිබිණි. ඒ වත්කම වූ කලී ‘ජනතා බැංකුවයි.’ කෙසේ වුවද ඩී. ඒ. රාජපක්ෂ මහතාට මුදල් අවශ්‍ය නොවී ය. මක් නිසාද යත් ඔහු නිතරගයෙන් පත් වූ නිසා ය. එදා තරගයක් තිබුණත් මැදමුලනෙන් එළියට නොබැස ඔහු තරගය ජය ගනු නිසැක ය.මේ සිද්ධියට අදාළ තවත් සත්‍ය සිද්ධියක් මෙහි සඳහන් කළ යුතු ය.එක්සත් ජාතික පක්ෂය පිහිටුවීමෙන් පසු 1947 මහා මැතිවරණයේදී ඩී. එස්. සේනානායක මහතා කියා සිටියේ බෙලිඅත්ත ආසනයට ඩී. පී. අතපත්තු මහතා පක්ෂයෙන් ඉදිරිපත් කළ යුතු බවය. බණ්ඩාරනායක මහතා මීට විරුද්ධ වෙමින් කියා සිටියේ හම්බන්තොට මන්ත්‍රී ඩී. ඒ. රාජපක්ෂ මහතා බෙලිඅත්තට ඉදිරිපත් කළ යුතු බව ය.මේ වන විට ඩී. එම්. රාජපක්ෂ මහතාගේ පුත් ලක්ෂ්මන් රාජපක්ෂ මහතා වාමාංශික කඳවුරෙන් හම්බන්තොට අසුනට තරග කරන බව ප්‍රකාශ කර තිබිණි.“රාජපක්ෂ හා බෙලිඅත්ත ප්‍රශ්නය උඩ සේනානායක - බණ්ඩාරනායක අතර ඇති අර්බුදය විසඳුණේ බෙලිඅත්ත විවෘත ආසනයක් කොට පක්ෂයෙන් අපේක්ෂකයන් දෙදෙනෙකු ඉදිරිපත් කිරීමෙනි.ඩී. ඒ. රාජපක්ෂ මහතා ඩී. පී. අතපත්තු මහතා පරදවා පහසුවෙන් ජය ගත්තා පමණක් නොව 1952 හා 1956 ශ්‍රීලනිප අපේක්ෂකයකු වශයෙන් ද ඒ අසුන පහසුවෙන් ජය ගත්තේ ය. මේ ආරවුල නිසා මැතිවරණ කොට්ඨාස 20 ක් පමණ එජාපයේ විවෘත ආසන විය. වැලිගම, උඩුගම, ගලහ, ආදිය මෙයින් සමහරකි.‘විග්‍රහේ’ එන තවත් අතේ රෝලක් සඳහන් කිරීම වටී.“47 මහා මැතිවරණය අවසන් වූ විට එජාපයෙන් තේරී පත්වූ මන්ත්‍රීවරු වැඩි දෙනා සිංහල මහා සභාවට අයත් අය වූහ. කුරුණෑගල මන්ත්‍රී ශ්‍රී නිශ්ශංක මහතා බණ්ඩාරනායක මහතා හමු වී අගමැති පදවිය බාරගන්නා ලෙස ඔහුට කීවේය. බණ්ඩාරනායක මහතා මේ ඉල්ලීම ප්‍රතික්ෂේප කළේය. ‘බණ්ඩා, උඹ හරි මෝඩයෙක්’ කියමින් නිශ්ශංක මහතා පිට ව ගියේ ය.”නිශ්ශංක මහතා සිංහල මහා සභාවේ හෝ එජාපයේ හෝ මන්ත්‍රීවරයෙක් නොවේ. ඔහු ස්වාධීනව එජාපයට විරුද්ධව තරග කළ මන්ත්‍රීවරයෙකි. ඔහුට කුරුණෑගල මහ ගෙදරක් ද නැත. ඇත්තේ තිරගම වත්ත පමණකි. විග්‍රහ කාරයා පටලවා ගත්තේ නිශ්ශංක මහතාට අයිති වැල්ලවත්තේ ‘යමුනා’ නිවෙසේ පැවැති එජාප විරෝධී මන්ත්‍රීන්ගේ රැස්වීම හා සිංහල මහා සභාව ගැන ඔහුට තිබූ සොච්චම් දැනුම නිසා ය.රාජ්‍ය විරෝධී කුමන්ත්‍රණයන් ඇති බවට වැඩි විස්තර අනවශ්‍යය. ඕස්ට්‍රේලියාවේ මැල්බන් නුවරින් විකාශය වන ගුවන් විදුලි වැඩසටහනක මේ පිළිබඳ අපූරු සංවාදයක් පසුගිය ඉරිදා ඇති වීය. එහිදී එක් ආරාධිතයකු කියා සිටියේ මේ කුමන්ත්‍රණ ගැනය. ඔහු මෙසේ කීවේය.“බලමු මේ අකුරට වැඩ කිරීම ගැන.” දැන් කතාවක් තියෙනවා විදුලිය, ජලය, වරාය හා ඉතා වැදගත් ස්ථානවල මේ සෙල්ලම ළඟදීම කරන්නට යනවා කියා.මෙහි අරමුණ පැහැදිලි ය. ජනජීවිතය කඩාකප්පල් වන විට ආණ්ඩුවට තියෙන්නේ විකල්ප දෙකයි. පළමුවැන්න 1980 ජූලි මාසයේ දී ජේ. ආර්. ජයවර්ධන මහතා කළාක් මෙන් වැඩට නොපැමිණෙන සියලු දෙනා රැකියාවලින් නෙරපා දමා ඔවුන්ගේ අඹු දරුවන් සරණාගතයන් කිරීම ය.දෙවැන්න යුද හමුදාව යොදවා කම්කරුවන් වැඩට එනතුරු අවශ්‍ය සේවා පවත්වාගෙන යාම ය.පළමුවැන්න මානුෂික රජයකට කිසිසේත් කළ නොහැක්කකි. දෙවැනි විකල්පයට ගිය විට කුමන්ත්‍රණකරුවන් මහ හඬින් ජාත්‍යන්තරයට පවසන්නේ ‘ඔන්න හමුදා රජයකට’ මුල් ගල් තියෙනවා යන්න ය.උග්‍ර දක්ෂිණාංශික එජාපය හා උග්‍ර වාමාංශික ජවිපෙත් එකමුතුව මේ හඬ නඟනු ඇත.”මධ්‍යම ප්‍රතිපදාවේ වටිනාකම පෙනෙන්නේ මේ නිසා ය.ඇස්. පියසේන</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=af0911155</link>
    <topic>ඔබත් ගිය පසු කුමරුනි ඉතිරි වූ සුවඳක් නැත</topic>
    <author>නුවන් නයනජිත් කුමාර</author>
    <content>දස මස කුස දැරූ බව අමතක කළා දෝ දරුවා කබර කැලයට විසි කළා දෝ...ජීවිතය සුන්දරයිබ්‍රහස්පතිට නිග්‍රහ කරන ‘විග්‍රහය’ඔබත් ගිය පසු කුමරුනි ඉතිරි වූ සුවඳක් නැතඉගෙන ගන්න දුටු සිහිනය බොඳ වුණාකෘතහස්ත නාට්‍යවේදී හෙන්රි ජයසේනයන් නාමශේෂභාවෝපගත වූ බව ඇසූ කල එතුමා හා සබැඳුණු මගේ ආත්මීය ස්මෘතීන් මෙන්ම ස්වකීය නිර්මාණ ඇසුරෙහි මා ලත් ආස්වාදය ද එක්වන්ව සිහියට නැඟිණ. මෙරට කලාකරුවකු මිය ගිය කල්හි නානාවිධ ශ්‍රව්‍ය දෘශ්‍ය මාධ්‍ය සහෘදයන් හරහා පළමුවෙන්ම එම ශෝකජනක ආරංචිය ලැබෙන්නේ මා හට විය හැකිය. එකල්හි එම පුවත බොහෝ මාධ්‍ය මඟින් ග්‍රාහකයන්ට දැනුම් දෙනු පිණිස ඔවුන්ගේ ජීවිතය, කලාව පිළිබඳ ප්‍රමුඛ තොරතුරු මගේ නැණ පමණින් මම ලබා දෙමි. මෙය මෙරට කලාකරුවන් වෙනුවෙන් මා හට කළ හැකි වූ අප්‍රකට උපහාරයකැයි සිතේ.හෙන්රි ජයසේනයන් පළමුවෙන්ම මා හඳුනා ගත්තේ ටයිටස් තොටවත්තයන් ගේ “හඳයා” (1979) චිත්‍රපටයේ පෙරේරා මහතාගේ චරිතයෙනි. එවකට මා තුන් හැවිරිදි වියේ පසු වූ බැවින් පෝනි ධාවන තරගයේ ඔහුගේ රැඟුම් රැගත් රූ පෙළක් මුල් මතකය අනුව යාන්තම් සිහිපත් කළ හැකිය. ඉක්බිති එතුමන් ලියූ ‘කතන්දරේ හැංගිලා’ (1979) ළමා පොත කියවා මම අපූර්ව ආස්වාදයක් ලැබුවෙමි. එහි ළමා කථකයා වූයේ ඔහුගේ පුත් සුදාරකය. හෙන්රි ජයසේනයන් සමීපව ඇසුරු කිරීමට මට අවකාශ ලැබුණේ 1993 වසරේ මා උසස් පෙළ පන්තිවල ඉගෙනුම ලැබූ සමයේදීය.කලා අංශයේ සිංහල විෂය නිර්දේශයට එතුමාගේ ‘හුණුවටයේ කතාව‘ නාට්‍යය නිර්දිෂ්ට ග්‍රන්ථයක් ලෙස පැවතිණ. එහෙත් එවකට එම කෘතියට තිබූ අධි ඉල්ලුම නිසා මෙහි කිසිදු පිටපතක් සොයා ගත නොහැකි විය. අහඹු ලෙස උත්සවයකදී එතුමා හමුවූ අවස්ථාවේ මම මේ බැව් පැවසුවෙමි.”එහෙනම් වහාම අලුත් මුද්‍රණයක් එළිදක්වන්න වේවි. ඊට කලින් නයනජිත් අපේ ගෙදර එන්න.” එවකට නුගේගොඩ පිහිටි හෙන්රි ජයසේනයන්ගේ නිවසට ගිය මා හට ඔහු සතුව තිබූ ‘හුණුවටයේ කතාව‘ ග්‍රන්ථයේ එකම පිටපත දී “අලුත් මුද්‍රණය එනතුරු ඔබේ අධ්‍යාපන කටයුතු කරගෙන යන්න” යැයි පැවසුවේය. ඔහුගේ අත්සන, දිනය සමඟ  My Personal Copy”යනුවෙන් එහි සඳහන් වී තිබිණ. හෙන්රි ජයසේනයන් පිළිබඳ මගේ පෞද්ගලික සැමැරුම් මේ ලිපියෙහි අවසන් භාගයට යළිත් එක් කිරීමේ අටියෙන් ඔහුගේ යුග මෙහෙවර අරභයා මොහොතක් අපි පුනරාවලෝකනයෙහි යෙදෙමු.අනේකවිධ අධ්‍යාශයන් මුල් කොට රඟදැක්වූ ශාන්තිකර්ම ආශි‍්‍රත ජන නාට්‍ය ප්‍රභේද අල්පයක් විනා දුරාතීතයට දිව යන විධිමත් දේශීය නාට්‍ය කලාවක් අපට නොතිබිණ. දක්ෂිණ හෝ උත්තර භාරතීය පසුරුපාසනයෙහි ඵලයක් වශයෙන් නාඩගම් හා නුර්ති මෙරටට සංක්‍රමණය වූ බැව් ඔබ දනී.මෙරට පොළොවෙහි නිශ්චිතව ස්ථානගත වෙමින් ද එහි දේශීය අනන්‍යතාව පිළිබිඹු කරමින් ද විශ්ව නාට්‍ය කලාවෙහි සරු තැන් පමණක් උකහා ගෙන අවැසි තන්හි පෝෂණය ලබමින් ද වචනයේ පරිසමාප්ත අරුතෙන් ම ලාංකේය නාට්‍ය කලාවක් බිහි වූයේ මෑත ඉතිහාසයේ ය.එහිලා පුරෝගාමී වූවෝ පස් දෙනෙකි. එනම් මහාචාර්ය එදිරිවීර සරච්චන්ද්‍ර, සුගතපාල ද සිල්වා, දයානන්ද ගුණවර්ධන, ගුණසේන ගලප්පත්ති හා හෙන්රි ජයසේනය. මෙකී පුරෝගාමී නාට්‍යවේදීන් පස් දෙනාගෙන් ජීවත්ව සිටියේ හෙන්රි ජයසේනයන් පමණි. අද ඔහු ද කයෙන් අප හැර ගොස් ඇත. මේ අනුව හෙන්රි ජයසේනයන්ගේ වියෝව පුරෝගාමී පරපුරක, ලාංකේය වේදිකාවේ ස්වර්ණමය පරිච්ඡේදයක නිමාව සනිටුහන් කරන්නක් බැව් මා අමුතුවෙන් කිව යුතු නැත.බස්තියන් කෝරාලගේ හෙන්රි රුද්‍රිගු ජයසේන 1931 වසරේ ජූලි 6 වැනිදා ගම්පහ බ්‍රැන්ඩිය මුල්ලේදී උපත ලැබුවේය. ඔහුගේ පියාණන් වූ ඇල්බට් ජයසේන වෘත්තියෙන් වෙළඳ ව්‍යාපාරිකයකු වුවත් පරිවර්තන කලාවට නැඹුරු වූ සාහිත්‍යවේදියකු වූ බැව් අප අමතක නොකළ යුතුය. කුඩා හෙන්රි පියාගෙන් සිංහල, ඉංගී‍්‍රසි, ගණිතය යන විෂයන් හැදෑරීය.ගම්පහ බ්‍රැන්ඩියමුල්ලේ රෝමානු කතෝලික ප්‍රාථමික පාසල, ගම්පහ ලෝරන්ස් විද්‍යාලය ආදියෙන් අකුරු කළ හේ ඉක්බිති කොළඹ නාලන්දාවට ඇතුල් විය. ගුණදාස අමරසේකර, කරුණාරත්න අබේසේකර, රිජ්වේ තිලකරත්න ආදීන් හෙන්රිට සමකාලීනව කොළඹ නාලන්දයේ ඉගෙනුම ලැබුවෝ වෙත්. එවකට නාලන්දාවේ ගුරුවරයකු වූ අධිනීතිඥ යූ.ඒ.එස්. පෙරේරා හෙවත් සිරි අයියාගේ ඇසුර ලැබීමෙන් ඔහුට කලා ලොවේ දොරටු විවර විය.සිරි අයියා නිර්මාණය කළ ‘හරිස්චන්ද්‍ර’ නාටකයේ (1947) රෝහණ කුමාරයාගේ චරිතය මුල්වරට රඟපෑ හෙන්රි ඔහුගේ මඟපෙන්වීම ලැබ ගුවන් විදුලියේ ළමා පිටියට ද පිවිසිණ. පාසලෙන් සමුගත් පසුව කොළඹ කොටුවේ රෙජිස්ටර් ජනරල් කාර්යාලයේ තාවකාලික ලිපිකරු, පදියපැලැල්ල දෙහිපෙ ප්‍රාථමික විදුහලේ ඉංගී‍්‍රසි උපගුරු, දියතලාව ප්‍රසිද්ධ වැඩ දෙපාර්තමේන්තුවේ ලිපිකරු, ප්‍රධාන ගොඩනැඟිලි ඉංජිනේරු කාර්යාලයේ ලිපිකරු ආදී වෘත්තීන්හි මුල් යුගයේ නියැළුණු ඔහු පසුකාලයේ ජාතික තරුණ සේවා සභාවේ නියෝජ්‍ය අධ්‍යක්ෂ (කලා හා ක්‍රීඩා) ධුරය ද හෙබවීය.හෙන්රි දෙහිපෙ ප්‍රාථමික විදුහලේ ගුරුවරයකු ලෙස සිටි සමයේ පාසල් දූ දරුවන්ට පොත් ලබා දීම සඳහා ‘ජානකී’ නමැති නාට්‍යය (1951) මුල්වරට රචනා කරමින් රඟපාමින් නිෂ්පාදනය කළේය. ෂෙරිඩන්ගේ ”The Rivals” නාට්‍යය පරිවර්තනය කරමින් නිර්මාණය කළ “මනමාලයෝ” (1953) නාට්‍යයෙන් ඔහු ප්‍රසිද්ධ වේදිකාවට පිවිසිණ. ඉක්බිති හේ ‘වැදගත්කම’ (1954) නාට්‍යය නිර්මාණය කළේ ඔස්කාර් වයිල්ඩ්ගේ ’The Woman of No Importance’ නාට්‍යය ඇසුරෙනි.හෙන්රි, ඇරිස්ටොෆොනිස්ගේ ’clouds’ නාට්‍යය ඇසුරෙන් ‘ඇත්ත කුමක්ද’ (1955) නිර්මාණය කළ සමයේ ගී‍්‍රක නාට්‍යයක් සිංහලට නිපද වී නොතිබිණ. තම “පව්කාරයෝ” (1959) නාට්‍යය උදෙසා ලංකා කලා මණ්ඩලේ නාට්‍ය රචනා තරගයේ ප්‍රථම ස්ථානය දිනූ හෙන්රි, ‘ජනේලය’ (1962) නාට්‍යය ඔස්සේ වේදිකාවේ පෙළහර පෑම ඇරඹුවේය. මහැදුරු සරච්චන්ද්‍රයන්ගේ ‘මනමේ’ (1956) නාට්‍යය බිහි වීමෙන් පසු උසස් ගණයේ ශෛලිගත නාට්‍ය කිහිපයක් බිහි වූ නමුත් මීට සමගාමීව ව්‍යාජ ශෛලිගත නාට්‍ය රැල්ලක් ද දක්නට ලැබිණ. ශෛලිගත ස්වරූපයෙන් නාට්‍යයක් නිර්මාණය වේ නම් ඊට අනිවාර්යෙන්ම චිරන්තන සාහිත්‍යයෙන් උකහා ගත් පුරාණ ප්‍රස්තුතයක් පාදක විය යුතු යැයි ඇතැම් නාට්‍යකරුවෝ සිතූහ. හෙන්රි ජයසේනයෝ ‘ජනේලය’ ඔස්සේ මෙය මතිභ්‍රමයක් බව ඔප්පු කළහ.එනම් සමකාලීන මධ්‍යම පාන්තික සමාජ ප්‍රස්තුතයක් ශෛලිගත නාට්‍ය රීතියෙන් නිර්මාණශීලීව ඉදිරිපත් කළ හැකි බව ඔහු පෙන්වා දුන්නේය. ගී‍්‍රක නාට්‍ය ආභාසය ලැබ නිමැවූ පුරෝගාමී ස්වතන්ත්‍ර නාටකයක් ලෙස හෙන්රිගේ ‘කුවේණි’ (1962) කැපී පෙනේ. කුඩා ප්‍රස්තුතයක් පාදක කොට ජන නාට්‍ය ධාරාවෙහි ඇසුර ලබමින් ඔහු නිෂ්පාදනය කළ ‘තවත් උදෑසනක්’ (1964) ජනකවිය එහි පුනරුක්ති, ධ්වනිතාර්ථ ආත්ම කොට ගත් අපූර්ව සහානුභූතියක් ප්‍රේක්ෂකයා වෙත ගෙනා නාට්‍යයකි. ජයසේනයන්ගේ ‘මනරංජන වැඩවර්ජන’ (1965) යොවුන් නාට්‍යකරුවන්ට බොහෝ දෑ ඉගැන්වූ නාට්‍යයකි.මේස, පුටු, බංකු ආදී තාත්වික බඩු භාණ්ඩ වේදිකාවේ පුරවා නාට්‍ය විරෝධී තාත්විකත්වයක් මවන්නට වෙර දරන ඇතැම් තරුණ නාට්‍යකරුවන්ට මෙහි වේදිකාව උපයුක්ත කොට ගත් ශූර අන්දම කදිම ආදර්ශයකි. කම්කරුවන් ආශි‍්‍රත සමාජ දේශපාලන ප්‍රස්තුතයක් හැසිර වීමේදී හෙන්රි මෙහිදී පළ කළ ජීවන දෘෂ්ටියත් පසුකාලීනව මෙබඳු නාට්‍ය රැල්ලක් බිහිවීමට එක් අතකින් බලපෑ බැව් පෙනේ.ටෙනිසි විලියම්ස් ගේ ”GLASS MENAGERIE” නාට්‍යය ඇසුරෙන් ඔහු නිර්මාණය කළ ‘අහස් මාලිගා’ (1966) ස්වකීය නාට්‍ය ජීවිතයේ වැදගත් කඩයිමකි. ආචර්ය ප්‍රේමසිරි කේමදාසයන් නාට්‍ය සංගීතය පිළිබඳ කළ වැදගත් අත්හදාබැලීම් ද මෙම නාට්‍යයට ආලෝකයක් විය. ජයසේනයන්ගේ වඩාත් ප්‍රකට නාට්‍යය ‘හුණුවටයේ කතාව‘ (1967) බව බොහෝදෙනා පිළිගනිති. බර්ටෝල්ට් බ්‍රෙෂ්ට්ගේ ’The Caucasian Chalk Circle’ නාට්‍යය ඇසුරින් තැනුවත් මෙය හෙන්රි ජයසේනගේම ‘හුණුවටයේ කතාව‘ බවට පත්වූයේ ඔහුගේ ශූර නිර්මාණ ප්‍රතිභාව හේතුකොට ගෙනය. බ්‍රෙෂ්ට්ගේ තදාත්ම්‍ය විඝටනය පසෙකලා(Alien-ation effect) ප්‍රේක්ෂකයෝ මෙහි එන ගෲෂාට, අසඩක්ට, සයිමන් සෂාවාට පෙම් බැන්දහ.’අපට පුතේ මඟක් නැතේ’ (1968) නාට්‍යය ඔස්සේ ඔහු පළ කළ ජීවන දෘෂ්ටිය එකල මහත් ආන්දෝලනයකට ලක්වූවා මතු නොව වේහැල්ලේ පියතිලක මීට ප්‍රතිපක්ෂ මතයක් දරමින් ‘අපට පුතේ මඟක් ඇතේ’ යනුවෙන් පිළිතුරු නාට්‍යයක් ද නිර්මාණය කළේය. ‘දිරිය මව සහ ඇගේ දරුවෝ’ (1972 - බ්‍රෙෂ්ට්ගේ The Mother courage and her children’නාට්‍යය ඇසුරෙන්) ‘මකරා’ (1973), සරන සියොත් සේ පුතුනි හඹා යන’ (1975) යන නාට්‍යය ද නිර්මාණය කළ හෙන්රි 1978 ජෝන් ද සිල්වාගේ ‘සිරිසඟබෝ’ නුර්ති පිටපත යළි නිෂ්පාදනය කළේය.ම විසින් පෙර කියන ලද දේශීය නාට්‍ය කලාව ගොඩනැඟූ පුරෝගාමී නාට්‍යවේදීන් පස් දෙනා අතුරින් උසස් ගණයේ රූපණ ප්‍රතිභාවක් ද පැවතියේ හෙන්රි ජයසේනයන්ට පමණි. මනමේ (මනමේ කුමරු) හස්ති කාන්ත මන්තරේ, රත්නාවලී, මැටි කරත්තය ප්‍රමුඛ අන්‍යයන්ගේ නාට්‍යවල ද ‘හුණුවටයේ කතාව‘ (අසඩක්ගේ අමරණීය භූමිකාව) ප්‍රමුඛ තමන්ගේ නාට්‍යවල ද හෙන්රි විවිධ චරිත රැඟුවේය.ඔහු සිනමාවට හඳුන්වාදෙන ලද්දේ සිසිර කුමාර මානික්කආරච්චි විසිනි. ‘ගැහැනු ගැට’ (1959) චිත්‍රපටයේ ප්‍රධාන චරිතයක් රඟපාමින් සිනමාවට පිවිසි හෙන්රි ‘ශ්‍රී 296’ (1959 – ප්‍රධාන චරිතය), ගම්පෙරළිය (1963 - පියල්), ‘දහසක් සිතුවිලි’ (1968 – ලලිත්), ‘මරුවා සමඟ වාසේ’ (1977 - පොලිස් අධිකාරි) ‘හඳයා’ (1979 - පෙරේරා) ‘හංස විලක්’ (1980 – ඩග්ලස්), ‘බැද්දේගම’ (1981 – ආරච්චිල) ‘සොල්දාදු උන්නැහේ’ – (1981 – විලී මහත්තයා) යන චිත්‍රපටවල එකිනෙකට වෙනස් සංකීර්ණ භූමිකා රූපණය කරමින් ස්වකීය රංගන ප්‍රතිභාව විශද කළේය.ලෙස්ටර්ගේ ‘ගම්පෙරළිය’ (1963) හි පියල් ගේ තරුණ අවධිය රූපණය කළ හෙන්රි ඉන් වසර විස්සකට පසුව ‘කලියුගය’ (1983) හි පියල්ගේ භූමිකාවෙහි මැදි විය නිරූපණය කිරීම ලොව බොහෝ නළුවන්ට නොලැබුණු විරල වරමකි. ’GHOST CANT DO IT’ (1984) ‘SHADOW OF THE COBRA’ (1985), ‘GANESH ’ (1985)යන ජාත්‍යන්තර චිත්‍රපටවල ද රැඟූ ඔහු ටයිටස්ගේ ‘මඟ හොඳට තිබේ නම්’ විත්ති කථා චිත්‍රපටයේ තිර නාටකය ලීවේය. ‘සැඩොල් කඳුළු’ (1967) චිත්‍රපටය සඳහා තිර රචනයෙන් ද ගීත රචනයෙන් ද දායක වූ හෙන්රි, රාජ්‍ය නාට්‍ය, කලා ශූරී, බුන්කා, සරසවිය, ජනාධිපති, විචාරක, සුමති යනාදී සම්මානයන්ට පාත්‍ර විය. ‘සැඩොල් කඳුළු’ හී ඇතුළත් නන්දා මාලිනිය ගැයූ ‘දස මස කුස දරා’ හා සනත් නන්දසිරි ගැයූ ‘තෙරක් නැති ආශා’ යනාදිය හෙන්රි ජයසේනයන් විසින් විරචිත ගීත යුගලකි. මින් ‘තෙරක් නැති ආශා’ සනත් ගැයූ ප්‍රථම චිත්‍රපට ගීතය වේ. හෙන්රි චිත්‍රපට සඳහා ලීවේ මේ ගීත යුගල පමණි. සංගීත අධ්‍යක්ෂණය අමරදේවයන් ගෙනි.1962 මානෙල් ඉලංගකෝන් (පසුව ජයසේන) සමඟ විවාහ වීමෙන් පසුව හෙන්රි – මානෙල් සුසංයෝගය ලංකේය වේදිකාව එකලු කළේ රන් රස එක් වූ පරිද්දෙනි. ‘දූ දරුවෝ’ (සුදු සීයා ලෙස), නෑදෑයෝ, සිටුවරයෝ, මානව වාරණ ඇතුළු ටෙලි නළු රැසක රඟපාමින් පුංචි තිරය ද බැබළ වූ හෙන්රි ග්‍රන්ථ කතුවරයකු වශයෙන් ද (මිනිසුන් වූ දරුවෝ, කරළියක කතාවක්, නිම්නැති කතාවක් 1, 2, නිළියකගේ කතාවක්, ජනේලය, කුවේණි, හුණුවටයේ කතාව, අපට පුතේ මඟක් නැතේ, දිරිය මව සහ ඇගේ දරුවෝ, මකරා, නාට්‍ය නිෂ්පාදනය, දෙව්ලොව ගිය ශිෂ්‍ය භටයෝ, පුංචි පළිඟු රෑන, හිතට හිතෙන කවි, කතන්දරේ හැංගිලා, ලාසරස්, බාල්හ ගිලානෝ,THE PLAY IS THE THING) අනර්ඝ ද්විභාෂා ග්‍රන්ථ රැසක් පාඨකයාට ඉතිරි කළේය. සාහිත්‍ය සූරී ආචාර්ය(D.Lit) උපාධියෙන් ඔහු පිදුම් ලැබුවේ මෙකී නොකී පෘථුල කලා මෙහෙවරට උපහාරයක් වශයෙනි. චිත්‍රපට තිස් දෙකකට ඔහුගේ රංගන දායකත්වය ලැබිණ.හෙන්රි ජයසේනයන්ගේ කුවේණි හා හුණුවටයේ කතාව නාට්‍ය ද්වය ටොරානා වීඩියෝ මූවිස් වෙතින් ඩිජිටල් සංගත තැටි (D.V.D) බවට පත්විය. ඒ නිමිති කොට ඔහු සමඟ සම්මුඛ සාකච්ඡාවක් පවත්වා මා ලියූ ලිපිය 2009 මැයි 10 වැනිදා අප පුවත්පතේ ‘පුන් කලස’ සාහිත්‍ය අතිරේකයේ පළ විය. පසුගිය ඔක්තෝබර් 30 වැනිදා මම එතුමාට දුරකථනයෙන් අමතා ආරාධනාවක් කළෙමි. ටයිටස් තොටවත්තයන් පිළිබඳ මා ලියූ ග්‍රන්ථය දොරට වැඩීමේ උළෙලේ ප්‍රධාන දෙසුම මම එතුමාට පැවරීමි. ඔහු එම ඇරැයුම සතුටින් භාර ගත්තේය.එහෙත් නොවැම්බර් 2 වැනිදා එතුමා යළිත් දුරකථනයෙන් මා අමතා පැවසුවේ තමා අසනීප තත්ත්වයෙන් සිටින බවත් ඊට සහභාගි වීමට නොලැබෙන බවත් ටයිටස් හා මා වෙනුවෙන් එම දේශනය එදින ප්‍රචාරය සඳහා පටිගත කර ගන්නා ලෙසත්ය. එතුමාට විවේක සුවය අවශ්‍ය බව මට හැඟී ගිය හෙයින් ඒ අරභයා තවදුරටත් ඔහු වෙහෙසට පත් කිරීමට මම නොසිතුවෙමි. ජයසේනයන්ගේ ගැඹුරු හඬ මට අසන්නට ලැබුණු අවසන් දිනය එය විය.රූපවාහිනි සංස්ථාවේ නියෝජ්‍ය අධ්‍යක්ෂ ජනරාල් ධුරයෙහි හෙන්රි ක්‍රියා කළ සමයේ මෙරට විශිෂ්ට ගණයේ නාට්‍ය රූපවාහිනියට නඟා සංරක්ෂණය කිරීමට දැරූ වෑයම ද අපට අමතක නැත. හෙන්රි ජයසේනයන් වරක් මා හට පැවසූ වැදගත් කියුමක් සිහිපත් වේ.”ලංකාවේ පුරෝගාමී නාට්‍යකරුවන් පස් දෙනාගේ ලැයිස්තුවේ මහාචාර්ය සරච්චන්ද්‍රයන්ට පසු දෙවැනි තැන බොහෝ විචාරකයන් ලබා දෙන්නේ මටයි. එහෙත් ඒ දෙවැනි තැන ලැබිය යුත්තේ මට නොවේ දයානන්ද ගුණවර්ධනයන්ට. නාට්‍ය කලාව ගැන ඔහු කළ තරම් පර්යේෂණ මා කළේ නැහැ” මෙය කෙතරම් නම් නිහතමානී, කුහකත්වයෙන් තොර ප්‍රකාශයක් ද? විශිෂ්ටයකු හොඳින් හැඳින ගත හැක්කේ තවත් විශිෂ්ටයකුටම පමණි යන කියුම මම අදහමි. පියඩෝර් ඩොස්ටොව්ස්කි මිය ගිය අවස්ථාවේ ලියෝ ටෝල්ස්ටෝයි පැවසූ කියුම ද මා සිහියට නැඟිණ. තමා මනමේ නාටකයේ මනමේ කුමරු ලෙස රඟද්දී මනමේ කුමරිය වූ ට්‍රිලීෂියා ගුණවර්ධන 1999 දී මිය ගිය අවස්ථාවේ හෙන්රි ජයසේනයන් අතින් සංවේදී කවක් ලියැවිණ. එම කව සුළු සංශෝධනයක් කොට ගත් කල්හී ඔහුගේ ජීවිත සමුගැනීමට ද ගැළපේ යැයි මට සිතේ”ඔබත් ගිය පසු කුමරුනිඉතිරි වූ සුවඳක් නැතඅපේ සිත් තුළඒ මනමේ පුෂ්පයෙන්ඔබත් ගිය පසු කුමරුනිනැත දෙසවන නින්නාද වන්නේමියුරු පදසරඒ සොඳුරු අතීතයෙන්ඔබද ගිය පසු කුමරුනිනිමාවට අප කවුරුත් යනගමන්මඟනිදන්න කුමරුනි සුවසේදිව ගදඹුන් වසනඅසපුවක විඩාබර ගමනින් පසුවනුවන් නයනජිත් කුමාර</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=af0911156</link>
    <topic>ඉගෙන ගන්න දුටු සිහිනය බොඳ වුණා</topic>
    <author>ටෙක්ලා පද්මිණී කාරියවසම්</author>
    <content>දස මස කුස දැරූ බව අමතක කළා දෝ දරුවා කබර කැලයට විසි කළා දෝ...ජීවිතය සුන්දරයිබ්‍රහස්පතිට නිග්‍රහ කරන ‘විග්‍රහය’ඔබත් ගිය පසු කුමරුනි ඉතිරි වූ සුවඳක් නැතඉගෙන ගන්න දුටු සිහිනය බොඳ වුණාඔයාට බැරිද ආයේ ඉස්කෝලේ යවන්නකෝඔයාගේ සාරිය, ඇයි සාරිය ඇන්දෙ නැත්තේ?” මවෙත දිව ආ කොලු ගැටයෙක් විමසයි.“ඔන්න මීට පස්සේ සාරිය ඇඳන් එන්න” ඔහු මගෙන් ඉල්ලීමක් කරයි.“අම්මට අප්පට එපා වුණු ළමයි මට කරන විධාන මගේ සිතට යම් නුරුස්සන ගතියක් ඇති කළ ද ඒ වතෙහි ඇඳෙන මුදු අවිහිංසක සිනහව යළි මසිත සනසා ඔවුන්ගේ සොඳුරු සුරංගනා ලොවට මා කැඳවා ගෙන යයි.“ඔයා දන්නවද මං අපේ අම්මගේ තුන්මාසේ දානෙට ගිහින් ආවේ.”අපැහැදිලි කැඩුණු සිංහලය පාසලෙන් ඔප නොවැටුණු ඔහුගේ භාෂාව මගේ සිත ඈත ඇදගෙන ගියේ නිමේෂයකිනි.“මොකද ඔයා ලස්සනට කතා කරන්නකො.”කට ඇද කරමින් ඇඹරෙමින් මා හා කතා කරන්නට යත්න දරන මේ යෞවනයා ඔහු හරිහැටි සිංහල කතා කරන්නේ දැයි මගෙන් අසයි.“ඇයි මම ලස්සන නැද්ද?”“ඔයානම් ලස්සනයි තමයි...”“මම මුස්ලිම්නේ...”මගේ සිත වැරැදි කරුවකු සේ පසු බසිනු මට දැනිණි. මම ඔහුගේ සුරතින් අල්ල ගෙන ගොස් තණ බිස්සෙහි වාඩි කරවීමි.“බුද්ධාගමේ හැමෝම නූල් බඳිනවා නේද? අපිත් අම්මට දානේ දුන්නා. හාමුදුරුවන්ට නෙමෙයි. අම්මා මැරුණෙ මම මෙහේ ඉන්න කොට, මට දුකයි. අපේ අම්මා ලෙඩ වෙලා හිටියේ. ඒකයි මාව මුදලාලිට දුන්නේ ඉස්කෝලෙ යවන්න... එයා මාව ඉස්කොලෙ යැව්වා පොත්, සපත්තු, ඇඳුම් සේරම අරන් දුන්නා. මුදලාලි හරිම හොඳයි. ඒ වුණාට හරිම වසයි. මුදලාලිගේ කඩේ තියෙන්නේ අපේ ගෙදර ළඟම මම අපේ ගෙදර හරි වෙන ගෙදරක හරි ටීවී බලන්න ගියොත් නවයහමාර වෙන කොට ආපසු එන්න ඕනෙ.නැත්නම් ගේට්ටුව වහනවා. එතකොට මට කාමරේට යන්න බැහැ. අපේ ගෙදර ගිහින් තමයි නිදාගන්න වෙන්නේ. ඒ ගේට්ටුවෙන් පැනලා මට කාමරේට යන්න පුළුවන් ඒ වුණාට මම කවදාවත් එහෙම කළේ නැහැ. මම ටීවී බලන්න යන්න දෙන්නෙත් ඉස්කෝලෙ වැඩ ඔක්කොම ඉවර කළාට පස්සේ. පාඩම කියවලා, ගණන් හදලා ඔක්කොම පොත් මුදලාලිට පෙන්නුවම තමයි ටීවී බලන්න යන්න දෙන්නේ. මට වෙනම කාමරයක් තිබුණා. මුදලාලි සිංහල මම ඉස්කෝලේ හතට වෙනකම්ම ගියා. මම රෑට අපේ ගෙදර නිදිය ගත්ත දාට අම්මා උදෙන්ම මුදලාලිගෙ ගෙදරට මාව එක්ක යනවා. ඊට පස්සේ මම ලෑස්ති වෙලා ඉස්කෝලෙ යනවා. අම්මා නොගියොත් මුදලාලි මට කාමරේට යන්න දෙන්නේ නැහැ. රස්තියාදු වෙන්න ගියාද දන්නෙනෑ කියලා අම්මා එක්ක එන්න කියලා එළවනවා. මම ඒ කඩේ මුදලාලි ළඟ හුඟක් කල් හිටියා.මොනවද එහේ කළේ...?මුදලාලිට මිරිස් මෝලක් තිබුණා සිල්ලර කඩේකුත් තිබුණා. මම කඩේ පිහදමනවා අස්කරනවා සමහර වෙලාවට බඩු කිරනවා. මිරිස් මුදලාලිගේ නෝනා බැංකුවෙ වැඩ කරන්නේ එයාලට පුතාලා දෙන්නෙක් ඉන්නවා ඒ නෝනා හරිම හොඳයි. මම කඩේ වැඩට ගියේ අම්මා සනීප නැති නිසා. ඉස්කෝලේ යන්න සල්ලි තිබුණෙ නෑ. අපේ ලොකු අයියා වැඩ කරන්නේ බත් කඩේක, අනෙත් අයියා කුලී වැඩ කරනවා පොල් ගස් නඟින්න හරි වෙන මොනවහරි වැඩක් හම්බ වුණොත් කරනවා. ඒ සල්ලි අම්මට බෙහෙත් අරන් දෙන්න ඕනැනේ.“ඇයි ඔයාගේ තාත්තා?“අපේ තාත්තා නැහැ. මම පුංචි කාලෙ තමයි තාත්තා නැතිවෙලා තියෙන්නේ.”“ඔයා හිටියෙ ගමක ද ටවුමක ද?”“අයියෝ... ඒක දන්නෙත් නැද්ද? ඒක ගමක්.”“අපේ ගම හරි ලස්සනයි.”“ඔයා ගමේදි හොඳට දඟ වැඩ කරනවා ඇති?”“දඟ වැඩ?” දඟ වැඩ නෑ. අපේ ගෙදර වැඩ කරනවා. අම්මට බෑනේ. මුදලාලිට උදවු කරනවා. ඉස්කෝලෙ වැඩයි කඩේ වැඩයි ඉවර වුණහම මුදලාලිට කියලා ගිහින් ක්‍රිකට් ගහනවා. මා ඔය හරිම ලස්සනයි” කී නිසාම් දෑස් දල්වා මුව පොපියමින් සිනාසෙයි. මම ඔහු හා එක්ව සිනාසුනෙමි.“ඇයි මාඔය ඔයතරම් ලස්සන ද?”“අපි මාඔයට පැනලා නටනවා. ඒත් වතුර වැඩි කාලෙට නම් බයයි.”“මම මෙහේ ආ නිසා ඉස්කෝලෙ යාමත් නැතිවුණා.”දැන් මෙහෙ ඇවිත් අවුරුද්දක් වෙනවා.නිසාම් කුඩා අවදියේ සිට හොඳින් ඉගෙන උගතකු වීමට දුටු සිහිනය අද බොඳ වූ සිහිනයක් බවට ම පත්ව ඇත.ඇයි මෙහෙදි ඉස්කෝලෙ යන්නෙ නැද්ද?”නෑ... ඉස්කෝලෙ යන්නෙ නෑ. කොම්පියුටර් ...... ඉගෙන ගන්නවා. මට ඉස්කෝලේ යන්න ඕන අක්කේ, ඔයාට බැරිද මාව එක්ක ගෙන ගිහින් ඉස්කෝලෙ යවන්න... මිරිස් මෝලෙ මුදලාලි ළඟ හිටියනං මට ඉස්කෝලෙ යන්න තිබුණා.“ඇයි ඉතිං මිරිස් මොලේ නොහිටියේ...”දවසක් සෙල්ලම් කරන්න ගිහින් එන්න රෑ වුණා. ඒ නිසා ගෙදරම හිටියා. මම එදා යාළුවෝ එක්ක රෑ වෙනකම් සෙල්ලම් කළා. ඒකයි රෑ වුණේ. රෑ ගෙදර ගියා උදේ එන්න බැරිවුණා. අම්මා සනීප නැතිව සිටී නිසා, ගෙදර යනවා කියලා මුදලාලිට කිව්වෙ නැහැ. නොකියා ගෙදර ගියාම මුදලාලි බනිනවා. ඉතින් අම්මා නැතිව එන්න බැරි නිසා මම කඩේට ආවේ නැහැ. මං හිතුවෙ මුදලාලි ගහයි කියලා.පුංචි හිතේ පුංචි බය අද ඔහු කඳවුරක සිරකර අධ්‍යාපනය ද කඩාකප්පල් කර දමා ඇත. දරුවන් සමාජයට අනුව හැඩගස්වා ලන්නේ ද යහගුණ කියා දෙන්නේ ද පාසලයි. අද නිසාම් යහගුණ ඉගෙන ගන්නෙ රැඳවුම් නිවසකදීය.“ඒ මුදලාලි මට හරි ආදරෙයි. අපරාදේ” පුංචි සිත පසු තැවෙයි.“මම මුදලාලිගෙ ගෙදර නැතිව වෙන කොහේ හරි හිටියම එයාට ප්‍රශ්නයක් වෙයි කියලා එයා හරි බයයි. ඒකයි කොහේ ගියත් රෑට කාමරේට එන්න කියලා තිබුණේ. එක්කං යන්නං... එක්කං යන්නං කිව්වට අම්මා මාව එදා එක්ක ගියේ නැහැ.”“ඇයි අම්මා එක්ක ගියේ නැත්තේ?”“අම්මා සනීප නැතිව හිටියේ...”ටිං ටිං හඬ නඟමින් කොස් අත්ත දිගේ දිවයන ලේනා දෙස බලමින් නිසාම් සිහි කරන්නේ ඔහුට නිදහස අහිමි කළ ඒ අසුන්දර අතීතය ගැන විය යුතු යැයි සිතූ මම නිහඬව සිටියෙමි.“ඒ වුණාට මං මෙහේ ආව එකට අම්මා හරිම දුකෙන් හිටියේ. මට මෙහේ එන්න වුණහම අම්මා කීවේ“පුතේ බෙල්ල ගියත් බොරු කියන්න එපා” කියලා.අම්මා දන්නවා මං කිරිපිටි හොරකං කළේ නෑ කියලා මට එහෙම කරන්න ඕන නෑ. මිරිස් මුදලාලි ළඟ ඉන්න කොට මුදලාලිත් අම්මට බඩුබාහිරාදිය දුන්නා. පස්සේ ගිය කඩේ මුදලාලිත් අම්මට බඩුබාහිරාදිය දුන්නා.“මොකක්ද පස්සෙ ගිය කඩේ?”මිරිස් මෝලේ මුදලාලිගේ කඩේට යන්නේ නැතිව ඉන්න කොට වෙන කඩේකින් මට අඬ ගැහුවා. මම ඒකේ වැඩට ගියා. එහෙත් මාස ගණනක් හිටියා. එහෙ යන ගමන් ඉස්කෝලෙත් ගියා. ඒක සිල්ලර බඩු කඩයක්. ඒ මුදලාලි හොඳයි. මම සල්ලි ඉල්ලුවහම දුන්නා. එයත් ආදරෙයි. පොත් ඕන වුණාම ඒවත් දුන්නා.“මට පොලිසියෙන් ගැහුවා. එතකොට හොඳට ම රිදුණා. ඊට පස්සේ දවස් හතරක්ම පොලිසියේ ඉන්න වුණා. පස්සේ උසාවි එක්ක ගියා ඊට පස්සෙ මෙහේ එව්වා.“මොකක්ද වරද?”“බාල වයස්කාරයා සේවයේ යෙදවීම” තමා චෝදනාව.එදා මම මුදලාලිගෙන් රුපියල් 50 ක් ඉල්ල ගෙන අම්මා බලන්න ගෙදර ආවා. එතකොට අනෙක් කඩේ මුදලාලි ඇවිත් මට අඬගැහුවා හවස. ඒත් ඉතිං මම ගියේ නැහැ. මම ගෙදර හිටියා.“මිරිස් මෝලෙ මුදලාලි ද?”“ඔව්. මම හවස ගෙදර ඉඳලා නැන්දලගේ ගෙදර ගිහින් නිදිය ගත්තා. ඊට පස්සේ ඉස්කෝලෙ ගිහින් ඇවිත් ආයේ කඩේට ගියා. කඩේ මුදලාලි කඩේට යන්න එපා, කඩේ අස්කරන්නත් එපා, කඩේ හොරු කඩලා කියලා. කඩේ බඩු නැතිවෙලා ඇන්කර් කිරි පැකට් හොරකං කරලා ලු.... ඒ කඩේ මුදලාලි ගේ මල්ලි ඊට කලිනුත් කඩේ කඩලා බඩු හොරකම් කරලා තියෙනවාලු. මාව තමයි අහුකරන්න හැදුවේ.“ඉතිං ඔයා අහුවුණා ද?”“හොරකම් කළා ද?”මම නිරුත්තරව බලා හුනිමි. තමන්ට සිදුවූ අසාධාරණය කියන්නට කෙනකු නැතිව දෑස් දල්වා ඇසිපිය නොහෙලා මදෙස බලා සිටින යෞවනයා දෙස බලා මම නිරුත්තරව හුනිමි.ඉගෙනීමේ උවමනාව ද පවුලෙහි අගහිඟතාව ද මවගේ රෝගී තත්ත්වය ද දරුවා අසරණ කර තිබියදී... සොරකමක් නොකොට සොරකු වන්නට ගිය දරුවකු ‘බාල වයස්කාරයකු සේවයේ යෙදවීම’ යටතෙහි රැඳවුම් බාරයේ තබා මේ සිදු කර ඇත්තේ කුමක් ද?තම අධ්‍යාපනය වෙනුවෙන් තම ශ්‍රමය බිඳක් කැපකිරීමේ වරදට ඔහු සිර කරනු ලැබීමෙන් කියා ඇත්තේ ඉගෙනීමේ අවස්ථාව අහිමිව තිබියදී ඉගෙනීමට උත්සාහ දැරීම වරදක් දැයි මට නොවැටහේ.ස්වෝත්සාහයෙන් නැඟී සිටි ලංකාවේ ප්‍රකට ව්‍යාපාරිකයන්ගෙන් වැඩි දෙනකු කුඩා අවදියේ සිට කාට හෝ මෙහෙයක් කොට බුලත් විටක් විකුණා, රටකජු ටිකක්, පොල් ගෙඩියක් විකුණා, ව්‍යාපාරික ඥානය දියුණු කරගත් පුද්ගලයන්ය. එකල දේශීය සංස්කෘතියේ අගහිඟකම් මැඩ නැඟී සිටීමට අවශ්‍ය ශක්තිය ධෛර්යය ළමයාගේ සිතට කාවද්දා තිබිණි.අද? බටහිරට නතුවූ ළමා අයිතිවාසිකම් ප්‍රඥප්තියට මුළුමනින්ම ඉඩ සලසා දී දේශීය සංස්කෘතිය හා සමාජයීය වටිනාකම් ඉවත ලා තිබේ. අද දුප්පත් දරුවාට කියන්නේ ඉගෙන ගන්න ඉඩ නැත්නම් ඉගෙන නොගෙන සිටින ලෙසය. තම ශ්‍රමය කැප කොට ඉගෙනීමේ අගය දන්නේ තමන් උපයා ගත් දෙයින් උගත් පුද්ගලයන්ම පමණි.මගේ පැන්සල පාසලේදී නැතිවූ දිනක් ඇතිනම් කොපි පොත අවසන් වූ දිනක් ඇත්නම් මම ඒ සැම දිනෙකම තාත්තාගේ සාප්පුව දූවිලි හැර පිසදා දුන් අයුරු මතකය. අපට කුමක් හෝ ඕනෑ වූ විට තාත්තා කුඩා වැඩක් හෝ අප ලවා කරවා ගනී. අම්මා වතුර බාල්දියක් හෝ ගෙන්වා ගනී. ඉන්පසු අපගේ අවශ්‍යතා ඉටුවේ. ඔවුහු අප අවමානයට ලක් නොකළහ. අපගේ ශ්‍රමය අගය කළහ. දක්ෂතාවය හා හැකියාව ඔපමට්ටම් කළහ. යමක් ලැබීමට යමක් කළ යුතු බව කැප කළ යුතු බව ඉගැන්වූහ.නිසාම් සේවයේ යෙදවූ වෙළෙඳුන් දෙදෙනාම වරද කරුවෝ? ඔවුහු දරුවා ගෙන් වැඩ ගෙන පාසල් යෑමට ඉඩකඩ සලසා දී තිබේ. අනාගතය සුරක්ෂිත කිරීමට කටයුතු කර තිබේ.“දැන් ඉන්නේ බාල වයස්කාරයා සේවයේ යෙදවීම” වරදට.බාල වයස්කාරයා නිසාම් ය. සේවයෙහි යෙදී ඇත්තේ ද නිසාම් ය. සේවයෙහි යොදවා ඇත්තේ? කොතැනක හෝ වරදක් සිදුවී තිබේ. අපට දැනෙන්නේ එකම දෙයකි. ඒ සිදුවී ඇති වරදට වරදකරු වී ඇත්තේ නිසාම් ය. ඉදිරියට මුහුණ දෙන්නට සිදුව ඇත්තෙත් එවන් නිසාම්ලාට ය.(සියලු නම්ගම් මනඞකල්පිතයි)ටෙක්ලා පද්මිණී කාරියවසම්</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=as0911151</link>
    <topic>හිම යායේ ශීතලට මැදිවී.....</topic>
    <author>නිමන්තා ලියනගේ</author>
    <content>හිම යායේ ශීතලට මැදිවී.....මගෙ අම්මා මට උගැන්නුවෙ බීඩි ඔතලා හම්බ කරපු සල්ලිවලින්ගුරු සේවයේ රසකතාමිනිත්තුවක කතාවක්බෝල ඇහිඳින මිනිහාට බුලත්විටක් දීලා බෝල ඉල්ල ගත්තාසංගීත චිකිත්සාව හදවත් රෝග සුවයට ඔසුවක්නෙළුම් විලගිරිතලේ වැව් තෙර ලියැවුණු වන දිවි පුවත්මෙත් බෝසත් විවරණ මහා පූජා පෙරහරවිශ්වවිද්‍යාලයේ කාර්ය බහුල ජීවිතය අතුරින් කාලය ගෙවෙන්නෙ අපිටත් නොදැනීමයි. අපේ දෙනෙතට මෙන්ම මනසටත් පොත්පත්වලින් හා පරිගණකයෙන් ලබා දෙන වෙහෙස නිවා දැමීමට අප අවට තිබෙන සුන්දර ගස්, කොළ, මල් නිරතුරුව උත්සාහ දරනවා කියලයි මට නම් හිතෙන්නෙ. ග්‍රීෂ්ම සෘතුවෙ අවසාන කාලය ළඟා වෙන බව අපට හඟවමින් කොළ පැහැයට තිබුණු ගහ කොළ සියල්ල තැඹිළි, රතු, කහ වර්ණවලට පෙරළුණා.මුළු උරාසා ප්‍රදේශයම වර්ණවත් චිත්‍රයක් වගේ පෙනුණත් ජීවිතයේ අනිත්‍යතාව කියා දෙන්නට මෙන් ඒ සුන්දරත්වය තිබුණෙ දින කිහිපයකට පමණි. ළඟ ළඟ එන සීත සෘතුවේදී මුළු පරිසරයම ශ්වේත වර්ණ යායක් කිරීමට හිම පියැලිවලට අවකාශ ලබාදීමට වගේ මේ වර්ණවත් ශාක පත්‍ර දින කිහිපයකින් සුළඟට ගසාගෙන ගියා.උරාසා ප්‍රදේශය ජපානයේ සෙසු ප්‍රදේශවලට සාපේක්ෂව බලන විට හිම පතනය බහුලව පවතින ප්‍රදේශවලින් එකක්. කෙතරම් ද කියනවා නම් පොළොව මට්ටමේ සිට මීටර 3 – 4ක් පමණ උසකට හිම ගොඩ ගැසෙනවා.මහල් ගොඩනැඟිල්ලක නම් තුන් වැනි මහල ද ආවරණය වෙන තරමට උසට. උරාසා ගැමියන් සලකන්නෙ මේ තරම් දැඩිව හිමපතනය සිද්ද වෙන්නෙ ඔවුන්ගේ වාසනාවට කියලයි. මේ වැටෙන හිම ජලය වශයෙන් පොළවට උරාගෙන පස සාරවත් කරනවලු. ඒ අනුසාරයෙන් තමයි ‘කොෂිහිකරි’ හාල් වර්ගය මෙතරම් රසවත් වෙන්නෙ.ප්‍රථම හිම දිනය සමරමින්කෙසේ වෙතත් මේ දැඩි හිමෙන් ආරක්ෂා වෙන්න ගම්වැසියන් වගේම ජාත්‍යන්තර විශ්වවිද්‍යාලයේ සේවකයන් ද මේ දිනවල කඩිසරව ක්‍රියා කරනවා. නේවාසිකාගාරය තිබෙන්නෙත් විශ්වවිද්‍යාල භූමියෙමයි. මේ නේවාසිකාගාරවල සිට දේශන ශාලා, පුස්තකාලය, කැන්ටිම ආදී වූ සෑම ස්ථානයකටම ගමන් කිරීමට ආවරණය කරන ලද පැසේජ හදනු ලැබුවා.තණකොළ පියලි මත්තෙන් ගස් වැල්වලට කථා කරමින් කෙළිදෙලෙන් කාලය ගත කරපු සිසු සිසුවියන් “අනේ අපි නිකං හිරකරුවන් වගෙයි” කියමින් මැසිවිලි නඟන්න ගත්තා. ජපානයේ ජාත්‍යන්තර විශ්වවිද්‍යාලය (International University of Japan) යන්න සංකේතවත් කිරීමට ඇති IUJxp  අක්ෂර තුනට ඔවුන් වෙනත් නමක් ආරූඪ කළා.ඒ තමයි ‘I and You in Jail’ ‘ඔබත් මමත් දැන් සිරකරුවෝය’ කියලා තමයි මේ පාඨයෙන් ඔවුන් කියන්න තනන්නෙ.මේ ආකාරයට වැට කොටු බැන්දට තවමත් හිම වැටෙන්නෙ නැති නිසාත් ගහ කොළ ඇස නොගැටී සිටීමට නොහැකි නිසාත් මමත් මගේ මිතුරිය රාත්‍රිත් නිතරම ගින්නකදී පිටවීමට ඇති දොරටුව භාවිතා කරමින් වටරවුම් මාර්ගයකින් එළිමහනේ තමයි තවමත් ගමන් බිමන් යන්නෙ.දෙසැම්බර් මාසයේ පළමු සතියේ දිනයක සවස පුස්තකාලයට යෑම සඳහා මමත් ඇයත් මේ හදිසි අවස්ථාවලදී භාවිතයට ඇති දොරටුවෙන් පිටත් වුණා. දොරටුවෙන් පිටතට එද්දිම ඉතා තදින් හුළං හමන බව දැනුණත් අපි වගේ පෘෂ්ඨිමත් කෙල්ලො දෙන්නකුව ගහගෙන යන්න තරම් ඒ සුළං පහරට පුළුවන්කමක් නැහැ යැයි ඔවුනොවුන්ට කියා ගනිමින් අප සුපුරුදු මාර්ගයට අවතීර්ණ වුණා.ටික දුරක් යද්දිම අපේ අභියෝගය බාර ගත්තු සුළඟ තව තවත් චණ්ඩ වුණා. “හෝ හෝ” ලෙස හඬ නංවමින් ඇදී ආ මේ දැඩි සුළඟ කපාගෙන ඉදිරියට යෑමට අසීරු වුණා විතරක් නොවේ කෙතරම් උත්සාහ දැරුවත් සුළඟත් සමඟ මා මෙන්ම කුතුහලයට හා ත්‍රාසයට පත්වුණු ඉන්දියානු, මැලේසියානු හා බංග්ලාදේශ සිසු සිසුවියන් දේශන ශාලාවලින් පිටතට පැමිණියේ “හුරේ” හඬ නංවමිනි.පොදින් පොද වැටෙනා හිම කැටිති සිය දෝතින් ගනිමින් ඒවා සිය දෙකොපුලෙහි, දෙනෙතෙහි තබා සුවය විඳගනිමින් සිය ප්‍රථම හිම දිනයේ අත්දැකීම සමරද්දී සිරමැදිරිය ලෙස ඔවුන් හැඳින්වූ අපගේ විශ්වවිද්‍යාලය සිසුනගේ ප්‍රීති ඝෝෂා සහ සිනහ හඩින් ‘සිරි මැදිරියක්’ ම විය.1930 දශකයේ ජපානයේ පහළ වූ අද්විතීය ගත් කතුවරයකු වන කවබත යසුනරි මහතා සිය නොබෙල් ත්‍යාග ලාභී නවකතාව වන “යුකි ගුනි” (හිම බිම) සඳහා මෙම ප්‍රදේශය පාදක කර ගැනීමට හේතුව මට වැටහුණේ ශීත සෘතුව ආරම්භ වීමෙන් පසුවයි. පැය 24 පුරාම රැයක් දවාලක් නොමැතිව බලන බලන සෑම දිශාවකින්ම අපට දක්නට ලැබුණේ අඳුරු අහසත් පෙළට වැටෙන හිම කැටිතිත් පසුබිම් කොටගත් සුදු පැහැති ලෝකයක් පමණි.එළිමහන් ක්‍රීඩා කිරීමට අවශ්‍ය වූ විට අපට සිදුවුණේ සිවුවන මහළේ ජනේලවලින් හිම මතට පැනීමටයි. ප්‍රථම මහලේ සිට තුන්වැනි මහල දක්වා හිමෙන් වැසී තිබුණු අතර එම මහල්වල ජනේල විවර කර ගත නොහැකි විය.දිනකට කිහිප වතාවක්ම ප්‍රාදේශීය කාර්යාලය විසින් ක්‍රියාත්මක කරවනු ලබන බැකෝ යන්ත්‍ර උරාසා ගම පුරා සිසාරමින් හිම ඉවත් කරනු ලබයි. මහමඟ ධාවනය වන වාහනවලට හිම නිසා සිදු වන්නාවූ හානිය අවම කිරීමට පාර පුරා නිරතුරුවම නල මාර්ග මඟින් ජලය ගලා යෑමට සලස්වා තිබිණි.ග්‍රීෂ්ම සෘතුව නිමවී වර්ණවත් වූ පරිසරයඋරාසා ගම අවට හිම ක්‍රීඩා කළ හැකි ස්ථාන (skit zone) 8ක් පමණ තිබෙන අතර හක්කයි සන් කඳු වැටිය ආශ්‍රිතව පවතින හිම ක්‍රීඩා ස්ථානය මින් ප්‍රමුඛ ස්ථානය හිමි කර ගනී.දේශීය මෙන්ම විදේශීය හිම ක්‍රීඩා ලෝලීන්ගේ සපැමිණීම නිසා අපේ පුංචි නිහඬ උරාසා ගම මඳක් කලබලකාරී නගරයක ස්වරූපයක් මේ ශීත සෘතුවේ ඉසිලීය.හක්කයි සන් කන්ද පාමුල සිට කේබල් රථයක නැඟී කන්ද මුදුනට ගමන් කරන හිම ක්‍රීඩකයන් දහස් ගණනක් වර්ණවත් හිම ක්‍රීඩා ඇඳුමින් සැරසී කන්ද පහළට රූටමින් මවන්නේ වර්ණවත් දසුනකි.සීතල පෙබරවාරියේ දවසක සීතලට හිරිවැටුණු ගත පමණක් නොව සිතද හිරිවැටුණේ ශිෂ්‍ය විධායක කමිටුවේ බාහිර කටයුතු බාර සිසුවා වන තොමෝ සන් ගෙන් අප සියලු දෙනාටම ලැබුණු විද්‍යුත් ලිපියක් නිසාවෙනි. ඔහු එම ලිපියෙන් අසා තිබුණේ සීතල රාත්‍රියක නිරුවත් වීමට කැමැති කවුදැයි කියායි. ඉහළට ඇදගත් හුස්මක් පහළට දැමිය නොහැකි සේ ගල්ගැසී මොහොතක් සිටියත් නැවත සැනසුමක් හෙළුණේ පසු සටහන දුටු විටය. ඉන් කියැවුණ් “අතිශයින්ම පිරිමින්ට පමණයි” කියාය.විශ්වවිද්‍යාලයේ ජ්‍යෙෂ්ඨ ශිෂ්‍යයන්ගෙන් හා කාර්ය මණ්ඩලයෙන් මේ අරුම පුදුම ඊ මේලයෙහි අරුත විමසා සිටි විට ඔවුන් කියා සිටියේ ඉන් කියැවෙන්නේ උරාසා ප්‍රදේශයේ පැවැත්වෙන ‘නිරුවන් මිනිසුන්ගේ උත්සවය’ (Naked Mans Festival) ගැන බවයි. මින්පසුව ගතවුණු සති කිහිපය ගෙවුණේ අප විශ්වවිද්‍යාලයේ සිසුන් අතුරින් නිරුවත් වීමට යන්නේ කවුරුන්ද යන කුතුහලයෙන් යුක්තවය.සෑම වසරකම මාර්තු මාසෙ 03 වැනිදා කියන්නේ මුළු ජපානයටම සතුට ගෙන එන දවසක්. ඒ ජපන් ජාතිකයන් ඉතාම ආශාවෙන් සමරන ගැහැනු ළමයින්ගේ උත්සවය එදිනට යෙදී තිබෙන නිසාය. ගැහැනු දරුවන් සිටින පවුල්වල මවුපියෝ එදිනට විසිතුරු බෝනික්කන් සහිත සැරසිල්ලකින් නිවහනෙහි විසිත්ත කාමරය සැරසීම ද දියණියන් වෙනුවෙන් අලුත් ඇඳුම් මිලදී ගෙන සිය දියණියන් සතුටු කරති.උරාසා ගමට මේ දිනය තවත් සුවිශේෂී දිනයක් වන්නේ මුලදී සඳහන් කළ ‘නිරුවත් මිනිසුන්ගේ උත්සවය ද මෙදිනට ම යෙදී තිබෙන නිසාය. මෙම උත්සවය පැවැත්වෙන මාර්තු මාසය සීත සෘතුවේ අවසාන මාසයේ වුවද තවමත් හිම පතනය යහමින් සිදු වෙමින් තිබේ.මෙම වකවානුවේදී සාමාන්‍යයෙන් සවස 6ට පමණ පසු පවතින උෂ්ණත්වය සෙල්සියස් අංශක සෘණ 15ත් 25ත් අතර අගයක් ගනී. මේ නිසාවෙන් නියමිත දින උදෑසන සිට අපගේ රාජකාරිය වූයේ උළෙලට සහභාගී වන්නට සිටින සිසුන්ට උපහාසාත්මක ලෙස සුබ පැතීමයි.අපගේ සුබ පැතුම්වලට පිළිතුරු වශයෙන් කටමැත දෙඩ වූ ඔවුන් කියා සිටියේ ‘හැඩි දැඩි තරුණයන් වන අපට ඕවත් වැඩද’ කියාය. නමුත් සසළ වන ඔවුන්ගේ දෙනෙත් පැවසූයේ මෙම සීතලට මුහුණ දීමට සැබැවින්ම ඔවුන්ට හැකි වේවිදැයි පුංචි සැකයක් ද පවතින බවයි.ඉතා හෙමින් කාලය ගෙවුණු එදින දේශන අවසන් වූ පසු සවස 7 පමණ අප සියලු දෙනා විශ්වවිද්‍යාල දොරටුවෙහි නවත්වා තිබුණු විශේෂයෙන් පිළියෙළ කර තිබුණු බස් රථවලට නැඟුණේ හිස සිට දෙපතුල දක්වා හැකි උපරිමයෙන් සීතලයෙන් ආරක්ෂා වන පරිදි උණුසුම් ඇඳුම් වලින් සැරසීගෙනය. මෙම බස් රථ අපව රැගෙන ගියේ උරාසා දුම්රිය ස්ථානය දක්වා පමණි.ඉටිපහන් ගෙනයමින්එතැන් සිට මීටර් 100ක් පමණ දුරින් තිබෙන බිෂෝමන්දු පන්සල දක්වා අප ද ගම්වැසියන් ද ගියේ පා ගමනිනි.අප ලෙස මා මෙහිදී සඳහන් කරන්නේ විශ්වවිද්‍යාලයේ සිසුවියන් පමණක් වන අතර ගම්වැසියන් යැයි පැවසුවේ ගමෙහි වසන දරු දැරියන් ද, තරුණ කාන්තාවන් ද ඉතාමත් වයසක සීයලා සහ ආච්චිලා ගැනය.මෙම පිරිසට අයත් නොවන පිරිස එනම් විශ්වවිද්‍යාල සිසුන් ද ගමෙහි සිටින තරුණ හා මැදිවියේ ගැමියන් ද අපට පෙර බිෂෝමන්දු පන්සල වෙත ගොස් අදාළ සූදානම් වීමේ කටයුතුවල යෙදෙමින් සිටියහ.මඟ දෙපස තිබුණු තාවකාලිකව ඉදිකරන ලද කඩවලින් ‘යකිසොබා’(තෙම්පරාදු කරන ලද නූඩ්ල්ස්), ‘තකොයකි’ (පිටි මිශ්‍රණයක දවටා බදින ලද දැල්ලන්) වැනි ආහාර ද උණුසුම් කොළ පැහැති ජපන් තේද මිලදී ගත් අප ඒවායින් සන්තර්පනය වෙමින් බිෂෝමොන්දු පන්සල වෙත ගමන් කළේ එහි කුමක් සිදු වෙමින් පවතිනු ඇත්දැයි සිතමිනි.මෙම සාම්ප්‍රදායික උත්සවයට වසර 1200ක ඉතිහාසයක් හිමි බව අපට මෙහි විස්තරය කියාදුන් සීයා කෙනෙකු පැවසීය. පුරාවෘත්ත හා ජනප්‍රවාදයන්ට අනුව බිෂෝමොන්දු විහාරයේ වැඩ වාසය කරන්නා වූ බිෂෝමොන්තෙන් දෙවියන් විසින් ජපානය විදේශ ආක්‍රමණවලින් මුදා ගැනීමට ඇප කැප වන යුද භටයන් හට ආශිර්වාදය හා ආරක්ෂාව සලසන ලද්දේලු.ජපානය සතුරු ආක්‍රමණයන්ට ලක්නොවී සාමකාමී රටක් ලෙස වැජඹෙන්නේ අදටත් මෙම බිෂෝමන්තෙන් දෙවියන්ගේ ඇල්ම බැල්ම ජපානයට ලබා දෙන නිසාවෙන් බවට ජපන් ජාතිකයන් තුළ විශ්වාසයක් පවතී.මේ විශ්වාසයට නව මුහුණුවරක් සපයමින් ‘සකනඋළු තමරාමාරො’ නම් පූජකවරයෙක් වසර 1200කට පෙර මෙම උත්සවය පවත්වා ගරු බුහුමන් දැක්වීම ආරම්භ කරන ලදී. එතැන් පටන් ප්‍රදේශ වැසියන් නොකඩවාම වාර්ෂිකව පවත්වා ගෙන එන්නේලු.කතාවෙන් කතාවෙන් පන්සල් භූ®මිය වෙත ළඟා වුණු අපට දක්නට ලැබුණේ පන්සල් භූ®මිය ආලෝකමත් කිරීම පිණිස දල්වන ලද විශාල ඉටිපන්දම් උත්සවයට සහභාගී වීමට පේවී බලා සිටින මිනිසුන්ය. ඔවුන් සිටියේ නිරුවතින් නොව අඩ නිරුවතිනි.කපු සුදු පැහැති කොට කලිසමුත් “සරාෂී” ලෙස හඳුන්වන පිරිසුදු කපු උතුරු සළුවකුත් පැළඳ සිටියහ. පන්සල වෙත අපට කලින් ළඟා වූ ඔවුන් සිදුකර තිබෙන්නේ් පන්සලෙහි ඇති ළිඳෙන් දිය ස්නානය කිරීමයි.උනුන් තෙරපෙමින් පන්සලේ දොරටුව කරා ඇදෙද්දීබිෂෝමන්තෙන් දෙවියන් ඉදිරිපස පෙනී සිටිය යුතු වන්නේ සිය සිරුරු ඉතාමත් හොඳින් පිරිසුදු කර ගැනීමෙන් අනතුරුවලු. මෙවන් සීතල රාත්‍රියක සීතල වතුර ස්නානය කිරීම නිසාවෙන්ම උත්සවයට සහභාගී වන මෙම පුද්ගලයන් අද දින වීරයෝ බවට පත් වී සිටිති.සවස 7.30ට පමණ මෙම කණ්ඩායම්වලින් මූලිකත්වය ගෙන ක්‍රියා කළ එක් කණ්ඩායමක් හදිසියේම බෙරයකට තාලයකට ගසමින් ‘සන් - යෝ - සෙයි, සන් - යෝ - සෙයි” ලෙස තාලයට ගසමින් පන්සල් භූ®මියේ සිට පන්සලේ ප්‍රධාන ගොඩනැඟිල්ල දක්වා යෑමට ඇති කුඩා පාරට අවතීර්ණ විය. ඔවුන් අනුගමනය කළ අනෙක් කණ්ඩායම් ද මෙම ගායනයට ඒ ආකාරයටම දායක වෙමින් ඔවුන් හා එක්වූහ.පන්සල් භූ®මියේ සිට පන්සලේ ප්‍රධාන ගොඩනැඟිල්ල දක්වා ඇති මීටර 50ක පමණ දුර ගමන් කිරීමට මේ ලෙසින් “සන් - යෝ- සෙයි” ලෙස ගයමින් මිනිස්සු 250ක් 300ක් පමණ පැමිණියහ. මොවුන් ගොඩනැඟිල්ල දෙසට ඇදුණේ් ඉතා තදින් ඔවුනොවුන් තෙරපමින් රොත්තට මෙනි.ඉදිරියට පියවර හතරක් තබන විට පියවර අටක් පමණ නැවත පිටිපසට විසිවෙනු ද දක්නට ලැබිණි. මේ තරමට මොවුන් එකිනෙකා තෙරපෙනු දුටු මා මුලින් සිතුවේ ඔවුන් සීතලෙන් ඇතිවන පීඩාව නිමා කර ගැනීමට එසේ කරනවාය කියාය. නමුත් පසුව දැනගත් කරුණුවලින් පසක් වූයේ එලෙසින් එක් පොදියකට රැස්කමින් පන්සල් ගොඩනැඟිල්ල වෙත යෑම චාරිත්‍රයක් බවයි.බිෂෝමන්තෙන් දෙවියන් කෙරෙහි විශ්වාසයෙන් පැමිණෙන පිරිස වැඩිවන තරමට සිය රට ආරක්ෂා කර ගැනීමට දෙවියන්ගේ සිත ද වැඩි වැඩියෙන් පෙළඹෙන බව මොවුන්ගේ මතයයි. ඉදින් මහා ජන ගංගාවක් ඇදෙන සේ විදහා දැක්වීමට ඔවුහු ඉතා තදින් රැස්කමින් මහා හ¼ඩින් ‘සන් - යෝ - සෙයි” ලෙස ගායනා කරමින් මහා ජන ගංගාවක් සිටිනා බවට විදහා දක්වති.මොවුන් සියලු දෙනාම මෙලෙස විහාරස්ථානයට ඇතුළු වූ පසුව ‘සසර - සුරි’ ලෙස හඳුන්වන මෙම පූජාවේ අවසාන අංගය ආරම්භ විය. ‘සසර’ යනු ජපානයේ සාම්ප්‍රදායික සංගීත වාද්‍ය භාණ්ඩයක් වන අතර මෙය තනා ඇත්තේ උණ බම්බුවලිනි.බිෂමොන් දෙවියන් මෙම ‘සසර’ නම් වාද්‍ය භාණ්ඩයෙන් නැඟෙන සංගීතය ශ්‍රවණය කිරීමට ඉතාමත් ප්‍රියතාවයක් දැක්වූ නිසා වෙන් එම වාද්‍ය භාණ්ඩය වැයීම මෙම උත්සවයේදී ද සිදු කෙරෙන අතර මීට සහභාගී වන අඩ නිරුවත් මිනිසුන් එම තාලයට අනුව පා තබමින් පන්සල් ගොඩනැඟිල්ල තුළ රවුමට ගමන් කිරීමට පටන් ගත්හ. රාත්‍රි 10ට පමණ මෙම උත්සවය අවසාන වූයේ පන්සල් භූ®මියේ දල්වා තිබූ විශාල ඉටිපන්දම් ද ඔසවා ගෙන විත් දේව රූප ඉදිරියෙන් තැබීමෙනි.නිමන්තා ලියනගේජපානයේ ජාත්‍යන්තර විශ්වවිද්‍යාලය උරාසා</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=as0911152</link>
    <topic>මගෙ අම්මා මට උගැන්නුවෙ බීඩි ඔතලා හම්බ කරපු සල්ලිවලින්</topic>
    <author>සටහන -උපාලි සමරසිංහ</author>
    <content>හිම යායේ ශීතලට මැදිවී.....මගෙ අම්මා මට උගැන්නුවෙ බීඩි ඔතලා හම්බ කරපු සල්ලිවලින්ගුරු සේවයේ රසකතාමිනිත්තුවක කතාවක්බෝල ඇහිඳින මිනිහාට බුලත්විටක් දීලා බෝල ඉල්ල ගත්තාසංගීත චිකිත්සාව හදවත් රෝග සුවයට ඔසුවක්නෙළුම් විලගිරිතලේ වැව් තෙර ලියැවුණු වන දිවි පුවත්මෙත් බෝසත් විවරණ මහා පූජා පෙරහර- ආචාර්ය එච්. ඩබ්ලිව්. කරුණාරත්නමාතර දිස්ත්‍රික්කයේ හක්මන නරවැල්පිට කුඩා කටු මැටි ගැසූ පැලක හෙතෙම උපන්නේ ය. දරිද්‍රතාව පීඩනය පරදා ජීවිතය ජයගත් ආචාර්ය එච්. ඩබ්ලිව්. කරුණාරත්න කැලණි විශ්ව විද්‍යාලයයේ සමාජ විද්‍යා අංශයේ වසර 13 ක් අංශ ප්‍රධානියා වශයෙන් කටයුතු කළේය.සමාජ මානව විද්‍යා ක්ෂේත්‍රයේ විශාරදයෙකි. ගමේ බැත, කෙත, නියර, අම්බරුවන් හොඳින් හඳුනන, එළහරකා බටුහරකා වෙන් කොට දන්නා, නියරක් දිගේ නොවැටී කෙළින් දිව යා හැකි ආචාර්ය කරුණාරත්න කැලණි සරසවියේ ජ්‍යෙෂ්ඨ කථිකාචාර්යවරයෙක් ලෙස අදත් සේවය කරයි.ඉතාම අව්‍යාජව තම මවගේ ගුණාංග හා දිරිය මෙහෙවර ගැන කරුණු කී එතුමා කාටවත් නොකී රහස් රැසක් මෙහිදී හෙළි කරයි. තම මව පිළිබඳව මොහොතක් හෝ වැය කැර කරුණු කියන්නට නොකැමැති ආචාර්ය මහාචාර්යවරුනට මෙය අතුල් පහරක් බව ද කිව යුතුය.“අපේ පවුලෙ හිටියෙ අක්කයි මමයි මල්ලියි. පියා ගම් පළාතෙ ප්‍රසිද්ධ නැට්ටුවෙක්. වඩාත් නිවැරැදිව කිවහොත් යකැදුරෙක්. නරවැල්පිට පුස්ගොඩ එන්දෝරිස් ගුරුන්නාන්සෙ කිව්වම ඒ මගෙ තාත්තා. ශාන්ති තිර්ම බලි තොවිල් විෂයයෙහි කෙළ පැමිණියෙක්. අපේ අම්මා එච්. ඩබ්ලිව්. සෝමාවතී. නරවැල්පිට ඇගේ ගමයි. තාත්තගෙ ගම පස්ගොඩ වුණත් මේ ගමේ බින්න බැහීම තමයි සිද්ධ වුණේ.රට පුරා තියෙන බලිතොවිල් පසුපසම දිව්වා මිසක් තාත්තා ගෙදර දොර වගකීම් බාරගත් කෙනෙක් නොවෙයි. පාරම්පරිකව පියාගෙන් ආ ශිල්පය ඉදිරියට ගෙන ගිය කෙනෙක් තාත්තා.මුදල් ඉපැයීම ගැන තුට්ටුවකටවත් හිතුවෙ නැති සමාජ නම්බුව, ගෞරවය සේවය ගැනම හිතපු කෙනෙක්. කොච්චර ගෙදර වගකීම් පැහැර හැරියත් අම්මගෙ ලෝකෙ තාත්තා මහා වීරයෙක්.ඒ වීරයා අම්මගෙ ගමේ තොවිලෙකට ආවම ඉතින්! අම්මට තියෙන සතුට වචනයෙන් විස්තර කරන්න බෑ. සමහරවිට තාත්තා ගෙදර එන්නෙ මාසෙකට සැරයක් වෙන්න පුළුවන්. ඒ ආවමත් දවස් 2 ක් ඉඳලා නැවත කොහේ හරි තොවිලයකට යනවා.අම්ම හිටියෙ තමන්ගෙ මහගෙදර අපි තුන් දෙනත් එක්ක. මහගෙදර කීවට ඒකත් කටුමැටි ගහපු පුංචි පැලක්. මං මුලින්ම ඉස්කෝලෙට ඇතුළු කළ දවස මට අද වගේම මතකයි.අපට නිල ඇඳුම් නෑ. සරමක් ඇඳලා බැනියමක් දාගෙන සපත්තු සෙරෙප්පු නැතිව මේ ගමන යන්නෙ. හැබැයි! හෝඩියෙ පන්තියට දාන්න කලින් අම්මා ගෙදරදි මට අකුරු කියෙව්වා.සාමාන්‍යයෙන් සිංහලෙන් අට සමත් කෙනෙක් අම්මා. නරවැල්පිට මහා විද්‍යාලයට ගිහින් ලොකු මහත්තයා හමු වුණා. එතුමා මාව ළඟට අරන් ‘අ’ යන්න පෙන්වලා ‘අ’ යන්න ශබ්ද කළා. මා ඒ වෙලාවෙ කියලා තියෙන්නෙ ඒක ‘අ’ යන්න තමයි. කියලා. ගෙදර දි අම්මා අකුරු කියවපු හුරුව නිසා ගුරුවරයාත් සතුටු වුණා. මගේ ජීවිතයේ සාහිත්‍ය සමාජ විද්‍යාවේ මුල් පොත අම්මා. අම්මා පත්තරයක් ඉඳහිට හෝ ගෙනෙනවා.පියදාස සිරිසේනගේ, ඩබ්ලිව්. ඒ. සිල්වාගේ නවකතා පොත් කියවනවා. බොහෝ විට ඒවා අහගෙන ඉන්නවා. කියවන්න ඕනෑ මමයි. අපේ අම්මට තිබුණු අක්කර 2 ක පමණ පුංචි ඉඩමෙ ගහක ගෙඩි පවා හැදුණෙ මං ඉපදුණාට පස්සෙ කියලයි අම්මා කීවේ. ඒකෙන් මා අක්කා නරකයි කියන්නෙ නෑ. මගෙ මල්ලි තමයි විපුල හේවා වලිමුනි.ප්‍රවාහන කොමිසමේ අධ්‍යක්ෂ (සැලසුම්). අපේ අම්මා මගේ කේන්දරේ බලනකොට නැකැත් රාළ මෙහෙම කීවලු. පුතාගෙ කේන්දරේ අනුව ඉගෙන ගන්න දක්ෂයි. හැබැයි! මෙයා ගෑනු ළමයින්ගෙන් ප්‍රවේශම් කරගන්න කියලයි.එසේ කියූ ආචාර්ය කරුණාරත්න ‘හොග්’ ‘හොග්’ ගා හිනැහෙයි. ඒ වුණාට අද වෙලා තියෙන්නෙ ගෑනු ළමයින්ට මගෙන් පරිස්සම් වන්න... විහිළුවට .... උපහාසයට කැමැති හෙතම අව්‍යාජය. තවදුරටත් ඒ හඬට සමීප වෙමු.මං ඉපදුණේ 1953 දෙසැම්බර්. 57 - 58 කාලෙ ඉරි සරමක් ඇඳලා බැනියමක් දාලා (අරවින්ද ‘විරාගය’ චිත්‍රපටයෙ අඳින විදියේ) එක් පැත්තකින් ගැටයක් දාලා ගැට ගහලා දැන් මා පාසල් යන්න කිිලෝ මීටර් 2 ක් විතර පයින් යනවා. මේ ගමන හරිම සුන්දරයි. කාලයක් යද්දි මල්ලිවත් එක්කරගෙන යන්නෙ මමයි. නියර දිගේ ඇවිත් ඇළත් දොළක් අතරින් පැනලා බඩවැටි ඕවිටි කුඹුරු දිගේ ඇවිත් අන්තිමට ලොකු ඒදණ්ඩකින් එගොඩ වෙලයි මේ පාසල් ගමන යන්නෙ. ගමේ කොලු රංචුව මේ විදියට තමයි එදා පාසල් ගියෙ.අපෙ අම්මා බොරුව වංචාවට කැමැති නෑ. කොච්චර තිත්ත වුණත් ඇත්තම කියන්න කියලයි අපට උගැන්වුවෙ. පාසලෙන් පස්සෙ අයියලා අක්කලාගේ සාහිත්‍ය සමිතියෙ නැටුම් ගැයුම් පුහුණුවීම් බලන්න අපි හරි ආසයි. දවසක් මේ විදියට අක්කලාගේ නර්තන පුහුණුවීම් බල බලා ඉන්නකොට මගෙ පොත් මිටිය නැතිවුණා.කාඩ්බෝඩ් එකක් තියලා පොත් මැදට තබලා රබර් පටියකින් බැඳලයි මේ පොත් මිටිය තියෙන්නෙ. පොත් මිටිය හොයා ගන්න බැරිව මා අඩ අඬා ගෙදර ගියා. අම්මා ඇහුවා ඇයි පුතේ! කියලා. මා කීවා ලොකු මහත්මයා පොත් මිටියක් අරන් බනිස් කාමරයට දාලා මට හොඳටම ගැහුවා කියලා. මා කීවේ නිර්මාණාත්මක බොරුවක්. අම්මා ඒ වෙලාවේ කලබල නොවී ඉඳලා පහුවදා උදේට මාවත් රැගෙන පාසලට ආවා.ඇවිත් ලොකු මහත්තයා හමුවෙලා “ඇයි? සර් වරදක් කළානම් ගහන්න. පොත් මිටිය දෙන්න කීවා. සර් කීවා එහෙම දෙයක් සිදුවුණේ නෑ කියලා. ඒ වන විටත් වෙනත් ටීචර් ;කනකුට මේ පොත් මිටිය ලැබිලත් තිබුණා. අම්මට හෙළිවුණා කරන ලද ලොකු බොරුව.අම්මා කීවා ලොකු මහත්තයට මේකට හොඳටම ගහන්න සර්’ කියලා. ඒත් එදා හිටපු ගුරුවරු කෙතරම් ගෞරවනීය ද කියන්නෙ එතුමා කීවා “අප දරුවන්ට වැරැදිවලට දඬුවම් කරනවා.ඒත් අම්මලා ඉදිරිපිට කවරදාවත් දඬුවම් කරන්නෙ නෑ” කියලා. දැන් මේ සිද්ධිය බලන්න ළමයින් පිරිලා. හැංගිලා බලනවා. අම්මා වේවැල අතට අරගෙන (පංතිය තිබුණේ උස් වේදිකාවක) මාව එක අතකින් අල්ලගෙන පාදවලට පහර කීපයක් ගැහුවා මුළු ස්කෝලෙම ළමයින්ට පෙනෙන්න.මට එතකොට වයස 8 යි. තුනේ පන්තියෙ හිටියෙ. දැන් මුළු ස්කෝලෙම කාලයක් යනකම් මට වදේ ගහනවා. ‘පුංචි බොරුකාරයා’ කියලා.අපේ අම්මගෙ ජීවන ක්‍රමේ ගැන ඔබ අහනවා. අපෙ අම්මා බීඩි ඔතන කර්මාන්තෙක මැනේජර්. අපේ ගෙදර බීඩි ඔතන ශාඛාවක් තිබුණා.ගමේ ගෑනු ගොඩාක් මේ ෆැක්ටරියෙ වැඩ කළා. කොළ දුම්කොළ දීලා පොත්වල ලියලා බීඩි එතුවාම බාර අරගෙන කළමනා කටයුතු කිරීමයි ඇගේ වෘත්තිය. ඇයත් බීඩි ඔතනවා. අම්මට කිසිම කම්මැලිකමක් නෑ.රෑට අඩ නින්දෙන් මා අවදි වී බැලුවත් අම්මා ලාම්පුවෙ දුබල එළියෙන් බීඩි ඔතන දර්ශනය මට පෙනෙනවා. අපට කවලා පොවලා අන්ඳවලා පාසල් යවලා ඇය මේ කටයුතු පටන් ගන්නෙ. මේ කර්මාන්තයෙ බීඩි ඔතන ගණන් හදන්නේ අම්මයි මමයි. අපි මෙතැන ඉඳන් ලිපි ලියා හදන ගණන අක්කා කාමරයෙ ඉඳන් මනෝමයෙන් හදලා කියනවා. ඒත් අපේ ඉස්කෝලෙ ප්‍රශ්න නිසාත් අම්මට කෑම ටික දෙන්න ඕනෑ නිසාත් ඒ දක්ෂ අක්කා ඉස්කෝලෙ ගමන නතර කරනවා.පසු කාලයක ‘බුදු නොවෙනා බෝසත්වරු’ කෘතිය ලියන විපුල හේවා වලිමුනි මල්ලි ගුරු ගෙදර අපට දන් දුන් ඒ අක්කාව මතකයට නඟනවා. ඇත්තටම ඇය අක්කෙක් විතරක් නොවේ අපට දෙවැනි මවක්. අම්මා කොච්චර කරුණාබර වුණත් වැරැද්දට හරිම තදයි. ගමේ කොල්ලෙක් වුණත් නුවුවමනා විහිළුවක් අක්කට කළත් කැත්ත තමයි අතට ගන්නෙ. මටත් ගහන්නෙ ගස් බැඳලා. මට ගස් නඟින පුරුද්දක් තිබුණා. අම්මා මේවා පරිස්සමින් කියලා ඉඩ දුන්නට පාසල් ‘කට්’ කරලා ගමේ කැලෑවට පනිනවට විරුද්ධයි. වැවේ ඇළේ දොළේ නාන්න.මී හරක් පිටේ යන්න. හොර කුරුම්බා කඩන්න මාත් ආසයි. දවසක් මෙහෙම පාසල් ‘කට්’ කරලා ගිහින් ගිරා පැටවුන් ගන්න දිරච්ච පොල් ගහකට නැංගා. ගහේ බෙනයට අත දාපුවාම ගිරා පැටවුන් නොවේ හිටියෙ. සර්පයෙක්. ‘පුෂ්’ ගානකොට මා ගහ අතහැරලා පැන්නා. කොන්ද නොකැඩී බේරුණෙ නූලෙන්. අම්මට මේක ආරංචි වෙලා එදා ගස් බැන්දා. දිමි ගොටු දැම්මා. මේවා ඔක්කොම කළේ අප හදාගන්නට ඉතා කරුණාවෙන්. අම්මගෙ නමට ළඟ කඩේක ණය පොතක් තිබුණා. දවසක් මේ පොතට දාන්නැයි මුදලාලිට කියලා මං දොදොල් කෑල්ලක් මල්ලිට නොදී කෑවා.මල්ලි මේක අම්මට කිව්වා. අම්මා එදාත් මට දඬුවම් කළේ අපූරු විදියට. ණය පොතින් ගත්තට නොවේ අම්මට කේන්ති. මල්ලිට නොදී කෑවටයි. තවත් දවසක් මල්ලිට බැලුම් බෝලයකුත් මට බැලුම් බෝලයකුත් අම්මා ගෙනැත් දුන්නා. මගෙ එක ඉක්මනට පුපුරුවා ගත් මා මල්ලිගෙ එකටත් අල්පෙනෙත්තෙන් ඇන්නා. අම්මා මගෙ කැටෙන් සල්ලි අරන් කිලෝ මීටර 3 ක් කාෂ්ටක අව්වෙ ගිහින් අම්මා හඳුනන කඩේකින් මල්ලිට විතරක් බැලුම් බෝලයක් මට කියලා ගෙන්නෙව්වා. මේ විදියෙ අපූරු දඬුවම් කළේ මගෙ හිතුවක්කාර ගති හදන්නයි.බීඩි ඔතන ගමන් අම්මා එක් එක් පොත් ගෙනැවිත් ඈට ඇහෙන්න කියන්න කියනවා. කැලෑ හඳ, ගම්පෙරළිය, ඩිංගිරි මැණිකා මේ විදියටයි කියෙව්වෙ. අම්මට කොච්චර වැඩ තිබුණත් රාත්තිරියට අම්මා පාඩම් පොත් හයියෙන් කියන්න කියලා අහගෙන ඉන්නවා. ඉංගී‍්‍රසි පාඩමත් අහනවා. කිව්වට පිළිගන්න දුටුගැමුණු කුමාරයාගෙ කතාව කියන ඩෙනිස් ක්ලාර්ක්ගේ පරිවර්තනය ‘රන්දිව‘ පොතත් අම්මා මට කියලා කියෙව්වා.එහි තියෙනවා මෙහෙම වාක්‍යයක්. ‘කඩොල් ඇත් පැටවා තමා දෙසට එන බව ගැමුණු කුමරු අඳුර විනිවිද දුටුවේය.’ අම්මා මේක ඇහුණම මගෙන් ඇහුවා. මොකක්ද පුතේ! මේ අඳුර විනිවිද කියන්නෙ කියලා. මා කීවා අඳුර අතරින් පෙනෙන බවයි කියන්නෙ කියලා. අම්මා තමන්ගෙ ළයට මාව තුරුලු කරන් සිප ගත්තා. දැන් මට අතට අහුවෙන හැම දේම කියවනවා අම්මගෙන් ලැබුණු ආභාසය නිසා.මේ අතර ගෙදර තිබුණු පෙට්ටගමක තාත්තා අම්මට එවන ලියුම් හමුවුණා. ඒවා පටන් ගන්නෙ “ආදරණීය සෝමෙ” කියලා. මේවා කියවන්න පටන්ගන්නකොට ඒ ලියුම් අම්මා අස්ථානගත කළා.අම්මට තිබුණු එකම ඉලක්කය අප ලොකු මිනිසුන් නොව ලොකු හොඳ මිනිසුන් කිරීමයි. කන්න ක්‍රමේට අම්මගෙ පවුලෙ කට්ටියගෙන් අම්මට කුඹුර කරන්න වාරය ආවම අම්මා කුඹුර කොටන්නත් යනවා. මාත් ඉතින්! පොඩි උදලු කෑල්ලක් අරන් අම්මට උදව් කරනවා. අනෙක මගෙ අම්මගෙන් මා උගත් තවත් දෙයක් නායකත්වය. අනෙක හරිම එඩිතරයි. ගමේ කාන්තා සමිතිවලත් ඇය ඉන්නවා.ගමේ ගෑනු රැස්කරගෙන කරන ප්‍රජා කටයුතු වලදීත් මූලිකත්වය අම්මා ගන්නවා. ගමේ ඕනෑම මඟුල් ගෙයක වෑංජන ඒදන කටයුතුවලට අම්මට නිතරම ආරාධනා තිබුණා. ඇය ඒදන හොද්දක රස වැරැදිලා නෑ. මටත් ගමේ මිනිස්සු කීවෙ රත්න පුතා, රත්න ළමයා, රත්න අයියා කියලා. මේ විදියට කොහොම හරි මං ජ්‍යෙෂ්ඨය සමත් වුණා. මට තිබුණෙ කලිසම් 2 යි. ඒක වෙලාවට හෝදන්නත් අම්මා අණ කරලා තිබුණා. අපට විදුලි බලය නෑනෙ. ඒ නිසා චිමිනිය කළු වෙනකොට හෝදගන්න ඕනෑ. පිළිවෙළට ඇඳුම් තියෙන්න ඕනෑ. පිළිවෙළට පොත් ටික තියන්නත් ඕනෑ. මේවා කිළුටුවට අපිරිසුදුවට තිබුණොත් අම්මගෙන් බැණුම්. අක්කගෙ වැඩ පිළිවෙළ ගැනත් අම්මා හොයා බලනවා.අම්මට හොඳටම කේන්ති ආවෙ අපි තුන්දෙනා රණ්ඩු වෙන වෙලාවටයි. ඒ ;වලාවට ඇය හරිම කම්පා වුණා. වෙලාවට වැඩ කිරීම ඇය අගය කළා. ඇයත් උදේ හතරට අවදි වෙලා රාත්තිරි 11 ට විතර නින්දට ගියේ. දිගටම වැඩ. තාත්තගෙ නැටුම් හැකියාවට ඇය හරිම ආසයි. ගමේ තොවිලයක්, ගම්මඩුවක්, දෙවොල් මඩුවක්, කොහොඹා කංකාරියක්, දහඅට සන්නියක් තිබුණොත් තාත්තා තමයි ඒකෙ ලොකුම ගුරුන්නාන්සෙ. ඒ වෙලාවට අම්මා ඒවා අපට පෙන්වනවා.දවසක් තාත්තා සති අන්තයක ඇවිත් අම්මට කීවා “අපි ලොකු පුතාට නැටුම් උගන්වමු. මේක පාරම්පරික ශිල්පයක්නෙ” කියලා. අම්මා එකහෙළාම විරුද්ධ වෙලා කීවා. ඒකා ඉගෙන ගන්ඩ දක්ෂයි. තාත්තා නැටුම් කළා කියලා පුතා ඒකම කරන්ඩ ඕනැ නෑ. එයා ඉගෙන ගන්ඩ ඕනැ කියලා. අන්තිමේ තාත්තා ඒ අදහස හකුලා ගත්තා.දැන් ජ්‍යෙෂ්ඨය පාස් වෙලා සපත්තු දාලා උසස් පෙළ කරන්න යන කාලෙ. 1970 විතර. පි‍්‍රන්සිපල් කෙනෙක් ටයිකෝට් දාලා ඉස්කෝලෙට ආවා. දැන් විදුහලත් දියුණුයි. මේ කාලෙ මාත් ඉස්කෝලෙ දීප්තිමත් චරිතයක්. ඉස්කෝලෙ පෙන්වපු “එලොව ගිහින් මෙලොව ආවා” සරස්චන්ද්‍රගෙ නාට්‍යයේ කපුවාගෙ චරිතයත් රඟපෑවා. අම්මත් ඇවිත් ආසාවෙන් මා රඟපාන හැටි බලා සිටියා මතකයි. අල, බතල, මඤ්ඤොක්කා පළා වර්ග වත්තෙ වවලා තිබෙන නිසා කරවල, භූමිතෙල් වගේ දෙයක් තමයි නගරෙන් අම්මා ගෙනාවෙ. අම්මා නාට්‍ය රඟදක්වන දවස්වල උදේම නැගිටලා බත් මුලක් බැඳලා දෙනවා. යාළුවොත් එක්ක කන්න. අනෙත් දවස්වලට දවල්ට ගෙදර එනවනේ. උසස් පෙළ කළා. මගෙ දඟ වැඩ නම් නැවතුණේ නෑ. ගමේ පහළ තිබෙන ඇල්ලෙවෙල වැවට මාළු බාන්නත් යනවා. අහුවුණ දවසට අම්මා බනින්නෙ “උඹ සිංහ ලග්නෙ වුණාට වෘෂභ වැඩනෙ කරන්නෙ” කියලයි. අම්මා තවත් කැමැති දෙයක් මා ළඟ තිබුණා. වරදක් කළාම දඬුවමට යටත් වෙනවා. පැනලා දුවන්නෙ නෑ. අම්මා කෝටුව ගෙනෙන කොට අත පානවා. සමාව ඉල්ලන්නෙ නෑ. දඬුවම ඉල්ලනවා.(උසස් පෙළට) සිංහල, බෞද්ධ සංස්කෘතිය, භූගෝල විද්‍යාව, ඉන්දියානු හා ලංකා ඉතිහාසය විෂයයන් ලෙස අරන් මා දැන් පළමු වසරෙ ඉන්නවා. ඒ වෙලාවෙ මා හැදුවා නාට්‍යයක්. නාට්‍යයේ නම ‘අඳුරෙන් එළියට’ නොවේ. එළියෙන් අඳුරටයි. මේ කතා වස්තුවෙ චරිත බවට පත්වන්නෙ ස්කෝලෙ වැඩ නොකරන ගුරුන් දෙතුන් දෙනෙක්. මං එතකොට ස්කෝලෙ ප්‍රධාන ශිෂ්‍ය නායක. නාට්‍යයේ පිටපතත් අධ්‍යක්ෂණයත් මගේ.කොහොම හරි මේ නාට්‍ය ස්කෝලේ ගුරුන් ගේ ඇතැම් ක්‍රියාකාරකම් කියන නාට්‍යයක් කියලා ආරංචිය ගිහින් විදුහල්පති ගුණසිංහ සර් මගෙන් නාට්‍ය පිටපත ඉල්ල ගත්තා. පහුවදාම මේ නාට්‍යය තහනම් කළා. නාට්‍ය තහනම් කළ දවසෙම සිංහල සාහිත්‍යය සර් පන්තියට ආවම මේ ප්‍රශ්නෙ ඇදුණා. අන්තිමට සර්ට කොල්ලො ‘හූ’ කීවා.මාත් සමඟ තවත් ප්‍රධාන යාළුවො දෙන්නෙක් සර් එක්ක නාට්‍ය තහනම ගැන කතා කළේ. ගුරුවරු එදා පන්තියට ආවෙ නෑ. මාත් බෙල් එක ගහලා ස්කෝලෙ ඇරියා. බෙල් එක හැටියට තිබුණෙ ලොකු ලොරි තට්ටුවකට බයිසිකල් පැඩල් එකෙන් පහර දෙන එකයි. එදා සිකුරාදා දවසක්. සඳුදා එන විට මගෙත් යාළුවො දෙන්නගෙත් පන්ති තහනම්.අපේ පන්ති තහනම ගැන අම්මා කම්පා වුණා. යාළුවො දෙන්නා හක්මන කෝංගල මහා විද්‍යාලයට ගියා. මට ගම එපා වුණා. මං අම්මට පොරොන්දු වුණා මා ගමෙන් පිටට ගියත් කොහේ හරි ඉගෙන ගන්නවා කියලා. මාතර සුදර්ශි පිරිවෙනට මා ඇවිත් එහි සිටි උපුල් රණවීර ගුරුතුමාට ඇත්ත කීවා. එතුමා විෂය කරුණු කීපයක් විමසුවා. මගේ උත්තර හොඳයි. දඟ ළමයෙක් වුණාට ඔබ දක්ෂයෙක්. මේ පිරිවෙනේ ඉඳන් ඉගෙන ගන්නවා. මං ලොකු හාමුදුරුවන්ට කියන්නම්. එහෙම කියපු ඒ ගුරු දෙවියා මට පිහිට වුණා. වීරබා පිරිවෙනේ ඒ කාලෙ මල්ලිත් නේවාසිකව ඉගෙන ගනිමින් හිටියෙ. ඒ නිසා මට ගමන එන්න පහසු වුණා.අම්මා මාසයකට සැරයක් කදක් බැඳගෙන (කැවිලි පෙවිලි) ඇවිත් ගුරුනට කරුණු කියලා මට ඉංගී‍්‍රසිය ඉගෙන ගන්න කීවා. සුදර්ශියේ ඉංගි‍්‍රසි පන්තියට මාත් ඇතුළු වුණා. ගුරුන්ගේ කාරුණිකත්වය මත මුදල් අය කළේ නෑ. ඒත් අම්මා විටින් විට ගුරුවරුන්ට දෙන්න සල්ලි ටික ටික එව්වා. අම්මගෙ කලාත්මක අකුරු වලින් ඇය පෝස්ටර් ඇඳීම මට ගමේදී පුරුදු කැර තිබුණා.ගමේ අංකුර කලාකරුවෙක් හැටියටත් මා හිටි කාලය ගැන ඔබට කියන්න බැරිවුණා. ඒ පුහුණුව මට මාතරදි වැදගත් වුණා. ගමේ මළ ගෙවල්වල බැනර් පෝස්ටර් ඇන්දෙත් මම. ගොක් කොළ සැරසිලි ආදිය කළෙත් මම. ඒක තාත්තගෙන් ආවෙ. මාතර රාහුල රඟහලට එන මනමේ, සිංහබාහු, සුබ සහ යස, මකරා, ඒකාධිපති, හුණුවටය වැනි ඕනෑම නාට්‍යයක පෝස්ටරය අඳින්නෙ මමයි.මේ තත්ත්වයට එනකොට මට යන්තම් මුදලකුත් ලැබුණා. හැබැයි! මේක ආවෙත් අම්මගෙ කලාත්මක අකුරින් පෝස්ටර් ඇඳලා පුරුදු වෙලා බව කිව යුතුමයි. අලුත් ලොකු හාමුදුරුවරු කෙනෙක් පන්සලට ආව වෙලාවෙ මටත් යන්න වුණා.මගේ ඊළඟ නවාතැන වුණෙ බෞද්ධ සංස්කෘතිය උගන්වපු ධර්මරත්න සර්ගේ ගෙදර. මාතර නූපේ හන්දියේ රේල් පාර ළඟ තිබුණු මේ ගෙදර මගේ අධ්‍යාපනයටත් පහසුයි. මා ගමෙන් පිටවුණත් අම්මා මාව අත්හැරියෙ නෑ. අම්මා මා පේරාදෙණිය සරසවියට 1976 අපේ‍්‍රල් විභාගයෙන් සමත්වෙනකම් කද මලු අරගෙන මාව බලන්න ආවා.මේ අතර අක්කට විවාහ යෝජනාවක් ඇවිත්. රුපියල් 500 දැවැද්දක් ඒ පැත්තෙන් ඉල්ලුවා. දෙනගම ගමෙන් කෙනෙක් විවාහයට ආවේ. අම්මා මගෙන් ඇහුවා. ‘පුතේ අක්කා දීග දෙන්න මට ඉඩම උගස් තියන්න වෙලා තියෙනවා. මං හිඟා කාලා හරි ඒක බේර ගන්නවා. උඹ ඒකට කැමැති ද?’ ඛ්යලා. මාත් ඉතින්! කැමැති වුණා.අම්මා බීඩි කර්මාන්තයෙන්ම ඒ මුදල කොහොම හරි හොයලා අවුරුද්දක් යන්නටත් ඉස්සෙල්ලා ඉඩම බේරගන්නකම් අප දන්නෙත් නෑ. මල්ලි කිරිල්ලවල හිටියෙ. මං ඇල්දෙනියෙ ගෙයක් හැදුවා. මට අවශ්‍ය වුණා අම්මව මේ ගෙදරට ගෙන්වා ගන්න. මගෙ නෝනා කුසුම් රාණි කරුණාරත්න. බියගම කලාපයේ ගුරු උපදේශිකවරියක්. ඊට ඉස්සෙල්ලා ගමේ තිබුණ මට සම්බන්ධකමක්. මේක නැවැත්තුවෙම නෑ.ඒ ළමයා හොඳ වුණත් එයාගෙ සහෝදරයො එතරම් හොඳ නෑ. මේ පවුල් පසුබිම නිසා අම්මා විරුද්ධ වෙලා හිටියා. ඒක නවත්වන්නෙ නැති හින්දා “අම්මා මහණ වෙන්න” තීන්දු කළා. අපේ අම්මා කිව්වොත් කිව්වමයි. මා ඒ සම්බන්ධය නැවැත්තුවා. පස්සෙ ඒ ළමයා පේරාදෙණියටම මා ගියාට පස්සෙ අවුරුද්දෙ ඇවිත් මට පෙනෙන්නම කොල්ලෙක් එක්ක රවුම් ගැහුවා. අම්මගෙ ප්‍රායෝගික ඥානය හරිය කියලා තේරුණේ එදායි.මේ සම්බන්ධයට අම්මා කෙළින්ම විරුද්ධ වුණේ නෑ. නිහඬ පිළිවෙතක් අනුගමනය කළා. ඒත් මගේ නෝනා අම්මට සැලකුවා, අම්මත් එයාට සැලකුවා. මගෙ එකම පුතා රංග ප්‍රසාද් කරුණාරත්න. කැලණිය ධර්මාශෝකෙ ඉගෙන ගන්නෙ. තවම උසස් පෙළ කරනවා. අම්මගෙ තනියට ගෙදර හිටියෙ මගෙ අක්කගෙ දුව. ඒ දුව දීග දෙන වෙලාවෙ අම්මා ඇහුවා පුතේ ඒ ඉඩම ඈට ලියා දෙන්න ද කියලා. මාත් එකඟ වුණා.ඒත් බලාපොරොත්තු වූ විදියට ඒ අයගෙන් අම්මට සැලකුම් ලැබුණේ නෑ. ඒ නිසා ගම දාලා එන්න අකමැත්ත තිබුණත් මං අම්මාව අරගෙන අපේ ඇල්දෙණිය ගෙදරට ආවා. ඒ අතර නෝනගේ අම්මත් අසනීප වෙලා අපේ ගෙදරමයි හිටියෙ. දැන් අපේ අම්මලා දෙන්නම අපේ ගෙදර. ටික කලකින් අම්මගේ ගමන් සගයා නෝනගේ අම්මා නැතිවුණා.අම්මා නිස්කලංක ගමේ පරිසරයට යන්න කැමැති නිසා මං කඩවත ගනේමුල්ල පාරෙ වැලිපිල්ලෑවෙ අලුත් ගෙයක් හදලා ඥාති දියණියක් ගෙනැවිත් එයාට බලාගන්න දීලා අම්මාව එහි නැවැත්තුවා. නෝනයි පුතයි හිටියෙ ඇල්දෙනියෙ ගෙදර. ඒ අයගෙ කටයුතුවලට එතැන පහසුයි. මං නිතරම අම්මත් එක්ක වැලිපිල්ලෑවෙ ගෙදර හිටියා. මං රස්සාවට ආවෙ අම්මාගේ තේරීම අනුවයි.මට ඒ ටික ඔබට කියන්න බැරිවුණා. මාතර සුදර්ශියේ ස්ථිර ගුරුකමයි කැලණි සරසවියේ තුන් මාසෙක තාවකාලික අංශ ප්‍රධානි සමාජ විද්‍යා තනතුරයි .... මං ආවා. අම්මා කීවා මාතර සුදර්ශියෙ යන්න එපා. උඹ තාවකාලික වුණත් විශ්ව විද්‍යාලය කථිකාචාර්ය තනතුරට පලයන් කියලා.සමාජ විද්‍යා නමැති අලුත් විෂය ජනපි‍්‍රය වෙද්දි විශ්ව විද්‍යාලයය මේක ස්ථිර තනතුරක් කළා. ඒ නිසා මා අදත් කැලණි සරසවියෙ. නැත්නම් මට වෙන්නෙ මාතර සුදර්ශියෙ ගුරුකමේ ඉන්න. අම්මගේ ප්‍රායෝගික ඥානය හරිම ඉහළයි.මේ අතර අම්මා අසනීප වෙලා කඩවත පෞද්ගලික රෝහලකට ගෙනාවා. ඔක්සිජන් බට නහයෙන් දාලයි තිබුණේ. ක්ෂේත්‍ර පරික්ෂණවලට කණ්ඩායම් අරගෙන මට පිට යන්න සිදුවෙන බව අම්මා දන්නවා. ඒ දිනවලත් එහෙමයි. අර ඔක්සිජන් බට හරිම කරදරයක්. අම්මා කීවා පුතේ උඹ මාව බලාගෙන ඉන්න එපා. මං කොහොමත් මැරෙනවා. අනෙක මේ බටය මට කරදරයක්. මං මේක ගලවනවා.උඹ රාජකාරියට පලයන් කියලා. බැරිම තැන මං දවස් කීපයකට පස්සෙ ක්ෂේත්‍ර පරීක්ෂණයකට කොළඹින් ටිකක් ඈත ගියා. එදාමයි අම්මා මළේ! ඔක්සිජන් බට ගලවා දමපු හින්දා මරණය ඉක්මන් වුණාද දන්නෙ නෑ. ඒත් ඈ මරණයටත් වඩා හිතුවෙ මගෙ රාජකාරිය ගැනයි. ඇය මැරෙන වෙලාවෙ ළඟ ඉන්න බැරි වීම ගැන දුකයි.සටහන -උපාලි සමරසිංහඡායා -විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=as0911153</link>
    <topic>ගුරු සේවයේ රසකතා</topic>
    <author>ආරියදාස කාලවිල විතාන</author>
    <content>හිම යායේ ශීතලට මැදිවී.....මගෙ අම්මා මට උගැන්නුවෙ බීඩි ඔතලා හම්බ කරපු සල්ලිවලින්ගුරු සේවයේ රසකතාමිනිත්තුවක කතාවක්බෝල ඇහිඳින මිනිහාට බුලත්විටක් දීලා බෝල ඉල්ල ගත්තාසංගීත චිකිත්සාව හදවත් රෝග සුවයට ඔසුවක්නෙළුම් විලගිරිතලේ වැව් තෙර ලියැවුණු වන දිවි පුවත්මෙත් බෝසත් විවරණ මහා පූජා පෙරහරපනහ දශකයේ කළුතර දිස්ත්‍රික්කයේ දුෂ්කර ප්‍රදේශයක පිහිටි පාඩාගොඩ පාසලට පැමිණීමට තිබුණේ කඳු හෙල් පසුකර සොහොන්පිටි කුඩා වනරොදවල් මැදින් වැටී තිබූ අඩි පාරවල් හා කරත්ත පාරවල් හරහාය.මෙම ප්‍රදේශයේ පිරිමි පාසල හා ගැහැනු පාසල වෙන්වෙන්ව මීටර් 100 ක් ඈතින් විය. ගම්වාසී හා අසල්වාසී දුගී දුප්පත් ළමයින් අකුරු කිරීමට පැමිණියේ මෙම පාසලටය.ගුණවධ¢න ලොකු මහත්තයා ඇතුළු පවුලේ අය ගුරු ගෙදර පදිංචිව සිටි අතර වඩුවැඩ ගුරුවරයා අසල නිවසක පදිංචි වී සිටියේය. ඔහු නමින් සිල්වා මහතාය. සෙසු ගුරු මහත්ම මහත්මීහු සැතපුම් 4 ක් හෝ 5 ක් ගෙවාගෙන පාසලට පැමිණියහ.එකල ගුරුවරුන්ට දැඩි බියක් හා භක්තියක් ළමයින් අතර පමණක් නොව මවුපියන් හා සෙසු ජනයා අතර ද විය. පාසලට පැමිණි ගුරුවරුන් අතරින් වීරසිංහ ගුරුතුමා කැපී පෙනෙන අයෙකි.ඔහු පාසලට පැමිණියේ සැතපුම් 5 ක් පමණ මඟ ගෙවා බයිසිකලයෙනි. එතුමා මුළු පාසලටම අංක ගණිතය ඉගැන්වූ ගුරුතුමාය. ඔහු පාසල් පංතියට පැමිණි විගස නැගිට ළමෝ අත් ඔසවා වැඳ ආයුබෝවන් කියති.අංක ගණිතය මට අරහන් දෙයකි. නමුත් ගණන් නැතිව බැරිය. බැරි අය කාගෙන් හෝ කොපි කර ගනිති. සමහරු එතුමා හැඳින්වූයේ ගණන් මහත්තයා කියාය. ඔහු පන්තියට පැමිණි විට ළමෝ මීයට පිම්බාක් මෙන් සිටිති. ගණන් වේලාවේදී ප්‍රශ්න අහන බැවින් සමහරු උත්තර දෙන්නේ ද අඬමිනි.ප්‍රදේශයේ රා කර්මාන්තය යහමින් කෙරුණු බැවින් ගමේ සිට එන අතරතුර පොල් රා කටු දෙක තුනක් ඇද බා පාසලට පැමිණීම අනිවාර්ය වේ. දහදිය දමමින් පැමිණි ඔහු පංතියට ගොස් කෝට් බෑය පුටුවට අන්දවයි.ඉන්පසු ඔහු සිටින්නේ ටුවිඩ් රෙද්ද හා අත් දිග කමිසයකින් සැරසීය. ඔහුගේ තේජාන්විතභාවය නිසා කිසිවෙක් ඔහුගේ ගුණාගුණ සොයන්න ගියේ නැත.පාසල ඇරී ගෙදර යන විට අතරමඟදී රාකටුවක් පානය මේ ගුරුතුමාගේ සිරිත විය. මෙදින ගුරුතුමාගේ පදම මදක් වැඩි වූයෙන් පාපැදියට නැග්ගත් පැදගන්න බැරිව දෙතුන් විටක්ම බිම පෙරැළිණි. මෙය ගුරුතුමාට මහත් ලජ්ජාවක් විය.අනතුරුව ටුවිඩ් රෙද්ද කැසපට කවා ගෙන පාපැදිය කර තබාගෙන පාර දිගේ යන්නට විය. ඉදිරියට හමුවන අය ‘ඉස්කෝලෙ මහත්තයා මොකෝ අද බයිසිකලය කර තියාගෙන යනුවෙන් විමසද්දී හෙතෙම ඇද පැද උත්තර දෙයි. “මෙ.. මෙ.. මෙයාගෙ කර පිටින් මම අවුරුදු 20 ක්ම ගියා. අද එයාට කලගුණ සලකන්න මගේ කර පිටින් අරන් යනවා.”ඉන් එහාට ගුරුතුමාගෙන් කවුරුත් ප්‍රශ්න නොකළහ. නමුත් මෙම සිද්ධිය ගමපුරා පැතිර යාමට වැඩි වෙලාවක් ගත නොවිණ.පසුවදා පාසල් යන තේජාන්විත පුද්ගලයා එදා ගියේ බිමබලා ගෙන කොල්ලන්ගේ උසුළු විසුළු මැදය. “අද මගේ කරපිටින් යමන් යයි” කිවු පමණින් රවා බලා ගුරුතුමා ඔහුගේ බයිසිකලය වේගයෙන් පැදයයි.ආරියදාස කාලවිල විතානමාලේවන්ගොඩ – ධර්ගානගරය</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=as0911154</link>
    <topic>මිනිත්තුවක කතාවක්</topic>
    <author>බණ්ඩාරගම පුල්ලපෙරුම</author>
    <content>හිම යායේ ශීතලට මැදිවී.....මගෙ අම්මා මට උගැන්නුවෙ බීඩි ඔතලා හම්බ කරපු සල්ලිවලින්ගුරු සේවයේ රසකතාමිනිත්තුවක කතාවක්බෝල ඇහිඳින මිනිහාට බුලත්විටක් දීලා බෝල ඉල්ල ගත්තාසංගීත චිකිත්සාව හදවත් රෝග සුවයට ඔසුවක්නෙළුම් විලගිරිතලේ වැව් තෙර ලියැවුණු වන දිවි පුවත්මෙත් බෝසත් විවරණ මහා පූජා පෙරහරනෝර්වීජියානු ජාතිකයකු සමඟ විවාහ වූ ආසියාතික කාන්තාවක් ඔස්ලෝ නගරයේ ජීවත්ව සිටියාය. ඇය වරක් පිලිපීනයේ චාරිකාවක් නිමවා ඔස්ලෝ නගරය වෙත යෑම පිණිස එහි ගුවන්තොටුපොළට පැමිණියාය.ගුවන්තොටුපොළට පිවිසීමේදී ඇගේ ලිපි ලේඛන පරීක්ෂා කළ සේවිකාවට ඇගෙන් යම් තොරතුරක් දැනගැනීමට කුහුලක් ඇතිවිය. ’ඔයා නෝර්වේවල කෙනෙක් නේද? අපි නෝර්වේ ගැන දන්නේ මධ්‍යම රාත්‍රියෙත් ඉර පායන රට විදියටයි. ඉතින් කොහොමද ඔයගොල්ලො නිදා ගන්නෙ? ඇය ඇසුවාය.’ඇස් දෙක පියා ගෙන’ මගී කාන්තාව සැහැල්ලුවෙන් පිළිතුරු දුන්නාය.මිතුරෝ දෙදෙනෙක් හෝටලයකට වී ඉහළම මට්ටමේ කෑම වේලක් භුක්ති විඳිමින් සිටියහ. හොඳ හැටි සප්පායම් වීමෙන් පසු මිතුරන් දෙදෙනාගෙන් එක් අයෙක් මෙසේ කීය.’මං මේ වගේ කෑම ජාති කනව බැරිවෙලාවත් අපේ දොස්තර මහත්තය දැක්කා නම් එහෙම විනාශයි.’’ඇයි දොස්තර මහත්තය ඔයාට කෑම වර්ගවලට තහනමක් දාල තියෙනවද?’ අනෙක් මිතුරා ඇසීය.’නෑ නෑ එහෙම දෙයක් නොවෙයි. මං මිනිහට සල්ලි වගයක් දෙන්න තියෙනවා.’(‘Readers’ Digest’ සඟරාවෙනි)බණ්ඩාරගම පුල්ලපෙරුමගෝනපොල හන්දිය.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=as0911155</link>
    <topic>බෝල ඇහිඳින මිනිහාට බුලත්විටක් දීලා බෝල ඉල්ල ගත්තා</topic>
    <author>සාගරිකා දිසානායක ජයසිංහ</author>
    <content>හිම යායේ ශීතලට මැදිවී.....මගෙ අම්මා මට උගැන්නුවෙ බීඩි ඔතලා හම්බ කරපු සල්ලිවලින්ගුරු සේවයේ රසකතාමිනිත්තුවක කතාවක්බෝල ඇහිඳින මිනිහාට බුලත්විටක් දීලා බෝල ඉල්ල ගත්තාසංගීත චිකිත්සාව හදවත් රෝග සුවයට ඔසුවක්නෙළුම් විලගිරිතලේ වැව් තෙර ලියැවුණු වන දිවි පුවත්මෙත් බෝසත් විවරණ මහා පූජා පෙරහරබෙලිඅත්ත ගැටමාන්න විජය මහා විද්‍යාලයේ හිටපු විදුහල්පති බර්ටි විජේසිංහඅද අපේ කතා නායකයා කලක් කොළඹ ආනන්ද මහා විද්‍යාලයේ කීර්තිමත් ගුරුවරයකු වශයෙන් සේවය කළ බෙලිඅත්තේ දුෂ්කර පාසලක් වූ ගැටමාන්න විද්‍යාලයේ විදුහල්පතිවරයා ලෙස විද්‍යාලයේ මෙන්ම සිසුන්ගේ දියුණුවටත් අමිල මෙහෙවරක් ඉටු කොට පසු කලෙක කොළඹ කලාපයේ නියෝජ්‍ය අධ්‍යාපන අධ්‍යක්ෂවරයකු ලෙස සේවය කොට විශ්‍රාම සුවයෙන් පසුවන බර්ටි විජේසිංහ මහතා. තම අතීත දිවියේ රසමුසු තැන් අපට කියන්නට විජේසිංහ විශ්‍රාමලත් විදුහල්පතිතුමා ඉදිරිපත් වුණේ බොහොම කැමැත්තෙන්.දැන් ගාල්ලෙ මහමෝදර ඉස්පිරිතාලෙ පිහිටා තිබුණු ප්‍රදේශය නවසිය තිහේ දශකයේදී අර්ධ නාගරික පුංචි ගම්මානයක්. ගමේ නම හීන්පැන්දල. ගාල්ලට බොහොම කිට්ටුව පිහිටි හීන්පැන්දල ගමේදී ඔහු උපන්නේ 1934 නොවැම්බර් මාසෙ දහවැනිදා. විජේසිංහ ආරච්චිගේ දොන් බර්ටි කියල ඔහුට දෙමව්පියො නම තිබ්බා. බර්ටිගේ පියා දොන් හෙන්ද්‍රික් විජේසිංහ.රැකියාව කළේ ගාල්ලේ ආහාර දෙපාර්තමේන්තුවේ. අම්මා බේබිනෝනා ඉලේපෙරුම. ඈ රැකියාවක් කළේ නෑ. බර්ටිගේ පවුලේ වැඩිමලා අයියා. ඔහුට තව සහෝදරියෝම පස්දෙනෙක්. පවුලේ දරුවන් දහ දෙනෙක් ඉපදුනත් ඉතිරි වුණේ හත් දෙනයි. අනිත් තිදෙනා පුංචි කාලෙදිම මෙළොවින් සමු අරන්.බර්ටි මුලින්ම අකුරු කරන්නට ගියේ ගාල්ලේ මවුන්ට් කල්වරි ස්වභාෂා මිශ්‍ර පාසලට. එය මිෂනාරි පාසලක්. මූලික ශ්‍රේණියෙදි බර්ටිලාට උගන්වපු පෙරේරා ගුරුතුමී ඔවුන්ට අකුරු කියාදීපු හැටි අදටත් ඔහුට මතකයි. පුංචි ළමයින්ගෙ තරමට බිම දණ ගහගෙන ඈ ඔවුන්ට ‘අ’ යනු ‘ආ’ යනු කියාදුන්නා. දිවංගත ප්‍රවීණ ගායක සුනිල් සාන්ත මහත්තයගෙ මාම ලොකු මහත්තයා. එම්.ඒ.පෙරේරා මහත්තය ඔවුන්ට වයලීනය වයමින් හරි අපූරුවට ගායනය ඉගැන්නුවා.  ”බණ්ඩලාගේ හාවාදිව්ව දිව්ව දිව්වාදුවල දුවල දුවල දුවලකැලේ රිංගුවා....බණ්ඩ ඌව හෙව්වාහෙව්ව හෙව්ව හෙව්වාහම්බ වුණේ නෑ...බණ්ඩ ගෙදර ආවාමහන්සි වෙලා නේහාව ගෙදර ඇවිත් හිටියපුදුමයක් අනේ....? වයලීනය වයමින් තාලෙට අංග චලනය කරමින් ගුරුතුමා පුංචි ඈයොන්ට කවදාවත් අමතක නොවෙන විදිහටයි ඒ කවි ගී ඉගැන්නුවේ. ඒ කාලෙ පාසලේ අධ්‍යාපනය පොතපතට සීමා වුණේ නෑ. පරිසරය ඇසුරින් සරලව ජීවිතාවබෝධය වගේම යහ ගුණ සිරිත් විරිත් හැමදේම ඉගැන්නුව. සිරිත්මල්දම පොත ඒ කාලෙ “මගේ සිරිත” නමින් පළවුණා. ඒ කවි පාඩම් කළා විතරක් නොවෙයි හැම ළමයෙකුම ජීවිතේ ආදර්ශයට ගත්ත. අම්ම තාත්ත වගේම ගුරුවරු ඒ ගැන සොයා බැලුව.1944 දි පහේ පන්තියේ ශිෂ්‍යත්ව විභාගෙන් සමත් වුණේ බර්ටි විතරයි. විභාගෙ තිබුණෙ හික්කඩුව මැදි විදුහලේ. විභාග ශාලාව මූද අද්දර තිබුණු නිසා තාත්ත බයවුණා දරුව මූදෙ යයි කියල.ඒ වෙන කොට බර්ටිගෙ අයියා ගාල්ලෙ රිච්මන්ඩ් කන්දේ මෙතෝදිස්ත පාසලේ ඉගෙනුම ලැබුවා. හයේ පන්තියේදී පියා බර්ටිත් ඇතුල් කළා ඒ පාසලට. ඒ පාසල නාගරික පන්නෙ. යමක් ඇති හැකි පවුල්වල ළමයි ඉගෙනුම ලැබුවා. බර්ටි ගිය ගමන් පළවැනියා වුණා. එතෙක් කල් පළවැනියා වෙමින් හිටි ළමයා බර්ටි අල්ලගෙන ගැහුවා. ගෙදර ගිහින් විස්තරේ කිව්වා.අම්මා පහුවදාම පාසලට ගියා. විදුහල්පතිතුමාටත් දොස් කියල බර්ටි පාසලෙන් අස් කරගත්තා. ගාල්ලේ සියලු සාන්තුවරයින්ගේ පාසලට ඇතුළත් කළා. ඒක ඉංග්‍රීසි මාධ්‍ය පාසලක්. බර්ටි ඇතුළත් වුණේ පුංචි විභාගෙකටත් පෙනී හිඳලයි. ඒ කාලෙ හයේ පන්ති තුනයි. හය “පහළ”. හය “සුදුසු” සහ හය “වඩාත් සුදුසු” යනුවෙන්. බර්ටි වැටුණේ හය “සුදුසු” පන්තියට.තාත්ත රාත්‍රී පාසලකින් ඉංග්‍රීසි ටිකක් ඉගෙනගෙන බර්ටිලාට ගෙදරදි ඉංග්‍රීසි ටිකක් උගන්නල තිබුණු එක පාසලේ වැඩ අල්ලා ගන්නට ලොකු උදව්වක් වුණා. බර්ටි වැඩට හපනා. බොහොම උනන්දුවෙන් ඉගෙන ගත්තා. බාලදක්ෂයෙක් ලෙස කටයුතුª කළා. ඉතාම දක්ෂ ලෙස බාලදක්ෂ ව්‍යාපාරයේ කටයුතු කළ බර්ටි 1951 දී ගාලු දිස්ත්‍රික්කයේ රැජින පදක්කම් ලාභියා ලෙස තේරුණා.පූර්ව ජ්‍යෙෂ්ඨ ශිෂ්‍ය භට කණ්ඩායමේ නායකයා ලෙස ඔහු කටයුතු කළා. මේ පදක්කම් ලංකාවේ සිසුන්ට බෙදා දෙන්නට බ්‍රිතාන්‍යයේ මහ රැජන නැව් නැගල ලංකාව බලා පිටත් වුණා. අවාසනාවකට මේ අතරවාරෙ හය වැනි ජෝර්ජ් රජතුමා මියගියා. රැජන ආපසු ගියා. ඇගේ අස්සනින් යුතු සහතිකය සහ පදක්කම ගාලු දිසාපතිවරයා අතින් බර්ටි ලබාගත්තා.පාසලේ කවි සමාජයක් තිබුණා. කවියෙන් කතා පවත්වන්න, විවාද පවත්වන්න බර්ටි බොහොම දක්ෂයි. පාසලෙන් පසුව පැවැත්වුණු රැස්වීමේදී කවි කතා පවත්වන්න ලිපි කියවන්න බොහෝ විට ඉදිරිපත් වුණා. ඒ කාලෙ බර්ටිලාට සෙල්ලම් කරන්න අද වගේ බෝල තිබුණෙ නෑ. ඔවුන් සෙල්ලම් කළේ කදුරු ගෙඩිවලින්. පොල්පිති බැට්වලින්. අදට වඩා රසයක් විනෝදයක් ඒ කාලෙ ළමයින් අත්වින්දා.ඒ ඔවුන්ට ඇති තරම් ආදරයත්, නිදහසත් කාලවේලාවත් ලැබුණු නිසා. ටෙනිස් බෝලයක් කියන්නෙ ඔවුන්ට ලොකු දෙයක්. ටෙනිස් ගැහුවෙ ගාලු කොටුවෙ ලොකු මහත්තුරු. ඔවුන්ගෙ දරුවො. බර්ටිලා කළේ ඔවුන් සෙල්ලම් කරන හැටි දුර ඉඳන් බලා සිටීමයි. ඉඳල හිටල ටෙනිස් පිටියෙ බෝල ඇහිඳින මනුස්සයාට බුලත් විටක් ගෙනිහින් දීල නාහෙන් අඬල ටෙනිස් බෝලයක් ඉල්ලා ගත්තා.පාසල කොටුව අද්දරට වෙන්න තිබුණු නිසා ඔවුන් විවේක කාලෙට පානුයි පරිප්පුයි කන්න ගියෙ ගාල්ලෙ සවුත්සිලෝන් හෝටලේට. ඒ ගමන් ගාලු කොටුවෙ ගැවසුණු විජ්ජාකාරයො, නයි නටවන්නො, සාත්තරකාරයො වගේම කවිකොළ කාරයොත් කියන කරන දේවල් දිහා ටිකක් බලා ඉඳල පාසලේ සීනුව ගහනකොටයි ආපසු දුවගෙන එන්නෙ.ඒ කාලෙ ලංකාවෙ විද්‍යා ගණිත ගුරුවරු හිටියෙ නෑ. පාසල්වලට ඔවුන් ආවෙ ඉන්දියාවෙ ඉඳල. කෝච්චියෙන්. මෙහෙ ඇවිත් නතරවෙලා ඉතාම හොඳට අපේ රටේ දරු දැරියන්ට ශිල්ප සතර කියා දුන්නා. සාමාන්‍ය පෙළ පන්තිවලට උගන්වාපු පී.එච්.කේ.පතිරණ ගුරුතුමා අති දක්ෂයි. හැම විෂයයක්ම ඉගැන්නුවා. සාමාන්‍ය පෙළ විභාගෙට පෙනී හිටියට පස්සෙ බර්ටි ගුරු අභ්‍යාස විද්‍යාලෙට ඇතුළත් වීමේ විභාගයට පෙනී සිටියා.එස් එස් සී විභාගෙ ඉහලින්ම සමත්. උසස් පෙළ කරන්න ගාල්ලෙ රිච්මන්ඩ් විද්‍යාලෙට ඇතුළත් වෙන්න බර්ටිට ලොකු ආසාවක් ඇති වුණා. පළාතේ රැජන පදක්කම් ලාභී ශිෂ්‍ය භටයා නිසා ඔහු ඒ පාසලට ඇතුළත් කර ගනීය කියන ලොකු විශ්වාසෙකුත් ඔහු තුළ තිබුණා. ඔහු තනිවම අයැදුම් කළා. ඔහුට උදේ 9.00ට ඇවිත් පාසලේ ප්‍රධාන පීරිස් පියතුමා හමුවන්න කීවා. පසුවදා උදේම පාසලට ගියා. විදුහල්පතිගේ කාමරය අසල රැඳුණා.කවුරුත් මේ පුංචි කොලු ගැටයා ගණන් ගත්තෙ නෑ. හැමෝම පාඩුවේ තමන්ගෙ වැඩ. හරියට 9.00ට බර්ටි විදුහල්පතිතුමාගේ කාමරයේ දොරට තට්ටු කළා. පියතුමා පැමිණියා. ඇයි කියා ඇසුවා. “පියතුමනි මම උදේම ආවා.නවය වෙනතුරු හිටියා. ඔබතුමා මට එන්න කීවා”. පියතුමා ඉංග්‍රීසියෙන් අවවාදයක් දුන්නා. “අද පළමුවැනි පාඩම ඉගෙනගනින්. නවය කියන්නේ 8.59 හෝ 9.01 නොවෙයි” කියා ශබ්ද නඟා දොර වැහුවා. බර්ටිට තරු පෙනුණා. ඒත් ඔහු සැලුණේ නෑ. පසුදා හරියටම උදේ 9.00ට දොර ඉදිරිපිට පෙනී සිටියා. පියතුමා ආවා. ‘පන්තියට යන්න!’ විධාන කළා. බර්ටි උසස් පෙළ පන්තියට ඇතුළත් වුණා.විශ්වවිද්‍යාල ප්‍රවේශ විභාගෙ සමත් වුණාම ප්‍රතිඵල පත්තරේ නමත් එක්ක පළවෙනවා. සිංහල, පාලි, භූගෝල විද්‍යාව සහ ආණ්ඩු ක්‍රම ඔහු හැදෑරූ විෂයයන්. පාලි ඉගැන්නුවෙ ඉතාලි ජාතික විටෝටෙනිස් පර්නියෝලා පියතුමා. 1955 දි බර්ටි පේරාදෙණිය විශ්වවිද්‍යාලයට ඇතුළත් වුණා. මහාචාර්ය නන්දසේන රත්නපාල, අමරදාස ගුණවර්ධන, විමල් අමරසේකර වැන්නන් ඔහු ගේ සමකාලීනයන්.1959 දි උපාධිය ලබා විශ්වවිද්‍යාලෙන් පිටවුණා. ප්‍රථම පත්වීම ලැබුණේ ගාල්ල ශාන්ත ඇලෝසියස් විද්‍යාලෙට. උසස් පෙළ පන්තිවල සිංහල ඉගැන්වීම ඔහුට බාර වුණා. 1961 දි කොළඹ ආනන්ද විද්‍යාලෙට මාරුවක් ලැබුණා. ආනන්දෙ උසස් පෙළ පන්තිවලට සිංහල උගන්වන අතරෙම මාලිගාකන්දෙ විද්‍යොදය පිරිවෙනේ රුපියල් 20 පඩියට බාහිර කථිකාචාර්යවරයකු ලෙසත් කටයුතු කළා. එවකට ආනන්ද විද්‍යාලෙ විදුහල්පතිවරයා එස්.ඒ.විජේතිලක මහත්තයා. පාසලේ උසස් පෙළ කලා පන්ති බාර දෙන්න හොඳ ගුරුවරයකු හොයමින් හිටියේ.බර්ටි ගුරුතුමාට කැමැති විදිහට නිදහසේ දරුවන් හැඩගස්වන්නට අවශ්‍ය නිදහස ලබාදුන්නා. ඔහුට ඉක්මනින්ම පාසලේ නේවාසිකාගාරේ නවාතැන් ලැබුණා. ඒ වගේම සහකාර පාලක තනතුරක් ලැබුණා. පාසල් නේවාසිකාගාරෙ ඒ කාලෙ හිටපු ශිෂ්‍යයන් අතරෙ අද මේ රටේ ප්‍රධාන තනතුරු දරන දක්ෂ පුද්ගලයන් කිහිප දෙනෙක් නතර වෙලා හිටියා.ඒ අතරෙ ඇමැති ඉමිටියාස් බකීර් මාකර්, විදේශ ඇමැති රෝහිත බෝගොල්ලාගම, ආරක්ෂක ලේකම් ගෝඨාභය රාජපක්ෂ, ඔහුගේ සොහොයුරු බැසිල් රාජපක්ෂ වැනි අය නේවාසිකව හිටියා. මේ හැරුණු විට ඔහුගෙන් උගත් ඔහුගෙන් විවාද කිරීමට උගත් සිසුන් අතර මොහාන් ලාල් ග්‍රේරෝ, සරත් කෝන්ගහගේ, අද මහාචාර්ය රවීන්ද්‍ර ප්‍රනාන්දු, මහාචාර්ය හරේන්ද්‍ර ද සිල්වා වාගේම හිටපු නාවික හමුදාපති වසන්ත කරන්නාගොඩ, නාවික කොමදෝරු සරත් වීරසේකර, පැපරල් සංවිධානයේ සභාපති කිංස්ලි රුද්‍රිගු වැන්නන් ද සිටියා.මේ සිසුන්ට කලා රසය හඳුන්වා දෙමින් සිංහල ඉගැන්නුවා වගේම ඔවුන්ගේ සාහිත්‍ය නිර්මාණ හා කථිකත්වය දියුණු කරන්නට බර්ටි විජේසිංහ ගුරුතුමා ඇප කැප වෙලා වැඩ කළා. ඉමිටියාස් බකීර් මාකර් පුංචි ශිෂ්‍යයාටත්, ගෝඨාභය රාජපක්ෂ හා මොහාන් ලාල් ග්‍රේරු වැනි ශිෂ්‍යයන්ටත් නොබියව නොපැකිළ වේදිකාවක කතාකරන්නට, නිවැරැදිව නිරවුල්ව තර්ක කරන්නට කියාදුන්නෙ විජේසිංහ ගුරුතුමා.නේවාසික සිසුන් ලෙස සිටි බකීර් වගේම ගෝඨාභය සිසුන් නේවාසිකාගාරේ ඉදිරිපිට තිබුණු කුලුණ මත නංවලා “දැං අහවලා වගේ” කතා කරන්න; “දැන් බෙලිඅත්තේ මන්ත්‍රීතුමා වගේ කතා කරන්න” කියමින් ඔවුන් දිරිගන්වමින් කතා කලාව පුරුදු පුහුණු කළ හැටි සිහි කරන කොට බර්ටි විජේසිංහ ගුරු පියාගෙ දෙනෙත් කෙවෙනි අගට අද නැඟෙන්නෙ සංතුෂ්ඨියේ උණුසුම් කඳුළු බිඳු.උසස් පෙළ කලා පන්තියෙදි තමයි එතුමාට මේ රටේ අනාගත පෙරළිකාර කලාකාර චරිත කීපයක් මුණගැහුණෙ. පාසල් ශිෂ්‍යයො වශයෙන් පාසලේ පියවර සඟරාවට උසස් තලයේ නිර්මාණ ඉදිරිපත් කළ ඔවුන් මෙරට ඉතිහාසයේ පළමු වරට පාසල් ශිෂ්‍යයන් විසින් නිර්මාණය කළ චිත්‍රපටය වූ ‘නිම්වලල්ලේ’ නියමුවන්.වර්තමානයේ ප්‍රවීණ පුවත්පත් කලාවේදියකු වූ ඒ.ඩී.රන්ජිත් කුමාර, ක්‍රීඩා පුවත්පතේ කර්තෘ සරත් ප්‍රේමතිලක, ප්‍රවීණ ගීත රචක කුලරත්න ආරියවංශ වගේම අභාවප්‍රාප්ත මාධ්‍යවේදී ප්‍රේමකීර්ති ද අල්විස් උසස් පෙළ කලා පන්තියේදී ඔහුට හමුවූ කුසලතාපූර්ණ සිසුන් අතරින් මතකයට නැඟුණු කීප දෙනෙක් පමණයි. එදා මේ ගෝලයන් ගෙ දස්කම් ඔහු දුටුවෙ විස්කම් ලෙසින්. අද ඔහු ඔවුන්ගෙ දස්කම් දැකල සතුටු වෙන්නෙ අප්‍රමාණ සෙනෙහසකින්.කලා අංශයෙ විතරක් නොවෙයි ඔහු ක්‍රීඩා උත්සව මළල ක්‍රීඩා තරග වගේම බාලදක්ෂ ව්‍යාපාර කටයුතුත් සංවිධානය කළා. 1973 දි අධ්‍යාපන දෙපාර්තමේන්තුවෙ නව ගුරු මාරු ප්‍රතිපත්තිය අනුව විජේසිංහ ගුරුතුමාටත් ස්ථාන මාරුවක් ලැබුණා. බෙලිඅත්ත ගැටමාන්න විජය මහා විද්‍යාලයේ විදුහල්පතිවරයා ලෙස.බෙලිඅත්ත දේශපාලනය වගේම පවුල් බලෙන් ඉහවහා ගිය ප්‍රදේශයක්. රාජපක්ෂලා වගේම විජේසිංහලාත් බොහොම බලගතු විදිහට බලය පතුරුවාගෙන හිටියා. පළාතේ සාමාන්‍ය ජනතාව ප්‍රභූ පැළැන්තියට බොහෝම යටහත් පහත්ව තමන්ගේ පාඩුවේ ජීවිකාවක් කරගෙන හිටියා මිසක් ඔවුන් අභිබවා යන කිසිවක් කරන්නට හිතුවේවත් නෑ. එවකට පාර්ලිමේන්තු මහලේකම්ව සිටි සෑම් විජේසිංහ මහතාත් ඒ ගමේ. එතුමා බර්ටි ගුරුතුමා විදුහල්පති ධූරයට පත්වුණු බව ඇසුවාම කදිම ඔවදනක් දුන්නා.”කිසි දිනෙක ඔබ කරන සේවයට ස්තුති ප්‍රශංසා අපේක්ෂා නොකරන්න. ඔබ විසින් ඉටු කරන ලද යහපත් මෙහෙවර පිළිබඳ සතුටින් පමණක් තෘප්තිමත් වන්න!” මේ ඔවදන තරයේ සිහියේ තබාගෙන ඔහු ගැටමාන්න විදුහලේ වැඩ බාර ගත්තා. දුෂ්කර පහසුකම් අඩු පාසලක්. ගමේ දුප්පත් ගැමියන්ගෙ දරුවො 800ක් පමණ මේ පාසලේ ඉගෙනුම ලැබුවා. පාසල දෙවරුවේ පැවැත්තුවෙ ඉඩකඩ මදි නිසා.පාසලේ ලොකු පිරිමි ළමයි පවා ඇන්දෙ කොට කලිසම. සපත්තු දැම්මෙ නෑ. ගමේ හාමුලා ඇනුම් පද කියයි කියන බයට. බර්ටි ගුරුතුමා ගිය ගමන්ම මේ වෙනස දැක්කා. පාසලේ ගුරු නිවාසෙ අම්මත් එක්කම පදිංචි වුණා. ළමයි ඉගෙනුමට උනන්දුවක් නෑ. උදේට හිතුනොත් එනවා. කුලියට කුඹුරු වැඩට යනවා. ගමේ පාලං උඩ, බෝක්කු උඩ තැන තැන රස්තියාදු වෙනවා. විදුහල්පතිතුමා වැඩට බැස්සා. ;දමව්පියො රැස්කළා. කරුණු පහදාදුන්නා. පිරිමි ගැහැනු තරුණ දරුවන්ට ආත්මාභිමානයෙන් කටයුතුª කරන්නට දිරි දුන්නා.පිරිමි ළමයින්ට දිග කලිසම් ඇන්දුවා. සපත්තු මේස් දැම්මුවා. හාමුලාට මේකට රිදුණා. ඒත් එළිපිට විරුද්ධ වුණේ නෑ. සමහර ළමයි මඟදිගට සරම ඇඳගෙන ඇවිත් පාසලේදි කලිසම ඇන්දා. ආත්මාභිමානයෙන් හිස ඔසොවන්න විදුහල්පතිතුමා ඔවුන්ට ශක්තිය ලබාදුන්නා. ගමේ පොහොසත්තු හිත යටින් තරහ වුණත් එළිපිට එරෙහි වුණේ නෑ. එදා අධ්‍යාපනයත් විනයත් ක්‍රීඩා හා කලා අංශත් දියුණු කළා. උසස් පෙළ කලා අංශයෙන් තංගල්ල අධ්‍යාපන කලාපයේ ප්‍රථම ස්ථානයට පත්වෙන්නට විජය විදුහලට ඒ හැටි කලක් ගියේ නෑ.විදුහල්පතිතුමාට දැන් කවුරුත් සළකනවා. පාසලේ අඩුපාඩු හදාගන්න හොඳ කාලෙ එළැඹුණා. ගමේ මුදලාලිලාට, හාමුලාට කියලා දෙමව්පියන්ගෙත් සහය ඇතුව මුදල් එකතුකළා. අඩි 120 ය 20 ස්ථිර ගොඩනැඟිල්ලක් ඉතා කෙටි කාලෙකින් ඉදිකරගන්නට හැකිවුණා. ගමේ හැම ගෙදරකින්ම ආධාර ලබා ගත්තා. රුපියල් දෙකක් ආධාරෙට දුන්නු අයගේ නමත් ඇතුළුව ආධාර දුන් හැම දෙනාගෙම නම හා, ආධාරය මුද්‍රණය කර බෙදා හැරියා.බොහොම පිරිසිදු විනිවිද දැක්මක් ඇතුව විද්‍යාලෙ හැම වැඩක්ම ඉටු කළා. ගුරු මණ්ඩලයේ සහාය අතිවිශිෂ්ටයි. පියදාස රුවන්පතිරණ, ඒ.ජේ.වයි.සිරිසේන, පියදාස විජේසිංහ, ජේ.බී.ඒ.පියදාස වැනි ගුරුවරුන් අදත් ඔහු සිහිකරන්නෙ සතුටින්. කැපවීමෙන් වැඩ කළ මේ ගුරුවරුන් නිසා වසරකට සිසුන් දහපහළොස් දෙනෙක් විශ්වවිද්‍යාලෙට තේරුණා. ගැටමාන්න විජය මහා විද්‍යාලෙ එතුමා සේවය කළ වසර තුන පාසලේ ස්වර්ණමය යුගය ලෙස අදත් පළාතේ ජනතාව මෙනෙහි කරනවා.1976 දි දුෂ්කර සේවය නිමා කළ විජේසිංහ ගුරුතුමා යළිත් කොළඹ ආනන්ද විද්‍යාලෙ ආචාර්ය මණ්ඩලයට එක්වුණා. 1977 ජූලි මාසෙ හත්වැනිදා ඔහුට ඇඹිලිපිටියේ මාණ්ඩලික අධ්‍යාපන නිලධාරි තනතුර ලැබුණා.ගුරු සේවයෙන් ඉවත් වෙලා අමාත්‍යංශයේ සේවයට එක්වුණා. පසුව ඇඹිලිපිටිය කොලොන්න මාණ්ඩලික අධ්‍යාපන නිලධාරියා ලෙස වසර පහක් සේවය කළා. පාසල් සේවයටම ඇප කැපවුණු විජේසිංහ ගුරුතුමාගේ කල වයසත් ගතවුණා. ඒත් මල්සරාට ඔහු අමතක වුණේ නෑ. 1977 දි මහවන්නි ආරච්චිගේ පියදරා විමලධර්ම මෙනෙවිය සමඟ ඔහු විවාපත් වුණා.ඒ වන විට ඈ ගාල්ලේ හීනටිගල සාරිපුත්‍ර විද්‍යාලෙ ඉංග්‍රීසි ගුරුවරියක්. 1981 දී ඔවුන්ගේ එකම දියණිය කංචනවණ්නා උපන්නා. අද ඈ විවාපත් වී පුද්ගලික ආයතනයක විධායක නිලධාරිනියක ලෙස සේවය කරනවා. පසුකලෙක රත්නපුර මාණ්ඩලික අධ්‍යාපන නිලධාරි ලෙස මාරු වී පැමිණි විජේසිංහ මහතා අවසානයේ කොළඹ නියෝජ්‍ය අධ්‍යාපන අධ්‍යක්ෂක ධූරයට පත් වුණා.දියණියත් බිරියත් ගාල්ලේ නතරකොට ඔහු කොළඹ නතරවී සේවය කළා. 1994 දි රජයේ සේවයෙන් විශ්‍රාම ලැබුවා. දියණියගේ අධ්‍යාපන කටයුතු වගේම රැකියා කටයුතුවල පහසුව සලකාගෙන 2004 දි ඔවුන් කොළඹට පැමිණියා. කොළඹට පැමිණියාම පදිංචියට ගෙයක් හොයල දුන්නෙ ආනන්දෙදි එතුමාගෙන් ශිල්ප ලබාගත් ගෝලයෙක්. ජීවිතේ වැඩිම කාලයක් වෙහෙස නොබලා සිසු දරුවන්ගේ යහපත උදෙසා අවංකව කටයුතු කළ එතුමාට මේ ආත්මෙදි එහි යහපත් ප්‍රතිඵල ලැබිලා.අද දෙස් විදෙස්හි සුපතළ වගකිවයුතු තැන්වල වැජඹෙන ඔහුගේ් ගෝලයො නිරතුරුව ඔහුගේ දුක සැප විමසනවා. අඩු පාඩු සකසා දෙනවා. ලෙඩට දුකට බලනවා.විජේසිංහ ගුරුතුමාට සැබැවින්ම ඉන්නෙ එක දරුවෙක් වුණාට දහසකුත් එකක් ගෝල බාලයො ඔහුට ආදරය කරුණාව දක්වන්නේ ඔවුන් පුංචි කාලෙ ඔවුන්ගෙ හැකියාවන් හඳුනාගෙන ඒව ඉස්මතු කරගෙන ජීවිතේ ජයගන්න හැබෑ පිය සෙනෙහසින් එතුමා අත හිත දුන්නු නිසයි. ජීවිතේ අවසාන කාලෙ අතීතයෙ තමන් කළ යහපත් කටයුතුවල හොඳ ප්‍රතිඵල අත්විඳිමින් සතුටින් සැහැල්ලුවෙන් ධාර්මික ජීවිතයක් ගතකරන්නට බර්ටි විජේසිංහ විශ්‍රාමික විදුහල්පතිතුමා වගේම ඔහුගෙ පවුලෙ හැමෝමත් පින් පුරල තියෙනවා.සාගරිකා දිසානායක ජයසිංහඡායාරූපය - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=as0911156</link>
    <topic>සංගීත චිකිත්සාව හදවත් රෝග සුවයට ඔසුවක්</topic>
    <author>සාගරිකා</author>
    <content>හිම යායේ ශීතලට මැදිවී.....මගෙ අම්මා මට උගැන්නුවෙ බීඩි ඔතලා හම්බ කරපු සල්ලිවලින්ගුරු සේවයේ රසකතාමිනිත්තුවක කතාවක්බෝල ඇහිඳින මිනිහාට බුලත්විටක් දීලා බෝල ඉල්ල ගත්තාසංගීත චිකිත්සාව හදවත් රෝග සුවයට ඔසුවක්නෙළුම් විලගිරිතලේ වැව් තෙර ලියැවුණු වන දිවි පුවත්මෙත් බෝසත් විවරණ මහා පූජා පෙරහරයහපත් සෞඛ්‍ය යනුවෙන් අදහස් කෙරෙන්නේ කායික මානසික අධ්‍යාත්මික සුවයයි. සෞඛ්‍ය සම්පන්න බව යනු හුදෙක් රෝගයක් නොමැති වීම පමණක්ම නොවේ. යහපත් සෞඛ්‍යය සඳහා මානසික සෞඛ්‍යය මෙන්ම ශාරීරික සෞඛ්‍යය ද එක සේ වැදගත් වේ.සිත සතුටින් ප්‍රබෝධයෙන් තබා ගැනීමෙන් ලෙඩ රෝගවලට ගොදුරුවීමට ඇති ඉඩ අවම වන අතර, රෝගී වූ කල ඉක්මන් සුවය ළඟ කර ගැනීමට ද හැකි වේ. මානසික මෙන්ම කායික සුවය සඳහා ‘සංගීතය’ කදිම ඔසුවකි.ඖෂධ හා ප්‍රතිකාරවලට අමතරව සංගීතය වෛකල්පික ඖෂධයක් හෝ චිකිත්සාවක් ලෙස යොදා ගැනීම අද වෛද්‍ය විද්‍යාවෙන් ඉතා දියුණු රටවල පවා විශේෂඥ අවධානයට හා පර්යේෂණවල පාත්‍ර වෙමින් පවතී.සංගීත චිකිත්සාව යනු කිසියම් රෝගයක් හෝ ශාරීරික දුබලතාවකදී කායික, මානසික හා අධ්‍යාත්මික සමතුලිතතාව ඇති කිරීමෙහිලා සංගීතය නියමාකාරයෙන් යොදා ගැනීමයි. එමෙන්ම සංගීත චිකිත්සාව පුද්ගලයකුගේ චර්යාවේත්, හැඟීම්වල සහ කායික වෙනසක් ඇති කිරීමට සමත් චර්යාත්මක විද්‍යාවක් ලෙස ද සැලකේ.සංගීත චිකිත්සාවේදී සංගීතය රෝග සුවපත් කිරීම ඉක්මන් කිරීමටත් ජීවන තත්ත්වය නඟා සිටුවීමටත් සාර්ථකව යොදා ගත හැක. මානසික ආතතිය පාලනය සඳහා සංගීතය කදිම ඔසුවකි.වර්තමාන අධිවේගී ජීවන රටාවෙන් හෙම්බත් වූ මිනිසා මුහුණ පාන ගැටලු අතරින් මානසික ආතතියට ප්‍රධාන තැනක් හිමි වෙයි. මානසික ආතතිය හදවත් රෝග, දියවැඩියාව මෙන්ම පිළිකා වැනි අසාධ්‍ය රෝග සඳහා ද බලපෑම් ඇති කරයි.වත්මන් ලෝකයේ මානසික යහපැවැත්ම පිළිබඳ විශේෂ කතිකාවතක් ඇති වී තිබෙන්නේ මානසික රෝගී බව හා අතෘප්තිකර දිවි පෙවෙත තුළින් රෝග පීඩාදියට බඳුන් වන ජනතාවක් වෙසෙන රටක ජනතාව එකී රටෙහි සමස්ථ සංවර්ධන කාර්යාවලියට සෘණ බලපෑමක් එල්ල කරන බැවිනි. මානසික සුවය හා රෝග සුවපත් කිරීම සඳහා සංගීතය භාවනා සහ ව්‍යායාම කෙරෙහි වෛද්‍යවරුන් වෙහෙසෙනුයේ එබැවිනි.වර්තමානයේ රෝග සුවපත් කිරීම සඳහා බේත් හේත් මෙන්ම මානසික සුවය ළඟ කර දෙන භාවනා, ව්‍යායාම මෙන්ම සංගීතය වැනි වෛකල්පික චිකිත්සා උපයෝගී කර ගැනීම කෙරෙහි වෛද්‍යවරුන්ගේ අවධානය යොමු වී තිබේ.පෙරදිග වෛද්‍ය විද්‍යා ඉතිහාසයෙන් මෙවැනි වෛකල්පික චිකිත්සාවන් පිළිබඳ ප්‍රමාණවත් තරම් සාක්ෂි අතීතයේ පටන්ම හමු වෙයි. ඉන්දියාවේ සෘෂිවරුන් විසින් දෙවියන් හා සංවාදයෙහි යෙදෙනු පිණිස යොදා ගනු ලැබූ භාෂාව ලෙස ‘සංගීතය’ හඳුන්වනු ලබයි. එදා මෙන්ම අදත් ඉන්දියාවේ සංගීත චිකිත්සාව ආශ්‍රයෙන් රෝග සුවපත් කිරීම පිළිගත් ක්‍රමයකි.ලංකාවේ සංගීත චිකිත්සාව එතරම් ප්‍රචලිත නැත්තේ ඒ පිළිබඳ නියමාකාර වෛද්‍ය විද්‍යානුකූල පර්යේෂණ මෙතෙක් මෙරට සිදු කොට නැති බැවිනි. මෑතක පටන් මෙරට වෛද්‍ය අංශ ද සංගීත චිකිත්සාව ගැන උනන්දුවක් දක්වන්නට පටන් ගෙන තිබේ. අසාධ්‍ය රෝගීන්ට නොව ඖෂධ මගින් පාලනය කෙරෙමින් පවතින රෝග සඳහා සංගීත චිකිත්සාව ද අමතර පිළියමක් ලෙස යොදා ගැනීමෙන් ඉක්මන් සුවය ලැබෙන බව දැන් සොයා ගෙන තිබේ. සංගීත චිකිත්සාවෙන් සැබෑවටම රෝග සුවපත් කිරීමේ හැකියාව වර්ධනයට යම් බලපෑමක් වේ දැයි පර්යේෂණ කරන වෛද්‍යවරුන් අතර කළුතර ජාතික සෞඛ්‍ය විද්‍යායතනයේ ප්‍රාදේශීය වසංගත රෝග පිළිබඳ අධ්‍යයන අංශයේ ප්‍රධානි ප්‍රජා වෛද්‍ය විශේෂඥ සමිත සිරිතුංග ද මුල් තැනක් ගත්තෙකි. ඔහු හදවත ආශි‍්‍රත බරපතළ නොවන රෝග සහිත රෝගීන්ගේ සුවය සඳහා සංගීත චිකිත්සාව යොදා ගැනීම පිළිබඳ මෙරට රෝගීන් සම්බන්ධ සාර්ථක පර්යේෂණයක් සිදුකොට තිබේ.වෛද්‍ය සිරිතුංග හෘද රෝගීන්ට ප්‍රතිකාර ක්‍රමයක් ලෙස සංගීතය යොදා ගන්නේ කෙසේ ද? සංගීතය එම රෝගීන් ගේ ජීවන තත්ත්වය නංවාලීම සඳහා යොදා ගන්නේ කෙසේ ද? යන කරුණු පිළිබඳ විද්‍යාත්මකව පරීක්ෂා කොට තිබේ. මේ සඳහා කොළඹ හෘද රෝග නිවාරණ ඒකකයට පැමිණෙන දිවයිනේ විවිධ පළාත් වලින් තෝරාගත් රෝගීන් හැට දෙනෙකු පරීක්ෂාවට බඳුන් කොට තිබේ.ඔවුන් බොහෝ දෙනෙක් ස්ථාවර ඇන්ජයිනා(Stable Angina) රෝගයට ප්‍රතිකාර ලබමින් සිටි රෝගීන් වූහ. ඔවුන් අතරින් තිස් දෙනෙක් භාරතයේ හදවත් රෝගීන්ට රෝහලෙන් දෙන ඖෂධ ලබා ගන්නා අතරම හදවත් රෝගීනට වඩාත් සුදුසු යැයි නිර්දේශිත භාගේෂ්වරි සහ ධර්භාරි ඛණ්ණාඩා රාගවලින් තෝරා ගත් සංගීත ඛණ්ඩ දවසකට විනාඩි 30 හෝ 40 බැගින් ඇසීමට සැලැස්වූ අතර ඉතිරි කොටසට රෝහලෙන් දෙන ඖෂධ පමණක් භාවිත කිරීමට සලස්වන ලදී.මාසයකට පසුව ඔවුන් ගේ සෞඛ්‍ය තත්ත්වය පරීක්ෂා කර බැලු කල්හි සංගීතයට සවන් දුන් රෝගීන් ව්‍යායාම ඊසීජී පරීක්ෂණයකින් පසුව හෘදය වස්තුවේ ක්‍රියාකාරිත්වය වඩාත් යහපත් බව පැහැදිලිව දක්නට ලැබිණි. සංගීතය ශ්‍රවණය කළ රෝගීන් මාස ගණනාවක් මුළුල්ලේ පරීක්ෂාවට බඳුන් කරනු ලදුව හඳුනා ගත්තේ ඔවුන් ගේ මානසික සුවය වර්ධනය වූ අයුරු හා ජීවන තත්ත්වය යහපත් අතට හැරී ඇති ආකාරයයි.නිතර කේන්තිය, මානසික පීඩනයෙන්(Stress) පෙළුණු රෝගීන් පැවැසූයේ සංගීත ශ්‍රවණයෙන් පසුව ඉක්මන් කෝපය ක්‍රමයෙන් දුරු වී මානසික ආතතිය ද ක්‍රමයෙන් අඩු වෙමින් පවත්නා බවයි. මානසික ආතතිය අවම වීම හේතු කොට ගෙන ඔවුන් ගේ රුධිර සංසරණ ක්‍රියාවලිය යහපත් වීමත් හෘදයේ සුවපත් භාවය වැඩි දියුණු වීමත් සිදු වී ඇති බව හෙළි විය.මෙවැනි සිත නිවන ඛ්දවත සුවපත් කරන සංගීතයකට සවන් දීමෙන් හදවත් රෝග පමණක් නොව දියවැඩියාව, අධි රුධිර පීඩනය, අධික මේදතාව, මෙන්ම පිළිකා වැනි දරුණු රෝග පවා වඩාත් සුවපත් කළ හැකි යැයි ලොව දියුණු රටවල පර්යේෂකයෝ පෙන්වා දෙති. ලංකාවේ එවැනි රෝග සඳහා තවමත් සංගීත චිකිත්සාව යොදාගෙන සාර්ථක පර්යේෂණයක් සිදු කොට නැතැයි වෛද්‍ය සමිත සිරිතුංග පවසයි. 2008 දී ඔහු විසින් සාර්ථකව නිම කරන ලද පර්යේෂණයකට අනුව ප්‍රතිකාර ලබමින් සිටි හෘද රෝගීන් ගේ රෝග තත්ත්වය මෙන්ම ජීවන තත්ත්වය නඟා සිටුවීමට හැකි බව සනාථ විය. නිරෝගී ජනතාව උක්ත සංගීත ඛණ්ඩයනට දිනපතා අවම වශයෙන් විනාඩි 30 - 40 ක් වත් ශ්‍රවණය කළ විට ඔවුන් ගේ නාඩි වේගය, රුධිර පීඩනය සහ ශ්වසන වේගය වර්ධනය වූ අතර අනාගතයේදී ඔවුනට මුහුණ පෑමට හැකි වූ හෘද රෝගවල අවධානම සැලකිය යුතු මට්ටමකින් අඩු වූ බව ද සොයා ගෙන තිබේ.වෛද්‍ය සිරිතුංග මෙම පර්යේෂණය ශ්‍රී ජයවර්ධනපුර විශ්ව විද්‍යාලයේ පශ්චාද් උපාධි අධ්‍යයන පීඨයේ පීඨාධිපතිනි මහාචාර්ය කුමුදු විජේවර්ධන, කොළඹ ජාතික රෝහලේ හෘද රෝග ඒකකයේ ජ්‍යෙෂ්ඨ විශේෂඥ වෛද්‍ය රුවන් ඒකනායක, සහ සංගීතය පිළිබඳ ජ්‍යෙෂ්ඨ කථිකාචාර්ය ආචාර්ය පේ‍්‍රමදාස මුදුන්කොටුව යන විද්වතුන්ගේ අධීක්ෂණය යටතේ කළුතර ජාතික සෞඛ්‍ය විද්‍යායතනයේදී මෙන්ම කොළඹ හෘද රෝග ඒකකයේදී ද සිදු කොට තිබේ.මෙම පර්යේෂණයේදී යොදා ගත් තෝරාගත් සංගීත ඛණ්ඩ සහිත තැටිය පසුගියදා කොළඹ ජෝන් ද සිල්වා සමරු රඟහලේදී එළි දැක්විණි. මෙරට ජනතාව ගේ සෞඛ්‍ය තත්ත්වය නගා සිටුවීම සඳහා සංගීත චිකිත්සාව වඩාත් සාර්ථකව උපයෝගී කරගන්නේ කෙසේ ද යන්න පිළිබඳව දිගින් දිගටම පර්යේෂණයන්හි නියැලෙන්නටත්, සංගීත චිකිත්සාව තුළින් රෝගීන් සුවපත් කරන්නටත් අදහස් කර ඇතැයි වෛද්‍ය සිරිතුංග පවසයි.සාගරිකා</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=as0911157</link>
    <topic>නෙළුම් විල</topic>
    <author/>
    <content>හිම යායේ ශීතලට මැදිවී.....මගෙ අම්මා මට උගැන්නුවෙ බීඩි ඔතලා හම්බ කරපු සල්ලිවලින්ගුරු සේවයේ රසකතාමිනිත්තුවක කතාවක්බෝල ඇහිඳින මිනිහාට බුලත්විටක් දීලා බෝල ඉල්ල ගත්තාසංගීත චිකිත්සාව හදවත් රෝග සුවයට ඔසුවක්නෙළුම් විලගිරිතලේ වැව් තෙර ලියැවුණු වන දිවි පුවත්මෙත් බෝසත් විවරණ මහා පූජා පෙරහරගුණසිංහ හෙට්ටිආරච්චිඅව්ව සැරවෙන්න ඉස්සරවෙලා බතල කොළ ටික හිටවන්න යන්නෝනැ. උඹල දෙන්න ගෙදර බලාගනිල්ලා!’ යි කියමින් මාපියෝ මණ්ඩලගල හේන බලා ගියහ.අපි පේර ගස් හෙවණේ සෙල්ලම් ගෙවල් හදන්නට වීමු.එකවරම, මලයා ගේ දෑස කඳංකැටියවළට ඉහළින් වූ මහ දං ගහට දිව යනු මට පෙනිණ. මම ද එදෙස බැලීමි.”අයියෙ, මහ දං ගහේ දඬුලේනෙක් ඉන්නව වගේ පේනව.’’යං ද බලන්න’අපි තරගයට මෙන් එහි දිව යන්නට වීමු.බෝවිටිය, බෝඹු, වරණිය පඳුරුවලින් පිරි බිම්කඩ අවසන් වන්නේ කඳන්කැටියවළෙනි. දියකිතුල් ලන්දෙන් පටන් ගෙන බෙන්තර ගඟ කරා දිවෙන අතු ඇළේ ගැඹුරු වක්කලම කඳන්කැටිය නම් වෙයි. එහි දෙගොඩ වැටකේ පඳුරුවලින් වැසී ගොසිනි. ඇළ දෙපස කෙටලගාල්ය.මේ වන ගොමුවේ වඳුරු, රිළා, දඬුලේන් ආදී සීපාවෝ ද, ඇටිකුකුළු, කොබෙයි, බටගොයි, මයින, සැළලිහිණි ඈ සියොත්හු ද සරති.දඬුලේනා දෑස් පුරා දැකගැනීමේ අපේ ආසාව හිටිඅඩියේ ගල් වී ගියේ ය.අප කිසිසේත් බලාපොරොත්තු නොවූ පේමෙ අයියා අප ඉදිරියේ පෙනී සිටියේය.කරකියාගත හැකි කිසිත් නොවූ අපි ‘හොර’ වීමු.’ආ හිච්චො තොපි දෙන්න කොහෙද මේ දුවන්නෙ?’’දඬුලේනව බලන්න!’’කෝ.. කෝ?’’අර!’’ආ! ලොකු ලේන් තඩියෙක්නෙ බොලව්!’අපි කට ඇරගෙන දඬුලේනා දෙස බලා සිටියෙමු. දඬුලේනා දෙපයින් අත්ත මත හිටගෙන දෑතින් ළා දළු තෝර තෝරා කටේ දා ගනී. සිරුර පුරා තැනින් තැන සුදු පුල්ලිය. මෙදේරිපාට ලෝමයෙන් සිරුර වැසී ඇත. දෑස දීප්තිමත් ය. මුව රතු පැහැතිය. දිගු තියුණු රැවුල් ගස් තිබේ. වලිගය සිනිඳුය. කෙටිය.’හිච්චො, මේ ගල්ගෙඩියත් අරගෙන සද්ද නොකර අර වැරණිය පඳුර ගාවට පලයං! පේමෙ අයියා මට ගල් ගෙඩියක් දුන්නේය. ‘පනින්න ආවොත් ගල්ගෙඩි පාර ඔළුවටම දීපං’’පැට්ටො, උඹ අර බෝඹු පඳුර ගාවට පලයං!පේමෙ අයියා මල්ලීට පොල්ලක් දුන්නේය. ‘පනින්න ආවොත් දීපං පාර!’තවත් පොල්ලක් අතැති පේමෙ අයියා කුදු ගැහීගෙන දංගහ ළඟට කිට්ටු කරන්නට වූයේ ය.දඬුලේනා දෑස් පුරා දැක රස විඳින්නට ආ අහිංසක අප දැන් උගේ මාරයන් වී සිටින හැටි!පේමෙ අයියාට ‘බෑ’යි කියන්නට අපට නොහැකිය. ඔහු වැඩිහිටියෙකි. තාත්තාගේ හිතවතෙකි. තාත්තාගේ කිතුලෙන් රා බී සතපහක්වත් නොදෙන්නෙකි. පොලිසියේ රාලහාමිලා සමඟ ඇයිහොඳයිකම් කියන නිසා තාත්තා ද ඔහු තරහ කර ගන්නට කැමැති නැත. එහෙව් එකේ අපි ඔහුට කෙසේ නම් ‘බෑ’ කියමුද?පේමෙ අයියාගේ පොලු පාර ඉගිලී ගොස් දඬුලේනා ගේ හිසේ වැදිණ. ඌ ‘චීප් චීප්’ ගාමින් ගස මුල වැදහොත්තේය.අපි දෑස් දොඹ ගෙඩි සේ විවර කර අහිංසකයා දෙස බැලුවෙමු. ඌ දෑතින් මුළු වැර යොදා ගස බදාගෙන සිටියේය.පේමෙ අයියා පොල්ල ඇහිඳගෙන දෙවන පාර ද එල්ල කළේ ය. විසිවුණු අහිංසකයා දෙවරක් කට ඇර නිසල වූයේ ය.යුද්ධයක් ජයගත්තකු සේ ප්‍රීතියට පත් ව සිටි පේමෙ අයියා දඬුලේන් සිරුර වලිගයෙන් ඔසොවා ගත්තේ ය.’රාත්තල් තුනක් විතර ඇති! හ්ම් යමල්ල! මේක මස් කරගන්නත් එපායැ. උඹලටත් කොටහක් අයිතියිනේ’ ඔහු ඉස්සර වී දිගු අඩි තැබුවේය. අපි පරාජිතයන්සේ ඔහු පිටුපසින් ආවෙමු.පේමෙ අයියා අපේ ගේ ළඟ නැවතුණේය.’උඹල දෙන්න ගෙදර ගිහිල්ල පිහිය මුවත් තියාගෙන කොළපතකුත් අරගෙන වරෙල්ල! මං මෙතන ඉන්නං’පේමෙ අයියාගේ නියෝගය ඉටු කරන්නට අපි ගෙදර ගියෙමු. තාත්තා මහ පිහිය රැගෙන හේනට ගොස් ඇත.මම ගෙයි මුල්ලේ ඇති කැත්ත හොයන්නට වීමි. මල්ලී ගෙයි හැංගුණේ ය. මම කැත්ත ද රැගෙන පේමෙ අයියා වෙත ගියෙමි. ඔහු එහි නොවීය.පේමෙ අයියා දඬුලේන් සිරුර එල්ලාගෙන ඈත වෙල්යාය දිගේ ඉක්මන් ගමනින් යනු මට පෙනිණි.දඬුලේනා පිළිබඳ වේදනාබර මතකය අද ද මා දවාලයි.හපුගල සිරිපාල ඈපා මහතා විසින් යොමු කරන ලද ලිපියක් ඇසුරිනි.මාස කිහිපයකට ඉහත නෙළුම්විලේ පළ වූ ගත සිත සැනසූ ජීවක දියණිය’ ලිපිය මා සුරැකිව තබා ගත්තේ යම් දවසක ප්‍රයෝජනවත් වෙති’යි සිතුණු බැවිනි.ඒ මොහොත මීට මාස කිහිපයකට පෙර උදා විය. මා ඥාති සොහොයුරියක ගේ අසනීප තත්ත්වය ඊට හේතු විය.තම රෝගය සුවපත් කර ගැනීම සඳහා කලක පටන් ප්‍රතිකාර ගෙන බෙහෙත් බී හෙම්බත් ව සිටි ඇය ජීවිතය පිළිබඳ ආශාව ද අත්හැර දා සිටියා ය.මම බොහෝ වෙහෙස විඳ ඇගේ හිත වෙනස්කර පෙර කී ජීවක දියණිය කරා ඇය රැගෙන ගියෙමි.අවසානයේ අප ගේ වාරය එළඹිණි. අපි ජීවක දියණිය වෙත ගියෙමු.“ඉතින් කොහොමද? වාඩිවෙන්න!” ඇය අප පිළිගත්තේ හුරු පුරුදු අය සේ ය.ඇගේ වදන් කාරුණික ය. සිනාව නිරහංකාරය.මා ඥාති සොයුරිය පිරික්සූ ඇය සිය තීරණය දුන්නා ය.‘හොඳයි, මම සනීප කරන්නම්. මාස හතරක්වත් යයි. හැබැයි මම කියන විදියට බෙහෙත් බොන්න ඕනෑ. පාවිච්චි වෙන්න ඕනෑ. එහෙම නොකර “මට හොඳ නෑ” කියන වචනෙ අහන්න මං කැමැති නෑ” ජීවක දියණිය ගේ වදන් ස්ථිර ය.“වෙද හාමිනේ කියන විදියට මං පවතින්නම්. අනේ වෙද හාමිනේ මාව සුවපත් කරල දෙන්න” මගේ ඥාති සොයුරිය කීවා ය.එතැන් සිට දින තුනක් තෙල් සාත්තුව පැවැත්විණි. බෙහෙත් දීම ඇරඹිණි. මාස තුනක් ගෙවී ගියේ අපට ද හොරා ය.“අනේ මේ කරුම ලෙඩේ! මට දැන් ජීවත්වෙන්ඩත් එපා වෙලා” යි කීමට පුරුදු ව සිටි මා ඥාති සොයුරිය දැන් සිනාසෙයි. ජීවිතයට ආදරය කරයි” මං ආතරයිටිස් පරාජය කළා” යි කියයි.බත්තරමුල්ලේ ධම්මෝදය මාවතේ සුධාරා වෙද මැදුරේ පුෂ්පිකා ජීවක දියණියනි, ජීවිතය එපා වී සිටින තවත් මෙවන් රෝගීන් සුවපත් කිරීමට ඔබට ශක්තිය හා ධෛර්යය ලැබේවා!කඩුවෙල, කොරතොට, රාජසිංහ මාවතේ, යූ.එල්. කුලරත්න මහතා විසින් යොමු කරන ලද ලිපියක් ඇසුරිනි.  අප පාසලෙහි කාලයක පටන් සීනුවක් වෙනුවට පාවිච්චි වන්නේ ලොරි රෝදයක රිම් පට්ටමකි. ඊට යකඩ කූරකින් පහර දුන් කල නැගෙන නාදය පාසල් බිමේ අක්කර තුන සිසාරා නින්නාද නඟයි.පාසලට සීනුවක් නොමැතිවීම සිසු සිත් රිදවන්නකි.නමුත් විදුහල්පතිතුමා ගේ අදහස වූයේ වත්මන් පාසල් සීනු පෙර පාසල් සීනු මෙන් හඬ නොනංවන බවයි; එබඳු සීනුවක හඬ පාසල් බිමේ කෙළවර ඇති ක්‍රීඩා පිටියට නොඇසෙන බවයි.අවසානයේ කාගේත් සොඳුරු සිහිනය වූයේ ඝණ්ටාවකි. විදුහල්පතිතුමාත්, මාපියනුත් එකතු වී ඒ සිහිනයේ අඩක් සපුරා ගත්හ. ඒ වූ කලි ඝණ්ටාර කුලුනකි. දැන් පාසල් බිමෙහි අඩි 15 ක් පමණ උසැති ඝණ්ටාර කුලුනක් නිමැවී තිබේ.දැන් එහි ඝණ්ටාවක් සවි කළ යුතු ය. එය ලෙහෙසි කටයුත්තක් නොවන බව අවබෝධ වූයේ මිල ගණන් දැන ගත් විට ය. යටත්පිරිසෙයින් කි.ග්‍රෑ 15 ක පමණ බරැ’ති ඝණ්ටාවක් රුපියල් දොළොස් දහසක් පමණ මිල වන බව දැන ගත් විට අපි පුදුමයට පත් වීමු.මෙපමණ මුදලක් සෙවීම අමාරු ය. ඝණ්ටා කුලුන වෙනුවෙන් ද වෙහෙසුණු මාපියන් පිට තවත් බරක් පැටවීම ද නොකළ හැකි ය.අන්තිමේ දී මේ ප්‍රශ්නය විසඳා දෙන්නැයි රටේ පරිත්‍යාගශීලි සත්ජනයාගෙන් ඉල්ලා සිටින්නට අපි තීන්දු කළෙමු.ගමට – රටට යහපත සලසන උතුමනි, මේ දරු කැල දෙස බලන්න!එතෙක් සුපුරුදු පරිදි අප පාසල් බිම සිසාරා ලොරි රිම් හඬ නින්නාද වනු ඇත.  මතුගම, කෙළින් කන්ද කනිටු විදුහලේ, පී.කේ. විරාජ් කැලුම් ශිෂ්‍යයා විසින් යොමු කරන ලද ලිපියක් ඇසුරිනි. (මෙය මතුගම අධ්‍යාපන කලාපයට අයත් දුෂ්කර පාසලක් ලෙස හඳුන්වා තිබේ.)  ලිපි ද්‍රව්‍ය කිහිපයක් මිලදී ගනු පිණිස මම හඳුනන වෙළෙඳ සලකට ගියෙමි.එහි තවත් පාරිභෝගිකයෝ ද සිටියහ.කඩ හිමියා ගේ කුඩා දරුවා සෙල්ලම් පිස්තෝලයක් රැගෙනවිත් පාරිභෝගිකයනට එල්ල කර කටින් වෙඩි හඬ නඟා යළි වෙළෙඳ සල තුළට ගියේ ය.’ඇයි බබාට පිස්තෝලයක් අරන් දුන්නෙ?’මම වෙළඳ සල් හිමියාගෙන් ඇසීමි.’අපි ළඟදි කැලණි පන්සල් ගිය වෙලාවේ කඩේක ඕක තියනව දැකල එයා අරං දෙන්න කියල ඇඬුවා. බේරෙන්න බැරිම තැන තමයි අරන් දුන්නෙ’ ඔහු කීවේ ය.’පොඩි ළමයින්ට ඔය වගේ දේවල් සෙල්ලමටවත් අරන් දෙන්න හොඳ නැහැ’ මට කියැවිණ.’කඩේට එන හැමෝට ම වෙඩි තියන හින්ද මං ඕක උඩකින් අරන් තියලයි තිබුණෙ. කොහොමහරි නැඟල අරගෙන’.ඊළඟ සතියේ ද වෙළෙඳසලට ගියෙමි. ඒ අවස්ථාවේ පාරිභෝගික අවශ්‍යතා ඉටු කරමින් සිටියේ වෙළෙඳසල් හිමිකරුගේ බිරිය ය.දරුවා එදින සෙල්ලම් පිස්තෝලය මට ද එල්ල කර කටින් හඬ පැතුරුවේය.’මේ බබා, ඕව සෙල්ලම් බඩු නෙමෙයි, ඕව නපුරු අය ළඟ තියන දේවල්. ඔයා හොඳ ළමයෙක්නේ.මමත් ඔයාගෙ හොඳ යාළුවෙක්නේ. මීට පස්සෙ මට ඔයා වෙඩි තිබ්බොත් එහෙම ඔන්න මං ඔයත් එක්ක කතා කරන්නෙ නෑ’ මම දරුවාට මෘදු ලෙස පැවැසීමි. දරුවා මදෙස ටික වේලාවක් බලා සිට වෙළෙඳ සල තුළට ගියේ ය.නැවත ඔහු ආයේ රෝද ගැලවුණු සෙල්ලම් මෝටර් රියක් ඔසොවා ගෙනය.’එහෙනං මේක? මේව තියන් ඉන්නෙ හොඳ ළමයි නේද?’ ඔහු සුරතල් ලෙස මෝටර් රථය මවෙත පෑවේය.’ඔව්!’ මම කීමි.ඔහුගේ් මුව පුරා ඇඳුණේ සුන්දර සිනාවකි.කෝ අර පිස්තෝලෙ?’ මම ඇසීමි.’ඒක මම ඇඳ යටට ම විසිකෙරුව. මං හොඳ ළමයෙක් නේද?’ දරුවා ඇසුවේය.’ඔව් පුතා. ඔයා හොඳ ළමයෙක්. ආයෙත් ඔය නපුරු සෙල්ලම් බඩු අල්ලන්න එපා! ඔයා තව ටික දවසකින් ඉස්කෝලෙ යන්න පටන් ගත්තම ටීචරුත් ඔයාට ආදරේ වෙයි.”දරුවා සිය මවගේ ඇඟේ එල්ලුණේ සතුටිනි.අප දෙදෙනාගේ සංවාදයට සවන් දෙමින් මව ද සිටියේ සතුටිනි.ඉන් දෙදිනකට පසු මම යළිත් වෙළෙඳ සලට ගියෙමි. දරුවා ගේ් මව මා සිනාවකින් පිළිගත්තාය.’මිස්ට මොනවද ඕනෑ?’ ඇය ඇසුවාය.දරුවා පෙනෙන්නට නොසිටියෙන් මම විමසිලිමත් වීමි.’එයා නිදි’ මව කීවාය.’ආයෙත් පිස්තෝල සෙල්ලම පටන් ගත්තද?’ මම විමසීමි.’ඊට පස්සෙ නං අතින් ඇල්ලුවෙවත් නෑ. තාම ඇඳ යට!’ ඇය යළිත් හිනැහුණාය.යහපත් වචනයෙන්, ආදරණීය ආමන්ත්‍රණයෙන් පස් හැවිරිදි දරුවකු වෙනස් වූ අපූරුව!මට දැනුණේ ලොවක් දිනූ සතුටකි.කැලණියේ, ධර්මාලෝක මාවතේ, නයනා දීප්ති ගුණරත්න මෙනෙවිය විසින් යොමු කරන ලද ලිපියක් ඇසුරිනි.  ලෝක ළමා දින වැඩසටහනට සහභාගි වී පාසලේ සිට වරකාපොළ නගරයට ආ මම එතැනින් තවත් බසයකට නැග ගතිමි.එහි ද යම් පමණ තදබදයක් තිබිණි. මම පාසල් බෑගය රාක්කය මත තබා සෙස්සන් සමඟ හිට ගෙන ගමන් ගතිමි.මද දුරක් යද්දී මවක් කිරි දරුවා උකුළේ හොවාගෙන අතකින් ලොකු පොට්ටනියක් ද දරා ගෙන බසයට නැගුණා ය. ඇය අහිගුණ්ඨික කාන්තාවකි.අසුනක් බලාපොරොත්තුව ඇය වටපිට බැලුවා ය. එහෙත් කිසිවකු අසුන දන් දෙන්නට නොකැමැති වූ සේ ය.‘පිටිපස්සට ගිහින් ආසනයක් ඉල්ල ගන්ඩ!’ කොන්දොස්තර එසේ කෑගැසුව ද ඇයට අසුනක් දෙන්නැයි කිසිවකු ගෙන් ඉල්ලීමක් කළේ නැත.මව ද බැගෑ බැල්මක් නඟමින් දරුවා ද පොට්ටනිය ද දරා ගෙන බසයේ පසුපසට තෙරපී ආවා ය.දරුවා හඬා වැටෙමින් සිටියේ ය. ඔහු මළාණික ය. නාසයෙන් සොටු දියර ගලමින් තිබිණ. මව එය වෑයමින් පිස දමමින් ධාවනය වන බසයේ නොවැටී සිටින්නට මහත් වෙහෙසක් වින්දා ය.ඒ දුටු මම සැලී ගියෙමි.මීට මොහොතකට පෙර සිට පැය ගණනක් පුරා ළමයින් ගේ අයිතීන් ගැන ඇසූ දේශනවලින් දෙසවන් පුරවා ගෙන සිටි මට දැන් සිදු වී ඇත්තේ ළමයකු සත පහකට මායිම් නොකරන සමාජයක් දෑස පුරා දැක ගැනීමට ය.ඇය හඬන දරුවා අපෝ කරගන්නට මහන්සි ගනිමින්, මගීන් අතර තෙරපෙමින් බසයේ යකඩ පටි තදින් අල්ලා ගෙන සිටී.මගේ දෑස පෙඟෙන්නට එයි. ඒ අතරින් මට ‘ගැබිණි මාතාවන් සඳහා වෙන්කර තිබේ’ යන වාක්‍යය බොඳ වී පෙනේ.පාසලේ දී වුව අයුක්තිය හමුවේ මුනිවත රැකීම මට නුහුරු ය. මගේ නැවතුම ද ළං වෙයි.එතැන හැඩි දැඩි පුද්ගලයෙක් හිඳ සිටියේ ය. මම ඔහු අමතා අසුන ඇයට පිරිනැමීම සුදුසු බව මතක් කළෙමි.ඔහු ඈ දෙස නුරුස්සා බැල්මක් හෙළා කුමක් දෝ කියමින් අසුන ඇයට දෙනු බසයෙන් බැසයන අතර මම දිටිමි.මිනිසුනි, ඔබ හමුවේ සිටින දරුවා ගේ ජාතිය නොසොයා ඔහු දරුවකු ලෙස දකින්නට ඔබට ඥානය පහළ වේවා!කෑගලු බාලිකා විද්‍යාලයයේ සිතාරි සත්සරා (ගණිතපුර, වරකාපොළ) මෙනෙවිය විසින් යොමු කරන ලද ලිපියක් ඇසුරිනි.  නෙළුම් විල, සිළුමිණ, ලේක්හවුස්, කොළඹ</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=as0911158</link>
    <topic>ගිරිතලේ වැව් තෙර ලියැවුණු වන දිවි පුවත්</topic>
    <author>සඳමල් රශ්මී ශ්‍රී. බුද්ධික</author>
    <content>හිම යායේ ශීතලට මැදිවී.....මගෙ අම්මා මට උගැන්නුවෙ බීඩි ඔතලා හම්බ කරපු සල්ලිවලින්ගුරු සේවයේ රසකතාමිනිත්තුවක කතාවක්බෝල ඇහිඳින මිනිහාට බුලත්විටක් දීලා බෝල ඉල්ල ගත්තාසංගීත චිකිත්සාව හදවත් රෝග සුවයට ඔසුවක්නෙළුම් විලගිරිතලේ වැව් තෙර ලියැවුණු වන දිවි පුවත්මෙත් බෝසත් විවරණ මහා පූජා පෙරහරමයිල, සේරු ඇ නේක විද ශාක කොළ ගොනු මත ඒකරාශී වූ පිනි බිඳිති උදා අව් රැල්ලෙන් කාන්තිමත් වී, මිණි කැට මෙන් දිළේ. එකම ගසේ නානා විද වර්‍ණ සංකලනයන්ගෙන් යුත් එවන් මැණික් රැසකී. මෙකී නන් පැහැ පිනි බිඳිති අතරේ, නිතඹ දම් සූටික්කන්, බට්ටිච්චන්, පිළිලිච්චන් බඳු පුංචි බිඟුහරයෝ රැඟුම් රඟති.පුංචි හොටඟින් නන් පැහැ පිනි බිඳිති ගෙන පියාපත් අග තවරා ගනිති. ඉනිඳු නොනැවතී සිත පුරාත්, ගත පුරාත් පිනි නාතී. මියුරු සරන් ස්වභාදහමට තුති ගී ගයති.ඉඳීන් මේ ඇරැඹී ඇත්තේ වන දිවියේ සොඳුරුතම අවදියයි. සත් මසක් පුරාවට වනාත තැවූ, දැවූ වියළී ඉඩෝරය අහවර කර මල් වැසි වස්සවමින් ස්වභාවදහම වනාන්තරයට ආශිර්වාද කිරීම අරඹා ඇත.මේ පුංචි සිරිලක කෙතරම් සුන්දර ද? පුංචි වුවත් විවිධත්වයෙන් පරිපූර්‍ණය. කඳුකර වනාන්තර දර්ශකයට අයත් හෝර්ටන්තැන්න ජාතික වනෝද්‍යානය, තමන්ටම හිමි අනන්‍ය වූ සොඳුරුතාවයක් විදහා පායි.වියළි මිශ්‍ර සදාහරිත වන දර්ශකයට අයත් ලුණුගම්වෙහෙර ජාතික වනෝද්‍යානය, තමනට හිමි සොඳුරු අනන්‍යතාවක් විදහා පායි. තෙත් කලාපයීය වනාන්තර දර්ශකයට අයත් සිංහරාජ රක්‍ෂිත වනය ද තමන්ටම අනන්‍ය වූ සොඳුරු බවකින් සජ්ජිත ය.ඉඳින් එකම රටක් තුළදී අත් විඳිය හැකි සොඳුරුතා කිහිපයක්, සොබාදහම ශ්‍රී ලංකා මාතාවට කෙතරම් කාරුණික වී ඇත් ද? නොඅඩුවම ඇයට අවැසි සියලු දේ ලබා දී ඇත. තවද එකී සොඳුරු බව නිර්ව්‍යාජත්වයෙන් විඳිනු වස් වන ජීවී සංරක්‍ෂණයට හිතැති සැම හට විවෘතව ආරාධනා කරයි.සිරිලක වන උයන් පිළිබඳව කතා කිරීමට මුල පුරන සෑම විටෙකදීම, වන සÀව අඩවි සහකාරවරයකු විසින් නිසඟයෙන් ම භාවිතයට ගනු ලබන වදනක් මට සිහිපත් වේ.”ස්වබාවයේ ස්වභාවය”මම දිනයක් ඔහුගෙන් පෙර සඳහන් ප්‍රශ්නය ඇසුයෙමී.”මහත්තයෝ, හෝර්ටන්තැන්න වනෝද්‍යානයය තියෙන්නේ අමුතුම පරිසර පද්ධතියකින් නේද? ඒකට හේතුව මොකක් ද?””පුතා, ඒක තමයි ස්වබාවයේ ස්වභාවය”සැබැවින්ම සොබාදහම යනු තේරුම් කර ගැනීමට අපහසු ‘හයිකු’ කවියකැ’යි මම සිතමි. මන්ද යත් හයිකු කවිය හා සමැව සොබා දහමත් රස විඳිය හැකි ය. නමුදු එයම හටගත්’යුරු වටහා ගැනීම මහත් ආයාසකර කාර්යයකි.වියළි සමයේ ‘පාරවල්’ බවට පත්ව ‘වනමං’ තැනූ ‘ආරවල්’ වට වැසි දියට පින් සිඳු වන්නට යළිත් ජල කඳක් රැගෙන සුපුරුදු ගමනින් උස් තැනේ සිට පහත් තැනිතලා බලා හැල්මේ දිව යයි. අවසන ජලය එකතු වී වැවක් සේ හැඩ වී වනය සරසයි. සනසයි.එවැනි වැව් ආශි‍්‍රතව මඩ සහිත වැල්ලේ සෑම තැනෙකම නෙයෙකුත් සත්ව සලකුණු සටහන් වී ඇත. එයම වනයේ හක්කලන් කරනා වන වාසීන් ගේ දින චාර්යාවත් ලියා තැබූ සටහන් හා සම වෙයි.මඩ සහිත වැල්ලේ ගැඹුරට එරී සටහන්ව ඇති වංගෙඩි පතුල හා සමැවූ අලි පා සටහන් එමටය. නානා තරාතිරමේ වයස් ඛාණ්ඩ නියෝජිතයින් වැව්තෙර දිය කෙළියේ නිරතව සිට ඇත. ඒ සමීපයේ වාතය හා මුසුව ඇත්තේ ද අලි ගන්ධය ය.වැව්තෙර සරනා කල මෙකී වන සත්ව සාක්ෂි සහ ලාංඡනවනය හුරු නෙතඟින් පැන නොයයි. වැල්ලේ සනිටුහන්ව ඇති එම සලකුණු වනයේ නිහඬ කතාන්තරයන් වටහා ගැනීමට අවැසි පිටිවහල සපයයි. මමද නිහඬවම එබසට කන් දෙමී.විමසිලිමත්ව දිය බිවු මුව රැළක ගේ කුර සලකුණු වැව දෙපසම ඉවුරු තෙර සටහන් ව ඇති බැව් වැව වටා සිදු කළ සක්මනෙන් පසක් වෙයි. මුවන් ගේ විමසිලිමත් බව, සාමූහිකත්වය, කලබලකාරත්වය සහ කෙලිකවට විලාසය යනාදී සියලුම චර්යා රටා මෙකී පා සටහන්හි ගැබ්ව ඇත.මුව පා සටහන් අතරේම සටහන් වූ තවත් කුර සටහන් කිහිපයකි. මුව කුර සටහන්වලට සාපේක්‍ෂව ප්‍රමාණයෙන් විශාල පියවුණු කුර සටහන් දරන්නෝ ගෝන්නුය. ඒ අතැර වටකුරු කුර සටහනින් කියැවෙන්නේ කුළු සහ මී ගව ආදීහු ද වැව් තෙර සැරූ බවකි. ගිරිතලේ වැවඌරාගේ පට ඇරුණු කුර සටහන ගෝනා ගේ සහ මුවා ගේ කුර සටහනින් වෙන් කර හඳුනා ගත හැකි වෙයි. සෑම විටෙකදීම ඌරා ගේ කුර සටහන පසු පසට වන්නට බොරු නිය සටහන ද දැක ගත හැකි ය.මුළු මනින්ම යටි පතුල් සටහන සටහන්ව ඇත්තේ වලසා ගේ, රිලවාගේ සහ ඉත්තෑවා ආදී සතුන් ගේය. වලසා ගේ යටි පතුලේ සලකුණ කුඩා දරුවෙකු ගේ යටි පතුලේ පා සලකුණ හා සමානය. ඉත්තෑවා ගේ පාසලකුණ පැහැදිලි වශයෙන් හඳුනා ගත හැකි වන්නේ පා සලකුණ අසලම සටහන්ව ඇති වලිගයේ පසු පස ඉත්තෑ කූ®ර බිම ඇතිල්ලීමේ ලකුණු ආධාරයෙනි.ඉත්තෑවා සම්බන්ධයෙන් සහ ඉත්තෑවාගේ හැසිරීම් රටා සම්බන්ධයෙන් නොයෙකුත් ජන ප්‍රවාද සහ මති මතාන්තර වනාත ආශි‍්‍රත ගම්මානවලදී අසා දැන ගත හැකි වෙයි. මන්ද යත් නිශාචරව හැසිරෙන ඉත්තෑවා වූ කලී සැබැවින්ම අධ්‍යයනයට බඳුන් කළ යුතු සත්වයෙකි. දිනක් මා ඇසූ ගැමි කතාවක ඉත්තෑවා හා සබැඳි මෙවැනි සිත් ගන්නාසුලු කතා ප්‍රවෘත්තියක් විය.”ඉත්තෑවා කියන්නේ තමන් ගේ දරු පවුලට බොහෝම ආදරය ඇති සතෙක්. ඉත්තෑවියට දරුවන් ලැබුණු අලුත ඔවුන් නඩත්තු කරන කාරිය සිදු කරන්නේ ඉත්තෑ තාත්තයි. හරිම අපූරු සිදුවීම තමයි තමන් ගේ දරු පවුලට වතුර රැගෙන ඔවුන් සිටින ගුලට පැමිණීම.ඉත්තෑවගේ පසුපස වලිගයේ ආරම්භය නොගැඹුරු වලක් හා සමාන යි. ඉතින් ඉත්තෑවා වතුර සහිත තැනෙකට ගිහින් වතුරේ ගිලිලා මෙන්න මේ වලට වතුර පුරව ගෙන, ගුහාවේ සිටින තම දරු පවුලට වතුර ගෙනත් බොන්ට දෙනවා.නමුත් මේ වළක් වැනි ශරීර පිහිටීමේ රඳන්නේ වතුර ඩිංගිත්තයි. ඉතින් තමන් ගේ දරු පවුලට තිබහ නිවෙන තුරු ඉත්තෑ තාත්තා කී වතාවක් මේ ආකාරයට වතුර ගෙනෙනවා ඇත් ද?” මා හමුයේ ගැමියෙක් පැවසූ ‘ඉත්තෑ’ කතාව එබඳු ය. විමසිලිමත්ව වැව කරා පැමිණ, වැව් දියට නොදැනෙන්ට, හොර රහසේම දිය පෙතක් තොළ ගෑ බළල් පවුලේ සාමාජිකයින් ගේ පා සලකුණු හැම සත්ව ඛාණ්ඩයකින් ම වෙන් කර හඳුනා ගත හැකි වෙති.කොට්ටයක් හා සම යටි පතුල්ධාරී මොවුන්ගේත් සුනඛ පවුලේ සාමාජිකයෙක් වන ‘කපටි හිවලා’ ආදීන්ගේත් පා සලකුණු ප්‍රමාණයෙන් සහ නිය සටහන් වල පිහිටීම හරහා වෙන්, වෙන්ව හඳුනා ගත හැකි වෙයි.තෙත බරිත පසෙහි සටහන්ව තිබූ පතුල් සටහන් හා සමව වන සතුන් ආහර ගැනීමේදී ද ඇති වූ විවිධ සලකුණු වන ගත හුරු දෙනෙතින් මඟ නොහැරෙයි. වනජීවීන් ගේ ආහාර පරිභෝජන ආකාරයන් එම සලකුණු හරහා අවබෝධ කර ගත හැකි වෙයි.මුව පවුලට අයත් සාමාජිකයින් විසින් ළා තණ පත් උලා කෑමේදී ඇති වූ ලකුණු තණ පිටි මත දී දිස් වෙති. වට වරුසා දියෙන් නව පණක් ලැබ නිල් වනින් දිදුළන තණ පළස මුවන් හට අනඟී රස මසවුලක් වෙති.ගෝනා, මුව පවුලේ සාමාජිකයකු වූවත් ළා තණ පත් උළා කෑම සුලභව සිදු නොකරයි. නමුදු හෝර්ටන්තැන්න ජාතික වනෝද්‍යානය පුරාවටම විසිරී සිටින ගෝන ගහනය පමණක් සුලභවම තණ පත් උලා කති.තණ පිටිය මත තැන තැන තණ කොළ ගොමු රහිත ස්වභාවයක් පවතිනුයේ, වියළි සමයේ දී ආහාර හිඟකම නිසාවෙන් බිම ඇති කෙටි තණ කොළ පාදයේ නියඟින් ඇන ගලවා ආහාරයට ගත් අලි - ඇතුන් ගේ භෝජන පුරුදු නිසාය. මෙහිදී වන අලින් සතු මෙකී භෝජන – පුරුද්ද, එනම් බිම ඇති කෙටි තණ කොළ පාදයෙන් ගැලවීම අපූර්ව හැසිරීම් රටාවක් වශයෙන් හැඳින් විය හැකිය.අලියා තමන් ජීවත් වන පරිසරයේ ව්‍යාප්තව ඇති ශාක විශේෂ අතුරින් සියයට 60 ක් 70 ක් පමණ ආහාරයට ගනී ද ිනකට පැය 16 කට ආසන්න කාලයක් වැය කරන්නේ ද තම ආහාර අවශ්‍යතාව සම්පූර්ණ කර ගැනීම සඳහා ය.ඉඳින් වනාත පීඩාවට භාජනය වන ඉඩෝර සමය යනු, අලින් ගේ ආහාර අවැසිතාවය සපුරා ගැනීමට බාධා එල්ල වන සමයයි. මේ සමයේ දී තණ පිටි පුරා එකතු වී හිඳිමින් දිනයේ වැඩි පුරම කාලයක් වියළි ගිය කෙටි තණ පත් ඉදිරි පාදයේ නියඟින් ඇන ගලවා ගෙන ආහාරයට ගැනීමට වන අලි පෙළඹෙතී.මෙහිදී ගලවා ගත් තණ ගොමුව සොඩඟින් කැටි කොට අල්ලා, එම තණ කොළ ගස් වල මුල් මත රැඳී ඇති වැලි, පස් සහ ගල් ආදී අනවශ්‍ය ද්‍රව්‍ය ඉවත් කර ගැනීම සඳහා තමා ගේ ඉදිරිගාත් අතර ගසා, සොලවා දැමීම සිදු කරයි.නිසි පරිදි තණකොළ මත රැඳී ඇති අනවශ්‍ය ද්‍රව්‍ය ඉවත් වූ බැව් හැඟුණ කල ඒවා ආහාරයට ගනී. නැතිනම් තණ කොළ වල තණස කොටස් එක් පසකටත්, වැලි, දූලි රැඳී ඇති මූලාග්‍රයන් අනෙක් පසටත් සිටින සේ සකස් වන සේ සොඬගින් අල්ලා ගෙන ඒවා මුව තුළට යොමු කරන්නේ ද, තණස කොටස් මුව තුළටත්, මූලාග්‍රයන් මුඛයෙන් බාහිරටත් යොමු වන පරිදි ය.එවිට සැපීමේදී අනවශ්‍ය කුණු දූලි, වැලි, පස් සහිත තණ කොළ මුල් ආහාර හා සමඟ මුහු නොවෙයි. මේ ආකාරයට, තම ආහාර සපා පොඩිකර ගැනීම සඳහා මහඟු කාර්යයක් ඉටු කරනා දත් වල ආරක්‍ෂාව ගැන වන අලි සැලකිලිමත් වෙති. මන්ද යත් මිනිසුන් ගේ පරම ආයු කාලය හා සමැව ජීවත් වන අලීන් හට, එම කාලය පුරාවටම ආහාර අවශ්‍යතාව සපුරා ගැනීම ඉවහල් වන චාර්වක දත් යුගල හයක් හිමි වෙයි.එම යුගල හය වරකදී එක් දතක් බැගින් උඩු සහ යටි හනු වල වර්ධනය වේ. වැටි සහිත විශාල මතු පිට පෘෂ්ඨයකින් යුක්ත මෙම චාර්වක දත් ශාක කොටස් අඹරා ගැනීම සඳහා වූ කදිම අනුවර්‍තනයකි. නමුදු පෙර සඳහන් ආකාරයේ ගල්, වැලි සහ පස් ආදි අනවශ්‍ය ද්‍රව්‍ය ආහාර හා මුහු වීම යනු, එම ආහාර ද්‍රව්‍ය අඹරා ලීමේදී දත් ඉක්මනින්ම ගෙවී යාම ඉක්මන් කරයි. එම නිසා තම ආහාර පිළිබඳව අලි ඇත්තු බොහෝ සැලකිලිමත් වෙති. යමක් මුඛයට රුවා ගැනීමට පළමුවෙන් සිහි කල්පනාවෙන් කටයුතු කරති.වියළි සමයේදී දුක් පීඩා විඳ අහිතකර පාරිසරික තත්වයන්ට මුහුණ දී. අභියෝගතා ජය ගත නොහැකිව මිය ගිය දුර්වල සත්වයින් ගේ මළ කුණු කොටස් වනාතේ තැන, තැන විසිරී ඇත. එම මළකුණු වටා බළල් පවුලේ සහ සුනඛ පවුලේ සාමාජිකයින් ගේ පා සටහන් ලකුණු එමට වෙති.ඒ මළකුණු ආහාරයට ගන්නා දිවියා සහ නරියා ආදීන්ගේ ය. එම මළකුණු වල ඉතිරි වූ අං සහ ඇට කැබලි ආදිය සිහින් දතඟින් ලෑටි ගා ඇති යුරු එම සÀව කොටස් පරීක්‍ෂා කිරීමෙන් සහ ඒ වටා සටහන්ව ඇති පා සටහන් පරීක්‍ෂා කිරීමෙන් වටහා ගත හැකි වන්නේ, මෙය ඉත්තෑවුන් සතු රාජකාරියක් බැවිනි.මේ හුඹස් අතර වලස්, කබල්ලෑ ආදීන් ගේ පා ලකුණුත්, බිඳී ගිය හුඹස් කොටසුත් දැක ගත හැකිය. වියළි සමයේ දී යකඩයක් හා තද වූ හුඹස් පස, වට වරුසා දියෙන් තෙත බරිත වත්ම, ඊට වහ වැටෙනා කබල්ලෑවුන් තම තියුණු, දැඩි නියඟින් හුඹස් බිඳිති. අනතුරුව වේයන් තම ඇලෙන සුලු දිගු දිව ආධාරයෙන් බුක්ති විඳිති. කෘමීන් මතම යැපෙන කබල්ලෑවාට දත් නොපිහිටයි.එම අඩුව පුරවමින් ඔහු හට ඇළෙන සුලු දිගු දිවක් සොබාදහම ලබා දී ඇත. ලොකු ගල් සහ විසල් මුල් අතර පිහිටා ඇති ගල්බෙන සහ ගස් බෙන අතර කබල්ලෑවුන් ළැග සිට ඇති බවට, ලිහිල් පසේ වැටී තිබෙන අඩි සටහන් සහ නිය සටහන් සාක්‍ෂි දරති.ඒ අතැර සටහන්ව ඇති වළසුන් ගේ අඩි සටහන් නිහඬවම පවසනුයේ, “වේ වද උරා බීම වූ කලී වළසුන්ගේ මන දොළ පිනවන්නකි” යි යන්න නොවන්නෙහි ද?වනාතේ විසිරී ඇති මයිල සහ වෙලන් ආදී කහට බහුල ශාක පොතු පට්ටා ගස තැන තැන දමා ඇත. ඉඳින් මේ අයුරින් පොතු පට්ටා ගැසීම, ගලවා ගැනීම සහ පොතු ආහාරයට ගැනීම අලියා සතු ඡන්ම ගතියකි. වියළි සමයේදී නම් ඉනිඳු නොනැවතී ගස් මුලින් උදුරා මුල් ආදිය ආහාරයට ගැනීම සිදු කරනුයේ ආහාර ප්‍රශ්නයට පිළියම් වශයෙනි. නමුදු මේ වරුසා සමයයි.මෙසේ ගස්වල පොතු පට්ටා ගසා ඇත්තේ සෙල්ලමට ය. ආහාර බහුල සමයේදී වන සතුන් ගේ කෙළි කවටකම් එබඳුය. ඇරත් මේ නිදහස් වන රාජ්‍ය අයිති ඔවුනටමය. ඊට එරෙහි වන්නෝ කවරහුද?වනයේ සරනා කල හමු වන වන සතුන් ගේ සාක්‍ෂි සහ ලාංඡන,නිසි ලෙස අවබෝධ කර ගත් විටදී, වනය තුළ දී සිදු වන්නා වූ නිහඬ කතාන්තරයන් වටහා ගත හැකි අයුරින් නිසි මං පෙත් නිසඟයෙන් විවර වෙති.වනය හා සමඟ ගැටෙමින් සහ එතුළ සරමින් ලබා ගන්නා ක්‍ෂේත්‍ර නිපුණÀවයම වනය ස්වකීය නිවස්න හා සමැ කොට සිතා කටයුතු කිරීම සඳහා අවැසි පසුබිම සකස් කරයි.සඳමල් රශ්මී ශ්‍රී. බුද්ධිකවන ජීවී නියාමකලුණුගම්වෙහෙර ජාතික වනෝද්‍යානය</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=as0911159</link>
    <topic>මෙත් බෝසත් විවරණ මහා පූජා පෙරහර</topic>
    <author/>
    <content>හිම යායේ ශීතලට මැදිවී.....මගෙ අම්මා මට උගැන්නුවෙ බීඩි ඔතලා හම්බ කරපු සල්ලිවලින්ගුරු සේවයේ රසකතාමිනිත්තුවක කතාවක්බෝල ඇහිඳින මිනිහාට බුලත්විටක් දීලා බෝල ඉල්ල ගත්තාසංගීත චිකිත්සාව හදවත් රෝග සුවයට ඔසුවක්නෙළුම් විලගිරිතලේ වැව් තෙර ලියැවුණු වන දිවි පුවත්මෙත් බෝසත් විවරණ මහා පූජා පෙරහරඉල් පොහෝ දින මෛත්‍රි බෝධිසත්වයන් වහන්සේ ගෞතම බුදුරජාණන් වහන්සේගෙන් විවරණ ලබාගැනීම සිහිපත් කරමින් එය සමරන අදහසින් ඉන්දියාවෙන් වඩම්මවන ලද ස්වර්ණමය මෛත්‍රි බෝධිසත්ව පිළිම වහන්සේ දෙහිවල බෙල්ලන්තර සිරිසදහම් ආශ්‍රම භූ®මියේ තැන්පත් කරමින් විශේෂ පිංකම් මාලාවක් ඉකුත් දා එම විහාරස්ථානයේ දී පැවැත්විණි.”මෙත් බෝසත් විවරණ මහා පූජා පෙරහර” සහ එම පූජාව ඉල් පොහෝදින පැවැත්වුණ අතර ඊට පසුදා උදෑසන කිරිඅම්මාවරු එකසිය අටදෙනකු සඳහා විශේෂ කිරිදානයක් ද පැවැත්විණි.මෙම විශේෂිත පූජා පෙරහරට සමගාමීව ශීල සමාදාන වැඩසටහනක් ද, දහම් සාකච්ඡාවක් ද පැවැත්විණි.ඉන්දියාවේ සිට වඩමවනු ලැබූ ස්වර්ණ ප්‍රතිමා වහන්සේ.පෝ දිනට පසු දින කිරිඅම්මාවරුන් 108 වෙනුවෙන් පැවැත්වූ කිරි දානය</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=av0911151</link>
    <topic>අම්මා කෙනෙක් වෙන්න</topic>
    <author>හේමාලි විජේරත්න</author>
    <content>අම්මා කෙනෙක් වෙන්න ආදරෙන් බලන් ඉන්නවාමං ගැන මට ලොකු විශ්වාසයක් තියෙනවාසංසාරෙන් අපි සමුගන්නා දා ඒ ගමනත් අපි එකට යමූඔබ තබා ගිය ආදරේ තවමත් මතකයි අපටසින්දුව ඇහුවම හරියට අටමස්ථානෙ ගියා වගේදුව හොඳ දොස්තරකෙනකුට පෙන්නුවොත් සනීප වෙන බව විශ්වාසයිවෙළෙඳ සේවා මලල ක්‍රීඩා උළෙලේ දී ලේක්හවුස් ආයතනයට පදක්කම් 22 ක්ජනපතිවරුන් හතරදෙනකු සමඟ සුදත් ගෙන් රජ දැක්මක්පිච්චර් පිස්සාපරණ අහස් යානා අනාගතයට සුරකින ගුවන් හමුදා කෞතුකාගාරය‘මුරුගන්’ දෙවිඳුන්ගේ පුදබිම මාවාට්ටපුරම් කෝවිලකලා ලොවේ දිගු ගමනක් යන කීර්ති රුවන්වයස 95 දී‘කොම්පියුටරයෙන්’ වැඩ කළ ආනන්ද මෛත්‍රෙය මහනාහිමියෝලෙඩ සුවකර දෙන්න වැඩක් සැට් වී ඔන්නරොෂාන්ගේ සින්දුව යුද්දෙන් පස්සේ වෙනස් වෙයිසැර බෙහෙත් නැති හෝමියෝපතිමුතූ හදන්නෙ මගෙන් පළිගන්නයි (රසදුන නව කථාව)පි‍්‍රය සාදයකට සුදුසු මෂ්රූම් රයිස්සොපියාට 75 යිමගේ සිනහව අසරණ දරුවන්ටයි- නිරෝෂා විරාජිනීනිරෝෂා විරාජිනී සංගීත ක්ෂේත්‍රයේ පුරා වසර 15ක් දිගු ගමනක නියුතු වුණා. මේ කාලය ඇතුළත ඇගේ සුමිහිරි හඩින් මෙරට ශ්‍රාවකයන්ට තිළිණ කළ අපූරු නිර්මාණ එමටයි.මේ වසර 15 පුරාම ඇගේ ගීත ප්‍රසංගයක් ආකාරයෙන් අප ඉදිරියට ගෙන එන්නට ඇය උත්සාහ කළේ නෑ. මේ දිනවල ඇය සූදානම් වෙන්නේ වසර පහළොවක් පුරා ඇගේ ශ්‍රාවකයින් බලාපොරොත්තු වන ගීත ප්‍රසංගය ඉදිරිපත් කිරීමටයි.දිනය හරියටම මේ මස 28 වැනිදා. කොළඹ බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේදී පස්වරු 6.30ට නිරෝෂාගේ ගී හඬ ඔබට අහන්න පුළුවන් වේවි. (‘ආදරය’)’Love’ Nirosha live in Concert ඔබ නමින් එදින විවෘත වේවි.නිරෝෂා මේ වගේ ප්‍රසංගයක් පවත්වන්න අරමුණ වුණේ මොකක්ද?මෙහෙම ප්‍රසංගයක් කරමු කියන අදහස මට අරගෙන ආවේ සුධර්මා නෙත්තිකුමාරයි. පසුගිය කාලේ රටේ තිබුණ වාතාවරණයත් එක්ක නිර්මාණ බොහොමයක් කරන්න ඉඩක් තිබුණෙත් නෑ. ඒ නිසා මටත් හිතුණා මේ වැඩේ කළොත් හොඳයි කියලා.අනිත් පැත්තෙන් මම සංගීත ක්ෂේත්‍රයට ඇවිත් අවුරුදු 15ක් ගතවෙලත් මගේ Concert එකක් කරන්න බැරි වුණා. මේ වගේ විවෘත ප්‍රසංගයක් කරන පළමුවැනි අවස්ථාව මේක. මීට කලින් 2004 දි මගේ ‘තරු ඇස් දහසක්’ සංයුක්ත තැටිය එළිදක්වන්න ප්‍රසංගයක් කළාට ඒක විවෘත ප්‍රසංගයක් නොවෙයි. ආරාධිතයන්ට පමණයි නරඹන්න පුළුවන් වුණේ.ඔබ විවිධ තේමාවල ගීත ගායනා කරල තිබුණත් මේ ප්‍රසංගය ‘ආදරය’ වෙනුවෙන් පමණක් වෙන්කර ගත්තෙ ඇයි?”මම බොහෝ තේමාවල ගීත ගායනා කරල තියනව තමයි. නමුත් සමස්තයක් හැටියට ගත්තම ආදරය, ප්‍රේමය, විරහව ගැන ගැයූ ගීත වැඩියි. ඒ හින්දා මට හිතුණා ‘ආදරය’ තේමා කරගෙන මේ ප්‍රසංගය කරන්න. ඒ වගේම මගේ සමහර ආදර ගීත ක්‍ෂේත්‍රය පුරා ලොකු කතාබහකටත් ලක්වුණා. ඒ නිසා තමයි ‘ආදරය’ තේමා කරගත්තේ.මේ ප්‍රසංගයේදී ගීත 25ක් විතර ගායනා කරන්න අදහස් කරගෙන ඉන්නවා. මුළු ප්‍රසංගයේම නර්තන නිර්මාණය කරන්නේ චන්න විජේවර්ධන. සංගීත අධ්‍යක්ෂණය සුරේෂ් මාලියද්ද ඇතුළු පිරිස. නර්තන නිර්මාණයක් කිව්වට සැම ගීතයකටම නර්තනය යොදන්න බලාපොරොත්තුවක් නෑ.මුළු ප්‍රසංගයම ගත්තම පුංචි පුංචි රූප රාමු තියන පුංචි චිත්‍රපටයක් වගේ කිව්වොත් හරි. විශේෂයෙන්ම මෙතැනදි වේදිකාව ගැනත් කියන්න ඕන. අපේ ප්‍රසංගයේ තේමාව වන ‘ආදරය’ කියන හැඟීම ප්‍රේක්ෂකයින්ට දැනෙන පරිදි සකසන්න අපි උත්සාහ කළා.”මේ ප්‍රසංගය ඉදිරිපත් කරන්නේ එස්-ත්‍රී ආයතනය නේද?”ඔව්. නමුත් මුලින්ම මේ අදහස මට ගෙනාවේ සුධර්මා. ඊට පස්සේ සුධර්මාත්, ෂෙරීන් කුමාරතුංගත්, සංගීතා වීරරත්නත් එකතුවෙලා එස්-ත්‍රී ආයතනය පිහිටුවා ගත්තා. ඊට පස්සේ ඒ ආයතනය මඟින් විවිධ වැඩසටහන් කළා.පසුගිය කාලේ රූකාන්ත ගුණතිලකගේ ප්‍රසංගයක් කළා. ඊට පස්සෙ තමයි ඒ ආයතනය මඟින්ම මගේ ප්‍රසංගයක් කරමු කියන යෝජනාව ආවේ. ඇත්තටම මේ ප්‍රසංගයට ලොකු වියදමක් යනවා. වියදම ටිකක් හෝ අවම කරගන්න වැඩි ප්‍රේක්ෂක පිරිසක් එකතුකරගන්න හා සංගීත ප්‍රසංගයක් නියම ආකාරයෙන් තියන්න සුදුසු ස්ථානයක් අපට නෑ.බණ්ඩාරනායක සම්මන්ත්‍රණ ශාලාව විතරයි දැනට තියෙන්නෙ. නමුත් එතැනත් 1500ට ආසන්න පිරිසක් තමයි එකතු කරන්න පුළුවන්. නමුත් මේ ප්‍රසංගයේ දී අපට සල්ලි හම්බකර ගැනීමේම පරමාර්ථයක් නෑ. ඉස් ඉස්සරලම කරන ප්‍රසංගය කාගෙත් කතාබහට ලක්වෙන හොඳ දෙයක් කරන්නයි අපට ඕන.ඔබ පුරා වසර 15ක් මේ සංගීත ක්ෂේත්‍රයේ දිගු ගමනක් නියුතු වුණු කෙනෙක්. ආපස්සට හැරිලා බලත්දි මොනවද හිතෙන්නේ?”මට ලොකු සතුටක් දැනෙනවා. හින්දි ගීත දෙමළ ගීත ගායනා කරලා මගේම නිර්මාණත් එක්ක ඊට පස්සෙ මම දිග ගමනක් ආවා. මේ කාලය ඇතුළත මට ලැබුණු අවස්ථා අපේ රටේ වෙනත් බොහෝ ගායක ගායිකාවන්ට ලැබුණේ නෑ කියලා මට හිතෙනවා. මේක දක්ෂතාවයටම ලැබුණු දේකට වඩා ඒකට වාසනාවක් තිබෙන්නත් ඕන කියලා මට හිතෙනවා.ඒ පැත්තෙන් මම හරි වාසනාවන්තයි කියලා හිතෙනවා. අනිත් පැත්තෙන් එදා ඉඳලා අද වෙනකම් මගේ රසිකයන් ඒ ආකාරයෙන්ම මා වටා තියාගන්නත් මට පුළුවන් වුණා. ඉඳල හිටල හරි ගීතයක් ගැයුවත් රසිකයන් ඒක පිළිගත්තා.ඔබ පෞද්ගලික ජීවිතෙත් අලුත් පිටුවක් පසුගිය දිනක ආරම්භ කළා. ඔබේ සැමියා යසන්ත ගෙන් ලැබෙන සහයෝගය කෙබඳුද?”යසන්ත කියන්නේ මට හැම පැත්තෙන්ම සහයෝගය දෙන සැමියෙක්. විශේෂයෙන් කලාකාරියක් හැටියට මගේ මනස නිරවුල්ව තියාගන්න ඔහු මට ලොකු ශක්තියක්. එහෙම නොවුණ නම් මට මේ කිසිදෙයක් කරගන්න ලැබෙන්නෙ නෑ. විශේෂයෙන්ම මානසික පීඩනය කියන එක කෙනෙකුට දරාගන්න අමාරුයි.හැබැයි පසුගිය කාලේ මට ඔය පීඩනය නොදැනුණේ මම කාර්ය බහුල වුණු නිසයි. එහෙම වුණාම කල්පනා කරන්න හෝ හුදෙකලා වෙන්න වෙලාවක් නෑනේ. මම ඒ කාලෙත් වැඩම කරපු නිසා කනගාටුවෙන්න වත් වෙලාවක් තිබුණේ නෑ.ඔබේ ගෘහ ජීවිතය කොහොමද ගෙවෙන්නේ?”මගේ සැමියා උදේ සවස රාජකාරියට යන කෙනෙක්. ගෘහ ජීවිතයේදී මම හොඳ බිරිඳක්. ගෘහණියක්. සින්දු කියනව වගේම ගෘහණියක් විදියට ගේ දොර ලස්සනට තියාගන්නත් කටට රහට බතක් මාළුවක් උයාගන්නත් මට පුළුවන්. ගෙදර දොරේ පාලන කටයුතුත් මට අරපිරිමැස්මෙන් කරන්න පුළුවන්.ඉදිරියේදී මේ දෙකට අමතරව තවත් මම කාර්ය බහුල වෙයි. ගැහැනියකගේ ජීවිතේ වාසනාවන්තම මොහොත දරු සුරතල් බලන එක. අම්ම කෙනෙක් වෙන්න බොහොම ආදරෙන් බලන් ඉන්නවා. ඒ කාලෙට මගේ පවුල වෙනුවෙන් තවත් කැපවෙන්න වේවි.හේමාලි විජේරත්න</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=av0911153</link>
    <topic>සංසාරෙන් අපි සමුගන්නා දා ඒ ගමනත්  අපි එකට යමූ</topic>
    <author>සු.මි.</author>
    <content>අම්මා කෙනෙක් වෙන්න ආදරෙන් බලන් ඉන්නවාමං ගැන මට ලොකු විශ්වාසයක් තියෙනවාසංසාරෙන් අපි සමුගන්නා දා ඒ ගමනත් අපි එකට යමූඔබ තබා ගිය ආදරේ තවමත් මතකයි අපටසින්දුව ඇහුවම හරියට අටමස්ථානෙ ගියා වගේදුව හොඳ දොස්තරකෙනකුට පෙන්නුවොත් සනීප වෙන බව විශ්වාසයිවෙළෙඳ සේවා මලල ක්‍රීඩා උළෙලේ දී ලේක්හවුස් ආයතනයට පදක්කම් 22 ක්ජනපතිවරුන් හතරදෙනකු සමඟ සුදත් ගෙන් රජ දැක්මක්පිච්චර් පිස්සාපරණ අහස් යානා අනාගතයට සුරකින ගුවන් හමුදා කෞතුකාගාරය‘මුරුගන්’ දෙවිඳුන්ගේ පුදබිම මාවාට්ටපුරම් කෝවිලකලා ලොවේ දිගු ගමනක් යන කීර්ති රුවන්වයස 95 දී‘කොම්පියුටරයෙන්’ වැඩ කළ ආනන්ද මෛත්‍රෙය මහනාහිමියෝලෙඩ සුවකර දෙන්න වැඩක් සැට් වී ඔන්නරොෂාන්ගේ සින්දුව යුද්දෙන් පස්සේ වෙනස් වෙයිසැර බෙහෙත් නැති හෝමියෝපතිමුතූ හදන්නෙ මගෙන් පළිගන්නයි (රසදුන නව කථාව)පි‍්‍රය සාදයකට සුදුසු මෂ්රූම් රයිස්සොපියාට 75 යිමගේ සිනහව අසරණ දරුවන්ටයිසරත් දසනායක අපෙන් වියෝ වී අනිද්දාට දස වසරකිසෝමපාල ලීලානන්දසරත් දසනායක හෙවත් මගේ ආදරණීය මිතුරු ‘දසේ’ මේ ආත්මයේ මට මුලින්ම මුණගැසුණේ හැටේ දශකය අගබාගයේදී පමණ මරදානේ පවත්වාගෙන ගිය ආචාර්ය ප්‍රේමසිරි කේමදාසයන්ගේ ‘සංගීත මංජරියේ’ දීය.ඒ වන විට කේමදාස මාස්ටර් ‘කැලෑමල්’ නමින් ගීත නාටකයක් නිපදවමින් සිටියේය. ඒ සඳහා අලුත් වාදන ශිල්පීන් කීපදෙනකු යොදාගැනීමට ඔහු අදහස් කළේය. නවරත්න අත්තනායක, වික්ටර් රත්නායක මෙන්ම සරත් දසනායක ද ‘සංගීත මංජරිය’ට එක්වූයේ ඒ අනුවය.දසේ හා මා එකල රැය පහන් කළේ ද ‘සංගීත මංජරියේ’මය. උදේ හතරට අවදිවන දසේ සරස්වතී දේවියට වැඳ නමස්කාර කොට සිතාරය වයන්ට පටන්ගනී. ඔහුගේ ප්‍රධාන සංගීත භාණ්ඩය වූයේ සිතාරයයි. සංගීතඥයකු නොවී දිගටම සිතාර් වාදනය ප්‍රගුණ කළේ නම් දසේ රවි ශන්කර් පවා අභිබවා යන අතිදක්ෂ සිතාර් වාද්‍ය ශිල්පියකු වන්ට තිබුණු බව මගේ විශ්වාසයයි. වරදවා වටහා නොගන්න. මා රවි ශන්කර් දෙවැනි කොට සලකනවා නොවේ.එහෙත් අමරදේවයන් ගේ ‘සන්නාලියනේ’ ගීතයට දසේ මුසුකළ සිතාර් වාදනය සාවධානව අසන මෙන් මම සහෘද ඔබෙන් ඉල්ලා සිටිමි. වඩා ප්‍රතිභාසම්පන්න රවි ශන්කර් ද, එසේත් නැතහොත් සරත් දසනායක ද යන්න පිළිබඳ තීරණයකට එළැඹීම මම ඔබටම භාරකරමි.දසේ, කේමදාසයන් සංගීතය සැපයූ චිත්‍රපට කීපයකම සහාය සංගීත අධ්‍යක්ෂවරයා ලෙස කටයුතු කළේය. මට මතක හැටියට ඒ ‘සැපත සොයා’, ‘සැනසුම කොතැනද’, ‘ගොළු හදවත’ වැනි සිනමාපටය.එකල දසේට ගීතයක් ගායනා කිරීමේ මහත් ආශාවක් ඇති වූයේය.ඔහු ගුවන් විදුලියේ ආධුනික වැඩසටහනකට ගීතයක් ගායනා කළේය. මවු ගුණ ගීතයක් වූ එය රචනා කරනු ලැබුවේ ම විසිනි. දසේ තමා ගැයූ ගීතය ඇසුවේය. ඔහුගේ මුහුණ පුලුටුවනු මට පෙනිණි. ඉන්පසු ඔහු මෙසේ කීය.”සෝමේ මේ මගේ මුල්ම සින්දුව ඒ වගේම අන්තිම සින්දුව“.ඉන්පසු දසේ කිසිම දවසක ගීත ගායනා කළේ නැත.දිනක් ආචාර්ය ප්‍රේමසිරි කේමදාස දසේට ලියුමක් ලියා ‘සංගීත මංජරියේ’ තබා ගොස් තිබුණේය. එහි තිබුණේ වචන දෙකකි.’වහාම පිටවෙන්න’කුමන හේතුවක් මත කේමදාසයන් එසේ ලීවේද යන්න අදටත් මම නොදනිමි. ඇතැම් විට එය කාගේ හෝ කේළමක අනිටු ඵලයක් විය හැකිය. ලියුම කියැවූ දසේ සිතාරයත් රැගෙන ‘සංගීත මංජරියෙන්’ එළියට බැස්සේය. සරත් දසනායක නමැති සංගීතඥයා බිහිවූයේ ඒ මොහොතේදීය.පෞද්ගලිකව මම ද එදායින් පසු සංගීත මංජරියට පය නොතැබුවෙමි.ඒ අතර මට ‘විශ්මය’ නමැති චිත්‍රපටයට සම්බන්ධ වන්ට අවස්ථාවක් ලැබිණි. එහි දෙබස් හා ගීත කීපයක් ලීවේ මාය. මම එහි සංගීත අධ්‍යක්ෂණය සඳහා දසේ තෝරාගතිමි. එය දසේ සංගීතවත් කළ මුල්ම චිත්‍රපටයයි.ඉන්පසු ‘සදහටම ඔබ මගේ’ චිත්‍රපටයට ද මම දායක වීමි. එහි තිරපිටපත මගේය. එහි සංගීත අධ්‍යක්ෂණය සඳහා මම දසේගේ නම යෝජනා කළෙමි. එහෙත් නිෂ්පාදක සේන සමරසිංහ ඊට ස්වකීය අකැමැත්ත ප්‍රකාශ කළේය. ඊට හේතුව ලෙස ඔහු දැක්වූයේ ගාමිණී ෆොන්සේකා, මාලිනී ෆොන්සේකා, ජෝ අබේවික්‍රම වැනි ප්‍රවීණ නළු නිළියන් රඟපාන චිත්‍රපටයක අධ්‍යක්ෂණයට (මිල්ටන් ජයවර්ධන) තිර රචනයට (මා) නවකයන් යොදාගෙන තිබියදී සංගීත අධ්‍යක්ෂණයටත් තවත් නවකයකු යොදාගැනීම බෙහෙවින් අවදානම් ක්‍රියාවක් විය හැකි බවය. එය ඔහුගේ පැත්තෙන් සලකන කල සාධාරණ හේතුවකි.චිත්‍රපටයක වාණිජමය සාර්ථකත්වය කෙරෙහි එහි එන ගීත තීරණාත්මකව බලපාන බව නිෂ්පාදක සේන සමරසිංහ දැන සිටියේය. ඒ වන විට දසේ වෙළෙඳ තැටියක් සඳහා එච්.ආර්.ජෝතිපාලගේ ගීත හතරකට තනු යොදා සංගීතවත් කර තිබිණි. ‘නීල දෑස පුරා’, ‘ටජ් මහලක් තනවන්න’, ‘දිය පොදක් වෙමින්’, ‘පහන් ටැඹ යට’ එම ගීත හතරය. අපි එම ගීත සේන සමරසිංහට ඇසීමට සැලැස්වීමු. ගීත සියල්ල ඇසූ ඔහු ඒ අවස්ථාවේදීම සරත් දසනායක තම චිත්‍රපටයේ සංගීත අධ්‍යක්ෂවරයා ලෙස තෝරා ගත්තේය.’සදහටම ඔබ මගේ’ චිත්‍රපටයට දසේ මියුරු ගී කීපයක්ම නිර්මාණය කළේය. ‘අමර පෙම් ලතාවේ’, ‘වාසනාව දොර ඇරලා බලනවා’, ‘පෙම් රස වෑහෙන මංගල ගීතේ’ ඉන් කීපයකි.ඉන්පසු දසේ සේන සමරසිංහගේ ඊළග චිත්‍රපටවල ද (’කස්තුරි සුවඳ’, ‘නිල්ල සොයා’, ‘ආශා දෑසින්’, ‘මල් කැකුළු’, ‘ඈතින් ඈතට’ වැනි) සංගීත අධ්‍යක්ෂවරයා වූයේය. එම චිත්‍රපටවල ජනකාන්ත භාවයට දසේ නිර්මාණය කළ මධුර ගී ඉවහල් වූ බව අමුතුවෙන්ම කිව යුතු ද?සිංහල සිනමාවේ එතෙක් පැවැති හින්දි ගී අනුකාරක ප්‍රවණතාව අහෝසි කොට හින්දි ගී හා සමානව මියුරු ගී නිර්මාණය කිරීමේ නොමඳ ගෞරවය සරත් දසනායකට අනිවාර්යයෙන් ම හිමි විය යුතු යැයි මම කියමි.ගීත නිර්මාණයේදී දසේ අනුගමනය කළ ක්‍රමවේදය වූයේ මුලින් තනුව නිර්මාණය කිරීමය. ඉනික්බිතිව එම තනුවට අනුරූපීව පදමාලාව ගෙතීම ගීත රචකයාගේ කාර්යභාරය වෙයි.දසේ ගේ සංගීතයේ සුවිශේෂ ලක්ෂණයක් වන්නේ ඔහු අපේ ජන සංගීතයෙන් අත්‍යන්ත පෝෂණයක් ලැබීමයි. ඔහු තම සංගීත දිවියේ ඉර හඳ සේ සැලකුවේ සී. ද එස්.කුලතිලක සහ ඩබ්ලිව්.බී.මකුලොලුවය. එසේ වුවත් දසේ එක් සංගීත ප්‍රකාරයකට පමණක් කොටුවූ සංගීතයකු නොවීය.ව්‍යවහාර සංගීතයේදී ඔහු ඕනෑම සංගීත සම්ප්‍රදායකින් ද අනුප්‍රාණය ලද්දේය. ඊට එක් උදාහරණයක් මෙපරිදිය. ‘යෞවන උයනේ පියුම් තටාකේ’ නම් වූ ගීතය චීන ගීතයක ආභාසයෙන් නිර්මාණය වූවකි. එහෙත් ඒ බැව් කිසිවකු දන්නේ නැත.සරත් දසනායක නමැති සංගීතවේදියා ගැන පමණක් නොව සරත් දසනායක නමැති මනුෂ්‍යත්වයෙන් අපරිමිත වූ සුන්දර මිනිසා ගැනත් මට බොහෝ දේ කිව හැකිය. මා දන්නා දසේ රහසින්වත් පව් නොකළ සත්පුරුෂයෙකි. ඒ අතින් ඔහුගේ බිරිය පින්බර ගැහැනියකි. තම ආදරණීය පියා ගැන දසේ ගේ දරුවන්ට තුටුපහටුව ආඩම්බර විය හැකි යැයි මම කියමි.අප එකල දසේට නමක් පටබැඳ තිබිණි. ඒ ‘මරණමේනියා’ කියාය. තම දන්නා හඳුනන අයකුගේ මරණයක් සිදුවුවහොත් දසේ හත් දවසේ දානය තෙක් මළගෙදර රැඳී සිටී. හට්, පුටු, සිසිල් බීම, බිස්කට් පමණක් නොව කාඩ් පැක් එක පවා සොයා බලා ඒවා ගෙනැවිත් දෙයි.තම හිතමිතුරන්ගේ නිවෙස්වල කිසියම් අඩුපාඩුවක් වෙතොත් දසේ තම නිවෙසේ අඩුපාඩුකම් පසෙකලා එය සපුරාලන්ට ඉදිරිපත් වෙයි. ඔහු එවන් අනුත්තර මිනිසෙකි.ඇතැම් අවස්ථාවල සුළු සිද්ධියක් මත මම දසේ සමඟ අමනාප වෙමි. එවිට ඔහු මට ලියුමක් ලියා එවයි.”සෝමේ උඹ මාව අඬවනවා”දසේ එවූ ලිපියක ඔහුගේ කඳුළු බොඳවී තිබෙනු මට පෙනේ. එවිට සියලු අමනාපකම් හිරු දුටු පිනි මෙන් වියැකී යයි. ඔහු සොයා ගොස් තරයේ බදා වැළඳ ගැනීමට මට සිත්වෙයි.අවසන් වශයෙන් කිවයුත්තේ මෙයයි. දසේගේ ගීතවලට මියුරුභාවය ලැබී ඇත්තේ ඔහුගේ සුන්දර ආත්මයෙනි. එම ගීවල මධුර මනෝහරභාවයේ පරම රසය එයයි.ආදරණීය දසේ, සංසාරේ අපි එකට ඉමු. ඒ සංසාරෙන් සමුගන්නා දා ඒ ගමනත් අපි එකට යමු.සු.මි.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=av0911154</link>
    <topic>ඔබ තබා ගිය ආදරේ තවමත් මතකයි අපට</topic>
    <author>ඉනෝකා පෙරේරා බණ්ඩාර</author>
    <content>අම්මා කෙනෙක් වෙන්න ආදරෙන් බලන් ඉන්නවාමං ගැන මට ලොකු විශ්වාසයක් තියෙනවාසංසාරෙන් අපි සමුගන්නා දා ඒ ගමනත් අපි එකට යමූඔබ තබා ගිය ආදරේ තවමත් මතකයි අපටසින්දුව ඇහුවම හරියට අටමස්ථානෙ ගියා වගේදුව හොඳ දොස්තරකෙනකුට පෙන්නුවොත් සනීප වෙන බව විශ්වාසයිවෙළෙඳ සේවා මලල ක්‍රීඩා උළෙලේ දී ලේක්හවුස් ආයතනයට පදක්කම් 22 ක්ජනපතිවරුන් හතරදෙනකු සමඟ සුදත් ගෙන් රජ දැක්මක්පිච්චර් පිස්සාපරණ අහස් යානා අනාගතයට සුරකින ගුවන් හමුදා කෞතුකාගාරය‘මුරුගන්’ දෙවිඳුන්ගේ පුදබිම මාවාට්ටපුරම් කෝවිලකලා ලොවේ දිගු ගමනක් යන කීර්ති රුවන්වයස 95 දී‘කොම්පියුටරයෙන්’ වැඩ කළ ආනන්ද මෛත්‍රෙය මහනාහිමියෝලෙඩ සුවකර දෙන්න වැඩක් සැට් වී ඔන්නරොෂාන්ගේ සින්දුව යුද්දෙන් පස්සේ වෙනස් වෙයිසැර බෙහෙත් නැති හෝමියෝපතිමුතූ හදන්නෙ මගෙන් පළිගන්නයි (රසදුන නව කථාව)පි‍්‍රය සාදයකට සුදුසු මෂ්රූම් රයිස්සොපියාට 75 යිමගේ සිනහව අසරණ දරුවන්ටයිප්‍රවීණ සංගීතවේදී සරත් දසනායකයන් සමුගෙන ගොස් ලබන 17 වැනිදාට දස වසරක්. මොන තරම් දිගු කාලයක් ද? ඒත් ගෙවුණු හැම මොහොතක් ම සංඛට දැනුණෙ අද ඊයෙ ගාණට.සංඛ, සරත් දසනායකයන්ගෙ බාල පුතු. ගෙවුණු අවුරුදු දහය පුරාම දවසට හත් අට වතාවක්වත් තාත්තා මතක් කරන සංඛ සරත් දසනායක සංගීතවේදියාගෙ ලොකුම රසවතා කිව්වත් වැරැදි නැති තරම්. තාත්තගෙ ගී ලොවේ මිහිර ඔහුට අමුතු ලොවක් මවනව.‘සරා සඳේ... සිනාසී’ අපැහැදිලි ලෙස වුණත් වචන උච්චාරණය කරමින් ඔහු ගීයක් මුමුණනව.සරා සඳේ... විතරක් නෙවෙයි, උන්මාද සිතුවම් - මැවේ මැවේ..., අමර පෙම් ලතාවේ..., රන් කෙන්දෙන් බැඳ..., සල් සපුනා..., ඉරට අකීකරු..., කීන දං මිටක්..., බිඳු බිඳු කඳුළු ගලා..., පාට පොදක් තිලකලා..., ගිණිය නොහැකි තරමේ මේ චිත්‍රපට ගී පෙළෙන් කොයික ඇහුණත් ඒවා තාත්තගෙ වග සංඛ හඳුන ගන්නෙ බොහොම ඉක්මනින්.25 හැවිරිදි සංඛ තවම ගෙදර හුරතලා. රංගගෙත් ලක්මාලිගෙත් පුංචි මල්ලි. තාත්තා හිටි කාලෙ වගේ ම අම්මගෙ, අක්කගෙ - අයියගෙ ආදරය මැද හැදෙන වැඩෙන සංඛ, ඒ කාටත් වඩා තවම ආදරේ තාත්තට.මේ සමාජෙන් සිදුවන අසාධාරණකම්... කුහකකම්, හිත් රිදීම් කොතෙකුත් දරා ඉන්න අම්ම - අයියා - අක්කගෙ කලකිරීම ගැන සංඛට තේරුමක් නැහැ. තාත්තගෙ ගීයක් කොහෙන් ඇහුණත් සතුටින් ඉපිළ යන එක පුතුගෙ සොබාව.දැන් මගෙ තාත්ති නැහැනෙ..., කතා බහ කරන ඕන කෙනෙක් එක්ක සංඛ ඉස්සරෝම කියන්නෙ ඔය ටික.“මහත්තය නැති වුණේ 1999 දී. එදා ඉඳන් අද දක්වා රාජ්‍ය කලා උත්සව මේ රටේ කොයි තරම් පැවැත්වුව ද? සිනමා කලා කොයි උත්සවයකදී වුණත් මහත්තය සංගීතවත් කරපු ගීත අඩුම තරමෙ 8 - 9 ක් වත් ගැයෙනව. ඒත් 1999 පටන් අද වෙනකල් ඒ උත්සවයකටවත් අපිට ආරාධනා පතක් එවල නැහැ.පසුගිය ජනාධිපති සම්මාන උලෙළෙ සංගීත අධ්‍යක්ෂවරයා රංග පුතා. නමුත් එයා අපිට බැල්කනි ටිකට් දෙකක් කාගෙන් ද සල්ලිවලට අරන් දීලයි, මායි දූයි ඒක බලන්න ගියේ. ඒත් රංග පුතාටවත් එයාගෙ නිසි තැන මේ කලා ලෝකෙ ලැබෙන්නෑ.මේ ගෙදර පුංචි කාමරේක සර්පිනාව තියාගෙන මහත්තය පුහුණුවීම් කළේ. මෙහෙට නොආපු ගායක - ගායිකාවක් නැති තරම්. චිත්‍රපට සංගීතයට - ගීත ලොවට මේ තරම් සේවයක් කරපු සරත් දසනායක, කලා ලොවට මේ තරම් ඉක්මනට අමතක වුණේ කොහොමද කියන එකයි පුදුමෙ...” ඈ ප්‍රශ්න කරනව.ඔහු නැති පාළුව - දුක බිරියටත් දරුවන්ටත් වඩා අන් කාට දැනෙයි ද... ඔවුන්ගෙ ඒ දුක තවත් වැඩිවෙන්නෙ කලා ලෝකෙන් සිදුවන මෙහෙම නොපනත්කම්වලදි.“කේමදාස මාස්ටර් නැතිවුණු දවස්වල එක්තරා පත්තරේක කතුවැකියක් අවසන් කරල තිබුණෙ මහත්තය හින්දි ගී අනුකරණය කළ කෙනෙක් ය. කේමදාස මහත්තය නොහිටින්න සරත් දසනායකල වැනි හින්දි අනුකරණය කරන්නන් වැජඹෙනවය කියල...” මොන තරම් අපහාසයක් ද. මහත්තයගෙ සංගීතයෙ මිහිර අද පරපුරත් විඳිනව.බිරිය ප්‍රීති,සංඛ පුතු මැදි කරගත් ලක්මාලි දුව (වමේ),ලේලිය උපේක්ෂා (දකුණේ) සහ රංග‘උන්මාද සිතුවම්’, ‘අමර පෙම් ලතාවේ’, ‘පෙම් වෑහෙන’, ‘මියුරු කල්පනා’, ‘ඉරට අකීකරු,’ ‘පාට පොදක්’, ‘හද විමන් දොරින්’, ‘රොන් සොයා’, ‘ලෝකයේ වෙනස් වුණේ,’ ‘මී පිරුණු සුවඳ මල් වනේ,’ ‘සල් සපුනා’, ‘ඉර සඳ වැඳලා’, ‘බොඳ මීඳුම් කඳුවැල්ලේ’, ‘රන් කොන්දෙන් බැඳ’, ‘නිල්ල නඟන ස්වර්ණ කිංකිණි රාවේ’, ‘මා... එදා’, ‘අම්මලා දුක්ගන්නේ’, ‘කීන දං මිටක්’, ‘කැන්දම් යන්නම්’, ‘බෝධියේ විහාරයේ’, ‘රැල්ලෙන් රැල්ලට’, ‘ටජ් මහලක්’, කියාගෙන ගියොත් තව කොයි තරම් ගී පෙළහරක් ද... අඩුම තරමෙ සමරු උත්සවයක්වත් තියන්න කෘතගුණ නොවන මිනිස්සු, අපහාස නොකර ඉන්නව නම් අපිට ඒ ඇති...”ප්‍රීති දසනායක ඔහුගෙ ආදර බිරිය මේ සියල්ල දරාගෙන සිටින්නී හද පිරුණු වේදනාවෙන්.පියකු නැති ලොව පාළුව - හුදෙකලාව - දුක අතරින් ගෙවුණු දස වසර තුළ සරත් දසනායකයන් ගෙ දූ දරුවන් තම තමන් තෝරාගත් මඟේ ඉදිරියට ආවෙ වෙර වීරියෙන්.සංගීතයෙ නව මං සොයා යන රංග දසනායක තුරුණු සංගීතවේදියකුගේ ක්ෂේත්‍රයේ නමක් ගොඩනඟාගෙන. ‘අහස පොළොව සිඹින..., මේ ගීය නෑසූ දෙසවනක් වෙත් ද.. රංගගෙ සුවිශේෂී සංගීත නාද රටා මුසුවූ වෙළෙඳ දැන්වීම් කොතෙකුත් අපේ ඇහැ ගැටෙනව.සරත් දසනායකයන් මිය යන විට රංග ඇමෙරිකාවට ගොස් දෙසතියයි. නිව්යෝර්ක් ඉන්ස්ටිටියුට් ඔෆ් ඕඩියෝ රිසර්ච්’ ආයතනයට ඔහු ඇතුළු වුණේ ශබ්ද පරිපාලනය පිළිබඳ ඩිප්ලෝමා පාඨමාලාවකට. ඒ වනවිට ලක්මාලි දිල්ලි විශ්වවිද්‍යාලයේ ඉංග්‍රීසි සාහිත්‍ය පිළිබඳ උපාධි කටයුතු අවසන් කර ලංකාවේ. අයියා එනතුරු මරණ ගෙදරකට සූදානම් වීමේ බාර දූර වගකීම කරට ගත් ඈ අම්මත් පුංචි මල්ලිත් අස්වසාලූයේ හිතට දිරි අරන්.අද රංග ශබ්ද පරිපාලන ආයතනයක හිමිකරුවෙක්. ලක්මාලි ‘ටෙක්නිකල් ඇඩ්වයිසර්’ තනතුරක.“තාත්තා අසනීප වෙච්චි වෙලාවෙ මට ‘ඩ්‍රයිව්’ කරන්නවත් දන්නෑ. ඒ හින්ද මට තාත්තව ඉස්පිරිතාලෙ ගෙනියන්නත් කාගෙ හරි උදව් ඕනෙ වුණා. අද රස්සාවෙන් දියුණුවෙන් අයියත් මාත් හොඳ තැන්වල. අපිට සලකන්න පුළුවන් වෙන කොට තාත්තා නැහැ.හුඟක් ම දුක හිතෙන්නෙ අපිටම කරල යන්න ගියා නේද කියල හිතෙන කොට. අපේ පුංචි මල්ලි වෙන කිසිම මන්ද මානසික ළමයකුට වඩා ෆෝවර්ඩ්. එයාට තබ්ලාව වයන්න පුළුවනි. ඕගන් එක පුළුවනි.ගිටාර් එකත් එයාම හදාගත්තු ක්‍රමයකට වයනව. පුංචි කාලෙ පටන් තාත්තා යන හැම රෙකෝඩින් එකකටම එයාව අරගෙන ගියා. අපිට වඩා ඒ කාලෙ සමාජෙ, කලා ලෝකෙ ගැවසුණේ එයා. තාත්තා ‘කන්ඩක්ට්’ කරන විදියටම එයත් රිදම් එකට ඒ වැඩේ කරනව.එයාව කොන් නොකරන්න, වැඩිපුර ආදරේ කරන්න සාමාන්‍ය ළමයකුසේම පිළිගන්න අපිට ඉගැන්නුවෙ අම්මයි - තාත්තයි. ඇත්තටම තාත්තා නැති අඩුව අපිටත් වඩා දැනෙන්නෙ එයාට. තාත්තා තමයි එයාගෙ පණ. තාත්තගෙ හොඳම රසිකයත් එයා. 17 වැනිද ළං වෙනකොට එයා හැමෝටම කෝල්ස් දීල මතක් කරන්න කිය කියා වද කරනව. එයාගෙ එකම සතුට තාත්තගෙ සින්දු අහන එක...”සියල්ල අසාගෙන සංඛ හිනැහෙයි. ‘මේ මගෙ අක්කා, රංගගේ බිරිය පෙන්වමින් පවසයි. ඈ උපේක්ෂා, ඔහුගෙ හිස අතගා අස්වසයි.පියකු නැති හුදෙකලාව - දුක හැර අන් කිසිවක් මේ නිවසේ අඩු නොවේ. ආදරය සහ සෙනෙහසේ බැඳීම් පමණ ඉක්මවා ඇති සෙයකි.මිය ගිය කිසිවකුත් යළි නොඑන බව සැබෑ ය. නමුත් ඔවුන් තබා ගිය ආදරය සහ මතකය ජීවත්ව ඉන්න අයට බලාපොරොත්තු සපයයි. සංඛලාට ද එසේම ය.ඉනෝකා පෙරේරා බණ්ඩාරඡායාරූප - ගීත් ද මැල්</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=av0911155</link>
    <topic>සින්දුව ඇහුවම හරියට අටමස්ථානෙ ගියා වගේ</topic>
    <author>වේහැල්ලේ පියතිලක</author>
    <content>අම්මා කෙනෙක් වෙන්න ආදරෙන් බලන් ඉන්නවාමං ගැන මට ලොකු විශ්වාසයක් තියෙනවාසංසාරෙන් අපි සමුගන්නා දා ඒ ගමනත් අපි එකට යමූඔබ තබා ගිය ආදරේ තවමත් මතකයි අපටසින්දුව ඇහුවම හරියට අටමස්ථානෙ ගියා වගේදුව හොඳ දොස්තරකෙනකුට පෙන්නුවොත් සනීප වෙන බව විශ්වාසයිවෙළෙඳ සේවා මලල ක්‍රීඩා උළෙලේ දී ලේක්හවුස් ආයතනයට පදක්කම් 22 ක්ජනපතිවරුන් හතරදෙනකු සමඟ සුදත් ගෙන් රජ දැක්මක්පිච්චර් පිස්සාපරණ අහස් යානා අනාගතයට සුරකින ගුවන් හමුදා කෞතුකාගාරය‘මුරුගන්’ දෙවිඳුන්ගේ පුදබිම මාවාට්ටපුරම් කෝවිලකලා ලොවේ දිගු ගමනක් යන කීර්ති රුවන්වයස 95 දී‘කොම්පියුටරයෙන්’ වැඩ කළ ආනන්ද මෛත්‍රෙය මහනාහිමියෝලෙඩ සුවකර දෙන්න වැඩක් සැට් වී ඔන්නරොෂාන්ගේ සින්දුව යුද්දෙන් පස්සේ වෙනස් වෙයිසැර බෙහෙත් නැති හෝමියෝපතිමුතූ හදන්නෙ මගෙන් පළිගන්නයි (රසදුන නව කථාව)පි‍්‍රය සාදයකට සුදුසු මෂ්රූම් රයිස්සොපියාට 75 යිමගේ සිනහව අසරණ දරුවන්ටයිකැප්ටන් අල්ගම ‘දසේ’ට කියූ කතාවක්1967අපේ‍්‍රල් 7 වැනිදා මට අද මෙන් මතකය. චිත්‍රපට 167 කට නව මධුර මනෝහර සංගීතය මුසුකළ සරත් දසනායක (දසේ) නම් මහා සංගීතඥයා හාපුරා කියා මට හමුවුදා එදා ය.සේන ගුණසේකර නම් ගුවන්විදුලි ශිල්පියා මට සරත් දසනායක හඳුන්වා දුන්නේ එදාය. සේන මරදානේ ඩීන්ස් පාරේ වූ වික්ටරි මල් ශාලාවට මා කැටුව ගියේ ය. (අද වික්ටරි මල් ශාලාව තුබුණු ගොඩනැගිල්ල ද නැත)“දසේ ඉන්නවා”යි සේනට කියවිණ.අදුරු කුටියකට අපි ගියෙමු. එහි වූ ඇඳ රෙද්දක් පවා නැති බූරු ඇඳක හීන්දෑරි තරුණයෙක් සිතාරයක් වයමින් සිටියේය. අප දුටු හැටියේ සිතාර් වාදනය නැවතිණ.“සේන මොකොද?” හෙතෙම ඇසීය.“දසේ මේ වේහැල්ලේ පියතිලක ගීත නාට්‍යයක් කරන්න සංගීත අධ්‍යක්ෂවරයෙක් හොයනව. මට අහම්බෙන් හමුවුණා” යි සේන කීය.“වාඩිවෙන්න” යි දසේ කීය.අසල වූ කුඩා බංකුවක මම හිඳ ගතිමි. සේන බූරු ඇදේ වාඩිවිය.“මේක මගේ පළමුවැනි නාට්‍යය. මේ ගී කාණ්ඩවලට කීප දෙනෙක් තනු දැම්ම. මට හිතට හරි ගියේ නෑ. ‘නුගසෙවන’ ජනකවි, ජන ගීත ආර අනුව ලියවුණු එකක්. සංගීතෙ අපේකම තියෙන්න ඕන. මේ ගීත කාණ්ඩ දෙකට තනු දෙකක් දාල තියන්න. මං පස්සෙ ඇවිල්ල බලන්නං’ යි මම කීමි.“හොඳයි...” ඔහු ගීත දෙක ගෙන කියවා බැලීය.“දින දෙකකට පසු මම සරත් දසනායක නම් අපූරු මිනිසා හමුවීමි. බූරු ඇඳේ වාඩිවී සර්පිනාව වයමින් දසේ ගී කණ්ඩ දෙක ගැයීය.ඒ තනු මා හිත් ගත්තේය. මේ මහා සංගීතවේදියාගේ මුල්ම නාටකය ‘නුගසෙවන’ විය.ජාතික ගුවන් විදුලියේ ජන ගී පර්යේෂණ අංශය ‘නුග සෙවන’ පටිගත කර ප්‍රචාරය කළේය. ඉන්පසු සරත් දසනායක ගුවන් විදුලියේ වාදකයකු බවට පත්විය. 1968 දී මා අතින් රචනා වූ තිරනාටකයක් අනුව ‘සිතිජය’ චිත්‍රපටය ජාඇළ වෛද්‍ය එස්.ඩී.පී. පෙරේරා නිෂ්පාදනය කළේය. සරත්චන්ද්‍ර හේරත් එහි අධ්‍යක්ෂවරයා විය.එවකට නම ගිය සංගීත අධ්‍යක්ෂවරයකුට එහි සංගීතය භාර දීමට නිෂ්පාදකවරයාට අවශ්‍ය විය. සරත් දසනායක මම ඔහුට හඳුන්වා දුනිමි. ‘නුග සෙවන’ ගී පටිය මම ඔහුට වාදනය කර ඇසෙන්නට සැලැස්වීමි. ඔහු කැමැති විය. විශාරද අමරදේව එහිවූ එකම ගීතය සඳහා තෝරා ගැනිණි. මා අතින් රචිත ‘රන් බෝපත් සැලෙන සරින් සිරි මහ බෝ සමිඳුන්නේ’ ගීතයට පණ පෙවුණේ එසේය. ‘සිතිජය’ සරත්ගේ මංගල චිත්‍රපටය විය.චිත්‍රපට 162 ක සංගීත නිර්මාණකරු වූ සරත් දසනායක චිත්‍රපට සංගීතයට අතපොත් තැබූයේ එසේ ය.ඉන් පසු කලා කල්ලියක් හැදුණි. සරත් දසනායක, තබ්ලා වාදක සෝමසිරි බද්දේගම, බටලී වාදක කරුණාරත්න, නර්තන ශිල්පී අමරසිංහ, ගායක අතුල සෝමසිරි, සහ මම එම කල්ලියට අයත් වීමු. ‘සමගි කල්ලිය’ නමින් එය නම් විය.1969 දී සමගි කල්ලියේ ප්‍රථම නාට්‍ය පොත ප්‍රකාශයට පත්විය. එය ‘අපට පුතේ මඟක් ඇතේ’ යයි නම් විය. එම නාට්‍යයේ ද සංගීතය මෙහෙයවූයේ දසේ ය. එහෙත් එය තහනම් විය. 1971 දී ‘තරුණයින් නොමඟ යැවීමට පොතක් ලිවීම’ යන චෝදනාව යටතේ මා අත් අඩංගුවට ගැනිණි.1971 ජූනි මස 20 වැනි දින මගේ ඊළඟ නාට්‍යය ‘මහ නඩුව‘ ඇරැඹීමට නියමිතව තිබිණ. මුහුරත් උලෙළ තැබීමට නියමිතව තිබුණේ 20 වැනිදා උදේ 9 ට බොරැල්ලෙ තරුණ බෞද්ධ සංගම් ශාලාවේ ය.“මා ත්‍රිකුණාමලේ පොලිස් සිර කූඩුවේ සිටියදී මට මෙය මතක් විය. මුහුරත් උලෙළේ කටයුතු භාරව තිබුණේ දසේට ය. පොලිස් හිර කූඩුවට මා බැලීමට ආහිතවතකුට කියා මා පොලිස් අත් අඩංගුවේ සිටින බවත් මුහුරත් උලෙළ කල් දමන ලෙසත් දන්වා යැවීමි.පසුවදා රාත්‍රී දහයට පමණ දසේ මා බැලීමට ත්‍රිකුණාමලේ පොලීසියට පැමිණියේය. මම පුදුම වීමි. දරුවන් වෙනුවට අම්ම තාත්තාත් අත් අඩංගුවට ගත් යුගයකි ඒ.“ඇයි... සරත් මල්ලි... සැකකරුවන් බලන්න එන අයත් අත්අඩංගුවට ගන්න කාලයක් මේක. මෝඩ ගමනක් ආවේ” යි මම කීමි.“පණිවුඩේ ලැබුණු හැටියෙ මං පිටත්වුණා. මෙහෙම වෙලාවට නැති යාළුවො මොකටද? වේහැල්ලේ අයියා මං මොනවද කරන්න ඕන” දසේ කීයේ මගේ දෑත මිරිකාගෙනය.“සරත් මල්ලි කරන්න දෙයක් නෑ. දැන් 20,000 විතර අත් අඩංගුවෙ ඉන්නවා. සමහර අය මරල දානවා... සරත් මල්ලි උදව්වක් කරන්න. කහටගස්දිගිලියෙ අපේ ගෙදර ගිහිල්ල ගෙදර අයට කියන්න මං දන්වනතුරු මාව බලන්න එන්න එපා කියලා. හෙට සමහරවිට මාව හතරවැනි තට්ටුවට ගෙනියන කතාවකුත් තියෙනවා.”‘සිතිජය’ සරත් දසනායක පළමු චිත්‍රපටය තිරගත වූයේ 1972 මා කිලිනොච්චි දිස්ත්‍රික්කයේ අකරායන්කුලම මහ කැලයේ තනන ලද හිර කඳවුරේ සිටියදීය.සරත් මිනිසකුට වඩා දෙවියකුට ආසන්න කෙනකු බව කියවෙන සිද්ධියක් අක්කරායන්කුලම් කඳවුරේ දී සිදුවිය. අක්කරයන්කුල සිර කඳවුර තිබුණේ ගන වනාන්තරයක් මැද්දේය. කිලිනොච්චි නගරයේ සිට සැතැපුම් පහක් පමණ ඈතින් මුරුගන්ඩි කෝවිල පිහිටා ඇත. එතැන සිට කැලයේ සැතැපුම් පහක් පමණ ගිය තැන කඳවුර පිහිටා ඇත. මා බැලීමට පැමිණිය හැක්කේ මගේ බිරිඳට හා තවත් අයකුට පමණි.එදා පුරහඳ ඇතිදාවකි. කඳවුර පිටත ලයිට් කණුවක් යට මම වාඩිවී සිටියෙමි. වේලාව රාත්‍රී නවයට පමණ ඇත. එම කඳවුර භාරව සිටි කැප්ටන් අල්ගම මහතා මා සිටි තැනට පැමිණියේය.“අන්න ඔයා බලන්න ආපු කෙනෙක් අපි රිමාන්ඩ් කළා. අපේ අය රාත්‍රී මුර සංචාරෙ යද්දි මිනිහ පයින් එනව හම්බ වෙලා තියෙනවා කැලේ මැද. ඉතින් අපේ අය අල්ල ගත්ත” යි කපිතාන්වරයා කීය.“නම ඇහුවෙ නැද්ද?”“නෑ කොළඹලු... කළු කෙට්ටු හාදයෙක්”“සර්... මට එයා බලන්න බැරිද?”“ඔයා වගේ කෙනෙකුට බෑ කියන්නෙ කොහොමද... යමු බලන්න... උදේ මිනිහා කිලිනොච්චිය පොලීසියට භාර දෙනවා. අපේ අය මිනිහට වෙඩි තියල නොදැම්ම ඇති. යමු” යි අල්ගම මහතා කීය.මම ඔහු සමඟ ගියෙමි. හමුදා මෙස් එකේ ඇතුළු කාමරයකට මා කැඳවාගෙන ගියේය.“අන්න...” ඔහු යකඩ පොලු දැමු කාමරයක් පෙන්වීය. මම ඒ අසලට ගියෙමි. මට දෑස් අදහාගත නොහැකි විය. සරත් දසනායක ඒ තුළ විය. හිඳි තැනින් නැඟිට දුව ආ දසේ කම්බි කූරුවලින් දෑත් එළියට දමා මා බදා ගත්තේය. ආදරය, කරුණාව, මෛත්‍රීය, ළෙන්ගතුකම, සෙනෙහස, සහෝදරත්වය හා මිත්‍රකම මට ඒ වැලඳ ගැනීම තුළ දැනිණි.ඔහුගේ කඳුළින් මගේ පිට තෙත්වනු දැනිණි. මගේ කඳුළින් ඔහුගේ පිට ද තෙත්වන්නට ඇත.කැප්ටන් අල්ගම මහතා තුෂ්නිම්භූතව අප දෙස බලා සිටියේය.ඒ දිනවල තිරගත වන සරත් දසනායක සංගීතවත් කළ ප්‍රථම චිත්‍රපටය වන ‘සිතිජයේ’ අමරදේවයන් ගයන ‘රන් බෝපත් සැලෙන සරෙන්’ ගීතය අසල වූ ගුවන් විදුලි යන්ත්‍රයේ වාදනය විය.“සර් ඔය සින්දුව අහන්නයි” මම අල්ගම මහතාට කීමි.ඔහු එයට ඇහුන්කන් දුන්නේය.“මොකද්ද විශේෂත්වය... මේ දවස්වල නිතරම රේඩියෝ එකේ ඔය සින්දුව යනවා. සින්දුව ඇහුවම හරියට අටමස්ථානෙ ගියා වගේ. ලස්සන මෙලඩි එක” යි හෙතෙම කීය.“සර්... ඔය මෙලඩි එක මේ මනුස්සයගෙ. මෙයා තමයි සරත් දසනායක කියන්නෙ. ගීතේ ලිව්වෙ මම” මම කීමි.“දෙයිහාමුදුරුවනේ” ඔහුට කියවිණ.සරත් දසනායක නොහොත් ‘දසේ’ නම් මේ මහා සංගීතවේදියාණන්ගේ මනුස්සකම කීමට එකී සිද්ධියම ප්‍රමාණවත් නොවේ ද?වේහැල්ලේ පියතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=av09111520</link>
    <topic>දුව හොඳ දොස්තරකෙනකුට පෙන්නුවොත් සනීප වෙන බව විශ්වාසයි</topic>
    <author>වසන්ත ජයසිංහ ආරච්චිගේ ඡායාරූප – විමල් කරුණාතිලක</author>
    <content>අම්මා කෙනෙක් වෙන්න ආදරෙන් බලන් ඉන්නවාමං ගැන මට ලොකු විශ්වාසයක් තියෙනවාසංසාරෙන් අපි සමුගන්නා දා ඒ ගමනත් අපි එකට යමූඔබ තබා ගිය ආදරේ තවමත් මතකයි අපටසින්දුව ඇහුවම හරියට අටමස්ථානෙ ගියා වගේදුව හොඳ දොස්තරකෙනකුට පෙන්නුවොත් සනීප වෙන බව විශ්වාසයිවෙළෙඳ සේවා මලල ක්‍රීඩා උළෙලේ දී ලේක්හවුස් ආයතනයට පදක්කම් 22 ක්ජනපතිවරුන් හතරදෙනකු සමඟ සුදත් ගෙන් රජ දැක්මක්පිච්චර් පිස්සාපරණ අහස් යානා අනාගතයට සුරකින ගුවන් හමුදා කෞතුකාගාරය‘මුරුගන්’ දෙවිඳුන්ගේ පුදබිම මාවාට්ටපුරම් කෝවිලකලා ලොවේ දිගු ගමනක් යන කීර්ති රුවන්වයස 95 දී‘කොම්පියුටරයෙන්’ වැඩ කළ ආනන්ද මෛත්‍රෙය මහනාහිමියෝලෙඩ සුවකර දෙන්න වැඩක් සැට් වී ඔන්නරොෂාන්ගේ සින්දුව යුද්දෙන් පස්සේ වෙනස් වෙයිසැර බෙහෙත් නැති හෝමියෝපතිමුතූ හදන්නෙ මගෙන් පළිගන්නයි (රසදුන නව කථාව)පි‍්‍රය සාදයකට සුදුසු මෂ්රූම් රයිස්සොපියාට 75 යිමගේ සිනහව අසරණ දරුවන්ටයිසමින්දි ගේ මව කියන අනුවේදනීය කතාවඒවෙනකොට වෙලාව රාත්‍රි අටහමාරට ආසන්න ඇති. එහෙත් අපේ බලාපොරොත්තුව කෙසේ හෝ ටී.එම් සිරිකත් ඩී.ජී. සුසන්තත් මුණ ගැහෙන එක. මේ ගමනේ හතරවටින් ඇත්තේ ගන අඳුරක් විතරමයි. මෙතරම් ප්‍රමාදයක් අපට සිදුවුණේ මෙවැනිම සිදුවීම් කිහිපයකටම දවස පුරාම අපට කන් දෙන්නට සිදුවුණ නිසයි. එහෙත් අප පසුබසින්නට සූදානම් වුණේ නැහැ.ඈතින් ඇහෙන රැහැයියන්ගේ හඬත් හිටපු ගමන් උඩුබුරලන බල්ලෙකුගේ දෙන්නකුගේ හඬත් ඇරුනම කඳුවළල්ලේ එක්පසෙක නිවෙසකින් ඇසෙන පුංචි ළදරුවකුගේ ඇඩිල්ල සියල්ල පරයා අපට ඇසෙන්නට වුණා.අඩමානේට වුණත් අප සොයා ආ ඉසව්ව නිවැරැදියි කියලයි අපට පසක් වුණේ. එහෙත් මේ නිවෙසට ගොඩවදින්න නම් මීටර් ගණනක් උස කඳු යායක් අප තරණය කළ යුතුමයි. ඒ නිසයි අප ආ වාහනය අතරමඟ නවතා දෙපාවල පිහිට අපට පතන්නට සිදුවුණේ.වාසනාවට අපට මුණගැසුණු මේ ගමේ හිතහොඳ මිනිසකු සිය අතරැඳි විදුලි පන්දමෙන් අපේ හෝඩුවාවට මඟ පෙන්නුවේ කෙටි මඟක් ඔස්සේ අප රැගෙන යමින්. ඒ ගන අඳුරේ නිවැරැදි ඉසව්වට අපව ළඟා කළ ඔහුට අප සදා ණය ගැතියි.මෙවර අප හදවතක වේදනාවේ හෙළිදරව්ව වෙන්කළේ අපට ලැබුණු එක්තරා ලිපියක් වෙනුවෙන්. ඒ සඳහා ඇත්ත නැත්ත හොයන්න දකුණු වෙරළ තීරය ඔස්සේ පසුගිය දවසක අපට යන්නට සිදුවුණේ දෙණියායට මඳක් මෙහායින් පිහිටි බටේබැද්ද හිඟුරුපනාගල, කොටපොළ ගමටයි. මෙය අපට මෙන්ම බලන කියවන ඔබටත් තරමක් අමුතුම පුවතක් වෙන්න පුළුවන්.මහා රාත්‍රියක වුණත් අපි මේ නිවහනට ගොඩවෙන්නේ රත්තරං පුංචි දූ සිඟිත්තෙක් බලාපොරොත්තුවෙන්. ඒ ඇයි ද කියන කාරණය තවත් සුළු මොහොතකින් ඔබට දැනගන්නට අවස්ථාව උදාවේවි. ඉන්පසු මේ සිඟිත්තියගේ හෙට දවස තීරණය කරන්න අපි ඔබට භාර කරනවා.උපන්දා සිට ගමේ විඳපු සුන්දරකම ජීවිතයට එකතු කරගන්න හිතාගෙනයි ටී.එම්. සිරිකත් සුසන්තත් හීන මැව්වේ. ඒ නිසාම ගමේ ගොඩේ හැම තැනකම විඳපු දුක් එකතු කරමින් ආදරණීය බලාපොරොත්තුවකට ඔවුන් පැමිණියා.ඒ හැමෝගෙම සිත්සතන්වල ආශිර්වාදය ලබමින්. මේ නිසාම මේ ආදරණීය පවුල තව තවත් සතුටු සාගරයක ගිල්වමින් තුන්වැනියෙක් ද එක්වෙන්නේ මේ අතරතුරයි. සිරිකත් සුසන්තත් තම රත්තරං දූ සිඟිත්තියට නම තිබ්බේ හැමෝම වගේ කරන විදියට ඇගේ උපන් වෙලාවද බලලයි. ඒ අනුව 2008 සැප්තැම්බර් මස 25 දින ගාල්ල මහමෝදර රෝහලේදි මෙලොව එළිය දුටු මේ ආදරණීය දියණියට සමින්දි තරුෂිකා කියලයි මේ අම්මයි තාත්තයි නම තිබ්බේ.”මගේ දුව ඉපදුණේ මහමෝදර ඉස්පිරිතාලේ. ඉපදුණු දවසේ ඉඳලා සාමාන්‍ය බබෙක් විදිහටයි හිටියේ’ අපට ඒ හැටි තේරුමක් තිබුණේ නැහැ. ඒත් දුවගේ හිසේ යම් ආබාධයක් තියෙනවා කියලා දොස්තර මහත්තුරු ඒ කාලේම කිව්වා. දුව ඉපදෙන කොටත් දුවගේ ඔලුවේ තරමක ගෙඩියක් තිබුණා.”සුවහසක් බලාපොරොත්තු ඇති කරමින් මේ අම්මටයි තාත්තටයි දාව මෙලොව ඉපදුණු මේ පුංචි සිඟිත්තා උපන් හැටියෙම යම් රෝගී තත්වයකින් පෙළෙන බව වෛද්‍යවරුන් කියා සිටියා.ඒත් එය පිළිගන්න තරම් දාරක සෙනෙහසින් පෝසත් මේ අම්මටයි තාත්තටයි හැකියාවක් නැතිවුණේ කුලුඳුලේම උපන් රත්තරං දරුවා ගැන අහස උසට බලාපොරොත්තු ගොඩනගාගෙන සිටි නිසයි.ඒත් කරුමය මේ සියල්ලට වඩා බලවත් නම් අපි මොනවා කරන්නද? තම පවුලට ආ කුලුඳුලේම දරුවකු ගැන සෙනෙහසක් බලාපොරොත්තුවක් මොන මව්පියන්ටද නැත්තේ.ඒත් ඒ වාසනාව දරාගෙන සිටින්න තරම් කාලයක් සිරිකාටත් සුසන්තටත් දෛවය ලබා නොදෙන පාටයි. කිසිදු කෙනකු ප්‍රාර්ථනා නොකරන අවාසනාවන්ත වචන කිහිපයක් රෝහලේදීම මේ අම්මටයි තාත්තටයි අසන්නට ලැබෙන්නේ ඇයි කියන දේ තවමත් ඔවුන් මෙන්ම අපවත් නොදන්නා කාරණයක්.”දුව ඉපදුණු දවසෙම දොස්තර මහත්තුරු කිව්වා දරුවා ගැන බලාපොරොත්තු තියාගන්න එපා කියලා. දරුවට ආයුෂ තියෙන්නේ මාස තුනක් විතරක් කියලා කිව්වා.”මොන අම්මටද තාත්තටද මේ සියල්ල අසා දරාගෙන ඉවසන්න පුළුවන්. තම ආත්මයම දෙපාමුල කඩා වැටෙන්න තරම් දේ මේ දූ සිඟිත්තිය ගැන විවිධ නිර්නායක වෛද්‍යවරුන් විටින් විට කියා සිටියා.”දොස්තර මහත්තුරු කිව්වේ දරුවෙක් ලැබෙන්න ඉන්න මවක් මාස තුනක කාලේ ඉඳලම පෝලික් ඇසිට් පෙත්ත බොන්න ඕන කියලයි.එහෙම මම ගත්තේ නැති නිසා මෙහෙම වුණා කියලයි කියන්නේ. තවත් අය ඒකම නෙවෙයි හේතුව මේ වගේ ලෙඩ රෝග කලාතුරකින් හැදෙන දෙයක් කියලත් කියනවා.දරුවා ජීවත් වෙන්නේ මාස තුනක් නැතිනම් හයක් කියලා වෛද්‍යවරු කිව්වා. කිරි උරලා බොන්න බැරිවෙයි කියලා කිව්වා. ඒත් දුවට හොඳට මව් කිරි බොන්න පුළුවන්. අම්මේ කියලා මුමුණනවා. අල තම්බලා දැන් දුවට දෙනවා.”මොනදේ කව්රු කිව්වත් මේ පුංචි දූ සිඟිත්තියට දැන් වයස අවුරුද්දයි මාසයයි. එහෙත් මේ අම්මයි තාත්තයි තාමත් මේ පුංචි දුව වෙනුවෙන් බලාපොරොත්තු රාශියක් ගොඩනගනවා. සමින්දි දුවට තියෙන එකම ආබාධය මේ පුංචි හිසට ඉහළින් විශාල ගෙඩියක් වර්ධනය වෙන එක. නමුත් මේ වන තෙක් හරිහමන් බෙහෙතක් හෝ පරීක්‍ෂණයක් දුව වෙනුවෙන් නොලැබුණා කියලයි මේ අම්මයි තාත්තයි දුක් වෙන්නේ.”අපේ දුවට මේ වෙනකම්ම කිසිම බෙහෙතක් දීලා නැහැ. දුවට බීසීජී එන්නතවත් තවම දීලා නැහැ මහත්තයෝ. අපි මේ දුක්ගැනවිල්ල කාටද කියන්නේ. මේ අපේ කරුමේ වෙන්න ඇති. අපිට ලොකු විශ්වාසයක් තියෙනවා දුවව හොඳ දොස්තර මහත්තයෙක් බැලුවොත් සනීප කරගන්න පුළුවන් වෙයි කියලා. එහෙම නැත්නම් පිටරටකට හරි අරගෙන යන්න පුළුවන් වුණොත් හොඳ කරගන්න පුළුවන් වෙයි. ඒත් එහෙම ශක්තියක් අපිට නැහැ මහත්තයෝ. හරි අමාරුවෙන් අපි ජීවිතේ ගෙනයන්නේ.”සිරිකාට සිය සම්පූර්ණ කාලය කැප කරන්න වෙලා තියෙන්නේ මේ පුංචි දූ සිඟිත්ත වෙනුවෙන්.එහෙන් සුසන්ත මේ පවුල ජීවත් කරවන්න නොවිඳිනා දුක් විඳින්නේ කෙසේ හෝ තම බලාපොරොත්තු ගොඩනගා ගැනීමේ අරමුණින්. සුසන්තගේ එකම රැකියාව තේ දළු නෙලන එක.එහෙත් එයින් ලැබෙන සුළු මුදල එදා වේලවත් හරිහැටි ගැටගසා ගන්නට ප්‍රමාණවත් නැති තරම්. එහෙත් මේ සිඟිත්තිය වෙනුවෙන් කරන්න පුළුවන් හැමදේම මේ අම්මයි තාත්තයි සිදු කරන්නේ වාසනාවට තම අතට පත්වුණ මල් කැකුළ අකාලයේ අවාසනාවට ගොදුරු කරන්නට නොහැකි නිසයි.”අපි දුවගේ වෙලාව බැලුවා. ඊට පස්සේ කිව්වේ අපල කාලයක් මේ තියෙන්නේ මාස කිහිපයකින් ඒක නැතිවෙලා යයි කියලා.”මේ සියලු දේ පිටුපස මේ අම්මයි තාත්තයි දිවයන්නේ වෙන කරන්නට දෙයක් ඔවුන්ට නොහැකි නිසයි. එහෙත් තවමත් ඔවුන් හොඳ දොස්තර මහත්තයෙකුගේ පිහිට මේ දූ සිඟිත්තියට ඉක්මනින්ම ලැබේයැයි බලාපොරොත්තුවෙන් ඉන්නවා.”දවසක් අපි දුවව අරගෙන ගිහින් දොස්තර මහත්තයෙකුට පෙන්නුවා. දුව දැක්ක හැටියෙම කිව්වේ මෙහාට ගේන්න එපා මෙයා තව සතියයි ජීවත් වෙන්නේ කියලා කිව්වා. අනේ අපි කොහොමද දෙයියනේ මේ දේවල් අහන්නේ.”මවකගේ නෙත්වලින් කඩා වැටෙන කඳුළුවැල් මොනදේ කිව්වත් හිතක් පපුවක් තියෙන කෙනකුට මෙහෙම දේවල් කියන්න පුළුවන්ද? ඒත් මේ අම්මයි තාත්තයි මේ කුලුඳුලේ උපන් දරුවා වෙනුවෙන් වේදනා විඳින්නේ දරුවාගේ අසනීපයටත් වඩා සමාජයෙන් ඔවුන්ට ලැබෙන මෙවැනි දේවල් නිසයි. ඉතාම පිටිසර දුෂ්කර පළාතක ඉන්න මේ ආදරණීය සුරතල් දියණියට දැන් කවුරු මොන දිනවකවානු දුන්නත් ඇය ඉන්නේ ජීවිතේ ගැන හය හතරක් නොතේරෙන පුංචි මල් කැකුළක් වගෙයි.දැන් මේ දූ සිඟිත්තිය වෙනුවෙන් මසකට රුපියල් 5000 ක වගේ මුදලක් මේ අසරණ පවුලට සොයාගත යුතුව ඇත්තේ ඇය රෝහල් කරා රැගෙන යන්නත් ඇගේ කිරිපිටි වෙනුවෙනුත්. එහෙත් මේ අම්මයි තාත්තගෙයි එකම බලාපොරොත්තුව දුවව කෙසේ හෝ විශේෂඥ දොස්තරවරයකුට යොමු කිරීම වගේම විදේශ රටකට හෝ ගොස් දරුවා සනීප කර ගැනීමයි. නමුත් එවන් ශක්තියක් මේ පවුල අහලකවත් නැති තරම්.ඒ නිසයි මේ පුංචි මල් කැකුළ වෙනුවෙන් පින් සිත් ඇති දයාබර ඔබෙන් සරණක් ඔවුන් බලාපොරොත්තු වෙන්නේ. එහෙම වුණොත් ඔබේ දෑත් මේ පුංචි දූ කුමරියට දිගු කළොත් ඇය හෙට දවසේ ඔබේ දෑඟිලිවල පිහිටින් මේ මව් පොළොවේ පය ගසා ඔබට අනේක වාරයක් පින් දේවි.ලිපිනය – බටේබැද්ද, හිඟුරුපනාගල, කොටපලදුරකතනය – 0779 - 482681වසන්ත ජයසිංහ ආරච්චිගේ ඡායාරූප – විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=av0911156</link>
    <topic>වෙළෙඳ සේවා මලල ක්‍රීඩා උළෙලේ දී</topic>
    <author/>
    <content>අම්මා කෙනෙක් වෙන්න ආදරෙන් බලන් ඉන්නවාමං ගැන මට ලොකු විශ්වාසයක් තියෙනවාසංසාරෙන් අපි සමුගන්නා දා ඒ ගමනත් අපි එකට යමූඔබ තබා ගිය ආදරේ තවමත් මතකයි අපටසින්දුව ඇහුවම හරියට අටමස්ථානෙ ගියා වගේදුව හොඳ දොස්තරකෙනකුට පෙන්නුවොත් සනීප වෙන බව විශ්වාසයිවෙළෙඳ සේවා මලල ක්‍රීඩා උළෙලේ දී ලේක්හවුස් ආයතනයට පදක්කම් 22 ක්ජනපතිවරුන් හතරදෙනකු සමඟ සුදත් ගෙන් රජ දැක්මක්පිච්චර් පිස්සාපරණ අහස් යානා අනාගතයට සුරකින ගුවන් හමුදා කෞතුකාගාරය‘මුරුගන්’ දෙවිඳුන්ගේ පුදබිම මාවාට්ටපුරම් කෝවිලකලා ලොවේ දිගු ගමනක් යන කීර්ති රුවන්වයස 95 දී‘කොම්පියුටරයෙන්’ වැඩ කළ ආනන්ද මෛත්‍රෙය මහනාහිමියෝලෙඩ සුවකර දෙන්න වැඩක් සැට් වී ඔන්නරොෂාන්ගේ සින්දුව යුද්දෙන් පස්සේ වෙනස් වෙයිසැර බෙහෙත් නැති හෝමියෝපතිමුතූ හදන්නෙ මගෙන් පළිගන්නයි (රසදුන නව කථාව)පි‍්‍රය සාදයකට සුදුසු මෂ්රූම් රයිස්සොපියාට 75 යිමගේ සිනහව අසරණ දරුවන්ටයිජයග්‍රාහි ලේක්හවුස් කණ්ඩායම ඉදිරිපෙළ වමේ සිට ඊ. ඒ. චන්ද්‍රසිරි, දිනුෂි හේරත්, පී. කේ. ඩී. ශි‍්‍රයානි අල්විස්, උදුලා පීරිස්, මරිනා හේරත්.පසුපෙළ වමේ සිට ඒ. වී. එස්. සමීර, එච්. ඒ. චමින්ද ලාල්, ජේ. ඒ. අරුණ ශ්‍යාම්, ඒ. සුදුසිංහ (මලල ක්‍රීඩා ලේකම්) ඩී. කේ. අයි. පී. නාමසිරි.කොළඹ සුගතදාස ක්‍රීඩාංගණයේදී පසුගියදා පැවැති 26 වැනි වෙළෙද සේවා මලල ක්‍රීඩා උළෙලට ප්‍රථම වතාවට ඉදිරිපත් වූ ලේක්හවුස් ආයතනය රන් පදක්කම් 12 ක් රිදි පදක්කම් 7 ක් සහ ලෝකඩ පදක්කම් 3 ක් දිනා ගැනීමට සමත් විය.ඩී. කේ. අයි. පී. නාමසිරි මීටර් 100 රන් පදක්කම හා මීටර් 200 රිදි පදක්කමක්, එච්. ඒ. චමින්ද ලාල් මීටර් 1500 හා මීටර් 5000 රිදි පදක්කම් 2 ක්, ජේ. ඒ. අරුණ ශ්‍යාම් කුමාර මීටර් 800 හා මීටර් 1500 රන් පදක්කම් 2 ක් හා මීටර් 400 ලෝකඩ පදක්කමක් ද ඒ. සුදුසිංහ මීටර් 400 කඩුලු මතින් දිවීම රන් පදක්කමක් හා මීටර් 110 කඩුලු මතින් දිවීම රිදි පදක්කමක් ද මීටර් 400 ලෝකඩ පදක්කමක් ද අයි. ඒ. චන්ද්‍රසිරි මීටර් 5000 රන් පදක්කමක් හා මීටර් 1500 රිදි පදක්කමක් ද දිනාගත් අතර දිනුෂි හේරත් මීටර් 100 ය 4 ලෝකඩ පදක්කමක් ද උදුලා පීරිස් මීටර් 400 මීටර් 100 කඩුලු මතින් දිවීම රන් පදක්කම් 2 ක්ද මීටර් 200 රිදි පදක්කමක් ද මීටර් 100 ය 4 ලෝකඩ පදක්කමක් ද මරිනා හේරත් මීටර් 100 මීටර් 200 රන් පදක්කම් 2 ක් හා හෙල්ල විසි කිරීම රිදි පදක්කමක් ද මීටර් 100 ය 4 ලෝකඩ පදක්කමක් ද පී. කේ. ඩී. ශි‍්‍රයානි අල්විස් මීටර් 100, 200, 400 රන් පදක්කම් 3 ක්ද දිනාගැනීමට සමත් වූහ. මේ තරගාවලියේදී ලේක්හවුස් ආයතනය ප්‍රථම වතාවට ඉදිරිපත් වී මෙතෙක් වෙළෙඳ සේවා මලල ක්‍රීඩා ආධිපත්‍ය පතුරවමින් සිටි ආයතන අභිබවමින් ඉදිරියට පැමිණ ඇත. මෙතරම් පදක්කම් ප්‍රමාණයක් ලබා ගැනීමට හේතුව ලෙස ලේක්හවුස් මලල ක්‍රීඩා ලේකම් ඒ. සුදුසිංහ මහතා පවසන්නේ ආයතනයේ සභාපති තුමන්, ක්‍රීඩා සමාජයේ සභාපති හා කර්තෘ මණ්ඩල අධ්‍යක්ෂ ඇතුළු ලේක්හවුස් ක්‍රීඩා සමාජයේ අනෙකුත් නිලධාරීන්ගේ සහයෝගයයි.පුහුණුකරු වන සුරේෂ් දෙමටපිටිය මහතා ගෙන් ලැබුණු කැපවීම ද ඔහු අගය කරයි. වෙළෙඳ සේවා මලල ක්‍රීඩා උළෙල පැවැත්වීමට අනුග්‍රාහකත්වය ලබා දුන්නේ රිස්බරි චොකලට් ආයතනයයි.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=av0911157</link>
    <topic>ජනපතිවරුන් හතරදෙනකු සමඟ</topic>
    <author>ගාමිණී සුසන්ත</author>
    <content>අම්මා කෙනෙක් වෙන්න ආදරෙන් බලන් ඉන්නවාමං ගැන මට ලොකු විශ්වාසයක් තියෙනවාසංසාරෙන් අපි සමුගන්නා දා ඒ ගමනත් අපි එකට යමූඔබ තබා ගිය ආදරේ තවමත් මතකයි අපටසින්දුව ඇහුවම හරියට අටමස්ථානෙ ගියා වගේදුව හොඳ දොස්තරකෙනකුට පෙන්නුවොත් සනීප වෙන බව විශ්වාසයිවෙළෙඳ සේවා මලල ක්‍රීඩා උළෙලේ දී ලේක්හවුස් ආයතනයට පදක්කම් 22 ක්ජනපතිවරුන් හතරදෙනකු සමඟ සුදත් ගෙන් රජ දැක්මක්පිච්චර් පිස්සාපරණ අහස් යානා අනාගතයට සුරකින ගුවන් හමුදා කෞතුකාගාරය‘මුරුගන්’ දෙවිඳුන්ගේ පුදබිම මාවාට්ටපුරම් කෝවිලකලා ලොවේ දිගු ගමනක් යන කීර්ති රුවන්වයස 95 දී‘කොම්පියුටරයෙන්’ වැඩ කළ ආනන්ද මෛත්‍රෙය මහනාහිමියෝලෙඩ සුවකර දෙන්න වැඩක් සැට් වී ඔන්නරොෂාන්ගේ සින්දුව යුද්දෙන් පස්සේ වෙනස් වෙයිසැර බෙහෙත් නැති හෝමියෝපතිමුතූ හදන්නෙ මගෙන් පළිගන්නයි (රසදුන නව කථාව)පි‍්‍රය සාදයකට සුදුසු මෂ්රූම් රයිස්සොපියාට 75 යිමගේ සිනහව අසරණ දරුවන්ටයිඔහුගේ මුළු ජීවිතයම ඡායාරූප ශිල්පය යැයි කීම නිවැරදිය. ඔහු පෙම් බැන්ඳේ කැමරාවටය.සුදත් සිල්වාපුංචි අවධියේ පටන් කැමරාව ඔහුට සෙල්ලම් බඩුවක් වැනි විය. ඒ ඔහුගේ පියා දක්‍ෂ කැමරා ශිල්පියකු වූ නිසාය.ඡායාරූප ශිල්පයේ ‘අ’ යනු “ආ” යනු තම පියාගෙන් දැනගත් ඔහු වර්තමානයේ රටේ රාජ්‍ය නායකයාගේ නිල ඡායාරූප ශිල්පියාය. ඔහු ජයමුණි සුදත් ද සිල්වාය.රටේ සිටින ඡායාරූප ශිල්පීන් අතර සුදත් ද සිල්වාට සුවිශේෂී තැනක් හිමිවන්නේ ඔහු අගමැතිවරුන් තිදෙනෙකුගේ සහ ජනාධිපතිවරුන් සතර දෙනෙකුගේ නිල ඡායාරූප ශිල්පියා ලෙස කටයුතු කර ඇති නිසාය.සුදත් මේ දිනවල ඉතා කාර්ය බහුලය. ඒ; ඔහුගේ කුලුඳුල් ඡායාරූප ප්‍රදර්ශනය සඳහා ලහි ලහියේ සූදානම් වන නිසාය. ‘රජදැක්ම - සිරිලක ජනපති සේනා පෙළහර’ ලෙස නම් කොට ඇති මේ ඡායාරූප ප්‍රදර්ශනය ලබන 20 වැනිදා සිට 22 වැනිදා දක්වා කොළඹ ජාතික කලා භවනේදී පැවැත්වීමට නියමිතය.සුදත් මේ ඡායාරූප ප්‍රදර්ශනය පවත්වන්නේ තම වෘත්තීය ඡායාරූප දිවියට වසර 25 ක් පිරීම නිමිතිකොටගෙනය. මෙය හුදෙක් තවත් එක් ඡායාරූප ප්‍රදර්ශනයක් නොවනු ඇත.ඒ; ජනපතිවරුන් සතර දෙනෙකුගේ ජීවිතවල ඔබ මා නොදුටු සුවිශේෂි අවස්ථාවල ඡායාරූප ඇතුළත් ඡායාරූප ප්‍රදර්ශනයක් වන නිසාය. 20 වැනිදා ඇරඹෙන තම ඡායාරූප ප්‍රදර්ශනය පිළිබඳවත් තම ඡායාරූප ශිල්පීය ජීවිතයේ ගමන් මඟ පිළිබඳවත් තොරතුරු කතා බහ කිරීමට පසුගිය දිනෙක සුදත් ‘රසඳුන’ හා පිළිසඳරකට එක්විය.”පුංචි අවධියේ පටන්ම මම ඡායාරූප ශිල්පයට ඉතාම සමීපයි. ඒ මගේ තාත්තා ගුණසිරි ද සිල්වා මහතා දක්ෂ ඡායාරූප ශිල්පියෙක් වුණු නිසා.පුංචි කාලෙම තාත්තා මටත් මල්ලිටත් (විජිත් ද සිල්වා) කැමරා දෙකක් අරගෙන දුන්නා. ඡායාරූප ගන්න හැටි, ඒවා සුද්ද කරන හැටි අපි දැන ගත්තෙ තාත්තගෙන්.මගේ ඡායාරූපකරණයේ ගුරුවරයා මගේ තාත්තා. මම අධ්‍යාපනය ලැබුවේ බොරැල්ලේ සුසමයවර්ධන විදුහලෙන් සහ කෝට්ටේ ආනන්ද ශාස්ත්‍රාලයෙන්.ඒ දවස්වල තාත්තට ගෝල්පේස් පිටියට ආසන්නව ස්ටුඩියෝ එකක් තිබුණා. ස්කෝලෙ ඇරිල ආව හැටියෙම මම යන්නෙ ඒ ස්ටුඩියෝ එකට. එතැනින් ඡායාරූප ශිල්පයේ බොහෝ දේවල් මම ඉගෙන ගත්තා.මගෙ තාත්තා හිටපු ජනාධිපති රණසිංහ ප්‍රේමදාස මහතා ළඟින්ම ඇසුරු කළා. 1977 ඉඳල 1984 දක්වා ජනාධිපති ප්‍රේමදාස මහතා සහභාගී වුණු බොහෝ වැඩසටහන්වල, උත්සවවල ඡායාරූප ශිල්පියා වුණේ මගේ තාත්තා.රණවිරු පුතාගෙන් ජනපති පියාට ආචාරඑතකොට එතුමා මෙරට අගමැති. ඒ හැමතැනකම වාගේ තාත්ත මාවත් එක්කගෙන ගියා. විශේෂයෙන් ම ‘ගම් උදාව‘ වැනි වැඩසටහන්වලට.ජනාධිපතිතුමාගේ දවසේ පළමු රාජකාරියඒ නිසා බිය සැක නැතුව ඡායාරූප ගන්න මා පෙලඹුණා. 1984 අප්‍රේල් 01 වැනිදා සිට ප්‍රේමදාස අගමැතිතුමා මෙරට විධායක ජනාධිපති ධුරයට පත්වීමෙන් පසුවත් එතුමාගේ නිල ඡායාරූප ශිල්පියා බවට පත්වෙන්න මට අවස්ථාව ලැබුණා.ඉන්පසුව ඩී.බී. විජේතුංග, චන්ද්‍රිකා බණ්ඩාරනායක කුමාරතුංග, මහින්ද රාජපක්ෂ යන ජනපතිවරුන්ගේ නිල ඡායාරූප ශිල්පියා වුණේ මම.මට මේ තනතුරේ දිගටම රැඳී ඉන්න අවස්ථාව ලැබුණේ ක්‍රමානුකූලව, අවංකව, කැපවීමෙන් මෙන්ම ඉතාම විශ්වාසවන්තව වැඩ කළ නිසා කියලයි මම හිතන්නේ.විශේෂයෙන් ම රාජ්‍ය නායකයින් ඇසුරු කරන විට අවංක බව, විශ්වාසවන්ත බව ඉතාම අවශ්‍යයි. මම සැබැවින්ම එම තත්ත්වයන් ආරක්ෂා කළා.මම මේ රාජකාරිය කරන්නේ රැකියාවක් හැටියට නෙමෙයි, මට ලැබුණු වරප්‍රසාදයක් හැටියට සලකලයි. 20 වැනිදා ආරම්භ වන මගේ ඡායාරූප ප්‍රදර්ශනයට ඡායාරූප 250 ක් පමණ ඇතුළත් වෙනවා.ඩී.බී.විජේතුංග ජනාධිපතිතුමා ජනාධිපති මැදුරට පැමිණි පළමු දිනයේ කිරි ඉතිර වූ අවස්ථාවබොහෝ දෙනෙකුට දැක ගැනීමට නොලැබෙන ආකාරයේ ඡායාරූප මෙහිදී දැක ගත හැකියි. මෙය නරඹන්නන්ට පුවත්පත් ඡායාරූපකරණය පිළිබඳවත් රාජ්‍ය නායකයින්ගේ ඡායාරූප ගැනීම පිළිබඳවත් අවබෝධයක් ලබාගත හැකි බව මම විශ්වාස කරනවා.මම මෙහිදී උත්සාහ කළා ජනාධිපතිවරුන් සතරදෙනාගේ සමාන අවස්ථා ඇතුළත් ඡායාරූප එක්තැන් කොට පෙන්වීමට.උදාහරණයක් ලෙස ප්‍රේමදාස ජනාධිපතිතුමා දිවුරුම් දුන් අවස්ථාවත්, විජේතුංග ජනාධිපතිතුමා දිවුරුම් දුන් අවස්ථාවත්, චන්ද්‍රිකා කුමාරතුංග ජනපතිතුමිය සහ මහින්ද රාජපක්‍ෂ ජනාධිපතිතුමා දිවුරුම් දුන් අවස්ථාවත් එක්තැන් කොට ප්‍රදර්ශනය කරන්න මම උත්සහ කළා.ඊට අමතරව උතුරු නැඟෙනහිර සංචාරවලදී ගත් ඡායාරූප කීපයකුත් දර්ශනීය පරිසර ඇතුළත් ඡායාරූප කීපයකුත් මේ ප්‍රදර්ශනයට ඇතුළත් වෙනවා.මම හිතනව වෙනත් ඡායාරූප ශිල්පීන්ට නොලැබෙන සුවිශේෂී අවස්ථා ඡායාරූප ගත කරන්න මට අවස්ථාව ලැබිල තිබෙනව කියල.ඒ අවස්ථාවන්ගෙන් මම උපරිම ප්‍රයෝජන ගත්තා. පාසල්වල පිහිටුවා තිබෙන ඡායාරූප සංගම්වල දරු දැරියන්ටත් මේ ඡායාරූප ප්‍රදර්ශනය මහඟු අවස්ථාවක් කියල මම හිතනව.මේ ඡායාරූප ප්‍රදර්ශනය මහින්ද රාජපක්ෂ ජනාධිපතිතුමා අතින් මේ 20 වැනිදා සිකුරාදා විවෘත වෙනවා. ඉන්පසුව 21, 22 යන දිනවල උදේ 9.00 සිට රාත්‍රි 7.00 දක්වා ඕනෑම අයකුට නොමිලයේ නැරඹීමේ අවස්ථාව තිබෙනවා. ඒ සඳහා මම ගෞරවයෙන් සැමටම ආරාධනා කරනවා.” සුදත් රසඳුන මඟින් සැමට විවෘත ආරාධනයක් කළේ එසේය.ගාමිණී සුසන්ත</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=av0911159</link>
    <topic>පරණ අහස් යානා අනාගතයට සුරකින ගුවන් හමුදා කෞතුකාගාරය</topic>
    <author>ඡායාරූප – විමල් කරුණාතිලක</author>
    <content>අම්මා කෙනෙක් වෙන්න ආදරෙන් බලන් ඉන්නවාමං ගැන මට ලොකු විශ්වාසයක් තියෙනවාසංසාරෙන් අපි සමුගන්නා දා ඒ ගමනත් අපි එකට යමූඔබ තබා ගිය ආදරේ තවමත් මතකයි අපටසින්දුව ඇහුවම හරියට අටමස්ථානෙ ගියා වගේදුව හොඳ දොස්තරකෙනකුට පෙන්නුවොත් සනීප වෙන බව විශ්වාසයිවෙළෙඳ සේවා මලල ක්‍රීඩා උළෙලේ දී ලේක්හවුස් ආයතනයට පදක්කම් 22 ක්ජනපතිවරුන් හතරදෙනකු සමඟ සුදත් ගෙන් රජ දැක්මක්පිච්චර් පිස්සාපරණ අහස් යානා අනාගතයට සුරකින ගුවන් හමුදා කෞතුකාගාරය‘මුරුගන්’ දෙවිඳුන්ගේ පුදබිම මාවාට්ටපුරම් කෝවිලකලා ලොවේ දිගු ගමනක් යන කීර්ති රුවන්වයස 95 දී‘කොම්පියුටරයෙන්’ වැඩ කළ ආනන්ද මෛත්‍රෙය මහනාහිමියෝලෙඩ සුවකර දෙන්න වැඩක් සැට් වී ඔන්නරොෂාන්ගේ සින්දුව යුද්දෙන් පස්සේ වෙනස් වෙයිසැර බෙහෙත් නැති හෝමියෝපතිමුතූ හදන්නෙ මගෙන් පළිගන්නයි (රසදුන නව කථාව)පි‍්‍රය සාදයකට සුදුසු මෂ්රූම් රයිස්සොපියාට 75 යිමගේ සිනහව අසරණ දරුවන්ටයිගුවන් හමුදා නිල ඇඳුමේ විකාශයරත්මලාන බෙලෙක් කඩේ හන්දිය පසුකර ගුවන් තොටුපළ පාරේ හමුදා කඳවුර තෙක් පාරේ නිදහසේ ගියෙමු. මාස කිහිපයකට පෙර තිබූ බිය සැක පිරි මානසිකවයක් දැන් එහි නැත.කොහෙටද?”අතරමඟ සෝදිසියේ යෙදී සිටි ගුවන් හමුදා නිලධරයෙක් විමසීය.”කෞතුකාගාරය බලන්න”අපි කීවෙමු.ඔහු හා අදාළ නිලධාරිහු අප පිරික්සූහ.ඉන්පසුව ඇතුළට යාමට අවසර ලැබිණි.පිළිගැනීම ආචාර ශීලීය. එය සැබවින්ම සතුටු දායකය.මුලින්ම යන්නට ඇත්තේ ගුවන් යානා අංගනයයි. එහෙත් ඒ යන ගමන මොහොතකට පමා කළෙමු. අවට බලන්නට හැකි දෑ බොහෝය. කොළඹ නගරයට තදාසන්න ප්‍රදේශයක විටෙක බෙහෙවින් නිශ්ශබ්ද පරිසරයක් තිබිය හැකිද? ඉඳහිට ගුවන් යානා පථයට ගොඩ බස්සවන හෝ ඉහළ අහසට නැගෙන ගුවන් යානයක ශබ්දය හැරෙන්නට වෙනත් කිසිදු හඬක් එහි නැත. පරිසරය අපූරුය.ගහකොළ මල් බරය. පසෙකින් ඇත්තේ රත්මලාන ගුවන් තොටුපළය. අනෙකුත් පසින් ඇත්තේ ගුවන් හමුදා කඳවුරේ අලුතෙන් ඉදිකරන ලද කෞතුකාගාරයයි.අප මෙය අලුතෙන් ඉදිකරන ලදැයි හැඳින්වුවද ශ්‍රී ලංකා ගුවන් හමුදාවේ කෞතුකාගාරය ආරම්භ වූයේ මීට බොහෝ කලකට පෙරය.ඩ්‍රැගන් ෆ්ලයි හෙලිකොප්ටර් යානාව1979 සැප්තැම්බර් මස 24 වැනිදා කටුනායක ගුවන් හමුදා කඳවුරේදි මුලින්ම කෞතුකාගාරය ආරම්භ කෙරිණි. මෙහි පුරෝගාමියා වූයේ එවකට ගුවන්හමුදාපති ලෙස කටයුතු කළ එයාර් චීෆ් මාර්ෂල් හැරී ගුණතිලක මහතාය.ඉන් කලකට පසුව එයාර් චීෆ් මාර්ෂල් වෝල්ටර් ප්‍රනාන්දු ගුවන් හමුදාපතිතුමාගේ කාලයේදී මේ සියලු කෞතුක භාණ්ඩ කටුනායකින් රත්මලානට ගෙන ආවේය.ගුවන්යානා ආරක්‍ෂා කිරීම හා තැන්පත් කිරීමේ ඒකකය නමින් පවත්වාගෙන ගිය අතර එය ගුවන් හමුදාවේ ඉංජිනේරු අංශය යටතේ පාලනය විය.මෙය නැරඹීම සඳහා පාසල් ළමයින් නිතර පැමිණිය අතර පසුගිය කාලයේ පැවැති යුදමය තත්ත්වයත් සමඟ එය වැසී ගියේය.සියල්ල සුබවාදී ලෙස සිදු වුණේය. යුද්ධය ජයග්‍රහණය කළේය. එයින් ලැබූ ප්‍රතිඵල බොහෝය. නැවතත් නව මුහුණුවරකින් ගුවන් හමුදාවේ වෙනමම ඒකකයක් ලෙස කෞතුකාගාරය ඉකුත් දා ජනාධිපති මහින්ද රාජපක්‍ෂ මහතා අතින් විවෘත වූයේය.එදා භාවිතා කළ පිඟන් කෝප්පසිය පියා ආරම්භ කළ කෞතුකාගාරය අංග සම්පූර්ණ එකක් ලෙස ජනතාවට දායාද කිරීමට පෙරමුණ ගෙන ක්‍රියා කළේ වත්මන් ගුවන් හමුදාපති එයාර් චීෆ් මාර්ෂල් රොෂාන් ගුණතිලක මහතාය.කෞතුකාගාරය භාරව කටයුතු කරන අණදෙන නිලධාරි මලින්ද පෙරේරා මහතාගෙන් අපි ගුවන් කෞතුකාගාරය පිළිබඳව වැඩිදුර තොරතුරු විමසුවෙමු.“මේ කෞතුකාගාරය නරඹන්නට ඕනෑම අයෙකුට එන්නට පුළුවන්. වැඩිහිටියෙකුගෙන් රුපියල් සියයකුත් ළමයින්ගෙන් රුපියල් විසිපහකුත් අය කරනවා. පාසල් මඟින් එන දරුවන්ගෙන් රුපියල් පහයි අය කරන්නේ.අපි මෙහිදී පැමිණෙන අයගෙන් ඉතාම කාරුණිකව ඉල්ලීමක් කරනවා පොලිතින් ගේන්න එපා කියලා. මේ කෞතුකාගාරය නැරඹීමට පැමිණෙන අයට මෙය විශේෂ අත්දැකීමක් වේවි. ඉරිදා හා සඳුදා දින හැර සතියේ සෑම දිනෙකම උදෑසන 9.00 සිට සවස 5.00 දක්වා විවෘතයි”.බැලීමට ඇති දෑ බොහෝය. මොහොතකට දෑස් අතරමං වේ. අහසේ පියාසර කරන ගුවන් යානයක හඬ ඇසූ විට ලොකු පොඩි කවුරුත් උඩ බලති.එදා මෙදා අවිඇතැම් අවස්ථාවල වලාකුළු අස්සෙන් නොපෙනී යනතුරු බලා හිඳිති. බිම සිට ඈත අහසේ ගුවන් යානා බැලූ ඔබට ගුවන් යානා අසලටම ගොස් ඒවා බලන්නට දැන් අවස්ථාව උදාවී ඇත.එකින් එක ගුවන්යානා පිළිබඳව තොරතුරු කියමින් බලලත් නිලධාරි බලපන්ති සැරයන් මානවඩු ගුවන්යානා අංගනය පුරා අප රැගෙන ගියේය.මේ ගුවන් යානා අතර දශක පහකට වඩා පැරණි ගුවන් යානා ද ඇත්තේය. දෙවන ලෝක සංග්‍රාම සමයේ ආධුනික නියමුවන් පුහුණුකිරීම සඳහා ගෙන ආ එක්සත් රාජධානියේ නිෂ්පාදිත චී හැව්ලැන්ඩි ටයිගර්මෝත් ගුවන් යානයද වේ.එය 1937 දි ගෙන ආ අතර භාවිතයෙන් ඉවත් කරනු ලැබුවේ 1960 වසරේදීය. ශ්‍රී ලංකාවේ ගුවන් ඉතිහාසයේ ආරම්භක ගුවන් යානය ද එය වේ. අද ගුවන් හමුදාව එය ඉතා අගනා ලෙස ප්‍රතිසංස්කරණය කර ඇත.රාජකීය ලංකා ගුවන් හමුදාව මිලදී ගත් තෙවන ගුවන් යානය වන්නේ බෝල්ටන් පෝල් ගුවන් යානයයි. එම ගුවන් යානය 1948 ජූලි 10 ගුවන් ගත කළ අතර එක්සත් රාජධානියේ බෝල්ටන් පෝල් ගුවන් යානා සමාගම යාන 196 ක් නිෂ්පාදනය කර ඇත.අද වන විට ඉතිරිව ඇති අතළොස්සෙන් දෙකක් ම දැනට ඇත්තේ අපේ රටේ වීම ආඩම්බර කරුණකි.බලගන නායක රශිකා ජිනදාසමේ අතර ශ්‍රී ලංකා ගුවන් හමුදාව විසින් ම නිෂ්පාදන සැලසුම් කරන ලද සෙන්ටිනරි - යානය ද වේ. එය තවමත් පියාසර කළ හැකි තත්ත්වයේ පවතී.මේ අතර තිබී ඉතිහාස ගත ගුවන් යානයක් පිළිබඳව ද තොරතුරු ලැබිණ. එය එවකට පුවත්පත්වලට පුවත් මවන්නක් විය.ඒ යුද්ධ කාලයේදී ලංකාවට පැමිණීමට මඟක් නැතිව සිටි ජේ.පී. ඔබේසේකර මහතා තමන්ගේ වියදමින් ම ගුවන් යානයක් මිලට ගත්තේය. දින 39 ක් තිස්සේ නැවතුම් පොළවල් තිහක නතර කරමින් එංගලන්තයේ සිට ඔබේසේකර මහතා ම ගුවන් යානය පදවා ගෙන ආවේය.ඔහු එය ගොඩ බැස්සුවේ රත්මලානෙ ගුවන් තොටුපළේය. මෙය සිදුවූයේ 1946 අවුරුද්දේ නොවැම්බර් 13 වැනිදාය. ඔස්ටර්බ්/1ඔටෝක්‍රැට් නමින් නම් කර ඇති එම යානය ද කෞතුකාගාරයේ දැක ගැනමට පුළුවන.ගුවන් යානා අලුත්වැඩියා කර ප්‍රතිසංස්කරණය කිරීමේ කටයුතුවල දී පෙරමුණ ගෙන ක්‍රියා කරනු ලැබුවේ ගුවන්යානා ඉංජිනේරු බලගනනායක රශිකා ජිනදාස මහත්මියයි. ඇගේ මෙහෙයුම යටතේ ගුවන් යානා හයක් යථා තත්ත්වයට ගෙන ඇත.කෞතුකාගාරය ඇතුළත බලමින් ගිය ගමනේදි අපට තොරතුරු කියා දීමට ඇය ද එක් වූවාය.“මේ කෞතුකාගාරයේ ගුවන් අංගන හතරක් තිබෙනවා. ඉන් එකක තිබෙන්නේ පැරණිම හා ගුවන් ගතකළ හැකි තත්ත්වයේ යානා.පළමු අංගනයේ ඇති පැරණිම යානාවක්ඉතිරි අංගවලින් එකක ගුවන් හමුදාව පාවිච්චි කළ වාහන, ආදියත් අනිත් අංගන දෙකේ එදා මෙදාතුර පාවිච්චි කළ ජෙනරේටර් වතුර පොම්ප ආදිය තිබෙනවා.ඒ වගේම මෙහිදි තාක්‍ෂණය දියුණු වීමත් සමඟ ඉදිරියට ආ ගමන් මඟ පිළිබඳව පැහැදිලි අවබෝධයක් ලබා ගැනීමට පුළුවන්.ගුවන් හමුදාපතිතුමා ඇතුළු සෙසු නිලධරයන් භාවිතා කළ නිල ඇඳුම්, අවි ආයුධ, පිඟන් භාණ්ඩ, පදක්කම් ආදි සියල්ලත් එදා මෙදාතුර ගුවන් හමුදා ඉතිහාසයේ වැදගත් ඡායාරූප ද මේ අතර තිබෙනවා.දෙවන ලෝක යුද්ධයේ රාජකීය ගුවන් හමුදාවේ සේවය කරමින් යුද වීරයකු බවට පත්වූ සහ ශ්‍රී ලංකා රාජකීය ලංකා ගුවන් හමුදාවේ පළමු ගුවන් හමුදාපති එයාර් වයිෂ් මාර්ෂල් රොෂාන් අමරසේකර මහතාගේ නිල ඇඳුමත් මෙහිදී දැක ගැනීමට පුළුවන්”.කෞතුකාගාරය ඇතුළත නරඹමින් ගිය ගමනේදි බලගන නායක හර්ෂ ප්‍රනාන්දු මහතා ඒ තොරතුරු පැවැසුවේය.ගුවන් යානා පිළිබඳව, එම තාක්‍ෂණය පිළිබඳව පැහැදිලි අවබෝධයක් ලබා ගැනීමට දේශන සම්මන්ත්‍රණ ආදිය ද කෞතුකාගාරය තුළ පවත්වනු ලැබේ. එම දේශන ශාලාව ද සැබැවින්ම සොඳුරුය. එය නිල් අහසක් මැද අප හුදකලා වූ මොහොතක් බදුය.අණදෙන නිලධාරි මලින්ද පෙරේරාඑමෙන්ම ගුවන් යානයක් අහසට නැග්ගවීමත් නැවත බිමට බැස්සවීමත් අතරතුර අහසේ පියාසර කිරීමේ අත්දැකීම නොවිඳි ඇත්තෙකුට එම අත්දැකීම ලබමින් ගුවන් හමුදා ඉතිහාසය වර්තමානය පිළිබඳව කෙටි චිත්‍රපට නැරඹීමේ අවස්ථාවද මෙහිදී ලබාගත හැකිය. එම අත්දැකීම ලැබිය හැක්කේ ගුවන් යානයක් ඇතුළත දී වීම ද විශේෂිතය.ඉඳහිට ගුවන් යානයක් එන යන හඬ ඇසේ. අව්රශ්මිය වැඩි වුවද එය දැඩිව නොදැනේ. ඒ පරිසරය ගහකොළ ගහන නිසාය. තැනෙක ඇත්තේ අලුතෙන් ඉඳිකළ ජල තටාකය.දශක කිහිපයක් පැරණි ගුවන් යානාවක්ඒ මත ඕලු, මහනෙල් මල් වර්ගය. කෞතුකාගාරය භූමියේ කෙළවරට වන්නට ඇත්තේ බොල්ගොඩ ගඟට ජලය ගලා යන ඇළකි. එම ඇළ මාර්ගය ද භාවිතා කර ඉදිකර ඇත්තේ වැවකි. වැව අසබඩට වන්නට ඇත්තේ ආපන ශාලාවය.කෞතුකාගාර භූමිය පුරා ඇවිදීමෙන් ලද වෙහෙස නිවා ගැන්මට මෙය කදිම තැනකි. අවට පිස හමන සුළඟ වැව් දියේ හැපී විත් ගත දැවටෙයි. සියල්ල සොඳුරුය.වැවෙන් එගොඩ වන්නට තැනූ පාලමින් එපිට ඇත්තේ යුද්ධයේදී ගුවන් හමුදා ප්‍රහාරවලට ලක්වූ ත්‍රස්තවාදින්ගේ වාහන ආදියයි.නරඹන්නන්ගේ පහසුව සඳහා සහනදායි මිලට ආහාර සැපයීම ද, කිරිවර්ග ලබා ගැනීමට ද වෙනමම ආපන ශාලාවේ.එමෙන්ම ගමනේ මතක සටහන් තබා ගැනීමට මිලට ගත හැකි තිළිණ ද මේ අතර වේ. ඒ සඳහා වෙනමම කුටියකි.සියලු ආරක්‍ෂක විධිවිධාන සැලසුම් සහගතය. නරඹන්නන්ගේ හා ගුවන් හමුදාවේ ආරක්‍ෂාව සඳහා තැනින් තැන කැමරා ද සවිකර ඇත.බලගන නායක හර්ෂ ප්‍රනාන්දුසියල්ල නරඹා එන ගමනේදි අපි ගුවන් අංගනයේ ඇති යානයට ගොඩවුණෙමු. එය නවමු අත්දැකීමකි. කුඩා දරුවන්ට එය වඩාත් සොඳුරු වනු නොඅනුමානය.අපි කවුළුවෙන් එපිට බැලීමු. ඉහළ ගුවනේ සිට අවට දිස්වේ. යානය පියාසර කරන්නේය. එකිනෙකාට පෙනෙන දසුන් වෙනස්ය.අප සිටින්නේ ඉහළ අහසේ ද? නැත. ගුවන් යානය තවමත් ඇත්තේ ගුවන් අංගනයේය. ඒ ගුවන් හමුදාවේ නිමැවුමයි. ඔවුන් නරඹන්නන් මවිත කිරීමේ සමතුන් බවට පත්ව ඇත.මේ කෞතුකාගාරය ශ්‍රී ලංකා ගුවන් හමුදාවට ආඩම්බරයකි. ලොකු කුඩා සැමට දැනුම් උල්පතකි.විශේෂ ස්තුතිය.මෙම ලිපිය සැකැසීමේදී අපට උදව් කළ ගුවන් හමුදා මාධ්‍ය ප්‍රකාශක වින්ග් කමාන්ඩර් ජනක නානායක්කාර මහතා ඇතුළු ගුවන් හමුදා කෞතුකාගාරයේ සියලුම නිලධාරි මහත්ම මහත්මීන්ට.ඡායාරූප – විමල් කරුණාතිලකඉනෝකා සමරවික්‍රම</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=av09111510</link>
    <topic>‘මුරුගන්’ දෙවිඳුන්ගේ පුදබිම</topic>
    <author>යාපා පටුන සංචාරයකින් පසු සටහන ඉඳුනිල් වීරරත්න</author>
    <content>අම්මා කෙනෙක් වෙන්න ආදරෙන් බලන් ඉන්නවාමං ගැන මට ලොකු විශ්වාසයක් තියෙනවාසංසාරෙන් අපි සමුගන්නා දා ඒ ගමනත් අපි එකට යමූඔබ තබා ගිය ආදරේ තවමත් මතකයි අපටසින්දුව ඇහුවම හරියට අටමස්ථානෙ ගියා වගේදුව හොඳ දොස්තරකෙනකුට පෙන්නුවොත් සනීප වෙන බව විශ්වාසයිවෙළෙඳ සේවා මලල ක්‍රීඩා උළෙලේ දී ලේක්හවුස් ආයතනයට පදක්කම් 22 ක්ජනපතිවරුන් හතරදෙනකු සමඟ සුදත් ගෙන් රජ දැක්මක්පිච්චර් පිස්සාපරණ අහස් යානා අනාගතයට සුරකින ගුවන් හමුදා කෞතුකාගාරය‘මුරුගන්’ දෙවිඳුන්ගේ පුදබිම මාවාට්ටපුරම් කෝවිලකලා ලොවේ දිගු ගමනක් යන කීර්ති රුවන්වයස 95 දී‘කොම්පියුටරයෙන්’ වැඩ කළ ආනන්ද මෛත්‍රෙය මහනාහිමියෝලෙඩ සුවකර දෙන්න වැඩක් සැට් වී ඔන්නරොෂාන්ගේ සින්දුව යුද්දෙන් පස්සේ වෙනස් වෙයිසැර බෙහෙත් නැති හෝමියෝපතිමුතූ හදන්නෙ මගෙන් පළිගන්නයි (රසදුන නව කථාව)පි‍්‍රය සාදයකට සුදුසු මෂ්රූම් රයිස්සොපියාට 75 යිමගේ සිනහව අසරණ දරුවන්ටයිකෝවිල ඉදිරි පසින් පෙනෙන අයුරුදහස් ගණන් බැතිමත්හු පෙරහරේ ගමන් කරති. මඟ දෙපස රැස්වූවෝ දෑත් එක්කොට ‘මුරුගන්’ දෙවියන්ගෙන් ආශිර්වාද පතා යාතිකා කියති. මුළු පරිසරයම එකම හිස් ගොඩකි.මෝලමේ ගිගුම් දෙන නාදයත් සියුම් තාල රටා මවමින් වාදනය වන නළා නාදයත් අතරින් සෙමෙන් සෙමෙන් ඉදිරියට ඇදෙන්නේ අලංකාර වේල් කරත්තයකි. විවිධ වර්ණ මල්වලින් සරසා ඇති මෙය දෙව්ලොව සිට පැමිණෙන්නාක් මෙනි.මගේ මනසේ ක්ෂණිකව මැවී ගිය මේ දසුන් පෙළ මැකී ගියේ සුදම් ගේ හඩින් මා දැහැන් බිඳී ගිය හෙයිනි.”ලස්සන වේල් කරත්තයක්””පුදුම නිර්මාණයක් නේද” අපේ පිරිසේ සිටි ලක්මාල් මල්ලී අසන්නේ මා වශීවී මෙන් ඒ දෙස බලා සිටි බැවිනි.ඔබට තවමත් මේ කතාවේ අගමුල තේරුම් ගන්නට අපහසු බව මම දනිමි. එහෙයින් කතාව මුල සිට අරඹන්නට අවසර පතමි.යාපා පටුනේ අප කළ සංචාරයේදී ශිවලිංගම් දහසක් සහිත විශාලතම ශිවලිංගය තිබුණු නගුලේෂ්වරම් කෝවිල වැඳ පුදාගෙන, ‘සොල්දර ගෙදර’ නාට්‍ය කණ්ඩායම සමඟ ආපසු එන ගමනේ දී අපේ රියැදුරු ලාල්ට පාර වැරැදිණි. අතීතයේ ජනයාගෙන් පිරී ඉතිරී තිබූ මේ වීදි, කුරිරු ත්‍රස්තවාදයේ ප්‍රතිඵලයක් ලෙස තවමත් ජනශූන්‍ය වී තිබේ. එහෙයින් හමුදා මුරපොළක් මුණ ගැසෙන තුරු අසන්නට කිසිවෙක් නැත.”පාර හරි” එක් අයෙක් කියයි.”නෑ නෑ ඔය කෝවිල ළඟින් වමට” ඒ තවත් අයෙකි.වසර දහස් ගණනක් පැරැණි වේල් කරත්තයකෙසේ හෝ රියැදුරා කෝවිල අසලින් වම්පසට ඇති පාරට හරවා ධාවනය කළේය. ඇත්තෙන්ම අපට පාර වැරදී ඇත. අප පැමිණ සිටියේ පැරැණි කෝවිල් භූමියටය එහි හමුදා මුරපොළකි.නඩේගුරා උපාලි දුවගොස් මුරපොළේ සිටි රණවිරුවාගෙන් අප යා යුතු ඉසව්ව අසනා නිමේෂයේ මම බිමට බැස ගතිමි.මගේ දෑස් මටම අදහා ගන්නට බැරි සේය. අඩි 15ක් 20ක් පමණ උසකින් යුතුª පැරැණි වේල් කරත්තයක්. මම ඊට ළංවී අත තබා බැලුවෙමි.පාට පිච්චී දුර්වර්ණ වී සමහර ස්ථාන තරමක් දිරාගොස් ඇති මුත් එහි අභිමානවත් බව තවමත් වියැකී ගොස් නැත. අතිශයින් සියුම් දේව රූප, මල් වැනි කැටයමින් අලංකාර වී තිබුණු මේ වේල් කරත්තය දුටු විට මගේ මනසේ වේල් කරත්තයේ ගමන මැවූණේ නිරායාසයෙනි.අප වැරැදීමකින් හෝ පැමිණ තිබෙන්නේ යාපනය අර්ධද්වීපයේ කන්කසන්තුරේ පිහිටි මාවාට්ටපුරම් (මාවාඩිපුරම්) කෝවිල් භූ®මියටයි. සැබැවින්ම මාවාට්ටපුරම් කෝවිල සහ එහි ඇති වසර දහස් ගණනක් පැරැණි කැටයම් සහිත ලී වේල් කරත්තය දකින්නට තරම් අප දෑස් පින්කර තිබේ.මේ කෝවිලේ ඇති ඓතිහාසික වටිනාකමත් පෞරාණික බවත් පිළිබඳව විස්තර දැනගැනීමේ කුතුහලයෙන් මා සිත පිරී ගොසිනි. සුදම් මේ සියල්ල කැමරාවේ සටහන් කර ගනිද්දී මම මඳක් විපරම් කළෙමි.මෙහි පූජා කටයුතු බාරවී ඇත්තේ රත්න සභාපති කුරුක්කල් තුමාට වන අතර ඔහු තරමක් වයෝවෘද්ධ තත්ත්වයේ පසුවෙයි. එහෙයින් මෙහි කටයුතු කෙරෙන්නේ ෂන්මුගනාදන් කුරුක්කල්තුමා විසිනි. ඔහුගෙන් දැනගත් කරුණුවලට අනුව මේ කෝවිල වසර දහස් ගණනක් ඈත අතීතයේ ඉදිවූවකි.මෙහි වේල් උත්සව කාලය ජූලි 25 වැනිදායින් ඇරැඹී අගෝස්තු 18 වැනිදා පමණ වන තෙක් දින 25ක් පුරා පැවැත්වෙයි. වේල් පෙරහර නගුලේෂ්වරම් කෝවිල තෙක් (කීරමලේ) වීදි සංචාරය කරන අතර අතීතයේ මෙම උත්සවයට දස දහසකට අධික බැතිමතුන් සහභාගී වී තිබේ.’මුරුගන්’ දෙවියන් වෙනුවෙන් පුද පූජා පැවැත්වෙන මෙහි වේල් උත්සවයට සහභාගී වීම සඳහා ඉන්දියාවෙන් පවා පූජකවරු සහ බැතිමත්හු මෙහි පැමිණෙති.මෙම කෝවිලේ ඇති සුවිශේෂීම අංගය වන්නේ මෙහි පෙර විස්තර කළ දැවමුවා වේල් කරත්තයයි. අඩි 15ක් 20ක් පමණ උසැති වර්ග අඩි 25ක පමණ දිග පළලකින් යුතු තනිකර දැවයෙන් නිමවා ඇති මෙය මේ වන විට තරමක් දිරාපත් වී ඇති මුත්, වේල් කරත්තයේ සෑම අඟලක් පාසාම ඉතාමත් සියුම් කැටයමින් අලංකාර කර තිබේ.නෙත් විස්මිත කරවන ලී කැටයම්මෙම දැව කරත්තය ද වසර දහස් ගණනක් පැරැණි බවත් මේ විශ්මිත කැටයම් නිර්මාණය කර ඇත්තේ ඉන්දියාවෙන් පැමිණි ශිල්පීන් අතින් බවත් සඳහන් පොත් පත් විස්තර මෙහි තිබෙන බවද කුරුක්කල් තුමා පැවැසීය.වේල් කරත්තයේ ලී රෝදයක පළල අඟල් 10ක් පමණ වන අතර උස අඩි 5ක් පමණ වෙයි.මෙය අතීතයේ දස දහස් වාරයක් මෙහි වීදි පුරා ඉතාමත් අභිමානයෙන් ගමන් කරන්නට ඇති බව වැටහෙන්නේ ගෙවී ගොස් ඇති අයුරු දකින විටය.දශක තුනක් පුරා පැවැති ත්‍රස්තවාදය අවසන්ව ඇත. ඉතාමත් කෙටි කලකින් මේ ප්‍රදේශයේ ද ජනතාව පදිංචි වී සාමාන්‍ය ජන ජීවිතය යළි ඇරැඹෙනු ඇත. එවිට ඔබටත් මෙහි ගොස් වසර දහස් ගණනක් පැරැණි මේ කෝවිල් බිමට ගොස් විශ්වකර්ම ලී කැටයමින් අලංකෘත මාවාට්ටපුරම් කෝවිලේ වේල් කරත්තය දැකගත හැකි වනු ඇත.මිහිරි සීනු හඬින් ප්‍රදේශයම පිරී, කපුරු සුවඳ සමඟ මල් සුවඳ එක්වී, සිංහල, දෙමළ, මුස්ලිම් දස දහස් ගණන් ජනතාවකගේ සාමයේ ප්‍රාර්ථනා ඉටුකරමින් වේල් කරත්තය වීදි යනවා මා දුටු සිහිනය නුදුරු දිනයෙක සැබෑ වනු ඇත.  විශේෂ ස්තුතියකන්කසන්තුරේ 3 වැනි සංඥාරෙජිමේන්තුවේ අණදෙන නිලධාරී ලුතිනන් කර්නල්එච්.එම්.එල්.කේ.හේරත් මහතාට නිසොල්මනේ බලා සිටින ‘නිමලව‘ නැවේ කතාව ලබන සතියේයාපා පටුන සංචාරයකින් පසු සටහන ඉඳුනිල් වීරරත්නඡායාරූප - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=av09111511</link>
    <topic>කලා ලොවේ දිගු ගමනක් යන කීර්ති රුවන්</topic>
    <author>ඉඳුනිල්</author>
    <content>අම්මා කෙනෙක් වෙන්න ආදරෙන් බලන් ඉන්නවාමං ගැන මට ලොකු විශ්වාසයක් තියෙනවාසංසාරෙන් අපි සමුගන්නා දා ඒ ගමනත් අපි එකට යමූඔබ තබා ගිය ආදරේ තවමත් මතකයි අපටසින්දුව ඇහුවම හරියට අටමස්ථානෙ ගියා වගේදුව හොඳ දොස්තරකෙනකුට පෙන්නුවොත් සනීප වෙන බව විශ්වාසයිවෙළෙඳ සේවා මලල ක්‍රීඩා උළෙලේ දී ලේක්හවුස් ආයතනයට පදක්කම් 22 ක්ජනපතිවරුන් හතරදෙනකු සමඟ සුදත් ගෙන් රජ දැක්මක්පිච්චර් පිස්සාපරණ අහස් යානා අනාගතයට සුරකින ගුවන් හමුදා කෞතුකාගාරය‘මුරුගන්’ දෙවිඳුන්ගේ පුදබිම මාවාට්ටපුරම් කෝවිලකලා ලොවේ දිගු ගමනක් යන කීර්ති රුවන්වයස 95 දී‘කොම්පියුටරයෙන්’ වැඩ කළ ආනන්ද මෛත්‍රෙය මහනාහිමියෝලෙඩ සුවකර දෙන්න වැඩක් සැට් වී ඔන්නරොෂාන්ගේ සින්දුව යුද්දෙන් පස්සේ වෙනස් වෙයිසැර බෙහෙත් නැති හෝමියෝපතිමුතූ හදන්නෙ මගෙන් පළිගන්නයි (රසදුන නව කථාව)පි‍්‍රය සාදයකට සුදුසු මෂ්රූම් රයිස්සොපියාට 75 යිමගේ සිනහව අසරණ දරුවන්ටයිකීර්ති රුවන්.චිත්‍රපට සහ ටෙලිනාට්‍ය ක්‍ෂෙත්‍රයේ ජනපි‍්‍රය නමක්. පිටපත් රචකයකු, සහාය අධ්‍යක්‍ෂවරයකු සහ කලා අධ්‍යක්‍ෂවරයකු ලෙස විවිධ භූමිකා ඔස්සේ නිර්මාණශීලී ගමනක් පැමිණි කීර්ති කෑගල්ල දිස්ත්‍රික්කයේ සුන්දර ගම් පියසක් වන රඹුක්කන උපන් අයෙක්.කෑගල්ල සුජාතා කනිටු විදුහලෙන් මූලික අධ්‍යාපනයත් කෑගල්ල පින්නවල මධ්‍ය මහා විද්‍යාලයෙන් ද්විතියික අධ්‍යාපනයත් ලද ඔහු ‘කැදැල්ල’ ‘නෑ උණුසුම්’ සහ ‘රත්තරන් නෙත්’ යන ටෙලිනාට්‍යවල දෙවැනි සහාය අධ්‍යක්‍ෂවරයා ලෙස දායක වෙමින් කලාවට අවතීර්ණ වනවා.එයින් ලද අත්දැකීම් ඔස්සේ තවත් ඉදිරි පියවරක් තබා ඇති කීර්ති මේ වන විට ‘තෙරණි ගීතය’, ‘පාරමිතා’, ‘මෙහෙව් රටේ’ සහ ‘විමුක්ති’ යන ටෙලිනාට්‍යවල සහාය අධ්‍යක්‍ෂවරයා ලෙස ද නිර්මාණශීලී දායකත්වය සපයල තිබෙනවා.’සුජාතා’, ‘ආරතී’, ‘ප්‍රථම හිරු’, ‘මව් දෙව් දූ’ සහ ‘හංස ගීතය’ යන ටෙලිනාට්‍යවලට සහාය කලා අධ්‍යක්‍ෂ ලෙස සම්බන්ධ වන ඔහු එම ටෙලිනාට්‍ය වලට පිටපත් රචනා කිරීමෙහිදී ද සහාය වනවා.කලා අධ්‍යක්‍ෂණය කෙරෙහි දැක්වූ දක්‍ෂතා නිසා ‘දිවි මකුළුවෝ’, ‘මොනර කිරිල්ලී’ හා ‘දළ ඇති හංසයෝ’ ටෙලිනාට්‍යවල ද ‘නාග කන්‍යා’, ‘සුපර් ස්ටාර්’, ‘කුරුමිට්ටෙක් ඇවිල්ලා’ සහ ‘සිහින දෙව්දුව‘ යන චිත්‍රපටවලද කලා අධ්‍යක්‍ෂවරයා ලෙස කටයුතු කිරීමට අවස්ථාව ලද ඔහු මේ වන විට එයින් නමක් දිනාගෙන අවසන්.ක්‍ෂෙත්‍රයේ මෙතෙක් දුර පැමිණීමට අතදුන් වී. සිවදාසන්, තුසිත ද සිල්වා, සනත් අබේසේකර, ඒ.ඒ. ජුනයිඩීන්, ටයිටස් රණසිංහ, රන්ජිත් සිල්වා, ජෝශප් ජෙරම්, ප්‍රදීප් සේනානායක, අනුර වරාගොඩ සහ සුමිත් හිරාන් ප්‍රනාන්දු යන ප්‍රවීණයන්ට ස්තූතිය පුදකරන කීර්ති නිර්මාණශීලී අධ්‍යක්‍ෂවරයකු වීම තම අනාගත බලාපොරොත්තුව බව පවසයි.ඉඳුනිල්</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=av09111512</link>
    <topic>වයස 95 දී‘කොම්පියුටරයෙන්’ වැඩ කළ ආනන්ද මෛත්‍රෙය මහනාහිමියෝ</topic>
    <author>සුනිල් මිහිඳුකුල</author>
    <content>අම්මා කෙනෙක් වෙන්න ආදරෙන් බලන් ඉන්නවාමං ගැන මට ලොකු විශ්වාසයක් තියෙනවාසංසාරෙන් අපි සමුගන්නා දා ඒ ගමනත් අපි එකට යමූඔබ තබා ගිය ආදරේ තවමත් මතකයි අපටසින්දුව ඇහුවම හරියට අටමස්ථානෙ ගියා වගේදුව හොඳ දොස්තරකෙනකුට පෙන්නුවොත් සනීප වෙන බව විශ්වාසයිවෙළෙඳ සේවා මලල ක්‍රීඩා උළෙලේ දී ලේක්හවුස් ආයතනයට පදක්කම් 22 ක්ජනපතිවරුන් හතරදෙනකු සමඟ සුදත් ගෙන් රජ දැක්මක්පිච්චර් පිස්සාපරණ අහස් යානා අනාගතයට සුරකින ගුවන් හමුදා කෞතුකාගාරය‘මුරුගන්’ දෙවිඳුන්ගේ පුදබිම මාවාට්ටපුරම් කෝවිලකලා ලොවේ දිගු ගමනක් යන කීර්ති රුවන්වයස 95 දී‘කොම්පියුටරයෙන්’ වැඩ කළ ආනන්ද මෛත්‍රෙය මහනාහිමියෝලෙඩ සුවකර දෙන්න වැඩක් සැට් වී ඔන්නරොෂාන්ගේ සින්දුව යුද්දෙන් පස්සේ වෙනස් වෙයිසැර බෙහෙත් නැති හෝමියෝපතිමුතූ හදන්නෙ මගෙන් පළිගන්නයි (රසදුන නව කථාව)පි‍්‍රය සාදයකට සුදුසු මෂ්රූම් රයිස්සොපියාට 75 යිමගේ සිනහව අසරණ දරුවන්ටයිබළන්ගොඩ ආනන්ද මෛත්‍රෙය මහ නාහිමියන් අළලා ලියැවුණු පොත් කීපයක් ම සමකාලීන සාහිත්‍යයේ දක්නා ලැබේ. පූජ්‍ය ඉත්තෑපානේ ධම්මාලංකාර හිමියන් ද චරිත කතාවක ස්වරූපයෙන් ආනන්ද මෛත්‍රෙය මහ නාහිමියන් ගැන පොතක් ලියා ඇත. එය නම් කර තිබෙන්නේ ‘බුදු බව පතන බළන්ගොඩ ආනන්ද මෛත්‍රෙය මහනාහිමි’ කියාය.මේ මෑතදී තරුණ ලේඛකයකු වන සමුද්‍ර වෙත්තසිංහ ‘ආනන්ද මෛත්‍රෙය මහනාහිමියන්ගේ අප්‍රකට ලිපි’ නමින් මාහැඟි පොතක් ලියා පළකළේය. එය කියවන කල්හි එම අප්‍රකට ලිපි මහනාහිමියන්, කතුවර සමුද්‍ර වෙත්තසිංහට පෞද්ගලිකව එවූ ලියුම් බව පෙනී යයි.මහනාහිමියන් හා මේ තරුණ ලේඛකයා අතර පැවැතියේ කිනම් ආකාරයේ සම්බන්ධයක්ද? සමුද්‍ර තම පොතේ පෙරවදනෙහිලා සඳහන් කරන පරිදි එම ඇසුර අතිශය පුදුමාකාර බැඳීමකි. ඔහු තවදුරටත් කියන ආකාරයට එය පූර්වාත්ම සම්බන්ධයකි. ඒ බව ආනන්ද මෛත්‍රෙය හිමියන් ද සමුද්‍රට එවූ පෞද්ගලික ලිපියක සටහන් කර ඇත. ඒ මෙලෙසය.”ඔබ හා මා අතර සම්බන්ධය ඇතිවූයේ ඔබේ ඒ පෙර අත්භවේ තුබුණු සම්බන්ධය නිසාය.”එහෙත් ඒ පෙර අත්භවයේ සම්බන්ධය කවරාකාර එකක් ද යන්න සමුද්‍ර අපට අනාවරණය කරන්නේ නැත.ම සම්බන්ධය පෞද්ගලික කාරණාවක් බැවින් එය තවදුරටත් හාරාඇවිස්සීම නිෂ්ඵල ක්‍රියාවකි.සමුද්‍ර තම පෙරවදනේ ද ආනන්ද මෛත්‍රෙය මහ නාහිමියන් පිළිබඳ ප්‍රලාප සහ ගජබින්න එකතු කළ පොත් පසුගිය සමයේ වේගයෙන් පළවූ බවත් ඒවායින් උන්වහන්සේගේ චරිතය විකෘති කර අවප්‍රමාණ කර ඇති අන්දමත් ඉන්ද්‍රජාලිකයකු කර ඇති අන්දමත් දැක කම්පා වූ බව කියයි. එහෙත් එම පොත් මොනවා දැයි සමුද්‍ර හෙළිදරව් නොකරයි.මේ ගැන තවදුරටත් විමසා බැලීමේදී ආනන්ද මෛත්‍රෙය හිමියන් ඇත්තටම බුදු බව පැතුවේද?. උන්වහන්සේ කතරගම දෙවියන් දුටුවේද? ‘බුදු බව පතනා බළන්ගොඩ ආනන්ද මෛත්‍රෙය මහනාහිමි’ ග්‍රන්ථය දොරට වැඩි අවස්ථාවේ ආනන්ද මෛත්‍රෙය හිමි කළ ප්‍රකාශයක් මෙහිදී මා සිහියට එයි. එහිදී උන්වහන්සේ පැහැදිලිවම කියා සිටියේ පෘථග්ජනයන් හැටියට අප තවමත් බෝධිසත්ව මාර්ගයට නොගිය බවයි.කලකට ඉහතදී එක්තරා ඡ්‍යොතිෂ්‍ය පුවත්පතක් ‘මෛත්‍රි බුදුන් බළන්ගොඩින් ද?’ කියා විශාල සිරස්තලයක් යොදා සුවිශේෂ ප්‍රවෘත්තියක් පළකර තිබිණි. එහි ප්‍රතිඵල වශයෙන් ලංකාවේ අස්සක් මුල්ලක් නෑර බොහෝ දෙනා උන්වහන්සේ බැහැදැකීමට පැමිණියහ. ඉන්පසු මහනාහිමියන්ට සිදුවූයේ තමන් මෛත්‍රය බෝසතුන් නොවන බවත් එසේ සලකමින් තමන් බැලීමට නොඑන ලෙසත් පුවත්පත් ප්‍රකාශයක් නිකුත් කර කියා සිටීමටය.මීළඟට; ආනන්ද මෛත්‍රෙය නාහිමියන් කතරගම දෙවියන් දැක්කාද? තමා කතරගම දෙවියන් දුටු බව උන්වහන්සේ ඉතා පැහැදිලිව ම ‘බුදු බව පතන බළන්ගොඩ ආනන්ද මෛත්‍රෙය මහනාහිමි’ ග්‍රන්ථයෙහිලා කියා සිටිති. එම ග්‍රන්ථය ලියා ඇත්තේ කතුවර පූජ්‍ය ඉත්තෑපාන ධම්මාලංකාර හිමි උන්වහන්සේ සමඟ කළ සම්මුඛ සාකච්ඡා මාලාවක් ආශ්‍රිතවය.මතුගම මහින්ද විජේතිලක මහතා ලියූ ‘අපට නොපෙනෙන ලෝකය හා වෙනත් දෑ’ නමැති පොතේ ආනන්ද මෛත්‍රෙය නාහිමියන් කියා ඇති ආකාරයට කතරගම දෙවියන් යනු බුදුසමයේ දඹදිව සිටි දේවතාවෙකි.බුදුන්ගේ නියමය පරිදි ලංකාවේ වැසියන් හා බුද්ධ ශාසනය ආරක්ෂා කර ගැනීමට මෙරටට ආ දෙවිකෙනෙකි. කතරගම දෙවියන් දැන් කතරගම නැති බවත් ඔහු ඉන්නේ ඔක්කම්පිටියටත් එහා ඈත මහවනයේ ගල්ගුහාවක භාවානුයෝගීව බවත් උන්වහන්සේ එහිදී තවදුරටත් කියා ඇත.ඉහත කෘතියට ප්‍රස්තාවනාවක් ලියන පූජ්‍ය බෙල්ලන ඥානවිමල ස්ථවිරයන් ප්‍රකාශ කරන කරුණක් ඉතාමත්ම මධ්‍යස්ථ බව කිව යුතුය. ඒ මෙලෙසය.”කතරගම දෙවියන් පිළිබඳව බළන්ගොඩ මහනායක හාමුදුරුවන් පවසා ඇති තොරතුරු උන්වහන්සේගේම පුද්ගලික වැටහීමය. එය වෙනත් කෙනකුට වග විභාග කිරීමට හෝ විමසීමට අපහසුයි. පුද්ගලික අත්දැකීම් වශයෙන් එක එක පුද්ගලයා සත්‍ය ලෙස පිළිගන්නා දේවල් බොහෝම තියෙනවා. එයින් සමහරක් වෙන කෙනෙකු ඉදිරියේ සමර්ථනය කිරීමට සාධක නැත. එහෙත් අත්දැකීම් ලැබූ පුද්ගලයාට එය සත්‍යයකි. එබඳු ඒවා ප්‍රකාශ නොකර සිටීම වඩා සුදුසු දෙය බව මගේ පිළිගැනීමය.”ආනන්ද මෛත්‍රෙය හිමියන් හා සබැඳි බුදු බව පැතීම, කතරගම දෙවියන් දැකීම, පූර්වාත්මයන්හි ප්‍රවාද හා මෝහන විද්‍යා වැනි කරුණු විශ්වාස කිරීම හෝ එය පිටුදැකීම පාඨකයන්ට භාර දෙයකි.කෙසේ වෙතත් සමුද්‍ර වෙත්තසිංහ තම පොතෙන් ප්‍රයත්න දරා ඇත්තේ මේ ශ්‍රේෂ්ඨ යතිවරයාණන්ගේ චරිතය, දෘෂ්ටිය හා චින්තනය ගැන පෘථුල විමර්ශනයක යෙදීමටය. ආනන්ද මෛත්‍රෙය නාහිමියන් පිළිබඳ ප්‍රලාප හා ගජබින්නවලට දිය හැකි හොඳම පිළිතුර එය බව ඔහු කියයි.ආනන්ද මෛත්‍රෙය නාහිමියන්ගේ චරිතාපදානය පිරික්සා බැලීමේදී ගිහි පැවිදි කාටත් ඉන් ලද හැකි ආදර්ශය අතිමහත්ය. උන්වහන්සේ අවුරුදු 95 දී පරිගණකය පාවිච්චි කරමින් ලිපි සැකසූ බව ඇතැම් ලිපිවල මෙන්ම සමුද්‍රගේ පොතේ ද සඳහන් වෙයි. ආනන්ද මෛත්‍රෙය නාහිමියන් 1990 දී පමණ ඇමෙරිකාවේ වොෂිංටන් විහාරයේ වැඩම කර සිටියදී එක් ඇමෙරිකන් බෞද්ධ මහතෙක් උන්වහන්සේට පරිගණකයක් පරිත්‍යාග කළේය. උන්වහන්සේ එය දුටුවේ පුදුම උපකරණයක් ලෙසය. තවත් පුදුමයක් වන්නේ ඒ වන විට 95 හැවිරිදි වියෙහි පසුවූ උන්වහන්සේ සති දෙකක් ඇතුළතදී පරිගණකය ක්‍රියාකරවන ආකාරය ඉගෙන ගැනීමය.සමුද්‍ර තම පොතේ ලියා ඇති සටහනකින් මම මේ කෙටි ලිපිය අවසන් කරමි.”ආනන්ද මෛත්‍රෙය මහනාහිමියෝ ජීවිතයේ අවසාන භාගයේ සිය ලිපි ලේඛන පරිගණකයෙන් කරගැනීමට මනා හුරුවක් ලබා සිටියහ. උන්වහන්සේගේ ජීවිතය වඩා අපූර්ව වී ඇත්තේ මෙබඳු ක්‍රියාකාරකම් නිසාවෙන් විනා කතරගම දෙවියන් දුටුවාය, මහසෝනා දුටුවාය වැනි කතන්දර නිසා නොවේ යැයි සිතමි.”  විශේෂ ස්තුතිය – මරදානේ දයාවංශ ජයකොඩි සහ සමාගම,බොරැල්ලේ සදීපා ප්‍රකාශන මන්දිරය හා සමුද්‍ර වෙත්තසිංහසුනිල් මිහිඳුකුල</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=av09111513</link>
    <topic>ලෙඩ සුවකර දෙන්න වැඩක් සැට් වී ඔන්න</topic>
    <author>ලියන සුවයෙන් අඳින්නේ තිස්ස කුමාර කරුණාසේකර</author>
    <content>අම්මා කෙනෙක් වෙන්න ආදරෙන් බලන් ඉන්නවාමං ගැන මට ලොකු විශ්වාසයක් තියෙනවාසංසාරෙන් අපි සමුගන්නා දා ඒ ගමනත් අපි එකට යමූඔබ තබා ගිය ආදරේ තවමත් මතකයි අපටසින්දුව ඇහුවම හරියට අටමස්ථානෙ ගියා වගේදුව හොඳ දොස්තරකෙනකුට පෙන්නුවොත් සනීප වෙන බව විශ්වාසයිවෙළෙඳ සේවා මලල ක්‍රීඩා උළෙලේ දී ලේක්හවුස් ආයතනයට පදක්කම් 22 ක්ජනපතිවරුන් හතරදෙනකු සමඟ සුදත් ගෙන් රජ දැක්මක්පිච්චර් පිස්සාපරණ අහස් යානා අනාගතයට සුරකින ගුවන් හමුදා කෞතුකාගාරය‘මුරුගන්’ දෙවිඳුන්ගේ පුදබිම මාවාට්ටපුරම් කෝවිලකලා ලොවේ දිගු ගමනක් යන කීර්ති රුවන්වයස 95 දී‘කොම්පියුටරයෙන්’ වැඩ කළ ආනන්ද මෛත්‍රෙය මහනාහිමියෝලෙඩ සුවකර දෙන්න වැඩක් සැට් වී ඔන්නරොෂාන්ගේ සින්දුව යුද්දෙන් පස්සේ වෙනස් වෙයිසැර බෙහෙත් නැති හෝමියෝපතිමුතූ හදන්නෙ මගෙන් පළිගන්නයි (රසදුන නව කථාව)පි‍්‍රය සාදයකට සුදුසු මෂ්රූම් රයිස්සොපියාට 75 යිමගේ සිනහව අසරණ දරුවන්ටයිබුවා අයියා ටවුමේ මා මිත්‍ර බෝකර් බුවා ද සමඟ මගේ කාමරයට කඩාවැදුණේ අමුතුම තාලේ යෝජනාවක් ද සමඟය.”සේර්.. බෑ කියන්ඩ.. නං එපා.. වැඩේ හරියට සැට් වුණොත් අපි ඔක්කොම ගොඩ.. සේර්ටත්.. මේ රිපෝට් කෑලි ලිය ලියා මෙහෙ චාටරේ අදින්ඩ වෙන්නෙ නෑ.. අතපුරා ගාණක් කපාගෙන මාරුවෙන්ඩ පුළුවන්..””හරි.. දැං.. මොකක්ද වෙන්ඩ ඕනෑ..””මේකයි.. බොස් වැඩේ.. දැං ලන්තෙ කස්ටිය අසනීප වලට.. ඩොට්ටස්ලා චැලේන්ජ් කරලා ටැබ්ලස් කැප්සූල් සිරප් බොන්නෑ.”හරි පුදුමයිනෙ.. එතකොට බේත් බොන්නැතුව ලෙඩ සනීපවෙන්නෙ කොහොමද?””ඒකනෙ කියන්නෙ.. සේර්.. දැන්.. හැම තැනම සුවකිරීම්.. සුවකිරීම් යාඥා.. නැත්තං .. විස්ව සක්තියට අඬ ගහලා..හුළං ගහලා.. සුවකරනවා.” දැක්කෙ නැද්ද .. සේර්.. මහටවුමේ.. මාරදේවී රවුන්ඩ් එකට ඇවිත් හිටිය මාර රවුඩ් එක.. කටකපලා එකයි.... කොහොම හිටින්ඩ ඇද්ද සම්තිං පාර..”””සම්තිං එන්නේ.. කොහොමද.. ඒක නිකං.. පිං අතේ සේවයක් නෙ... ලෙඩ සුවකරන එක..”ඒකනෙ ලොක්කා... කියන්නෙ.... එකසිය ගාණට පෝස්ටර් කටවුට් ගාලා.. පුල් පබ්ලිසිටි පාරක් දෙනවා ගමක. තව බවලත් කස්ටිය අල්ලලා කටකතා පාරකුත් යවනවා.ටවුමේ හොඳට ඉඩ තියෙන රවුන්ඩ් එකක් බුක්කරලා ස්ටේජ් ගාලා කන පිරෙන්ඩ සවුන්ඩ් දාලා තියෙනවා එතන සුවකිරීම් යාඥා පාර. ඒ අතරේ ඛ්ච්, කැසට්, යාඥා කොළ, පින්තූර, ලෙඩ්ඩුංගෙ ඇෙඟ් ගහනවා.. ඒ අතරේ... සම්මාදං පාරක් යනවා.. දාය දාය කැපුණත්... ඇතිනේ බොස්..”ඉ..ඉතිං.. අපි.. දැං මොකක්ද කරන්නේ..?””සේර්.. රටිං ආපු බුවා නිසා... මෙහෙ අය.. සේර්.. ව හරි හැටි අඳුනන්නෙත් නෑ... කියන ඕන දෙයක් පිළිගන්නවා.. සේර්.. යාඥාකරලා ලෙඩ සනීප කරන ප්‍රේයර්තුමා හැටියට ඉන්ඩ... අපි සේරම සැට් කරන්නං.. සේර්ට තියෙන්නෙ... එදාට ඇවිත් ඉස්ටේජ් එකට නැගලා ... පොඩි යාතිකා පාරක් දාලා ... සාන්ත දාන්ත කරුණාබර ඇට්ටිං පාරක් දාලා... ලෙඩ සනීප කරන එකයි...””ඉතිං... මට.. ලෙඩ සනීප කරන්ඩ බෑනේ... ඕක හරියන වැඩක් නෙමේ.. මට මේ ගැස්ටික් සනීප කරගන්ඩ බැරුව දඟලනවා... තව අනුන්ගෙ ලෙඩ..”මේ.. මේ.. සේර්.. මේ.. බුවාලන්තෙ රැල්ල එන වෙලාවේ නෙලා ගන්න තරමක් තමයි... සුනංගු වුණොත් සොරි තමයි... අපි.. පෝස්ටරේ .. හෑන්බිලේ.. ඉඳලා ලෙඩ සුවකරන තැනටම ඔක්කොම සෙටමෝල් කරන්නම්.. සේර්.. එදාට අපි කියන තාලෙට වැඩේ දෙන්ඩ.. එච්චරයි..”බෝකර් බුවාගෙන් කෙසේ වෙතත් බුවා අයියාගෙන් ද බේරෙන්නට බැරිම තැන ඊට එකඟවන්නට සිදුවිය.පසුදාම බොර්කර් බුවා පොටෝ කැචර් බුවෙකු ද සමඟ අප නිවෙසට ආවේ මගේ ඡායාරූපයක් පෝස්ටර් බැනර් කටවුට්වලට යෙදීමට අවශ්‍ය බව පවසමිනි.වහා කාමරයට ගිය මම බෑගයේ තිබූ හොඳම අත් දිග කමිසය හැඳ ඊට ගැළපෙන කලිසමක් ද දමාගෙන පැමිණියෙමි.”ෂේ.. ෂේ.. ෂේ... ඕව හරියන් නෑ.. බොස්.. සේර්.. සේර්ගේ නමේ හැටියට වැඩේ හැටියට පොටෝ එකත් තියෙන්ඩ ඕනෑ..”ඒ.. ඒ.. කිව්වෙ.. මගෙ.. නමත් .. වෙනස් කරලද?.””ඔව්.. සේර්.. පෝස්ටරේට දාන්නෙ.. කෝම දන්නවද මහා දේවබූත.. ප්‍රේයර් ද සේකරතුමා.. කියලා.”මළසේකර.. එ.. එතකොට. ඇඳුම... මොකක්ද””වැඩිය මුකුත් නෑ.. ඔය, සේට් එකට උඩිං බෙඩ් සීට් එකක් පොරෝනවා...බුවා අයියා ඇඳේ රෙද්ද ගලවාගෙන ඇවිත් මගේ කරවටා පෙරෙව්වේය.බොර්කර් බුවා සාක්කුවෙන් ගත් කුඩා ජෙල් පැකැට්ටුවක් කඩා මගේ හිසේ අතුල්ලා හිස කේ ලෑල්ලට මට්ටම් කොට පසුපසට පීරුවේය.”දැං.. එළ.. සේර්... දැං.. මේම.. අත්දෙක මේම සාන්ති කරන ටයිප් එකට මේම උඩට උස්සගෙන උඩබලාගෙන දෙයියන්ට කෑ ගහන විදියට ඉන්ඩ...පොටෝ බුවා එක එක පැත්තට පැන පොටෝ කීපයක්ම අරගත්තේය.”දැං ලෙඩෙක් සුව කරන විදිහේ එකකුත් ගම්මු..”කෝ.. ලෙඩෙක්..” පොටෝ බුවා විමසුවේය.”රයිට් මං.. ඉන්නං.. පොඩි චේන්ජ් එකක් දාගෙන ඇස් අන්ධ... නැත්තං බීරි ලෙඩෙක් වාගෙ.”මේ.. මේ.. ඒ වගේ ලෙඩෙක් පොටෝ එකෙං කොහොමද පේන්නෙ... ලෙඩ ගතිය පේන්න කොර කෙනෙක් හිටියා නං තමයි ගති.” පොටෝ බුවා කීවේය.”අයියෝ... මං දෙන්නං කො වැඩක් විනාඩියෙං අයියා කොර...” බෝකර් බුවා වහා ඉදිරිපත් විය.”ඇ.. ඒ කොහොමද?””රයිට් .. බොස්.. නැද්ද පරණ බයිසිකල් ටියුබ් එකක්...”සයිකල් ටියුබයෙන් බුවා අයියා කොරවූ අයුරු සහ ප්‍රේයර් ද සේකර ගේ සුව මෙහෙයුම.. ලබන සතියේ කියවන්න.ලියන සුවයෙන් අඳින්නේ තිස්ස කුමාර කරුණාසේකර</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=av09111514</link>
    <topic>රොෂාන්ගේ සින්දුව යුද්දෙන් පස්සේ වෙනස් වෙයි</topic>
    <author>හේමාලි</author>
    <content>අම්මා කෙනෙක් වෙන්න ආදරෙන් බලන් ඉන්නවාමං ගැන මට ලොකු විශ්වාසයක් තියෙනවාසංසාරෙන් අපි සමුගන්නා දා ඒ ගමනත් අපි එකට යමූඔබ තබා ගිය ආදරේ තවමත් මතකයි අපටසින්දුව ඇහුවම හරියට අටමස්ථානෙ ගියා වගේදුව හොඳ දොස්තරකෙනකුට පෙන්නුවොත් සනීප වෙන බව විශ්වාසයිවෙළෙඳ සේවා මලල ක්‍රීඩා උළෙලේ දී ලේක්හවුස් ආයතනයට පදක්කම් 22 ක්ජනපතිවරුන් හතරදෙනකු සමඟ සුදත් ගෙන් රජ දැක්මක්පිච්චර් පිස්සාපරණ අහස් යානා අනාගතයට සුරකින ගුවන් හමුදා කෞතුකාගාරය‘මුරුගන්’ දෙවිඳුන්ගේ පුදබිම මාවාට්ටපුරම් කෝවිලකලා ලොවේ දිගු ගමනක් යන කීර්ති රුවන්වයස 95 දී‘කොම්පියුටරයෙන්’ වැඩ කළ ආනන්ද මෛත්‍රෙය මහනාහිමියෝලෙඩ සුවකර දෙන්න වැඩක් සැට් වී ඔන්නරොෂාන්ගේ සින්දුව යුද්දෙන් පස්සේ වෙනස් වෙයිසැර බෙහෙත් නැති හෝමියෝපතිමුතූ හදන්නෙ මගෙන් පළිගන්නයි (රසදුන නව කථාව)පි‍්‍රය සාදයකට සුදුසු මෂ්රූම් රයිස්සොපියාට 75 යිමගේ සිනහව අසරණ දරුවන්ටයියුද්දෙත් එක්ක අපේ රණවිරුවන් අවසන් සටනට එක්වෙලා ඉන්න මොහොතේ ඔවුන්ට ධෛර්යයක්, ශක්තියක් මෙන්ම ආශිර්වාද එක්කරන්නට බොහෝ නිර්මාණ බිහිවුණා.ඒ අතරින් ඔබට මතක ඇති ජනප්‍රිය ගායන ශිල්පී රොෂාන් ප්‍රනාන්දු ගායනා කරන මේ ගීතයත් අපේ රටේ විවිධ ගුවන් විදුලි හා රූපවාහිනී නාලිකා ඔස්සේ ශ්‍රවණය කරන්නට ලැබුණා.  නිවාඩුවට මම එනකං බලාන ඉන්නආදරයේ සොඳුරුම තැන් කතා කරන්නබංකරයේ ජීවිතයට නිවාඩු දෙන්නතව පොඩ්ඩක් කල් තියනව එතකං ඉන්න තල්ගහ යට හෙවණක් නෑ කවදාවත්මමගේ හිතට තනියක් නෑ සවිය ඇත මටහැම තිස්සෙම දැක ගන්නට නොහැකි වුණාටඔයාව මට මතක් වෙනවා හැම මොහොතකම මා ඉපදුණ මේ මවුබිම රැකගෙන ඉන්නවගකීමක් ඇත අද මට ඉටුකර ලන්නසෙනෙහසේ නාමයෙන් ඔබ මට තව දිරි දෙන්නමම මැරුණත් මගේ නමත් රැඳෙයි දවසකයුද්ධ කරපු කාලේ එහෙම ඇසුණු ගීතය දැන් ඇහෙන්නේ ටිකක් වෙනස් වෙලා. යුද්ධය ඉවරවෙලා සාමය උදාවෙලා සමෘද්ධිමත් දේශයක නව අරුණලු දකින්නට යන මේ මොහොතේදී ගීතයේ මුල්පද පෙළත් වෙනස් කරන්න රොෂාන් හිතලා තියෙනවා. දැන් අපට මේ ගීතයේ මුල් පද පෙළ ඇහෙන්නේ මේ විදියට.නිවාඩුවට මම එනකම් බලාන ඉන්නආදරයේ සොඳුරුම තැන් කතාකරන්නබංකරයේ ජීවිතයට නිවාඩු ලැබුණායුද්ධය දැන් ඉවරයි මම ගමරට එනවා..”මේ ගීතය රචනා කරලා තිබෙන්නේ රොෂාන් ප්‍රනාන්දුට බොහෝ ගීත රචනා කර ඇති සත්‍යජිත් ලක්මාල්. ගායනය හා සංගීතය නිර්මාණය රොෂාන් ප්‍රනාන්දුගෙන්හේමාලි</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=av09111515</link>
    <topic>සැර බෙහෙත් නැති හෝමියෝපති</topic>
    <author>ගාමිණී සුසන්ත</author>
    <content>අම්මා කෙනෙක් වෙන්න ආදරෙන් බලන් ඉන්නවාමං ගැන මට ලොකු විශ්වාසයක් තියෙනවාසංසාරෙන් අපි සමුගන්නා දා ඒ ගමනත් අපි එකට යමූඔබ තබා ගිය ආදරේ තවමත් මතකයි අපටසින්දුව ඇහුවම හරියට අටමස්ථානෙ ගියා වගේදුව හොඳ දොස්තරකෙනකුට පෙන්නුවොත් සනීප වෙන බව විශ්වාසයිවෙළෙඳ සේවා මලල ක්‍රීඩා උළෙලේ දී ලේක්හවුස් ආයතනයට පදක්කම් 22 ක්ජනපතිවරුන් හතරදෙනකු සමඟ සුදත් ගෙන් රජ දැක්මක්පිච්චර් පිස්සාපරණ අහස් යානා අනාගතයට සුරකින ගුවන් හමුදා කෞතුකාගාරය‘මුරුගන්’ දෙවිඳුන්ගේ පුදබිම මාවාට්ටපුරම් කෝවිලකලා ලොවේ දිගු ගමනක් යන කීර්ති රුවන්වයස 95 දී‘කොම්පියුටරයෙන්’ වැඩ කළ ආනන්ද මෛත්‍රෙය මහනාහිමියෝලෙඩ සුවකර දෙන්න වැඩක් සැට් වී ඔන්නරොෂාන්ගේ සින්දුව යුද්දෙන් පස්සේ වෙනස් වෙයිසැර බෙහෙත් නැති හෝමියෝපතිමුතූ හදන්නෙ මගෙන් පළිගන්නයි (රසදුන නව කථාව)පි‍්‍රය සාදයකට සුදුසු මෂ්රූම් රයිස්සොපියාට 75 යිමගේ සිනහව අසරණ දරුවන්ටයිඅද සුවමඟ වෙන් වන්නේ හෝමියෝපති වෛද්‍ය ක්‍රමය සහ එයින් රෝග සුවපත් කරගන්නා ආකාරය පිළිබඳව සාකච්ඡා කිරීමටය. ඒ සඳහා අදහස් දක්වන්නේ හෝමියෝපති වෛද්‍ය ජීවනී හසන්තා වික්‍රමතුංග මහත්මියයි.ඇය පේරාදෙණිය සරසවියේ විද්‍යාවේදී උපාධිධාරිනියකි. එමෙන්ම ඇය හෝමියෝපති වෛද්‍ය විද්‍යාව පිළිබඳව British Institute of Homoeopothy නම් මහා බ්‍රිතාන්‍යයේ හෝමියෝපති වෛද්‍ය විද්‍යාලයෙන් පශ්චාත් උපාධියක් ද ලබා ඇත.එසේම ඇය හෝමියෝපති වෛද්‍ය ක්‍රමය පිළිබඳව විවිධ අත්හදා බැලීම් සහ පර්යේෂණවල නියැලී සිටින වෛද්‍යවරියකි. ඇගේ පියා හෝමියෝපති වෛද්‍ය ක්‍රමය ශ්‍රී ලංකාවට හඳුන්වාදීමට පුරෝගාමී වූ අයෙකි.හෝමියෝපති යනු කුමක්ද?හෝමියෝපති Homoeopothy යනු ලෝකයේ තිබෙන ඉතා අනර්ඝ වෛද්‍ය ක්‍රමයක්. මෙය බටහිර වෛද්‍ය ක්‍රමයටත් ආයුර්වේද වෛද්‍ය ක්‍රමයටත් අයත් වන්නේ නෑ. හෝමියෝපති වෛද්‍ය ක්‍රමය බිහි වුණේ බටහිර ජර්මනියෙන්. මේ වෛද්‍ය ක්‍රමයේ පියා ලෙස හැඳින්වෙන්නේ ජර්මන් ජාතික වෛද්‍ය ක්‍රිස්ටියන් ෆෙඩ්‍රික් සැමුවෙල් හානිමන්.ඔහු බටහිර වෛද්‍ය උපාධියක් (MD) ලබාගත් වෛද්‍යවරයෙක්. රසායනික ද්‍රව්‍යයන්ගෙන් නිපදවූ ඖෂධ ගැනීමෙන් මිනිසුන්ට වන හානිය දුටු වෛද්‍ය හානිමන්ට අවශ්‍ය වුණා එවැනි රසායනික ද්‍රව්‍ය භාවිතයෙන් තොරව රෝගීන්ගේ රෝග සුවපත් කිරීමේ ක්‍රමයක් සොයා ගැනීමට. ගැඹුරු විද්‍යාත්මක පදනමක් ඇති හෝමියෝපති වෛද්‍ය ක්‍රමය බිහි වුණේ වෛද්‍ය හානිමන්ගේ අප්‍රතිහත ධෛර්යයේ ප්‍රතිඵලයක් වශයෙන්.හෝමියෝපති Homoeopothy යන වචනය බිහිවී තිබෙන්නේ් ගී‍්‍රක භාෂාවේHomoiසහ Patho යන වචන දෙකෙන්.Homoios යන්නෙන් ‘සමාන’ යන අර්ථයත් Pathos යන්නෙන් තත්ත්වය යන අර්ථයත් ගෙන දෙනවා. ඒ අනුව හෝමියෝපති යන්නෙහි තේරුම ‘සමාන තත්ත්වය’ යන්නයි.වෙද්‍ය භානිමන් එකල පැවති ඖෂධ පිළිබඳව පර්යේෂණ කරන්නට වුණා. එකලද සින්කෝනා පොත්තෙන් ලබා ගන්නා ‘ක්විනීන්’ ඖෂධය මැලේරියාව මර්දනයට භාවිතා වුණා. දිනක් වෛද්‍ය හානිමන් ක්විනීන් ස්වල්පයක් පානය කළා.එවිට ඔහුට මැලේරියා රෝගය වැළඳුණා. එවිට වෛද්‍ය හානිමන් හට පැහැදිලි වුණා, මැලේරියාව මර්දනය කිරිමේ හැකියාව මෙන්ම මැලේරියාව ඇති කිරීමේ හැකියාව ද ක්විනීන් සතු බව. මෙවැනි පර්යේෂණ කීපයක්ම වෛද්‍ය හානිමන් සිදු කළා. එම පර්යේෂණ මඟින් වෛද්‍ය හානිමන් තේරුම් ගත්තේ ‘සමාන දෙයින් සමාන දෙය සුවවේ’ යන්නයි.සෑම මනුෂ්‍යයකුගේම ශරීරයේ ජීව බලයක් තිබෙනවා. අප ජීවත් වන්නේ එම ජීව බලය හෙවත් ආත්මය නිසයි. අපගේ නිරෝගී භාවය රඳා පවත්නේ එම ජීව බලයේ ශක්තිමත් බව අනුවයි.මිනිසා රෝගී වන්නේ එම ජීව බලය දුර්වල වූ විටයි. එවිට අප ශාරීරිකවත් මානසිකවත් රෝගී වෙනවා. හෝමියෝපති ප්‍රතිකාර මඟින් කරන්නේ මිනිසා තුළ දුර්වල වූ ජීව බලය යළි නඟා සිටුවා ස්වභාවිකව ශරීරයේ සුවවීමේ හැකියාව ඉහළ නැංවීමයි. එමඟින් කිසිඳු අතුරු ආබාධයක් නොමැතිව රෝගියාට නොදැනීම රෝගය නිට්ටාවට සුව වෙනවා.විවිධ පුද්ගලයින්ගේ ජීව බලය හීන වන්නේ විවිධ ආකාරයෙන්. දෙදෙනකුට වැළඳෙන්නේ එකම රෝගයක් වුවද ඒ දෙදෙනාගේ ජීව බලය හීන වන්නේ දෙආකාරයකින්. එම නිසා හෝමියෝපති වෛද්‍ය ක්‍රමයේදී ඖෂධ තෝරාගන්නේ ඒ ඒ පුද්ගලයාට ආවේණිකවම ජීව බලය ලබා දිය යුතු රටාව පිළිබඳව සැලකිලිමත් වීමෙන් අනතුරුවයි.හෝමියෝපති වෛද්‍යමනෝ චිකිත්සක ජීවනී හසන්තා වික්‍රමතුංගහෝමියෝපති වෛද්‍ය ක්‍රමයේදී භාවිතා වන්නේ කුමන ඖෂධද?මේ ප්‍රතිකාර ක්‍රමවලදී කෂාය වර්ග හෝ සැර අධික ඖෂධ නියම කරන්නේ නෑ. සෑම රෝගයකටම නියම කරන්නේ ඉතාම සරල සීනි බෝල වැනි ඖෂධයන්. හෝමියෝපති ප්‍රතිකාර ක්‍රමයේ ඖෂධ වර්ග තුන්දහසකටත් වඩා අධික සංඛ්‍යාවක් තිබෙනවා.ඒවා නිෂ්පාදනයට යොදා ගන්නේ සොබාදහමේ ඇති විවිධ ද්‍රව්‍ය. එනම්, ගස්, වැල්, මුල්, මල්, අල, ගෙඩි, පොතු, විවිධ පාෂාණ වර්ග, වස විෂ සත්ව කොටස්, හිරු කිරණ, කාන්දම් බලය වැනි ද්‍රව්‍ය. පුදුමයට කරුණක් වන්නේ පර්යේෂණාගාරයක් හි හෝමියෝපති ඖෂධ පර්යේෂණයට භාජනය කළ විට ඒවා තුළ කිසිඳු ද්‍රව්‍යයක් නොමැති බව පෙනී යාමයි. මේ ඖෂධ නිපදවනු ලබන්නේ කම්පන තරංග මඟින්.හෝමියෝපති ඖෂධ Spiritual Medicine ආධ්‍යාත්මික ඖෂධ ලෙස හඳුන්වනු ලබනවා. මෙය තරමක පුදුම සහගත තේරුම් ගැනීමට අපහසු කරණක් විය හැකියි. ඒ සාමාන්‍ය ඖෂධ යනු ද්‍රව්‍යාත්මක දෙයක් වන නිසයි.එහෙත් ද්‍රව්‍යාත්මක නොවන දෙයක් යොදාගෙනයි සීනි බෝල වැනි හෝමියෝපති ඖෂධ නිපදවනු ලබන්නේ. මේ ඖෂධ කටේ, දිවේ, ස්නායුවල ස්පර්ශ වූ විට හෝමෝන උත්තේජනයකට ලක් වෙනවා. හෝමෝනවල ක්‍රියාකාරිත්වයේ සමතුලිතතාවයක් ඇති වෙනවා. මිනිසා තුළ රෝගාබාධ බොහොමයක් ඇති වන්නේ හෝමෝනවල අසමතුලිතතාව නිසයි. හෝමියෝපති ඖෂධ ලබා ගැනීමෙන් හෝමෝනවල ක්‍රියාකාරිත්වය නිවැරැදි ආකාරයට සකස් වෙනවා.මේ ඖෂධ ලබාගෙන සතියක් පමණ ගතවන විටම එහි ප්‍රතිඵල දැනීමට පටන් ගන්නවා. සම පවා සුවපත් වෙනවා. මේ ඖෂධ මඟින් සිදුවන්නේ පරිසරයෙන්, ආහාර ද්‍රව්‍ය මඟින්, ස්වසනයෙන් වැනි විවිධ ක්‍රමවලින් මිනිස් ශරීරයේ එක් රැස්වන විෂ රසායන ද්‍රව්‍ය ඉවත් වී ශරීරය ශුද්ධවීමක්. හෝමියෝපති ඖෂධ ලබා ගන්නා පුද්ගලයින් ඉක්මනින් වයසට යන්නේ නෑ.එම පුද්ගලයින්ගේ හිස කෙස් ඉක්මනින් ඉදෙන්නේ නෑ. අනාගතයේ ඇතිවීමට ඇති රෝගාබාධ පවා සුවපත් කිරීමේ හැකියාවක් හෝමියෝපති ඖෂධ සතුයි. මේ ඖෂධවලින් රෝග ගණනාවක්ම සුවපත් කර ගත හැකියි. කිසියම් එක් රෝගයකට ඖෂධ ලබාගත් විට ශරීරයේ තිබෙන තවත් රෝග ගණනාවක්ම සුවපත් වෙනවා. මේ ඖෂධවලින් මනසටත් දැනෙන්නේ විශාල සහනයක්.හෝමියෝපති වෛද්‍ය ක්‍රමයේදී ප්‍රතිකාර කරන්නේ අදාළ රෝගය පමණක් සැලකීමෙන් නොවේ. සම්පූර්ණ පුද්ගලයාගේ ස්වභාවය පිළිබඳව සැලකීමෙන් අනතුරුවයි.හෝමියෝපති ඖෂධ නිපදවීමේදී අනුගමනය කරන්නේ විශේෂ ක්‍රමයක්. ඒ; පරිසරයේ තිබෙන ඉහත සඳහන් කළ විවිධ ද්‍රව්‍ය යොදාගෙන නිපදවනු ලබන ඖෂධ පියවරෙන් පියවර තනුක(dilute) කරනු ලබනවා. එසේ තනුක කර ගෙන යනු ලබන සෑම වාරයකම එම ඖෂධ කම්පනයකට භාජනය කරනු ලබනවා.එසේ ඖෂධ ද්‍රව්‍ය කම්පනයකට භාජනය කරන විට එම ද්‍රව්‍යයේ ශක්ති පිටපත(energy) සීනි බෝල වැනි ද්‍රව්‍යයට ඇතුළත් වෙනවා. ඉහත ඖෂධීය ද්‍රව්‍ය තවතවත් තනුක කරගෙන යන විට එහි අඩංගු ද්‍රව්‍ය ඉතාම සියුම් වෙනවා. එය අපගේ ජීවාත්මයට වදින තරම් සියුම් වෙනවා. එය ශක්තියක් බවට පත්වෙනවා. එවිට ඖෂධයේ ශක්තිය ජීවාත්මය මත ක්‍රියා කරනවා. ඒ නිසයි මේ ඖෂධ Spiritual Medicine ලෙස හඳුන්වන්නේ.මේ ඖෂධ කටුක රසයෙන් තොරව පැණි රසැති ගුලි, පෙති හෝ කුඩු ලෙස පිළියෙල කර ඇති නිසා පහසුවෙන් භාවිතා කළ හැකියි. ළදරුවන්ට ද ලෙහෙසියෙන්ම දිය හැකියි. රෝගීව දුකින් පෙළෙන තැනැත්තාට අධික වද වේදනා නොදී අවම ඖෂධ ප්‍රමාණයකින් වරු කීපයකින් ස්ථිරව සුවපත් කිරීම හෝමියෝපති ඖෂධ ලබාදීමේ පරමාර්ථයයි. එමනිසා මේ ක්‍රමය ඉතා සරලයි ආරක්ෂාකාරියි. පිරිමැසුම් දායකයි. හෝමියෝපති ඖෂධ මඟින් ශරීරයට විෂ වීමක් සිදුවන්නේ නෑ.පලු නැඟීම්, බඩ දැවීම් වැනි අතුරු ආපදා ඇති වන්නේ නැහැ. මේ ඖෂධ වලින් උපරිම ගුණ ලැබීමට නම්, එම ඖෂධ සූර්ය තාපය නොවදින ලෙස තැන්පත් කර තැබීමත් කපුරු සුවඳ විලවුන් වැනි සැර ගන්ධයන්ගෙන් වෙන්ම තැබීමත් අවශ්‍යයි. මේ ඖෂධ භාවිතා කරන කාලයේදී කෝපි, අච්චාරු, ඉඟුරු, සුවඳ ද්‍රව්‍ය, ටූත්පේස්ට් වර්ග, කරාබු නැටි, අමු ලූනු වැනි ද්‍රව්‍ය භාවිතා කිරීමෙන් ද කපුරු, ඩී.ඩී.ටී. පයිනෝල්, කෘමිනාශක සහ තීන්ත වර්ග ආශ්වාස කිරීමෙන් වැළකී සිටීම වඩාත් සුදුසුයි.මේ වෛද්‍ය ක්‍රමයෙන් සුවපත් කළ හැකි රෝගාබාධ මොනවාද?එදිනෙදා වැළඳෙන උණ, සෙම්ප්‍රතිශ්‍යාව, අජීර්ණය වැනි රෝගාබාධවලට මෙන්ම වසර ගණනක් කල් ගතවූ පීනස, හිසරදය, අපස්මාරය, සමේ රෝග, මළබද්ධය, අර්ශස්, වාතාබාධ, මුත්‍රාබාධ, උදරාබාධ, ඇදුම, හතිය, පුරුෂයින්ගේ ලිංගික දුබලතා, කාන්තාවන්ගේ අධික මාස් ශුද්ධිය සහ සුද යාම, පිළිකා වැනි සියලුම රෝග සඳහා ප්‍රත්‍යක්ෂ ඖෂධ හෝමියෝපති වෛද්‍ය ක්‍රමයේ තිබෙනවා. එමෙන්ම ජානවල බලපෑම නිසා ඇතිවන රෝගාබාධ සඳහා ද ප්‍රතිකාර තිබෙනවා.පිළිකා සඳහා සුදුසු ප්‍රතිකාර හෝමියෝපති වෛද්‍ය ක්‍රමයේ තිබෙනවාද?යම් යම් පිළිකා තත්ත්වයන් සුවපත් කිරීමේ හැකියාවත්, බොහෝ පිළිකා පාලනය කිරීමේ හැකියාවත් හෝමියෝපති ඖෂධ සතුයි. පිළිකා ලෙස හඳුන්වන්නේ සාමාන්‍ය සෛලවලට වඩා වෙනස් වූ සෛල විශේෂයක්. සෑම අයකුගේම ශරීරයේ පිළිකා ඇති කිරීමේ හැකියාව ඇති සෛල තිබෙනවා.එම සෛලවල ක්‍රියාකාරිත්වය පලනය වන්නේ අපගේ ශරීරයේ තිබෙන ප්‍රතිශක්තිකරණ ශක්තිය නිසයි.ශරීරයේ ප්‍රතිශක්තිය දුර්වල වූ විට පිළිකා ඇති වෙනවා. ශරීරයේ ප්‍රතිශක්තිය දුර්වලවීමට විවිධ හේතු බලපානවා. විෂ සහිත ඖෂධ දීර්ඝ කාලයක් ගත් විට ශරීරයේ ප්‍රතිශක්තිය දුර්වල වෙනවා.කෝපය, දුක, වේදනාව වැනි ඍණාත්මක ආවේග මනසේ සිර කරගෙන සිටින විට ප්‍රතිශක්තිය හීන වෙනවා. එය පිළිකා ඇති වීමට ප්‍රබල හේතුවක්. එම නිසා රෝගීන්ගේ මනස පළමුව සුවපත් කළ යුතුයි. එවිට ප්‍රතිශක්තිය වැඩි වී පිළිකා සෛල මර්දනය වෙනවා. එමෙන්ම මෙහිදී සඳහන් කළ යුතු වැදගත් කරුණක් තිබෙනවා. ඒ; පිළිකා යනු කර්මජ රෝගයක් බවත් රෝගියාගේ එම කර්මජ තත්ත්වය පිළිකාව සුව වීමට බොහෝ සෙයින් බලපාන බවත්.ගාමිණී සුසන්ත</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=av09111516</link>
    <topic>මුතූ® හදන්නෙ මගෙන් පළිගන්නයි</topic>
    <author/>
    <content>අම්මා කෙනෙක් වෙන්න ආදරෙන් බලන් ඉන්නවාමං ගැන මට ලොකු විශ්වාසයක් තියෙනවාසංසාරෙන් අපි සමුගන්නා දා ඒ ගමනත් අපි එකට යමූඔබ තබා ගිය ආදරේ තවමත් මතකයි අපටසින්දුව ඇහුවම හරියට අටමස්ථානෙ ගියා වගේදුව හොඳ දොස්තරකෙනකුට පෙන්නුවොත් සනීප වෙන බව විශ්වාසයිවෙළෙඳ සේවා මලල ක්‍රීඩා උළෙලේ දී ලේක්හවුස් ආයතනයට පදක්කම් 22 ක්ජනපතිවරුන් හතරදෙනකු සමඟ සුදත් ගෙන් රජ දැක්මක්පිච්චර් පිස්සාපරණ අහස් යානා අනාගතයට සුරකින ගුවන් හමුදා කෞතුකාගාරය‘මුරුගන්’ දෙවිඳුන්ගේ පුදබිම මාවාට්ටපුරම් කෝවිලකලා ලොවේ දිගු ගමනක් යන කීර්ති රුවන්වයස 95 දී‘කොම්පියුටරයෙන්’ වැඩ කළ ආනන්ද මෛත්‍රෙය මහනාහිමියෝලෙඩ සුවකර දෙන්න වැඩක් සැට් වී ඔන්නරොෂාන්ගේ සින්දුව යුද්දෙන් පස්සේ වෙනස් වෙයිසැර බෙහෙත් නැති හෝමියෝපතිමුතූ හදන්නෙ මගෙන් පළිගන්නයි (රසදුන නව කථාව)පි‍්‍රය සාදයකට සුදුසු මෂ්රූම් රයිස්සොපියාට 75 යිමගේ සිනහව අසරණ දරුවන්ටයිමෙතෙක් කතාව... ගමේ ප්‍රභූ පවුලක එකම දරුවා වූ මහේෂ් ඔවුනගේ වතුවල වැඩ කරමින් ජීවත් වූ දුප්පත් පවුලක යුවතියක වූ මුතු සමඟ සබඳතාවක් ඇති කර ගනී. රූමත් අවිහිංසක මුතූ මහේෂ්ට පණ සේ ආදරය කළ අතර මේ නිසා ම මහේෂ් අතින් මුතූ අනාථ වෙයි.මහේෂ්ගේ මව සහ පියා මෙය දැනගත් පසු එංගලන්තයේ වෙසෙන තම නැගණිය ළඟට මහේෂ් යැවීමට කටයුතු කළ පියා මුතුට බිහිවුණු දරුවා සඟවා තැබීමට කටයුතු කර මුතූ සුරංගට විවාහ කර දෙයි.එංගලන්තයේ වෙසෙන තම නැන්දණිය ළඟට ගිය මහේෂ්ට එහිදී තම ඇවැස්ස නෑනණ්ඩිය වන අර්මිලා මුණ ගැහෙන අතර ඇගේ රූප ශෝබාවත් හැසිරීමත් නිසා මුතු අමතක කර දමයි. ඉන්පසු අර්මිලා සමඟ සබඳතාවක් ඇති කර ගන්නා මහේෂ් යළි ලංකාවට එන්නේ අර්මිලා හා විවාහවීමෙන් අට වසරකට පසුව ය.  ටික දිනකින් මොවුනට මුතූ සහ සුරංග මුණ ගැසෙන අතර මුතූ සහ සුරංග කෙරෙහි පැහැදෙන අර්මිලා මහේෂ්ගේ විරෝධතාව මැද ඔවුන් හා ළඟින් ඇසුරු කරයි.එහිදී මහේෂ්ට දාව මුතූට ඉපදුණු දරුවා පිළිබඳ රහස දැනගන්නා අර්මිලා ඒ පිළිබඳව විමසමින් මහේෂ් හා දබර කරගනී.පෙරදින බොහෝ වේලාවක් නිදිවර්ජිතව කල්පනා කරමින් සිටි නිසාදෝ හපන්ගම දහවල් වනතුරුම යහනේ වැතිර සිටිනු දැකීමෙන් වඩාත් බියට පත්වූයේ බිරිය වූ කුසුමලතාය. මතක ඇති දිනක උදෑසන හය වෙනතුරු නිදාගෙන සිටි බවක් නොදුටු හෙයින් ඕ වහා ස්වාමියා පිබිදුවේ බියපත් දෑසින්ය.මාසයක් නිරාහාරව සිටියා මෙන් ඇදී ගිය මුහුණ හා රතුවූ නෙත් යුවළ ඇයට බොහෝ දේවල් සිහිපත් කරවූවා පමණක් නොව අනතුරු ද හැඟවූවේය.”නෝනා...”ඔහුගේ කටහඬ වඩාත් අසරණ බවක් ගත්තේය.”මෙහෙන් වාඩිවෙන්න..”කුසුමලතා කතා බහින් තොරව යන්ත්‍රයක් සේ හැසිරුණාය.”මම හිතන්නේ අපි කරපු වැඩේ බොහොම නරකයි..”වචනවලින් කියැවුණු දේ හා ඒ හා පිළිබඳව සැඟවුණු අතීතය මඳක් ආවර්ජනය වීමෙන් කුසුමලතාගේ දෙනෙතට කඳුළක් නැ¼ගුණි.”මුතූ® කෙල්ල නෙවෙයි ඔය කතාකළේ..?” ඔහු කීවේ දෙපා බිම වැදෙන සේ තබා වාඩිවෙමිනි.”එහෙනම්.. වෙන කවුද?”ඇගේ ස්වරය තුනී නමුත් විශාල ප්‍රශ්නාර්ථයකින් යුක්ත විය.”ඕකිට උපදෙස් දීලා පණ ගහලා මෙහෙම කරපන්.. මෙහෙම කරපන් කියලා කවුරු හරි උගන්වල තියෙනවා”..”මම නම් හිතන්නෙ එහෙම කළා නම් පිට කවුරුවත් නෙවෙයි.. ඔයාගෙම නඟා මිසක්””ඒකෙන් නංගිට ඇති පලේ මොකක්ද? ඕක අර වින්නඹු ගෑනිගෙ ගැටයක් වෙන්ඩ බැරිද?”හපන්ගමට මීට වසර අටකට පෙර සිදුවූ බහින්බස් වීමක් මතකයට නැඟුණි. මුතු හා ඥාති සබඳකමක් ඇති වින්නඹු මාතාව, ඇගේ නොහික්මුණු කතාබහ අවසානයේ කියූ වචන සියල්ලම ඔහුගේ දෙසවනට මේ දැන් ඇසුණා වාගේ මතකය.”ඕවා පරම්පරා හතකට හෙණ ගහන වැඩ මහත්තයා.. කවද හරි ඕවාට වන්දි ගෙවන්ඩ සිද්ද වේවි පොලියත් එක්කම..”කම්මුලේ අත තබාගත් වනම බලා සිටින සිය බිරිය ගැන අනුකම්පාවක් ඇති වුවද කතාව දිග්ගස්සවා ගැනීමට ඔහුගේ කැමැත්තක් නොවීය.උදෑසන ආහාරය ගැන කිසිවකුගේ අවධානයක් නොවූවද උණු උණු මුං ඇට කිරිබත් පළඟානක් මේසය මත දුම් දමමින් තිබුණේය. ඇලිස්ගේ බල කිරීමෙන් චිත්‍රා කෑම මේසයට ආවේ සොහොයුරාව ද විපරම් කරමිනි.”මේක කතාකරල බේරුමක් කර ගනිමු අයියෙ.. මෙතන පිට මිනිස්සු කවුරුත් නැහැනෙ..””ඔව් නංගි කියන දේ සහතික ඇත්ත” කුසුමලතා වහා අනුමත කළාය.ආයෙත් පාරක් මුතූ ඔය ප්‍රශ්න අදින්න ඉස්සර වෙලා අපි අපි කතා කරල බේරුමක් කරගත්තාම ඉවරයිනේ”මහේෂ් බිමට නැඹුරු වූ මුහුණින් කෑම මේසයට වාඩිවූවේය. මව මහේෂ්ටත් අර්මිලාගේ පිඟානටත් කිරිබත් බෙදා ලුණු මිරිස් දීසිය ළං කළාය. වැඩිහිටියන්ගේ කතාබහ තමාට කොතෙක් රිදුම් දුන්නද ඉවසීමකින් සියල්ල ඉවසා දරා සිටීමට ඔහු සිත හදාගෙන අවසානය.“අන්කල්... කෝ ඉතින් මුතුගෙ බබා.. ඇයි මුතූට එහෙම දුකක් දුන්නේ?”අර්මිලාගේ වචනවල ගැබ්වී තිබූ ශෝකය නිසාම මහේෂ්ගේ දෙනෙත උණුසුම් වූවේය.”මං ඒ හැම දෙයක්ම කළේ ඔයාලගෙ අනාගතය කරදරයක් නැතුව ගතවෙනවා බලන්න..පිස්සු වැඩකළා මදිවට පූචානම් දෙඩවීම ගැන මහේෂ් කලකිරුණේය. තමාගේ හෝ අන් අයකුගේ හෝ වරදකින් මුතූ® දරුවකු ප්‍රසූත කළා විය හැකි වුවත් ඒ දරුවා උදුරා ගැනීම හෝ මවගේ උණුසුම ලබා නොදීම ඒ මවට කරන තදබල අසාධාරණයක් නොවේද? ඇස් දෙකෙන් නුදුටුවද ඒ තමාගේම ලෙයින් උපත ලැබූ දරුවෙකි.”ඇයි අප්පච්චි මේවා තවත් හංගන්නේ? ඒකෙන් වෙන්නෙ මගෙයි අර්මිලාගෙයි ජීවිත අවුල් වෙනව කියල තේරෙන් නැද්ද?””කාගෙවත් ජීවිත අවුල්වෙන්ඩ වැඩක් කරන අප්පච්චි කෙනෙක් නෙවෙයි මම. තේරුණාද මහේෂ්? උඹල ඩෙඟා නටපු හින්දයි වැඩ වැරදුණේ?””ඒ කියන්නෙ මේ හැම දෙයක්ම හොඳට හිතල බලල ප්ලෑන් කරල කරපුවා..?””මං ඒවා කළේ කාටවත් ඇඟිල්ල දික්කරන්න ඉඩ තියල නෙවෙයි.... කොහෙද? ඔහු නුරුස්නා බැල්මකින් සිය නැඟණිය දෙස බැලුවේය.”අප්පච්චී... මේ අහන්න.. දැන් මේක රහසක් නෙවෙයි. නීති මාර්ගයට නොගිහින් අපි හැමදේම ගොඩින් බේරගත්තොත් හොඳයි නේද?””නීතියට මං බය නෑ මහේෂ්. මුතූට දරුවෙක් ලැබුණ කියල ඒකිට කොහොමටත් ඔප්පු කරන්න බෑ...”අර්මිලාගේ මවත් අර්මිලාත් මහේෂ්ගේ හා අප්පච්චිගේ මුහුණ දෙස මාරුවෙන් මාරුවට බැලුවේ මේ කිසිවක් තේරුම් ගැනීමට නොහැකිවය.”එතකොට මුතූට දරුවෙක් ලැබුණා කියන කතාව බොරුවක්ද?..” මහේෂ් අර්මිලා වෙනුවෙන් ප්‍රශ්න කළේ මහත් ඕනෑකමකින් හා පුදුමයකින්ය.”ඒක වෙනම කතාවක්.. නමුත් කොයි ජගතකුටවත් බෑ මා එක්ක නීතියට එන්න. මං ඒවාට ඉඩ තියල වැඩක් කරල නෑ”මහේෂ් නැඟිට්ටේ දෝතින්ම නළල මිරිකාගෙනය. ‘දරුවා ලැබී ඇත’ ඔහුගේ සිත මුර ගෑවේය. ඉන් පසු...”සන්සුන් වෙන්න මහේෂ්”...අර්මිලා ඔහුගේ උරහිස සුරතින් දැඩි ලෙස මිරිකා ගත්තාය. යහන වෙත අවසිහියෙන් මෙන් ආ ඔහු කෙසෙල් කඳක් සේ කඩා වැටුණේය. ඝාතනයක් කිරීමට තරම් සිතක් හෝ ආත්ම ශක්තියක් අප්පච්චීට කිසිදාක ඇති නොවන බව මහේෂ්ට පැහැදිලිය. එහෙත් දූරදර්ශී ක්‍රියා ගැන ඔහු ඉතා ප්‍රසිද්ධය.අපි මේක හිතෙන් අයින් කරමු මහේෂ්. මුතූ® හම්බවෙලා සමාව ඉල්ලමු. මුතූ® නරක කෙල්ලක් නෙවෙයි...””බෑ අර්මි.. මුතූ හොඳටම වෙනස්වෙලා. මුතූ හදන්නෙ මගෙන් පළිගන්නයි.. අප්පච්චි කිව්ව වගෙ මුතූට උපදෙස් දෙන්න කවුරු හරි ඇති” හෙට දවසේ මුතූ මොනව කරයිද? අර්මිලා සැකයෙන් මහේෂ් දෙස බලා සිටියාය.පසුදා දහවල් වනවිටත් මුතූගෙන් හෝ තවත් අයකුගෙන් කිසිදු ප්‍රතිචාරයක් නොමැතිව ගෙවී යාමෙන් කවුරුත් තරමක් දුරට තාවකාලික සැනසීමක් ලැබූහ. මුතුගේ නිහඬතාව තේරුම් ගැනීමට නොහැකි වීම තවත් ප්‍රශ්නයක් විය.සිතුසේම කාකි ඇඳුම් ඇඳගත් පොලීසියේ නිලධාරීන් දෙදෙනකුගේ පැමිණීමෙන් කාටත් මුතූගේ දැඩි පිළිවෙත වෙනස් නොවී ඇති බව තහවුරු විය..””මහේෂ් හපන්ගම..”නිලධාරියාගේ ඇමතුමත් සමඟම මහේෂ් ඉදිරියට ආවේය...”හෙට උදේ 10.00ට පොලිස් ස්ථානයට එන්න.” මහේෂ් අස්සන් කර සිතාසිය භාර ගත් පසු ඔවුහු දෙදෙනා පිටත්ව ගියෝය.. ”අනේ පුතා..”කුසුමලතා හඬාගෙන දිවවිත් මහේෂ් වැළඳ ගත්තාය.මතු සම්බන්ධයි</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=av09111517</link>
    <topic>පි‍්‍රය සාදයකට සුදුසු මෂ්රූම් රයිස්</topic>
    <author>සටහන : හර්ෂනී රුද්‍රිගු</author>
    <content>අම්මා කෙනෙක් වෙන්න ආදරෙන් බලන් ඉන්නවාමං ගැන මට ලොකු විශ්වාසයක් තියෙනවාසංසාරෙන් අපි සමුගන්නා දා ඒ ගමනත් අපි එකට යමූඔබ තබා ගිය ආදරේ තවමත් මතකයි අපටසින්දුව ඇහුවම හරියට අටමස්ථානෙ ගියා වගේදුව හොඳ දොස්තරකෙනකුට පෙන්නුවොත් සනීප වෙන බව විශ්වාසයිවෙළෙඳ සේවා මලල ක්‍රීඩා උළෙලේ දී ලේක්හවුස් ආයතනයට පදක්කම් 22 ක්ජනපතිවරුන් හතරදෙනකු සමඟ සුදත් ගෙන් රජ දැක්මක්පිච්චර් පිස්සාපරණ අහස් යානා අනාගතයට සුරකින ගුවන් හමුදා කෞතුකාගාරය‘මුරුගන්’ දෙවිඳුන්ගේ පුදබිම මාවාට්ටපුරම් කෝවිලකලා ලොවේ දිගු ගමනක් යන කීර්ති රුවන්වයස 95 දී‘කොම්පියුටරයෙන්’ වැඩ කළ ආනන්ද මෛත්‍රෙය මහනාහිමියෝලෙඩ සුවකර දෙන්න වැඩක් සැට් වී ඔන්නරොෂාන්ගේ සින්දුව යුද්දෙන් පස්සේ වෙනස් වෙයිසැර බෙහෙත් නැති හෝමියෝපතිමුතූ හදන්නෙ මගෙන් පළිගන්නයි (රසදුන නව කථාව)පි‍්‍රය සාදයකට සුදුසු මෂ්රූම් රයිස්සොපියාට 75 යිමගේ සිනහව අසරණ දරුවන්ටයිරසින් සපිරි ’මෂ්රූම් රයිස්’ එකක් පිළියෙල කර ගැනීමටයි මේ සූදානම. පි‍්‍රය සාදයකදි අමුත්තන්ට සංග්‍රහ කිරීමටත් නිවසේදී ඔබේ දුවා දරුවන්ටත් රසින් මෙන් ම ගුණෙන් සපිරි මේ බත පිළියෙල කර දීමට ඔබත් උත්සාහ කර බලන්න.මේ සඳහා අවශ්‍ය ද්‍රව්‍යහාල් කිලෝ ග්‍රෑම් 1 (බාස්මතී හෝ සම්බා) හතු පැකට් 1 ක් කජු ග්‍රෑම් 30 ක් ලූනු ග්‍රෑම් 30 ක් ගී‍්‍රන් පීස් ග්‍රෑම් 30 ක් කොත්තමල්ලි කොළ ටිකක් සුදු ලූනු, අමු ඉඟුරු මේස හැඳි 1 ක් ලුණු තේ හැඳි 2 ක්සාදා ගන්නා අන්දමප්‍රථමයෙන් ම සහල් ටික හොඳින් සෝදා ලුණු ස්වල්පයක් දමා තම්බා ගන්න. පසුව හතු ටික සිහින් වෙන්නට ඉරා කජු, බී ලූනු, ගී‍්‍රන්පීස් ආදී සියල්ල ගැඹුරු තෙලේ බැදගන්න. අනතුරුව රත්වූ තෙල් මේස හැඳි පහකට සුදු ලූනු, අමු ඉඟුරු දමා බැදගන්න.ඒ අතරතුර එයට සිහින් වෙන්නට කපාගත් බී ලූනු ටිකත් දමා රන්වන් පැහැයට හැරෙන තුරු බැද ගන්න. දැන් උයාගත් බත් ටික ද ඊට එකතු කර හොඳින් මිශ්‍රකර ගන්න.පසුව එයට බැදගත් හතු, බී ලූනු, කජු, ගී‍්‍රන්පීස්, ලුණු තේ හැඳි 1 සහ සිහිනියට කපාගත් කොත්තමල්ලි කොළ ටිකත් එකතු කර හොඳින් කළවම් කර ගන්න. දැන් රසවත් ‘මෂ්රූම් රයිස්’ එක සාදා ගෙන අවසන්.සටහන : හර්ෂනී රුද්‍රිගුඋපදෙස් : ප්‍රවීණ සූපවේදිනී වරුණි පෙරේරා</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=av09111518</link>
    <topic>සොපියාට 75 යි</topic>
    <author>කේ.සී.ජේ. රත්නායක</author>
    <content>අම්මා කෙනෙක් වෙන්න ආදරෙන් බලන් ඉන්නවාමං ගැන මට ලොකු විශ්වාසයක් තියෙනවාසංසාරෙන් අපි සමුගන්නා දා ඒ ගමනත් අපි එකට යමූඔබ තබා ගිය ආදරේ තවමත් මතකයි අපටසින්දුව ඇහුවම හරියට අටමස්ථානෙ ගියා වගේදුව හොඳ දොස්තරකෙනකුට පෙන්නුවොත් සනීප වෙන බව විශ්වාසයිවෙළෙඳ සේවා මලල ක්‍රීඩා උළෙලේ දී ලේක්හවුස් ආයතනයට පදක්කම් 22 ක්ජනපතිවරුන් හතරදෙනකු සමඟ සුදත් ගෙන් රජ දැක්මක්පිච්චර් පිස්සාපරණ අහස් යානා අනාගතයට සුරකින ගුවන් හමුදා කෞතුකාගාරය‘මුරුගන්’ දෙවිඳුන්ගේ පුදබිම මාවාට්ටපුරම් කෝවිලකලා ලොවේ දිගු ගමනක් යන කීර්ති රුවන්වයස 95 දී‘කොම්පියුටරයෙන්’ වැඩ කළ ආනන්ද මෛත්‍රෙය මහනාහිමියෝලෙඩ සුවකර දෙන්න වැඩක් සැට් වී ඔන්නරොෂාන්ගේ සින්දුව යුද්දෙන් පස්සේ වෙනස් වෙයිසැර බෙහෙත් නැති හෝමියෝපතිමුතූ හදන්නෙ මගෙන් පළිගන්නයි (රසදුන නව කථාව)පි‍්‍රය සාදයකට සුදුසු මෂ්රූම් රයිස්සොපියාට 75 යිමගේ සිනහව අසරණ දරුවන්ටයිඔබ දැක්කා නම් මගේ මුහුණේ දොම්නසක්. ඒ බොහෝ ම කලාතුරකින්. මොකද පුරුද්දකට වගේ සුබවාදීව හිතන කෙනෙකු ගේ මුහුණත් සිරියාවන්තයි...”තමා ගැනම මෙසේ ප්‍රසාදයට පත්ව සිටින්නේ ලෝකයේ ජනපි‍්‍රය කාන්තාවකි.”ගෑනියෙක් නම් අවශ්‍යයෙන්ම ඇඳුම් අඳින්න ඕනේ කටු කම්බි වැටක් වගෙයි”මේ වැකිය ප්‍රසිද්ධ කෙළේ ද පෙර කී බවලතාමය.කටුකම්බි වැටකින් ආවරණය කළත් වට කළ ප්‍රදේශය විවෘතව පෙනෙයි. එහෙත් වැට පනින්නට ගියහොත් තුවාල ලැබීමට ද සූදානම් විය යුතුය.මතකයේ රැඳෙන මෙවැනි වැකි මනරම්ය. එහෙත් මේ නෝනා සියල්ල උපයා ගෙන තිබුණේ කියුමෙන් නොව කෙරුමෙන් ය. ඔස්කාර් සම්මානය ඉංගි‍්‍රසි සිනමා විජිතයේ පරවේණියක්ව තිබිණ. එය ලෝක සිනමාවේ උරුමයක් බවට පත් කෙළේ ඇයයි. ලෝකයේ මුල්ම වරට ඉංගි‍්‍රසි නොවන චිත්‍රපටයක රඟපාමින් සොපියා ලොරේන්, 1960 දී ඔස්කාර් සම්මානය දිනා ගත්තා ය. ‘ටූ විමෙන්’ නම් චිත්‍රපටයෙන් ලෝක සිනමාවේ හිණි පෙත්තටම නැඟි ඇය එදා මෙදාතුර සම්මාන පිට සම්මාන ලැබුවාය. එහෙත් ඈ පෙරළා ඒ සම්මානයන්ට ද සම්මානයක්ව බැබළුණාය.සොපියා ලොරේන්, අද 75 වැනි විය පසු කළ මිත්තණියකි. මුහුණ - සම රැළි වැටී ගොසිනි. ඈ සැරයටියකට මාරු වෙමින් සීරු - මාරු වන්නට වෙර දරන්නීය. එවැනි අබල දුබල මහලු මිත්තණියක ගේ චිත්ත රූපයක් මැවුණේ ද? 60 නොව 75 ක් ම පැන සිටිය ද සොපියා තවම ජවසම්පන්නය. තාරුණ්‍යයේ ජීවය පිරි ඈ ක්‍රියාශීලි කාන්තාවකි. ජීවිතයේ සැඳෑ සමය පවා ජීවය ජනනය කරන අරුණෝදයක් බවට පෙරළා ගත් සොපියා ගේ රහස මොකක්ද?බ්‍රිතාන්‍යයේ ‘ඩේලිමේල්’ පුවත්පතට ඉකුත් දා සොපියා විචිත්‍රවත් සංවාදයක් ලබා දුන්නා ය. ජෝන් ගෝර්ඩන් වාර්තා කරන පරිදි මේ සංවාදයේදී ඇය මෙතෙක් නොකී රස රහස් රැසක් අනාවරණය කර ඇත.”... හිමිදිරි පාන්දරම ඇඳෙන් බිමට පනිනවා. ඊට පස්සේ පැයක් විතර ව්‍යායාම්. තවත් පැය දෙකක් අධ්‍යාපන කටයුතුවලට වෙන් කරනවා. මේ වෙන කොට මුණුපුරා (විටෝරියෝ) ත් අවදි වෙලා. එයාට කෑම හදලා දීලා දවස පටන් ගන්නවා.”හිරිමල් වියේ ඇතැම් තරුණ තරුණියන් ඇඳෙන් බිමට බසින්නේ වෙරිකාරයකු පඩි පෙළක් බසින්නා සේය. එහෙත් 75 පැන සිටින සොපියා දවස අරඹන්නේ ඇඳෙන් බැසීමෙන් නොව, ඇඳෙන් බිමට පැනීමෙනි. 75 කෙල්ලක්!”... හැමදාමත් ම ව්‍යායාම් කරන්න බෑ. එහෙම හිතුණම පැයක් විතර ඇවිදිනවා. උද්‍යානය වටේ එකම රවුමක දිගට ඇවිදින කොට නීරසයි. ඒත් මට එහෙම නෑ. මොකද හැම රවුමක් ම යත්දී මට හිතෙනවා ඊළඟ වංගුවේදී ලස්සන මලක් – ලස්සන කුරුල්ලෙක් දකින්න ලැබෙයි කියලා. එතකොට එකම වටේ ගියත් යන හැම රවුමක් ම අලුත්. සුබවාදීව හිතන්න පුළුවන් නම් හැම මොහොතක් ම නැවුම්...” යි සොපියා කියන්නීය.ලුණු - සීනි හා තෙල් අඩු සැහැල්ලු ආහාරයකට පුරුදුව සිටින සොපියා ගෙන් ඉගෙන ගත හැකි සෞඛ්‍ය පාඩම් බොහෝ ය. දීර්ඝායුෂ විඳීමේ රහස සොයන වෘද්ධවේදීන්ට සොපියා ලොරේන් ජීවමාන විද්‍යාගාරයකි.එහෙත් ඇගේ රස ම රහස සැඟව තිබෙන්නේ ආදරය තුළ ය. ප්‍රේමවන්තයා ගේ කැමැති කොටසට පමණක් නොව අකැමැති කොටසටත් ආදරය කරන්න යනු ඇගේ තේමා පාඨයයි.”... ඔබ කා සමඟ හෝ ආදරයෙන් බැඳුණොත් ඔහු ගේ සියල්ලට ම ආදරය කරන්න. ඔබ අකැමැති ඇහැට පේන්න බැරි වැරදිවලට පවා ආදරය කරන්න. කැමැති කොටස විතරක් තෝරා ගෙන ආදරය කරන්න ගියොත් එතනින් ම ආදරය හමාරයි””... එයා හරිම ප්‍රේමාන්විතයි. ඔබ හිතනවා. නමුත් දවසක ඔබ දකිනවා ප්‍රේමවන්තයා කෑම කන හැටි. හරියටම ඌරෙක් වගේ. දැන් මොකද වෙන්නේ? ඔබ ඒ ඌරු හැසිරීම පිළිකුල් කළොත් ආදරයත් එතනින් ම ඉවරයි...”සොපියා ලොරේන් කියන්නීය.සොපියා ගේ මේ ප්‍රේමෝපදේශ ඇගේ ඇත්ත ජීවිතයට කෙතරම් ගැලපෙන්නේ ද?1982 දී සොපියා ස්ව කැමැත්තෙන් ම සිරගත වූවා ය. ඇගේ සැමියා කාලෝ පොන්ටි බදු වරදකට හසුව බන්ධනාගාරගත කෙරිණ. මෙහිදී සැමියා තනි නොකළ ඇය දින 18 ක් සිරබත් කෑවාය.කාලෝ පොන්ටි; සොපියාට වඩා වයසින් මෙන් ම පෙනුමෙන් ද මහලු ය. සොපියා සමඟ එකට සිටගත් විට පොන්ටි මිටිය. මිටි මහල්ලෙක් සහ ලෝක සිනමාවේ නිළි අග රැජන අතර විවාහයක් කොතෙක් කල් අල්ලා සිටීද?හොලිවුඩ්පුරයේ විවාහවීම් හා දික්කසාදවීම් අති සාමාන්‍ය සිද්ධියකි. යටත් පිරිසෙයින් දෙතුන් වරක් වත් සැමියන් හෝ භාර්යාවන් මාරු නොකළ අයකු සෙවීමට වඩා සුදු කපුටෙකු සොයා ගැනීම පහසු විය හැකිය.1957 දී කලෝ පොන්ටි සමඟ එක්වූ සොපියා 2007 වන තුරු ම සෙනෙහෙබර බිරිඳකි. අඩ සියවසක් මේ අඹු සැමි යුවළ රෙද්දයි නූලයි මෙන් එක්ව සිටියෝය. 2007 වසරේදී පොන්ටි මිය ගියේය.නීතියෙන් විවාහ නොවූ ඉංජිනේරුවකු හා සංගීතඥවරියක අතර හට ගත් හාදකමක ප්‍රතිඵලයක් ලෙස 1934 සැප්තැම්බර් 20 දා ඉතාලියේදී සොෆියා විලානි සිසලොන් දැරිය උපන්නා ය. රිකාඩෝ හා රොමීඩා ඇගේ අම්මා සහ තාත්තා ය.දෙවන ලෝක යුද සමයේ දී මොවුන් වාසය කළ ප්‍රදේශය සතුරු ඉලක්කයක්ව තිබිණ. ගුවනින් හෙළනු ලබන බෝම්බ සාමාන්‍ය දසුනක්ව තිබුණේය. වරෙක බෝම්බ ප්‍රහාරයකින් බේරීමට දුව ගිය සොපියා තුවාල ලැබුවාය. එවිට ඔවුහු ගේ දොර අතහැර පලා ගියෝය.යුද්ධය නිම වීමෙන් පසුව පෙරළා නිවසට පැමිණි විට සොෆියාගේ මිත්තණිය; තම නිවසේ විසිත්ත කාමරය භෝජනාගාරයක් බවට පත් කළා ය. චෙරි මත්පැන් හා ආහාර පාන අලෙවි කෙරිණ.අමුත්තන් පිනවනු පිණිස සොෆියා ගේ මව පියානෝව වාදනය කළාය. සහෝදරිය (මාරියා) ගී ගැයුවාය. මේ අතර සොෆියාට පැවරුණේ මේස පිස දැමීම හා ඉඳුල් භාජන සේදීමය.කෙසේ වෙතත් වයස 14 දී රූ රැජන තරගයකට පෙනී සිටි සොෆියා කිසිදු ජයග්‍රහණයක් නොලැබුවද අවසන් වටයට තේරිණ. මෙයින් පසුව රංග ශාලාවකට ගිය ඈ රඟපෑම හදාරන්නට ගත්තාය.”... ඔබ අහනවා නම් රඟපෑම ගැන. ස්කෝලවලට ගිහින් රඟපෑම ගැන ඉගෙන ගන්න කිසිම දෙයක් නෑ. රංගන හැකියාව උත්පත්තියෙන් ම අරගෙන එන දෙයක්. පාඨමාලාවලින් නළුවන් නිළියන් බිහි වෙන්නේ නෑ...” යි සොපියා ‘ඩේලිමේල්’ සංවාදයේදී කියා තිබිණ.1950 දී සොෆියා නැවත වරක් රූ රැජන තරගයකට පෙනී සිටියාය. එහිදී ඈ දෙවැනි ස්ථානය දිනා ගත් අතර තම සැමියා වූ පොන්ටි කාලෝද අත්පත් කැර ගත්තාය. මේ තරගය විනිශ්චය කෙළේ කාලෝ පොන්ටිය. ඒ වනවිටත් පොන්ටි විවාහකයෙකි.දික්කසාදය එවකට ඉතාලිය විසින් පිළි නොගනු ලැබූ චාරිත්‍රයක්ව තිබුණේය. මේ නිසා සොෆියා සමඟ නීත්‍යානුකූලව විවාහ වීමට පොන්ටිට අවසරයක් නොවීය. එහෙත් ඔවුන් දෙදෙනා බලපත්‍රයක් මත පවුල් කෑවෝය. මොවුන් දෙදෙනාට නීත්‍යානුකූලව විවාහ වීමට අවස්ථාව යෙදුණේ 1966 දී ය.”... පිරිමි මගේ දිහා බලනවට මම කැමැතියි. ගෑනියෙක් වුණාම පිරිමින් ගේ අවධානය ගන්නම ඕනේ...”පතිදම් රැකීම කළත් සොපියා බොරු සුචරිතවාදිනියක නොවන බැව් එම ප්‍රකාශනයෙන් මොනවට ඉඟි කෙරෙයි. එක් වරෙක ඈ, බර්ලින් නුවර උත්සවයකට ගොස් සිටියදී එක්තරා පුද්ගලයෙක් ඈ සිප ගත්තේය.”... ආ... ඒක සාමාන්‍ය දෙයක්...” යි ඈ පසුව කියා තිබිණ.”හැම විටම සතුටින් ඉඳීමයි මගේ වෑයම. චිත්‍රපටයක රූගත කිරීම් කරත්දී අපි ඒක වින්ඳා. නිවාඩු වෙලාවට එකම පවුලක් වගේ කෑවා - බීවා - නැටුවා - සින්දු කිව්වා...”සොපියා ලොරේන් ජීවිතයේ හැම මොහොතකම සතුට සොයන්නියකි. ඇගේ මනහර රූ සපුවත් වයසට නොයන තාරුණ්‍යයේත් රහස සතුටද? ඒ සතුට කුමක්ද? සොපියා කියන පරිදි සතුට නම් ආදරයයි.”මාව පහුරු ගාත්දීත් මම එයාට ආදරය කළා. තෝර ගත්ත කොටසකට විතරක් නෙවෙයි එයාගේ බල – දුබල හැම දේකටම ආදරය කළා”සොපියා ගේ ආදරය ඇලිස්ගේ විස්මලන්තයටත් වඩා විස්මිතය.කේ.සී.ජේ. රත්නායක</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>15</day>
    </date>
    <link>http://www.silumina.lk/2009/11/15/_art.asp?fn=av09111519</link>
    <topic>මගේ සිනහව අසරණ දරුවන්ටයි</topic>
    <author>සුජීව තේවහෙට්ටිගේ</author>
    <content>අම්මා කෙනෙක් වෙන්න ආදරෙන් බලන් ඉන්නවාමං ගැන මට ලොකු විශ්වාසයක් තියෙනවාසංසාරෙන් අපි සමුගන්නා දා ඒ ගමනත් අපි එකට යමූඔබ තබා ගිය ආදරේ තවමත් මතකයි අපටසින්දුව ඇහුවම හරියට අටමස්ථානෙ ගියා වගේදුව හොඳ දොස්තරකෙනකුට පෙන්නුවොත් සනීප වෙන බව විශ්වාසයිවෙළෙඳ සේවා මලල ක්‍රීඩා උළෙලේ දී ලේක්හවුස් ආයතනයට පදක්කම් 22 ක්ජනපතිවරුන් හතරදෙනකු සමඟ සුදත් ගෙන් රජ දැක්මක්පිච්චර් පිස්සාපරණ අහස් යානා අනාගතයට සුරකින ගුවන් හමුදා කෞතුකාගාරය‘මුරුගන්’ දෙවිඳුන්ගේ පුදබිම මාවාට්ටපුරම් කෝවිලකලා ලොවේ දිගු ගමනක් යන කීර්ති රුවන්වයස 95 දී‘කොම්පියුටරයෙන්’ වැඩ කළ ආනන්ද මෛත්‍රෙය මහනාහිමියෝලෙඩ සුවකර දෙන්න වැඩක් සැට් වී ඔන්නරොෂාන්ගේ සින්දුව යුද්දෙන් පස්සේ වෙනස් වෙයිසැර බෙහෙත් නැති හෝමියෝපතිමුතූ හදන්නෙ මගෙන් පළිගන්නයි (රසදුන නව කථාව)පි‍්‍රය සාදයකට සුදුසු මෂ්රූම් රයිස්සොපියාට 75 යිමගේ සිනහව අසරණ දරුවන්ටයි- ඓශ්වර්යා රායිආශ්චර්යවත් රූ සපුවක් උපතින් ම රැගෙන මෙලොවට පැමිණි ඇයට ඒ රූප සම්පත්තිය නිසාම ලෝක රූ රැජන ලෙස කිරුළු දැරීමේ දුර්ලභ වාසනාව හිමිකර ගන්නට හැකි වුණා. ඇය ඓශ්වර්යා රායි. බොලිවුඩ්පුරයේ සුප්‍රකට භච්චන් පවුලේ එකම ලේලිය වීම නිසා දැන් ඇය තවත් දිදුලනවා.මේ රුවැත්තියගේ තවත් උපන් දිනයක් පසුගිය 01 දාට යෙදී තිබුණා. එදා ඇය සැමරුවේ තම ජීවන ගමනේ 36 වැනි උපන් දිනයයි. ජීවිතයේ තුන්වැනි දශකය ද ඉක්මවා වසර 6 කුත් ගත වී තිබුණ ද ඓශ්වර්යා තව තවත් සුන්දරත්වයෙන් බබළනවා. බොලිවුඩ් තරුවක ලෙස ඔපවත් වෙමින් සිටිනවා.බොලිවුඩ්පුරයේ ජනප්‍රියත්වයේ හිණි පෙත්තට ම නැඟී සිටින ඓශ්වර්යා සමාජ සේවයටත් හරිම ළැදියි. විශේෂයෙන් ම අසරණ දූ දරුවන්ට පිහිට වීමේ අරමුණ තමයි ඇයගේ සිතේ රැඳී තිබෙන්නේ. මේ වෙනුවෙන් ම ඇය, ‘ඓශ්වර්යා පදනම’ නමින් ස්වෙච්ඡා සංවිධානයක් ද පිහිටුවා තිබෙනවා.ඇයගේ මෙවැනි සමාජ සේවා කාර්යයන් පිළිබඳව අවධානය යොමු කළ තවත් සුප්‍රකට සමාජ සේවා සංවිධානයක් තමයි, ‘ස්මයිල් ට්‍රේන්’. මේ සංවිධානය ඓශ්වර්යාට ඇයගේ 36 වැනි උපන් දිනය වෙනුවෙන් ‘තිළිණයක්’ ප්‍රදානය කළා. ඓශ්වර්යාව එම සංවිධානයේ සම්මාන තානාපතිනියක ලෙස පත් කරන්නට තීරණය කරලා.“දෙවියන් මට ලස්සන හිනාවක් තෑගි කරලා තියෙනවා. මගේ හිනාව ලෝකයේ අසරණ දරුවන්ටයි. අද අප වටේට නොයෙකුත් ආධාර උපකාර අවශ්‍ය දරුවන් ඉන්නවා. බේත් හේත්, ඇඳුම් පැලඳුම් පොත්පත් වගේ දේවල් ඒ අයට අවශ්‍යයි. ඉතින් මම බලාපොරොත්තු වෙනවා, ‘ස්මයිල් ට්‍රේන්’ සංවිධානයේ සම්මාන තානාපතිනියක හැටියට ඒ අසරණ දරු දැරියන්ගේ යහපත වෙනුවෙන් කටයුතු කරන්න.” ඓශ්වර්යා උපන් දින තෑග්ග වශයෙන් තමන්ට ලැබුණු නව තනතුර ගැන අදහස් දක්වමින් කියා සිටියා. ඉන්දියාවේ මෙන් ම සංවර්ධනය වෙමින් පවතින තවත් රටවල් 76 ක ජීවත්වන අන්ත අසරණ ළමයින්ට අවශ්‍ය හදිසි ප්‍රතිකාරවලට ආධාර ලබාදීමටත් තමන් දැන් සිටම කටයුතු සම්පාදනය කරමින් සිටින බවත් ඇය පැවසුවා.ඓශ්වර්යා මෙදා සැමරුවේ අභිෂේක් සමඟ විවාහ වීමෙන් පසුව යෙදී තිබුණු තුන් වැනි උපන් දිනයයි. වෙනදා මෙන් ම එදිනද අභිෂේක්ගේ උණුසුම් සුබ පැතුම් ඇයට හිමිවුණා.අභිෂේක්ගේ මව්පිය දෙපළ (අමිතාබ් සහ ජයා) ගෙන් ද ඇයට සුබ පැතුම් ලැබුණා. අමිතාබ් තමන්ගේ වෙබ් අඩවියෙහි ඇතුළත් කළ විශේෂ සටහනකින් ප්‍රාර්ථනා කළේ තම ලේලියට දිගු කල් වාසනාවන්ත ජීවිතයක් ගත කරන්නට වාසනාව උදාවේවා ය කියලයි.මේ අතර ඓශ්වර්යාගේ උපන් දිනය නිමිති කරගෙන ම ඉන්දීය විද්්‍යුත් මාධ්‍යවේදියකු ඇය සමඟ පුංචි කතාබහකට එක්වුණා. මේ කතා බහේ දී ඔහු විමසුවේ ‘විවාහ වූ පසුව ද ඔබගේ ජනප්‍රියත්වය අඩු වුණේ නැහැ නේද?” කියලයි. එයට ඓශ්වර්යා උත්තර දුන්නේ මෙහෙමයි.“මගේ සිනමා ජීවිතයේ මුල් ම කාලෙදි හමුවුණු අධ්‍යක්ෂවරුන්ගේ චිත්‍රපටවල තමයි මම තාමත් රඟපාන්නෙ. ‘ජෝධා අක්බාර්’ චිත්‍රපටය රූපගත කරන දවස්වල තමයි මම අභිෂේක් එක්ක විවාහ වුණේ.ඒ වෙලාවෙ මම හිතුවා එතනින් පස්සෙ මට තියෙන ආකර්ෂණය අඩුවේවි කියලා. අධ්‍යක්ෂ අශුතෝෂ් ගොවරිකර් නම් මට කිව්වෙ කිසිම වෙනසක් සිදු නොවේවි කියලයි. ඒ කිව්ව විදිහටම තවමත් මගේ සිනමා ජීවිතය නොවෙනස්ව ගලාගෙන යනවා.”ඔබ ලෝක රූ රැජන කිරුළ පැලඳුවේ මීට අවුරුදු 15 කට කලින් අද මොනවද හිතන්නෙ?’... තවත් ප්‍රශ්නයක්.“අද ඉන්න තත්වය මට ලැබුණු වරප්‍රසාදයක්. ඒ ගැන මම මුලින් ම දෙවියන්ට ස්තුතිවන්ත වෙනවා. ඒ විතරක් නෙමෙයි. මගේ රසික රසිකාවියන්ටත් පවුලේ අයටත් මා රඟපාපු චිත්‍රපට නිර්මාණය කළ අධ්‍යක්ෂවරුන්ටත් මම ස්තුතිවන්ත වෙනවා.”අමිතාබ් භච්චන් මහත්මා මේ ළඟදී කියල තිබුණා අභිෂේක් සහ ඔබ නිසා ඔහු සීයා කෙනෙක් වෙනවා නම් කැමැතියි කියලා. ඒ ගැන මොකද කියන්නෙ? මාධ්‍යවේදියාගේ ඒ ප්‍රශ්නයට උත්තර දෙන්න ඓශ්වර්යාට ටික වෙලාවක් ගත වුණා.“ම්... ඔය ප්‍රශ්නයට උත්තර දෙන්නෙ කොහොමද කියල මට නම් හිතාගන්න බැහැ... ඕනෑම කෙනෙකුගෙ ජීවිතවල එක එක කාලවලදි වෙනස්කම් සිද්ධ වෙනවා. ඉතින්... කවද හරි මව් පදවිය ලැබුණොත් මම එය භාර ගන්නවා. දරුවෙක් බලාපොරොත්තුව ඉන්න කොට ඒක ලෝකයෙන් වසන් කරන්න බැහැ. මමත් ඒ තත්ත්වයට මූණ දුන්නොත් ඒක මුළු ලෝකයම දැන ගනීවි.” ඒ උත්තරය දෙන අතරෙදි ඓශ්වර්යාගේ මුහුණ සිනහවෙන් පිරී ගියා.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>22</day>
    </date>
    <link>http://www.silumina.lk/2009/11/22/_art.asp?fn=aa0911221</link>
    <topic>සංවර්ධන ව්‍යාපෘති සඳහා රුපියල් කෝටි 1,80,000 යි!</topic>
    <author>නිහාල් පී. අබේසිංහ</author>
    <content>සංවර්ධන ව්‍යාපෘති සඳහා රුපියල් කෝටි 1,80,000 යි!ගමට සංවර්ධනය ගෙන ගියේ වත්මන් රජයයි - ජනපතිජනවාරි 31 න් පසු සහන ගම්මාන අවසන්‘රජත දැක්ම’ අදත්ජෙනරල් ෆොන්සේකාට ඉල්ලුවාටත් වඩා ආරක්ෂාව දුන්නාජා.නි.පෙ. විශේෂ සමුළුව දෙසැම්බර් 02 දාඔයාට බැරි නම් මට දෙන්න එස්.බී. රනිල්ට කියයිනමත් හොඳයි ණයත් හොඳයිරජයේ සේවක වැටුපෙන් බදු අය කරන්නේ නෑNTV ඇරැඹෙයිවඳවී යන දේශපාලන පක්ෂ සරසවිවල ගැටුම් ඇති කරනවාඒ - 9 කාර්ය බහුල වෙයි දකුණට ඒමට උතුරේ දැඩි උනන්දුවක්රජයේ සේවකයන්ගෙන් මවුබිම පතන සේවය කිසිදා නිම වෙන්නේ නැහැව්‍යාපාර සියයට අනූ පහකට ජාතික තත්ත්ව සහතික ලබාදීම වැදගත් - අගමැතිමහින්ද චින්තනය අනුව අපේ ගම් විප්ලවීය ලෙස දියුණු වෙලාකරුණාදාස සූරියආරච්චි ලියූ කළු දෝංකාරය 24 දා එළිදකීසාර්ක් විද්‍යා තාක්‍ෂණ සමුළුව 23 – 24 දිනවලදීඅපිරිසුදු ජලය පිරිසුදු කිරීමට බැක්ටීරියා මගින් අලුත් ක්‍රමයක්පසුගිය සිව් වසරේ ඓතිහාසික ආයෝජනයක්නිහාල් පී. අබේසිංහමෙරට ඉතිහාසයේ සංවර්ධන කටයුතු වෙනුවෙන් වැඩිම මුදල ආයෝජනය කෙරුණු කාල පරිච්ඡේදය ලෙස ඉකුත් සිව් වසරක කාලය වාර්තා ගත වෙයි. මුදල් අමාත්‍යංශයේ සංඛ්‍යාලේඛන මඟින් අනාවරණය වන පරිදි මහින්ද රාජපක්ෂ ජනාධිපතිතුමා බලයට පත් වීමෙන් පසු මහ පරිමාණ සංවර්ධන යෝජනා ක්‍රම වෙනුවෙන් රුපියල් කෝටි 1,80,000 කට අධික මුදලක් වැය කොට ඇත.හම්බන්තොට වරාය ඉදිකිරීම සඳහා රුපියල් කෝටි 4200 ක් ද, නොරොච්චෝලේ ගල් අඟුරු බලාගාරය සඳහා රුපියල් කෝටි 13, 460 ක් ද කොළඹ පිටත වටරවුම් අධි වේගි මාර්ගය ඉදි කිරීමට රුපියල් කෝටි 10,000 ක් වශයෙන් මහා පරිමාණ සංවර්ධන යෝජනා රැසක් සඳහා ඉකුත් වසර හතරක් වැනි කෙටි කාලයකදී රුපියල් කෝටි 1, 80,000 ක මුදලක් ආයෝජනය කැර ඇත.ආර්ථික විශේෂඥයින්ගේ මතය අනුව ලංකා ඉතිහාසයේ සංවර්ධන කටයුතු සඳහා මේ වැනි ධන සම්භාරයක් ආයෝජනය කෙරුණු මුල් වතාවත්, යෝධ සංවර්ධන ව්‍යාපෘති ගණනාවක් එකවර ක්‍රියාත්මක කෙරුණු මුල් අවස්ථාවත් මේ ලෙස සැලකෙයි. ත්‍රස්තවාදය පරාජය කිරීම සඳහා රුපියල් බිලියන 200 කට අධික මුදලක් වැය කරන අතරතුර රටේ සංවර්ධනය සඳහා කෙරුණු මුල්‍ය ආයෝජනය විස්මය ජනක බවත් ඔවුහු පෙන්වා දෙති. මේ යටතේ අධිවේගී මාර්ග, විදුලි බලාගාර, යටිතල පහසුකම් මහා මාර්ග වාරි ව්‍යාපෘති, ගුවන් පාලම් හා වරාය ආදී මහා ව්‍යාපෘති සිය ගණනක් ක්‍රියාවට නංවා තිබේ.මේ ක්ෂේත්‍රවලින් වැඩිම මුදලක් පසුගිය වසර හතරේ වැය කර ඇත්තේ රටපුරා යටිතල පහසුකම් සංවර්ධනයට ය. ඒ මුදල රුපියල් කෝටි 85000 කි. නාගරික මාර්ග කාපට් කිරීම ග්‍රාමීය මාර්ග කොන්ක්‍රීට් කිරීම පාලම් ඉදිකිරීම ජල, විදුලි, පහසුකම් ලබාදීම ඒ අතර ප්‍රමුඛස්ථානය ගනී. උතුරු වසන්තය, නැෙඟනහිර උදානය, ජාතික සවිය, ගමනැගුම, මග නැගුම විමධ්‍යගත අය වැය ව්‍යාපෘති යටතේ මෙන් ම දකුණු පළාත් ග්‍රාම සංවර්ධන ව්‍යාපෘතිය යටතේ ද මේ යටිතල පහසුකම් ක්‍රියාවට නංවා ඇත. දකුණු, නැඟෙනහිර හා උතුරු පළාත්වලට පමණක් මේ යටතේ රුපියල් කෝටි 55000 ක් වැයකර ඇත.මෙරට ඉදිවෙමින් පවතින අධිවේගී මාර්ග සඳහා වැය කිරීමට පියවර ගෙන ඇති මුදල රුපියල් කෝටි 37000 කි. ඒ යටතේ මාතර - කොළඹ දැනට ඉදිවෙන දක්ෂිණ අධිවේගී මාර්ගය සඳහා වැය කරන මුදල රුපියල් කෝටි 8500 කි. කොළඹ පිටත වට රවුම් අධිවේගී මාර්ගය සඳහා ඉදිවෙන මුදල රුපියල් කෝටි 10000 කි. ඊට අමතරව කටුනායක කොළඹ අධිවේගී මාර්ගයට රු. කෝටි 3600 ක් ද කොළඹ මහනුවර යෝජිත අධිවේගී මාර්ගයට රුපියල් කෝටි 15000 ක් ද වැයවෙන බව මහාමාර්ග අමාත්‍යාංශය පවසයි.මෙරට ඉදිවෙන හා ඉදිවූ විදුලි බලාගාර තුනක් සඳහා රුපියල් කෝටි 20000 ක් පමණ වැය වී තිබේ. ඒ අනුව නොරොච්චෝලේ බලාගාරය ඉදිකිරීමට රු. කෝටි 13460 ක් ද ඉහළ කොත්මලේ සඳහා කෝටි 4000 ක් ද කෙරවලපිටිය බලාගාරය සඳහා රුපියල් කෝටි 3600 ක් ද වැයකිරීම පියවර ගෙන තිබේ. හම්බන්තොට ඉදිවන මෙරට විශාලතම ගුවන් තොටුපළ සඳහා ද රුපියල් කෝටි 2400 ක් පමණ වැය වෙනු ඇත.කොළඹ, හම්බන්තොට, ඔළුවිල් හා ගාල්ල වරායන් ඉදිකිරීමට රුපියල් කෝටි 9430 ක් පමණ වැයවේ.ඊට අමතරව මොරගහකන්ද, උමාඔය, වෙහෙරගල, දැදුරු ඔය,, රඹුක්කන් ඔය, වේලි ඔය, කැකිරිඕබඩ යන මහා පරිමාණ වාරි යෝජනා ක්‍රම සඳහා ද රජය රුපියල් කෝටි 10000 ක් පමණ වැය කිරීමට පියවරගෙන තිබේ.රට පුරා ගුවන් පාලම් රැසක් ඉදිකිරීමට යෝජිත අතර දැනට ඉදිවී ඇති ගුවන් පාලම් හතර සඳහා රුපියල් කෝටි 600 ක් පමණ වැය කර තිබේ.සුනාමි ප්‍රතිසංස්කරණ, සමෘද්ධි සහනාධාර, පොහොර සහනාධාර, කෘෂිකර්ම අධ්‍යාපන හා සෞඛ්‍ය සේවා නව ක්‍රීඩා පිටි ආදිය සඳහා ද පසුගිය වසර හතර ඇතුළත රජය වියදම් කර ඇති මුදල රුපියල් කෝටි 18000 කට අධික ය.උතුරු වසන්තය යටතේ ඉදිරි කාලයේදී උතුරු පළාතේ සංවර්ධනයට රජය රුපියල් කෝටි 10000 ක් පමණ වැය කිරීමට අපේක්ෂා කරයි. මීට අමතරව ජනාධිපතිතුමාගේ මෙහෙයවීම මත රාජ්‍ය නොවන සංවිධාන රැසකගේ සහාය ශ්‍රී ලංකාවට ලබා ගැනීමට හැකි විය. ඒ මගින් රටට රුපියල් කෝටි ගණනක ආධාර ලැබිණි.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>22</day>
    </date>
    <link>http://www.silumina.lk/2009/11/22/_art.asp?fn=aa091122_1</link>
    <topic>ගමට සංවර්ධනය ගෙන ගියේ වත්මන් රජයයි - ජනපති</topic>
    <author>ජයසිරි මුණසිංහ</author>
    <content>සංවර්ධන ව්‍යාපෘති සඳහා රුපියල් කෝටි 1,80,000 යි!ගමට සංවර්ධනය ගෙන ගියේ වත්මන් රජයයි - ජනපතිජනවාරි 31 න් පසු සහන ගම්මාන අවසන්‘රජත දැක්ම’ අදත්ජෙනරල් ෆොන්සේකාට ඉල්ලුවාටත් වඩා ආරක්ෂාව දුන්නාජා.නි.පෙ. විශේෂ සමුළුව දෙසැම්බර් 02 දාඔයාට බැරි නම් මට දෙන්න එස්.බී. රනිල්ට කියයිනමත් හොඳයි ණයත් හොඳයිරජයේ සේවක වැටුපෙන් බදු අය කරන්නේ නෑNTV ඇරැඹෙයිවඳවී යන දේශපාලන පක්ෂ සරසවිවල ගැටුම් ඇති කරනවාඒ - 9 කාර්ය බහුල වෙයි දකුණට ඒමට උතුරේ දැඩි උනන්දුවක්රජයේ සේවකයන්ගෙන් මවුබිම පතන සේවය කිසිදා නිම වෙන්නේ නැහැව්‍යාපාර සියයට අනූ පහකට ජාතික තත්ත්ව සහතික ලබාදීම වැදගත් - අගමැතිමහින්ද චින්තනය අනුව අපේ ගම් විප්ලවීය ලෙස දියුණු වෙලාකරුණාදාස සූරියආරච්චි ලියූ කළු දෝංකාරය 24 දා එළිදකීසාර්ක් විද්‍යා තාක්‍ෂණ සමුළුව 23 – 24 දිනවලදීඅපිරිසුදු ජලය පිරිසුදු කිරීමට බැක්ටීරියා මගින් අලුත් ක්‍රමයක්ජයසිරි මුණසිංහවයඹ පළාතේ පුත්තලම දිස්ත්‍රික්කයේ උසස් අධ්‍යාපන අංශයේ දිගු කලක් පැවැති අඩුපාඩු සපුරමින් විවෘත විශ්වවිද්‍යාලයේ අධ්‍යාපන මධ්‍යස්ථානයක් වයඹ විශ්ව විද්‍යාලයේ බාහිර සේවා මධ්‍යස්ථානයක් හා උසස් පෙළ විද්‍යා අංශයෙන් සිංහල - දෙමළ - ඉංගිරිසි භාෂා තුනෙන් ම ඉගෙනුමට අවශ්‍ය පාසලක් මහින්ද රාජපක්ෂ ජනාධිපතිතුමා සිසු අයිතියට ඊයේ පවරාදුන්නේය.මෙය පුත්තලම අධ්‍යාපන ක්ෂේත්‍රයේ නව පරිච්ඡේදයක ආරම්භයක් ලෙස හඳුන්වා දුන් ජනාධිපතිතුමා කොළඹට සීමා වී තිබූ සම්පත් ගමට රැගෙන යාමේ ගෞරවය හිමි වනුයේ වත්මන් රජයට බව පෙන්වා දුන්නේ ය.සර්ව ආගමික නායකයන්ගේ ආශිර්වාද පැවැත්වීමෙන් අනතුරුව මෙහි පැවැති උත්සව සභාව ඇමතූ ජනාධිපතිතුමා රජයේ සිව් අවුරුදු පාලන කාලයේ ගමේ ජනතාවට සම්පත් ලබාදීමට පමණක් රුපියල් බිලියන 38 ක තරම් අතිවිශාල මුදලක් වැය කර තිබෙන බවත් විනාශකාරී යුද්ධය නිමා වී ඇති නිසා සියලු ශ්‍රී ලාංකිකයන් ජාතියක් ලෙස ශක්තිමත් ආකාරයෙන් දේශය ගොඩනැඟීමට එක්සත්ව ක්‍රියා කළ යුතු බවත් මේ සඳහා සියලු දෙනා කැපවීමෙන් කටයුතු කරමු යයි ද ජනාධිපතිතුමා කීය.පරිගණක වානිජ හා කළමනාකරණය සංචාරක ක්ෂේත්‍ර පිළිබඳ පාඨමාලා පෙර පාසල් ගුරුවරුන් පුහුණු කිරීම ඉංගිරිසි ඩිප්ලෝමාධාරීන් බිහි කිරීම මේ විවෘත විශ්වවිද්‍යාල අධ්‍යාපන මධ්‍යස්ථාන මඟින් සිදු කරනු ඇත.මේ පාඨමාලාවන්ට මේ අවස්ථාවේ ම ශිෂ්‍යයන් ලියාපදිංචි කිරීම ද විශේෂත්වයක් විය.උසස් අධ්‍යාපන ඇමැති මහාචාර්ය විශ්වා වර්ණපාල ජනතා වතු කළමනාකරණ සංවර්ධන ඇමැති මිල්රෝයි ප්‍රනාන්දු පශු සම්පත් නියෝජ්‍ය ඇමැති කේ.ඒ. බායිස්, වයඹ මහ ඇමැති අතුල විජේසිංහ, වයඹ විශ්ව විද්‍යාලයේ උප කුලපති මහාචාර්ය නිමල් පෙරේරා විවෘත විශ්ව විද්‍යාලයේ උපකුලපති මහාචාර්ය උපාලි විදාන පතිරණ යන මහත්වරු ද කතා කළහ.මේ අවස්ථාවට නියෝජ්‍ය කතානායක ප්‍රියංකර ජයරත්න, දයාශ්‍රිත තිසේරා නියොමාල් පෙරේරා යන ඇමැතිවරු ද පළාත්පාලන ප්‍රධානීන් ඇතුළු සම්භාවනීය පිරිසක් සහභාගි වූහ.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>22</day>
    </date>
    <link>http://www.silumina.lk/2009/11/22/_art.asp?fn=aa091122_2</link>
    <topic>ජනවාරි 31 න් පසු සහන ගම්මාන අවසන්</topic>
    <author>මහින්ද අලුත්ගෙදර</author>
    <content>සංවර්ධන ව්‍යාපෘති සඳහා රුපියල් කෝටි 1,80,000 යි!ගමට සංවර්ධනය ගෙන ගියේ වත්මන් රජයයි - ජනපතිජනවාරි 31 න් පසු සහන ගම්මාන අවසන්‘රජත දැක්ම’ අදත්ජෙනරල් ෆොන්සේකාට ඉල්ලුවාටත් වඩා ආරක්ෂාව දුන්නාජා.නි.පෙ. විශේෂ සමුළුව දෙසැම්බර් 02 දාඔයාට බැරි නම් මට දෙන්න එස්.බී. රනිල්ට කියයිනමත් හොඳයි ණයත් හොඳයිරජයේ සේවක වැටුපෙන් බදු අය කරන්නේ නෑNTV ඇරැඹෙයිවඳවී යන දේශපාලන පක්ෂ සරසවිවල ගැටුම් ඇති කරනවාඒ - 9 කාර්ය බහුල වෙයි දකුණට ඒමට උතුරේ දැඩි උනන්දුවක්රජයේ සේවකයන්ගෙන් මවුබිම පතන සේවය කිසිදා නිම වෙන්නේ නැහැව්‍යාපාර සියයට අනූ පහකට ජාතික තත්ත්ව සහතික ලබාදීම වැදගත් - අගමැතිමහින්ද චින්තනය අනුව අපේ ගම් විප්ලවීය ලෙස දියුණු වෙලාකරුණාදාස සූරියආරච්චි ලියූ කළු දෝංකාරය 24 දා එළිදකීසාර්ක් විද්‍යා තාක්‍ෂණ සමුළුව 23 – 24 දිනවලදීඅපිරිසුදු ජලය පිරිසුදු කිරීමට බැක්ටීරියා මගින් අලුත් ක්‍රමයක්මහින්ද අලුත්ගෙදරසෙට්ටිකුලම මැණික් ෆාම් සහන ගම්මානයේ තාවකාලික ව පදිංචිව සිටින සියලු දෙනා ජනවාරි 31 වැනිදා වනවිට නැවත පදිංචි කර අවසන් කිරීමට පියවර ගන්නා බව ජනාධිපති ජ්‍යෙෂ්ඨ උපදේශක පාර්ලිමේන්තු මන්ත්‍රී බැසිල් රාජපක්ෂ මහතා පවසයි.එසේ ම මෙම කඳවුර දෙසැම්බර් 1 වැනිදා වනවිට දැන් පවතින තත්ත්වයෙන් ඉවත් කර විවෘත කඳවුරක් බවට පත්කරන බව ද රාජපක්ෂ මහතා කීය. උතුරු වසන්තය පිළිබඳ ජනාධිපති කාර්ය සාධක බළකායේ සභාපති හා ජනාධිපති ජ්‍යෙෂ්ඨ උපදේශක පාර්ලිමේන්තු මන්ත්‍රී බැසිල් රාජපක්ෂ මහතා රජය වෙනුවෙන් මේ අදහස් පළ කළේ වවුනියාව සෙට්ටිකුලම මැණික් ෆාම් කඳවුරේ දී ඊයේ (21) පැවැති විශේෂ උත්සවයේදී ය.යුද්ධය අවසානයේ ලක්ෂ 3 ක් පමණ වූ කඳවුරු ගත ජනතාවගෙන් මේ වනවිට සහන ගම්මානවල ඉතිරි වී සිටින්නේ 1, 30,000 ක පමණ පිරිසක් යයි ද මේ පිරිස ද නැවත පදිංචි කිරීමට කඩිනමින් පියවර ගන්නා බව ද බැසිල් රාජපක්ෂ මහතා කීය.නැවත පදිංචි කරන සෑම පවුලක් වෙනුවෙන් රජය ලබාදෙන රුපියල් 25,000 මුදල ලබන දෙසැම්බර් 15 සිට රුපියල් 50,000 දක්වා වැඩි කරන බව කී මන්ත්‍රීවරයා නැවත පදිංචි කරන සෑම පවුලක් වෙනුවෙන් ම මාස 6 ක වියළි සලාක ගොවි උපකරණ සෙවිලි තහඩු බීජ වර්ග හා ධීවර ජනතාවට අවශ්‍ය ධීවර උපකරණ ආදිය ලබාදීමට ද රජය කටයුතු කරගෙන යන බව රාජපක්ෂ මහතා පැවසීය.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>22</day>
    </date>
    <link>http://www.silumina.lk/2009/11/22/_art.asp?fn=aa0911222</link>
    <topic>‘රජත දැක්ම’ අදත්</topic>
    <author/>
    <content>සංවර්ධන ව්‍යාපෘති සඳහා රුපියල් කෝටි 1,80,000 යි!ගමට සංවර්ධනය ගෙන ගියේ වත්මන් රජයයි - ජනපතිජනවාරි 31 න් පසු සහන ගම්මාන අවසන්‘රජත දැක්ම’ අදත්ජෙනරල් ෆොන්සේකාට ඉල්ලුවාටත් වඩා ආරක්ෂාව දුන්නාජා.නි.පෙ. විශේෂ සමුළුව දෙසැම්බර් 02 දාඔයාට බැරි නම් මට දෙන්න එස්.බී. රනිල්ට කියයිනමත් හොඳයි ණයත් හොඳයිරජයේ සේවක වැටුපෙන් බදු අය කරන්නේ නෑNTV ඇරැඹෙයිවඳවී යන දේශපාලන පක්ෂ සරසවිවල ගැටුම් ඇති කරනවාඒ - 9 කාර්ය බහුල වෙයි දකුණට ඒමට උතුරේ දැඩි උනන්දුවක්රජයේ සේවකයන්ගෙන් මවුබිම පතන සේවය කිසිදා නිම වෙන්නේ නැහැව්‍යාපාර සියයට අනූ පහකට ජාතික තත්ත්ව සහතික ලබාදීම වැදගත් - අගමැතිමහින්ද චින්තනය අනුව අපේ ගම් විප්ලවීය ලෙස දියුණු වෙලාකරුණාදාස සූරියආරච්චි ලියූ කළු දෝංකාරය 24 දා එළිදකීසාර්ක් විද්‍යා තාක්‍ෂණ සමුළුව 23 – 24 දිනවලදීඅපිරිසුදු ජලය පිරිසුදු කිරීමට බැක්ටීරියා මගින් අලුත් ක්‍රමයක්මහින්ද රාජපක්ෂ ජනාධිපතිතුමාගේ නිල ඡායාරූප ශිල්පි සුදත් සිල්වා මහතා ගේ ‘රජත දැක්ම’ ඡායාරූප ප්‍රදර්ශනය අදත් කොළඹ කලාභවනේ දී පැවැත්වෙයි. ඉකුත් සිකුරාදා 20දා මේ ඡායාරූප ප්‍රදර්ශනය විවෘත කෙරුණේ මහින්ද රාජපක්ෂ ජනාධිපතිතුමා විසිනි.මහින්ද රාජපක්ෂ ජනාධිපතිතුමා පෙනී සිටි වැදගත් හා සුවිශේෂ අවස්ථාවන් රැසක් ද මේ ඡායාරූප ප්‍රදර්ශනයට ඇතුළත්ය. හිටපු ජනාධිපති ආර්.ප්‍රේමදාස මහතා ගේද, හිටපු ජනාධිපතිනි චන්ද්‍රිකා බණ්ඩාරනායක කුමාරතුංග මහත්මිය ද සහභාගි වූ වැදගත් අවස්ථා මේ ඡායාරූප ප්‍රදර්ශනයට ඇතුළත් කැර ඇත.මේ ඡායාරූප ප්‍රදර්ශනය විවෘත කිරීමේ අවස්ථාවට මැති ඇමැතිවරු ද, හමුදා ප්‍රධානීන් ද, ජනාධිපති ලේකම් ලලිත් වීරතුංග, ආරක්ෂක ලේකම් ගෝඨාභය රාජපක්ෂ යන මහත්වරු ඇතුළු සම්භාවනීය අමුත්තෝ රැසක් සහභාගිවූහ.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>22</day>
    </date>
    <link>http://www.silumina.lk/2009/11/22/_art.asp?fn=aa0911223</link>
    <topic>ජෙනරල් ෆොන්සේකාට ඉල්ලුවාටත් වඩා ආරක්ෂාව දුන්නා</topic>
    <author>දයා ඩී. ෆොන්සේකා</author>
    <content>සංවර්ධන ව්‍යාපෘති සඳහා රුපියල් කෝටි 1,80,000 යි!ගමට සංවර්ධනය ගෙන ගියේ වත්මන් රජයයි - ජනපතිජනවාරි 31 න් පසු සහන ගම්මාන අවසන්‘රජත දැක්ම’ අදත්ජෙනරල් ෆොන්සේකාට ඉල්ලුවාටත් වඩා ආරක්ෂාව දුන්නාජා.නි.පෙ. විශේෂ සමුළුව දෙසැම්බර් 02 දාඔයාට බැරි නම් මට දෙන්න එස්.බී. රනිල්ට කියයිනමත් හොඳයි ණයත් හොඳයිරජයේ සේවක වැටුපෙන් බදු අය කරන්නේ නෑNTV ඇරැඹෙයිවඳවී යන දේශපාලන පක්ෂ සරසවිවල ගැටුම් ඇති කරනවාඒ - 9 කාර්ය බහුල වෙයි දකුණට ඒමට උතුරේ දැඩි උනන්දුවක්රජයේ සේවකයන්ගෙන් මවුබිම පතන සේවය කිසිදා නිම වෙන්නේ නැහැව්‍යාපාර සියයට අනූ පහකට ජාතික තත්ත්ව සහතික ලබාදීම වැදගත් - අගමැතිමහින්ද චින්තනය අනුව අපේ ගම් විප්ලවීය ලෙස දියුණු වෙලාකරුණාදාස සූරියආරච්චි ලියූ කළු දෝංකාරය 24 දා එළිදකීසාර්ක් විද්‍යා තාක්‍ෂණ සමුළුව 23 – 24 දිනවලදීඅපිරිසුදු ජලය පිරිසුදු කිරීමට බැක්ටීරියා මගින් අලුත් ක්‍රමයක්- ජාතික ආරක්ෂාව පිළිබඳ මාධ්‍ය මධ්‍යස්ථානයදයා ඩී. ෆොන්සේකාවිශ්‍රාමලත් ආරක්ෂක මාණ්ඩලික ප්‍රධානි ජනරාල් සරත් ෆොන්සේකා මහතාට විශ්‍රාමලත් හමුදාපති වරයකුට හා ආරක්ෂක මාණ්ඩලික ප්‍රධානියකුට ලබා දෙන ආරක්ෂාවට වඩා ආරක්ෂාවක් රජය විසින් ඒ මහතාගේ ඉල්ලීම පරිදි ලබා දී ඇති බව ජාතික ආරක්ෂාව පිළිබඳ මාධ්‍ය මධ්‍යස්ථානයේ අධ්‍යක්ෂ ජනරාල් ලක්ෂ්මන් හුළුගල්ලේ මහතා පැවැසීය.ඒ මහතා මෙසේ පැවැසුවේ මානව හිමිකම් හා ආපදා කළමනාකරණ ඇමැති මහින්ද සමරසිංහ මහතාගේ  ප්‍රධානත්වයෙන් පැවැති මාධ්‍ය හමුවකදී මාධ්‍යවේදියකු නැගු ප්‍රශ්නයකට පිළිතුරු වශයෙනි.ජනරාල් සරත් ෆොන්සේකා ඝාතන තැතක් පිළිබඳව එක්තරා සතිඅන්ත දේශපාලන පුවත්පතක පළ කොට තිබූ පුවත ගැන ද ප්‍රකාශයක් කළ ඒ මහතා ඒ පිළිබඳව වහාම සොයා බැලීමට පොලිස්පතිවරයා රහස් පොලීසියට උපදෙස් දී ඇතැයි ද පැවැසීය.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>22</day>
    </date>
    <link>http://www.silumina.lk/2009/11/22/_art.asp?fn=aa0911224</link>
    <topic>ජා.නි.පෙ. විශේෂ සමුළුව දෙසැම්බර් 02 දා</topic>
    <author/>
    <content>සංවර්ධන ව්‍යාපෘති සඳහා රුපියල් කෝටි 1,80,000 යි!ගමට සංවර්ධනය ගෙන ගියේ වත්මන් රජයයි - ජනපතිජනවාරි 31 න් පසු සහන ගම්මාන අවසන්‘රජත දැක්ම’ අදත්ජෙනරල් ෆොන්සේකාට ඉල්ලුවාටත් වඩා ආරක්ෂාව දුන්නාජා.නි.පෙ. විශේෂ සමුළුව දෙසැම්බර් 02 දාඔයාට බැරි නම් මට දෙන්න එස්.බී. රනිල්ට කියයිනමත් හොඳයි ණයත් හොඳයිරජයේ සේවක වැටුපෙන් බදු අය කරන්නේ නෑNTV ඇරැඹෙයිවඳවී යන දේශපාලන පක්ෂ සරසවිවල ගැටුම් ඇති කරනවාඒ - 9 කාර්ය බහුල වෙයි දකුණට ඒමට උතුරේ දැඩි උනන්දුවක්රජයේ සේවකයන්ගෙන් මවුබිම පතන සේවය කිසිදා නිම වෙන්නේ නැහැව්‍යාපාර සියයට අනූ පහකට ජාතික තත්ත්ව සහතික ලබාදීම වැදගත් - අගමැතිමහින්ද චින්තනය අනුව අපේ ගම් විප්ලවීය ලෙස දියුණු වෙලාකරුණාදාස සූරියආරච්චි ලියූ කළු දෝංකාරය 24 දා එළිදකීසාර්ක් විද්‍යා තාක්‍ෂණ සමුළුව 23 – 24 දිනවලදීඅපිරිසුදු ජලය පිරිසුදු කිරීමට බැක්ටීරියා මගින් අලුත් ක්‍රමයක්ජාතික නිදහස් පෙරමුණේ විශේෂ මහ සමුළුවක් කැඳවීමට එම පක්ෂයේ දේශපාලන මණ්ඩලය තීරණය කැර තිබේ. ඒ අනුව මේ විශේෂ සමුළුව දෙසැම්බර් 02 දා පස්වරු 3.00ට කොළඹ සුගතදාස ගෘහස්ථ ක්‍රීඩාංගනයේ දී පැවැත්වේ. “දැයට සතුරු බල පරදමු - දැය නංවන බලය නඟමු” යන අදිටනින් මේ සමුළුව පැවැත්වෙන බැව් ජා.නි.පෙ. නායක විමල් වීරවංශ මහතා සිළුමිණට පැවැසීය.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>22</day>
    </date>
    <link>http://www.silumina.lk/2009/11/22/_art.asp?fn=aa0911225</link>
    <topic>ඔයාට බැරි නම් මට දෙන්න එස්.බී. රනිල්ට කියයි</topic>
    <author>නිරුෂි විමලවීර</author>
    <content>සංවර්ධන ව්‍යාපෘති සඳහා රුපියල් කෝටි 1,80,000 යි!ගමට සංවර්ධනය ගෙන ගියේ වත්මන් රජයයි - ජනපතිජනවාරි 31 න් පසු සහන ගම්මාන අවසන්‘රජත දැක්ම’ අදත්ජෙනරල් ෆොන්සේකාට ඉල්ලුවාටත් වඩා ආරක්ෂාව දුන්නාජා.නි.පෙ. විශේෂ සමුළුව දෙසැම්බර් 02 දාඔයාට බැරි නම් මට දෙන්න එස්.බී. රනිල්ට කියයිනමත් හොඳයි ණයත් හොඳයිරජයේ සේවක වැටුපෙන් බදු අය කරන්නේ නෑNTV ඇරැඹෙයිවඳවී යන දේශපාලන පක්ෂ සරසවිවල ගැටුම් ඇති කරනවාඒ - 9 කාර්ය බහුල වෙයි දකුණට ඒමට උතුරේ දැඩි උනන්දුවක්රජයේ සේවකයන්ගෙන් මවුබිම පතන සේවය කිසිදා නිම වෙන්නේ නැහැව්‍යාපාර සියයට අනූ පහකට ජාතික තත්ත්ව සහතික ලබාදීම වැදගත් - අගමැතිමහින්ද චින්තනය අනුව අපේ ගම් විප්ලවීය ලෙස දියුණු වෙලාකරුණාදාස සූරියආරච්චි ලියූ කළු දෝංකාරය 24 දා එළිදකීසාර්ක් විද්‍යා තාක්‍ෂණ සමුළුව 23 – 24 දිනවලදීඅපිරිසුදු ජලය පිරිසුදු කිරීමට බැක්ටීරියා මගින් අලුත් ක්‍රමයක්නිරුෂි විමලවීරඉදිරි ජනාධිපතිවරණය සඳහා එක්සත් ජාතික පක්ෂය නියෝජනය කරමින් විපක්ෂ නායක රනිල් වික්‍රමසිංහ තරග නො කරන්නේ නම් තමා ඉදිරිපත් වන බව, එජාප ජාතික සංවිධායක එස්.බී. දිසානායක මහතා අවධාරණය කර තිබේ.විපක්ෂ නායක නිල නිවෙසේ දී විපක්ෂනායක රනිල් වික්‍රමසිංහ මහතා හමු වූ අවස්ථාවේදී දිසානායක මහතා එසේ පවසා ඇත. එම අවස්ථාවේ දී විපක්ෂනායකවරයා අන්ද මන්ද වී පිළිතුරක් නොදුන් බව ද දේශපාලන ආරංචි මාර්ග පවසයි.විපක්ෂ නායකවරයා ඉදිරි ජනාධිපතිවරණයට ඉදිරිපත් නොවන්නේ නම් තමා අනිවාර්යෙන් ම ඉදිරිපත් වන බව දිසානායක මහතා සිය හිතවතුන් සමඟ ද පවසා තිබේ.පසුගියදා පැවැති එජාප කෘත්‍යාධිකාරි මණ්ඩලයේදී ‘අලියා ලාංඡනය’ වෙනස් නොකරන බවට වික්‍රමසිංහ මහතා පොරොන්දු වී ඇති අතර එසේ ම පොදු අපේක්ෂකයෙකුට සහාය දීමට තීන්දු කොට නැතැයි ද පවසා ඇත.මේ අතර එජාපයේ හිටපු ඇමැතිවරයකු වන රංජිත් අතපත්තු මහතා රනිල් වික්‍රමසිංහ මහතාගෙන් විමසා ඇත්තේ අලියා ලාංඡනය මාරු කරන්නේ ද යනුයි. එවිට වික්‍රමසිංහ මහතා පවසා ඇත්තේ ඒ බව ප්‍රසිද්ධියේ පැවසිය නොහැකි බවය. ඒ අවස්ථාවේදී අතපත්තු මහතා රනිල් වික්‍රමසිංහ මහතාට විරෝධය පළ කැර තිබෙන බවත් දැනගන්නට ඇත.එජාප කෘත්‍යාධිකාරි සභාවේදී නැඟී සිටි ජොන්ස්ටන් ප්‍රනාන්දු මන්ත්‍රීවරයා විමසා ඇත්තේ එජාපය පොදු අපේක්ෂකයකුට සහාය දීමට එකඟතාවකට පැමිණ සිටින්නේ ද යනුයි. මේ අවස්ථාවේ රැස්වීම උණුසුම් වූ අතර රනිල් වික්‍රමසිංහ මහතා ඉන් පිටවී ගොස් තිබේ.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>22</day>
    </date>
    <link>http://www.silumina.lk/2009/11/22/_art.asp?fn=aa0911226</link>
    <topic>නමත් හොඳයි ණයත් හොඳයි</topic>
    <author/>
    <content>සංවර්ධන ව්‍යාපෘති සඳහා රුපියල් කෝටි 1,80,000 යි!ගමට සංවර්ධනය ගෙන ගියේ වත්මන් රජයයි - ජනපතිජනවාරි 31 න් පසු සහන ගම්මාන අවසන්‘රජත දැක්ම’ අදත්ජෙනරල් ෆොන්සේකාට ඉල්ලුවාටත් වඩා ආරක්ෂාව දුන්නාජා.නි.පෙ. විශේෂ සමුළුව දෙසැම්බර් 02 දාඔයාට බැරි නම් මට දෙන්න එස්.බී. රනිල්ට කියයිනමත් හොඳයි ණයත් හොඳයිරජයේ සේවක වැටුපෙන් බදු අය කරන්නේ නෑNTV ඇරැඹෙයිවඳවී යන දේශපාලන පක්ෂ සරසවිවල ගැටුම් ඇති කරනවාඒ - 9 කාර්ය බහුල වෙයි දකුණට ඒමට උතුරේ දැඩි උනන්දුවක්රජයේ සේවකයන්ගෙන් මවුබිම පතන සේවය කිසිදා නිම වෙන්නේ නැහැව්‍යාපාර සියයට අනූ පහකට ජාතික තත්ත්ව සහතික ලබාදීම වැදගත් - අගමැතිමහින්ද චින්තනය අනුව අපේ ගම් විප්ලවීය ලෙස දියුණු වෙලාකරුණාදාස සූරියආරච්චි ලියූ කළු දෝංකාරය 24 දා එළිදකීසාර්ක් විද්‍යා තාක්‍ෂණ සමුළුව 23 – 24 දිනවලදීඅපිරිසුදු ජලය පිරිසුදු කිරීමට බැක්ටීරියා මගින් අලුත් ක්‍රමයක්මෙරට රාජ්‍ය බැංකුවලට කීර්තිමත් නාමයක් ඇති බවත් මහජනතාව වෙනුවෙන් හොඳම සත්කාරය ලබා දෙන්නේ ද රාජ්‍ය බැංකු බවත් ලංකා බැංකුවේ සභාපති ආචාර්ය ගාමිණි වික්‍රමසිංහ මහතා පවසයි. මේ වන විට ලංකා බැංකුවෙන් සහනදායක පොලී අනුපාතයකට ණය ලබා දීම සඳහා විශේෂ වැඩ පිළිවෙළක් ක්‍රියාවට නඟා ඇති බවත් හෙතෙම පෙන්වා දුන්නේය.රණවිරුවන්, රජයේ සේවකයන්, සුළු හා මධ්‍ය පරිමාණ ව්‍යාපාරිකයන් සඳහා විශේෂ ණය දීමේ සැලැස්මක් ද ක්‍රියාවට නඟා තිබේ. රජයේ සේවකයන් සඳහා ණය ලබා දෙන්නේ සියයට 4 ක තරම් ඉතා අවම පොලියකටය. ණය ආපසු ගෙවීමේ කාලය වසර 25 ක් දක්වා දීර්ඝ කැර ඇතැයි ද හෙතෙම සඳහන් කෙළේය.බැංකු පොලී අනුපාතය සියයට 8 ත් 12 ත් අතර සීමාවක් දක්වා පහළ දැමීම හේතු කොට ගෙන කෘෂිකාර්මික, සත්ත්ව පාලන, ධීවර, සංචාරක හෝටල් යනාදි ක්ෂේත්‍ර ගණනාවකට විශාල වශයෙන් ණය ලබා දීමට ද, ස්වයං රැකියාවල නිරත වූවන් හා සුළු හා මධ්‍ය පරිමාණ ව්‍යාපාරවල නිරත වූවන් සඳහා ද ඉතිහාසයේ අඩුම පොලී අනුපාතයක් වන ණය ලබාදීමට ලංකා බැංකුව පියවර ගෙන ඇති අතර මේ වෙනුවෙන් පැය 24 පුරා ක්‍රියාත්මක වන තොරතුරු සේවාවක් ද ආරම්භ කොට ඇත.මහජන බැංකුව ද ඉතාමත් සහනදායක පොලියකට ණය ලබා දීමට වැඩ පිළිවෙළක් ආරම්භ කැර ඇතැයි එහි සාමාන්‍යාධිකාරී හා ප්‍රධාන විධායක පී.බී. පතිරණ මහතා පවසයි. ණය ලබා ගැනීමට අපේක්ෂා කරන ඕනෑම පුද්ගලයකුට අවශ්‍ය පහසුකම් සැලැසීමට මහජන බැංකුව සූදානමින් සිටින බවත් හෙතෙම පෙන්වා දෙයි. මේ පිළිබඳ විශේෂ ලිපියක් 8 වැනි පිටුවේ පළවේ.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>22</day>
    </date>
    <link>http://www.silumina.lk/2009/11/22/_art.asp?fn=aa0911227</link>
    <topic>රජයේ සේවක වැටුපෙන් බදු අය කරන්නේ නෑ</topic>
    <author>සුනිල් දයා අල්විස්</author>
    <content>සංවර්ධන ව්‍යාපෘති සඳහා රුපියල් කෝටි 1,80,000 යි!ගමට සංවර්ධනය ගෙන ගියේ වත්මන් රජයයි - ජනපතිජනවාරි 31 න් පසු සහන ගම්මාන අවසන්‘රජත දැක්ම’ අදත්ජෙනරල් ෆොන්සේකාට ඉල්ලුවාටත් වඩා ආරක්ෂාව දුන්නාජා.නි.පෙ. විශේෂ සමුළුව දෙසැම්බර් 02 දාඔයාට බැරි නම් මට දෙන්න එස්.බී. රනිල්ට කියයිනමත් හොඳයි ණයත් හොඳයිරජයේ සේවක වැටුපෙන් බදු අය කරන්නේ නෑNTV ඇරැඹෙයිවඳවී යන දේශපාලන පක්ෂ සරසවිවල ගැටුම් ඇති කරනවාඒ - 9 කාර්ය බහුල වෙයි දකුණට ඒමට උතුරේ දැඩි උනන්දුවක්රජයේ සේවකයන්ගෙන් මවුබිම පතන සේවය කිසිදා නිම වෙන්නේ නැහැව්‍යාපාර සියයට අනූ පහකට ජාතික තත්ත්ව සහතික ලබාදීම වැදගත් - අගමැතිමහින්ද චින්තනය අනුව අපේ ගම් විප්ලවීය ලෙස දියුණු වෙලාකරුණාදාස සූරියආරච්චි ලියූ කළු දෝංකාරය 24 දා එළිදකීසාර්ක් විද්‍යා තාක්‍ෂණ සමුළුව 23 – 24 දිනවලදීඅපිරිසුදු ජලය පිරිසුදු කිරීමට බැක්ටීරියා මගින් අලුත් ක්‍රමයක්දේශීය ආදායම් කොමසාරිස්සුනිල් දයා අල්විස්රාජ්‍ය සේවකයන්ගේ වැටුපෙන් බදු අය කිරීමක් කිසිසේත් සිදු නොකරන බව දේශීය ආදායම් කොමසාරිස් ජෙනරාල් මහින්ද මැදගොඩ මහතා පවසයි.මේ පිළිබඳව පැතිර යන ආරංචිවල කිසිදු සත්‍යතාවක් නැති බව ද ඒ මහතා අවධාරණය කෙළේ ය. ඔහු මේ කරුණු අනාවරණය කර සිටියේ ප්‍රවෘත්ති දෙපාර්තමේන්තුවේ දී ඊයේ පැවැති ප්‍රවෘත්ති සාකච්ඡාවකදී ය.රජයේ සේවකයන්ට ලැබෙන දිරිදීමනා හා තෑගි මුදල් සඳහා බදු මුදල් අය කැරේ. මේ බදු ගණනය කරනු ලබන්නේ ඉතා සාධාරණ අන්දමිනි.මෙරට බදු ගෙවන සංඛ්‍යාව ලක්ෂ හතක් පමණ වන අතර ආදායම් බදු ගෙවන සංඛ්‍යාව 5, 96,000 කි. වැට් බදු ආපසු ගෙවීම් ප්‍රමාදයකින් තොරව සිදු කිරීමට ද පියවර ගන්නා බව ද මෙහිදී සඳහන් කළ දේශීය ආදායම් කොමසාරිස් ජෙනරාල්වරයා වැට් බදු ප්‍රමාද වීම ගෙවීම් හඳුනාගත් සියල්ල දෙසැම්බර් 31 වැනිදා වන විට ගෙවා අවසන් කරන බව ද කීය.මෙහිදී අනාවරණය වූ කරුණු මෙසේ ය.වැට් බදු අංශයේ කටයුතු විධිමත් කිරීමට නව අංශයක් ද විශේෂ සේවක පිරිසක් යොදා ස්ථාපිත කර ඇත.2010 දී ජනවාරි මාසයේ සිට ද එම වසර සඳහා සියලු කටයුතු සිදුකර අවසන් කිරීමට ද සැළසුම් කර තිබේ.හොඳින් බදු ගෙවන අයට දිරි ගැන්වීම ලබාදීමටත් බදු රහිත වාහනයක් මිලදී ගැනීමේ පහසුකම් සැලසීමත් ඇතුළුව සහන රැසක් සැලසෙයි. උතුරු - නැෙඟනහිර බදු අය කර ගැනීමට පහසුකම් සලසමින් පවතින අතර එම ජනතාවගෙන් බදු අය කිරීමට දැන් ම ක්‍රියාත්මකවීමක් ද සිදු නොවේ. මිලියන 40 බදු ආදායමක් යාපනයෙන් වසරකට ආදායම් අංශය වෙත ලැබී තිබේ. මිලියන 205 නැඟෙනහිර ප්‍රදේශයෙන් බදු වශයෙන් ලැබේ.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>22</day>
    </date>
    <link>http://www.silumina.lk/2009/11/22/_art.asp?fn=aa0911228</link>
    <topic>NTV ඇරැඹෙයි</topic>
    <author/>
    <content>සංවර්ධන ව්‍යාපෘති සඳහා රුපියල් කෝටි 1,80,000 යි!ගමට සංවර්ධනය ගෙන ගියේ වත්මන් රජයයි - ජනපතිජනවාරි 31 න් පසු සහන ගම්මාන අවසන්‘රජත දැක්ම’ අදත්ජෙනරල් ෆොන්සේකාට ඉල්ලුවාටත් වඩා ආරක්ෂාව දුන්නාජා.නි.පෙ. විශේෂ සමුළුව දෙසැම්බර් 02 දාඔයාට බැරි නම් මට දෙන්න එස්.බී. රනිල්ට කියයිනමත් හොඳයි ණයත් හොඳයිරජයේ සේවක වැටුපෙන් බදු අය කරන්නේ නෑNTV ඇරැඹෙයිවඳවී යන දේශපාලන පක්ෂ සරසවිවල ගැටුම් ඇති කරනවාඒ - 9 කාර්ය බහුල වෙයි දකුණට ඒමට උතුරේ දැඩි උනන්දුවක්රජයේ සේවකයන්ගෙන් මවුබිම පතන සේවය කිසිදා නිම වෙන්නේ නැහැව්‍යාපාර සියයට අනූ පහකට ජාතික තත්ත්ව සහතික ලබාදීම වැදගත් - අගමැතිමහින්ද චින්තනය අනුව අපේ ගම් විප්ලවීය ලෙස දියුණු වෙලාකරුණාදාස සූරියආරච්චි ලියූ කළු දෝංකාරය 24 දා එළිදකීසාර්ක් විද්‍යා තාක්‍ෂණ සමුළුව 23 – 24 දිනවලදීඅපිරිසුදු ජලය පිරිසුදු කිරීමට බැක්ටීරියා මගින් අලුත් ක්‍රමයක්ශ්‍රී ලංකා රූපවාහිනි සංස්ථාවේ ඉංගිරිසි නාලිකාව NTV 18 වැනිදා මහින්ද රාජපක්ෂ ජනාධිපතිතුමාගේ ප්‍රධානත්වයෙන් අරලියගහ මන්දිරයේදී ආරම්භ කැරුණු අතර නව නාලිකාවේ සමාරම්භක සංගීත ප්‍රසංගය පෙරේදා  සවස කොළඹ සිනමන් ග්‍රෑන්ඩ් හෝටලයේදී පැවැත්විණි.NTV ප්‍රසංග නාලිකාවක් ලෙස ඉදිරිපත් කැරෙන අතර මෙයින් ඉංගිරිසි මාධ්‍යයෙන් චිත්‍රපට, සංගීතමය වැඩසටහන් ප්‍රවෘත්ති හා කාලීන වැඩසටහන් විකාශය කැරේ.දිනපතා පෙරවරු 7 සිට මධ්‍යම රාත්‍රිය දක්වා විකාශය කැරෙන එන්ටීවී නාලිකාව UHF 52 ඔස්සේ සුසර කළ හැක.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>22</day>
    </date>
    <link>http://www.silumina.lk/2009/11/22/_art.asp?fn=aa0911229</link>
    <topic>වඳවී යන දේශපාලන පක්ෂ සරසවිවල ගැටුම් ඇති කරනවා</topic>
    <author>සුභාෂිණී ජයරත්න</author>
    <content>සංවර්ධන ව්‍යාපෘති සඳහා රුපියල් කෝටි 1,80,000 යි!ගමට සංවර්ධනය ගෙන ගියේ වත්මන් රජයයි - ජනපතිජනවාරි 31 න් පසු සහන ගම්මාන අවසන්‘රජත දැක්ම’ අදත්ජෙනරල් ෆොන්සේකාට ඉල්ලුවාටත් වඩා ආරක්ෂාව දුන්නාජා.නි.පෙ. විශේෂ සමුළුව දෙසැම්බර් 02 දාඔයාට බැරි නම් මට දෙන්න එස්.බී. රනිල්ට කියයිනමත් හොඳයි ණයත් හොඳයිරජයේ සේවක වැටුපෙන් බදු අය කරන්නේ නෑNTV ඇරැඹෙයිවඳවී යන දේශපාලන පක්ෂ සරසවිවල ගැටුම් ඇති කරනවාඒ - 9 කාර්ය බහුල වෙයි දකුණට ඒමට උතුරේ දැඩි උනන්දුවක්රජයේ සේවකයන්ගෙන් මවුබිම පතන සේවය කිසිදා නිම වෙන්නේ නැහැව්‍යාපාර සියයට අනූ පහකට ජාතික තත්ත්ව සහතික ලබාදීම වැදගත් - අගමැතිමහින්ද චින්තනය අනුව අපේ ගම් විප්ලවීය ලෙස දියුණු වෙලාකරුණාදාස සූරියආරච්චි ලියූ කළු දෝංකාරය 24 දා එළිදකීසාර්ක් විද්‍යා තාක්‍ෂණ සමුළුව 23 – 24 දිනවලදීඅපිරිසුදු ජලය පිරිසුදු කිරීමට බැක්ටීරියා මගින් අලුත් ක්‍රමයක්- අධ්‍යාපන ඇමැතිසුභාෂිණී ජයරත්නවිශ්වවිද්‍යාලවල ගැටුම්කාරී වාතාවරණයක් හට ගැනීමට ප්‍රධානම හේතුව වී තිබෙන්නේ මෙරට ක්ෂය වී යන ඇතැම් දේශපාලන පක්ෂවල කඩාකප්පල්කාරී ක්‍රියාවන් බැව් අධ්‍යාපන ඇමැති සුසිල් ප්‍රේමජයන්ත මහතා පෙන්වා දෙයි.විශ්වවිද්‍යාලවල ගැටුම් නැති කිරීමට නම් මේ පටු දේශපාලනය විශ්වවිද්‍යාලවලින් ඉවත් කළ යුතුව තිබෙන බවත් හෙතෙම අවධාරණය කරයි.ඇතැමුන් තමන්ගේ පැවැත්ම සඳහා විශ්ව විද්‍යාල යොදා ගන්නා බවත් සමහර විශ්ව විද්‍යාල සංගම්වල කැඳවුම්කරුවන් වසර 9 ක කාලයක් තිස්සේ විශ්ව විද්‍යාලය තුළ රැඳී සිටිමින් ශිෂ්‍ය අයිතිවාසිකම් ගැන කතා කරන්නේ නවක සිසුන් පස්දෙනෙකුට විශ්වවිද්‍යාල ප්‍රවේශය අහිමි කරන බවත් ඔහු පෙන්වා දුන්නේ ය.දෙමාපියන් දුක් මහන්සි වී තම දරුවන් විශ්වවිද්‍යාවලට යවන බවත්, පළමු වසරේ සිසුන්ගේ බත් පතට පවා වැලි දැමීමට තරම් කෘර වන්නේ එවැනි ක්ෂය වී යන දේශපාලන පක්ෂ නියෝජනය කරන පිරිස් බවත් වැඩිදුරටත් අදහස් දැක්වූ සුසිල් ප්‍රේමජයන්ත මහතා පෙන්වා දුන්නේ ය.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>22</day>
    </date>
    <link>http://www.silumina.lk/2009/11/22/_art.asp?fn=aa09112210</link>
    <topic>ඒ - 9 කාර්ය බහුල වෙයි දකුණට ඒමට උතුරේ දැඩි උනන්දුවක්</topic>
    <author>කීර්ති මෙන්ඩිස්</author>
    <content>සංවර්ධන ව්‍යාපෘති සඳහා රුපියල් කෝටි 1,80,000 යි!ගමට සංවර්ධනය ගෙන ගියේ වත්මන් රජයයි - ජනපතිජනවාරි 31 න් පසු සහන ගම්මාන අවසන්‘රජත දැක්ම’ අදත්ජෙනරල් ෆොන්සේකාට ඉල්ලුවාටත් වඩා ආරක්ෂාව දුන්නාජා.නි.පෙ. විශේෂ සමුළුව දෙසැම්බර් 02 දාඔයාට බැරි නම් මට දෙන්න එස්.බී. රනිල්ට කියයිනමත් හොඳයි ණයත් හොඳයිරජයේ සේවක වැටුපෙන් බදු අය කරන්නේ නෑNTV ඇරැඹෙයිවඳවී යන දේශපාලන පක්ෂ සරසවිවල ගැටුම් ඇති කරනවාඒ - 9 කාර්ය බහුල වෙයි දකුණට ඒමට උතුරේ දැඩි උනන්දුවක්රජයේ සේවකයන්ගෙන් මවුබිම පතන සේවය කිසිදා නිම වෙන්නේ නැහැව්‍යාපාර සියයට අනූ පහකට ජාතික තත්ත්ව සහතික ලබාදීම වැදගත් - අගමැතිමහින්ද චින්තනය අනුව අපේ ගම් විප්ලවීය ලෙස දියුණු වෙලාකරුණාදාස සූරියආරච්චි ලියූ කළු දෝංකාරය 24 දා එළිදකීසාර්ක් විද්‍යා තාක්‍ෂණ සමුළුව 23 – 24 දිනවලදීඅපිරිසුදු ජලය පිරිසුදු කිරීමට බැක්ටීරියා මගින් අලුත් ක්‍රමයක්කීර්ති මෙන්ඩිස්උතුරේ ජනතාවට “ඒ 9” මාර්ගයෙන් දකුණට ඒමට ඉඩකඩ සැලසීමත් සමඟ යාපනේ සිට කොළඹ බලා එන පොදු ප්‍රවාහන සේවාවන් සඳහා දැඩි ඉල්ලුමක් ඇතිවී ඇතැයි යුද හමුදා මාධ්‍ය ප්‍රකාශක බ්‍රිගේඩියර් උදය නානායක්කාර මහතා පවසයි.”සෑම බසයක්ම මගීන්ගෙන් පිරී පවතිනවා” ”ඔවුන්ගේ මුහුණුවල ඇත්තේ දැඩි සතුටක්” යැයි උතුරෙන් ලැබෙන අලුත්ම ආරංචි මාර්ග උපුටා දක්වමින් බ්‍රිගේඩියර් වරයා කීය.යාපනයේ ජනතාවට දකුණට පැමිණීමට තිබූ සියලු බාධක ඉකුත් 18 වැනිදා දින  සිට ක්‍රියාත්මක වන පරිදි ඉවත් කරන ලෙසට මහින්ද රාජපක්‍ෂ ජනාධිපතිතුමා ආරක්‍ෂක ලේකම් ගෝඨාභය රාජපක්‍ෂ මහතාට උපදෙස් දුන්නේය. ඒ අනුව උතුරේ ජනතාවට දකුණට ඒම සඳහා මෙතෙක් තිබූ ආරක්‍ෂක නිශ්කාශන ලබා ගැනීමත් එතැන සිට අවලංගු කෙරිණ.ඒ අනුව යාපනයේ සියලුම ලොරි හිමියන්ට සිය ප්‍රවාහන සේවා පවත්වාගෙන යෑමටත් ලියාපදිංචියකින් තොරව භාණ්ඩ ප්‍රවාහනයේ යෙදවීමටත් ආරක්‍ෂක ලේකම්වරයාගේ අනුමැතිය ලැබී ඇත. මේ අනුව උදාවන නත්තල හා ලබන වසර යාපනයේ ජනතාවට සුබදායි වනු ඇති බවත් ඔවුන්ට අතමිට සරු කාලයක් එළඹෙනු ඇති බවත් ආරක්‍ෂක බලධාරීහු විශ්වාස කරති.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>22</day>
    </date>
    <link>http://www.silumina.lk/2009/11/22/_art.asp?fn=aa091122_3</link>
    <topic>රජයේ සේවකයන්ගෙන් මවුබිම පතන සේවය කිසිදා නිම වෙන්නේ නැහැ</topic>
    <author/>
    <content>සංවර්ධන ව්‍යාපෘති සඳහා රුපියල් කෝටි 1,80,000 යි!ගමට සංවර්ධනය ගෙන ගියේ වත්මන් රජයයි - ජනපතිජනවාරි 31 න් පසු සහන ගම්මාන අවසන්‘රජත දැක්ම’ අදත්ජෙනරල් ෆොන්සේකාට ඉල්ලුවාටත් වඩා ආරක්ෂාව දුන්නාජා.නි.පෙ. විශේෂ සමුළුව දෙසැම්බර් 02 දාඔයාට බැරි නම් මට දෙන්න එස්.බී. රනිල්ට කියයිනමත් හොඳයි ණයත් හොඳයිරජයේ සේවක වැටුපෙන් බදු අය කරන්නේ නෑNTV ඇරැඹෙයිවඳවී යන දේශපාලන පක්ෂ සරසවිවල ගැටුම් ඇති කරනවාඒ - 9 කාර්ය බහුල වෙයි දකුණට ඒමට උතුරේ දැඩි උනන්දුවක්රජයේ සේවකයන්ගෙන් මවුබිම පතන සේවය කිසිදා නිම වෙන්නේ නැහැව්‍යාපාර සියයට අනූ පහකට ජාතික තත්ත්ව සහතික ලබාදීම වැදගත් - අගමැතිමහින්ද චින්තනය අනුව අපේ ගම් විප්ලවීය ලෙස දියුණු වෙලාකරුණාදාස සූරියආරච්චි ලියූ කළු දෝංකාරය 24 දා එළිදකීසාර්ක් විද්‍යා තාක්‍ෂණ සමුළුව 23 – 24 දිනවලදීඅපිරිසුදු ජලය පිරිසුදු කිරීමට බැක්ටීරියා මගින් අලුත් ක්‍රමයක්රට වෙනුවෙන් වැඩ කරන රාජ්‍ය සේවකයන්ගේ ආරක්ෂාව උදෙසා කැපවී කටයුතු කරන බව මහින්ද රාජපක්ෂ ජනාධිපතිතුමා පවසයි.රාජ්‍ය සේවකයන්ගෙන් මාතෘ භූමිය අපේක්ෂා කරන්නා වූ සේවය කිසිදා අවසන් කළ නොහැකි බව ද අවංකව නිර්ව්‍යාජව තීරණ ගෙන කැපවීමෙන් කටයුතු කරන නිලධාරීන් වෙනුවෙන් පෙනී සිටීමට තමා නිරන්තරයෙන් ම සූදානම් යයි ද ජනාධිපතිතුමා කීය.ජනාධිපතිතුමා මේ කරුණු අවධාරණය කර සිටියේ අමාත්‍යාංශ ලේකම්වරුන් ප්‍රධාන ලේකම්වරු දිස්ත්‍රික් ලේකම්වරුන් සහ ප්‍රාදේශීය ලේකම්වරුන් සමඟ ඉකුත් ගිය සිකුරාදා අරලියගහ මන්දිරයේදී පැවැති විශේෂ හමුවකදී ය.ජනාධිපතිතුමා මේ උත්සව සභාවේදී මෙසේද පැවසීය.රාජ්‍ය සේවය රටට බරක් ලෙස සලකා කටයුතු කළ යුගය අවසන්. අමාත්‍යංශ ලේකම්වරයාගේ සිට ග්‍රාම නිලධාරියා දක්වා අකාර්යක්ෂම වංචනික පිරිසක් ලෙස හුවා දක්වමින් ශ්‍රී ලංකාව අසමත් රාජ්‍යයක් යැයි ලොවට පෙන්වා දීමට උත්සාහගත් නායකයන් අද අසමත් වෙලා. ඒත් ඔබ සියලු දෙනාගේම සේවය අප ඉහළින් ම අගයනවා. ඒ වෙනුවෙන් විශාල වැඩකොටසක් කරනවා.ත්‍රස්තවාදය හේතුවෙන් මුළු උතුරු - නැඟෙනහිරම අවතැන් වනවිට ඔවුන්ගේ සුබසාධන කටයුතු වෙනුවෙන් කැපවී කටයුතු කළේ රාජ්‍ය අංශයේ ඉහළ සිට පහළට නිලධාරීන් ය. එය මාතෘ භූමිය මුදා ගැනීමේ මානුෂීය මෙහෙයුමේ අත්‍යවශ්‍ය මඟ හැරිය නොහැකි කටයුත්තක් බව ද ජනාධිපතිතුමා කීය.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>22</day>
    </date>
    <link>http://www.silumina.lk/2009/11/22/_art.asp?fn=aa091122_4</link>
    <topic>ව්‍යාපාර සියයට අනූ පහකට ජාතික තත්ත්ව සහතික ලබාදීම වැදගත් -අගමැති</topic>
    <author/>
    <content>සංවර්ධන ව්‍යාපෘති සඳහා රුපියල් කෝටි 1,80,000 යි!ගමට සංවර්ධනය ගෙන ගියේ වත්මන් රජයයි - ජනපතිජනවාරි 31 න් පසු සහන ගම්මාන අවසන්‘රජත දැක්ම’ අදත්ජෙනරල් ෆොන්සේකාට ඉල්ලුවාටත් වඩා ආරක්ෂාව දුන්නාජා.නි.පෙ. විශේෂ සමුළුව දෙසැම්බර් 02 දාඔයාට බැරි නම් මට දෙන්න එස්.බී. රනිල්ට කියයිනමත් හොඳයි ණයත් හොඳයිරජයේ සේවක වැටුපෙන් බදු අය කරන්නේ නෑNTV ඇරැඹෙයිවඳවී යන දේශපාලන පක්ෂ සරසවිවල ගැටුම් ඇති කරනවාඒ - 9 කාර්ය බහුල වෙයි දකුණට ඒමට උතුරේ දැඩි උනන්දුවක්රජයේ සේවකයන්ගෙන් මවුබිම පතන සේවය කිසිදා නිම වෙන්නේ නැහැව්‍යාපාර සියයට අනූ පහකට ජාතික තත්ත්ව සහතික ලබාදීම වැදගත් - අගමැතිමහින්ද චින්තනය අනුව අපේ ගම් විප්ලවීය ලෙස දියුණු වෙලාකරුණාදාස සූරියආරච්චි ලියූ කළු දෝංකාරය 24 දා එළිදකීසාර්ක් විද්‍යා තාක්‍ෂණ සමුළුව 23 – 24 දිනවලදීඅපිරිසුදු ජලය පිරිසුදු කිරීමට බැක්ටීරියා මගින් අලුත් ක්‍රමයක්මෙරට පවතින ව්‍යාපාරවලින් සුළු පරිමාණයේ සහ මධ්‍යම පරිමාණයේ ව්‍යාපාරයන් සියයට අනූපහකටම ජාතික තත්ත්ව සහතික වැඩපිළිවෙළට ඇතුළත් කර තිබීම ඉතා වැදගත් ක්‍රියාවක් යයි අග්‍රාමාත්‍ය රත්නසිරි වික්‍රමනායක මහතා පවසයි.අග්‍රාමාත්‍යවරයා මේ බව පැවසුවේ ශ්‍රී ලංකා ජාතික තත්ත්ව සම්මාන උලෙළ පසුගියදා බණ්ඩාරනායක අන්තර්ජාතික සම්මන්ත්‍රණ ශාලාවේදී පැවැති අවස්ථාවේදීය.අන්තර්ජාතික ප්‍රමිති සංවිධානයේ ශ්‍රී ලංකාවේ එකම සාමාජික නියෝජිතායතනය ලෙස කටයුතු කරන්නේ ශ්‍රී ලංකා ප්‍රමිති ආයතනයයි. මේ අංශය පසුගිය කාලයේදී ප්‍රමිති සේවාවන් අංශයෙන් විශිෂ්ට සේවාවක් ඉටුකර ඇත. මේ නිසා පාරිභෝගික අපේක්ෂාවන් ඉටු කරමින් ජනතාවගේ සෞඛ්‍යය හා ආරක්ෂාව සඳහා කටයුතු කර ඇතැයි ද අග්‍රාමාත්‍යවරයා කීය.මෙහිදී වැඩිදුරටත් අදහස් දැක්වූ අග්‍රාමාත්‍ය රත්නසිරි වික්‍රමනායක මහතා මෙරට නිෂ්පාදනයන්ට අද නවීන තාක්ෂණය තම සේවා නිෂ්පාදන වෙනුවෙන් බොහෝ ආයතන යොදා ගන්නවා. මෙසේ ක්‍රියාත්මකවීමේදී තත්ත්වය හා ප්‍රමිතිය ඉහළ මට්ටමින් පවත්වාගෙන යාම ද අනිවාර්ය හා අත්‍යාවශ්‍ය කරුණකි.මෙහිදී තත්ත්ව සහතික ලබාදෙමින් නිෂ්පාදකයන් දිරි ගැන්වීම ද සිදුවෙයි. මෙවැනි ප්‍රයත්නයන් සිදු කිරීම නිෂ්පාදකයන් දිරි ගැන්වීමට හේතු වන කරුණකි. එය අපේ ඇගයීමට ලක් වෙනවා. යැයිද අග්‍රාමාත්‍යවරයා කීයමෙම උත්සවයේදී 2009 දී අධ්‍යාපන මධ්‍යම පරිමාණ අංශයෙන් කොළඹ අන්තර්ජාතික නාවික හා ඉංජිනේරු විද්‍යාලය (cinec) සේවා මහා පරිමාණ අංශයෙන්, මොබිටෙල් පෞද්ගලික සමාගම ද ජාතික තත්ත්ව කාර්ය සාධක විශිෂ්ට අංශයෙන් සම්මාන හිමි කර ගත්හ.මෝටර් රථ ප්‍රවාහන දෙපාර්තමේන්තුව, කුසලතා සම්මානයක් මහා පරිමාණ අංශයෙන් ද අධ්‍යාපන මධ්‍ය පරිමාණ අංශයෙන් ව්‍යාපාර කළමනාකරණ ජාතික ආයතනයත් නිෂ්පාදන පරිමාණ අංශයෙන් ලංකා වෝල්ටයිල් මීපේ පෞද්ගලික සමාගම සහ දික්ඔය කර්මාන්ත සමාගම සම්මාන ද හිමිකර ගනු ලැබූහ.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>22</day>
    </date>
    <link>http://www.silumina.lk/2009/11/22/_art.asp?fn=aa09112211</link>
    <topic>මහින්ද චින්තනය අනුව අපේ ගම් විප්ලවීය ලෙස දියුණු වෙලා</topic>
    <author/>
    <content>සංවර්ධන ව්‍යාපෘති සඳහා රුපියල් කෝටි 1,80,000 යි!ගමට සංවර්ධනය ගෙන ගියේ වත්මන් රජයයි - ජනපතිජනවාරි 31 න් පසු සහන ගම්මාන අවසන්‘රජත දැක්ම’ අදත්ජෙනරල් ෆොන්සේකාට ඉල්ලුවාටත් වඩා ආරක්ෂාව දුන්නාජා.නි.පෙ. විශේෂ සමුළුව දෙසැම්බර් 02 දාඔයාට බැරි නම් මට දෙන්න එස්.බී. රනිල්ට කියයිනමත් හොඳයි ණයත් හොඳයිරජයේ සේවක වැටුපෙන් බදු අය කරන්නේ නෑNTV ඇරැඹෙයිවඳවී යන දේශපාලන පක්ෂ සරසවිවල ගැටුම් ඇති කරනවාඒ - 9 කාර්ය බහුල වෙයි දකුණට ඒමට උතුරේ දැඩි උනන්දුවක්රජයේ සේවකයන්ගෙන් මවුබිම පතන සේවය කිසිදා නිම වෙන්නේ නැහැව්‍යාපාර සියයට අනූ පහකට ජාතික තත්ත්ව සහතික ලබාදීම වැදගත් - අගමැතිමහින්ද චින්තනය අනුව අපේ ගම් විප්ලවීය ලෙස දියුණු වෙලාකරුණාදාස සූරියආරච්චි ලියූ කළු දෝංකාරය 24 දා එළිදකීසාර්ක් විද්‍යා තාක්‍ෂණ සමුළුව 23 – 24 දිනවලදීඅපිරිසුදු ජලය පිරිසුදු කිරීමට බැක්ටීරියා මගින් අලුත් ක්‍රමයක්- දිනේෂ් ගුණවර්ධන කියයිසංවර්ධනයේ කේන්ද්‍රස්ථානය ගම බවට පත්කර ගත් එකම නායකයා මහින්ද රාජපක්ෂ මහතා බවත් මේ නිසා නිදහසින් පසු යුගයේ ගම අන් කවර දිනකටත් වඩා වේගවත් සංවර්ධනයක් අත්පත් කරගෙන තිබෙන බවත් ඉන් ගැමියාගේ, ගොවියාගේ ජීවන මට්ටම උසස් තත්ත්වයකට පත්වී තිබෙන බවත් මෙය ලංකා සංවර්ධන ගමන් මගේ විප්ලවීය පරිවර්තනයක සංක්‍රාන්ති අවස්ථාවක් සනිටුහන් කරන බව මහජන එක්සත් පෙරමුණේ නායක, ආණ්ඩු පක්ෂයේ ප්‍රධාන සංවිධායක, අමාත්‍ය දිනේෂ් ගුණවර්ධන මහතා ප්‍රකාශ කරයි. ඔහු මේ බව ප්‍රකාශ කළේ මහරගම පැවැති රැස්වීමකට සහභාගි වෙමිනි. එහිදී තව දුරටත් අදහස් දැක්වූ ඒ මහතා මෙසේ ද කීය.ගමේ අහිංසක ජනතාවට මැතිවරණ සමයේ පමණක් පැමිණෙන ඇතැම් දේශපාලකයන් ගමේ සංවර්ධනය ගැන නොයෙක් බොරු ඇදබාමින් ගැමියාගේ බුද්ධිය සමච්චලයට ලක්කිරීම සාමාන්‍ය දෙයක් බවට පසුගිය වකවානුවල දැකිය හැකිවුණා. එහෙත් මහින්ද චින්තනය පදනම් කර ගත් ජනාධිපති මහින්ද රාජපක්ෂ මහතාගේ සංවර්ධන වැඩසටහනේ ප්‍රමුඛස්ථානය වූයේ ගම සංවර්ධනයේ කේන්ද්‍රස්ථානය කිරීමයි.පසුගිය සිව්වසර මුළුල්ලේ ජනාධිපතිතුමාගේ මඟපෙන්වීම යටතේ ලංකාවේ සියලු ගම් සංවර්ධනය කිරීමේ කටයුත්ත යථාර්ථයක් බවට පත්වී තිබෙනවා. මේ නිසා ඉතිහාසයේ අන් කවර කාලයකටත් වඩා අද ගම විප්ලවීය දියුණුවකට භාජනය වෙමින් ගැමියාගේ, ගොවියාගේ ජීවන මට්ටම උසස් තත්ත්වයකට පත්වෙමින් තිබෙනවා.ග්‍රාමීය කර්මාන්ත පණ ගන්වමින්, පුරන් වී ගිය ඉඩම්වල භෝග වගා කරමින් විදුලිය හා ජලය ලබා දෙමින්, දුරකථන පද්ධතීන් ඇති වෙමින්, තැපැල් ක්ෂේත්‍රය, ග්‍රාමීය රෝහල්, පොදු ක්‍රීඩාංගන, පාසල්, ප්‍රජාශාලා, සෞඛ්‍යය සේවා ඇති වෙමින් ගම පහසුකම්වලින් කිසිදු අඩුවක් නොවන අයුරින් ප්‍රතිනිර්මාණය කර තිබෙනවා. මෙබඳු වෙනසක්, මෙවැනි පරිවර්තනයක් සිදුවූයේ මහින්ද රාජපක්ෂ යුගයේ බව දැන් ඉතිහාසයේ ලියවී අවසන්.ගැමියන්, ගොවියන්, පෙදරේරුවන්, වඩුවන් වැනි විවිධ කොටස්වල ප්‍රශ්න හා ඔවුන්ගේ ජීවන රටා ගැන අපේ ජනාධිපතිතුමාට මනා වැටහීමක් තියෙනවා. මේ නිසා ඔවුන්ගේ ජීවන ගමන ශක්තිමත් කිරීම අරභයා ගම කේන්ද්‍ර කරගත් සංවර්ධන විප්ලවයකට ජනාධිපතිතුමා අත ගසා තිබෙනවා.ඒ තුළින් ඔවුන්ගේ ජීවන චර්යාව සුවිශාල ඉදිරි පිම්මකට, දියුණුවකට, ශක්තිමත් භාවයකට පරිවර්තනය වනු නොඅනුමානයි. එබැවින් අද සමස්ත ගැමි ජනතාවම අපේ රජය වටා, අපේ රාජ්‍ය නායකයා වටා එක් රොක්වී ඇති බවද ඇමැතිවරයා කීය.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>22</day>
    </date>
    <link>http://www.silumina.lk/2009/11/22/_art.asp?fn=aa09112212</link>
    <topic>කරුණාදාස සූරියආරච්චි ලියූ කළු දෝංකාරය 24 දා එළිදකී</topic>
    <author/>
    <content>සංවර්ධන ව්‍යාපෘති සඳහා රුපියල් කෝටි 1,80,000 යි!ගමට සංවර්ධනය ගෙන ගියේ වත්මන් රජයයි - ජනපතිජනවාරි 31 න් පසු සහන ගම්මාන අවසන්‘රජත දැක්ම’ අදත්ජෙනරල් ෆොන්සේකාට ඉල්ලුවාටත් වඩා ආරක්ෂාව දුන්නාජා.නි.පෙ. විශේෂ සමුළුව දෙසැම්බර් 02 දාඔයාට බැරි නම් මට දෙන්න එස්.බී. රනිල්ට කියයිනමත් හොඳයි ණයත් හොඳයිරජයේ සේවක වැටුපෙන් බදු අය කරන්නේ නෑNTV ඇරැඹෙයිවඳවී යන දේශපාලන පක්ෂ සරසවිවල ගැටුම් ඇති කරනවාඒ - 9 කාර්ය බහුල වෙයි දකුණට ඒමට උතුරේ දැඩි උනන්දුවක්රජයේ සේවකයන්ගෙන් මවුබිම පතන සේවය කිසිදා නිම වෙන්නේ නැහැව්‍යාපාර සියයට අනූ පහකට ජාතික තත්ත්ව සහතික ලබාදීම වැදගත් - අගමැතිමහින්ද චින්තනය අනුව අපේ ගම් විප්ලවීය ලෙස දියුණු වෙලාකරුණාදාස සූරියආරච්චි ලියූ කළු දෝංකාරය 24 දා එළිදකීසාර්ක් විද්‍යා තාක්‍ෂණ සමුළුව 23 – 24 දිනවලදීඅපිරිසුදු ජලය පිරිසුදු කිරීමට බැක්ටීරියා මගින් අලුත් ක්‍රමයක්සිළුමිණ ප්‍රධාන කර්තෘ කරුණාදාස සූරියආරච්චි මහතා විසින් රචිත නවතම නවකතාව ‘කළු දෝංකාරය’ කෘතිය එළිදැක්වීම ලබන අඟහරුවාදා (24) පස්වරු 3 ට කොළඹ මහවැලි කේන්ද්‍රයේදී සිදු කෙරෙයි.කොළඹ විශ්ව විද්‍යාලයේ ජ්‍යෙෂ්ඨ කථිකාචාර්ය ධම්ම දිසානායක හා ප්‍රවීණ කලාකරු ජැක්සන් ඇන්තනි මෙහිදී අදහස් දැක්වීමට නියමිත අතර මූලාසනය හොබවනුයේ ප්‍රවීණ මාධ්‍යවේදි ගාමිණි සුමනසේකර මහතාය. මෙදිනම කරුණාදාස සූරියආරච්චි මහතාගේ “අන්ධකාර තාරකාව“ නවකතාවේ ඉංගී‍්‍රසි පරිවර්තනය වන “The Dark Star” කෘතිය එළිදැක්වීම ද සිදු කෙරේ. එය පරිවර්තනය කර ඇත්තේ එඩ්මන් ජයසූරිය මහතායි.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>22</day>
    </date>
    <link>http://www.silumina.lk/2009/11/22/_art.asp?fn=aa09112213</link>
    <topic>සාර්ක් විද්‍යා තාක්‍ෂණ සමුළුව 23 – 24 දිනවලදී</topic>
    <author/>
    <content>සංවර්ධන ව්‍යාපෘති සඳහා රුපියල් කෝටි 1,80,000 යි!ගමට සංවර්ධනය ගෙන ගියේ වත්මන් රජයයි - ජනපතිජනවාරි 31 න් පසු සහන ගම්මාන අවසන්‘රජත දැක්ම’ අදත්ජෙනරල් ෆොන්සේකාට ඉල්ලුවාටත් වඩා ආරක්ෂාව දුන්නාජා.නි.පෙ. විශේෂ සමුළුව දෙසැම්බර් 02 දාඔයාට බැරි නම් මට දෙන්න එස්.බී. රනිල්ට කියයිනමත් හොඳයි ණයත් හොඳයිරජයේ සේවක වැටුපෙන් බදු අය කරන්නේ නෑNTV ඇරැඹෙයිවඳවී යන දේශපාලන පක්ෂ සරසවිවල ගැටුම් ඇති කරනවාඒ - 9 කාර්ය බහුල වෙයි දකුණට ඒමට උතුරේ දැඩි උනන්දුවක්රජයේ සේවකයන්ගෙන් මවුබිම පතන සේවය කිසිදා නිම වෙන්නේ නැහැව්‍යාපාර සියයට අනූ පහකට ජාතික තත්ත්ව සහතික ලබාදීම වැදගත් - අගමැතිමහින්ද චින්තනය අනුව අපේ ගම් විප්ලවීය ලෙස දියුණු වෙලාකරුණාදාස සූරියආරච්චි ලියූ කළු දෝංකාරය 24 දා එළිදකීසාර්ක් විද්‍යා තාක්‍ෂණ සමුළුව 23 – 24 දිනවලදීඅපිරිසුදු ජලය පිරිසුදු කිරීමට බැක්ටීරියා මගින් අලුත් ක්‍රමයක්සාර්ක් කලාපීය රටවල විද්‍යා හා තාක්ෂණ අමාත්‍යවරුන්ගේ 2 වැනි සමුළුව නොවැම්බර් 23 – 24 දිනවලදී කොළඹ හිල්ටන් හෝටලයේදි පැවැත්වේ.සාර්ක් කලාපීය සියලුම විද්‍යා තාක්ෂණ ඇමැතිවරු සහභාගි වන මෙම සමුළුවේදි සාර්ක් කලාපීය රටවල්වල විද්‍යා තාක්ෂණ ප්‍රගමනයට අදාළ කටයුතු රැසක් ක්‍රියාවට නැංවෙන බව විද්‍යා හා තාක්ෂණ ඇමැති තිස්ස විතාරණ මහතා පවසයි.අපේ රටේ විද්‍යාත්මක ආයතනවල ප්‍රගතියට හා මෙරට විද්‍යා පර්යේෂණවල ප්‍රගතියට අදාළ තීන්දු තීරණ රැසක් මෙම සමුළුවේදි ගැනීමට නියමිත බවද ඇමැතිවරයා කීය.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>22</day>
    </date>
    <link>http://www.silumina.lk/2009/11/22/_art.asp?fn=aa09112214</link>
    <topic>අපිරිසුදු ජලය පිරිසුදු කිරීමට බැක්ටීරියා මගින් අලුත් ක්‍රමයක්</topic>
    <author>නිහාල් පී. අබේසිංහ</author>
    <content>සංවර්ධන ව්‍යාපෘති සඳහා රුපියල් කෝටි 1,80,000 යි!ගමට සංවර්ධනය ගෙන ගියේ වත්මන් රජයයි - ජනපතිජනවාරි 31 න් පසු සහන ගම්මාන අවසන්‘රජත දැක්ම’ අදත්ජෙනරල් ෆොන්සේකාට ඉල්ලුවාටත් වඩා ආරක්ෂාව දුන්නාජා.නි.පෙ. විශේෂ සමුළුව දෙසැම්බර් 02 දාඔයාට බැරි නම් මට දෙන්න එස්.බී. රනිල්ට කියයිනමත් හොඳයි ණයත් හොඳයිරජයේ සේවක වැටුපෙන් බදු අය කරන්නේ නෑNTV ඇරැඹෙයිවඳවී යන දේශපාලන පක්ෂ සරසවිවල ගැටුම් ඇති කරනවාඒ - 9 කාර්ය බහුල වෙයි දකුණට ඒමට උතුරේ දැඩි උනන්දුවක්රජයේ සේවකයන්ගෙන් මවුබිම පතන සේවය කිසිදා නිම වෙන්නේ නැහැව්‍යාපාර සියයට අනූ පහකට ජාතික තත්ත්ව සහතික ලබාදීම වැදගත් - අගමැතිමහින්ද චින්තනය අනුව අපේ ගම් විප්ලවීය ලෙස දියුණු වෙලාකරුණාදාස සූරියආරච්චි ලියූ කළු දෝංකාරය 24 දා එළිදකීසාර්ක් විද්‍යා තාක්‍ෂණ සමුළුව 23 – 24 දිනවලදීඅපිරිසුදු ජලය පිරිසුදු කිරීමට බැක්ටීරියා මගින් අලුත් ක්‍රමයක්අපේ විද්‍යාඥයකුගේ තවත් දස්කමක්නිහාල් පී. අබේසිංහමෙරට කර්මාන්ත ශාලාවලින් නිවාසවලින් පිටවන අපිරිසුදු ජලය පිරිසුදු කිරීම පිණිස නිර්වායු ශ්වසන බැක්ටීරියා යොදා ගත හැකි බවත් ඉන් අතුරු ඵලයක් ලෙස ජීව වායුව ද විශාල ලෙස ලැබෙන බවත් මෙරට ජ්‍යෙෂ්ඨ උපදේශක ඉංජිනේරුවරයෙකු වන අතුල ජයමාන්න මහතා පවසයි.මෙතෙක් මෙරට අපිරිසුදු ජලය පිරිසුදු කිරීමට හෝටල් කර්මාන්ත ශාලා ආදියේ පාවිච්චි කළේ අධික වියදම් සහිත ඔක්සිහරණ ක්‍රියාවලියක් බව පෙන්වා දෙන මේ විද්‍යාඥයා නව ක්‍රමයට වැය වන්නේ් ඒ විශාල මුදලෙන් සියයට 10 කටත් අඩු මුදලක් බවත් පෙන්වා දෙයි.පැරණි ජලය පිරිසුදු කිරීමේ ක්‍රමයට අධික විදුලි බලයක් අවශ්‍ය නමුත් නව ක්‍රමයට විදුලිය අවශ්‍ය නැත. අමතර අතුරුඵලයක් ලෙස නිපදවන ජීව වායුවෙන් ප්‍රයෝජන රැසක් ගත හැකි බවත් වසර 30 ක් නර්ඩ් ආයතනයේ විද්‍යාඥයකු ලෙස ද කටයුතු කළ අතුල ජයමාන්න මහතා පවසයි.දැනට නියමිත ව්‍යාපෘතියක් ලෙස අතුල ජයමාන්න මහතා මෙරට ආයතන 10 ක ජලය පිරිසුදු කිරීමට මේ ක්‍රමය යොදා ගෙන සාර්ථක ප්‍රතිඵල ලබාදී ඇත. මෙරට ජල දූෂණය අවම කිරීමටත් එම ආයතන හිමිකරුවන්ට විශාල මුදලක් ඉතිරි කර ගැනීමටත් මේ ක්‍රමය ඉවහලක් වන බව පරිසර හා ස්වභාවික සම්පත් අමාත්‍යාංශයේ පරිසර අධිකාරිය පවා තීරණය කර ඇත.ඒ අනුව පසුගිය පරිසර දින උත්සවයේදී අතුල ජයමාන්න මහතාට ජල කළමනාකරණය පිළිබඳ හරිත සම්මානය ද ලැබිණි.ස්කාගාරවලින් පිටවන අපිරිසුදු ජලය වැසිකිලිවලින් පිටවන ජලය, හම් පදම් කිරීමේ කර්මාන්ත ශාලාවලින් පිටවන ජලය පවා මේ අයුරින් පිරිසුදු කළ හැකි බව අතුල ජයමාන්න මහතා පවසයි.මේ මගින් දැනට මාරවිල ස්කාගාරයේ ජලය පිරිසුදු කිරීමේ කටයුතු කරන බවත් ඒ ස්කාගාරයට මේ ක්‍රමය නිසා දිනකට රුපියල් 8000 ක බලශක්ති ඉතිරියක් සිදුවෙන බවත් අතුල ජයමාන්න මහතා පවසයි.මෙම නව තාක්ෂණ ක්‍රමය අවශ්‍ය අයට ලබාදීමට අතුල ජයමාන්න මහතා අපේක්ෂා කරයි. ඒ මගින් මෙරට පරිසර සංරක්ෂණයට ජල දූෂණය අවම කිරීමට මහඟු පිටුබලයක් ලැබෙන බව පරිසරවේදීහු ද අතුල ජයමාන්න මහතා ද පවසති.</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>22</day>
    </date>
    <link>http://www.silumina.lk/2009/11/22/_art.asp?fn=af0911222</link>
    <topic>මට මා මිස ‘සන්ධ්‍යා රාණි’ සඳහාවෙනත් නිළියකගේ ආභාසය කුමටද?</topic>
    <author>නුවන් නයනජිත් කුමාර  </author>
    <content>මට මා මිස ‘සන්ධ්‍යා රාණි’සඳහා වෙනත් නිළියකගේ ආභාසය කුමටද?රාජ්‍ය බැංකු වල නමත් ණයත් හොඳයිසිනමා වීරයා සහ ජනතා වීරයා අතර ජීවන්...සමෘද්ධිමත් අනාගතයකට අත්වැල් බැඳ ගනිමුරාහු - කේතු ග්‍රහමාරුව රටට ඔබට කොහොමද?ටොපි කන්න ගිය පුංචි නිපුනි ගේ අවසන් ගමන‘මං එළියට ගිය දවසක මල්ලිලා බලා ගන්නවා’අයවැයෙන් ජනතාවට සහන ලබාදීමමිථ්‍යා මත දුරලමුමාලිනි ෆොන්සේකා යළිත් වරක් අන්තර්ජාතික සම්මානයට පාත්‍ර වීම නිමිත්තෙනි.‘මාලිනි’ යනු මල්මාලා ගොතන්නියයි. ඇය ලාංකේය සිනමාව නමැති රසෝඝයෙහි රූපණයෙන් සුපුෂ්පිත මල් මාලා රාශියක්ම ගොතා තැබුවාය. ඉන් ඇතැම් ඒවාට ලැබුණු අන්තර්ජාතික සම්මාන නමැති මල් මාලාවන්ගෙන් සිව් වතාවක් මාලිනියගේ ගෙල සැරසිණ.අන්තර්ජාතික සම්මානයට පාත්‍ර වූ ප්‍රථම ලාංකේය සිනමා නිළිය ලෙස ඇය තැබුවේ මෙරට කිසිදු නිළියකට නොබිඳිය හැකි වාර්තාවකිධර්මසේන පතිරාජයන්ගේ ‘එයා දැන් ලොකු ළමයෙක්’ චිත්‍රපටය උදෙසා 9 වැනි මොස්කව් අන්තර්ජාතික සිනමා උළෙලේ රංගන කුසලතා ඩිප්ලෝමා සහතිකයකින් මාලිනිය පිදුම් ලබන විට රූපණය පිළිබඳ විධිමත් දෙස් විදෙස් පුහුණුවක් ඇය ලබා නොතිබිණ.එකල මතු නොව මෙකලද රූපණය විධිමත් ලෙස හැදෑරිය හැකි සිනමා පාසලක් මෙරට ස්ථාපිත වී නොමැත. ප්‍රතිභාව, ව්‍යුත්පත්තිය, සතතාභ්‍යාසය, ස්වයං නිරීක්ෂණය, පරිකල්පනය යනාදියෙන් පරිපාකයට පත් ස්වීය අනන්‍යතාවයෙන් හෙබි රූපණවේදයක් මාලිනිය සතුව පැවතිණ.ප්‍රසන්න විතානගේ නිර්මාණය කළ ‘ආකාස කුසුම්’ චිත්‍රපටයේ ‘සන්ධ්‍යා රාණි’ ගේ භූමිකාව උදෙසා ඇය නොබෝදා ඉතාලියේ ලෙවන්තේ සිනමා උළෙලේ හොඳම නිළිය ලෙස සිව්වැනි වතාවටත් අන්තර්ජාතික බුහුමනට පාත්‍ර විය.මා එම ජයග්‍රහණය පිළිබඳ අදහස් විමැසූ කල්හි ප්‍රථම වතාවට අන්තර්ජාතික සම්මානයක් ලැබුණු තිස් දෙවසරකට එපිට අතීතය වෙත ඇගේ සිත දිව යනු දැනිණ.”එදා 1977 මා මුල්වරට ජාත්‍යන්තර ජයග්‍රහණයක් ලැබූ මොහොත මට මතක් වෙනවා. ඒ වකවානුව වන විට එබඳු ජයග්‍රහණයක් අපේ සිනමාවේ කිසිදු නිළියකට ලැබී තිබුණේ නැහැ.අනෙක එවැනි සම්මානයක අගය මෙරට ප්‍රේක්ෂකයන් එතරම් දැන හඳුනා ගෙන සිටියෙත් නැහැ. ඒ නිසා එම සම්මානයේ අගය මෙරටට ප්‍රමාණාත්මකව දැනුණා දැයි සැකයි. ඉන්පසු 1979 ‘සිරිපාල හා රන් මැණිකා’ චිත්‍රපටය උදෙසා නවදිල්ලි අන්තර් ජාතික සිනමා උළෙලේ රංගන කුසලතා සහතිකයත් ‘ආකාස කුසුම්’ චිත්‍රපටය උදෙසා නවදිල්ලි අන්තර්ජාතික සිනමා උළෙලේ හොඳම නිළිය ලෙස රජත මයුර සම්මානයත් මට ලැබුණා.නොබෝදා ඉතාලියේ ලෙවන්තේ සිනමා උළෙලේ හොඳම නිළිය ලෙස ලැබූ සම්මානය සුවිශේෂ වන්නේ යුරෝපීය සිනමා උළෙලකින් මා ලැබූ ප්‍රථම අන්තර්ජාතික ඇගැයීම මෙය වන නිසායි.එහෙයින් මෙය පෞද්ගලිකව මා ලැබූ ජයග්‍රහණයකට වඩා මගේ රටට යුරෝපයෙන් ලැබුණු ඇගැයීමක් ලෙස සලකන්න පුළුවන්.”ඉතාලියේ ලෙවන්තේ සම්මාන උළෙලට ලංකාවෙන් ඉදිරිපත් වූ ‘ආකාස කුසුම්’ සමඟ අපට වඩා දියුණු සිනමා කර්මාන්ත තිබෙන රටවල් රාශියක් තරග වැදිණ. ඇමරිකාව, එංගලන්තය, ඕස්ට්‍රේලියාව, හංගේරියාව, රුමේනියාව, ඉන්දියාව, මැක්සිකෝව, උරුගුවේ, ජර්මනිය, තායිවානය, කැනඩාව, නෙදර්ලන්තය මේ අතුරින් විශේෂිතය.”මට මේ සම්මාන උළෙලේ මා සමඟ තරග කළ වෙනත් රටවල නිළියන්ගේ රැඟුම් නැරඹීමට අවකාශ ලැබුණේ නැහැ. ඉතාලියේ වැනිස්, මිලාන් ඇතුළු නගර රැසක ලාංකිකයන්ට හා විදේශිකයන්ට ‘ආකාස කුසුම්’ චිත්‍රපටය තිරගත කළ නිසා එම දර්ශනවලට සහභාගි වී සම්මාන උළෙල පැවැත්වීමට දින දෙකකට පමණ ඉහතදී මා එතැනට ගියේ.විදෙස් ප්‍රේක්ෂකයන් හා විචාරකයන් තම අත් විහිදවමින් මා වෙතට පැමිණ ප්‍රසාදය දැක්වූවා. එරට රංගන ශිල්පි - ශිල්පිනීන් ද මගේ රඟපෑම් ඉහළින් අගය කළා.ඇන්ටෝනියෝනි මද්දලේනා නමැති ඉතාලි ජාතික නිළිය විශේෂයෙන් මගේ රංගනයට පි‍්‍රය කරන බව පැවසුවා. ඇය වේදිකාවෙන් මෑත භාගයේ සිනමාවට පිවිසි නිළියක්. මේ උළෙලේ බහුලව භාවිත වූයේ ඉතාලි භාෂාවයි. ඉංගි‍්‍රසි බසට ලැබුණේ අඩු තැනක්. මේ නිසා මට භාෂා පරිවර්තිකාවකගේ සහාය ලැබුණා”.මාලිනියට මෙවර ඉතාලියේ ලෙවැන්ටේ සිනමා උළෙලින් ලැබුණු සම්මානයේ දක්නට ලැබෙනුයේ ගෝරිල්ලකුගේ දෙපා මත රැඳී තිබෙන දළ සේයා (Negative)පටයකි. මේ එසේ මෙසේ ගෝරිල්ලකු නොවේ. ගෝරිල්ලාගේ සුවිශේෂත්වය මාලිනිය මෙලෙස මා හමුවේ විවරණය කළාය.”මේ ගෝරිල්ලා නිසා මේ සම්මානය සුවිශේෂයි. ටයිටස් නමැති මේ ගෝරිල්ලා එරට සිටි සුප්‍රකට නළුවෙක්. සිගෝනි වීවර් නම් වූ ජනපි‍්‍රය නිළිය සමඟත් රඟපෑවා. අවුරුදු 33 ක් ජීවත් වූ මේ සත්වයා පසුගිය සැප්තැම්බරයේ මිය ගියා. ලෙවැන්ට් උළෙලේ සංවිධායකයන් තම අරමුණ ප්‍රකාශ කළේ මෙහෙමයි. ‘ගෝරිල්ලා අපේ ලෝකයේ වඳ වී යන සත්වයෙක්.හුදු වාණිජ පරමාර්ථයෙන් තොරව ස්වාධීන නිර්මාණකරුවන් හදන උසස් සිනමා කෘතිද ඒ වගේම හිඟයි. මේ සත්වයාගේ සේම උසස් සිනමා කෘතිවලද තිබෙන දුර්ලභ බව සංකේතවත් කිරීමට මේ සම්මානයට ගෝරිල්ලා යොදා ගත්තා.’ මිමෝ මොන්ගෙල්ලි මේ උළෙල සංවිධානය කළා.ආකාශ කුසුම් චිත්‍රපටයෙන්මෙහිදී හොඳම අධ්‍යක්ෂ ලෙස සම්මාන දිනූ මිග්ලියර් රෙජී නම් වූ වයෝවෘද්ධ සිනමාකරුවා මගෙන් ප්‍රශ්නයක් ඇසුවා. “ඔබගේ රටේ උසස් චිත්‍රපට නිර්මාණය කිරීම සඳහා රාජ්‍ය මට්ටමේ මුල්‍යාධාර ලබා දෙනවාද?”උසස් ගණයේ චිත්‍රපට නිර්මාණය කිරීම සඳහා පෞද්ගලිකව අප එකිනෙකා මැදිහත් වී ඒවා නිෂ්පාදනය කරනවා විනා රාජ්‍ය මට්ටමේ වැඩපිළිවෙළක් ඒ සඳහා නොමැති බව මා පැවසූ විට ඔහු විස්මයට පත්ව මට කීවේ කලාත්මක ගණයේ චිත්‍රපට නිර්මාණය කිරීමට ඔවුන්ට එරට රජයේ මුල්‍යාධාර ලැබෙන බවයි”.මාලිනිය ලාංකේය සිනමාවේ එදා මෙදා පහළ වූ අග්‍රගණ්‍ය නිළිය බව “ලාංකේය සිනමා නිළි රැජනගේ පුරෝගාමී භූමිකාව“ යන මැයෙන් ‘මාලිනියේ දශක හතරක රංගන අභිනන්දනය’ (2003 - සංස්කරණය ධම්මික දිසානායක) කෘතියට මවිසින් ලියන ලද නිබන්ධයක සඳහන් කොට ඇත.මා ඇය එසේ හැඳින්වූයේ කාරණා ද්වයක් හේතු කොට ගෙනය. එකිනෙකට වෙනස් අනේකවිධ සංකීර්ණ ස්ත්‍රී භූමිකා විශිෂ්ට අයුරින් නිරූපණය කරමින් ඕ එක් අතකින් මෙරට කලාත්මක චිත්‍රපට ධාරාවේ මුදුන් පෙත්තේ වැජඹුණු නිළියක වීමට සමගාමීව ජනපි‍්‍රය ධාරාවට අයත් සියලු ප්‍රවණතාවල මහිමාලංකාරය (charisma) පැතිර වූ සුපිරි තාරකාවක (ඇතැම් මාධ්‍යවල භාවිත කරන ආකාරයේ බොල් අර්ථයෙන් නොවේ) වූ බැවිනි.මේ දෙ අන්තය විශිෂ්ට ආකාරයෙන් යා කළ නිළියෝ දුර්ලභ වෙත්. චිත්‍රපට එකසිය පනහකට අධික සංඛ්‍යාවක් පුරා ඇය නිරූපණය නොකළ ස්ත්‍රී භූමිකාවක් සෙවීමද කළු නික සෙවීමක් වැන්න.ඉක්බිති මාලිනිය තම වෘත්තියට අදාළ භූමිකාවක් ද නිරූපණයෙහි භාග්‍ය ලද්දීය.“දශක හතරකට වැඩි කාලයක් පුරා නිළියක් හැටියට මා බොහෝ චරිත රඟපෑවා. සත්‍ය චරිතයක් වූ රන් මැණිකාගේ භූමිකාවත් රඟපෑමට මට අවස්ථාව ලැබුණා. ‘ආකාස කුසුම්’ හී සන්ධ්‍යා රාණි සම්පූර්ණයෙන් ම මගේ චරිතය නොවේ.එහෙත් නිළියක ලෙස මා ලැබූ අත්දැකීම් ද මෙහි නැත්තේ නැහැ. මුලින් මා මේ චරිතය රඟපෑමට අකැමැති වුණා.මේ මගේ චරිතය බව ඇතැමුන් සිතාවි යැයි සිතමින් මා බය වුණා. කෙතරම් සත්‍යයක් වුවත් මෙවන් චරිතයක් තමන් රඟනොපාන බව ප්‍රකට නිළියන් මා හට පැවසුවා.සන්ධ්‍යා රාණි නමැති නිළියගේ චරිතය රඟපෑමේ අභියෝගය මා භාරගත් බව සිතෙන විට අද මට සතුටුයි. අද වන විට එම චරිතය ජාත්‍යන්තර ජයග්‍රහණ රැසක් ලබා තියෙනවා.මා දැඩි සේ අකැමැති දුෂ්ට චරිතයක් රඟපාන්න මං ආසයි. නමුත් ප්‍රේක්ෂකයෝ එය බාර ගනීවිද දන්නේ නැහැ.”වරක් සිනමා සම්මන්ත්‍රණයකදී සිනමාවේදී ජයන්ත චන්ද්‍රසිරි ප්‍රකාශ කළේ මාලිනිය වැනි සහජ කුසලතා තිබූ නිළියකට ස්ටැනිස්ලව්ස්කිගේ රූපණ සිද්ධාන්ත හැදෑරීමට අවස්ථාව ලැබුණේ නම් ඇගේ විශිෂ්ටතාව තවත් ඔප වැටෙන බවය.මේ සම්මන්ත්‍රණයේම සිටි අභාවප්‍රාප්ත හෙළයේ අග්‍රගණ්‍ය රූපණවේදී ගාමිණි ෆොන්සේකා ඊට ප්‍රතිපක්ෂ මතවාදයක පිහිටා සිටිමින් අවධාරණය කළේ ස්ටැනිස්ලව්ස්කිගේ ඇතැම් රූපණ සිද්ධාන්ත අද ඔහු උපන් රුසියාවෙන් පවා ප්‍රතික්ෂේප වෙද්දි අපේ මාලිනිය එරටින් සම්මාන ලැබූ බවය.මාලිනිය යළිත් වරක් ජාත්‍යන්තර සම්මානයට පාත්‍ර කරනු පිණිස ප්‍රසන්න විතානගේ නමැති සිනමාකරුවා ඇය හැසිරවූයේ කෙසේද?”ප්‍රසන්න තමන්ගේ නිර්මාණවලදී අධ්‍යක්ෂවරයා මූලිකය යන අදහසේ පිහිටා සිටි අයෙක්. ඔහුට ගුරු වූ වසන්ත ඔබේසේකරයනුත් එසේමයි. නමුත් ආකාස කුසුම් හිදී ප්‍රසන්න තමාගේ උපදෙස්වලටම සීමා නොවී සන්ධ්‍යා රාණිගේ චරිතය සඳහා මගේ අර්ථ කථනය එක් කිරීමට ඉඩ දීමට තරම් යම් ආකාරයකට නම්‍යශීලී වුණා.”දකුණු ආසියාවේ ඔස්කාර් සම්මාන උළෙල ලෙස සම්භාවිත ‘ඒෂියා පැසිෆික්’ සම්මාන උළෙලේ හොඳම නිළිය ලෙස ‘ආකාස කුසුම්’ හි රංගනය උදෙසා දැනටමත් ඇය නිර්දේශ වී ඇත.එම උළෙලට සහභාගි වීම සඳහා හෙට (23) ඇය දිවයිනෙන් බැහැර වීමට නියමිතය. 25 වැනිදා සම්මාන උළෙලේ පෙර පුහුණුවීමකින් පසුව 26 වැනිදා බ්‍රිස්බේන් හී ගොල්කොස්ට් හී මෙම උළෙල පැවැත්වේ.සී.එන්.එන්, යුනිසෙෆ් හා වර්ල්ඩ් ෆිල්ම් ඩිස්ට්‍රිබියුටර්ස් යන සුප්‍රකට සමාගම් ත්‍රිත්වයෙන් ඒෂියා පැසිෆික් අන්තර්ජාතික සිනමා උළෙල සංවිධානය කෙරේ. ඉරානය, රුසියාව, කොරියාව, චීනය යන රටවල් හතරෙන් නිර්දේශ වූ හොඳම නිළියන් සිව් දෙනෙකු ලංකාවේ මාලිනිය සමඟ මෙහිදී තරග වදිනු ඇත.මාලිනියගේ රූපණ ප්‍රතිභාව හා ඇගේ අනභිභවනීයත්වය පිළිබඳ මට කිසිදු සැකයක් නැත.එහෙත් මෙහි ඇත්තේ නිළියන්ගේ රූපණ කුසලතා පිළිබඳ තරගයකටත් වඩා රටවල් අතර තරගයකැයි මට සිතේ. කෙසේ වෙතත් මාලිනියට හදවතින් ම සුබ පතමින් මා පැමිණෙද්දී ඇය සිනාමුසු මුහුණින් මට පැවසූ දෙය අමතක කළ නොහැකියි.”මෙරිල් ස්ට්‍රීප් වැනි විශිෂ්ට ගණයේ හොලිවුඩ් නිළියන්ට මා පි‍්‍රය කළ බව ඔබ දන්නවා.එහෙත් ‘ආකාස කුසුම්’ හි චරිතය නිරූපණය කිරීම සඳහා ඒ කිසිදු නිළියක් මට ආභාසයක් වුණේ නැහැ. ‘සන්ධ්‍යා රාණි’ සඳහා මුළුමනින්ම මා ආභාසය ලැබුවේ මාලිනි ෆොන්සේකා නමැති ලාංකික නිළියගෙන්.”නුවන් නයනජිත් කුමාර  මාලිනී කීර්තිය ද ගෞරවය ද රැගෙන කටුනායක ගුවන් තොටුපළින් මව්බිමට පා තබන මොහොතේ ම මහේලත් ප්‍රසන්නත් ඉන්දියාවේ ක්‍රිකට් පිටියේ සිට තවත් පැත්තකින් ශ්‍රී ලංකාව කීර්තිමත් කළා.මාලිනී ශ්‍රී ලංකාව ගෞරවනීය කෙළේ වරක් දෙවරක් නොවෙයි. එසේම මහේලත් ශ්‍රී ලංකාව කිහිපවරක් ම කීර්තිමත් කළා. මෙවර මහේලට එක් වූ ප්‍රසන්න හයවැනි කඩුල්ල සඳහා ලෝක වාර්තාවක් පිහිටවූවා.ඒ අති ප්‍රබල ඉන්දියාවට එරෙහිව. ඔවුන්ගේම දේශයේ දී හර්බජාන් සිං වැනි ලෝක පූජිත පන්දු යවන්නන් මහේලත් ප්‍රසන්නත් ඉදිරියේ අඟුටුමිට්ටන් බවට පත්වුණා. අපි තවදුරටත් පුංචි දූපතක වැසියන් නොවෙයි. සිනමාවේදීත් ක්‍රිකට් ක්‍රීඩාවේදීත් අපි දැන් මහාද්වීපයක වැසියන්...</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>22</day>
    </date>
    <link>http://www.silumina.lk/2009/11/22/_art.asp?fn=af0911221</link>
    <topic>රාජ්‍ය බැංකු වල නමත් ණයත් හොඳයි</topic>
    <author>සංවාද සටහන කේ. සී. ජේ. රත්නායක</author>
    <content>මට මා මිස ‘සන්ධ්‍යා රාණි’සඳහා වෙනත් නිළියකගේ ආභාසය කුමටද?රාජ්‍ය බැංකු වල නමත් ණයත් හොඳයිසිනමා වීරයා සහ ජනතා වීරයා අතර ජීවන්...සමෘද්ධිමත් අනාගතයකට අත්වැල් බැඳ ගනිමුරාහු - කේතු ග්‍රහමාරුව රටට ඔබට කොහොමද?ටොපි කන්න ගිය පුංචි නිපුනි ගේ අවසන් ගමන‘මං එළියට ගිය දවසක මල්ලිලා බලා ගන්නවා’අයවැයෙන් ජනතාවට සහන ලබාදීමමිථ්‍යා මත දුරලමුලියකියවිලි හරි නම්දින තුනෙන් ණයලංකා බැංකුවේ සභාපති ආචාර්ය ගාමිණි වික්‍රමසිංහමෙරට බැංකු ක්ෂේත්‍රයේ නිහඬ විප්ලවයක් සිදු වෙමින් පවතී. ‘ගත්තොත් තර වෙයි’ යන න්‍යාය වෙනුවට ‘දුන්නොත් ලැබෙයි’ යනුවෙන් අලුත් න්‍යායක් ක්‍රියාවට නැඟෙයි. මේ වෙනසට හේතු වූයේ ඉකුත් දා සිදු කරන ලද බැංකු ණය පොලී අනුපාතය පහළ දැමීම ය.රාජ්‍ය බැංකුවල ණය පොලී අනුපාතය සියයට 8 ත් 12 ත් අතර සීමාවකට ගෙන ඒම නිසා ලොකුම ලාබය ලැබෙන්නේ අඩු ආදායම් ලාභීන්ට හා සුළු පරිමාණ ව්‍යාපාරිකයන්ට ය. සුළු පිරිසකට ගිනි පොලියට ණය දෙමින් ලාබ ඉපැයීම වෙනුවට අඩු පොලියට වැඩි පිරිසකට ණය ලබා දෙමින් ආර්ථික පුනර්ජීවනයක් ළඟා කැර ගැනීම මෙහි අරමුණ ය.අධික පොලිය නිසා ණයක් ගැනීමට බැංකුවක දොරටුවෙන් ඇතුළු වීමට පවා බිය වූ සාමාන්‍ය මහජනතාව වෙනුවෙන් දැන් රජයේ බැංකුවල දොර විවෘත වී තිබේ. පොලී අනුපාත පහත දැමීමෙන් සුළු පරිමාණ ව්‍යාපාරිකයන් ගේ හා ග්‍රාමීය මට්ටමේ ආර්ථික වර්ධනයේ පිබිදීමක් අපේක්ෂා කරන බැව් ලංකා බැංකුවේ සභාපති ආචාර්ය ගාමිණි වික්‍රමසිංහ මහතා පවසයි.මේ අලුත් තත්ත්වයෙන් නිසි ප්‍රයෝජන ගන්නා ආකාරය බොහෝ දෙනා තවමත් නො දනිති. ඔවුන් වෙනුවෙන් කරුණු දැන ගැනීම පිණිස අපි ලංකා බැංකුවේ සභාපතිවරයා සමඟ සංවාදයක යෙදුණෙමු.* අඩු පොලියට ණය දීමේදී ලංකා බැංකුව ප්‍රමුඛත්වය දෙන්නේ කාට ද?ලංකා බැංකුව කවදත් රණවිරුවන්ට හා රණවිරුවන්ගේ පවුල්වලට ඉහළම ප්‍රමුඛත්වය දෙනවා. ඒ තමා රජයේ ප්‍රතිපත්තිය. මේ වගේ ම රජයේ සේවකයන් සඳහා ඉතාම සහනදායක පොලියට ණය නිකුත් කරනවා.* පොලිය කොහොම ද?රුපියල් ලක්ෂ 5 දක්වා ණය මුදලකට පොලිය සියයට 4 යි. ලක්ෂ 5 සිට මිලයනය දක්වා ණයක් ගත්තොත් සියයට 8 ක පොලියක් අය කරනවා. රුපියල් මිලියන තුනකට වැඩි ණයකට නම් පොලිය සියයට 11 යි.* රජයේ රැකියා නො කරන අයට හා සුළු පරිමාණ ව්‍යාපාරිකයන්ට ණය දෙන්නේ කොහොම ද?වෙනසක් නෑ. හැමෝටම ලංකා බැංකුවේ දොර විවෘතයි. අපි ළඟට එන ඕනෑම කෙනකුට ඉතාම සහනදායක පොලියට ණය සපයන්න අපි බැඳී ඉන්නවා.* මොනවා කරන්න ද මේ ණය දෙන්නේ?ඉඩමක් ගන්න, නිවෙසක් හදන්න, නිවෙස අලුත්වැඩියා කරන්න හෝ නිවෙසට අලුත් කොටසක් එකතු කරන්න වුණත් අපෙන් ණයක් ගන්න පුළුවන්. අය කරන පොලිය ඉතාම අඩුයි.* එතකොට ව්‍යාපාරිකයන්ට මොන වගේ සහනයක් ද ලැබෙන්නේ?මම කලින් කීවා වගේ ම රජය මේ පොලී අනුපාත පහත දැම්මේ සුළු, මධ්‍ය පරිමාණ හා විශේෂයෙන් ම ග්‍රාමීය ව්‍යාපාරිකයන්ට අත්වැලක් දෙන්නයි. ස්වයං රැකියා කරන අය, කුඩා ව්‍යාපාර හා කර්මාන්තකරුවන්, ගොවීන්, ධීවරයින්, සතුන් ඇතිකරන්නන්, වගේ ඕනම ක්ෂේත්‍රයක කෙනකුට අද ඉතා පහසුවෙන් ණය ලබා ගන්න පුළුවන්.* අපි හිතමු පොඩි ඉඩමක් තියෙන මනුෂ්‍යයෙක් ඉන්නවා. එයා හිතනවා කිරි පට්ටියක් හදන්න. මේ වගේ අයටත් ණය දෙනවා ද?අනිවාර්යෙන්ම, රජය ණය පොලී අනුපාත පහත දැම්මේ ඒ වගේ අයට උදවු කරන්නම තමයි, කිරි නිෂ්පාදනය වගේ කටයුතුවලට ලොකු ප්‍රමුඛත්වයක් දෙනවා. ඒ වගේමයි ගොවීන්ට, ධීවරයන්ට, ඕනම ආකාරයේ ස්වයං රැකියාවක් කරන කෙනෙකුට තමන්ගේ ව්‍යාපාරය දියුණු කර ගන්න අපි උදවු කරනවා.* හැබැයි මේ අයට බැංකුවට දෙන්න තරම් ඇපයක් නැති වෙන්න පුළුවන්. එතකොට මොකද කරන්නේ?ඇපයට වඩා අපි බලන්නේ පුද්ගලයා දිහායි. අපෙන් ණයක් ඉල්ලන පුද්ගලයා ඇත්තටම ඒ ව්‍යාපාරයේ යෙදෙනව ද? ඔහු අදාළ ස්ථානයේ පදිංචි වෙලා ඉන්නව ද? කියන කාරණා නිරවද්‍ය නම් ණයත් සිකුරට ම ලැබෙනවා.තමන්ට ම කියලා ගෙයක් දොරක්, ඉඩමක් නැති කෙනකුට වුණත් පිළිගත හැකි සාක්ෂි ඉදිරිපත් කරනවා නම් ඒ බව ග්‍රාම නිලධාරී හෝ ප්‍රාදේශීය ලේකම් විසින් සහතික කරනවා නම් ප්‍රශ්නයක් නැතිව ණය ගන්න පුළුවන්. මේ හැමෝටම ණය ලැබෙන්නේ ඉතාම සහන පොලියකට බව නැවත මතක් කරන්න ඕනේ.* ණය ආපසු ගෙවීමේ කාලය කොපමණ ද?ගත් ණය ආපසු ගෙවන්න වසර 25 ක කාලයක් දෙන්න පුළුවන්. නමුත් උපරීම වයස් සීමාව ගණන් ගන්නේ වයස අවුරුදු 60 යි. හැබැයි වයස ගියා ය කියලා ණය නොදී ඉන්නෙත් නෑ. එහෙම අයට පුළුවන් වයසින් අඩු කෙනෙක් එක්ක එකතු වෙලා හවුල් ව්‍යාපාරයක් හැටියට ණය ගන්න. ඔබ මගෙන් ඇහුවා ඉඩමක් විතරක් තියෙන කෙනෙකුට කිරි හරක් පට්ටියක් ඇති කර ගන්න ණය ගන්න පුළුවන් ද කියලා. අපි කිරි ගොවියකුට ලක්ෂ 4 ක ණයක් දෙනවා. කිරි හරක් මිලට ගන්න. මඩුවක් හදන්න. උන්ට ආහාර සම්පාදනය කරන්න.වගේ අදියරෙන් අදියරට ඒ ණය මුදල නිදහස් කරනවා. මේ වගේ අනෙක් ව්‍යාපාර හා නිෂ්පාදන කටයුතුවල යෙදිලා ඉන්න අයටත් ලංකා බැංකුව විවෘතයි.* ධීවර කර්මාන්තයේ යෙදෙන අයට දැල්, පොඩි බෝට්ටු ගන්න ණය දෙන බව කීවා. ඒ වගේ ම ගැඹුරු මුහුදට යන බහුදින යාත්‍රා මිලට ගන්නත් ණය දෙනව ද?ඔව්... දැල් ආම්පන්න, කුඩා ධීවර බෝට්ටු ගන්න ණය දෙනවා වගේම විශාල මුදලක් වැයවන ලොකු ට්‍රෝලර් යාත්‍රා මිලට ගන්නත් ලංකා බැංකුවෙන් ණය ගන්න පුළුවන්. වෙනසකට තියෙන්නේ දැන් ගෙවන්න තියෙන්නේ ඉතාම සහනදායක පොලියක් විතරයි.* පොලිය අඩුයි. ඒත් ණය ගන්න ගියාම තියෙන රස්තියාදුව අඩුවෙලා ද?ලංකා බැංකුව දැන් පාරිභෝගික සුහදත්වය ඉතා හොඳින් පවත්වා ගෙන යනවා. අපි ළඟට එන ගනු - දෙනු කරුවන් රස්තියාදු කරන්නේ නෑ. අනවශ්‍ය ලියවිලි ඉල්ලන්නෙත් නෑ. අපිට අත්‍යවශ්‍ය ලේඛන ඉදිරිපත් කරනවා නම් දින තුනකදී ණය අරගෙන යන්නත් පුළුවන්. සමහර විට සියල්ල හරි නම් පැය 24 කින් ණය අනුමත කරන්නත් පුළුවනි. ණය ගන්න කොළඹට ම එන්න ඕනේ නෑ.ලංකාවේ තියෙන ඕනම ලංකා බැංකු ශාඛාවකින් මේ අඩු පොලී ණය ගන්න පුළුවන්. ඒ වගේ ම පැය 24 පුරා ක්‍රියාත්මක වෙන තොරතුරු සේවාවක් ක්‍රියාත්මකයි. ලෝකයේ ඕනම රටක ඉන්න කෙනකුට මේ තොරතුරු සේවාවෙන් තමන්ට වුවමනා විස්තරය ගන්න පුළුවනි.ණය දෙන්නේ මොනවට ද? උවමනා ලේඛන මොනවද වගේ හැම විස්තරයක් ම ලබා ගන්න දැන් පහසුකම් සලසලා තියෙනවා. ග්‍රාමීය, කෘෂිකාර්මික, සත්ව පාලන, ධීවර වගේ අංශ හැටියට ගත්තොත් ඒ අයට ණය ගන්න පුළුවන්. උපරිම පොලිය වාර්ෂිකව සියයට 8 යි.* හොඳයි ප්‍රශ්නයක් ඇහුවොත් මේ තරම් බැංකු තියෙද්දී කෙනෙක් ණයක් ගන්න ලංකා බැංකුවම තෝරා ගන්න ඕනේ ඇයි කියලා?අපේ නමත් හොඳයි ණයත් හොඳයි.මහජන බැංකුවේ සාමාන්‍යාධිකාරි හා ප්‍රධාන විධායක නිලධාරී පී.වී. පතිරණ* අපි ඊළඟට පිවිසුණේ මහජන බැංකුවට ය. මහජන බැංකුවේ සාමාන්‍යාධිකාරි හා ප්‍රධාන විධායක නිලධාරී පී.වී. පතිරණ මහතා කතා බහට එක් විය.ඔහු පවසන පරිදි කඩල විකුණන සාමාන්‍ය පුද්ගලයා ගේ සිට නවීන යන්ත්‍රෝපකරණ සහිත කර්මාන්ත ශාලාවක් පවත්වා ගෙන යන හෝ එවැනි ව්‍යාපාරයක් ආරම්භ කිරීමට සූදානමින් සිටින ඕනෑම පුද්ගලයකුට මහජන බැංකුවෙන් සියයට 8 ත් 12 ත් අතර වාර්ෂිකව පොලියකට ණය ලබාගත හැකි ය.කෘෂිකර්මය, ධීවර, සත්ව පාලනය, වෙළෙඳාම, නිවාස, හා ඉඩම්, සේවා සපයන ආයතන යනාදී කවර ක්ෂේත්‍රයක හෝ මුදල් ආයෝජනය කිරීමට සූදානම් පුද්ගලයන්ට මහජන බැංකුවෙන් අත හිත ලැබෙයි. නගරයේ සිට දුෂ්කර ග්‍රාමීය ප්‍රදේශ දක්වා ආර්ථිකය සක්‍රීය කිරීමක් එමඟින් මහජනතාව අතර මුදල් ගැවසෙන තත්ත්වයක් ඇති කිරීම තම අරමුණ බවත් මහජන බැංකුව සඳහන් කරයි.මේ පිළිබඳව තවදුරටත් විස්තර දැන ගැනීම සඳහා මහජන බැංකුවේ සාමාන්‍යාධිකාරිවරයාට අපි ප්‍රශ්න සමුදායක් ඉදිරිපත් කෙළෙමු. ඒ ප්‍රශ්නවලට ඔහු පිළිතුරු දුන්නේ මේ ආකාරයෙනි.* ඔබ කිව්වා කඩල විකුණන පුද්ගලයාට පවා ණය දෙනවාය කියලා. ඒක නිකමට කියන කතාවක් මිස ඇත්තටම කඩල විකුණන්න බැංකුවෙන් ණය දෙන්නේ නෑ.අපි එහෙම අයට ඕන තරම් ණය දීලා තියෙනවා. කඩල විතරක් නොවෙයි. ඉඳිආප්ප වගේ කෑම වර්ග හදලා වෙළෙඳපළට දාන අයටත් ණය ගන්න පුළුවන්. අද රජයේ බැංකු ඕනම කෙනකුට විවෘතයි.* ඕනම කෙනකුට කියන්නේ?උදාහරණයකට සංගීත කණ්ඩායමක් ගනිමු. ඒ අයට සංගීත භාණ්ඩ ගන්න හෝ වෙනත් උපකරණ ගන්න පවා අද ණය ගන්න පුළුවන්. පොතක් පතක් ලියා ගෙන ඒක පළ කරගන්න බැරිව ලතවෙන අයටත් ණයගන්න පුළුවන්. ඒකයි මම කිව්වේ ඕනම කෙනෙකුට රාජ්‍ය බැංකු විවෘතයි කියලා.* මේ හැරෙන්න ආයතන මට්ටමින් ණය නිකුත් කරනවද?අනිවාර්යයෙන් ම, රජයේ සේවකයන්ට වගේ ම සංස්ථාවලටත්, පෞද්ගලික ආයතනවල සේවක සේවිකාවන්ටත් තමන්ගේ ආයතනය හරහා මහජන බැංකුවෙන් ණය ගන්න දැන් හැකියාව තියෙනවා.* ණය අනුමත කරන්න කොතරම් කාලයක් ගන්නවාද?අවශ්‍ය ලේඛන සම්පූර්ණ නම් දවස් තුනකදී ණය අනුමත කෙරෙනවා. පාරිභෝගිකයා රස්තියාදු කිරීම නෙවෙයි හැකි ඉක්මනින් ඔහුගේ වුවමනාව ඉටුකර දීමයි අපේ අරමුණ.* ණය දීමේදී මහජන බැංකුවේ විශේෂත්වය මොකක්ද?අපෙන් ගන්න ණය රටට ආයෝජනයක්. ණයක් අරගෙන පෞද්ගලික මට්ටමින් තමන්ගේ ආර්ථිකය දියුණු කරගන්න අතර ම ඒ ව්‍යාපාරයට ඍජුව හා වක්‍රව සම්බන්ධ වෙන අයටත් ප්‍රතිලාභ ලැබෙනවා.අනෙක් පැත්තෙන් ණය ගන්න අය ආපසු ඒ ණය ගෙවීමේදී බැංකුවට ලැබෙන මුදලින් අතිවිශාල කොටසක් නැවත වැය කෙරෙන්නේ මහජන සුබසාධනයටයි. අපි බදු ගෙවීම් වශයෙන් හා රජයට ලබාදෙන මුදලින් සෞඛ්‍ය, අධ්‍යාපන, ක්ෂේත්‍රවලට වගේ ම රටේ සංවර්ධන කටයුතුවලටත් වැය කෙරෙනවා. ඒකයි මම කිව්වේ රජයේ බැංකුවකින් ගන්න ණය රටට ආයෝජනයක්.මීට පෙර නම් මහජනතාව බැංකුවලට ගොස් තමන්ටත් දොර හැරෙන තුරු තට්ටු කළෝ ය. අද බැංකු මහජනතාවගේ නිවෙසට ම පැමිණ දොරට තට්ටු කරයි. බැංකු ක්ෂේත්‍රයේ සිදුවෙමින් පවතින නිහඬ විප්ලවයේ එක් ආකාරයක් දකින්නට ලැබෙන්නේ එසේ ය. ගත්තොත් තරවෙයි යන න්‍යාය වෙනුවට දුන්නොත් ලැබෙයි යන ප්‍රතිපත්තියම පෙරට පැමිණ තිබේ.සුළු පිරිසකට ගිනි පොලියට ණය දී ලාබ ලැබීම වෙනුවට වැඩි පිරිසකට අඩු පොලියට ණය දීම ද කැපි පෙනෙන වෙනසකි. මේ පෙරළියට හේතු වූයේ මහින්ද රාජපක්ෂ ජනාධිපතිතුමාගේ තීරණයක් පරිදි රාජ්‍ය බැංකු ණය පොලී අනුපාත ය පහත දැමීමය. ශ්‍රී ලංකාවේ නිදහසින් පසුව බැංකු ක්ෂේත්‍රයේ හටගත් විප්ලවය මේ බව මහජන බැංකු සාමාන්‍යාධිකාරිවරයා පෙන්වා දෙන්නේ ය.එතෙක් ඒ පෙරළියෙන් තමන්ට ලබාගත හැකි ප්‍රතිලාභ පිළිබඳව සමාජය නිසි පමණ දැනුම්වත් වී නැත. ඒ අඩුවෙන් වාසි ගත්තේ ද ගිනි පොලීකරුවන් ය. මඟත් හොඳින් තිබේ නම් දෑසත් පෙනේ නම් කැලෑ පාරවල්වල යන්නේ මක් නිසා දැයි ඒ උදවිය ගෙන් ප්‍රශ්න කිරීම සාධාරණය.මුදල් බවට පරිවර්තනය කළ හැකි අපූරු නිර්මාණාත්මක හැකියාවන් සහිත අය සිටිති. කාලයක සිටම ඔවුන්ගේ මැසිවිල්ල වූයේ හැකියාව, දැනුම තිබුණත් එය යථාර්ථයක් බවට පත් කැර ගැනීමට මුදල් නැතිකම ය.අපිට කවුද උදව් කරන්නේ. අපිට කවුද ණය දෙන්නේ? යැයි අපේක්ෂා භංගත්වයට පත්වූ කාලය නිමාවට පත්වෙමින් තිබේ. ඒ සෑම දෙන වෙනුවෙන් රජයේ බැංකු විවෘතය. මේ ලැබී ඇති අනගි අවස්ථාවෙන් උපරිම ප්‍රතිඵල ලබා ගැනීම කාගේත් වගකීමය.සංවාද සටහන කේ. සී. ජේ. රත්නායක</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>22</day>
    </date>
    <link>http://www.silumina.lk/2009/11/22/_art.asp?fn=af0911223</link>
    <topic>සිනමා වීරයා සහ ජනතා වීරයා අතර ජීවන්...</topic>
    <author>අජිත් ගලප්පත්ති</author>
    <content>මට මා මිස ‘සන්ධ්‍යා රාණි’සඳහා වෙනත් නිළියකගේ ආභාසය කුමටද?රාජ්‍ය බැංකු වල නමත් ණයත් හොඳයිසිනමා වීරයා සහ ජනතා වීරයා අතර ජීවන්...සමෘද්ධිමත් අනාගතයකට අත්වැල් බැඳ ගනිමුරාහු - කේතු ග්‍රහමාරුව රටට ඔබට කොහොමද?ටොපි කන්න ගිය පුංචි නිපුනි ගේ අවසන් ගමන‘මං එළියට ගිය දවසක මල්ලිලා බලා ගන්නවා’අයවැයෙන් ජනතාවට සහන ලබාදීමමිථ්‍යා මත දුරලමුශ්‍රීලාංකේය චිත්‍රපට සංස්කෘතියේ දේශපාලනය අර්ථකථනය කිරීම සඳහා උපයෝගි කරගත හැකි නවතම සහ අපූර්වතම සාධකයක් වශයෙන් අප ජීවන් කුමාරතුංග නම් සුවිශේෂ චරිතය හඳුනාගත යුතු ය.මෙතුවක් කල් ප්‍රමාණවත් හා සාධාරණ විචාර විමසිල්ලකට හෝ හරවත් අවධානයකට නතු නොවූ භූ®මිකාවක් වීම ම මේ සුවිශේෂ චරිතය දෙස අපූර්වාකාරයකින් බලන්නට අප පොලඹවයි. ජීවන් කුමාරතුංගගේ රංගන දිවියට දශක තුනක් පිරීම හා ඊට සාපේක්ෂව සිය දේශපාලන දිවියට වසර 15 ක් පිරීම මේ සුවිශේෂ චරිතය පිළිබඳ ක්ෂණික හදිසි අවධානයට නිමිත්ත වෙයි.තෙදශකයක් වූ සිය රංගන ජීවිතයෙන් දශක එක හමාරක් සිය දේශපාලන දිවිය වීම අහඹු සිදුවීමකැයි සරලව මතුපිටින් ගත යුතු නැත. ජීවන් කුමාරතුංගට ආවේණික වූ මේ ‘දෙයාකාර ජීවිතය’ එනම් රඟපෑම’ සහ ‘දේශපාලනය’ යනු අන්‍යොන්‍යව බැඳුණු ගමන් මාර්ග ද්විත්වයකි. එය මේ සුවිශේෂ චරිතයේ අනන්‍ය ගති ස්වභාවය ප්‍රකට කරයි.ජීවන් කුමාරතුංගගේ ‘රඟපෑමේ කලාව‘ සහ ‘දේශපාලනය කිරීමේ කලාව‘ ගැඹුරින් විමසන්නකුට වටහා ගත හැකි සූක්ෂ්මතා සැබවින් ම කලාව සහ දේශපාලනය අතර පවත්නා අන්තර් සබඳතාවට නව අර්ථකථන සෙවීමට අනුබලයකි.කලාවේ දේශපාලනය, කලාකරුවාගේ දේශපාලනය, කලාකරුවන්ගේ පක්ෂ දේශපාලන නැඹුරුතාවන්හි සුබ අසුබතා, දේශපාලකයින් ගේ අවස්ථාවෝචිත හැසිරීම් කලාව යන ගැඹුරු විමසුම් උදෙසා ජීවන් කුමාරතුංගගේ විචිත්‍ර රංගන කලාව සහ සිය දේශපාලන කලාව සංසන්දනාත්මකව ගැළපීම රසවත් විමර්ශනයකි.අතීතයේ ගාමිණී ෆොන්සේකා හෝ විජය කුමාරතුංග වැනි නළුවන් දේශපාලන කරළියෙහි රඟපෑ ආකාරයට වඩා ජීවන් මේ මාර්ග ද්වය ස්වපාලනයට නතු කරගන්නේ සූක්ෂ්ම අයුරිනි. වර්තමානයේ රවීන්ද්‍ර රන්දෙණිය, රන්ජන් රාමනායක වැන්නන් සිය ‘දේශපාලන හා රංගපාලන’ කාර්ය හසුරුවන සූක්ෂ්මතාවට ද වෙනස් ක්‍රමවේදයක් ජීවන් කුමාරතුංග අනුගමනය කරයි.සිය දේශපාලන දිවියත් රංගන දිවියත් එක්ව ගෙන ස්වාභිමානයෙන් යුතුව සැමරිය හැකි වරප්‍රසාදය ජීවන් කුමාරතුංග තරමට භාවිතයට ගන්නා අනෙකකු මෙරට සිටීද? මෙහි විශේෂත්වයක් තිබේ. ඇතැමෙක් රංග කලාවෙහි මුදුනට ම සපැමිණ ඉන් ලද ජනතා ප්‍රසාදය හා දැවැන්ත සුබ ප්‍රතිරූපයම දේශපාලනයට ප්‍රවිෂ්ටවීම සඳහා උපයෝගි කර ගත්හ.නමුදු ඔවුහු සිය දෙවන කරළිය හෙවත් දේශපාලනය තුළ පෙර පමණට බැබළෙන්නට අසමර්ථ වූහ. නළුවකු ලෙස ජනතාව අතර වීරයකු වූ ඔවුනට දේශපාලකයකු ලෙස එම ජනතාව අතරම වීරයකු වන්නට නොහැකි වෙයි. මෙවිට සිදුවන්නේ රඟපෑමෙන් ලද ප්‍රතිරූපයට ද හානි පමුණුවාගෙන ළතැවුලෙන් යුතුව සිය දෙවන කරළියෙන් දුරස්ථ වීමට සිදු වීම ය. ගාමිණී ෆොන්සේකා මෙකී ඛේදාන්තයට ලක් වූවෙකි.තවත් විටෙක සිදුවන්නේ නළුවකු තම රංග කාර්යය තුළ ලද ජනතා මනාපය අභිබවන ප්‍රබල ස්ථාවරත්වයක් දේශපාලනය තුළ අත්පත් කර ගන්නා ඉඟි පළ කරන සිය මුල් යුගයේ දීම ප්‍රතිවාදීන් තම අභියෝගාත්මක චරිතය විනාශ කොට දැමීමය. සිනමා කැමරාව ඉදිරියේ සිය දහස්වර ‘බොරුවට’ මැරී වැටුණු විජය කුමාරතුංගට ‘ඇත්තටම’ වෙඩි තබනු ලැබුවේ සිනමා තුවක්කුවකින්’ නොව ‘දේශපාලන තුවක්කුවකිනි’.දේශපාලකයා ජනතාව නියෝජනය කිරීම සඳහා නිශ්චිත දේශපාලන පක්ෂයක සාමාජිකයකු ලෙස පෙනී සිටී. නළුවා සමස්ත ජනතාවට ම නියෝජනය කරයි.සමස්ත ජනතා ප්‍රේක්ෂකාගාරය තුළ වීරයකු වන නළුවා සිය ජනතාවගෙන් කොටසක් පමණක් ඒකරාශි වූ යම් දේශපාලන පක්ෂයකින් සිය දෙවන චරිතය වන දේශපාලකයාගේ භූ®මිකාවට ජනවරම් ඉල්ලා සිටීම ඥානාන්විත ද? බැලූ බැල්මට පෙනෙන්නේ නළුවකු ලෙස සමස්ත ජනතාවගේ ලද සමස්ත ජන වරම ඛණ්ඩනය වීමට හා සංඛ්‍යාත්මකව පහත වැටීමට මෙසේ පක්ෂගත වීම නළුවකුට අහිතකරව බලපෑ හැකි බවයි.ජීවන් කුමාරතුංග මේ අනුමානය වෙනස් කළ වග අප විශ්වාස කළ යුතුය. 1994 පළාත් සභා මැතිවරණයේදී මුලින් ම ජීවන් ලද ජනවරම ඡන්ද ලක්ෂයකට ආසන්න ය.ඉන් අඩකටත් අඩුවෙන් ගත් ජනක මල්ලිමාරච්චි ගත් ඡන්ද සංඛ්‍යාවටත් වඩා අඩුවෙන් තෙවනුවට ඡන්ද ගත් සනත් ගුණතිලක ද ජනප්‍රියතම නළුවෙකි. දේශපාලන කරළිය මත ජීවන් හා සනත් යන ජනප්‍රියතම නළුවන් දෙදෙනා සංසන්දනාත්මකව ගත් කල ජීවන් නමැති නළුවා දේශපාලන වේදිකාව මත ලද සාර්ථකත්වය වටහා ගත හැකි ය.ජීවන් කුමාරතුංග තම දේශපාලන දිවිය පිළිබඳව තෘප්තිමත් අභිමානයකට පත් වෙයි. මේ ස්වාභිමානය සිය රංගන දිවිය අරභයා ඔහු තුළ වීද? දේශපාලන දිවියේ ඔහු ලද ජයග්‍රහණ පමණට සිනමා දිවියේ ඔහු ලද ජයග්‍රහණ පිළිබඳව තෘප්තිමත් විය හැකි ද? ජීවන් කුමාරතුංග ජනතා වීරයකු වන්නේ දේශපාලන වේදිකාවෙනි. සිනමා රංගනය ඊට හේතු පාදක වූ බව සැබෑ ය.ගාමිණී ෆොන්සේකා හෝ විජය කුමාරතුංග පමණට ඔහු සිනමා වීරයකු නොවන්නේ ඔහු ජයගත් දේශපාලන වීරයාට සාපේක්ෂවය. ඔහු ජනතා වීරයකු එනම් නළුවා අභිබවා නැඟි ජනතා වීරයකු වන්නේ ඔහුට ඡන්දය දුන් නිශ්චිත ජන සංඛ්‍යාව අතර ය. මෙය සර්වකාලීන නොවේ.සිය රංගන ජීවිතයේ දශක තුනක් සපුරන ජීවන් කුමාරතුංග එදා සහ අද රඟපෑ සුවිශේෂ අවස්ථා දෙකක් මේ සුවිශේෂ වීරයා තුළ ජීවත් වන නළු වීරයා පිටතට ගැනීම සඳහා නිදසුන් ගත කරමි. පළමු වැනි නිදර්ශනය සුමිත්‍රා පීරිස්ගේ ‘ගඟ අද්දර’ චිත්‍රපටයයි. දෙවැනි නිදර්ශනය බර්ට්‍රම් නිහාල් ගේ ‘අමරපුරය’ ටෙලි නාටකයයි. ‘ග¼ඟ අද්දර’ තැනෙන්නේ මීට තෙදශකයකට ඉහතදී ය.‘අමරපුරය’ තැනෙන්නේ වර්තමානයේ ය. ‘ගඟ අද්දර’ හි ජීවන් ගේ රංගනය මතු නොවෙයි. ‘අමරපුරයෙහි’ සුවිශේෂව මතු වන්නේ ජීවන්ගේ රංගනයයි. ‘ගඟ අද්දර’ හි ජීවන්ට රඟපෑමට තරම් අවස්ථාවක් නොලැබෙයි. ‘අමරපුරයෙහි’ පළමු වරට ජීවන්ට නිදහසේ සහ උපරිමව තම රංගන ශක්‍යතා මුදා ලන්නට අවස්ථාව ලැබෙයි.ජීවන්ගේ රංගන දිවියෙහි දශක තුනකට පසු ඉතා ප්‍රබල සාක්ෂියක් මින් මතු වෙයි. එනම් ඔහුට තම රංගන ශක්‍යතාව උපරිමව හා නිදහස් ව ඉස්මතු කරන්නට තරම් ප්‍රමාණවත් හා සාධාරණ අවස්ථා නොලැබුණු බවයි.මෙය නළුවකු ලෙස ඔහුට සිදුවූ බලවත් අසාධාරණයකි. අන් නළු නිළියන්ට සාපේක්ෂව එබඳු අවස්ථා කෙරෙහි උද්යෝගිමත් වීමට හෝ එබඳු අවස්ථා හඹා යෑමට මේ අපූරු නළුවා අවස්ථාවෝචිත ව අනුගත නොවූයේ ඇයි? එසේ රඟපෑම් සහිත උසස් චිත්‍රපටවල රඟපෑම තකා දූරදර්ශීව සිය අන් බලතල භාවිතයට නොගැනීමට ජීවන් කුමාරතුංග වග බලා ගත් වග හැඟෙයි.කෙසේ වෙතත් මේ නළුවා සතු එකී යහපත් ගුණාංගයේ ප්‍රතිඵලය නම් යහපත් නැත. ප්‍රතිඵලය වූයේ ජීවන් රඟපෑ දිගු චිත්‍රපට නාමාවලියෙන් බහුතරය වෙළෙඳ පරමාර්ථ මුල් කොටගත් විනෝදජනක චිත්‍රපට වීම ය.එම චිත්‍රපට නාමාවලියෙන් නිර්මාණාත්මක ජනප්‍රිය චිත්‍රපට වනුයේ අවම ගණනකි. එම අවමයෙනුත් ජීවන්ට පෙනී සිටීමට ලැබුණු අවස්ථාව අල්පය. මීට හොඳම නිදර්ශනය ජීවන්ගේ චිත්‍රපට නාමාවලිය මුලටම ගැනෙන ‘ගඟ අද්දර’ (1980) චිත්‍රපටයයි.ජීවන් තමාගෙන් දුරස්ථ වූ සිනමා වීරයා ගැන කම්පා නොවන සේ ය. ජනතා වීරයකු වන්නට අනුබල වූ ජනප්‍රිය විනෝද ජනක හා අතිසරල වාණිජ චිත්‍රපට විලාසය තුළ බහුලව භාවිතා වෙමින් ලද පොදු ජන ප්‍රසාදය ද ජීවන් ගේ ආත්ම තෘප්තියට හේතු වන්නට ඇත.එහෙත් මේ ජනතා වීරයා තීන්දු කරන්නා වූ පොදු ජන මනාප නිර්ණය ශ්‍රී ලාංකේක දේශපාලන සංස්කෘතිය තුළ අවිනිශ්චිත ය. චංචලය. ගාමිණී ෆොන්සේකා, විජය කුමාරංතුග වැනි වීරයන් සදාකාලිකව ජීවත් කරවනුයේ සිනමාවෙන් ඔවුන් ලද වීරත්වයයි.“උසස් කලාත්මක චිත්‍රපටයක රඟපාලා හොඳම නළුවා විදියට සම්මානයක් දිනාගන්න මගේ හිතේ අදහසක්, බලාපොරොත්තුවක් නෑ කියලා කිව්වොත් ඒක බොරුවක්. මම තවම සිනමාවෙන් සමු අරගෙන නැහැනේ. ඉදිරියේදී බලමු” (සරසවිය 2006 - 01 - 26)ජීවන් තම රංගන ජීවිතය ආරම්භ කළ යුත්තේ මෙතැන් සිට ය. ගෙවුණු තෙදශකය මනා අභ්‍යාස කාලයකැයි සිතා මොහු යළි සිය ගමන ඇරඹිය යුතු ය. ජනප්‍රිය නළුවකු විය යුත්තේ හොඳම නළුවකු වෙමිනි. ජනතා නියෝජිතයකු විය යුත්තේ අවස්ථාවාදී දේශපාලන ක්‍රමවේදයකින් නොව උසස් රංගනයක් තුළය. ඊට තමා සූදානම් බව හා තම ශක්‍යතාව ඊට ප්‍රමාණවත් බවට මේ සුවිශේෂ නළුවා සාක්ෂි සපයා ඇත.දේශපාලනයට වඩා රංග පාලනය වෙත මේ සුවිශේෂ නළුවා යොමු වීමෙන් ලැබෙන ජනතා මනාපය මිල කළ නොහැකි තරම් ය; ගණනය කළ නොහැකි තරම් ය. මෙවිට ජීවන්ගේ පැවැත්ම තීන්දු කිරීමෙහිලා හේතු පාදක වනුයේ ඡන්දය නොව ජනතා මනාපය ය.අජිත් ගලප්පත්ති</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>22</day>
    </date>
    <link>http://www.silumina.lk/2009/11/22/_art.asp?fn=af0911224</link>
    <topic>සමෘද්ධිමත් අනාගතයකට අත්වැල් බැඳ ගනිමු</topic>
    <author>සකස් කළේ - සුභාෂිණී ජයරත්න</author>
    <content>මට මා මිස ‘සන්ධ්‍යා රාණි’සඳහා වෙනත් නිළියකගේ ආභාසය කුමටද?රාජ්‍ය බැංකු වල නමත් ණයත් හොඳයිසිනමා වීරයා සහ ජනතා වීරයා අතර ජීවන්...සමෘද්ධිමත් අනාගතයකට අත්වැල් බැඳ ගනිමුරාහු - කේතු ග්‍රහමාරුව රටට ඔබට කොහොමද?ටොපි කන්න ගිය පුංචි නිපුනි ගේ අවසන් ගමන‘මං එළියට ගිය දවසක මල්ලිලා බලා ගන්නවා’අයවැයෙන් ජනතාවට සහන ලබාදීමමිථ්‍යා මත දුරලමුවසර 30 ක කුරිරු යුද්ධයේ නිමාවත් සමඟම එළැඹෙන ඉදිරි දශකය ජයගැනීමට අභියෝග රැසක් ඇත. සංවර්ධනය වූ දේශයක් ගොඩනැඟීම, ජාතීන් අතර එකමුතුබව මෙන්ම ශ්‍රී ලංකාවේ කීර්තිය ලොව දසදිසාවට රැගෙන යාම අප හමුවේ ඇති අභියෝග කිහිපයකි. 2020 දී ශ්‍රී ලංකාව කෙසේ විය යුතු ද යන්න සිළුමිණට අදහස් දැක්වූයේ කොළඹ විශ්ව විද්‍යාලයේ සමාජ විද්‍යා අධ්‍යයන අංශයේ ජ්‍යෙෂ්ඨ කථිකාචාර්ය ආචාර්ය පේ‍්‍රමකුමාර ද සිල්වා මහතා ය.දශක තුනකට අධික කාලයක් අපේ රට වෙළා ගත් කුරිරු ත්‍රස්තවාදය දැන් අවසන් වී ඇත. මිනිස් සිත් සතන් ත්‍රාසයට, භීතියට පත් කළ ඒ මතකය අතීතයට එක්ව තිබේ.ත්‍රස්තවාදය නිමා කර එයට තිත තැබීම එළැඹි පළමු දශකයේ ඉතා වැදගත් සිදුවීමක් වන අතර යුද්ධය නිමා කර ශ්‍රී ලංකාව එක්සේසත් කිරීමේ පුරෝගාමී මෙහෙවරේ ගෞරවය මහින්ද රාජපක්ෂ ජනාධිපතිතුමාට හිමිවිය යුතුය.පසුගිය වසර 30 ක කාලසීමාවේ විනාශ වූ ශ්‍රී ලාංකීය ජන සමාජය, දේශීය ආර්ථිකය ඉදිරි දශකයේ ගොඩනැංවීම තරමක් බැරැරුම් කාර්යයකි. ඒ සඳහා ඉදිරි දැක්මක් අත්‍යවශ්‍යයි.යුද්ධයෙන් ලබාගත් ජයග්‍රහණය රට එක්සේසත් වීමේ ප්‍රතිඵලය අනාගත ලාංකික සමාජයට දායාදයක් විය යුතුය. අපේ රට 2020 දී නව ශ්‍රී ලංකාවක් ලෙස ලෝකයා හමුවට පැමිණිය යුතුයි.ජාතිවාදි අරගලයක් ලෙස මතුවූ උතුරු නැඟෙනහිර ත්‍රස්තවාදය යුද්ධයෙන් අවසන් වුවත් අනාගතයේදී ජනවර්ග අතර විරසක බවක් ඇති නොවන සියලුම ජනවර්ග එකතු වූ රාජ්‍ය තන්ත්‍රයක් 2020 වන විට බිහිවිය යුතුය. සියලුම ජනවර්ග කණ්ඩායම් රාජ්‍ය ලාංඡනයට ඇතුළු කර රට ගොඩනැඟීම ගැන අවධානය යොමු කළ යුතු, සිතිය යුතු, කතා කළ යුතු කාලයක් ඉදිරියේ ඇත. සියලු ජාතීන්ගේ සහභාගිත්වයෙන් එක්සේසත් වූ රටක් ඉදිරියේදී ගොඩනැඟිය යුතු ව ඇත.ජනජීවිතයයුද්ධය නිමාවීමත් සමඟම දැනටමත් රටේ දැවැන්ත සංවර්ධන ක්‍රියාදාමයක් සිදුවෙමින් පවතී. ජන ජීවිත අලුත් මඟකට යොමු කරමින් සිදුවෙන සංවර්ධන කාර්යය ඉදිරියේදී තව තවත් ශීඝ්‍ර මාවතකට යොමු වෙතැයි අපේක්ෂා කළ හැකිය. සංවර්ධනය වූ කලී ආර්ථික සංවර්ධනයක් ම නොවිය යුතුය. එය ආර්ථික වාසි අරමුණු කර ගෙන පමණක් නොව සංස්කෘතිමය, සමාජයීය මෙන්ම අධ්‍යාත්මික අංගයන් ගෙන් ද පරිපූර්ණ වූ සංවර්ධනයක් විය යුතු ය. එළඹෙන දශකයේ මේ පිළිබඳව වැඩි අවධානයක් යොමු කළ යුතුව ඇත. දැනටමත් විවිධ අංගයන් ගෙන් දැවැන්ත ආර්ථික සංවර්ධනයක් ක්‍රියාත්මක වන්නා සේම ඒ ක්‍රියාවලිය සාර්ථකව ඉදිරි දශකයේ ද ඉදිරියට යා යුත්තේ සංස්කෘතික හා සමාජයීය වර්ධනයත් සමඟ සමගාමීවය.එළැඹෙන ඉදිරි දශකයේ ආර්ථික සංවර්ධනයත් සමගාමීව රටේ දියුණුව ඇති කළ යුතුය. එසේ වුවහොත් ජන සමාජයේ විවිධ රෝග ලක්ෂණ ඉස්මතු වීම නොවැලැක්විය හැකි දෙයක් වනු ඇත. රටක් සංවර්ධනයෙන් ඉදිරියට පියමං කිරීමට නම් දියුණුවට බාධා කරන, අහිතකර වූ මේ සමාජ රෝගී තත්ත්වය ඉවත් කළ යුතුය. එළැඹෙන දශකයේදී මේ පිළිබඳව වැඩි අවධානයක් යොමු කළ යුතු ව ඇත. සොර මැරකම්, කාන්තා හිංසන, ගෘහස්ථ ප්‍රචණ්ඩත්වය, විවිධ ලෙඩ රෝග මෙන්ම දුගී බව වැනි සමාජ රෝගී තත්ත්වයන් මැඩලීමට ගන්නා උත්සාහය අගය කළ යුතු ය. ඒ තත්ත්වය ඉදිරියේදී තවත් නැති කිරීමට ආර්ථික සංවර්ධනය හා සමගාමීව සමාජයීය සංස්කෘතික සංවර්ධනයක් ද ඇති විය යුතු ය.ශ්‍රී ලංකාවේ අධ්‍යාපන තත්ත්වය වර්තමානය වන විට බොහෝ රටවල් වලට වඩා ඉදිරියෙන් සිටී. ඉදිරි දශකය අවසාන වන විට අපේක්ෂිත ප්‍රගතිය ලැබීමට අධ්‍යාපනය ද තවදුරටත් සංවර්ධනය විය යුතුය. අධ්‍යාපනය න්‍යායාත්මක අංශයට වඩා ප්‍රායෝගික අංශයට නැඹුරු විය යුතුය. රටක් ඉදිරි දශකයේ සංවර්ධනයෙන් ඉහළට යාමට නම් තාක්ෂණයේ දියුණුවක් ද ඇතිවිය යුතුය.අද අපේ දරුවන්ට විවිධ පර්යේෂණ මඟින් යමක් නිපදවිය හැකි සරල තාක්ෂණ ඥානය ඇත. තවත් සමහරුන්ට තාක්ෂණ ඥානය පැවැතිය ද එය හෙළි දැක්වීමට ඇති අවස්ථාව විරල ය. සංවර්ධනයේ පරමාර්ථ ඉදිරියට දියත් කිරීමට නම් තාක්ෂණික හැකියාව ඇති දරු පිරිසක් පෙළ ගැස්විය යුතු ය. ඉදිරි දශකයේ අන්තර්ජාතික භාෂා ඉගැන්වීමේ අවස්ථා පුළුල් කළ යුතුය. ගෝලීය කරණයත් සමඟ අත්වැල් බැඳගෙන යා හැකි අන්තර්ජාතික ප්‍රජාව සමඟ සන්නිවේදනය කළ හැකි පරිදි පුළුල් වැඩ සටහන් දියත් කළ යුතුය. මේ වැඩ සටහන් නාගරික කේන්ද්‍රීය වනවාට වඩා ග්‍රාමීය ප්‍රදේශ දක්වා ද ව්‍යාප්ත විය හැකි පරිදි දියත් කළ යුතු ය.ඇති නැති පරතරයදැනටමත් ග්‍රාමීය ප්‍රදේශවල අධ්‍යාපන අවස්ථා පුළුල් කිරීමේ වැඩ සටහන් රාශියක් රජය විසින් දියත් කර ඇත. නමුත් තවමත් අධ්‍යාපනයේ ග්‍රාමීය - නාගරික ඇති නැති භේදය ඉතිරිව ඇත. මේ තත්ත්වය නැති කිරීමේ වගකීම ඉදිරි දශකය සඳහා ඉතිරිව ඇත.මේ තත්ත්වය කරා ඒමේදී විශාල මුදල් ප්‍රමාණයක් ආයෝජනය කරන්නට සිදුවෙයි. ගොඩ නැඟෙන රටේ අඩුපාඩු සපුරා ගැනීමට විශාල ශ්‍රමයක් ද වැය කළ යුතු ව ඇත. තාක්ෂණික හා විද්‍යාත්මක ක්ෂේත්‍රයන්හි පර්යේෂණ සඳහා සුවිශාල වශයෙන් ආයෝජන සිදුකළ යුතු අභියෝගය ඉදිරි දශකය හමුවේ. රටක් දියුණු වීමට නම් සංවර්ධනයක් සිදුවීමට නම් රටක පර්යේෂණ ක්ෂේත්‍රයේ විශාල ප්‍රගතියක් සිදුවිය යුතුය. ඒ සඳහා හැකියා ඇත්තන්ට අවස්ථාව සලසාදිය යුතුයි. පර්යේෂණයක් කර නිපදවා ගන්නා ඉතා සුළු දෙයින් රටක් අනපේක්ෂිත ප්‍රගතියකට පත්විය හැකිය.එසේ දියුණු වූ රටකි පින්ලන්තය. පින්ලන්තයේ ආර්ථිකය සම්පූර්ණයෙන්ම දුවන්නේ නොකියා වර්ගයේ දුරකතන හේතුවෙනි. මේ නිසා රටක සංවර්ධනයට පර්යේෂණ ක්ෂේත්‍රයේ දියුණුව විශාල දායකත්වයක් සපයයි. බොහෝ රටවල් මේ සඳහා විශාල ලෙස මුදල් ආයෝජනය කරන්නේ අත්වන ප්‍රතිලාභ නිසාය. ඉදිරියේදී මේ සඳහා මුදල් ආයෝජනය කිරීම දියුණු වන රටක් ලෙස ලංකාවට කිසිසේත් අපතේ නොයන්නකි. එක් සොයා ගැනීමක් ලංකාව ජගත් තලයට ඔසවා තබන සාධකයක් විය හැක. ඉදිරි දශකයේ යුද්ධය නිමවීමත් සමඟම දරුවන්ට මේ සඳහා අවස්ථාව සලසා දිය යුතුව ඇත.රටේ නීතිය හා සාමය තහවුරු කිරීම ගැන ඉදිරි දශකයේදී නැවතත් සිතිය යුතුය. නීතිය සැමටම පොදුය, යන අදහස් තව තවත් සමාජයේ තහවුරු කළ යුතුවා සේම අධිකරණ පද්ධතිය ද තවදුරටත් ශක්තිමත් කිරීම ජනාධිපතිතුමා සතු ප්‍රබල අභියෝගයකි. යුද්ධයේ නිමාව දැක්කත් තවමත් බොහෝ ක්ෂේත්‍රයන්හි නිත්‍යානුකූල භාවයෙන් තොරව සිදුවන බොහෝ දේ ඇත. දේශපාලනමය බලපෑම් ආදි හේතුන් අධිකරණයේ ස්වාධීනත්වයට බාධා ඇතිවී ඇතැයි මැසිවිලි නැඟේ. මේ අඩුපාඩු නැති කොට නීතියේ ආධිපත්‍යය පවත්වා ගෙන යාම ජනාධිපතිතුමා ගෙන යන මේ වැඩ පිළිවෙළේ අත්‍යවශ්‍ය අංගයකි. දැනටමත් මේ සඳහා විවිධ වැඩ පිළිවෙළ දියත් කර ඇත. අධ්‍යාපනය හරහා මේ කරුණු සමාජගත කළ යුතුය. නූතන සමාජය නීතිරීති වලට ගරු කරන සමාජයක් විය යුතුවා සේම ශිෂ්ටත්වයෙන් බැහැර වූ සමාජයක් ඇතිවීමේ ඉඩකඩ ද ඇහිරිය යුතුය.තරුණ පරපුර සංවර්ධන කාර්යයෙහිලා ප්‍රධාන ජවයකි. දැනටමත් තරුණ පරපුර සංවර්ධනයේ නියමුවන් බවට පත්ව හමාරය. බහුතරයක් එසේ වෙද්දී තවත් කොටසක් තවමත් සිටින්නේ මංමුලා වූ තත්ත්වයකයි. මේ තත්ත්වයට පිළියම් යෙදීම 2020 වනවිට සිදුවිය යුතු ය. තරුණ පිරිස් හරවත් දේ සඳහා යොමු කරවිය යුතු ය. ඉදිරි අනාගත පරමාර්ථ තකා නිවැරැදි දිශානතියකට තරුණ පිරිස් ගමන් කරවිය යුතු ය. දැනට සිදුවන විවිධ සංවර්ධන ව්‍යාපෘති සඳහා ඔවුනොවුන්ගේ දායකත්වය වැඩි වැඩියෙන් ලබාගත යුතු ය. ප්‍රබල වැඩපිළිවෙළ පොදු ප්‍රතිපත්තියක් යටතේ සැකසිය යුතු ය.ඉදිරි දශකයේ තරුණ සේවා ක්ෂේත්‍රයන් පුළුල් කළ යුතු ය. තරුණ ජවය රටේ සංවර්ධනයේ අඩි තාලම කරගත යුතු ය. දැනට දියත් කෙරෙන විවිධ සංවර්ධන ව්‍යාපෘති තරුණ පිරිස් හරහා ගමන් කළ යුතු ය.ශ්‍රී ලාංකීය අනන්‍යතාව තරුණ පිරිස තුළත් නිරූපනය විය යුතු ය. අපේ සමාජය දිනෙන් දින විවෘත ලොවත් සමඟ මුසුවෙයි. 2020 පමණ වන විට මේ තත්ත්වය තව තවත් වර්ධනය වෙයි. ලාංකීය තරුණයා අනිකුත් රටවල් සමඟ තරග කරන ගමන් මඟක යැවිය යුතුය. මේ සඳහා ඉදිරියේ කළ යුතු කාර්ය භාරය ද අධිකය. දැයේ දරුවන් ලොවේ අවශ්‍යතා සඳහා අනුකූ®ල වන පරිදි සැකසිය යුතු ය.ශ්‍රී ලංකාව දැනටමත් ආරම්භ කර ඇති අන්තර්ජාතික සම්බන්ධතා හා දේශපාලන සබඳතා ද මෙහිලා අතිශයින් වැදගත් ය.සබඳතාදැනටමත් ආරම්භ කර ඇත්තේ ඉතා හොඳ ප්‍රගතිශීලී ගමනකි. අපේ අන්තර්ජාතික සබඳතා පවත්නා ලෝක තත්ත්වයන් සමඟ ඉදිරියේදී වෙනස් විය යුතු ය. වර්තමානයේ ලොව පුරා විවිධ රටවල් බළ කඳවුරු ගොඩනඟා අවසන් ය. ඇමෙරිකාව, යුරෝපය, රුසියාව, ඉන්දියාව, චීනය හා බ්‍රසීලය ආදි ලෝක බලවතුන්ගේ කේන්ද්‍ර කිහිපයක් දැනටමත් ලොව මතු වී අවසන් ය. මේ සියල්ලන් සමඟ යහපත් සබඳතා පවත්වා ගෙන යාමට නම් ඉදිරියේදී දැනට වඩා අපේ විදේශ ප්‍රතිපත්ති පිළිබඳව අවධානය යොමු කළ යුතුව ඇත.තව තවත් ආර්ථික වාසි අප රටට ලබාගත හැකිවන්නේ එවිටය. අපේ කුඩා රටේ ආර්ථික, සාමාජයීය, දේශපාලන සංවර්ධනයන් ඉදිරි දශකයේ ඉදිරියට ගෙනයාමට නම් මහ බලවතුන්ගේ සමීප සබඳතාව අතිශයින්ම අත්‍යවශ්‍යයය. ලොව මහා බලවතුන් සය දෙනා සමඟ ඉදිරියේ දී ඉතා හොඳ සමීප සබඳතාවක් ගොඩනඟා ගත යුතු ය. පැරණි බලවතුන් සමඟත් මේ සබඳතාව අත්‍යවශ්‍යය. යුද්ධය නිමවීමත් සමඟ ම බොහෝ රටවල් ශ්‍රී ලංකාවට ආධාර කිරීමට කැමැත්තෙන් පසුවෙයි. දැනටමත් ජනාධිපතිතුමා විදේශීය සංචාරවලින් මේ සබඳතාව ගොඩනඟා ගැනීමට බොහෝ සේ උත්සාහ දරයි. ඒ ප්‍රයත්නයේ ප්‍රතිලාභ අනාගතයට ය.ශ්‍රී ලංකාවේ මෑත කාලීන විදේශීය ප්‍රතිපත්තිවල කැපී පෙනෙන දෙයක් වන්නේ අලුත් විදේශ රාජ්‍ය සමඟ නව සම්බන්ධතා ස්ථාපනය කිරීමයි. ඉදිරි දශකයේ නව ශ්‍රී ලංකාවත් උදෙසා මෙම පියවර ඉතා කාලෝචිතය. විශේෂයෙන් ම ගෝලීයකරණයකට ලක්වන සංදර්භයක මෙවන් රාජ්‍ය තාන්ත්‍රික සබඳතා ඉතා වැදගත් වෙයි. මෙය ඉදිරි අනාගතය උදෙසා ජනාධිපතිතුමා ගත් අගනා ප්‍රගතිශීලී පියවරකි.යුද්ධයේ අවසානයන් සමඟ මෙරට සංචාරක කර්මාන්තය වේගයෙන් දියුණු වෙමින් පවතී. බොහෝ විට පෙනී යන කරුණක් වන්නේ ජාත්‍යන්තරය සමඟ පවත්නා සම්බන්ධතා වලින් වැඩි වාසි අත්වන්නේ ලංකාව වැනි කුඩා රටවලට ය. සංචාරක කර්මාන්තය ලංකාව වැනි දියුණු වන රටවලට අත්‍යවශ්‍ය ධන නිධානයකි.ඉදිරියේදී මෙරට ඇතිවන පුළුල් සංවර්ධනයේත් අන්තර්ජාතික සබඳතා වල ප්‍රතිඵලයක් ලෙසත් සංචාරක ව්‍යාපාරයෙන් මෙරටට අත්‍යවශ්‍ය ආර්ථික ප්‍රතිලාභ රැසක් අත්කර ගැනීමට මඟ පාදයි. මේ අනුව එළඹෙන ඉදිරි දශකයේ දී විදේශීය රටවලින් ලාභ ප්‍රයෝජන වැඩිපුර ලබා ගැනීමට නම් පක්ෂ ග්‍රාහී විදේශ ප්‍රතිපත්ති වලට වඩා සියලු රටවල් සමඟ සමබර වාසි අත්කර ගත යුතු ය. ඉදිරියේදී විදේශීය රටවලින් මෙරට සංවර්ධනය සඳහා ලබාගත හැකි බොහෝ දේ ඇති නිසා ඒ රටවල් සමඟ සමීප සබඳතා ඇති කර ගත යුතු ය.රටක සංවර්ධනයේ ප්‍රධාන ධාවක බලය වන්නේ රටේ ප්‍රවාහන පද්ධතිය හා මාර්ග පද්ධතියයි. යුද්ධයේ නිමාව සමඟම දැනට දැවැන්ත සංවර්ධන ව්‍යාපෘති ආරම්භ කර ඇත. විශේෂයෙන් ම හම්බන්තොට ඉදිවෙන වරායත්, දෙවන අන්තර්ජාතික ගුවන් තොටත් ඉදිරි සංවර්ධනයේ ධාවක බල වේගයන් වනු ඇත. දැනටමත් රටතුළ මහාමාර්ග පද්ධතියේ අලුතින් ඉදිවෙයි. පාරවල්, පාලම් මෙන් ම අධිවේගී මාර්ග ද මේ අතර ප්‍රධාන ය. මේ සංවර්ධනයේ අඩිතාලම හිමි අනාගතයේ දරුවන්ට ය.ඉදිරි දශකයේ සංවර්ධනයේ තව තවත් ප්‍රතිලාභ අපේක්ෂා කිරීමට එය සමස්ත රටම ආවරණය වන පරිදි සකස් කළ දැවැන්ත සංවර්ධන වැඩපිළිවෙළක් විය යුතු ය. ඉදිරි සංවර්ධන ව්‍යාපෘති රටේ අවශ්‍යතාවන්ට අනුව සිදුවිය යුතු ය. ඉදිරි දශකය අන්තර්ජාතික ප්‍රජාවට ලංකාව තව තවත් විවර වන යුගයක්. ඉදිරියේ දී සංචාරක පුරවරයක් බවට පත්වීමට, ආයෝජනයන් විශාල වශයෙන් මෙරටට පැමිණි බව දැනට, ඉදිවෙමින් පවතින ගුවන් තොටුපළ මෙන් ම වරාය ව්‍යාපෘති හේතු වෙයි.අද ලොව ඇති නැති පරතරය දිනෙන් දින වැඩිවෙමින් පවතියි. ලංකාවට ද මේ තත්ත්වය පොදුයි. මේ නිසා දැනට සිදුවන සංවර්ධන කාර්යයන්හි ලා දුගී පිරිස් වැඩි වැඩියෙන් දායක කරගත යුතු ව ඇත. දුප්පත් පිරිස් තුළ පවත්නා යැපුම් මානසිකත්වය දුරු කර රටේ සංවර්ධන කාර්යයෙහිලා දායක කරගත හැකි මානසිකත්වයක් ඇති කරගත යුතුව ඇත.ඉදිරි දශකයේ ප්‍රධාන සමාජ ධාරාවෙන් ඉවතට විසිවන්නන් ගැන ද විශේෂිත අවධානයක් යොමු කළ යුතුව ඇත. රජය පසුගිය කාලය පුරා රටේ සමස්ත ජනතාව අරමුණු කරගෙන විවිධ වැඩ සටහන් දියත් කළ ද මේ සියල්ලටම හසුනොවූ පිරිස් තැන් තැන් වල තවමත් වෙසෙයි. මේ පිරිස ද හඳුනාගෙන ඔවුන් සඳහා විශේෂිත වැඩසටහන් සම්පාදනය කිරීම ද ඉදිරි දශකයේ සිදුකළ යුතුව ඇත. ඔවුන් ද දැනට සිදුවන සංවර්ධන ප්‍රවාහයට දායක කරගත යුතු ය.දැනටමත් රජය වංචා, දූෂණ මෙන් ම විවිධ විෂමාචාර නැති කිරීමට පුළුල් පියවර ගෙන තිබීම සතුටට කරුණකි. තදබල විෂමාචාරි ක්‍රියා සමාජයෙන් සියයට සියයක් අතුගා දැමීම කළ නොහැකි වුවත් ඉදිරි දශකයේ මේ තත්ත්වය තවදුරටත් අවම කළ යුතු ය. මේ කටයුත්ත දේශපාලන න්‍යාය පත්‍රයේ අංක එකට ආ යුතු ය. සමෘද්ධිමත් ශ්‍රී ලාංකීය ජාතියක් ගොඩනැඟීම, එම තත්ත්වය තහවුරු කිරීම 2020 වසර වනවිට සිදුවිය යුතු ය.මතට තිතයුද්ධයට තිත තැබුවා සේ මතට තිත සම්බන්ධවත් රජය ගෙන යන සාරධර්මීය වැඩපිළිවෙළ ප්‍රශංසනීය ය. ශ්‍රී ලාංකීය සමාජය මේ ක්‍රමය බහුල රටකි. එදා චීන මහා ප්‍රාකාරය තැනුවේ මිනිස් ශ්‍රමයෙන්. ඉදිරි දශකයේ මේ මිනිස් ශ්‍රමය තවදුරටත් සංවර්ධන කාර්යයෙහිලා දායක කර ගත යුතුවා සේම සංවර්ධනයේ ප්‍රතිලාභ ගොදුරු වන පිරිසට ද අත්කර දිය යුතු ය.කුරිරු ත්‍රස්තවාදයෙන් පීඩිත ජනතාව අද රාජ්‍ය නායකත්වයේ ශක්තියෙන් නිදහස්ව නිවහල්ව ජීවත් වෙති. ඔවුන්ට යහපත් හෙට දවසක් උරුමය. ලබාගත් මේ නිදහස අනාගතයේදී උපත ලබන දරුවන්ටත් උරුමය. ඒ නායකත්වය අප ගරු කළ යුතු ය. ඉදිරි දශකයේ සමෘද්ධිමත් දේශයක් ගොඩනගන ඒ නායකත්වයට අප අතදිය යුතු ය. එළඹෙන දශකයේ ලොව ප්‍රබල දේශයක්, සරු සාර බිමක්, සමෘද්ධිමත් අනාගතයක් ගොඩගන්නට මේ තැබුවා වූ පියවර ඉදිරියට ගෙනයන්නට සැවොම අත්වැල් බැඳ ගත යුතු ය.සකස් කළේ - සුභාෂිණී ජයරත්නඡායාරූප - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>22</day>
    </date>
    <link>http://www.silumina.lk/2009/11/22/_art.asp?fn=af0911225</link>
    <topic>රාහු - කේතු ග්‍රහමාරුව රටට ඔබට කොහොමද?</topic>
    <author/>
    <content>මට මා මිස ‘සන්ධ්‍යා රාණි’සඳහා වෙනත් නිළියකගේ ආභාසය කුමටද?රාජ්‍ය බැංකු වල නමත් ණයත් හොඳයිසිනමා වීරයා සහ ජනතා වීරයා අතර ජීවන්...සමෘද්ධිමත් අනාගතයකට අත්වැල් බැඳ ගනිමුරාහු - කේතු ග්‍රහමාරුව රටට ඔබට කොහොමද?ටොපි කන්න ගිය පුංචි නිපුනි ගේ අවසන් ගමන‘මං එළියට ගිය දවසක මල්ලිලා බලා ගන්නවා’අයවැයෙන් ජනතාවට සහන ලබාදීමමිථ්‍යා මත දුරලමුඡ්‍යොතිෂ ශාස්ත්‍රයට අනුව සෙනසුරු හා සමාන ගති ලක්ෂණවලින් යුත් ඡායා ග්‍රහයකු වූ රාහු විශේෂයෙන් රටට ජනතාවට විශාල බලපෑමක් කළ හැකි ග්‍රහයෙකි.2009 නොවැම්බර් 18 රාහු ග්‍රහයාට අයත් නිවෙසේ හෙවත් ධනු රාශිගතවීමත්,2009 දෙසැම්බර් 20 ගුරු ග්‍රහයා කුම්භ රාශි ගතවීමත් රටේ සෞභාග්‍ය හා සමෘද්ධිය ඇතිවීමේ ලකුණු පහළවන්නට ඉඟිකිරීමකි.සාමාන්‍යයෙන් රාහු, තමන් ගමන් කරන රාශි අධිපතියාගේ ගති ගුණ ගන්නා බැවින් දෙසැම්බර් මාසයේ ගුරු කුම්භ රාශියේ බලවත්වීම නිසා 2010 වර්ෂයේ රටේ දියුණුව, ජනතාවගේ අභිමතාර්ථ ඉටුවීම, විදේශ ආධාර ගලා ඒම, රජයේ ශක්තිය වර්ධනය වීම, මහින්ද රාජපක්ෂ ජනාධිපතිතුමාට ජනතාවගේ සහයෝගයත්, ප්‍රබල විරුද්ධ දේශපාලන පක්ෂයක හෝ කිහිපයක සහයෝගය ලැබීමත්, හදිසියේ සිදුවන යහපත් සිදුවීම් ඇතිකරන වර්ෂයක් බව කිව යුතුය.සුරාවට, මත්කුඩුවලට, රාහුගේ ඇති අනුබලය ගුරුගේ බලය නිසා ඒවාට බාධා හා දැඩි නීති පැනවීමට මඟපාදයි.වෛද්‍ය ක්‍ෂේත්‍රයේ විශාල දියුණුවක් සහ ක්‍ෂේත්‍රයේ නියැලෙන්නන්හට වඩා යහපත් තත්ත්වයක් ඇතිවෙයි.විශේෂයෙන් දේශීය වෛද්‍ය ක්‍ෂේත්‍රයේ නව පිබිදීමක් පෙන්වයි.ජනාධිපතිතුමාට ජනතාවගේ ප්‍රසාදය හා ගෞරවය හිමිවන අතර අන්තර්ජාතික මට්ටමින් ඇගයීමකට ලක්වෙයි.ජනතාවගේ හා රටේ අභිවෘද්ධිය වෙනුවෙන් හදිසියේ සුබදායක ගිවිසුම් ඇතිවීමටත් ප්‍රබල විරුද්ධ දේශපාලන පක්ෂයක සහයෝගය ලැබෙයි.එමනිසා, අභිමානවත් ජාතියේ ප්‍රාණවත් බව මතුකරවන ග්‍රහ මාරුවක් බව කිව හැක.මේෂ ලග්න හිමියන්ට විදේශ සංචාරයට, අධ්‍යාපනයේ උසස් බව ලැබීමත්, උපන් කේන්ද්‍රයේ සඳු ග්‍රහයා, 4, 7, 11 තැනක සිටී නම් සැම අතින්ම දියුණුවක් පෙන්වයි. නමුත්, දැනට ගෙවීයන මහ දශා අතුරු දශා අධිපති උපන් කේන්ද්‍රයේ 9 වැන්නේ සිටීනම් රැකියාවේ අහිතකර තත්ත්වයක් මතුකරයි.වෘෂභ ලග්නයෙන් උපන් අයට රැකියාවේ උසස්වීම් ලැබීමත්, සමාජයේ ගෞරයවට පාත්‍රවීමටත් කීර්ති ප්‍රසංසා ලැබීමට හා නිලතල ලැබීමටත් භාග්‍ය ඇත.උපන් කේන්ද්‍රයේ සඳු ග්‍රහයා 3, 6, 10 සිටීනම් සුබයි.මිථුන ලග්න හිමියන්ට නව ව්‍යාපාර ආරම්භයට, විවාහ ගිවිස ගැනීම, බලාපොරොත්තු සඵලවීම් හා හවුල් ව්‍යාපාරවලට යොමුවීම් ඇතිකරයි. සඳු ග්‍රහයා උපතේදී 2, 5, 9 යන ස්ථානවල සිටීමෙන් ග්‍රහ බල ඇතිකරනමුත් දැනට ගෙවන මහ දශා අධිපති උපන් කේන්ද්‍රයේ 7 වැන්නේ සිටීනම් අලුතින් පටන්ගන්නා දේ සම්බන්ධව සැලකිලිමත් විය යුතුයි.කටක ලග්න හිමියන්ට සතුරු කරදර දුරු වෙයි. උපතේදී සඳු ග්‍රහයා 1, 4, 8 සිටීනම් ඉතා හොඳ කාලයක් උදාවෙයි.සිංහ ලග්න හිමියන්ට බලාපොරොත්තු සඵල වන අතර අවිවාහක අයගේ විවාහ යෝජනා ස්ථිර කරයි. තම දරුවන්ගේ විවාහ මංගල්‍ය උත්සවයක් ඇතිකරයි. විනෝද ගමන්, අධ්‍යාපන කටයුතු දියුණු කරයි. උපන් කේන්ද්‍රයේ සඳු ග්‍රහයා 3, 12, 7 සිටීනම් වඩාත් ශුභයි.කන්‍යා ලග්න හිමි අයගේ තනතුරු ආරක්ෂා වන අතර උසස්වීම් ලැබෙයි. සතුරු කරදර දුරු කරයි. සඳු ග්‍රහයා උපතේදී 2, 6, 11 සිටින අයට වඩාත් ශුභ ඵල ගෙන දෙයි.තුලා ලග්න හිමි අයට ඉතාමත් ශුභ කාලයක්. ජනප්‍රිය වෙයි. මානසික සතුට ඇතිකරයි. ලිපිලේඛන කටයුතු වලින් සාර්ථක ප්‍රතිඵල ඇතිවෙයි. උපතේදී සඳු ග්‍රහයා 1, 5, 10 සිටීනම් ශුභයි.වෘශ්චික ලග්න හිමියන්ට විකුණන්නට බැරිව තිබූ ඉඩම්, ගෙවල්, වාහන විකුණාගැනීමට හැකිවෙයි. නමුත් අධික වියදම් ගෙනදෙයි. උපන් කේන්ද්‍රයේ සඳු 4, 9, 12 සිටීනම් ඉතා ශුභයි.ධනු - ලග්න හිමි අයට තම කටයුතු නොබියව, වේගවත්ව කරගෙන යාමට පහසුකම් සැලසෙන අතර නිර්මාණශීලී හැකියාව වැඩි දියුණු කරගැනීමට කදිම කාලයකි. උපතේදී සඳු 3, 8, 11 සිටීනම් රැකියාවේ උසස් දියුණුවක් ද ව්‍යාපාරවලින් වාසි ඇති කරයි. මහ දශා අධිපති ග්‍රහයා ලග්නයේ සිටීනම් තම ගමනට බාධා පමුණුවයි.මකර ලග්න හිමි අයගේ උපතේදී සඳු ග්‍රහයා 9, 3 සිටීනම් රැවටීම්වලට හසුවන්නට පුළුවන.විදේශගතවීමකින් කරදර ඇතිකරයි. දැනට ගෙවන මහ දශා අධිපති ද 12 වැන්නේ සිටීනම් බන්ධනාගාර ගතවීම් සිදුවන්නට හේතු ඇතිකරන බැවින් කල්පනාකාරීව සිටින්න. උපතේදී සඳු 1, 7, 10 සිටීනම් ශුභයි.කුම්භ ලග්න හිමියන්ට ඉතාමත්ම ශුභදායක කාලයකි. සඳු ග්‍රහයා 1, 6, 9 යන තැනක උපතේ දී සිටීනම් වඩාත් ශුභයි. බලාපොරොත්තු සියල්ල ජයගත හැකියි.මීන ලග්න හිමියන්ට රැකියා සම්බන්ධ ප්‍රශ්න මතුවෙයි. රැවටීම්වලට හසුවන්නට පුළුවන.උපන් කේන්ද්‍රයේ සඳු ග්‍රහයා 5, 8, 12 තැනක සිටීනම් ශුභයි.මේෂ, මිථුන, සිංහ, කන්‍යා, තුලා , කුම්භ යන ලග්නවලට ඉතාමත්ම ශුභයි.මකර, මීන, යන ලග්නවලට අශුභයි. අනිකුත් ලග්නවලට සමඵලයි.ලංකා කේන්ද්‍රය කුම්භ බැවින් 2009 දෙසැම්බර් මාසයෙන් පසුවත්, 2010 මැයි මාසයෙන් පසුවත් රටට හා ජනතාවට වඩාත් ශුභදායක කාලයක් බව කිව හැකිය.ඡ්‍යොතිෂ ශිරෝමණී වෛද්‍ය ඩබ්.ඇම්.තිලක් ද සිල්වා</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>22</day>
    </date>
    <link>http://www.silumina.lk/2009/11/22/_art.asp?fn=af0911226</link>
    <topic>ටොපි කන්න ගිය පුංචි නිපුනි ගේ අවසන් ගමන</topic>
    <author>කීර්ති මෙන්ඩිස්</author>
    <content>මට මා මිස ‘සන්ධ්‍යා රාණි’සඳහා වෙනත් නිළියකගේ ආභාසය කුමටද?රාජ්‍ය බැංකු වල නමත් ණයත් හොඳයිසිනමා වීරයා සහ ජනතා වීරයා අතර ජීවන්...සමෘද්ධිමත් අනාගතයකට අත්වැල් බැඳ ගනිමුරාහු - කේතු ග්‍රහමාරුව රටට ඔබට කොහොමද?ටොපි කන්න ගිය පුංචි නිපුනි ගේ අවසන් ගමන‘මං එළියට ගිය දවසක මල්ලිලා බලා ගන්නවා’අයවැයෙන් ජනතාවට සහන ලබාදීමමිථ්‍යා මත දුරලමුතොර තෝංචියක් නැතිව ඇද හැළෙන වරුසාව ඉවරයක් නැත. රේල් පාර දෙපස බොහෝ නිවෙස් වතුරෙන් යට වී අහවරය. දෙපස එල්ලා තිබූ සුදු කොඩි බොහොමයක් වතුරට හසුවී හැකිළී ගොසිනි. සිල්පර කොටන් මතින් පය තබමින් ඉදිරියට ගිය අපට පාර පෙන්නුවේ ගමේම කොලු ගැටයෙකි.“මේ තියෙන්නේ සුසන්ත අයියලාගේ මහගෙදර...”රේල් පාර පහළින් තිබූ පුංචි ගෙයක් අපගේ නෙත ගැටිණි. වරුසාව ඒ නිවෙසට කරදර ගෙන දී තිබුණේය. සිහින් සිරුරකට හිමිකම් කිව් සුසන්ත වහා කමිසයක් ඇඟලා අප ඉදිරියට පැමිණියේය. සුසන්තගේ දෙනෙත් ඒ වන විටත් රත් පැහැ ගැන්වී තිබුණේය. හඬන්නට වැළපෙන්නට තරම් කඳුළු ඔහුගේ දෑසේ ඉතිරිව නැත.“මට තාම හිතාගන්න බැහැ මහත්තයෝ... මගේ දරුවට මොකද වුණේ කියලා...”ඔහු එදා සිදු වූ ඒ අමිහිරි සිදුවීම් යළි අප ඉදිරියේ කියාපාන්නට විය. කුලී වැඩ කරමින් කීයක් හෝ උපයා ගත් සුසන්ත තිදරු පියෙකි. වැලි ගොඩ දැමීමට ද ඔහු හපනෙකි. මේ දිනවල ඔහුගේ රැකියාව වූයේ තැඹිලි බෑමය. ඒ වරුසාව වැටෙන්නට කලියෙන්ය. ඇඟපතේ වෙහෙස නිවාගන්නට මත්පැන් ටිකක් තොල ගාන්නට පුරුදු වුවද තමා සති දෙක තුනක් තිස්සේ මත්පැන් බීම නතර කර සිටි බව සුසන්ත කීවේය.පුංචි නිපුනිපේ‍්‍රමේ සුසන්ත දැන හඳුනාගත්තේ රැකියාව කරන අතරතුරය. ඒ නිසා ඔවුහු දෙමිතුරන් වූ අතර මේ නිසා සුසන්තගේ ගෙදරට නිතර ආ ගියේය. පේ‍්‍රමේගේ ගෙවල් තිබුණේ මැටිකොටුවේය. පේ‍්‍රමේ තමාට කී දේ සුසන්තට තවමත් හොඳට මතකය.“වැඩ පොළක් තියෙනවා බලන්න යමුද...”සුසන්තගේ ජංගම දුරකථනයට ඇමතුමක් දුන් පේ‍්‍රමේ කීවේය. ඊට හේතුව වූයේ සුසන්තටත් හරියට වැඩක් නැති බව පේ‍්‍රමේ හොඳින් දැන සිටීමය.“එහෙනම් චයිනිස් එක ළඟට එන්න.” පේ‍්‍රමේ කීවේය. සුසන්ත සිය මෝටර් සයිකලෙන් එතැනට ගියේ මාමා ද සමඟය.“අද වැලි ගොඩ දාන්න ගියෙත් නැහැ බං...”“අඩියක් ගහමුද”“මම බොන්නේ නැහැ.”“අරක්කු තියෙන්නේ බොන්නනේ...”තිදෙනා චීන අවන්හලට ගොඩ වූහ. ගල් අරක්කු බෝතලයකට වග කිවූ ඔවුහු තවත් බාගයක් ගෙන්වා ගත්හ. ඒ වන විට මාමාට හොඳටම වෙරිය.“දැන් වැඩ පොළ බලලා වැඩක් නැහැ... ගෙදර යමු...”හෝටලේ බිල ගෙව්වේ ද පේ‍්‍රමේය. පේ‍්‍රමේ ගේ බිරිය ඩුබායි රටේය. දෙදරු පියකු වූ පේ‍්‍රමේ අමුතුම ගති පැවතුම් ඇත්තෙකි.“කාලයකින් උඹලෑ ගෙදර ගියෙත් නැහැනේ... වරෙන් ගිහින් එමු...” පේ‍්‍රමේ සුසන්තට කීවේය.යතුරු පැදියත් පේ‍්‍රමේගේ බයිසිකලයත් එතැන දැමූ ඔවුහු ත්‍රීවීලරයකින් ගෙදරට යන්නට පිටත් වූහ. අතරමඟදී තවත් බියර් බෝතල දෙක තුනක් ගන්නට ද පේ‍්‍රමේ අමතක නොකළේය. සුසන්තගේ බිරියත් ලොකු දරුවාත් නිවෙසේ වූහ. බිරිය කුස්සියට වී කෑම පිසින්නට වූවාය. බියර් බීම ඇරැඹුණේය.පියා“කෝ පුතේ නංගී”“එයා සීයලාගේ ගෙදර”“බලන්නත් ආසයි හුඟ කලකින් දැක්කෙත් නැහැ... සුසන්ත පොඩ්ඩක් ගෙනෙන්නකෝ බලන්න...”පේ‍්‍රමේ කීවේය. දෙතුන් දෙනා බියර් බෝතලය ගේ ඇතුළේම හිස් කරන්නට වූහ.“පුතේ ගිහින් නංගි එක්කගෙන එන්න”සුසන්ත ලොකු දරුවාට කීවේය. පුංචි නිපුනි ඒ වන විටත් මහගෙදර සෙල්ලම් කරමින් සිටියාය. අයියා ගොසින් නංගිව ගෙදරට ගෙන ආවේය.“මාමේ...”පුංචි නිපුනි ගෙදරට දුවගෙන ආවාය. පේ‍්‍රමේ මිදුලේ සිටි පුංචි කෙල්ල වඩා ගන්නවා සුසන්ත දුටුවේය. අත තිබු රුපියල් සියයක් පේ‍්‍රමේ දුවට දිගු කළ ද පුංචි නිපුනි එය ඉවතට දැම්මාය. දෙතුන් දෙනා බියර් බොද්දී පේ‍්‍රමේ මිදුලට වී කෙල්ල සුරතල් කරන්නට විය.“යමු ඔයාට මම ටොෆි අරන් දෙන්නම්...” පේ‍්‍රමේ පුංචි නිපුනිට කීවේය. පේ‍්‍රමේ ගැන ගෙදර අය ද හොඳින් දැන සිටි නිසා කව්රුත් පේ‍්‍රමේ ගැන සැක නොසිතූහ. ඔවුහු බියර් බෝතල හිස් කරමින් අල්ලාප සල්ලාපයේ යෙදුණහ.“කෝ... බං පේ‍්‍රමේ... මේ යකා බොන්නේ නැද්ද...”සුසන්තට මිතුරා මතක් විය. ඔහුගේ ජංගම දුරකථනය තවමත් ඇඳ මතය.ඔහු පේන්න සිටියේ නැතත් කව්රුත් ඔහු ගැන සක කළේ ද නැත. “කෙල්ලට ටොපියක් වත් ගේන්න හංදියට ගියා ද දන්නේ නැහැ...” “ඔව් මේ ෆෝන් එකත් දාලානේ ගිහින් තියෙන්නේ...”පැය දෙක තුනක් ගත වුවද පේ‍්‍රමේ යළි නොපැමිණිම කාගේත් සිතේ කිසියම් සැකයක් බියක් ඇති කළේය. ඒ පුංචි නිපුනි ද පෙනෙන්නට නොසිටි නිසාය.දැරිය මරා සඟවා තිබුණේ මෙතැනය“දුවේ... දුවේ... ඔයා කොහේද...” සුසන්ත කෑ ගැසීය. ඒත් නිපුනිගේ සේයාවක්වත් නැත. කවුරුත් කලබල වූහ. දුව සොයමින් සුසන්ත මුළු හංදියේම කරක් ගැසීය.“යමු චයිනිස් එකට... පේ‍්‍රමේගේ බයිසිකලේ එතැනනේ...”දෙතුන් දෙනා එතැනට ගිය ද පේ‍්‍රමේ එතැන නොවීය. ඒත් බයිසිකලය එතැන විය.“මිනිහා ආවොත් තියාගන්න... බයිසිකලේ දෙන්න එපා...”යළි ගෙදරට දුවගෙන ආවා ද පුංචි නිපුනි ගැන කිසිදු හෝඩුවාවක් නොවීය.“යකෝ මෙතැන දැන් හිටියනේ... මූ කොහේට මකබෑ වුණාද...”“කෝකටත් පොලිසියට යමු.”සුසන්ත ගමේ කොලු ගැටවුන් දෙතුන් දෙනකු සමඟ පොලිසියට ගියේය.“තව පොඩ්ඩක් හොයලා බලනවා.”පොලිස් නිලධාරියෙක් කීය. පසුව පොලිසියට පැමිණිල්ලක් ද එක්විය. ඒත් නිපුනි ගැන කිසිදු තොරතුරක් නොවීය. ඔවුහු පේ‍්‍රමේ සොයා ගම පීරන්නට වූහ.මූලස්ථාන පොලිස් පරීක්ෂක වීරක්කොඩි වහා පොලිස් නිලධාරීන් දෙතුන් දෙනකු දංකොටුවට යැවුවේය. ඒ පේ‍්‍රමේ ගෙදරවත් ගියේදැයි දැනගන්නටය. කෙමෙන් කෙමෙන් මධ්‍යම රාත්‍රිය උදා වුවද නිපුනි තියා පේ‍්‍රමේ ගැන හෝ තොරතුරක් නොවීය. මුළු ගමම පුංචි දුව සොයමින් වතුර පිරුණු ළිං තුළට ද එබිකම් කළහ.“යකෝ... මාර වැඩක්... මේ කෙල්ලට මොකද වුණේ...”ගමේ හුඟ දෙනෙක් දොස් කීවේ සුසන්තටය. මීට වඩා සැලකිල්ලක් දරුවා ගැන දැක්විය යුතු නොවේදැයි සෑම දෙනාම සුසන්තට කීහ.“උඹගේ ඔය බීමත්කම තමයි ඔක්කොටම මුල” තවකෙක් කීවේය.මූලස්ථාන පොලිස් පරීක්ෂකඅශෝක වීරක්කොඩිඒ අතරතුර එකෙක් සුබදායි පණිවිඩයක් ගෙනාවේය. ඒ පේ‍්‍රමේ ගැනය. දෙතුන් දෙනා පේ‍්‍රමේ සොයා ගියහ. පදමට වෙරි වූ ඔහු කඩයක් අසල හොඳට ගුලිවී නිදා සිටියේය.“කෝ යකෝ මගේ කෙල්ල...”“මම දන්නේ නැහැ... ඇයි එතැන හිටියනේ...”“ඇත්ත කියපන් කෝ බං මගේ කෙල්ල...”“අනේ මම දන්නේ නැහැ... මම ගෙනාවේ නැහැ...”පේ‍්‍රමේ ගේ මුහුණ හරහා ගුටි දෙක තුනක් වැදුණ ද පේ‍්‍රමේ දිව්ර දිව්රා කීවේ තමා පුංචි නිපුනි නොගෙනා බවකි.“කෝකටත් මේකා පොලිසියට දෙමු.”පේ‍්‍රමේ වෙන්නප්පුව පොලිසියට බාර දෙනු ලැබීය. නිලධාරින් ඔහුගෙන් ප්‍රශ්න කළ ද ඔහු කීවේ ඒ කිසිවක් තමා නොදන්නා බවය.“මිනිහා හොඳටම වෙරි නිසා මුලින් ප්‍රශ්න කරද්දී අපිට මුකුත් කීවේ නැහැ. මිනිහා කිව්වේ දන්නෙම නැහැ කියලා... පස්සේ එළිවෙන්න කිට්ටු වෙද්දී ආයේත් ගෙනල්ලා ප්‍රශ්න කළා... එතකොට තමයි නිපුනි දැරියට වුණු දේ මිනිහා කිව්වේ...”හලාවත කොට්ඨාස බාර පොලිස් අධිකාරිසී.ඊ. විදිසිංහමූලස්ථාන පොලිස් පරීක්ෂක වීරක්කොඩි මහතා කීවේය.ඒ අනුව රේල් පාරට පහළින් පුංචි දෙබොක්කාවක සිටි නිපුනි දුව සොයා ගනු ලැබීය. ඒ වන විට පුංචි දුව මෙලොවින් සමුගෙන සිටියාය. දැරියගේ අප්‍රාණික සිරුර දුටු කව්රුත් මරළතෝනි දෙමින් හඬා වැළපුණහ.“පුංචි දැරියගේ මුහුණ බෙල්ල සේරම සැකකරු සපා කළා තිබුණා... මේ වගේ තිරිසන් මිනිස්සු...”මූලස්ථාන පොලිස් පරීක්ෂකවරයා කීවේ ඔහු විකෘති කාම ආශාවෙන් පෙළෙන අයකු බවය. දැරියට වදහිංසා දී අතවර කර තිබුණු බව ද හෙතෙම පැවැසීය. සැකකරු අතවර කර ඇත්තේ දැරිය මියගිය පසුව බව ද ඔහු අවධාරණය කළේය.පොලිසිය තවත් සැකකරුගෙන් ප්‍රශ්න කරන්නට විය. තවත් ගුටි කන්නට තරම් ශක්තියක් නොවූ හෙතෙම දැරිය රැගෙන පැමිණි අන්දම ද පොලිසියට කීවේය.“ඒ අය බියර් බොන කොට මට ඇත්තටම දරුවා ගැන ආශාවක් ආවා සර්... මම ටොෆි අරන් දෙන්නම් කියලා දරුවා අරගෙන ගියා... දරුවා බයට අම්මේ... නැන්දේ කියලා කෑගැහැව්වා. කෑ ගැහිල්ල නවත්තන්න මම කටත් බෙල්ලත් මිරිකුවා...”සැකකරු දෑතට යකඩ මාංචු වැටිණ. පශ්චාත් මරණ පරීක්ෂණය ඉන් පසුව සිදුවිය. සිදුවීම පිළිබඳ පොලිස් අධිකාරිවරයාත් කොට්ඨාස බාර පොලිස් අධිකාරි විදිසිංහ මහතාත් දැනුවත් කළ මූලස්ථාන පොලිස් පරීක්ෂකවරයා ඔවුන්ගේ උපදෙස් මත ඉදිරි පරීක්ෂණ සිදු කළේය. මහේස්ත්‍රාත් පරීක්ෂණය ද ඉන් පසුව සිදු විය. මාරවිල වැඩ බලන මහේස්ත්‍රාත් ගාමිණි අර්ථනායක මහතා සිද්ධිය වූ ස්ථානයට පැමිණියේය. පශ්චාත් මරණ පරීක්ෂණය පැවැත්වූයේ හලාවත රෝහලේදීය.පුංචි නිපුනි ඒ වන විටත් පස් හැවිරිදිය. මොන්ටිසෝරි යන්නට නංගී එනතුරා අයියා තවමත් බලා සිටින්නේය. සිදුවීමෙන් මුළු වයික්කාල පෙදෙසම කම්පාවට පත්වී ඇත. හැමදාම ලොකු අම්මාත් සමඟ මහගෙදරට වී සිටින පුංචි නිපුනි තාත්තා ගෙදරට ආ විට ලොකු අම්මා සමඟ ගෙදරට එන්නට පුරුදු වී සිටියාය. ඒත් අද ඒ ගෙදර පුංචි නිපුනි නැතිව පාළුවට ගොසිනි. අම්මාත් ලොකු අම්මාත් තවමත් ඇය ගෙදරට එනතුරු රේල් පාර අද්දරට වී බලා සිටින්නේ වාවා ගත නොහැකි ශෝකයෙනි.“මේ වගේ තිරිසන් අපරාධයක් කරන්න සාමාන්‍ය හිතක් පපුවක් තියෙන මිනිහකුට බැහැ... අපරාධකරුගේ වටපිටාව අධ්‍යාපනය පවුල් ජීවිතේ අසාර්ථකත්වය සේරම බලපානවා. ඒකට රකුසකු වගේ මත්පැන් එකතු වුණාම මිනිහා විකෘති භාවයට පත්වෙනවා. මෙවන් ඛේදජනක සිදුවීම් පෙර කාලවලදීත් අපට අසන්නට දකින්නට ලැබී තියෙනවා...”මේ සැකකරු එතරම් අධ්‍යාපනයක් ලැබූ කෙනකු නෙමේ. කොටින්ම කිව්වොත් අපි ප්‍රශ්න කරද්දි සැකකරු එයාගේ පියාගේ නමවත් දන්නේ නැහැ... සමාජ වටපිටාව මීට බොහොම වැදගත්... බිරිය විදේශ ගතවෙලා... මෙබඳු හේතු මීට බලපානවා. තව එකක් දැරියගේ මවුපියන්ට මීට වඩා සැලැකිලිමත් විය යුතුව තිබුණා... කොතරම් තේරුම් කළත් දරුවන් ගැන තවමත් මවුපියන් එතරම් සොයා බැලීමක් කරන්නේ නැහැ... මහගෙදර හිටිය අහිංසක දැරිවි ළඟටම ගෙනත් අපරාධකාරයාට බිල්ලට දීලා... කොයිතරම් පවුද...”මූලස්ථාන පොලිස් පරීක්ෂකවරයා කියන්නට විය. සැකකරු මහේස්ත්‍රාත් තුමා වෙත ඉදිරිපත් කිරීමෙන් පසු ලබන 24 වැනිදා දක්වා රිමාන්ඩ් ගත කරනු ලැබීය.හලාවත කොට්ඨාස බාර පොලිස් අධිකාරි සී.ඊ. විදිසිංහ මහතා ගේ අධීක්ෂණය මත පොලිස් අධිකාරි හරිශ්චන්ද්‍ර බණ්ඩාර මහතාගේ මෙහෙයවීමෙන් වෙන්නප්පුව මූලස්ථාන පොලිස් පරීක්ෂක අශෝක වීරක්කොඩි ප්‍රමුඛ පොලිස් පරීක්ෂක රංජිත්, නිශාන්ත සුබසිංහ හා උප පරීක්ෂක දිනසිරි, වීරසේකර සැරයන් දිසානායක (23311), කොස්තාපල් චන්න (2235) හා අදිකාරි (41451) යන මහත්වරු පරීක්ෂණවලට එක්වූහ.(පොලිසිය කරන ලද විමර්ශන ඇසුරෙන් ලිපිය සකස් විය.)කීර්ති මෙන්ඩිස්පිංතූර - දුෂ්මන්ත මායාදුන්න</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>22</day>
    </date>
    <link>http://www.silumina.lk/2009/11/22/_art.asp?fn=af0911227</link>
    <topic>‘මං එළියට ගිය දවසක මල්ලිලා බලා ගන්නවා’</topic>
    <author>ටෙක්ලා පද්මිණී කාරියවසම්</author>
    <content>මට මා මිස ‘සන්ධ්‍යා රාණි’සඳහා වෙනත් නිළියකගේ ආභාසය කුමටද?රාජ්‍ය බැංකු වල නමත් ණයත් හොඳයිසිනමා වීරයා සහ ජනතා වීරයා අතර ජීවන්...සමෘද්ධිමත් අනාගතයකට අත්වැල් බැඳ ගනිමුරාහු - කේතු ග්‍රහමාරුව රටට ඔබට කොහොමද?ටොපි කන්න ගිය පුංචි නිපුනි ගේ අවසන් ගමන‘මං එළියට ගිය දවසක මල්ලිලා බලා ගන්නවා’අයවැයෙන් ජනතාවට සහන ලබාදීමමිථ්‍යා මත දුරලමුරැඳවුම් නිවෙසේ මුකේෂ්ගේ කතාවබසයේ වීදුරු දෙදරවමින් කන් රිදවන හඬ අතරින් ඇසුණු සුරතල් කටහඬ මගේ දෙසවන් අතරින් ඇදී ගියේ මගේ අවධානය ඒ හඬ දෙසට යොමු කරමිනි. කොලු පැටව් දෙන්නෙක් බසයේ ආධාරක කණුවකට හේත්තු වී රබන් පොඩි දෙකක් ද අතැතිව එකනෙකාට තුරුල්ව හිඳිති. නිමේෂයකින් වරද නිවැරැදි කර ගත් වැඩිමල් දරුවා“ගරු කටයුතු, වැදගත් නෝනාවරුනි මහතුනි...”තම කතාව කියා ගෙන යන්නට පටන් ගත්තේය. අනතුරුව‘නිවාඩුවට මම එන්නම් බලාන ඉන්න ආදරයේ සොඳුරුම තැන් කතා කරන්න...’දෙදෙනා එක්ව ගී කියන්නට වූහ. පාසලේ අධ්‍යාපනය ලැබිය යුතු දරුවෝ බසයේ ගී කියනු ඇසේ. රබානට කාසි දෙක තුන එකතු වෙද්දී හොඳින් හැඳ පැලඳ ගත් තරුණයෙක් එක් දරුවකු නවතාලීය.‘මේ... මල්ලී ඔයා ඉස්කෝලේ යනව ද?’‘ඔව්. අපි ඉස්කෝලෙ යනවා.’තරුණයා රුපියල් කොළයක් දුන්නේ ළමයින් දෙදෙනා වහා බසයෙන් බැස ගියහ. මට මීට සති කිහිපයකට පෙර රැඳවුම් නිවෙසේ දී හමුවූ මුකේෂ් සිහිපත් විය.මුකේෂ් දිගටම කවි කියා ගෙන යයි. අනතුරුව හින්දි ගීයක් රස කර ගයයි.“ෂා ඔයාට ලස්සනට සින්දු කියන්න පුළුවන්නේ.”“ඔව්. මම ඒවා කියලා තමයි සල්ලි හොයාගත්තේ.”“අපේ මල්ලි ලෙඩ වෙලා ඉස්පිරිතාලේ හිටියා අම්මා මට කීවා අරක්කු බෝතලයක් ගෙනත් දෙන්න කියලා මම සින්දු කියලා හිඟා කාලා අම්මට අරක්කු ගෙනිහින් දුන්නා. අපේ අම්මට හැමදාම අරක්කු බෝතලයක් ඕන.දවසක් අම්මට අරක්කු ගෙනියන්න අරක්කු අරන් එද්දී මම වැඩ කරන ගෙදර අයට අහුවෙලා ගැට ගහලා මට ගැහුවා. මම අරක්කු බොන්නෙ නැහැ. අරක්කු හොයන්නෙ අම්මට දෙන්න කියලා ඒ ගොල්ලො මගෙ කතාව විශ්වාස කළේ නැහැ.ඉස්පිරිතාලෙට බුලත්විට, අරක්කු ගෙනියන්න තහනම් නෙ... අපේ අම්මත් හිඟා කනවා. තාත්තා කුඩු ගහනවා. තාත්තා කුලී වැඩ කරලා තමයි සල්ලි හොයන්නෙ. තාත්තා හිඟා කන්නේ නැහැ. ඒත් තාත්තට හැමදාම වැඩ නෑ. මම පොඩි කාලේ හිඟා කාලා තියෙනවා.මිනිස්සු සල්ලි දෙනවා. අපේ තාත්තා ඉස්කෝලෙ ගිහින් තියෙනවා. තාත්තට පොත් පත්තර කියවන්න පුළුවන්. අපේ තාත්තා සිංහල මම කවදාවත් ම ඉස්කෝලේ ගිහින් නැහැ.මම ඉස්කෝලේ යන්න ආස නිසා අම්මා ළමා නිවාසෙකට දැම්මා ඒත් ඉස්කෝලෙ ගියේ නැහැ. ඒ ළමා නිවාසේදි මම හරක් බලාගත්තා හරක් 200 ක් හිටියා. මට එහෙදි ළමයි විහිළුවට දාපු නම හරිම කැතයි. මම ඒකට කැමැති නැහැ. එහෙ ඉඳලා ආපු ළමයෙක් ඒ නම කියන නිසා මෙහේ අයත් කියනවා. ඒක දෙමළ නමක් මට හොඳට දෙමළ පුළුවන් අපේ අම්මා දෙමළ නේ...”ඔහු දසන් දක්වමින් අවිහිංසක ලෙස හිස ඇලකර සිනාසෙයි මම ඔහු දෙස නිහඬවම කඳුළු පිරි දෑසින් බලා හුනිමි.“ඔයා හිඟා කන කොට ඔයාට මොනවද හිතුණේ?”කඳුළු පිරි දෑස් පියා බිම බලාගත් මුකේෂ් නිහඬව හිඳී... ඔහුගේ නිහඬ බව අතරින් මතු වන පිළිතුර නිරීක්ෂණය කළෙමි. හිස දෙපසට වනා දෑසෙහි කඳුළු පුරවා ගත් දරුවා දුන්නේ අපූරු පිළිතුරකි.“මම අපේ අම්මා හිඟා කනවා දැකලා තියෙනවා. අම්මා කවි කියනවා. ‘අනේ මහතුනේ අපි දුප්පත් මිනිස්සු’ කියනවා. හඬනවා. අම්මා හිඟා කනවා දැක්කම මට හරි දුක හිතෙනවා. අම්මා මතක් වුණාම දුකයි.”“ඉතින් තාත්තා ගැන දුක නැද්ද?”“දුකයි. ඒත් තාත්තා මගේ උප්පැන්නෙත් පුච්චලා අම්මා එක්ක රණ්ඩු වෙලා යන්න ගිහින් තාත්ත ගේ ගම නුවරඑළිය. දැන් ගෙදර ඉන්නෙ වෙනිං තාත්තා කෙනෙක්. මේ තාත්තා නංගිගෙයි මල්ලිගෙයි තාත්තා. මම තාත්තා කියන්නෙත් එයාට තමයි. නංගියි මල්ලියි ඉන්නෙත් ළමා නිවාසෙක අම්ම එයාලව පොලිසියට බාර දුන්නා. පොලිසියෙන් නිවාසෙට දාලා.”“ඇයි පොලිසියට බාර දුන්නේ...?”“අම්මට ඉස්කෝලෙ යවන්න බෑ කියලා... දැන් ඉස්කෝලෙ යනවද දන්නේ නැහැ. මට නිවාසෙට ගියාට ඉස්කෝලෙ යන්න බැරි වුණානේ... මම හිඟා කන කොට ළමයි ලස්සනට ඇඳලා ඉස්කෝලේ යනවා මට හරි ආස හිතුණා ඉස්කෝලෙ යන්න.ඒත් ඉතිං...” කී දරුවා මදෙසම බලා හුන්නේය. ඔහුගේ බැල්ම මඟ හරිනු රිසි වූ මම ඉවත බලා ගතිමි. ජීවිතයේ අපේක්ෂා අරමුණු ආශාවන් ඉටු වීමට ඇති ඉඩකඩ දෙකෙන් එකක් පමණි. ජීවිත කාලයේ අපට ජය ගත හැක්කේ අරමුණු ස්වල්පයක් පමණි. එහෙත් මුකේෂ් ගේ පුංචි සිතේ වූ එකම ආශාවවත් ඉටුවී නැත.හිස පිටුපසට කොට දෑත බැඳ ගත් මුකේෂ් දෙදණ හිස් මත හිස තබා ගෙන තණ බිස්ස දෙස බලා හිඳී හිරු එළිය දකින්නට පෙරුම්පිරූ නිල් තණපත් හිරු එළිය දැක හිනැහෙයි.“පුතාට අක්කලා අය්යලා නැද්ද?”“අක්කා කෙනෙක් ඉන්නවා. එයා අම්ම ගේ මගේ තාත්තගෙ නෙමෙයි. එයා ඉන්නෙත් නිවාසෙක. එයා ඉස්කෝලෙ යනවලු එයාට දැන් ‘විසි දෙකයි.’ මට එයා බලන්න හරි ආසයි එයා හරි ම ලස්සනයි.මටත් අක්කා කෙනෙක් හිටියා එයා මට ආදරෙයි එයත් හිඟා කෑවා එයා මට කියන්නේ දඟ වැඩ කරන්න එපා කියලා. එය නිව්මෝනියාව හැදිලා මැරුණා.“ඉතින් ඔයා මෙහේ ආවේ ඇයි”“ඇයි මම කීවේ නැද්ද? මම අම්මට අරක්කු බෝතලයක් ගෙනියද්දි...”කොලුවා දුඹුරුවන් අඳුරු දෙනෙත් මවෙත යොමු කළේය. මම විමසිලිමත් වීමි.“මම කවදාවත් අරක්කු බීලා නෑ... නෝනා අරක්කු බීලා තියෙනව ද?“ගැහැනු අය අරක්කු බොන්නෙ නැහැ.” යි මම කීවෙමි.“එහෙනම් අපේ අම්මා බොන්නේ...” මුකේෂ් මට හිනා වෙයි. ඔහුගේ ලෝකයේ අම්මා අරක්කු බොයි. ඒ සඳහා මිනිසුන්ගේ අනුකම්පාව ලබාගනිමින් මුදල් ලබා ගනී.තාත්තා කාඩ්බෝඩ් ඇතිරූ ලෑලි ඇඳ මතට වී සුරංගනා ලෝකයක සැරි සරන්නේ මත් කුඩු උරා බී සැනසුණු සිතිනි. ඒ දරුවන්ට වේලක් කන්නට උපයාගත් මුදල වැය කරමිනි.“ඔයා පොලිසියට අල්ලා දුන්න ගෙදර මොකද කළේ?මම එහේ ලී බඩු පොලිෂ් කරා... ඉස්සෙල්ලා සැරේ හිඟාකාලා පොලිසියට අහු වුණහම අමිමා මාව බේරගත්තා.ඊට පස්සේ තමයි වැඩ කරන්න ඉගෙන ගන්න ඒ ගෙදර නැවත්තුවේ.”රැඳවුම් නිවාසයේ පාලකයන් කියන ලෙසට නම් මුකේෂ් යනු දක්ෂ දරුවෙකි. දෑතේ වැඩට හපනෙකි. ඕනෑම දෙයක් නිවැරැදිව කිරීමට මුකේෂ් සමත් ය.“දැන් මෙහෙන් ගියා ම මුකේෂ් මොනවද කරන්නේ?”එතකොට මම රස්සාවක් හොයා ගන්නවා. මම මෙහෙදි මේසන් වැඩ ඉගෙන ගන්නවා. බැරි වුණොත් දර පටවන්න යනවා. මේ දවස්වල මම කුඹුරු වැඩ කළා.මේ බලන්න මගේ අත් දෙක මම තමයි හුඟක් ම වැඩ කළේ. කුඹුරේ යන්න බයයි සර්පයො ඉන්නවා. මුකේෂ් තම දෑත් දෙපය අත්ලෙන් පිරි මදින්නට විය. හොඳින් මඩ දිය යන්නට පිරිසිදු නොකළ දෑත් දෙපා මත අළු පැහැ ගැන්වී ඇත.“මොකද හොඳට නෑවෙ නැද්ද?හොඳට නාලා කොහොමද නෝනා තාම කුඹුරු වැඩ ඉවර නැහැ. දැන් මම යන්න ඕන...! මුකේෂ් නැඟී සිටියේ ය.“ගිහින් කොහොමද? එතකොට මම කා එක්කද කතා කරන්නේ?” මම නෝක්කඩු ස්වරයෙන් ඇසීමි. හිස ඇල කොට සිනාසුන මුකේෂ්“අයියෝ කොච්චර කතා කළා ද මගේ පිටත් රිදෙනවා වාඩි වෙලා ඉඳලා. මම මේ තරම් වෙලා කවදාවත් ම එක තැනකට වෙලා ඉඳලා නැහැ. දැන් මිස් යන්න ඉතුරු ටික හෙට කියන්නම්...” කී කොලුවා පැන දිව්වේ ය. මම අහක බලා හුණිමි.“හරි හරි දැන් තරහවෙලා...” කියමින් මවෙත නැවත ආ කොලු ගැටයා මා අසලින් ම හිඳ ගත්තේ ය.“මම නෝනට කිව්වේ නැහැ. මම ඉස්සෙල්ලා හිටිය නිවසෙන් පැනලා ඇවිත් තමයි හිඟා කෑවේ.”“ඒ මොකද එහෙන් පැනලා ආවේ?” යි මම ඇසීමි.“එක තමයි හරක් බලන්න ඕන හරක් නැති වුණහම ගහනවා. දෙක තමයි... ඒක නෝනට කියන්න බෑ.“කියන්න කියන්න මම ආවේ ඔය කියන ඔක්කොම අහගෙන යන්න හැබැයි බොරු කියන්න බෑ...”මුහුණු රතු කර ගෙන ලජ්ජාවෙන් ඇඹරෙන මුකේෂ්ට කීවෙමි. නෝනත් මගේ අක්කා වගේ තමයි.ඔහුගේ දෑස් කඳුළු පටලයකින් වැසී යනු දුටු මම ඉවත බලා ගතිමි. සහෝදරකමේ තියෙන්නෙ ලොකු බැඳීමක්.හිඟාකාලා පැලේ, මුඩුක්කුවේ, හොඳ නරක කියා දෙන්න කෙනෙක් නැතිව, අකුරු සාත්තරේ දන්නෙ නැතිව හැදියාවක් නැතිව, හැඳුණු වැඩුණු ඔහුගේ හදවතේ ද සහෝදර ප්‍රේමය අපරිමිතව රැඳී තිබේ.“ඉතිං දෙවැනි කාරණේ කියන්න”“අපෝ බෑ... ඔයා පොඩි නෝනා කෙනෙක්නේ...ඔයාට කියන්න බෑ. කොහොමත් නෝනලට ඒවා කියන්න හොඳ නෑ...”මම මේ දෙවැනි කාරණය සොයා රැඳවුම් නිවසේ බාරකරු සොයා යමියි සිතා යළි ඔහු හා කතා කළෙමි.“ඉතිං දැං අම්මා කෝ....”“අම්මා දැන් ගෙදර ඉන්නවා. අපේ ගෙදර තියෙන්නෙ බොරැල්ලේ අම්මා රස්සාවක් හොයාගෙන. දැන් හිඟා කන්නේ නෑ. ඒත් අම්මා දන්නේ නැහැ මම මෙහේ ඉන්නවා කියලා එයා දන්නේ මම මහරගම ඉන්නවා කියලා.මාව බලන්න මෙහෙට කවුරුත් ආවේ නැහැ. මම මෙහෙන් ගියහම නංගිලා මල්ලිලා ඔක්කොම ගෙදර එක්ක යනවා.මං අයියනේ මට පුළුවන්.“මට දැන් දාසයයි. මට ඉක්මනට ම ගෙදර යතෑකි.” මඳ වේලාවක් නිහඬව හුන් මුකේෂ් පැවැසීය.“මුකේෂ් සින්දුවක් කියන්න.” මම ඉල්ලීමක් කළෙමි. හුන් තැනින් නැගිටගත් මුකේෂ් දකුණු කකුලට වම් පය තබා කෙළින් සිටගත්තේ ය.අනතුරුව දෑත බැඳ ගත්තේ ය. ටික වේලාවක් ලැජ්ජාවෙන් ඒ මේ අත බලමින් මුහුණු රතු කරගෙන හුන් මුකේෂ් හඬ අවදි කළේ ය. ඒ හඬ අසා රුපියලක් දෙකක් නොදී සිටිය හැක්කේ කාටද? මගේ කුතුහලය රැඳී දෙවැනි කාරණය මම සොයා ගතිමි.කලින් හිටි නිවසේ මුකේෂ්ට මිතුරියක් සිටියේ ය. ඇය හා වූ මිතුරු දම පලුදු විය. එය ඉවසා ගනු නොහැකි වූ මුකේෂ් ළමා නිවෙස හැර පළා ගියේ ය.“එය නෝනා කෙනකුට කියන්න හොඳ නැති කාරණයක්.”හොඳ නරක නොදන්නේ යැයි අපි සිතන, සංස්කෘතියක් සභ්‍යත්වයක් නොදන්නා, සතුන් ලෙස වැඩෙන දරුවන් සිතන්නේ එලෙසය.එහෙත් ඔවුන් සිරකරගෙන අපි හොඳ නරක ද, ගුණ දහම් ද හැසිරීම් ද කියා දෙමින් සිටින්නෙමු. දරුවකුට, දැරියකට, නිදහසේ පාරේ යාමට ඉඩ නොදෙන ඇතැම් වැඩිහිටියන් නිදහසේ වෙසෙන මහා සමාජය විසින් මුකේෂ්ලා සිරකොට තබා යහ ගුණ කියා දෙමින් සිටී.ටෙක්ලා පද්මිණී කාරියවසම්</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>22</day>
    </date>
    <link>http://www.silumina.lk/2009/11/22/_art.asp?fn=af0911228</link>
    <topic>අයවැයෙන් ජනතාවට සහන ලබාදීම</topic>
    <author>සැකැසුම - සුභද්‍රා දේශප්‍රිය</author>
    <content>මට මා මිස ‘සන්ධ්‍යා රාණි’සඳහා වෙනත් නිළියකගේ ආභාසය කුමටද?රාජ්‍ය බැංකු වල නමත් ණයත් හොඳයිසිනමා වීරයා සහ ජනතා වීරයා අතර ජීවන්...සමෘද්ධිමත් අනාගතයකට අත්වැල් බැඳ ගනිමුරාහු - කේතු ග්‍රහමාරුව රටට ඔබට කොහොමද?ටොපි කන්න ගිය පුංචි නිපුනි ගේ අවසන් ගමන‘මං එළියට ගිය දවසක මල්ලිලා බලා ගන්නවා’අයවැයෙන් ජනතාවට සහන ලබාදීමමිථ්‍යා මත දුරලමුවෙළෙඳ අලෙවි සංවර්ධන සමූපකාර හා පාරිභෝගික සේවා අමාත්‍ය බන්දුල ගුණවර්ධනඅප රටේ දේශපාලන සංස්කෘතියේ එක් ප්‍රධාන ලක්ෂණයක්ව පැවැතියේ රජයේ අයවැය ලේඛනය මඟින් ජනතාවට සහන ලබාදීමයි. වාර්ෂික අයවැය ලේඛනය ඉදිරිපත් කිරීමට පෙරාතුව ජනතාවට සහන ඉල්ලා සිටීම, සහන ඉල්ලා උද්ඝෝෂණ කිරීම, වර්ජන කිරීම ආදිය ද ඇතැම් අවස්ථාවල දක්නට ලැබිණි.2010 මැතිවරණ වර්ෂයක් වන බැවින් රජය වඩාත් නිවැරැදි ක්‍රියාමාර්ග ගනිමින් අයවැය ලේඛනයක් ඉදිරිපත් නොකොට අතුරු සම්මත ගිණුමක් ඉදිරිපත් කරනු ලැබීය.2010 වර්ෂයට මහින්ද චින්තන ජාතික පුනර්ජීවන වැඩපිළිවෙළ වේගවත් කරන වැඩ පිළිවෙළත් වේගවත් කරන අලුත් පාර්ලිමේන්තුව තේරී පත් වන තෙක් ඒකාබද්ධ අරමුදලෙන් අවශ්‍ය වියදම් දැරීමට බලය ලබා ගැනීම සඳහා ඉදිරිපත් කළ අතුරු සම්මත ගිණුමට විපක්ෂය විසින් විරෝධතා මැවීම ඇරැඹිණි.ඒ අනුව මහින්ද රාජපක්ෂ රජයට අයවැය ලේඛනයක් ඉදිරිපත් කළ නොහැකි බවත් ආණ්ඩුව සම්පූර්ණයෙන් බංකොලොත් වී ඇති බවත්, ආණ්ඩුව සම්පූර්ණයෙන් බිඳ වැටී ඇති බවත්, කිසිදු සහනයක් ජනතාවට ලබාදිය නොහැකි බවත්, දිගින් දිගටම බදු වැඩි කරන බවත්, රටේ ජනතාවගේ හදවත් වලට කා වැද්දීමට සියලු ප්‍රයත්න දරනු ලැබීය.ඒ අනුව අතුරු සම්මත ගිණුම සම්මත වීමෙන් අනතුරුව සියලු බදු වැඩි වන බවත්, කිසිදු සහනයක් ජනතාවට නොලැබෙන බවත්, හැන්සාඩ් වාර්තාවල ද පුවත්පත් වල ද ලේඛන ගත කරනු ලැබීය.ඒ සමඟම විපක්ෂය විසින් එවකට පැවැති භාණ්ඩවල මිල ද ගලේ කෙටූ අකුරු මෙන් නොමැකෙන සේ ලියාපදිංචි කරනු ලැබීය. ඒ අනුව සතොස, රාජ්‍ය වාණිජ විවිධ නීතිගත සංස්ථාව වැනි රාජ්‍ය අංශ මරා දමා පොදු ජනතාවගේ සමූපකාර ව්‍යාපාරය කුණු කූඩයට ඇද දමා ගජමිතුරන්ට වැඩි වාසි ලැබෙන සේ මහා පරිමාණ සමාගම් කිහිපයකට මුළු වෙළෙඳ පොළ හසුරුවන්නට ඉඩ දුන් විපක්ෂයේ ඇතැම් මහත්වරු නිතිපතා ඔවුන් ගනුදෙනු කරන වෙළෙඳ සල්වල මිල උස් හඬින් ප්‍රකාශ කළහ.ඒ අනුව නොවැම්බර් මාසයේදී සීනි කිලෝවක් රුපියල් 109 ක් වශයෙන් ද, රතු පරිප්පු කිලෝවක් රුපියල් 270 ක් වශයෙන් ද ලොකු ලූනු කිලෝවක් රුපියල් 137 ක් වශයෙන් ද අර්තාපල් කිලෝවක් රුපියල් 147 ක් වශයෙන් ද සැමන් ටින් එකක් රුපියල් 230 ක් වශයෙන් ද වියළි මිරිස් කිලෝවක් රුපියල් 340 ක් වශයෙන් ද සුදු ලූනු කිලෝවක් රුපියල් 327 ක් වශයෙන් ද රතු ලූනු කිලෝවක් රුපියල් 120 ක් වශයෙන් ද ලියාපදිංචි කර තිබුණි.ඒ අතරතුර මෙරට පාරිභෝගිකයා ග්‍රෑම් 400 කිරිපිටි පැකට්ටුවක් සඳහා රුපියල් 285 ක් ගෑස් සිලින්ඩරයක් සඳහා රුපියල් 1863 මිලක් ද ගෙවා තිබුණි.ඉකුත් මැයි 18 වැනිදා ප්‍රභාකරන් ඇතුළු එල්ටීටීඊය සම්පූර්ණයෙන් විනාශ කිරීමෙන් අනතුරුව ඒ විනාශය දරා ගත නොහැකි වූවන් මැතිවරණ වේදිකාවේදී කියා සිටියේ ප්‍රභාකරන් මිය යාමෙන් පසු බඩු මිල වේගයෙන් ඉහළ ගොස් ඇති බවත් ය.ඔවුන් ගැමි ජනතාවගෙන් ප්‍රශ්න කළේ එදා රුපියල් 25 ට තිබු සහල් කිලෝවක් රුපියල් හැට හැත්තෑව දක්වා ඉහළ ගොස් ඇති බවත් මේ මිල ජනතාවට දරාගත නොහැකි බවත් ය. ඒ නිසා සහල් කිලෝවක් රුපියල් තිහක් දක්වා අඩු කළ යුතු බව ඔවුන්ගේ අදහස විය.සහල් 30 දක්වා අඩු වන විට ලාංකේය ගොවි ජනතාවට වී කිලෝවකට ගෙවිය හැකි උපරීම මිල වන්නේ රුපියල් 15 කි. ලක්ෂ සංඛ්‍යාත ගොවි ජනතාවගේ බඩට ගසා ඔවුන්ගේ ජීවනෝපාය සහ ආදායම් අහිමි කොට රුපියල් 30 ට සහල් විකිණීමේ නිවට ප්‍රතිපත්තියට රජය ඇද වැටුණේ නැත.නොවැම්බර් 15 දින අයවැය මඟින් ලබාදීමට අපේක්ෂාවෙන් සිටි ජනතා සහන ලබාදීම සඳහා මුදල් සහ ක්‍රම සම්පාදන ඇමැතිවරයා වශයෙන් ජනාධිපතිතුමා ගැසට් නිවේදනයනට අත්සන් කරනු ලැබීය.ඒ අනුව නොවැම්බර් 10 වැනි දින සිට සීනි, පරිප්පු, අල, ලොකු ලූනු, රතු ලූනු, සුදු ලූනු, කඩල, වියළි මිරිස්, ටින් මාළු, කිරිපිටි, යනාදියෙහි අනාගතයේදී අය කරනු ලබන බදු ඉතා විශාල වශයෙන් අඩු කරනු ලැබීය. ඒ නිසා ජන ජීවිතයට අත්‍යවශ්‍ය පාරිභෝගික භාණ්ඩ අලෙවි කළ හැකි උපරීම තොග මිල පිළිබඳව 2003 අංක 9 දරන පාරිභෝගික ආරක්ෂණ පනතේ 14 වැනි විධිවිධානවලට අනුව වෙළෙදුන් සමඟ ගිවිසුම්වලට එළැඹීම පාරිභෝගික කටයුතු අධිකාරිය විසින් සිදුකරනු ලැබීය.මෙම බදු සහන ලබාදීමෙන් පසු ලංකාවට භාණ්ඩ ආනයනය කරන්නන් හට උත්තේජනයක් ලැබීය. ඒ අනුව ඔවුන් ලෝකයේ විවිධ රටවලින් මිල විමසුම් කොට මිල කියුමන් ලබාගෙන ඇනවුම් යවා භාණ්ඩ නැව් ගත කොට එසේ නැව් ගත කළ භාණ්ඩ කොළඹ වරායට පැමිණ නව අඩු කළ බදු අනුපාතයන් යටතේ භාණ්ඩ නිදහස් කරගන්නා විට යම් කිසි කාල පමාවක් ඇති වේ.ඒ පමා කාලය මේ සතියෙන් අවසන් වේ. ලබන්නා වූ සතියේ අත්‍යවශ්‍ය පාරිභෝගික භාණ්ඩවල මිල අඩුවීම් වාසිය පාරිභෝගික ජනතාවට දැනෙනු ඇත.පෞද්ගලික අංශයේ වෙළෙඳ පොළ එසේ හැඩ ගැසෙන සේ නොසිට 100% මහජනතාවට අයිති වන ලංකා සතොසින් සීනි කිලෝවක් 84, පරිප්පු කිලෝවක් 149, ටින් මාළු කිලෝවක් 149, ලොකු ලූනු කිලෝවක් 74, අර්තාපල් කිලෝවක් 74, වියළි මිරිස් කිලෝවක් 225, සුදු ලූනු 230, ද රතු ලූනු කිලෝවක් 86, කිරිපිටි ග්‍රෑම් 400 230, බාස්මති 90, සම්බා කිලෝවක් 70, නාඩු කිලෝවක් රුපියල් 60 වශයෙන් ද අඩු කළ මිල ගණන් යටතේ ගිය සතිය පුරා අලෙවි කරනු ලැබීය. සතොසට පැමිණෙන ලක්ෂ සංඛ්‍යාත ජනතාව මේ මිල වාසිය අත්විඳිති.සතොසේ වෙළෙඳාම මේ වන විට තුන් ගුණයකින් ඉහළ ගොස් ඇත. ඉදිරි සතියේ කෝප්, මිනි කෝප් සිටි වල ද මිල පහත වැටෙනු ඇත. රාත්‍රියේ දී ක්‍රියාත්මක වන වැලිසර, වේයන්ගොඩ, රත්මලාන සහ නාරාහේන්පිට ආර්ථික මධ්‍යස්ථාන ඇතුළු එම ජාලයේ ද මිල පහත වැටෙනු ඇත.ඒ අතර කොළඹ නගරාශි‍්‍රත පෞද්ගලික අංශයේ කූට වෙළෙඳාමේ නොයෙදෙන වැදගත් ව්‍යාපාරික බොහෝ දෙනෙක් සතොසට වඩා අඩු මිල ගණන් යටතේ අත්‍යවශ්‍ය භාණ්ඩ ලබා දුන් බව කෘතවේදීව සඳහන් කළ යුතු ය.සැකැසුම - සුභද්‍රා දේශප්‍රිය</content>
  </post><post>
    <category>NEWSPAPER</category>
    <date>
      <year>2009</year>
      <month>11</month>
      <day>22</day>
    </date>
    <link>http://www.silumina.lk/2009/11/22/_art.asp?fn=af0911229</link>
    <topic>මිථ්‍යා මත දුරලමු</topic>
    <author>එම්. සුනිල් ශාන්ත, නාවින්න.</author>
    <content>මට මා මිස ‘සන්ධ්‍යා රාණි’සඳහා වෙනත් නිළියකගේ ආභාසය කුමටද?රාජ්‍ය බැංකු වල නමත් ණයත් හොඳයිසිනමා වීරයා සහ ජනතා වීරයා අතර ජීවන්...සමෘද්ධිමත් අනාගතයකට අත්වැල් බැඳ ගනිමුරාහු - කේතු ග්‍රහමාරුව රටට ඔබට කොහොමද?ටොපි කන්න ගිය පුංචි නිපුනි ගේ අවසන් ගමන‘මං එළියට ගිය දවසක මල්ලිලා බලා ගන්නවා’අයවැයෙන් ජනතාවට සහන ලබාදීමමිථ්‍යා මත දුරලමුපසුගිය දිනෙක විහාර මහාදේවි උද්‍යානයේ පැවැති යාඥා දේව මෙහෙයකදී කාන්තාවන් දෙදෙනකු මිය යෑම ගැන මාධ්‍ය මඟින් හෙළිදරවු කැරිණි.යාඥා කිරීමෙන් රෝගී තත්ත්වයන් සුව කර ගැනීමට හැකි නම් වෛද්‍යවරු ඇතුළු ඊට අදාළ වෘත්තිකයන් පුහුණු කිරීම සහ මුළු සෞඛ්‍යය ක්ෂේත්‍රය වැඩි දියුණු කිරීම සහ නඩත්තු කිරීම සඳහා කෝටි ගණන් මුදල් වැය කරන්නේ කුමකටද? වෛද්‍ය ප්‍රතිකාර ප්‍රතික්ෂේප කොට මෙවැනි ආගමික සංවිධානවල පිහිට පතමින් යාඥා කිරීමෙන් පමණක් රෝග සුවකර ගැනීමට සමහරු පෙලඹී සිටීම අවාසනාවන්ත තත්ත්වයකි.සමාජයේ පවතින මෙවැනි මිථ්‍යාමත දුරු කිරීම සියලු ආගම්වල නායක උතුමන්ලාගේ යුතුකම මෙන් ම වගකීමද වන්නේ ය. මේ සඳහා මුද්‍රිත මෙන් ම විද්‍යුත් මාධ්‍යයන්ට ඇත්තේ ද විශාල වගකීමකි.මේ සියලු සංවාද පසෙක තබා උද්ඝෝෂණය කිරීම සහ පෙළපාලි යෑමෙන් සිදුවන්නේ රටේ ජනතාව ආගම් විරෝධී මාවතකට යොමු කිරීම ය.මේ පිළිබඳව වගකිව යුත්තන්ගේ අවධානය යොමු වේවායි පතමු.එම්. සුනිල් ශාන්ත, නාවින්න.සිංහල බෞද්ධයින් හා දෙමළ හින්දුන් දුටුගැමුණු එළාර යුගවල (ක්‍රිස්තු පූර්ව යුගයේ) සිටම ලංකාවේ ජීවත් වුවත් සිංහල හින්දුන් හෝ දෙමළ බෞද්ධයන් සොයා ගැනීම අපහසු කාර්යයකි.එසේම දෙමළ භාෂාව ප්‍රගුණ කරන ලද සිංහලයන් ද සිංහල භාෂාව ප්‍රගුණ කරන ලද දෙමළ ජනයා ද සොයා ගැනීම ද අපහසුය. (ප්‍රගුණ කරන ලද යනුවෙන් අදහස් කරන ලද්දේ කතා කිරීමට පමණක් හැකි වීම නොව ලිඛිත දෙමළ හා සිංහල භාෂාවෙන් ගනුදෙනු කිරීමයි).ඉහත තත්ත්වය දෙමළ හා සිංහල සමඟියට ප්‍රබල බාධාවකි. මන්ද යත් දෙපාර්ශ්වයේ භාෂාවලින් පළවන පතපොත, විද්වතුන් පවත්වන දේශන ආදිය අනික් පාර්ශ්වයට ගලා යාමක් නැත. උදාහරණයක් වශයෙන් භික්ෂූන් වහන්සේ කෙනකුගේ ධර්ම දේශනාවක් දෙමළ වැසියකුට බොහෝ විට නොතේරේ.මේ හේතුවට පිළියම් වශයෙන් සිංහල හා දෙමළ ජනයා විරුද්ධ මතවාදීන් යයි දැන් සලකනු ලබන එකිනෙකාගේ භාෂාව හා ආගම ඉගෙනීමට උත්සාහ කළ යුතුය.දෙමළෙන් බණ කියන්නට හැකි ස්වාමීීන් වහන්සේලා අතලොස්සකට සීමා වී ඇත.දැනට දෙමළ ක්‍රිස්තියානි පූජකවරු දෙමළ ජනයාට දෙමළ භාෂාවෙන් දේවමෙහෙය පවත්වන ආකාරයටම දෙමළ භික්ෂූන් වහන්සේලාට දෙමළ ජනයාට බණ දේශනා කළ හැක.එය ධර්ම දේශනාවක් පමණක් ම නොව දෙමළ සමාජයට බුදු දහම හරහා සිංහල සිතුම් පැතුම් ද එක් කිරීමක් වනු ඇත. බෞද්ධ සිංහල සමාජය පෝෂණය වී ඇත්තේ බුද්ධ දේශනා ඇසුරෙනි. එමෙන්ම සිංහලෙන් දෙමළ භාෂාව හා හින්දු ධර්මය ඉගෙන ගැනීමෙන් දෙමළ සමාජය තේරුම් ගැනීමට මහෝපකාරී වනු ඇත.දෙමළ කතා කළ හැකි භික්ෂූන් වහන්සේලා දෙමළ ගම්නියම්ගම් හා කඳවුරුවලට වැඩම කිරීම හා හැකි තාක් දුරට දෙමළ භාෂාවෙන් දෙමළ ජනයා සමඟ කථා කිරීම, බුද්ධාගම ගැන දෙමළ භාෂාවෙන් ලියන ලද පහසු පොත් ප්‍රදානය කිරීම වැනි කටයුතුª කිරීමට පොලඹවන්නේ නම් සිංහල බෞද්ධයා ගැන දෙමළ ජනයා විශ්වාසයක් ගොඩ නඟා ගන්නවාට අමතරව සිංහල බෞද්ධයා හා බුද්ධාගම තේරුම් ගැනීමට ද එය හේතු වනු ඇත.නීතිඥ උපාලි වේලාරත්න කෝට්ටේරාගම පොලිස් බල ප්‍රදේශයට අයත් ගල්වල හන්දියට සහ වැලිපිල්ලාව මංසන්ධියට පොලිස් මාර්ග බාධක අවශ්‍යය. මේ ප්‍රදේශයේ මාලකැඩීම හා කොල්ල කෑම් සහ ගෙවල් බිඳුම් බහුල වශයෙන් සිදුවේ. එමෙන් ම හොර සුරා ජාවාරම් ද පවතී.විශේෂයෙන් මතට තිත සහ සදාචාරාත්මක සමාජයක් පවත්වාගෙන යාමට පොලිසියේ සහයෝගය අවශ්‍යවේ. පොලිස්පතිතුමාගේත් රාගම පොලිස් ස්ථානාධිපතිතුමාගේත් අවධානය මේ කෙරෙහි යොමු විය යුතු ය.අමරසේන විජයසූරිය කැන්දලියද්දපාලුවමහනුවර දිස්ත්‍රික්කයේ උඩදුම්බර ආසනයේ පිහිටි දේවහන්දිය දුෂ්කර ගමකි. මනරම් කඳු වැටියකින් වටවූ මේ ග්‍රාමයට යන මාර්ගය ඉතා දුෂ්කරය. මාර්ගය ඇත්තේ ගම ආරම්භයට පමණි.එතැන් සිට සැතැපුම් දෙකක් පමණ දුර ගෙවා ගම මාර්ගයට පැමිණිය යුතු ය. ලෙඩෙක් නම් පුටුවක තබා ඔසොවා ගෙන මාර්ගය වෙත රැගෙන ආ යුතු ය.ගමට යන පාර සකසා දෙන්නට මධ්‍යම පළාත් මහ ඇමැතිතුමාගේ අවධානය යොමුවිය යුතු බව ගම්මු පවසති.ඊ.ජේ.ඩබ්.එම්. දිසානායක දේවහන්දියබිංගිරිය මැතිවරණ කොට්ඨාසයට අයත් බිබිලාදෙණිය ග්‍රාමයේ පවුල් පන්සීයක් පමණ ජීවත් වෙති. වසරින් වසර රැකියා විරහිත ගොන්නට එක්වන තරුණ තරුණියන්ට රැකියා පුහුණු පාඨමාලා පැවැත්විය හැකිනම් එය අගනා කටයුත්තකි.මීට වසර කිහිපයකට පෙර පවත්වාගෙන ගිය කලාත්මක පේෂ කර්මාන්තායතනය ද, රජයට සම්බන්ධ මැහුම් ආයතනය ද, වඩු පාසල ද දැන් වැසී ගොස් ඇත.මේ ආයතනවල තරුණ තරුණියන් පනහකට පමණ රැකියා අවස්ථා ලබාදීමට හැකිව තිබිණි.බිබිලාදෙනියේ කලාත්මක පේෂකර්මාන්ත ආයතනයේ වඩු පාසල වැසීගොස් දැනට වසර අටක් පමණ වේ. ඉන්පසුව මීට වසර හතරකට පමණ පෙර මේ භූමියේ වෘත්තීය පුහුණු ආයතනයක් ආරම්භ කිරීම සඳහා විශාල අත්තිවාරමක් දමන ලදී.අද වනවිට එය ද කැලෑවෙන් වැසී ගොස් තිබේ. එම ගොඩනැඟිල්ල සාදා නිමකර අදාළ පුහුණු ආයතනය ආරම්භ කළේ නම් තරුණ තරුණියන් හාරසියයකට පන්සියයකට පමණ විධිමත් පුහුණුව ලබාදීමේ හැකියාව තිබිණි.වෘත්තිය පුහුණු ඇමැතිතුමනි, කුරුණෑගල පළාත් සභාවේ මැති ඇමැතිවරුනි, ඔබ හැමගේ අවධානය යොමු වේවා.න.මු. ආරියරත්න, බිබිලාදෙණිය.ගාල්ල දිස්ත්‍රික්කයේ කරන්දෙනිය මැතිවරණ කොට්ඨාසයේ අම්පේගම ග්‍රාමසේවා වසමේ ගලහේන්කන්ද ග්‍රාමයේ වෑනියරවෙල ශ්‍රී සුමනාරාම විහාරස්ථානයේ සිට වතුරාව දක්වා වැටී ඇති මාර්ගයේ වැඩ අවසන් කර නොමැත.ගලහේන්කන්ද විද්‍යාලයේ සිදු දරුවෝ මෙම පාරෙන් පාසලට යති. එසේම ශ්‍රී සුමනාරාමයට සැදැහැවතුන් යන්නේ ද මේ පාර ඔස්සේය. වැසි කාලයට පාරේ ඇති වලවල්වල වතුර එකතුවන හෙයින් පයින් ගමන් කිරීමත් දුෂ්කරය.මේ මාර්ගයේ ඉතිරි කොටස කොන්ක්‍රීට් අතුරා දෙන මෙන් ඉල්ලමි.කේ.ඩී.විමලිනී වෑනියරවෙලනාත්තන්ඩිය ප්‍රදේශවාසී ජනතාවට මෙන්ම තැපැල්හලේ සේවය කරන නිලධාරීන්ට ද පහසුවෙන් රාජකාරිවල නිරත විය හැකි කාර්යාලයක් නොලැබීම කනගාටුවට කරුණකි.වසර ගණනාවක සිටම නගරයේ තැන් තැන්වලට සංක්‍රමණය වන තැපැල්හල රාජකාරි ලබන හා රාජකාරි කරන දෙපක්ෂයටම දැඩි අපහසුතාවයක් බව පෙන්වා දීමට කැමැත්තෙමු.නාත්තන්ඩිය දැකුම්කළු නගරයක් බවට පත්ව ඇතත් නගරයට සරිලන තැපැල් කාර්යාලයක් නොවීම බලවත් අඩුපාඩුවකි.නාත්තන්ඩියට අංගසම්පූර්ණ තැපැල් කාර්යාල ගොඩනැඟිල්ලක් ලබාදීමට තැපැල් අමාත්‍යතුමාගේ, මන්ත්‍රීතුමාගේ හා තැපැල්පතිතුමාගේ අවධානය යොමුවේවා.මග්ගොන පදික වේදිකාවේ මාළු වෙළෙඳුන්ගේ මාළු කඩ නිසා මහජනයාට ගමන් කිරීමට පදික වේදිකාවක් නැත. මග්ගොන නගරයේ අළුත්ගම බස් නැතුමේද මාළු කඩ හයක් හතක් ඇත. බස් මඟීන්ට ඇඳුම්වල මාළු ලේ තවරාගෙන ගමන් බිමන් යාමට සිදුවී ඇත.මාළු වෙළෙඳාම නිසා නගරයේ කඩසාප්පු මැස්සන්ගෙන් පිරී ඇත. එසේම පදික වේදිකාවේ බස් නැවතුමේ මාළු ඔළු වලිග ආදිය කුණුවී දුගඳ හමයි. බේරුවල ප්‍රාදේශීය සභාවට, මග්ගොන මහජන සෞඛ්‍ය පරීක්ෂකවරයාට මේ ගැන නොපෙනෙන්නේ ඇයි?ඩී.ඩී.වාහලතන්ත්‍රී කුමාරකන්දකුරුණෑගල දිස්ත්‍රික්කයේ ගල්ගමුව ආසනයේ පාලුගම ගොවිතැන වෘත්තිය කොටගත් පිරිසක් ජීවත්වෙන ප්‍රදේශයකි. මේ වර්ෂයේ නිසි කලට වර්ෂාව නොමැතිකම නිසා යල - මහ ගොවිතැන් සිදු නොවීය. ජනතාවට වාරි ජල පහසුකම් ද නැත.සමීපයේ පිහිටි රාජාංගන ජලාශයෙන් හෝ වාරි ජල ක්‍රමයක් ලබාදෙනවා නම් ප්‍රදේශවාසීන්ට නිසි කලට ගොවිතැන් බතක් කරන්නට හැකිවෙන අතර අප රට ද ස්වයංපෝෂිතවේ.ආර්.ජී. ධර්මසේන, - මැදවල.ජාතික ලොතරැයි මණ්ඩලය විසින් දිනුම් අදින මහජන සම්පත ලොතරැයියේ කෝටි පහකට අධික ජය මල්ල ජයග්‍රහණය කොට ඇතැයි පසුගියදා පුවත්පත්වල පළ විය. රුපියල් විස්සක් ගෙවා ලොතරැයි පතක් මිලදී ගන්නේ ජීවිත සාර්ථක කර ගැනීමට ය. බොහෝ විට ලොතරැයි පත් මිලදී ගන්නා බහුතරය ද අගහිඟකම් ඇති අය බව පෙනේ.තත්ත්වය එසේ තිබියදී ලොතරැයි ප්‍රථම ත්‍යාගය වාරික ගණනාවක් එකතු කර කෝටි හතරක් පහක් වනතුරු එකතු කිරීමට වඩා ලක්ෂ විසිපහක උපරිමයක් තබා කිහිප දෙනෙකු අතරේ බෙදී යාමට සලස්වන්නේ නම් එය ඉතා කාලෝචිත පියවරක් බව ජාතික ලොතරැයි මණ්ඩලයේ බලධාරීන්ට පෙන්වාදීමට කැමැත්තෙමු.වැලිකලගේ සිරිපාල, මතුගම.පානදුර හොරණ ප්‍රධාන මාර්ගයට ආසන්නව ඇති අළුබෝමුල්ල ගමට ඒමට අඩි 8ක පාරක් ලබා දී ඇත.එය පාර දෙපැත්තේ් ඇති ඉඩම් හිමියන් අල්ලා ගැනීමෙන් සමහර තැන්වල අඩි අටක පාර අඩි 6කට පටුවී ඇත.අනිත් කරුණ පානීය ජල ප්‍රශ්නයයි. වෙල් ගොඩකර විකුණා ඇති මේ ඉඩම්වල ලිං ජලය පායන කාලයට රතුª පැහැයට හැරේ.එම ජලය බීමට නුසුදුසුය. පානදුර හොරණ පාරේ ජල සැපයුම් මාර්ග යොදා ඇතත් මෙම ප්‍රදේශයට ජල සැපයුමක් නොමැත. බීම සඳහා වතුර ගෙන ඒමට ප්‍රධාන පාරට යා යුතුව ඇත.පාර සකසා බීමට ජලය ලබාදෙන්න.නාලනී ජයවීර අළුබෝමුල්ලඇල්වල දේවාලය මාවත මාතලේ, මහනුවර නගර දක්වා වැටී ඇති මාර්ගයකි. මෙහි ඉතා සුළු කොටසක් පමණක් කොන්ක්‍රීට් කර ඇත. මාර්ගය සේදී ගොස් අබලන්ව ඇත. මාතලේ මහනුවර නගරවල රැකියා කොට රාත්‍රි කාලයේ නිවාසවලට යන්නවුන්ට මේ නිසා මහත් දුෂ්කරතා විඳීමට සිදුව ඇත.විශාල පිරිසකට පහසුකම් සැලසෙන ඇල්වල දේවාල මාවත කොන්ක්‍රීට් කරදෙන මෙන්, නාගරික සංවර්ධන ඇමැතිතුමාගෙන් ද මධ්‍යම පළාත් මහාමාර්ග ඇමැතිතුමාගෙන් ද මාතලේ දිස්ත්‍රික් මන්ත්‍රීවරුන්ගෙන් ද උකුවෙල ප්‍රාදේශීය සභා සභාපතිතුමාගෙන් ද ඉල්ලා සිටිමු.එස්.එම්. චන්ද්‍රසේන උකුවෙලමාලබේ ජනාකීර්ණ නගරයකි. එහි ප්‍රධාන බස් නැවතුම් පළක්, ප්‍රසිද්ධ පාසල් 2ක්, සුපිරි වෙළෙඳ සල්, තැපැල් කාර්යාලය, සති පොළක් ඇත. එහෙත් මේ නගරයේ පොදු වැසිකිළි පහසුකම් නො මැතිවීම බලවත් අඩුපාඩුවකි. එය නගරයේ පවිත්‍රතාවයට ද හානියකි. ජරාවාස වී ඇති වැසිකිළි යළි ප්‍රතිසංස්කරණය කර දෙන්නේ නම් මැනැවි.ඩබ්.ටියුඩර් වීරසූරිය මාලබේමහනුවර ප්‍රදේශයේ පෞද්ගලික බස් රථයක දක්නට ලැබුණු කවියකි.මෙය මෙසේ ම වේ නම් මගී ජනතාවට කොයි තරම් සහනයක් ද? එහෙත් රට පුරා පවතින පෞද්ගලික බස් රථ (දුර ගමන් සේවා අදාළ නැත) බොහොමයක කාල සටහනට අනුව ධාවනය සිදුවන්නේ ගමනාරම්භය පමණි.ගමනාන්තය සිදුවන්නේ රියැදුරාට සහ කොන්දොස්තරට අවශ්‍ය ආකාරයට ය.අතරමග කිසිම බාධකයක් නොතිබුණත් කලට වේලාවට ගමනාන්තයට ළ¼ඟා වන බස් රථ ඇත්තේ කිහිපයකි. මහනුවර සිට මඩවල හරහා තෙල්දෙණියට යාමට ලංගම බස් රථයකට ගතවන කාලය පැය 1.15 කි. එහෙත් ඒ සඳහා පෞද්ගලික බස් රථයක පැය දෙකකටත් වැඩි කාලයක් ගත කරයි.නුවර හමුදා කඳවුර අසල නැවතුම, කටුගස්තොට, මඩවල, මැණික්හින්න, දිගන ඔවුන්ට ස්ථිර නවාතැන්පළවල් සේ ය. එක නැවතුමකට විනාඩි පහක් වෙන් කළොත් ගතවන කාලය විනාඩි 25 කි.හිමින් ගමනට තවත් විනාඩි 30 ක් වෙන් කළොත් අමතර වශයෙන් නාස්ති වන කාලය පැයකට ආසන්නය.ඇතැම් රියැදුරන් බස් රථ ධාවනය කරන්නේ ඊට පෙර හා පසු ගිය හා එන බස් රථවලට දුරකථන ඇමතුම් දෙමින් විවිධ ප්‍රශ්න නඟමිනි.උදෑසන කාර්යාල, පාසල්, සේවා අවශ්‍යතා සඳහා යන අය ගැන මොවුන්ගේ සැලකිල්ලක් නැත.ප්‍රවේශපත්‍ර ලබාදීම සිදු වන්නේ කොන්දොස්තරවරුන්ට හිතුණොත් පමණි. මුලින් සඳහන් කැරුණු කවිය පහත සඳහන් ලෙස සංශෝධනය විය යුතු යයි මගේ හැඟීමයි.ඒ. විජේරත්න, මහනුවර.අලව්ව, රාගල්කන්ද මාස්පොත, මැටියගනේ තල්ගම හරහා වේරගොඩ දක්වා ධාවනය වූ ලංගම බස් රථය ධාවනයෙන් ඉවත් කිරීම පිළිබඳව ප්‍රදේශවාසීහු නොසතුට පළ කරති. මේ ගම්වලින් දිනපතා රැකියාවට යන අය හා පාසල් ශිෂ්‍යයන් බස් රථය ධාවනය නොවීම නිසා බලවත් දුෂ්කරතාවට පත්ව සිටිති.විශේෂයෙන් පෙරවරු 6.30 ට සහ පස්වරු 5.15 යන ගමන් වාර දෙකක් සඳහා විශාල පිරිසක් මේ බස් රථයේ ගමන් කිරීමට සිටිති.එම නිසා එම ගමන්වාර දෙක සහ ප.ව. 2.20 ට පාසල් ශිෂ්‍යයන් සඳහා යොදවා තිබූ ගමන් වාරය නැවතත් අරඹන මෙන් ඉල්ලමු.මනහර මහින්ද, වෑකඩ බෙලිගලඋස්සාපිටිය සිට අරණායක දක්වා මාර්ගය වසර ගණනාවකට පෙර පුළුල් කිරීම ඇරඹුවත් එහි කටයුතු සිදුවනුයේ කලින් කලටය.අරණායක පාරට මෙවැනි තත්ත්වයක් උදාවී ඇත්තේ ඇයි දැයි ප්‍රහේලිකාවකි. පාරේ වැඩ ඉක්මනින් අවසන් වනු දැක්ම අපගේ ප්‍රාර්ථනයයි.ගුණපාල කරුණාතිලක හකුරුගම්මන</content>
  </post></root>