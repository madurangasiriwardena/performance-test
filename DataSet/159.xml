<?xml version="1.0" encoding="UTF-8" standalone="no"?><root><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=af0811028</link>
    <topic>දූරදර්ශී දැක්මක් තිබූ දේශපාලනඥයා</topic>
    <author>ජ්‍යෙෂ්ඨ කථිකාචාර්ය දයා රෝහණ අතුකෝරාල</author>
    <content>ඔබාමා ගේ වෙලාව හොඳට ම හොඳයියුද්ධය නිමාකරන දේශීය දේ අගයන ජනතාවට හිතකර අයවැයක්?දූරදර්ශී දැක්මක් තිබූ දේශපාලනඥයාහද ඇඳි රේඛාචන්ද්‍රිකා තාක්ෂණය මගින් රටේ ශීඝ‍්‍ර සංවර්ධනයක් කළ හැකියිගොවිතැනට උදැල්ල වගේම ආරක්ෂාවට තුවක්කුවත් හුරුයිආචාර්ය කේමදාසගේ අභිමානයට ආචාර්ය එන්.එම්. ගරු කළ දවසකදුම්රිය ගැටුම් කාගේ වරදින්ද?ඉතිහාසය යළි සිදු වේ යයි කියමනක් ඇත. වර්තමානය තේරුම් ගෙන අනාගතය සැලැසුම් කිරීමට අතීතයෙන් ඉගෙන ගත යුතු ව ඇත.වර්තමාන ශී‍්‍ර ලංකාව, ඉතිහාසයේ යළි සිදු වීමකි. වරින් වර ශී‍්‍ර ලංකාව ගිල ගැනීමට පැමිණි ද්‍රවිඩ, චෝල, පාණ්ඩ්‍ය ආදී විදේශ ආක‍්‍රමණ කවරක් වුවත් අවසන් වූවේ ප‍්‍රබල සිංහල නරපතියකුගේ ආගමනයෙන් පසුව ය.වරෙක අපි වසර 44 කට වැඩි කාලයක් සේන, ගුත්තික යන අශ්ව වෙළෙඳුන්ගේ කැරලිකාර හමුදාවකටත්, එළාර ගේ පාලනයටත් නතුව සිටියෙමු. මුළු උතුර පමණක් නොව අනුරාධපුර, පොලොන්නරු පළාත් ද සතුරු ආක‍්‍රමණිකයෝ නතුකර ගත්හ.මායා රටේ කැලණිතිස්ස රජතුමාත්, රුහුණු රටේ කාවන්තිස්ස රජතුමාත් ඒකාබද්ධව කළ සැලැස්ම හා දූරදර්ශී වැඩපිළිවෙළ දුටුගැමුණු, සද්ධාතිස්ස රජවරුන්ගේ යුගයේදී මල්ඵල ගැන්වුණි.සේන ගුත්තික ආක‍්‍රමණිකයන් හා එළාර ගේ පාලනය බිඳ දමමින් දුටුගැමුණු, සද්ධාතිස්ස සොහොයුරන් යළි ආක‍්‍රමණිකයන් ගෙන් බේරා ගෙන එක්සේසත් කළහ. ඒ දරුණු ආක‍්‍රමණිකයන් පරාජය කර පලවා හැරීම දිගු කාලීන වැඩපිළිවෙලක කූඨ ප‍්‍රාප්තියයි.කි‍්‍ර.පූ. 103-89 දක්වා වන වසර 14 ක කාලයක් පුලහත්ථ, බාහිය පනයමාර, පිලයමාර, ධාතික යන පංච දෙමළ පාලකයෝ මෙරට යටත් කර ගත්හ. එහෙත් වළගම්බා රජු යළි සටන්කර රට එක්සේසත් කෙළේය.වරෙක දෙමළ කුමාරවරුන් හය දෙනකුට (පණ්ඩු, පාරින්ද, බුද්ද පාරින්ද, තිරීතර, දාඨිය, පීඨියා) මෙරට යටත් විය. එම වසර 26 (කි‍්‍ර.ව. 429 - කි‍්‍ර.ව. 455) ක කාලයක් යටත්ව සිටිය ද ධාතුසේන රජු එම අඳුරු යුගය නිමා කළේ ය.තවත් වරෙක චෝල අධිරාජ්‍යය කි‍්‍ර.ව. 1017 දී ලංකාව ආක‍්‍රමණය කළ හ. කිසිදු ළතෙත් බවක් නොදැක් වූ ඔවුහු ගම්බිම් වනසමින් ගිනි ලමින්, වෙහෙර විහාර, වන සම්පත්, ජල සම්පත් ඒකරාශි කළ වැව් අමුණු කඩා බිඳ දමමින් සමස්ත ශී‍්‍ර ලංකාවම විපතට ඇද හෙළුෑහ. සිංහලයෝ රුහුණට, මායාරටට ජීවිත ආරක්ෂාව සඳහා පලා ආහ. රහතුන් වහන්සේලා දහස් ගණන් විනාශ වූහ.එහෙත් යළි රුහුණෙන් මතු වූ කීර්ති කුමාරයා මායා හා කන්ද උඩරටේ ප‍්‍රභූවරුන්ගේ ද සහාය ලබා ගනිමින් චෝල අධිරාජ්‍යය ආක‍්‍රමණිකයන් පළවා හැරීමට සමත් විය. මේ අතරතුර වසර 79 පමණ කාලයක් ශී‍්‍ර ලංකාව පරිහානියෙන් පරිහානියට පත්විය.මේ ශී‍්‍ර ලංකාවේ ඉතිහාසයයි. මේ සටන් ශී‍්‍ර ලංකාවට අහඹු හෝ අලුත් හෝ නො වේ. ඉතිහාසය පුරා ම දකුණු ඉන්දීය ආක‍්‍රමණිකයෝ මෙරට අල්ලා ගැනීමට වරින් වර උත්සාහ දරා ඇත.එහෙත් ඉතිහාසය අපට පෙන්වා දෙන්නේ මේ සෑම වතාවක ම එම ආක‍්‍රමණිකයන් පලවා හැර රට බේරා ගැනීමට යුග පුරුෂයන් ගේ බිහිවීමක් සිදුවුණු බවයි. දුටුගැමුණු, වලගම්බා, ධාතුසේන, විජයබාහු, පරාක‍්‍රමබාහු ආදී යුග පුරුෂයන් බිහිවනුයේ ශී‍්‍ර ලංකාව යළි එක්සේසත් කර සුන්දර රටක් කිරීමට ය.වර්තමානයේ අපිද වසර 23 පමණ කාලයක් පුරා ආක‍්‍රමණකාරී ත‍්‍රස්තවාදී කණ්ඩායමකගේ ආක‍්‍රමණයකට මුහුණ දෙමින් සිටිමු. පුද්ගලයන් වෙනස් වූවත්, ක‍්‍රමය වෙනස් වූවත් සිදු වනුයේ එකම සිදුවීමයි.ශී‍්‍ර ලංකාව දෙකඩ කරමින් ආක‍්‍රමණිකයන් බලය අල්ලා ගැනීමට උත්සාහ කිරීමයි. එහෙත් ඉතිහාසය යළි සිදුවනු ඇත. ආක‍්‍රමණිකයා පරාජය වී යළි රට දිගුකාලයකට එක්සේසත් වනු ඇත.පණ්ඩුකාභය රජතුමාට ආරක්ෂාව ලැබී හැදී වැඩුණේත්, දුටුගැමුණු, වළගම්බා, කීර්ති කුමාරයා මෙන් ම පරාක‍්‍රමබාහු ආදී රජවරුන්ට ආරක්ෂාව හා බලසේනාව ලැබුණේත් රුහුණෙනි.ඉතිහාසය පුරා ම රුහුණේ වීර පුත‍්‍රයෝ සතුරා මෙල්ල කිරීමෙහි සමත් වූහ. දශමහා යෝධයන් ඇතුළු එම සෙබළුන් හැම කල්හි ම උතුර මුදා ගත්තේ දකුණින් ගොස් ය. ඉතිහාසය යළි එලෙසම සිදු වෙමින් පවතී.දුටුගැමුණු රජතුමාට තම ජයග‍්‍රහණය කරා යාමට උපකාරී වූයේ කාවන්තිස්ස රජතුමාගේ දුර දක්නා නුවණයි. උපාය මාර්ගික සැලැසුමයි. සියල්ලන් ම සම්බන්ධ කර ගනිමින් පොදු සතුරාට මුහුණ දීමයි.මේ සඳහා දැවැන්ත දිගු කාලීන සැලැස්මක් අවශ්‍ය වේ. මහජන සහාය, මහජන ආශිර්වාදය, කැපවීම හා එඩිතර ඉදිරිපත් වීමක් අවශ්‍ය ය. ඒ සඳහා අවශ්‍ය පසුතලය මත පමණි සටන ජයග‍්‍රහණය කළ හැකි වනුයේ.අතිගරු ජනාධිපති මහින්ද රාජපක්ෂ, වරාය හා ගුවන්සේවා, වාරිමාර්ග ජල කළමනාකරණ කටයුතු භාරව කටයුතු කරන අමාත්‍ය චමල් රාජපක්ෂ, සංවර්ධන ක්ෂේත‍්‍රය භාරව කටයුතු කරන පාර්ලිමේන්තු මන්තී‍්‍ර බැසිල් රාජපක්ෂ, හා ආරක්ෂක ලේකම් ගෝඨාභය රාජපක්ෂ යන වීරෝදාර රුහුණු පුත‍්‍රයන් මේ අභීත සටනට පුරෝගාමිත්වය ලබා දෙමින් ශී‍්‍ර ලංකාව එක සේසත් කිරීමට, භෞමික අඛණ්ඩතාවයෙන් යුතු ස්වෙරී රාජ්‍යයක් කිරීමට දරන උත්සාහය පසුපස මේ සඳහා පන්නරය දෙන ලද, පසුතල සකසන ලද දුර දක්නා නුවණින් නිවැරදිව කටයුතු කළ අභීත, චරිත වනුයේ ඩී.එම්. රාජපක්ෂ හා ඩී.ඒ. රාජපක්ෂ මැතිතුමන්ලා ය.ඩී.ඒ. රාජපක්ෂ සැබැවින් ම මෙලොවට පහළ වූ යුග පුරුෂයෙකි. පවරන ලද යුග මෙහෙවරක් ඉටු කරලීමට මෙලොවට එවන ලද දේව දූතයෙකි. අප රට වැනසී නො දී රැක ගන්නට උදවු උපකාර කරන සතර වරම් දෙවියන්ගේ තෝරා ගැනීමකි.උචිත කාලයේ උචිත පුද්ගලයන් ඉබේ ළඟාවනුයේ හුදු අහඹුවක් නිසා ම නො වේ. ඩී.එම්. රාජපක්ෂ මැතිතුමාගේ හදිසි අභාවයෙන් පසු, ඩී.ඒ. රාජපක්ෂ මැතිතුමාට එම ආසනයට නාමයෝජනා භාර දීමට කැමැත්ත දීමට සිදු වූයේ ඔහුත් නොදැනුවත්වම සැලැසුම් වූ ක‍්‍රමයකිනි.නාම යෝජනා පත‍්‍ර අස්සන් කිරීමට සිදුවන බව දැන සිටියේ නම් එතුමා වෙලේ කුඹුරු කොටමින් නොසිටිනු ඇත. මංගල හස්තිරාජයා දුටුගැමුණු කුමාරයා ඉදිරියේ දණ ගැසුවේ කොත්මලේ ගොවිබිමේ සිටිය දී ය.එතුමා නිතරගයෙන් පත්වීම ද එම සැලැසුම ම වේ. එතුමා ඊළඟ නිවැරැදි හා තීරණාත්මක තීරණයක් ගනුයේ 1951 ජුලි 14 වන දින ඇස්.ඩබ්ලිව්.ආර්.ඩී. බණ්ඩාරනායක මහතා සමග ආණ්ඩු පක්ෂයෙන් විරුද්ධ පක්ෂයට පා තැබීමයි.එම අවස්ථාවට පෙර, කතාකර ගත් පොදු එකඟතාවයක් නොමැතිව ම බණ්ඩාරනායක මහතා සමගම විපක්ෂයට ගොස් අසුන් ගන්නේ එම සැලැසුම් සහගත යුග මෙහෙවර ඉටුකර ගැනීම සඳහා ය.ශී‍්‍ර ලංකාව සැබැවින් ම සශී‍්‍රක ශී‍්‍ර ලංකාව කිරීමට, සෑම ශී‍්‍ර ලාංකිකයකුට ම අභිමානවත් ව, නිවහල් ව දෙපයින් නැගී සිටීමට නම්, යළි පාරම්පරික ගොවි බිම් හිමියන්ට බිම් ලබා දීමත්, ඔවුන් මෙම රටේ බිම් අඟලක්වත් හිමි භූමි පුත‍්‍රයන් කිරීමට දැවැන්ත ඕනෑකමක් ඩී.ඒ. රාජපක්ෂ මහතාට තිබුණි. ඩී.එම්. රාජපක්ෂ මැතිඳු, පාරම්පරික ගොවියන්ට, හේන් ගොවියන්ට නිදහසේ වගා කරගෙන අභිමානවත්ව පෙනී සිටීමට ශක්තිමත් පෞරුෂයක් ගොඩනගා ගැනීමට දේශපාලන සටන් බිමේ දීත් ඉන් පිටත දීත් අභීතව ඉදිරිපත් විය.මේ සැබෑ භූමි පුත‍්‍රයන්ගේ අයිතියයි. ඉතිහාසයේ එදත්, වර්තමානයේ අදත්, ඉඩම් හිමි ධනපති වැවිලි කරුවන් මෙවන් පොදු ජන සංවර්ධනවලට මහජනතාව ට දෙපයින් නැගී සිටීමට පහසුවෙන් ඉඩ නොහරිනු ඇත. ඩී.එම්. රාජපක්ෂ මැතිඳුන් මෙන් ම, ඩී.ඒ. රාජපක්ෂ මැතිඳුන් ද මෙවන් සටන්වල දී උරදෙන ලද ආකාරය සැබැවින් ම අර්ථවත්ය.කෘෂිකර්ම අමාත්‍ය පිලිප් ගුණවර්ධන මහතා සමග එක් ව කුඹුරු පනත ගෙන එමින් දීන තත්ත්වයට දමා සිටි අඳ ගොවියන්ට අභිමානවත් ජීවිතයක් ලබා දීමට ගත් උත්සාහය පමණක් වුව, ඉතිහාසයේ නම රඳවා ගැනීමට ප‍්‍රමාණවත් වේ.රට ස්වයංපෝෂිත කිරීමෙහි පළමු පියවර ආහාරයෙන් රට ස්වයංපෝෂිත කිරීමය. ගිරුවාපත්තුවේ ජනතාවට අභිමානය ලබාදීමට, ගොවින්ට ඉඩම් සපයා දීම, උඩවලව, චන්ද්‍රිකා වැව වැනි ජල යෝජනා හා වාරි ක‍්‍රම ආරම්භ කර වගාවට අවශ්‍ය ජලය සපයා දීම, ගොවි බිම් මෙන් ම වාණිජ භෝග (පැඟිරි) වගා කිරීමත්, එම අමුද්‍රව්‍ය යොදා කඩදාසි නිපදවීමත් ආදි ලෙස මුළු ගිරුවාපත්තුවම ආලෝකවත් කිරීමට ඩී.ඒ. රාජපක්ෂ මැතිතුමා දුර දක්නා නුවණින් යුතුව දැවැන්ත ව කටයුතු කර ඇත.අප 2009 ඩී.ඒ.රාජපක්ෂ ගුණානුස්මරණ උත්සවය පැවැත්විය යුත්තේ ලෝකයේ ම සෞභාග්‍ය කරා ඇදෙන නිවහල් හා අභිමානවත් ම දේශයක් ලෙස ය. එතුමාට කළ හැකි ඉහළ ම උපහාරය එයයි. අනිවාර්යයෙන්ම අපගේ කාලය තුළ එය සැබෑ කළ හැකිය.”කාලෝ අයංතේ” මේ එයට කාලයයි.”මානිවත්ත අභික්කම” නොනැවතී ඉදිරියට යන්නඔව්! අපට එය කළ හැකියි.ජ්‍යෙෂ්ඨ කථිකාචාර්ය දයා රෝහණ අතුකෝරාල</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=af0811023</link>
    <topic>හද ඇඳි රේඛා</topic>
    <author>උපාලි සමරසිංහ</author>
    <content>ඔබාමා ගේ වෙලාව හොඳට ම හොඳයියුද්ධය නිමාකරන දේශීය දේ අගයන ජනතාවට හිතකර අයවැයක්?දූරදර්ශී දැක්මක් තිබූ දේශපාලනඥයාහද ඇඳි රේඛාචන්ද්‍රිකා තාක්ෂණය මගින් රටේ ශීඝ‍්‍ර සංවර්ධනයක් කළ හැකියිගොවිතැනට උදැල්ල වගේම ආරක්ෂාවට තුවක්කුවත් හුරුයිආචාර්ය කේමදාසගේ අභිමානයට ආචාර්ය එන්.එම්. ගරු කළ දවසකදුම්රිය ගැටුම් කාගේ වරදින්ද?ඇය ශිල්ප දුන්නේ වතු කම්කරුවන්ගේ දුප්පත් දරුවනට ය. ඔවුනගෙන් ඇයට ලැබුණු පිච්චියක් ද නැත. පිච්චියක්වත් බලාපොරොත්තුවෙන් ඇය ඒ සේවය කළේ ද නැත. සාමාන්‍යයෙන් වතු කම්කරුවන්ට ලැබෙන වැටුප හා පහසුකම් ද අඩු ය. ඔවුන්ගෙන් යමක් ඉල්ලා සිටින්නට ද බැරිය.සිංහල, ඉංගිරිසි, දමිළ භාෂාවත් මැනැවින් දත් මේ 28 හැවිරිදි රූමත් දමිළ තරුණිය නොමිලයේ දරුවනට උගැන්වීමට තීන්දු කළේ එනිසා ය.අකුරැස්ස විල්පිට විල්පිටවත්තේ ජීවත් වූ පළණි විශ්වනාදන් පරමේෂ්වරී නම් ඇය අහිංසක දරුවන්ට පොත් පත් පෑන් පැන්සල් පවා ගෙන දුන්නේ ඇගේම මුදලිනි.පුංචි එවුන් වෙනුවෙන් කාලය ශ‍්‍රමය දහදිය කැප කළ මෙවන් කාන්තාවක් අකුරැස්ස විල්පිටවත්තේ ද නොසිටියා ය.ඒත් දැනට දින කීපයකට පෙර ඒ තරුණිය අතුරුදන් වූවාය. ඒ දරුවන්ට උගන්වන්නට නිවසින් පිටව ගිය අවස්ථාවක ය.දරුවෝ කැළෑ පීරමින් තම ගුරුතුමිය සෙවුවෝ ය. ඒත් හමුවූ ගුරුවරියක් නැත.ඊයෙ පෙරේදා නිසලව වැතිර සිටි ඇගේ දේහය අසල දොල පාරකින් හමුවිණි.මුහුණ නරක් වී ඉදිමී තිබුණු මේ සිරුර පුරා බරපතළ සීරීම් හා තුවාල දක්නට ලැබිණි.ඇය හැඳ සිටි හැට්ටය ගලවා පාද එක්කැර බැඳ තබා තිබිණි. අඩ නිරුවත් ඇය දුෂ්‍ය කැර ඇද්දැයි සෙවීම වෙන ම කටයුත්තකි.ඇයට මෙම පාහර අපරාධය කළ සැහැසි මිනිසුන් ඇත්තටම මේ අපරාධය කළේ කාටද?පොතක් පතක් පෑනක් පැන්සලක් නැති උගැනුමට සත පහක් වියදම් කරගන්නට බැරි අහිංසක මල් කැකුළු පිරිසකට ය. ශාපලත් දේශයේ උපන් ගුරු මානවිකාවනි. නුඹට සාධාරණය ඉටුකරන්නේ කවුරුන්ද?ඒ රත්මලාන නගරයේ එක්තරා රාති‍්‍ර ආපන ශාලාවකි. දුර බැහැර යන ලොරි රියැදුරෝ කටට රහට කන්නට මෙතැන පොදි කති. දවස පුරා තැනින් තැන ගොස් හිඟා කා යමක් සොයාගෙන එන හිඟන මනුස්සයෙක් ද එතැන සිටියේ ය. ඔහු වටා තැනින් තැන වූ බලු රැළකි. වෙනත් හිඟන්නන්ට වඩා ඔහුගේ අතමිට සරු බව පෙනිණ. කොහේ දෝ රාති‍්‍ර සංචාරයක ගොස් එන කොලු නඩයක් ද තේ බීමට එහි නැවතුණහ.කෝට් බෑගයක් ද ලා ගෙන සිටි අතින් සුදු සැරයටියක් ගත් බල්ලන් කැටුව ආ සරු හිඟන්නා යමක් කියනවා ඇසිණ.ලෝක බෝලෙ කැරැකෙනවා. අපි ඒකෙම ලතැවෙනවා මෙසේ කී එම හිඟන්නා ආප්ප දමන කොලුවා දෙස බලමින් මට බිත්තර ආප්ප 10 ක් දානවා. මෙන්න! සල්ලි කියා රුපියල් සියයේ කොළ දෙකක් කැෂියර් වෙත පෑවේය.බිත්තර ආප්පයක් දැන් රුපියල් 20 කට වැඩියි. තවත් පනහක් ඕනෑ. 10 ක් ගන්නව නම් කැෂියර් එසේ කීවේ මහත් තේජාන්විත විලාසයෙනි.ආ, මෙන්න බල්ලොත් නොකන සල්ලි කියූ හිඟන්නා තවත් රුපියල් පනහක් කැෂියර් කූඩුවේ අයකැමි ආසනයට උඩින් වීදුරුව මත තැබුවේය.මුවේ තිබූ නිවී ගිය කළු සුරුට්ටුව නැවතත් දල්වා ගත් ඒ මිනිසා තමා එනතුරු තැනින් තැනට වී බලා සිටින බලු රැළට තවත් මොන මොනවාදෝ කීය. තරමක් මධුවිතෙන් සප්පායම් වූ බවක් ද ඔහු වෙතින් පළවිය.උණු උණුවේ ලැබුණු බිත්තර ආප්ප දහය ඔතා පාර්සලයක් කොට ලබා දුන් වේටර්වරයාට ද ‘ටිප්’ එකක් දුන් මිනිහා පාර්සලය එතැනම ලිහා එකින් එක බිත්තර ආප්ප බල්ලන්ට කෑමට දැමුවේ ය.බලා සිටියවුන් මවිත වෙද්දී තේ බීමට පැමිණ සිටි කොලු නඩයේ කිසිවෙක් අනේ අයිසෙ, බල්ලන්ට මොකටද බිත්තර ආප්ප” යැයි සාවඥව ඇසුවේය. යාචකයා දුන්නේ පුදුමාකාර පිළිතුරකි.මේ පොඩි මහත්මයා කවරදා හරි බිත්තර ආප්ප කාලා තියෙනවා. ඒත් මේ අහිංසක බල්ලො කවරදාවත් බිත්තර ආප්ප කාලා නෑ. ඒකයි දුන්නෙ... ඔහු කීවේය.එය බදුල්ල ඩිපෝවට අයත් බස් රථයකි. බදුල්ල නමුනුකුල හරහා මියනකඳුර දක්වා මේ බසය ධාවනය වෙමින් තිබිණ. බසයේ මගීන් 33 දෙනෙක් පමණ වූහ. වැඩියෙන් ම සිටියේ තරුණ වයසේ ගැටවරියන් ය. නමුනුකුල පෙදෙසේ බසය හදසියේ කි‍්‍රයා විරහිත වීමෙන් මේ තරුණියෝ බලවත් ලෙස කලබල වූහ.ඒ නන්නාඳුනන දමිළ තරුණයන් පිරිසක් ඉදිරියට එනු දැකීමෙනි. තරුණියන් ධය පත්ව ගැහෙද්දී මේ දමිල තරුණයෝ අතරමංව සිටි මේ අයට හිරිහැර කළහ. සමහර දැරියන්ට අතවර කළහ.අනේ, අයියෙ අපට හිරිහැර කරන්න එපා... කෙතරම් කෑගැසුවත් ඒ විලාප සුළඟේ පාවී ගියා මිසක කිසිවකුට ඇසුණේ නැත..බස් රථයේ සිටි තරුණයන් කීප දෙනා ඔවුන් බේරාගැනීමට ඉදිරිපත් වූවද ඔවුනට ද සාහසිකයෝ හොඳ හැටි ගුටි බැට දුන්හ.අතරමං වූ මේ තරුණියන්ට අතවර කිරීමෙන් පසු ඔවුහු පැන ගියහ. මේ ධර්මද්වීපය දැයි අපි ඔබෙන් අසමු.කරදරයට පත් මේ පිරිස වැටී ඇත්තේ ඊටත් වඩා මහ විපතකටය. අහිංසක තරුණියන් තමන් ජීවිත කාලයම රැකගත් ආත්ම ගරුත්වය මේ සල්ලාලයෝ කෙලෙසා දැමූහ.මේ බලු නොවටිනා වැඩ කළ තරුණ පිරිස තවමත් නිදැල්ලේ ය. ප‍්‍රශ්න කිරීම සඳහා කීප දෙනෙකු අත්අඩංගුවට ගත් බව පමණක් දැනගන්නට තිබේ. මේ සිදුවීම වූයේ ‘දීපවාලි’ දවසේ ය.දීපවාලි සමරන්නට ඔවුන් කටයුතු කැර ඇත්තේ කෙතරම් පාපතර විදියටද? ‘දීපවාලි’ යනු ආලෝකය දෙන උත්සවය යන්නයි. එය හුදු නිකම්ම නිකම් ආලෝකය දෙන උත්සවයක් නොව තමන්ගේ ජීවිත සෙස්සනට ආලෝකය බෙදන අර්ථය කියා දෙන දවසකි. කිසිවකුට හිංසා නොකරන අර්ථය ද එහි ගැප් වී ඇත.මොවුන් ආලෝකය වෙනුවට බෙදා ඇත්තේ අඳුර නොවේද? මොවුන් අඳුරෙන් අඳුරට යන මහ නිරයේම නොනවතී යැයි කාට නම් කිව හැකි ද?උපාලි සමරසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=af0811024</link>
    <topic>චන්ද්‍රිකා තාක්ෂණය මගින් රටේ ශීඝ‍්‍ර සංවර්ධනයක් කළ හැකියි</topic>
    <author>සාකච්ඡා කළේ -චින්තන විජේවර්ධන</author>
    <content>ඔබාමා ගේ වෙලාව හොඳට ම හොඳයියුද්ධය නිමාකරන දේශීය දේ අගයන ජනතාවට හිතකර අයවැයක්?දූරදර්ශී දැක්මක් තිබූ දේශපාලනඥයාහද ඇඳි රේඛාචන්ද්‍රිකා තාක්ෂණය මගින් රටේ ශීඝ‍්‍ර සංවර්ධනයක් කළ හැකියිගොවිතැනට උදැල්ල වගේම ආරක්ෂාවට තුවක්කුවත් හුරුයිආචාර්ය කේමදාසගේ අභිමානයට ආචාර්ය එන්.එම්. ගරු කළ දවසකදුම්රිය ගැටුම් කාගේ වරදින්ද?අපේ රට විද්‍යා තාක්ෂණය මගින් දියුණු කිරීමේ තවත් පියවරක් ලෙස මෙරට ආයතන 40 ක් පමණ දැනටමත් භාවිත කරන චන්ද්‍රිකා භාවිතය මගින් කෙරෙන ස්ථානීය භූගෝලීය පද්ධති තාක්ෂණය පිළිබඳව වැඩමුළුවක් ඔක්තෝබර් 16 සිට ලෝකයේ සුවිශේෂී විද්‍යාඥයන්ගේ ද ප‍්‍රධානත්වයෙන් මෙරටදී පැවැත්විනි.මේ එම තාක්ෂණයෙන් අපේ රටට ලබාගත හැකි ප‍්‍රයෝජන පිළිබඳවත් සමුළුව ශ‍්‍රී ලංකාවේ සංවර්ධනයට පිටුබලයක් වන්නේ කෙලෙස ද යන්න පිළිබඳවත් ලියැවෙන ලිපියකි.ලෝකයේ පරිපාලන කට යුතු වලට මෙන් ම ධීවර කටයුතු වලටත් ආරක් ෂක කටයුතුවලටත් අද බහුලව පාවිච්චි කරන ස්ථානීය භූගෝලීය තොරතුරු පද්ධති තාක්ෂණය මගින් මෙරට සියලු සංවර්ධන කටයුතු සඳහා ඉමහත් ප‍්‍රයෝජනයක් ලබාගත හැකි බව මොරටුව විශ්වවිද්‍යාලයේ අන්තර්ජාතික කේන්ද්‍රයේ සභාපති මහාචාර්ය යොහාන් විජේසේකර මහතා පවසයි.ඔහු මේ බව පැවසුවේ ශ‍්‍රී ලංකාවේ ප‍්‍රථම වරට පැවැත්වීමට නියමිත ශ‍්‍රී ලංකාවේ ස්ථානීය (භූගෝලීය) තොරතුරු පද්ධති තාක්ෂණය භාවිත කරන්නන් සඳහා වූ වැඩමුළුව පිළිබඳව සම්මුඛ සාකච්ඡාවකට එක්වෙමිනි.අපේ රටේ දැනටමත් ජාතික සංවර්ධනයට දායකත්වය සපයන ආයතන 40 ක් පමණ ඇති බවත්, ඒ ආයතනවල කි‍්‍රයාකාරිත්වයට මෙන් ම උතුරු නැඟෙනහිර මානුෂික කි‍්‍රයාකාරකම් හා වාරිමාර්ග කටයුතු සඳහාත් මේ තාක්ෂණය භාවිත වෙන බවත් මේ අනුව මේ තාක්ෂණය දියුණු කිරීම මගින් රටම පොදුවේ සංවර්ධනයට ලක් කළ හැකි බවත් මහාචාර්ය යොහාන් විජේසේකර මහතා පවසයි.මහාචාර්ය විජේසේකර සමඟ සිළුමිණ පැවැත්වූ සම්මුඛ සාකච්ඡාවකි මේ.මොකක්ද මේ ස්ථානීය භූගෝලීය තොරතුරු තාක්ෂණය (Geoinformatics) කියා කියන්නේ?ඕකට සරලව අප භාවිතා කරන ඉංග‍්‍රීසි නම් 3 ක් තිබෙනවා. ‘රිමෝට් සෙන්සින්’ (RS) ඒ අතර ප‍්‍රධානයි. දෙවැන්න ජී.අයි.එස්. (GIS) හෙවත් ‘ජියෝග‍්‍රැපික් ඉන්පෝමැටික් සිස්ටම්’ ලෙස හැඳින්වෙනවා. අනෙක් එක ජී.පී.එස්. (G.P.S) හෙවත් ‘ග්ලෝබල් පොෂිෂන් සිස්ටම්’ ලෙස හඳුන්වනවා.යම් කිසි වස්තුවක් හෝ වස්තු පද්ධතියක් ස්පර්ශ කිරීමකින් තොරව සංනිවේදනය කිරීම ඉංග‍්‍රීසි භාෂාවෙන් රිමෝට් සෙන්සින් (RS) යනුවෙන් හඳුන්වනවා. මෙම සමුළුවේ දී දුරස්ථ සංනිවේදනය යන මාතෘකාව යටතේ ඇතුළත් වනුයේ ලෝක ගෝලය වටා භූමණය වන චන්ද්‍රිකා තාක්ෂණ යෙදවුම් පිළිබඳවයි.ජී.අයි.එස් (GIS) යනුවෙන් හඳුන්වන්නේ ස්ථානීය දත්ත ආශ‍්‍රිත භූ තොරතුරු පද්ධතියයි. එම තොරතුරු පද්ධතියට භූ ගෝලීය දත්ත පද්ධතිය කියලත් කියනවා. එමගින් සිතියම් ස්ථර කිහිපයක සංකලන තොරතුරු ලබා ගැනීමේ හැකියාව තියෙනවා.ජී.පී.එස්. (GPS) එහෙම නැත්නම් ග්ලෝබල් පොෂිෂන් සිස්ටම් කියන්නේ තවත් චන්ද්‍රිකා පද්ධතියක් ආශ‍්‍රයෙන් ස්ථානයක් හඳුනාගැනීමේ ලෝක සම්මත ක‍්‍රමවේදයකට.මෙහිදී දැනට ඇත්තේ ඇමෙරිකානු හා රුසියා පද්ධති දෙකක් පමණයි. එයිනුත් වඩා ප‍්‍රචලිතව භාවිතා කරනුයේ ඇමෙරිකානු පද්ධතියයි. මෙහිදී මෙම උපකරණ වර්ග දෙකක් බහුලව පවතිනවා. එයින් එක වර්ගයක් නම් කුඩා මොබයිල් දුරකථන ප‍්‍රමාණයේ Hand Held මාදිලියයි.මෙම මාදිලියට දැනට චන්ද්‍රිකා භාවිතයෙන් කිට්ටුම මීටර් 5 කට පමණ නිරවද්‍යතාවයකින් ස්ථානයක් හඳුනාගත හැකියි.අනෙක් වර්ගය සෙන්ටිමීටර් ප‍්‍රමාණයේ නිරවද්‍යතාවයකින් ස්ථාන හඳුනාගත හැකි ඩී.ජී.පී.එස් DGPS (Defferencerlal GPS) කියන වර්ගයයි.මෙම GIS, RS, හා GPS යන නවීන තාක්ෂණ ක‍්‍රම පද්ධතියේ සංකලනය එහෙම නැත්නම් සාමූහික කි‍්‍රයාකාරිත්වයෙන් සමන්විත තොරතුරු පද්ධතියන් ජියෝ ඉන්ෆෝමැටික්ස් (Geoinformatics) යනුවෙන් හඳුන්වනවා.මෙහිදී වැදගත් වනුයේ මෙම තාක්ෂණ තුනම ලංකාවට මෙන් ම ලෝකයට ද ඉතා නව තාක්ෂණ ක‍්‍රමවේදයන් වීමයි.මේ තාක්ෂණ භාවිතා කිරීමට යම්කිසි ආයතනයකින් විශේෂ අවසරයක් ගැනීමට අවශ්‍ය වෙනවද?ඇත්තෙන් ම එය ඉතා හොඳ ප‍්‍රශ්නයක්. මුල් කාලයේ දී එහෙම නැත්නම් වසර 2 - 3 කට පෙර අවශ්‍ය වුණේ නැහැ. වර්තමානයේ ආරක්ෂක තත්ත්වය මත ආරක්ෂක අමාත්‍යාංශයෙන් විශේෂ අවසරයක් මේ සඳහා ගැනීමට අවශ්‍ය වෙනවා.මෙම ස්ථානීය දත්ත පද්ධති සඳහා පරිගණක කරන ලද සිතියම් අවශ්‍ය වෙනවා. ඒවාගේ ම GPS උපකරණයන් සහ ඒ සඳහා බද්ධ වූ නොයෙකුත් සිතියම් ආශ‍්‍රිත වාහන වල සවි කරන ලද උපකරණ වලින් තැනේ නම හෝ ඛණ්ඩාංක දැනගත් පමණින් ස්ථානයක් කරා ළඟා වීමට හෝ උපකරණයක් ළඟා කරවීමට හැකි වෙනවා. දැනට ලංකාවේ පවතින ත‍්‍රස්ත මර්දන කි‍්‍රයාදාමය තුළ මෙම උපකරණ භාවිතයට අවසර දීම සැලකීමකින් කලයුතු ය යන්න මගේ හැඟීමයි.දැන් තිබෙන චන්ද්‍රිකා තාක්ෂණය මගින් ඉතා පැහැදිලිව පෘථිවිය මත ඇති වස්තුන් හඳුනාගත හැකි නිසා සංවේදී ස්ථානවල චන්ද්‍රිකා ඡායාරූප භාවිතය ද අවසර ලබාගත යුතු කාර්යයක් බවට පත්වීම සලකා බැලිය යුතුයි යන්න මාගේ හැඟීමයි.මේ තාක්ෂණය පාවිච්චි කිරීමෙන් මොනවාගේ දේවල් ද කරන්න පුළුවන්?මෙම තාක්ෂණය භාවිතයෙන් කළ හැකි කාර්යයන් බොහෝයි. අප විසින් කරන කියන බොහෝ කටයුතු ඇත්තේ යම් ස්ථානයකට හෝ ස්ථානවලට බද්ධවයි. එම නිසා කටයුතු කළමනාකරණය කරන්නට මෙවැනි දත්ත තොරතුරු පද්ධති ඉතා වැදගත් වෙනවා.දැනට මෙවැනි තොරතුරු පද්ධති, මාර්ග සැලසුම් හා ඉදිකිරීම් සඳහා, වාරි පද්ධති, කෘෂි කාර්මික ප‍්‍රදේශ, ජල ගැලීම් හෝ වෙනත් හදිසි විපත් ඇති ස්ථාන, කැලෑ එලි පෙහෙලි කිරීම හෝ වනවගා කිරීම, සුනාමි පිළිසකර කිරීම්, ඒවාගේ ම උතුරු නැෙඟනහිර මානුෂික කි‍්‍රයාකාරකම්, සිතියම් ගත කර, සැලසුම් සහ කි‍්‍රයාවට නැංවීමේ දී භාවිතයට ගැනීම ආරම්භකර තියෙනවා. මෙම සමුළුවේ දී මෙවැනි නොයෙකුත් කි‍්‍රයාකාරකම් ගැනත් දැනට ලංකාවේ ඇති ආයතනවල ඒ සඳහා ඇති ක‍්‍රමවේද සහ සූදානම ගැනත් ඉදිරිපත් කිරීම් ලැබී තියෙනවා.ලංකාවේ මෙම තාක්ෂණය භාවිතා කරමින් වැඩ කටයුතු කරන ආයතන මොනවාද?නාගරික සංවර්ධන අධිකාරිය මෙම තාක්ෂණය පාවිච්චි කරනව, නගර බද සිතියම් ගත කිරීම් වලට, ගෙවල් කොහොමද තියෙන්නේ, ඒවායේ වැටවල් යන්නේ කොහොමද, ඉඩකඩම් කොහොමද වෙන් වෙන්නේ, පාරවල් ගමන් කරන්නේ කොහොමද කියන ඒවා බලා ගන්න.මිනින්දෝරු දෙපාර්තමේන්තුව - භූමිය සිතියම් ගත කරන්න, භූ විෂමතාවයන් හඳුනාගන්න.ජල සම්පාදන මණ්ඩලය - ජලනල පද්ධති පාලනය හා ඒවායේ නඩත්තු කටයුතු හඳුනා ගැනීමට, ජල පද්ධති තිබෙන ස්ථාන හඳුනා ගැනීමට.වාරිමාර්ග දෙපාර්තමේන්තුව - වාරි ජනපද තියෙන ස්ථාන හඳුනා ගැනීමට, නඩත්තු කටයුතු කළයුතු ස්ථාන හඳුනාගැනීමට, අලුතෙන් පද්ධති පිහිට විය යුතු ස්ථාන හඳුනා ගැනීමට, වැව් අමුණු අලුතෙන් නිර්මාණය කිරීමට අවශ්‍ය දැයි දැන ගැනීමට මේ තාක්ෂණය පාවිච්චි කරනවා.වෙරළ සංරක්ෂණ දෙපාර්තමේන්තුව - අපේ වෙරළබඩ තත්වයන් දැන ගැනීමට, සුනාමි තත්වයන් වැනි විපත් වලින් ආරක්ෂාවෙන්නේ කෙසේද යන්න සොයා බැලීමට, සුනාමි පිළිසකර කිරීම් වල තත්වය දැන ගැනීමට සහ සැලසුම් කිරීමට.ඒවාගේම විශ්වවිද්‍යාලවල ශිෂ්‍යයන්ගේ අධ්‍යාපන පාඨමාලාවන් වලට ද මෙම ක‍්‍රම වේද ඉගැන්වීම ඇතුළත් කර තියෙනවා.මේ තාක්ෂණය මගින් ජාතික සංවර්ධනයට දායකත්වය සපයන ආයතන 40 ක් පමණ ලංකාවේ තියෙනවා.එතකොට ලංකාවේ 40 ක් පමණ වන මේ ආයතන සම්බන්ධීකරණයක් සිද්ධ වෙනවද?මේ තාක්ෂණය හරිම අලුත් කොච්චර ද අලුත් කියනව නම් ඇමෙරිකාවේ තියෙන U.S.G.S (United States Geological Survey) කියල ආයතනයක් තියෙනව. මේ ආයතනය තමයි අවුරුදු 100 ක විතර ඉඳල ඇමෙරිකාවේ සිතියම් ගත කිරීම කරගෙන එන්නේ.අපෙත් මෙම සිතියම් ගත කිරීම තිබුණට මේ ඇමෙරිකාවේ U.S.G.S කියන ආයතනය තමයි ලෝකයේ නම ගිය ආයතනය. ඒ රටේත් හරියටම ආයතනයක් හදාගෙන පිළිවෙළකට භූගෝලීය ස්ථානීය තොරතුරු තාක්ෂණය කි‍්‍රයාත්මක කරන්න පටන් ගෙන තියෙන්නේ 2005 වසරේදී තමයි. එතකොට තේරෙනවා මේ තාක්ෂණය ලෝකෙට කොච්චර අලුත් ද කියල.සාමාන්‍යයෙන් ඇමෙරිකාවේ ඉඳල තාක්ෂණයක් අපට ලැබෙන්න සෑහෙන කාලයක් යනවා. හැබැයි චන්ද්‍රිකා තාක්ෂණයත් එක්ක එන තොරතුරු තාක්ෂණය නිසා හරි ඉක්මනට මෙම ස්ථානීය දත්ත තාක්ෂණය අපිට ළඟාවී තියෙනව. ඒකෙන් අපට ගන්න පුළුවන් ප‍්‍රයෝජන හරිම විශාලයි. ඒ නිසා දැන් අපි ඉක්මනට කි‍්‍රයාත්මක වෙන්න ඕන. ඇත්තටම අපිට මේ සඳහා කේන්ද්‍රීය ආයතනයක් නැහැ.එක් එක් ආයතනවල නොයෙකුත් දේවල් කරනව. මොරටුව විශ්වවිද්‍යාලයය වෙනම කරනව, පේරාදෙණිය විශ්වවිද්‍යාලයය වෙනම කරනව, ඊළඟට නාගරික සංවර්ධන අධිකාරිය වෙනම කරනව. ඉඩම් අමාත්‍යාංශය වෙනම කරනව, මෙම කාර්යයන් එකට එකතු වෙලා, ඒකරාශිවෙලා, ප‍්‍රමිතියකට වැඩ කරන බවක් දැනට පේන්නේ නැහැ.ඒ අතරම ආතර් සී ක්ලාක් ආයතනය තමයි චන්ද්‍රිකා තාක්ෂණය හා ඊට අදාළ වන තාක්ෂණය සඳහා ලංකාවේ කේන්ද්‍ර ස්ථානය කියල එක්සත් ජාතීන්ගේ සංවිධානය විසින් හඳුනාගෙන තියෙන්නේ. ඒ නිසා මේ අවස්ථාවේ දී අපි මේ තාක්ෂණයත් එක්ක මේ වැඩ මුළුව පවත්වන්න හදන්නේ ආතර් සී.ක්ලාක් ආයතනය කේන්ද්‍රීය ගත කරගෙන ඒ වාගේ ම අප රටට වැදගත් වන ආකාරයටයි.ශ‍්‍රීමත් ආතර් සී ක්ලාක් මහතාගේ අනාවැකි වල මේ තාක්ෂණය ගැනත් විස්තර තිබෙන්න ඇති නේද?සත්තකින්ම ඔව්. එතුමා නොයෙකුත් අවස්ථාවල කියල තියෙනව චන්ද්‍රිකා තාක්ෂණයෙන් භූගෝලීය ස්ථානීය තොරතුරු තාක්ෂණය ලැබෙනවා කියල. ඒකෙන් අපට ලෝකය දිහා බලාගෙන රටේ තියෙන සම්පත් ගැන කියන්න පුළුවන්.උදාහරණයකට අපිට කියන්න පුළුවන් රත්නපුරේ ගංවතුර තත්ත්වයක් එනව කියල. අපිට කියන්න පුුළුවන් ගංවතුර බැහැල යන්නේ කවදද? කොතැනද? ඒ වාගේ ම කොයි හරියෙද? වතුර පිරිල තියෙන්නේ කියල. කොයි ප‍්‍රදේශවලට ද ජනතාව එක් රැස් කළ යුත්තේ කියල.මේවා මේ තාක්ෂණයෙන් අපිට පහසුවෙන් අද කියන්න පුළුවන් වෙලා තියෙනව. නොයෙකුත් ගණනය කිරීම් වලින් අපිට මාස ගණනක් යන වැඩ මෙම පරිගණක ආශ‍්‍රිත පද්ධතිය මගින් පැය ගණනකින් කරල රටේ ඉහළ තීරණ ගන්න නියමුවන්ට නොයෙකුත් විකල්ප මාර්ග හඳුන්වා දෙන්න පුළුවන්.මේ තාක්ෂණයේ තියෙන වැදගත්කම තමයි විකල්ප ක‍්‍රමවේද හඳුනාගැනීමට පහසුවීම, ඒ කියන්නේ අපි හිතමු ප‍්‍රදේශය ගැන දන්න කෙනෙක් කියනව ජල ගැලීමක දී එතැනට මිනිසුන් ගෙනියන්න එපා එතන යම් ප‍්‍රශ්නයක් තියෙනව කියල. එතකොට අපිට ස්ථානීය දත්ත පද්ධතියක් තියෙනව නම් පුළුවන්, වෙනවා “එහෙනම් මෙන්න මෙතන හොඳයි” කියල, අර මුලින් හඳුනාගත් ප‍්‍රශ්නය තියෙන එක වෙනුවට විකල්ප විසඳුමක් හඳුන්වා දෙන්න.එතකොට මේ භූගෝලීය ස්ථානීය තොරතුරු තාක්ෂණය යොදල පොළවයට භූගෝලීය සම්පත් ගැන එහෙම, සොයාගන්න පුළුවන්ද? විශේෂයෙන් ඛනිජ තෙල් ආදිය පිළිබඳව.පොළව යට තියෙන දේවල් වලට චන්ද්‍රිකා තාක්ෂණය තාම ඍජුවම භාවිතා කරල නැහැ. නමුත් ඒ චන්ද්‍රිකා තාක්ෂණයෙන් ලබාගන්න දත්ත පාවිච්චි කරල අපි සාමාන්‍යයෙන් කරන ඉංජිනේරුමය හෝ ගණිතමය ක‍්‍රම වලින් භූගත සම්පත් ගැන හොයන්න පුළුවන්.හැබැයි කෙළින් ම මෙන්න තියෙනව කියල හොයන්න අපහසුයි. මෙම ස්ථානීය දත්ත තාක්ෂණය විශේෂයෙන් ම යමක් සැලසුම්කිරීමේ, කළමනාකරණය කිරීමේ පහසුව ඇති කරනව සිතියම් ආශ‍්‍රයෙන්, උදාහරණයක් කිව්වොත් යමෙක් දුරකථනයෙන් කථා කරල කියනව ඔහු ඉන්න තැන ඒ අනුව GPS ඛණ්ඩාංකවලින් මට තව කෙනෙකුට පෙන්නන්න පුළුවන් ඔහු ඉන්න තැන.ඔහු ඊළඟට යන තැන, ඔහුට යන්න ඕන තැන පාවා පෙන්වන්න පුළුවන්. මෙම ස්ථානීය දත්ත හා තොරතුරු ආශ‍්‍රිත තාක්ෂණය, අප රටේ සම්පත් සඳහා වැඩි දියුණු වූ කළමනාකරණයක් කරන්න පුළුවන් තාක්ෂණයක්. මේක වැඩිපුර ඕන වෙන්නේ මුළු රටටම, රටේ ඉදිරියෙන් තීරණ ගැනීමට. රට හරි මාර්ගයේ යැවීමට මෙම ක‍්‍රම වේදයන් ඉතා වැදගත්.මෙවැනි රටේ දියුණුවට වැදගත් තාක්ෂණයක් පාවිච්චි කරන ආයතන එකතු කරල ආතර් සී. ක්ලාක් ආයතනය හා මොරටුව විශ්වවිද්‍යාලයය ඔක්තෝබර් 16 වෙනි දින කොළඹ ගලදාරි හෝටලයේදී වැඩමුළුවක් පැවැත්වූවා යනව. ඇත්තටම ඇයි මේ වාගේ වැඩමුළුවක් සංවිධානය කරන්න කල්පනා කළේ?මෙවැනි වැඩමුළුවක් කරන්න ප‍්‍රධාන හේතුව තමයි නව තාක්ෂණය, නව ක‍්‍රමවේදන, ක‍්‍රමාණුකූලව, ප‍්‍රමිතියකට කිරීමේ අවශ්‍යතාව මේ ස්ථානීය දත්ත ආශ‍්‍රිත (GEOInformatics) තාක්ෂණය අලුත් තාක්ෂණයක් නිසා තැන් තැන් වල නොයෙකුත් පුද්ලයින්, නොයෙකුත් ආයතන, වෙන් වෙන්ව ව්‍යාපෘතීන් කරගෙන යනවා.තාක්ෂණය අතින් දැනුම් තේරුම් තියෙන ආයතනයක් මේ අවස්ථාවේ දී මේවා එකතු කිරීම කළ යුතුයි. මේ නිසා තමයි මොරටුව විශ්වවිද්‍යාලයේ අන්තර්ජාතික කේන්ද්‍රය ලෝකයේ එක්සත් ජාතීන්ගේ සංවිධානය වගේ ආයතනයක් හඳුනාගෙන තියෙන ආතර් සී. ක්ලාක් ආයතනය සමඟ අත්වැල් බැදගත්තේ මේ එකතු කිරීම කරන්න. ඒ අනුව තමයි අපි මෙම වැඩමුළුව සංවිධානය කළේ.ආතර් සී ක්ලාක් ආයතනය සහ මොරටුව විශ්වවිද්‍යාලයය මේ වැඩමුළුවට ගියේ යන්නේ මොනවාගේ සැලසුමක් ඇතුවද?දැන් අපි මේ සමුළුවට ගියේ් අපේ රටේ තියෙන මේ තාක්ෂණය පිළිබඳ තත්ව වැටහීමක් සහිතවයි. ඒක ආතර් සී ක්ලාක් ආයතනය විශේෂ අධ්‍යයනයක් ලෙස සිදු කරල තියෙනවා. මේ විශේෂ අධ්‍යයන වාර්තාවෙන් අපේ රටේ තියෙන තත්ත්වය පිළිබිඹු කරන්න උත්සාහ කරනවා.ඇමතිතුමන්ලාට සහ රටේ ඉන්න ඉදිරිපෙලේ සැලසුම් නියාමකයන්ට, තීරණ ගන්න උදවියට පෙන්නල දෙනව, මෙන්න තියෙනව වර්තමාන රටේ තත්වය කියල. මෙයින් අදහස් කරන්නේ නොයෙකුත් ආයතනවල තියෙන වැඩ කටයුතු ආතර් සී ක්ලාක් ආයතනය කරට ගන්නව කියන එක නොවෙයි.ආතර් සී ක්ලාක් ආයතනය කේන්ද්‍රීය ආයතනයක අවශ්‍යතාව හඳුනාගෙන යම් කිසි ප‍්‍රමිතියකට මේ තාක්ෂණ කටයුත්ත ප‍්‍රචලිත කරන්නයි. ආතර් සී ක්ලාක් ආයතනයේ සභාපතිතුමා ඇතුළු අධ්‍යක්ෂ මණ්ඩලය ඉදිරිපත් වී ඇත්තේ.දැන් මහාචාර්යතුමනි මේ වැඩමුළුවෙන් පස්සේ බලාපොරොත්තු මොනවාද?අපි මේ වැඩමුළුවේ දී කෙරෙන කි‍්‍රයා පටිපාටිය පිළිබඳව සංක්ෂිප්ත වාර්තාවක් සකස් කරල ප‍්‍රසිද්ධ කරනව. ඒවාගේම ඉදිරිපත් කිරීම් කරල තියෙන වැඩකටයුතු පිළිබඳව වෙනම විද්‍යාත්මක ලේඛන ප‍්‍රසිද්ධ කරනවා. මේ කටයුත්තට ඇත්තටම රාජ්‍ය අනුග‍්‍රහය පවා ලැබිල තියෙනවා. මේ ආකාරයේ ඉදිරිපත් කිරිම් කරන්න ඕන කියල විශේෂයෙන් ආරක්ෂක අමාත්‍යාංශයෙන් දිරිදීම් ලැබෙනව.මෙම තාක්ෂණය වැදගත් වන්නේ අපිට යන්න බැරි තැන්වල චන්ද්‍රිකා තාක්ෂණයෙන් දැනගෙන, දත්ත පද්ධති උපයෝගි කරගෙන ගෙන ඒ ආධාරයෙන් අපිට යන්න පාර කොහේද, උපකරණ කොහෙන්ද ගෙනියන්න ඕනෙ, අපහසුවට පත් වෙලා ඉන්න මිනිස්සු කොහොමද දකුණට ගෙන්න ගන්නේ, මේ වගේ කටයුතු ගොඩක් ආරක්ෂක අමාත්‍යාංශයෙන් කරනවා.ඇත්තටම මේ වැඩමුළුවෙන් බලාපොරොත්තු වෙන්නේ එක් එක් කෙනෙක් වෙන වෙනම තමන්ගේ මට්ටම් වලින් කරගෙන යන මේ කාර්යය ප‍්‍රමිතියකට අනුව රටට සහයෝගයෙන් හා ප‍්‍රයෝජනවත් ආකාරයට කරගෙන යන්න මග පෙන්වන එකයි.සාකච්ඡා කළේ -චින්තන විජේවර්ධන</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=af0811025</link>
    <topic>ගොවිතැනට උදැල්ල වගේම</topic>
    <author>සටහන – චන්දන බණ්ඩාර (අනුරාධපුර සහ යකාවැව සංචාරයකින් පසු) ඡායාරූප :- සිවිල් ආරක්ෂක දෙපාර්තමේන්තුව</author>
    <content>ඔබාමා ගේ වෙලාව හොඳට ම හොඳයියුද්ධය නිමාකරන දේශීය දේ අගයන ජනතාවට හිතකර අයවැයක්?දූරදර්ශී දැක්මක් තිබූ දේශපාලනඥයාහද ඇඳි රේඛාචන්ද්‍රිකා තාක්ෂණය මගින් රටේ ශීඝ‍්‍ර සංවර්ධනයක් කළ හැකියිගොවිතැනට උදැල්ල වගේම ආරක්ෂාවට තුවක්කුවත් හුරුයිආචාර්ය කේමදාසගේ අභිමානයට ආචාර්ය එන්.එම්. ගරු කළ දවසකදුම්රිය ගැටුම් කාගේ වරදින්ද?මුලතිව් මහ කැළෑවට එක් අතකින් මායිම්ව වැලිඔය ඉදිරි ආරක්ෂක කලාපය සමීපයේ පිහිටි සිංහල ගම්මාන කීපයකි. යකාවැව, ඇතාවැටුණු වැව, කණුගහවැව, කැලෑනිකවැව, විහාරහල්මිල්ලෑව මේ ගම්මානයන්ය.මේ ගම්මානවලට කිලෝමීටර පහ හයක් පමණ දුරින් මුලතිව් මහ වනයේ මුදා නොගත් කලාපය හඳුනා ගත හැකිය.සොයාගත් බෝධිඝරය පෙන්වන විහාර හල්මිල්ලෑවේ ධම්මරක්ඛිත හිමිමුදා නොගත් කලාපය සහ හමුදාව මුදා ගත් කලාපය අතර ආරක්ෂක වැට ඉදි කැර තිබේ. ආරක්ෂක වැටට මෙහායින් හමුදාවේ ඉදිරි ආරක්ෂක වළල්ලය.පදවිය වැව කලාපයේ සිට නිකවැව, යකාවැව දුටුවැව සහ තිරප්පන්මඩුව හරහා විහිදෙන ඉදිරි ආරක්ෂක මායිම කිලෝමීටර විසි දෙකක් පමණ වෙයි. මේ ආරක්ෂක තීරය බාරව සිටින්නේ පොලිස් විශේෂ කාර්ය බලකාය සහ සිවිල් ආරක්ෂක බලකායේ සෙබලුන්ය.ශක්තිමත් ආරක්ෂක වැට සහ බංකර් පෙළක් තිබුණද ඉදහිට කොටි ත‍්‍රස්තවාදීහු එකා දෙන්නා මේ තර්ජන ගම්මානවලට කඩා පනිති. එහෙත් ඔවුන්ට යහතින් ආපසු යන්නට ඉඩ ලැබෙන්නේ කලාතුරකිනි.ඒ එම ගම්මානවල සිටින සිවිල් ආරක්‍ෂක බලකායේ සෙබල සෙබලියන්ගේ දක්ෂතා නිසායි. තම ගමේ පිහිටීම සහ ස්වභාවය හොදින්ම දන්නා සිවිල් ආරක්ෂක බලකායේ සෙබළුන්ගේ ඇසට වැලි ගසා පලා යා නොහැකි බව කොටි සාමාජිකයෝද හොඳින්ම දනිති.පසුගිය ආසන්නම දිනයක පදවිය ප‍්‍රදේශය හරහා ගමන් ගත් කොටි ත‍්‍රස්තයින් පිරිසක් කොටු වූයේ සිවිල් ආරක්ෂක බලකායේ සෙබළුන්ගේ දක්ෂතාවය නිසාය.ආරක්ෂාවති‍්‍රවිධ හමුදාව තර්ජිත ගම්මානවල ආරක්ෂාව උදෙසා සිදු කරන මෙහෙය අතිමහත් බව අමුතුවෙන් කිව යුතු නැත.එහෙත් යකාවැව, කණුගහවැව, ඇතාවැටුණුවැව, විහාරගල්මිල්ලෑව, නිකවැව, කැබිතිගොල්ලෑව පදවිය ආදි තර්ජිත ගම්මාන රැසක සිවිල් ආරක්ෂක බලකායේ සෙබළු සිදු කරන සමාජ සත්කාරක සේවාවන්ද අති මහත්ය.ඒ ගැන සොයා බලන්නට පසුගිය දිනෙක තර්ජිත ගම්මානවල සංචාර කරන්නට අපට අවස්ථාව ලැබිණි.අලංකරණ කටයුතු සිදුකරන සිවිල් ආරක්ෂක බලකා සෙබල පිරිසත‍්‍රස්ත තර්ජිත ගම්මාන ලෙස සලකන මේ ගම්මානවල ජනතාව අද දිවි ගෙවන්නේ තරමක් සැහැල්ලුවෙනි. ඒ ආරක්ෂක අංශ කෙරෙහි ඇති විශ්වාසය නිසාය. රුපියල් කෝටි විසි අටක් වැය කොට වැලිඔය ඉදිරි ආරක්ෂක බංකර් පෙළ සහ ආරක්ෂක වැට ඉදි කෙරුණේ වත්මන් රජය සමයේදීය.මේ නිසා කොටි ත‍්‍රස්තවාදින්ගෙන් ඇති තර්ජන තම එදිනෙදා ජීවිතයට බාධාවක් නොවන බව තර්ජිත ගම්මානවල වැසියන්ගේ අදහසය.හේන්ගොවිතැන සහ කුඹුරු ගොවිතැන ප‍්‍රධාන ජීවනෝපාය මාර්ගය වෙන මේ ගම්මානවල ජනතාවගේ වැඩි පිරිසක් සිවිල් ආරක්ෂක බලකායේ සෙබල සෙබලියන් ලෙස සේවය කරති.ගුරු හිඟයසැබෑ ලෙසම ත‍්‍රස්ත තර්ජන ගම්මානද එක්තරා ආකාරයට රටේ ආරක්ෂක පවුරකි. එම ප‍්‍රදේශ ජන ශූන්‍ය ප‍්‍රදේශ බවට පත් වුවහොත් එහි වාසිය ලැබෙන්නේ කොටි ත‍්‍රස්තවාදින්ට බව අමුතුවෙන් කිව යුතු නොවේ.ත‍්‍රස්ත තර්ජිත ගම්මාන නිසාම එම ප‍්‍රදේශවල තවමත් නොවිසඳුන ප‍්‍රායෝගික ගැටලු කීපයක් තිබේ. එම ප‍්‍රායෝගික ගැටලුවලට විසඳුම් ලබා දීම තරමක් අපහසු බව එම ගම්මානවල සංචාරය කරන ඕනෑම කෙනකුට පැහැදිලි වෙනු ඇත.එහෙත් එවැනි ප‍්‍රායෝගික ගැටලුවලට පිළියම් යෙදීමට සිවිල් ආරක්ෂක දෙපාර්තමේන්තුව සමත් වී තිබීම පැසසිය යුතු කාරණයකි. එහි වත්මන් අණදෙන නිලධාරි සහ අධ්‍යක්‍ෂ ජනරාල් රියර් අද්මිරාල් සරත් වීරසේකර මහතාගේ උපදෙස් මත මේ කටයුතු සිදුවේ.මේ තර්ජිත ගම්මානවලට හොද තත්ත්වයේ මහා මාර්ග සහ බොහෝ ගම්මානවලට විදුලි බලය ලැබී තිබේ. සෑම පවුලකම කීප දෙනෙකු සිවිල් ආරක්ෂක බලකායේ සෙබල සෙබලියන් ලෙස සේවය කරන අතර ගොවිතැන් කටයුතු ද කර ගනිති. ඒ නිසා එම ගම්මානවල ජනතාවට ජීවනෝපාය මාර්ග ගැන එතරම් ගැටලු නැත.සිවිල් ආරක්ෂක අංශයේ භටයින් ගිනි අවිය අත දරාගෙන තම ගම්බිම් රැක ගන්නා අතුරතුර ඔවුන් ගමේ පන්සල, පාසල, දහම් පාසල් පෙර පාසල්හි සිදු කරන මෙහෙය ප‍්‍රශංසනීයයි.කණුගහවැව, යකාවැව, විහාරහල්මිල්ලෑව, නිකවැව, ඇතාවැටුණුවැව ආදී ගම්මානවල පාසල්වල ගුරුවරු ඇත්තේ ඉතා අඩු පිරිසකි. බොහෝ පාසල්වල ගුරුවරු සිටින්නේ එක්කෙනෙක් නැත්නම් දෙදෙනෙකි .ඊට හේතුව මේ ප‍්‍රදේශවල පාසල්වලට පිටතින් ගුරුවරු පැමිණියද වැඩි කාලයක් එම පාසල්වල රැදී නොසිටින නිසාය. නමුත් එම ගුරුවරුන්ගේ අඩුව පිරවීමට සිවිල් ආරක්ෂක දෙපාර්තමේන්තුව මැදිහත් වී සිටී.එම තර්ජිත ගම්මානවල සිවිල් ආරක්ෂක බලකායේ සෙබල සෙබලියන් ලෙස සේවය කරන උසස් පෙළ සමතුන් 225 දෙනකු පමණ ස්වේච්ඡා ගුරුවරු ලෙස සේවය කරති.එම ගුරුවරුන්ට විධිමත් පුහුණුවක් ලබා දී ඔවුන් ගැන පූර්ණ අධික්ෂණයක්ද සිවිල් ආරක්ෂක දෙපාර්තමේන්තුව සිදු කරනු ලබයි.සිවිල් ආරක්ෂක දෙපාර්තමේන්තුවේ අධ්‍යක්‍ෂ ජනරාල් රියර් අද්මිරාල් සරත් වීරසේකර මහතාගේ උපදෙස් මත මේ තර්ජිත ගම්මානවල පාසල් ස්වේච්ඡා ගුරුවරු පිළිබඳ අධීක්ෂණය කරනුයේ කර්නල් පුංචි බණ්ඩාර මහතාය. ඔහු පාසල් ස්වේච්ඡා ගුරුවරු පිළිබඳ දැක්වූයේ මෙවන් අදහසකි.”කැබිතිගොල්ලෑව, යකාවැව, කණුගහවැව, විහාරහල්මිල්ලෑව වගේ ප‍්‍රදේශවල පාසල්වල ගුරු හිඟය ඇත්තටම ප‍්‍රයෝගික ගැටලුවක්.මොකද පිට පළාත්වල ගුරුවරු මේ පාසල්වලට අනුයුක්ත කළත් ඔවුන් කොහොමහරි වෙනත් පාසලකට මාරුවක් හදාගෙන යනවා. ඒ බව අපිට පැහැදිලිවම පේන්න තිබෙනවා. ඒකට රජයට දොස් පවරා වැඩක් නෑ.පිළියමක්ඒ නිසයි අපේ දෙපාර්තමේන්තුව ඊට ප‍්‍රායෝගික පිළියමක් යෙදුවේ. සිවිල් ආරක්ෂක භටයෝ ලෙස කටයුතු කරන උසස් පෙළ සමතුන් පිරිසක් අපි මේ සඳහා තෝරා ගත්තා.සම්මුඛ පරීක්ෂණයකින් තෝරා ගත් ඒ පිරිසට විධිමත් පුහුණුවකින් පසුව ඔවුන් පාසල්වල ස්වේච්ඡා ගුරුවරු ලෙස කටයුතු කරනවා. ඊට අමතරව ඔවුන් දහම් පාසල් සහ පෙර පාසල් ගුරුවරු වශයෙන් කටයුතු කරනවා.කර්නල් පුංචි බණ්ඩාරඅපි එම ස්වේච්ඡා ගුරුවරු ගැන අධීක්ෂණය කරනවා. ඔවුන්ට අධ්‍යාපන ඉලක්ක සහ සැලසුම් ලබා දී තිබෙනවා. මේ ප‍්‍රදේශවල දරුවන්ගේ අධ්‍යාපන මට්ටම නඟා සිටුවන්න .ඇහැටුගස්වැව විද්‍යාලයේ සාමාන්‍ය පෙළ ප‍්‍රතිඵල මෙවර සියයට 93 කින් වැඩිවෙලා තිබෙනවා. මේ අපේ ස්වේච්ඡා ගුරුවරුන්ගේ කැපවීමට සාක්ෂි. අපේ රටේ බොහෝ දෙනෙක් මේවා දන්නේ නෑ. ඇත්තටම ඒ සිවිල් ආරක්ෂක සෙබළුන්ට රටේ ජනතාවගේ ගෞරවය හිමි විය යුතුයි. කර්නල් පුංචි බණ්ඩාර මහතා කීය.මීට අමතරව සිවිල් ආරක්ෂක දෙපාර්තමේන්තුව පුරා විද්‍යා දෙපාර්තමේන්තතුව සමග එකතු වී තර්ජන ගම්මානවල පුරා වස්තු රැක ගැනීමේ වැඩසටහනක්ද ආරම්භ කැර තිබේ.එහි ප‍්‍රතිඵලයක් ලෙස දැනට මාස දෙකකට පමණ පෙර කැබිතිගොල්ලෑව හල්මිල්ලවැටිය පුරාණ ගල් ඇද විහාරයෙන් පුරාවස්තු රැසක් කැනීම් කැර සොයා ගෙන තිබිණි.මෙහිදී පුරාවිද්‍යා දෙපාර්තමේන්තුව සහ සිවිල් ආරක්ෂක දෙපාර්තමේන්තුව සම්බන්ධිකරණය සිදු කරනුයේ උතුරුමැද පළාතේ ප‍්‍රධාන අධිකරණ සංඝනායක විහාර හල්මිල්ලෑවේ ධම්මරක්ඛිත නායක හිමියන්ය.පුරා වස්තුඋප නියාමක රෝහණ විජේවීර”පුරා විද්‍යා දෙපාර්තමේන්තුවේ අනුමැතිය ඇතිව සිවිල් ආරක්ෂක දෙපාර්තමේන්තුවේ සෙබළුන්ගේ දායකත්වයෙන් පුරාවස්තු රැක ගැනීමේ වැඩසටහන පටන් ගත්තේ පසුගිය කාලයේ කළ කැනීම් වලදී කැබිතිගොල්ලෑව හල්මිල්ලවැටිය පුරාණ ගල් ඇද විහාරයෙන් පුරා වස්තු රැසක් සොයා ගත්තා.පුරා විද්‍යා ඉංජිනේරු මහත්වරු පවසන ආකාරයට ලංකාවේ ප‍්‍රථම වරට බෝධිඝරයක් සහ ආසනඝරයක් එම ස්ථානයෙන් සොයා ගත්තා. ඇත්තටම තර්ජිත ගම්මානවල පුරාවස්තු රැක ගැනීමේ වැඩසටහනේ අරමුණ වෙන්නේ මේ ප‍්‍රදේශවල ජනතාවට මේවායේ වටිනාකම කියාදීම.ඒ හරහා ඔවුන්ට අභිමානයක් ඇතිකරලා ඒ ජනතාව එම ප‍්‍රදේශවල රදවා ගැනීමයි.සිවිල් ආරක්ෂක දෙපාර්තමේන්තුව සිදු කරන සමාජ සත්කාරක සේවාවන් අතර අනුරාධපුර අවුකන රජමහා විහාරය අලංකරණය කිරීමේ වැඩසටහනද හැදින්විය හැකිය. මේ වැඩසටහන බාරව කටයුතු කරනුයේ ගල්කිරියාගම සිවිල් ආරක්ෂක පුහුණු පාසලේ උපදේශක උප නියාමක රෝහණ ලලිත් විජේවීරය. මේ ඔහුගේ අදහස්ය.අවුකන රජමහා විහාරය අලංකරණය කිරීමේ වැඩසටහන ආරම්භ කර දැනට මාස කීපයක් වෙනවා. සිවිල් ආරක්ෂක බලකායේ සෙබලුන්ගේ ශ‍්‍රම දායකත්වයෙන් මේ කටයුත්ත සිදු වෙන්නේ. මේ ව්‍යාපෘතිය තවම ආරම්භක අවස්ථාවේ තිබෙන්නේ.අපේ අරමුණ අවුකන විහාරස්ථාන භූමිය මේ තිබෙන තත්ත්වයට වඩා අලංකරණය කිරීමයි. ගල්බැමි බැඳීම, තණ පිඩලි ඇල්ලීම, අවුකන පිළිමවහන්සේ ආරක්ෂාව සඳහා නව ව්‍යාපෘතියක් ආදි කටයුතු රැසක් කිරීමට අපි බලාපොරොත්තුව වෙනවා.සටහන – චන්දන බණ්ඩාර (අනුරාධපුර සහ යකාවැව සංචාරයකින් පසු) ඡායාරූප :- සිවිල් ආරක්ෂක දෙපාර්තමේන්තුව</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=af0811026</link>
    <topic>ආචාර්ය කේමදාසගේ අභිමානයට</topic>
    <author>බුද්ධදාස ගලප්පත්ති  </author>
    <content>ඔබාමා ගේ වෙලාව හොඳට ම හොඳයියුද්ධය නිමාකරන දේශීය දේ අගයන ජනතාවට හිතකර අයවැයක්?දූරදර්ශී දැක්මක් තිබූ දේශපාලනඥයාහද ඇඳි රේඛාචන්ද්‍රිකා තාක්ෂණය මගින් රටේ ශීඝ‍්‍ර සංවර්ධනයක් කළ හැකියිගොවිතැනට උදැල්ල වගේම ආරක්ෂාවට තුවක්කුවත් හුරුයිආචාර්ය කේමදාසගේ අභිමානයට ආචාර්ය එන්.එම්. ගරු කළ දවසකදුම්රිය ගැටුම් කාගේ වරදින්ද?කේමදාස මාස්ටර් පිළිබඳ අසම්පූර්ණ මතක සටහනක්දිනය ඔක්තෝබර් 23 වන බදාදායි. වේලාව උදෑසන .මගේ දුරකතනය හැඬවෙයි. “බුද්ධි අය්යේ මම බුලිත, බුද්ධි අය්යට බැරිද ටිකක් හදිස්සියෙන් කේමදාස මාස්ටර් ගැන ලිපියක් ලියල දෙන්න මේ ඉරිද පත්තරේට ගන්න”.මම මොහොතක් කල්පනා කොට බුලිතට මෙසේ කීවෙමි. “ලිපියක් ලියන එක නෙවි බුලිත ප‍්‍රශ්නෙ, ඒත් මාස්ටර්ට හුඟක් අමාරු මේ වෙලාවෙ අපි ලිපියක් ලියුවොත් ඒක එච්චර හොඳ දෙයක් වෙන එකක් නැහැ නේද?.එතකොට අපි හරියට මාස්ටර්ගේ මරණෙ අපේක්‍ෂා කළා වගේ හැඟීමක්. “බුලිත මගේ අදහසට එකඟවිය. මම ඉරිදා දිවයින සංග‍්‍රහයට , බුලිත ප‍්‍රදීප්කුමාර සොයුරාගේ ඉල්ලීම පරිදි ලිපියක් නොලීවෙමි.එහෙත් ඊට දින දෙකකට පසු 25 සිකුරාදා රාති‍්‍රයේ කේමදාස මාස්ටර් අපගේ හදට රිදුමක් දී අපගේ නෙතට කඳුලක් එක්කොට සමුගත්තේය.26 වන සෙනසුරාදා උදෑසන නැවත මගේ දුරකතනය හැඩවෙයි. ඒ සිළුමිණ ප‍්‍රධාන කර්තෘගේ ඇමතුමයි. “බුද්ධි ට බැරිද මේ සැරේ සිළුමිණට මාස්ටර් ගැන ලිපියක් ලියල දෙන්න.ප‍්‍රශ්නයක් නෑ සූරි.මම ලියන්නම්, හැබැයි මම මාස්ටර්ගේ සංගීතෙ ගැන එයාගෙ නිර්මාණ ගැන නම් නෙවි ලියන්නෙ .මාස්ටර් එක්ක පහුගිය අවුරුදු තිහක් තිස් පහක් තරම් කාලෙ තිබිච්ච යාලු මිත්රකම ගැන මතක සටහන් ටිකක්, බාගෙ වෙලාවට කවුරුත් නොදන්න කාරණා ටිකක්“ නෑ ඒකෙ ප‍්‍රශ්නයක් නෑ ..” කසුරිගෙ පිළිතුරයි. මේ එම අසම්පූර්ණ මතක සටහන් කිහිපයයි. මෙහිදී මා පිළිබඳව වැඩිපුර සඳහන් වේ නම් ඒ පිළිබඳ පාඨකයෙක් මට කමත්වා මන්ද මා පිළිබඳ සඳහන් නොකොට මේ සටහන් ලිවීම දුෂ්කර බැවිනි.මම කේමදාස මාස්ටර්ගේ ශිෂ්‍යයෙක්මි. හැත්තෑව දශකයේ මුල් කාලයේ මා රැකියාව ක‍ෙළ් ජාතික ලුණු සංස්ථාවේ යි. එහි සේවය කළ මිතුරියක් සමඟ මා මරදාන , ජයන්ත වීරසේකර මාවතේ ගොඩනැගිල්ලක උඩතට්ටුවක පිහිටා තිබු කේමදාස මාස්ටර්ගේ සංගීත මංජරියට ගියෙමි.ඔහු ප‍්‍රථමයෙන් මට සර්පිනාව වාදනයට කරන අයුරු කියා දුන්නේය. සතියකට දින දෙක තුනක් සැන්දෑ යාමයන්හි මංජරියේ දී මාස්ටර් මුණ ගැසිණ.ඔහු කාර්යබහුල දිනවල සර්පිනා පාඩම කියාදුන්නේ මාස්ටර්ගේ ගෝලයා වන බර්ටිය. ඔහු මාස්ටර්ගේ වාදක මණ්ඩලයේ නිත්‍ය ෂෙලෝ (cello) වාදකයායි.මගේ සර්පිනා වාදනය ඉගෙන ගැනීම මාස හය හතකින් නිමා වූයේ නාට්‍ය හා සම්බන්ධ කටයුතු බහුල වීමෙනැයි සිතේ. එහෙත් කේමදාස මාස්ටර්ගේ හමුවීම, හා ඔහු හා බැඳීම මාස හයකින් අවසන් නොවීය.එය ඔහු මිය යන්නට දින තුන හතරකට පෙර අවසාන වරට , නවලෝක රෝහලෙහි දැඩි සත්කාර ඒකකයේදි දැක කතාබහ කළ මොහොත තෙක්ම නොබිඳී පැවතුන අපූරු සම්බන්ධයක්. බැඳීමක්.ඒ මක්නිසාද යයි පැහැදිලිව කීමට මා අපොහොසත් ය. මා ඔහුගේ කෙටිකාලීන ගෝලයකු වීම විනා අන් ගනුදෙනුවක් අප අතර නො වීය. අඩුම තරමේ මා ලියූ ගී පද රචනයක් සඳහා හෝ මාස්ටර් ලවා සංගීතය නිර්මාණය කර ගැනීමේ අවස්ථාවක් නොවුණි.එහෙත් ඔහු එකල මා ලියූ කවි කියවා තිබූ බවත්, ඒ පිළිබඳ පහන් හැඟීමෙන් කතා බහ කළ බවත් මට මතකය.නවසිය හැත්තෑ දෙකේ දී එක්තරා උදෑසනක මාස්ටර් ගෙන් දුරකතන ඇමතුමක් මට ලැබිණ. “අද උදේ බුද්ධිගෙ සිංදුව රෙකෝඩ් කරනව එස්.එල් බී සී එකේ. කැමතිනම් ස්ටුඩියෝ එකට එන්න ‘. මම මවිත වීමි.මා කිසිදිනක ඔහුට ගී පද රචනයක් දී නොමැති බැවිනි. කෙසේ වුවත් මම ගුවන් විදුලියට ගියෙමි. මාස්ටර් පටිගත කිරීමේ පුහුණු කටයුතු වල නිරතව සිටියේය. ගායකයා වූයේ අබේවර්ධන බාලසූරියයි.ගීයේ පද සඳහා මාස්ටර් තෝරාගෙන තිබුණේ 1972 දී මා විසින් ලියා පළ කළ කැටපත්පවුර කවි එකතුවේ නැළවිල්ල නම් පද්‍යයයි. සාම්ප‍්‍රදායික නැළවිල්ලකදී මව තම දරුවා නළවන මුත් මගේ කවියෙන් කියවුණේ පුතු විසින් තම මව නැළවීම පිළිබඳ අත්දැකීමයි.යුද්ධයට යන පුතු , තමා ජයගෙන පැමිණෙන තෙක් නාඬා ඉන්නැයි මවට කියමින් ඔහු ඈ නළවයි. 71 දී යුද්ධ කළ තරුණයෙකු මගේ කවියේ දී මව නැළවූ පුතෙක් වේ. මේ පද්‍ය පන්තිය ආචාර්ය කාරියවසම් විසින් ඉංගී‍්‍රරිසි යට පරිවර්තන කොට තිබිණ.මාස්ටර් මගේ කවියක් ගීයක් කළ පළමු අවස්ථාව මා ගීත රචකයෙකු වීමේ ආරම්භය සේ මට දැන් හැඟේ. ඔහුගෙන් කිසිදින මා කළ ඉල්ලීමක් නිසා එම ගීතය නිර්මාණය නොකළ බවත්, එය ඔහුගේම වුවමනාවට සිදුවූවක් බවත් දනිමි.රිජ්වේ තිලකරත්න අධ්‍යක්‍ෂ ජෙනරාල් තුමා විසින් ගුවන් විදුලියෙන් හඳුන්වා දුන් ප‍්‍රබුද්ධ ගී වැඩසටහන ඔස්සේ එම ගීය ප‍්‍රචාරය වූ බව මතකය. එදා මෙදා තුර කිසිම දිනෙක මම මාස්ටර්ට ගීපද සංකල්පනාවක් නොදුන්නේ කිම්දැයි සිතා ගත නො හැකිය.ඉන්පසු කාලවකවානු තුළ මා ඔහු සමඟ සමීප සම්බන්ධතාවයක් ගොඩ නඟා ගත්තේ, ඔහුගේ සංගීත නිර්මාණ රාශියකටම මා දැඩි ලෙස ඇළුම් කළ නිසාත්, කේමදාස නම් වූ නිර්මාණකරුවා තුළ සැඟවී සිටි කේමදාස නම් මිනිසාගේ ගති පැවතුම්, කතාබහ ඍජු අදහස් ප‍්‍රකෘති කිරීම් කෙරෙහි වු භක්තියත් නිසා යයි මට සිතේ.සැනසුම කොතැනද සිනමා සංගීතයෙන් හා ගී මිහිරෙන් මත්ව සිටි මගේ තාරුණ්‍යයේ වින්දනය කූූට ප‍්‍රාප්ත වූ අවස්ථාවක් සේ මට නිතර සිහිපත්වන්නේ සුගතපාල සෙනරත් යාපා, ධර්මසේන පතිරාජ ආදීන් එක්වී තැනූ හන්තානේ කතාව චිත‍්‍රපටය සඳහා කේමදාස මාස්ටර් නිර්මාණය කළ අපුරු ගීතාවලියයි.ඒ ගී මිහිර අප හදවත්හි නොනැසී පවතින බව මේ මොහෙතේ වුව සටහන් කළ යුතුයි. විශාරද සනත් නන්දසිරි, විජය කුමාරතුංග වෙනුවෙන් ගැයූ අනන්ත වූ දෙරණ සරා ගීයත්, වික්ටර් රත්නායක , නන්දා මාලිනී සමඟ ගැයූ සරා සොඳුරු මල් පැටලී ගීයත්, කේමදාස , සනත් , වික්ටර්, නන්දා, සුසංයෝගයේ අතිශය මිහිරි ඵල නොවේදැයි එදවස මෙන්ම මෙදවසත් මම සිහි කරමි.අහස්ගව්ව චිත‍්‍රපටයට පතී සමඟ එක්වන්නට ද ඉඩ ලද මා හට කේමදාස මාස්ටර් ඒ සඳහා නිර්මාණය කළ පසුබිම් සංගීතයත්, මහාචාර්ය චන්ද්‍රසිරි පල්ලියගුරු විසින් රචනා කොට විශාරද සනත් නන්දසිරි විසින් ගැයූ ඉරා අඳුරු පට පෙරදිග අහසේ පොකුරු පොකුරු තරු නිවීයන් පෙර ගීතයත් සමඟ මම තව තවත් ඔහු වෙත ළංවීමි.ඔහු පිළිබඳ පුවත්පත් සඳහා විශේෂාංග ලිපි මා අතින් ලියැවුණේ, ඔහු පිළිබඳ එසේ නොලියා සිටින්නට බැරිතරම් ඔහුගේ නිර්මාණ කෙරෙහි වූ ආදරය නිසාම බැව් කිව යුතුවේ.කිසිදු ගීයකින් තොරවූ ආචාර්ය ලෙස්ටර් ජේම්ස් පීරිස් ගේ ගොළුහදවත වෙනුවෙන් මාස්ටර් නිමැවූ තේමා සංගීත ඛණ්ඩය සුගත් දම්මිලා දස දහසක් දශක ගණනාවක් පුරා වුව අත්විඳින යෞවන පේ‍්‍රමයේ අපූරු චමත්කාරය සංගීතයෙන් නිර්මාණය කළ අවස්ථාවක් නොවේදැයි සිතේ.ධර්මසේන පතිරාජගේ බඹරු ඇවිත් හා ධර්මසිරි බණ්ඩාරනායකගේ හංස විලක් ගීත හා තේමා සංගීත නිර්මාණ කේමදාස අපගේ සිනමා තේමා සංගීතයේ හා සංගීතයේ ලකුණ බවට පත්කළාට කිසිදු විවාදයක් නොමැත.ලෙස්ටර්ගේ නිධානය සඳහා ඔහු විසින් නිර්මිත සංගීතය මෙරට චිත‍්‍රපටයක් සඳහා නිමැවුණූ විශිෂ්ටතම සංගීතය නොවේදැයි සිතන කල ඔහුගේ නිර්මාණ කුසලතාව වෙනුවෙන් පෙම් නොබැඳ සිටින්නේ කෙලෙසකදැයි මම නොදනිමි.මහාචාර්ය සරච්චන්ද්‍රගේ මහාසාර දෙවැනි නිෂ්පාදනය සඳහා කේමදාස මාස්ටර් තෝරා ගැනීමත් සමඟ මා මාස්ටර් සමඟ වූ සමීපත්වය යළි අලුත් වුවාක් සේ දැනිණ. මහාසාර නාටකය සඳහා ඔහු නිර්මාණය කළ අපූරු සංගීතය එම නිෂ්පාදනයට අපූරු වර්ණයක් එක් කළ බව සත්‍යයකි.අනුලා බුලත්සිංහල, වරකාගොඩ , විජය නන්දසිරි ඉන්ද්‍රාරාමනායක , නිශ්ශංක දිද්දෙණිය අනුර ෆොන්සේකා ලෙස්ලි රත්නායක , කරුණාරත්න හඟවත්ත , ජය ශී‍්‍ර චන්ද්‍රජිත් , සුමින්ද සිරිසේන ආදින්ගේ පරිසමාප්ත රංගන ප‍්‍රතිභාවන් මාස්ටර්ගේ අපූර්ව සංගීත නිර්මාණයෙන් පණ ලැබූ බව මතකයි.විජිත ගුණරත්න නිෂ්පාදනය කළ සත්‍යාංගනාව වේදිකා නාට්‍යයේ සංගීත නිර්මාණය සමඟ කේමදාස මාස්ටර්ගේ ඇසුර යළිත් සමීප විය.එකම නාට්‍යයක් වෙනුවෙන්,බර්ටෝල්ඩ් බ්‍රෙෂ්ට් ගේ ‘ගුඩ් වුමන් ඔෆ් සෙට් සුවාන් ‘ සුගතපාලද සිල්වාගේ හිතහොඳ අම්මණ්ඩි යනුවෙන්ද එම නාට්‍යයම සත්‍යාංගනාවි ලෙස නිපැයුණු කල්හි ඊට ද සංගීත නිර්මාණය කිරීම අභියෝගයක් ලෙස මාස්ටර් භාරගත් අයුරු මතක් වේ.ප‍්‍රදීපා ධර්මදාස නම් ගායිකාව නිළිය , ගේ අපූරු ගායනා ශක්තිය මතුකර ගැනීමට කේමදාස මාස්ටර් ජයන්ත චන්ද්‍රසිරි ගේ වෙද හාමිනේ ටෙලිනාට්‍යයේ දූවිලි ගීයෙන් මෙන්ම සත්‍යාංගනාවී ලෙස ඈ රඟපෑ ෂුන්ටේ ගේ චරිතයෙන්ද සමත් වූ බව සිහිකරමි.කේමදාස මාස්ටර්ගේ ඔපෙරාවන් වූ සොඳුර වර්ණදාසි මෙන්ම අග්නි සඳහා ද අංගරචනාවෙන් මගේ දායකත්වය ලබාදෙන්නට ඉඩ ලැබීම මගේ වාසනාවක් යි සලකමි.ඔහු අපූරු මිනිසෙකු බව පසක් කර ගැනීමට විශාල ඉඩකඩක් ඔහුගේ ඔපෙරා සමඟ බැඳීමෙන් මා ලද බව සටහන් කළ යුතුයි. අග්නි ඔපෙරාවේ ඉන්දිරා උපමාලි ද මාස්ටර් සොයාගත් අපූරු ගායිකාවක් නොවේදැයි සිතේ.වර්ෂය 2002 . දිනය සැප්තැම්බර් 14. ස්ථානය රුහුණු විශ්වවිද්‍යාලය. කලකට පෙර එම විශ්වවිද්‍යාලයේ ආචාර්ය මණ්ඩලයේ සිටි මහාචාර්ය සුචරිත ගම්ලත් හා ආචාර්ය ධර්මසේන පතිරාජ විසින් කරනලදැයි සැලකෙන යෝජනාවක් හා නිර්දේශයක් මත පේ‍්‍රමසිරි කේමදාස සංගීතවේදීයාට රුහුණු විශ්වවිද්‍යාලය සම්මාන සාහිත්‍යසූරී ආචාර්ය උපාධිය පිරිනමයි.උපාධි ප‍්‍රදානෝත්සවය සහභාගී වීම පිණිස ඔහුට හිතවත් පිරිසක් මාතරට යති. මේ පිරිසට මහාචාර්ය සෝමරත්න බාලසූරිය , කථිකාචාර්ය සමන්ත හේරත්, ආචාර්ය ධර්මසේන පතිරාජ ලූෂන් බුලත්සිංහල , දිවයින ඉරිදා සංග‍්‍රහයෙහි කර්තෘ ගාමිණී සුමනසේකර හා මා ද ඇතුළත්වේ.විශ්ව විද්‍යාලයට ඇතුළුවන දොරටුව අබියස සටන්පාඨ ළියවුණු විශාල බැනර් පෝස්ටර් කට්අවුට් ය. ඒ දිනවල විශ්වවිද්‍යාලයේ සිසුන් හා පාලකයන් අතර ගැටුමක තතු ඉන් පෙනේ. ශිෂ්‍ය බල මණ්ඩල නියමයන් අනුව විශ්ව විද්‍යාලයෙහි අධ්‍යාපන කටයුතු නැවතී ඇත.කේමදාස මාස්ටර්ට උපාධි පිරිනැමීමෙන් පසු එදිනම ඔහුගේ සංගීත ප‍්‍රසංගයක් ඉදිරිපත් කිරීමට නියමිත වන තිබිණ. සම්මාන ප‍්‍රදානය ගාම්භීර ලෙස හා ඔහුට ගෞරවයක් වූ ලෙසින්ම නිමාවිය. එහෙත් රාති‍්‍රයේ පැවැති සංගීත ප‍්‍රසංගය ?ශිෂ්‍ය සොයුරන් හා පාලක පක්‍ෂයේ ගැටුම සමථයකට පත් වූයේ එදිනම සවස වුවත්, ඔවුන්ගේ ලිහිල් නොවු නියෝග හේතුවෙන් ප‍්‍රසංගයට සහභාගි වීමට ශිෂ්‍ය ශිෂ්‍යාවන්ට ඉඩ ලැබී නොතිබිණ.කොළඹ සිට මාතරට ආචාර්ය කේමදාසයන්ට ගරු කිරීම සඳහා ඔහුගේ ප‍්‍රසංගයට සහභාගීවීමට ගොස් සිටි විශාරද සනත් නන්දසිරි , ලතා වල්පොල , ටී.එම්.ජයරත්න හා තවත් බොහෝ ගායක ගායිකාවන්ට ගී ගැයීමට සිදුවූයේ අඩක්වත් නොපිරුණු පෙ‍්‍ර්ක්ෂාගාරයකටය.යටත් පිරිසෙයින් කේමදාසයන්ගේ ජීවිතයේ අතිශය වැදගත් වූ දිනයේ ද හෝ ඔහුට පිදිය යුතු ඔහුට හිමි ගෞරවය ලැබෙන අයුරින් තම ශිෂ්‍ය සටන ලිහිල් කිරීමට නොපෙළඹීම පිළිබඳ එම ශිෂ්‍ය සහෝදරවරු අද පසුතැවිලි වනවා නොඅනුමානය.එහෙත් දෛවයේ සරදමක් සේ ආචාර්ය පෙ‍්‍ර්මසිරි කේමදාසට ජනකලා කේන්ද්‍රයේ කේමදාස පදනම පිහිටුවීමට, මෙම ශිෂ්‍ය සහෝදරවරුන් සම්බන්ධ දේශපාලන පක්ෂය ඉදිරිපත් වෙයි.එමතු ද නොව, සමාජවාදී කලා සංගමය ආචාර්ය කේමදාසගේ අවසාන නිර්මාණය වූ අග්නි ඔපෙරාව නිෂ්පාදනය ද කරයි. රට වටේ ප‍්‍රදර්ශනය කරයි. අවමඟුලේ දී ඔවුහු ඔහුට ප‍්‍රණාම පුද කරමින් සියලු ප‍්‍රචාරය ලබාදෙති.තමන්ගේ උපාධි ප‍්‍රදානෝත්සවය දා තම ප‍්‍රසංගය සාර්ථකව පවත්වන්නට ඉඩ ලබා නොදුන් පිරිස් සමඟ අග්නි නිෂ්පාදනයට එක්වන්නේ ඔහු තුළ වූ නිර්මාණ පිපාසය සංසිඳුවා ගැනීමට පමණි.වකුගඩුවක් බද්ධ කිරීමෙන් අනතුරුව කිසිදු සංගීත නිර්මාණයක නොයෙදෙන්නැයි ඔහුට වෛද්‍යවරුන් දී තිබූ උපදෙස් නොතකමින් ඔහු මාස ගණනාවක් තිස්සේ අග්නි ඔපෙරාව, එරික් ඉලයප්පාරච්චි සමඟ එක්ව නිමවමින්, ප‍්‍රථම දර්ශන රැසක් කොළඹ පවත්වා ඉනුදු නොනැවතී මහනුවර, හලාවත, අනුරාධපුර ආදී නගරවල ප‍්‍රදර්ශනය කරමින් නිදි වරමින්, පසුදා අලුයම ඔහු කොළඹ පැමිණි අයුරු සිහිවේ.ඔහු තමාගේ රෝගය පිළිබඳ කිසිදු තැකීමක් නොකළ බව අපි හොදාකාරවම දනිමු. නිර්මාණකරණයේ යෙදෙන්නට නොලැබීම ඔහු ගේ ප‍්‍රධාන රෝගය ලෙස සහ ඔහු කටයුතු කළ බව දනිමු.ආචාර්ය කේමදාස වෙනුවෙන් 2002 නොවැම්බර් 23 දා බණ්ඩාරනායක ජාත්‍යන්තර සම්මන්ත‍්‍රණ ශාලාවේදී සම්භාවනා උලෙළක් පැවැත්විණ. එවකට පැවති රජයේ මූල්‍ය අනුග‍්‍රහය ලබාගැනීමට සහෘද මාධ්‍යවේදී සමන් අතාවුදහෙට්ටි කේමදාසයන් වෙනුවෙන් පෙනී සිටි බව මතකය.එම උලෙළ වෙනුවෙන් මාස්ටර් නමින් උපහාර ලිපි සංග‍්‍රහයක් පළ කළ යුතු යයි තීරණය වූ බැවින්, එහි සංස්කාරකත්වය, මා ඇතුළු සමන්ත හේරත්, ලූෂන් බුලත්සිංහල හා ගාමිණී සුමනසේකරයන්ට පැවරිණ.මුද්‍රණය ෆාස්ට් ඇඩ්හි පෙ‍්‍ර්ම් දිසානායක සොයුරාට පැවරීමට ද එකඟ විය. ප‍්‍රකාශන වැය සංස්කෘතික දෙපාර්තමේන්තුවෙන් ලබා ගැනීමටත් එහි ප‍්‍රකාශනයක් ලෙස කෘතිය නිකුත් කිරීමටත් තීරණය විය. මාස්ටර් - සංගීත යුග යාති‍්‍රකයා නම් ලිපි සරණිය මුද්‍රණයෙන් බිහිවූ මුත්, සංස්කෘත දෙපාර්තමේන්තුවේ ප‍්‍රකාශනයක් යයි සඳහන් මුත්, මුද්‍රණ වියදම ගෙවීමට ඔවුහු කටයුතු නොකළහ.එක් රාති‍්‍රයක ගාමිණි සුමනසේකරත් මාත් සමඟ කේමදාස මාස්ටර්, එවකට සංස්කෘතික අමාත්‍ය ආචාර්ය කරුණාසේන කොඩිතුවක්කු මහතාගේ නිවෙසේදී මුණ ගැසී මේ පිළිබඳ ඔහුගේ නියෝග ලබාගත් මුත් මෙරට බලවත් නිලධාරි වාදය හමුවේ මාස්ටර් ඇතුළු අප අසරණවීමු.විශාල මුද්‍රණ වැයක් දැරූ පෙ‍්‍ර්ම් දිසානායක සොයුරා සුපුරුදු ලෙස මුවින් නොබැණ මේ වියදම පියවා ගන්නේ කෙලෙස දැයි මා සමඟ කතා බහකරයි. චිත‍්‍රපට සංස්ථාවෙන් හෝ මුදලක් ලබාගත යුතුය යන යෝජනාව අනුව, මාස්ටර් සභාපතිතුමා අමතයි.ජයන්ත ධර්මදාස සභාපති මට මෙලෙස කියයි. “බුද්ධි බෝඩ් එක කැමති වුණේ නෑ. ඒ පේපර් එක අනුමත කරන්න සල්ලි තත්වෙ හොඳ නෑ කියලා. මම මොනව හරි වෙන උදව්වක් කරන්නම්.” දින කිහිපයකට පසු ජයන්ත මා අමතා නවලෝක රෝහල් කාර්යාලයේදී හමුවන්නැයි මට පවසයි.එක් උදෑසනක මම ඔහු හමුවෙමි. ඔහු තම බී‍්‍රෆ් කේසය මේසය මත තබා විවෘත කොට රුපියල් පණස් දහසක මුදලක් මා අත තබයි. “ඔයා මේක මාස්ටර්ට දෙන්න.මේක කෝපරේෂන් එකේ සල්ලි නෙවි. මගේ සල්ලි.” ඒ මුදල මාස්ටර්ට දුන් පසු එය පෙරළා පෙ‍්‍ර්ම්ට දෙන්නැයි මාස්ටර් මට පවසයි.එහෙත් රුපියල් පනස් දහසකින් කුමක් කරන්නද? මම දහ අතේ කල්පනා කළෙමි. බස්නාහිර ප‍්‍රධාන අමාත්‍ය රෙජිනෝල්ඩ් කුරේ සොයුරා මට සිහිවේ.ඔහු ගැන මම මාස්ටර්ට කීවෙමි. රෙජිනෝල්ඩ් සරසවියේ මගේ කනිෂ්ඨ කණ්ඩායමේ මිත‍්‍රයා වීමත්, ඔහු සංගීතයට ඇළුම් කරන්නෙක් හා මාස්ටර්ට ආදරය කරන්නෙක් වීමත් යන කාරණා අපට පිහිට වූවා වැන්න.පෙ‍්‍ර්ම් දිසානායක මාස්ටර් හා මා ප‍්‍රධාන අමාත්‍ය කාර්යාලයේදී හමු වූ එක් උදෑසනක රෙජිනෝල්ඩ්, මාස්ටර් අත රුපියල් ලක්ෂයක චෙක්පතක් තැබීය. මාස්ටර් එය ද පෙරළා පෙ‍්‍ර්ම් දිසානායකට දුන්නේ ය. එහෙත් අප තවමත් මාස්ටර්ගේ උපහාර ග‍්‍රන්ථයේ මුද්‍රණ වියදමට පෙ‍්‍ර්ම්ට ණය ගැති බව මම දනිමි.දිනය ඔක්තෝබර් 20. නවලෝක රෝහලේ දැඩි සත්කාර ඒකකයේ දී මහාචාර්ය සෝමරත්න බාලසූරිය සමඟ මා මාස්ටර් දකින්නට ගොස් ය.බිරිඳ ලතාට කතා කළ පසු ඈ කීවේ “බලන්නකො බුද්ධි මාස්ටර්ට ටිකක් අමාරුයි. මොනිටර්ස්වල ඉන්නෙ” කියායි. ඔහු දෙස බලා සිටීම අපහසු වූ බැවින් මම පිටතට පැමිණියෙමි.ඇල්ලේ ගුණවංශ හිමි, ගුවන්විදුලි සභාපති හඩ්සන් සමරසිංහ හා ලූෂන් බුලත්සිංහල ආදීහු එහි වූහ. මාස්ටර් මා හට වාට්ටුවට එන්නැයි පණිවුඩයක් එවයි.“බුද්ධි මේ උපසේනට ටෙන් තවුසන්ඩ් රුපීස් දෙන්න කියන්න, අනිත් ඔක්කොටම තවුසන්ඩ් ඊච්” මම ඒ බව බිරිඳ ලතාට කීවෙමි. උපසේන යනු මාස්ටර්ට උවටැන් කළ ප‍්‍රධාන හෙදිය බව මම පසුව දැන ගතිමි.ඒ මොහොතේ ප‍්‍රදීපා ධර්මදාස පැමිණෙයි. “මාස්ටර් බලන්න මේ කවුද ඇවිත් ඉන්නෙ කියලා” මම ඔහුට කීවෙමි. ඔහු ප‍්‍රදීපා දෙස මොහොතක් බලා සිට ප‍්‍ර - දී - පා යයි ආයාසයෙන් කියයි.ප‍්‍රදීපා දෑසේ රැඳුණු කඳුලින් යුතුව තම ගුරුවරයාගේ හිස අත ගානු මම දිටිමි. එදිනම සවස ඉන්දිකා උපමාලි ශිෂ්‍යාව හා පිරිස ලවා ඔහුගේ ගී ඇගේ හඩින් ඇසූ බව ද දනිමි.සරත් කෝන්ගහගේ තම පුතු දේවින්ද සමඟ පැමිණ සිටියි. දේවින්දගේ ටෙලි චිත‍්‍රපටය සඳහා මාස්ටර් නිමවූ සංගීතය අසන්නට ඕනෑ බව පවසයි. පිය පුතු දෙදෙනා වාහන තදබදය මැද මාදිවලට ගොස් සංගීත තැටිය රැගෙන විත් අසන්නට දුන් බව පසුව දැනගතිමි.කේමදාස මාස්ටර් පිළිබඳ හා ඔහුගේ අදීන කි‍්‍රයාකලාපයන් පිළිබඳ මතක සටහන් අතරට එක් කළ යුතු අවස්ථා දෙකක් මට සිහිපත් කොට දුන්නේ කලක් මාස්ටර් සමඟ දුරස්ථව සිට, පසුව ඔහුගේ හැත්තෑවෙනි උපන් දිනයේදී යළි සුහදයන් බවට පත්වූ සංගීතවේදී රෝහණ වීරසිංහ හා තම වේදිකා නාට්‍ය හා චිත‍්‍රපට රැසක් සඳහා මාස්ටර්ගේ සංගීත දායකත්වය ලබාගත් ධර්මසිරි බණ්ඩාරනායකයි.පළමු වැන්න රෝහණ ද වාදනයෙන් මාස්ටර්ට එක් වූ ජනවේගය නම් සංගීත ප‍්‍රසංගයයි.නව රඟහලේදී පැවැත්වූ ප‍්‍රසංගයක දී අගමැතිනි සිරිමා බණ්ඩාරනායක මැතිනිය ප‍්‍රධාන අමුත්තිය ලෙස පැමිණ සිටිද්දීත් ජනවේගයේ සංවිධායකවරුන් හා වු අමනාපයක් හේතු කොටගෙන සංගීතය මෙහෙයවීමට බොහෝ ප‍්‍රමාද වී පැමිණීමේ සිද්ධියයි.දෙවැන්න නියඟය හා වැස්ස සංධ්වනිය සඳහා එවකට මුදල් ඇමැති ආචාර්ය එන්.එම්. පෙරේරාට ආරාධනාව දෙන්නට යෑමේ පුවතයි. ආරාධනාව අතැතිව මුදල් ඇමැති හමුවීමට ගිය මාස්ටර්ට දැනගන්නට ලැබුනේ ඔහු සාකච්ඡාවක යෙදී සිටින බවයි.කේමදාස පැමිණ සිටින බව කාර්යාල කාර්ය සහායකට දැනුම් දුන්නත්, ප‍්‍රතිචාරයක් නො ලැබීමෙන්, ඉවසුම් රහිත වූ මාස්ටර් කළේ ආරාධනාව ගුලිකොට මුදල් ඇමති තුමාගේ මේසය මතට වීසි කොට පැමිණීමයි.එහෙත් ආචාර්ය එන්.එම්. පෙරේරා කාන්තා විද්‍යාලයේ පැවති නියගය හා වැස්ස සංධ්වනිය නැරඹීමට මාස්ටර් ආරාධනා පතෙහි වෙන් කොට දී තිබුණු අසුනේම වාඩි වී සිට ප‍්‍රසංගය නැරඹීය. මාස්ටර්ගේ නිර්භීතකමත් ආචාර්ය එන්.එම්. පෙරේරා වැන්නෙකුගේ නිහතමානීත්වයත් මනාව පෙන්වූ අවස්ථා නොවේද මේ?පෙ‍්‍ර්මසිරි කේමදාස නම් අපූර්ව සංගීත නිර්මාණකරුවාණනි. ජාතියේ මහා සංගීතවේදියාණනි. ඔබ ඔබේ යුතුකම ඉටු කොට හමාරයි. ඔබ සිටිනා යහපත් ලෝකයක සිට ඔබ ප‍්‍රාර්ථනා කළ යහපත් ලෝකය ගොඩනඟන්නට අපට ආශිර්වාද කරන්න.ඔබගේ නොබිඳුණු සත්සර රාවයෙන් දුකින් තැවුලින් පිරුණු අපගේ සිත් සතන් නිවාලන්නට ඔබගේ සත්සර රාවය අපට ශක්තියක් කොට අප වෙත ළං කරන්න. සහෘදයාණෙනි, ඔබ සුවඳ රඳවා මිලාන වූ කුසුමයි.බුද්ධදාස ගලප්පත්ති  කේමදාසයන්ගේ පාසල් සමය  මෙරට සංගීතය නව මඟකට යොමුකළ මහා ගාන්ධර්වයා වූ ආචාර්ය පේ‍්‍රමසිරි කේමදාසගේ ළමා කාලයද ඔහුගේ සංගීත ජීවිතය මෙන්ම පෙරළිකාරය.කුඩා කේමදාසට සංගීත ලෝකයේ අක්මුල් සොයා යන්නට අවශ්‍ය මූලික දැනුම සපයා දුන් තක්සලාව වූයේ පානදුර සාන්ත ජෝන් විදුහලයි.සාන්ත ජෝන් විදුහලෙන් ලැබූ ඉංගිරිසි දැනුම උපයෝගී කැර ගෙන පසුව කේමදාස ලෝපතල සංගීතඥයන් ගැන විවිධ සංගීත ක‍්‍රම ගැන හැදෑරීය. සාන්ත ජෝන් විද්‍යාලය තම සංගීත දිවියේ සන්ධිස්ථානයක් ලෙස කේමදාසයෝ හැඳින්වූහ.කේමදාසයන්ගේ කුඩා අවදිය හා බැඳුණු පානදුර පුරවරය හා ඔහුගේ පාසල් අවදිය පිළිබඳව තතු විමසා බැලීම මෙහි අරමුණයි. එසේම මෑත අවදියේ රෝගාතුර වූ කේමදාසයන්ට වකුගඩුවක් දන්දුන් පූජ්‍ය අඹහැර ගුණරතන හිමියන් වැඩ වාසය කරන්නේ ද පානදුර ගඟුල විහාරස්ථානයේය.එබැවින් එතුමාට මේ නගරය හා විශාල බැඳීමක් පැවතුණි. එක්දහස් නවසිය හතළිස් ගණන්වල වාද්දුව තල්පිටිය ගමේ සිට ඔහු මුලින්ම පැමිණියේ පානදුරේ ශී‍්‍ර සුමංගල විද්‍යාලයටය . ළමා කාලයේ සිටම සංගීතය කෙරෙහි වූ ලැදියාව ඔහුගෙන් ප‍්‍රකට විය.ඔහු නිතර වාදනය කෙළේය. ගායනය කෙළේය. සංගීතය වෙනුවෙන් තම ජීවිතයම කැප කළ හැකි බව පරිවාර සහෘදයන්ට ඉඟි කෙළේය.මේ අතර එවක පානදුර සාන්ත ජෝන් විදුහලේ ඉංගිරිසි නාට්‍ය ආචාර්යවරයා වූ හෙක්ටර් වීරසිංහ මහතා සුමංගලයේ පැවැති උත්සවයකදී දුටු මේ අපූරු සිසුවා ගෙන් ඇසුවේ “ ඔබ සාන්ත ජෝන් විද්‍යාලයේ ඉගෙනීමට කැමැතිදැ”යි කියාය.ඔහු එක්වරම ඊට කැමැති විය. එවක ශී‍්‍ර ලංකාවේ ප‍්‍රමුඛ පෙළේ ඉංගිරිසි විද්‍යාලයක් වූ සාන්ත ජෝන් විදුහලට යාමට ලැබීම තම දිවියේ සංධිස්ථානයක් කරගැනීමට ඔහු සමත් විය.එක් දහස් නවසිය පනස් ගණන් මුල ඔහු පානදුර සාන්ත ජෝන් විදුහලේ අධ්‍යාපනය ලැබීය.විදුහලේදී දක්‍ෂ බටනලා වාදකයකු වූ ඔහු ශිෂ්‍යයන් අතර ජනපි‍්‍රය වූයේ ද මේ සංගීත පිස්සුව නිසාය.සාන්ත ජෝන් විදුහලේ දී ජ්‍යෙෂ්ඨ සහතික පත‍්‍ර විභාගයට මුහුණ දුන් ඔහු තම සංගීත යාත‍්‍රාව දියත් කරන්නේ මෙරට කිසිවකු කළ අයුරින් නොවේ.ඕනෑම අයකු විභාගය මුල්තැනේ ලා සලකා එහි ප‍්‍රතිඵල අනුව අනාගතය තීරණය කර ගනී. නමුත් කේමදාසයන් දැරුවේ වෙනස් මතයකි.පාසලේ විභාගය දා ඔහුට සංගීත තේරීම් පරීක්‍ෂණයකට යාමට තිබුණි. සංගීතයෙන් තොර ලොවක් නොවූ ඔහුට විභාගයට වඩා මේ සංගීත පරික්‍ෂණය වැදගත් විය. විභාගය ඇරැඹිණි. ශිෂ්‍යයන් කා අතරත් වූයේ කුතුහලයකි.විභාග ශාලාවේ පිටුපසින් කේමදාසගේ බටනලාවේ නාදය ඇසිණි. සියළුදෙනාම එක්වරම තුෂ්නිම්භූතව ඔහු දෙස බලද්දී ඔහු එක්වරම විදුහලේ තාප්පයෙන් පැන පාරදිගේ දිව ගියේය.ඒ ඔහුගේ පාසල් දිවියේ අවසාන දිනයයි. ඒ ඔහුගේ සංගීත දිවියේ නව ආරම්භයයි. මෙබඳු විශිෂ්ට සංගීතවේදියකු බවට කේමදාසයන් පත්වන බව එදා ඒ විභාග ශාලාවේ සිටි කිසිවකු නොසිතන්නට ඇත.මේ සොඳුරු මිනිසා මෙලොවින් සදහටම නික්ම ගියේ සංගීත ක්ෂේත‍්‍රයේ විශාල හිදැසක් ඇති කරවමිනි.නිශාන්ත චමින්ද පීරිස් සංස්කාරක -පානදුර සා/ ජෝන් ආදි ශිෂ්‍ය සංගමය</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=af0811027</link>
    <topic>දුම්රිය ගැටුම් කාගේ වරදින්ද?</topic>
    <author>තාරක වික‍්‍රමසේකර</author>
    <content>ඔබාමා ගේ වෙලාව හොඳට ම හොඳයියුද්ධය නිමාකරන දේශීය දේ අගයන ජනතාවට හිතකර අයවැයක්?දූරදර්ශී දැක්මක් තිබූ දේශපාලනඥයාහද ඇඳි රේඛාචන්ද්‍රිකා තාක්ෂණය මගින් රටේ ශීඝ‍්‍ර සංවර්ධනයක් කළ හැකියිගොවිතැනට උදැල්ල වගේම ආරක්ෂාවට තුවක්කුවත් හුරුයිආචාර්ය කේමදාසගේ අභිමානයට ආචාර්ය එන්.එම්. ගරු කළ දවසකදුම්රිය ගැටුම් කාගේ වරදින්ද?පසුගිය සැප්තැම්බර් 29 වැනිදා ගණේමුල්ල දුම්රිය ස්ථානය අසල දුම්රිය ගැටුමින් පසු බොහ¤ දෙනාගේ අවධානය දුම්රිය කෙරෙහි යොමුවන්නට විය.මේ සිදුවීමෙන් පසුව හෝ දුම්රිය සේවාවේ ආරක්ෂාව මගියාට සෑහීමකට පත් විය හැකි අයුරින් ඉහළ නැංවෙනු ඇතැයි බලාපොරොත්තු වුවද පසුගිය මස 16 වැනිදා උදෑසන දුම්රිය දෙකක් මුහුණට මුහුණ ගැටීමට ගොස් බේරුනේ පූරුවේ පිනකටය.එදිනම සවස තවත් දුම්රියක් රතු සංඥාව පසුකර ගොස් සිදුවීමට ගිය අනතුරක්ද වැළකී ගියේ පෙර පිනකටමය. මෙවන් තත්ත්වයක් යටතේ දුම්රිය රියැදුරන් ඉතා ප‍්‍රවේශමෙන් දුම්රිය හසුරුවනු ඇතැයි බොහෝ දෙනා බලාපොොත්තු වූහ.එහෙත් පසුගිය බ‍්‍රහස්පතින්දා උදෑසන කොළඹ කොටුව දුම්රිය ස්ථානයේ නවතා තිබූ මඩකළපුව හා ති‍්‍රකුණාමලයේ සිට පැමිණි තැපැල් දුම්රිය නවතා තිබූ වේදිකාවෙන්ම පොල්ගහවෙල සිට පැමිණි අංක 528 දුම්රියේ අංක 864 දුම්රිය එන්ජිම ආපසු පහළට ගැනීමේදී එන්ජිම නවතා තිබූ දුම්රියේ පසු පස ගැටුණි.මෙහිදී මඟීන් කිසිවකුටවත් තුවාල සිදු නොවූවද මැදිරිය පීලි පැනීම නිසා දුම්රිය මැදිරියට දැඩි අලාභ හානි සිදු විය.ගණේමුල්ලේ අනතුර සහ මුහුදුබඩ මාර්ගයේ සිදුවන්නට ගිය අනතුර දෙක රියැදුරන්ගේ වැරැදි බව බැලූ බැලිමට පෙනී යයි. මුහුදුබඩ මාර්ගයේ සිදුවන්නට ගිය අනතුරු රියැදුරන්ගේ දෝෂ නිසා බව මේ වන විට ඔප්පු වෙමින් පවතින දෙපාර්තමේන්තු ආරංචි මාර්ගවලින් දැනගන්නට ඇත. ගණේමුල්ල අනතුර සම්බන්ධව දැන් පරීක්ෂණ පැවැත්වේ. ගණේමුල්ලේ අනතුරින් එක් අයකු මරණයට පත්වී තවත් 30 කට ආසන්න පිරිසක් තුවාල ලැබූහ. අවසානයේ දුම්රිය රියැදුරන් හා නියාමකවරුන් එක්ව වර්ජනයක්ද මෙහෙයවූයේ ජනතාවට දැඩි අපහසුතාවකට පත් කරවමිනි.අනතුර සිදු කළ දුම්රිය ධාවනය කර ඇත්තේ රියැදුරු සංගමයේ සභාපතිවරයා වන අතර වර්ජනය මෙහෙයවීමට කටයුතු කර ඇත්තේද ඔහු විසින් බව පසුව වාර්තා විය. කොළඹ කොටුවේ සිදු වූ දුම්රිය ගැටුමද සිදු නොවිය යුත්තක් බව ඉතා පැහැදිලිය.අප කරන්නට යන්නේ එම වර්ජනය හෝ ගණේමුල්ල අනතුර ගැන හෝ කොටුවේ අනතුර ගැන හෝ කතා කිරීමට නොව මේ අනතුරු සිදුවන්නේ කාගේ වරදින් ද දෝෂය කොතැන ද යන්න ගැන විවරණයක් කිරීමටයි.දුම්රියක් නවතා ඇති විට තවත් දුම්රියක් පසුපසින් පැමිණ එය හා ගැටුණු මුල් අවස්ථාව මෙය නොවේ. අවසන් අවස්ථාව ද මෙය නොවනු ඇත. එසේනම් මෙහි වරද කොතැනද? මෙම වරද නිවැරැදි කර ගැනීමට නොහැකිද? ජීවිතවලින් වන්දි ගෙවිය යුත්තේ සාමාන්‍ය මඟී ජනතාවද?1978 වසරේ කුරුණෑගල දුම්රිය ස්ථානයේ නවතා තිබු මඩකළපුව - කොළඹ තැපැල් දුම්රිය ගමන් ආරම්භ කිරීමට සූදානම් වනවාත් සමඟම පිටුපසින් පැමිණි කන්කසන්තුරේ කොටුව දුම්රිය එහි ගැටී මහා දුම්රිය අනතුරක් සිදුවිය.මියගිය ගණන 15 කි. බරපතළ තුවාල ලැබූවෝ 50 කට අධිකය. කුරුණෑගල දුම්රිය වේදිකාවේ දුම්රියක් නවතා තිබු විට වැල්ලව දුම්රිය ස්ථානයෙන් දුම්රියක් පිටුපසින් එන බව කුරුණෑගල දුම්රිය ස්ථානාධිපතිවරයා හොඳින්ම දනී.එම දුම්රියේ තිරිංග කි‍්‍රයා විරහිතව පැමිණීමට පුළුවන. එහි රියැදුරාට නින්ද ගොස් පැමිණීමට ඉඩ ඇත. (මෙය නීතියෙන් අනුමත නොවන බරපතළ වරදක් බව වෙනමම කතාවකි.) එසේ වී නම් අවම වශයෙන් ආරක්ෂිත කි‍්‍රයා මාර්ගයක් ලෙසින් පිටත මාර්ගයට (ඹ්ධධන ඹ්ඪදඥ) පීල්ල යොමු කරන්නට තිබුණි.නමුත් සිදුවූයේ කුමක්ද? වැල්ලව දුම්රිය ස්ථානයෙන් ටැබ්ලට් අවසරය ගත් පසු රියැදුරාත් ඔහුගේ සහායකයාත් එන්ජිම තුළ නිදාගෙන පැමිණීමයි.ඒ වන විට මඩකළපුව - කොළඹ දුම්රිය තිබෙන මාර්ගයටම දුම්රිය මාර්ගය යොමුව තිබු බැවින් අධික වේගයෙන් පැමිණි කන්කසන්තුරේ තැපැල් දුම්රිය එහි ගැටුණි.මෙම අත්දැකීම අනුව හෝ අප ඉදිරි පාඩම් උගත්තේද? අද අවුරුදු 30 කට පසුත් එලෙස පසුපසින් පැමිණ දුම්රිය හප්පා දැමීම් සිදුවේ.අපට නම් පෙනෙන්නේ මෙය පැහැදිලි නොසැලකිල්ලක් බවයි. මේ වසර තුළදී දුම්රිය අනතුරු පීලි පැනීම් රැසක්ම සිදුවිය. එහෙත් ඒ සියල්ලටම වඩා විශේෂිත වන්නේ අප ආරම්භයේදී සඳහන් කළ පරිදි පසුපසින් ගොස් නවතා ඇති දුම්රියක් හප්පා අනතුරු සිදුකිරීමයි.මෙය එතරම් සුබ ලක්ෂණයක් නොවන්නේ දුම්රිය ආරක්ෂිතව ගමන් කළ නොහැකි යැයි මඟීන් තුළ ඇතිවන සාධාරණ චකිතය නිසාය.මෙයට වගකිවයුත්තන් කවුදැයි අපි තීරණය නොකරමු. එම තීරණය අපි දුම්රිය සේවයෙන් ද බලාපොරොත්තු නොවෙමු. මක්නිසාද දුම්රිය දෙපාර්තමේන්තුවෙන් ද එතරම් සැලැකිය යුතු විශ්වසනීයත්ව පිළිතුරු නොලැබීමයි. විවිධ කමිටු, සුළු මණ්ඩල, මහා මණ්ඩල පත් කෙරුණ ද මෙම අනතුරු සිදුකළ අයට නියම දඬුවම් ලැබී නැත.දුම්රිය බලධරයන්ට එකවරම වගකිව යුතු අයට දඬුවම් පැනවීමට රාජ්‍ය සේවයේ ඇති වැට ද මීට එක් හේතුවක් වන්නට ඇත. දෙවසරකට මදක් අඩු කාලයකදී දිනය හරියටම කියනවානම් 2006.11.03 දාය.බදුල්ලේ සිට පැමිණි පොඩි මැණිකේ දුම්රිය සංඥා නොමැතිව යත්තල්ගොඩ දුම්රිය ස්ථානයට නුදුරින් නවතා තිබියදී පොල්ගහවෙල සිට පැමිණි අංක 578 දුම්රිය එහි පසුපස ගැටුණි.ගැටුමින් පොඩිමැණිකේ දුම්රියේ අංක ඕ.එෆ්.වී. 8375 නැරැඹුම් මැදිරිය දෙකඩ කැඩී ගිය අතර දුම්රියට කෝටි දෙකක පමණ අලාභයක් සිදුවිය. අනතුරින් මඟීහු 15 දෙනෙක් පමණ තුවාල ලැබූහ.අනතුර සිදුවූයේ පොල්ගහවෙල සිට පැමිණි දුම්රිය සංඥාවට එරෙහිව පැමිණීම නිසාය. එහි රියැදුරු නියාමක මහතා සමඟ දුම් උරමින් පැමිණි බව වාර්තා වුණි.දුම්රියේ ප‍්‍රධාන නියාමකවරයා එන්ජිමට යන්නේ ස්වයංකී‍්‍රය දුම්රිය සංඥාවක දුම්රිය නැවතුණ විටදී දුම්රිය ඉදිරියට ගෙනයාමට රියැදුරුට අවසර දීමටය.නියාමකගේ අධීක්ෂණය යටතේ පැයට කිලෝමීටර් 10 කටත් අඩු වේගයකින් දුම්රිය ධාවනය කිරීමට එවිට රියැදුරුට අවසර ලැබුණත් හදිසි අවස්ථාවකදී එය නවතා ගැනීමට හැකිවන පරිදි දුම්රිය ගමන් කරවීම රියැදුරුගේ වගකීමයි.එහෙත් පොඩි මැණිකේ පසුපසින් පැමිණ ගැටෙද්දී පොල්ගහවෙල සිට පැමිණි දුම්රියේ රියැදුරාත්, සහායකයාත්, ප‍්‍රධාන නියාමකවරයාත් තම වගකීම ඉටු කෙළේ නැත.තවත් දුම්රිය ගැටුමක් අලව්වෙන් වාර්තා විය. රඹුක්කන බලා ධාවනය වෙමින් තිබු අංක 196 දරණ දුම්රිය අලව්වේ නවතා තිබියදී සංඥාවට එරෙහිව පැමිණි භාණ්ඩ ප‍්‍රවාහන දුම්රියක් එහි ගැටුණි. එහිදී ද මඟීන් හයදෙනකු පමණ තුවාල ලැබු අතර දුම්රිය නියාමකවරයාට ද මෙහිදී තුවාල සිදුවුණි.අනතුරින් රඹුක්කන දුම්රියේ ඩමිය (එන්ජිම රහිත රියැදුරු කුටිය) සහිත මැදිරියට දැඩි අලාභ හානි සිදුවුණි. එසේම භාණ්ඩ ප‍්‍රවාහන දුම්රියේ අංක පී බී වී 15608 දරණ තිරිංග මැදිරිය දෙකට කැඩී චැසි/බෝගී මේ සියල්ල ඇද වී යළි භාවිතයට ගත නොහැකි ලෙස විනාශ විය. එතැන පාඩුව ද කෝටි දෙක ඉක්මවීය.මේ වසරේ පළමු දුම්රිය ගැටුම වාර්තා වූයේ ජනවාරි 18 වැනිදාය. බදුල්ල බලා ධාවනය වූ උඩරට මැණිකේ දුම්රිය වේයන්ගොඩ දුම්රිය පොළේ නවතා තිබියදී පසුපසින් පැමිණි සේවා දුම්රියක් එහි නැරැඹුම් මැදිරියේ ගැටුණි.නැරැඹුම් මැදිරියට දැඩි අලාභ හානි සිදුවිය. උඩරට මැණිකේ එදා නැරැඹුම් මැදිරිය ගලවා දමා බදුලු ගියාය. මේ අනතුරින් කිහිප දෙනකුට සුළු තුවාල සිදුවිය.මෙහි පුදුමය නම් සෘජුව සෑහෙන දුරක් පෙනෙන වේයන්ගොඩ වැනි දුම්රිය ස්ථානයකදී මෙවන් අනතුරක් සිදුවීමය.දුම්රිය දෙපාර්තමේන්තුව ති‍්‍රපුද්ගල කමිටුවක් පත්්කරන ලදි. ඔවුන්ගේ වාර්තාවේ සඳහන් වූයේ එම එන්ජිමේ තිරිංග දෝ්ෂයක් තිබූ බවකි. මෙම එන්ජිම පරීක්ෂණ චාරිකාවක යෙදුණු බවත් වාර්තා කර තිබුණි. සුළු මණ්ඩලයක් ද පත්්කරන ලදි.වැඩ නවතන ලද රියැදුරු සහ සහායකගේ සේවය යළි පිහිටුවන ලදි. කිසිවකුට චෝදනා නැගිය නොහැකි බව මූ.ප. ගොනුව දක්වා ඇතැයිද දෙපාර්තමේන්තු වාර්තා දක්වයි.උඩරට මැණිකේ දුම්රිය කොළඹින් පිටත් වූයේ පෙ.ව. 9.30 ටය. යළි දුම්රියක් ඇත්තේ පෙ.ව.10.10 ටයි. නමුත් පාලක මැදිරිය එම මාර්ගයේ එවන් පරීක්ෂණ දුම්රියක් /එන්ජිමක් මඟී දුම්රියත් සමගම ධාවනයට අවසර දුන්නේ ඇයිද යන්න ගැන ති‍්‍රපුද්ගල කමිටුව හෝ සුළු මණ්ඩලය හෝ සොයා බලා නැත.මේ නිසා කුමන හෝ බේගලයක් ඇද බා බේරෙන්නට දුම්රිය රියැදුරෝ සමත් වෙති.වේයන්ගොඩ අනතුරේදී එහි රියැදුරා බීමතින් සිටි මුලින් වාර්තා විය. එහෙත් කුමන හේතුවකින්දෝ වෛද්‍යවරයා වෙත ඉදිරිපත් කිරීමෙන් පසු ඔහු මත්පැන් පානය නොකළ බව අනාවරණය විය. නීතියේ ඇති හිල් නිසා මේ තත්ත්වය තවත් ව්‍යාකූල කරයි.ඊළඟ සිදුවීම වාර්තා වූයේ පසුගිය මැයි 30 වනදාය. රාති‍්‍ර 9.30 ට කොළඹ සිට වවුනියාව බලා ධාවනය වූ රාතී‍්‍ර තැපැල් දුම්රිය බෝතලේ සහ අඹේපුස්ස අතර නවතා තිබියදී හැටන් බලා ධාවනය වූ සේවා දුම්රියක් එහි ගැටුණි.එම අනතුරින් දසදෙනකු තුවාල ලැබු අතර සේවා දුම්රියේ තිරිංග මැදිරිය යළි භාවිතයට ගත නොහැකි ලෙස කැඩී බිඳී ගියේය. එම මැදිරිය තවමත් රේල් පාර අද්දර දමා ඇත. මෙහිදී ද රියැදුරා දුම්රිය සංඥා නොසලකා පැමිණ ඇති බව හෙළි විය.රාතී‍්‍ර 11.30 ට පමණ මේ අනතුර සිදුවූ අතර එම අවස්ථාවේදී රියැදුරාත් සහායකයාත් කුමක් කෙළේද යන්න අභිරහසකි. එසේම මෙවන් වේලාවකදී තුවාල ලත් මඟීන් රෝහලක් කරා ගෙනයාමද විශාල ගැටලුවකි.මධ්‍යම රාති‍්‍රයට ආසන්න වේලාවන්හිදී රෝහල් කරා තුවාල කරුවන් ගෙන යාමට අවශ්‍ය පියවර ගැනීම සුළුපටු කරුණක් නොවේ.සුළු මණ්ඩල පරීක්ෂණයක් පවත්වා සේවා දුම්රියේ කාර්ය මණ්ඩලය වගකිව යුතු බවට චෝදනා නඟා ඇත. ඔවුන්ට නිර්දේශ කළ දඬුවම් කි‍්‍රයාත්මක වන්නේද? මේවා සොය බලන්නේ කවුද යන්න ගැටලුවකි.එසේම පසුගිය ජුලි මස 8 වැනිදා මාතර බලා ධාවනය වූ අංක 766 කාර්යාල දුම්රිය දෙහිවල දුම්රිය ස්ථානයේ නවතා හමුදාව හා පොලිසිය එය පරීක්ෂා කරමින් සිටියදී පසුපසින් අලුත්ගම බලා ධාවනය කළ අංක 773 දුම්රිය ප‍්‍රධාන නියාමකගේ අධීක්ෂණය යටතේ පැමිණ (රතු සංඥාව ද පසුකර) මාතර දුම්රියේ පසුපස ගැටුණි.මේ අනතුරින් මඟීන් 11 දෙනකු තුවාල ලැබූ අතර මෙහිදී බලවේග දුම්රියටත් මාතර දුම්රියටත් දෙකටම අලාභ සිදුවිය. නියාමකවරයා පැවසුවේ රියැදුරා තිරිංග යෙදුවද එය කි‍්‍රයා නොකළ බවයි. එහෙත් පරීක්ෂණවලදී දුම්රියේ තිරිංග පද්ධතියේ දෝෂයක් නොමැති බව හෙළි විය.මීට අමතරව දුම්රිය අංගන තුළදී ද පසුපසින් හප්පන ලද දුම්රිය අනතුරු රැසක්ම සිදුවී ඇතත් ඒවා එතරම් කරලියට නොපැමිණියේත් සැලකිල්ලට නොගත්තේත් ඒවායේ හානීත් අවම නිසාය.ගණේමුල්ලේ සිදුවූ දුම්රිය අනතුරේදී කොළඹ කොටුවේ සිට පොල්ගහවෙල බලා ධාවනය වූ අංක 162 දරණ මන්දගාමී දුම්රිය (මඟීන් මෙම දුම්රිය හඳුන්වන්නේ ‘හිඟන්නා’ යනුවෙනි.) ගණේමුල්ල දුම්රිය ස්ථානයේ නවතා තිබියදී එහි හදිසි පරීක්ෂාවක් සිදුකර ඇත.එම හදිසි පරීක්ෂාවෙන් අනතුරුව අංක 133 පාලන සංඥා පුවරුව පසුකර යාමට එම දුම්රියට නියමිත වර්ණ සංඥාව ලැබී තිබුණි.එවිට වේලාව පස්වරු 4.03 ලෙස සටහන් වුණි. ඉන් විනාඩියකට පසු හරියටම පස්වරු 4.04 ට කොළඹ - මහනුවර නගරාන්තර ශීඝ‍්‍රගාමී දුම්රිය එහි පසුපස වැදුණේ අධික වේගයෙන් පැමිණෙමිනි.මෙම ගැටුමේදී පොල්ගහවෙල දුම්රියේ තිරිංග මැදිරිය දෙකට නැමී විනාශ විය. එක් මඟීයකු මිය ගියේය. ඔහු දුම්රිය සේවකයෙකි. තවත් 32 ක් තුවාල ලැබීය. නෙගරාන්තර දුම්රිය පදවා ඇත්තේ මහනුවර දුම්රිය ධාවනාගාරයේ රියැදුරු අයි.එල්.කේ. දිසානායකය. ඔහු ලොකොමොටිව් දුම්රිය රියැදුරු සංගමයේ සභාපතිවරයාය.අනතුර සිදුවූ එම්-5 හිතාචි දුම්රිය ඇන්ජිමේ ගමන් කිරීමට අවසර ඇත්තේ ඔහුටත්, රියැදුරු සහායකටත් පමණි. එහෙත් අනතුර සිදුවන විට එන්ජිමේ ඔහුට අමතරව තවත් පුද්ගලයන් තිදෙනකු නැඟී යනු ෙමි ලියන මම වල්පොළදී දුටුවෙමි.බුළුගහගොඩ පිහිටි සංඥා කුළුණේ කහ ද්විත්ව සංඥා ලැබී තිබුණේ යැයි රියැදුරු, සහායක හා නියාමකවරු පවසති. මෙවන් කතාවක් මා නම් ඇසුවේ ප‍්‍රථම වතාවටය.ඉදිරි සංඥාවේ දුම්රියක් නවතා ඇති විට පසුපසින් එන දුම්රියට එසේ ස්වයංකී‍්‍රය සංඥාවක් නිකුත් නොවේ. යම් අයුරකින් එසේ කහ සංඥාව තිබුණේ නම් ඔහුට අනතුරු ඇඟවීමක් සංඥාව ලබාදී තිබුණි. ඒ ඊළඟ සංඥා කුළුණේ දුම්රිය නැවැත්වීමට සූදානමින් යා යුතු බවකි.කහ සංඥාවේදී දුම්රිය රියැදුරාගේ උපරීම වේගය පැයට කිලෝමීටර් 10 ට සීමාවේ. එහි කහ සංඥාවක් තිබුණා වුවද ඔහු ගමන් ගත් වේගය කොපමණදැයි පොල්ගහවෙල දුම්රියේ නියාමක මැදිරිය දෙස බැලූ විට පෙනේ.යම් අයුරකින් ඉදිරියේ දුම්රියක් නොමැතිව වුවද ඔහුට කහ සංඥාව තිබුණා නම් අංක 133 පාලන සංඥාවේ ඔහුට දුම්රිය නවතා ගැනීමට හැකි නොවන වේගයකින් ඔහු පැමිණ ඇති බව මූලික පරීක්ෂණවලින් හෙළි වෙමින් පවතී.දුම්රිය එන්ජිමේ තිරිංග ඉතා හොඳින් කි‍්‍රයාත්මකව තිබු බවට පරීක්ෂණ වාර්තා මේ වන විට සනාථ කර ඇත. දුම්රිය රියැදුරු කුටියේ තවත් තිදෙනකු අනවසරයෙන් ගෙන ගිය මේ රියැදුරා මහව ධාවනාගාරයේ සේවයේ යෙදී සිටියදී ගමන් සටහන් බොරුවට සාදා වංචනිකව මුදල් ලබා ගත් අයෙකි.ඒ සම්බන්ධව පරීක්ෂණ කිරීම සඳහා ඔහු මහව ධාවනාගාරයෙන් ඉවත් කර ඇත.දේශපාලන හයිය හෝ වෘත්තිය සමිති හයියට ගත් මෙවන් කෙළි කාරයන්ට තවත් මඟී ජීවිත සමඟ සෙල්ලම් කිරීමට ඉඩදිය යුතු දැයි අපි ප‍්‍රවාහන ඇමැතිවරයාගෙන්ම අසමු. ධාවනය වන දුම්රියක් නිසි පරිදි සංඥාවට අනුව ධාවනය කිරීම රියැදුරාගේ වගකීම පමණක් නොවේ.ඔහුගේ සහායකයා සෑම සංඥාවකදීම රියැදුරාට එම සංඥාව කුමක්දැයි දැන්විය යුතුය. ඊට අමතරව නියාමකවරුද නිසි සංඥාවට දුම්රිය යන්නේදැයි විමසිලිමත් විය යුතුය.කොළඹ කොටුවෙන් පස්වරු 3.35 ට පිටත්වූ මෙම නගරාන්තර දුම්රිය ඊළගට නවත්වන්නේ පේරාදෙණිය හන්දියේය. දුම්රිය පාලකවරුන් ද ඉදිරියෙන් අතරමඟ ඇති සියලු දුම්රිය එහාට මෙහාට කර නගරාන්තර දුම්රියට ගමන්මඟ සලසයි.මෙය හොඳින් දත් එහි රියැදුරත් දුම්රිය ධාවනය කරන්නේ යළි නැවැත්වීමට උත්සාහ දරා නොවේ. සංඥා කණු පෙරළාගෙන හෝ නුවර බලා යාම ඔවුන්ගේ අරමුණ වී ඇති බව පෙනේ.අනතුර සිදුවූ විට ඒ ගැන විවිධ පිළිතුරු දීමට ඕනෑම අයකුට හැකියාව ඇත. මෙම නගරාන්තර ශීඝ‍්‍රගාමී දුම්රියේ ඇත්තේ මැදිරි 6 කි. ප‍්‍රධාන නියාමකගේ මැදිරියේ සිට එන්ජිම ඉතා හොඳින් දර්ශනය වේ.නියාමක මැදිරිය (නැරැඹුම් මැදිරිය) අඩි 45 කි. සෙසු මැදිරි 5 අඩි 55 කි. එවිට දුම්රියේ දිග අඩි 320 කි. (දුම්රිය එන්ජිම හැර) එයින් ද නියාමකවරයා තම මැදිරියේ ඉදිරියේ සිටී. මන්ද එය නැරැඹුම් මැදිරියක් නිසාය.ඉදිරියේ දුම්රිය නවතා ඇති බව දැක ප‍්‍රධාන නියාමකවරයා ද කඩිනම් වූයේ නම් මේ හානිය අවම කරගැනීමට තිබුණි. ස්ථිරව කිව නොහැකි වුවත් අපට බාහිරින් පෙනෙන්නේ ප‍්‍රධාන නියාමකවරයාට ඇස් ඇරී ඇත්තේ අනතුරින් පසුව බවයි.දැන් රියැදුරු, සහායක සහ නියාමකවරුන් දෙදෙනාගේම සේවය අත්හිටුවා ඇත. මේ අතර දුම්රිය එන්ජින් රියැදුරන් දුම්රිය සංඥා ඉංජිනේරුවරයන්ගේද සේවය නවත්වන ලෙසට ඉල්ලීම් කර ඇති බව අපට වාර්තාවේ.ඒ අනතුර සිදු කළ දුම්රියේ රියැදුරු, සහායක හා නියාමකවරුන්ගේ කට උත්තර නිසාය. පනින රිලවුන්ට ඉණිමං බැඳීමට අපේ දුම්රිය සේවකයන් හරි දක්ෂයෝ වෙති.රියැදුරන් නියාමකවරුන්, ස්ථානාධිපතිවරුන්, පාලකවරුන් වර්ජනය කළ විට දුම්රිය ධාවනය කළ නොහැකි බව ඔවුහු දනිති. මේ නිසා දුම්රිය වර්ණ සංඥා පද්ධතියේ දෝෂ ඇතැයි කියමින් රියැදුරන් හා නියාමකවරුන් වර්ජනයක් අරඹන ලදි.සංඥා පද්ධතියේ දෝෂ ඇත්ද යන්න ගැන අපි තර්ක නොකරමු. ඒවා සොයා බැලීම දුම්රිය සාමාන්‍යාධිකාරිවරයාට පවරමු. ප‍්‍රශ්නය වන්නේ විනය පරීක්ෂණයක් වත් පැවැත්වීමට නොහැකි වන පරිදි ඔවුන් ඇරැඹි වර්ජනයයි.උපරීම වරප‍්‍රසාද ලබා තම සේවය හරිහැටි කිරීමට බැරිනම් මේ පිරිසෙන් ඇති පලය කුමක්දැයි අපට නොතේරේ. තම අතිකාලයට මුවාවී දුම්රිය පමාකිරීමට තරම් තිරිසන් ගතිවලින් යුත් රියැදුරන් සමඟ ගමන් යාමට මඟීන් කර ඇති පාපය කුමක්දැයි අපි නොදනිමු.මේ අනතුරින් රටේ සියලු දුම්රිය අනතුරු පිළිබඳව දුම්රිය බලධරයන්ගේ ඇස් ඇරීම දැන්වත් සිදුවිය යුතුය. එසේම දුම්රිය සාමාන්‍යාධිකාරීවරයා හෝ ඊට ඉහළ මට්ටමින් හෝ මේ සම්බන්ධව පරීක්ෂණ පවත්වා වගකිවයුත්තන්ට දඬුවම් ලබා නොදුනහොත් එය තවත් මඟීන් පිරිසකගේ මළගමක් වනු ඇත.තාරක වික‍්‍රමසේකර</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=as0811021</link>
    <topic>සිසු දිවි බේරා රන්තරු ලද වාසනා පුතා</topic>
    <author>ඉනෝකා සමරවික‍්‍රම ඡායාරූප – විමල් කරුණාතිලක</author>
    <content>සිසු දිවි බේරා රන්තරු ලද වාසනා පුතාබෝම්බ මැදින් යාල්දේවී ගෙනගිය දුම්රිය රියැදුරු රපියෙල්ගෝනලාගම ටිකිරිබණ්ඩාට හදවත් ඇත්තන්ගෙන් උපකාරවෛරය පවතිනතාක් කල් සමාජ සමගිය ගොඩ නොනැඟේසර්ප සම්බාහනයකට ඔබත් කැමති ද?කෝකටත් ඔට්ටු ගුරුවරුනායගිය පස් කන්ද පෙන්වන වාසනා ශිෂ්‍යයාදිනය දෙදහස් හත වසරේ මැයි මස තුන්වැනිදාය. ඊට පෙරදා සිටම බද්දේගම ප‍්‍රදේශයට තද වැසි ඇද හැළුණේය. වැස්ස කෙතරම් තද වුවද දරුවෝ පාසල් ඒම නතර නොකළහ.බද්දේගම ශාන්ත අන්තෝනි නවෝද්‍යා පාසලේ අටවැනි ශ්‍රේණියේ ඉගෙනුම ලැබූ වාසනා සංජීව ශිෂ්‍යා ද මහවැසි නොතකාම උදෑසනම පාසලට පැමිණියේය.ඔහු කවදත් පාසලට උදෑසනම පැමිණීමට හුරුව සිටි දරුවෙකි. විදුහල්පතිවරයා හෝ වෙනත් ගුරුවරයකු හෝ ඒ මොහොත වනවිටත් පාසලට නොපැමිණ සිටියේය.මේ නිසා පංති කාමර හැර තිබුණේ ද නැත. ඒ වන විටත් ළමයින් විසිපහක් පමණ පාසලට පැමිණ සිටියහ. වැස්සෙන් බේරීමට ගොඩනැගිල්ලේ කොරිඩෝවේ ළමයි රැඳී සිටි අතර වාසනා සිසුවා නිකමට මෙන් ගොඩනැඟිල්ල පිටුපසට ගියේය. ඔහු ගොඩනැඟිල්ලට පිටුපසින් පිහිටි කන්ද දෙස බැලුවේ නිකමටය. එහෙත් ඔහු දුටු දසුනින් කලබලයට පත්වූයේය.කන්ද මුදුනේ තිබූ විශාල ගලට යටින් ගලන දියපහර දුටු ඔහුට සිහිපත් වූයේ ආපදා කළමනාකරණය පිළිබඳ ඊට පෙර දිනකදී පාසලේ තිබූ වැඩමුළුවකදී දැනගත් තොරතුරුය. ඔහුට සිතුණේ මේ නම් මහා විනාශයක පෙර ලකුණු බවය. වාසනා ඒ වන විටත් කොරිඩෝවේ රැඳී සිටි ළමයින් සියලු දෙනා වහාම පහළ තිබූ පාසල් ගොඩනැගිල්ලට යැව්වේය.වීර සම්මානය අතැතිව සිටින වාසනා ශිෂ්‍යයාඉන්පසුව ලී සොයාගෙන විත් මෙම ගොඩනැගිල්ලට ඉදිරිපසින් හරස් කළේය. විදුහල්පතිතුමා පාසලට පැමිණියේ මේ අතරතුරය. වාසනා විදුහල්පතිතුමාට තමා දුටු දේ පිළිබඳව විස්තර කළේය. විදුහල්පතිතුමාට තත්ත්වයේ බැරෑරුම්කම වඩාත් හොඳින් තේරුම් ගියේය. ඔහු ගුරුවරුන් කිහිපදෙනෙකු, වැඩිහිටි ශිෂ්‍යයන් සමඟ උදළු ආදිය රැගෙන කන්ද මුදුනට ගියේය.වෙනසක් සිදුවුවහොත් කෑගසන මෙන් දරුවන් දැනුවත් කළ විදුහල්පතිතුමා ඇතුළු පිරිස කන්ද මුදුනින් ගලන ජල පහර වෙනත් පසෙකට හැරවීමට කාණු කැපුවේය. ගතවූයේ නිමේෂයකි. දරුවෝ කෑගැසූහ. විශාල ගල් දෙකක් පෙරළී විත් දෙමහල් ගොඩනැගිල්ල කඩාගෙන නතර වූයේය. සිදුවන්නට ගිය මහා විනාශයක් එසේ නිමාවට පත්විය.වාසනා සංජීව ශිෂ්‍යයා නොදකින්නට එදා බද්දේගම ප‍්‍රදේශයම මළගෙයක් වන්නට තිබූ ඉඩ මඟහැර ගියේය. විමසිලිමත් බව, ආරක්‍ෂාවේ උපරිමයයි. එය පසක් කර දුන් වාසනා සංජීව චන්ද්‍රතිලක සිසුවා ඉකුත් දවසක වීර පොදුජන පදනමෙන් වීර ශිෂ්‍ය රන්තරුව සම්මානයෙන් පුදනු ලැබුවේය.තම ජීවිතය නොව අන් ජීවිත ගැන සිතූ මේ පුංචි කොලු ගැටයා සොයා පසුගිය දිනෙක අපි බද්දේගම ශාන්ත අන්තෝනි නවෝද්‍යා පාසලට ගියෙමු. මෙම පාසල ද දකුණු පළාතේ සුවිශේෂ ස්ථාන රැසක් හිමිකර ගත් පාසලක් වීම විශේෂිතය.“මේ කඩා වැටිච්ච ගොඩනැගිල්ලේ අපි පංති අටක් පැවැත්වුවා. සිද්ධිය නිසා අපිට ඒ ගොඩනැගිල්ල අහිමි වුණත් සේව් ද චිල්රන්ඩ් ආයතනය අපට උදව් කළා. ඔවුන් ලක්‍ෂ 29 ක් වියදම් කරලා අපට ගොඩනැගිල්ල නැවත හදලා දුන්නා.ඒ අතර කාලයට යුනිසෙෆ් ආයතනය සුනාමි ආධාර යටතේ අහංගම සාරිපුත්ත විද්‍යාලයට ලබාදී තිබූ තාවකාලික ගොඩනැගිල්ලේ යකඩ සැකිල්ල අපට ලබා දුන්නා. දැනට අපි එහි පංති කාමර හතරක් පවත්වා ගෙන යනවා. අපේ මේ ගොඩනැගිල්ලට වඩා කන්ද උසයි. එදා සිද්ධිය වෙච්ච වෙලාවේ කන්ද උඩ කිතුල් ගස් තියෙන පැත්තට අපි වතුර පාර හැරෙව්වේ. මට විශේෂයෙන්ම මේ දරුවා ගැන හරිම ආඩම්බරයි.ඔහු හැමදාම පාසලට උදෙන්ම එන දරුවෙක්. ඒ වගේම ඔහු හැම දෙයක් ගැනම විමසිලිමත්. එදා වාසනා පුතා පරිසරයේ වෙනස්වීම ගැන විමසිලිමත් නොවන්න විශාල හානියක් සිදුවෙන්නේ. අපිට මේ දරුවගෙන් සිදුවූ සේවය කවදාවත් වචනයෙන් කියලා නිම කරන්න බෑ.මව, පියා හා සොයුරා සමඟ වාසනා ශිෂ්‍යයාපාසලේ පැවැත්වූ වාර්ෂික තෑගි ප‍්‍රදානෝත්සවයේදි වීර ශිෂ්‍ය පදක්කම මේ දරුවට පිරිනැමුවා. ඉන්පසුව වීර පොදු ජන පදනමෙන් වීර ශිෂ්‍ය රන්තරුව සම්මානය ලැබුණා. මේ දරුවා අපිට, අපේ විද්‍යාලයට ආඩම්බරයක්.” විදුහල්පති නිහාල් ගුරුසිංහ මහතා අප හා පැවැසීය.වාසනා සංජීව පදිංචිව සිටින්නේ පොල්ගහවිල ප‍්‍රදේශයේ මල්මොරේකන්ද ගම්මානයේ ය. ඔහු පවුලේ වැඩිමහල් දරුවා ය. ඔහුගේ පියා වගා කටයුතු වල නියැළෙන්නේය. වාසනා පිළිබඳ තොරතුරු සොයා ගිය ගමනේදි ඔහුගේ මව අප හා කතා බහට එක් වූවාය.“මගෙ මහත්තයගෙ නම තිලක් දේශපි‍්‍රය. මගේ නම චÁද්‍රිකා නිශාන්ති. මට මගෙ වාසනා පුතා ගැන ආඩම්බරයි. වාසනාට බාල තව පුතෙක් ඉන්නවා. ඔය සිද්ධිය වෙච්ච දවසේ වාසනා ගෙදර ආවේ මඩ නාගෙන. මං ඇහුවා මේ මොකද කියලා.ඒ ගමන කිව්වා වෙච්ච සිද්ධිය. මම ඒත් බැන්නා. ඇඳුම් කිළුටු කරගෙන ගෙදර ආවා කියලා. පුතාට තෑගි උත්සවයෙදි වීර ශිෂ්‍යයා කියලා පදක්කමක් ලැබුණා. ඊට පස්සේ කොළඹ ගිහිල්ලා වීර ශිෂ්‍ය රන්තරුව සම්මානය ලබා ගත්තා.මට මගෙ පුතා ගැන හරිම ආඩම්බරයි. එයාට කොහොම හරි උගන්නන්න තමයි මහත්තයයි මමයි උත්සාහ කරන්නේ.” වාසනාගේ මව එසේ පැවසුවේ දෙනෙත් හි නැගි කඳුළු පිසදමමින් ය.ඔහු පාසලට ගෞරවයකි. එමෙන්ම වාසනා ශිෂ්‍යයා තමන් කළ කි‍්‍රයාව පිළිබඳව නිහතමානීව සතුටු වන්නේය.බද්දේගම ශාන්ත අන්තෝනි නවෝද්‍යා පාසල“අපිට එදා වැඩමුළුවේදි ආපදා කළමනාකරණය පිළිබඳව බොහෝ දේ කියා දුන්නා. නාය යෑමක් හඳුනා ගන්න විදිහත් ඒ අතර තිබුණා. ගල යටින් වතුර පාර ගලනවා දැක්කම මට හිතුණා මොකක් හරි ලොකු අනතුරක් වේවි කියලා.මං ඒ නිසයි ඇවිල්ලා හිටපු අක්කලා අයියලා නංගිලා මල්ලිලව ඒ ගොඩනැගිල්ලෙන් අයින් කළේ. ඒ අය මං කියන දේ අහලා එතැනින් අයින් වුණා. එදා අපේ පාසලට ලොකු හානියක් වුණේ. ගෙදර ගියහම අපේ අම්මා මට බැන්නා මඩ ගාගෙන කියලා. ඒත් අපේ ඉස්කෝලේ වෙනුවෙන් මට කරන්න පුළුවන් වූ දේ ගැන සතුටුයි.”පුතා ඉගෙන ගෙන මොනවද කරන්න බලාපොරොත්තු වෙන්නේ?” අපි වාසනා පුතුගෙන් ඇසුවෙමු.”මම හොඳ පුරවැසියෙක් වෙනවා.”නව වෙනි ශ්‍රේණියේ උගන්නා වාසනා පුතු ගත් කටටම කීවේය. අපි ඔහු තුළ හොඳ පුරවැසියෙකු සිටින බව ඒ කළ කතාබහෙන්ම අවබෝධ කර ගත්තෙමු.වාසනා ඉගෙනුම ලබන ශාන්ත අන්තෝනි විද්‍යාලය පිහිටා ඇත්තේ අපූරු ආකාරයකටය. එය තැනිතලා, බෑවුම්, කඳු යනාදී සියලු භූ ලක්ෂණයන්හි සංකලනයෙකි. උදේ හවා මේ භූමියේ ඇති පාසල් ගොඩනැගිලිවලට යෑමට නම් ගුරුවරු අපමණ වෙහෙසක් ගත යුතුය. ඒ යන්නට එන්නට ගතවන කාලය විනාඩි දහසක් පමණ වේ.විදුහල්පති නිහාල් ගුරුසිංහඒ කාලය අපතේ යෑම මඟ හැරවීමට විදුහල්පති තුමා විද්‍යාලයට උප විදුහල්පතිවරු 4 ක් පත්කර ඇත්තේය. පංතිකාරම වෙන්කර ඇත. ඒ ඒ උප විදුහල්පතිවරු යටතේ පංතිකාමර පාලනය කැරෙන අතර ඒ නිසා යම් පිළිවෙලකට පාසලේ වැඩ කටයුතු සිදුවේ. ඊට අමතරව කෘෂිකර්ම ව්‍යාපෘතියක් ද ඇත. පළමු වසරේ සිට උසස් පෙළ දක්වා පංති පැවැත්වේ.1913 දි ආරම්භ කෙරුණ මෙම පාසල මුල් කාලයේ මිෂනාරි පාලනය යටතේ තිබූ අතර 1962 වසරේදි පාසල රජයට පවරාගෙන ඇත. වර්තමානයේ පාසලේ සියයට අනූඅටක්ම සිටිනුයේ බෞද්ධ දරුවන් ය. පාසලේ මුළු ගුරු සංඛ්‍යාව හැට අටකි. එමෙන්ම පරිගණක ඒකකයක් ද ඇති අතර පාසලේ මුළු ළමයින් සංඛ්‍යාව 1663 කි.”අපි මේ පාසල ක‍්‍රමවත්ව පවත්වාගෙන යන්න ඕනැ නිසා පවුල් ක‍්‍රමය ඇති කරලා තියෙනවා. එක් පවුලකට ගුරුවරයෙක් හා ළමයි අටක් ඇතුළත්. පාසලේ මේ වනවිට පවුල් 80 ක් තියෙනවා. ඒ පවුල් අසූවට ආදි ශිෂ්‍යයෝ, මව්පියන් අයිතියි.පවුලේ එක් අයෙක් හොඳ වැඩක් කළොත් ඔහු අයත් පවුලම ඇගයීමට ලක්වෙනවා. නරක වැඩක් කළොත් නඩු අහන්නේ මුළු පවුලෙන්මයි. වාසනා ශිෂ්‍යයා ඔහුට ලැබුණු සම්මානය ගන්න ගියේ ඔහු අයත් පවුලේ අයත් සමඟයි.මේ සංකල්පය අනුව තමයි අපේ පාසල දියුණු ගමනක් ආවේ. ඒ දියුණුවේ ප‍්‍රතිඵලය වූයේ 2007 වසරේ දකුණු පළාත් ඵලදායිතා හොඳම පාසල වශයෙන් අපේ පාසල තේරීමයි. එය අපි හැමෝගෙම ජයග‍්‍රහණයක්.” විදුහල්පති නිහාල් ගුරුසිංහ මහතා පවසන්නේය.වීර පොදුජන පදනම වාර්ෂිකව පවත්වනු ලබන ජාතික විරුජන සම්මාන පිරිනැමීමට අමතරව මෙවර ප‍්‍රථම වතාවට වීර ළමයින්ට සම්මාන පිරිනැමීමට එම පදනම කටයුතු කර ඇත. එහි මංගල පියවරේදි තිදෙනකු සම්මානයෙන් පුදනු ලැබීය.අගවිනිසුරු සරත් නන්ද සිල්වා මහතාගේ ප‍්‍රධානත්වයෙන් මෙම සම්මාන පිරිනැමීම සිදුවිය. වීර ශිෂ්‍ය රන් තරුව වාසනා සංජීව පුතුට හිමි විය. එහි අනෙක් සම්මාන දෙක වූයේ වීර ශිෂ්‍ය රිදී තරු සම්මාන හා ප‍්‍රසාද සහතික යයි.ඉනෝකා සමරවික‍්‍රම ඡායාරූප – විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=as0811022</link>
    <topic>බෝම්බ මැදින් යාල්දේවී ගෙනගිය දුම්රිය රියැදුරු රපියෙල්</topic>
    <author>සුමිත‍්‍ර ද සිල්වා ඡායාරූපය - වින්ස්ලි මාතරආරච්චි</author>
    <content>සිසු දිවි බේරා රන්තරු ලද වාසනා පුතාබෝම්බ මැදින් යාල්දේවී ගෙනගිය දුම්රිය රියැදුරු රපියෙල්ගෝනලාගම ටිකිරිබණ්ඩාට හදවත් ඇත්තන්ගෙන් උපකාරවෛරය පවතිනතාක් කල් සමාජ සමගිය ගොඩ නොනැඟේසර්ප සම්බාහනයකට ඔබත් කැමති ද?කෝකටත් ඔට්ටු ගුරුවරුගස් කොළං හා කුඹුරු යාය පසුකරමින් දුම්රිය වේගයෙන් ඉදිරියට ඇදෙයි. දුම්රිය කවුළු අතරින් මුහුණට වැදෙන වියළි සුළං රැළි පවා ගෙනදුන්නේ සනීපයකි.කොළඹින් ඇරැඹුණු දිගු ගමනක මද දුරක් හෝ ගෙවා දමන්නාක් මෙන් දුම්රිය මාහෝ හන්දිය දුම්රිය ස්ථානය පසු කරයි.ඒ නිසා දෝ මගීන් ගේ වතින් ද දිස්වන්නේ මන්දස්මිතයකි. එතෙක් නිදිකිරමින් සිටි ඇතැම් දෙනා අවදිව ඇඟමැළි කඩමින් සිය අසුන්වල හරිබරි ගැසෙති.ගමන තවත් ඉදිරියට ඇත්තේය. ඒ දුර ගෙවා යෑම තවත් අභියෝගයකි.කොළඹ සිට කන්කසන්තුරේ බලා ගමන් ගත් යාල්දේවී දුම්රිය අනුරාධපුර දුම්රිය ස්ථානයට ළඟාවෙයි. නිවාඩු අවසන් වී යළිත් සිය රාජකාරි බලා පිටත්වීමට අපේක්ෂාවෙන් සිටින හමුදා සෙබළුන් සහ යාපනය බලා යෑමට සිටි සෑහෙන ද්‍රවිඩ ජාතිකයින් පිරිසක් දුම්රියේ වෙති.දිනය 1985 ජනවාරි 19 වැනිදාය. දුම්රියේ රියැදුරු වූයේ රපියෙල් ලියනගේ මහතාය. ඔහුගේ රියැදුරු සහායක වූයේ නෝබට් පෙරේරා මහතා ය. ලුතිනන් ඇන්ජලෝ පීරිස් ප‍්‍රමුඛ භට පිරිසක් දුම්රියේ ආරක්ෂාව සඳහා යොදවා සිටියහ.රපියෙල් ලියනගේ මහතා පවසන පරිදි එදා යාල්දේවී දුම්රියේ රියැදුරු වශයෙන් සිටි ද්‍රවිඩ ජාතිකයකු ඇතුළු තවත් රියැදුරන් ලෙඩ නිවාඩු මත රාජකාරියට වාර්තාකර නොසිටියහ.ඒ වෙනුවට රියැදුරු රපියෙල් ලියනගේ මහතාට යාල්දේවී දුම්රියේ රියැදුරු ලෙස යාපනය බලා යෑමට ඉහළින් නියෝග ලැබිණි. කවදත් රාජකාරිය දේවකාරිය ලෙස සැලකූ රපියෙල් මහතා කැමැත්තෙන් ම සිය සහායකයා සමග දුම්රියට ගොඩවුණේ යාපනය බලා යෑමටය.මේ වන විට කොටි ත‍්‍රස්තයන්ගේ ම්ලේච්ඡ කි‍්‍රයා රාශියක් සිදුවී තිබූ අතර යාපනය බලා පිටත්ව යන යාල්දේවී දුම්රියට ද කොයි මොහොතේ හෝ ප‍්‍රහාරයක් එල්ල කරන බවට තොරතුරු ලැබී තිබිණි.රියැදුරු රපියෙල් මහතා ද ඒ බව දැන සිටියත් රාජකාරියට තිබු කැපවීම නිසා නොබියව ගමනට ඉදිරිපත් වූයේය.කොකාවිල් ප‍්‍රදේශය එවකට වසර ගණනාවක සිටම කොටි සිය අණසක පතුරුවාගෙන සිටි ප‍්‍රදේශයක් වූයේය.කොටි ත‍්‍රස්තවාදීන් දුම්රිය මාර්ගයේ බෝම්බයක් අටවා දුම්රිය පුපුරවා හළ අවස්ථාව රියැදුරු රපියෙල් ලියනගේ මහතාට අද ඊයේක මෙන් මතකය.“මාන්කුලම්, කොකාවිල් අතරෙදි තමයි මේ පිපිරීම සිද්ධ වුණේ. එදා දිනය මට හොඳට මතකයි. ඒ 1985 ජනවාරි 19 වැනිදා. වෙලාව හවස 7 ට විතර ඇති.දුම්රිය පැයට කි.මී. 90 ක පමණ වේගයෙන් තමයි ගියේ. කොකාවිල්වලට එනකොට සිවිල් ජනතාව කවුරුත් කෝච්චියේ හිටියේ නැහැ.දුම්රියේ පෙට්ටි වැඩි ගණනකම හිටියේ හමුදාවේ සෙබළුන්. පිපිරෙන්න ඉස්සෙල්ල මට විශාල අමුත්තක් දැනුණා. මොකක් හරි සිද්ධියක් වෙන බව ඉවෙන් වගේ දැනුණා.දෙපැත්ත මහා ඝන වනාන්තරය. අමුතු මූසල දෝංකාර හඬවල් ඇහෙන්න පටන්ගත්තා.මම නෝබට්ට කීවා, නෝබට් අනතුරක් වෙන ලකුණු තියෙනවා. අපි කෝකටත් කෝච්චියේ ලයිට් ඕෆ් කරමු කියලා. පීලි දෙක උඩ යන්න පුළුවන්නේ. නෝබට් කතාබහක් නැහැ. මිනිහටත් යමක් තේරිලා වගේ මගේ හිතට දැනුණා.”යාපනේ ගමන මට හොඳට පුරුදුයි. අන්ධකාරේ වුණත් මඟ සලකුණු දන්නවා. ඉදිරියේ තියෙන පාලම අසලින් අලි මාරු වෙන තැන් සහ පොදු ස්ථාන වලදි දුම්රියේ විදුලිය ආලෝකය දල්වනවා.ඔහොම යනකොට මට හිතාගන්නත් බැරිවුණා දිඩිංගාලා සද්දයක් ආවා.” අපි දැනගත්තා කෝච්චිය පිපිරෙව්වා කියලා. බෝම්බ එකක් නොවෙයි, දෙක තුනක සද්දයක් තමයි ඇහුණේ.කෝච්චිය ආපු ස්පීඩ් එකට එන්ජිම පෙට්ටි දෙකක් එක්ක ගැලවිලා ඉදිරියටම ආවා. කරන්නට දෙයක් නෑ බයවුණා ගැස්සුණා.කිසිදෙයක් ඔළුවට එන්නේ නෑ. තිරිංග නැතිවෙන්න නොදී හැතැපුම් දෙකක් විතර ඉදිරියට ආවා. මාන්කුලම්, පුලියන්කුලම් අතරේ දුම්රිය නිවාසයක හිටියා අප්පුහාමි කියලා මගේ යාළුවෙක්. අප්පුහාමිට සිද්ධිය කියන්න ගියත් එයා හිටියේ නැහැ.“දැන් කරන්නම දෙයක් නැහැ ජීවිතය තාමත් තියෙනවා. බෝම්බෙට මැරුණෙ නැත්නම් තව කල් තියෙනවා මැරෙන්න.එහෙම හිතපු මට නෝබට් කීවා අප්පුහාමි කොටි අරන් ගිහින් ඇති කියලා. අප්පුහාමි නැති නිසා අපි තවත් ඉස්සරහට ආවා.පස්සේ හමුදාවේ අය රතු ලාම්පුව අරගෙන රේල් පාරේ මඟ පෙන්නුවා.මං කෝච්චිය රිවස් එකට අරං ගියා. කෝච්චියේ මැදිරි දෙකක් ඇරෙන්න අනික් මැදිරි 8 ක්ම බෝම්බයෙන් විනාශ වී තිබුණා. මේ සිද්ධියෙන් සෙබළුන් 50 කට ආසන්න ප‍්‍රමාණයක් මිය ගියා.මම හිතන්නේ 150 - 175 ත් අතර ගණනක් තුවාල වුණා. අපිට පසුව දැනගන්නා ලැබුණෙ බිම්බෝම්බ 13 ක් අටවලා තිබුණත් පිපුරුණේ බෝම්බ අටයි කියලා. දහතුනම පිපිරුවානම් මං අද නෑ.ජීවිතයට වඩා රාජකාරිය පළමුකොට සැලකූ රපියෙල් ලියනගේ මහතාගේ බිහිසුණු අත්දැකීම් අපට එසේ විස්තර කළේය. පසුදින දුම්රිය මාර්ගය අලුත්වැඩියා කිරීමේ කටයුතු සඳහා ද යෑමට සිදුවුණේ රපියල් මහතාටය.මේ කටයුත්තට ද කිසිවෙක් ඉදිරිපත් නොවුණු කල රපියෙල් මහතා ඉදිරිපත් වුණේ තවත් වික‍්‍රමයක් ජයගන්නටදැයි අපට සිතේ.පසුදින එහි යන විට පුපුරා ගිය මැදිරිවලට කොටි ත‍්‍රස්තවාදීන් විසින් මුළුමණින්ම ගිනිතබා තිබු බව රපියෙල් මහතා සිහිපත් කළේය.1952 වසරේදී ශී‍්‍ර ලංකා දුම්රිය දෙපාර්තමේන්තුවේ සාමාන්‍ය සේවකයකු ලෙස සේවයට එක්වූ රපියෙල් මහතා 1960 දී දුම්රිය රියැදුරු තනතුරට උසස් කරන ලදී.1994 දක්වාම දුම්රිය රියදුරෙකු ලෙස සේවය කොට අද විශ‍්‍රාම සුවයෙන් සිටින රපියෙල් ලියනගේ මහතා ද දිවි පරදුවට තබා හමුදා මෙහෙයුම්වල යෙදී රට ජාතිය බේරාගත් රණවිරුවන් සේ දුම්රිය දෙපාර්තමේන්තුවේ කීර්තිධර යුගපුරුෂයෙකි.ජීවිතයේ සැඳැසමයේ සිටින රපියෙල් ලියනගේ මහතාට නිරෝගි සුවය ප‍්‍රාර්ථනා කරමු.සුමිත‍්‍ර ද සිල්වා ඡායාරූපය - වින්ස්ලි මාතරආරච්චි</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=as0811023</link>
    <topic>ගෝනලාගම ටිකිරිබණ්ඩාට හදවත් ඇත්තන්ගෙන් උපකාර</topic>
    <author>ඉසවි ඡායාරූප - නිරෝෂ් සංජීව</author>
    <content>සිසු දිවි බේරා රන්තරු ලද වාසනා පුතාබෝම්බ මැදින් යාල්දේවී ගෙනගිය දුම්රිය රියැදුරු රපියෙල්ගෝනලාගම ටිකිරිබණ්ඩාට හදවත් ඇත්තන්ගෙන් උපකාරවෛරය පවතිනතාක් කල් සමාජ සමගිය ගොඩ නොනැඟේසර්ප සම්බාහනයකට ඔබත් කැමති ද?කෝකටත් ඔට්ටු ගුරුවරුසිළුමිණ සමාජ සත්කාර්යයක්දෙපා ඇත්තෝ අතපාද්දි පොළොවත් සමඟ හැපී දෙපයින් සිට ගත් ටිකිරි බණ්ඩා යන හිසින් ඉකුත් සැප්තැම්බර් 28 ඉරිදා සිළුමිණ පුවත් පතෙහි සිත්මල්යාය විශේෂාංගයේ පළවූ ලිපිය ඔබට මතක ඇති.ගල්ගමුව මොරගොල්ලාගම ගෝනලාගම පදිංචි ටිකිරි බණ්ඩාගේ දුක සැප සොයා ගිය ගමනේ තොරතුරු ඔබට කියද්දී අපි ඔබෙන් ඉල්ලුවේ රෝද තුනේ සයිකලයක් පමණි.සිළුමිණ පාඨකයිනි, ඔබ සැම අන් දුකේදී තෙත්වන හදෑත්තෝය. අපි ඒ බව පසක් කරගෙන සිටින්නෙමු. පුවත්පත ප‍්‍රකාශයට පත් කළ දා සිට ඔබ අප ඇමතුවේය.ටිකිරි බණ්ඩාරට කළ හැකි උපකාර පිළිබඳව විමසුවේය. මේ උදව් උපකාර කිරීමේදී ප‍්‍රසිද්ධිය නොපැතූ ඔබ සැම තමන්ට හැකි අයුරින් උපකාර කිරීම සඳහා ටිකිරි බණ්ඩාගේ නිවෙසට ගියේ ය. ඔහු ඇමතුවේය. ඔහුට උදව් උපකාර කළේය.ගල්ගමුව සංවර්ධන පදනමේ නියෝජිතයන් සමඟකිරි ගවයා සොයාදීමට උදව් කළ අඹන්පොළ පොලිස් ස්ථානාධිපති හා ගමේ පන්සලේ විහාරාධිපති ස්වාමින් වහන්සේ ඇතුළු පිරිස සමඟ ටිකිරි බණ්ඩාතමන්ට ලැබුණු කිරි ගවයා සමඟ සිටින ටිකිරි බණ්ඩාටිකිරි බණ්ඩාගේ පියාට ද රෝද පුටුවක් ලැබුණු අතර පවුලේ අයට රෙදි පිළි වියළි ආහාර ද්‍රව්‍ය ඇතුළු බොහෝ දේ ගල්ගමුව සංවර්ධන පදනමෙන් පිරිනැමීය.එමෙන් ම එම පදනම ඉදිරියේදී ටිකිරි බණ්ඩාගේ නිවස ඉදිකර දීමට ද පොරොන්දු වී තිබේ.ගල්ගමුව සංවර්ධන පදනමේ සභාපති බන්දුල බස්නායක ඇමැතිවරයා මෙම සද්කාර්යයේදී මුලිකත්වය ගෙන සිටී.මෙවැනි උපතින් ම ආබාධිත වූ මිනිසුන් අපේ සමාජයේ ඉන්නවා. ඒත් ටිකිරි බණ්ඩා වගේ මිනිස්සු දුර්ලභයි.කෙසේ හෝ ස්වෝත්සාහයෙන් නැඟී සිටිමින් තම වයෝවෘද්ධ පියාටත් සත්කාර කරමින් සමාජයට බරක් නොවී ජීවත්වන මෙම මිනිසාට දෙවියන්ගේ ආශිර්වාදය ප‍්‍රාර්ථනා කරනවා.විශේෂයෙන් ම මේ දිරිය මිනිසා පිළිබඳව තොරතුරු රටට හෙළි කිරීම පිළිබඳව මම සිළුමිණ පුවත්පතටත් අනෙකුත් ජනමාධ්‍යයන්ටත් ස්තුතිය පළකරනවා.ජනමාධ්‍යවේදියා සතු යුතුකම විය යුත්තේ මෙවැනි පුවත් රටට හෙළි කිරීමයි.අප රජය කි‍්‍රයාත්මක කරන ‘දිරිය පියස’ වැඩසටහන හා කුසුම් නිවාස ව්‍යාපෘතිය යටතේ මේ අහිංසකයාගේ නිවස ඉදිකිරීමට කටයුතු කරනවා.”ටිකිරි බණ්ඩාට රෝද පුටු හා අනෙකුත් ද්‍රව්‍ය පරිත්‍යාග කිරීමට ගිය මොහොතේ ඇමැති බන්දුල බස්නායකයන් එසේ ප‍්‍රකාශ කර සිටියේ ය.මෙම අවස්ථාවට ගල්ගමුව සංවර්ධන පදනමේ නියෝජිතයන් වන ඩිල්හාන් තාරානාත් මහතා, එම පදනමේ අනුශාසක හතළිස් පව්වේ නන්ද හිමියෝ ද සහභාගි වූහ.මාස දෙකක් පමණ ඉකුත්ව ගොස් තිබුණ ද ඉදහිට තවමත් ටිකිරි බණ්ඩා පිළිබඳව විමසන්නෝ ද වෙති.ටිකිරිබණ්ඩා හා ඔහුගේ බිරියට ආදායම් මාර්ගයක් සලසා දීමට නම ගම හෙළි කිරීමට අකැමැති වූ කොළඹ ප‍්‍රදේශයේ දානපතීන් පිරිසක් කිරි එළදෙනෙකු හා පැටවකු පරිත්‍යාග කළහ.මේ සියලු සත්කාරයන්ගෙන් සතුටට පත්ව හිදින ටිකිරි බණ්ඩා මේ සියලු දෙනාටම පිං දෙන්නේ ය.“මගේ දුක සැප බලන්න ඇවිල්ලා මං ගැන ලියපු සිළුමිණ පත්තරයටත්, මට රෝද තුනේ සයිකලයක් මගෙ පියාට රෝද පුටුවක්, කිරි එළදෙනත්, පැටවකු ලබාදුන්න හැමෝටම පින්. මේ දේවල් ලැබීමෙන් මා ධෛර්යවත් වුණා.මං ගැන මාධ්‍යයට කියූ ගාමිණී රත්න ඉස්කෝලේ මහත්තයවත් නිරෝෂන් මහත්තයවත් මතක් කළ යුතුමයි.මගෙ බිරිය තාත්තා මට අපි හැමෝම වෙනදටත් වඩා සතුටින් දැන් ඉන්නේ.”ඉසවි ඡායාරූප - නිරෝෂ් සංජීව</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=as0811024</link>
    <topic>වෛරය පවතිනතාක් කල්</topic>
    <author>සාකච්ඡා කළේ -රමණී සුබසිංහ ඡායාරූපය -සුදම් ගුණසිංහ</author>
    <content>සිසු දිවි බේරා රන්තරු ලද වාසනා පුතාබෝම්බ මැදින් යාල්දේවී ගෙනගිය දුම්රිය රියැදුරු රපියෙල්ගෝනලාගම ටිකිරිබණ්ඩාට හදවත් ඇත්තන්ගෙන් උපකාරවෛරය පවතිනතාක් කල් සමාජ සමගිය ගොඩ නොනැඟේසර්ප සම්බාහනයකට ඔබත් කැමති ද?කෝකටත් ඔට්ටු ගුරුවරුබුදුරජාණන් වහන්සේ සමස්ත සමාජය ප‍්‍රධාන ඒකක හයකට බෙදා වෙන්කර ඇත්තාහ.මවුපිය දූදරු, ස්වාමිපුරුෂ භාර්යා, ගුරු සිසු, අධ්‍යාත්මික නායකයන් හෙවත් ශ‍්‍රමණ සහ ශ‍්‍රාවක, හිතමිතුරු සහ ස්වාමි සේවක යනුවෙනි. ඊට අමතරව තවත් කුඩා සහ අනු කුඩා ඒකක රාශියකින් සමාජය ගොඩනැඟී තිබේ.රටක් හෝ සමාජයක් දියුණුවීම යනු මේ එකිනෙක ඒකකයන්හි පවතින අන්‍යොන්‍ය සහයෝගිතාවයයි.ජන සමූහයක් ගොඩ නැඟූ ශ්‍රේෂ්ඨ නායකයකු ලෙස බුදුරජාණන් වහන්සේ සමගිය පිළිබඳව විශේෂ අවධානයක් යොමු කර තිබේ.සමගිය හෙවත් සාමුහිකත්වය බිඳ වැටෙන්නේ අප සිතන පතන ආකාරයේ පවතින දුර්වලතා මතය.කුප්පියාවත්ත ජයශේඛරාරාම විහාරවාසී ගෞරව ශාස්ත‍්‍රවේදී මාවරලේ භද්දිය හිමිකෙනෙක් තමන්ගේ පවුලේ සමගිය ගැන සිතනවා නම් පළමුව කළ යුතු වන්නේ තම මනස දියුණු කර ගැනීමය.කෙනෙක් දෝෂාරෝපණය කෙළේ යැයි, පහර දුන්නේ යැයි, හිමි වන්නට තිබුණු දෙයක් පැහැර ගත්තේ යැයි අප කෙරෙහි කෝපයක් ඇති වන්නේ නම් එතැන දී වෛරය දළුළනවා මිසක සමගිය හෙවත් එක්ව හිඳීමේ, එක්ව වැඩ කිරීමේ පසුබිම ගොඩ නැඟෙන්නේ නැත.බුදුරජාණන් වහන්සේ මේ කාරණය ධම්ම පදයේදී ඉතා අපූරුවට පෙන්වා දී තිබේ.අක්කොච්චිමන් අවධිමන් අජිනිමන් අභාසිමේ යේතං උපනයිහන්තී වේරං තේ සං න සම්මතීකෙනෙක් මට බැන්නේය, මට ගැසුවේය, මා පැරද වූයේය. මා සතු දේ පැහැර ගත්තේය යනුවෙන් යම් කෙනෙක් සිතෙහි දැඩි කොට බැඳ ගන්නේ ද ඔහු ගේ වෛරය සන්සිඳෙන්නේ නැත. සරල උදාහරණයක් ගෙන බලමු.දෙපාර්ශවයක් අතර, එසේත් නැතිනම් ගෘහ ජීවිතයේ ඇතිවූ ගැටලුවක් විසඳ්‍ර ගැනීමට සාකච්ඡා කරන්නේ නම් බොහෝකොට පෙරමුණ ගන්නේ අතීත සිදුවීම්ය. අතීතයේ දී කළ අකටයුතුකම්ය. දිගින් දිගටම ඒවායෙහි එල්ලී සිටිනවා මිසක අත්හැර දමන්නට සූදානම් නැත.සාමූහිකත්වය අවශ්‍ය නම්, එක්ව සිටීමේ වැදගත්කම තේරුම් ගන්නවා නම් අතීතය හා බැඳුණු දේවලින් මිදිය යුතු බව බුදුරජාණන් වහන්සේ අවධාරණය කරති.පෙර සිදුවීම් අත්හැර අලුතින් සිතන්නට පටන් ගන්නවා යනු වර්තමානයේ හෝ අනාගතයේ හෝ එවැනි කටුක අත්දැකීම් ඇතිවීම වැළැක්වීමට උපක‍්‍රම හඳුනා ගැනීමය. එසේ නැතිව වෛරය පවතින තාක් කල් සමාජයේ සමගිය ගොඩ නැඟෙන්නේ නැත.”නහී වේරේන වේරානී සම්මන්තී ද කුදාචනං අවේරේනච සම්මන්තී ඒස ධම්මෝ සනත්තනෝ”මේ ලොව කිසි කලෙකවත් වෛරය වෛරයෙන් නොසන් සිඳෙන්නේය. අවෛරයෙන්ම වෛරය සන්සිඳෙන්නේය. එය පෙර සිටම පැවැති ස්වභාවයකැයි බුදුරජාණන් වහන්සේ දේශනා කොට ඇත.අපි මෙලෙස සිතමු. කාමරයෙහි ඇති, අතිශයින්ම දුර්ගන්ධ හමන මී කුණක්, ඉවත් කර ගෙබිම සෝදා හරින්නැයි තවත් කෙනකුට පැවරුවහොත් ඒ කෙරහි තරහවෙන් ඒ තැනැත්තා තවත් අපිරිසුදු ජලය ප‍්‍රයෝජනයට ගනිමින් ගෙබිම සෝදා හරී.එවිට දුර්ගන්ධය වර්ධනය වීමක් මිසක අඩුවීමක් සිදුවන්නේ නැත. වෛරය ද ඒ හා සමානය.ලොව ස්වභාවය නම් අසමගිකමට වෙළෙඳ පොළක් නිර්මාණය කිරීමය. ඒ ඒ ජනවර්ගයන්හි සංස්කෘතීන් පිළිබඳව එකිනෙකා කෙරෙහි එකඟතාවක් නොපැවතීම ස්වභාවිකය. පවුලේ පසුබිම ගෙන බලමු.ස්වාමි පුරුෂයා ගේ සියලුම සිතුම් පැතුම් පිළිබඳව, බිරියගේ සිතුම් පැතුම් හා කි‍්‍රයාකාරකම් පිළිබඳව කිසිදු සැමියකුට හෝ බිරියකට සියයට සියයකම එකඟතාවයක් නැත. පවුලේ සිට සමාජය දක්වා පැතිරී ගිය පසු එය ඊටත් වඩා බලවත්ය.විවිධ සංස්කෘතීන්ට අයිති, විවිධ ජාතීන්ට අයිති, විවිධ වාර්ගික ලක්‍ෂණවලින් යුතු අය ගේ ස්වභාවයන් එකිනෙකට වෙනස්ය. එය අප ගේ සිතෙහි ස්වභාවිකවම නොරිස්සුම් සහගත තත්ත්වයන් ඇති කරයි.මේ තත්ත්වය හඳුනා ගත් විවිධ ව්‍යාපාර කණ්ඩායම් මේ අසමගිකමට වෙළඳපොළක් නිර්මාණය කර ඇත. ලොව අසමගිකම හරහා බිහිවුණු විශාලතම වෙළෙඳපොළ ආයුධ හා ඖෂධ වෙළෙඳපොළයි.අසමගි වූවන් අතර ආයුධ විකුණා ගැනීමේ පහසු පරිසරයක් උදාවේ.ඉන් අනතුරුව ආයුධ භාවිත කිරීම නිසා ඇතිවන තත්ත්වයන්ට ප‍්‍රතිකාර කිරීම සඳහා ඖෂධ වෙළෙඳ පොළ බිහිවේ.ලොව එකිනෙකා අතර සම්මුති වශයෙන් හෝ එකඟතාවය නමැති කාරණය පවත්වා ගෙන යෑමට මේ වෙළෙඳපොළ විසින් බලවත් කරනු ලැබූ ආයතන ඉඩ දෙන්නේ නැත.අපි සමගිව සිතන්නට පුරුදු වුවහොත් එම ආර්ථිකයේ විශාල පසුබෑමක් සිදුවන බව දන්නා බැවිනි.යම් තැනෙක, පවුලක හෝ වේවා රටක සමාජයක හෝ වේවා සමගි සම්පන්න බවක් තිබේ නම් එයට විශාල බලයක් හිමි වේ. අපේ ජනවහරේ ‘සමගිය බලය වේ’ යන කියමන නිර්මාණය වී තිබෙන්නේ ඒ නිසාය.සංඝ සමාජයේ පැවැත්ම පිළිබඳ සාකච්ඡා කරන බුදුරජාණන් වහන්සේ මෙසේ උගන්වා ඇත.”සුඛා සංඝස්ස සාමග්ගේ සමග්ගානං තපෝ සුඛෝ”සංඝයා ගේ සමගිය පරම සුවයකි. එසේම සමගිවූවන් ගේ තපසම උත්තම සැපතකි යනුවෙනි.මෙහි කියැවෙන වැදගත්ම කාරණය කුමක්ද?යම් සමාජ ඒකකයක සිටින මිනිසුන් ගේ සිත නිරෝගීව, නිරවුල්ව තබා ගැනීම සඳහා සමගිය අත්‍යවශ්‍ය වන බවය.එවැනි සමගි සම්පන්න අයගෙන් සැදුම්ලත් ආයතනයක් තිබේ නම් එය ඉතා දිගුකාලයක් නොනැසී පවත්නා බවය.පිරිස වැඩිවන්නට වැඩි වන්නට ඕනැම තැනෙක අසමගිය වර්ධනය වීම නොවැළැක්විය හැකිය.පවුල් ඒකකයට වුවද එය පොදු වූවකි. පිරිස වැඩි වූ කල එම පවුල සංකීර්ණ වේ. එකිනෙකා මුණ ගැසීමට තිබෙන වේලාව අඩු වේ.මේ තත්ත්වයේ දී එකිනෙකා කෙරෙහි අසමගිය ඇතිවේ. ඕනෑම සමාජ ඒකකයක් මේ කාරණය තේරුම් ගෙන වැඩ කරන්නේ නම් අසමගිය ඇතිවී සතුට නැතිවී යෑම වළක්වා ගත හැකි වනු ඇත.”ඛන්තී පරමං තථෝ තිථික්කා”සැමවිටම ඉවසීමෙන් යුතුව පැවැතීම උතුම් මිනිස් ගුණයක් බව බුදුරජාණන් වහන්සේ අවධාරණය කරති. උතුම්ම – තපස් ගුණය ඛන්තී හෙවත් ඉවසීමය.එකිනෙකා ගේ චර්යාවන්, කතාබහ, ගති ලක්‍ෂණ, හැසිරීම්, අදහස්, ආකල්ප ඉවසා දරා ගන්නට තරම් මානසික තත්ත්වයක් අප කෙරෙහි නැතිනම් ස්ථිරවම එතැන අසමගිය නිර්මාණය වේ.එසේ නම් සෑම සමාජ ඒකකයක ම සමගිය ඇති කිරීමට එකිනෙකා කෙරෙහි ඉවසීම පැවතිය යුතුය. එය එක්තරා වි දිහක කැප කිරීමකි.පරිත්‍යාගශීලී වීමකි. බුද්ධ කාලයේ කොසඹෑ නුවර භික්‍ෂූන් වහන්සේ දහසක් දෙනා අතර ගැටුමක් හට ගත්තේය.බුදුරජාණන් වහන්සේ කොතරම් අවවාද කළත් ගැටුම සමථයකට පත් වූයේ නැත.උන්වහන්සේ එම භික්‍ෂුන් වහන්සේ අතහැර හුදකලාවම වනගතව විසූහ. ඉන්පසු උන්වහන්සේට සමාජයෙන් දඬුවම් ලැබේ. වරද වටහා ගන්නේ ඉන් අනතුරුවය.තමන් කෙරෙහි නොවු නොඉවසීම හඳුනාගෙන නැවත ගැටුම් ඇති නොකර ගන්නට අධිෂ්ඨාන කර ගන්නේ ඉන්පසුවය.අසමගි වු පිරිස් සිටින තැනෙක නායකයා හැසිරෙන ආකාරය ද ඉතා වැදගත්ය.අසමගිවූවන්ගෙන් එක් පිරිසකගේ කීම පමණක් අසා තීරණ ගතහොත් ඒ ගැටලුව විසඳෙන්නේ නැත.මෙවැනි අත්දැකීම් බොහොමයක් ඔබට ද තිබුණා විය හැකිය.විවිධ ගැටුම්කාරී තත්ත්වයන් හමුවේ නායකයා ලෙස ඔබ කළ යුත්තේ ඔබට වඩාත් හිතෛෂී අය ළං කර ගැනීම නොවේ.ඔවුන් ගේ කේලාම් අසා තීන්දු ගැනීම නොකොට නිදහස් පුද්ගලයකු බවට පත්විය යුතුය.දෙපාර්ශවයටම ගැති නොවී ඇහුම්කන් දිය යුතුය. පවුලක නම් දරුවන් දෙදෙනා ගේ ගැටලුවක දී එක් දරුවකු ගේ පාර්ශවය නියෝජනය කිරීම මවුපියන් විසින් නොකළ යුතුය.මෙම කාරණා ගැඹුරින් තේරුම් ගතහොත් දිනෙන් දින වර්ධනය වන අසමගිකම් අවම කිරීමට ඔබට හැකිවනු ඇත.අප රණ්ඩු දබර වන්නේ අප කෙරෙහි වු කෙළෙස් නිසාය. ඉවසා දරාගත නොහැකිකම නිසාය. ඉවසීමෙන් සහ සමගියෙන් වෙසෙන අයට ජයග‍්‍රහණය කළ නොහැකි ඉලක්කයක් නැත. භගවත් ගීතාව නම් වු හින්දු ආගමික ග‍්‍රන්ථය ගෙන බලමු.එහි එන ඇතැම් උපදෙස් අනුව අසමගි කමෙන් ප‍්‍රයෝජන ගන්නා ආකාරය උගන්වා ඇත. සාම, දාන, භේද, දණ්ඩ යනුවෙන් එහි මූලික සංකල්ප හතරක් හඳුන්වා දී තිබේ.යමක් තමන් ගේ කර ගන්නට අපේක්‍ෂා කරනවා නම් එසේ කළ යුත්තේ කෙසේදැයි එහි උපදෙස් දෙයි. ‘සාම’ නම් තමන් ගේ අවශ්‍යතාවයන්ට අදාළ තැනැත්තා නම්‍යශීලී කර ගැනීම සඳහා කතා කිරීමය.කතා කරන අතරේ දී එකිනෙකා ගේ දුර්වලතා හඳුනාගෙන ‘දාන’ හෙවත් යම් යම් වරප‍්‍රසාද පිරි නැමිය යුතුය.දාන පිරිනැමීමේ දී ස්ථිරවම භේද හටගනී. දුර්වලතාවයන්ට වරප‍්‍රසාද ලබා දී එයින් ප‍්‍රයෝජන ගන්නා විට සමගි සම්පන්න බව පළුදු වී යයි.සාමූහිකව සිතීමේ ගුණය දුරස් වී යයි. භේද භින්න වූ පසු ‘දණ්ඩ’ හෙවත් පහරදීම් පහසුය.මෙමඟින් කෙරෙන්නේ සාමූහික කණ්ඩායම් බෙදා වෙන් කිරීමය. මෙම සිව් සංකල්පයන් රටක යහපැවැත්ම සඳහා නොව තනි පුද්ගලයකු ගේ හෝ, කුඩා කණ්ඩායම්වල අවශ්‍යතා සපුරා ගන්නට පමණක් අවකාශය සලසනු ඇත.සාමය හා සමගිය ඇති කිරීමෙහි ලා බුදුරජාණන් වහන්සේ පෙන්වා දුන්නේ මීට හාත්පසින්ම වෙනස් මාර්ගයකි.එනම් සප්ත අපරිහානීය ධර්මවලට අනුව කටයුතු කළ යුතු බවයි.සමගිව හමුවීම, සමගිව කතා කිරීම, සමගිව තීන්දු තීරණ ගැනීම, සමගිව විසිර යෑම වැනි කාරණා රාජ්‍ය පාලනයේ දී පමණක් නොව පවුල් ඒකකයේ ද සමගි සම්පන්න බව වර්ධනය කර ගැනීමට හේතු වේ.මෙය බෞද්ධ අබෞද්ධ ඕනැම කෙනෙක් අවධාරණය යොමු කළ යුතු කරුණකි. එක් අවස්ථාවක වටු වැද්දාගෙන් ගැලවී යන්නට ඉතා කුඩා වටු කුරුල්ලන් හට හැකියාව ලැබිණි.ඒ මහා දැල ඔසවාගෙන ඉගිලී යන්නට සාමූහිකව කි‍්‍රයාකළ නිසාය. ඔවුන් ගේ ජීවිත රැකුණේ් සමගි සම්පන්න වූ බැවිනි.කණ්ඩායමක් ලෙස වැඩ කිරීමේදී දෙන්නකු තුන්දෙනකු ගිලිහී යනවා නම්, දුරස් වී තනිවම සිතනවා නම් එය සමස්ත කණ්ඩායමේම තීරණවලට විශාල බලපෑමක් වනු ඇත.මේ නිසා ඔබට සමාජයේ සාමූහිකත්වය ඇවැසි නම් පළමුව කළ යුත්තේ තරහව, ඊර්ෂ්‍යාව වැනි මනෝභාවයන් උපරිම ලෙස පාලනය කර ගැනීමය.දෙවැනුව ඉවසීම, ආදරය, ඇහුම්කන් දීම යන ගුණාංග පුරුදු පුහුණු කරගත යුතුය. එවිට සමගි සම්පන්න සමාජයක විසීමේ උපරිම තෘප්තිය ඔබට ලබාගත හැකිවනු ඇත.සාකච්ඡා කළේ -රමණී සුබසිංහ ඡායාරූපය -සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=as0811026</link>
    <topic>සර්ප සම්බාහනයකට</topic>
    <author>දයා ඩී. ෆොන්සේකා (ද ටෙලිග‍්‍රාෆ් ගෲප් ඇසුරිනි)</author>
    <content>සිසු දිවි බේරා රන්තරු ලද වාසනා පුතාබෝම්බ මැදින් යාල්දේවී ගෙනගිය දුම්රිය රියැදුරු රපියෙල්ගෝනලාගම ටිකිරිබණ්ඩාට හදවත් ඇත්තන්ගෙන් උපකාරවෛරය පවතිනතාක් කල් සමාජ සමගිය ගොඩ නොනැඟේසර්ප සම්බාහනයකට ඔබත් කැමති ද?කෝකටත් ඔට්ටු ගුරුවරුවෛද්‍යවරු දුරාතීතයේ සිටම විවිධ ලෙඩ රෝග සමනය කිරීම සඳහා සම්බාහනය යොදාගත්හ. සම්බාහනය මඟින් ශරීරයේ මාංශපේශීන්වල ආබාධ සහ වේදනා නැති කළ හැකිය.බොහෝවිට අප අසා ඇති දැක පුරුදු සම්බාහන ක‍්‍රමවලට වඩා වෙනස් ක‍්‍රමයක් ඊශ‍්‍රායලයේ සම්බාහන ශිල්පිනියක වන අදා බරක් විසින් යොදාගෙන ඇත.ඒ සර්පයන් ලවා සිරුර සම්බාහනය කරවීමයි. බැලූ බැල්මට එය බියජනක ලෙස පෙනුණත් ඊශ‍්‍රායලයේ මෙම ක‍්‍රමය ඉතාමත් ජනප‍්‍රියය.උතුරු ඊශ‍්‍රායලයේ ටෙල්මායි එලාසර් හී පිහිටි අදා බරක් (Ada Barak) ගේ ‘සර්ප සැලුන්’ හි දී සර්පයන් ලවා සම්බාහනයක් කරවා ගැනීමට ඩොලර් 40 ක් වැයවෙයි.ඇය ඒ සඳහා යොදාගන්නේ කැලිපෝනියාවෙන් හා ප්ලොරිඩාවෙන් ගෙන්වන ලද විස නැති King Snakes, Corn Snakes Mikk Snakes යනුවෙන් හඳුන්වන සර්ප විශේෂයන්ය.මේ සර්පයන් මිනිස් සිරුරේ ස්පර්ශ වීමෙන් සිතට සැහැල්ලුවක් දැනෙන බව අදා බරෙක් කියයි.එමෙන්ම සර්පයින් ශරීරය සම්බාහනය කළ පසු මානසික පීඩනයන්ගෙන් සිතට සහනයක් ලැබෙන බව මේ ‘සර්ප සම්බාහනය’ ලද අය පවසන බවද ඇය පවසයි.”සර්පයන් අතින් අල්ලාගෙන සිටීමෙන් වුවද සහනයක් ලැබෙන බව මගේ සර්ප සම්බාහනය ලත් සමහරු පවසනවා. මුළු ශරීරයටම සිසිලක් එයින් දැනුණු බව එක් මහලු කාන්තාවක් මට පැවසුවා.ඇය සර්ප සම්බාහනය සඳහා විවිධ වර්ගයේ විවිධ ප‍්‍රමාණවල සර්පයින් යොදාගන්නීය. ඒ සම්බාහන වර්ගවල විවිධත්වය අනුවයි.වඩා ගැඹුරු මාංශපේශීන් සම්බාහනය කරවීම සඳහා වඩා බර විශාල සර්පයින් යොදාගනියි.කුඩා සර්පයින් යොදා ගන්නේ මාංශපේශිවල සුළු ස්පන්දන තත්ත්වයක් ඇති කරවීමටය. කිසිවකු බිය විය යුතු නැත. මේ සඳහා මුළුමනින්ම යොදාගන්නේ කිසිදු විසක් නැති සර්පයින්ය.අදා බරක් සම්බාහන ශිල්පිණිය මුලින්ම ටල්බයි එල්-ආසාර්හී මේ සර්ප සම්බාහනය ආරම්භ කළේ 2006 වසරේදීය. ඒ සංචාරකයින් ආකර්ෂණය කරවීමටය.ඇය මුලින්ම කළේ පැල වර්ග ප‍්‍රදර්ශනය හා විකිණීමය. විශේෂයෙන් ඇය ළඟ විවිධ කෘමිසතුන් ගේ සිට කුඩා සත්වයන් පවා බුදින මාංශභක්ෂක ගස්වර්ග විශාල ප‍්‍රමාණයක් ප‍්‍රදර්ශනයට හා විකිණීමට තබා තිබිණි.දැන් ඇය සර්ප සම්බාහනයෙන් ලබන ආදායම පැල ව්‍යාපාරයද අභිබවා ගොස් තිබේ. ඇය ලෝකය පුරා මේ සඳහා විවිධ ප‍්‍රදර්ශන පවත්වන්නීය.”ලෝකය පුරා ලස්සනවීමේ රහස්’ නම් වූ ඇගේ ඇමෙරිකානු රූපවාහිනී වැඩසටහන ඉතා ජනප‍්‍රිය වැඩසටහනකි.දයා ඩී. ෆොන්සේකා (ද ටෙලිග‍්‍රාෆ් ගෲප් ඇසුරිනි)</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=as0811027</link>
    <topic>කෝකටත් ඔට්ටු ගුරුවරු</topic>
    <author>විශ‍්‍රාමලත් ආචාර්ය ඩී.එන්.දිසානායක කොස්වත්ත – බිංගිරිය.</author>
    <content>සිසු දිවි බේරා රන්තරු ලද වාසනා පුතාබෝම්බ මැදින් යාල්දේවී ගෙනගිය දුම්රිය රියැදුරු රපියෙල්ගෝනලාගම ටිකිරිබණ්ඩාට හදවත් ඇත්තන්ගෙන් උපකාරවෛරය පවතිනතාක් කල් සමාජ සමගිය ගොඩ නොනැඟේසර්ප සම්බාහනයකට ඔබත් කැමති ද?කෝකටත් ඔට්ටු ගුරුවරුගුරු සේවයේ රසකතා1965-1970 වකවානුවේ වැඩ තහනමට ලක්ව 1970 ආණ්ඩු පෙරළියෙන් පසු වර්ෂ 1971 මුල්භාගයේ නැවත රැකියාව ලැබ ආ වැලිපැන්නේ ගුණසේන මුල්ගුරුන්නාන්සේ වයඹ පළාතේ දුම්මලසූරිය – කට්ටිමහන ප‍්‍රදේශයේ පාසලක මුල්ගුරුවරයා ලෙස සේවය කෙළේය.1971 පැවැති භීෂණ යුගයේ මෙම පාසල වසා දැමුණු අතර එය පාසලේ සිසුනට නිවාඩු කාලයක් විය.මෙකල ගුරු භවතුන් පමණක් අනිවාර්යයෙන්ම පාසල් ආයුතු විය.එසේ පැමිණෙන ගුරු භවතුන් පාසල් භූමිය ශුද්ධ පවිත‍්‍ර කිරීම සහ පරිසරය අලංකාර කිරීම ආදී කටයුතුවල නිරත වූ අතර බොහෝවිට පිරිමි ගුරුවරු කාඩ් සෙල්ලම් කිරීමෙහි ද නිරත වූහ.මේ අතර දිනක් ගුණසේන මුල්ගුරුන්නාන්සේට නිවාඩු දා රාජකාරි කටයුත්තක් සඳහා කොළඹ යෑමට සිදුවිය. අනෙක් ගුරුවර ගුරුවරියන් සියලු දෙනාම පාසලට ආහ.ගුරු මණ්ඩලයේ සිටි පෙරේරා ගුරුතුමිය පාසල් එන්නේ තනි ගොනා බැඳි ටැන්ටු කරත්තයකිනි.මේ අතර ගුරු මණ්ඩලයේ සිටි ජයසිංහ හා ජයමාන්න යන ගුරුන් දෙදෙනා ස්ථානෝචිත ප‍්‍රඥාවෙන් යුක්ත “කෝකටත් ඔට්ටු” ගුරුවරු දෙදෙනක් වූහ.පාසල් වත්ත ශුද්ධ පවිත‍්‍ර කිරීමේ කටයුතුවල යෙදී සිටින අතරතුර ජයසිංහ හා ජයමාන්න යන ගුරුවරු දෙදෙනා පාසල් වත්තේ ඇති උස නැති පොල් ගස් හතරකට බඩගා ඉන් පොල් කැඩූහ.ගස් හතරකින් පොල් ගෙඩි පනහක් පමණ කැඩූ ඔවුහු පෙරේරා ගුරුතුමියගේ තනි ගොනා බැඳි ටැන්ටු කරත්තයේ බක්කියට පොල් ගෙඩි පනහ දමාගෙන කට්ටිමහන හන්දියේ ඇති කඩයකට එය විකිණීම සඳහා කරත්තය දක්කාගෙන ගියේ සරම් ඇඳගෙන ඇඟට කමිසයක්වත් නොමැතිවය.ගුරුන් දෙදෙනා ඇඟට කමිසයක්වත් නොමැතිව කරත්තය දක්කා ගෙන යන අයුරු පාසලේ අනෙකුත් ගුරුවරුනට මහත් ආස්වාදජනක දසුනක් විය. කට්ටිමහන හන්දියේ කිසිවකු මෙම ගුරුන් දෙදෙනා හඳුනා නොගත්තේ ඔවුන් ගැමියන් යයි සිතූ නිසා විය හැකිය.පොල්ගෙඩි පනහ අසල කඩයකට විකුණූ ගුරුන් දෙදෙනා ඒ මුදලින් ගුරු මණ්ඩලයේ අනෙකුත් ගුරු භවතුනට අවශ්‍ය කෑම බීම හා සිගරැට් පැකට් දෙකක්ද මිලදී ගෙන නැවත කරත්තයෙහි නැඟී පාසල වෙත හනික පැමිණියහ.ගුණසේන මුල්ගුරුන්නාන්සේ දුම්පානයට තදින් ඇබ්බැහිවූවෙකි.පසුදා පාසලට පැමිණි මුල්ගුරුන්නාන්සේට මහත් බයාදු ලීලාවෙන් ජයමාන්න ගුරුතුමා ඊට පෙර දින තමාගෙන ආ නැවිකට් සිගරැට් පැකට් දෙන පරිත්‍යාග කෙළේය.මුල්ගුරුන්නාන්සේ ද ඉතා කැමැත්තෙන් සිගරැට් පැකට් දෙක බාරගත් අතර මෙම අගනා පරිත්‍යාගයට හේතුව කුමක්දැයි දැන ගැනීමට මුල්ගුරුන්නාන්සේට පාසලෙන් යනතුරුම දැනගන්නට නොලැබිණි.විශ‍්‍රාමලත් ආචාර්ය ඩී.එන්.දිසානායක කොස්වත්ත – බිංගිරිය.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=av08110217</link>
    <topic>රංගනයෙන් ජනපි‍්‍රය වූ තරු යුවළ</topic>
    <author>ජයමිණි පිටු සැකසුම - ගාමිණී ගුණතිලක - ප‍්‍රියන්ත ජයලත් - ශාන්ත සිල්වා</author>
    <content>රංගනයෙන් ජනපි‍්‍රය වූ තරු යුවළමෙවර Miss England ගේ ආච්චිත් අම්මත් රූප සුන්දරියෝඅංශභාගය ගැන අංශ කීපයකින්...සුමුදුගෙන් නැවුම් ගීත එකතුවක්“දූ කුමරියෝ” හි අසේල ඔබට මතකද?කලා දිවියේ විසි වසර සපුරන උපුල් මාමා ‘සුදු රෙදි හොරු’ සුන්දර කෙනිත්තිල්ලක්හඳුනාගත්තොත් ඔබ මා...තත්පරේට වැඩ කළ කෙනෙක්මාස්ටර් නැති අඩුව පුරවන්නේ කවු ද?මම ගියේ එහේ නවතින්න නොවෙයිෂාරුක් මැලේසියානු සම්මානය පිළිගනීවි ද?රවීනා රංගනයෙන් ඈත්වෙයිකොහොමද තොරතුරු‘ජූලියා’ මංගල දැක්ම ලන්ඩනයේදීලොකුම හොඳමඑක ඉත්තක‘කිඳුරංගනා’ හී ආදරණීය නේත‍්‍රාපුවත් ලුහුඩින්රූ විසිතුරුමේ රංගන ක්ෂේත‍්‍රයේ ජනපි‍්‍රය තරු යුවළක්. චන්න පෙරේරා හා කාන්චනා මෙන්ඩිස්. අද ‘රසඳුන’ කවරය සැරසෙනුයේ මේ යුවළගේ සොඳුරු රුවින්.නළුවෙකු ලෙසින් පමණක් නොව චන්න, ටෙලි හා චිත‍්‍රපට අධ්‍යක්ෂණය තුළිනුත් ඉදිරි ගමනක් ඇවිත්.පුංචි වීරයෝ, වස්සානයේ හිරු ඇවිදින්, සඳ දිය අරණ හා නීල පළිගුව යන ටෙලි නාට්‍යය අධ්‍යක්ෂණය කර ඇති චන්න පසුගිය දිනවල ‘රන් හවඩිය’ නමින්ද නවතම ටෙලි නාට්‍යයක රූපගත කිරීම් අවසන් කළා.“මම මේ දවස්වල මගේ දෙවන චිත‍්‍රපට අධ්‍යක්ෂණය සඳහා තිරපිටපතක් රචනා කරමින් ඉන්නවා. ජනවාරි මාසයේ විතර එහි රූපගත කිරීම් කරන්න බලාපොරොත්තු වෙනවා.මගේ බිරිඳ ගයාති‍්‍රත් පහුගිය දවස්වල ජයනාත් සිරිවර්ධන අධ්‍යක්ෂණය කළ නවතම චිත‍්‍රපටයේ ප‍්‍රධාන චරිතයක් කළා.මේ දිනවල නම් ඈ ඇගේ සැලෝන් එකේ කටයුතුවලට දායක වෙනවා.ජනපි‍්‍රයතම නළුවා ලෙසින්, සුමති හා සරසවි සම්මාන කීපයක්ම දිනා ඇති චන්න මුල්වරට නළුවෙකු වුණේ 1990 දී කළ සුජාතා චිත‍්‍රපටයෙන්.දූ කුමරියෝ ටෙලිනාට්‍යයේ සැන්ඩ‍්‍රා හා සිහින වසන්තයක් ටෙලිනාට්‍යයේ කුසුම් ලෙස මේ දිනවල කාන්චනා පුංචි තිරයේදී අපට හමුවෙනවා.අවුරුදු 12 දී ධර්මසේන පතිරාජ අධ්‍යක්ෂණය කළ සුභ අනාගතයක් ටෙලිනාට්‍යයේ ඩිංගිගේ චරිතය රඟපාමින් නිළියක වුණු ඈ මේ වන විට ටෙලිනාට්‍යය සියයට ආසන්න ප‍්‍රමාණයක විවිධ චරිත නිරූපණය කර තිබෙනවා.“මේ දවස්වල මම, විවේකීව නිවසට වී ඉන්නවා.පොත්, පත්තර, සඟා හා චිත‍්‍රපට නැරැඹීම තමා වැඩිපුරම කරන්නේ.තව මාස 3 කින් එළැඹෙන මගේ විවාහයේ කටයුතු සඳහාත් ඒ අතර සූදානම් වෙනවා.විවාහයෙන් පසුව වුණත්, රංගන ක්ෂේත‍්‍රයෙන් ඉවත් වෙන්නේ නෑ. ඒ තරමටම මම මේ වෘත්තියට ආසයි ආදරෙයි.”කාන්චනා ඇගේ අලුත්ම තොරතුරු රසඳුනට පැවැසුවා.ජයමිණි පිටු සැකසුම - ගාමිණී ගුණතිලක - ප‍්‍රියන්ත ජයලත් - ශාන්ත සිල්වා</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=av0811021</link>
    <topic>මෙවර Miss England ගේ</topic>
    <author>ආතර් උස්මීයගේ</author>
    <content>රංගනයෙන් ජනපි‍්‍රය වූ තරු යුවළමෙවර Miss England ගේ ආච්චිත් අම්මත් රූප සුන්දරියෝඅංශභාගය ගැන අංශ කීපයකින්...සුමුදුගෙන් නැවුම් ගීත එකතුවක්“දූ කුමරියෝ” හි අසේල ඔබට මතකද?කලා දිවියේ විසි වසර සපුරන උපුල් මාමා ‘සුදු රෙදි හොරු’ සුන්දර කෙනිත්තිල්ලක්හඳුනාගත්තොත් ඔබ මා...තත්පරේට වැඩ කළ කෙනෙක්මාස්ටර් නැති අඩුව පුරවන්නේ කවු ද?මම ගියේ එහේ නවතින්න නොවෙයිෂාරුක් මැලේසියානු සම්මානය පිළිගනීවි ද?රවීනා රංගනයෙන් ඈත්වෙයිකොහොමද තොරතුරු‘ජූලියා’ මංගල දැක්ම ලන්ඩනයේදීලොකුම හොඳමඑක ඉත්තක‘කිඳුරංගනා’ හී ආදරණීය නේත‍්‍රාපුවත් ලුහුඩින්රූ විසිතුරුඑකම පරම්පරාවකින්, එක දිගට රූප සුන්දරියන් බිහිවන්නේ බොහෝ කලාතුරකිනි. සමහර විට එවන් දෑ දෛවෝපගත සිදුවීම් හැටියට ද හැඳින්විය හැක. රූප සුන්දරියන් කීපදෙනකු බිහිකළ එවැනි පරම්පරාවක් එංගලන්තයේ සිටියි. මෙම කතාව එම පරම්පරාව ගැනය.මේ අවුරුද්දේ එංගලන්තයේ දී පවත්වන ලද Miss Englandරූප සුන්දරී තරගයෙන් එංගලන්තයේ රූ රැජින ලෙස අභිෂේක ලබා සිටින්නේ ලෝරා කෝල්මන්ය (Laura Coleman) රූ රැජිනන් කීපදෙනකු බිහි කළ පරම්පරා කීපයකට නෑකම් කියන ලෝරා තවමත් පාසල් යන දැරියකි.ලෝරාගේ පරම්පරාව රූ රැජිනන් බිහිකරන පවුල් සංස්ථාවක් හැටියට ද හඳුන්වනු ලැබේ. තිහේ දශකයේ සිට ඇගේ පරම්පරාවෙන් රූ රැජිනන් ගණනාවක්ම බිහිවී ඇත.1943 දී ඇගේ ආච්චි අම්මා (අම්මාගේ අම්මා) Miss Forces Pin.-up සහ Miss Lovely Legs  නමැති රූප සුන්දරී තරග දෙකෙන්ම අභිෂේක ලබා ඇත.රූප සුන්දරියක ලෙස දෙවරක්ම තේරී ඇති ඇගේ ආච්චි අම්මා අයිරින් දැනට අසූ අටවැනි වියේ පසුවේ.ලෝරාගේ මව ඩේනා (Dena) ය. ඇය රූපසුන්දරියක වූයේ 1975 දීය. Miss East Anglia Miss UK යන රූප සුන්දරී තරග දෙකෙන්ම රූ රැජින ලෙස අභිෂේක ලැබූ ඩේනා අද පනස් හය හැවිරිදිය.”මගේ අම්මා මට වඩා රූමත් ගැහැනියක් ලෝරා සඳහන් කරයි.”Miss Beautiful Eyes”  නමැති තරගයෙන් ඩේනා ජයග‍්‍රහණය කරන ලද්දේ විසිවැනි වියේ පසුවෙද්දීය.තමා ගේ මව රූමත් ගැහැනියක වුවද ඇය රූප සුන්දරියක ලෙස පරිවර්තනය කරන ලද්දේ තමා ගේ සීයා විසින් යැයි ලෝරා සඳහන් කරයි. මේ වකවානුව වනවිට ලෝරාගේ සීයා පිළිකා රෝගයකින් පෙළෙමින් සිටියේය.කොපමණ ප‍්‍රතිකාර කළත් ඔහු බේරා ගැනීමට නොහැකි බව වෛද්‍යවරු කියා සිටියහ. මරණය ගැන බිය නොවූ ඔහු සිය රූමත් දියණිය (ඩේනා) රූප සුන්දරියක බවට පත් කිරීමට ඉටා ගත්තේය.රූප සුන්දරියක වීමට අවශ්‍ය උපදෙස් පමණක් නොව ඒ සඳහා කළ යුතු ව්‍යායාම් ගැන ද ඇවිදින හැටිද ඔහු කියා දුන්නේය. “ඇත්ත වශයෙන්ම මවට රූප සුන්දරියක වීමට හුඟක්ම උපකාර වුණේ සීයාගේ ඒ මඟපෙන්වීම” ලෝරා පවසයි.”මට නම් ගුරු-හරුකම් දුන්නේ අම්මයි, ආච්චියි.”ලෝරාගේ පරම්පරාවේ සිටින ගැහැනුන් පමණක් නොව පිරිමින් ද කඩවසම්ය.ලෝරා ගේ පියා මාටින්ය. කඩවසම් පෙනුමකින් යුත් ඔහුද තම දියණිය රූපසුන්දරියක කිරීමට බෙහෙවින්ම මහන්සි ගනී. ඇයගේ සිරුරේ සමබරතාවය රැක ගැනීම සඳහා උපදෙස් දෙනු ලබන්නේ මාටින් විසිනි.මෙවර පවත්වන ලද Miss England 2008’ රූප සුන්දරී තරගය සඳහා රූමතියන් හතළිස් නව දෙනකු අතර තියුණු තරගයක් පැවැති බව සංවිධායකයෝ පවසති.ව්‍යාපාරික කළමනාකරිත්වය හා අලෙවි කළමනාකරණය පිළිබඳව උපාධියක් ලබා සිටින ලෝරාගේ මීළඟ බලාපොරොත්තුව ලෝක රූප සුන්දරී තරගයට ඉදිරිපත් වී ඉන් ජය ගැනීමටය. ’Miss World’ රූප සුන්දරී තරගය මේ මාසයේදී පැවැත්වීමට නියමිතය.මේ සඳහා රටවල් එකසිය ගණනකින් රූමතියන් ඉදිරිපත් වනු ඇතැයි එහි සංවිධායකයෝ පවසති.ලෝරා මේ දිනවල වැඩිම කාලයක් මිඩංගු කරන්නේ ලෝක රූපසුන්දරී තරගයට මුහුණ දීම සඳහා අවශ්‍ය පුහුණුවීම් වල නිරත වෙමිනි. රුව වඩා ගැනීමට අවශ්‍ය ව්‍යායාම්වලද අනිකුත් වත් පිළිවෙත්වලද ඇය යෙදී සිටියි.තමාගේ එකම බලාපොරොත්තුව ’Miss World’ තරගයෙන් ජයගැනීම බව කියන ලෝරා එමඟින් සිය නිජබිමට ගෞරවයක් ලබාදීමට බලාපොරොත්තු වන බවද කියා සිටියි.රූප සුන්දරියන් කීපදෙනකු බිහි කළ තමන්ගේ පරම්පරාව ගැන ආඩම්බර වන බව කියන ලෝරා ඉදිරි අනාගතයේදී තමන්ගේ පවුලෙන් තවත් රූප සුන්දරියන් කීප දෙනෙකුම බිහිවනු ඇතැයිද කියා සිටියි.ආතර් උස්මීයගේ</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=av0811022</link>
    <topic>අංශභාගය ගැන අංශ කීපයකින්...</topic>
    <author>සාකච්ඡාවකින් සකස් කළේ ගාමිණී සුසන්ත</author>
    <content>රංගනයෙන් ජනපි‍්‍රය වූ තරු යුවළමෙවර Miss England ගේ ආච්චිත් අම්මත් රූප සුන්දරියෝඅංශභාගය ගැන අංශ කීපයකින්...සුමුදුගෙන් නැවුම් ගීත එකතුවක්“දූ කුමරියෝ” හි අසේල ඔබට මතකද?කලා දිවියේ විසි වසර සපුරන උපුල් මාමා ‘සුදු රෙදි හොරු’ සුන්දර කෙනිත්තිල්ලක්හඳුනාගත්තොත් ඔබ මා...තත්පරේට වැඩ කළ කෙනෙක්මාස්ටර් නැති අඩුව පුරවන්නේ කවු ද?මම ගියේ එහේ නවතින්න නොවෙයිෂාරුක් මැලේසියානු සම්මානය පිළිගනීවි ද?රවීනා රංගනයෙන් ඈත්වෙයිකොහොමද තොරතුරු‘ජූලියා’ මංගල දැක්ම ලන්ඩනයේදීලොකුම හොඳමඑක ඉත්තක‘කිඳුරංගනා’ හී ආදරණීය නේත‍්‍රාපුවත් ලුහුඩින්රූ විසිතුරුඅංශභාග රෝගයේ ලක්ෂණ මොනවාද?අංශභාගය ලෙස හඳුන්වන්නේ අතක් හෝ පාදයක් පණනැති වී යාම හෝ අතක් සමඟ පාදයක් පණ නැතිවී යාමයි.මෙම තත්ත්වය බොහෝවිට ක්ෂණයකින් ඇති විය හැකියි; එසේ නැති නම් දිනක් දෙකක් ඇතුළත ඉතා සෙමෙන් ඇතිවිය හැකියි.අංශභාග රෝගයේදි බහුලව දක්නට ලැබෙන්නේ ඉහතින් කී තත්ත්වයයි. එසේම තවත් ආකාර කීපයකින්ම අංශභාග රෝගය පෙන්නුම් කළ හැකියි.මහරගම පිළිකා රෝහලේ සහ කොළඹ පොලිස් රෝහලේ කායික රෝග විශේෂඥ වෛද්‍ය හර්ෂණී ප‍්‍රනාන්දුඇතැම්විට කතා කිරීමට අපහසුවීම, එසේ නැතිනම් ඇසක පෙනීම හදිසියේ නැතිවී යෑම, කිසි දිනෙක අපස්මාරය (මීමැස්මොරය) නොසෑදුණු අයකුට එම රෝග තත්ත්වය ඇතිවීම ආදී වශයෙන්.එමෙන්ම ඇතැමෙකුගෙන් සිහිමඳ ගතියකින් කතා කරන ස්වභාවයක් පළ විය හැකියි.මෙම තත්ත්වයට පත්වන්නේ බොහෝවිට වයස්ගත උදවියයි. එසේම හදිසියේම ඇතිවන ආහාර ගිලීමට ඇති අපහසුව, කට පැත්තට යාම අංශභාග රෝගයේ ලක්‍ෂණයි.මෙහිදී රෝගියාගේ රෝග ලක්‍ෂණ පෙන්නුම් කරන්නේ රෝගියාගේ මොළයේ කිනම් රුධිර නාලය ආබාධයට ලක්වූයේ ද යන සාධකය මතයි.අංශභාග රෝගය ඇති වන්නේ කෙසේද?බහුල වශයෙන්ම අංශභාගය ඇති වන්නේ රුධිර කැටියක් මොළයේ රුධිර නාලයක සිරවීමෙන්. එම රුධිර කැටිය කෙළින්ම මොළයේ රුධිර නාලයක් තුළ සිරවිය හැකියි. එසේ නැතිනම් ශරීරයේ වෙනත් ස්ථානයක තිබෙන රුධිර කැටියකින් කොටසක් කැඩී මොළයට ගමන් කළ හැකියි.මොළයේ රුධිර නාලයක් තුළ රුධිරය කැටි ගැසීම Thrombus ලෙස හඳුන්වනවා. එසේ නැතිව ශරීරයේ වෙනත් ස්ථානයක සෑදුණු රුධිර කැටියක කොටසක් මොළයට ගමන් කිරීම Embolus ලෙස හඳුන්වනවා.රුධිර කැටියක් රුධිර නාලයක් තුළ සිරවීමෙන් අංශභාගය ඇතිවිය හැකි වන්නාසේම රුධිර නාලයක් පිපිරීමෙන් ද (Haemorrhage) අංශභාගය ඇතිවිය හැකියි. මෙහිදී මොළයේ අවට රුධිර ගැලීමක් සිදු වෙනවා.අංශභාග රෝගය ඇතිවූයේ ඉහත කිනම් හේතුව නිසාද යන්න රෝගියාව බාහිරව පරීක්ෂා කිරීමෙන් වෛද්‍යවරයකුට හඳුනාගත නොහැකියි. ඒ සඳහා සී.ටී. ස්කෑන් පරීක්‍ෂණයක් කළ යුතුයි.ඉහත සඳහන් කළ කරුණුවලට අමතරව මොළය ආශි‍්‍රතව ගෙඩියක් ඇතිවීම නිසාත් අංශභාග රෝගී තත්ත්වය ඇතිවිය හැකියි. විශේෂයෙන් තරුණ වයසේ පසුවන උදවිය අංශභාගී රෝගයට ගොදුරු විය හැකි තවත් ක‍්‍රමයක් තිබෙනවා.ඒ; මොළයේ තිබෙන රුධිර නාලයක සිදුවන ඉදිමීමක් නිසා එම රුධිර නාලය පිපිරී යාමයි Aneurysm. එලෙස රුධිර නාලය ඉදිමීමට හේතු වන්නේ රුධිර නාලයේ එම ස්ථානය දුර්වලවීමයි. මෙහිදී ක්ෂණික මරණය වුවත් සිදුවිය හැකියි.නැතහොත් එක් අතක් පාදයක් පණ නැතිවී යාම හෝ අපස්මාරය වැනි රෝගී තත්ත්වයක් ඇති විය හැකියි. මෙය ඉතාම දුර්ලභ අවස්ථාවක්.රුධිර නාලයක් පුපුරා යාමට හෝ රුධිර නාලයක රුධිර කැටියක් ඇති වීමට හේතු වන කරුණු මොනවාද?රුධිර නාලයක් පුපුරා යාමට ප‍්‍රධාන වශයෙන්ම බලපාන්නේ අධික රුධිර පීඩනයයි. අධික රුධිර පීඩනය රෝගයක් ලෙස පවතින අයකු එම තත්ත්වය පාලනය කර නො ගැනීමෙන් හෝ හදිසියේ රුධිර පීඩනය වැඩි වීමෙන් රුධිර නාලයක් පුපුරා යා හැකියි.හදිසි කෝපය, හදිසි කම්පනය නිසා රුධිර පීඩනය හදිසියේ වැඩි විය හැකියි. රුධිර කැටියක් ඇති වීමට හේතුවන සාධක බොහොමයක් තිබෙනවා.රුධිරයේ කොලෙස්ටරෝල් මේදය වැඩිවීම, හෘදයේ යම් යම් කොටස්වල ඇතිවන ආබාධ, ඇතැම් රුධිර නාලවල තිබෙන ආසාදන තත්ත්ව (Arteritis)නිසාත් රුධිරය කැටි ගැසිය හැකියි.අංශභාග රෝග තත්ත්වය ඕනෑම වයස් ප‍්‍රමාණයක අයකුට ඇතිවිය හැකිද?බහුලව ඇති වන්නේ මැදි වයසේ පුද්ගලයින්ට. එහෙත් ඕනෑම අයකුට අංශභාගය ඇතිවීමේ හැකියාව තිබෙනවා. විශේෂයෙන්ම දියවැඩියාව වැළඳී ඇති අයකුට අංශභාගය ඇතිවීමේ හැකියාව වැඩියි.අතක, පාදයක නිතර ඇතිවන හිරි වැටීම අංශභාග රෝගය සමඟ සම්බන්ධයක් තිබෙනවාද?අත්පා පණ නැතිවී යාම මෙන්ම අතක් පයක් හෝ අත්පා දෙකම නිතර නිතර හිරිවැටීම ද අංශභාග රෝගයේ එක් අවස්ථාවක් විය හැකියි. අංශභාග රෝගයේදී අතක පාදයක කෙළවර පමණක් නොව සම්පූර්ණ අත හෝ පාදයම හිරි වැටෙනවා.මොළයේ කිනම් රුධිර වාහිනියද ආබාධයට ලක්වී ඇත්තේ යන සාධකය මතයි, අංශභාග රෝගයේ රෝග ලක්‍ෂණ පෙන්නුම් කරන්නේ.අංශභාගය පරම්පරාවට යන රෝගයක්ද?අංශභාගය නම් රෝගී තත්ත්වය ඍජුවම පරම්පරාවෙන් පරම්පරාවට යනවාට වඩා අංශභාග රෝගය ඇතිවීමට හේතුවන සාධක පරම්පරාවෙන් පරම්පරාවට යනවා යැයි පැවසීම නිවැරදියි.උදාහරණ ලෙස අංශභාග රෝගය ඇතිවීමට හේතු සාධක වන දියවැඩියාව, අධිරුධිර පීඩනය, රුධිරයේ කොලෙස්ටරෝල් මේදය වැඩි බව ආදිය පරම්පරාවෙන් පරම්පරාවට යා හැකියි.මෙම රෝගය සෑදීමෙන් වැළකී සිටීමට ගත යුතු කි‍්‍රයාමාර්ග මොනවාද?හොඳ සෞඛ්‍ය පුරුදු ඇති කර ගැනීම ඉතාම වැදගත්. සාමාන්‍යයෙන් වයස අවුරුදු 40 ඉක්මවූ විට රුධිර පීඩනය, රුධිරයේ සීනි, කොලෙස්ටරෝල් මේදය පිළිබඳව පරීක්ෂා කළ යුතුයි.මෙම තත්ත්වයන් දැනටමත් ඇත්නම් හෝ හෘදයේ හෝ හෘද නාලවල දැනටමත් ප‍්‍රශ්න ඇත්නම්, විශේෂ අවධානය යොමු කළ යුතුයි.අංශභාගය සඳහා කරන ප‍්‍රතිකාර මොනවාද?රුධිර කැටියක් සිරවීම නිසා අංශභාග වැළඳී ඇත්නම්, එම රුධිර කැටිය දියවීම සඳහා ඖෂධ ලබා දෙනවා. එසේම රුධිර පට්ටිකා එකිනෙක ඇලී ලේ කැටියක් ඇතිවීම වැළැක්වීමට ඇස්පි‍්‍රන් සුළු මාත‍්‍රාවක් සහ තවත් ඖෂධ යොදා ගන්නවා.රුධිර නාලයක් පුපුරා ගොස් ඇති අවස්ථාවක නම්, ඇස්පි‍්‍රන් දීම මගින් රුධිර වහනය තවත් වැඩිවිය හැකියි. ප‍්‍රතිකාරවලින් හොඳ සුවයක් ලබා ගැනීම සඳහා රෝගය ඇතිවූවා යැයි දැනගත් වහාම රෝගියාව රෝහලක් වෙත රැගෙන යාම වැදගත්.රෝහලක් වෙත යාම පමාවන තරමට රෝගියා යථා තත්ත්වයට පත්වීමේ හැකියාව අඩුවෙනවා.මෙවැනි රෝගීන් රැකබලා ගත යුත්තේ කෙසේද?අංශභාග රෝගී තත්ත්වයට පත්වූ අයකු පවුලක සිටී නම් ඔහු හෝ ඇය පිළිබඳව විශේෂ උනන්දුවකින් කි‍්‍රයා කළ යුතුයි. විශේෂයෙන්ම ආහාර ගැනීමේදී රෝගියාට උපකාර කළ යුතුයි. අංශභාග රෝගීන්ට බොහෝවිට ආහාර ගිලීම අපහසුයි.නාසයෙන් ආහාර නැවත පිටවිය හැකියි. එවැනි රෝගීන් සඳහා ආහාර දියර වශයෙන් දිය යුතුයි. මුල් කාලයේදී මුත‍්‍රා නොදැනී පිටවන නිසා කැතීටරයක් (Catheter)යොදා මුත‍්‍රා ඉවත් කළ හැකියි.එසේම සිහි මඳ ගතියෙන් පෙළෙන රෝගීන් අතපය යන්තමින් හෝ සෙලවිය නොහැකි රෝගීන් පැය 2 කට වරක් ඇඳේ දෙපසට හැරවිය යුතුයි. ඒ ශරීරයේ, ඇඳ තුවාල ඇතිවන නිසා.අතපය පන නැතිව යාම යථා තත්ත්වයට පත් කරගත හැකිද?භෞතික චිකිත්සක ක‍්‍රම මගින් සහ ඖෂධ මගින් රෝගීන්ගේ අතපයේ කි‍්‍රයාකාරිත්වය යම් පමණකට මුල් තත්ත්වයට පත්කර ගත හැකියි. ඇතැම්විට සියයට සීයක්ම මුල් අවස්ථාවට පත්වීමේ හැකියාව තිබෙනවා.අංශභාග රෝගය වැළඳීමෙන් පසුව කතා කිරීමේ අපහසුතාවයක් ඇතිවුවහොත් හෝ කතාව සම්පූර්ණයෙන්ම නැති වුවහොත් කතා කිරීමේ පුහුණුවක්(speech therapy)මගින් කතා කිරීමේ හැකියාව නැවත ලබාගත හැකියි.මේ සඳහා සුදුසුකම් ලත් පුද්ගලයකු හමුවිය යුතුයි. මෙහිදී භෞතික චිකිත්සක ප‍්‍රතිකාර සහ කතා පුහුණු ප‍්‍රතිකාර වලින් හොඳ ප‍්‍රතිඵලයක් ලබා ගැනීමට නම්, දීර්ඝ කාලයක් එම ප‍්‍රතිකාර කළ යුතුයි.සාකච්ඡාවකින් සකස් කළේ ගාමිණී සුසන්ත</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=av0811023</link>
    <topic>සුමුදුගෙන් නැවුම් ගීත එකතුවක්</topic>
    <author>හර්ෂණි රුද්‍රිගු</author>
    <content>රංගනයෙන් ජනපි‍්‍රය වූ තරු යුවළමෙවර Miss England ගේ ආච්චිත් අම්මත් රූප සුන්දරියෝඅංශභාගය ගැන අංශ කීපයකින්...සුමුදුගෙන් නැවුම් ගීත එකතුවක්“දූ කුමරියෝ” හි අසේල ඔබට මතකද?කලා දිවියේ විසි වසර සපුරන උපුල් මාමා ‘සුදු රෙදි හොරු’ සුන්දර කෙනිත්තිල්ලක්හඳුනාගත්තොත් ඔබ මා...තත්පරේට වැඩ කළ කෙනෙක්මාස්ටර් නැති අඩුව පුරවන්නේ කවු ද?මම ගියේ එහේ නවතින්න නොවෙයිෂාරුක් මැලේසියානු සම්මානය පිළිගනීවි ද?රවීනා රංගනයෙන් ඈත්වෙයිකොහොමද තොරතුරු‘ජූලියා’ මංගල දැක්ම ලන්ඩනයේදීලොකුම හොඳමඑක ඉත්තක‘කිඳුරංගනා’ හී ආදරණීය නේත‍්‍රාපුවත් ලුහුඩින්රූ විසිතුරුමේ දිනවල ගුවන්විදුලි නාළිකා කිහිපයක් ඔස්සේ ඇගේ නැවුම් ගී හඬ ඔබට ඇසේ.ඈ ගයන , එන්න අර බලන්න – එන්න යන්න අරබලන්න , සීතල සිහින රැයේ හමුවුණු සියලු සිහින කාගේ, සිත් ගන්නාලූ ආදර මල් පිපුණාලු , උපන්දින පි‍්‍රය සාදයේදී මම ගීතයක් ගැයුවා වැනි ගීත මේ දිනවල නිතර නිතර මැක්ස් එෆ්. එම් කඳුරට සේවය, රුහුණු සේවය, රජරට සේවය වැනි නාළිකා ඔස්සේ විකාශනය වෙනවා. මේ ගී ගයන්නේ සුමුදු තිවංකා මුණසිංහයි.කුඩා කල සිටම ගීත ගායනයට දස්කම් දැක්වූ සුමුදු ප‍්‍රාථමික අධ්‍යාපනය ලැබුවේ පොළොන්නරුව රාජකීය මධ්‍ය මහා විද්‍යාලයෙන්, ඇගේ ගායන කුසලතා තව තවත් ඔපනංවා ගත්තේ නුවර හිල්වුඩ් විද්‍යාලයෙන් ,හිල්වුඩ් විද්‍යාලයේ ගායන කණ්ඩායමේ නායකත්වය දැරූ ඇය එහිදී ඊශ‍්‍රායලය ,මැලේසියාව වැනි රටවලට යාමේ වරම හිමිකරගත්තා හිල්වුඩයේ නර්තන කණ්ඩායමේ ගායිකාව ලෙස.එතෙර ගිය සුමුදු එහිදී ගී ගයා තම කණ්ඩායමේ ගෞරවයටත් පාත‍්‍රවෙලා.මේ අතර පුංචි සන්දියේ පටන් ඇගේ එක ම අරමුණ වූ තමාගේ ම ගීත ඇතුළත් සී.ඩී. තැටියක් එළි දැක්වීමේ ආශාවන් දැන් මල් පල ගැන්වෙන්න ඔන්න මෙන්න.ඇය සිය කුළුදුල් ගීත ඇතුළත් සී.ඩී. තැටිය ලබන වසරේ මැද භාගයේ දී එළි දැක්වීමට සූදානමින් ඉන්නෙ.ඇගේ ගීත සමුච්චය සඳහා ගී පද රචනා කර ඇත්තේ ආචාර්ය අජන්තා රණසිංහ , නිලාර් කාසිම්, ශාන්ත දේශබන්දු , යමුනා මාලනී පෙරේරා, සුනන්ද විජේතිලක වැනි ප‍්‍රවීණයන් පිරිසක්, නවක ගී පද රචකයකුගේ ගීත කිහිපයකුත් මෙයට ඇතුළත්.ගායන හැකියාවට අමතරව ගීත රචනයටත් ඈ සිය කුසලතාව පෙන්වලා. ඇගේ අතින් ලියැවුණ ගීතයකුත් මේ ගීත එකතුවට ඇතුළත්. රෝහණ වීරසිංහ හා රංග දසනායකගේ සංගීතයෙන් එය රස ගැන්විලා. මෙම සී.ඩී. තැටියට නටාෂා පෙරේරා සමග සුමුදු ගයන ගීතයක් ද ඇතුළත් .සුමුදු ආ සංගීත මාවතේ ඇයට නිරන්තර සහාය දැක්වූ නුවර හිල්වුඩ් විද්‍යාලයේ හිටපු විදුහල්පතිවරියක වු රත්නායක හා හිටපු නියෝජ්‍ය විදුහල්පතිවරියක වන රාජකරුණා යන ගුරු මහත්මීන් මෙන්ම ඇගේ සැමියා ඇතුළු යෙහෙළියන් ද තමාට නිබඳ සවියක් වූ බවයි. ඇය පැවසුවේ.හර්ෂණි රුද්‍රිගු</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=av0811024</link>
    <topic>“දූ කුමරියෝ” හි අසේල</topic>
    <author/>
    <content>රංගනයෙන් ජනපි‍්‍රය වූ තරු යුවළමෙවර Miss England ගේ ආච්චිත් අම්මත් රූප සුන්දරියෝඅංශභාගය ගැන අංශ කීපයකින්...සුමුදුගෙන් නැවුම් ගීත එකතුවක්“දූ කුමරියෝ” හි අසේල ඔබට මතකද?කලා දිවියේ විසි වසර සපුරන උපුල් මාමා ‘සුදු රෙදි හොරු’ සුන්දර කෙනිත්තිල්ලක්හඳුනාගත්තොත් ඔබ මා...තත්පරේට වැඩ කළ කෙනෙක්මාස්ටර් නැති අඩුව පුරවන්නේ කවු ද?මම ගියේ එහේ නවතින්න නොවෙයිෂාරුක් මැලේසියානු සම්මානය පිළිගනීවි ද?රවීනා රංගනයෙන් ඈත්වෙයිකොහොමද තොරතුරු‘ජූලියා’ මංගල දැක්ම ලන්ඩනයේදීලොකුම හොඳමඑක ඉත්තක‘කිඳුරංගනා’ හී ආදරණීය නේත‍්‍රාපුවත් ලුහුඩින්රූ විසිතුරුදෙරණින් විකාශය වන ‘දූ කුමරියෝ’ ටෙලි නාට්‍යයේ ‘අසේල’ ගේ චරිතය ඔබට මතක ඇති. අසේලට ජීවය දෙන ඔහු සම්පත් අතාවුද, සම්පත් නළුවෙක් වෙලා තිබෙන්නෙ අහම්බෙන්.ඔහු කුඩා කාලයේදීවත් රංගනයට වැඩි කැමැත්තක් තිබුණ කෙනෙක් නෙවෙයිලු.” මම මුලින්ම කැමරාවකට මුහුණ දුන්නේ ‘මරණය’ කියන ටෙලි නාට්‍යයෙන්.එහි මම රඟපෑවේ විශ්වවිද්‍යාල තරුණයෙකුගේ චරිතයක්. ඔය අතරතුරදී තමයි මට කීර්තිරත්න කියන සහාය අධ්‍යක්‍ෂවරයා මුණ ගැසුණේ.ඔහුගේ මාර්ගයෙන් ස්වාධීන රූපවාහිනියෙන් විකාශය වුණු ‘සපිරිවර’ ටෙලි නාට්‍යයේ ඇමතිගේ පුතා විදියට රඟපෑවා. ඒක විකාශය වෙද්දී මහින්ද , කේ. පේ‍්‍රමසිරි ගේ ‘මකර දඩයම ටෙලිනාට්‍යයේ උප ප‍්‍රධාන චරිතයක් කළා.ඊට පස්සේ ඔහුගේම ‘කළුවර එළිය’ ටෙලි නාට්‍යයේ ප‍්‍රධාන චරිතය කළා.සම්පත් රංගනයට පමණක් නොව සිරස රූපවාහිනියේ ‘මහගෙදර ‘ , ‘ප‍්‍රවීණා’ වැනි නාට්‍ය සඳහා හඬ කැවීම් ශිල්පියකු ලෙස දායක වෙනවා. ස්වර්ණවාහිනී ආයතනයේ කාටූන් වැඩ සටහන් සඳහාත් ඔහු හඬ කැවීමෙන් එක්වෙනවා.සම්පත් වෘත්තියෙන් රංගන ශිල්පියකු වන්නට බලාපොරොත්තු වෙන් හිටි කෙනෙක් නොවෙයි. මහනුවර ඉපදුණු ඔහු ශාන්ත සිල්වෙස්ටර් විද්‍යාලයෙන් අධ්‍යාපනය ලැබූවෙක්.අද ඔහු ලංකා ලුණු සමාගමේ අලෙවි අංශයේ මහනුවර දිස්ති‍්‍රක්කය බාරව කටයුතු කරනවා. රැකියාවත් එක්කම විනෝදාංශයක් වශයෙන් රංගනය ඉදිරියට කරගෙන යන්නට සම්පත් බලාපොරොත්තු වෙයි.කලා ක්ෂේත‍්‍රයේ ඉදිරියට එන්නට ඔහුට අත හිත දුන් දයාවංශ කරුණාමුනි. අලුත් කඩේ උසාවියේ ප‍්‍රසංගිකා පතිරණ සහ ඉන්දික පුෂ්පකුමාර යන අය ඔහු ගෞරවයෙන් යුතුව සිහිපත් කරනවා. ඔහුගේ ලිපිනය ‘හස්තගිරි’ උඩගම, ගල්හින්න , මහනුවරයි.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=av0811025</link>
    <topic>කලා දිවියේ විසි වසර සපුරන</topic>
    <author>ගාමිණී සුසන්ත</author>
    <content>රංගනයෙන් ජනපි‍්‍රය වූ තරු යුවළමෙවර Miss England ගේ ආච්චිත් අම්මත් රූප සුන්දරියෝඅංශභාගය ගැන අංශ කීපයකින්...සුමුදුගෙන් නැවුම් ගීත එකතුවක්“දූ කුමරියෝ” හි අසේල ඔබට මතකද?කලා දිවියේ විසි වසර සපුරන උපුල් මාමා ‘සුදු රෙදි හොරු’ සුන්දර කෙනිත්තිල්ලක්හඳුනාගත්තොත් ඔබ මා...තත්පරේට වැඩ කළ කෙනෙක්මාස්ටර් නැති අඩුව පුරවන්නේ කවු ද?මම ගියේ එහේ නවතින්න නොවෙයිෂාරුක් මැලේසියානු සම්මානය පිළිගනීවි ද?රවීනා රංගනයෙන් ඈත්වෙයිකොහොමද තොරතුරු‘ජූලියා’ මංගල දැක්ම ලන්ඩනයේදීලොකුම හොඳමඑක ඉත්තක‘කිඳුරංගනා’ හී ආදරණීය නේත‍්‍රාපුවත් ලුහුඩින්රූ විසිතුරුළමා පරපුර අතර ඉතා ජනපි‍්‍රය චරිතයක් වන “උපුල් මාමා” ලෙස හැඳින්වෙන උපුල් වීරසිංහගේ කලා දිවියට වසර 20 ක් පිරීම නිමිත්තෙන් විශේෂ වැඩසටහන් කීපයක්ම සංවිධානය කර ඇත.“දේදුන්නේ පාට අරන්” ළමා ගීත ඇතුලත් කැසට් පටය සහ සංයුක්ත තැටිය එළිදැක්වීම එම වැඩසහටන් අතර විශේෂත්වයක් ගන්නා අතර ළමා ගී ප‍්‍රසංගයක් ද ළමා නාට්‍ය ප‍්‍රසංගයක් ද පැවැත්වීමට කටයුතු යොදා ඇත.මෙම සැමරුම් උත්සවය පැවැත්වෙන්නේ නොවැම්බර් 05 වැනිදා සවස 3.00 ට ජෝන් ද සිල්වා සමරු රඟහලේදී ය.උපුල් වීරසිංහ මූලික අධ්‍යාපනය හැදෑරුවේ කැලණිය වෙදමුල්ල මහා විද්‍යාලයෙන්. කුඩා කල පටන් කලාවට ඇල්මක් දැක්වූ උපුල්ට තම කලා හැකියාවන් ඔප්නංවා ගැනීමට පාසල් වේදිකාව කදිම තෝතැන්නක් විය.වදක භූමිය, කාලගෝල, රන් කහවනු, කදා වළලු වැනි වේදිකා නාට්‍ය ඔහු පාසල් සමයේ රඟපෑ නාට්‍ය අතර ප‍්‍රධානය. රංගනයට අමතරව නර්තනයට ද ඇල්මක් දැක්වූ උපුල් නර්තනය විෂයක් ලෙස පාසලේදී හැදෑරුවේය.පාසලේදී පැවැති විවිධ ප‍්‍රසංගවලට උපුල්ගේ නැටුම් නැතිවම බැරි අංගයක් විය.මීට අමතරව උපුල් වීරසිංහ පාසල් සමයේදී දක්ෂ කථිකයකු ලෙස ද කුසලතා පෙන්වූ අයෙකි. පාසල් සමයේ දී එක් වසරක ගම්පහ දිස්ති‍්‍රක්කයේ දක්ෂතම කථිකයා වූයේ ද උපුල්ය.තම කලා දිවිය පිළිබඳව උපුල් වීරසිංහ තවදුරටත් රසඳුන වෙත අදහස් දැක්වූයේ මෙසේය. “පාසල් යන කාලෙ මම ගුවන් විදුලියේ ළමා පිටියට සම්බන්ධ වුණා.එහිදී නාට්‍ය ගායනය වැනි අංශවලට සම්බන්ධ වීමෙන් අත්දැකීම් රැසක්ම ලැබුණා.මාව ඉස්මතු වුණේ ගුවන් විදුලියෙන්. පසුව ජාතික තරුණ සේවා සභාව මෙහෙයවපු නාට්‍ය තරගාවලියකදි ගම්පහ දිස්ති‍්‍රක්කයේ හොඳම නළුවා, හොඳම අභිරූපණ ශිල්පියා, හොඳම නාට්‍ය අධ්‍යක්‍ෂවරයා ලෙස සම්මාන දිනා ගන්න මට හැකිවුණා.පාසල් යන කාලෙදිම ප‍්‍රසිද්ධ වේදිකාවේ සර්ප විමානේ, ජෙනරල්, ලේ, මතුගම සමන් කුමාර වැනි නාට්‍ය වලට සම්බන්ධ වීමට මට හැකි වුණා.රංගන ශිල්පියෙක් ලෙස ඉදිරියට එන්න මට එම නාට්‍ය උපකාරී වුණා. පසුකාලීනව හඳමාමා පුවත්පත සංවිධානය කරන සම්මන්ත‍්‍රණවලට සහභාගී වෙලා නාට්‍ය ඉදිරිපත් කළා. ඉන්පසුවයි “උපුල් මාමාගේ විනෝද ලෝකය” නමින් මගේම ප‍්‍රසංගයක් පටන් ගන්නේ.පසුව මම ස්වාධීන රූපවාහිනී සේවයේත් ජාතික රූපවාහිනියේත් වැඩසටහන් වලට සම්බන්ධ වුණා. සුවඳපත්ම, ළහිරි මඬල, රසකතා, ප‍්‍රස්ථාව පිරුළු වැනි වැඩසටහන් ඒ අතරින් සුවිශේෂයි.පසුව මම නිර්මාණය කළ ‘කතන්දර දෙක’ සමග රටපුරා ළමයින් පිනවීමේ අවස්ථාව මට ලැබුණා. ටෙලි නාට්‍ය ගණනාවකම රඟපාන්නත් මට අවස්ථාව උදාවුණා.ස්වාධීන රූපවාහිනියේ අන්දරවැට, සත්සර රංගන ජාතික රූපවාහිනියේ අවිඳු අඳුර, වර්ණ, පියලඳ සුසානෝ, සිසිල ඉම, දුම්මල වරම වැනි ටෙලි නාට්‍ය වලට මම රංගනයෙන් දායක වුණා.“සුසිරි මීපැණි” නමින් මම නිර්මාණය කළ ළමා නාට්‍ය මේ වවසරේ ඉතාම සාර්ථක ලෙස දිවයින පුරා පැවැත්වූවා.විසි වසරක් පුරා මම මේ පැමිණි ගමන මං තනිවම ආ ගමනක් නෙමෙයි. බොහෝ දෙනකුගේ අතහිත උපකාරය මට ලැබුණා. ඔවුන් සියලු දෙනාට මගෙ ස්තූතිය හිමි වෙනවා.” උපුල් වීරසිංහ අප සමඟ පැවසීය.“දේදුන්නෙන් පාට අරන්” ගීත එකතුව සඳහා පාතේගම ඤාණිස්සර හිමි, කල්‍යාණි වෙත්තසිංහ, පී‍්‍රති රන්දෙණිය, අනුර ශී‍්‍රනාත්, ඇතුළු පිරිසක් ගී පද රචනයෙන් දායක වී ඇති අතර මහින්ද බණ්ඩාර, සුසිල් අමරසිංහ, කිත්සිළු වික‍්‍රමසිංහ, රංජිත් නවරත්න ඇතුළු සංගීතඥයින් පිරිසක් සංගීතය සපයා ඇත.ගාමිණී සුසන්ත</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=av0811026</link>
    <topic>‘සුදු රෙදි හොරු’ සුන්දර කෙනිත්තිල්ලක්</topic>
    <author>වසන්ත ජයසිංහආරච්චිගේ</author>
    <content>රංගනයෙන් ජනපි‍්‍රය වූ තරු යුවළමෙවර Miss England ගේ ආච්චිත් අම්මත් රූප සුන්දරියෝඅංශභාගය ගැන අංශ කීපයකින්...සුමුදුගෙන් නැවුම් ගීත එකතුවක්“දූ කුමරියෝ” හි අසේල ඔබට මතකද?කලා දිවියේ විසි වසර සපුරන උපුල් මාමා ‘සුදු රෙදි හොරු’ සුන්දර කෙනිත්තිල්ලක්හඳුනාගත්තොත් ඔබ මා...තත්පරේට වැඩ කළ කෙනෙක්මාස්ටර් නැති අඩුව පුරවන්නේ කවු ද?මම ගියේ එහේ නවතින්න නොවෙයිෂාරුක් මැලේසියානු සම්මානය පිළිගනීවි ද?රවීනා රංගනයෙන් ඈත්වෙයිකොහොමද තොරතුරු‘ජූලියා’ මංගල දැක්ම ලන්ඩනයේදීලොකුම හොඳමඑක ඉත්තක‘කිඳුරංගනා’ හී ආදරණීය නේත‍්‍රාපුවත් ලුහුඩින්රූ විසිතුරුඔහු ප‍්‍රශ්න කරන්නේ අප ගැනයි. අප සිටින සමාජය ගැනයි. අන්වීක්ෂයකින් සියුම්ව නිරීක්ෂණය කරන්නා සේ ඔහු ප‍්‍රශ්නකාරී තැන්හි සැබෑව අවබෝධ කරගනී. කලා භාවිතාව තුළින් ඔහු ඒවා රසික කැල හමුවේ විනිශ්චය සඳහා තබයි.වේදිකා නාට්‍යය එදා මෙදාතුර ඔහුගේ සවිබල ප‍්‍රකාශන මාධ්‍යයයි. ප‍්‍රතිභා පූර්ණ රංගන ශිල්පියකු මතු නොව ටෙලි මෙන්ම වේදිකා නාට්‍ය අධ්‍යක්ෂක වරයකු ලෙස ඔහු කළ නිර්මාණ සංවාදශීලියි.අන්දරේලා, ගුරු තරුව, තලමල පිපිලා, ලෝකය තනි යායක්, කනේරු මල් සිට මෑතකදි කළ ‘මකරා’ ඔහු ගේ අණසකට නතුවෙයි. ඔහු ගේ අලුත්ම වෑයම ‘සුදු රෙදි හොරු’. ජයලත් මනෝරත්නයන් ‘සුදු රෙදි හොරු’ සමඟ යන පෙරටුගාමී ගමනේ වටපිටාව ගැන මඳක් විමසා බලමු.ඔබ අවසන් වරට කළේ ‘මකරා’. ඒ නාට්‍යය එතරම්ම සාර්ථක වුණේ නෑ නේද?අනෙකුත් නාට්‍යවලට මේ කාලයේදී සිදුවූ දේම මගේ නාට්‍යයටත් සිදුවුණා. මුල් කාලෙ අපේ නාට්‍යය වලට තිබුණාට වඩා අවම දර්ශන වාර ගණනකුයි ‘මකරා’ කළේ. නාට්‍යය තුළ ආකර්ෂණය තිබුණත් එය ගෙනයන්න අවශ්‍ය දායකත්වය ලැබුණෙ නෑ.ඇත්තටම මෙය මීට අවුරුදු 30 ට විතර උඩදි කෙරුණු නාට්‍යයක්. ඒත් මේ පවතින සමාජ රාමුවට එය අතිශය සුදුසුයි කියලා හිතුණු නිසයි යළි නිර්මාණය කළේ.ඒ වුණත් ඔබ අධෛර්ය නොවී ඔබේ දස වැනි වේදිකා නිර්මාණයටත් අත ගහනවා.මගේ ප‍්‍රකාශන මාධ්‍යය වේදිකාව. මේ අවුරුදු දෙකක් තුනක් ඇතුළත තියුණු විදිහට මට දැනුණු සිතුවිලි එකතුවක් මම හිතුවා මෙවර මගේ නිර්මාණයට එකතු කරගන්න. මගේ අවුරුදු 40 ක පමණ කලා දිවිය තුළ නාට්‍යය 10 ක් ම මම කළේ සමාජය තුළ යම් පෙළඹවීමක් ඇති කරන්න.ඇත්තටම ‘සුදු රෙදි හොරු’ ගැන හිතද්දී මුලින් ම මගේ හිතට ආවේ ආකෘතියයි. පැරැණි සංදේශ කාව්‍ය ආකෘතියට සරිලන කතාවක් මගේ අතින් ලියැවුණා කිව්වොත් නිවැරැදියි. මා තුළ තියෙන්නේ එපික් රංග රීතිය.සංදේශ කාව්‍ය අරගෙන බැලුවොත් පෙනෙන දෙයක් ජවනිකා ලක්ෂණ, පරිසර වර්ණනා ආදිය. දැන් අද එවැනි සංදේශයක් අරගෙන පක්ෂියකු පියාසර කළොත් මොනවා දකින්න ලැබෙයි ද? මෙයයි පාදක වුණේ ‘සුදු රෙදි හොරු’ රචනයට.හොඳයි ‘සුදු රෙදි හොරු’ මඟින් මොනවද ඔබ මේ සමාජයට දෙන්න බලාපොරොත්තු වෙන්නේ.අද මේ සමාජයේ සිදුවෙලා තියෙන යම් යම් විපර්යාසයන් ගැන. මේ හරහා මිනිසුන්ට ඉඟි කරනවා. උපහාසාත්මකව සමාජය පෙන්නුම් කරනවා. අද බලන්න භාෂාව, සාහිත්‍යය, රසාත්මක බව හා එහි ගැඹුර අවගමනයකට යන්නේ.මෙය කෙනිත්තිල්ලක් වෙයි. හැබැයි සුන්දරව. අතීතයේදී අපි කෝලම් නාටක ගත්තත් ඒ තුළ තිබුණේ සමාජ උපහාසයක්. විවිධ සමාජ තරාතිරම් පුද්ගලයන්ගේ අකටයුතු උපහාසයෙන් යුතුව ගෙන හැර පෑවා.සුදු රෙදි හොරා කියන කුරුල්ලා හරහා යම් උපහාසාත්මක පණිවිඩයක් රැගෙන එන්නේ මේ සංදේශ ආකෘතිය යොදාගෙනයි. නූතන සමාජය පිළිබඳව රත්න ශ‍්‍රී විජේසිංහ නූතන සංදේශ කවි රචනා කළේ. පැරැණි සංදේශ කවි සමයෙන් මේ සමාජ කලබගෑනියයි මම කතා කරන්නේ.විශ්වාස කරනවද අද යන මේ රැලිත් එක්ක උඩුගං බලා පිහිනන්න පුළුවන් කියලා.අනිවාර්යයෙන් ම කරන්න පුළුවනි. කලා භාවිතාවෙන් පමණක් නොවෙයි ආගමික නායකයන්, දාර්ශනිකයින්ට, රාජ්‍ය පාලකයින්ට මෙය වෙනස් කරන්න පුළුවන්. කලා කරුවා සිය කලා භාවිතය තුළ ඍජුව හෝ වක‍්‍රව යම් දෙයක්, අතිසංවේදීව, අල්පේච්ඡව, ව්‍යංගයෙන් උපමා රූපක වර්ණ යන මේ සියල්ල එකතු කරලයි විශ්ලේෂණයක යෙදෙන්නේ.එයින් වින්දනයක් ලබනවා. නරඹන්නට ගුරුහරුකම් වගේම අලුත් දැක්මක් යටිපෙළ අරුතක් ලැබෙනවා. මේ හරහා ප‍්‍රඥාවේ පුළුල් දැක්මක් ඇති කරන්න පුළුවන්.බොහෝ දෙනෙක් කියන්නේ අද වේදිකා නාට්‍යයක් කරන එකම විශාල අභියෝගයක් කියලයි.කොහොම නමුත් නාට්‍යකරුවාට කුමන බාධක තිබුණත් නාට්‍යයක් නිෂ්පාදනය නොකර ඉන්න බෑ. මම හැමදාමත් කළේ සහ කරන්නේ ඒක. මේක පවත්වාගෙන යාම සඳහා එය කළ යුතුයි.මේ යාන්ත‍්‍රණය කි‍්‍රයාත්මක වුණොත් පමණයි සකි‍්‍රය බවක් පළවෙන්නෙ. සමහර විටක ඒ සඳහා සාමූහික එකතුවීම්, බලපෑම් කිරීම්, සුදුසු පරිපාලන යාන්ත‍්‍රණ දැනුවත් කිරීම් කළ යුතුයි. නමුත් නාට්‍ය කරුවා මේ සියලු දේ මධ්‍යයේ නාට්‍ය කළ යුතුයි කියන මතයේ මම ඉන්නේ.ඔබේ පරම්පරාවෙන් පසු අද වෙනකොට මේ යෂ්ටිය භාර ගන්න පුළුවන් පරම්පරාවක් අපට ඉන්නව ද?ඔය ප‍්‍රශ්නයම මටත් තියෙනවා. අද වෙනකොට ගීතයක් ගායනා කරමින් නර්තනයේ යෙදෙන්න පුළුවන් අය අඩුයි. එහෙම ඉදිරියට බිහිවෙයි කියන එකවත් පෙනෙන්නේ නැහැ.මගේ නාට්‍යය සඳහා පුදුම සටනක් දීලා මේ පිරිස එකතු කරගත්තේ. මගේ නාට්‍යයෙ විසිහත් දෙනෙක් පමණ පිරිසක් ඉන්නවා. මං හිතන්නෙ මෑත කාලයේ විශාල පිරිසක් එකට රඟපෑ නාට්‍යයත් මේක කියලයි.තවත් දෙයක් මෑතකදි රංජිත් බාලසූරිය ආරම්භ කළා ගායන හා නර්ථනය කරන්න කැමැති අයට වැඩමුළුවක්. එය නොමිලයේ පැවැත්වෙන්නේ. මෙවැනි වැඩපිළිවළවල් ඉදිරියට ආ යුතුයි කියලයි මට හිතෙන්නේ.‘සුදු රෙදි හොරු’ කවද්ද කළ එළි බහින්නේ.නොවැම්බර් 4 සහ 5 ලුම්බිණි රඟහලෙත් 6 වැනිදා බිෂොප් විද්‍යාලයේදීත් වේදිකා ගත වෙනවා. විශේෂයෙන් ම මූල්‍යමය දායකත්වය ලබාදුන් මොබිටෙල් ආයතනය මේ වේලාවෙ මම සිහිපත් කළ යුතුයි.අපි ඉන්න සමාජයේ අපි කරන නමුත් අපට නොපෙනෙන දේ බලන්න ‘සුදු රෙදි හොරු’ බලන්න කියලයි මම කියන්නෙ.වසන්ත ජයසිංහආරච්චිගේ</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=av0811029</link>
    <topic>හඳුනාගත්තොත් ඔබ මා...</topic>
    <author/>
    <content>රංගනයෙන් ජනපි‍්‍රය වූ තරු යුවළමෙවර Miss England ගේ ආච්චිත් අම්මත් රූප සුන්දරියෝඅංශභාගය ගැන අංශ කීපයකින්...සුමුදුගෙන් නැවුම් ගීත එකතුවක්“දූ කුමරියෝ” හි අසේල ඔබට මතකද?කලා දිවියේ විසි වසර සපුරන උපුල් මාමා ‘සුදු රෙදි හොරු’ සුන්දර කෙනිත්තිල්ලක්හඳුනාගත්තොත් ඔබ මා...තත්පරේට වැඩ කළ කෙනෙක්මාස්ටර් නැති අඩුව පුරවන්නේ කවු ද?මම ගියේ එහේ නවතින්න නොවෙයිෂාරුක් මැලේසියානු සම්මානය පිළිගනීවි ද?රවීනා රංගනයෙන් ඈත්වෙයිකොහොමද තොරතුරු‘ජූලියා’ මංගල දැක්ම ලන්ඩනයේදීලොකුම හොඳමඑක ඉත්තක‘කිඳුරංගනා’ හී ආදරණීය නේත‍්‍රාපුවත් ලුහුඩින්රූ විසිතුරුදේශීය සංගීත ක්ෂේත‍්‍රයේ යුග පුරුෂයකු වූ ආචාර්ය පේ‍්‍රමසිරි කේමදාසයන් ජීවිතයෙන් නික්ම ගොස් අද වන විට සත් දිනක් ඉක්ම ගොසිනි.එහෙත් අඩසිය වසක් පුරා මේ ‘හිතුවක්කාර ගාන්ධර්වයා’හෙවත් ‘කේමදාස මාස්ටර්’ චිත‍්‍රපට, නාට්‍ය, ටෙලි නාට්‍ය මතු නොව ඔපෙරා, සංධ්වනි ඔස්සේ පෑ සංගීත පෙළහර කල්ප කාලයක් පවතිනු ඇත.ඔහුගේසංගීත භාවිතාව මතු පරපුරට ද පූර්වාදර්ශයකි. ‘කේමදාස ලකුණ’ නොනැසී පවතිනු දැකීම අපගේ ද පැතුමයි.   </content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=av0811028</link>
    <topic>තත්පරේට වැඩ කළ කෙනෙක්</topic>
    <author>හේමාලි විජේරත්න</author>
    <content>රංගනයෙන් ජනපි‍්‍රය වූ තරු යුවළමෙවර Miss England ගේ ආච්චිත් අම්මත් රූප සුන්දරියෝඅංශභාගය ගැන අංශ කීපයකින්...සුමුදුගෙන් නැවුම් ගීත එකතුවක්“දූ කුමරියෝ” හි අසේල ඔබට මතකද?කලා දිවියේ විසි වසර සපුරන උපුල් මාමා ‘සුදු රෙදි හොරු’ සුන්දර කෙනිත්තිල්ලක්හඳුනාගත්තොත් ඔබ මා...තත්පරේට වැඩ කළ කෙනෙක්මාස්ටර් නැති අඩුව පුරවන්නේ කවු ද?මම ගියේ එහේ නවතින්න නොවෙයිෂාරුක් මැලේසියානු සම්මානය පිළිගනීවි ද?රවීනා රංගනයෙන් ඈත්වෙයිකොහොමද තොරතුරු‘ජූලියා’ මංගල දැක්ම ලන්ඩනයේදීලොකුම හොඳමඑක ඉත්තක‘කිඳුරංගනා’ හී ආදරණීය නේත‍්‍රාපුවත් ලුහුඩින්රූ විසිතුරුසනත් ගේ මතකය...ආචාර්ය කේමදාසයන් අතින් මුළුමනින්ම සංගීතය සැපයුණු අවසන් චිත‍්‍රපටය වූයේ සනත් ගුණතිලක අධ්‍යක්ෂණය කළ ‘එකමත් එක රටක’යි.මීට මාස කිහිපයකට ඉහත දී ඔහු සමඟ ගතකළ සොඳුරු මතකයන් අද සනත් ගුණතිලක සමරන්නේ කඳුළු අතරිනි.’මාස්ටර් මට මුලින්ම මුණගැසෙනුයේ 1983 වර්ෂයේ එක්තරා දිනකදීයි.ඒ චිත‍්‍රපට අධ්‍යක්ෂවරයකු වූ ටී.අර්ජුන ගේ මාර්ගයෙන්. 1983 කළු ජූලිය සමයේ මාස්ටර් මගේ හිතේ දැඩි ලෙසින් සටහන් වන්නට හේතුවක් ඇතිවුණා.ඒ තමයි ඒ කාලයේ ද්‍රවිඩ කලා ශිල්පීන්ට කරදර සිදු වුණාද කියල හොයල බලන්න මාස්ටර් මැදිහත්වීම.ඔහු පෞද්ගලිකව ද්‍රවිඩ සංගීත ශිල්පීන්ගේ නිවෙස්වලට ගිහින් ඔවුන් ගැන හොයල බැලුවා.රොක්සාමි මාස්ටර්ගේ ගෙදරට ගිහින් බලන කොට ඔහු අතුරුදන් කියලා ඔහුට දැනගන්න ලැබුණා.ඊට පස්සෙ ඔහු කොහොමහරි රොක්සාමි ඉන්න තැන හොයාගෙන තිබුණා.ඊට පස්සෙ මාස්ටර් මට කතා කරල කිව්වා ‘සනත් රොක්සාමි සහ ඔහුගේ පවුලේ උදවිය පත්තලගෙදර ගුරු නිවාසයේ ඉන්නවා.සනත් එනවද මාත් එක්ක යන්න කියලා. මමයි මාස්ටරුයි එදා පත්තලගෙදරට ගිහින් රොක්සාමි ඇතුළු පවුලේ අය එක්කගෙන ආවා.මාස්ටර් ඒ සැමදෙනාම ඔහුගේ ගෙදර තියාගෙන මාස 05 ක් ඔවුන්ට කන්න බොන්න දීලා බලාගත්තා.මාස්ටර් බාහිර ස්වරූපයෙන් කලබල වෙලා කෑකෝ ගැහුවට අභ්‍යන්තරයේ ඔහු තුළ තිබුණ දැඩි සංවේදී බව එදා තමයි මට දැනුණේ.ඊට පස්සෙ මට 1988 දී මගේ ‘සිසිල ගිනි ගනී’ චිත‍්‍රපටයත් එක්ක මාස්ටර් මුණගැහෙනවා. ඊට පස්සෙ කාලයක් අපි විවිධ තැන්වලදි මුණගැහෙනවා.ඔහොම ඉන්නකොට දවසක් මට ආරංචි වෙනවා මාස්ටර් වකුගඩු ආබාධයක් නිසා මහනුවර ඉස්පිරිතාලේ ප‍්‍රතිකාර ගන්නවා කියලා.මම ගියා මහනුවරට මාස්ටර් බලන්න. ඒ ගියාම දොස්තරලත් කිව්වේ මාස්ටර් එක විදියකට ඉන්නෙ නෑ කියල තමයි.එදා මාස්ටර්ට වකුගඩුවක් පරිත්‍යාග කරල තිබුණේ හාමුදුරුනමක්.රෝහලේ ඉන්න ඒ හාමුදුරුවෝ බලන්න මාස්ටර් යනවා අනිත් වාට්ටුවට.නුවර ඉන්න කාලේ මාස්ටර්ට දැනගන්න ලැබුණා මහනුවර රෝහලට ඇවිත් ඈත පළාත්වල වකුගඩු රෝගීන් පත්වෙන අපහසුතා ගැන.ඊට පස්සෙ මාස්ටර් මොකද කළේ ඔහුට ලැබුණ සම්මානයක් සමඟ පිරිනමන සන්තෝසම් මුදල පරිත්‍යාග කරල මේ වකුගඩු රෝගීන්ට නවාතැන් පහසුකම් හදල දෙන්න ඉඩමක් අරන් දුන්නා.මාස්ටර් කොයි මොහොතකවත් හිතුවෙ නෑ ඔහු රෝගියෙක් කියලා.ඔහොම ඉන්න අතරතුරේදි තමයි 2006 දි මගේ කුළුඳුල් අධ්‍යක්ෂණ කාර්යයට අතගහන්න මම සූදානම් වුණේ.සංගීතය ගැන හිතුවම මගේ මතකයට කෙළින්ම ආවේ කේමදාස මාස්ටර්ව.මේ පණිවිඩය මම මුලින්ම මාස්ටර්ට දුන්නේ චිත‍්‍රපට අධ්‍යක්ෂ කේ.ඒ.ඩබ්ලිව්.පෙරේරාගේ අවමංගල්‍යයට ඔහු බොරැල්ල කනත්තට ඇවිත් ඉන්නකොට.මාස්ටර් මම එමිල් සෝලා ගේ පරිවර්තනයක් තමයි කරන්න හදන්නේ. මම එන්නද මාස්ටර්ව හම්බවෙන්න කියලා මම ඇහුවා.ඊට පස්සෙ මම දුන් පිටපත ඔහු පැය 24න් කියවල පහුවදා උදේ මට කෝල් කළා.”මාර කතාවක්නේ මේක?...කොහොමද සනත් මේක කරන්නේ? කියලා ඔහු ඇහුවා.මම මාස්ටර් එක්ක මේ ගැන දීර්ඝ වශයෙන් සාකච්ඡා කළා. මේ පිටපතේ එන චරිත ගැන ගැඹුරු අධ්‍යයනයකින් මාස්ටර් මට බොහෝ දේ කිව්වා.ඔහුට දැනුණු දේවල් මගේ නිර්මාණය කරත්දී පසුකලෙක මට හරියට ප‍්‍රයෝජනවත් වුණා.මේ කතාවේ එන විරූපී පුද්ගලයාගේ බටනලා වාදනය වී.හේමපාල ශිල්පියා ලවා වාදනය කරවල මාස්ටර් මට  record  එක දුන්නා.ඒ විදියට හැඟීම් එන විදියට කරන්න කියලා. Back ground music කරත්දි චිත‍්‍රපටය බලන්න එන්න කියන වෙලාවටත් කලින් ඔහු සූදානම් වෙනවා.9.00ට එන්න කිව්වොත් ඔහු 9.02ට මට කෝල් කරනවා ඇයි තවම නැත්තේ කියලා. ඔහු හරියටම තත්පරේට වැඩ කරපු කෙනෙක්.අලුත් ශිල්පීන් පරක්කුවෙලා එනකොට ‘පරක්කුවෙලා එන එක සුදුසුකමක්ද?’කියලා අහනවා. සමහර වාදකයින් ගෙන් ඔහුට ගන්න ඕන දේ ගන්න ඔහු නොයෙක් දේ කියනවා.මට මතකයි වයලීන් වාදනය කළ මනෝජ් සුබසිංහට කියනවා ‘අමරසිරි ඔය මනෝජ්ට කියන්න ගෑනු ළමයෙක් ළඟ ඉන්නවා කියලා හිතාගෙන වයලීන් ගහන්න කියලා.මාස්ටර් මෑතකදී පළමුවැනි සැරේ අසනීප වෙනකොට Film එකේ ප‍්‍රචාරක පටය කපනවා.මට ඉස්පිරිතාලේ ඉඳලා පණිවිඩයක් එවලා තිබුණා. සනීප වෙනකම් පොඩ්ඩක් ඉන්න කියලා.ඔහු සනීපවෙලා ආවම රවීන්ද්‍ර ගුරුගේ සහ අජිත් රාමනායක කරපු ටේ‍්‍රලර් එක මාස්ටර් බැලුවා.ඒක බලලා මාස්ටර් කිව්වා මම මේකට පාවිච්චි කරන්නේ එක ඉන්ස්ටෘමන්ට් එකයි කියලා. ඒක තුන් විදියකට වාදනය කරනවා කියලා.වාදන භාණ්ඩය මොකක්ද වාදනය කරන්නේ කවුද කියලවත් අහන්න මට බය හිතුණා.ඊළඟ සඳුදා උදේ ඔහු වාදන ශිල්පියෙකුත් එක්ක ආවා. ඔහු සනත් සතිස්චන්ද්‍ර කියන වයලීන් වාදන ශිල්පියා.ඔහු ඒ සතිඅන්තයේ මේ ශිල්පියාත් එක්ක පුහුණුවීම් කරල තිබුණ. එදා මට මාස්ටර් කියනවා,’සනත් මම මේකට වෙන කෙනෙකුට කතා කළා. එයා කියනවා එයාට පුහුණුවෙන්න වෙලාවක් නෑ කියලා.මොනතරම් ලොකු මිනිහෙක් වුණත් පුහුණුවෙන්නෙ නැත්නම් වැඩේට කැපවෙන්නෙ නෑ’ කියලා.ඔහු ප‍්‍රචාරක පටයටත් ඒ විදියට සංගීතය නිර්මාණය කළා. ඊට පස්සෙ මාස්ටර් ඇහුවෙ කවදද මට චිත‍්‍රපටය පෙන්වන්නෙ කියලයි.මාස්ටර් Music කරන විදියත් මමshoot කරලා තිබුණා. ඒක බලන්න මාස්ටර් ලෙඩ ඇෙඳ් ඉඳල පණිවිඩයක් එවල තිබුණ ‘සුමාන දෙකක් කල් දෙන්න කියලා.සුමාන දෙකක් නොවෙයි මම අවුරුදු දෙකක් බලන් ඉන්නම්. මාස්ටර් එනවනම්. ඒත් මාස්ටර් ආයෙ කවදාවත් එන්නෙ නෑනේ.චිත‍්‍රපටය නිමකරල මාස්ටර්ට පෙන්නගන්න බැරිවුණ දුක සදාකාලිකව මගේ සිතේ තියේවි.විරාගය චිත‍්‍රපටය මගේ තාත්තා දැක්කට මම විරාගයට සම්මාන ගන්නවා තාත්තා දැක්කේ නෑ.ඒ වගේ දුකක් තමයි මාස්ටර් ගැනත් මගේ හිතේ තියෙන්නේ....හේමාලි විජේරත්න</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=av08110210</link>
    <topic>මාස්ටර් නැති අඩුව පුරවන්නේ කවු ද?</topic>
    <author>වසන්ත</author>
    <content>රංගනයෙන් ජනපි‍්‍රය වූ තරු යුවළමෙවර Miss England ගේ ආච්චිත් අම්මත් රූප සුන්දරියෝඅංශභාගය ගැන අංශ කීපයකින්...සුමුදුගෙන් නැවුම් ගීත එකතුවක්“දූ කුමරියෝ” හි අසේල ඔබට මතකද?කලා දිවියේ විසි වසර සපුරන උපුල් මාමා ‘සුදු රෙදි හොරු’ සුන්දර කෙනිත්තිල්ලක්හඳුනාගත්තොත් ඔබ මා...තත්පරේට වැඩ කළ කෙනෙක්මාස්ටර් නැති අඩුව පුරවන්නේ කවු ද?මම ගියේ එහේ නවතින්න නොවෙයිෂාරුක් මැලේසියානු සම්මානය පිළිගනීවි ද?රවීනා රංගනයෙන් ඈත්වෙයිකොහොමද තොරතුරු‘ජූලියා’ මංගල දැක්ම ලන්ඩනයේදීලොකුම හොඳමඑක ඉත්තක‘කිඳුරංගනා’ හී ආදරණීය නේත‍්‍රාපුවත් ලුහුඩින්රූ විසිතුරුලූෂන් බුලත්සිංහල‘කේමදාස මාස්ටර්’ පිළිබඳ ප‍්‍රවීණ කලාකරු ලූෂන් බුලත්සිංහලයන් මතකය අවදි කළ මොහොතක් මේ.“මාස්ටර් හා සමීපව මට කටයුතු කරන්න ලැබෙන්නේ 1990 දී පමණ. ඒ කාලෙදි ‘මානස විල’ ඔපෙරාව ඔහු කරනවා.ඒ සඳහා මගේ දරුවන් දෙදෙනා ඉන්ද්‍රචාපාත්, හර්ෂවත් මාස්ටර් තෝරාගෙන තිබුණා.ඒ පුහුණුවීම් කටයුතු සඳහා මම තමයි එයාලා දෙන්නව එක්කරගෙන යන්නේ.නමුත් මීට පෙර ‘මාස්ටර්’ මට මුණ ගැහිලා තියෙනවා ගුවන්විදුලියේදී.ඒ වගේම ‘බෙකට්’ නාට්‍යයේ මම රංගනයෙන් දායක වන විට මාස්ටර් එහි සංගීතය කළේ.”“මට මතකයි පීටර් කෙනමන් මහත්මයාගේ ගෙදරදියි පුහුණුවීම් කළේ.ඔහු අසනීපයෙන් සිටි නිසා උඩුමහලේ සිට ඔහු ‘මාස්ටර්’ පුහුණුවීම් කරන දිහා බලන් හිටියා.මෙන්න මෙතනදියි ‘මාස්ටර්’ගේ ඇති අපූර්වත්වය මම දැක්කේ.මාස්ටර් හැමදේම මුල ඉඳන් කියලා දෙනවා වගේම කටහඬ වර්ගීකරණය කරන්නේ කොහොමද කියලා පවා ළමයින්ට කියා දෙනවා.‘මාස්ටර්’ කරන හැම කටයුත්තක්ම අධ්‍යාපනික කටයුත්තක්. ඔහු හැමදේම පිළිබඳ හොඳින් අධ්‍යයනය කළා.ඒ වගේම ඔහුම හොයාගත්ත සමහර කරුණු සාර්ථකව අත්හදා බැලීම් කළා.මා දැකපු දෙයක් ‘මාස්ටර්’ට හැමදේම නිවැරැදිව කරන්න අවශ්‍ය වුණා වගේම ඒ නිසාම ඔහුට කේන්ති යන ස්වභාවයකුත් තිබුණා.නමුත් එය මාස්ටර්ගේ ස්වභාවය මිසක පුද්ගලිකව ඇතිකරගන්නා කේනිතියක් නෙමෙයි.ඕනෑම දක්ෂ වාද්‍ය ශිල්පියෙක් හෝ වේවා ‘මාස්ටර්’ ඉදිරියේදී ඔහුටත් ලැබෙන්නේ නව දැනුමක්.ලංකාවට ඔහු කළ සේවය කියා නිම කරන්න බැරි තරම්.නමුත් අද ඔහු නැති තැන විශාල රික්තයක් තියෙනවා. එය පුරවාලන්න කිසිම විදිහකින් පුළුවන් වෙයි කියා මා හිතන්නේ නැහැ.‘මාස්ටර්’ හැමවිටම සංවාද කරමින් තර්ක කරමින් වෙනසක් කරන්න කටයුතු කළේ.නිර්මාණාත්මක ලෝකයට ඕන විශ්වය මත වෙනසක් කරන්න පුළුවන් අය.එහෙම දේවල් කරන්න පූස් පැටව් වගේ ඉඳලා බැහැ.”තමන්ගේ කුසලතා වර්ධනය කරගන්න, කුසලතා හොයාගන්න ඕන.සාම්ප‍්‍රදායික සංගීතය ඉගෙන ගෙන පමණක් අලුත් දේ කරන්න නොහැකි බවයි මාස්ටර් හැමවිට කියා සිටියේ.මාස්ටර් නිතරම කියා සිටියේ ගුරුවරයකුට සවන් දෙන්න එයින් පදනම හොයාගන්න කියන එකයි.එහෙම නැතුව අනුකරණය කිරීම අසාර්ථක ප‍්‍රයත්නයක් කියලයි කියා සිටියේ.‘මාස්ටර්’ ගේ මේ සංවාද නිසයි හැමවිට නව දේ නිර්මාණය වුණේ.නමුත් එතනින් එහාට කවුද මේ අඩුව පුරවාලන්නේ. අද මට නම් එතැනදි දැනෙන්නේ හිස්බවක් මිසක් විකල්පයක් ඇති වගක් නෙමෙයි.”වසන්ත</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=av0811027</link>
    <topic>මම ගියේ එහේ නවතින්න නොවෙයි</topic>
    <author>මතු සම්බන්ධයි</author>
    <content>රංගනයෙන් ජනපි‍්‍රය වූ තරු යුවළමෙවර Miss England ගේ ආච්චිත් අම්මත් රූප සුන්දරියෝඅංශභාගය ගැන අංශ කීපයකින්...සුමුදුගෙන් නැවුම් ගීත එකතුවක්“දූ කුමරියෝ” හි අසේල ඔබට මතකද?කලා දිවියේ විසි වසර සපුරන උපුල් මාමා ‘සුදු රෙදි හොරු’ සුන්දර කෙනිත්තිල්ලක්හඳුනාගත්තොත් ඔබ මා...තත්පරේට වැඩ කළ කෙනෙක්මාස්ටර් නැති අඩුව පුරවන්නේ කවු ද?මම ගියේ එහේ නවතින්න නොවෙයිෂාරුක් මැලේසියානු සම්මානය පිළිගනීවි ද?රවීනා රංගනයෙන් ඈත්වෙයිකොහොමද තොරතුරු‘ජූලියා’ මංගල දැක්ම ලන්ඩනයේදීලොකුම හොඳමඑක ඉත්තක‘කිඳුරංගනා’ හී ආදරණීය නේත‍්‍රාපුවත් ලුහුඩින්රූ විසිතුරුඅර්මිලා දෙවනුව බලා සිටියේ මහේෂ්ගේ විශ්මිත හැසිරීම් රටාව දෙසය.විශාල වූ දෑසින් යුතුව ඔහු ඇසිපිය නොහෙළා ගෙය හා අවට විපරම් කරන්නේ රහස් පරීක්ෂකයකු මෙනි.හුන් තැනම ගල් රූපයක් වී ඔහු රඟන විකාර රැඟුම අර්මිලාට ප‍්‍රශ්නයකට තුඩු දුන්නේ ය.“මහේෂ් ඔයාට මුකුත් ප‍්‍රශ්නයක්ද?” බැරිම තැන අර්මිලා අවිහිංසකව ඇසුවාය.“කෑ නොගහ ඉන්නකො අර්මි. අපි ළඟට ගිහින් බලමු.”“මහේෂ් ඔයා කියන්නේ ඒ ගෙදර ඔයාගෙ යාළුවෙක් ඉන්නව කියලද? ඉතින්... ඉතින් ඔයා ඇයි මේ බයවෙලා?”මහේෂ්ට ඒ කිසිවක් ශ‍්‍රවණය වූවා නොවේ. අර්මිලාගේ අතින් අල්ලාගෙන ඇවිද ගිය වේගය, ඇයට ඔරොත්තු නොදෙන තරම් වුවත් ඇය ද ඔහු පසු පස ඇදී ගියේ කුතුහලයෙනි.මිදුලට ආ සැණින් අර්මිලා මහත් අමන්දානන්දයට පත් විය. ඒ වට පිටාවේ තිබූ අපූර්වත්වය නිසා ය.එහි ඒ තරම්ම පිළිවෙළක් හා පිරිසිදු බවක් පැවතුණි. දකුණු පසින් ගලා යන දොළ පහරේ ශබ්දය අර්මිලාට මතක්කර දුන්නේ “අප ගමනාන්තයට” පැමිණී ඇත, යන හැඟීමකි.“මහේෂ් ඔයා මට කිව්ව දිය ඇල්ලේ සද්දේ නේද ඒ ඇහෙන්නේ?”“අර්මිලා මම ඔයාව එතැනට එක්ක යන්නම්...”“ඔයා හරි නරකයි මහේෂ්... ලංකාවට ආවට පස්සෙ ඔයා හරියට වෙනස් වෙලා...”අර්මිලාගේ ස්වරය හැඬීමට ආසන්න වූ හෙයින් මහේෂ් වහා ඇයගේ අත සිය දෑතට ගෙන පිරිමැද්දේ ය.“මම...?”මෝඩ සිනහවක් පාමින් ඔහු අර්මිලාගේ සුරත සිප ගත්තේ එසේ නොවන බව හඟවා ඇය අස්වැසීමට වුවත් අර්මිලා අත ගසා දැම්මේ නොසතුටිනි.“අර්මි... කරුණාකර මට සමාවෙන්න...”අවුරුදු ගණනකින් මේ පරිසරයට ආවාම මට පුදුම සතුටක් දැනෙනවා.”“මම මීට පස්සෙ නම් මේ වගේ ගමන් එන්නේ නෑ. අපි ඉක්මනින් ආපහු යමු. ඔයා ආවට පස්සෙ මට ආදරෙන් ළං වෙලා හිටියෙත් නෑ...”“පිස්සී... මෝඩ කෙල්ල...”“මහේෂ්... ඕන නෑ... මම තරහයි...”දිය පහරේ කවුරු හෝ ස්නානය කරනු ඇතැයි මහේෂ් වටහා ගත්තේ ඉවෙන් වාගේය. ඒ කවුරුන් විය හැකි ද?“අර්මි... මං හිතුවේ නෑ ඔයා ඕවාගේ ගණං ගනී කියලා... යමු දොළ ගාවට... ඔයා ආවේ දොළ බලන්නනේ...”දිය පහරේ ස්නානය කරන්නේ පිරිමියෙකි. දණ හිසටත් ඉහළට වන සේ සරම කෙටිකර ඇඳ, ඔහු ගලක් මත සිටගෙන කළ ගෙඩියකින් ජලය හිස මතට වත්කර ගනිමින් සිටී.මහේෂ් අර්මිලාගේ අත අත් නොහැරම, අඩි දෙක තුනක පරතරයක් සිටින ඔහුට සමීප වී උගුර පෑදුවේ ය. කළයට ගත් වතුර හිසට දමා ගන්නට සැරසී ඔහු ඒ ශබ්දයට හැරී බැලුවේය.සුරංග ගේ විමතියට දෑස් ඉඩ නැති තරම් ය. මොහොතක් කට ඇරගත් ගමන් ම බලා සිටි ඔහුට මේ දකින්නේ සිහිනයක් නොවන වග තේරුම් ගැනීමට විනාඩි ගණනක් ගත විය.අනතුරුව දිය පාරෙන් ඉවතට ආ සුරංග, දිය බේරෙන සරම මිරිකා පහළට වැටෙන සේ කඩා දැම්මේ ය.දිය බිඳු විසිරෙන සේ හිස වනමින් තවත් මොහොතක් බලා සිටියේ අදහාගත නොහැකි ලෙස ය.“සුරංඟ...මම”මහේෂ්ගේ ස්වරය ඉතා සිහින් ශෝකී විය.“බේබි මහත්තයා... ක... කවද්ද ගමේ ආවේ?”“ඊට නොදෙවැනි සුරංගගේ කටහඬ ද සීතලට වෙව්ලන මිනිසකුගේ මෙන් විය.පිළිතුරක් ලැබීමට පෙර ඊළඟ මොහොතේ මේ අපූරු සුරූපී ගැහැනිය වෙත යොමු විය.ඇගෙන් විහිදුණු රූප සම්පත්තියෙන් ඔහු, යළිඳු විශ්මයට පත් විය.අර්මිලාගේ නිල් දෙනෙතින් පිටවූ සුන්දර, එහෙත් විඩාබර වූ නෙත් කැල්මෙන් ඔහු අන්ද මන්ද විය.ඇය තරම් සුන්දර රුවැත්තියක් මින් පෙර කිසිම දිනෙක දැක තිබුණේ නම් ඒ පින්තූරයක හෝ සිනමා සිත්තමක විය යුතු ය.ජීවිතයේ පළමු වරට දුටුව ඇය, බොහෝ කාලයක සිට හුරු පුරුදු බවක් පෙන්වීම ගැන සුරංග වික්ෂිප්ත වී සිටියේය.“අපි ආවේ ඊයේ...”මහේෂ්ගේ පිළිතුර ඉතා කෙටි විය. කොහෙන් පටන් ගන්නේ දැයි දෙදෙනාටම සිතා ගැනීමට නොහැකිවීම මීට එක් හේතුවක් විය.“බේබි මහත්තයා එන බවක් දැනගන හිටියේ නෑ.”සුරංග යළි අර්මිලා දෙස බැලුවේ ඒ පියකරු බව නෙතින් උරා ගැනීමට ය. මේ මගේ නෝනා...”මහේෂ් වචන ගලපා ගත්තේ සෑහෙන උත්සාහයක් දරාය. සුරංග එයට කිසිවක් පැවසුවේවත් පවසන්නට උත්සාහ ගත්තේවත් නැත.අර්මිලා ඔහු දෙස බලා සිටියේ අඩුම තරමින් ඇය හා සිනහ සේ යැයි බලාපොරොත්තුවෙනි. අර්මිලා සුරංග දුටුවේ අමුතුම සතකු ලෙසට ය.හැඩි දැඩි කාලවර්ණ දේහය, මුහුණ පුරා වැඩුණ ඝන රැවුල ඇය තුළ එක්තරා භීතියක් ඇති කළේ ය.මහේෂ් සමඟ කළ කෙටි කතා බහවලදී ඇයට සුරංග ගේ ගැඹුරු කට හඬ ඒ හැඟීම තවත් වැඩි කළේ ය.මහේෂ් හා සම කරන විට සුරංග බොහෝ රළු පුද්ගලයෙක් විය හැකි බව අර්මිලා වැඩි දුරටත් කල්පනා කළාය.මුහුණ, ළය පෙදෙස වසාගත් තද කළු රෝම නිසා ඔහු අප‍්‍රිකානුවකු මෙන් යැයි වැඩිදුරටත් ඇය සිතුවාය.“ඉතින් සුරංග කොහොමද?”මහේෂ්ට තමා ගැනම මහා පුදුමයක් දැනෙයි. කුඩා කල සිට කෙළි සෙල්ලම් කරමින් සිටි මිතුරා සමඟ, වසර ගණනාවකට පසුව හමුවී දෙඩීමට තරම් ශක්තියක් තමා තුළ නොමැති අයුරු.“ඔහේ ඉන්නවා බේබි මහත්තයා...”සුරංග යළි අර්මිලා දෙස බැලුවේ කුඩා දරුවකු කෙළි බඩුවක් දෙස බලන්නා සේ ය.“අපි හිතුව බේබි මහත්තයා ආයේ ලංකාවට එන එකක් නෑ කියලා...”“මම ගියේ එහේ නවතින්න නෙවෙයි සුරංග...”මහේෂ් තරමක වේගයෙන් කීවද, සුරංග සිටියේ ඒ නොඇසුණා ලෙසින් ය.“බේබි මහත්තය ලියුමක්වත් එව්වේ නැති හින්ද අපි දැනගත්තා අපිව අමතක වෙලා තමයි කියලා...”“මට කවදාවත් අමතක වුණේ නෑ සුරංග... කෝ... මේ ගෙදර අය?”වට පිට දිවෙන නෙත් ඉව අල්ලන්නේ කුමකට දැයි සුරංග වහා වටහා ගත්තේ ය. ඔහුගේ නොපහන් දෑස එක එල්ලේ මහේෂ්ගේ දෑසෙහි නතර විය.මහේෂ් ඉදිරියට ගොස් බැගෑපත් දෑසින් යුතුව සුරංග ගේ උරහිස මත සුරත තැබුවේය.ඔහුගේ ජීවිතයේ වැඩි කොටසක් ගෙවා දැමූ මේ පරිසරය හා එහිම කොටස් කරුවකු වූ සුරංග, අද හැසිරෙන්නේ බොහෝ සෙයින් දුරස්වූ පුද්ගලයකු ලෙසින් ය.අර්මිලා සමීපයේ නොසිටියේ නම් මහේෂ් සිදුවූ සියල්ල මේ වනවිටත් පහදා දී අවසානය.දියාරු වී යන පෞරුෂත්වය ඉදිරියේ මහේෂ් අසරණව සුරංග ගේ මුහුණ දෙස බලා සිටියේ සමාවක් අපේක්ෂාවෙන් ය.සුරංග ගේ මුව කිහිප විටක් විවර වන්නට ආවද, අර්මිලා නිසා ඔහු මුනිවත රැක්කේ ඇය ද මුතු මෙන් ම අහිංසක විය යුතු බව සිතමිනි.“බේබි මහත්තය ආයේ මොනවට ද ආවේ? හැමදේම වුණේ දුප්පත් අපිට. බේබි මහත්තය හැම දේකින් ම නිදහස්...”“සුරංග මහේෂ්ගේ සුරත ඉවත් කරමින් ඔහු දෙස බලා සිටියේ “එහෙම නේදැ”යි විමසන්නාක් මෙනි.මතු සම්බන්ධයි</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=av08110211</link>
    <topic>ෂාරුක් මැලේසියානු සම්මානය පිළිගනීවි ද?</topic>
    <author/>
    <content>රංගනයෙන් ජනපි‍්‍රය වූ තරු යුවළමෙවර Miss England ගේ ආච්චිත් අම්මත් රූප සුන්දරියෝඅංශභාගය ගැන අංශ කීපයකින්...සුමුදුගෙන් නැවුම් ගීත එකතුවක්“දූ කුමරියෝ” හි අසේල ඔබට මතකද?කලා දිවියේ විසි වසර සපුරන උපුල් මාමා ‘සුදු රෙදි හොරු’ සුන්දර කෙනිත්තිල්ලක්හඳුනාගත්තොත් ඔබ මා...තත්පරේට වැඩ කළ කෙනෙක්මාස්ටර් නැති අඩුව පුරවන්නේ කවු ද?මම ගියේ එහේ නවතින්න නොවෙයිෂාරුක් මැලේසියානු සම්මානය පිළිගනීවි ද?රවීනා රංගනයෙන් ඈත්වෙයිකොහොමද තොරතුරු‘ජූලියා’ මංගල දැක්ම ලන්ඩනයේදීලොකුම හොඳමඑක ඉත්තක‘කිඳුරංගනා’ හී ආදරණීය නේත‍්‍රාපුවත් ලුහුඩින්රූ විසිතුරුබොලිවුඩ් සුපිරි තරුව ෂාරුක් ඛාන්ට ලොව දස දෙසින් නම්බු නාම ලැබෙමින් තිබෙනවා.ඔහු වෙත ලැබීමට නියමිත එවැනි ගෞරව සම්මානයක් ගැනයි මේ ආරංචිය.මැලේසියානු රජය, ෂාරුක්ට ‘ඩාටුක්’ යනුවෙන් හැඳින්වෙන එරටෙහි ඉහළම සම්මානය පිරිනැමීමට තීරණය කර තිබෙනවා.ළඟදීම එම ගෞරව සම්මානය පිරිනැමීමේ උත්සවය පැවැත්වීමට නියමිතයි. ‘ඩාටුක්’ යන ගෞරව සම්මානය මැලේසියාවේ පාරම්පරිකව පැවත එන දෙයක් හැටියට සැලකෙනවා.එය බි‍්‍රතාන්‍යයේ නයිට් පදවියට සමාන කළ හැකියි.සම්මානය පිරිනැමීමේ උත්සවය සංවිධානය කරන්නේ මැලේසියානු රජයයි.එම නිසා ඉන්දියාවේ සිට මැලේසියාවට ගමන් කිරීමට අවශ්‍ය ගුවන් පහසුකම් ෂාරුක් වෙත ලබාදීමට මැලේසියානු රජය තීරණය කර තිබුණා.නමුත්, ඒ පහසුකම් සියල්ලම ප‍්‍රතික්ෂේප කළ ෂාරුක්, තමන්ගේම වියදමින් ගුවන් ටිකට් පත් වෙන්කරගෙන තිබෙනවා.ෂාරුක් පවසා ඇත්තේ මේ වෙනුවෙන් මැලේසියානු රජයේ කිසිදු මුදලක් තමන් වෙනුවෙන් වැය කරනු දැකීමට අකමැති බවයි.එයා කියල තිබුණා, මැලේසියාවෙ ‘සෙන්’ එකක්වත් වියදම් කර වන්නෙ නැතැයි කියලා.”උත්සවය පවත්වන මලක්කා ප‍්‍රදේශයේ මහ ඇමැති මොහොමඩ් අලි රස්ටම් පවසා තිබුණා. (‘සෙන්’ යනු මැලේසියාවේ කුඩාම මුදල් ඒකකයයි.“ෂාරුක් එයාගෙ ගුවන් ටිකට් එකට යන වියදම තමන්ගෙම අතින් වියදම් කළත් එයා මැලේසියාවෙ ගත කරන එක්දිනය වෙනුවෙන් හැම පහසුකමක් ම මැලේසියානු රජයේ වියදමින් සිදු කෙරෙනවා යැ’යි ෂාරුක්ට නවාතැන් පහසුකම් සැලසීම වෙනුවෙන් කටයුතු කරන නිලධාරියෙකු පැවසුවා.මලක්කා හි මහ ඇමැතිවරයා තවදුරටත් පවසන්නේ ෂාරුක් ඛාන් මැලේසියානු රසික පරපුර අතර දැඩි ප‍්‍රසාදයක් හිමිකරගෙන සිටින බවයි.“ෂාරුක්ට සම්මාන පිදෙන මේ උත්සවය බලන්න කාටත් එන්න පුළුවන්.ෂාරුක් දැනට එකඟවෙලා තියෙන්නෙ මැලේසියාවෙ එක දවසක් ගත කරන්නයි.නමුත් අපි හැමෝම එයාගෙන් ඉල්ලලා තියෙනවා, අඩුම ගණනේ දවස් දෙක තුනක්වත් නතර වෙන්න කියලා.ඒ දවස් දෙක තුනේදී මැලේසියාවෙ විශේෂ ස්ථානවලට ෂාරුක්ව ගෙනයන්නයි අපි ලෑස්තිවෙලා ඉන්නෙ.” මහ ඇමැතිවරයා ලොකු බලාපොරොත්තුවකින් පැවසුවා.නමුත් සමහරු සැක පහළ කර ඇත්තේ ෂාරුක් මෙම ගෞරව සම්මානය පිළිගැනීමට කැමැතිවේද කියලයි.මහ ඇමැති රස්ටම් පවසන්නේ ෂාරුක් මෙය ඉතා කැමැත්තෙන් පිළිගනු ඇතිය කියලයි.ෂාරුක් මෙවැනි සම්මානයකින් පුදදීම විවේචනය කරන ඇතැම් මැලේසියානුවන් ප‍්‍රශ්න කරන්නේ ‘ඩාටුක්’ වැනි ඉහළම සම්මානයක් ලබාදෙන්නට තරම් ඔහු මැලේසියාව වෙනුවෙන් සිදු කළේ කුමක්ද කියලයි.මැලේසියානු කලාකරුවන්ට මෙම සම්මානය ලබානොදී ෂාරුක්ට ලබාදීම ගැනත් ඔවුන් විරෝධය පළ කරනවා.නමුත් මලක්කාහි බලධාරීන් පවසන්නේ ෂාරුක් වැනි ජනප‍්‍රියත්වයේ හිනි පෙත්තෙහි වැජඹෙන කලා කරුවෙකුට මෙවැනි සම්මානයක් ප‍්‍රදානය කිරීමෙන් මැලේසියාවේ සංචාරක කර්මාන්තයට එය හොඳ රුකුලක් වනු ඇති බවයි.මලක්කා මහ ඇමැතිවරයා ප‍්‍රකාශ කරන්නේ ඉදිරියේදී තමන් නිෂ්පාදනය කරන චිත‍්‍රපට රූපගත කිරීමට මැලේසියාව තෝරා ගන්නා බවෂාරුක්, මැලේසියානු රජයට දන්වා ඇති බවයි.ෂාරුක් රඟපෑ ‘වන් ටූ කා ෂෝ’ සහ ‘ඩොන්’ චිත‍්‍රපටවල දර්ශන කිහිපයක් ද මලක්කාහිදී රූපගත කෙරුණා.  </content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=av08110212</link>
    <topic>රවීනා රංගනයෙන් ඈත්වෙයි</topic>
    <author>සුජීව තේවහෙට්ටිගේ</author>
    <content>රංගනයෙන් ජනපි‍්‍රය වූ තරු යුවළමෙවර Miss England ගේ ආච්චිත් අම්මත් රූප සුන්දරියෝඅංශභාගය ගැන අංශ කීපයකින්...සුමුදුගෙන් නැවුම් ගීත එකතුවක්“දූ කුමරියෝ” හි අසේල ඔබට මතකද?කලා දිවියේ විසි වසර සපුරන උපුල් මාමා ‘සුදු රෙදි හොරු’ සුන්දර කෙනිත්තිල්ලක්හඳුනාගත්තොත් ඔබ මා...තත්පරේට වැඩ කළ කෙනෙක්මාස්ටර් නැති අඩුව පුරවන්නේ කවු ද?මම ගියේ එහේ නවතින්න නොවෙයිෂාරුක් මැලේසියානු සම්මානය පිළිගනීවි ද?රවීනා රංගනයෙන් ඈත්වෙයිකොහොමද තොරතුරු‘ජූලියා’ මංගල දැක්ම ලන්ඩනයේදීලොකුම හොඳමඑක ඉත්තක‘කිඳුරංගනා’ හී ආදරණීය නේත‍්‍රාපුවත් ලුහුඩින්රූ විසිතුරුදශක එක හමාරකට පමණ පෙර දක්නට ලැබුණු ඒ සොඳුරු බව තවමත් ඇය තුළ රැඳී තියෙනවා.එදා බොලිවුඩ් පුරයට එක්වූ රුවැති යුවතියන් අතරින් ඉතිරි වූ කිහිප දෙනා අතර ඇයත් එක් කෙනෙක්.තවමත් ඇයට සිනමා තිරය මත පෙම්වතිය ගේ චරිතය මවන්නට අවැසි සුදුසුකම් තිබෙනවා.ඒ නිසා රසික රසිකාවියන් පිරිස යළිත් බලා සිටින්නේ රවීනා තැන්ඩන් නම් වූ මේ ආකර්ශනීය රංගන ශිල්පිනිය නැවතත් බොලිවුඩ් සිනමා ලොවට පා තබන තුරුයි.නමුත් 37 වැනි වියෙහි පසුවන රවීනාට එදා තුරුණු වියේදී මෙන් ඒ ගැන සිතන්නට, තීරණයක් ගන්නට අපහසු හැඩයි.ඇය දැන් විවාහක කාන්තාවක්. දරු දෙදෙනෙකුගේ ආදරණීය මවක් රවීනා ගේ ආදරණීය සැමියා අනිල් ථඩානි.1971 ඔක්තෝබර් 26 දින උපන් රවීනා ගේ 37 වැනි උපන්දින සැමරුමත් පසුගියදා පැවැත්වුණා.ඇය ගේ දරු දෙදෙනාගෙන් වැඩිමලී තුන් හැවිරිදි රාශායි. පුතාගේ නම රන්බීර්.වයස තවම අවුරුද්දයි. රවීනාගේත් අනිල්ගේත් ලෝකය, මේ දරු දෙන්නායි. දුවත් පුතත් රැක බලා ගැනීම තරම් දෙයක් රවීනාට තවත් නැහැ.“චිත‍්‍රපටවල රඟපාන්න නම් ඕනෙ තරම් ආරාධනා ලැබෙනවා. ඒත් ආයෙමත් රඟපාන්න මගේ ලෑස්තියක් නැහැ.මොකද දුවගෙයි පුතාගෙයි වැඩ කටයුතු කරන්න තියෙන නිසා.”රවීනා කියා සිටියා. චිත‍්‍රපටවල රඟපෑවෙ නැතත්, රූපවාහිනී වැඩ සටහනක්, මෙහෙයවීමට රවීනා ඉදිරිපත් වී සිටිනවා.‘චක් ඩි බච්හෙ’ නම් වූ එය, කුඩා ළමයින් සහභාගි වන වැඩසටහනක්.“මේ වැඩ සටහනට මම එකතු වුණේ හරිම කැමැත්තෙන්. හේතුව පුංචි ළමයි සහභාගි වෙන නිසා.ඒ අයව මෙහෙයවන්න මට නම් හරිම ලෙහෙසියි. වැඩසටහන රූපගත කරන්නෙත් සතියකට එක වතාවයි.ඒ නිසා මගේ වැඩවලට ඒක අපහසුවක් වෙලා නැහැ. සතියෙ අනෙක් දවස් හයම මට ඉතිරිවෙලා තියෙන නිසා එක දවසක් මේ වැඩසටහන වෙනුවෙන් වෙන් කරන්න මට පුළුවන්.”සමහරවිට මේ රූපවාහිනී වැඩසටහන නිසා ඇය වෙත ලැබෙන ජනප‍්‍රියත්වයෙන් නැවතත් ඇයට සිනමාවට එක්වන්නට හැකිවේවි.ඒ වුණත් තම නිළි ජීවිතයේ දෙවැනි අදියරට මුල පුරන්නට මේ වැඩසටහන ඉණිමගක් කරගන්නට රවීනා තුළ අදහසක් නැතිලු.රූපවාහිනී වැඩසටහනක් මෙහෙයවන්න ඉදිරිපත් වුණාම සමහරුන්ට හිතෙනවා ඇති මගේ සිනමා ජීවිතය ආයෙමත් පටන් ගන්න මට කල්පනා වේවිද කියල. නෑ. ඒ විදිහෙ ආසාවක් මට නැහැ.සිනමාවෙන් අයින් වෙලාය කියලා මට කිසිම පසුතැවීමක් නැහැ. පහුගිය අවුරුදු හතරේදී මම කාලය ගත කළේ ගෙදරටම වෙලා.ඇත්තටම මේ කාලය සතුටෙන් ගත වුණා. ඔය අතරෙදි චිත‍්‍රපට තිරනාටක කිහිපයක් ම මට ලැබුණා.නමුත් දුවයි පුතයි දාලා රඟපාන්න යන්න හිතෙන්නෙ නැහැ.”“සමහරු කියනවා, නිළියක් විවාහ වුණ ගමන් ම එයාගෙ රංගන ජීවිතයත් ඉවරවෙනවාය කියලා. එහෙම ම වෙන්න ඕනෙ නැහැ.අපේ සිනමාව තුළ එහෙම තහනමක් නැහැ. අවුරුදු 30 පහුවුණත් ඕනැම නිළියකට ආයෙමත් තමන්ගෙ සිනමා ජීවිතය පටන් ගන්න පුළුවන්.”රවීනා තමන්ගේ අතීත මතකයන් ද අවදි කළා... “මම සිනමාවට ආපු කාලෙ තවත් අලුත් අය 25 දෙනෙක් විතර රඟපාන්න එකතු වෙලා හිටියා.ඒ අය තමන්ගෙ මුල්ම රඟපෑම් ඉදිරිපත් කරලයි තිබුණේ.නමුත් ඉතිරි වුණේ මම, මනිෂා කොයිරාළ, තාබු, කාජල්, පූජා භාට් සහ කරිස්මා අතර එදිරිවාදිකම් තිබුණාය කියල කතාවක් පැතිරී ගොස් තිබුණා.නමුත් දැන් ඒ අමනාපය රවීනාගේ හිත තුළ නැහැ...“ඇත්තම කිව්වොත් කරිස්මායි මමයි අතරෙ කිසිම අමනාපයක් තිබුණෙ නැහැ. එහෙම දෙයක් තියෙනවාය කියල කට කතා හැදුවෙ මාධ්‍ය තමයි.නමුත් මම සම්පූර්ණ වැරැද්ද මාධ්‍යයන් පිට පටවන්නෙත් නැහැ. ඒ කාලෙ මමත් කරිස්මාත් හරිම තරුණයි.ඒ නිසා සමහර වෙලාවට සංවේදීව කටයුතු කළා. නමුත් අද අපි දෙන්නා හොඳ යෙහෙළියෝ. අපි නිතරම මුණ ගැහෙනවා.ඉස්සර කරපු කියපු දේවල් ගැන මතක් කරලා හිනා වෙනවා.”රවීනාත් සමඟ මුලින් ම රඟපෑවේ සල්මන් ඛාන්. මේ දෙදෙනාව පටලවා කට කතා හදන්නටත් සමහරු පෙළඹුණා.“ඒ කාලෙ මට වයසින් අඩු නිසා, ක්ෂේත‍්‍රයට ඇවිත් ටික කාලයක් නිසා අනෙක් අය එක්ක වැඩ කරන්නෙ, ගනුදෙනු කරන්නෙ කොහොමද කියන අවබෝධයක් මට තිබුණෙ නැහැ. ඒ නිසා ඔය වගේ කතා හැදුණා.නමුත් එදා මාත් එක්ක පෙම්වතා විදිහට රඟපාපු කිසිම නළුවෙක් එක්ක මගේ සමීප සම්බන්ධකම් තිබුණෙ නැහැ.මගේ ආශ‍්‍රයට හිටියේ යාළුවො දෙතුන් දෙනෙක් විතරයි.මම කිසිම වෙලාවක මේ යාළුවන් මාර්ගයෙන් සිනමා සඟරාවල කවරයේ පින්තූරවලට පෙනී සිටින්නවත් චිත‍්‍රපට වල රඟපෑමේ අවස්ථා ලබාගන්නවත් උත්සාහ කළේ නැහැ.”රවීනාත් එක්ක රඟපෑ නළුවන් ගැන සිහිපත් කරද්දී ආක්ෂේ කුමාර්ව අපිට අමතක කරන්න බැහැ.ඒ දිනවල ඇය සහ ආක්ෂේ අතර පෙම් සබඳකමක් තිබුණාය කියල නොයෙකුත් කතා දස අත පැතිරී ගියා.නමුත් ඒ අතීතය රවීනා යළි සිහිපත් කරන්නෙ නැහැ.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=av08110213</link>
    <topic>කොහොමද තොරතුරු</topic>
    <author/>
    <content>රංගනයෙන් ජනපි‍්‍රය වූ තරු යුවළමෙවර Miss England ගේ ආච්චිත් අම්මත් රූප සුන්දරියෝඅංශභාගය ගැන අංශ කීපයකින්...සුමුදුගෙන් නැවුම් ගීත එකතුවක්“දූ කුමරියෝ” හි අසේල ඔබට මතකද?කලා දිවියේ විසි වසර සපුරන උපුල් මාමා ‘සුදු රෙදි හොරු’ සුන්දර කෙනිත්තිල්ලක්හඳුනාගත්තොත් ඔබ මා...තත්පරේට වැඩ කළ කෙනෙක්මාස්ටර් නැති අඩුව පුරවන්නේ කවු ද?මම ගියේ එහේ නවතින්න නොවෙයිෂාරුක් මැලේසියානු සම්මානය පිළිගනීවි ද?රවීනා රංගනයෙන් ඈත්වෙයිකොහොමද තොරතුරු‘ජූලියා’ මංගල දැක්ම ලන්ඩනයේදීලොකුම හොඳමඑක ඉත්තක‘කිඳුරංගනා’ හී ආදරණීය නේත‍්‍රාපුවත් ලුහුඩින්රූ විසිතුරුහෙළයේ ගීත කෝකිලාවිය ලතා වල්පොල මේ දිනවල සූදානම් වෙන්නේ ඇගේ හැත්තෑපස් වැනි උපන් දිනය සමරන්නටයි.ඒ වෙනුවෙන් සුවිශේෂී වූ වැඩසටහන් රැසක් ගැන කියන්නට ලතා වල්පොල අපිත් එක්ක එකතු වුණා.’මගේ හැත්තෑපස්වැනි උපන්දිනය යෙදෙන නොවැම්බර් එකළොස් වැනි දිනට මගේ ජීවිත කතාව ඇතුළත් ‘ලතා හෙල ගී රැජින’ නම් චරිතාපදානය එළි දකිනවා.මේ ග‍්‍රන්ථය සම්පාදනය කළේ සරසවිය පුවත්පතේ හිටපු කර්තෘවරියක වූ දැනට ලේක්හවුස් ආයතනයේ උපදේශක කර්තෘවරියක වන දීප්ති ෆොන්සේකා විසිනුයි.මේ ග‍්‍රන්ථයට මගේ ජීවිත කතාව සේම මා සමඟ යුග ගී ගැයූ ගායකයින් මා පසුබිම් ගීත ගැයූ චිත‍්‍රපට නාමාවලිය මට සංගීත අධ්‍යක්‍ෂණය කළ සංගීතඥයන් , මට ගීත රචනා කළ ගීත රචකයින්ගේ නාමලේඛන සහ මා ගැයූ ගීත 50 ක පද රචනා සහ ස්වර ප‍්‍රස්ථාරත් ,මගේ ජීවිතේ පුරා ගත්ත දුර්ලභ ගණයේ ඡායාරූප රැසක්ද අඩංගු වෙනවා.උපන්දිනය නිමිත්තෙන් එදිනට කොළඹ බණ්ඩාරනායක අනුස්මරණ සම්මන්ත‍්‍රණ ශාලාවේදී පොත දොරට වඩිනවා.මහාචාර්ය සනත් නන්දසිරි එදින මුලසුන හොබවන අතර ජ්‍යෙෂ්ඨ මහාචාර්ය සුනිල් ආරියරත්න සහ ප‍්‍රවීණ රංගධර රවීන්ද්‍ර රන්දෙනිය දෙසුම් පවත්වනවා.ප‍්‍රසාංගික මුහුණුවරකින් ඉදිරිපත්වන මේ අවස්ථාව සඳහා මම පසුබිම් ගීත ගැයූ නිළියන් 25 දෙනෙක් මේ ප‍්‍රසංගයට නර්තනයෙන් එක් වෙනවා.සූපවේදිනි ශාන්තා මායාදුන්නේ විසින් සාදන ලද උපන්දින කේක් එකකුත් එතැනදී කපන්නට සූදානම් කරලා තිබෙනවා. ලතා පැවසුවා.  ජයන්තගේ ඇසින්ජයන්ත චන්ද්‍රසිරි හැමදාමත් අලුත් අමුතු විදියේ දෙයක් කරන්න උනන්දුවෙන අධ්‍යක්ෂවරයෙක්. මේ දිනවල ඔහු තවත් අලුත් වැඩකට අතගහලා. ඒ හින්දම පසුගිය දිනක අපි කතා කළා ඔහුට.“පසුගිය කාලය මුළුල්ලේ මම එක් සුවිශේෂී ඓතිහාසික චරිතයක් පිළිබඳ ගැඹුරු පර්යේෂණයක යෙදුණා. ඒ දුටුගැමුණු මහරජතුමා පිළිබඳව.ඒ සඳහා වංශ කතා ජනශ‍්‍රැති ජන කාව්‍ය පමණක් නොවෙයි දුර අතීතයේ මෙරටට පැමිණි දේශ ගවේෂකයන් සහ ලේඛකයන්ගේ සටහන් සහ තොරතුරු අධ්‍යයනය කළා.” මට අවශ්‍ය වුණේ ඒ ප‍්‍රතාපවත් චරිතය සිනමාවට ගේන්න. මා සොයාගත් කරුණු තුළින් මේ චරිතයට මා වඩාත් සමීප වුණා. මෙහි තිර රචනය දැන් ලියා අවසන්.චිත‍්‍රපටය නිර්මාණය කිරීමට අවශ්‍ය මූලික කටයුතුවල තමයි මේ දිනවල යෙදිලා ඉන්නේ.”“දුටුගැමුණු කියන්නේ අපේ ඉතිහාසයේ උදෑසන අපි දුටු මහා හිරු කිරණයි. ඔහු වීරයකු පමණක් නොවෙයි පුදුමාකාර මනුස්සයෙක්. මේ චිත‍්‍රපටය සිංහල දෙමළ සහ ඉංග‍්‍රීසි යන භාෂා තුනෙන් ම නිර්මාණය කිරීමට තමයි බලාපොරොත්තු වෙන්නේ.” තවම නළු - නිළියො ගැන නම් තීරණයක් ගෙන නෑ” ජයන්ත පැවසුවා.  තිලකා රණසිංහ ගුවන් තරංග ඔස්සේ එදා වගේම අදත් අපේ කනට සමීප හඬක්. ගුවන්විදුලිය වගේම රූපවාහිනියත් ඇයට හුරු පුරුදුයි.දශක ගණනාවක් පුරා ඇහුණත් ඒ හඩේ වෙනසක් නම් නෑ. කාලයක් අපට මතකයි ඇය ස්වාධීන රූපවාහිනිය ඔස්සේ ඩේන්ටී රස පැනත් අරගෙන අපේ කුඩා දූ දරුවන් ළඟට ආවා ආදරණීය ‘තිලකා නැන්දා ‘ විදියට.අදත් ඇය ගුවන් විදුලි සංස්ථාවේත්, පෞද්ගලික ගුවන් විදුලි නාළිකාවලත් විවිධ වැඩසටහන් මෙහෙයවන මේ දිනවල ටී.එන්.එල්. රූපවාහිනියෙන් විකාශය වන ‘එක්ස්ට‍්‍රා ෆෝටීන් ප්ලස් ‘ වැඩ සටහන මෙහෙය වන්නේත් ඇයයි.පුරා වසර ගණනාවක් නිවේදන ක්ෂේත‍්‍රයේ අත්දැකීම් රැසක් ඇති ඇය මේ දිනවල තවත් විශේෂ කාර්යයකට අතගහල තිබෙනවා. ඒ වැඩි දෙනෙකුගේ ඉල්ලීම මත ගුවන්විදුලි හා රූපවාහිනි නිවේදක පාඨමාලාවක් ආරම්භ කිරීම.මේ සඳහා ඇය තෝරාගෙන තිබෙන්නේ පිළියන්දල දයා සෙවණ ගොඩනැඟිල්ලේ පළමු මහළයි.සය මාසයක් පුරා දිවෙන මේ පාඨමාලාවේදී ගුවන් විදුලි හා රූපවාහිනි නිවේදනය සඳහා අවශ්‍ය භාෂා හැසිරවීම , ඉදිරිපත් කිරීම, හඬ පාලනය කිරීම , පිටපත් රචනා කිරීම , නාට්‍යානුසාරයෙන් ඉදිරිපත් කිරීම, ප‍්‍රවෘත්ති ඉදිරිපත් කිරීම ආදි වූ බොහෝ දේ පුහුණු කෙරෙනවා.ඇගේ පුතු සාරංගත් දැන් පුංචි තිරයේ නමක් දිනාගෙන තිබෙනවා. ඒ ගැනත් ඈ කතා කරන්නේ සතුටින්.”මගේ අයියාගෙ (ඩග්ලස් රණසිංහ ) ටෙලි නාට්‍යයක සාරංග රඟපෑවා එයාගෙ තරුණ කාලය ඒක මට අමතක නොවන සිදුවීමක් “ තිලකා පවසනවා.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=av08110214</link>
    <topic>‘ජූලියා’ මංගල දැක්ම ලන්ඩනයේදී</topic>
    <author>හේමාලි</author>
    <content>රංගනයෙන් ජනපි‍්‍රය වූ තරු යුවළමෙවර Miss England ගේ ආච්චිත් අම්මත් රූප සුන්දරියෝඅංශභාගය ගැන අංශ කීපයකින්...සුමුදුගෙන් නැවුම් ගීත එකතුවක්“දූ කුමරියෝ” හි අසේල ඔබට මතකද?කලා දිවියේ විසි වසර සපුරන උපුල් මාමා ‘සුදු රෙදි හොරු’ සුන්දර කෙනිත්තිල්ලක්හඳුනාගත්තොත් ඔබ මා...තත්පරේට වැඩ කළ කෙනෙක්මාස්ටර් නැති අඩුව පුරවන්නේ කවු ද?මම ගියේ එහේ නවතින්න නොවෙයිෂාරුක් මැලේසියානු සම්මානය පිළිගනීවි ද?රවීනා රංගනයෙන් ඈත්වෙයිකොහොමද තොරතුරු‘ජූලියා’ මංගල දැක්ම ලන්ඩනයේදීලොකුම හොඳමඑක ඉත්තක‘කිඳුරංගනා’ හී ආදරණීය නේත‍්‍රාපුවත් ලුහුඩින්රූ විසිතුරුසම්පත් ශී‍්‍ර රෝෂාන් අධ්‍යක්ෂණය කළ චරිත් අබේසිංහ නිෂ්පාදනය කළ ‘ජූලියා’ චිත‍්‍රපටයේ මංගල දර්ශනය එංගලන්තයේදී පැවැත්වීම පිළිබඳ මාධ්‍ය දැනුවත් කිරීමේ සාකච්ඡාවක්, ජනමාධ්‍ය අමාත්‍ය අනුර ප‍්‍රියදර්ශන සහ සංස්කෘතික කටයුතු පිළිබඳ අමාත්‍ය මහින්ද යාපා අබේවර්ධන යන මහත්වරුන්ගේ ප‍්‍රධානත්වයෙන් පසුගියදා රජයේ ප‍්‍රවෘත්ති දෙපාර්තමේන්තු ශ‍්‍රවණාගාරයේදී පැවැත්විණ.හැට එක් වසරක් සපිරෙන සිංහල සිනමා වංශ කතාවේ පළමුවරට සිංහල චිත‍්‍රපටයක මංගල දර්ශනයක් එතෙරදී පැවැත්වීම මෙහි සුවිශේෂත්වයයි.චරිත් අබේසිංහගේ නිෂ්පාදනයක් ලෙසින් දොරට වඩින ‘ජූලියා’ චිත‍්‍රපටයේ මංගල දර්ශනය ශි‍්‍ර ලාංකික ප‍්‍රභූන් රැසකගෙන් සහ එංගලන්තයේ සම්භාවනීය අමුත්තන් රැසකගේ ආශිර්වාදයෙන් දෙසැම්බර් මස 14 වැනි දින 10.30 ට සුබ මොහොතින් ලන්ඩන් නුවර Empire Leicster Squarepk  වූ ජාත්‍යන්තර කීර්තියට පත් සිනමා ශාලාවේදී පැවැත්වීමට කටයුතු යොදා ඇත.පසුගිය දිනවල ලන්ඩනයේදී රූගත කෙරුණු මෙම චිත‍්‍රපටය සඳහා High Defiution Cinema  තාක්ෂණය යොදාගෙන ඇත.චරිත් අබේසිංහ, සම්පත් ශී‍්‍ර රෝෂන්, රවීන්ද්‍ර රන්දෙනිය, රොබින් ප‍්‍රනාන්දු, වීණා ජයකොඩි, ශි‍්‍රයන්ත මෙන්ඩිස්, රෙක්ස් කොඩිප්පිලි, සඳුන් විජේසිරි, සැනට් දික්කුඹුර, බන්දුල සූරියබණ්ඩාර, ටෙඩී විද්‍යාලංකාර, සසන්ති ජයසේකර, නදීෂා හේමමාලි, හර්ෂ බුලත්සිංහල ආදීන් රඟන ජූලියා චිත‍්‍රපටයේ ලංකාවේ දර්ශන කැමරාකරණයෙන් ඩොනල්ඩ් කරුණාරත්න ද වේෂ නිරූපණයෙන් රන්ජිත් මතඟවීර ද සටන් අධ්‍යක්ෂණයෙන් ටෙඩී විද්‍යාලංකාර ද කලා අධ්‍යක්ෂණයෙන් සුජීව ගුණරත්න ද සහාය අධ්‍යක්ෂණයෙන් රංජන් ප‍්‍රසන්න ද නිෂ්පාදන කළමනාකරණයෙන් ජගත් නිශ්ශංකද, රේඛීය නිෂ්පාදනයෙන් නාමල් ආටිගල ද සංගීත අධ්‍යක්ෂණයෙන් රංග දසනායක ද ‘ජූලියා’ සඳහා එක්වෙති. “ජූලියා” හි සංස්කරණය ලෝ සුපතළ ‘Pine wood’  චිත‍්‍රාගාරයෙනි.එහි සංස්කරණය කරන ලද ප‍්‍රථම සිංහල චිත‍්‍රපටය වන්නේ ද “ජූලියා” ය.‘ජූලියා’ නොබෝ දිනකින්ම ශී‍්‍ර ලාංකික පෙ‍්‍ර්ක්‍ෂකයින් උදෙසා ද රසවිඳීමට අවස්ථාව සැලසෙනු ඇත.හේමාලි</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=av08110215</link>
    <topic>ලොකුම හොඳම</topic>
    <author>හේමාලිගෙන්</author>
    <content>රංගනයෙන් ජනපි‍්‍රය වූ තරු යුවළමෙවර Miss England ගේ ආච්චිත් අම්මත් රූප සුන්දරියෝඅංශභාගය ගැන අංශ කීපයකින්...සුමුදුගෙන් නැවුම් ගීත එකතුවක්“දූ කුමරියෝ” හි අසේල ඔබට මතකද?කලා දිවියේ විසි වසර සපුරන උපුල් මාමා ‘සුදු රෙදි හොරු’ සුන්දර කෙනිත්තිල්ලක්හඳුනාගත්තොත් ඔබ මා...තත්පරේට වැඩ කළ කෙනෙක්මාස්ටර් නැති අඩුව පුරවන්නේ කවු ද?මම ගියේ එහේ නවතින්න නොවෙයිෂාරුක් මැලේසියානු සම්මානය පිළිගනීවි ද?රවීනා රංගනයෙන් ඈත්වෙයිකොහොමද තොරතුරු‘ජූලියා’ මංගල දැක්ම ලන්ඩනයේදීලොකුම හොඳමඑක ඉත්තක‘කිඳුරංගනා’ හී ආදරණීය නේත‍්‍රාපුවත් ලුහුඩින්රූ විසිතුරුමංජුලා කුමාරිලොකුම සතුට - මෑතකදී ලබපු ලොකුම සතුට විවාහ දිවියට ඇතුළත් වීමලොකුම දුක - මගේ සීයා නැතිවීමලොකුම දිනුම - කලා ක්ෂේත‍්‍රය තුළ යම් ප‍්‍රතිරූපයක් ගොඩ නඟා ගැනීමලොකුම පරාජය - පරාජයන් අඩුවෙන් තමයි ලබල තියෙන්නේලොකුම ගමන - ජීවන ගමනලොකුම පැතුම - ලස්සන ජීවිතයක් ගෙනයාමහොඳම යාළුවා - මගේ සැමියාහොඳම යෙහෙළිය - මගේ අම්මාහොඳම දවස - මෑතකදී නම් මගේ විවාහ දිනයහොඳම තැන - මගේ නිවස හේමාලිගෙන්</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=av08110216</link>
    <topic>එක ඉත්තක</topic>
    <author>ඉනෝකා පෙරේරා බණ්ඩාර</author>
    <content>රංගනයෙන් ජනපි‍්‍රය වූ තරු යුවළමෙවර Miss England ගේ ආච්චිත් අම්මත් රූප සුන්දරියෝඅංශභාගය ගැන අංශ කීපයකින්...සුමුදුගෙන් නැවුම් ගීත එකතුවක්“දූ කුමරියෝ” හි අසේල ඔබට මතකද?කලා දිවියේ විසි වසර සපුරන උපුල් මාමා ‘සුදු රෙදි හොරු’ සුන්දර කෙනිත්තිල්ලක්හඳුනාගත්තොත් ඔබ මා...තත්පරේට වැඩ කළ කෙනෙක්මාස්ටර් නැති අඩුව පුරවන්නේ කවු ද?මම ගියේ එහේ නවතින්න නොවෙයිෂාරුක් මැලේසියානු සම්මානය පිළිගනීවි ද?රවීනා රංගනයෙන් ඈත්වෙයිකොහොමද තොරතුරු‘ජූලියා’ මංගල දැක්ම ලන්ඩනයේදීලොකුම හොඳමඑක ඉත්තක‘කිඳුරංගනා’ හී ආදරණීය නේත‍්‍රාපුවත් ලුහුඩින්රූ විසිතුරුබෝගොඩ පවුලේ කතාව...සංගීතය ඔවුන්ගෙ ජීවිතය. පරම්පරාවෙන් පරම්පරාවට යන උරුමයක් තරමට.බෝගොඩ පවුලෙ සංගීත උරුමයෙ මුල් පුරුක, චන්ද්‍රදාස බෝගොඩ. මනා සංගීත සුසංයෝජනයෙ කෙළ පැමිණුණත් ඔහුගෙ සේවය අදත් නිහඬවම.චන්ද්‍රදාස බෝගොඩ.පිළිවෙළ අනුව, ඊළඟට ඉන්නෙ රංජිත් බෝගොඩ.37 අවුරුද්දක් තිස්සෙ ඔහුගෙ තබ්ලා හඬ අපට ඇහුණෙ ගුවන් විදුලි වාදක මඩුල්ලෙන්.මේ පවුලෙ තුන්වැන්නි, අර්ථ පූර්ණ ගායනාවෙන් ම අනන්‍යතාවක් ගොඩ නඟාගෙන. ඈ, ඉන්ද්‍රාණි බෝගොඩ.හතරවැන්නි චද්‍රා බෝගොඩ. ගුවන් විදුලියේ සරල ගී ශිල්පිණියක් මතු නොව, අකුරුගොඩ සේනානි විදුහලේ සංගීත ගුරුවරියත් ඈ.‘නෙතින් නෙත බලාලා... හිතේ දුක් නිවා...අදින් පසු මියේවි... අපේ ඒ කතා...’මතකද ඔබට මේ ගීතය...විරහව, වේදනාව මුසු වූ රෝහණ බෝගොඩයන්ගෙ සංවේදි හඬ.“රෝහණ මල්ලි අපේ බාප්පගෙ පුතා. මා එක්කත් යුග ගී ගායනා කළ, චන්ද්‍රපාල බෝගොඩ, විනී බෝගොඩ රෝහණගෙ වැඩුමල් සහෝදරයො.අපේ බාප්පට දරුවො 9 දෙනෙක්.ඒ අතරින්, රෝහණ මල්ලි තමයි, සංගීත දිවියෙ හුඟක් දුර ආවෙ...”ඉන්ද්‍රානි බෝගොඩ ඔය කියන බාප්පා සැමී ගුණතිලක.ඩැනියෙල් බෝගොඩගෙ සොහොයුරා.රෝහණ බෝගොඩවිශාරද චන්ද්‍රදාස බෝගොඩ, රංජිත්, ඉන්ද්‍රානි සහ චද්‍රා දරුවන් හතර දෙනා වගේම රෝහණ බෝගොඩ පවුලෙ දරුවන් අතර එදා තිබුණු බැඳීම අදත් එහෙමම.තෙලිජ්ජවිල, මේ හැමෝගෙම සුන්දර ගම. රට රාජ්ජවලින් සංගීතය හැදෑරුවත් චන්ද්‍රදාස බෝගොඩයන් තවමත් පදිංචිය, ඒ සුන්දර ගමේ. රිදී හුයක් දිගේ ඇදී යන්නා සේ, චන්ද්‍රදාස බෝගොඩයන්ට පුළුවනි, අදත් හිතින් ඒ අතීතයට පිය මං කරන්න.“අපේ තාත්තා හොඳ තබ්ලා වාදකයෙක්. ගෙදර හවස් යාමෙ හැම වෙලාවෙම ඇහුණෙ ග‍්‍රැමෆෝන් ගී. රූපසිංහ මාස්ටර් ගෙ, කෝකිල දේවිගෙ, රුක්මණි දේවිගෙ, ගී තැටිවල මිහිර පුංචි කාලෙ නිතරම අපි වින්ඳ්‍ර.වෘත්තියෙන් තාත්තා ඖෂධ සංයෝජකයෙක්.කෑගල්ලෙ පිටදෙණියට මාරුවීමක් ලැබිල තාත්ත යනකොට අපිත් ගියෙ එහෙ ඉස්කෝලෙට.වෝල්ටර් හිත්ගොඩ ගුරු තුමා නිසා මං සංගීත භාණ්ඩ කිහිපයක්ම ඉගෙන ගත්තා.බටනළාව, එස්රාජය, තබ්ලාව, සිතාරය කියන සංගීත භාණ්ඩ උඩින් පල්ලෙන් නෙවෙයි, පරතෙරට ගිහින් වයන්න අපිට හුරු කළේ ගුරුතුමාගෙ සතත අභ්‍යාසය. ඉංගී‍්‍රසි භාෂාවෙන් එස් එස් සී විභාගෙ කරල ලංකාවෙ සංගීත පරීක්‍ෂණය ලංකාවෙන්ම පළමු තැන ලැබුණෙ මට’චන්ද්‍රා බෝගොඩ‘ඒ කාලෙ, මගේ හිත ඇදී ගිය තවත් සංගීත භාණ්ඩයක් තමයි ‘ෂෙනායි’ එක.ඒක පිඹින වාද්‍ය භාණ්ඩයක්. ලක්නව්වල භාත්ඛන්ඩෙ සංගීත පීඨයෙ, පළමු වරටයි ශී‍්‍ර ලාංකිත සිසුවෙක් වැඩිම ලකුණු ලබාගෙන ප‍්‍රථම ස්ථානය දිනා ගත්තෙ. ඒ 1968 වසරෙදි.මං දන්නා තරමට, මුළු ලෝකෙ හැම රටකින්ම සිසුන් එන ලක්නව් සරසවියෙන් එහෙම පළමුවැනියා වූ එකම ශී‍්‍ර ලාංකිකයා මං විය යුතුයි.මගේ මුල්ම ගුවන්විදුලි වැඩසටහනෙන් මං ඉදිරිපත් කළේ ශාස්තී‍්‍රය වාදනයක්.ඒක එස්රාජය සහ ෂෙනායි වාදනයක්. මං ලොකු නංගිට තනු නිර්මාණය කළ ‘පෙම් කළ වරදට’ ගීයෙ කොටසකටත් ෂෙනායි වාදනය ඇතුළත් කළා.ශ්‍යාමා, පි‍්‍රයන්ති, ගීතාංජලී, සමග මව ඇසිඩා සහ නැන්දණිය චන්ද්‍රාඒක ඒ කාලෙ හුඟක් කතා බහට වගේම ප‍්‍රසාදයටත් ලක් වුණා”ඔහු සංගීතයට කළ මෙහෙය මේ පුංචි ඉඩ කඩෙන් කොහොම කියන්නද.අදත් ඔහු නිල්වලා අධ්‍යාපන පීඨයෙ සිසුන්ට දැනුම දෙන ඇදුරු තුමෙක්.චන්ද්‍රදාසයන්ට දරුවන් 06 දෙනෙක්.සංගීතයම උරුම කරගත් තුන්වැනි පරම්පරාවයි ඔවුන් නියෝජනය කරන්නෙ.වැඩිමල් දූ, ශ්‍යාමා. විශාරදවරියක්. තෙලිජ්ජවිල මධ්‍ය මහ විදුහලේ සංගීත ගුරුවරී ඈ. ඇගේ සැමියා තිලක් රූපසිංහ.ජානක බෝගොඩජානක බෝගොඩ මේ පවුලෙ දෙවැනියා.හේ ගුවන් විදුලි වාද්‍ය වෘන්දයේ, ප‍්‍රමුඛ පෙළේ බටනළා වාදකයෙක්. ඔහුගේ බිරිය, කාන්ති මානෙල්.20 අවුරුද්දක් පමණ පටන් සංගීත ක්‍ෂෙත‍්‍රයෙ බොහෝ වැඩ කළ ජානක, බටනළාව උගත්තෙ සිය තාත්තගෙන් වීමයි විශේෂය.ඒශ්‍රේණියේ සරල ගී ගායිකාවක වන ගීතාංජලී මේ පවුලෙ තුන්වැන්නී. ඈ ඉංගී‍්‍රසි ගුරුවරියක්, තෙලිජ්ජවිල මධ්‍ය මහ විදුහලේ.උභයරත්න කෝණාරයි ඇගේ සැමියා.විශාරද පි‍්‍රයන්ති මේ පවුලේ හතර වැන්නී. ලලිත කලාවේදී සංගීත උපාධිධාරිණියක් වන ඈ, දැනට වැලිගම ශී‍්‍ර සුමංගල විදුහලේ සංගීත ගුරුවරිය. සුනිල් ඇගේ සැමියා.පස්වැන්නා දිනේෂ්. ගුවන් විදුලියේ ‘පාලක සංගීත’ තනතුර හොබවන දිනේෂ් වයලීනයෙන් පෙළහර පාන්නෙක්.“මං සාමාන්‍ය පෙළ කරන කොට, විශාරද විභාගෙ කරලත් ඉවරයි. රුහුණු සරසවියෙ සිංහල (විශේෂ වේදි) උපාධියක් තිබුණත් මගේ හිත බැඳුණෙ සංගීතයට.‘රන්කිරි සිනා’ මගේ පළමු තනු නිර්මාණ රැගත් සීඩී තැටිය.ඒ සීඩී එකේ, ප‍්‍රවීණ ගායක ගායිකාවන් 16 දෙනෙක් ගායනා කළා. ඒ ගී 16 ම තනු හැදුවෙ මං. ...”එහෙම තැබුව පියවරේ ඔහු තවත් අඩියක් ඉදිරියට තැබුව.ඒ ‘හිනිදුම් කන්ද’ සීඩී තැටියෙන්. අපේ රටේ හැම ජනපි‍්‍රය අධ්‍යක්‍ෂවරයකු යටතේම සංගීත නිර්මාණය කර ඇති දිනේෂ්, ඔහුගේ අදහසක් අනුව ගුවන් විදුලියෙන් හඳුන්වා දුන්, ‘රාග සරණි’ අධ්‍යාපනික කැසට් පටයෙන් සිසු දරුවන්ට දුන්නෙ මහත් අත්වැලක්.යමුනා, දිනේෂ්ගෙ බිරිය. උපාධිධාරි ගුරුවරියක්.බානු රාජ් මේ පවුලෙ හයවැනි දරුවා. ගිටාර් වාදකයෙක්. ඉංජිනේරු වෘත්තියේ නිරත බානු බොහෝ කලක පටන් පදිංචිය විදෙස් රටක. ඔහුගෙ බිරිය චාමරී.චන්ද්‍රදාසයන්ගෙ දුවා දරුවන්ගෙ තතු ඔය විදිහට පෙළ ගැහුණට, පවුලෙ දෙවැනි පුතා රංජිත් ගැන කියන්න තියෙන්නෙ වෙනස් කතාවක්.දරු මල්ලන්ගෙ බරක් ඔහුට නැත්තෙ අවිවාහක නිසා. ඒත් සංගීතයයි, ඔහුගෙ දෙවැනි ජීවිතය.චිත‍්‍රපට සියයකට වැඩි ප‍්‍රමාණයකට තබ්ලා වාදනයෙන් දායක වී ඇති රංජිත්, සරත් දසනායකයන් සංගීතවත් කළ සියලුම චිත‍්‍රපටවලට තබ්ලා හඬ සැපයූවා.අද විශ‍්‍රාම සුවෙන් උන්නත්, මාසෙන් බාගයක් පමණ ඔහු ගත කරන්නෙ කොළඹ.ඔහු තෙලිජ්ජවිල ඉඳන් කොළඹ එන්නෙ, තවමත් සංගීත ක්‍ෂේත‍්‍රයෙ ඇති කාර්ය බහුල කම නිසා.ඉන්ද්‍රාණි බෝගොඩ“ඒ කාලෙ අපි රොක්සාමි, මොහොමඩ් සාලි, මුත්තුසාමි වගේ ශිල්පීන් එක්ක ඇති පදං නිර්මාණ කළා. ඊට පස්සෙ සරත් දසනායක යුගය.ඩී.සී. කොඩිතුවක්කු මගේ තබ්ලා ගුරුතුමා. කොයිතරම් වැඩිහිටි වුණත්, තවමත් ඒ ගුරුහරුකම් මතක තියෙනවා. ක්‍ෂේත‍්‍රයෙ තවමත් සලකන්නෙ ඒ නිසා කියලයි මට නම් හිතෙන්නෙ...”ක්‍ෂේත‍්‍රයේ හරවත් යමක් සමග කි‍්‍රයාකාරී වන සතුට මිස අන් සතුටක් අදත් ඔවුන්ට නැති තරම්.ඒ සතුට ජීවිතය පුරා රැඳී තියෙන්නටත් හේතුව, පුංචි කාලෙ පටන් ගෙදර පරිසරයෙන් ගොඩ නැඟුණු සංගීතයෙ මිහිර කියලයි ඉන්ද්‍රානි බෝගොඩ කියන්නෙ.”තාත්තගේ තබ්ලා හඬ, පුංචි අපේ හිත්වල ඉපැද්දුවෙ අපූරු මිහිරක්. ඊට පස්සෙ ලොකු අයියා (චන්ද්‍රදාස බෝගොඩ) සංගීතය හදාරන්න ගත්තට පස්සෙ අපි තුන් දෙනාමත් ශාස්තී‍්‍රය සංගීතයට නැඹුරු කළා.මට මතකයි, ගමේ ඕනම මගුල් ගෙයක්, උත්සවයක් වුණොත්, පිළිගැනීමේ ගීතය පුහුණු කළේ ලොකු අයියා.රංජිත් අයියවයි මාවයි නංගිවයි තුන්දෙනාවයි මේ හැමදෙටම අරගෙන ගියා. ගෙදර පංති දාලා ඉගැන්නුවා. මුල්ම කාලෙ එයා අපේ පාසලටම ආවා සංගීත ගුරුවරයා වෙලා .එතකොට අයියා ගුරුතුමා, අපි ළමයි , එකම පන්තියක.මට අවුරුදු 16 ක් විතර කාලෙ, මගේ බාප්පා සෝමපාල බෝගොඩ, මාව ගුවන් විදුලියට එක්ක ගියා, එයා එක්ක සරල ගීයක් ගයන්න.ඒ 1969 අවුරුද්දෙ. ගුවන් විදුලියෙ සංගීත පරීක්‍ෂණයට මං වෙනුවෙන් ඉල්ලුම් පත් දැම්මෙ මගේ ලොකු අයියා.රංජිත් බෝගොඩ.1970 ගුවන් විදුලි සරල ගී පරීක්‍ෂණයෙන් සමත් වෙලා, ශිල්පිණියක් විදියට මුලින්ම කරපු ගීත හතරෙන් අතිශය ජනපි‍්‍රය වුණේ ‘සීත දිය වැල් ගලා..., ගීතය.අපි ඒ කාලෙ තෙලිජ්ජවිල ඉඳන්, ගුවන් විදුලියට එන්නෙ කෝච්චියෙන්.පාන්දර 5.00 ට විතර අයියයි මායි ස්ටේෂමට එනව රුහුණු කුමාරි අල්ල ගන්න.ඔය, ‘සීත දියවැල්...’ ගීතය රචනා කළේ, ධර්මදාස පරණගම, මගේ මහත්තය.අපි තුන්දෙනාම සමහර දාක කෝච්චියෙන් එනව. එහෙම ආපු පාන්දරක, කුරුලු හඬ, පහුවෙන ඇල - දොළ, අරුණලු වැටෙන හැටි... වගේ සොබා සෞන්දර්ය, දවසක් උදාකරන අපූරුව ගැන ඔහු හරියට කතා කළා.මග දුරක් එනකොට ගීතය රචනා වෙලා. කොළඹට එනකොට ලොකු අයියා සංගීතයත් යොදලා, ගීතය සම්පූර්ණ කරලත් ඉවරයි.මගේ හැම ගීතයක් ම වගේ සංගීතවත් කළේ ලොකු අයියා.බානු රාජ් බෝගොඩදිනිතිනන්දන වින්දන, මධුරසාංග වගේ ඒ කාලෙ රූපවාහිනි සංගීත වැඩසටහන්වල ඔය ගීතවලට තිබුණෙ පුදුම ප‍්‍රතිචාර.ගුවන් විදුලියේ කළ සියලුම සංගීත වැඩසටහන් වලදිත් ඒ වගේ.ප‍්‍රබුද්ධ ගී, ස්වර වර්ණ, නව ඬර්මාණ වගේ හොඳ ගීත ප‍්‍රචාරය කෙරුණු සංගීත වැඩසටහන් වලින් තමයි අපි ඉදිරියට ආවෙ...”එහෙම ආවත් ඈ පි‍්‍රය කළේ හෙමින් ගමනකට. ඇගේ දියණිත්, ඈ මෙන්ම ගායනාවෙ හපනියක්. ඈ දිනිති. ව්ධ්ඕර් උපාධිධාරිණියක්.’මදේ’ රා වයින් – පිරි බඳුන්සුරතින් දරමින්...’ඈ ගයන මේ ගීයට මහත් ප‍්‍රතිචාර.ඉන්ද්‍රානිගෙ එකම පුතු, දර්ශන විදුලි අධිකාරිවරයෙක්. “අපේ පවුලෙ හැමෝම සංගීතයෙ මොන පැත්තකින් හරි සම්බන්ධයි. ගායක – ගායිකාවන්, වාදකයන්, විතරක් නෙවෙයි, ඔවුන් සංගීත ගුරුවරුන්. එහෙම හිතනකොට නම් හිතට දැනෙන්නෙ හරි සතුටක්...”ඉතින් එක ඉත්තක සුපිපි ඔවුන්ගෙ සංගීතයෙ මිහිර අපිටත් සතුටක් වග නොකියා කොහොමද...ඉනෝකා පෙරේරා බණ්ඩාර</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=av08110219</link>
    <topic>පුවත් ලුහුඩින්</topic>
    <author>ඡායාරූපය</author>
    <content>රංගනයෙන් ජනපි‍්‍රය වූ තරු යුවළමෙවර Miss England ගේ ආච්චිත් අම්මත් රූප සුන්දරියෝඅංශභාගය ගැන අංශ කීපයකින්...සුමුදුගෙන් නැවුම් ගීත එකතුවක්“දූ කුමරියෝ” හි අසේල ඔබට මතකද?කලා දිවියේ විසි වසර සපුරන උපුල් මාමා ‘සුදු රෙදි හොරු’ සුන්දර කෙනිත්තිල්ලක්හඳුනාගත්තොත් ඔබ මා...තත්පරේට වැඩ කළ කෙනෙක්මාස්ටර් නැති අඩුව පුරවන්නේ කවු ද?මම ගියේ එහේ නවතින්න නොවෙයිෂාරුක් මැලේසියානු සම්මානය පිළිගනීවි ද?රවීනා රංගනයෙන් ඈත්වෙයිකොහොමද තොරතුරු‘ජූලියා’ මංගල දැක්ම ලන්ඩනයේදීලොකුම හොඳමඑක ඉත්තක‘කිඳුරංගනා’ හී ආදරණීය නේත‍්‍රාපුවත් ලුහුඩින්රූ විසිතුරුප‍්‍රවීණ ටවර් හෝල් නාට්‍ය ශිල්පී වික්ටර් වික‍්‍රමගේ ගේ ගායන හා රංගන කලා දිවියට අඩ සියවසක් පිරීම නිමිත්තෙන් ටවර් හෝල් යුගයේ ජනපි‍්‍රය නූර්ති ගීත ඇතුළත් පද වැකි සහිත ඩී.වී.ඩී. රූ තැටියක් නොවැම්බර් 08 වැනි දින පෙ.ව. 10.45 ට මරදානේ එල්ෆින්ස්ටන් ශාලාවේදී එළිදැක්වීමට නියමිතය.මෙම සංයුක්ත තැටියේ ටවර් හෝල් යුගයේදී ඉතා ජනපි‍්‍රය වූ දන්නෝ බුදුන්ගේ ශී‍්‍ර ධර්මස්කන්දා , ශි‍්‍රයා මනමත්වී, පෙම්බර දේවී මගේ පණ හා සරී, මගේ මන්ති‍්‍ර නම් බිසෝ, තොපේ මේ කි‍්‍රයා කදිමයි ඉතා, සිරියාවි කිවදේ හරී, වනයේ ඉන්නා රැව්දී , ලෝනා මුණි රාජගේ සිරි දළදා පෙන්වමී, සිරිසඟබොධි මාළිගාවේදී ,දන්නවංහු අප කන්නසාමි , මෙම ගිම්හාන ගී‍්‍රෂ්ම වූ කාලයේ, බොහොම දෝෂ පැන්තොටේ, කවාලා විළඳ ජාතී, දැක්කොත් පද්මාවතී, පිනවන්ට සවන්, බෝදොස් කියා, සිඳ බිඳ ඔද තෙද සතුරු, අඹ දඹ නාරං කෙසෙල් සහ ගෝවේ ගෑණු පරාදයි යන ගීත 20 ක් ඇතුළත්ය.මේ දිනවල ඉන්දියාවේ නවදිල්ලි නුවර පැවැත්වෙන ‘ශිල්ප ශී‍්‍ර ලංකා ‘ හස්ත කර්මාන්ත වෙළෙඳ ප‍්‍රදර්ශනය සඳහා ජාතික ශිල්ප සභාවේ අත්කම් ශිල්පීන් 30 දෙනෙක් සහභාගි වෙති.පසුගිය ඔක්. 21 වැනිදා සිට ඉන්දියාවේ දිල්ලි හාට් වෙළෙඳ සංකීර්ණයේ පැවැත්වෙන මෙම වෙළඳ ප‍්‍රදර්ශනය හෙට නිමාවට පත්වීමට නියමිතය.මෙම ප‍්‍රදර්ශනය සඳහා සහභාගීවන අත්කම් ශිල්පී - ශිල්පිනියන් කණ්ඩායමයි මේ .එළඹෙන ඉන්දීය සංස්කෘතික ප‍්‍රසංගයට සහ නත්තල් කැරොල් ඒකාංගික ටෙලිනාට්‍යයට සම්බන්ධ වීමට කැමති ගායන , වාදන , රංගන කුසලතා ඇති වයස අවු. 5- 18 ‘අතර ළමයින් සඳහා විශේෂ එක්දින වැඩමුළුවක් අද (2) පෙරවරු 9.00 සිට ප.ව. 2.00 දක්වා කොළඹ 08 , බෞද්ධාලෝක මාවතේ (ඕ.ර්.ධ්.ඛ්.ඩ් ඉදිරිපිට ) සුදර්ශි ශාලාවේදි පැවැත්වේ.වීරයා මැරිලා, මට වෙඩි තියන් නැද්ද , සිහින හොරු අරන් නාට්‍ය නිර්මාණය කළ රාජිත දිසානායකගේ නවතම නාට්‍ය නිර්මාණය ‘ආපසු හැරෙන්න බෑ ‘ වේදිකා නාට්‍ය නොවැම්බර් 08 වැනි දින සවස 2.30 ට සහ 6.30 ට මාදෙම්පේ සමූපකාර රංග ශාලවේදී වේදිකා ගත කෙරේ.මෙහි සෞම්‍ය ලියනගේ, ඩබ්.ජයසිරි , ජයනි සේනානායක , බිමල් ජයකොඩි , ප‍්‍රසාද් සූරියආරච්චි ඇතුළු ප‍්‍රවීණ ශිල්පීන් රැසක් රංගනයෙන් දායක වෙති.ප‍්‍රවීණ නාට්‍යවේදී විජය නන්දසිරිගේ ‘කුස පබාවතී’ අද ප.ව. 3.30 ට සහ 6.30 ට මාතර ශාන්ත තෝමස් විද්‍යාලයීය රඟහලේ දී රඟ දැක්වීමට කටයුතු යොදා ඇත.විජය නන්දසිරි, දේවිකා මිහිරාණි, ගිහාන් ප‍්‍රනාන්දු, රිචඩ් මානමුදලි, ඇතුළු ප‍්‍රවීණ ශිල්පීන් රැසක් මෙහි චරිත මවති. පි‍්‍රයන්ත රංජන් මෙය සංවිධානය කරයි. ’සන්සිල්ක් හැඩකාරි ‘ තෙවැනි වැඩසටහන පසුගියදා මීගමුව නගර සභා ශාලාවේදී දවස පුරා පැවැත්විණි.එහි රූපලාවන්‍ය ශිල්පි සුනන්ද හෙට්ටිආරච්චි හැඩ ගැන්වූ ඉසාරා සිල්වා, මනාලියන් දැක්මෙහි ජයග‍්‍රාහිකාව ලෙස තේරී පත්වූවාය.එම උත්සවයට සහභාගි වූ ප‍්‍රවීණ ටෙලි නාට්‍ය ශිල්පිනී නයනා කුමාරි ජයග‍්‍රාහිකාවට කිරුළු පැළ ඳ වූ අවස්ථාව .ඡායාරූපයවිමල් කරුණාතිලකදක්‍ෂ පොලිස් නිලධාරියකු මත්ද්‍රව්‍ය ජාවාරම්කරුවන් පිරිසක් සමග ගැටෙන ත‍්‍රාසය භීතිය කුතුහලය රැගත් ජෝන් මුවර්ගේ ‘මැක්ස් පේන්’ මේ දිනවල කොළඹ ලිබර්ටි සිනමාහලේ දී තිරගත කෙරේ.මෙය ඡ්ඒර්‍ථ සමාගමේ ඉදිරිපත් කිරීමකි. මහාචාර්ය එදිරිවීර සරච්චන්ද්‍රයන්ගේ ‘මනමේ’ නාටකය නොවැම්බර් 06 වැනි බ‍්‍රහස්පතින්දා ප.ව. 2.30 ට සහ 6.30 ට ජෝන් ද සිල්වා සමරු රඟහලේ දී රඟ දැක්වීමට කටයුතු යොදා ඇත.ජනක සුරංජිත් ද සිල්වා හා සුසිරත් ද සිල්වා අධ්‍යක්‍ෂණය කළ ‘ඉසුරුභවන ‘ සතියේ දිනවල රාතී‍්‍ර 7.27 ට ජාතික රූපවාහිනියෙන් විකාශය කෙරේ.සුරාජ් මාපා, දිමුතු චින්තක, දුලිකා මාරපන, පබෝධා සන්දීපනී, ගිරිරාජ් කෞශ්‍යය , පි‍්‍රයන්ත සෙනෙවිරත්න , ඇන්ටන් ජූඩ්, අවන්ති අපොන්සු , ශලනි තාරකා චරිත මවන ‘ඉසුරු භවනින්’ දිනපතා තෑගි ලබාදීමට ද පියවර ගෙන ඇත.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=av08110220</link>
    <topic>රූ විසිතුරු</topic>
    <author/>
    <content>රංගනයෙන් ජනපි‍්‍රය වූ තරු යුවළමෙවර Miss England ගේ ආච්චිත් අම්මත් රූප සුන්දරියෝඅංශභාගය ගැන අංශ කීපයකින්...සුමුදුගෙන් නැවුම් ගීත එකතුවක්“දූ කුමරියෝ” හි අසේල ඔබට මතකද?කලා දිවියේ විසි වසර සපුරන උපුල් මාමා ‘සුදු රෙදි හොරු’ සුන්දර කෙනිත්තිල්ලක්හඳුනාගත්තොත් ඔබ මා...තත්පරේට වැඩ කළ කෙනෙක්මාස්ටර් නැති අඩුව පුරවන්නේ කවු ද?මම ගියේ එහේ නවතින්න නොවෙයිෂාරුක් මැලේසියානු සම්මානය පිළිගනීවි ද?රවීනා රංගනයෙන් ඈත්වෙයිකොහොමද තොරතුරු‘ජූලියා’ මංගල දැක්ම ලන්ඩනයේදීලොකුම හොඳමඑක ඉත්තක‘කිඳුරංගනා’ හී ආදරණීය නේත‍්‍රාපුවත් ලුහුඩින්රූ විසිතුරුදරුවකුට මව තරම් සම්පතක් තවත් කොයින් ද?දින 16 ක් වයසැති මේ ඔරන්උටන් පැටියා දැක ගන්න ලැබෙන්නේ උතුරු ඇමෙරිකාවේ බෲක්ෆීල්ඩ් සත්තු වත්තෙදි.27 හැවිරිදි සිය මව සොපියා ගේ තුරුළට වැදී සිටින මේ පැටියා ගැහැනු සතෙක්. 2008 දී මේ සත්තු වත්තේ දි සිදුවූ දෙවැනි ඔරන්උටන් දරු උපත මෙයයි.අහක දමන බෝතල අරන් මේ තරම් හපන්කමක් කරන්න පුළුවන් කියලා කවුද හිතන්නෙ. ඒත් තායිලන්තයේ සිසකට් ප‍්‍රාන්තයේ මේ පන්සල හදලා තිබෙන්නේ වීදුරු බෝතල් දස ලක්ෂයකට අධික ගණනකින්.පරිසර ප‍්‍රශ්නයක් වූ අහක දමන බෝතල් යහපත් කාර්යයක් සඳහා යොදාගෙන ඇති අයුරු විස්මය ජනකයි.විවේකාගාර, වැසිකිළි වගේ ම ආදාහනාගාරයක් තනන්නත් බෝතල් යොදාගෙන තිබෙන්නේ කෙනකුට අදහගන්න බැරි විදියට.බැංකොක් සිට සැතැපුම් 370 ක් දුරින් පිහිටි මේ පන්සල තවත් එක් පුදුමයක් ලෙස සැලකුවත් වරදක් නෑ.බල්ලන්ටත් ඇඳුම් ඇන්දවීමෙන් මිනිසුන් ලොකු සතුටක් ලබනවා. එකෙක් මුහුදු කොල්ලකරුවකු ගේ වෙස් ගත් බල්ලෙක්. (පහළ) නම මොන්ඩෙක්ස්. ඌට මේ ඇඳුමට සම්මානයකුත් ලැබුණා.ඒ නිර්මාණාත්මකම ඇඳුම වෙනුවෙන්.8 හැවිරිදි චකී ඇඳන් ඉන්නේ මොන්ඩෙක්ස් ට වඩා හාත්පසින් වෙනස් ඇඳුමක්.මේ ඇඳුමට හොඳම ඇඳුම වෙනුවෙන් පිරිනැමෙන සම්මානය ලැබුණා.මේ බලු සම්මාන ප‍්‍රදානය සිදු කැරුණේ මැනිලා වල සත්ත්ව සුබසාධක සංවිධානයේ වාර්ෂික බලු ප‍්‍රදර්ශනයක දීය.ලෙඩක් දුකක් හැදුණාම අපිත් මේ වගේ පොරොවාගෙන ඉන්නවා. පොරොනය තුළින් පෙනෙන මුහුණ රාජාලියකු ගේ. මේ රාජාලියා දඩයක්කාරයකු ගේ වෙඩි පහරකට ලක් වෙලා තුවාල ලැබුවා.සැත්කමකින් පස්සෙ දැන් මඳක් සුවය ලබලා. සැත්කම සිදුකැරුණේ බල්ගේරියාවෙ වනජීවි රෝහලකදි.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=am0811021</link>
    <topic>ඕනැකමින් හදාගන්නා ලෙඩ</topic>
    <author>සකස් කළේ සුනිල් දයා අල්විස්</author>
    <content>ඕනැකමින් හදාගන්නා ලෙඩබෝ නොවන රෝග ලෙස හඳුන්වන හෘදයාබාධ, අංශභාග, අධික රුධිර පීඩනය, දියවැඩියාව සහ පිළිකා දැඩි අවදානමක් ඇති රෝග බවට පත්ව තිබේ.බොහෝවිට මේ රෝග ඇතිවීමට හේතුවී ඇත්තේ දුම්පානය, මත්පැන්පානය, නිසි ව්‍යායාම්වල නිරත නොවීම, සෞඛ්‍යයට හිතකර ආහාර වේලක් වෙනුවට මේදය හා පිෂ්ඨය වැඩි ආහාර ගැනීමය. තරබාරු බවද බෝ නොවන රෝගවලට තවත් අවදානමක් ඇති කරවන ප‍්‍රධාන සාධකයක් වෙයි.සෞඛ්‍ය අමාත්‍යාංශයේ බෝ නොවන රෝග අංශය දිසා 5 ක පැවැත්වූ සමීක්ෂණය පිළිබඳ තොරතුරු සෞඛ්‍ය අමාත්‍යාංශයේ බෝ නොවන රෝග අංශයේ අධ්‍යක්ෂිකා වෛද්‍ය ලක්ෂ්මි සෝමතුංග මහත්මිය කරුණු පහදා සිටින්නේ මෙසේය.අනුරාධපුර දිස්ති‍්‍රක්කයේ ඉපලෝගම, ගම්පහ දිස්ති‍්‍රක්කයේ මිනුවන්ගොඩ, මාතර දිස්ති‍්‍රක්කයේ හක්මන, පුත්තලම දිස්ති‍්‍රක්කයේ මාරවිල, රත්නපුර දිස්ති‍්‍රක්කයේ බළන්ගොඩ යන ප‍්‍රදේශ මෙසේ තෝරාගත් ප‍්‍රදේශවල මේ සමීක්ෂණය පැවැත්වුවා.මේ ප‍්‍රදේශවල සිදුකළ බෝ නොවන රෝග සම්බන්ධයෙන් සෞඛ්‍ය කණ්ඩායම් යොදා ලබාගත් තොරතුරු අනුව බෝ නොවන රෝග ඇතිවීමේ අවදානම ඉහළ මට්ටමක පවතී.බෝ නොවන රෝගයන් අතරට ප‍්‍රධාන සාධකයන් අතර දුම්පානය ද ප‍්‍රධාන තැනක් ගනී. තවමත් අප රටේ පිරිමින් අතර දුම්පානය සියයට 22.8 ක්ව පවතී.මේ තත්ත්වය මීට වසර පහකට පෙර පැවැති තත්ත්වයට වඩා සතුටුදායකය. එම අවධියේ මෙරට දුම්පානය පිරිමින් අතරේ සියයට 30 ක්ව පැවැතිණි. මේ වන විට එම තත්ත්වය අඩුකර ගැනීමට ඉවහල් වූයේ සෞඛ්‍ය අමාත්‍යාංශය සහ එහි බෝ නොවන රෝග අංශය විසින් ජනතාව දැනුවත් කිරීමට සිදුකරන ලද වැඩසටහන් නිසාය.එසේ ම රජය විසින් ජාතික මට්ටමින් පැනවූ නීතිරීතිවල ප‍්‍රතිඵල ද මෙයට බලපෑ තවත් හේතුවකි. නිරෝගිමත් දිවිපැවැත්මකට දුම්පානයෙන් වැළකී සිටීම හොඳම ක‍්‍රමයකි.නිකොටින්, තාර, කාබන් මොනොක්සයිඩ් ඇතුළු ශරීරයට අහිතකර විස සහිත රසායනික ද්‍රව්‍ය 4000 අධික සංඛ්‍යාවක් දුම්කොළවල අඩංගුය. සිගරට් බීඩි ඇතුළු සියලු දුම්කොළ නිෂ්පාදන ද පයිප්ප දුම්කොළද ශරීරයට බෙහෙවින් අහිතකරය.දුම්පානය හා බුලත්විට සමඟ දුම්කොළ පාවිච්චි කිරීම මුඛයේ හා උගුරේ පිළිකා හටගැනීමට හේතුවේ.මීට අමතරව දුම්පානය පෙනහලු පිළිකා අමාංශයේ වකුගඩු හා මුත‍්‍රාශයේ පිළිකා ඇතිවීමට ද හේතු විය හැකිය. දුම්පානය කරන්නන් මේ විපත් තමන්ට කරගන්නා අතර එය සකී‍්‍රය දුම්පානයේ ප‍්‍රතිඵලයකි. එසේ ම එවැනි දුම්පානය කරන්නන් නිසා එම දුම් ආඝ‍්‍රහණය කිරීමෙන් දුම් නොබන අයට අකී‍්‍රය ක‍්‍රමයෙන් මේ රෝග ඇතිවීමේ අවදානම ඇති කරවයි.මත්පැන් පානය අතින් පවතින්නේ වැඩි ප‍්‍රවණතාවකි. මත්පැන් වැඩියෙන් දෛනිකව පාවිච්චි කරන ප‍්‍රදේශ බහුල වී තිබෙන අතර දිනපතාම උදේ සිට නින්දට යන තුරු මත්පැනට ඇබ්බැහිවූවෝ ද සිටිති. මේ නිසා රෝගී වන පිරිස ද වැඩිය.බෝ නොවන රෝගවලට අත වනන තව හේතුවක් වන්නේ නිරෝගිමත් ලෙස ආහාර ගැනීමට හුරුපුරුදු නොවීමය.බත් ගොඩක් පිඟානට පුරවාගෙන එළවළු ස්වල්පයක් මස්මාංශ සමඟ කෑම අපේ බොහෝ දෙනාගේ ප‍්‍රධාන ආහාරවේලේ රටාවය. පලා වර්ග සලාද ආහාර වේලකට එකතු කරගන්නේ ද කලාතුරකිනි.මේදය බහුලව අඩංගු ආහාර මාංශ සමඟ කෑම නිසාත් ක්ෂණික ආහාර, පාහින ලද සහල්, පිටි, සීනි කිරි චීස්, බටර් සහ තෙල් සහිත සත්ත්ව මාංශ දිනපතා ආහාරයට ගැනීම බෝ නොවන රෝගවලට අත වැනීමකි.මෙවැනි ආහාර පුරුදු වෙනුවට හුරුවිය යුත්තේ කෙඳි සහිත රළු පිෂ්ඨය ඇති ආහාරවලටය. රතු සහල් නොපාහින ලද තිරිඟු පිටි පරලු පාන් හොඳය.එළවළු සහ පලා වර්ග අප රටේ භාවිතයේදී ඕනෑතරම් සොයාගත හැකිය. නමුත් ජනතාව තමන්ගේ ආහාර වේලකට අඩුවෙන් බත් ප‍්‍රමාණයක් ගැනීමට සහ ප‍්‍රමාණාත්මක අන්දමින් එළවළු ඒ සඳහා යොදා ගැනීමට හුරුපුරුදු වී නැත.මුළු රටේ ම විවිධ වර්ගයේ පලතුරු පවතින නමුත් ඉතා අඩු මිලකට ඒවා මිලදී ලබාගැනීමට හැකියාව තිබියදීත් අපේ ජනතාවගෙන් බහුතරයක් අඩුම තරමින් කෙසෙල් ගෙඩියක්වත් ගස්ලබු කෑල්ලක් හෝ වෙනත් පලතුරක් කෑමට හුරුපුරුදු වී නැත.කෑමෙන් පසු අඩුම තරමින් සාමාන්‍ය ප‍්‍රමාණයේ කෙසෙල් ගෙඩියක් හෝ කෑම ශරීරයට හිතකරය. ජනතාවගෙන් සියයට 82 ක්ම පමණම පලතුරක් නොගන්නා පිරිසකි. කෑමෙන් පසු පලතුරක් ගැනීමට හුරුපුරුදු වන ලෙස පෙන්වා දෙන්නේ අපි ගන්නා ආහාර ප‍්‍රමාණයේ යකඩ ප‍්‍රමාණය අවශෝෂණය කරගැනීමට පලතුරු කෑම රුකුලක් වන බැවිනි.පලතුරුවල ඇති කෙඳි ස්වභාවය ප‍්‍රතිඔක්සිකාරකයන් බෝ නොවන රෝග වළක්වා ගැනීමට හේතු වෙයි.ජනතාවගෙන් සියයට 25 ක්ම ශරීරය වෙහෙසා කටයුතු නොකරයි. ජනතාව කි‍්‍රයාකාරීව සිටීමට සෑම වයස් මට්ටමකටම ඉතාම සුදුසුම දේ ව්‍යායාමයයි.නිතිපතා ව්‍යායාමයක් සිදුකිරීම සෑම දෙනකුටම වයස් බේදයකින් තොරව අවශ්‍යය. ශරීරයේ පේශිවල ශක්තිය ව්‍යායාම්වලින් රැකගත හැකිය. නිතිපතා ව්‍යායාම් නැති විට ශරීරයේ අත් පා මුහුණ උදරයේ මේද තැන්පත්වී වයසට වඩා වයස්ගතවීමක් පෙන්නුම් කරයි. දිනකට අඩුම තරමින් පැය භාගයක් හෝ ව්‍යායාම්වල නිරත විය යුතුය. බෝ නොවන රෝග වළක්වා ගැනීමට ව්‍යායාම් සුදුසුම ක‍්‍රමයකි. කය ;නාවෙහෙසන විට රුධිරයේ කොලෙස්ටරෝල් ප‍්‍රමාණය වැඩිවේ.තමන්ට ගැලපෙන ක‍්‍රමයක් තෝරා ගැනීම ව්‍යායාම් සඳහා සුදුසුය. හදවතට හිතකර කොලෙස්ටරෝල් යහපත් මට්ටමකට ගෙන ඒමට ශරීරයේ රුධිර සංසරණය හොඳින් සිදුවීමටත් හේතුවේ.තරබාරු බව හදවත් රෝගවලට මෙන්ම ශරීරයේ රුධිර නාල ආශි‍්‍රත රෝග රැසක් ඇති කරලීමටත් හේතු වන තවත් එක් කරුණකි. ඇතැම් පිළිකා වර්ග ඇතිවීමට ද තරබාරුව බලපායි.එසේ ම සන්ධි ආබාධ වකුගඩු රෝග ආබාධ මුත‍්‍රාශයේ ආබාධ දියවැඩියාව රුධිර පීඩනය ආදි රෝග රාශියක් හට ගැනීමට ද හේතු වේ.දුම්පානය, මත්පැන් පානය, ව්‍යායාම් නොගැනීම, අධික රුධිර පීඩනයට හේතු වන කරුණු අතර වේ. අධික රුධිර පීඩනය නිසා වකුගඩු ආබාධ, හෘදයාබාධ, අස්ථි රෝග, අත්පාවල රුධිරය නිසි ලෙස ගලා නොයාම, අක්ෂි ආබාධ, ස්නායු ආබාධ ඇතිවීමට වැඩි ඉඩක් පවතී.බෝ නොවන රෝග වැඩිවීමේ ප‍්‍රවණතාවයට ජනතාවගේ අවිධිමත් කෑම රටාව ව්‍යායාම්වලින් තොර වීම දුම්පානය මත්පැන් පානය යන නරක සෞඛ්‍ය පුරුදු හේතු වී ඇත.සකස් කළේ සුනිල් දයා අල්විස්</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=ay0811021</link>
    <topic>සුත්තර පැංචා හැදූ වැඩු සිත්තර ආච්චි අම්මා</topic>
    <author>දෙමළ බසින් ලිව්වේ සරෝජිනී දේවී අරුණාචලම්</author>
    <content>සුත්තර පැංචා හැදූ වැඩු සිත්තර ආච්චි අම්මාහඳ ඇති රෑට, පොඩිත්තන් වට කරගෙන කතා කියල දෙන එක අපේ සම්ප‍්‍රදායක්. පුරුද්දක්. මේ විදිහට අපේ රටේ සිඟිත්තන්ට කතා කියා දෙන නැන්දා කෙනෙකුත් ඉන්නවා. ඒ සිබිල් වෙත්තසිංහ. අපේ රටේ දරුවො මේ නැන්දාට ආදරේට කියන්නේ සිබිල් නැන්දා කියලයි.ඇය බොහෝ හැකියා තිබෙන ලේඛිකාවක්. පුවත්පත් කලාවේදිනියක්, චිත‍්‍ර ශිල්පිනියක්, කිවිඳියක්, පරිසරවේදිනියක් යනාදි වශයෙන් බොහොමයක් ක්ෂේත‍්‍රවල ඇය තම දක්ෂතා පෙන්වා තිබෙනවා.ඇගේ ලේඛන කලාව ආරම්භ වෙන්නේ ළමා ලේඛිකාවක හැටියටයි. ළමා නිර්මාණ බිහිකිරීම වෙනම කලාවක්.යම් ළමා නිර්මාණයක් ළමයින් ආදරයෙන් වැලඳගන්නේ, ඒ නිර්මාණය ළමා සිත හඳුනාගෙන, ළමයාට රසයක් දැනෙන ආකාරයට නිර්මාණය කර තිබෙනවා නම් පමණයි.ළමා මනස හඳුන ගන්න පුළුවන් ක‍්‍රම දෙකක් තිබෙනවා. එකක් ළමයින් කරන කියන දේ හොඳින් නිරීක්ෂණය කිරීම. අනෙක් ක‍්‍රමය නිර්මාණකරුවා මනසින් තමන්ව ළමයකු බවට පත් කරගෙන, එමඟින් අවබෝධයක් ලබා ගැනීම.වැඩිහිටියන් වෙනුවෙන් සාහිත්‍යකරණයේ යෙදීමට වඩා ළමා ලෝකය වෙනුවෙන් සාහිත්‍ය නිර්මාණ බිහිකිරීම අතිශය බැරෑරුම් කටයුත්තක්. එය සංකීර්ණයි ඒ වගේම සංවේදී කටයුත්තක්.එහෙත්, තමන්ගේ ළමා කාලයේ සුන්දර අත්දැකීම් හා මතක සමුදාය සදා තම සිතෙහි රඳවාගෙන ළමා නිර්මාණකරණයෙහි යෙදෙන සිබිල් නැන්දාට නම් එය එතරම් අමාරු කාර්යයක් නොවේ.ගාල්ල නගරයට සමීප ගිංතොට නම් සුන්දර ගම්මානයේ 1928 දී උපන් සිබිල්, තමන්ට වයස අවුරුදු හයක් වනතුරු උපන් ගමේ ජීවත්වෙමින් ලද සොඳුරු අත්දැකීම් ඇසුරෙන් ‘වැනියං කළු වැනියං’ රචනා කළා.ඇය කුඩා කල ලද ඒ අත්දැකීම් ඇය යහපත් පුරවැසියකු කිරීමටත් හේතුවී තිබෙනවා.සිබිල් වෙත්තසිංහ මහත්මිය මා හඳුනාගෙන අදට වසර අටක් පමණ වෙනවා. 2001 වසරේ දවසක ඇය, ඇගේ ‘බළල් රටට ආ පුදුම අමුත්තෝ’ කෘතිය මා වෙත ගෙනැවිත්, එය දෙමළ බසට පරිවර්තනය කර දෙන්නැයි කීවා.මමත් එය කර දෙන්න කැමැති වුණා. එය වාර්ගික සමගිය ගැන, නිර්මාණය වුණු, පොඩ්ඩන් සතුටට පත් කරන, අදට ගැළපෙන කතාවක්.සිබිල්, පහේ පංතියේ දරුවන් අරමුණු කරගෙන නවසිය හතළිහේ අගභාගයේදී නවමග නමින් කියවීම් පොතක් රචනා කළා. එය ඇය විසින් ලියන ලද පළමු කෘතියයි.ඉන් පසුව ඇය 1948 දී ඩී.බී. ධනපාලයන් ගේ කර්තෘත්වයෙන් පළවූ ‘ලංකාදීප’ පුවත්පතේ ළමා පිටුවට ළමා චිත‍්‍රකතා ලියන්න පටන්ගත්තා. ඇය ඒ කාලයේදීම ටයිම්ස් ඔෆ් සිලෝන් පුවත්පතේ කාන්තා පිටුවත් හැඩ කළා.1952 දී ලේක්හවුස් ආයතනයට බැඳුණු ඇය එතැන් සිට වසර 20 ක් එහි සේවය කළා. ඒ කාලයේ ඇය, ජනතා, ඩේලිනිව්ස්, ඔබ්සවර්, සිළුමිණ, සරසවිය යන සියලුම පුවත්පත්වලට ළමා නිර්මාණ ලබා දුන්නා. ඒ සියලුම නිර්මාණවල කතාව වගේම චිත‍්‍රයත් ඇගේ අතින්ම නිර්මාණය වුණා.1971 දී විජය ප‍්‍රකාශකයෝ ‘විජය’ නමින් ම ළමා පුවත්පතක් ආරම්භ කළා. එම පුවත්පතටත් සිබිල් විශාල දායකත්වයක් ලබා දුන්නා.සිබිල් පුවත්පත් කතුවරියක බවට පත්වුණේ 1986 අවුරුද්දේ. ඒ උපාලි පුවත්පත් සමාගම ආරම්භ කළ ‘බිංදු’ පුවත්පතෙන්. එහිදී ඇයට සහායකයන් කිසිවෙකුත් නොසිටි අතර ඒ පුවත්පත මුළුමනින්ම සිබිල්ගේ අතින් නිර්මාණය වුණා.ඇගේ වෘත්තීය ජීවිතය මෙන්ම පෞද්ගලික ජීවිතයත් බැඳී පැවැතුණේ පුවත්පත් කලාව සමගයි.ඇය ඇගේ යුගදිවිය ආරම්භ කළේත් පුවත්පත් කතුවරයකු වූ ධර්මපාල වෙත්තසිංහයන් සමඟයි.එක්සත් ප‍්‍රවෘත්ති පත‍්‍ර සමාගමේ සියලු සිංහල ප‍්‍රකාශනවල කතුවරයා ලෙස ඔහු කටයුතු කළා. 1955 දී එසේ වෙත්තසිංහයන් සමඟ යුගදිවිය ඇරැඹු ඇය දරුවන් හතර දෙනෙකුගේ දයාබර මෑණියන් වූවා සේම අද වන විට සිබිල් වෙත්තසිංහ මහත්මිය ආදරණීය ආච්චි අම්මා කෙනෙක්.සිබිල් සිය චිත‍්‍රයට, කථාවට නඟන්නේ මිනිස් චරිතයක් වුවත්, සත්ව චරිතයක් වුවත් එය ළමා මනස ඇද බැඳ තබාගන්නට සමත් ප‍්‍රාණවත් චරිතයක් බවට පත් කිරීමට දක්වන්නේ සහජ හැකියාවක්.දුකෙන් හඬා වැටෙන චරිත ඇය අතින් නිර්මාණය වෙන්නේ ඉතාමත්ම අඩුවෙන්. ඒ සඳහා ඇය දරන මතයත් ඉවහල් වනවාට සැක නැහැ.“මම හැමවෙලාවකම සතුටින් ජීවත්වෙන්නයි උත්සාහ කරන්නෙ, දුකෙන් පිරුණු අවස්ථාවලදී පවා මම මගේ හිත කඩා වැටෙන්න දෙන්නේ නැහැ.” ඇගේ ඒ ස්වභාවය ඈ තුළ නිරන්තරයෙන්ම සුන්දර ළමා ලෝකයක මතකය රැඳී තිබෙන්නට හේතු වූවා විය හැකියි.චිත‍්‍ර අඳිනවය කියන එක සිබිල්ට පුංචි සංදියේ ඉඳලම උක්ගස් හපනවා වගේ රසවත් වැඩක්. චිත‍්‍ර ඇඳීමට ඈ තුළ තිබු නිසඟ හැකියාව, ප‍්‍රතිභාව, වුවමනාව ‘වැනියං කළු වැනියං’ කෘතියෙන් මනාව පිළිබිඹු වෙයි.සිබිල් ගේ චිත‍්‍ර, කථා කරන චිත‍්‍ර,. සිබිල් පුංචි සංදියේ දවසක්, වැඩිහිටියොත් එක්ක මාමාගේ ගෙදරට නෑගම් ගිහින්. ලොකු අයගෙ කථාවට වේලාව යනවා තේරෙන්නෙත් නැහැනෙ. ඒත් මේ පුංචි සිබිල්ට නම් දරාගන්න බැරි තරම් බඩගින්නක් ඇතිවුණා.තමන්ට බඩගිනි විත්තිය මාමලාට කියන්න බය නිසාම සිබිලුත් බඩගින්න ඉවසගෙන හිටියා. මෙහෙම ඉන්නකොට එයා දැක්කා ඒ ළඟ මේසයක් උඩ ගල්ලෑල්ලකුයි ගල්කූරකුයි තියෙනවා.හනිකට ඒක අතට ගත්තු සිබිල් බඩ වැහැරිලා ගිය, ඇස්වල කඳුළු පුරවගෙන ඉන්න පොඩ්ඩෙකුගේ චිත‍්‍රයක් ඇන්දා.ඒ වේලාවෙ එතෙන්ට ආපු සිබිල්ගෙ මාමා ඒ චිත‍්‍රය දැකලා, “හප්පා හොඳටම දවල් වෙලා පොඩ්ඩිට කෑම දෙන්නත් බැරිවුණානෙ” කියලා කුස්සියට එක්කගෙන ගිහින් කෑම කන්න ලෑස්ති කරලා දුන්නා.ඒ හපන්කම අදටත් සිබිල් ළඟ තියෙනවා. එයා කියන්න හදන කථාවෙන් භාගයක්ම ඒ කථාවට සිබිල් අඳින චිත‍්‍ර අපට කියා දෙනවා.සිබිල් ගේ සිතුවම් වලින් අලංකාර වුණු කුඩහොරා , වෙසක් පහණ, වගේ කථාවල එන ගැමි චරිත සිබිල් ඉතාමත්ම අපූරුවට ඇඳ තිබෙනවා. ඒ වගේම ඒ ගැමි චරිතවල ඇඳුම පැළඳුම වගේම ඇවැතුම් පැවතුම් පවා ඉතා අපූරුවට චිත‍්‍රණය කිරීමේ සූරකමක් ඇයට ලැබී තිබෙනවා.ඒ වගේම සිබිල් ගේ ගම ගාල්ල නිසා ම ඒ පළාතට ආව ගිය විදේශීය ජාතිකයන් ගේ හැඩරුව ඒ විදිහටම තමන්ගේ කථා වලට ගේන්න තරම් ඇය දක්‍ෂ බවත් ඇගේ නිර්මාණ වලින් පේනවා.චීන ජාතික රෙදි වෙළන්දා බොම්බායෙන් එන ලූනු වෙළෙන්දි යන අය සිබිල් ගේ තෙළිතුඩින් එලෙසම ප‍්‍රති නිර්මාණය වෙනවා. එය එකී කථා පරිශීලනය කරන ළමයින්ට විදෙස් රටවල හැඩහුරුකම කියාදීමක් ද වෙනවා.එසේම සිබිල් සෞන්දර්ය වේදිනය ලෙසත්, පරිසර වේදිනයක ලෙසත් තමන් අත් විඳි ගැමි පරිසරයේ රුව ගුණ නොනසා සජීවි ලෙසින් ළමා මනසේ රඳවන්නටත් උපන් හපන්කම් ඇත්තියක බව ඇගේ නිර්මාණ ඇසුර අපට කියාපානවා.ගහට කොළට, සතා සිව්පාවාට ළමා මනස තුළ ආදරය කරුණාව ඇතිවන ආකාරයට ඇගේ නිර්මාණ තුළට ඇය එකී අංග අතිශය සූර ලෙස මුහු කර ගන්නවා.එය ඉතා කුඩා කුහුඹුවාගේ සිට මහ වනසතුන් දක්වා විසල් පරතරයක් දක්වා විහිදුවන්නට ඇයට ඇත්තේ අසාමාන්‍ය හුරුබුහිටි කමක්. එමගින් ඇය කූඹියාත්, සමනළයාත්, ඇතුළු සත්ව ප‍්‍රජාවත් ළමයින්ගේ යහළු මිත‍්‍රයින් බවට පත්කර ගන්නේ නිරායාසයෙන්.අතිශය සුන්දර ගැමි පරිසරයක, මව්පිය සෙනෙහසට මැදිව ඇය ගෙවූ පිරිපුන් ළමා විය බොහෝ දුරට මේ ආකාරයේ නිර්මාණයකට අත්වැළක් වූවාට සැක නැහැ. ඇගේ ළමා විය ඇය සිහි කරන්නේ,“මම වැඩියෙන්ම කැමැති මගේ ගමේ මා ගත කළ ළමා කාලයටයි. ඒ කාළේ සිහි කිරීමෙන් පවා මා ලබන්නේ අපමණ සතුටක්. මගේ ජීවිතයේ මම සතුටින්ම ගෙවපු කාලයත් ඒකයි .”ළමා සිත් බොහෝ විට පියවි ලොව සැරිසරනවාට වඩා සැරිසරන්නේ සිහින ලෝකවලය . ඔවුන් ගේ සිත් ඇදි යන්නේ ද, ඇලී ගැලී තිබෙන්නේද එහි ඇති විසිතුරු බව සමඟ ය.මෙය ළමයින් පරිකල්පනීය ලෝකයක් වෙත කැඳවාගෙන යාමට ද හේතුවක් වෙයි යන්න සිබිල් ගේ අදහසයි. ඇය දරන මේ ආකල්පය . ළමා සිත හැඳිනගෙන එයට උචිත ලෙස ප‍්‍රබන්ධකරණයේ යෙදීමට ඇය පොළඹවන බව පෙනේ.සිබිල් ගේ කතාකීමේ කලාවත්, හැකියාවත් ළමා ළපටින් පමණක් නොව, වැඩිහිටියන් ද ඇද බැඳ තබා ගන්නට සමත්ය. ‘අවසානය කෙසේ වේවි ද?’යන කුහුල ඇතිව දැඩි උනන්දුවකින් කථා කියවන්නට පාඨකයා පොළඹවා ගැනීමට ඇයට ඇත්තේ පුදුම සහගත හැකියාවකි.ලේඛිකාවක වශයෙන් හුදු විනෝදය හෝ දැනුම පමණක් ලබාදීමට සීමා නොවන සිබිල්, සිය නිර්මාණ මගින් ආගම , සංස්කෘතිය හා සමාජ හරපද්ධතීන් පිළිබඳවද ළමා පරපුර දැනුම්වත් කරමින්, විනය ගරුක මතුපරපුරක් නිර්මාණය කිරීමේ කාර්යභාරයටද දායක වී සිටින්නීය.මේ වගකීම් සහගත ලේඛන කලාව නිසා සිබිල් වෙත්තසිංහ ජාතික, අන්තර්ජාතික කීර්තිය හා ගෞරවාදරය දිනාගත් ළමා ලේඛිකාවක බවට පත්ව සිටින්නීය.1965 වසරේදී එංගලන්ත කාන්තා කවුන්සිලය මඟින් ඇගේ ‘වෙසක් පහන ‘ කෘතියට ප‍්‍රථම ස්ථානය ලබාදී තිබෙනවා.1987 දී ටෝකියෝ ළමා පුස්තකාලය විසින් ඇගේ ‘ කුඩහොරා’ කෘතිය විශිෂ්ටම කෘතිය ලෙස තෝරාගෙන , ඊට ඉතා ජනපි‍්‍රය කෘතිය වෙනුවෙන් පුදන ගෞරව සම්මානය පුදකර තිබෙනවා. 1986 වසරේ දී එම කෘතියට විශිෂ්ටම විදේශ කෘතියට හිමි ජපාන සම්මානය හිමි විය.ඇය සතු සම්මාන අතරින්, 2004 වසරේදී කලාකීර්ති නම් ජනාධිපති සම්මානයත්, ඇය විසින් ළමා පරපුර වෙනුවෙන් කළ මෙහෙවර අගයමින් රුහුණු විශ්වවිද්‍යාලය මගින් පිරිනැමුණු ‘රෝහණ ප‍්‍රදීප ‘ සම්මානයත් , විශේෂ තැනක් හිමිකර ගන්නවා.මේ ප‍්‍රවීණ ලේඛිකාවගේ නිර්මාණ රැසක් භාෂා කීහිපයකටම පරිවර්තනය වී තිබීමද විශේෂයෙන් සඳහන් කළ යුත්තක්. ඇගේ ‘කුඩහොරා’ කෘතිය මේ වන විටත් භාෂා හයකට පරිවර්තනය වී තිබෙනවා. විශේෂයෙන් මෙරට දෙමළ ළමා පරපුර අරමුණු කොටගෙන විවිධ ලේඛකයන් විසින් ඇගේ නිර්මාණ දෙමළ බසට ද පරිවර්තනය කර තිබෙනවා.සිය නිර්මාණ පසුබිම පිළිබඳ අදහස් දක්වන සිබිල් පවසන්නේ, මම ළමා නිර්මාණයක් කරද්දි මටත් නොදැනීම වගේ මම මගේ ළමා කාලයට , ළමා ලෝකයට යනවා. ඒ ඒ නිර්මාණ බිහිකරද්දී මම මගේ ඒ අතීත අත්දැකීම් සමග ළමා ලෝකයක ජීවත් වෙමිනුයි නිර්මාණ බිහි කරන්නේ.මම කරන නිර්මාණවලින් මූලික වශයෙන් මම සතුටක්, තෘප්තියක් ලබානවා වගේම , මුළුමහත් ළමාපරපුරක් ඒ සතුට හා තෘප්තිය විඳිනවය කියන තෘප්තිකර හැඟීමක් මට ඇති වෙනවා.මේ වන විට සිය ජීවිත ගමනේ අසූ වන සැතපුමට ළඟාවෙමින් සිටින සිබිල් වෙත්තසිංහ මහත්මිය, එහෙමත් නැතිනම් රටම බෙහෙවින් ආදරය කරන සිබිල් නැන්දාට තම නිර්මාණ ශක්තියෙන් අපේ රටේත්, පොදුවේ කුදුමහත් ලෝකයේත් ළමා පරපුරටත් හරවත්, නැනවත් හා රසවත් නිර්මාණ තව තවත් දායාද කරන්නට අවැසි ශක්තිය ධෛර්ය හා නිරෝගී සම්පත්තිය ලැබේවායි පතමු.දෙමළ බසින් ලිව්වේ සරෝජිනී දේවී අරුණාචලම්සිංහල පරිවර්තනය රවි රත්නවේල්</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=aj0811021</link>
    <topic>ඉන්ටෙල් සමාගමෙන් ධර්මරාජ විදුහලට ක්ලාස්මේට් පරිගණක</topic>
    <author/>
    <content>ඉන්ටෙල් සමාගමෙන් ධර්මරාජ විදුහලට ක්ලාස්මේට් පරිගණකපහේ හපනුන්ට ඊගල් ශිෂ්‍යත්වදරුවන් නැති අම්මලා වෙනුවෙන් ඇපලෝ රෝහලේ සායනයක්ශී‍්‍ර ලංකා ටෙලිකොම් බ්‍රෝඩ්බෑන්ඩ් 20 ජය ලද්දෝකොමර්ෂල් බැංකුව ලොව මුල් පෙළේ බැංකු 1000 අතරටඑයාර්ලයින් ඇකඩමි සම්මාන උලෙළඕස්ටේ‍්‍රලියාවේ රැකියා වරම්මිල්ග්‍රෝ කී‍්‍රමි වෙළෙඳ පොළටවෘත්තීය දිවිය ජයගන්න හැටි කියන රෙක්සෝනා බිග් බ්‍රේක් වැඩමුළුමීගමුව නෝලිමිට් පිරිමි හා කාන්තා විලාසිතාගාර එක වහලක් යටටඉන්ටෙල් සමාගම විසින් ද්වීතීයික අධ්‍යාපන නවීකරණ ව්‍යාපෘතිය සහ අධ්‍යාපන අමාත්‍යාංශය හා එක්ව මහනුවර ධර්මරාජ විදුහල වෙත ක්ලාස්මේට් පරිගණක ප‍්‍රදානය කරමින් එම විදුහලෙහි සහ Wi - Fi කලාපයක් ස්ථාපනය කිරීම පසුගියදා සිදු කරන ලදී.පරිගණක ප‍්‍රදානය සහ ගුරු පුහුණුව යන වැඩසටහන් දෙකම ලොව ඕනෑම තැනක ජීවත්වන ඕනෑම අයෙකුට පරිගනක තාක්ෂණයේ යහ ප‍්‍රතිඵල අත්විඳීමේ අවස්ථාව සැලසීමේ ඉන්ටෙල්හි ‘ඉදිරි ලොව‘ ව්‍යාපෘතිය යටතේ කි‍්‍රයාත්මක වීම විශේෂත්වයකි.අධ්‍යාපන අමාත්‍ය සුසිල් පෙ‍්‍ර්මජයන්ත මහතා විසින් මහනුවර ධර්මරාජ විද්‍යාලයීය සිසුවෙකු වෙත ක්ලාස්මේට් පරිගණකයක් ප‍්‍රදානය කරන අයුරු. ද්විතීයික අධ්‍යාපන නවීකරණ ව්‍යාපෘතියේ අධ්‍යක්ෂ අනුර දිසානායක, ඉන්ටෙල් දේශීය කළමනාකරු ඉන්දික ද සොයිසා, ධර්මරාජ විදුහල්පති එස්.එම්. වීරරත්න මහත්වරු ද මෙහි වෙති.ඉන්ටෙල් සමාගමේ ශී‍්‍ර ලංකා සම්බන්ධීකරණ කාර්යාලයෙහි දේශීය වෙළඳ කළමනාකාර ඉන්දික සොයිසා මෙසේ පැවසීය. ‘ධර්මරාජ විදුහල වෙත ක්ලාස්මේට් පරිගනක ප‍්‍රදානය තාක්ෂණ ව්‍යාප්තිය, සබඳතා නිර්මාණය සහ අධ්‍යාපනය යන ක්ෂේත‍්‍රයන්හි ඉන්ටෙල් ශීඝ‍්‍ර වර්ධනය ප‍්‍රායෝගිකව පෙන්නුම් කරන අවස්ථාවක් වෙනවා.තාක්ෂණය හා අධ්‍යාපනය සම්බන්ධ කරමින් වෘත්තීයමය පුහුණුව ලබාදෙන ඉන්ටෙල් ටීම් වැඩසටහන සමගින් අප අනාගත පරපුරේ නව නිර්මාණකරුවන් දිරි ගන්වනවා.ඉන්ටෙල් සමාගම වෙනුවෙන් මෙම ව්‍යාපෘතින් සාර්ථක කර ගැනීමට දක්වන සහයෝගය පිළිබඳව මා අධ්‍යාපන අමාත්‍යාංශය සහ ද්වීතීයික අධ්‍යාපන නවීකරණ ව්‍යාපෘතියෙහි නිලධාරින් වෙත ප‍්‍රණාමය පුද කරනවා.ඔවුන් විසින් දක්වන ලද සහයෝගය සම්බන්ධයෙන් ගරු අධ්‍යාපන අමාත්‍ය සුසිල් පෙ‍්‍ර්මජයන්ත හා ද්විතීයික අධ්‍යාපන නවීකරණ ව්‍යාපෘතියෙහි අධ්‍යක්ෂ අනුර දිසානායක මහතා වෙත මාගේ විශේෂ ස්තුතිය හිමි වෙනවා.’</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=aj0811022</link>
    <topic>පහේ හපනුන්ට ඊගල් ශිෂ්‍යත්ව</topic>
    <author/>
    <content>ඉන්ටෙල් සමාගමෙන් ධර්මරාජ විදුහලට ක්ලාස්මේට් පරිගණකපහේ හපනුන්ට ඊගල් ශිෂ්‍යත්වදරුවන් නැති අම්මලා වෙනුවෙන් ඇපලෝ රෝහලේ සායනයක්ශී‍්‍ර ලංකා ටෙලිකොම් බ්‍රෝඩ්බෑන්ඩ් 20 ජය ලද්දෝකොමර්ෂල් බැංකුව ලොව මුල් පෙළේ බැංකු 1000 අතරටඑයාර්ලයින් ඇකඩමි සම්මාන උලෙළඕස්ටේ‍්‍රලියාවේ රැකියා වරම්මිල්ග්‍රෝ කී‍්‍රමි වෙළෙඳ පොළටවෘත්තීය දිවිය ජයගන්න හැටි කියන රෙක්සෝනා බිග් බ්‍රේක් වැඩමුළුමීගමුව නෝලිමිට් පිරිමි හා කාන්තා විලාසිතාගාර එක වහලක් යටටහොරගස්මුල්ල ප‍්‍රාථමික විද්‍යාලයේ විදුහල්පතිනිය සුනේත‍්‍රා ස්වර්ණලතා අල්විස් මහත්මිය අතින් ශිෂ්‍යත්වලාභී තිලානිකා ශෙහානි කරුණාසේකර ශිෂ්‍යත්වය ලබාගත් අවස්ථාවයි. ඊගල් රක්ෂණ සමාගමේ ජා-ඇල ප‍්‍රාදේශීය කාර්යාලයේ කළමනාකාර යසස් ආරියරත්න මහතා ද මෙහි සිටී.ඊගල් රක්ෂණ සමාගම 1994 වසරේ ආරම්භ කරන ලද ඊගල් උසස් අධ්‍යාපන ශිෂ්‍යත්ව අරමුදලින් සෑම වසරකම දිස්ති‍්‍රක් මට්ටමින් වැඩිම ලකුණු ලබාගන්නා පහේ හපනුන්හට ඊගල් උසස් අධ්‍යාපන ශිෂ්‍යත්ව ප‍්‍රදානය සිදුකරනු ලබයි.මෙවර ශිෂ්‍යත්වය සඳහා පහේ හපනුන් 350 දෙනෙකු සුදුසුකම් ලබා තිබේ.2007 වසරේ ගම්පහ දිස්ති‍්‍රක්කයෙන් බිහි වූ පහේ හපනා වන තිලානිකා ශෙහානි කරුණාසේකර දැරිය සඳහා ඊගල් උසස් අධ්‍යාපන ශිෂ්‍යත්ව ප‍්‍රදානය කිරීමේ උත්සවයක් පසුගියදා ගම්/මිනු/හොරගස්මුල්ල ප‍්‍රාථමික විද්‍යාලයේදී පැවැත්විණි.මෙම උත්සවයේ විශේෂත්වය වූයේ විද්‍යාලය ඇගයීම පිණිස විදුහල්පතිනියටත් පහ වසර පන්ති භාර ගුරුතුමියටත් ඇගයීමේ සහතික පත් සහ තිලිණ ප‍්‍රදානය සිදු කිරීමයි.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=aj0811023</link>
    <topic>දරුවන් නැති අම්මලා වෙනුවෙන් ඇපලෝ රෝහලේ සායනයක්</topic>
    <author/>
    <content>ඉන්ටෙල් සමාගමෙන් ධර්මරාජ විදුහලට ක්ලාස්මේට් පරිගණකපහේ හපනුන්ට ඊගල් ශිෂ්‍යත්වදරුවන් නැති අම්මලා වෙනුවෙන් ඇපලෝ රෝහලේ සායනයක්ශී‍්‍ර ලංකා ටෙලිකොම් බ්‍රෝඩ්බෑන්ඩ් 20 ජය ලද්දෝකොමර්ෂල් බැංකුව ලොව මුල් පෙළේ බැංකු 1000 අතරටඑයාර්ලයින් ඇකඩමි සම්මාන උලෙළඕස්ටේ‍්‍රලියාවේ රැකියා වරම්මිල්ග්‍රෝ කී‍්‍රමි වෙළෙඳ පොළටවෘත්තීය දිවිය ජයගන්න හැටි කියන රෙක්සෝනා බිග් බ්‍රේක් වැඩමුළුමීගමුව නෝලිමිට් පිරිමි හා කාන්තා විලාසිතාගාර එක වහලක් යටටඅංග සම්පූර්ණ සාඵල්‍යතා මධ්‍යස්ථානයක් දැන් කොළඹ ඇපලෝ රෝහලේ ස්ථාපනය කර ඇත.ඇපලෝ රෝහලේ සාඵල්‍යතා මධ්‍යස්ථානයේ ප‍්‍රධානී ලෙස බි‍්‍රතාන්‍යයේ ප‍්‍රසව හා නාරි වෙද්‍ය විද්‍යාව පිළිබඳ අවුරුදු 25 ක විපුල අත්දැකීම් ඇති ප‍්‍රසව හා නාරි වෙද්‍ය පිළිබඳ ජේ්‍යෂ්ඨ උපදේශක වෙද්‍ය නිත්‍ය ජයවික‍්‍රම මහතා කටයුතු කරන අතර කළල විද්‍යා වෙද්‍ය මදාර රැළපනාව මහතා නේවාසික සායන කළල වෙද්‍යවරයා ලෙස කටයුතු කරයි.ලංකාවේ කළල වෙද්‍ය විෂයෙහි ප‍්‍රසිද්ධ, දැනට ලංකාවේ කළල වෙද්‍ය පිළිබඳ පශ්චාත් වෙද්‍ය උපාධියක් ඇති එකම වෙද්‍යවරයා ද ඔහුයි. තවත් නාරිවේද, විකිරණවේද, මෞත‍්‍රලිංගික රෝග ආශි‍්‍රත හා චිකිත්සක වෙද්‍යවරුන්ගෙන් සුසැදි ඇපලෝ සාඵල්‍යතා සායන මධ්‍යස්ථානය ගර්භනී හා මද සරු තාවයෙන් පෙළෙන යුවල හට විශිෂ්ට සේවයක් කිරීමට කැපවී සිටියි.පසුගිය මාස 10 ක් ඇතුළත ඇපලෝ සාඵල්‍යතා සායනයෙන් අයි.යූ.අයි ප‍්‍රතිකර්මය මගින් ගැබ් ගැනීම් 110 ක් සාර්ථක ලෙස සිදු කරන ලදී. මෙම ප‍්‍රතිකර්ම සාර්ථක වීමට හේතු වනුයේ, අයි.යූ.අයි ප‍්‍රතිකර්ම මනා ලෙස සැලසුම් කිරීම හා වෙනත් අනුක‍්‍රමණ ක‍්‍රමයෙන් පුරුෂ ධාතු වෙන් කර තැන්පත් කිරීමයි.වසර ගණනක පටන් ශී‍්‍ර ලංකාවේ හා අසල්වාසී රටවල වෙසෙන ශී‍්‍ර ලාංකිකයන්ගේ ද රෝහල් පහසුකම් හා සෞඛ්‍ය ක‍්‍රමවේදයන් සඳහා වැඩි දෙනෙකුගේ බලාපොරොත්තුව ඇපලෝ රෝහලයි.දහස් ගණනකට අධික රෝගීන්ගේ විවිධ රෝගී තත්වයන් උදෙසා වෙද්‍ය පහසුකම් සපයා දෙයි. අද වන විට ලංකාවේ සිටින මද සරු තාවයෙන් පෙළෙන රෝගීන් පමණක් නොව, මාලදිවයින, එක්සත් අරාබි එමීර් රාජ්‍යය, ඇමරිකාව, කැනඩාව වැනි රටවල වෙසෙන ශී‍්‍ර ලාංකිකයන් ද තම සාඵල්‍යතා ප‍්‍රතිකර්ම සඳහා කොළඹ පිහිටි ඇපලෝ සායනයට පැමිණෙන බව ඇපලෝ රෝහල පවසයි.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=aj0811024</link>
    <topic>ශී‍්‍ර ලංකා ටෙලිකොම් බ්‍රෝඩ්බෑන්ඩ් 20 ජය ලද්දෝ</topic>
    <author/>
    <content>ඉන්ටෙල් සමාගමෙන් ධර්මරාජ විදුහලට ක්ලාස්මේට් පරිගණකපහේ හපනුන්ට ඊගල් ශිෂ්‍යත්වදරුවන් නැති අම්මලා වෙනුවෙන් ඇපලෝ රෝහලේ සායනයක්ශී‍්‍ර ලංකා ටෙලිකොම් බ්‍රෝඩ්බෑන්ඩ් 20 ජය ලද්දෝකොමර්ෂල් බැංකුව ලොව මුල් පෙළේ බැංකු 1000 අතරටඑයාර්ලයින් ඇකඩමි සම්මාන උලෙළඕස්ටේ‍්‍රලියාවේ රැකියා වරම්මිල්ග්‍රෝ කී‍්‍රමි වෙළෙඳ පොළටවෘත්තීය දිවිය ජයගන්න හැටි කියන රෙක්සෝනා බිග් බ්‍රේක් වැඩමුළුමීගමුව නෝලිමිට් පිරිමි හා කාන්තා විලාසිතාගාර එක වහලක් යටටශී‍්‍ර ලංකා ටෙලිකොම් සමාගම විසින් SLT Broadband Tweශී‍්‍ර ලංකා ටෙලිකොම් බ්‍රෝඩ්බෑන්ඩ් සේවා වෙළෙඳනාම ප‍්‍රවර්ධන නියෝජිතවරිය වන පූජා උමා ශංකර් මෙනවියගේ අතින් දිනුම් ඇදීමෙන් ප‍්‍රථම ස්ථානය දිනාගත් පුත්තලමේ එම්.අයි.එස්. ලතීෆා මහත්මිය ලැප්ටොප් පරිගණක යන්ත‍්‍රය ලබාගන්නා අයුරු. පීසී හවුස් ආයතනයේ සභාපති එස්.එච්.එම්. රිෂාන්, ශී‍්‍ර ලංකා ටෙලිකොම් සමාගමේ ප‍්‍රධාන වෙළෙඳ හා අලෙවි නිලධාරී අජන්ත සෙනවිරත්න සහ ශී‍්‍ර ලංකා ටෙලිකොම් සමාගමේ සභාපතිනි ලේෂා ද සිල්වා චන්ද්‍රසේන යන මහත්ම මහත්මිහු ද මෙහි වෙති.nty 20 Promo  ප‍්‍රවර්ධනාත්මක වැඩසටහනේ දිනුම් ඇදීම පසුගියදා උත්සවාකාරයෙන් පැවැත්වීය. අගෝස්තු 20 සිට සැප්තැම්බර් 20 දක්වා කාලය තුළ බ්‍රෝඩ්බෑන්ඩ් සේවා මිලදී ගත් පාරිභෝගිකයන් වෙනුවෙන් මෙම දිනුම් ඇදීම පැවැත්විණි.දිනුම් ඇදීමෙන් ජයග‍්‍රහණය කළ ජයග‍්‍රාහකයන්ට තිළින ප‍්‍රදානය කිරීම පසුගිය ඔක්තෝබර් 4 වනදා ශී‍්‍ර ලංකා ටෙලිකොම් සමාගමේ සභාපතිනි ලේෂා ද සිල්වා චන්ද්‍රසේන මහත්මියගේ සහ ශී‍්‍ර ලංකා ටෙලිකොම් බ්‍රෝඩ්බෑන්ඩ් සේවා වෙළෙඳනාම ප‍්‍රවර්ධන නියෝජිතවරිය වන පූජා උමා ශංකර් මෙනවියගේ ප‍්‍රධානත්වයෙන් පැවැත්විණි. මෙම සියලුම තිළිණ සඳහා අනුග‍්‍රාහකත්වය ලබා දෙන ලද්දේ පීසී හවුස් ඉනොවේටිව් සලුෂන්ස් විසිනි.දිනුම් ඇදීමෙන් ප‍්‍රථම ස්ථානය දිනාගත් පුත්තලමේ එම්.අයි.එස්. ලතීෆා මහත්මිය ලැප්ටොප් පරිගණක යන්ත‍්‍රයකට හිමිකම් කී අතර, මඩකලපුවේ ටිවෙන්තිර කුමාර්, පන්නිපිටියේ එම්.එන්. වික‍්‍රමසිංහ සහ මොරටුවේ බී.එල්.කේ.ආර්. ප‍්‍රනාන්දු යන මහත්වරුන්ට ඩෙස්ක්ටොප් පරිගණකය බැගින් හිමි විය.ලේසර් යන්ත‍්‍ර හයක් දිනාගත් ජයග‍්‍රාහකයන් වූයේ පන්නිපිටියේ එච්.එච්.එම්. කල්දේරා, රාජගිරියේ බී.ඩී.එම්. පේ‍්‍රමකාන්ති, ගම්පහ ඊ.ඒ.වී. කුමාර, මහනුවර රාජ් ඇන්තනි, කඳුරුවෙල ආර්.ඒ. සතාර් සහ මාතලේ ඒ.එම්. නිසාර්ඩීන් යන මහත්ම මහත්මීහුය.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=aj0811025</link>
    <topic>කොමර්ෂල් බැංකුව ලොව මුල් පෙළේ බැංකු 1000 අතරට</topic>
    <author/>
    <content>ඉන්ටෙල් සමාගමෙන් ධර්මරාජ විදුහලට ක්ලාස්මේට් පරිගණකපහේ හපනුන්ට ඊගල් ශිෂ්‍යත්වදරුවන් නැති අම්මලා වෙනුවෙන් ඇපලෝ රෝහලේ සායනයක්ශී‍්‍ර ලංකා ටෙලිකොම් බ්‍රෝඩ්බෑන්ඩ් 20 ජය ලද්දෝකොමර්ෂල් බැංකුව ලොව මුල් පෙළේ බැංකු 1000 අතරටඑයාර්ලයින් ඇකඩමි සම්මාන උලෙළඕස්ටේ‍්‍රලියාවේ රැකියා වරම්මිල්ග්‍රෝ කී‍්‍රමි වෙළෙඳ පොළටවෘත්තීය දිවිය ජයගන්න හැටි කියන රෙක්සෝනා බිග් බ්‍රේක් වැඩමුළුමීගමුව නෝලිමිට් පිරිමි හා කාන්තා විලාසිතාගාර එක වහලක් යටටස්ථාවරභාවය අතින් ගෝලීය බැංකු ක්ෂේත‍්‍රයේ 155 වැනි ස්ථානයටත් පළමු පෙළ ප‍්‍රාග්ධනය අතින් ලොව 950 වැනි තැනටත් කොමර්ෂල් බැංකුව තේරී පත්ව තිබේ.ස්ථිරසාරභාවය හා ප‍්‍රාග්ධන ප‍්‍රමාණවත්භාවය අතින් ලොව මුල් පෙළේ බැංකු 1000 අතරට ශී‍්‍ර ලාංකීය බැංකුවක් එක්වූ මුල්ම අවස්ථාව මෙය වේ.ලොව ආයෝජන, සිල්ලර හා වාණිජ බැංකු ක්ෂේත‍්‍රයන්හි නමක් දිනූ මූල්‍ය සඟාවක් වන ‘ද බෑන්කර්’ විසින් තෝරා ගන්නා ලද ලෝකයේ හොඳම බැංකු 1000 ලැයිස්තුවෙහි ප‍්‍රමුඛස්ථානය දරන්නේ එක්සත් රාජධානියෙහි හොංකොං සහ ෂැංහයි බැංකුවයි.ඊට අමතරව ගෝලීය වශයෙන් විශාල වැදගත්කමක් හොබවන බෑන්ක් ඔෆ් ද ඇමරිකා, සිටි ගෘප්, මිට්සුබිෂි යූඑෆ්ජේ ක්‍රෙඩිට් ඇගි‍්‍රකෝල් යන නාමයන්ද එම ලැයිස්තුවට ඇතුළත්ව තිබේ.“ලොව ප‍්‍රමුඛතම බැංකු 1000 අතරට ශී‍්‍ර ලාංකීය බැංකුවක් එක්වීම ශී‍්‍ර ලංකාවේ බැංකු කර්මාන්තය අත්පත් කරගත් කාලීන හා සුවිශේෂ ජයග‍්‍රහණයක්.” කොමර්ෂල් බැංකුවේ කළමනාකාර අධ්‍යක්ෂ අමිත ගුණරත්න මහතා පැවැසීය.කොමර්ෂල් බැංකුව හැම මොහොතේම සැලැකිලිමත් වූයේ මහා පරිමාණ ආර්ථික කුණාටු හා දුෂ්කරතා පිරි වටපිටාවක් තුළ වුව ද එහි මෙහෙයුම් මූලයන් ඉතා නිවැරැදිව ඉලක්ක කරගැනීම පිළිබඳයි.මෙම වකවානුව ලොව දැවැන්ත මූල්‍ය ආයතන පවා නොසිතුවිරූ අභියෝගයන්ට මුහුණ දෙන කාලපරිච්ඡේදයකි. වත්කම් සඳහා ආධාරකයක් සේ කි‍්‍රයාකරන ප‍්‍රාග්ධන ප‍්‍රමාණවත්භාවයත් අතැතිව තැන්පත් කරුවන්ට විශාල සුරක්ෂිතභාවයක් සලසන්නේ කෙසේද යන්න ගෝලීය මූල්‍ය වෙළෙඳපළ හරහා වර්තමානයෙහි හමායන කුණාටුව අභියස මූල්‍ය ආයතන මුහුණදෙන දැවැන්තම අභියෝගයයි.මේ ගෝලීය බලපෑම තවමත් ශී‍්‍ර ලංකාවේ බැංකුවලට තදින් දැනී නැති වුවත් අප රට තුළ පසුගිය කාලයේදී සිදුවූ යම් යම් අවාසනාවන්ත සිද්ධින් නිසා තමන් ගනුදෙනු කරන මූල්‍ය ආයතනවල කීර්තිය හා අවංකභාවය ගැන වඩාත් සංවේදී වීමට පොදු ජනතාව පෙලඹ තිබේ. මෙම ගෝලීය ශ්‍රේණිගත කිරීම අපේ ස්ථාවරභාවය වඩාත් හොඳින් තහවුරු කරන අතර එය අපේ ගනුදෙනුකරුවන්ට සුබ ආරංචියක් වන බව නිසැකයි ද ඒ මහතා කීය.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=aj0811026</link>
    <topic>එයාර්ලයින් ඇකඩමි සම්මාන උලෙළ</topic>
    <author/>
    <content>ඉන්ටෙල් සමාගමෙන් ධර්මරාජ විදුහලට ක්ලාස්මේට් පරිගණකපහේ හපනුන්ට ඊගල් ශිෂ්‍යත්වදරුවන් නැති අම්මලා වෙනුවෙන් ඇපලෝ රෝහලේ සායනයක්ශී‍්‍ර ලංකා ටෙලිකොම් බ්‍රෝඩ්බෑන්ඩ් 20 ජය ලද්දෝකොමර්ෂල් බැංකුව ලොව මුල් පෙළේ බැංකු 1000 අතරටඑයාර්ලයින් ඇකඩමි සම්මාන උලෙළඕස්ටේ‍්‍රලියාවේ රැකියා වරම්මිල්ග්‍රෝ කී‍්‍රමි වෙළෙඳ පොළටවෘත්තීය දිවිය ජයගන්න හැටි කියන රෙක්සෝනා බිග් බ්‍රේක් වැඩමුළුමීගමුව නෝලිමිට් පිරිමි හා කාන්තා විලාසිතාගාර එක වහලක් යටටඑයාර්ලයින් ඇකඩමි ආයතනය මගින් පැවැත්වූ සම්මාන ප‍්‍රදානෝත්සවයේදි ප‍්‍රධාන ආරාධිත අමුත්තා වශයෙන් සහභාගි වු එම්හාඩ් එයාර්වේස් සාමාන්‍යාධිකාරිනි රූහා ජයසිංහ මහත්මිය අතින් සම්මානලාභිනියන් සහතිකපත් ලබා ගත් අයුරු.පසකින් පාඨමාලා උපදේශක දීපාල් පෙරේරා මහතා ද වේ.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=aj0811027</link>
    <topic>ඕස්ටේ‍්‍රලියාවේ රැකියා වරම්</topic>
    <author/>
    <content>ඉන්ටෙල් සමාගමෙන් ධර්මරාජ විදුහලට ක්ලාස්මේට් පරිගණකපහේ හපනුන්ට ඊගල් ශිෂ්‍යත්වදරුවන් නැති අම්මලා වෙනුවෙන් ඇපලෝ රෝහලේ සායනයක්ශී‍්‍ර ලංකා ටෙලිකොම් බ්‍රෝඩ්බෑන්ඩ් 20 ජය ලද්දෝකොමර්ෂල් බැංකුව ලොව මුල් පෙළේ බැංකු 1000 අතරටඑයාර්ලයින් ඇකඩමි සම්මාන උලෙළඕස්ටේ‍්‍රලියාවේ රැකියා වරම්මිල්ග්‍රෝ කී‍්‍රමි වෙළෙඳ පොළටවෘත්තීය දිවිය ජයගන්න හැටි කියන රෙක්සෝනා බිග් බ්‍රේක් වැඩමුළුමීගමුව නෝලිමිට් පිරිමි හා කාන්තා විලාසිතාගාර එක වහලක් යටටරැකියා පිළිබඳ කුසලතා, අවශ්‍ය වයස් සීමාව, සහ පිළිගත් සහතික සපුරා ඇතිනම් ශී‍්‍ර ලාංකිකයන්ට ඕස්ටේ‍්‍රලියාවේ රැකියා වරම් ලබා ගැනීමේ හැකියාව ලැබී තිබේ. මාධ්‍ය හමුවක් අමතා මේ බව පවසන්නේ දැනට ශී‍්‍ර ලංකාවට පැමිණ සිටින ඕස්ටේ‍්‍රලියා ආගමන නියෝජිත හා උපදේශක සනත් විද්‍යානන්ද මහතාය.ඕස්ටේ‍්‍රලියාවට අවශ්‍ය රැකියා කුසලතා ක්‍ෂේත‍්‍රය සහ ආගමන වැඩපිළිවෙළ විශේෂයෙන් සැලසුම් කර ඇත්තේ ඕස්ටේ‍්‍රලියාවට සංක‍්‍රමණයවන්නන්ගේ හැකියා තුළින් ඕස්ටේ‍්‍රලියානු ආර්ථිකයට කිසියම් ගුණාත්මක දායකත්වයක් ලබාගත හැකිවන ආකාරයටය.කරණවෑමියන්, ශීතකරණ ශිල්පීන්, කාර්මික ශිල්පීන්, වෑල්ඩින්කරුවන්, පයිප්ප වැඩකරුවන් ආදින් පිළිබඳ රැකියා ඇබෑර්තු වෘත්තීය අංශය යටතේ ගණකාධිකාරීන්, වෙද්‍යවරුන්, ඉංජිනේරු, හෙදි, වාස්තු විද්‍යාඥයන් යන ක්‍ෂේත‍්‍ර සඳහා රැකියා ඉල්ලුමක් පවතී. අදාළ රැකියා ක්‍ෂේත‍්‍රයේ උපාධියක් හෝ ඩිප්ලෝමාවක් ලබා ඇත්නම් ස්ථිර පුරවැසිභාවය සඳහා ද ඉල්ලුම් කළ හැකියි.ඕස්ටේ‍්‍රලියානු රජය වාරිකව අවශ්‍ය ආගමන සඳහා වන ඉල්ලුම අනුපිළිවෙළින් ලැයිස්තු ගත කර තිබෙනවා. එහෙත් වර්තමානයේ නියමිත ඉල්ලුම සපුරාගත නොහැකිව පවතිනවා. ඊට හේතුව ඕස්ටේ‍්‍රලියාව බලාපොරොත්තු වන රැකියා කුසලතා ලොව නොමැති වීමයි. අප රටේ සුදුසු පුද්ගලයන් රැසක් සිටියද ඊට බාධාව වී ඇත්තේ මා කලින් කී පරිදි ඒ පිළිබඳ ඔවුන් තුළ ඇති නොදැනුවත්කමයි.ඕස්ටේ‍්‍රලියා ආගමන විගමන ශී‍්‍ර ලංකා කාර්යාලය, 96 ඒ, කෙළින් වීදිය, බත්තරමුල්ල ලිපිනයෙන් හෝ දුරකථන අංක 2889190 න් වැඩි විස්තර ලබා ගත හැකිය.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=aj0811028</link>
    <topic>මිල්ග්‍රෝ කී‍්‍රමි වෙළෙඳ පොළට</topic>
    <author>ඡායාරූපය – ගීත් ද මැල්</author>
    <content>ඉන්ටෙල් සමාගමෙන් ධර්මරාජ විදුහලට ක්ලාස්මේට් පරිගණකපහේ හපනුන්ට ඊගල් ශිෂ්‍යත්වදරුවන් නැති අම්මලා වෙනුවෙන් ඇපලෝ රෝහලේ සායනයක්ශී‍්‍ර ලංකා ටෙලිකොම් බ්‍රෝඩ්බෑන්ඩ් 20 ජය ලද්දෝකොමර්ෂල් බැංකුව ලොව මුල් පෙළේ බැංකු 1000 අතරටඑයාර්ලයින් ඇකඩමි සම්මාන උලෙළඕස්ටේ‍්‍රලියාවේ රැකියා වරම්මිල්ග්‍රෝ කී‍්‍රමි වෙළෙඳ පොළටවෘත්තීය දිවිය ජයගන්න හැටි කියන රෙක්සෝනා බිග් බ්‍රේක් වැඩමුළුමීගමුව නෝලිමිට් පිරිමි හා කාන්තා විලාසිතාගාර එක වහලක් යටට”මිල්ග්‍රෝ කී‍්‍රමි” කිරිපිට වෙළෙඳපොළට හඳුන්වාදීමේ මාධ්‍ය හමුවක් පසුගියදා ට‍්‍රාන්ස් ඒෂියා හෝටලයේදී පැවැත්විණි. එහිදී ඊස්ට්බස්ට් ආයතනයේ ලාංඡන කළමනාකරු ඉන්දික සේනාරත්න, පැසිපික් ඉන්ටර්ලින්ක් ආයතනයේ ජ්‍යෙෂ්ඨ කළමනාකරු පන්කාජ් ගුප්තා, පාරිභෝගික නිෂ්පාදන අංශ ප‍්‍රධානී අවිනාශ් බණ්ඩාරී එහි අපනයන ව්‍යාපාර කළමනාකරු බෙයිබහාර් බිස්වාන් හ එහි දේශීය කළමනාකරු කි‍්‍රෂාන්ත ප‍්‍රනාන්දු මහත්වරු මෙහි වෙති.ඡායාරූපය – ගීත් ද මැල්</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=aj0811029</link>
    <topic>වෘත්තීය දිවිය ජයගන්න හැටි කියන රෙක්සෝනා බිග් බ්‍රේක් වැඩමුළු</topic>
    <author/>
    <content>ඉන්ටෙල් සමාගමෙන් ධර්මරාජ විදුහලට ක්ලාස්මේට් පරිගණකපහේ හපනුන්ට ඊගල් ශිෂ්‍යත්වදරුවන් නැති අම්මලා වෙනුවෙන් ඇපලෝ රෝහලේ සායනයක්ශී‍්‍ර ලංකා ටෙලිකොම් බ්‍රෝඩ්බෑන්ඩ් 20 ජය ලද්දෝකොමර්ෂල් බැංකුව ලොව මුල් පෙළේ බැංකු 1000 අතරටඑයාර්ලයින් ඇකඩමි සම්මාන උලෙළඕස්ටේ‍්‍රලියාවේ රැකියා වරම්මිල්ග්‍රෝ කී‍්‍රමි වෙළෙඳ පොළටවෘත්තීය දිවිය ජයගන්න හැටි කියන රෙක්සෝනා බිග් බ්‍රේක් වැඩමුළුමීගමුව නෝලිමිට් පිරිමි හා කාන්තා විලාසිතාගාර එක වහලක් යටටයුනිලීවර් සමාගමේ ප‍්‍රකට වෙළඳ නාමයක් වන රෙක්සෝනා ඩියෝඩරන්ට් ශී‍්‍ර ලංකාවේ පුරා විසිරී සිටින තරුණ තරුණියන්ට ආත්ම විශ්වාසය හා සුදුසුකම් සමගින් වෘත්තීය දිවිය ජය ගැනීමට ධනාත්මක පෙළඹවීමක් ලබාදෙන, රෙක්සෝනා බි‍්‍රග් බ්‍රේක් නමින් වැඩමුළු පෙළක් දිවයින පුරාම පැවැත්වීමට සැලසුම් කර තිබේ.සමාරම්භක වැඩමුළුව නොවැම්බර් 01 හා 02 දෙදින පුරා කොළඹ රාජකීය විද්‍යාලීය ප‍්‍රධාන ශාලාවේදී පැවැත්වෙන අතර සහභාගීවීමට කැමති තරුණ තරුණියන්ගෙන් මෙම දිනවල අයදුම්පත් කැඳවේ.වැඩමුළු සඳහා දේශන දායකත්වය සැපයෙන්නේ, ධනාත්මක චින්තන උපදේශකවරුන් වන කොළඹ සරසවියේ කථිකාචාර්ය අජිත් ජයවර්ධන, මාධ්‍යවේදි හා ඊගල් රක්‍ෂණ සමාගමේ පුහුණු කළමනාකරු දිමුතු පියසේන, පෞරුෂ සංවර්ධන උපදේශක නාලක හේවාමද්දුම හා 2007 වසරේ හොඳම කාන්තා ව්‍යවසායිකත්ව සම්මානය දිනූ හා ප‍්‍රකට රූපලංකරණ උපදේශිකා නයනා කරුණාරත්න යන මහත්ම මහත්මීන් විසිනි.රෙක්සෝනා ඩියෝඩරන්ට් හි අලෙවි කළමනාකරු කෝසල හේවාමද්දුම මහතා, මෙසේ කීය. “ශී‍්‍ර ලංකාවේ බොහෝ තරුණ තරුණියන්ට අවශ්‍ය සුදුසුකම් තිබුණත් රැකියාවක් ලැබීමේ අවස්ථාව අහිමි වන්නේ තරගකාරී වාතාවරණයකට ගැළපෙන ලෙසින් ඔවුන්ගේ ඇඳුම් පැළඳුම්, සම්මුඛ පරීක්‍ෂණයකට පෙනී සිටීමේ හැකියාව, කතාබහ, වරලස, තමාගේ හැකියාවන් හා සුදුසුකම් ඉදිරිපත් කිරීමේ හැකියාවන් නොතිබීමෙන්. එවැනි අවස්ථාවලදී අඩු සුදුසුකම් හිමි අයට රැකියා අවස්ථා හිමිවීමක් අප දැක තියෙනවා.රෙක්සෝනා ඩියෝඩරන්ට් විසින් මෙම ‘බිග් බ්‍රේක්’ වැඩමුළුව දියත් කළේ දිවයින පුරාම අලුත් විදිහට සිතන ධනාත්මක මානසිකත්වයක් හිමි තරුණ තරුණියන් බිහි කිරීමේ අරමුණෙනුයි.රයට පත් වන්නෙමු.” යන්නය.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=aj08110210</link>
    <topic>මීගමුව නෝලිමිට් පිරිමි හා කාන්තා විලාසිතාගාර එක වහලක් යටට</topic>
    <author/>
    <content>ඉන්ටෙල් සමාගමෙන් ධර්මරාජ විදුහලට ක්ලාස්මේට් පරිගණකපහේ හපනුන්ට ඊගල් ශිෂ්‍යත්වදරුවන් නැති අම්මලා වෙනුවෙන් ඇපලෝ රෝහලේ සායනයක්ශී‍්‍ර ලංකා ටෙලිකොම් බ්‍රෝඩ්බෑන්ඩ් 20 ජය ලද්දෝකොමර්ෂල් බැංකුව ලොව මුල් පෙළේ බැංකු 1000 අතරටඑයාර්ලයින් ඇකඩමි සම්මාන උලෙළඕස්ටේ‍්‍රලියාවේ රැකියා වරම්මිල්ග්‍රෝ කී‍්‍රමි වෙළෙඳ පොළටවෘත්තීය දිවිය ජයගන්න හැටි කියන රෙක්සෝනා බිග් බ්‍රේක් වැඩමුළුමීගමුව නෝලිමිට් පිරිමි හා කාන්තා විලාසිතාගාර එක වහලක් යටටමීගමුවේ පිහිටි නෝලිමිට් විලාසිතාගාර දෙක එකම වහලක් යටට ගෙන එමින් මහල් 3කින් සමන්විතව හා විශේෂ ඉඩපහසුකම් සහිතව එක් විලාසිතාගාරයක් ලෙස නොබෝදා නැවත විවෘත කරන ලදී.නව විලාසිතාගාරයේ කාන්තා, පිරිමි, ළමා ඇඳුම් මෙන්ම පාවහන් අත්බෑග් ඇතුළු විවිධ විලාසිතා ආයිත්තම් විශාල ප‍්‍රමාණයක් අලෙවිය සඳහා ප‍්‍රදර්ශනයේ තබා ඇත.”දැන් මීගමුව ප‍්‍රදේශයේ පාරිභෝගිකයන්ට එකම වහලක් යටින් තමන්ට අවශ්‍ය කරන සියලුම විලාසිතා ලබා ගැනීමට හැකියාව පවතියි. අපගේ ප‍්‍රයත්නය විවිධ පාරිභෝගික විලාසිතා අවශ්‍යතා වන් නොපිරිහෙලා ඉටු කිරීමයි.” නෝලිමිට් අලෙවි කළමනාකාර ඒඑල්එම් අකීල් මහතා පැවසීය.නව නෝලිමිට් මීගමුව විලාසිතාගාරයේ වඩාත් වැඩි ඉඩපහසුකම් සේම වඩාත් ආකර්ෂණීය නවීන විලාසිතාවල ඇඳුම් ආයිත්තම් 50,000 කට අධික ප‍්‍රමාණයක් අලෙවිය සඳහා ප‍්‍රදර්ශනය කර ඇත.නො. 422, කෙළින් වීදිය, මීගමුව යන ස්ථානයේ පිහිටා ඇති නව නෝලිමිට් විලාසිතාගාරය වාහන නවතා තැබීමට සුවිශේෂ පහසුකම් සපයා ඇත.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>02</day>
    </date>
    <link>http://www.silumina.lk/2008/11/02/_art.asp?fn=aw0811021</link>
    <topic>කුඹුරෙන් මතුවූ අවතාරයක් වාහනය ඇතුළට අතදමයි</topic>
    <author>මතුගම මහින්ද විජේතිලක</author>
    <content>කුඹුරෙන් මතුවූ අවතාරයක් වාහනය ඇතුළට අතදමයිපියවි ඇසින් ඔබ්බටමිනිසා ගේ පියවි ඇසට නොපෙනෙන බොහෝ දේ විශ්වයේ සිදුවෙයි. ඈත අතීතයේ සිට ම මිනිසා මරණයෙන් පසු යම්කිසි පැවැත්මක් ඇතැයි යන විශ්වාසය මත පුද පූජා හා ඇදහිලි කළහ.මිනිසාට හිතකර වූ එසේ ම ආශිර්වාද කරන්නා වූ උසස් ආත්ම භාවයක් ඇතැයි විශ්වාස කළහ. එසේ ම මිනිසාට අහිතකර වූ ලෙඩ රෝග විපත් ඇති කරන්නා වූ යක්ෂ පේ‍්‍රතාදි ආත්ම භාව ඇතැයි ද විශ්වාස කළහ.ඇතැම් භෞතිකවාදීන් මෙවැනි දේ ගැන මිථ්‍යා ලෙස බැහැර කරමින් අවඥාවට ලක් කරතත්, බුදු දහමට, අනුව ද අනිකුත් ආගම්වලට අනුව ද මරණයෙන් පසු යම්කිසි පැවැත්මක් ඇති බව පැහැදිලි වෙයි.සාමාන්‍ය මිනිසාගේ පියවි ඇසට නොපෙනුණ ද එවැනි සත්ත්ව කොට්ඨාස විශ්වයේ පවත්නා බවට සාධක අතීතයේ මෙන් ම වර්තමානයේ ද ඉදිරිපත් වෙමින් පවතී. එසේ ම මෙම විෂය පිළිබඳ සාකච්ඡා කිරීමට පොත පත කියැවීමට ද බොහෝ දෙනා පි‍්‍රය කරති.අප විසින් ලියනු ලබන මෙම ලිපි පෙළ නිසා ද බොහෝ පාඨකයෝ අවදි වී සිටිති. පෙර අපර දෙදිග වෙද්‍ය විද්‍යාවනට ගෝචර නොවන ලෙඩ රෝග වැළඳුණු රෝගීහු බොහෝ විය පැහැදම් කොට වෙද්‍ය ප‍්‍රතිකාරවලින් නිසි සුවයක් නොලබා ගුප්ත ශාස්ත‍්‍රවලින්වත් පිහිටක් අපේක්ෂා කරති.එවැනි අය මේ ලිපි පෙළ මගින් ගලිගමුවේ ඥානදීප හිමියන් පිළිබඳ දැනුම්වත්වී උන්වහන්සේ වෙතින් තමන්ගේ දුක් ගැහැටවලින් මිදීමට උපදෙස් පතති.එසේ ම එවැනි විශ්මිත සිද්ධීන් පිළිබඳව ද අප වෙත දන්වා එවති. ගම්පහ ශී‍්‍ර බෝධි පෙදෙසේ පදිංචි ඩී.ඒ. පේ‍්‍රමදාස මහතා අප වෙත සැපයූ විශ්මිත සිද්ධියකි මේ. පේ‍්‍රමදාස මහතා හොල්මන් අවතාර පිළිගත් කෙනෙකු ද නොවේ.පේ‍්‍රමදාස මහතා නැව් ඒජන්ත සමාගමක සේවය කළ විධායක නිලධාරියෙකි. දිනය 1990 වර්ෂයේ මැයි මස එක්තරා සෙනසුරාදාවක් බව ඔහුට මතකය. පේ‍්‍රමදාස මහතා සේවය කළ නැව් සමාගමේ ම රැකියාව කළ මිත‍්‍රයකු වූ කුරේ මහතා විවාහ වී ස්වකීය නිවසට පැමිණි දිනය යි.ගම්පහ සිට කිලෝමීටර හතළිහක් පමණ දුරින් වූ නාවල පිහිටි කුරේ මහතා ගේ නිවසේ පැවැති එම මංගල උත්සවයට පේ‍්‍රමදාස මහතාට ද ඇරියුම් ලැබී තිබිණි. එදින සවස 5 සිට රාති‍්‍ර 10 දක්වා පැවැති එම උත්සවයට සහභාගිවීමට ප්‍රේමදාස මහතා තනිවම යෑමට සූදානම් වීය.මේ අතර කැලණිය වරාගොඩ පදිංචිව සිටි නැන්දණිය ගේ අසනීප තත්ත්වය උත්සන්න වී ඇති බැවින් වහාම පැමිණෙන ලෙස දුරකතන පණිවුඩයක් ලැබිණි. දුරකතන පණිවුඩය ගත්තේ පේ‍්‍රමදාස මහත්මියයි. තමන්ගේ මෑණියන්ගේ අසනීප තත්ත්වය අසා කලබල වූ ඇය ද එහි යෑමට සූදානම් වූවාය.පේ‍්‍රමදාස මහත්මයාත්, බිරියත්, පුතුන් දෙදෙනාත් තමන්ගේ ම ජීප් රථයෙන් ගමන පිටත්වූහ. පේ‍්‍රමදාස මහතා නාවල මඟුල් ගෙදර බස්සවා, මවත් පුතුන් දෙදෙනාත් වාහනයෙන් ම වරාගොඩ යෑමට යොදා ගැනිණි. එවකට දහඅට හැවිරිදි වියේ සිටි වැඩිමහල් පුතු වාහනය පදවා ගෙන ගියේය. ඒ අයුරින් ම රාති‍්‍ර 7 ට පමණ පේ‍්‍රමදාස මංගල උත්සවය පැවති නිවසට ගිය අතර, අනිත් තිදෙනා වරාගොඩ බලා පිටත්ව ගියහ. වරාගොඩ ගොස් මෑණියන් බලා ආපසු එන ගමනේදී නැවත පේ‍්‍රමදාස මහතා ඒ වාහනයෙන් ම ආපසු නිවසට පැමිණීමට ගිවිස ගෙන තිබිණි.පේ‍්‍රමදාස මහතා හොඳින් දන්නා හඳුනන, ඒ මහතා ගේ ජීප් රථයේ අලුත්වැඩියාවන් පවා සිදු කැර ගනු ලබන නිමල් නමැති මෝටර් රථ කාර්මිකයා ද මේ මගුල් ගෙදරට ආරාධනා ලැබ පැමිණ සිටියේය. එහිදී මේ දෙදෙනා සාමීචියේ යෙදිණි.“ආ... මහත්මයා කොහොමද ආවේ. මම නම් ආවේ බස් එකෙන්. ඒ නිසා රෑ වෙනකම් ඉන්න බැහැ. මම නම් ටිකක් ඉක්මනින් යන්න ඕනෑ”යි නිමල්, පේ‍්‍රමදාස මහතා සමඟ කීවේය.“නිමල්ට මා එක්ක යන්න පුළුවන්. මම ආවේ ජීප් එකෙන්. නෝනයි පුතාල දෙන්නයි හදිසියකට කැලණියට ගියා. ඒගොල්ලත් එන ගමන් මෙහෙට එනවා මා එක්ක ගෙන යන්න. හැබැයි ටිකක් පරක්කුවේවි එන්න නිමල්ටත් මා එක්ක ම යන්න පුළුවන්” යැයි පේ‍්‍රමදාස මහතා කීවේය. නිමල් ද ඊට එකඟ වීය.මේ දෙදෙනා රාති‍්‍ර ආහාරයෙන් පසු මනාල යුවළට තෑගි බෝග ද පිළිගන්වා වාහනය එනතුරු පැත්තකින් වාඩි වී සිටියහ. ඉතා ඉහළින් පැවැති මේ මංගල උත්සවයේ සංගීත කණ්ඩායමක් විසින් සපයනු ලැබු මියුරු සංගීතය නිසා මේ දෙදෙනාට කාලය ගතකිරීම අපහසු කාර්යයක් ද නොවීය.විශාල ගෙමිදුලේ දැල්වෙන නිවෙන විදුලි බුබුලුවලින් වර්ණවත් වූ පරිසරයේ අනිකුත් අමුත්තන් අතර මේ දෙදෙනා ද කාලය ගෙවූහ. එහෙත් රාති‍්‍ර දහය වනතුරුත් ජීප් රථය පැමිණියේ නැත. උත්සවයට පැමිණි අය එක්කෙනා දෙන්නා නික්ම යමින් උත්සව ස්වභාවය අවසන් වෙමින් පැවැතිණි.පේ‍්‍රමදාස මහතා නිමල් සමඟ උත්සව භූමියෙන් ඉවත්ව ප‍්‍රධාන මාර්ගයට පැමිණ ජීප් රථය එනතුරු බලා සිටියේය. තවත් පැයකට පමණ පසු ජීප් රථය පැමිණියේය.රෝගියාගේ තත්ත්වය අනතුරුදායක ලෙස සීනි මට්ටම ඉහළ ගොස් තිබුණු බැවින් ඇය ජයවර්ධන රෝහලට ඇතුළත් කරන්නට සිදුවූ නිසා පැමිණෙන්නට පරක්කු වූ බව පේ‍්‍රමදාස මහතාගේ බිරිය පැවසුවාය.යළිත් ගමන ආරම්භ වීය. දැන් ජීප් රියේ පස් දෙනෙකි. ලොකු පුතා වාහනය පදවන අතර ඉදිරිපස අනිත් ආසන්නයේ පේ‍්‍රමදාස මහතා ය. පසු පස ආසනයේ පේ‍්‍රමදාස මහත්මිය, බාල පුතා සහ නිමල් වූහ. මේ වන විට පේ‍්‍රමදාස මහතාගේ බිරිය හා පුතුන් දෙදෙනා රාති‍්‍ර ආහාරයත් නොගෙන සිටි බැවින් කඩවත නගරයේ ආප්ප කඩයක් අසල නතර කොට ආප්ප කා තේ පානය කළහ.න් නිමල් නිවසට ඇරලිය යුතුය. ගම්පහ ජාඇල පාරේ කිලෝමීටර හතරක් පමණ ගොස් අත්තනගලු ඔය හරහා පාලමෙන් එගොඩ වී කිරිඳිවිට පිහිටි නිමල් ගේ නිවසට ගොස් ඔහු බස්සවා ආපසු එමින් සිටියහ. වේලාව රාති‍්‍ර එක පමණ වී ඇත.මේ මාර්ගයේ කිසිම වාහනයක් පවා පෙනෙන තෙක් මානයේ නැත. මුළු පරිසරය ම මූසලය. පාළුය. ජීප් රියේ හඬ හැරෙන්නට වෙනත් කිසි ම හාහූවක් නැත. රථය මඳ වේගයෙන් ගම්පහ දෙසට ඇදෙයි. කිරිඳිවිට හන්දියේ ඇති දැවැන්ත රුක් අත්තන ගස හඳ එළියෙන් පැහැදිලිව පෙනේ.රුක්අත්තන ගසට යාර සියයක් පමණ තිබියදී වාහනයේ වේගය මඳක් බාල විය. වාහනය පාර පුරා ගමන් කරන බවක් පෙනිණි. පුතාට නින්ද ගොස් ඇත්දැයි පේ‍්‍රමදාස මහතා බැලුවේය.“පුතා...”“ඇයි තාත්තා...”“නෑ. මොකුත් නෑ. පුතාට නින්ද ගිහින්දැයි බැලුවා.”“නැහැ.”රුක්අත්තන ගස අසලින් විශාල විලාපයක් ඇසෙයි. “අනේ මාව බේරා ගනියෝ”යි කියන හඬ ඇසෙන්නට වීය. ඒ විලාපය මිනිස් කටහඬට වඩා බොහෝ වෙනස් බවක් දැනේ. ඒ අතර කීප දෙනකු එකවර හූ කියන හඬක් ද ඇසෙන්නට වීය.“ගෝරියක් වගෙයි...” වාහනයේ වේගය තවත් අඩු කරමින් ලොකු පුතා කියයි.“අපි අයින් කැරගෙන යමු යන්නැ”යි පේ‍්‍රමදාස මහතා කීවේය.මේ අතර සුදු ඇඳුමින් සැරසුණු පස්දෙනෙක් ජීප් රථයට ඉදිරිපසින් පාර හරහා පැන්න අතර ලොකු පුතා තිරිංග තදකර වාහනය නතර කළේය. පාර හරහා පැන්න පස් දෙනාගෙන් හතර දෙනෙක් පාරෙන් එහා කුඹුරට පැන ගත් අතර එක් අයෙක් නැවතී වාහනයේ දකුණු පස රියැදුරු අසුන පැත්තේ විවර කැර තිබු වීදුරු කවුළුවෙන් අත දමා සුක්කානම වැරෙන් කරකවා වාහනය දකුණු පැත්තට හැරවීය. වම් පැත්තේ සිට පාරේ දකුණු පැත්තට සෙමෙන් ඇදී ගිය වාහනය කුඹුරට ආසන්නවම නතර කැර ගැනීමට පුතාට හැකිවිය.නැවත වාහනය තුළට අත දැමු ඔහු සුක්කානම වැරෙන් අල්ලා ගෙන සිටියේ යළිත් කුඹුර දෙසට හරවා ගන්නටය. ඔහුගේ අත දිගට සුදු අත් වැස්මක් දමා තිබු අතර පේ‍්‍රමදාස මහතා “ගන්නවා ඕයි අත” යැයි කෑ ගසා ඒ අතට වැරෙන් පහරක් ගැසීය.ඒ සමඟ ඔහු අත එළියට ගත්තේය. පේ‍්‍රමදාස මහතා “ඔය වීදුරුව වසා ගන්නැ”යි පුතාට කීවේය. පුතා වීදුරුව වසා ගත්තේය. වාහනය තුළ ඉතාම අපි‍්‍රයජනක දුගදක් පැවතිණි. ඔහුගේ අතට පහරදුන් පේ‍්‍රමදාස මහතාගේ අතින් ද දුගඳ හැමුවේය. මේ වන විට වාහනයේ ඇන්ජිම නතරව තිබිණි. වාහනය යළි පණ ගැන්වීමට පුතා උත්සාහ කරද්දී “හෙඩ්ලයිට් නිවලා ස්ටාර් කරන්නැ”යි පියා දුන් උපදෙසට අනුව වාහනය පණ ගැන්විණි.සුක්කානම ඇල්ලූ පුද්ගලයා තවමත් පිටත සිටිමින් වාහනයේ දොර අසල සිටගෙන වීදුරුව පිරිමදිමින් සිටි අතර මේ වන විට කුඹුරේ සිටි සතරදෙනා ද යළිත් වාහනය වෙත එමින් සිටියහ. වාසනාවකට මෙන් වාහනය පණ ගැන්වී ඉදිරියට යෑමත් සමඟ ඔවුන් පස්දෙනාම කුඹුර මැදට දිව ගියහ.පුරන් වූ කුඹුර සිසාරා සඳ එළිය හොඳින් වැටී ඇත. පරිසරය පැහැදිලිය. නුදුරින් බල්ලකු උඩුබුරනු ඇසේ. සුදු ඇඳුමෙන් සැරසුණු අය රවාගෙන බලා සිටිති. කුඹුර මැදින් දුමාරයක් නැගී අර පස්දෙනාම ඉහළට ඇදී නොපෙනී ගියහ.වාහනය ඇතුළත දැඩි දුගඳක් පැතිරුණු අතර පේ‍්‍රමදාස මහතාගේ අතින් ද දැඩි දුගඳක් හැමුවේය. ඒ කිසිත් නොතකා පුතා නිහඬව ම ප‍්‍රවේශමෙන් හා දැඩි කල්පනාවකින් වාහනය පදවා ගෙන නිවසට පැමිණියේය. වෙහෙසව සිටි පිරිස වෙහෙස නොතකා සබන් ගා ඇඟපත සෝදාගෙන නින්දට ගියහ. නිදන්නට ගිය පේ‍්‍රමදාස මහතාට සියල්ල චිත‍්‍රපටයක් සේ මැවී පෙනේ. වමේ සිට දකුණට වාහනය ඇදී යද්දී ඉදිරියෙන් හෝ පසුපසින් තවත් වාහනයක් පැමිණියා නම් මහා අනතුරක් සිදුවන්නට ඉඩ තිබිණි.පසුදින ඉරිදාවකි. පෙර දින නිදිවරා සිටි බැවින් උදේ 8 වනතුරු පවුලේ සියලු දෙනාටම නින්ද ගොස් තිබිණි. එදා මේ ගෙරද උදවිය අවදි වූයේ නිමල් පැමිණ කතා කරන හ¾ඩිනි.“ඇයි? නිමල් මේ පාන්දරම” පේ‍්‍රමදාස මහතා ඇසීය.“පාන්දර නෙවෙයි මහත්තයා. දැන් අටත් පහුවෙලා” නිමල් පිළිතුරු දුන්නේය.“ඇත්තටම මොකද? හදිස්සියක්ද?”“නැහැ මහත්තයා. උදේ නැගිටපු වෙලාවෙ ඉඳලා මගේ නෝනාගෙන් බේරෙන්න බැහැ. ගිහිල්ලා මහත්තයාලව බලල එන්න. කරදරයක් නැතුව ගියාද කියාල.”“ඇයි? නිමල් එහෙම කියන්නෙ?”“මහත්තයා! ඔය කිරිඳිවිට රුක්අත්තන ගහ ළඟ හරිම අනතුරු දායක තැනක්. 1988/89 කාලයේ ඔතන මිනීමැරුම් ගණනාවක් සිද්ධ වුණා. ඒ වගේ ම ඔතන මළමිනී ගණනාවක් ටයර් උඩ පිළිස්සුනා.ඊට පස්සෙ රෑට ඔතන හරියට වාහන අනතුරු සිද්ධ වෙනවා. මේ ළඟදිත් ඔතන රෑ ලොරියක් පෙරළුණා. ලොරියේ හිටපු අයටත් තුවාලයි. ලොරියටත් හානි සිද්ධ වුණා. ඔය ස්ථානය ගැන දන්න කෙනෙක් රෑට ඔතැනින් වාහනේකින්වත් යන්නෙ නෑ.” නිමල් එතැන පවතින අනතුරු දායක තත්ත්වය පැහැදිලි කළේය.“නිමල්! ගිහින් අපේ ජීප් එකේ දොර ඇරලා බලන්නැ”යි පේ‍්‍රමදාස මහතා කීවේය. නිමල් වාහනය අසලට ගොස් රියැදුරු අසුන පැත්තේ දොර හැරියේය. ඔහු නාසය අතින් වසාගෙන පස්සට පැන්නේය.“හප්පා හරිම ජරා ගඳක්.”පේ‍්‍රමදාස මහතා ඊට පසුව වාහනයට සුවඳදුම් ඇල්ලුවේය. ඒත් ගඳ ඉවත්වූයේ නැත. නිවසේ තිබුණු සෙන්ට් පව්ඩර් ඉස්සේය. ඒත් දුගඳ එසේම පැවැතිණි. බැරිම තැන ගෙයි තිබුණු බැදපු කෝපි කුඩු පවා ඉස්සේය.“මහත්තයා! වාහනයට ආරස්සාවක් කැර ගන්නැ”යි වැඩිදුරටත් උපදෙස් දුන් නිමල් පේ‍්‍රමදාස මහතාගෙන් සමුගෙන ආපසු ගියේය.ඉන්පසු පේ‍්‍රමදාස මහතා වාහනය සෝදා පිරිසුදු කැර ගැනීමට සේවා ස්ථානයකට ගෙන ගියේය. වාහනය සේදු සේවකයා “මහත්තයා! වාහනයෙන් පෝර පටවාගෙන ආවාදැ”යි ඇසූ බවද පේ‍්‍රමදාස මහතාට මතකය.පේ‍්‍රමදාස මහතා හොල්මන් නොපිළිගත් නමුත් මේ සිද්ධිය තවමත් ඒ මහතාගේ මනසේ හොල්මන් කරයි. හොල්මන් අවතාර බොරු යැයි දැඩි මතයක සිටි ඔහු තවදුරටත් ඒ මතයේ ම සිටිය හැකිදැයි අපෙන් අසයි.මේ පිළිබඳව ගලිගමුවේ ඥානදීප හිමියන්ගෙන් විමසුයෙමු.“ඔය වගේ මරණ සිදුවූ ස්ථානවල එහෙම සිද්ධි වෙනවා. රටේ සමහර ස්ථාන තියෙනවා අවුරුද්දකට සැරයක් බිලිගන්නා තැන් කියලා. මේවා ගැන අපේ රටේ කිසිම ගවේෂණයක් සිද්ධ වෙන්නේ නෑ.ඔය කියන තැනත් ඒ වගේ තැනක් වෙන්න පුළුවන්. සමාජ වෙරයෙන් මැරුණු පිරිසක් එහෙම කරනවා වෙන්නත් පුළුවන්. එහෙම නැත්නම් මිනී පිච්චෙන කොට පිළිස්සෙන මිනීමස් කන්න ආ අය හෝ දැවෙන මළ මිනීවලින් නිකුත් වෙන පුරුණු තෙල් ආහාරයට ගන්න ආ අමනුස්සයෝ වෙන්නත් පුළුවන්. ලේවලට කැමති අය වෙන්නත් පුළුවන්.එවැනි භූතයෝ තමන්ගේ අප‍්‍රසන්න ශරීර ප‍්‍රදර්ශනය කරන්නත් කැමැති නැහැ. දුර්ගන්ධය හමන කුණු වූ ශරීර ඇති අමනුස්සයෝ ඉන්නවා. ඒ ශරීරය පෙනෙනවාට අත්මේස්වලින් ආවරණයක් ඝන ශරීරයත් සමඟ මවාගත්තා වෙන්නත් පුළුවන් යැයි ද පැවසූහ.මතුගම මහින්ද විජේතිලක</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=aa0811091</link>
    <topic>2009 අයවැය යෝජනාවෙන් දේශීය ආර්ථිකයට පදනම වැටුණා</topic>
    <author>සුනිල් දයා අල්විස්</author>
    <content>2009 අයවැය යෝජනාවෙන් දේශීය ආර්ථිකයට පදනම වැටුණාදේශීය නිෂ්පාදනය දිරි ගැන්වීම රජයේ ප‍්‍රතිපත්තියයිවිදුලි බිලත් අඩුවේදි.මු. කවියෙන් අය - වැය වනයිඑජාපය කොටින් වෙනුවෙන් සාක්ෂි දෙනවාකිරි පිටි මිල ඉහළ නැංවීමට ඉඩ දෙන්නේ නෑඅය-වැය මෙහෙමයිජනාධිපතිතුමා ගේ 2009 අයවැය කතාවෙන්...පරිගණක අපරාධ වැළැක්වීමේ ප‍්‍රඥප්තියට ළඟදීම ලංකාවත්“සහෝදරත්වයේ දුම්රිය” මාතරින් ගමන් අරඹයි!බස් ගාස්තු 11 දා සිට අඩුවේ2010 සිට සා/ පෙළ විභාගයේ වෙනසක්උද්ධමනය තවත් පහළටමාර්ගස්ථ ප‍්‍රවාහන අධිකාරි කර ඇරීමෙන් කාර්යාල සේවකයන් - සිසුන් අමාරුවේසුනිල් දයා අල්විස්මහින්ද රාජපක්ෂ ජනාධිපතිතුමා විසින් 2009 වසර සඳහා ඉදිරිපත් කරන ලද අයවැය යෝජනා ඉතා ප‍්‍රශංසනීය බවත් මෙය දේශීය ආර්ථිකය නඟා සිටුවීමට ගත් පෙරළිකාර පියවරක් බවත් දේශීය ව්‍යාපාරිකයෝ පෙන්වා දෙති.වැට් බද්ද සියයට 12 දක්වා අඩු කරන අතර විදේශ රටවලින් ආනයනය කරනු ලබන භාණ්ඩ සඳහා සෙස් බද්දක් පැනවීමෙන් මෙරටින් විදේශ රටවලට ගලා යන දැවැන්ත විදේශ විනිමය ප‍්‍රමාණයක් සුරැකෙන බවත් එම සෙස් බදු දේශීය කර්මාන්තවල වර්ධනයට යොමු කිරීමෙන් මෙරට කර්මාන්ත ක්ෂේත‍්‍රයේ නව යුගයක් උදාවන බවත් ඔවුහු පෙන්වා දෙති.තිරිඟු පිටි, පාවහන්, ඇඟලුම්, කිරි පිටි, පලතුරු යනාදී වශයෙන් විදේශ රටවලින් ආනයනය කරනු ලබන භාණ්ඩ සඳහා සෙස් බදු පැනවීමෙන් මෙරට සුළු පරිමාණ නිෂ්පාදකයා ගේ සිට මහා පරිමාණ නිෂ්පාදකයා දක්වාම ශක්තිමත් කෙරෙන බවත්, දේශීය නිෂ්පාදකයා ශක්තිමත් කිරීමෙන් මෙරට ජාතික ආර්ථිකයට සුවිශාල පෝෂණයක් ලබාදෙන බවත් ඔවුහු පවසති.මෙරට පාවහන් නිෂ්පාදන ක්ෂේත‍්‍රයේ පුමුඛයකු වන ඩී.එස්.අයි. සමූහ ව්‍යාපාරයේ කළමනාකාර අධ්‍යක්ෂ කුලතුංග රාජපක්ෂ මහතා ‘සිළුමිණ’ ට විශේෂ ප‍්‍රකාශයක් කරමින් කියා සිටියේ, ජනාධිපතිතුමා 2009 වසර සඳහා ඉදිරිපත් කළ අය වැය යෝජනා තමා වැනි දේශීය නිෂ්පාදකයන් ගේ ඉමහත් සතුටට හේතු වී තිබෙන බවයි.දේශීය නිෂ්පාදකයා ශක්තිමත් කිරීමේ ඍජු ප‍්‍රතිලාභ මෙරට මහජනතාවට ලැබෙන බවත් රැකී රක්ෂා ඇතුළු උසස් තත්ත්වයේ දේශීය නිපැයුම් සහන මිලකට පාරිභෝගිකයාට ලබාදීමට මෙය අවස්ථාවක් කැර ගත හැකි බවත් හෙතෙම සඳහන් කෙළේ ය.දේශීය කෘෂිකර්මය, කිරි නිෂ්පාදනය, එළවළු හා පළතුරු නිෂ්පාදනය පමණක් නොව පාවහන්, ඇඟලුම්, විදුලි උපකරණ හා දේශීය මෝටර් රථ නිෂ්පාදනයෙහි ද මේ අනුව සුවිශේෂ පෙරළියක් ඇති වනු ඇති බවටත් කරුණු පෙන්වා දුන් ඔහු සඳහන් කෙළේ මෙය රට ගැන හිතෙෂීව ඉදිරිපත් කළ ප‍්‍රශංසනීය අයවැය යෝජනාවක් බවත් ය.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=aa0811092</link>
    <topic>දේශීය නිෂ්පාදනය දිරි ගැන්වීම රජයේ ප‍්‍රතිපත්තියයි</topic>
    <author/>
    <content>2009 අයවැය යෝජනාවෙන් දේශීය ආර්ථිකයට පදනම වැටුණාදේශීය නිෂ්පාදනය දිරි ගැන්වීම රජයේ ප‍්‍රතිපත්තියයිවිදුලි බිලත් අඩුවේදි.මු. කවියෙන් අය - වැය වනයිඑජාපය කොටින් වෙනුවෙන් සාක්ෂි දෙනවාකිරි පිටි මිල ඉහළ නැංවීමට ඉඩ දෙන්නේ නෑඅය-වැය මෙහෙමයිජනාධිපතිතුමා ගේ 2009 අයවැය කතාවෙන්...පරිගණක අපරාධ වැළැක්වීමේ ප‍්‍රඥප්තියට ළඟදීම ලංකාවත්“සහෝදරත්වයේ දුම්රිය” මාතරින් ගමන් අරඹයි!බස් ගාස්තු 11 දා සිට අඩුවේ2010 සිට සා/ පෙළ විභාගයේ වෙනසක්උද්ධමනය තවත් පහළටමාර්ගස්ථ ප‍්‍රවාහන අධිකාරි කර ඇරීමෙන් කාර්යාල සේවකයන් - සිසුන් අමාරුවේදේශීය නිෂ්පාදන හා නිෂ්පාදකයින් දිරි ගැන්වීම මහින්ද චින්තන ප‍්‍රතිපත්තිය බවත්, දේශීය නිෂ්පාදන දිරිගැන්වීම සඳහා සෙස් බදු හා ණය යෝජනා කි‍්‍රයාත්මක කළ බවත්, ලෝකයේ ඇති වූ දරුණු ආහාර අර්බුදයෙන් මිදීමට ශී‍්‍ර ලංකාවට හැකි වුණේ එම ප‍්‍රතිපත්තිය නිසා බවත් මහින්ද රාජපක්ෂ ජනාධිපතිතුමා පවසයි.එතුමා මේ අදහස් පළ කෙළේ 2009 වසර සඳහා අයවැය යෝජනා ඉදිරිපත් කරමින් කළ කතාවේදීය. වසර 30 ක් වැනි කාලයක සිට රටේ ගෙන ගිය ලිබරල්වාදී ගෝලීයකරණ වැඩ පිළිවෙළ මත ඉතා සුළුතරයකට පමණක් ප‍්‍රතිලාභ සැලසුණ බව පෙන්වා දුන් ජනාධිපතිතුමා එය අසාර්ථක ක‍්‍රමයක් බවත් සඳහන් කෙළේය.ගෝලීයකරණ නව ලිබරල්වාදී ප‍්‍රවේශයෙන් ප‍්‍රශ්න දෙස බැලූ අන්ධානුකරණයෙන් යුත් යළි පුබුදමු ශී‍්‍ර ලංකා ප‍්‍රතිපත්තිය ප‍්‍රතික්ෂේප කොට දේශීය ආර්ථිකය හා දේශීය අනන්‍යතාව සුරැකෙන වැඩපිළිවෙළක් මහින්ද චින්තනය මගින් ඉදිරිපත් කළ බවත් සියලු දේ පෞද්ගලික අංශය මත රඳ්‍ර පැවතීමෙන් හා වෙළෙඳපොළ මඟින් සමස්ත ආර්ථික හා සමාජ සුබසාධනය ඇති කැර ගැනීම අසාර්ථක බව ජාතික හා අන්තර්ජාතික අත්දැකීම්වලින් ඔප්පු වී ඇති බවත් ජනාධිපතිතුමා පෙන්වා දුන්නේය.ත‍්‍රස්තවාදයට එරෙහිව ශී‍්‍ර ලංකා ආරක්‍ෂක අංශ විසින් සිදු කරනු ලබන මෙහෙයුම් පිළිබඳව කරුණු පෙන්වා දුන් ජනාධිපතිතුමා සඳහන් කෙළේ, මේ අයවැය ලේඛනය ඉදිරිපත් කරන මොහොතේ අපගේ ආරක්ෂක හමුදාවන් කිලිනොච්චි හා මුලතිව් දිස්ති‍්‍රක්ක දෙකේද විශාල ප‍්‍රදේශයක් නිදහස් කොට ගෙන ඉදිරියට ගමන් කරමින් සිටින බවයි.ඒ පිළිබඳව සන්තෝෂයක් පවතින්නේ ආරක්‍ෂක හමුදාවල ජයග‍්‍රහණය හා වීරත්වය නිසාම පමණක් නොව එම පළාත්වල ජීවත්වන දෙලක්‍ෂයකට ආසන්න අපේම සහෝදර ජනතාව කෘර ත‍්‍රස්තවාදයෙන් මුදා ගැනීමට හැකිවන දිනය ලඟා වීම මානව හිතවාදියෙක් ලෙස තමාගේ ඇගයීමට ලක්වන නිසා බවයි.අපේ ආරක්‍ෂක හමුදාවන් ලොව දරුණුම ත‍්‍රස්තවාදී කණ්ඩායම පරාජය කරන්නේ කිසිම සිවිල් වැසියකුට හෝ දේපලකට හානි නොවන පරිදි බවත් සඳහන් කෙළේය.එය ඉතා ප‍්‍රශංසනීය බවත් මේ උත්තරීතර පාර්ලිමේන්තුවේ විශේෂ ගෞරවය ද ඔවුන්ට පුද කළ යුතු බවත් ජනාධිපතිතුමා පැවසීය.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=aa0811093</link>
    <topic>විදුලි බිලත් අඩුවේ</topic>
    <author/>
    <content>2009 අයවැය යෝජනාවෙන් දේශීය ආර්ථිකයට පදනම වැටුණාදේශීය නිෂ්පාදනය දිරි ගැන්වීම රජයේ ප‍්‍රතිපත්තියයිවිදුලි බිලත් අඩුවේදි.මු. කවියෙන් අය - වැය වනයිඑජාපය කොටින් වෙනුවෙන් සාක්ෂි දෙනවාකිරි පිටි මිල ඉහළ නැංවීමට ඉඩ දෙන්නේ නෑඅය-වැය මෙහෙමයිජනාධිපතිතුමා ගේ 2009 අයවැය කතාවෙන්...පරිගණක අපරාධ වැළැක්වීමේ ප‍්‍රඥප්තියට ළඟදීම ලංකාවත්“සහෝදරත්වයේ දුම්රිය” මාතරින් ගමන් අරඹයි!බස් ගාස්තු 11 දා සිට අඩුවේ2010 සිට සා/ පෙළ විභාගයේ වෙනසක්උද්ධමනය තවත් පහළටමාර්ගස්ථ ප‍්‍රවාහන අධිකාරි කර ඇරීමෙන් කාර්යාල සේවකයන් - සිසුන් අමාරුවේමෙවර අයවැය යෝජනා ඉදිරිපත් කරමින් මහින්ද රාජපක්ෂ ජනාධිපතිතුමා මිලියන 3.8ක් වන විදුලි පාරිභෝගික ජනතාවට විදුලි බිල්පත් සහනයක් ලබාදීමට කළ යෝජනාව වහාම කි‍්‍රයාත්මක කර ජනතාවට සහන සලසන ලෙස විදුලිබල හා බලශක්ති අමාත්‍ය ඩබ්ලිව්.ඩී.ජේ.සෙනෙවිරත්න මහතා විදුලිබල අමාත්‍යංශයේ පැවැති විශේෂ සාකච්ඡාවකදී ලංකා විදුලිබල මණ්ඩලයට උපදෙස් දුන්නේය.මහින්ද චින්තන ප‍්‍රතිපත්ති යටතේ ජනතාවට පොරොන්දු වූ පරිදි විදුලි ඒකක 90 කට අඩුවෙන් පරිභෝජනය කරන විදුලි පාරිභෝගිකයකුට මසකට රු.30ක වට්ටමක් ලබාදීමට ජනාධිපතිතුමන් අයවැය යෝජනා මඟින් ලබාදුන් සහනය වහාම ලබාදීමට ලංකා විදුලිබල මණ්ඩලය කටයුතු කරන බව අමාත්‍ය සෙනෙවිරත්න මහතා සඳහන් කරයි.රටේ දෙනික විදුලි පාරිභෝජනයෙන් 65% ක් ඛනිජ තෙල් බලාගාරවලින් විදුලිය නිපදවීම හේතුවෙන් විදුලි ඒකකයක නිෂ්පාදන වියදම රු.19.40 දක්වා වැඩිවීමෙන් පසුගිය කාලපරිච්ඡේදයේදී විදුලි බිල්පත් ගාස්තු සංශෝධනය කිරීමට ලංකා විදුලිබල මණ්ඩලයට සිදුවූ නමුත්, මෙවර අයවැය යෝජනා මඟින් ජනාධිපතිතුමන් බොරතෙල් ලීටරයක මිල රු. 45 දක්වා අඩු කිරීමට තීරණය කිරීමෙන් විදුලිබල නිෂ්පාදනයේදී ලංකා විදුලිබල මණ්ඩලයට මූල්‍යමය සහනයක් ලැබීමේ ප‍්‍රතිලාභ ජනතාවට ලබාදීම සඳහා මෙම පියවර ගත් බව ඇමැතිවරයා පැවැසීය.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=aa0811091_1</link>
    <topic>දි.මු. කවියෙන් අය - වැය වනයි</topic>
    <author>දයා පෙරේරා</author>
    <content>2009 අයවැය යෝජනාවෙන් දේශීය ආර්ථිකයට පදනම වැටුණාදේශීය නිෂ්පාදනය දිරි ගැන්වීම රජයේ ප‍්‍රතිපත්තියයිවිදුලි බිලත් අඩුවේදි.මු. කවියෙන් අය - වැය වනයිඑජාපය කොටින් වෙනුවෙන් සාක්ෂි දෙනවාකිරි පිටි මිල ඉහළ නැංවීමට ඉඩ දෙන්නේ නෑඅය-වැය මෙහෙමයිජනාධිපතිතුමා ගේ 2009 අයවැය කතාවෙන්...පරිගණක අපරාධ වැළැක්වීමේ ප‍්‍රඥප්තියට ළඟදීම ලංකාවත්“සහෝදරත්වයේ දුම්රිය” මාතරින් ගමන් අරඹයි!බස් ගාස්තු 11 දා සිට අඩුවේ2010 සිට සා/ පෙළ විභාගයේ වෙනසක්උද්ධමනය තවත් පහළටමාර්ගස්ථ ප‍්‍රවාහන අධිකාරි කර ඇරීමෙන් කාර්යාල සේවකයන් - සිසුන් අමාරුවේදයා පෙරේරාවැවිලි කර්මාන්ත ඇමැති දි.මු. ජයරත්න මහතා මෙවර අය වැය විවාදයට එක් වූයේ කවි කතාවක් ඉදිරිපත් කරමිනි. ඇමැතිවරයා මෙසේ කවියෙන් අය වැය විවාදයට එක් වූයේ ඊයේ (08) පැවැති අය වැය විවාදයේ දී ය.2009 වසර සඳහා ඉදිරිපත් කැර ඇති අය වැය යෝජනාව රටට හිතකර දේශීය නිෂ්පාදනය නඟා සිටුවන, ජාතික ආර්ථිකය ශක්තිමත් කැරෙන්නක් බවට ඇමැතිවරයා විසින් විවරණය කරන ලද්දේ හැඟුම්බර කවි සමුදායක් ඉදිරිපත් කරමිනි. මෙය මෑත ඉතිහාසයේ පාර්ලිමේන්තුවේ කෙරුණු සුවිශේෂ කතාවක් ලෙස ද සඳහන් වෙයි. දි.මු. ජයරත්න ඇමැතිවරයා මැති සබයේදී ප‍්‍රකාශ කෙළේ රට නැඟීම සඳහා ජනාධිපතිතුමන් ඉදිරිපත් කළ යෝජනා සඳහා තමා ලෙයින් එකඟතාව පළ කිරීමට ද සූදානම් බවයි.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=aa0811091_2</link>
    <topic>එජාපය කොටින් වෙනුවෙන් සාක්ෂි දෙනවා</topic>
    <author>ස්වර්ණා විජේකෝන්,දුමින්ද ගුරුගේ</author>
    <content>2009 අයවැය යෝජනාවෙන් දේශීය ආර්ථිකයට පදනම වැටුණාදේශීය නිෂ්පාදනය දිරි ගැන්වීම රජයේ ප‍්‍රතිපත්තියයිවිදුලි බිලත් අඩුවේදි.මු. කවියෙන් අය - වැය වනයිඑජාපය කොටින් වෙනුවෙන් සාක්ෂි දෙනවාකිරි පිටි මිල ඉහළ නැංවීමට ඉඩ දෙන්නේ නෑඅය-වැය මෙහෙමයිජනාධිපතිතුමා ගේ 2009 අයවැය කතාවෙන්...පරිගණක අපරාධ වැළැක්වීමේ ප‍්‍රඥප්තියට ළඟදීම ලංකාවත්“සහෝදරත්වයේ දුම්රිය” මාතරින් ගමන් අරඹයි!බස් ගාස්තු 11 දා සිට අඩුවේ2010 සිට සා/ පෙළ විභාගයේ වෙනසක්උද්ධමනය තවත් පහළටමාර්ගස්ථ ප‍්‍රවාහන අධිකාරි කර ඇරීමෙන් කාර්යාල සේවකයන් - සිසුන් අමාරුවේස්වර්ණා විජේකෝන්,දුමින්ද ගුරුගේශ‍්‍රී ලංකාවේ ප‍්‍රජාතන්ත‍්‍රවාදය බරපතල ලෙස බිඳ වැටී ඇතැයි එ.ජා.ප නායක රනිල් වික‍්‍රමසිංහ මහතා විසින් කරනු ලබන ප‍්‍රකාශ පිළිබඳව දැඩි කනගාටුවට පත් වන්නේ යැයි ආණ්ඩු පක්ෂයේ ප‍්‍රධාන සංවිධායක ඇමැති දිනේශ් ගුණවර්ධන මහතා පාර්ලිමේන්තුවේදී ඊයේ ප‍්‍රකාශ කෙළේ ය.එ.ජා.ප ය රටට විරුද්ධ වෙමින්, රටින් රටට ගොස් කොටින්ගේ පැත්තට සාක්ෂි දීමට යුරෝපයේ රටවලට සංචාරය කළේ මන්ද යනුවෙන් ද ඇමැතිවරයා එජාප නායකයා ගෙන් මෙහිදී ප‍්‍රශ්න කෙළේ ය. ඔවුන් යුරෝපයට ගියේ රට වෙනුවෙන් කතා කිරීමට නොව කොටින් වෙනුවෙන් සාක්කි දීමට බවත් ඇමැතිවරයා පැවසීය.ශ‍්‍රී ලංකාවේ ප‍්‍රජාතන්ත‍්‍රවාදයට බරපතල ලෙසින් හානිවී ඇතැයි එජාප නායකයා පවසන අතර එය ඉතා කනගාටුදායක ප‍්‍රකාශයක්. ප‍්‍රජාතන්ත‍්‍රවාදය නැතිවුණු රටක් ලෙස ගිහින් එතුමා කරුණු කියනවා. එතුමා මේ කාරණා දැනගන්න ඕනෑ. සර්වජන ඡන්දය පාවිච්චි කරනවා. අවි ආයුධ බිම තබා ජනතාව ප‍්‍රජාතන්ත‍්‍රවාදයට එනවා කොටි සංවිධානය පරාජයට පත්වෙමින් තිබෙනවා. සිද්ධීන් දෙකක් වෙනවා. ඒ ගැන අප කවුරුත් කනගාටුවෙනවා. ජනාධිපතිතුමාත් කනගාටුවෙලා තිබෙනවා. එදා රිචඩ් ද සොයිසා ඝාතනය කොට ඔහුගේ සිරුර ඈත එපිට මුහුදට දැමීමෙන් පසු ඒ ගැන කතා කළා ද? නැහැ”රිචඩ් ද සොයිසාගේ මරණය සාක්කියක් නැති මරණයක් බවට පත් කළ එජාපය අද විවිධ සිද්ධි ගැන කතා කරන බවත් සුදු වෑන් රිය ආවේ සිරිකොතෙන් යැයි ඔප්පු වූ බැවින් තව කථා කරන්නේ මොනවා දැයි ගුණවර්ධන ඇමැතිවරයා ප‍්‍රශ්න කෙළේ ය.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=aa0811094</link>
    <topic>කිරි පිටි මිල ඉහළ නැංවීමට ඉඩ දෙන්නේ නෑ</topic>
    <author>සුභද්‍රා දේශපි‍්‍රය</author>
    <content>2009 අයවැය යෝජනාවෙන් දේශීය ආර්ථිකයට පදනම වැටුණාදේශීය නිෂ්පාදනය දිරි ගැන්වීම රජයේ ප‍්‍රතිපත්තියයිවිදුලි බිලත් අඩුවේදි.මු. කවියෙන් අය - වැය වනයිඑජාපය කොටින් වෙනුවෙන් සාක්ෂි දෙනවාකිරි පිටි මිල ඉහළ නැංවීමට ඉඩ දෙන්නේ නෑඅය-වැය මෙහෙමයිජනාධිපතිතුමා ගේ 2009 අයවැය කතාවෙන්...පරිගණක අපරාධ වැළැක්වීමේ ප‍්‍රඥප්තියට ළඟදීම ලංකාවත්“සහෝදරත්වයේ දුම්රිය” මාතරින් ගමන් අරඹයි!බස් ගාස්තු 11 දා සිට අඩුවේ2010 සිට සා/ පෙළ විභාගයේ වෙනසක්උද්ධමනය තවත් පහළටමාර්ගස්ථ ප‍්‍රවාහන අධිකාරි කර ඇරීමෙන් කාර්යාල සේවකයන් - සිසුන් අමාරුවේසුභද්‍රා දේශපි‍්‍රයමෙවර අයවැයෙන් කිරිපිටි බද්ද සියයට පහළොවක් දක්වා වැඩිකළ නමුත් ග‍්‍රෑම් 400 කිරිපිටි පැකැට්ටුවක මිල රු. 275 වඩා වැඩියෙන් අලෙවි කිරීමට කිරිපිටි ආනයනකරුවන්ට කිසිසේත් ඉඩ නොදෙන බව වෙළෙඳ පාරිභෝගික සමූපකාර අමාත්‍ය බන්දුල ගුණවර්ධන මහතා පවසයි.ලෝක වෙළෙද පොළේ කිරිපිටි මිල සීග‍්‍රයෙන් ඉහළ යන අවස්ථාවේදී පවා පාරිභෝගිකයාට ඒ මිල දැරිය නොහැකි නිසා කිරිපිටි සඳහා පනවා තිබූ සියලු බදු ඉවත් කොට විශේෂ වෙළෙද භාණ්ඩ පනත යටතේ ආනයනය කරන කිරිපිටි කි.ග‍්‍රෑම් එකක් සඳහා රුපියල් පහක නාමික බද්දක් පමණක් මෙතෙක් පනවා තිබිණි. කිරිපිටි කිලෝවක් සඳහා රුපියල් අනූතුනක බද්දක් අය කළ යුතු නමුත් රුපියල් පහක් අඩු කිරීමෙන් ආනයනය කරන සෑම කිරිපිටි කිලෝවක් සඳහාම රුපියල් අසූහයක සහනාධාරයෙන් රජය ලබා දී තිබූ බවත් අමාත්‍යවරයා පැවැසීය.ලෝක වෙළෙද පොළේ කිරිපිටි මිල අඩුවීමේ ප‍්‍රවණතාව නිසා බද්ද රුපියල් 15 දක්වා ඉහළ දැමු නමුත් එය පාරිභෝගිකයාට කිසිසේත් බලනොපාන බව ඇමැතිවරයා වැඩිදුරටත් පැවැසීය.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=aa0811095</link>
    <topic>අය-වැය මෙහෙමයි</topic>
    <author>සාකච්ඡා කළෝසුනිල් දයා අල්විස්</author>
    <content>2009 අයවැය යෝජනාවෙන් දේශීය ආර්ථිකයට පදනම වැටුණාදේශීය නිෂ්පාදනය දිරි ගැන්වීම රජයේ ප‍්‍රතිපත්තියයිවිදුලි බිලත් අඩුවේදි.මු. කවියෙන් අය - වැය වනයිඑජාපය කොටින් වෙනුවෙන් සාක්ෂි දෙනවාකිරි පිටි මිල ඉහළ නැංවීමට ඉඩ දෙන්නේ නෑඅය-වැය මෙහෙමයිජනාධිපතිතුමා ගේ 2009 අයවැය කතාවෙන්...පරිගණක අපරාධ වැළැක්වීමේ ප‍්‍රඥප්තියට ළඟදීම ලංකාවත්“සහෝදරත්වයේ දුම්රිය” මාතරින් ගමන් අරඹයි!බස් ගාස්තු 11 දා සිට අඩුවේ2010 සිට සා/ පෙළ විභාගයේ වෙනසක්උද්ධමනය තවත් පහළටමාර්ගස්ථ ප‍්‍රවාහන අධිකාරි කර ඇරීමෙන් කාර්යාල සේවකයන් - සිසුන් අමාරුවේමහින්ද රාජපක්ෂ මහත්තයට අපේ රටේ පාලන බලය ලැබෙන කොට අපේ රට හපයක්. ඒ වගේම ආර්ථික වශයෙන් වැදගත් සම්පත් විකුණා දමලා අනාථභාවයට පත්වෙලා තිබුණ රටක් තමයි බාරගන්න සිදු වුණේ. එසේම උතුර, උතුරු නැගෙනහිර කොටි ත‍්‍රස්තවාදින්ට වෙන් කොට දීමට සියලු සැලසුම් සකස් කොට අවසාන වෙලා තිබුණේ. මිනින්දෝරුවන්ගේ පැමිණීම විතරයි තවත් ඉතුරු වෙලා තිබුණේ.එහෙම රටක අවුරුදු තුනකට පස්සේ මෙහෙම අය වැය ලේඛනයක් ඉදිරිපත් කරපු එක හාස්කමක්. අමෙරිකාව වැනි බලවත් රටවල් වැටෙද්දී එහෙම වැටෙන්නේ නැතිව රටත් රැකගෙන මේ වගේ අයවැයක් ඉදිරිපත් කරපු එක විශාල දෙයක්.මේක ජාතික ආර්ථිකයක් පිළිබඳව විශ්වාසය තබා ඇති අය වැයක්. විශේෂයෙන් ශ‍්‍රී ලංකාවේ කෘෂිකාර්මික සංවර්ධනයත් ආර්ථික සංවර්ධනයත් දෙකක් නොව එකක් ලෙසින් සලකා ඇති අය වැයක්.ඉතිහාසයක් පුරා තුන්වේලටම බත් කාපු අදීන ජාතියක් තුන් වේලටම පාන් කන දීන ජාතියක් බවට පත්වෙමින් තිබුණ වකවානුවක පාලන බලය ලබාගත් මහින්ද රාජපක්ෂ මහත්මයා නැවත වතාවක් තුන්වේලටම බත් කන ජාතියක් නිර්මාණය කිරීම සඳහා ශක්තිමත් අඩිතාලමක් දමා ඇති බව මේ අය වැයෙන් පැහැදිලි වෙනවා. විශේෂයෙන් ම වගා ලංකා සංග‍්‍රාමය නිසා විශාල පිබිදීමක් ඇතිවෙලා තිබෙනවා. ලෝක ආර්ථිකය කඩා වැටෙද්දී අපට කෙලින් සිටගන්නට පුළුවන් වුණේ ඒ වගේ පසුබිමක් තිබුණ නිසා.දේශීය කර්මාන්තකරුවා රැකගන්නට සහ ඔවුන් තවදුරටත් ශක්තිමත් කරගන්නට මේ අය වැය ලේඛනය විශාල පරිශ‍්‍රමයක් දරා ඇති බව පෙනෙනවා.ජාතික සම්පත් කිසිවක් අලෙවි නොකර අය වැය සකස් කිරීම පිළිබඳව සියලු දේශපෙ‍්‍ර්මීන්ගේ ආචාරය ජනාධිපතිතුමාට හිමිවිය යුතුයි. මට පෙනෙන විදිහට ජනාධිපතිතුමාට ලොකු පුණ්‍ය මහිමයක් තිබෙනවා. ශ‍්‍රී ලංකාවට ආදරය කරන පුණ්‍යවන්තයින්ගේ ආශිර්වාදය ලැබෙන කොට එහෙම තමයි.අද ශ‍්‍රී ලංකාවට තිබෙන විශාලම තර්ජනය කොටි තර්ජනයයි. එය අවසන් කිරීම සඳහා දහඩිය ලේ ශරීරාංග පමණක් නොව ඇතැම් විට ජීවිතය පවා කැප කරන සොල්දාදුවන් ගැන ඔවුන්ගේ පවුල්වල උදවිය ගැන බැරෑරුම් ලෙසින් සිතා ඇති බව අය වැය ලේඛනයෙන් පෙන්වයි. කි‍්‍රයාන්විතයේ යෙදී සිටින රණවිරුවන්ට රුපියල් පන්දහසක දීමනාවක් නිර්දේශ කිරීම ඉතා වැදගත් දෙයක්.මේ අය වැයෙන් සාකච්ඡා වුණු තවත් වැදගත් දෙයක් වන්නේ කලාකරුවන්ගේ අයිතිවාසිකම් පිළිබඳව සැලකිල්ලක් දැක්වීමයි. විශේෂයෙන් බොහෝ ගුවන් විදුලි නාලිකාවලින් නමවත් සඳහන් නොකරන පදමාලා රචකයන්ට, සංගීතඥයන්ට ගීතය ප‍්‍රචාරය වන වාරයක් පාසා කිසියම් මුදලක් ගෙවීම අනිවාර්ය කර තිබීම සමස්ත කලාකරුවන් වෙනුවෙන් ම සතුට පළ කරමු.කොටින් ම පවතින ජාතික සහ අන්තර් ජාතික පසුබිම යටතේ මෙවැනි අයවැයක් ජනතාවට දීම ඉතා විශාල මෙහෙවරක්.මෙවර අයවැය හොඳ අයවැයක්. පොදුවේ ගත්තම මෙයින් ජාතික ආරක්ෂාව තරකර තිබෙනවා. එයට ශක්තිමත් පදනමක් දැන් ඇතිකර තිබෙනවා.කෘෂි කර්මාන්තයට දේශීය කිරි නිෂ්පාදනයට දිරිගැන්වීම් ලබාදී තිබීමත් හොඳයි. කිරි ගවයන් බෝ කිරීමට කිරි ගොවිපළ වැඩිදියුණු කිරීමට පශු වෙද්‍ය සේවයට පුළුල් සේවාවක් මේ අයවැයෙන් සකස් කර තිබීම ඉතා හොඳ කි‍්‍රයාවක්.දියර කිරි සඳහා උසස් මිලක් නියම කර තිබීමත් කිරි ගොවීන් දිරි ගැන්වීමක්. කිරි ගවයන් ඝාතනය කිරීම තහනම් කිරීමට සහ කිරි ගවයන් ආරක්ෂා කිරීමට අවශ්‍ය පියවර ගැනීම වැදගත් කි‍්‍රයාවක්.අඩු ආදායම්ලාභි පවුල්වල දරුවන්ට දේශීය කිරි ලබාදීමට ද දිරි ගැන්වීමක් වශයෙන් අවුරුදු 1 සිට අවුරුදු 5 දක්වා දරුවන් වෙනුවෙන් රුපියල් 200 මාසික දීමනාවක් ලබාදීමට මේ අයවැයෙන් ගෙන තිබෙන පියවරත් ප‍්‍රශංසා කළ යුතු කි‍්‍රයාවක්.දේශීය නිෂ්පාදනයට තැන ලබාදීමත් කාබනික පොහොර යොදා ගොවිතැන ද නැංවීමටත් යම්කිසි මෙහෙයක් ඉටුකරන්නටත් අවස්ථාවක් උදාකර තිබීම ද වැදගත් කොට සලකනවා.විශාල වැඩ කොටසක ආරම්භයට හොඳ පසුබිමක් ලෙස පෙන්වා දෙන්න පුළුවන්.මෙය සෑම අතින්ම හොඳ අයවැයක් ලෙස හඳුන්වා දෙන්නට පුළුවන්.උතුරේ නවෝදයක් ද ඇති කිරීමට ජනාධිපතිතුමාගේ ඇති කැමැත්ත හා උනන්දුව ද එම ජනතාවට ඇති ලෙන්ගතු බවද ප‍්‍රකාශ කිරීමට ඔවුන් ඇමැතීමට දෙමළ බසින් ද එතුමා මේ අයවැයේදී කතා කිරීමත් ප‍්‍රශංසනීයයි.ස්ව ශක්තිය ඇති හැමදෙනකුටම නැඟි සිටීමටත් මේ අයවැයෙන් පියවර ගෙන තිබෙනවා. නැඟෙනහිර සංවර්ධනයක් වෙනුවෙන් ද කැපවීමත් සමඟ රජය මුළු රටේ ම සංවර්ධනයට කැප වෙන අයවැයක් මෙවර සකස් කර තිබෙන බව කියන්න පුළුවන්.මෙවර අය-වැය ලෝක ආර්ථිකයට ඔරොත්තු දෙන ඒ හා බැඳුණු අය- වැයක්. යටිතල පහසුකම් ලබාදෙමින් බදු සහන ලබාදෙමින් සෑම අංශයක් කරාම සැලකිල්ලක් දක්වා ඉදිරිපත් කළ අය-වැයක් ලෙස හඳුන්වන්න පුළුවන්.ලෝක ආර්ථික අවපාතයක් තිබෙන මෙවැනි අවස්ථාවක 2009 වර්ෂයට මුදල් අමාත්‍යවරයා වශයෙන් මහින්ද රාජපක්ෂ ජනාධිපතිතුමා විසින් කාටත් සහනයක් ලබාදෙන්න පුළුවන් අන්දමින් අය-වැයක් මෙවර ඉදිරිපත් කර තිබෙනවා.වී ගොවිතැනට ලබාදිය හැකි පහසුකම් ලබාදෙමින් අවශ්‍ය සහන ද ඉන්ධන මිල අඩු කිරීමෙන් විදුලිය ජලය – ප‍්‍රවාහනය – කර්මාන්ත ඇතුළු ක්ෂේත‍්‍ර රාශියකට අත්කරදී ඇති සහන ද අපමණය.කොළඹ පහසුකම් ගමට රැගෙන යාමට දිරිය ලබාදී තිබෙනවා. ප‍්‍රජාතන්ත‍්‍රවාදය තහවුරු කරන්නත් ත‍්‍රස්තවාදය පරාජය කරන්නත් ආයෝජන දිරිමත් කරන්නත් අය-වැය මඟින් ලබාදී ඇත්තේ විශාල ශක්තියක්.ගෝලීය ආර්ථිකය කඩාවැටෙන අවස්ථාවක ලංකාවේ ආර්ථිකය කඩාවැටීමකින් තොරව රඳවා ගන්නට සමත් වූ අය-වැයක් ලෙසද මේ අය-වැය හඳුන්වා දෙන්න පුළුවන්.රජයේ සේවකයන්ට වැඩි වැටුප් හා සහනාධාර ලබාදෙමින් ද කෘෂිකර්මාන්තය නැංවීමට අංශ ගණනාවකින් ද දිරිගැන්වීම් රැසක් මේ අය- වැයෙන් ලබා දී තිබෙනවා. රටේ ජාතික ආරක්ෂාව ස්ථාවර කර ශක්තිමත් කිරීමට හොඳ පදනමක් හා පසුබිමක් සඳහා මුදලක් ද අය-වැයෙන් වෙන්කර ඇත්තේ රට වෙනුවෙන් රණවිරුවන් ලබාදී ඇති පරිත්‍යාගයන් හා සහාය ;වනුවෙන් බවද අප අමතක නොකළ යුතුය.රට වෙනුවෙන් හොඳ ආයෝජනයන් රැසක්ම ලබාදීම සඳහාත් දිරිගැන්වීම් රැසක් මේ අය-වැය මඟින් ලබාදී තිබෙනවා.ලෝක ආර්ථික අර්බුදයට හොඳින් මුහුණ දෙන්නට සකස් කරන ලද අය- වැයක්.මේ අය-වැයෙන් ගොවියාට – ධීවරයාට – වැඩ කරන ජනතාවට කර්මාන්තකරුවන් ඇතුලු සෑම ක්ෂේත‍්‍රයකට සේවාවක් සැලසෙන පරිදි වැඩකොටසක් සිදු කරන්නට පියවර ගෙන තිබීමත් විශේෂ කරුණක්.තෙල් මිල, ඩීසල් මිල, භූමිතෙල් මිල අඩුකිරීම ද තවත් සහන රැසකට මඟ පෑදීමක් වනු ඇත.මේ අය-වැය ලේඛනයෙන් වඩාත්ම සතුටට පත්ව සිටින පුද්ගලයන් අතරින් මමත් එක්නෙක්. මට හිතෙන විදිහට නම් මෙය තනිකරම කෘෂිකාර්මික අය- වැයක්. දේශීය කෘෂි කර්මාන්තය නැංවීමටත්, දේශීය ගොවියා රැකගැනීමටත් ඔහුට වඩා හොඳ ජීවිතයක් ලබා දීම සඳහාත් සකස් කළ අයවැයක්.ඉතා විශාල පොහොර සහනාධාරයක් වී ගොවියාට දිගටම ලැබෙනවා. එසේම එය දැන් එළවළු ගොවියාටත් ලබාදීමට මේ අය-වැය ලේඛනය ක‍්‍රමවේදයක් සකස් කොට තිබෙනවා. එය “අපි වවමු රට නඟමු” වගා සංග‍්‍රාමයට දුන් විශාල ශක්තියක් බව කිව යුතුයි. එසේම පිටරටින් ගෙනෙන විවිධ ආහාර භෝග විශේෂයෙන් පලතුරු වර්ගවලට බද්දක් පැනවීමෙන් දේශීය පලතුරු නිෂ්පාදනයට හොඳ කලක් උදාවෙන එක ගැන කිසිම අවිශ්වාසයක් නැහැ.එසේම මොරගහකන්ද ව්‍යාපාරයට රුපියල් මිලියන තුන්දහස් හත්සියයක් ඉදිරි වසර සඳහා වෙන්කොට තිබෙනවා. මීට අමතරව වෙනත් ඇළවේලි සැකසීම සඳහා තවත් විශාල මුදලක් වෙන්කොට තිබෙනවා.මේ අය- වැයත් එක්ක කෘෂිකාර්මික සංවර්ධනයක් කරා අපට හොඳ ගමනක් යන්න පුළුවන්.මේ අය වැය ලේඛනය පොදුවේ රටේ නිෂ්පාදනය වැඩි දියුණු කිරීම ඉලක්ක කොට ගත් අය වැයක් ලෙස හඳුන්වන්න පුළුවන් දේශීය කර්මාන්ත සංවර්ධනයට මේ මඟින් ප‍්‍රමුඛත්වය ලබා දී තියෙනවා. විශේෂයෙන් දේශීය අමුද්‍රව්‍ය යොදා කරන නිෂ්පාදනවලට බදු සහන ලබා දී තිබෙනවා.දේශීය කර්මාන්ත දියුණු කිරීමෙන් පමණයි විශාල වශයෙන් රැකියා උත්පාදනය කරන්නට හැකි වන්නේ. එවිට ඩොලරයේ හැඩරුව කෙසේ වේදැයි බලාගෙන සිටීම අවශ්‍ය වන්නේ නැහැ. පිටරටින් ගෙන එන නිෂ්පාදනවලට ඇති කැමැත්ත දේශීය නිෂ්පාදන කෙරෙහි යොමු කිරීමට ගත් උත්සාහ ගැනීමත් ඉතා වැදගත්.අප මෙරට පාවහන් නිෂ්පාදනය කිරීමේ ප‍්‍රමුඛ ආයතනයක්. අපට පමණක් නොවෙයි මෙරට පාවහන් නිෂ්පාදනයේ යෙදෙන සුළු නිෂ්පාදකයන්ටත් මෙවර අය වැය මඟින් ලබාදී ඇති අමුද්‍රව්‍ය බදු සහනය විශාල රුකුලක්. මේ මගින් අවශ්‍ය අමුද්‍රව්‍ය තීරු බදු හා වැට් බදු වලින් නිදහස් කැරෙනවා.මෙරටට ගලා එන විදේශ රටවල පාවහන් නිසා දේශීය පාවහන් වල ඉල්ලුමට තර්ජනයක් වී තිබෙනවා. අපේ රටේ නිපදවන පාවහන් විදෙස් රටවල නිෂ්පාදන වලට කිසිසේත් දෙවැනි වන්නේ නැහැ. මේ අය වැයෙන් දේශීය පාවහන් භාවිතයට දිරිගැන්වීමක් ලබාදී තිබෙනවා.පාන් පිටි වලට පැනැවූ තීරු බද්ද වැඩි කිරීමෙන් සහල් පරිභෝජනය වැඩි වෙනවා. පිටි ආනයනය අඩු වෙනවා. එය මෙරට කෘෂිකාර්මික දියුණුවට හොඳ පදනමක් කැර ගන්න පුළුවන්. ඒ වගේ ම එය දේශීය පිටි නිෂ්පාදනයට සහායක්.විදේශ රටවලින් ආනයනය කරන එළවළු පලතුරු වලට සෙස් බද්දක් පැනවීම ද අපේ පලතුරු නිෂ්පාදකයන්ට දිරි ගන්වන්නට හැකි වී තිබෙනවා.තෙල් මිල අඩු කිරීමත් ජාත්‍යන්තර තෙල් මිල පහළ මට්ටමකට ඒ මේ පදනම මත තවත් තෙල් මිල අඩු කිරීම ගැන ද අය වැයෙන් අවධානය යොමු වී තිබෙනවා.සමස්ත වශයෙන් දේශීය ව්‍යාපාරිකයන්ට සතුටට පත්විය හැකි අය වැයක් ලෙස හඳුන්වා දිය හැකි ය.රජයේ සේවකයන් විශාල බලාපොරොත්තු රැසක් ඇතිව මේ අයවැයෙන් සහන ලැබේවි යයි හිතාගෙන සිටියා. ඒවා සියල්ල දැන් මෙයින් කඩවී තිබෙන බව පැහැදිලිව පෙනී යනවා.ආපදා ණය ගැන රජයේ සේවකයන් වැඩියෙන් යමක් බලාපොරොත්තු වුණත් අද තමන්ට එවැනි ණය මුදලකින් මොකවත්ම කරගන්න බැරි තත්ත්වයක් මේ අයවැයෙන් උදාකර තිබෙනවා.තෙල් මිල මීට වඩා අඩු කරන්න රජයට පුළුවන්. නමුත් අඩුකර ඇත්තේ සොච්චමක්. මේවායේ මිල අඩු කිරීම් කොහෙත්ම ප‍්‍රමාණවත් නැහැ.කොටින්ම කියනවානම් මේ අයවැය ඉබ්බන් ලවා ගල් ඇද්දවීමක් සඳහා ගත් ප‍්‍රයත්නයක් ලෙස හඳුන්වා දෙන්න පුළුවන්.වැට් බදු අඩු කළා යයි සඳහන් කරන රජය අනික් පැත්තෙන් ජාතිය ගොඩනැගීමට යයි කියා අලුත් බද්දක් පනවා තිබෙනවා.ඒ වගේම ගුවන් තොටුපළ ගාස්තුව හා වරාය ගාස්තුව ද වැඩිකර ජනතාවට තවත් බර පටවා තිබෙනවා.මෙවර අය වැය දේශීයත්වය නංවන රණවිරුවන් අගයන රට සුරකින අය වැයක්.පෙට්රල් ඩීසල් අඩු කිරීම අගය කරනවා. ඒත් ඒ ප‍්‍රතිලාභ ජනතාවට කෙළින්ම ලැබිය යුතුයි.උතුරු පළාත පුනරුත්ථාපනයට, අවතැන් වූ අය පුනරුත්ථාපනයට යෝජනා කර තිබෙන යෝජනා ඉතා වැදගත් වෙනවා.කෘෂිකාර්මික ප‍්‍රගතියක් දැනටත් රටේ තිබෙනවා.ඒ ප‍්‍රගතිය මෙවර අය වැය අනුව තවත් ඉදිරියට යාවි. පිටරටින් ගෙන්වන ආහාරවලට බදු අය කිරීම අපේ ගොවිතැන අල බතල කොස් දෙල් ජනප‍්‍රිය කරවීමට හේතුවක් වේවි.ජාතිය ගොඩනැඟීමට වෙනම වැඩපිළිවෙළක් ක‍්‍රියාත්මක කිරීම අගය කරන බවද වැට් බද්ද අඩු කිරීම ප‍්‍රයෝජනවත් .මේ අය වැයෙන් රට වෙනුවෙන් රණ බිමේ කැපවීම් කරන සෙබළාගේ සේවය හොඳින් ම ඇගැයීමට ලක් කර තිබෙනවා. මෙය කි‍්‍රයාන්විත ප‍්‍රදේශවල සේවයේ නියුතු රට වෙනුවෙන් ඉහළම කැපවීම කරන සෙබළාගේ සේවය කෙළින්ම අගය කිරීමක්. මාසික රණවිරු දීමනාව රුපියල් 3000 සිට 5000 ට වැඩි කරන්න මේ අය වැයෙන් වෙන්කර ඇති මුදල රුපියල් මිලියන 4500 ක්.සමාජයේ සෙසු හැමෝටම වගේම සෙබළාටත් බලපාන ප‍්‍රශ්නයක් තමයි නිවාස ප‍්‍රශ්නය. මේ රට රැකගැනීමේ සටනට වැඩිපුරම යොමු වෙලා ඉන්නේ ගමේ දුප්පත් පවුල්වල තරුණයන් තමයි. ඔවුන් වැඩි දෙනකුට නිවාස පහසුකම් නැහැ. පැල්පත තමයි ඔවුන්ට හුඟක් වේලාවට සෙවන දෙන්නේ. හමුදා සේවයට පැමිණි පසු ඔවුන්ගේ අවධානය යොමුවෙන්නේ තම මාපියන් වෙනුවෙන් තමන්ගේ පවුල වෙනුවෙන් තමන්ටම කියා නිවාසයක් හදාගන්න. තමන්ට නිවාසයක් හදාගැනීම ඔවුන් දකින ලොකු සිහිනයක්. සෙබළාගේ එම සිහිනය සැබෑ කරදීමට රජය ඉදිරිපත් වීම ලොකුම දෙයක්. රණවිරු ගම්මාන ඉදිකිරීමට මේ අය වැයෙන් වෙන්කර ඇති මුදල රුපියල් මිලියන 3500 ක්. මේ නිසා අවශේෂ ප‍්‍රශ්න වලට වෙන් කරන කාලය අඩු කරගන්න වගේ ම තම මුළු කාලයම රට වෙනුවෙන් යොදන්නත් සෙබළාට පුළුවන් වෙනවා. මේ ගන්නා පියවර රට වෙනුවෙන් වැඩි වැඩියෙන් තරුණ පිරිස ඉදිරිපත් වීමටත් කෙරෙන දිරි ගැන්වීමක් ද වේවි.සාකච්ඡා කළෝසුනිල් දයා අල්විස්සරත් පෙරේරානිහාල් අබේසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=aa0811096</link>
    <topic>ජනාධිපතිතුමා ගේ 2009 අයවැය කතාවෙන්...</topic>
    <author/>
    <content>2009 අයවැය යෝජනාවෙන් දේශීය ආර්ථිකයට පදනම වැටුණාදේශීය නිෂ්පාදනය දිරි ගැන්වීම රජයේ ප‍්‍රතිපත්තියයිවිදුලි බිලත් අඩුවේදි.මු. කවියෙන් අය - වැය වනයිඑජාපය කොටින් වෙනුවෙන් සාක්ෂි දෙනවාකිරි පිටි මිල ඉහළ නැංවීමට ඉඩ දෙන්නේ නෑඅය-වැය මෙහෙමයිජනාධිපතිතුමා ගේ 2009 අයවැය කතාවෙන්...පරිගණක අපරාධ වැළැක්වීමේ ප‍්‍රඥප්තියට ළඟදීම ලංකාවත්“සහෝදරත්වයේ දුම්රිය” මාතරින් ගමන් අරඹයි!බස් ගාස්තු 11 දා සිට අඩුවේ2010 සිට සා/ පෙළ විභාගයේ වෙනසක්උද්ධමනය තවත් පහළටමාර්ගස්ථ ප‍්‍රවාහන අධිකාරි කර ඇරීමෙන් කාර්යාල සේවකයන් - සිසුන් අමාරුවේගරු කතානායකතුමනි, ත‍්‍රස්තවාදය තුරන් කළ යුතුය, තුරන් කළ හැකිය යන ස්ථාවරයට අප පැමිණියා. දේශපාලන ප‍්‍රවේශයක අවශ්‍යතාවය ද අමතක කළේ නැහැ. මුලින්ම සාමකාමි ප‍්‍රවේශයකට පැමිණීමට මාස 10 ක පමණ කාලයක් ත‍්‍රස්තවාදයට ඉඩ දුන්නා.ප‍්‍ර‍ජාතන්ත‍්‍රවාදි විසඳුම්වලට එකඟ නොවන තරමට ම්ලේච්ඡ වූ ඔවුන් මව්වරුන් හා අතදරුවන් ඇතුළත්ව කැබිතිගොල්ලෑවේ මහා මිනිස් ඝාතනය කළා පමණක් නොව මාවිල්ආරු සොරොව්ව ද වසා ස්වභාව ධර්මය විසින් දායාද කරනු ලැබ ඇති ජලය පවා අහිංසක ජනතාවට අහිමි කරමින් ත‍්‍රස්තවාදි කි‍්‍රයා උත්සන්න කළා.එයින් ජනතාව මුදාගෙන, ත‍්‍රස්තවාදය තුරන් කර, රටට ස්ථාවර සාමයක් ගෙන ඒමේ හමුදාමය මැදිහත්වීමෙන් යුත් මානුෂික මෙහෙවර නැඟෙනහිර පළාතේ කි‍්‍රයාත්මක වුණේ එම පසුබිම නිසයි.ගරු කතානායක තුමනි, මෙම අයවැය ලේඛනය ඉදිරිපත් කරන මොහොතේ අපගේ ආරක්‍ෂක හමුදා කිලිනොච්චි හා මුලතිව් දිස්ති‍්‍රක්ක දෙකේ ද විශාල ප‍්‍රදේශයක් නිදහස් කරගෙන ඉදිරියට ගමන් කරන බව මා සඳහන් කරන්නේ ඉතා සන්තෝෂයෙනි. ඒ සන්තෝෂය මා තුළ ඇත්තේ ආරක්‍ෂක හමුදාවන් ගේ වීරත්වය හා ජයග‍්‍රහණය නිසාම නොවෙයි.එම පළාත්වල ජීවත්වන දෙලක්ෂයකට කිට්ටු අපේම සහෝදර ජනතාව කෘර ත‍්‍රස්තවාදි ම්ලේච්ඡත්වයෙන් මුදවා ගන්නට හැකිවන දිනය ළංවීම මානව හිතවාදියෙක් ලෙස අගය කරන නිසයි.අපේ ආරක්‍ෂක හමුදා ලෝකයේ දරුණුම ත‍්‍රස්තවාදී කණ්ඩායම පරාජය කරන්නේ කිසිම සිවිල් වැසියකුට අනතුරක් නොවන පරිදි හා එකඳු ඇළ වේල්ලක්, රෝහලක්, පාසලක්, පන්සලක් හෝ පල්ලියක් විනාශ නොවන පරිදියි. මේ මෙහෙයුම අතිශයින් ප‍්‍රශංසනීයයි. ගෞරවනීයයි. ගරු කතානායකතුමනි, මෙම උත්තරීතර පාර්ලිමේන්තුවේ විශේෂ ගෞරවය ද ඔවුන්ට පුද කිරීමට කටයුතු කරන ලෙස මා යෝජනා කරනවා.ගරු කතානායකතුමනි, ගෝලීයකරණ නව ලිබරල් වාදයෙන් ඕනෑම ප‍්‍රශ්නයක් දෙස අන්ධානුකරණයෙන් බැලූ හා දේශයේ ව්‍යවසාය ශක්තිය අවතක්සේරුවට ලක් කළ ‘යළි පුබුදමු ශී‍්‍ර ලංකා’ අපි ප‍්‍රතික්ෂේප කළා.ඒ වෙනුවට දේශීය ආර්ථිකය ශක්තිමත් කරන, දේශීය අනන්‍යතාව රැකෙන දේශීය සම්පත් වලට නව වටිනාකමක් ලැබෙන අනෙකුත් රටවල් සමඟ ශක්තිමත් ව ආර්ථික සහයෝගිතාව පවත්වා ගත හැකි විකල්ප වැඩ පිළිවෙළක් ‘මහින්ද චින්තනයෙන්’ ඉදිරිපත් කළා.සියලු දේ පෞද්ගලික අංශය මත රඳ්‍ර පැවතීමෙන් හා වෙළෙඳපොළ මඟින් සමස්ත ආර්ථික හා සමාජ සුබසාධනය ඇති කර ගැනීම අසාර්ථක බව අපේ රටේ මෙන් ම ලෝක ආර්ථික අත්දැකීම්වලින් ද දැන් පිළිගන්නට සිදුවී තිබෙනවා.ගරු කතානායකතුමනි, අපේ මෑත රජයන් කෘෂිකර්මයෙන් හා දේශීය කර්මාන්තවලින් තොර ආර්ථික සංවර්ධනයක් මවා පාන්නට උත්සහ කළා.සහල්, පිටි, සීනි, බඩ ඉරිඟු, කිරිපිටි, එළවළු, මාළු, ඖෂධ දේශීය වශයෙන් කළ හැකි කෘෂි නිෂ්පාදන මෙන් ම රෙදිපිළි, පාවහන්, බෝට්ටු, වාහන වැනි කාර්මික නිෂ්පාදන ද පිටරටින් ගෙන්වීමේ නැඹුරුතාවයකට පත්කර තිබුණා.තීරුබදු සහන දෙමින් කිරිපිටි පරිභෝජනයට ජනතාව හුරු කළා. දේශීය කිරි කර්මාන්තය නොසලකා හැරියා. ගොවි නිෂ්පාදන වලට දිරි ගැන්වෙන මිලක් ලබාදීමට අසමත් වුණා. මිනිස් පරිභෝජනයට ගන්නා ආහාර පමණක් නොව සත්ව ආහාර ද පිටරටින් ගෙන්වීමට ඕර්‍ණධ්සහන දුන්නා.දේශීය නිෂ්පාදකයාට එවැනිම ආයෝජන වලට කිසිම සහනයක් දුන්නේ නැහැ. අපේ රටේ සත්ව ආහාර නිපදවා ගැනීමටවත් කටයුතු කළේ නැති බව ඉන් පේනවා.ගරු කතානායකතුමනි, දේශීය නිෂ්පාදන හා නිෂ්පාදකයන් දිරිගැන්වීම ‘මහින්ද චින්තන’ ප‍්‍රතිපත්තියයි. ඒ අනුව දේශීය නිෂ්පාදනය දිරි ගන්වන සෙස් බදු, ණය යෝජනා ක‍්‍රම හා මහජන සේවා කි‍්‍රයාවට නැංවූවා. මේ වසරේ ලෝකයේ ඇතිවන ආහාර අර්බුදයෙන් අපේ රටට ගැලවෙන්න හැකි වුණේ ඉහත කී භයානක ආර්ථික ප‍්‍රතිපත්තියෙන් වෙනස්විය යුතුය යන ස්ථාවරය 2006 වසරේදීම අපි ගත් නිසයි.වී, බඩ ඉරිඟු, ලූනු, අල, පලතුරු හා දියර කිරි සඳහා දිරි ගැන්වෙන මිල ගණන් ගොවීන් අතට පත් කිරීමට අප සමත් වුණා. වී ගොවීන්ට පොහොර මිලෙන් සියයට 96 ක් තරම් ඉහළ සහනාධාරයක් දුන්නා.උසස් තත්ත්වයේ බීජ නිපදවීමටත් ව්‍යාප්ත සේවා දියුණු කිරීමටත් ගොවීන්ට ණය පහසුකම් ලබා දීමටත් වී මෝල් කර්මාන්තය නඟා සිටුවීමටත් විශාල මුදලක් යෙදෙව්වා.ගොවීන්ගේ අතමිට සරු කිරීමටත් විශාල ප‍්‍රමාණයක විදේශ විනිමය ඉතුරු කර ගැනීමටත් අපේ ප‍්‍රතිපත්තිය ඉවහල් වුණා. එසේ වුවත් තවමත් ඩොලර් මිලියන 800 ක පමණ ආහාර පිටරටින් ගෙන්වනවා. එයද ඉතුරු කර ගැනීම සඳහා කෘෂිකර්මය, කිරි නිෂ්පාදනය, ධීවර කර්මාන්තය සීඝ‍්‍රයෙන් දියුණු කළ යුතු වෙනවා. එමඟින් ගොවීන්ගේ ආදායම් ඉහළ යන අතර දිලිඳුකමෙන් මිදෙන්නට ද හැකි වෙනවා. ආහාර සුරක්ෂිත භාවය ඇති වෙනවා. අපේ විදේශ සම්පත් ද වැඩි වෙනවා. ‘අපි වවමු - රට නගමු’ වැඩ පිළිවෙළ ජාතික ප‍්‍රමුඛතාවයෙන් කි‍්‍රයාත්මක කරන්නේ මේ නිසයි.මේ වර්ෂය තුළ අත්‍යාවශ්‍ය ආහාර ද්‍රව්‍ය සියල්ලේම මිල ගණන් සියයට සියයකින් වැඩිවුණා. විවෘත ආර්ථික ප‍්‍රතිපත්ති අනුගමනය කරන ඇතැම් රටවල් පවා ආහාර පිටරට යැවීම තහනම් කරන මට්ටමකට අර්බුදය උග‍්‍ර වුණා. තෙල් මිල ඉහළ ගිය නිසා උද්ධමන වේගය සියයට 25 ක තරම් මට්ටමට වැඩිවුණා.හාල් පිටරටින් ගේන්න බලපෑම් ආවත් හාල් කිලෝව රුපියල් 100 ක් වේ යැයි අනාවැකි පළවුණත් අපි ඒ අර්බුද හොඳින් කළමනාකරණය කරගත්තා. මේ තත්ත්වයට අපේ වැඩ කරන ජනතාව අවබෝධයෙන් හා වගකීමෙන් රජය සමඟ මුහුණ දුන්නා. එය අපට ශක්තියක් වුණා.ගරු කතානායකතුමනි, මහින්ද චින්තන දස අවුරුදු දැක්ම කි‍්‍රයාත්මක කිරීමේදී අපි සියලු දෙනාගේ අදහස් හා යෝජනා සැලකිල්ලට ගනු ලබන සංවාදශීලි කි‍්‍රයාමාර්ගයක් අනුගමනය කරනවා. ආර්ථික දුෂ්කරතාවයන් තුළ වැඩ කරන ජනතාව මුහුණ දෙන ගැටලු විසඳීම සඳහා වෘත්තිය සමිති සමඟ සෘජු සම්බන්ධයක් ඇතිකරගෙන තිබෙනවා. එමඟින් රට තුළ කාර්මික සාමය ගොඩ නැඟීමට ද කටයුතු කර තිබෙනවා.2002 වසරේදී රටේ ඇතිවූ 90 කට වැඩිවූ වැඩ වර්ජන ප‍්‍රමාණයත් 2008 වසර වන විට 20 කටත් වඩා අඩුවී තිබෙනවා. වැඩ කරන ජනතාව රටේ පවතින තත්ත්වය මෙන් ම ලෝක ප‍්‍රවණතාව ‘මහින්ද චින්තන’ වැඩපිළිවෙළත් අවබෝධ කරගෙන විශාල කැපවීමකින් හා ඉවසීමකින් කටයුතු කරනවා. ඒ නිසා ම පසුගිය වසර තුන තුළ අඛණ්ඩව සියයට 6 කට වැඩි ඉහළ වර්ධනයක් පවත්වාගත හැකිවුණා.දරුණු අභියෝග මධ්‍යයේ වුවද පසුගිය වසර තුන තුළ අපේ රටේ ජාතික නිෂ්පාදනය සියයට 7 ක සාමාන්‍ය වාර්ෂික වර්ධනයකින් වැඩි වුණා. ඒ නිසා 2004 වසරේදී අපේ රටේ එක් පුද්ගලයෙක් ලැබු ඩොලර් 1000 ආදායම මේ අවුරුද්දේ ඩොලර් 2000 ක් දක්වා වැඩිවී තිබෙනවා.රැකියා විරහිත සංඛ්‍යාව ලක්ෂ 8 සිට ලක්ෂ 5 දක්වා අඩුකළා. නව රැකියා අවස්ථා ලක්ෂ 3 ක් ඇතිවී තිබෙනවා. මේ රැකියාවලින් බහුතර සංඛ්‍යාවක් ග‍්‍රාමීය පළාත්වල තරුණ පිරිස්වලට ලැබුණ නිසා ග‍්‍රාමීය ආදායම් වැඩිවීමටත් හේතුවක් වුණා.ගරු කතානායකතුමනි, අපගේ විරුද්ධවාදීන් රටේ මානව අයිතිවාසිකම් කඩවන බව ප‍්‍රචාරය කරනවා. රටේ යුදකාමි ආණ්ඩුවක් පවතින බව කියනවා. ප‍්‍රජාතන්ත‍්‍රවාදි විරෝධි රජයක් ඇති බවත් දූෂණයෙන් පිරි අසාර්ථක රාජ්‍යයක් ලෙසත් විවිධ රාජ්‍ය නොවන සංවිධාන ද සම්බන්ධ කරගෙන අප රටේ කීර්තියට හානි කරනවා. රජයේ සංවර්ධනයට ආධාර සැපයීම වැළැක්වීමට බලපෑම් කරනවා.අපනයන සඳහා ලබාගත හැකි වරප‍්‍රසාද කඩාකප්පල් කිරීමට උදව් දෙනවා. ඉතා දැවැන්ත කුමන්ත‍්‍රණකාරි දේශද්‍රෝහී වැඩපිළිවෙළකට පුළුල් ලෙස ඇතැම් මාධ්‍ය ද යොදා ගනිමින් මුදල් වැය කරනවා. එසේ වුණත් අපේ රටේ පොදු මහජනතාව මෙය බුද්ධිමත්ව තේරුම් ගෙන තිබෙනවා.උතුරුමැද හා සබරගමු පළාතේ ආසන 27 ම රජය ජයග‍්‍රහණය කළේ අපේ වැඩපිළිවෙළ සාර්ථක කරන්නත්, කුමන්ත‍්‍රණකරුවන් පරාජය කරන්නත් ජනතාවට අවශ්‍ය නිසයි. අපේ වැඩපිළිවෙළ කඩාකප්පල් කරන්න මහන්සි ගන්නා සියලුම බලවේගවලට ප‍්‍රජාතන්ත‍්‍රවාදීව දිය හැකි උපරීම පිළිතුර පළාත් සභා තුනේ පැවැති මැතිවරණවලින් අපේ ජනතාව දී තිබෙනවා.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=aa0811098</link>
    <topic>පරිගණක අපරාධ වැළැක්වීමේ ප‍්‍රඥප්තියට ළඟදීම ලංකාවත්</topic>
    <author>නිහාල් පී.අබේසිංහ</author>
    <content>2009 අයවැය යෝජනාවෙන් දේශීය ආර්ථිකයට පදනම වැටුණාදේශීය නිෂ්පාදනය දිරි ගැන්වීම රජයේ ප‍්‍රතිපත්තියයිවිදුලි බිලත් අඩුවේදි.මු. කවියෙන් අය - වැය වනයිඑජාපය කොටින් වෙනුවෙන් සාක්ෂි දෙනවාකිරි පිටි මිල ඉහළ නැංවීමට ඉඩ දෙන්නේ නෑඅය-වැය මෙහෙමයිජනාධිපතිතුමා ගේ 2009 අයවැය කතාවෙන්...පරිගණක අපරාධ වැළැක්වීමේ ප‍්‍රඥප්තියට ළඟදීම ලංකාවත්“සහෝදරත්වයේ දුම්රිය” මාතරින් ගමන් අරඹයි!බස් ගාස්තු 11 දා සිට අඩුවේ2010 සිට සා/ පෙළ විභාගයේ වෙනසක්උද්ධමනය තවත් පහළටමාර්ගස්ථ ප‍්‍රවාහන අධිකාරි කර ඇරීමෙන් කාර්යාල සේවකයන් - සිසුන් අමාරුවේනිහාල් පී.අබේසිංහඅන්තර් ජාතික පරිගණක අපරාධ වැළැක්වීමේ ප‍්‍රඥප්තියට ශී‍්‍ර ලංකාව ළඟදීම අස්සන් කරන බව විද්‍යා තාක්‍ෂණ ඇමැති මහාචාර්ය තිස්ස විතාරණ මහතා පවසයි.මේ අතර ශී‍්‍ර ලංකාවේ සිදුවන පරිගණක අපරාධ වේනම් ඒ සඳහා උපරිම දඩුවම ලබාදෙන බවද ඇමැතිවරයා කීය.පරිගණක අපරාධ පිළිබඳව විනිසුරුවන් ඇතුළු නීති වෘත්තිකයන් වෙනුවෙන් ශී‍්‍ර ලංකා තොරතුරු හා සන්නිවේදන තාක්‍ෂණ නියෝජිතායතනය , සහ යුරෝපා කවුන්සලය එක්ව සංවිධානය කළ දෙදින වැඩමුළුවේ සමාරම්භක උත්සව අවස්ථාවට ප‍්‍රධාන ආරාධිත අමුත්තා වශයෙන් සහභාගි වෙමින් ඇමති තිස්ස විතාරණ මහතා මෙසේ පැවසීය.කොළඹ ට‍්‍රාන්ස් ඒෂියා හෝටලයේ දී මෙම වැඩමුළුව පැවැත්වුණු අතර මෙහිදී වැඩදුරටත් අදහස් දැක්වූ ඇමති තිස්ස විතාරණ මහතා කියා සිටියේ තොරතුරු හා සන්නිවේදන තාක්‍ෂණය අද ලොව පුරා ඉතා සීඝ‍්‍රයෙන් ව්‍යාප්ත වෙමින් පවතින පසුබිමක් තුළ ඊට අදාළ කටයුතුවලදී අප සමාජය ආරක්‍ෂා කර ගැනීමේ වගකීම රජයක් වශයෙන් අප වෙත පැවරී තිබෙන බවත් එම වගකීම ඉටු කිරීමට රජය කිසි විටෙක පසුබට නොවන බවත්ය.ශී‍්‍ර ලංකා තොරතුරු හා සන්නිවේදන තාක්‍ෂණ නියෝජිතායතනයේ සභාපති මහාචාර්ය පී.ඩබ්ලිව්.ඈපාසිංහ මහතා මෙහිදී අදහස් දක්වමින් කියා සිටියේ මේ වන විට ලොව පුරා බොහෝ රටවල් තොරතුරු හා සන්නිවේදන තාක්‍ෂණය සිය දෙනික කටයුතු සඳහා භාවිතා කරමින් සිටින බවයි.එවැනි පසුබිමක් මත තොරතුරු හා සන්නිවේදන තාක්‍ෂණය වැරදි ලෙස යොදා ගැනීම හා පරිහරණය වැළැක්වීම පිළිබඳ මෙවැනි වැඩමුළුවක් පැවැත්වීම අතිශයින් වැදගත් වෙන බවත් පරිගණක අපරාධ නීතිය 2007 වසරේදී අප රටට හඳුන්වා දෙනු ලැබූ බවත් එය මේ වසරේ ජූලි මාසයේ 15 වනදා සිට බලාත්මක වී තිබෙන බවත් සිදුවේ.යුරෝපා කවුන්සලයේ මානව හිමිකම් සහ නීති කටයුතු පිළිබඳ අධ්‍යක්‍ෂ මණ්ඩලීය ආර්ථික අපරාධ අංශයේ ප‍්‍රධානී ආචාර්ය ඇලෙක්සැන්ඩර් මහතා වැඩමුළුව අමතමින් කියා සිටියේ පරිගණක අපරාධ පිළිබඳ නඩු ඇතැම් රටවල අධිකරණයන් හිදි නීති වෘත්තිකයින් සවිබල ගැන්වීම යුගයේ අවශ්‍යතාවයක් වී ඇති බවයි.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=aa0811099</link>
    <topic>“සහෝදරත්වයේ දුම්රිය” මාතරින් ගමන් අරඹයි!</topic>
    <author/>
    <content>2009 අයවැය යෝජනාවෙන් දේශීය ආර්ථිකයට පදනම වැටුණාදේශීය නිෂ්පාදනය දිරි ගැන්වීම රජයේ ප‍්‍රතිපත්තියයිවිදුලි බිලත් අඩුවේදි.මු. කවියෙන් අය - වැය වනයිඑජාපය කොටින් වෙනුවෙන් සාක්ෂි දෙනවාකිරි පිටි මිල ඉහළ නැංවීමට ඉඩ දෙන්නේ නෑඅය-වැය මෙහෙමයිජනාධිපතිතුමා ගේ 2009 අයවැය කතාවෙන්...පරිගණක අපරාධ වැළැක්වීමේ ප‍්‍රඥප්තියට ළඟදීම ලංකාවත්“සහෝදරත්වයේ දුම්රිය” මාතරින් ගමන් අරඹයි!බස් ගාස්තු 11 දා සිට අඩුවේ2010 සිට සා/ පෙළ විභාගයේ වෙනසක්උද්ධමනය තවත් පහළටමාර්ගස්ථ ප‍්‍රවාහන අධිකාරි කර ඇරීමෙන් කාර්යාල සේවකයන් - සිසුන් අමාරුවේඋතුරේ අවතැන්වූ දෙමළ ජනතාවට සහ උතුර මුදා ගැනීමේ මෙහෙයුම්වල නිරත වී සිටින විරෝදාර රණවිරුවන්ට ආධාර සහ ආදරය රැගෙන යන “සහෝදරත්වයේ දුම්රිය” නොවැම්බර් 22 වැනිදා මාතරින් ගමන් ඇරැඹීමට නියමිතව ඇතැයි මානෙල් මල් ව්‍යාපාරයේ පුරෝගාමී මණ්ඩල සාමාජික ආචාර්ය ගුණදාස අමරසේකර මහතා පවසයි.මෙම දුම්රිය නොවැම්බර් 22 වැනිදා උදේ 7.00 ට මාතරින් ගමන් අරඹා එදින සවස 3.00 ට පමණ කොළඹ කොටුව දුම්රිය ස්ථානයට ළඟාවීමට නියමිතය. එය ගාල්ල, අම්බලන්ගොඩ, කළුතර දකුණ හා මොරටුව යන දුම්රිය ස්ථානවල නතර කරනු ඇත. එසේම කොළඹ කොටුව දුම්රිය ස්ථානයෙන් නොවැම්බර් 23 වැනිදා උදේ 10.00 ට යළි ගමන් අරඹන දුම්රිය, රාගම, ගම්පහ, පොල්ගහවෙල, කුරුණෑගල, මහව, අනුරාධපුරය යන දුම්රිය ස්ථානවල නවතමින් සවස 3.00 පමණ වන විට මැදවච්චියට ළඟා වීමට නියමිතය.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=aa08110910</link>
    <topic>බස් ගාස්තු 11 දා සිට අඩුවේ</topic>
    <author>තාරක වික‍්‍රමසේකර</author>
    <content>2009 අයවැය යෝජනාවෙන් දේශීය ආර්ථිකයට පදනම වැටුණාදේශීය නිෂ්පාදනය දිරි ගැන්වීම රජයේ ප‍්‍රතිපත්තියයිවිදුලි බිලත් අඩුවේදි.මු. කවියෙන් අය - වැය වනයිඑජාපය කොටින් වෙනුවෙන් සාක්ෂි දෙනවාකිරි පිටි මිල ඉහළ නැංවීමට ඉඩ දෙන්නේ නෑඅය-වැය මෙහෙමයිජනාධිපතිතුමා ගේ 2009 අයවැය කතාවෙන්...පරිගණක අපරාධ වැළැක්වීමේ ප‍්‍රඥප්තියට ළඟදීම ලංකාවත්“සහෝදරත්වයේ දුම්රිය” මාතරින් ගමන් අරඹයි!බස් ගාස්තු 11 දා සිට අඩුවේ2010 සිට සා/ පෙළ විභාගයේ වෙනසක්උද්ධමනය තවත් පහළටමාර්ගස්ථ ප‍්‍රවාහන අධිකාරි කර ඇරීමෙන් කාර්යාල සේවකයන් - සිසුන් අමාරුවේතාරක වික‍්‍රමසේකරහෙට (10) මධ්‍යම රාති‍්‍ර 12.00 සිට බස් ගාස්තු අඩුකර ඇතැයි ප‍්‍රවාහන අමාත්‍යංශය පවසයි.ගාස්තු අඩු කිරීමේ ප‍්‍රතිශතය තවමත් ස්ථිරව කිව නොහැකි වුවත් රුපියලත් රුපියල් 10ත් අතර ප‍්‍රමාණයකින් බස් ගාස්තු අඩු කිරීම සිදුකෙරේ. අවම බස් ගාස්තුව වන රුපියල් 7.00 ද රුපියලකින් අඩුවන බව අමාත්‍යංශය බවසයි. ගාස්තු අඩුකිරීම අනුව රුපියල් 7 සිට 10 දක්වා ගාස්තුව රුපියලකින් ද, 14 සිට 20 දක්වා ගාස්තුව රුපියල් 2.00 කින් ද රුපියල් 23.00 සිට 28.00 දක්වා ගාස්තුව රුපියල් 3.00 කින් ද, 30.00 සිට 44.00 දක්වා රුපියල් 4 කින් ද, 46.00 සිට 50.00 දක්වා ගාස්තුව රුපියල් 5.00 කින් ද අඩුවනු ඇත. රුපියල් 52.00 – 69.00 දක්වා ගාස්තුව රුපියල් 6.00 කින් ද අඩුවනු ඇත. 71.00 සහ 73.00 ගාස්තුව අඩුවන්නේ රුපියල් 7.00 කිනි. 75.00ත් 87.00ත් අතර ගාස්තු රුපියල් 8.00 කින් අඩුවන අතර 90.00 –95.00 ගාස්තු රුපියල් 9.00 කින් අඩුවේ. 97.00 ත් 116.00 ත් අතර ගාස්තු රුපියල් 10.00කින් අඩුවනු ඇත. 116න් ඉහළ ගාස්තු සම්බන්ධව ද මේ සමගාමීව ගාස්තු වෙනස් වේ.මෙවර බස් ගාස්තු අඩුවීමත් සමඟ ශ‍්‍රී ලංගම හා පෞද්ගලික බස් ගාස්තු සමවනු ඇත.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=aa08110911</link>
    <topic>2010 සිට සා/ පෙළ විභාගයේ වෙනසක්</topic>
    <author>සුභාෂිණී ජයරත්න</author>
    <content>2009 අයවැය යෝජනාවෙන් දේශීය ආර්ථිකයට පදනම වැටුණාදේශීය නිෂ්පාදනය දිරි ගැන්වීම රජයේ ප‍්‍රතිපත්තියයිවිදුලි බිලත් අඩුවේදි.මු. කවියෙන් අය - වැය වනයිඑජාපය කොටින් වෙනුවෙන් සාක්ෂි දෙනවාකිරි පිටි මිල ඉහළ නැංවීමට ඉඩ දෙන්නේ නෑඅය-වැය මෙහෙමයිජනාධිපතිතුමා ගේ 2009 අයවැය කතාවෙන්...පරිගණක අපරාධ වැළැක්වීමේ ප‍්‍රඥප්තියට ළඟදීම ලංකාවත්“සහෝදරත්වයේ දුම්රිය” මාතරින් ගමන් අරඹයි!බස් ගාස්තු 11 දා සිට අඩුවේ2010 සිට සා/ පෙළ විභාගයේ වෙනසක්උද්ධමනය තවත් පහළටමාර්ගස්ථ ප‍්‍රවාහන අධිකාරි කර ඇරීමෙන් කාර්යාල සේවකයන් - සිසුන් අමාරුවේසුභාෂිණී ජයරත්නඅ.පො.ස. (සා.පෙළ) විභාගය 2008 හා 2009 යන වසර දෙකේ පැරණි හා නව විෂය නිර්දේශ දෙකම යටතේ පවත්වා 2010 වසරේ සිට නව නිර්දේශය යටතේ පමණක් පැවැත්වෙන බවත්, 2011 වසරේ සිට උසස් පෙළ විභාගය ද නව විෂය නිර්දේශය අනුව පැවැත්වීමටත් සියලු කටයුතු සූදානම් කර ඇතැයි විභාග කොමසාරිස් ජනරාල් අනුර එදිරිසිංහ මහතා පවසයි.දෙසැම්බර් 8 දා සිට 20 දා දක්වා පැවැත්වෙන සාමාන්‍ය පෙළ විභාගය සඳහා නව නිර්දේශය යටතේ ශිෂ්‍යයන් ලක්ෂ 3 ක් විභාග මධ්‍යස්ථාන 2700 කදී ද පැරණි විෂය නිර්දේශය යටතේ ශිෂ්‍යයන් දෙලක්ෂ පනස් දහසකට අධික ප‍්‍රමාණයක් විභාග මධ්‍යස්ථාන 2070 කදී මුහුණදීමට කටයුතු සූදානම් කර ඇත.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=aa08110912</link>
    <topic>උද්ධමනය තවත් පහළට</topic>
    <author/>
    <content>2009 අයවැය යෝජනාවෙන් දේශීය ආර්ථිකයට පදනම වැටුණාදේශීය නිෂ්පාදනය දිරි ගැන්වීම රජයේ ප‍්‍රතිපත්තියයිවිදුලි බිලත් අඩුවේදි.මු. කවියෙන් අය - වැය වනයිඑජාපය කොටින් වෙනුවෙන් සාක්ෂි දෙනවාකිරි පිටි මිල ඉහළ නැංවීමට ඉඩ දෙන්නේ නෑඅය-වැය මෙහෙමයිජනාධිපතිතුමා ගේ 2009 අයවැය කතාවෙන්...පරිගණක අපරාධ වැළැක්වීමේ ප‍්‍රඥප්තියට ළඟදීම ලංකාවත්“සහෝදරත්වයේ දුම්රිය” මාතරින් ගමන් අරඹයි!බස් ගාස්තු 11 දා සිට අඩුවේ2010 සිට සා/ පෙළ විභාගයේ වෙනසක්උද්ධමනය තවත් පහළටමාර්ගස්ථ ප‍්‍රවාහන අධිකාරි කර ඇරීමෙන් කාර්යාල සේවකයන් - සිසුන් අමාරුවේඋද්ධමනය තව දුරටත් පහළ බසින ලකුණු පහළ වී ඇතැයි ශී‍්‍ර ලංකා මහා බැංකුව ප‍්‍රකාශ කරයි. කොළඹ පාරිභෝගික මිල දර්ශකය අනුව මනිණු ලබන උද්ධමනය මෙසේ අඛණ්ඩව සිව් වැනි මාසයේ දීත් පහළ බැස තිබේ. 2008 ජුනි මාසයේ දී 28.2 ක ඉහළම උද්ධමන වේගයක් පෙන්නුම් කළ අතර එය ඉකුත් නොවැම්බරයේ දී 20.2 දක්වා කැපී පෙනෙන ලෙස පහත වැටී ඇත.මාළු, ලූණු, පොල් ,පොල්තෙල්, මස්, සහල්, කරවල සහ සීනි යන ආහාර ද්‍රව්‍යවල මිල පහත වැටීමත් මෙසේ උද්ධමනය පහත වැටීමට හේතු වී ඇතැයි මහ බැංකුව ප‍්‍රකාශ කරයි.මීට අමතරව දේශීය සැපයුම් සාධකවල වර්ධනය ලෝක වෙළෙඳපළේ භාණ්ඩ මිල පහත වැටීම, යනාදියත් උද්ධමනය පාලනය කිරීම සඳහා ශී‍්‍ර ලංකා මහ බැංකුව අනුගමනය කරනු ලබන දැඩි මූල්‍ය ප‍්‍රතිපත්තීන් හේතු කොට ගෙන මේ යහපත් වෙනස අත් කැර ගැනීමට හැකි වී ඇති බවත් සඳහන් වේ.මහ බැංකුව පවසන පරිදි ඉදිරියේ දී උද්ධමන අගය තවත් පහත බසිනු ඇතැයි අපේක්‍ෂා කෙරේ.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=aa08110913</link>
    <topic>මාර්ගස්ථ ප‍්‍රවාහන අධිකාරි කර ඇරීමෙන්</topic>
    <author>තාරක වික‍්‍රමසේකර</author>
    <content>2009 අයවැය යෝජනාවෙන් දේශීය ආර්ථිකයට පදනම වැටුණාදේශීය නිෂ්පාදනය දිරි ගැන්වීම රජයේ ප‍්‍රතිපත්තියයිවිදුලි බිලත් අඩුවේදි.මු. කවියෙන් අය - වැය වනයිඑජාපය කොටින් වෙනුවෙන් සාක්ෂි දෙනවාකිරි පිටි මිල ඉහළ නැංවීමට ඉඩ දෙන්නේ නෑඅය-වැය මෙහෙමයිජනාධිපතිතුමා ගේ 2009 අයවැය කතාවෙන්...පරිගණක අපරාධ වැළැක්වීමේ ප‍්‍රඥප්තියට ළඟදීම ලංකාවත්“සහෝදරත්වයේ දුම්රිය” මාතරින් ගමන් අරඹයි!බස් ගාස්තු 11 දා සිට අඩුවේ2010 සිට සා/ පෙළ විභාගයේ වෙනසක්උද්ධමනය තවත් පහළටමාර්ගස්ථ ප‍්‍රවාහන අධිකාරි කර ඇරීමෙන් කාර්යාල සේවකයන් - සිසුන් අමාරුවේතාරක වික‍්‍රමසේකරඩීසල් මිල අඩුවීමේ වාසිය කාර්යාල ප‍්‍රවාහන වෑන් රථ සහ පාසල් සිසුන් ප‍්‍රවාහන වෑන් රථ මඟින් කාර්යාල සේවකයන්ට සහ පාසල් සිසුන් වෙනුවෙන් ලබා නොදීමට හේතුව පළාත් මාර්ගස්ථ ප‍්‍රවාහන අධිකාරිය විසින් නිසි පරිදි මෙම ප‍්‍රවාහන සේවා නියාමනය නොකිරීම බව වාර්තා වේ.පාසල් සිසුන්ගෙන් නිවාඩු මාසවලදී පවා සම්පූර්ණ මාසික වාරික අයකරන හෙයින් මව්පියන් දැඩි අපහසුතාවන්ට පත්ව ඇති අතර කාර්යාල සේවක ප‍්‍රවාහන සේවා වලින් ද අධික මුදලක් අය කෙරේ. ඩීසල් මිල ඉහළ ගිය වහාම මේ ගාස්තු වැඩි කරන එම වාහන හිමිකරුවන් හා වෑන් රථ හිමි සංගම් ඩීසල් මිල අඩු කිරීමේ වාසිය ජනතාවට ලබා නොදේ. ආණ්ඩුක‍්‍රම ව්‍යවස්ථාවේ 13 වන සංශෝධනය අනුව පළාත තුළ සියලුම ප‍්‍රවාහන නියාමනයන් අදාළ පළාත් සභාවේ මාර්ගස්ථ අධිකාරිය විසින් කළ යුතුය.එහෙත් පෞද්ගලික බස් රථ කෙරෙහි පමණක් අවධානය යොමු කර එම මඟී ප‍්‍රවාහන සේවාවන්ට අවසර පත් නිකුත් කිරීම වැනි කටයුතු සිදු කිරීම නිසා තී‍්‍රරෝද රථ ඇතුළු අනකුත් සියලු ප‍්‍රවාහන සේවා ජනතාව ගසා කෑමට පුරුදුව සිටී.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=ab0811091</link>
    <topic>“නායකතුමනි! මම ඔබතුමා ළඟට තනිය ම එන්නෙ නැහැ”</topic>
    <author>චන්දන බණ්ඩාර</author>
    <content>“නායකතුමනි! මම ඔබතුමා ළඟට තනිය ම එන්නෙ නැහැ”ගිය සතියේ බොහෝ දෙනාගේ අවධානය යොමු වී තිබුණේ වත්මන් ජනාධිපතිතුමාගේ රජයේ සිව්වැනි අයවැය ලේඛනය දෙසය. 2009 වසරේ අයවැය පාර්ලිමේන්තුවට ඉදිරිපත් කිරීමට පෙර සිටම විපක්ෂයේ දේශපාලන නායකයන් කීවේ රජයේ මෙවර අයවැයෙන් ජනතාවට සෙතක් නොලැබෙන බවය. වෙනත් රටවල මෙන් නොව අපේ රටේ කුමන රජයක් අයවැය යෝජනා ගෙන ආවත් විපක්ෂය කිසි දිනයක අයවැයෙන් ජනතාවට සහ රටට අත්වෙන දිගුකාලීන සහ කෙටිකාලීන වාසි ගැන කථා කරන්නේ නැත. එය අපේ රටේ සිරිතක් බවට පත්ව තිබේ.කෙසේ වෙතත් ගිය බ‍්‍රහස්පතින්දා පස්වරු එකේ කනිසම උදා වෙනවාත් සමගම ජනාධිපතිතුමා පාර්ලිමේන්තුවේ ආණ්ඩු පක්ෂ මන්තී‍්‍රවරු ඇතුළුවෙන දොරටුවෙන් පාර්ලිමේන්තු සභා ගැබට පැමිණියේය.ඒ ආණ්ඩු පක්ෂ මැති ඇමැතිවරුන්ගේ ජය ඝෝෂා හඬ මැදිනි. ජනාධිපතිතුමා සමග සභා ගැබට රාජ්‍ය ආදායම් ඇමැති සහ මුදල් නියෝජ්‍ය ඇමැති රංජිත් සියඹලාපිටිය ද පැමිණියේය. ඉන් අනතුරුව ජනාධිපතිතුමා පාර්ලිමේන්තු සම්ප‍්‍රදායන්ට ගරු කරමින් තම රජයේ අයවැය කථාව ආරම්භ කෙළේය.ඉදිරි වසරේ අයවැය ලේඛනයේ ප‍්‍රථම අදියරේ කථාව පැයකට සීමා විය. හරියටම දහවල් දෙකට පමණ පාර්ලිමේන්තුව පස්වරු දෙකයි තිහ දක්වා කල් තැබිණි. ඉන්පසුව දහවල් දෙකයි තිහට ඇරැඹි 2009 අයවැය ලේඛනයේ දෙවන කොටස ජනාධිපතිතුමා පාර්ලිමේන්තුවට ඉදිරිපත් කෙළේය. හරියටම පස්වරු තුනයි විනාඩි පනහක් ගත වෙද්දී ජනාධිපතිතුමා තම රජයේ සිව්වැනි අයවැය ලේඛනය රටට ඉදිරිපත් කැර හමාර කෙළේය.රටට හොඳ කලදවසක්2009 වසර සඳහා ජනාධිපතිතුමා ඉදිරිපත් කළ අයවැය සෑම ක්ෂේත‍්‍රයකින්ම රටට හොඳ කලදසාවක් ගෙන එන අයවැයක් බව පෙනෙයි. එහෙත් මෙවර අයවැය ලේඛනය දෙස උඩින් පල්ලෙන් බැලුවහොත් රටට සහ ජනතාවට ලැබෙන සහනයන් නිවැරැදිව තේරුම් ගැනීම අපහසු බව ආර්ථික විශ්ලේෂකයන්ගේ මතය වෙයි.කෙසේ වෙතත් එ.ජා.ප හිතවාදී ප‍්‍රතිපත්ති කරපින්නාගෙන සිටින ආර්ථික විශ්ලේෂකයකු වෙන ආචාර්ය හර්ෂ ද සිල්වාට නම් මේ අයවැය ලේඛනය රටට ඉදිරිපත් කරන්නට පෙරම අසාර්ථක අයවැය ලේඛනයක් ලෙස පෙනී තිබිණි. ඒ බව ඉරිදා දිනයේ පළවෙන විකල්ප එ.ජා.ප හිතවාදී පුවත්පතකික් ගිය සතියේ පෙන්වා දී තිබිණි.මේ අතර ගිය සතියේ මෙරට බොහෝ දෙනා එ.ජා.ප ය ඉදිරිපත් කළ විකල්ප අයවැය ගැනද අවධානය යොමු කැර තිබිණි. මේ හා සම්බන්ධ අපූරු කථාවක් ද ගිය සතියේ අසන්නට ලැබිණි. මේ අපූරු කථාව කීවේ මාධ්‍යවේදියෙකි. ඔහු පෞද්ගලික මාධ්‍ය ආයතනයක් නියෝජනය කරන ස්වාධීන මත දරන මාධ්‍යවේදියෙකි.ඔහු මේ ප‍්‍රකාශය කෙළේ රටේ ප‍්‍රධාන පෙළේ මාධ්‍ය ආයතන සහභාගී වු මාධ්‍ය හමුවකදීය. එ.ජා.ප යේ විකල්ප අයවැය ලේඛනය ගැන රජයේ මතය ප‍්‍රකාශ කිරීමට ගිය බදාදා රාජ්‍ය ආදායම් ඇමති සහ මුදල් නියෝජ්‍ය ඇමැති රංජිත් සියඹලාපිටිය මාධ්‍ය හමුවක් කැඳවා තිබිණි. එම මාධ්‍ය හමුව සංවිධානය කැර තිබුණේ් මුදල් අමාත්‍යාංශයේ ශ‍්‍රවණාගාරයේදීය.මාධ්‍ය හමුවේදි ඇමැති සියඹලාපිටිය එ.ජා.ප යේ විකල්ප අයවැය ගැන රජයේ මතය ප‍්‍රකාශ කෙළේය. ඉන් අනතුරුව එලැඹියේ මාධ්‍යවේදින් ඇමැතිවරයාට ප‍්‍රශ්න ඉදිරිපත්කරන අවස්ථාවය. “ඇමැතිතුමා මේ එ.ජා.ප ය ඉදිරිපත් කළ විකල්ප අය වැය ගැන රජයේ මතය කියන්න. මේ මාධ්‍ය හමුව කැඳෙව්වා කියලා දන්නවා නම් අපි එන්නේ නෑනේ. එ.ජා.ප අයවැය ගැන මොනවා කථා කරන්නද?එජාප විකල්ප අයවැයවිහිළුවක්බොරුවක්” මාධ්‍යවේදියා තම මතය ප‍්‍රකාශ කලේ එලෙසිනි.එජාප විකල්ප අයවැය ලේඛනය ගැන ඇමැති සියඹලාපිටිය ඉතා පැහැදිලිව ගිය සතියේ විග‍්‍රහ කර තිබිණි. “එජාප විකල්ප අයවැයේ රජයට ලැබෙන එකම ආදායමයි සටහන් වෙන්නේ ඉතිරි සියල්ලම වියදම් පමණයි. එජාප විකල්ප අයවැය ලේඛනයේ ප‍්‍රධාන වශයෙන් වියදම මුදල් අමාත්‍යාංශ නිලධාරීන් ගණනය කළා. රුපියල් බිලියන හාරසියයක් වෙනවා.එහි වියදම ඇත්තටම ඒ අයවැය ලේඛනය විහිළුවක් විතරයි. එවැනි වියදමක් රජයක් දැරුවොත් රටේ අතිවිශාල උද්ධමනයක් ඇති වෙනවා” ඇමැති සියඹලාපිටිය කරුණු සහිතව විග‍්‍රහ කොට තිබිණි.ගිය සතියේ එජාපය විකල්ප අයවැයක් ඉදිරිපත් කිරීමත් සමගම එම අයවැය යෝජනාවලිය ගිය බදාදා රාජ්‍ය ආදායම් සහ මුදල් නියෝජ්‍ය ඇමැති රංජිත් සියඹලාපිටිය ගෙන්වා ගත්තේය. ඒ වෙන විට මුදල් අමාත්‍යාංශ ලේකම් සුමිත් අබේසිංහ ඇතුළු නිලධාරීන් පිරිස සිටියේ 2009 වසරේ රජයේ අයවැය ලේඛනයේ නිවැරැදිතාවයන් පිරික්සමිනි.ඒ අතරතුර ඇමැති සියඹලාපිටිය මුදල් අමාත්‍යාංශ ලේකම් සුමිත් අබේසිංහට දැන්වූයේ නිලධාරීන් සමග වහාම තම කාර්යාලයට පැමිණෙන ලෙසය. ඉන් පසුව ඇමැති සියඹලාපිටිය නිලධාරීන් සියළු දෙනාටම එජාප විකල්ප අයවැය ලේඛනය ලබා දී පැවැසූයේ ඉන් මෙවර අයවැය ලේඛනයට ලබා ගත හැකි සුදුසු යෝජනා තිබෙනවාද යන්න සලකා බලන ලෙසය.එවැනි වැදගත් යෝජනාවක් තිබුණේ නම් ජනාධිපතිතුමාට දැන්වීම ඇමැති සියඹලාපිටියගේ අරමුණ විය. එහෙත් මුදල් අමාත්‍යාංශ ලේකම් සුමිත් අබේසිංහ ඇතුළු නිලධාරීන් පෙන්වා දුන්නේ එජාප විකල්ප අයවැය ලේඛනය වියදම් පමණක් සහිත නිශ්පල අයවැයක් බවය. එජාප විකල්ප අයවැය ලේඛනයෙන් මෙවර අයවැය යෝජනා සඳහා ලබාගත හැකි රටට යහපත අත්වෙන කිසිදු යෝජනාවක් නොතිබිණි.ගිය සතියේ සෙනසුරාදා එ.ජා.ප. නායක රනිල් වික‍්‍රමසිංහ සිටියේ ජපානයේ ය. ජපානයේ හිරෝෂිමා නගරයේ පැවැති පිංකම් මාලාවකට සහභාගි වීමට එ.ජා.ප. නායකයා ජපානයට ගොස් තිබිණි. කැලණිය රජමහා විහාරයට සමාන අයුරින් තැනූ විහාරස්ථානයක් හිරෝෂිමා නගරයේද ඉදි කැර තිබේ. එම විහාරස්ථානය හිරෝෂිමා නගරයේ ඉදිකිරීමට කටයුතු කැර ඇත්තේ හිටපු ජනපති ජේ.ආර්. ජයවර්ධන මහතාගේ සමීපතම ඥාතිවරියකි.එම දානපතිනිය වියෝවීම නිමිතිකොට ගෙන ජපානයේ හිරෝෂිමා විහාරස්ථානයේ පිංකම් මාලාව සංවිධානය කැර තිබිණි. කැලණිය රජමහා විහාරාධිපති හිමියන්ගේ ඇරැයුමෙන් එම පිංකම් මාලාවට එ.ජා.ප. නායක රනිල් සහභාගී වී තිබිණි.එම පිංකම් මාලාවට සහභාගි වෙන ලෙස එ.ජා.ප. ප‍්‍රජාතන්ත‍්‍රවාදි පිළේ නායක ඇමැති කරූ ජයසූරියට ආරාධනය කැර තිබුණ ද ඇමැතිවරයා ඊට එක් නොවුයේ වෛද්‍ය උපදෙස් නිසාය .ගිය සෙනසුරාදා උදේ කොළඹ පදනම් ආයතනයේදී ජාතික සාම මණ්ඩලය විශේෂ සම්මන්ත‍්‍රණයක් සංවිධානය කැර තිබිණි. මෙරට ජාතික ගැටලුව පිළිබඳව එම සම්න්ත‍්‍රණයේ මාතෘකාව වීය. ඇමැති මහාචාර්ය තිස්ස විතාරණ, සර්වෝදය නායක ආචාර්ය ඒ.ටී. ආරියරත්න සහ එ.ජා.ප. මහලේකම් තිස්ස අත්තනායක ඇතුළු මැති ඇමැතිවරු ද ඊට එක්ව සිටියහ. මේ සම්මන්ත‍්‍රණයේදී එ.ජා.ප. මහලේකම් තිස්ස ජාතික ගැටලුව පිළිබඳ එ.ජා.ප. ස්ථාවරය පැහැදිලි කෙළේය.තිස්ස අපේ වැඩ බලන නායකයා”එදා අපේ රජය කාලේ පොදුපෙරමුණ ඇතුළු පක්ෂ එ.ජා.ප.ය කොටින්ට රට පාවා දෙන්න යනවා කියලා චෝදනා කළා. ඒත් අද ජනාධිපතිතුමා පවා පිළිගන්නවා ජාතික ගැටලුවට විසඳුම යුද්ධය නොවන බව. මේ ගැටලුව විසඳීමට දේශපාලන විසඳුමක අවශ්‍යතාවය එතුමාත් පිළිගන්නවා. එ.ජා.ප. ය කියන්නෙත් මෙරට ජාතික ගැටළුවට දේශපාලන විසඳුමක් අවශ්‍ය බවයි “ එ.ජා.ප. යේ මහලේකම් තිස්ස පැහැදිලි කෙළේය.එ.ජා.ප යේ පුරප්පාඩු පවතින ආසන වලට සංවිධායකයන් පත්කිරීම සඳහා පත් කළ කමිටුව ගිය සතියේ සිරිකොත මන්දිරයේ දී රැස් වී තිබිණි. එ.ජා.ප ජාතික සංවිධායක එස්.බී. දිසානායක, ජෝන් අමරතුංග, ජෝශප් මයිකල් පෙරේරා සහ කබීර් හෂීම් ඊට එක් වූහ. මෙහිදී එ.ජා.ප. ජ්‍යෙෂ්ඨයන් පිරිස තීරණය කෙළේ 2009 වසර මැතිවරණ වසරක් නිසා වහාම පුරප්පාඩු පවතින ආසන වලට එ.ජා.ප. සංවිධාකයින් පත්කොට ගම් මට්ටමින් එ.ජා.ප. සංවිධාන කටයුතු වේගවත් කිරීමටය.”මධ්‍යම පළාත් සභාව විසුරුවා හැරියොත් එ.ජා.ප. මහ ඇමැති අපේක්ෂකයා විදිහට තරග කරන්න මම සූදානම “ එහිදී එ.ජා.ප. ජාතික සංවිධායක එස්.බී. දිසානායක තම කැමැත්ත ප‍්‍රකාශ කෙළේය.ගිය සඳුදා ඉන්ටකොන්ටිනල් හෝටලයේ දී රුසියානු ජාතික දින උත්සවය සමරමින් විශේෂ සාදයක් සංවිධානය කැර තිබිණි. ඊට එ.ජා.ප. මහලේකම් තිස්ස අත්තනායක,එ.ජා.ප. මන්තී‍්‍ර ජයලත් ජයවර්ධන, ජ.වි.පෙ. නායක සෝමවංශ අමරසිංහ, ඇමැති බන්දුල ගුණවර්ධන, ඇමැති ඒ.එච්.එම්. ෆවුසි ඇතුළු පිිරිසක් එක්ව සිටියහ.මේ උත්සවය අතරතුර මන්තී‍්‍ර ජයලත් ජයවර්ධන ජ.වි.පෙ. නායක සෝමවංශ අමරසිංහ අසළට ගොස් එ.ජා.ප. මහලේකම් තිස්ස අත්තනායක පෙන්වමින් යමක් කීවේය. “අමරසිංහ මහත්තයා, එතුමා තමයි අපේ වැඩ බලන නායකයා , අපේ නියම නායකතුමා රට ගිහින්නේ. හොඳයි නේද “ මන්තී‍්‍ර ජයලත් ජ.වි.පෙ. නායක සෝමවංශගෙන් ඇසුවේය. “කොච්චර හොඳද තිස්ස මන්තී‍්‍රතුමාත් ගමෙන් ආපු නායකයෙක් නේ එතුමා හොඳයි “ ජ.වි.පෙ. නායක සෝමවංශ අමරසිංහ සිනහවෙමින් කීවේය.ඒ සමගම ඒ අසළට මෙරට ප‍්‍රධාන පෙළේ ව්‍යාපාරිකයකු වෙන හැරී ජයවර්ධන පැමිණියේ ය. “එහෙනම් ඒක තමයි රහස, ජයලත් මන්තී‍්‍රතුමා දැන් තිස්ස අත්තනායක මන්තී‍්‍රතුමා ළඟටම වෙලා ඉන්නේ ඒකයි .” හැරී ජයවර්ධන මන්තී‍්‍ර ජයලත්ට විහිළුවක් කෙළේය.ගිය අගහරුවාදා රාතී‍්‍ර භෝජන සංග‍්‍රහයකට එක්වීමට එ.ජා.ප. මහලේකම් තිස්ස අත්තනායක සහ ජොන්ස්ටන් ප‍්‍රනාන්දු නෝර්වේ තානාපතිවරයාගේ නිවෙසට ගියහ. එම හමුවේ අරමුණ වී තිබුණේ මෙරට නෝර්වේ තානාපති කාර්යාලයට අලුතෙන් පත්වීම් ලැබ පැමිණි තානාපති කාර්යාල පළමු ලේකම් සහ දේශපාලන අංශ ලේකම්වරයා එ.ජා.ප. යට හඳුන්වා දීමටය.නව මැතිවරණක‍්‍රමයක් ඕනෑගිය බදාදා හිල්ටන් හෝටලයේ විශේෂ උත්සවයක් පැවැත්විණි. උත්සවයේ අරමුණ වුයේ ඇමෙරිකානු ජනාධිපතිවරණයේ ප‍්‍රතිඵල සජීවි ලෙස මෙරට මාධ්‍යවේදීන් වෙත ලබා දීම සඳහාය.උදේ 6.00 සිට දහවල් දොළහ දක්වා පැවැති මේ විශේෂ උත්සවයට ශී‍්‍ර ලංකාවේ ඇමෙරිකානු තානාපති රොබට් ඕ බ්ලේක් සහ මැති ඇමැතිවරු කීප දෙනෙක්ද එක් වූහ. පුවත්පත් දේශපාලන තීරු ලිපි ලියුම්කරුවන් සහ මෙරට ඇමරිකානු තානාපති කාර්යාලයේ නිලධාරින් කීප පොලක් ඊට එක්ව සිටියහ.එ.ජා.ප. ප‍්‍රජාතන්ත‍්‍රවාදී පිලේ නායක ඇමැති කරූ ජයසූරිය සෞඛ්‍ය හේතුන් මත විවේක ගැනීමෙන් අනතුරුව ගිය සතියේ ප‍්‍රථම වරට උත්සවයකට සහභාගි විය. ඒ විවාහ මංගල උත්සවයකටය. මනාලිය වුයේ එ.ජා.ප. රත්නපුර දිස්ති‍්‍රක් පාර්ලිමේන්තු මන්තී‍්‍රධූර අපේක්ෂකයකු වූ සතිෂ් කුමාර්ගේ නැඟනියයි. සතිෂ් හිටපු රත්නපුර මහා නගර සභා මන්තී‍්‍රවරයකුද වන අතර රාජ්‍ය පරිපාලන ඇමැති කරූ ජයසූරියගේ වත්මන් මාධ්‍ය ලේකම්වරයාද වෙයි.මේ විවාහ මංගල උත්සවයට එ.ජා.ප. යේ සහ රජයේ මැති ඇමැතිවරු රැසක්ම එක්වූහ. කථානායක වි.ජ.මු. ලොකු බණ්ඩාර, ඇමැතිවරුන් වන ගාමිණී ලොකුගේ, පී. දයාරත්න, බන්දුල ගුණවර්ධන,චන්ද්‍රසිරි ගජධීර, නියෝමාල් පෙරේරා, රාධා කි‍්‍රෂ්ණන් බස්නාහිර පළාත් ආණ්ඩුකාර අලෙවි මවුලානා සහ එ.ජා.ප. මන්තී‍්‍රවරුන් වන එ.ජා.ප. මහලේකම් තිස්ස අත්තනායක, ජෝන් අමරතුංග, ජයලත් ජයවර්ධන, තලතා අතුකෝරාළ, දිනේෂ් ගන්කන්ද මනෝ ගනේෂන්, ඇතුළු පිරිසක් ඊට එක් වූහ. එ.ජා.ප. හිටපු මහලේකම්වරයකු වූ බී. සිරිසේන කුරේද මේ අවස්ථාවට එක්වීම විශේෂත්වයක් වීය.හින්දු චාරිත‍්‍ර අනුව කොළඹ කදිරේෂන් ශාලාවේ පැවැති මුල් දින විවාහ මංගල උත්සවය දිනයේ ගාලුපාර සහ කදිරේෂන් ශාලාව අවට ප‍්‍රදේශය ජාතික ධජ සියයකින් පමණ සරසා තිබිණි. හින්දු මංගල උත්සවයකදී ජාතික ධජය එසවීම විරල සිදුවීමක් නිසා බොහෝ මැති ඇමැතිවරුන් ඒ ගැන විමසා තිබිණි. කථානායක වි.ජ.මු. ලොකු බණ්ඩාර විසින් මනාල යුවලට හින්දු චාරිත‍්‍රවලට අනුව මල්මාලා පළඳවා ආශිර්වාද කෙළේය.කරූ, තිස්ස, කුරේ හමුවක්ඉන්ටකොන්ටිනෙන්ටල් හෝටලයේ පැවැති විවාහ මංගල උත්සවයේ දී මනාලිය වෙනුවෙන් එක්සත් ජාතික පක්ෂ ප‍්‍රජාතන්ත‍්‍රවාදී පිළේ නායක ඇමැති කරූ ජයසූරිය සහ මනාලයා වෙනුවෙන් එ.ජා.ප. නායක රනිල් වික‍්‍රමසිංහ වෙනුවෙන් එ.ජා.ප. මහලේකම් තිස්ස අත්තනායකත් අස්සන් තැබූහ.මංගල උත්සවයට සහභාගි වූ රජයේ සහ එ.ජා.ප. යේ මැති ඇමැතිවරු හැමදෙනාම ඇමැති කරූ ජයසූරිය වටකැරගෙන සුවදුක් විමසුවේය. ඒ ඇමැතිවරයා රෝගාතුර වීමෙන් අනතුරුව සහභාගි වූ ප‍්‍රථම ප‍්‍රසිද්ධ උත්සවය නිසාය.එ.ජා.ප. ය හැර ගොස් ආණ්ඩුවට එක්වූ මන්තී‍්‍රවරු සහ එ.ජා.ප. යේ තවමත් රැදී සිටින මන්තී‍්‍රවරු මෙදින අසුන්ගෙන සිටියේ එකම මේසයකය. “එ.ජා.ප. ය ශක්තිමත් කරන්නනම් එ.ජා.ප. ව්‍යවස්ථාව සංශෝධනය කළ යුතුයි.” එ.ජා.ප. යේ හිටපු ප‍්‍රබලයකු වූ එ.ජා.ප හිටපු මහලේකම් බී. සිරිසේන කුරේ කීවේය.”මේ රටට නව මැතිවරණ ක‍්‍රමයක් හඳුන්වා දිය යුතුයි” ඇමැති කරූ අවධාරණය කෙළේය. එ.ජා.ප. යේ වත්මන් ප‍්‍රතිසංවිධාන ගැන එ.ජා.ප. මහලේකම් තිස්ස අත්තනායක පැහැදිලි කෙළේය.ඇමැති බන්දුල මංගල උත්සවයට පැමිණි මැති ඇමැතිවරු අසුන්ගෙන සිටි මේසය වෙත එද්දී එ.ජා.ප. මන්තී‍්‍රවරු ඇසුයේ ඇමැතිතුමා ගෑස්වලට මොකද වුණේ කියාය. ඇමැති බන්දුල ඊට පිළිතුරු දුන්නේ සිනහ වෙමිනි. මංගල උත්සවය රස බොජුන් රට බීම සහ සංගීතයෙන්ද සපිරි එකක් වීය.ගිය සතියේ පැවැති ජාතික හෙළ උරුමයේ මධ්‍යම කාරක සභාවේ මූලික අවධානය යොමුවූයේ 2009 අය-වැය සඳහා ජා.හෙ.උ. ඉදිරිපත් කළ යුතු යෝජනා ගැනය. “වර්තමානයේ භික්ෂු අධ්‍යාපනය තරමක් කඩාගෙන වැටිලා. පිරිවෙන් අධ්‍යාපනයේත් දුර්වලතා තියෙනවා. භික්ෂූන් වහන්සේලා විදියට ඒ ගැන අපේ අවධානය යොමු වෙන්න ඕනෑ” මධ්‍යම කාරක සභා රැස්වීම ආරම්භයේදීම ඕමල්පේ සෝභිත හිමියෝ කීහ.”පිරිවෙන් අධ්‍යාපනය විධිමත් කිරීමට වෙනම දෙපාර්තමේන්තුවක් ඇති කළ යුතුයි. පිරිවෙන් විෂයමාලාවට හෙළ වෙදකම විෂයයක් ලෙස ඇතුළත් කළ යුතුයි.” කොටපොල අමරකිත්ති හිමියන් කීහ.මධ්‍යම කාරක සභා රැස්වීමේදී අතුරලියේ රතන හිමියෝ අවධාරණය කළේ යුද්ධය නිමාවීම සමඟම භික්ෂූන් වහන්සේ ජාතික සමඟියේ පුරුකක් ලෙස පෙරට පැමිණිය යුතු බවය.” ඒ වගේම භික්ෂූන් වහන්සේලාට දෙමළ භාෂාව ප‍්‍රගුණ කිරීමේ වැඩපිළිවෙළක් ඇති කළ යුතුයි.” අතුරලියේ රතන හිමියෝ අවධාරණය කළහ. ඒ අතරතුර ඕමල්පේ සෝභිත හිමියෝ පැවැසූයේ “ඉංගිරිසි භාෂාව කඩිනමින් ඉගැන්වීමේ වැදගත්කම ගැනය. මේ සියලුම යෝජනා කි‍්‍රයාත්මක කරවා ගැනීමට අයවැය මඟින් ප‍්‍රතිපාදන වෙන් තර ගත යුතු යැයි ජාතික හෙළ උරුමයේ මධ්‍යම කාරක සභාවේ තීරණය විය.ජා.හෙ.උ. සාකච්ඡාව අවසානයේ ජනාධිපතිතුමා හමුවීමට වෙලාවක් ද වෙන් කර ගැනිනි.”ඉදිරි කැබිනට් සංශෝධනයකදී අපේ පරිසර අමාත්‍යංශය වෙනස් වෙනවා කියලා ආරංචියි. අපිට ජනාධිපතිතුමා අමාත්‍යංශ දුන්නා නෙවෙයි අපි ඉල්ලලා ගත්තේ. අපට කරන්න පුළුවන් නිසා.” ඇමැති චම්පික මධ්‍යම කාරක සභාවට හෙළි කෙළේය.”අපේ රණවිරුවන් රට වෙනුවෙන් කරන කැපවීම අනාගත පරපුරට දැනගන්න යුද ඉතිහාසය විදහා දැක්වෙන යුද කෞතුකාගාරයක් ඉදිකරන්න ඕනෑ. ඒකත් අපේ අය-වැය යෝජනාවට ඇතුළත් කර ගමු.” මධ්‍යම කාරක සභික නිශාන්ත වර්ණසිංහ යෝජනා කෙළේය.පැය තුනක් පමණ ජාතිත හෙළ උරුමයේ යෝජනා ගැන සාකච්ඡා කළ ජනාධිපතිතුමා එම යෝජනා ගැන අය-වැය සැකැසීමේදී අවධානය යොමු කරන මෙන් මහාභාණ්ඩාගාර නිලධාරීන්ට දැනුම් දුන්නේය. “යුද ඉතිහාසය විදහා දැක්වෙන කෞතුකාගාරයක් ඉදි කිරීම ඉතාම වැදගත් යෝජනාවක්. ඒක ගැන මමත් සතුටු වෙනවා.” ආරක්ෂක ලේකම් ගෝඨාභය රාජපක්ෂ එහිදී කීවේය.එ.ජා.ප ය රටට ඉදිරිපත් කළ විකල්ප අයවැය ගැන ගිය සතියේ රටේ බොහෝ දෙනාගේ අවධානය යොමුවී තිබිණි. එ.ජා.ප නායකයා එම යෝජනාවලිය ඉදිරිපත් කිරීමට කැමැත්තක් දක්වා තිබුණේ නැත. ඊට හේතුව එම අයවැය යෝජනාවලිය පුස්සක් බව ඔහුම දන්නා නිසා බව එ.ජා.ප මන්තී‍්‍රවරයෙක් මේ තිරයට හෙළි කෙළේය.ගිය බ‍්‍රහස්පතින්දා උදේ එ.ජා.ප නායකයා එ.ජා.ප මන්තී‍්‍ර රංජිත් අළුවිහාරේට කථා කෙළේය. ඒ ජනපතිතුමා පාර්ලිමේන්තුවට අයවැය ඉදිරිපත් කිරීමෙන් පසුව ලබා දෙන තේපැන් සංග‍්‍රහයට එ.ජා.ප මන්ති‍්‍රවරුන්ට සහභාගි නොවෙන ලෙස දැනුම් දීමටය. සාමාන්‍යයෙන් අයවැය ලේඛනය ඉදිරිපත් කළ පසු රටේ මුදල් ඇමැතිවරයා ලබා දෙන තේ පැන් සංග‍්‍රහය පාර්ලිමේන්තු මන්තී‍්‍රවරු භªක්ති විඳීම සාමාන්‍ය සිරිතයි. එ.ජා.ප නායකයාට අවශ්‍ය වූයේ එම අවස්ථාවට එ.ජා.ප මන්තී‍්‍රවරු සහභාගී වීම වැළැක්වීමයි.මන්තී‍්‍ර අළුවිහාරේ නායක රනිල්ගේ පණිවිඩය එ.ජා.ප මන්තී‍්‍රවරුන්ට ලබා දුන්නේය. ඒ සමගම මන්තී‍්‍ර අළුවිහාරේට එ.ජා.ප මන්තී‍්‍රවරු චෝදනා කරන්නට පටන් ගත්හ. තලතා අතුකෝරාල, එඩ්වඩ් ගුණසේකර, ජොන්ස්ටන් ප‍්‍රනාන්දු, ඉන්දික බණ්ඩාර සහ අර්ල් ගුණසේකර ඇතුළු මන්තී‍්‍රවරු එසේ විරෝධය පෑ පිරිස් අතර වූහ.මේ සමඟම එ.ජා.ප මන්තී‍්‍රවරු මන්තී‍්‍ර අළුවිහාරේ අත රනිල් නායකතුමාට පණිවිඩයක් යැවූහ. ඇමෙරිකාවේ ජනපතිවරණයෙන් බැරැක් ඔබාමා ජයගත් පසුව ඔහුගේ ප‍්‍රතිවාදියා වු ජෝන් මැකේන් කළ කථාව හොඳින් කියවන ලෙස එ.ජා.ප මන්තී‍්‍රවරු එ.ජා.ප නායකයාට දැනුම් දෙන ලෙස කී හ.මේ අතරතුර ජනාධිපතිතුමා අයවැය පළමු කොටස පාර්ලිමේන්තුවට ඉදිරිපත් කළ පසුව මුදල් ඇමැතිවරයා පාර්ලිමේන්තු මන්තී‍්‍රවරුන් සඳහා ලබා දෙන තේ පැන් සංග‍්‍රහය ලබා දුන්නේය. එ.ජා.ප මන්තී‍්‍රවරුන් වන රංජිත් අළුවිහාරේ, සාගල රත්නායක, අකිල විරාජ් යන මන්ති‍්‍රවරු හැර සෙසු එ.ජා.ප මන්තී‍්‍රවරු සියළු දෙනාම තේ පැන් සංග‍්‍රහය භªක්ති වින්දේ එ.ජා.ප නායකයාගේ අනුවණ කි‍්‍රයා ගැනද කථා කරමිනි.මැකේන්ගේ කතාව කියවන්න රනිල්ට ඉල්ලීමක්එ.ජා.ප මන්ති‍්‍රවරු අතරට ආ ඇමැති රාජිත විමසුයේ “ආ ඔයාලාට තේ පැන් සංග‍්‍රහය වර්ජනය කරන්න ලොක්කා කීවා නේද” කියාය.ජනාධිපතිතුමා පාර්ලිමේන්තුවට අයවැය ඉදිරිපත් කිරීම හමාර කළ පසුව එ.ජා.ප මන්තී‍්‍ර කණ්ඩායමේ රැස්වීම පාර්ලිමේන්තුවේ අංක 07 කාමරයේදී ආරම්භ විය. මෙවර එ.ජා.ප මන්ති‍්‍ර කණ්ඩායම් රැස්වීමේදී මන්ති‍්‍රවරු වාඩි ගෙන සිටියේ කණ්ඩායම් වශයෙනි. “මංගලගේ මන්ති‍්‍රවරු 17 ගෙනත් මේ පාර අයවැය පරද්දනවාද” මන්ති‍්‍රවරු එ.ජා.ප නායකයාට ඇසෙන ලෙස කථාබහ කරන්නට ඒ වෙන විට පටන් ගෙන තිබිණි.ඉන්පසුව එ.ජා.ප මන්තී‍්‍ර කණ්ඩායමේ රැස්වීමට මෙවර අයවැය ගැන පැහැදිලි කිරීමට එ.ජා.ප හිතවාදී ආර්ථික විශ්ලේෂකයකු ලෙස ප‍්‍රචලිත ආචාර්ය හර්ෂ ද සිල්වා පැමිණියේය. එහෙත් ඔහුට අයවැය ගැන වැඩි වේලාවක් කතා කරන්නට ඉඩ ලැබුණේ නැත. මන්තී‍්‍රවරු උසුළු විසුලු කිරීමට පටන්ගත් නිසා හර්ෂ ද සිල්වා තම දේශනය අතරමග නවතා දමා ගියේය.”අපෝ ආණ්ඩුව කාලේ චොක්සි මහත්තයා අයවැය පැය පහක් විතර කියවනවා. හැබැයි මෙලෝ යකෙකුට තේරෙන්නේ නෑ. ඒකට ජනාධිපතිතුමා පැහැදිලිව අයවැය ඉදිරිපත් කළා. ඒ විතරක් නෙවෙයි දෙමළ භාෂාවෙනුත් කථා කළා.” එ.ජා.ප මන්ති‍්‍රවරු කණ්ඩායම් රැස්වීමේදි එ.ජා.ප නායකයාට ඇසෙන්නටම කීහ. එහෙත් එ.ජා.ප නායකයා ඒ කිසිවකටත් ප‍්‍රතිචාර දක්වන්නට ගියේ නැත.මේ අතරතුර එ.ජා.ප මන්තී‍්‍ර කණ්ඩායම් රැස්වීමේදී එ.ජා.ප මන්තී‍්‍ර එඩිවඩ් ගුණසේකර යෝජනාවක් ගෙන ආවේය. “අයවැයෙන් මෙවරත් පාර්ලිමේන්තු මන්තී‍්‍රවරයකුට සංවර්ධන වැඩට වෙන් කර තියෙන්නේ ලක්ෂ පනහයි. දැන් ගොඩනැඟිලි ද්‍රව්‍ය මිල ඉහළ ගිහිල්ලා. හැමදේම ගණන්. ඒ නිසා මෙවර අයවැයෙන් පාර්ලිමේන්තු මන්තී‍්‍රවරයෙකුට සංවර්ධන වැඩවලට රුපියල් කෝටියක්වත් වෙන් කරන්න යෝජනා කළ යුතුයි.” මන්තී‍්‍ර එඩ්වඩ් යෝජනා කළේය.”ඇයි අපි මේ පාර ඉදිරිපත් කරපු විකල්ප අයවැයේවත් ඒ යෝජනාව නෑ නේද” මන්තී‍්‍ර ගයන්ත ඇසුවේය. ඒ සමගම එ.ජා.ප මන්තී‍්‍ර කණ්ඩායම සිනාසෙන්නට පටන් ගත්තේය. මෙවැනි චෝදනා නිසාම එ.ජා.ප නායකයා කිසිදු වැදගත් සාකච්ඡාවකින් තොරව එ.ජා.ප මන්තී‍්‍ර කණ්ඩායම් රැස්වීම හමාර කළේය.කැරැලිකාර මන්ති‍්‍රවරු යළිත් සටන පටන් ගනිතිමේ අතරතුර එ.ජා.ප කැරැලිකාර මන්තී‍්‍ර කණ්ඩායම යළිත් එ.ජා.ප නායකයාට එරෙහි සටන පටන් ගෙන තිබේ. අනාගත දේශපාලන තීන්දු ගැනීමට එ.ජා.ප කැරැලිකාර මන්ති‍්‍රවරු ගිය සතියේ ටැක්සි අබේ නමින් ප‍්‍රතට එ.ජා.ප ප‍්‍රබලයාගේ නිවෙසේදී රැස්වී”ඉදිරි වසර මැතිවරණ වසරක් කියලා ජනාධිපතිතුමා කියලත් සමහර ආසනවලට සංවිධායකයෝ පත් කරලා නෑ. එ.ජා.ප ප‍්‍රතිසංවිධානය කරලාත් නෑ.” එ.ජා.ප කැරැලිකාර මන්තී‍්‍රවරු මෙහිදී දීර්ඝ ලෙස සාකච්ඡා කළහ. අවසානයේ විශේෂ වැදගත් තීන්දු කීපයක් ද ගැණිනි. එම තීන්දු කිසිවක් ජනමාධ්‍ය වෙත ලබා නොදීමට ද තීරණය කෙරිණි.එම එ.ජා.ප කැරැලිකාර මන්තී‍්‍ර කණ්ඩායම් හමුවට එ.ජා.ප නියෝජ්‍ය මහ ලේකම් ලක්ෂ්මන් සෙනෙවිරත්න පැමිණ වාඩි ගන්නවා සමගම එ.ජා.ප නායක රනිල්ගෙන් දුරකථන ඇමැතුමක් ලැබිණි. “ඔබතුමා ඇවිත් මාව හමුවෙන්න. ප‍්‍රශ්න අපි කථා කරලා බේර ගමු” එ.ජා.ප නායකයා මන්තී‍්‍ර සෙනෙවිරත්නට කීවේය. “නායකතුමනි, ඔබතුමා ප‍්‍රතිසංවිධාන මොනවත් කරලා නෑ.ඔබතුමා හමුවෙන්න මම තනියම එන්නෑ. මොකද ඔබතුමා මම රට ගිය වෙලාවේ පත්තරවලට කිව්වා මම වැඳගෙන ඔබතුමා ළඟට ආවා කියලා. ඇයි මෙහෙම මඩ ගහන්නේ” මන්ති‍්‍ර ලක්ෂ්මන් සෙනෙවිරත්න එ.ජා.ප නායකයාට චෝදනා කළේය.මේ අතරතුර ගිය බ‍්‍රහස්පතින්දා එ.ජා.ප මන්තී‍්‍ර ජොන්ස්ටන් ප‍්‍රනාන්දු එ.ජා.ප මන්තී‍්‍ර වජිර අබේවර්ධනට ඉතා තදින් දොස් කියා තිබේ. මන්තී‍්‍ර ජොනී බැන වදිමින් මන්තී‍්‍ර වජිරගේ ඇඟට කඩා පැන තිබේ. එ.ජා.ප මන්තී‍්‍ර වජිර ගාල්ලේ පැවැති එ.ජා.ප රැස්වීමකදී කී කථාවක් නිසාය. එම කථාවේ හඬපටය මන්තී‍්‍ර ජොනීට ලැබී තිබේ. එහිදී මන්තී‍්‍ර වජිර කියා ඇත්තේ එ.ජා.ප නායකයාට විරුද්ධ වෙන මන්තී‍්‍රවරු විනාශ වෙන බවයි.“වජිර ඇත්තද අපි මැරෙනවා කියලා තිබුණේ “මන්ති‍්‍ර ජොනී විමසා ඇතැයි වාර්තා වෙයි. ඒ සමගම මන්ති‍්‍රනි තලතා අතුකෝරාළ ද මන්තී‍්‍ර වජිරට කියා ඇත්තේ “ඔයා, වජිර තරමට ඉදිමෙන්න. වැඩිය ඉදිමුණොත් පුපුරයි” කියාය.මන්තී‍්‍රවරුන් 18 හොයන්නදහ අට සන්නිය නටයිහදිසියේ මෙරටට පැමිණි හිටපු නෝර්වේ තානාපති ජෝන් වෙස්ට් බෝග්ග් මෙරට සංචාරය පිළිබඳව ගිය සතියේ බොහෝ දෙනා විවිධ මත පල කළහ .ඔහුගේ මෙරට සංචාරය පිළිබඳව මෙරට ආරක්‍ෂක අංශ ද තොරතුරු රහස්ගතව රැස්කොට තිබිණි. මේ අතරතුර ජාතික නිදහස් පෙරමුණේ මන්තී‍්‍ර පියසිරි විජේනායකට ද හිටපු නෝර්වේ තානාපතිවරයාගේ මෙරට සංචාරය ගැන තොරතුරු ලැබී තිබිණි. එම තොරතුරු සියල්ල ජා.නි.පෙ. සභාපති විමල් වීරවංශට ද ලැබිණි.පාර්ලිමේන්තු සභාවාරය නිමවී දිවා ආහාරය ගැනීමට මන්තී‍්‍ර විමල් පාර්ලිමේන්තු භෝජනාගාරයට ගියේය. විමල් වාඩි වූ ස්ථානය අසල දිවා ආහාරය ගනිමින් සිටියේ එ.ජා.ප. මන්තී‍්‍ර දයාසිරි ජයසේකරය . “ මම ජෝන් වෙස්ට්බෝග්ට කථා කළා.එයා ලංකාවට ඇවිත් තියෙන්නේ නිවාඩුවක් ගත කරන්න. එයාගේ පවුලේ අයත් ඇවිල්ලා. තානාපතිවෙලා හිටපු කාලේ ලංකාවෙන් මිලට ගත්ත ඉඩමක් විකිණීමට ආපු කථාවකුත් කීවා “ මන්තී‍්‍ර දයාසිරි ජා.නි.පෙ. මන්ති‍්‍ර විමල් ට කීවේය. “ජෝන් බෙස්ට්බෝග් ට ලංකාවේ නිවාඩු ගත කරන්න හිතෙන්නේ ලංකාවේ අයවැය ඉදිරිපත් කරන කාලයටමයි.ගිය අවුරුද්දේත් එයා අයවැය වෙලාවේ ලංකාවේ නිවාඩුවක් ගත කළා. එදා එයා නටපු සන්නිය මේ රටේ සිහි කල්පනාව තියෙන මිනිස්සුන්ට අමතක නෑ. “ මන්තී‍්‍ර විමල් වීරවංශ කීවේ ගිය වසරේ රජයේ අය වැය පැරැදවීමට එ.ජා.ප. ය සහ ඇතැම් කොටි හිතවාදින් ඇටවූ උගුල් මන්තී‍්‍ර දයාසිරිට මතක් කැර දෙමිනි.ජාතික නිදහස් පෙරමුණ ගිය සතියේ තම දේශපාලන දිවියේ තවත් අඩියක් ඉදිරියට තැබුවේය. ඒ මෙරට මැතිවරණ ආසන 31 ක් සඳහා ආසන සංවිධායකයින් පත් කරමිනි. ආසන සංවිධායක පත්වීම් ලිපි ප‍්‍රදානය සිදු කෙරුණේ කොළඹ සව්සිරි පාය ශ‍්‍රවණාගාරයේ පැවැති උත්සවයකදීය. ප‍්‍රවීණ රංගන ශිල්පී ලාල් කුලරත්න හොරණ ජා.නි.පෙ.සංවිධායකයා ලෙස පත් කැර තිබිණි.කටාන ජා.නි.පෙ. සංවිධායක ලෙස ප‍්‍රකට ලේඛක සිරිල් එෙඩ්රමුල්ල පත් කෙරිණි. එදින ජා.නි.පෙ. සංවිධායකයින් ලෙස පත්වීම් ලද පිරිස් අතර වෛද්‍ය, නීතිඥ, ඇතුළු ක්ෂේත‍්‍ර රැසක වෘත්තීය පිරිස් සිටියහ.උතුරේ කොටි ත‍්‍රස්තයින්ගෙන් මිදී රජයේ පාලන ප‍්‍රදේශවලට පලා එන පිරිස් වෙත සහන සැලැසීමට ජා.නි.පෙ. සහනසේවා මෙහෙයුම ආරම්භ කෙළේ දැනට මාස කීපයකට පෙරය. එමගින් රැස් කළ වියලි ආහාර ඇතුළු ද්‍රව්‍යමය ආධාර මානෙල් මල් ව්‍යාපාරය සංවිධානය කරන“ සහෝදරත්වයේ දුම්රියට “බාර දීමට ජා.නි.පෙ. දේශපාලන මණ්ඩලය ගිය සතියේ තීරණය කළේය.චන්දන බණ්ඩාර</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=af0811091</link>
    <topic>කුඹුරෙන් මැතිසබයට ගිය සැබෑ ජනතා නියෝජිතයා</topic>
    <author>ධනාත්මක චින්තන දේශක</author>
    <content>කුඹුරෙන් මැතිසබයට ගිය සැබෑ ජනතා නියෝජිතයාපුරප්පාඩු තිබියදී සෞන්දර්ය උපාධිධාරීන්ට පත්වීම් නොදෙන්නේ ඇයි?බස් එකේ යූ.ඇන්.පී. දෙබසක්සාමයට සැරසෙමු95 විය සපුරන මොරාවත්තේ ඉන්දජෝතිඉතිහාසය යළි සිදු වේ යයි කියමනක් ඇත. වර්තමානය තේරුම් ගෙන අනාගතය සැලැසුම් කිරීමට අතීතයෙන් ඉගෙන ගත යුතු ව ඇත. වර්තමාන ශී‍්‍ර ලංකාව, ඉතිහාසයේ යළි සිදු වීමකි.වරින් වර ශී‍්‍ර ලංකාව ගිල ගැනීමට පැමිණි ද්‍රවිඩ, චෝල, පාණ්ඩ්‍ය ආදී විදේශ ආක‍්‍රමණ කවරක් වුවත් අවසන් වූවේ ප‍්‍රබල සිංහල නරපතියකුගේ ආගමනයෙන් පසුව ය. වරෙක අපි වසර 44 කට වැඩි කාලයක් සේන, ගුත්තික යන අශ්ව වෙළෙඳුන්ගේ කැරලිකාර හමුදාවකටත්, එළාර ගේ පාලනයටත් නතුව සිටියෙමු. මුළු උතුර පමණක් නොව අනුරාධපුර, පොලොන්නරු පළාත් ද සතුරු ආක‍්‍රමණිකයෝ නතුකර ගත්හ.මායා රටේ කැලණිතිස්ස රජතුමාත්, රුහුණු රටේ කාවන්තිස්ස රජතුමාත් ඒකාබද්ධව කළ සැලැස්ම හා දූරදර්ශී වැඩපිළිවෙළ දුටුගැමුණු, සද්ධාතිස්ස රජවරුන්ගේ යුගයේදී මල්ඵල ගැන්වුණි.සේන ගුත්තික ආක‍්‍රමණිකයන් හා එළාර ගේ පාලනය බිඳ දමමින් දුටුගැමුණු, සද්ධාතිස්ස සොහොයුරන් යළි ආක‍්‍රමණිකයන් ගෙන් බේරා ගෙන එක්සේසත් කළහ. ඒ දරුණු ආක‍්‍රමණිකයන් පරාජය කර පලවා හැරීම දිගු කාලීන වැඩපිළිවෙලක කූඨ ප‍්‍රාප්තියයි.කි‍්‍ර.පූ. 103-89 දක්වා වන වසර 14 ක කාලයක් පුලහත්ථ, බාහිය පනයමාර, පිලයමාර, ධාතික යන පංච දෙමළ පාලකයෝ මෙරට යටත් කර ගත්හ. එහෙත් වළගම්බා රජු යළි සටන්කර රට එක්සේසත් කෙළේය.වරෙක දෙමළ කුමාරවරුන් හය දෙනකුට (පණ්ඩු, පාරින්ද, බුද්ද පාරින්ද, තිරීතර, දාඨිය, පීඨියා) මෙරට යටත් විය. එම වසර 26 (කි‍්‍ර.ව. 429 - කි‍්‍ර.ව. 455) ක කාලයක් යටත්ව සිටිය ද ධාතුසේන රජු එම අඳුරු යුගය නිමා කළේ ය.තවත් වරෙක චෝල අධිරාජ්‍යය කි‍්‍ර.ව. 1017 දී ලංකාව ආක‍්‍රමණය කළහ. කිසිදු ළතෙත් බවක් නොදැක් වූ ඔවුහු ගම්බිම් වනසමින් ගිනි ලමින්, වෙහෙර විහාර, වන සම්පත්, ජල සම්පත් ඒකරාශි කළ වැව් අමුණු කඩා බිඳ දමමින් සමස්ත ශී‍්‍ර ලංකාවම විපතට ඇද හෙළුෑහ. සිංහලයෝ රුහුණට, මායාරටට ජීවිත ආරක්ෂාව සඳහා පලා ආහ. රහතුන් වහන්සේලා දහස් ගණන් විනාශ වූහ.එහෙත් යළි රුහුණෙන් මතු වූ කීර්ති කුමාරයා මායා හා කන්ද උඩරටේ ප‍්‍රභූවරුන්ගේ ද සහාය ලබා ගනිමින් චෝල අධිරාජ්‍යය ආක‍්‍රමණිකයන් පළවා හැරීමට සමත් විය. මේ අතරතුර වසර 79 පමණ කාලයක් ශී‍්‍ර ලංකාව පරිහානියෙන් පරිහානියට පත්විය.මේ ශී‍්‍ර ලංකාවේ ඉතිහාසයයි. මේ සටන් ශී‍්‍ර ලංකාවට අහඹු හෝ අලුත් හෝ නො වේ. ඉතිහාසය පුරා ම දකුණු ඉන්දීය ආක‍්‍රමණිකයෝ මෙරට අල්ලා ගැනීමට වරින් වර උත්සාහ දරා ඇත.එහෙත් ඉතිහාසය අපට පෙන්වා දෙන්නේ මේ සෑම වතාවක ම එම ආක‍්‍රමණිකයන් පලවා හැර රට බේරා ගැනීමට යුග පුරුෂයන් ගේ බිහිවීමක් සිදුවුණු බවයි. දුටුගැමුණු, වලගම්බා, ධාතුසේන, විජයබාහු, පරාක‍්‍රමබාහු ආදී යුග පුරුෂයන් බිහිවනුයේ ශී‍්‍ර ලංකාව යළි එක්සේසත් කර සුන්දර රටක් කිරීමට ය.වර්තමානයේ අපිද වසර 23 පමණ කාලයක් පුරා ආක‍්‍රමණකාරී ත‍්‍රස්තවාදී කණ්ඩායමකගේ ආක‍්‍රමණයකට මුහුණ දෙමින් සිටිමු. පුද්ගලයන් වෙනස් වූවත්, ක‍්‍රමය වෙනස් වූවත් සිදු වනුයේ එකම සිදුවීමයි.ශී‍්‍ර ලංකාව දෙකඩ කරමින් ආක‍්‍රමණිකයන් බලය අල්ලා ගැනීමට උත්සාහ කිරීමයි. එහෙත් ඉතිහාසය යළි සිදුවනු ඇත. ආක‍්‍රමණිකයා පරාජය වී යළි රට දිගුකාලයකට එක්සේසත් වනු ඇත.පණ්ඩුකාභය රජතුමාට ආරක්ෂාව ලැබී හැදී වැඩුණේත්, දුටුගැමුණු, වළගම්බා, කීර්ති කුමාරයා මෙන් ම පරාක‍්‍රමබාහු ආදී රජවරුන්ට ආරක්ෂාව හා බලසේනාව ලැබුණේත් රුහුණෙනි. ඉතිහාසය පුරා ම රුහුණේ වීර පුත‍්‍රයෝ සතුරා මෙල්ල කිරීමෙහි සමත් වූහ. දශමහා යෝධයන් ඇතුළු එම සෙබළුන් හැම කල්හි ම උතුර මුදා ගත්තේ දකුණින් ගොස් ය. ඉතිහාසය යළි එලෙසම සිදු වෙමින් පවතී.දුටුගැමුණු රජතුමාට තම ජයග‍්‍රහණය කරා යාමට උපකාරී වූයේ කාවන්තිස්ස රජතුමාගේ දුර දක්නා නුවණයි. උපාය මාර්ගික සැලැසුමයි. සියල්ලන් ම සම්බන්ධ කර ගනිමින් පොදු සතුරාට මුහුණ දීමයි. මේ සඳහා දැවැන්ත දිගු කාලීන සැලැස්මක් අවශ්‍ය වේ. මහජන සහාය, මහජන ආශිර්වාදය, කැපවීම හා එඩිතර ඉදිරිපත් වීමක් අවශ්‍ය ය. ඒ සඳහා අවශ්‍ය පසුතලය මත පමණි සටන ජයග‍්‍රහණය කළ හැකි වනුයේ.අතිගරු ජනාධිපති මහින්ද රාජපක්ෂ, වරාය හා ගුවන්සේවා, වාරිමාර්ග ජල කළමනාකරණ කටයුතු භාරව කටයුතු කරන අමාත්‍ය චමල් රාජපක්ෂ, සංවර්ධන ක්ෂේත‍්‍රය භාරව කටයුතු කරන පාර්ලිමේන්තු මන්තී‍්‍ර බැසිල් රාජපක්ෂ, හා ආරක්ෂක ලේකම් ගෝඨාභය රාජපක්ෂ යන වීරෝදාර රුහුණු පුත‍්‍රයන් මේ අභීත සටනට පුරෝගාමිත්වය ලබා දෙමින් ශී‍්‍ර ලංකාව එක සේසත් කිරීමට, භෞමික අඛණ්ඩතාවයෙන් යුතු ස්වෛරී රාජ්‍යයක් කිරීමට දරන උත්සාහය පසුපස මේ සඳහා පන්නරය දෙන ලද, පසුතල සකසන ලද දුර දක්නා නුවණින් නිවැරදිව කටයුතු කළ අභීත, චරිත වනුයේ ඩී.එම්. රාජපක්ෂ හා ඩී.ඒ. රාජපක්ෂ මැතිතුමන්ලා ය.ඩී. ඒ. රාජපක්ෂ මැතිතුමා හිටපු අගමැතිනි සිරිමාවෝ බණ්ඩාරනායක මැතිනිය සමඟඩී.ඒ. රාජපක්ෂ සැබැවින් ම මෙලොවට පහළ වූ යුග පුරුෂයෙකි. පවරන ලද යුග මෙහෙවරක් ඉටු කරලීමට මෙලොවට එවන ලද දේව දූතයෙකි. අප රට වැනසී නො දී රැක ගන්නට උදවු උපකාර කරන සතර වරම් දෙවියන්ගේ තෝරා ගැනීමකි. උචිත කාලයේ උචිත පුද්ගලයන් ඉබේ ළඟාවනුයේ හුදු අහඹුවක් නිසා ම නොවේ.ඩී.එම්. රාජපක්ෂ මැතිතුමාගේ හදිසි අභාවයෙන් පසු, ඩී.ඒ. රාජපක්ෂ මැතිතුමාට එම ආසනයට නාමයෝජනා භාර දීමට කැමැත්ත දීමට සිදු වූයේ ඔහුත් නොදැනුවත්වම සැලැසුම් වූ ක‍්‍රමයකිනි.නාම යෝජනා පත‍්‍ර අස්සන් කිරීමට සිදුවන බව දැන සිටියේ නම් එතුමා වෙලේ කුඹුරු කොටමින් නොසිටිනු ඇත. මංගල හස්තිරාජයා දුටුගැමුණු කුමාරයා ඉදිරියේ දණ ගැසුවේ කොත්මලේ ගොවිබිමේ සිටිය දී ය.එතුමා නිතරගයෙන් පත්වීම ද එම සැලැසුම ම වේ. එතුමා ඊළඟ නිවැරැදි හා තීරණාත්මක තීරණයක් ගනුයේ 1951 ජුලි 14 වන දින ඇස්.ඩබ්ලිව්.ආර්.ඩී. බණ්ඩාරනායක මහතා සමග ආණ්ඩු පක්ෂයෙන් විරුද්ධ පක්ෂයට පා තැබීමයි. එම අවස්ථාවට පෙර, කතාකර ගත් පොදු එකඟතාවයක් නොමැතිව ම බණ්ඩාරනායක මහතා සමගම විපක්ෂයට ගොස් අසුන් ගන්නේ එම සැලැසුම් සහගත යුග මෙහෙවර ඉටුකර ගැනීම සඳහා ය.ශී‍්‍ර ලංකාව සැබැවින් ම සශී‍්‍රක ශී‍්‍ර ලංකාව කිරීමට, සෑම ශී‍්‍ර ලාංකිකයකුට ම අභිමානවත් ව, නිවහල් ව දෙපයින් නැගී සිටීමට නම්, යළි පාරම්පරික ගොවි බිම් හිමියන්ට බිම් ලබා දීමත්, ඔවුන් මෙම රටේ බිම් අඟලක්වත් හිමි භූමි පුත‍්‍රයන් කිරීමට දැවැන්ත ඕනෑකමක් ඩී.ඒ. රාජපක්ෂ මහතාට තිබුණි. ඩී.එම්. රාජපක්ෂ මැතිඳු, පාරම්පරික ගොවියන්ට, හේන් ගොවියන්ට නිදහසේ වගා කරගෙන අභිමානවත්ව පෙනී සිටීමට ශක්තිමත් පෞරුෂයක් ගොඩනගා ගැනීමට දේශපාලන සටන් බිමේ දීත් ඉන් පිටත දීත් අභීතව ඉදිරිපත් විය. මේ සැබෑ භූමි පුත‍්‍රයන්ගේ අයිතියයි.ඉතිහාසයේ එදත්, වර්තමානයේ අදත්, ඉඩම් හිමි ධනපති වැවිලි කරුවන් මෙවන් පොදු ජන සංවර්ධනවලට මහජනතාව ට දෙපයින් නැගී සිටීමට පහසුවෙන් ඉඩ නොහරිනු ඇත. ඩී.එම්. රාජපක්ෂ මැතිඳුන් මෙන් ම, ඩී.ඒ. රාජපක්ෂ මැතිඳුන් ද මෙවන් සටන්වල දී උරදෙන ලද ආකාරය සැබැවින් ම අර්ථවත්ය.කෘෂිකර්ම අමාත්‍ය පිලිප් ගුණවර්ධන මහතා සමග එක් ව කුඹුරු පනත ගෙන එමින් දීන තත්ත්වයට දමා සිටි අඳ ගොවියන්ට අභිමානවත් ජීවිතයක් ලබා දීමට ගත් උත්සාහය පමණක් වුව, ඉතිහාසයේ නම රඳවා ගැනීමට ප‍්‍රමාණවත් වේ. රට ස්වයංපෝෂිත කිරීමෙහි පළමු පියවර ආහාරයෙන් රට ස්වයංපෝෂිත කිරීමය.ගිරුවාපත්තුවේ ජනතාවට අභිමානය ලබාදීමට, ගොවින්ට ඉඩම් සපයා දීම, උඩවලව, චන්ද්‍රිකා වැව වැනි ජල යෝජනා හා වාරි ක‍්‍රම ආරම්භ කර වගාවට අවශ්‍ය ජලය සපයා දීම, ගොවි බිම් මෙන් ම වාණිජ භෝග (පැඟිරි) වගා කිරීමත්, එම අමුද්‍රව්‍ය යොදා කඩදාසි නිපදවීමත් ආදි ලෙස මුළු ගිරුවාපත්තුවම ආලෝකවත් කිරීමට ඩී.ඒ. රාජපක්ෂ මැතිතුමා දුර දක්නා නුවණින් යුතුව දැවැන්ත ව කටයුතු කර ඇත.රෙදි විවීම සඳහා කපු වගාව ද, සාර්ථකව අත්හදා බලන ලදී. ඊට අමතර ව අත්යන්ත‍්‍ර පේෂකර්මාන්තය, රන් රිදී පිත්තල වැනි ග‍්‍රාමීය ශිල්ප වැඩි දියුණු කරමින් ස්වයංපෝෂිත රුහුණු පුරවරයක් බිහි කිරීම ඩී.ඒ. රාජපක්ෂ මහතාගේ සිහිනය විය. එම සිහිනය සැබෑ කර ගැනීමට, රුහුණු ජනතාව, උගත් ජනතාවක් බවට පත් කිරීම සඳහා ජනතාව දැනුවත් කිරීමට ද එතුමා පියවර ගන්නා ලදී. මේ සඳහා පාසල් ඇති කිරීම හා ගුරුවරුන් සපයා දීම සඳහා ද එතුමා පුරෝගාමී වී ඇත.අතීතයේ සිට දිගුකාලයක් වෙළෙඳ නගරයක් ව තිබුණ හම්බන්තොට ට පැමිණි මුස්ලිම්වරු හම්බන්තොට පදිංචි වූහ. ඔවුන් සමග සහයෝගයෙන් මිත‍්‍රශීලී ව, ඔවුන්ගේ සම්ප‍්‍රදායික ආගම්, සිරිත් විරිත්, සංස්කෘතිය රැක ගැනීමට ඩී.ඒ. රාජපක්ෂ මහතා හැම විටම උත්සාහ දරා ඇත. ශී‍්‍ර ලංකා පලස්තීන මිත‍්‍ර සංගමයක් බිහි වීම දක්වාම ඒ සබඳතාව ප‍්‍රබල විය.මේ නයින් බලන විට ඩී.ඒ. රාජපක්ෂ මහතා ස්වයංපෝෂිත, සමෘද්ධිමත්, බුද්ධිමත්, සදාචාරාත්මක, ගිරුවාපත්තුවක් ඇති කිරීමෙහිලා ඉලක්ක ගත වැඩපිළිවෙළක් කි‍්‍රයාත්මක කර ඇත. ශී‍්‍ර ලංකාවේ සැබෑ අනන්‍යතාව රඳ්‍ර පවතිනුයේ ග‍්‍රාමීය කෘෂිකාර්මික සංවර්ධනය සමග කාර්මික සංවර්ධනය කරා යාම මගින් බව එතුමා විශ්වාස කර ඇත. ඒ සඳහා කි‍්‍රයාත්මක වී ඇත.එතුමාට නිදහස් නිවහල් දේශීය චින්තනයක්, දේශීය සංස්කෘතියක් ගොඩනැංවීමට බෞද්ධ දර්ශනයේ ආභාෂය ලැබී තිබුණි. ඉන්දියාවේ දී මැකෝලි සාමි බි‍්‍රතාන්‍යයේ අධ්‍යාපන අරමුණු පිළිබඳව ප‍්‍රකාශ කළේ, “ලෙයින් සහ වර්ණයෙන් ස්වදේශීය වූ, චින්තනයෙන් මතවාදයෙන් හා ගතිගුණවලින් බි‍්‍රතාන්‍ය වූවන් බිහි කර ගැනීම අපගේ අධ්‍යාපනයේ පරමාර්ථය බවයි.”එනම් කළු සුද්දකු බිහිකර ගැනීමටයි. අපගේ වාසනාවට ඩී.එම්. රාජපක්ෂ හා ඩී.ඒ. රාජපක්ෂ මහතුන් මෙන් ම එම පරපුරේ ඊළඟ අනුප‍්‍රාප්තිකයන් ද කළු සුද්දන් නොවීම, මැකෝලිගේ අධ්‍යාපන පරමාර්ථයට හසුකර ගැනීමට නොහැකි වීම, මේ රටේ බහුතරයක් වූ සිංහල ජනතාවගේ වාසනාවකි.නිවහල් අභිමානවත් ජාතියේ වාසනාවකි. සුද්දන්ට හිස පාත් නොකරමින් මව් බසින් සිතමින්, මව් බසින් කතා කරමින්, මව් බසින් තීරණ ගනිමින් කටයුතු කිරීමට හැකි අභිමානවත්, පෙ‍්‍රෟඪ පරපුරක් බිහිවීම, ශී‍්‍ර ලාංකීය අනන්‍යතාව ලෝක සිතියමෙහි රඳවා ගැනීමට රාජපක්ෂ පරපුරක් බිහිකිරීම, ඩී.ඒ. රාජපක්ෂ මහතා සදා අනුස්මරණීය කිරීමට ප‍්‍රබල හේතුවක් වනු ඇත.ඩී.ඒ.රාජපක්ෂ මහතා තුළ තිබූ දූරදර්ශී දැක්ම එතුමා 1955 දී ශ‍්‍රී ලංකා නිදහස් පක්ෂයේ දෙවෙනි මහා සම්මේලනයට ඉදිරිපත් කළ කෘෂිකර්ම ප‍්‍රතිපත්තිවලින් මොනවට විදහා දක්වයි. ඩී.ඒ.රාජපක්ෂ මහතාට කළ හැකි ඉහළම ගරු කිරීම වන්නේ 2008-2009 වසර තුළ දී එම ප‍්‍රතිපත්ති සැබෑ කරලීමට, ප‍්‍රායෝගික කරලීමට උර දීමයි. එම යෝජනා කිහිපයක් මෙසේ ය.* ගොවීන්ට ධෛර්යය දී පහසුකම් ලබා දී වී නිෂ්පාදනය වැඩි කළ යුතු ය. එක වී බුසලකින් බුසල් සීයකට වැඩිය අස්වැන්න ලබන ගොවීන්ට රන් පවුම් පරිත්‍යාග කළ යුතු ය.* එක මන්තී‍්‍ර කොට්ඨාසයකින් තරුණයන් දහසක් තෝරාගෙන පක්ෂයේ තරුණ හමුදාවක් ගොඩනැඟිය යුතු ය. එය සාම හමුදාව ලෙස නම් කළ යුතු වේ. ඒ හමුදාව සතු ප‍්‍රධාන කටයුත්ත රට තුළ වගාව දියුණු කිරීම ය.* රජයේ රැකියාවක් ලබා දෙන විට ගොවි පවුල්වල අයට ප‍්‍රමුඛත්වය දිය යුතු ය. ගොවි බිම්වල වැඩ කිරීමෙන් පසු කාර්යාලයට යාමට අවස්ථාව දිය යුතු ය.* දේශපාලන කටයුතු පුහුණු කිරීමේ මධ්‍යස්ථානයක් සඳහා පක්ෂ පාසලක් ගොඩනැඟිය යුතු ය. ගමේ ගොවි ජනතාව සමඟ හා නගරයේ කම්කරු ජනතාව සමඟ දේශපාලන වැඩ කළ යුතු ආකාරය පුහුණු කළ යුතුය. දේශාපාලන විද්‍යා මූලධර්ම මෙන්ම රටේ සංස්කෘතිය ගැඹුරින් අවබෝධ කිරීමට අවශ්‍ය පරිසරය මෙමඟින් තනා දිය යුතු ය.* නායකත්වය සඳහා පුහුණුවක් සාමාජිකයන්ට ලබා දිය යුතු ය. සාරධර්ම රකින, මුදල් පසුපස හඹා නොයන, පරාර්ථකාමී, පරිත්‍යාගශීලී දේශපාලනඥයන් අනාගතයේ බිහිවන ආකාරයට දැඩි විනයක් සහිතව පක්ෂ පාසල කි‍්‍රයාත්මක විය යුතු ය.මේ සියලු යෝජනා පක්ෂය විසින් එක හඩින් අනුමත කර ඇත. මේ යෝජනා ප‍්‍රායෝගික කළේ නම් අද අප රට දැනට සිටින මට්ටමට වඩා බොහෝ දුරක් ඉදිරියට ගොස් තිබෙන්නට ඉඩ තිබුණි. මෙම යෝජනා 1955ට මෙන් ම 2008 ට ද අකුරක් නෑරම වලංගුය. අපගේ් අවංක උත්සාහය විය යුත්තේ මේ සැබෑ දැක්ම සාක්ෂාත් කර ගැනීමට මේ වසරේ පියවර ගැනීමයි.ඉතිහාසයේ සෑම කල්හි ම රට සෞභාග්‍ය වූයේ, වැව් අමුණු බැඳ පිළිසකර කර මිනිසුන් අභිමානය ලබාදී ඇත්තේ, වෙහෙර විහාර පිළිසකර කර රටේ සදාචාරාත්මක සංවර්ධනයක් ඇතිවූයේ, යුද ජයග‍්‍රහණවලින් පසුය. පණ්ඩුකාභය, දුටුගැමුණු, වළගම්බා, ධාතුසේන, 1 වන විජයබාහු, 1 වන පරාක‍්‍රමබාහු ආදී නරපතින් යුද්ධය දිනීමෙන් පසු යළි රට සෞභාග්‍යමත් කළහ.ඉතිහාසය ඒ පරිදි ම අද ද සිදුවනු ඇත. මේ වසරේ අප යුද්ධය ජයගෙන ඉතා කෙටිකලකින් මෙරට සව්සිරියෙන් පිරී රටක් බවට පත්කරලීමට නොනැවතී ඉදිරියට ම යා යුතු ය. යුද්ධයට පුහුණු කළ හමුදාව, රට සංවර්ධනයට පුහුණු කළ යුතු ය. සෑම තරුණයෙක්ම, පිරිමියෙක් ම, ගැහැනියක් ම, ළමයකු ම රට සංවර්ධනය කිරීමේ සංග‍්‍රාමයට සම්බන්ධ කරගත යුතුය.දැන් අවශ්‍ය ව ඇත්තේ සැබෑ මානසික විප්ලවයකි. ඉතා කෙටි කලකින් ආහාර අතින් ස්වයං පෝෂිත ව, සදාචාරාත්මක බවෙන් ඉහළ ම, උගතුන් ගෙන් පිරි සෞභාග්‍යමත් රටක් බිහි කරගැනීම සඳහා ජාතික නවෝදයක් ඇති කරලීමට ය. ජාතික සංවර්ධනයට ධනාත්මක ව උරදීමට සැවොම සූදානම් කළ යුතු ය. සැවොම සූදානම් විය යුතු ය.අප 2009 වසරේදී ඩී.ඒ.රාජපක්ෂ ගුණානුස්මරණ උත්සවය පැවැත්විය යුත්තේ ලෝකයේ ම සෞභාග්‍ය කරා ඇදෙන නිවහල් හා අභිමානවත් ම දේශයක් ලෙස ය. එතුමාට කළ හැකි ඉහළ ම උපහාරය එයයි. අනිවාර්යයෙන්ම අපගේ කාලය තුළ එය සැබෑ කළ හැකිය.”කාලෝ අයංතේ” මේ එයට කාලයයි.”මානිවත්ත අභික්කම” නොනැවතී ඉදිරියට යන්නඔව්! අපට එය කළ හැකියි.ධනාත්මක චින්තන දේශකකොළඹ විශ්වවිද්‍යාලයේ ජ්‍යෙෂ්ඨ කථිකාචාර්යදයා රෝහණ අතුකෝරාල</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=af0811092</link>
    <topic>පුරප්පාඩු තිබියදී සෞන්දර්ය උපාධිධාරීන්ට පත්වීම් නොදෙන්නේ ඇයි?</topic>
    <author>සාකච්ඡා කෙළේසුභාෂිණී ජයරත්න</author>
    <content>කුඹුරෙන් මැතිසබයට ගිය සැබෑ ජනතා නියෝජිතයාපුරප්පාඩු තිබියදී සෞන්දර්ය උපාධිධාරීන්ට පත්වීම් නොදෙන්නේ ඇයි?බස් එකේ යූ.ඇන්.පී. දෙබසක්සාමයට සැරසෙමු95 විය සපුරන මොරාවත්තේ ඉන්දජෝතිපාසල්වලට ගුරු පත්වීම් ලබා දීමේදී විවිධ පළාත් සභා විසින් අනුගමනය කරන විවිධාකාර ක‍්‍රමවේද නිසා දැනට සෞන්දර්ය විශ්වවිද්‍යාලවලින් පිටවන බහුතරයක් සෞන්දර්ය උපාධිධාරීන්ට ගුරු පත්වීම් අහිමි වෙමින් පවතී. ගුරු සේවා ව්‍යවස්ථාවේ ඇතැම් කරුණු උල්ලංඝණය කරමින් විවිධ පළාත්වල සිදුවන මෙම වැඩපිළිවෙළ පිළිබඳව සිළුමිණ හා අදහස් දැක්වූයේ සෞන්දර්ය කලා විශ්වවිද්‍යාලයේ සංගීත අංශයේ පීඨාධිපති කෝලිත භානු දිසානායක මහතාය.වර්තමානයේ සෞන්දර්ය විශ්වවිද්‍යාල වලින් පිටවන උපාධිධාරීන් විශ්වවිද්‍යාල හැර ගිය පසු උපාධියට හිමි නිසි සැලකිල්ල හා එම උපාධිය පිළිගැනීම සම්බන්ධව ගැටලු මතුවී තියෙනවා.චිත‍්‍ර, නැටුම් හා සංගීතය යන විෂයයන් සම්බන්ධයෙන් ගුරුවරු බඳවා ගැනීමේදී පළාත් සභා වලට බලය විමධ්‍යගත කිරීම මත විවිධ පළාත් සභා විවිධ ක‍්‍රම අනුගමනය කරනවා. එනම් විවිධ පළාත් සභා විවිධ ආකාරයට තමයි ගුරුවරු බඳවා ගන්නේ.උදාහරණයක් ලෙස පළාත් සභාවක ගුරුවරු තෝරා ගැනීමට තරග විභාගයක් පවත්වන අතර තවත් පළාත් සභාවක් ස්වේච්ඡා පදනමේ ගුරුවරු ස්ථිර කිරීමේ ක‍්‍රමවේදයක නිරතව සිටිනවා. තවත් පළාත් සභාවක භාත්කණ්ඩ විභාගය සමත් අධි ඩිප්ලෝමාධාරීන් ලෙස ගුරු සහායකයින් ලෙස හෝ මාසයකට යම් දීමනාවක් ලබාදීමේ පදනම මත පුහුණු ගුරුවරු ලෙස බඳවා ගන්නවා. මේවායින් බොහෝ පත්වීම් දැනට ස්ථිර කර හෝ ස්ථිර පත්වීම් ලෙස ලබාදී තියෙනවා. මෙතැනදි සෞන්දර්ය විශ්වවිද්‍යාලයෙන් පිටවන ප‍්‍රසංග කලාවේදීන්ට දැඩි සේ අසාධාරණයක් සිදුවෙනවා.ස්වේච්ඡාවෙන් පාසල්වල අවශ්‍යතා සම්පූර්ණ කරන ස්වේච්ඡා ගුරුවරු ස්ථිර කරන්න එපා, පත්වීම් දෙන්න එපා යැයි අප කිසිසේත් කියන්නෙ නැහැ. නමුත් උපාධිධාරීන්ට කුඩම්මාගේ සැලකිලි දක්වන ක‍්‍රමයට වගේම ඒ ඒ පළාත් සභාවල පුරප්පාඩු තිබියදී වැරැදි සංඛ්‍යා ලේඛන ඉදිරිපත් කරමින් කරන ගුරුවරු බඳවා ගැනීමට අපි දැඩි සේ විරෝධය ප‍්‍රකාශ කරනවා. ගුරු සේවා ව්‍යවස්ථාවට අනුව ගුරුවරු බඳවා ගැනීමේදී තරග විභාගයක් පැවැත්විය යුත්තේ පවත්නා පුරප්පාඩු සංඛ්‍යාවකට වඩා වැඩි පිරිසක් ඉල්ලුම් කළ විටයි. පවත්නා පුරප්පාඩු සංඛ්‍යාවට වඩා අඩු සංඛ්‍යාවක් උපාධිධාරීන් ඉල්ලුම් කළ විට තරග විභාගයක් පවත්වා එයින් සමත් වන පිරිසට පමණක් පත්වීම් අද ලබාදෙනවා.මෙම තරග විභාගයේදී බොහෝවිට බලන්නේ සාමාන්‍ය දැනීම. බොහෝ දෙනකුට මෙතැනදී තර්කයක් මතු කරන්න පුළුවන් ගුරුවරයකු ලෙස බඳවා ගන්නා අයකුට සාමාන්‍ය දැනීම තිබිය යුතු බව. නමුත් මෙය සාධාරණ තර්කයක් නොවන්නේ සංගීත, නැටුම්, චිත‍්‍ර විෂයයන් සඳහා ගුරුවරු බඳවා ගැනීමේදී සාමාන්‍ය දැනීම පමණක් පිරික්සීමෙන් නිවැරැදි භාෂා ඥානය, විෂය ඥානය ඇති ගුරුවරු හඳුනාගන්න පුළුවන්ද යන ප‍්‍රශ්නයයි.බොහෝ විට මෙම සාමාන්‍ය දැනීම ප‍්‍රශ්න හදන්නේ විද්‍යාව, ගණිතය ආදී විෂයයන් වලින්. උසස් පෙළ සමත්ව මේ ශිෂ්‍යයන් අපේ විශ්වවිද්‍යාලවලට ආවම විද්‍යාව, ගණිතය යන විෂයන්ට තියෙන සම්බන්ධකම නැතිව යනවා. මින් පසු ඒ අය අවධානය යොමුකරන්නේ චිත‍්‍ර, නැටුම් හා සංගීතටයයි. එහෙම නැත්නම් මේ විෂයයන්ට සම්බන්ධ වන අනිකුත් විෂයයන් සමඟ තමයි මේ ශිෂ්‍යයන් සම්බන්ධ වෙන්නේ. මේ නිසා බලධාරීන් තේරුම් ගෙන නැහැ මේ පිරිස සුවිශේෂ පිරිසක් බව. සෙසු උපාධිධාරීන් සමඟ සංසන්දනය කිරීමේදී සෞන්දර්ය උපාධිය අරගෙන පිටවෙන්නේ ඉතා සුළු පිරිසක්. මේ නිසා පොදු ප‍්‍රශ්න පත‍්‍රයක් මඟින් මේ පිරිස තෝරා ගැනීම වැරැදියි. මෙම සුළු පිරිස තෝරා ගැනීමට වෙනත් පිළිවෙතක් පළාත් සභා අනුගමනය කළ යුතුයි.දැනට සෞන්දර්ය ගුරුවරුන් බඳවා ගැනීමේදී සිදුවන්නේ උපාධිධාරීන් පැත්තකට වී සිටියදී සෞන්දර්ය ඩිප්ලෝමාලාභී පිරිසක් ගුරුවරු ලෙස බඳවා ගැනීමයි.අධ්‍යාපන අමාත්‍ය සුසිල් පෙ‍්‍ර්මජයන්ත මහතා 2007 නොවැම්බර් 27 ජාතික පුවත්පතකට ප‍්‍රකාශයක් කර තියනවා. සුදුසුකම් නැති ගුරුවරු 12,000 ක් සිටින බවත් ස්ථිර කිරීමට මෙය බාධාවක් බවත්. දැනට ස්වේච්ඡා ගුරුවරු 4700 ක් සිටිනවා. මේ 4700 ත් ස්ථිර කළොත් මේ ප‍්‍රමාණය 16700 දක්වා ඉහළ යනවා. අධ්‍යාපන ඇමැතිතුමා මේ කතා කරන්නේ පෙ‍්‍ර්මදාස ජනාධිපතිතුමා කාලේ දුන් ජනසවිය පත්වීම් ගැනයි. අපි අහන්නේ මේ 12,000 ස්ථිර කරගන්න බැරිව සිටියදී ඇයි මේ ප‍්‍රමාණය තවත් 16,000 දක්වා වැඩි කරන්න උත්සාහ ගන්නේ.දකුණු පළාතේ සෞන්දර්ය උපාධිධාරි ප‍්‍රමාණය 142 යි. පවතින සෞන්දර්ය ගුරු පුරප්පාඩු ප‍්‍රමාණය 480 යි. නමුත් දකුණු පළාතේ පසුගිය වසරේ පුරප්පාඩු සංඛ්‍යාව 37 ක් බව පෙන්වමින් තරග විභාග පැවැත්වූවා. උතුරු මැද පළාත් සභාවේ ගුරු සහායක තනතුරු ස්ථිර කිරීමේ වැඩපිළිවෙළත් දැනට කි‍්‍රයාත්මක කරගෙන යනවා.ඒ වගේම උතුරු මැද පළාත තුළ පැවැත් වූ මෙම තරග විභාගයෙන් බහුතර උපාධිධාරින් පිරිසක් අසමත් කර තාවකාලිකව බඳවා ගත් ස්වේච්ඡා ගුරු පිරිසක් ස්ථිර කිරීමට කටයුතු කර තියනවා. විෂයකට ගුරුවරු බඳවා ගැනීමේදී තරග විභාගයකින් එය අසාධාරණ ලෙස කර අවසානයේදී විෂය උගන්වන්නේ සාමාන්‍ය දැනුමක් සහිත පිරිසකුයි. මෙයින් වන්නේ විෂය සුදුසු කම් ඇති අයගේ රැකියාව අහිමි කිරීමයි.ගුරුවරු බඳවා ගැනීමේදී විවිධ පළාත් සභා විවිධ ක‍්‍රම අනුගමනය කරනවා. දේශපාලන අරමුණු මෙහිදී කි‍්‍රයාත්මක වෙනවා. මේ නිසා ඒ ඒ පළාත් වල අධ්‍යාපන ඇමැතිකම් නියෝජනය කරන පළාත් මහ ඇමැතිවරු මේ අසාධාරණයට වගකිව යුතුයි. අද උපාධිධාරින්ට පත්වීම් දෙනවාට වඩා වාසි සහගත වන්නේ ස්වේච්ඡා හෝ ගුරු සහයක පත්වීම් දේශපාලන මුහුණුවරකින් ලබාදීමයි.ඇත්තෙන්ම මේ ප‍්‍රශ්නයෙන් වෙන්නේ මේ විෂයට බලවත් හානියක්. විෂය පරිහානියට ගමන් කිරීමක්. සමහර පළාත් සභාවල සංගීත ගුරු පත්වීම් ලබාදී තියෙනවා, කලා උපාධියක් තියෙන සාමාන්‍ය පෙළට සංගීතය හදාරා තියන අයට . මධ්‍යම පළාතේ පසුගිය කාලයේ මේ ආකාරයේ පත්වීම් දී තියනවා. අපේ ප‍්‍රධාන තර්කය විෂය ආරක්‍ෂා කිරීමට සෞන්දර්ය උපාධිධාරින්ට පත්වීම් දිය යුතු බව. එහෙම නැතිනම් මහජනතාවගේ බදු මුදලින් සෞන්දර්ය කලා විශ්වවිද්‍යාලයක් පවත්වාගෙන යාමේ අරමුණ කුමක්ද? එසේම ඉහත ආකාරයේ ගුරු පත්වීම් ලබා දෙනවා නම් සෞන්දර්ය විශ්ව විද්‍යාලයේ උපාධියක් ලබා ගැනීමේ අරමුණක් ද නෑ.මේ පදනම යටතේ පළාත් සභා වලින් ගුරුවරු බඳවා ගන්නේ නම් වසර 4 ක් විශ්ව විද්‍යාලයයේ කල් ගත කරන්නේ නැතුව ස්වේච්ඡා පදනමෙන් හෝ ගුරු සහායක පදනමෙන් හෝ ගුරු සේවයට එකතු වෙන්න හැකියි. පසුව විවිධ සම්මන්ත‍්‍රණ , සම්මේලන වලට සහභාගි වී ලකුණු එකතු කරගෙන ස්ථිර ගුරුවරයෙක් විය හැකියි. මේ ප‍්‍රශ්නයට පළාත් සභා වලින් ඉදිරිපත් කරන තර්කය උපාධිධාරින් කලබල නොවිය යුතු බවයි. තමන් බඳවා ගන්නේ ස්වේච්ඡා හෝ ගුරු සහායකයන් පමණක් බවත් ය. මින් උපාධිධාරි පත්වීම් ලබා නොදෙන බව පවසමින් කරන්නේ ගුරු පුරප්පාඩු පිරවීමයි. නමුත් මේ වැඩ පිළිවෙළින් සිදුවන්නේ ඒ ඒ පළාත් සභාවල ගුරු පුරප්පාඩු පිරවීමයි.අධ්‍යාපන ඇමැතිතුමා දකුණු පළාත් සභාවට නියෝගයක් කර තියනවා ගුරු පත්වීම් ලබා දීමේදී ගුරු සහායකින් අවුරුදු 3 කින් උපාධිය ලබා ගැනීමේ පොරොන්දුව මත ගුරු පත්වීම් ලබා දිය යුතු බව පවසා තියෙනවා. එසේ නම් අපි අහන්නේ ඇයි මේ පත්වීම් වලට කෙලින්ම උපාධිධාරින් බඳවා ගන්න බැරි.සෞන්දර්ය කලා විශ්ව විද්‍යාලයෙන් දැනට එක අධ්‍යයන වර්ෂයකට පමණක් සංගීත පීඨයෙන් උපාධිධාරින් 140 ක ප‍්‍රමාණයක් පිට වෙනවා. දැනට අපේ විශ්ව විද්‍යාලයෙන් පිට වූ කණ්ඩායම් 3 කට 2005 සිට පත්වීම් දී නැහැ. මෙයින් යම් යම් පිරිස් පෞද්ගලික මට්ටමින් පත්වීම් ලබා ගත් අය සිටිනවා. නමුත් සමස්තයක් වශයෙන් බහුතරයකට පත්වීම් නැහැ.මේ පළාත් සභා පත්වීම් ගැන අපි අධ්‍යාපන ඇමැතිතුමාට කතා කළාම අපිට පළාත් සභා පත්වීම් අදාල නැහැ. ඒවා පළාත් සභා තුළින්ම විසදා ගත යුතු බව කියනවා. නමුත් මම මුලින් කියූ පරිදි ඔහු පළාත් සභා වලට නියෝග නිකුත් කර තියනවා. 2007.02.14 දින , එසේම නිල නොවන දේ මේ ක්ෂේත‍්‍රයේ සිදුවෙනවා.අධ්‍යාපනයේ ප‍්‍රධාන අරමුණ ආකල්ප වර්ධනයයි. එසේම සෞන්දර්යය වැනි විෂයන් ඉගෙන ගැනීම මඟින් සෞන්දර්ය විෂය දන්න අය සමාජයට බිහිවෙනවා. වෙද්‍යවරු, ඉංජිනේරුවෝ වැනි පිරිස් රටට අවශ්‍ය සේම මේ පිරිසද රටට අවශ්‍යයයි. සමාජයක සදාචාරය , පෞරුෂය රැඳෙන්නේ සංස්කෘතිය මගින්. මෙම සංස්කෘතියේ සමාජයේ කැපි පෙනෙන්නේ සෞන්දර්යය වැනි විෂයයන් ගෙන්. සංගීතය , චිත‍්‍ර, නැටුම් යන විෂයන් ප‍්‍රායෝගික හා න්‍යායාත්මක දැනුම ලබා ගත් අය පිටු දකිමින් වෙනත් සුදුසුකම් ලබාගත් අය ගුරුවරු ලෙස පත්කිරීමෙන් පාසල් වල සිටින ශිෂ්‍ය ප‍්‍රජාවට මේ විෂයන් නිවැරැදිව හඳුනා ගැනීමට බැරි වෙන අතර මේ විෂයන් ඵල ඇති සෞන්දර්යාත්මක සංකල්ප අහිමි වෙයි.මම සුසිල් පේ‍්‍රමජයන්ත මහතාගෙන් ඉල්ලනවා නගරය තුළ මෙන්ම ජනපි‍්‍රය පාසල් වල ගුරු අතිරික්තයක් තියෙනවද,මේ අයට කාලසටහන් වලින් කොතරම් වැඩ පවරා තියනවද කියා සොයා බලන ලෙස. රටේ ගුරු අතිරික්තයක් තිබුණත් සෞන්දර්ය ගුරු පුරප්පාඩු නැහැ කියන තර්කය අපිට පිළිගන්න බැහැ. මේ රටේ පුරප්පාඩු තියන නිසා තමයි ස්වේච්ඡා ගුරුවරු ස්ථිර කරන්නේ.අපි මේ ප‍්‍රශ්නය ගැන අදාල නිලධාරින් සමඟ සාකච්ඡා කර මීට කලින් උපාධි ගුරු පත්වීම් ලබා දුන්නා. නමුත් දැන් මාස කිහිපයක සිට මෙය තවත් ගැඹුරට වර්ධනය වෙලා. උපාධිධාරින්ට මෙන්ම ස්වේච්ඡා ගුරු නායක යන පිරිසටත් මේ රටේ සාධාරණයක් ඉටුවිය යුතුයි. නමුත් මෙම පිරිසට පත්වීම් දීමේදි තවත් පිරිසකට අසාධාරණයක් වනවා නම් අපි ඒ ගැන සොයා බැලිය යුතුය. බංග්ලාදේශය හැරුණු කොට වෙන කිසිම රටක විෂය සුදුසුකම් නැති අය එම විෂයට අතගහන්න දෙන්නෙ නැහැ. අපේ රටේ පැහැදිලිවම මෙම වෘත්තීය ස්ථාවරත්වය නිශේධනය කර තියනවා.මෙම ප‍්‍රශ්නය විසඳීමේදී මම පියවර කිහිපයක් යෝජනා කර තියනවා. පළමු පියවර තමයි උපාධිධාරි ස්ථාපන සේවය පිහිට විය යුතුයි. එය ඉතාම සරල දෙයක්. උපාධිධාරින් පිළිබඳ සියලු ලේඛන තොරතුරු එහි ඇතුළත් විය යුතුයි.එම ලේඛන අදාල දෙපාර්තමේන්තුවලට යැවිය යුතු අතර බඳවා ගැනීම් ඒ අනුව සිදුවිය යුතුයි. එසේම තරග විභාග ක‍්‍රමයද වෙනස්විය යුතුයි. ඒක විභාගයකින් සියලුම තරගකරුවන් මැනීම කොතරම් ඵලදායිද යන්න තේරුම්ගත යුතුයි.තරග විභාගයක අවශ්‍යතාවය දැනිය යුත්තේ පුරප්පාඩු සංඛ්‍යාවකට වඩා තරගකරුවන් සිටිය හොත් පමණි.එසේම විෂයට සිදුවන හානිය වැළැක්වීමට උපාධිධාරින් මුලින්ම බඳවා ගත යුතුයි. උපාධිධාරි ගුරු පත්වීම් දී ගෙන ඉතුරු පත්වීම් සඳහා සෙසු අය බඳවාගත යුතුයි.විවිධ පළාත් සභා වල අධ්‍යාපන ඇමැති වන ප‍්‍රධාන ඇමැතිවරුන් ගුරු පත්වීම් ලබා දීමේදී ගුරු සේවා ව්‍යවස්ථාව අනුගමනය කළ යුතු යැයි චක‍්‍රලේඛයකින් දැනුම් දිය යුතුයි. ගුරු මාරු, උසස්වීම් පිළිබඳ අලුතින් ප‍්‍රශ්න ඇති කර නොගෙන ප‍්‍රශ්න විසදා ගැනීමට අධ්‍යාපන අමාත්‍යාංශය වග බලා ගත යුතුයි.සාකච්ඡා කෙළේසුභාෂිණී ජයරත්නඡායාරූපය – දුෂ්මන්ත මායාදුන්න</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=af0811093</link>
    <topic>බස් එකේ යූ.ඇන්.පී. දෙබසක්</topic>
    <author/>
    <content>කුඹුරෙන් මැතිසබයට ගිය සැබෑ ජනතා නියෝජිතයාපුරප්පාඩු තිබියදී සෞන්දර්ය උපාධිධාරීන්ට පත්වීම් නොදෙන්නේ ඇයි?බස් එකේ යූ.ඇන්.පී. දෙබසක්සාමයට සැරසෙමු95 විය සපුරන මොරාවත්තේ ඉන්දජෝතිබස්රියේ දුම්රියේ ගමන් කරන විට විවිධ කතාබහ ඇසේ. සමහරුන්ට කතා ඇසුණත් නැතත් තමන්ගේ වාසියට දෙබස් රචනා කරගනිති. ‘ගුරුදා විග‍්‍රහය’ ලියන ලේඛකයාට දෙබස් ඇසෙන්නටම ඕනෑ නැත. තමන්ට සහ තමන්ගේ ලොක්කා රනිල්ට ගැළපෙන පරිදි දෙබස් රචනා කර ගනී.එක්සත් ජාතික පක්ෂයට ඡන්දය දුන් ප‍්‍රබල ආධාරකරුවන් දෙදෙනකුගේ දෙබසක් මේ ළඟදී අපට ද ඇසුණි. එය විග‍්‍රහය ලියන උපුල්ට කියැවීම පිණිස මෙසේය.”කොහොමද කිලිනොච්චිය අල්ලලද?””තව කිලෝ මීටර් එකයි””අපේ කොල්ලො ඉදිරියටම යනවා””ඔව්. ඔව්. මොරාල් එක අඩුවක් නෑ””ඇයි ඉතින් හමුදාවේ ලොක්කොත් පෙරමුණේ නොවැ””ඒකට අපේ රනිල් ලොක්කා, කට අරින්නේ නෑ””කට ඇරියොත් ලකුණු කැපෙන ගොන් කතාවක්මයි කියන්නේ.””එකපාරක් කිව්වේ තොප්පිගල කැලෑවක් කියල””ඔව් ඒයි. මේ වෙලාවෙ ආණ්ඩුවට පොඩි තල්ලුවක් දීල අපේ කොල්ලො ධෙර්යවත් කළා නම් ආයි ඉතින් කියල වැඩක් නෑ.”ඒ මදිවට එයාගෙ ළඟම ඉන්න අනික් හරක් ටිකත් එහෙමයි. එකෙක් කිව්වේ ඕනෑම ගොනෙකුට යුද්ධ කරන්න පුළුවන් කියලා.”ඔය එක දෙබසකි. තවත් දෙබස් එමට අපට ඇසෙයි. උපුල් ජෝසප් හැම කෙනෙකුම දකින්නේ රනිල් වික‍්‍රමසිංහ හිතේ තියාගෙනය.මේ හැත්ත ඒ මිනිහ වරෙක බිල් ක්ලින්ටන් කළේය. කලිසම් කෝට් හැඳ ටයි පැලඳ පන්සලට ගෙන ගියේය. ඊළඟට රනිල් ලොක්කා බුෂ්ට ඇන්දුවේය. කොච්චර බුෂ්වාදී වුණාදැයි කීවොත් පාර්ලිමේන්තුවේදී බුෂ් ගේ නම කියන්නටවත් හිටපු කතානායක ජෝසප් මයිකල් පෙරේරා ඉඩ දුන්නේ නැත. තවම ඇන්දුවේ නැත්තේ ඔබාමාටය. ඒකත් ලබන සතියේ කරනු ඇත.දැන් මේ වහන්සේලා යුද්ධයට යන උණ්ඩ ගණන් කරති. බිම දමන බෝම්බවල යකඩ බෝල අතගගා බෝලයකට වැය කරන මුදල සොයති. යුද්ධයට මොනතරම් මුදලක් මහින්ද රාජපක්ෂ වැය කරනවාදැයි දුක් වෙති. මහින්ද රාජපක්ෂ කිලිනොච්චිය නොඇල්ලුවොත් ඡන්ද පරදින බව කියති.අපට එකක් කිව හැකිය. කිලිනොච්චිය අල්ලන එක මහින්දගේ වැඩක් නොවේ. එය අපේ රණවිරුවන්ගේ වැඩකි. නැඟෙනහිර අල්ලා ගත්තේ ද ඒ කොල්ලන්ය. දැන් කිලිනොච්චියේ සිංහ ධජය ඔසවන්නට ළඟය. රනිල්ගේත් උපුල්ගේත් ඇඟේ හිරිගඩු පිපෙන්නේ එවිටය.දේශපාලනය කරන විට අවංක විය යුතුය. මොකක්දෝ සඟවාගෙන කතා කිරීම අමන කි‍්‍රයාවකි. ත‍්‍රස්තවාදය ජයගන්නට මෙතරම් අසීරුවූයේ ඇයිදැයි දැනගැනීමට උපුල් ජෝසප් ප‍්‍රනාන්දු කළ යුත්තේ රනිල් ලොක්කා කනෙන් ඇදගෙන ගොස් කණ්ණාඩියක් ළඟට ගෙන යාමය. පස්සා පැත්තට දෙකක් දී “උතුර නැඟෙනහිර ප‍්‍රභාකරන්ට සටන් විරාමයෙන් ලියා දුන්නේ සර් නේදැ”යි ප‍්‍රශ්න කළ යුතුය.මහින්ද රාජපක්ෂ සමඟ ඊර්ෂ්‍යාවෙන් වෙරයෙන් පළිගැනීමේ චේතනාවෙන් කුණුහරුප ලිවීම එලොවට පමණක් නොව මෙලොවට ද පලක් නැති කාර්යයකි. 2001 බලයට ආ වික‍්‍රමසිංහ පාර්ලිමේන්තුවටත් හොරා සටන් විරාම ලියැවිල්ලට අස්සන් කොට උතුර නැඟෙනහිර ප‍්‍රභාකරන්ට භාරදී “දැන් නම් ඉතින් මළමිනී ගමට එන්නේ නැතැ”යි කියා බෙන්තොට හෝටලයට වී නිදාගත් හැටි උපුල්ට අමතකද?ප‍්‍රභාකරන් කඳවුරුවලට සීමා කොට නිරායුද කර සිටි අපේ රණවිරුවන්ට පස්සා පැත්ත පෙන්නූ හැටි උපුල්ට අමතක නැත. රනිල්ට හොඳට මතකය. වෙලා ඇත්තේ රනිල් හොරට නිදියන එකකු නිසා කූද්දන්නට අමාරුකමය. ප‍්‍රභාකරන් නම් මිනීමරුවා සාන්ත සුන්දර කුක්කු පැටියකු යයි සිතූ රනිල් සියලු මුරපොළ වසා දැමුවේය. මාර්ග බාධක ගලවා විසි කෙළේය.කොටියා කොළඹට ආවේ වෙසක්දා තොරණ බලන්නට එන අය වගේමය. ඒ අය අතර මරාගෙන මැරෙන කොටි සිටියහ. ඔවුහු කොළඹ ස්ථිර පදිංචිය කරගත්හ.බෝම්බ කොළඹ ගෙනාවේ යාපනයේ සිට කෙසෙල් කැන් ගේන්නාසේය. සොයා බලන්නට කිසිවකු නැත. එදා උපුල්ලා රනිල් ලොක්කාගේ මාධ්‍ය ඒකකයට වී නිල් කොළ ගනිමින් සිටියහ. අද මහින්දට බණින්නේ යළිත් රනිල් බලයට ගෙනවුත් පොඩි ජොලියක් දැමීමටය.ප‍්‍රභාකරන් අවි ගෙනාවේය. ඒ එකක් දෙකක් නොව නැව්පිටින්ය. ඒවා ගෙනවුත් නිසි තැන්වල ගබඩා කළේය. උපුල් ජෝසප් නොදන්නා තවත් එකක් සිහිපත් කළ යුතුය. අර උඩුගම්පොළගේ ලණුව කෑ රනිල් මිලේනියම් සිටි කොල්ලන් ටික ප‍්‍රභාකරන්ට භාර දුන්නේ නරියාට දෑවැද්දට කුකුල් කොටුවක් දුන් පරිද්දෙනි. සටන් විරාමයට මුවාවී ප‍්‍රභාකරන් ශක්තිමත් විය. උඩින් යන කුරුම්බැට්ටි මැෂින් ගෙනාවේද එදාය.රනිල්ට රට ගැන කැක්කුමක් නැත. රනිල් පුම්බන්නට හදන ඔවුන්ට ඇත්තේ මුදල් දොළදුකය. රනිල් මහ ඉහළින් වර්ණනා කරන මහා ලොකු සටන් විරාම ගිවිසුමට මුවාවී ප‍්‍රභාකරන් ගෙනා අවි තොගවලින් අපේ රණවිරු කොල්ලන් කීදෙනකු මළාද? ජාතික සම්පත් විනාශ කළේද? මේවා ගැන නොසිතා ත‍්‍රස්තවාදයට එරෙහිව සාර්ථක මෙහෙයුමක් දියත් කර ඇති මහින්ද රාජපක්ෂ පුම්බන්නට කි‍්‍රයා කිරීම ගැන උපුල්ට ඇත්තේ පුදුමුකාර කැක්කුමකි.මහින්ද රාජපක්ෂ කෙළින් හිටගන්නට ශක්තියක් ඇති නායකයෙකි. පයින් ඇවිදින්නට දන්නා ගැමියෙකි. මැදමුලන අන්තර්ජාතික මට්ටමට ගෙනා රාජ්‍ය නායකයෙකි.ඔහුගේ රාජ්‍ය තාන්ති‍්‍රකභාවය අසලට ළංවන්නටවත් රාජකීය විදුහලින් ආ රනිල්ට බැරිය. රනිල් පිම්බුවාට පිම්බෙන්නේ නැත.ටියුබ් එකේ හිල්ය. පැච් දමලා හිල් වහගන්නට බැරිය. අලුත් ටියුබ් දැම්මත් යූ.ඇන්.පී. වාහනය කබල්ය. යන්නේ පැත්තකට ඇලවෙලාය.රනිල්ට මහින්ද වෙන්නට බැරිය. මහින්ද කරන දේ රනිල්ට කරන්නට බැරිය. රනිල්ට වඩා මහින්දට ජනතාව කැමැති බව සබරගමුවෙන් සහ උතුරුමැදින් සනාථ විය.ඒ කිලිනොච්චිය නිසා නොවේ. නැඟෙනහිර මුදාගත්තාටය. දෙමළ ජනතාව නිදහස් කර ගත්තාටය. මාවිල්ආරු මුදාගෙන අහිංසක ජනතාවට වතුර ටික දුන්නාටය.ජනතා ඡන්දයෙන් බලයට අවුත් ජනතාව අමතක නොකළ නිසාය.රනිල්ට අකැමැති ඔහුගේ පෞරුෂයේ හීනතාවය නිසා නොවේ. අතවනන හැටි මෙලෝ රහක් නැති නිසා නොවේ. ගමන බිමනේ අඩුවක් නිසා නොවේ. නායකයකු ලෙස හැසිරෙන ආකාරයේ දුර්වලකම නිසාය.රටේ ජාතික ප‍්‍රශ්නවලදී නිදාගන්නා නිසාය. ජනතාව කැමැති දේට අකැමැති නිසාය. ජනතාව සමඟ සිටිනවාට වඩා විහිළු තහළුවෙන් කල් ගෙවන නිසාය.ප‍්‍රශ්නවලට විසඳුම් නොදී ගොන් කරත්තයෙන් යන නිසාය.පාරට බැස ජෝකරයකු සේ වාහන ගමනට බාධාකරමින් අත් දෙක ඔසවා නටන නිසාය. පොළට ගොස් කොළ බෙදන නිසාය.ඒ නිසා උපුල් ජෝසප් කළ යුත්තේ රනිල් කියන දේ ලියා කියවනවිට ලිවීම නොව ලොක්කාට කියාදීමය.එක්සත් ජාතික පක්ෂයේ අතීත නායකයන් ඇඳ පැලඳි සැටි ඡායාරූපවලින් පෙන්වාදීමය.ඔවුන්ගේ කතා කියවන්නට සැලැස්වීමය. ජනතා ප‍්‍රශ්නවලදී එම නායකයන් හැසිරුණු ආකාරය කියා දීමය.එසේ නැතිව මහින්ද රාජපක්ෂට බැණ බැණ සිටීමෙන් සිදුවන්නේ මහින්ද රාජපක්ෂ තව තවත් ජනතාවගේ ජනප‍්‍රියත්වයට ළංවීමය.එය තේරුම් නොගෙන රනිල්ට බීන් චරිතය ආරූඪ කිරීමෙන් සිදුවන්නේ තවදුරටත් විපක්ෂ නායක පදවියේ කල්මැරීමටය.වේදිකා නාට්‍යයක රජවීමය. සිහින ලෝකයක කිරුළ පැලඳීමය.උපුල් ජෝසප්ට සිදුවන්නේ ද සිහින රාජ්‍ය කේවට්ට චරිතයට පණ ගැන්වීමය.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=af0811094</link>
    <topic>සාමයට සැරසෙමු</topic>
    <author>එම්. කේ. ධර්මදාස</author>
    <content>කුඹුරෙන් මැතිසබයට ගිය සැබෑ ජනතා නියෝජිතයාපුරප්පාඩු තිබියදී සෞන්දර්ය උපාධිධාරීන්ට පත්වීම් නොදෙන්නේ ඇයි?බස් එකේ යූ.ඇන්.පී. දෙබසක්සාමයට සැරසෙමු95 විය සපුරන මොරාවත්තේ ඉන්දජෝතිත‍්‍රස්තවාදී බලමුළු සියල්ල විනාශකර දමනු ලබන බව දැන් නිසැකවම පෙනෙන්නට තිබේ.ත‍්‍රස්තවාදීන්ට විරුද්ධ සටන ජයගත නොහැකි සටනක් බව අඟවන්නට දේශීය විදේශීය සියලු ප‍්‍රතිගාමීන් කලක් තිස්සේ මන්ත‍්‍රයක් මෙන් ජප කරමින් සිටියද දැන් ජනාධිපතිතුමන්ගේ බුද්ධිමත් නායකත්වය හා මාර්ගෝපදේශකත්වය ඇතිව අප රට ආරක්ෂක සේවා නායකත්වය හා සෙබල බලමුළු ඔදවත්ව සටන් වැදීම නිසා මෙම අද්විතීය ජනතා ජයග‍්‍රහණය අත ළඟටම දැන් පැමිණ තිබේ.සේනාධිනායක ජනාධිපතිතුමන් හා ආරක්ෂක සේවාවන් හුදෙක් රණකාමීත්වය නිසා ත‍්‍රස්ත‍්‍රවාදය මර්දනය කිරීමේ සටනක යෙදෙතැයි සිහි මොළේ නැති කිසිවෙකුටත් කිය නොහැකිය.ඒ බව වත්මන් ජනාධිපතිතුමා මෙරට ජනවරම පතා ඉදිරිපත් වූ විගසම සිදුකළ ප‍්‍රකාශනයන්ගෙන් පැහැදිලි විය. එතුමා ප‍්‍රකාශ කළේ “ මෙරට වසන සියලු ජනකොටස් වලට අයත් සියලු පුරවැසියනටම බියෙන් සැකෙන් තොරව සාමකාමීව ජීවත් වීමට ජීවත් විය හැකි වාතාවරණයක් ඇති කිරීම “ තම ඒකායන අරමුණ බවය.ජනාධිපතිතුමා මෙම ප‍්‍රකාශය පුනපුනාම ඉදිරිපත් කරමින් ත‍්‍රස්තවාදය මර්දනයට පියවර ගන්නා අතරතුරම රටේ නිසැක සංවර්ධනයට කි‍්‍රයා කර ඇත. එතුමා ස්වකීය නව රජයේ කටයුතු අරඹා මෙතෙක් ඉදිරියට පියනඟා තිබෙන ආකාරය දෙස බලන අගති විරහිත ඕනෑම පුද්ගලයෙකුට පැහැදිලිවම සිතට නැගෙන කරුණු කාරණා කීපයක් වෙයි.කෙටියෙන් සඳහන් කරන්නේ නම් පළමුව කී අරමුණ ඉටුවන ලෙසට මෙරට අත්‍යවශ්‍ය සාධකය නිර්මාණය කරගෙන යනු ලබයි. එනම්, මෙරට කිසිත් ඒකාධිපති හිතුවක්කාර පාලනයක් නොව අංග සම්පූර්ණ ප‍්‍රජාතන්ත‍්‍රවාදී පාලනයක් ස්ථාපිත කිරීමට එතුමා යුහුසුළුව කි‍්‍රයා කරගෙන යයි.උදාහරණයක් වශයෙන් දක්වතොත් අපගේ වීරෝදාර රණවිරුවන් නැෙඟනහිර පළාත ත‍්‍රස්ත‍්‍රවාදීන්ගෙන් මුදවාගත් වහාම එතුමා පියවර ගත්තේ මහජන මතය ඉතා සාධාරණව විමසා එහි ප‍්‍රජාතන්ත‍්‍රවාදී පාලනයේ අඩිතාලම ගොඩ නැගීමටය.එපමණක් නොව ත‍්‍රස්තවාදීන් නිසා සංවර්ධනය අතපසු වී පැවති එම පළාතෙහි ආර්ථික සංවර්ධනය ඇතුළු සියලු ආකාර සංවර්ධනය සිදුවන ලෙසට විධිවිධාන යෙදීම දැන් සිදුවේගෙන යයි.ඊට නැගෙනහිර නවෝදයයි නම් කර ඇත.ප‍්‍රදේශයේ වසන සියලු ජන කොටස් වලට එක හා සමානවම යුක්තිය ඉටුවන එකම පදනම ප‍්‍රජාතන්ත‍්‍රවාදයයි. එම නිසා අද නැගෙනහිර පළාතේ වසන විවිධ ජන කොටස් අතර සාමයට මඟ පෑදී තිබේ.විවිධ ජන කොටස් හා ආගමික ජන කොටස් අතර සමගිය ස්ථාපිත වීම වත්මන් මිනිස් වගට සාක්ෂාත් කර ගැනීමට තිබෙන අද්විතීය උත්කෘෂ්ඨ ජීවන මඟ හා පිළිවෙත බවට සැකයක් නැත. කරුණාව , මෙති‍්‍රය, සහනශීලිත්වය, අනුකම්පාව , යුක්තිය නොඅඩුව ඉටුකිරීම ආදී උසස් ශිෂ්ටසම්පන්න ජීවිතයකට අවශ්‍ය සියලු පුරුෂාර්ථ ගැබ්ව තිබෙන්නේ ප‍්‍රජාතන්ත‍්‍රවාදී සමාජ ක‍්‍රමයෙහිය. එබඳු සමාජයක ජීවත්වීම අති මහත් ආශිර්වාදයකි.වත්මන් ජනාධිපතිතුමන්ගේ පාලනය තුළින් මුළු රටටම උදාකිරීමට අපේක්ෂා කරන්නේ එබඳු සමාජ ක‍්‍රමයක් නැත්නම් අංග සම්පූර්ණ ප‍්‍රජාතන්ත‍්‍රවාදයකි. දැනට උතුරු කරයෙහි සිදු කරනු ලැබ ජයග‍්‍රාහී අවධියට අතිශයින්ම ආසන්නව තිබෙන මානුෂික මෙහෙයුමේ පරමාර්ථය වන්නේත් එයයි. කෘර තස්ත‍්‍රවාදී ග‍්‍රහණයෙන් උතුරේ දමිළ ජනතාව මුදවා ගැනීම මෙම මෙහෙයුමේ පරමාර්ථයයි.ඔවුන් සඳහා නුදුරේ පිහිටුවනු ලබන පාලන ආකෘතියේ ආදර්ශය දැනට නැගෙනහිර පළාතේ දැකිය හැකිය.තස්ත‍්‍රවාදයෙන් බලාපොරොත්තු වන ආකාරයට අහිංසක සාමාන්‍ය ජනතාව ෆැසිට්ස් වාදයක යකඩ සපත්තුවට යටකොට ගෙන යන පාලනයකට කිසිසේත් ඉඩදිය නොහැකිය.ජනාධිපතිතුමන් මෙරට ගොඩනැඟීමට අදහස් කරන සමාජ ව්‍යුහය පිළිබඳ පරමාදර්ශී සංකල්පය එතුමා විසින් කීප විටෙකම සිදු කළ ප‍්‍රකාශයන්හි අන්තර්ගතව තිබිණි. එතුමා ඉතාමත් පැහැදිලිව හා තිරසාරව මෙසේ ප‍්‍රකාශ කොට ඇත.“ මා ජනාධිපති ලෙස පත්කරගෙන තිබෙන්නේ මෙරට මුළු මහත් ජනතාව විසිනි. එහෙයින් මම මෙරට කිසිත් එක් කොටසක් නොව මුළු මහත් ජනතාවගේම ජනාධිපති වෙමි.එහෙයින් කොළඹ පළාතේ වේවා, හම්බන්තොට පළාතේ වේවා මහනුවර හෝ නුවරඑළියේ වේවා කොතැනක වෙසෙන ජනතාව වුවත් මා සළකන්නේ මගේ දරුවන් ලෙසයි. ඔවුන් සැම දෙනට මා දක්වන්නේ සමාන සෙනෙහසකි.”අද ශී‍්‍ර ලාංකේය සමස්ත ජනතාවටම උතුරේ ඇතිවන්නට යන ජනතා ජයග‍්‍රහණයත් සමඟ පරිපූර්ණ සාමයකට සැරසිය හැකිය. ප‍්‍රජාතන්ත‍්‍රවාදයේත් එහි මහඟු ප‍්‍රතිඵලය වන සාමයේත් මිළ අනවරත සුපරික්ෂාකාරිත්වය බව නොකිවමනාය.අවුරුදු 30 ක පමණ කාලයක් ත‍්‍රස්තවාදයේ බිහිසුණු කි‍්‍රයා සියැසින් දැකීමටත් අත් විදින්නටත් ලැබුණු ජනතාවට සැකෙන් බියෙන් තොරව සැනසිල්ලේ වසන්නට ලැබීම කොතරම් භාග්‍යවත් ද යන්න සිතා ගැනීම දුෂ්කර විය නොහැකිය.එම්. කේ. ධර්මදාසවිශ‍්‍රාමලත් භාෂා පරිවර්තක</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=af0811095</link>
    <topic>95 විය සපුරන මොරාවත්තේ ඉන්දජෝති</topic>
    <author>පූජ්‍ය මාරපන විජිත නායක ස්ථවිර කළුතර දිසාවේ ප‍්‍රධාන සංඝනායක</author>
    <content>කුඹුරෙන් මැතිසබයට ගිය සැබෑ ජනතා නියෝජිතයාපුරප්පාඩු තිබියදී සෞන්දර්ය උපාධිධාරීන්ට පත්වීම් නොදෙන්නේ ඇයි?බස් එකේ යූ.ඇන්.පී. දෙබසක්සාමයට සැරසෙමු95 විය සපුරන මොරාවත්තේ ඉන්දජෝතිධර්මධර, විනයධර, සූත‍්‍රධර, මාතිකාධර, ථෙරවාදි මහා සඟ පරපුරක් බිහි කිරීමට දායක වූ රත්නපුරයේ මාරපන මාවුදැල්ලේ ශී‍්‍ර විජය නන්දනාරාමාධිපති ඉන්ද්‍රජෝති හිමියෝ මෙම 11 වැනිදාට 95 වන වියට ලඟාවෙති. 1913 දී සිංහල බෞද්ධ ප‍්‍රභූ කුල පරම්පරාවකට නෑකම් කියමින් මොරාවත්ත නම් සුප‍්‍රකට ග‍්‍රාම වරයක උපත ලබා මහා විහාරවංශික ස්‍යාමෝපාලි මහානිකායේ ශාස්ත්‍රෝදය අතිසම්භාවනීය විහාර පරපුරක පැවිද්ද ලබා 1926 දී පමණ සුප‍්‍රකට පිරිවෙනක් වූ මාරපන ශාස්ත්‍රෝදය පිරිවෙන් මහා විහාරස්ථානයේ මූලික අධ්‍යාපනය ලැබූහ.රත්නපුර මාරපන ශාස්ත්‍රෝදය පිරිවෙන් විහාරය ගනේගොඩ පුරාණ විහාරය, කිරිඇල්ලේ එපිටවල සුදර්ශනාරාම මහා විහාරය ඇතුළු මහා වෙහෙර විහාර ගණනාවක ආදි පත්‍ය ඉසිලූ ආචාර්ය බෝපැත්තේ ජිනරතන මහා ස්වාමීන්ද්‍රයන් වහන්සේ තත්පිරිවෙන් විහාරාධිපති වැඩ විසූ රාජකීය පණ්ඩිත අතිපූජ්‍ය කිරිඇල්ලේ ඥාණවිමල මහා ස්වාමීන්ද්‍රයන් වහන්සේලා ඇසුරෙන් පාරිවේනික අධ්‍යාපනය ලබා දැන උගත්කමින් පිරිපුන් සංඝ පීතෘවරයෙකු බවට උන්වහන්සේ පත් වූහ.මහා විහාර සම්ප‍්‍රදාය අකුරටම පිළිපදිමින් බණ පිරිත් දේශනා කිරීමේ සහජ හැකියාවක් තිබූ මොරාවත්තේ ඉන්ද්‍රජෝති මහා ස්වාමීන්ද්‍රයන් වහන්සේ පිරිත් දේශනා අනුශාසනා හා පුස්කොල පොත පත ලිවීම නක්‍ෂත‍්‍ර නැකත් සැකසීම හා දියවැඩියා රෝගය සඳහා පාරම්පරික රහස් වෙදකම හා සිවුරු මැසීම ආදී වශයෙන් මෙකී නොකී සියලු ශාසනික ආගමික හා සාමාජික කටයුතු කෙරෙහි මහත් දක්‍ෂතා රැසක් ප‍්‍රගුණ කොට තිබුණි.ශී‍්‍ර ඉන්ද්‍රජෝති නායක ස්වාමීන්ද්‍රයන්වහන්සේට දිඝාසිරි පතා නොවැම්බර් මස 11 වෙනිදා අටවිසි බුද්ධ පූජා, බෝධි පූජා හා මහා සංඝ ගත දක්‍ෂිනාදියෙන් මහත් පිංකම් කෙරෙති. මේ සඳහා උන්වහන්සේගේ පි‍්‍රයශීලි ඉන්ද්‍රසුමන හිමියන් ඇතුළු ශිෂ්‍ය ගෝල බාල ආදී පිරිස හා දායක පිරිස පෙල ගැසී සිටිති. මෙම උපහාර පිංකම්වලින් උන්වහන්සේට දීර්ඝායු සම්පත් ලැබේවා.පූජ්‍ය මාරපන විජිත නායක ස්ථවිර කළුතර දිසාවේ ප‍්‍රධාන සංඝනායක</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=as0811091</link>
    <topic>දුවේ පුතේ නුඹ නැතත් නුඹ වැනිම දරුවනට වෙමු මවුපියන්</topic>
    <author>ඉනෝකා සමරවික‍්‍රම</author>
    <content>දුවේ පුතේ නුඹ නැතත් නුඹ වැනිම දරුවනට වෙමු මවුපියන්යෙටී ආයිත් ඇවිත් ද?නෙළුම් විලගුරුතුමාගේ කලිසම් මාරුවඅන් අය අතර ජනපි‍්‍රයවීමට නම් පළමුවෙන්ම නීතිගරුක විය යුතුයිකැලණි සරසවි ‘විස්ටා’ සිතුවම් දැක්මවිටෙක අතීතය සොඳුරුය. මිහිරිය. තවත් විටෙක අතීතය ශෝකජනකය. බියකරුය. මිනිසකු තම අනාගතය ගොඩනඟා ගන්නේ අතීතය හා වර්තමානය සමඟ ගැටෙමිනි. කොතරම් ශෝකී, අමිහිරි වුවද අපට අතීතය සිහිපත් කිරීමට සිදුවේ.මේ අතීත සිදුවීම අපගේ මතකයෙන් කිසිදාක ගිලිහී නොයනු ඇත. රටම මළගෙයක් කරවූ ඒ දිනය දෙදහස් හතරේ දෙසැම්බර් විසිහය වැනිදාය. එදා අපේ රටට ලක්‍ෂ ගණනක් වූ ජීවිත අහිමි වූයේය. දේපළ හානිය කොතරම් ද කියා මිනිය නොහැකි තරම්ය.සුනාමියට ගොදුරු වූ දරු පස්දෙනා හාසොයුරිය ඉන්ද්‍රානිමේ සියලු ශෝචනීය සිදුවීම් ඔස්සේ යළිත් ජීවිත ගොඩනඟා ගන්නට වැර වීරිය ගත්තවුන් බොහෝමය. තවමත් නැඟී සිටින්නට උත්සාහ දරන්නෝ අපමණ ය. ආර්ථික වශයෙන් ශක්තිමත් වුවද මානසික තත්ත්වයෙන් නැඟී සිටින්නට අපොහොසත් වූවෝ බොහෝය.මවට පියාට තම ආදරණීය දරුවන් පමණක් නොව ඥාතීන් ද අහිමි වෙද්දි ඒ දුක තුනී කරගෙන ජීවිතය ගොඩනඟා ගෙන සමාජයට යහපතක් කරන්නට උත්සාහ දරන්නෝ ද වෙති.එච්.කේ. ඉන්ද්‍රසිරි පරණවිතාරණ හා ධම්මිකා චන්ද්‍රකාන්ති යුවළ ද එවැනි සද්කාර්යයක නියැළෙන්නෝය.සුනාමිය නිසා ඔවුන්ට අහිමි වූ දෑ බොහෝය. පරණවිතාරණ යුවළ, තම දෙදරුවන් හා සොහොයුරියත්, සොහොයුරියගේ දෙදරුවන් හා සොහොයුරාගේ පුතණුවනුත් පානදුරෙන් මාතර බලා යන දුම්රියේ නැග්ගුවේ යළිත් දින කිහිපයකින් හමුවීමේ බලාපොරොත්තු වෙනි.එවිට වේලාව උදෑසන හතට පමණ ඇත. දුම්රිය පිටත් වූ පසු ඔවුහු නිවස බලා ආහ. ඊළඟ නිමේෂයේ සිදුවූයේ කිසිවකු නොසිතූ නොපැතූ දෙයකි. දුම්රිය පැරෑලියේදි සුනාමියේ ගොදුරක් බවට පත්විය. එහි සිටි මඟීහු අනතුරට පත්වූ හ.ඒ අතර පරණවිතාරණ යුවළගේ සොහොයුරිය හා දරුවන් පස්දෙනා ද වූහ. සිදුවූයේ කුමක් දැයි යන්න සිතා ගැනීම ඔවුන්ට පමණක් නොව රට වැසියාටම නොහැකි විය.දෙව්නි දුව හා පසන් පුතුඔවුහු ඇති තරම් ඇඬූහ. වැළපුණාහ. දෑසවන් වූ දරු දෙදෙනා, සොහොයුරිය හා ඇගේ දෙදරුවන් හා සොහොයුරාගේ දරුවාගේ මතකයන් ඔවුන්ගේ සිත් කඳුළින් පිරවීය.”මගේ අක්ක එච්.කේ. ඉන්ද්‍රානි. ඇය මාතර ටෙලිකොම් ආයතනයේ සේවය කළේ. අක්කගෙ දුව තිලංකා චතුරානි. ඇගේ වයස අවුරුදු දහතුනයි. පුතා යසිදු භාෂිත. පුතාගේ වයස අවුරුදු එකොළහයි.දුව ඉගෙන ගත්තේ මාතර සුජාතා විද්‍යාලයේ. පුතා ඉගෙන ගත්තේ මාතර රාහුල විද්‍යාලයේ’ අයියගේ පුතාට අවුරුදු නවයයි. එයා මාතර ශාන්ත තෝමස් විද්‍යාලයේ ඉගෙන ගත්තේ. මගේ මහගෙවල් තල්පාවිල.අක්කයි දරුවෝ ටිකයි දෙසැම්බර් 22 දා නුවර දළදා මාලිගාව වඳින්න ගියා. මගේ දුව දෙව්නි ලක්නා. ඇගේ වයස අවුරුදු දහයයි. දුව පානදුර අගමැති බාලිකා විදුහලේ පස්වැනි වසරේ ඉගෙන ගත්තේ.පුතා පසන් ලෝචන. එයාගේ වයස අවුරුදු නවයයි. පුතා පානදුර සුමංගල පිරිමි විද්‍යාලයේ හතර වසරේ ඉගෙන ගත්තේ. මේ සිදුවීමට කලින් දවසේ ඒ කියන්නේ දෙසැම්බර් 25 මම අක්කයි දරුවෝයි සමග කැලණි විහාරය වඳින්න ගියා. මේ තියෙන්නේ එදා ගත්ත පින්තූරය. මේ පින්තූරේ ඉන්නේ මැරුණ දරුවෝ ටිකයි මගෙ අක්කයි”ඔහුගේ දෙනෙත්හි කඳුළු පොදි ගැසී ඇත. එහෙත් මේ මිනිසා කොතරම් චිත්ත ශක්තියක් ඇත්තකු දැයි සිතුණේ ඔහු ජීවිතයට මුහුණ දී ඇති ආකාරයෙනි.පරණවිතාරන යුවළ දරු දෙදෙනා සමඟ”විසිහය වැනිදා උදේ පානදුරෙන් අපි මේ අය කෝච්චියට නැග්ගුවා. සුනාමිය හින්දා අපි නැත්තටම නැති වුණේ නෑ. අපිට දරුවෝ අහිමි වෙච්ච එක ඇත්ත. මල් වගේ දරුවන්ගේ මතකය අමතක කරන්න අමාරුයි.ඒත් මේ දරුවෝ නිසා අපි ජීවිතය අලුතෙන් දැක්කා. අපි අපේ ජීවිතවල අස්ථිර බව වටහාගෙන ධර්ම මාර්ගයට යොමුවුණා. දැන් අපට ජීවිතේ ගැන ලොකු බැඳීම්, පොදි ගැහිලි නෑ.අපිට අපේ දරුවෝ සංසාර ගමන කෙටි කර ගැනීමට මඟ පෙන්වීම කළා. දරුවන්ට නිවන් සුව ප‍්‍රාර්ථනා කරනවා ඇරෙන්න වෙන කරන්න දෙයක් නැහැ. අපි දැන් අවබෝධ කරගෙන ඉන්නේ අපි කළ යුත්තේ කුමක් ද කියලා.”පරණවිතාරණ යුවළට තම දෙඇස් අහිමි විය. එහෙත් ඔවුහු අඳුරේ මංමුලාවී නොමැත. යායුතු මාවත සොයාගෙන ඇත. සියලු දුක්ඛ දෝමනස්සයන් යටපත් කරගෙන මල් කැකුළුවන් තම දරුවන් මෙන් වූ රටේ අනෙකුත් දරුවන්ගේ දෙඇස් පෑදීමට, ඔවුන්ගේ සෞඛ්‍ය කටයුතු සඳහා විශාල සේවයක් ඉටු කරමින් සිටිති.”අපි අපේ දරුවන් වෙනුවෙන් අඬලා පළක් නෑ කියලා තේරුම් ගත්තා. අප මානසිකව වැටිලා හිටපු වේලාවේ මහා සංඝරත්නය ඇතුළු ඥාති හිතමිත‍්‍රාදින් අපේ දුක තුනී කර ගන්න උදව් උපකාර කළා. ඔවුන්ට බොහෝම පිං. මම හිතාගත්තා මම මගේ දරුවෝ වෙනුවෙන් හොඳ දේ කරනවා කියලා.ශිෂ්‍යත්ව ලද දරුවන්මගේ සහ දරුවන් දෙන්නගේ බැංකු පොත්වල තිබුණ සල්ලිවලින් තමයි පානදුර ප‍්‍රදේශයේ සමාජ සේවා කටයුතු කරන්න පටන් ගත්තේ. අපේ යහළු මිත‍්‍රයෝ අපි දන්න කියන අය උදව් කරන්න පෙළඹුණා.මුලින්ම අපි කළේ පානදුර හා ඒ අවට ඉස්කෝලවල ඉගෙනීමේ දක්‍ෂතා තිබෙන ආර්ථික දුෂ්කරතාවලින් පෙළෙන දරුවන්ට ශිෂ්‍යාධාර ලබාදීම.මේ වන විට අපේ පදනමෙන් දරුවන් හැටකට පමණ ශිෂ්‍යාධාර ලබාදී තිබෙනවා. ඉදිරියේදි අපි බලාපොරොත්තු වෙනවා ජල පහසුකම් නොමැති දුෂ්තර පළාතක පාසලකට ජල පහසුකම් ලබාදීමට. අපි මේ වන විට එවැනි පාසල් පිළිබඳව තොරතුරු රැස් කරමින් ඉන්නේ. මීට අමතරව මාතර රෝහලට අංග සම්පූර්ණ සායන සංකීර්ණයක් සාදා නිමකර දුන්නා.මෙවර ලෝක ළමා දිනය වෙනුවෙන් හොරණ රෝහලේ ළමා වාට්ටුවට ආහාර ගැනීම සඳහා ස්ථානයක් සාදා නිම කර දුන්නා. ලෝක ළමා දිනය දා එම වාට්ටුවේ දරුවන්ට තේ පැන් සංග‍්‍රහයක් ලබා දුන්නා. ඊට පෙර වසරේ ලෝක ළමා දිනය වෙනුවෙන් ළමා රෝහලේ ප‍්‍රතිකාර ලබන හා එදින බාහිර රෝගී අංශයට පැමිණි සියලු දරුවන්ට පලතුරු හා රසකැවිලි පාර්සලය බැගින් ලබා දීමට කටයුතු කළා.විදුලිබලය නැති උපතිස්ස ගම වැනි ගම්මාන වලට ලන්තෑරුම් බෙදා දුන්නා. අපි මේ සියලු කාර්යයන්වලින් ජනපි‍්‍රයත්වය සොයාගෙන යන්නේ නෑ. ඉදිරියේදිත් රටපුරාම මෙවැනි වූ කාර්යයන් කිරීමට අපි බලාපොරොත්තු වෙනවා. මේ සඳහා මගේ බිරියගෙන් උපරිම සහායක් ලැබෙනවා. ඊට අමතරව දේශීය ආදායම් දෙපාර්තමේන්තුවේ සහෝදර සේවක සේවිකාවන්ගෙන් උපරිම සහාය ලැබෙනවා.මේ වසරේ දෙසැම්බර් මාසයෙන් පසුව අපි බලාපොරොත්තු වෙනවා උසස් පෙළ ඉගෙනුම ලබන ආර්ථික දුෂ්කරතාවලින් පෙළෙන දරුවන්ට ශිෂ්‍යාධාර ලබාදීමට. මේ සඳහා ආධාර අවශ්‍ය දරුවන්ට අපෙන් ඉල්ලීමක් කරන්නත් පුළුවන්.සාදා නිම කළ රෝහල් ගොඩනැගිල්ලක්.රජය පිළිගත් පුණ්‍ය ආයතනයක් වන පසන් දෙව්නි සමරු පදනම වර්තමානයේ බොහෝ සමාජ සත්කාරයන් කිරීමෙහි පෙරමුණ ගෙන සිටී. මේ සියලු කාර්යයන් අවසන ඔවුන් බලාපොරොත්තු වන්නේ තම දරුවන්ට නිර්වාන සුවය ප‍්‍රාර්ථනය කිරීමය.සුනාමිය අපේ රට කළඹා වසර හතරක් ගතවී අවසන්ය. එහෙත් එයින් ලැබූ වේදනාව තවමත් හදවත් පාරන්නේය. පිපෙන්නටත් පෙර මිලින වී ගිය තම දරුවන් වෙනුවෙන් තැවෙන මව්පියවරු රට පුරා විසිරී සිටිති.ඇතැම් හු ජීවිතය යළිත් ගොඩනඟා ගැන්මට බැරිව වැටුණු තැන්වලම වැටී සිටිති. එහෙත් පරණවිතාරණ යුවළ හදවතේ කඳුළ වියළාගෙන දහස් සංඛ්‍යාත දුවා දරුවන්ගේ දුක් කඳුළු පිසින්නා හ.අප ඔවුන් ඇගයිය යුතුය. පැසසිය යුතුය. එමෙන්ම ආඩම්බර විය යුතුය. ඒ ඔවුන් නොවැටී නොතැවී වැටී සිටින්නවුන්ට නැඟී සිටීමට දිරි දෙන බැවිනි.”අපි අපේ ජීවිතවල අස්ථිර බව වටහාගෙන ඉන්නේ. ඒ බව අපට පසක් කර ගැනීමට මඟ පෙන්වූයේ අපේ දරුවෝ. අපි අද මේ හැම දෙයක්ම කරන්නේ ඔවුන් වෙනුවෙන්. කැමති අයට අපත් සමඟ එක්වෙන්න පුළුවන් යහපත් වූ සමාජ සත්කාරයක් කිරීම සඳහා.”අවසන ඉන්ද්‍රසිරි පරණවිතාරණ මහතා පැවැසුවේය.පසන් දෙව්නි සමරු පදනම, අංක 184/1, ගාලුපාර, පානදුර.ඉනෝකා සමරවික‍්‍රම</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=as0811092</link>
    <topic>යෙටී ආයිත් ඇවිත් ද?</topic>
    <author>මුනිදාස වංශපූර</author>
    <content>දුවේ පුතේ නුඹ නැතත් නුඹ වැනිම දරුවනට වෙමු මවුපියන්යෙටී ආයිත් ඇවිත් ද?නෙළුම් විලගුරුතුමාගේ කලිසම් මාරුවඅන් අය අතර ජනපි‍්‍රයවීමට නම් පළමුවෙන්ම නීතිගරුක විය යුතුයිකැලණි සරසවි ‘විස්ටා’ සිතුවම් දැක්මතවමත් හිමාලයේ ගිරි ශිඛර අතර ජීවත්වෙතැයි විශ්වාස කරන යෙටී නමැති අද්භූත මිනිසාගේ පා සටහන් සමූහයක් නැවත වරක් තමන්ට දකින්නට ලැබුණු බව ජපන් ගවේෂක කණ්ඩායමක් පසුගියදා වාර්තා කළේය.සිත්තරෙක් දුටු යෙටීදින හතළිස් දෙකක පමණ කාලයක් හිමාලයේ කඳු වළලු අතර ගවේෂණයක යෙදුණු මෙම කණ්ඩායමේ නායක යොෂිටෙරු ටකාෂි පවසන අන්දමට ඔවුන්ට මේ පාසටහන් හමුවී ඇත්තේ හිමාලයේ, අඩි විසිපන්දහස් එකසිය තිස්පහක් පමණ උසින් පිහිටි කඳු මුදුනකදීය.ඔවුන් විසින් ඡායාරූප ගතකර ඇති මෙම පා සටහන්වලට දිග අඟල් 8 ක් පමණ වන අතර, ඒවා මිනිස් පා සටහන්වලට හැඩරුවින් සමාන බව කියැවේ.අවුරුදු ගණනාවක් හිමාල ප‍්‍රදේශයේ ගවේෂණවල යෙදී සිටි තමාට, මෙම පාසටහන් එම ප‍්‍රදේශයේ සැරිසරන වලසකුගේ හෝ වෙනත් සතකුගේ නොවන බව ස්ථිරව ප‍්‍රකාශ කළ හැකි බව ටකාෂි කියයි.තවද මීට පෙර 2003 දී කරන ලද ගවේෂණයකදී මීටර දෙසීයක් පමණ ඈතින් යෙටී දැක ගන්නට ලැබුණු බවත්, මේ අද්භූත සත්ත්වයා කෙසේ හෝ කැමරාවට හසුකර ගැනීම තම කණ්ඩායමේ අභිප‍්‍රාය බවත් ඔහු පවසා ඇත.කෙසේ වෙතත් මෙය යෙටී ගැන අසන්නට ලැබුණු ප‍්‍රථම අවස්ථාව නොවේ. අවුරුදු ගණනාවක් තිස්සේ ටිබැටය හා නේපාලය ආශි‍්‍රතව විසූ ගම් වැසියන් ද, එඩේරුන්, දඩයම් කරුවන්, කඳු නඟින්නන් හා විවිධ ගවේෂකයින් ද, නොයෙක් වර මෙම අදිසි මිනිසා තමන්ට හමුවූ බවත්, හිම මත ඔහුගේ පාසලකුණු දැක ඇති බවත් සඳහන් කර ඇත.යෙටී ගැන අසන්නට ලැබෙන මේ තොර - තුරු ඇමෙරිකාවේ හා කැනඩාවේ සිටින්නේ යැයි විශ්වාස කරන “බිග් ෆුට්” හා ඕස්ටේ‍්‍රලියාවේ “යෝවී” පිළිබඳව ප‍්‍රකාශිත තොරතුරු වලට සමානකම් දක්වයි.හිමාල අඩවියේ වෙසෙන්නේ යැයි විශ්වාස කරන මෙම හඳුනා නොගත් මානවරූපී සත්වයාගේ, විශාලත්වයෙන් එකිනෙකාට වෙනස් වූ ආකාර දෙකක් ඇති බව පෙනෙන්නට තිබේ. මෙයින් එකෙක් සාමාන්‍ය මිනිසකුට වඩා දේහයෙන් විශාලය. අඩි 7 ක් 8 ක් පමණ උස වන අතර අඳුරු පැහැති ලොම්වලින් යුක්තය. ABOMINABLE SNOW MAN ලෙස හැඳින්වෙන්නේ මොහුය.ජපන් ගවේෂකයනට හමුවූ පා සටහනක් හා මිනිස් පාදයක සටහනක්.අනෙකා සාමාන්‍ය මිනිසකුගේ ශරීර ප‍්‍රමාණයට සමාන වන අතර අඩි 5-6 අතර වු උසකින් යුක්තය. යෙටී (YETI) යන නමින් බොහෝදෙනා විසින් හඳුන්වනු ලබන්නේ ප‍්‍රමාණයෙන් කුඩාවූ මෙම සත්ත්වයායි.මොහු රතු පැහැයට හුරු දුඹුරු පැහැති ලොම් සහිත වානරයකුට සමාන හැඩහුරුකම් ඇත්තෙකි. උරහිසෙහි ලොම් දිගුය. ගෙල කෙටිය. මුහුණ පළල්ය. හිස කේතුරූපී හැඩයක් ගනී. හිස ඉදිරියට බර කරගෙන පාද මදක් අද්දමින්, දෙපයින් ගමන් කරයි. දෑත් දිගුවන අතර ඒවා දණහිස් මට්ටම දක්වා වැඩී ඇත.මුලින්ම යෙටී පිළිබඳව ලිඛිත සටහනක් දකින්නට ලැබෙන්නේ 1832 දී බෙංගාලයේ ආසියාතික සංගමයේ සඟාවකට ඩී.එම්. හොඩසන් නමැත්තා විසින් සැපයූ ලිපියකයි. එහි එම සත්ත්වයා හඳුන්වා දී ඇත්තේ තද පැහැති ලොමින් වැසුණු ඍජු කාය විලාශයක් සහිත දෙපයින් ගමන්කරන්නකු ලෙසයි.1913 දී චීන දඩයම්කරුවන් සමූහයක් විසින් යෙටී යැයි සිතන, එහෙත් ඊට පෙර තමන් කිසි දිනක නොදුටු අන්දමේ “මිනිස් සතකු” හිමාල ප‍්‍රදේශයේදී අල්ලා ගත් බව සඳහන් කර ඇත. පසුව ඔවුන් මෙම සත්ත්වයා සිකියන් ප‍්‍රදේශයට ගෙන ගොස් මාස කිහිපයකින් මියගිය බව කියැවේ. එම සත්ත්වයා වානර මුහුණක් සහිත දිගු ලොම්වලින් යුත් ශක්තිමත් දේහයක් ඇත්තකු බව ඔවුන්ගේ ප‍්‍රකාශවලින් පෙනී ගොස් තිබේ.1921 වර්ෂයේදී ටිබැටය ආසන්නයේ අඩි විසිදහසක් පමණ උස කඳු මුදුනකදී තමන්ට මිනිසකුගේ යෝධ පා සටහන් සමූහයක් දකින්නට ලැබුණු බව ලුතිනන් කර්නල් සී.කේ. හොවර්ඩ් බියුරි සඳහන් කර ඇත. මෙම පා සලකුණු සාමාන්‍ය මිනිසකුගේ පා සටහනකට වඩා තුන් ගුණයක් පමණ විශාල විය. මෙම පා සටහන් යෙටීගේ විශාල ආකාරය වන “යෝධ හිම මිනිසා” ගේ විය හැකිය යන්න එය පරීක්‍ෂා කළ අයගේ අදහස විය.මේ යෙටී විය හැකි ද?මේ අතර යෙටී සියැසින් දුටු සිද්ධියක් රාජකීය භූගෝල විද්‍යා සංගමයේ සාමාජිකයකු හා බි‍්‍රතාන්‍ය ඡායාරූප ශිල්පියකු වූ එන්.ඒ. ටොම්බසි මෙසේ සඳහන් කරයි.“............ හිම මඟ වැටී පරාවර්තනය වන දීප්තිමත් හිරු එළිය නිසා තත්පර කිහිපයක් යන තුරු මට කිසිවක් පැහැදිලිව දැකිය නොහැකි විය. නමුත් එක් වරම අපේ කූඩාරමට නැගෙනහිර දෙසින්, අඩි 200 ක් 300 ක් පමණ ඈත මිටියාවතේ, මිනිස් රුවකට සමාන අයුරු රූපයක් දැකිය හැකිවිය.හිම මත ඍජුව ගමන් කළ ඔහු වරින් වර නැවතී, මිටි රත්මල් පඳුරුවල අතු ඇද ගැනීමට හෝ උගුලා දැමීමට උත්සාහ කළේය. ඊළඟ මොහොතේ ඔහු ඝනව වැඩුණු පඳුරු අතරින් නොපෙනී ගියේය.”වැඩි වේලාවක් යන්නට පෙර ටෙම්බසි එම ස්ථානයට ළඟාවූ නමුත් මෙම අද්භූත පුද්ගලයා දකින්නට ලැබුණේ නැත. ඒ වෙනුවට ඒ මේ අත විසිරුණු පාසටහන් 16 ක් පමණ දැක ගැනීමට හැකිවිය. මිනිස් පා සලකුණුවලට සමාන ඒවා දිගින් අඟල් 6-7 ක් පමණ වූ අතර පළල අඟල් 4 ක් පමණ විය.ඔහුට මේ අයුරින් යෙටී හමුවූයේ මුහුදු මට්ටමින් අඩි පහළොස් දහසක් පමණ උසින් පිහිටි සීමු ග්ලැසියරයේදී ය.ඇමරිකාවේ බිග්ෆුට්1970 දී කඳු තරණය කරන්නකු වු බි‍්‍රතාන්‍යයේ දොන් විලියම් නමැත්තා අන්නපූර්ණ කඳු පියසේදී තමාට යෙටී දකින්නට ලැබුණු බව වාර්තා කර ඇත. ඔහුගේ විස්තරය අනුව මුලින් ඔහු හවස් යාමයේ කූඩාරම ඉදිකිරීමට සැරසෙද්දී අසාමාන්‍ය කෑ ගැසීමක් අසන්නට ලැබී ඇත.ඔහුට නුහුරු එම ශබ්දය ගැන විමසූ විට සහායකයින් පවසා ඇත්තේ එය “යෙටී” ගේ බවය.මේ අතර එදින රාති‍්‍ර කාලයේ කූඩාරම අවට අඳුරු සෙවණැලි කිහිපයක් එහා මෙහා යනු ඔහුට දකින්නට ලැබී ඇත. පසුදින උදයේ අවට පරීක්‍ෂා කරන විට පා සලකුණු කිහිපයක් දැක ගැනීමට විලියම්ට හැකිවිය. එදින හවස් කාලයේ දුර දක්නයෙන් අවට නරඹන විට වක් වූ දෙපා ඇති වාමන ආකාර “සත්ත්වයකු” ඔහුට දකින්නට ලැබී ඇත.ඔහු විසින් නිරීක්‍ෂණය කරන්නට යෙදුණු පා සටහන් හිමමත ගිලී තිබුණු ගැඹුරත්, කඩා දමා තිබූ අත්තක ප‍්‍රමාණයත් අනුව ඔහු දුටු මෙම සත්ත්වයා විශාල සතකු විය යුතුය යන්න ඔහුගේ මතය විය.මේ අතර මෙම හිම මිනිසා ගේ යැයි සිතන මෙවැනිම විශාල පා සටහනක් 2007 වර්ෂයේ දෙසැම්බරයේ දිනක ඇමෙරිකානු රූපවාහිනී ප‍්‍රචාරකයකු වන ජොෂුවා ගේට්ස් විසින් එවරස්ට් ප‍්‍රදේශයෙන් වාර්තා කර ඇත. ඇඟිලි පහක් සහිත මෙම පා සටහන අඟල් 12 ක් පමණ දික්වූ අතර අඟල් 9 ක පමණ පළලකින් යුක්ත විය.මෙය පරීක්‍ෂාවට ලක්කළ ආචාර්ය ජෙෆ්රි මෙල්ඩරම් ප‍්‍රකාශ කර ඇත්තේ රූප විද්‍යාත්මකව මෙය සැබෑ පා සලකුණක් විය හැකි බවයි. යෙටී ගැන කියැවෙන මෙම තොරතුරුවලට අමතරව යෙටීගේ යැයි සැලකෙන ඇතැම් කොටස් පරීක්‍ෂාවට ලක්කළ අවස්ථා කිහිපයක් ගැනද අසන්නට ලැබේ.1959 දී ටිබැටයේ පූජකවරුන් සමූහයකට යෙටීගේ යැයි සැක සිතිය හැකි අතක කොටසක් හමුවී ඇත. එය කිහිප දෙනකු හරහා අතින් අත ගොස් අවසානයේ එහි ඇඟිලි සහිත කොටස් කිහිපයක් එංගලන්තයට ළඟාවී ඇත.එහිදී ප‍්‍රයිමේටාවන් පිළිබඳ විශේෂඥයකු වූ ඔස්මාන් හිල් විසින් පරීක්‍ෂා කරන ලදුව එය නියැන්ඩතාල් මානවයකුගේ විය හැකියැයි තීරණය කර ඇත. එහෙත් එම නිදර්ශකයේ රුධිර සාම්පලයක් පරීක්‍ෂා කිරීමේදී තීරණය වී ඇත්තේ එය මිනිසකුගේ හෝ වෙනත් ප‍්‍රයිමේටාවෙකුගේ විය නොහැකි බවයි.වරක් යෙටීගේ යැයි සැක කළ රෝම සමූහයක් පිළිබඳ ඩී.එන්.ඒ. පරීක්‍ෂාවක් සිදුකර ඇත. එහිදී හෙළිවී ඇත්තේ එම රෝම මිනිසකුගේ හෝ වානර විශේෂයකට නොව කුර සහිත සත්ත්ව විශේෂයකට අයත් ඒවා බවයි.මේ අතර 1959 යෙටීගේ යැයි සැලකෙන වසුරු පරීක්‍ෂාවට ලක්කර ඇත. එහිදී පරීක්‍ෂකයින්ට මිනිසකුගේ හෝ වෙනත් ජීවියකුගේ මෙතෙක් දක්නට නොලැබුණු පරපෝෂිතයකු හමුවී ඇත. ඒ අනුව එයින් තීරණය කරන්නට සිදුවී ඇත්තේ පරපෝෂිතයා මෙන්ම වසුරු අයත් සත්ත්වයා ද හඳුනා නොගත්තකු බවයි.මේ අනුව යෙටී නමැති මෙම අද්භූත හිම මිනිසා පිළිබඳව විටින් විට අසන්නට ලැබෙන තොරතුරු සම්පූර්ණයෙන් සත්‍යයැයි පිළිගැනීමට හෝ සම්පූර්ණයෙන්ම අසත්‍යයැයි බැහැර කරලීමට හෝ අපහසු බැව් පෙනේ. එහෙත් කවදා හෝ යෙටී මුහුණට මුහුණ හමුවූ දිනෙක හෝ ඔහුගේ සැබෑ රුව සමීප ලෙස කැමරාවකට හසුකරගත් විටෙක හෝ, යෙටීගේ මළ සිරුරක් හිම වත හමුවූ දිනෙක යෙටී පිළිබඳව ස්ථිර නිගමනයකට පැමිණිය හැකිවනු ඇත.මුනිදාස වංශපූර</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=as0811093</link>
    <topic>නෙළුම් විල</topic>
    <author>ගුණසිංහ හෙට්ටිආරච්චි</author>
    <content>දුවේ පුතේ නුඹ නැතත් නුඹ වැනිම දරුවනට වෙමු මවුපියන්යෙටී ආයිත් ඇවිත් ද?නෙළුම් විලගුරුතුමාගේ කලිසම් මාරුවඅන් අය අතර ජනපි‍්‍රයවීමට නම් පළමුවෙන්ම නීතිගරුක විය යුතුයිකැලණි සරසවි ‘විස්ටා’ සිතුවම් දැක්මගෙදර ඇති කළ බැල්ලිය අප නැඟණිය ගේ අත සපා කෑවාය.බියපත් වූ අපි ඇය ළඟම සිටි පෞද්ගලික වෛද්‍යවරයා වෙත රැගෙන ගියෙමු.පිටගැස්ම බෙහෙතක් විදිණි.’බැල්ලි මැරුණොත් වහාම මට කියන්න’ ඔහු කීවේය.කිහිප දිනකට පසු බැල්ලිය මිය ගියාය. අපි ඒ බව වෛද්‍යවරයාට දැනුම් දුන්නෙමු.’මහනුවර මහ රෝහලට ලෙඩාව ගෙනියන්ඩ’ වෛද්‍යවරයා උපදෙස් දුන්නේය.යළිත් බිය පත් අපි නැඟණිය කැඳවාගෙන එහි ගියෙමු.එහි ජලභීතිකා අංශයේ අය මුලින්ම අපේ බිය නැතිකොට දෙවනුව ප‍්‍රතිකාර ලබා දුන්නේය. මේ ලිපිය ලියන්නේ ඒ අය පසසනු පිණිසය.අංක තුනේ කාමරයේ අංක දොළහේ කාමරයේ හා හදිසි වාට්ටු සංකීර්ණයේ සේවාවේ නිරත වෛද්‍යවරුන්, හෙදියන් ඇතුළු කාර්ය මණ්ඩලය පළ කළ සහයෝගය සදා සමරමු. ඔබසැමට දෙවි පිහිටයි.ගුන්නෑපානේ, නාපානේ එස්.සමරසිංහ මහත්මිය විසින් යොමු කරන ලද ලිපියක් ඇසුරිනි.‘අරවින්ද ඇවිල්ලා! අරවින්ද නිවාඩු ඇවිල්ලා!’මිතුරන් අතරට පණිවිඩය එයි.හැන්දෑවේ මිතුරෝ එක්වෙති. ආගිය තොරතුරු දොඩති.අනතුරු ව හැමෝම වැවට යති. නා ගනිති.අඳුර වැටෙයි. මදුවිත රජවෙයි.අරවින්දලා ගම පැත්තට එති.’ආ ...අරවින්ද පුතේ ආව ද?’”ඔව් මාමෙ”’ඉතිං කොහොමද පුතේ ?’’හොඳින් ඉන්නව මාමෙ’අරවින්ද පෙරටු කොට ගත් මිතුරු පිරිස ගේ සිනා හඬ රැව් නැඟෙයි. එහෙත් සංවරයඅරවින්ද හන්දියේ කඩයට යයි. ණය පොත එළියට එයි, අරවින්ද ණය ගෙවා දමයි.’මාමෙ යාළුවො මොනව හරි ඉල්ලුවොත් දෙන්ඩ! මං ආපු ගමන් ගෙවනව‘ අරවින්ද මුදලාලිට කියයි.අරවින්ද ගමේ නැති විට යාළුවන් ගේ අමාරුකම් පිරිමැහෙන්නේ එසේ ය. හැබැයි මිතුරෝ ද ආවාට ගියාට එසේ නොකරති.අරවින්ද යුද බිමේ දී ලද අත්දැකීම් යාළුවන් හා පවසන්නේ සැහැල්ලුවෙනි.අරවින්ද ගේ නිවාඩුව අවසන් වෙයි.නිවාඩුවට කලින් දා ඔහු බොහෝ රෑ වනතුරු මිතුරන් සමඟ පසුවෙයි.පසු දා උදෑසන මිතුරෝ හන්දියට එකතු වෙති. අරවින්ද සමුගෙන බසයට නගියි. ඔහුට සමුදෙද්දී සමහරුන් ගේ දෑස පොඟයි. බසය ඇදෙයි. සමහරු බසයේ එල්ලී ඔහු හා ටික දුරක් යති.අරවින්ද කළුය. එහෙත් ඔහු ගේ සිනාව සුදෝ සුදු ය. හිත පිරිසුදු ය.අරවින්ද එදින උදෑසන ද මිතුරන් ගෙන් සමුගෙන යන්නට ගියේ ය. එදින ඔහු ගියා ගියා ම ය. නැවත ආවේ නැත.අරවින්ද පිළිබඳ මතකය හද දවා ලයි.ලෙල්ලුපිටියේ, වැලිමළුවේ එච්.වී. චන්ද්‍රසිරි මහතා විසින් යොමු කරන ලද ලිපියක් ඇසුරිනි.හදිසි අනතුරකට ලක් වූ විදුහල් දැරිය රෝහල් ගත කැරිණ. එහි ගොස් ඇගේ දුක සැප බැලීම ගුරු මාතාවන් ගේ වගකීම විය. ගුරු මෑණිවරුන් තිදෙනකු එහි ගියේ ඒ අනුව ය.ඔවුහු දැරිය සමඟ සුව දුක් බෙණෙමින් සිටියහ.බිලිඳු හැඬුමක් ඇසිණ. ගුරු මෑණිවරු හඬ නැඟුණු දෙස බැලූහ.බිලිඳ්‍ර දිගටම හඬයි. මවට ඒ හැඬුම නවත්ත ගත නොහැකි සේය.හෙදියෝ ද බිලිඳ්‍ර අපෝ කරන්නට උත්සාහ කළහ. බැරි විය.හැඬුම ගුරු මවුවරුනගේ හදවත් ද සසල කළේ ය.’ඇයි අම්මෙ දරුව අඬන්නෙ?’ ගුරු මවක් බිලිඳු මව ගෙන් විචාළාය.’මට කිරි උණන්නෙ නෑ. දරුවට බඩගිනියි. පිටි කිරි ටිකක් හදල ගෙනත් දුන්න. ඒක මදිවෙලා! තව ටිකක් හදාගෙන එන්න විදිහක් නෑ. බිලිඳු මව විස්සෝප වූවාය.ගුරු මවක් බිලිඳු මවට ළං වූවා ය.’අම්මෙ මං දරුවට කිරි දෙන්නද?’’අනේ පුළුවං නං දෙන්න!’ හෙදියෝ ගුරු මව දිරිමත් කළාය.වහ වහා පිරිසුදු වූ ගුරු මව බිලිඳු මව වෙත ගියා ය. බිලිඳු මව හඬන දරුවා ගුරු මවට දුන්නා ය. ගුරු මවගේ මුව මඬල දරු සෙනෙහසින් පිබිදිණ. ඕ බිලිඳ්‍ර තම ළයට තුරුලු කරගත්තාය.ඒ දසුනින් කාගේත් නෙත් බොඳ විය.ආගන්තුක මවගෙන් කුස පිරෙන තුරු කිරි බිවූ බිලිඳ්‍ර දහදිය දමමින් ගුරු මව ගේ තුරුලෙහිම සැතපුණේ ය.ගුරු මව ගේ මුවින් සැනසුම් සුසුමක් පිටවිය. බිලිඳු මව ලද්දේ අසීමිත සැනසීමකි.ළඟ නිමේෂයේ ගුරු මවගේ ද බිලිඳු මවගේ ද විකසිත දෑස් එකට බැඳී ගියේ ය. ඒ වූ කලි සකල ලෝ ධාතුව එකට වෙලා සිටින සේ බැඳී ගත් මාතෘ ස්නේහයයි.ගුරු මව නින්ද නොබිඳෙන සේ බිලිඳ්‍ර මවට ළං කළා ය. මව ද නින්ද නොබිඳෙන සේ බිලිඳ්‍ර තුරුලෙහි හොවා ගත්තාය.මහනුවර වත්තේගම අධ්‍යාපන කලාපයේ හුරීකඩුව බාලිකා විද්‍යාලයයේ ප‍්‍රියන්ති රත්නායක ගුරු මාතාවනි, ඔබටයි මේ උත්තමාචාරය!වලල ඒ.රත්නායක මධ්‍ය විද්‍යාලයයේ ආචාර්ය විද්‍යාකීර්ති ශ‍්‍රී ඇන්ටන් විජේරත්න මහතා විසින් යොමුකරන ලද ලිපියක් ඇසුරිනි.කඳාන, හපුගොඩ දෙව් මැඳුරේ උලෙළක් විය. ඒ නව පූජකතුමකු පිළිගැනුමට ය.දෙව්මැදුර පිරී තිබිණි.උලෙළ නිමාවෙන් පසු පූජාවට සහභාගි වූවෝ දෙව් මැදුරෙන් මිදී පුදබිමෙහි නිදහස්තැන්හි ලැගුම් ගත්හ. ඒ, ආගිය කතාවලට , අල්ලාප සල්ලාපවලට පණ දෙන්නට ය.මේ අවස්ථාවේ දෙව් මැදුරේ කලක් වැඩ බැලූ පූජක උතුමකු වටා පිරිසක් රොක් වූහ.සුදු මලක් වටා බිඟුකැළක් රොක් වූ පරිද්දෙනි.’පියතුමා දැක්ක කල්! දකින්ඩත් ආසයි!’’ෆාද ඒ කාලෙ හිටිය වගේමයි.ෆාදර්ට අපිව මතක නැද්ද?’මේ ආකාරයෙන් ඇරඹි කතා බහ පියතුමන් උපේක්‍ෂාවෙන් ඉවසනු පෙනිණ.’ෆාදර් හිටිය කාලෙ කපපු ළිඳෙ වතුර අපූරුයි’පියතුමන් ඉන් උත්තේජය ලද්දා සේ ය.ළිඳ නං හොඳයි තමයි. ඒත් ඉතින් ළිඳ කපන්ඩ උදව් වෙච්ච සිරිල්ල අන්නාවිල , මිල්ටන්ල, කොස්තන් අයියල කෝ?’ පියතුමා ඔවුන් සොයනු රිසින් අවට බැලුවේ ය.’ඒ ඔකකොම දැන් අසනීපකාරයො’ කිසිවෙක් කතාවට අලුතින් එකතු වුණේ ය.පියතුමන් ගේ මුහුණ වෙනස් විය.’ඒ ගොල්ලො ලෙඩ වෙලා? මීසමට හරි පාඩුවක් නෙ! මට යන්ඩ ඕනෑ ඒගොල්ලන්ව බලන්ඩ?සිය රියට නැග ගත් පියතුමා නොපෙනී ගියේ ය.කලකට පෙර දෙව් මැදුරේ කෙටි කලක් වෙසෙමින් තම බැටළු රැළ සමඟ සුහද ව විසූ ඒ යහපත් එෙ¾ඩ්රා වූ කලි බම්බලපිටියේ වත්මන් මීසම් සේවක ශි‍්‍රයාන් රණසිංහ පුදැ’දුරු තුමන් ය.යහපත් එ‍ඬේරාණනි, ඔබට නිදුක් නිරෝගි සුව පතමු.කඳ්‍රනේ , හපුගොඩ ඩී.එස්. පතිරණ මහතා විසින් යොමු කරන ලද ලිපියක් ඇසුරිනි.‘මගේ මව කෙදිනක හෝ දඹදිව වන්දනා චාරිකාවක කැඳවා ගෙන යමි’යි මම තරයේ අදිටන් කරගෙන සිටියෙමි.ඒ අදිටන හා බැඳුණු අතීත කතාවක් ද විය.සිය සේවාවෙන් ඉසිබු ලද ම’පියා දඹදිව චාරිකා දහයක පමණ මාර්ගෝපදේශකයකු ලෙස කටයුතු කර තිබිණ.එකල ඔහු මගේ මවද එබඳු චාරිකාවකට සහභාගි කරවා ගැනීමට මහත් ආශාවකින් පසුවුවද මව ඊට අනුබලයක් නොදුන්නා ය.මව එසේ කළේ දඹදිව චාරිකාවක නිරතවීමට ඈ තුළ ආසාවක් නොවීම නිසා නොවේ. ඒ චාරිකාව නිසා දරුවන්ගේ් අධ්‍යාපන, රැකියා, රැකරවණ ආදී දහසකුත් දේ අතපසු වෙතැ’යි බියෙනි.ඊට හිලව් වශයෙන් ඈ කළේ ම’පියාණන් දඹදිව් චාරිකාවල ගොස් පෙරළා නිවෙසට ආ කල කරන විස්තර වර්ණනාවලට සැදෑ සිතින් සවන්දීමය.කෙසේ වුවද, නුදුරු අනාගත චාරිකාවක් සඳහා මව සහභාගිකරවා ගැනීමට මපියාණන් තුළ වූයේ ද බලවත් ආසාවකි. මව ද පසුව ඊට කැමැත්ත පළකර තිබිණි. එහෙත් අවාසනාවක මහත ම’පියා හදිසියේ මිය ගියේ ය.පෙර අදිටන මා සිත ජනිත වූයේ එයිනි.කලක් ගත වී වෙහෙස දරා මම ජය ගතිමි.මට ඇවැසි වූයේ මා මව සියලු සැපෙන් පිරි දඹදිව් චාරිකාවක කැඳවාගෙන යෑමය. ලොකු මුදලක් වැය විය. මවට ද මටද දෙසතියක දඹදිව් චාරිකාවක අසිරිය විඳගැනීමට හැකි විය.අප කණ්ඩායමේ බහුතරය වූයේ වියපත් අය ය. ඇතැම්හු ආබාධවලින් පෙළෙමින් සිටියහ. මම ඔවුනට ද දියණියක වීමි. දුෂ්කර තැන්වලදී ඔවුන් ගේ සැරයටිය වීමි; ඔවුන් ගේ ගමන් මලු ඔසවා ගෙන ගියෙමි.එක දිගට යෑමට සිදුවූ බසයේ වායු සමීකරණය ඔවුනට හිරිහැරයක් විය. ගමන් විඩාව, නින්ද නොයෑම බඳු අමාරුකම් ද විය.මම ඔවුන් සුවපත් කරනු පිණිස බොදු ගී ගැයීමි; මවු ගුණ, පිය ගුණ ගී ගැයීමි. ඔවුහු ඉන් සැනසුණහ.මගේ ද මව ගේ ද අතර පැවැති දැඩි බැඳීම අවබෝධ කරගත් ඔවුහු පහන් සිත් ඇත්තෝ වූහ.’ඔයා හරිම වාසනාවන්ත අම්ම කෙනෙක්’ ඔවුහු මා මවට කීහ.බඩු මිල දී ගත් ඇතැම් තැන්වලදී වෙළෙන්දෝ ඔවුහු වංචාවෙන් රැවටූහ. මා උගත් හින්දි බස මට එවිට පිහිට විය. මම වෙළෙඳුන් හා කතාකර අසරණ මවුවරුන් රැවටිල්ලෙන් මුදා ගතිමි.දෑත දෙපය වාරු නැති වියේ දී දඹදිව් චාරිකාවේ යෙදෙන වියපත් මව්වරුන් ගැන මා සිත්හි ඇත්තේ මහත් සන්තාපයකි. ඔවුහු තනි ව ම සිය ගමන් මලු ඔසවා ගෙන යති; ඒවා ද ඔසොවාගෙන දුෂ්කර මාර්ගයන්හි ඇවිදිති; බසයට නැඟීමට – බැසීමට වෙලා ගනිති; බඩු මිලදී ගැනීම්, දුරකථන ඇමතුම් ගැනීම් ආදියට කරදර වෙති.ඔවුන්ගේ දෑතේ දෙපයේ මුළු වැර ම වැය කර ඇත්තේ සිය දුවා දරුවන් මුනුපුරු මිනිපිරියන් වෙනුවෙනි.’අනේ මේ දෙමව්පියන්ට තමන්ගෙ දූ දරුවොත් එක්ක මේ ගමන එන්න වාසනාව තිබුණ නං’ මට දුක සිතේ.මුදල් සපයා දී සිය මාපියන් දඹදිව් චාරිකාවල නිරත කරවන දුවා දරුවන්ගෙන් මම ඉල්ලීමක් කරමි.’ජීවිතයේ සැඳෑ සමයේ පසුවන මේ අය තනි ව ම නොඑවා පවුලේ සාමාජිකයකු ද එවන්න හිතට ගන්න!’මා කළේ ද එයයි. මා මගේ මවට දුන් සතුට, සැනසිල්ල ඔබටත් ඔබේ මවට දෙන්න හැකි නම්...කැලණියේ නයනා දීප්ති ගුණරත්න මෙනෙවිය විසින් යොමුකරන ලද ලිපියක් ඇසුරිනි.අල්ලපු ගෙදර දෙහැවිරිදි දරුවා ඔන්චිලි පැද්ද වූ මම බාල බිලිඳිය සමඟ ඇඳෙහි සිටි මවට ඔහු බාර කර අප නිවෙසට ආවෙමි. ඒ අවුරුදු දිනයකි.වෙරි වූ පුද්ගලයෙක් පාරෙහි විගඩම් නටමින් නරඹන්නන්ට විනෝදය සපයමින් සිටියේ ය. මම ද ඉන් විනෝදය ලබන්නට වීමි.මා දරුවා බාර කළ මව මා ඉදිරියේ පෙනී සිටියේ මේ අතර ය.’දරුව කෝ ?’ ඇය දෑස ලොකු කරගෙන ඇසුවා ය.’ඇයි මං ඔයාට බාර දීලනෙ ආවේ’ මම කීමි.’දරුව නෑනෙ ‘’නෑ!’අපි හැමෝම දරුවා සොයන්නට වීමු.ඒ නිවෙස අසල ආවරණය නොකරන ලද ළිඳකි. ගෙදර මිත්තණිය ළිඳෙහි ලේන්සුවක් පාවෙමින් තිබෙනු දැක, වහා ළිඳට පැන එහි වැටී සිටි දරුවා සොයා ඔහු දෑතින් ඔසොවා අල්ලා ගෙන සිටියා ය. වෙද මහතකු වූ මපියා වහාම දරුවා රැගෙන යාබද බතල කඳුමත දරුවා ගේ හිස පහතට හැරෙන සේ තබා දරුවාට පෙවුණු ජලය ආමාශයෙන් ඉවත් කරන්නට වූයේ ය.ඒ සමඟ ම බාගෙට බඳින ලද බිත්ති කණ්ඩියක් මත දරුවා වැතිරූ හේ පෙනහලු මිරිකමින් කෘති‍්‍රම ස්වසනය දීම ඇරඹුවේ ය. දරුවා ගේ යම් පමණ හෝ චලනයක් නොවී ය.මේ අතර දරුවා ගේ ඥාතීහු අදෝනා නගමින් දබර කර ගන්නට වූහ.’වෙද මහත්තයට පිස්සු ද මැරිච්ච දරුවකුට වද දෙන්නේ ‘යි කියමින් ඇතැම් අය දරුවා අදින්නට වූහ.එහෙත් අප පියාණෝ නොසැලී සිය කාර්්‍යයේම නිරත වූහ. මෙසේ දිගින් දිගට ම කෘති‍්‍රම ශ්වසනය දෙද්දී දරුවා යාන්තමින් කෙඳිරිල්ලක් නැඟුවේ ය.ඉන් මහත් ප‍්‍රමෝදයට පත් අප පියා කෑගසමින් වාහනයක් ගෙන්වා ගෙන දරුවා ද රැගෙන එහි ගොඩවී දිගින් දිගට ම කෘති‍්‍රම ශ්වසනය ලබා දෙමින් දරුවා රෝහල කරා ගෙන ගියේ ය.දරුවා පිළිබඳ ව ආරංචියක් ලැබෙන තුරු අප මග බලමින් සිටියේ භීතියෙනි.සවස දරුවා සිනා මුවින් යුතු ව ඇවිද ගෙන එනු දුටු අපි බලවත් සතුටටත්, විස්මයටත් පත් වීමු.රෝහලේ දී වූ සිද්ධිය දැන ගත්තේ පසු ව ය.එදින අවුරුදු දා වූයෙන් රෝහලේ වෛද්‍යවරු නොවූහ.’මේ දරුවට ඔක්සිජන් දෙන්න ඕනෑ. වහාම ඒක ගේන්නෑ’යි අප පියාණෝ සේවකයන්ට කෑගැසූහ. එහෙත් අදාළ කාමරය අගුළු ලා තිබිණ.ඒ දැනගත් වහාම කි‍්‍රයාත්මක වූ දරුවා ගේ ඥාතියෙක් වේගවත් පා පහරක් දී ඔක්සිජන් කාමරයේ දොර හැරියේ ය. වහ වහා දරුවාට ඔක්සිජන් දෙන ලදී.දරුවා යළි ප‍්‍රාණය ලද්දේ ය.එදා ඒ දරුවා ප‍්‍රාණය ලද්දේ අප පියාණන් ගේ අප‍්‍රතිහත ධෛර්ය නිසාය.අප පියාණන් හතළිස් වසරකට අධික කාළයක් ඒ අයුරින් ප‍්‍රදේශයේ මහජනයාට සේවාව ඉටු කර ඇත. ඕනෑම හදිසි අවස්ථාවකදී ඉදිරිපත් වී සිය යුතුකම ඉටු කිරීමට ඔහු පසුබට වූයේ නැත.”වළහේනෙ වෙදමත්තයා‘ නමින් ප‍්‍රකට වූ ගුණතිලක වෙදමහතා නමැති අප පියාණන් වියෝ වී අදට වසර 24 කි.අප පියාණන් ගේ ගුණ සමරනු වස් මේ ලිපිය නෙළුම්විලට ලිවීමු.ඇල්පිටිය ප‍්‍රදේශයේ අදාළ වෙද මහතාගේ දූ පුතුන් විසින් යොමු කරන ලද ලිපියක් ඇසුරිනි.නෙළුම් විල, සිළුමිණ, ලේක්හවුස්, කොළඹගුණසිංහ හෙට්ටිආරච්චි</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=as0811094</link>
    <topic>ගුරුතුමාගේ කලිසම් මාරුව</topic>
    <author>විශ‍්‍රාමලත් ආචාර්ය ඩී.එන්.දිසානායක කොස්වත්ත-බිංගිරිය</author>
    <content>දුවේ පුතේ නුඹ නැතත් නුඹ වැනිම දරුවනට වෙමු මවුපියන්යෙටී ආයිත් ඇවිත් ද?නෙළුම් විලගුරුතුමාගේ කලිසම් මාරුවඅන් අය අතර ජනපි‍්‍රයවීමට නම් පළමුවෙන්ම නීතිගරුක විය යුතුයිකැලණි සරසවි ‘විස්ටා’ සිතුවම් දැක්මඑක්දහස් නවසිය අසූව වර්ෂයේ වයඹ පළාතේ බිංගිරිය, හල්මිල්ලවැව ප‍්‍රදේශයේ පාසලක සේවය කළ උපගුරු සුමනපාල ගුරුතුමා මනා අරපරෙස්සමෙන් යුක්තව වැඩ කටයුතු කළ ඉගැන්වීමට ඉතාමත් දක්ෂ ගුරුවරයෙක් වූයේය.හෙතෙම ඉතාමත් චාම් ජීවිතයක් ගත කළ අතර බිංගිරිය ප‍්‍රදේශයේ පාසල් ගණනාවකම සේවය කර ඇත්තේය. සුමනපාල ගුරුතුමා හල්මිල්ලවැව ප‍්‍රදේශයේ පාසලක සේවය කරන අවධියේ දිනක් පාසලේ අවශ්‍යතාවක් සඳහා ගඩොල් සොයා ගියේ අසල්වැසි ගමකටය.වසර ගණනාවක් ප‍්‍රදේශයේ පාසල් ගණනාවක සේවය කිරීම නිසා සුමනපාල ගුරුතුමාගේ ගෝලයෝද, ප‍්‍රදේශය පුරාම වූහ.ගඩොල් සොයා ගිය ගුරුතුමාට නිවසක ගඩොල් ගොඩක් අසල වැටක් අල්ලාගෙන සිටින ළමයකු දැක එතැනට ගොස් ගඩොල් කාගේදැයි විමසීය.ගඩොල් පිළිබඳ සුළු හැඳින්වීමක් කළ සෝමදාස ශිෂ්‍යයා “සර්! සුමනපාල සර් නේදැයි” යැයි විමසුවේ ඔහු දැනට වසර කිහිපයකට පෙර තමාට අකුරු ඉගැන්වූ ගුරුවරයකු බැව් හැඳිනගෙනය.ගෝලයන් ප‍්‍රදේශය පුරාම විසිරී සිටින බැව් උද්දාමයෙන් සිහිකළ සුමනපාල ගුරුතුමා සෝමදාස ශිෂ්‍යයා ඇසූ ප‍්‍රශ්නයට උත්තර දෙමින් ”ඔබ කොයි පාසලේ ශිෂ්‍යයෙක් දැයි” විමසුවේ ගෝලයා දැන හැඳින ගැනීම සඳහාය.”සර් ඒ කාලෙත් ඇන්දෙ ඔය කලිසමම නේදැයි” විමසූ සෝමදාස ශිෂ්‍යයා තමා සර්ව හඳුනාගත්තේ සර්ගේ කලිසමෙන් බවත්” දැනට අවුරුදු හයකට පෙරත් සර් ඇන්දේ ඔය කලිසමම බවත් පැවසුවේ සුමනපාල සර් ලජ්ජාවට පත්කරවමිනි.තමා හැඳ සිටි කලිසමෙන් තමා හඳුනාගත් සෝමදාස දෙස ලජ්ජාසහගත මඳ සිනහවක් පෑ සුමනපාල ගුරුතුමා ගඩොල් අයිතිකරු හමුවී ඒ පිළිබඳව කථාබස්කර යන්නට ගියේ එදා සිට ඇඳි තම කලිසම දෙස බලමිනි.මේ සිද්ධියෙන් පසු එතෙක් කාලයක් තිස්සේ ඇඳි සිය කලිසම මාරුකර වෙනත් කලිසමක් ඇඳීමට සුමනපාල ගුරුතුමාට සිදුවිය. මේ නයින් සුමනපාල ගුරුතුමාගේ මෙම කලිසම් මාරුවට සෝමදාස ශිෂ්‍යයා බෙහෙවින් උපකාරී විය.විශ‍්‍රාමලත් ආචාර්ය ඩී.එන්.දිසානායක කොස්වත්ත-බිංගිරිය</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=as0811095</link>
    <topic>අන් අය අතර ජනපි‍්‍රයවීමට නම්</topic>
    <author>සාකච්ඡා කළේ - රමණී සුබසිංහ ඡායාරූප - සුදම් ගුණසිංහ</author>
    <content>දුවේ පුතේ නුඹ නැතත් නුඹ වැනිම දරුවනට වෙමු මවුපියන්යෙටී ආයිත් ඇවිත් ද?නෙළුම් විලගුරුතුමාගේ කලිසම් මාරුවඅන් අය අතර ජනපි‍්‍රයවීමට නම් පළමුවෙන්ම නීතිගරුක විය යුතුයිකැලණි සරසවි ‘විස්ටා’ සිතුවම් දැක්මපි‍්‍රයජනක පුද්ගලයා දැකීම ද පි‍්‍රයජනකය. පුද්ගලයකු ගේ අධ්‍යාත්මික ගුණධර්ම සේම බාහිර කි‍්‍රයාකාරකම් ද ඔහුට සමාජයේ පි‍්‍රයමනාප තැනැත්තකු වීමට උපකාරී වේ.හැසිරීමෙන්, කතාබහෙන් සමාජයේ අන් අයට කරදරයක් වෙමින් හිසරදයක් වෙමින් ජීවත් වනවාට වඩා තමන්ටත් අනුන්ටත් කරදරයක් නොවන සේ ජීවත්වීම වඩාත් සුදුසු බව බුදුරජාණන් වහන්සේ දේශනා කළහ.එවන් පුද්ගලයකු වීමට අප කෙරෙහි ඇතිකරගත යුතු ගුණාංග රාශියකි.ඇමෙරිකාවේ වෙළෙඳ ව්‍යාපාරයක නිර්මාර්තෘවරයෙක් වූ ජෝන් වනමේකර් මහතා එක් අවස්ථාවක මෙසේ ප‍්‍රකාශ කර තිබිණි.“බැණ වැදීම, දෝෂාරෝපණය කිරීම මෝඩ අනුවණ කි‍්‍රයාවක් බව මම වටහා ගත්තේ මීට වසර තිහකට පමණ පෙරදීය. දෙවියන් ඥාන ශක්තිය නමැති ත්‍යාගය සැමටම එක සමානව බෙදා දී සාධාරණයක් ඉෂ්ට කර නොමැති බව මට අවබෝධ වූයේ අනවබෝධයෙන් අනුන් ලවා මගේ සිතැඟි පරිදි යම් යම් දේ ඉටු කරවා ගැනීමට ගොස් ඇතිකරගත් ගැටලු හා ලැබු අත්දැකීම් ඇසුරෙනි.”මෙම ප‍්‍රකාශයෙහි සුවිශේෂී මඟපෙන්වීමක් වේ. ඒ දෙවියන් පිළිබඳව කාරණය නොවේ. සමහර අවස්ථාවල අපගේ යම් යම් කාර්යයන් ඉටුකරවා ගන්නට ඒ ඒ පුද්ගලයන්ට විවිධ පැවරීම් සිදු කරමු. එම කටයුතුවල සාර්ථකත්වයක් නොපෙනෙන විට ඔවුන් හා ගැටුම් ඇතිකර ගැනීම සාමාන්‍ය ස්වභාවයයි. මිනිසුන් අතර අතිශයින්ම අපි‍්‍රයජනක කෙනෙක් බවට පත්වීමට ඔබගේ මෙවැනි හැසිරීම් හේතු විය හැකිය.කුප්පියාවත්ත ජයශේඛරාරාම විහාරවාසී ගෞරව ශාස්ත‍්‍රවේදී මාවරලේ භද්දිය හිමිඒ ඒ පුද්ගලයා සතු කුසලතා, අවබෝධය හා ප‍්‍රඥාව පිළිබඳව අනවබෝධයෙන් විවිධ වැඩ කටයුතු පවරා ඒවා අතපසු වන විට ඔවුන්ට චෝදනා කර අපි‍්‍රයජනක කෙනකු බවට පත්වනවා වෙනුවට අපගේ නොදන්නාකමට චෝදනා කරගැනීම වඩාත් සුදුසුය.තවත් අවස්ථාවක ඉංජිනේරු සමාගමක සේවක සුරක්ෂිතතාවය පිළිබඳව වගකිවයුතු සම්බන්ධීකරණ නිලධාරි තනතුරට පී. ජොන්ස්ටන් නමැත්තා තේරී පත්විය. සේවකයන් ක්ෂේත‍්‍රයෙහි නියැළෙන අවස්ථාවන්හිදී ආරක්ෂක හිස්වැසුම් පැළඳ සිටින්නේදැයි සොයා බැලීම ඔහුට පැවරුණු එක් කාර්්‍යයකි.හිස්වැසුම නොපළඳින සේවකයකු දුටු වහාම ඔහුට එරෙහිව කටයුතු කළ ඔහු ස්වාධිපත්‍යයෙන් හිස උදුම්මාගෙන කෑ ගසා එය පැළඳගෙන සිටීමේ අවශ්‍යතාවය අවධාරණය කළේය.ඒ මොහොතේ නිහඬව එම උපදෙස් පිළිගත් බව පෙන්වූවත් ඔහු නොපෙනෙන මානයට ගිය සැණින් හිස්වැසුම් ඉවත්කර සිය කාර්්‍යයන්හි නිරතවීමට සේවකයෝ පුරුදු වූහ.මේ ප‍්‍රශ්නය පිළිබඳව දිනෙන් දිනම සිතා බැලු ජොන්ස්ටන් මහතා තම හැසිරීම් රටාව වෙනස් කරන්නට උත්සාහ කළේය. හිස්වැසුම් නොපළඳින අය දුටු අවස්ථාවන්හි දී ඒවා පැළැඳ සිටීමේ අපහසුවක් හෝ ඒවායේ නොගැළපෙන ස්වභාවයක් පවතින්නේ දැයි සේවකයන්ගෙන් විමසුවේය.හිස්වැසුම් පැළඳ සිටීමෙන් සිදුවන අනතුරු වළක්වා ගත හැකි බවත්, සමාගමෙන් ඒවා සපයා දී තිබෙන්නේ ඔවුන් ගේම ආරක්ෂාව වෙනුවෙන් බවත් සිනාමුසුව කාරුණිකව පෙන්වා දුන්නේය.එහි ප‍්‍රතිඵලයක් ලෙස සේවකයන් අතර අප‍්‍රසන්න කෙනකු බවට පත් නොවී ඉතාම හොඳින් සිය රාජකාරි කටයුතු කරගෙන යන්නට ඔහුට හැකි විය.මේ උදාහරණ ඔබට හඳුන්වා දුන්නේ මා පොතපත කියවා ලැබූ දැනුමෙනි. එම තොරතුරු ඔබට වැදගත් වන්නේ ඇයි? දවසේ වැඩිම කාලයක් ඔබ ජීවත්වන්නේ නිවෙසේ සහ සේවාස්ථානයෙහිය.එහිදී අඩුම තරමින් එහි සිටින අන් අයට පි‍්‍රයශීලීව ජීවත්වන්නට, පි‍්‍රයජනක කෙනකු බවට පත්වන්නට ඔබ උත්සාහ දැරිය යුතුය. කණ්ඩායමක් සමඟ වැඩ කිරීමේදී ජොන්ස්ටන් මහතා කල්පනා කළා සේ වෙනස් විදිහකට තමන්ගේ සේවකයන්ගේ හැසිරීම් රටාවන් වෙනස් කරගන්නට, අවශ්‍ය ආකාරයට ඔවුන් නම්‍යශීලී කරගන්නට ඔබට අලුත් උපක‍්‍රම භාවිත කිරීමට සිදුවනු ඇත.ඕනෑම මනුෂ්‍යයකු තමන්ගේ අකමැත්ත පළ කරන්නේ ඔහුට විරෝධතාව පෙන්වීමට හැකි ආසන්නම කෙනාට වන බැවිනි. කණ්ඩායමේ මඟ පෙන්වන්නා ඔබ නම් ස්ථිරවම නිසි කළමනාකාරිත්වයකින් යුතුව ඒ මිනිසුන්ගේ ප‍්‍රශ්න දෙස බලන්නට සූදානම් විය යුතුය.එසේ නොවුණහොත් ඔවුන් අතර ඔබ අපි‍්‍රයජනක කෙනකු බවට පත්වීමට පුළුවන. පි‍්‍රයශීලී පුද්ගලයන් හා විසීම සැපතක් ලෙසත් අපි‍්‍රයයන් හා එක්වීම දුකට හේතුවන බවත් බුදුරජාණන් වහන්සේ සෑම මොහොතකම දේශනා කළහ.ඔබ තවත් පුද්ගලයකු සමග ජීවත්වීමේදී එය කරදරයක් යැයි, අවාසනාවක් අභාග්‍යයක් යැයි, පව්කාරකමක්, පුරුවේ කළ කර්මයක් ගෙවීමක් යැයි, කෙනකුට සිතෙනවා නම් සැබැවින්ම ඔබ සාර්ථක පුද්ගලයකු බවට පත්වන්නේ නැත.නිවෙසේදී හෝ වේවා, ආයතනයේදී හෝ වේවා අන් අය අතර පි‍්‍රයශීලී වන්නට නම් පළමුව ඔබ නීති ගරුක කෙනෙක් විය යුතුය. මම එය ශීලය ලෙස හඳුන්වමි. ඔබ සිල්වතකු වන්න.ආයතනයට අදාළ යම් නීතිරීති පද්ධතියක් තිබෙනවා නම් මුලින්ම එම නීති රීතිවලට ගරු කරන, එහි තිබෙන සිල් නොබිඳින කෙනකු බවට පත්වන්න.ආයතන ප‍්‍රධානියා ගේ සිට පහළම සේවකයා දක්වා සියලු දෙනාගේම ප‍්‍රසාදය දිනාගන්නට එවිට හැකියාව ලැබෙනු ඇත. ඔබ නීතිගරුක බව, ආයතනයට අදාළ ප‍්‍රතිපත්තීන් අකුරටම රකින කෙනකු බව දැනුනහොත් අඩුම තරමින් ඔබ ඉදිරියේ හෝ සිල් රකින්නට අනෙක් පිරිස් උත්සාහ කරනු ඇත.ටික වේලාවකට හෝ කෙනකු නීති ගරුක කරන්නට, සිල්වතෙක් කරන්නට ඔබ ගේ සිල්වත්බව, නීතිගරුක බව උපකාරී වනවා නම් ඔබ එම ආයතනයට වගේ ම මේ රටට ද මහත් උපකාරයකි. එම ආයතනයෙන් නික්ම ගිය දිනෙක අපට සිටිය හොඳම මනුෂ්‍යයෙක් අප හැර ගියේ යැයි සියලු දෙනාම කල්පනා කරනු ඇත.ඔබේ නිවෙසේ බිරියට, දූ දරුවන්ට ද ඔබ පි‍්‍රයජනක විය යුතුය. නීති ගරුක වීම පවුල් ජීවිතයට ඉතාම වැදගත්ය. ඔබගේ දරුවන්ගේ මව හෝ පියා හෝ ලෙස නිවැරැදිව සිල් රකිනවා නම්, පවුලට අදාළ ප‍්‍රතිපත්තීන් ආරක්ෂා කරනවා නම් ඒ පවුලේ ආදරය, සතුට සැමදාම පවතිනු ඇත. සැමියා සහ බිරිය කෙරෙහි වන සිල්වත්කම, විනයගරුක බව, නීතිගරුක බව ඒ දෙදෙනා අතර ගරුත්වයක්, ආදරයක් සහ විශ්වාසයක් ගොඩ නැඟීමට මහත් උපකාරී වනු ඇත.“දස්සන සම්පන්නං”හොඳ දැක්මක් තිබෙන කෙනකු බවට පත්වීම ද අත්‍යවශ්‍යය. මේ සමාජයේ ඇතැම් අය මියගිය පසුත් මිනිස්සු ඔවුන්ට ආදරය කරති. මහගමසේකරයන් ගේ ජීවන දැක්මට, ඔහු කිසිදා ඇසෙන් නොදුටු, ඇසුරු නොකළ අය ආදරය කරති.ඔහුගේ ‘ප‍්‍රබුද්ධ’ කෘතිය, ‘බෝඩිම’ කෘතිය පරිශීලනය කරන අපට පෙනෙන්නේ ඔහු කෙරෙහි වූ දැක්මයි. මහගමසේකරයන් මිය ගොසිනි. එහෙත් ඔහු අපට පි‍්‍රයජනකය. ඔබ මෙසේ සිතන්න. මියගිය පසු ඔහුගේ දැක්ම අපට මෙතරම් පි‍්‍රයජනක නම් ජීවත්ව සිටියදී ඇසුරු කළ අයට ඔහු මොනතරම් පි‍්‍රයමනාප මිනිසෙක් වන්නට ඇතිද?ගුණදාස කපුගේ වැනි ගායකයින් කෙරෙහි ඇතැම් අවස්ථාවල වූ මානුෂීය ගුණාංග පිළිබඳව කලාකරුවන්ගෙන් අසා දැනගන්නා විට සැබැවින්ම ඒ මිනිසුන් මේ සමාජයේ වන්දනීයත්වයට, පූජනීයත්වයට පත්විය යුතු යැයි හැඟේ.ඔවුන්ට ජීවිත දැක්මක් තිබිණි. ඔබත් ජීවිතයට දැක්මක් ඇති කරගන්න. ඔබ දැක්මක් ඇතිව ජීවිතය ගොඩනඟාගන්නා කෙනෙක් බව දැනුනහොත් මේ සමාජයට ඔබ පි‍්‍රයශීලී වනු ඇත.එක් යුගයක, ගුවන් විදුලි නාලිකා පැමිණීමට පෙර බස්රථවල, දුම්රියවල විවිධ සංවාද පැවැතිණි. ඒ සංවාදයන්හි දී රසවත් මෙන්ම හරවත් දේ ද විය. ඒ කෙරෙහි බොහෝ දෙනා ගේ අවධානය යොමු විණි.කෙනකුගේ මුවින් වාක්‍යය කිහිපයක් පිටවෙන විට ඔහු කෙරෙන් යමක් උගත හැකි යැයි බුද්ධිමතාට හැඟේ. ඔහු දෙස බලාගෙන හැදෙන්නට යමක් තිබෙන බව අවබෝධ වේ. ඒ තැනැත්තා මඟ තොටේ දී මිනිසුන් අතර පි‍්‍රයමනාප වේ.‘ධම්මට්ඨං සච්චවේදිනං’ සත්‍යවාදියකු වීම ද පි‍්‍රයමනාප පුද්ගලයකු බවට පත්වීමට අත්‍යවශ්‍යය කරුණකි. ඇතැම් අය විනෝදයට ද බොරු කියති. එහෙත් බොරු කියන පුද්ගලයාට කළ නොහැකි වරදක් නැත. ඒ බව දන්නා බුද්ධිමත් මිනිසුන් කිසි කලෙක බොරුකාරයන් කෙරෙහි පි‍්‍රයජනක නොවනු ඇත.තමන්ගෙන් සමාජයට විය යුතු යුතුකම් හරියාකාරව ඉටු කිරීම ද ඇවැසිය. ආයතනය වෙනුවෙන්, දූ දරුවන් වෙනුවෙන්, සැමියා, බිරිය වෙනුවෙන්, යහළු මිත‍්‍රයින් ඥාතින් වෙනුවෙන් යුතුකම් ඉටුකරන ඔබ අනිවාර්යයෙන්ම පි‍්‍රයමනාප කෙනකු වනු ඇත.සමහර අය ගේ හැසිරීම, කතාබහ අන් අයට හිසරදයක් වන අවස්ථා අපි දැක ඇත්තෙමු. ඔබ ගැහැනියක වුවද පිරිමියකු වුවද මඟ තොටේ දී පවා අන් අයගේ පිළිකුලට ලක් නොවන්නට කටයුතු කළ යුතුය.එක් වැරැදි වචනයකින්, වැරැදි හැසිරීමකින් ඔබේ ගරුත්වය නැතිවී යන්නට ඉඩ ඇති බැවිනි. ඔබේ මුවින් පිටවන වචන මිහිරි විය යුතුය. අසා සිටින්නාට ඔබ පි‍්‍රයජනක වන්නේ එවිටය. ඔබගේ දර්ශනය අනෙක් අයට මංගල්‍යයක් විය යුතුය.උදෑසන ඔබේ දර්ශනය පවා යමකු පිළිකුල් කරනවා නම් ඔබට සතුටු විය නොහැකිය. ඔබේ ප‍්‍රසන්න බව ඇතිවන්නට බාහිර පිරිසුදුකම ද අත්‍යවශ්‍යය. අවශ්‍ය වන්නේ අලංකාර ඇඳුම් පැළැඳුම් නොවේ. පිරිසුදුව ඇඳීමය. පි‍්‍රයමනාප ලෙස ඔබේ හිස පීරා ගත හැකිය. සැමවිටම මුහුණට සිනාවක් නඟා ගත හැකිය.බුදුරජාණන් වහන්සේ භික්ෂුවක ගේ බාහිර ප‍්‍රතිරූපය‘අප්පසන්නානං වාපසාදාය’ නොපැහැදුණු අය ගේ පැහැදීම පිණිස, ‘පසන්නානං වා හීයෝචාවාය’පැහැදුණු අයගේ ප‍්‍රසාදය තවත් වර්ධනය කරනු පිණිස සකසා ගත යුතු බව අවධාරණය කර ඇත. ඔබගේ අනාගතය සරු කරගන්න, සමාජයට පි‍්‍රයශීලී තැනැත්තකු වන්න අධ්‍යාත්මික ගුණාංග සේ ම බාහිර ස්වභාවයද අතිශයින්ම වැදගත් වනු ඇත.සාකච්ඡා කළේ - රමණී සුබසිංහ ඡායාරූප - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=as0811096</link>
    <topic>කැලණි සරසවි</topic>
    <author>හර්ෂනී රුද්‍රිගු</author>
    <content>දුවේ පුතේ නුඹ නැතත් නුඹ වැනිම දරුවනට වෙමු මවුපියන්යෙටී ආයිත් ඇවිත් ද?නෙළුම් විලගුරුතුමාගේ කලිසම් මාරුවඅන් අය අතර ජනපි‍්‍රයවීමට නම් පළමුවෙන්ම නීතිගරුක විය යුතුයිකැලණි සරසවි ‘විස්ටා’ සිතුවම් දැක්මවිද්‍යාර්ථ සිත්තරුන්ගේ තෙලි තුඩින් හැඩවූ අපූර්ව සිතුවම් දැක්මකින් කැලණි සරසවිය ඒකාලෝක වීමට ඇත්තේ තව දින කීපයකි.ඒ කැලණි සරසවියේ දෘෂ්‍ය කලා හා සැලසුම්කරණ ඒකකයේ, විස්ටා සංගමයේ විද්‍යාර්ථීන් වසරක් පාසා එළි දක්වන සිතුවම් දැක්මෙනි. මේ මස 10,11 සහ 12 යන දිනයන්හිදී පැවැත්වෙන එම ප‍්‍රදර්ශනය විශ්වවිද්‍යාලීය දෘෂ්‍ය කලා සැලසුම්කරණය හා ප‍්‍රසංගික කලා ඒකකයේ සේනක බණ්ඩාරනායක පරිශ‍්‍ර ශාලාවේදී එළි දැක්වේ.දෘෂ්‍ය කලා සහ සැලසුම්කරණය හදාරන විශේෂවේදී තෙවැනි වසර සිසුන්ගේ සංවිධානත්වයෙන් පැවැත්වෙන මෙම සිතුවම් දැක්ම කැලණිය විශ්වවිද්‍යාලයේ උපකුලපති මහාචාර්ය සරත් අමුණුගම මහතාගේ ප‍්‍රධානත්වයෙන් එළි දැක්වීමට නියමිත ය.විවිධ මාදිලියේ චිත‍්‍රවලින් සැරසෙන මෙම සිතුවම් දැක්මෙහි ඇති විශේෂත්වය වන්නේ සිතුවම් දැක්ම අතරතුරදී සජීවි ආලේඛ්‍ය චිත‍්‍රයකින් ඔබේ රුව ද සිත්තම් කරගැනීමට අවස්ථාව උදාවීමයි.තෙල් සායම් , දිය සායම්, සහ පැස්ටල් ආදී විවිධ මාධ්‍යයන්ගෙන් ඔපවත් වූ සිතුවම් සියයකට ආසන්න ප‍්‍රමාණයක් මෙන් ම කැලණි සරසවියේ විද්‍යාර්ථීන්ගේ තෙලි තුඩින් හැඩවුණු විවිධ ශෛලියේ සිතුවම් දැකගැනීමට එදින කැලණි සරසවි පරිශ‍්‍රය විවර වන්නේ තවත් මහඟු කාර්යයකට උරදෙමිනි.ඒ, සිත්තම් කිරීමට අවැසි අඩුම කුඩුම බොහෝමයක් පහසු මිලට ප‍්‍රදර්ශන පරිශ‍්‍රයේදී ලබාගැනීමට ඉඩ හසර වෙන්කිරීමයි.සිතුවම් නිර්මාණයට අවශ්‍ය තෙල් සායම්, දිය සායම්, පැස්ටල්, විවිධ මාදිලියේ චිත‍්‍ර අඳීන කඩදාසි වර්ග, පැන්සල් ආනයනික පින්සල් වර්ග මෙන් ම චිත‍්‍ර කලා විෂය ධාරාවට අදාළ පොත්පත් ආදියත් එදින ප‍්‍රදර්ශන භූමියේ දී සහනදායි මිලකට ලබාගැනීමට ඉඩකඩ වෙන් වී ඇත. වයෝවෘද්ධ මිනිසුන් අතර බහුලව දැකිය හැකි රෝගයක් වන ‘ඩිමෙන්ෂියා’ වසන්ත නමස්කාර සිය හතළිස්වැනි සිතුවම් දැක්ම එළිදැක්වීමට සැරසී සිටී. ඒ “ඩිමෙන්ෂියා සමඟ ඉර බැසයෑම සහ නිරවුල් මනස” නමිනි.වයස්ගත වීමත් සමඟ මිනිස් මොළයේ සෛල විනාශවීමෙන් හටගන්නා මෙම රෝගී තත්ත්වයත්. රෝගීන්ගේ රෝග ලක්ෂණ වන එදිනෙදා සිදුවීම් අමතක වීම, මානසික ව්‍යාකූලත්වය වැනි දේ නිසා රෝගීන් පීඩා විඳින අයුරුත් වයස්ගත වුවද ඩිමෙන්ෂියා රෝගයට ගොදුරු නොවූ නිරවුල් මිනිසුන් ගේ ස්වභාවයත් මෙම සිතුවම් දැක්මේ සිතුවම් අතර දැකගත හැකිය.ඩිමෙන්ෂියා රෝගය පිළිබඳව කළ බොහෝ ගවේෂණ උපයෝගී කර ගනිමින් වසන්ත ඉදිරිපත් කරන මෙම ප‍්‍රදර්ශනය මේ මස 12 වැනිදා පෙ.ව. 9 සිට ප.ව. 5 දක්වා බදුල්ල වෙලගෙදර 45/7 දරණ ස්ථානයේ පිහිටි දෘෂ්‍ය කලාගාරයේදී පැවැත්වේ.චාකෝල් සහ ඇක‍්‍රලික් වර්ණ උපයෝගී කරගනිමින් සිතුවම් කළ මෙම සිතුවම් දැක්ම පුරාවට ම ‘ඩිමෙන්ෂියා’ රෝගය පදනම් කරගත් චිත‍්‍ර සමූහයක් එළිදැක්වේ.වයස්ගත වීමත් සමඟ ඇතිවන රෝග අතරින් රෝගියාට පමණක් නොව සමාජයට ද ඉතා දරුණු ලෙස අවාසනාවන්ත බලපෑම් ඇති කරන්නා වූ රෝගයක් ලෙස හඳුනාගෙන ඇති මෙම රෝගය සමාජයේ කථිකාවට බඳුන් විය යුත්තේ ඒ නිසාමය.එවන් කථිකාවක් ඇති කිරීමට සිතුවමෙන් වෙහෙසෙන වසන්ත ශ‍්‍රී ජයවර්ධනපුර විශ්වවිද්‍යාලයේ සමාජ විද්‍යාව හා මානව විද්‍යාව පිළිබඳ විශේෂවේදී උපාධිධරයකු වේ.මෙවැනි තේමාවක් යටතේ චිත‍්‍ර ප‍්‍රදර්ශනයක් පැවැත්වීමට පෙර ඩිමෙන්ෂියා රෝගයෙන් පෙළෙන බොහෝ රෝගීන් ඇසුරු කරමින් ඔවුන්ගේ හැසිරීම් රටා ග‍්‍රහණය කරගනිමින් ඒ පිළිබඳව ගවේෂණයෙහි නියැළීමෙන් අනතුරුව මෙවැනි ප‍්‍රදර්ශනයක් කිරීමට පෙලඹුන බව වසන්ත පවසයි.හර්ෂනී රුද්‍රිගු</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=av0811091</link>
    <topic>චාලි චැප්ලින්ගේ</topic>
    <author>ආතර් උස්මීයගේ</author>
    <content>චාලි චැප්ලින්ගේ මිනිබිරියත් දැන්‘කෙරුම්කාරිය’ක්වේදනාව දරා ගන්න බැරුව වේදිකාව උඩ වැටුණාපුවත් ලුහුඩින්එදා මගේ දෙනෙතින් සතුටු කඳුළක් වැටුණානෝනට සිංහල කතා කරන්න පුළුවන් ද?සත්‍ය ප‍්‍රථමයෙන්සියලු දේ දරාගෙන මාව ඉදිරියට ගේන්න තාත්තා ගත්තේ පුදුම වෙහෙසක්බොලිවුඩ් පුරයෙන් ‘කිං ඛාන්’ කොන්වෙයි දකොහොමද තොරතුරුලොකුම හොඳමකවරයේ කතාවඅම්මා,තාත්තා සමඟ දුවත් පුතුන් දෙදෙනාත් පැවිදි බිමට‘දේදුනු යාළුවෝ’‘යර්ස් බොස්’මහින්දගේ ආගිය කතාසුදු කබර බෝවෙන රෝගයක් නොවේරූ විසිතුරුලෝක සිනමාව ගැන කතා කරන විට අපට අමතක නොවන, අමරණීය චරිතයකි චාලි චැප්ලින්.විකට රංගන ශිල්පියෙකු මෙන් ම ලෝ පතල චිත‍්‍රපට අධ්‍යක්ෂවරයෙකු ද වන ඔහු 1977 දී මිය පරලොව ගියේය.හොලිවුඩ් සිනමාවේ නිහඬ චිත‍්‍රපට යුගයේ සිට දිවෙන චාලි චැප්ලින්ගේ සිනමා මෙහෙවර අදටත් සිහිගැන්වේ.ඔහු මිය ගියේ ජෙරල්ඩින් චැප්ලින් නමින් ප‍්‍රතිභා ගුණපිරි රංගන ශිල්පිනි දියණියක ද සිනමාවට දායාදය කරමින්. ජෙරල්ඩින් ගෙන් පසු චැප්ලින් පවුලෙන් තවත් රංගන ශිල්පිනියක් හොලිවුඩ් සිනමාවට එක්වී සිටියි.ඒ චාලි චැප්ලින්ගේ මිනිබිරියක වන කීරා චැප්ලින් ය. (Kiera chaplin) ඇය චාලි චැප්ලින් ගේ පුතනුවෙකු වන එයුජින් ඇන්තෝනි නමැති චිත‍්‍රපට නිෂ්පාදකවරයාගේ දියණියකි.කීරාගේ මුත්තා ද සීයා මෙන් (චාලි) සුප‍්‍රසිද්ධ පුද්ගලයෙකි. ඉයුජින් ඕ - නීල් නමින් හැඳින්වෙන ඔහු පුලිට්සර් සහ නොබෙල් සම්මානයෙන් පිදුම් ලැබූ කාව්‍ය රචකයෙකි.සුප‍්‍රසිද්ධ කලා පවුලකින් පැවත එන කීරා චැප්ලින් මුලින් ම කලා ලොවට සම්ප‍්‍රාප්ත වූයේ නිරූපණ ශිල්පිනියක ලෙසිනි.වයස දහසයේදී නිරූපණ ශිල්පිනියක ලෙස ප‍්‍රචාරණ ක්ෂේත‍්‍රයට එක්වූ ඇය ඉන්පසු චිත‍්‍රපට කීපයකට රඟපෑවා ය.දැනට විසි පස්වැනි වියේ පසුවන කීරා ලේඛන කටයුතුවලට ද හැකියාවක් දක්වන්නීය.ඇය විසින් ලියන ලද කුළුඳුල් නවකතාව එළිදැක්වූයේ මේ නොබෝදා ය.තමන්ගේ පරම්පරාවේ බොහෝ දෙනෙකු ලෝපතල වූයේ විවිධ ක්ෂේත‍්‍රයන් තුළ දැක්වූ ප‍්‍රතිභාව හේතුවෙන් යැයි කියන කීරා තමා ද ඔවුන් මෙන් ලෝපතල වීම සඳහා සිය ප‍්‍රතිභාව ප‍්‍රයෝජනයට ගන්නා බව කියා සිටියි.චිත‍්‍රපට රංගන ශිල්පිනියකට වඩා කීරා අද ප‍්‍රසිද්ධ වී සිටින්නේ ප‍්‍රචාරණ ලෝකයේ නිරූපණ ශිල්පිනියක ලෙසිනි.ඇය එයින් විශාල ආදායමක් ද උපයයි.අමෙරිකාවෙන් නිකුත්වන ‘The Sunday Times’ පුවත්පත පසුගියදා පොහොසතුන් ගැන සමීක්ෂණයක් කළේ ය. මෙම සමීක්ෂණයේදී ‘පොහොසත් ලයිස්තුවට’ කීරා ගෙ නම ද ඇතුළත් විය.ඇය මේ වනවිට පවුම් මිලියන තිහක වස්තුවකට හිමිකම් කියන බව ‘ටයිම්ස්’ පුවත්පත සඳහන් කරයි.චිත‍්‍රපට රංගන ශිල්පිනියක හැටියට කීරාගේ ප‍්‍රතිභාව හොඳින් ම ප‍්‍රදර්ශනය වූයේ ‘The Importance of Being Earnest’  නමැති චිත‍්‍රපටයෙනි.ඇය බොලිවුඩ් චිත‍්‍රපට රසිකයින් අතර ද ජනප‍්‍රිය ශිල්පිනියකි. ඒ ‘Yatna’ නමැති බොලිවුඩ් චිත‍්‍රපටයේ රඟපෑමෙනි.එහෙත් මිතුරන් ඇසුරු කිරීමේදී තමා ඉතා ප‍්‍රවේශම් වෙන බව ඇය කියා සිටියි.එයට හේතුව හදවතට සමීප කෙනෙකු ළඟින් ම ඇසුරු කිරීමට ගොස් ඇය හොඳ පාඩමක් ඉගෙන ගෙන ඇති හෙයිනි.කීරාට, ඇලෙක්ස් අන්ඩ්‍රේ ඩී බාස්විල් නමින් පෙම්වතෙකු සිටියේය. ඔහු ස්විට්සර්ලන්තයේ වෙළෙඳ ව්‍යාපාරයක අධ්‍යක්ෂවරයෙකු ලෙස කටයුතු කළේය.මීට මාස දහඅටකට ඉහතදී ඇය ඇලෙක්ස්අන්ඩ්‍රේ සමඟ විවාහ ගිවිස ගත්තාය.ඇලෙක්ස්අන්ඩ්‍රේ ඉතාමත් ම ප‍්‍රසන්න පුද්ගලයෙකු බැවින් කීරා ඇයට මුළු හදින් ම පෙම් කළා ය.එහෙත් ඔහු නමගිය අපරාධකාරයෙකු බව ඇය දැන ගත්තේ ඇලෙක්ස් පොලිසිය විසින් හිර බාරයට ගැනීමෙන් පසුව ය.ඇලෙක්ස් මත්ද්‍රව්‍ය ජාවාරම්කාරයෙකු බවද විශාල ලෙස මුදල් වංචා කළ කෙනෙකු බවද පසුව හෙළි විය.මේ සියලුම චෝදනාවලට වරද කරුවූ ඇලෙක්ස් පසුව විසි වසරකට හිරේට නියම විය.“අපරාධකාරයෙකුට ආදරය කිරීමට ගිහින් මං ලොකු අමාරුවක වැටෙන්න ගිහින් බේරුණා” කීරා පවසන්නීය.මෙම සංසිද්ධියෙන් පසු ඇයට තවත් පෙම්වතෙක් මුණ ගැසිණි.වෙනිසියුලාවේ උපත ලැබූ මෙම පෙම්වතා ද ව්‍යාපාරිකයෙකි. මෙම පෙම්වතාගේ නම හෙළි කිරීමට කීරා කැමැති නැත. ඔහු ඇසුරු කිරීමට ප‍්‍රථම ඔහු ගැන හොඳින් හොයා බැලූ බව කියන කීරා ඔහු විශ්වාස කිරීමට පුළුවන් පුද්ගලයෙකු බව ද සඳහන් කරයි. මෙම සම්බන්ධයට දැනට මාස අටක් වෙයි.කීරා ගේ සීයා - චාලි චැප්ලින් විවාහ වී සිටියේ ඌනා (Oona) සමඟ ය.මෙම විවාහයෙන් ඔවුනට දරුවන් අට දෙනෙක් සිටියහ.චාලි චැප්ලින් කලක් කොමියුනිස්ට් පාක්ෂිකයන්ටත් එහි අනුගාමිකයන්ටත් හිතවත්ව කටයුතු කළ කෙනෙකි. මෙය දැන ගත් අමෙරිකානු රජය ඔහු කොමියුනිස්ට් අනුගාමිකයෙකු යැයි චෝදනා කරමින් රටින් පිටුවහල් කළේ ය.ස්විට්සර්ලන්තයට පිටුවහල් කරන ලද චාලිගේ පවුල පසුව එරටේම ටික කලක් ජීවත්විය. කීරා ද හැදුණේ වැඩුණේ ඔවුන් සමඟ ස්විට්සර්ලන්තයේ ය.තමා කුඩා කල මානසික වශයෙන් දැඩි අපහසුතාවන්ට මුහුණ දුන් බව කියන කීරා එය සිදුවූයේ සිය පියාත් මවත් වෙන්වීම නිසා යැයි ද සඳහන් කරයි.මෙම වෙන්වීමෙන් පසු තමන්ගේ පවුල දෙකඩ වූ බවද ඇය කියා සිටී. ඇගේ සහෝදරයන් හතර දෙනෙකු මවගේ සෙවණේ ඇති දැඩි වූ අතර කීරා සිය පියා සමඟ ජීවත් වූවාය.කුඩා කල සිටම නොයෙකුත් හැල හැප්පීම්වලට මුහුණදී සිටින කීරා ජීවිතය කියන්නේ කුමක්දැයි හොඳින් අවබෝධ කරගෙන සිටියි.මේ නිසා තමන්ට දැන් තනියම නැඟී සිටීමට හැකියාවක් හා ධෛර්යයක් ලැබී තිබෙන බවද ඇය සඳහන් කරයි.ආතර් උස්මීයගේ</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=av0811092</link>
    <topic>වේදනාව දරා ගන්න බැරුව වේදිකාව උඩ වැටුණා</topic>
    <author>හේමාලි විජේරත්න ඡායාරූප – ගීත් ද මෙල්</author>
    <content>චාලි චැප්ලින්ගේ මිනිබිරියත් දැන්‘කෙරුම්කාරිය’ක්වේදනාව දරා ගන්න බැරුව වේදිකාව උඩ වැටුණාපුවත් ලුහුඩින්එදා මගේ දෙනෙතින් සතුටු කඳුළක් වැටුණානෝනට සිංහල කතා කරන්න පුළුවන් ද?සත්‍ය ප‍්‍රථමයෙන්සියලු දේ දරාගෙන මාව ඉදිරියට ගේන්න තාත්තා ගත්තේ පුදුම වෙහෙසක්බොලිවුඩ් පුරයෙන් ‘කිං ඛාන්’ කොන්වෙයි දකොහොමද තොරතුරුලොකුම හොඳමකවරයේ කතාවඅම්මා,තාත්තා සමඟ දුවත් පුතුන් දෙදෙනාත් පැවිදි බිමට‘දේදුනු යාළුවෝ’‘යර්ස් බොස්’මහින්දගේ ආගිය කතාසුදු කබර බෝවෙන රෝගයක් නොවේරූ විසිතුරුදුෂ්යන්ත් වීරමන්මුහුණ දුන් ත‍්‍රාසජනක අත්දැකීමක්ගායනයෙන් වගේම ඔහුගේ රංගනය තුළිනුත් දෙනෝදාහක් වූ රසික ජනතාවගේ නෙත් සිත් අමන්දානන්දයට පත් කරවමින් ඔහු වේදිකාව මත පෙළහර පානවා.පෙ‍්‍ර්ක්ෂකයින්ගේ ඔල්වරසන් හඬ මැද අත්පොලසන් නාදය මැද, විසිල් හඬ මැද තම ශිල්ප දක්වමින් පෙ‍්‍ර්ක්ෂකයින් පිනවන්නට ඔහු තව තවත් පෙලඹෙන්නේ ලැබෙන ප‍්‍රතිචාර ඒ තරමටම උණුසුම් නිසා.පෙ‍්‍ර්ක්ෂක විසිල් හඬ මැද නර්තනයේ සුවිශේෂී මොහොතක අඩි 04-05 ක් උඩ පනින ඔහු ආපසු වේදිකාව මත පය තබන මුත් ක්ෂණයකින් ඔහුට දැනෙන්නේ තමන්ගේ වම් පාදයට කුමක්දෝ වෙමින් පවතින බවයි.“පසුගිය 4 වැනිදා බණ්ඩාරනායක සම්මන්ත‍්‍රණ ශාලාවේ මට Show එකක් තිබුණා. විශාඛා විද්‍යාලය වෙනුවෙන් කරපු ‘මියැසි විශාඛා’ සංගීත සංදර්ශනය.එදා උදේ මම හිටියේ සිරස ඩාන්සින් ස්ටාර්ස්ලා දාල කරන චිත‍්‍රපටයේ රූගත කිරීම් එක්ක. ඒ රූගත කිරීම් නිමවෙලා එතැන ඉඳන්ම තමයි මම ෂෝ එකට ගියේ.එදා මට තිබුණේ විනාඩි 35ක Performance  එකක්.මේ සඳහා නර්තනය සමඟ ගීත 07 ක් ගායනා කරන්න නියමිතව තිබුණා.මට කලින් ශිහාන් මිහිරංග සහ කමල් අද්දරආරච්චිත් ගීත ගායනා කළා.මගේ අයිටම් එක තමයි ෂෝ එකේ අවසන් අදියරය වුණේ. කොහොම හරි මම වේදිකාවට ඇවිත් නර්තනය පටන් අරන් දෙවැනි විනාඩියේ දී විතර අඩි 5 1/2 ක් විතර උඩ පැනලා බිමට පාත් වුණා.මගේ වම් කකුල පොළවට පතිත වෙනවාත් එක්කම මට දැනුණ කකුලට මොකක් හරි වුණා වගේ. ඒ වුණත් මම ගණන් ගන්නේ නැතුව නටන්න පටන්ගත්තා.ටිකක් වෙලා යනකොට මට දැනෙන්න ගත්තා ඒ කකුල මට ඕන විදියට එහාට මෙහාට කරන්න බෑ කියලා. කකුල යන්නෙ නැතුවම අත යන්නෙත් නෑ.ඊට පස්සෙ මට දැනෙන්න ගත්තා කකුල කැඩිලා තමයි කියලා. මේ තත්පරේට මට ගොඩාක් දේවල් මතක් වෙන්න ගත්තා.චිත‍්‍රපටයේ ෂූටිං, මේ ෂෝ එක ඉස්සරහට මට නටන්න බැරිවෙයිද කියලා. ඒ වුණත් මම හිතුවා දෙනෝදාහක් පේ‍්‍රක්ෂකයෝ ඉස්සරහ දැන් මම ඉන්න නිසා ඒ අයට නොදැනෙන්න මේක කොහොමහරි කරන්න ඕන කියලා.සින්දු දෙකක් තුනක් කියනකොට මට ටික ටික වේදනාව දැනෙන්න ගත්තා. දුෂ්යන්ත් වීරමන් කියන්නේ නිකම් හිටගෙන සින්දු කියන කෙනෙක් නෙවෙයිනේ.නට නට සින්දු කියත්දි තුන් හතර වතාවක්ම කකුල පනින්න ගත්තා. ඒ වෙනකොට මගේ dancing group  එකේ අයට දැනිලා තිබුණා මට මොකක් හරි අමාරුවක් තමයි කියලා.මම නිතරම කකුල අතගගා තමයි නැටුවේ. අන්තිමේ නටන්න බැරිම තැන DJට කිව්වා සින්දුව නවත්වන්න කියලා.එතකොට ඕඩියන්ස් එකෙන් කෑගහනවා නවත්වන්න එපා කියලා. ඔවුන් හිතුවේ මම මේ කරන්නේ රඟපෑමක් කියලයි.ඒ හින්දා ආයෙත් මම සින්දුව කියන්න පටන්ගත්තා. ‘පානා සෙනෙහස’ ගීතය කියනකොට ජීවිතේ මම දුටුව හොඳම පෙ‍්‍ර්ක්ෂක ප‍්‍රතිචාර එදා තමයි මට ලැබුණේ.මම පළමු වැනි පේළිය කියනකොට දෙවැනි පේළිය කියන්නේ ඕඩියන්ස් එක. ඒකට නටනකොට මට දැනුණා ආයෙත් කකුලට මොනව හරි වුණා කියලා.ඒ සැරේ නම් වේදනාව දරාගන්න බැරුව මම වේදිකාව උඩ වැටුණා. මගේ group එකේ අය ඇවිත් මාව වේදිකාව උඩ ඉන්දුවා.ඒත් ඕඩියන්ස් එක මට සිංදුව නතර කරන්න දෙන්නෙ නෑ. ඒ සිංදුව බිම ඉඳගෙන කිව්වා.ඊට පස්සෙ වේදිකාවට පුටුවක් ගෙනත් ඉඳගෙන තවත් සිංදුවක් කිව්වා.කොහොමහරි කකුල කැඩිලා තියෙද්දීම මම ෂෝ එක ඉවරවෙනකම් සිංදු කිව්වා.ඊට පස්සෙ බණ්ඩාරනායක සම්මන්ත‍්‍රණ ශාලාවේ ඉඳලා උස්සගෙන තමයි මාව වාහනේට ගෙනාවේ.මාව ගේනවා දැකලා ගායන ශිල්පිනී දීපිකා ප‍්‍රියදර්ශනී මට හොඳටම දොස් කිව්වා.ඇයි කකුල කැඩිලා තියෙද්දිත් නැටුවෙ කියලා. ඊට පස්සෙ කෙලින්ම මාව ගෙනාවේ හදිසි අනතුරු අංශයට.හදිසි අනතුරු අංශයේ දොර ඇරෙනකොටම මට  call එකක් ආවා දොස්තර ආනන්ද පෙරේරාගෙන්.ඒ වෙනකොට දීපිකා ප‍්‍රියදර්ශනී දොස්තර ආනන්ද පෙරේරාට මගේ ගැන කියලා.දොස්තර ආනන්ද කිව්වේ වහාම ඇවිත් ජයවර්ධනපුර නවතින්න. එයා බලන්නම් කියලා.ඊට පස්සෙ කෙලින්ම ජයවර්ධනපුර රෝහලට ගිහින් නැවතුණා. ඒ වාට්ටුවේ ඔක්කොම හිටියේ කැඩුම් බිඳුම් ලෙඩ්ඩු.හැමෝම මාව හඳුනාගෙන වටකර ගත්තා. පහුවදා උදේ දොස්තර ඇවිත් බලල ශල්‍යකර්මයකට මාව ගත්තා.දොස්තර ආනන්ද පෙරේරා කිව්වේ දණහිස් කටු දෙක එකට යා කරන ඇටකටුව මේ වෙනකොට කුඩු පට්ටම් වෙලා තියනවා කියලයි.ඊට පස්සෙ දණහිස ළඟ සිදුරු තුනක් විදලා කැමරා එකක් දාලා ඇතුළේ කුඩුවෙලා තිබෙන කටුකෑලි ඉවත් කළා.දොස්තර ආනන්ද කියන විදියට නැවත දණහිස යථා තත්ත්වයට එන්න නම් මේ දෙක යාකරන කටුකෑල්ල ශල්‍යකර්මයකින් බද්ධ කළ යුතුයි.දැන් කොහොමත් හිමිහිට අඩිය තියලා මට යන්න එන්න පුළුවන්. ඔය අතරතුර තමයි මට ආරංචි වුණේ දොස්තර ඒලියන්ත ගැන.ඔහුගෙන් බෙහෙත් ගන්න ජනාධිපතිතුමාගෙන් අවසරයක් ගන්න ඕන කියලා මට දැනගන්න ලැබුණා.ඊට පස්සෙ මම ජනාධිපතිතුමාට කතා කළා. වාසනාවකට වගේ එතුමා මට ඕ.කේ.එක දුන්නා. දැන් දොස්තර ඒලියන්තගෙන් මම බෙහෙත් කරනවා.තෙල් බෙහෙත් ගානව වගේම ඔහු බොන්නත් බෙහෙත් දෙනවා. ඔහු නම් කියනවා ආයෙත් මට නටන්න පුළුවන් වෙන්න කකුල හදල දෙනවා කියලා.ඒ විශ්වාසයෙන් තමයි මමත් ඉන්නේ. නර්තන කටයුතුවලින් ඈත්වෙන්න වුණත් ගීත ගායනා කටයුතුවල මම යෙදෙනවා.අලුත් ගීත දෙකක් පසුගිය කාලේ නිකුත් කළා. චිත‍්‍රපටයේ ෂූටිං වලටත් දැන් මම සම්බන්ධ වෙනවා.නමුත් නර්තනයේ නම් යෙදෙන්න තවම හැකියාවක් නෑ.අපේ ගෙදර අයත් හරිම කනගාටුවෙන් තමයි ඒ ගැන ඉන්නේ. විශේෂයෙන් අපේ අයියා සන්තුෂ්.ඊයේ පෙරේදා දවසකත් එයා හීනෙන් දැකලා මම නටත්දි ආයෙත් කකුල කැඩෙනවා. උදේම ඇවිත් කිව්වා පරිස්සමින් ඉන්න කියලා.සිය අපූරු නර්තන හැකියාවෙන් පේ‍්‍ර්ක්ෂකයින් පිනවපු දුෂ්යන්ත් අද ඇඳට වෙලා විවේක ගන්නවා.ඉතින් මේ රටේ දුෂ්යන්ත්ට ආදරේ කරන හැම රසික රසිකාවකගේම ප‍්‍රාර්ථනය දුෂ්යන්ත් ඔබට ඉක්මන් සුව! යන්නය.හේමාලි විජේරත්න ඡායාරූප – ගීත් ද මෙල්</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=av0811093</link>
    <topic>පුවත් ලුහුඩින්</topic>
    <author>ඡායාරූප – උපාලි ෆොන්සේකා</author>
    <content>චාලි චැප්ලින්ගේ මිනිබිරියත් දැන්‘කෙරුම්කාරිය’ක්වේදනාව දරා ගන්න බැරුව වේදිකාව උඩ වැටුණාපුවත් ලුහුඩින්එදා මගේ දෙනෙතින් සතුටු කඳුළක් වැටුණානෝනට සිංහල කතා කරන්න පුළුවන් ද?සත්‍ය ප‍්‍රථමයෙන්සියලු දේ දරාගෙන මාව ඉදිරියට ගේන්න තාත්තා ගත්තේ පුදුම වෙහෙසක්බොලිවුඩ් පුරයෙන් ‘කිං ඛාන්’ කොන්වෙයි දකොහොමද තොරතුරුලොකුම හොඳමකවරයේ කතාවඅම්මා,තාත්තා සමඟ දුවත් පුතුන් දෙදෙනාත් පැවිදි බිමට‘දේදුනු යාළුවෝ’‘යර්ස් බොස්’මහින්දගේ ආගිය කතාසුදු කබර බෝවෙන රෝගයක් නොවේරූ විසිතුරුමාධ්‍යවේදිනී දීප්ති ෆොන්සේකා විසින් රචිත ‘ලතා හෙළ ගී රැජින’ කෘතිය මේ මස 11 වැනිදා සවස බණ්ඩාරනායක සම්මන්ත‍්‍රණ ශාලාවේදී එළි දකී. සිනමා පත්තර කලාවේ ජ්‍යෙෂ්ඨතම මාධ්‍යවේදිනිය වන ඇය සරසවිය පුවත්පතේ ප‍්‍රධාන කර්තෘ ධූරය දැරූ ප‍්‍රථම කාන්තාව ද වේ.’ලතා හෙළ ගී රැජින’ නම් කෘතියට ඇතුළත් වන්නේ ලතා වල්පොල ගීත කෝකිලාවිය ගේ ජීවිත කතාව යි. මේ පොත දොරට වඩින මේ මස 11 වැනිදාට කලාශූරී ලතා වල්පොලගේ 75 වැනි ජන්ම දිනය ද යෙදී ඇත.මෙම ග‍්‍රන්ථයට ලතා වල්පොල ගේ ජීවන වෘත්තාන්තය පමණක් නොව පුරා සැට වසරක ඇගේ සංගීත දිවිමඟේ සියලු දත්තයන් ද, එදා මෙදා තුර ඈ සමඟ යුග ගීත ගැයූ ගායිකාවන් සහ ගායකයන්ගේ නාමාවලිය ද, දශක හයක් පුරා ඇගේ ගීත සඳහා සංගීතය නිර්මාණය කළ සංගීත ශිල්පීන්ගේ සහ ගී පද රචනා කළ ගීත රචකයන්ගේ නාමලේඛනය ද ඇතුළත් වේ.1953 තිරගත වූ ශාන්ති කුමාර අධ්‍යක්ෂණය කළ ‘එදා රෑ’ චිත‍්‍රපටයෙන් සිනමා පසුබිම් ගීත ගායනයට පිවිසි ලතා ගැයූ ගීත පනහක ජනප‍්‍රිය පද මාලාද ස්වර ප‍්‍රස්තාර ද, දුර්ලභ ගණයේ ඡායාරූප ද මෙම ග‍්‍රන්ථයට ඇතුළත් වේ.’ලතා හෙළ ගී රැජින’ ග‍්‍රන්ථය දොරට වැඩීමේ උලෙළ ප‍්‍රසාංගික මුහුණුවරකින් පැවැත්වෙන අතර එහි මුලසුන හොබවනුයේ මහාචාර්ය සංගීත් නිපුන් සනත් නන්දසිරිය. ප‍්‍රධාන දේශකයන් වනුයේ මහාචාර්ය සුනිල් ආරියරත්න සහ ප‍්‍රවීණ රංගධර රවීන්ද්‍ර රන්දෙනිය ය.මෙම උලෙළේදී ලතා වල්පොල ගී ගැයූ සිනමා නිළියන් රැසක් එදින ඇයට උපහාර දක්වනු ඇත. නිළි රැජින මාලිනී ෆොන්සේකා, ක්ලැරිස් ද සිල්වා, නීටා ප‍්‍රනාන්දු, ජීවරාණි කුරුකුලසූරිය, සුමනා අමරසිංහ, ශ‍්‍රියානි අමරසේන, අනුලා කරුණාතිලක, ශාන්ති ලේඛා, සුවිනීතා වීරසිංහ, සෝනියා දිසා, ගීතා කුමාරසිංහ, මානෙල් වානගුරු, කාන්ති ලංකා, වීණා ජයකොඩි, මැණික් කුරුකුලසූරිය, සබීතා පෙරේරා, නදීකා ගුණසේකර, දිල්හානි ඒකනායක, සංගීතා වීරරත්න සහ චතුරිකා පීරිස් යන පෙර පරපුරේ මෙන්ම නව පරපුරේ සිනමා ශිල්පිනියන් එදින හෙළ ගී රැජින ගේ ගායනයන්ට රංගනයෙන් එක්වනු ඇත.උලෙළේ නර්තන අධ්‍යක්ෂණය ප‍්‍රවීණ නර්තන ශිල්පී චන්න විජේවර්ධන ගෙනි. ජගත් වික‍්‍රමසිංහ සංගීත අධ්‍යක්ෂණයෙන් ද, වසන්ත කුමාර කොබවක පිටපත් රචනයෙන් ද අසේල බණ්ඩාරනායක නිවේදනයෙන් ද, බණ්ඩාර ඇහැලියගොඩ වේදිකා පරිපාලනයෙන් ද ඒ සඳහා දායක වෙති.සිය හැත්තෑපස්වෙනි දියමන්ති ජුබිලිය සමරන ලතා වල්පොලට උපන් දින කේක් තිළිණ කරනුයේ සූපවේදිනි ශාන්තා මායාදුන්නේ විසිනි. හේමාලි විජේරත්නඡායාරූප – උපාලි ෆොන්සේකාප‍්‍රවීණ ගායිකා සංගීත විශාරද නන්දා මාලිනිය විසින් මෙහෙයවනු ලබන සංගීත පන්ති සඳහා 2009 වසරට නවක සිසු - සිසුවියන් බඳවා ගැනීම මේ දිනවල සිදුකෙරේ.මෙම සංගීත පන්තිවලදී වයස අවුරුදු 8 සිට 12 දක්වාවු කුඩා දරු දැරියන් සඳහා, මූලික ස්වර අභ්‍යාස සහිත ගීත මාලාවක් ඔවුන්ගේ කටහඬ පුහුණුව සඳහාම උගන්වනු ලැබේ.වයස අවුරුදු 12 සිට 15 දක්වා වූ දරුවන්ට පාසල් විෂය මාලාව හා සම්බන්ධ දේශීය ජනගායනා සහ රාගධාරි විෂය ඇතුළත් සංගීත පාඨමාලාවක්ද, තරුණ ශිෂ්‍ය ශිෂ්‍යාවන් සඳහා ඉන්දියාවේ භාත්ඛණ්ඩේ සංගීත විද්‍යාපීඨයේ ප‍්‍රවේශිකා , ප‍්‍රථම , සහ ඩිප්ලෝමා යන පාඨමාලාවක්ද පැවැත්වේ.අයැදුම්පත් නොවැම්බර් 30 වැනි දිනට පෙර මුද්දර සහිත කවරයක් පහත ලිපිනයට එවීමෙන් ලබා ගත හැක.ලේකම්, නන්දා මාලිනී සංගීත ආශ‍්‍රමය අංක 30 , විජයබා මාවත, නාවල පාර, නුගේගොඩනුගේගොඩ සාන්ත ජෝන් විද්‍යාලයීය පාසල් සංවර්ධන සමිතියට ආධාර පිණිස ‘සෙන්ටිග්‍රේඩ්ස්’ සංගීත කණ්ඩායම සහභාගි වන ප‍්‍රසංගයක් අද (09 වැනිදා) ප.ව. 2.30 ට හා 6.30 ට මහරගම යොවුන් රඟහලේදී පැවැත්වේ.මොරටුව වේල්ස් කුමරි විද්‍යාලයේ සංවර්ධන කටයුතු සඳහා අරමුදල් රැස්කිරීමේ අරමුණින් එහි ආදි ශිෂ්‍ය සංගමයේ මෙහෙයවීමෙන් විජය නන්දසිරිගේ ‘කුස පබාවතී ‘ නාට්‍ය අද (9) සවස 2.00 ට හා 6.00 ට රාවතාවත්ත සර්වෝදය විශ්ව සමාධි ශාලාවේදී වේදිකාගත වේ. ශී‍්‍ර ලංකා අලෙවිකරන ආයතනය විසින් වාර්ෂිකව පවත්වනු ලබන ස්ලීම් “ පවර් ඔෆ් පීපල් “ සම්මාන උළෙලේදී 2008 වසරේ වැඩිම පේ‍්‍රක්ෂක සහභාගිත්වයක් ලද ජනපි‍්‍රයතම චිත‍්‍රපටය ලෙස ආලන්කුලම චිත‍්‍රපට සමාගම නිපැයූ උදයකාන්ත වර්ණසූරිය අධ්‍යක්ෂණය කළ “ආසයි මං පියාඹන්න “ චිත‍්‍රපටය ජනතා සම්මානයෙන් (Peoples Awards) පිදුම් ලැබීය.රොෂාන් රණවන , පූජා උමාශංකර්, සනත් ගුණතිලක රඟපෑ “ආසයි මං පියාඹන්න “ චිත‍්‍රපටය පසුගිය වසරේ වැඩිම ආදායම් ලැබූ චිත‍්‍රපටය ද විය. අධ්‍යක්‍ෂක උදයකාන්ත වර්ණසූරිය හා නිෂ්පාදක ධම්මික සිරිවර්ධන ජනතා සම්මානය අතැතිව.පිළියන්දල මිහිරිපැන්න කලා ඇකඩමිය මෙහෙයවන තුන් අවුරුදු නර්තන හා මුද්‍රා නාට්‍ය පාඨාමාලව සඳහා පුහුණු කිරීමේ පන්ති නොවැම්බර් මස ඇරඹේ.මෙම පන්ති සතියකට දින 2 ක් බැගින් පැවැත්වේ.ප‍්‍රවීණ නර්තනවේදී බැසිල් මිහිරිපැන්නයන් මෙහෙයවන මෙම පාඨමාලාව සඳහා බඳවා ගැනීමේ සම්මුඛ පරීක්‍ෂණයක් අද (9) පෙරවරු 10.00 ට පිළියන්දල මිහිරිපැන්න කලා ඇකඩමියේ දී පැවැත්වේ.මේ පිළිබඳ වැඩි විස්තර 2615258 යන දුරකථන අංකයෙන් විමසීමෙන් දැනගත හැකිය.සෙංකඩගල ඡායාරූප කවයට වසර 10 ක් පිරීම නිමිත්තෙන් සංවිධානය කළ සංවත්සර සමරු ඡායාරූප තරගය සහ ප‍්‍රදර්ශනය අදත් (9) මහනුවර තරුණ බෞද්ධ සමිති ශාලාවේ දී පැවැත්වේ.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=av0811094</link>
    <topic>එදා මගේ දෙනෙතින් සතුටු කඳුළක් වැටුණා</topic>
    <author>ජයමිණි අත්තනායක</author>
    <content>චාලි චැප්ලින්ගේ මිනිබිරියත් දැන්‘කෙරුම්කාරිය’ක්වේදනාව දරා ගන්න බැරුව වේදිකාව උඩ වැටුණාපුවත් ලුහුඩින්එදා මගේ දෙනෙතින් සතුටු කඳුළක් වැටුණානෝනට සිංහල කතා කරන්න පුළුවන් ද?සත්‍ය ප‍්‍රථමයෙන්සියලු දේ දරාගෙන මාව ඉදිරියට ගේන්න තාත්තා ගත්තේ පුදුම වෙහෙසක්බොලිවුඩ් පුරයෙන් ‘කිං ඛාන්’ කොන්වෙයි දකොහොමද තොරතුරුලොකුම හොඳමකවරයේ කතාවඅම්මා,තාත්තා සමඟ දුවත් පුතුන් දෙදෙනාත් පැවිදි බිමට‘දේදුනු යාළුවෝ’‘යර්ස් බොස්’මහින්දගේ ආගිය කතාසුදු කබර බෝවෙන රෝගයක් නොවේරූ විසිතුරුදීපිකා ප‍්‍රියදර්ශනී පීරිස්සුවිසල් කාමරය සිසාරා දෑස් යැවූ මා හට සංගීත භාණ්ඩ රැසක් පිළිවෙළකට අසුරා ඇති අයුරු පෙනේ.නොයෙක් අතට ස්වර ප‍්‍රස්තාර ලකුණු කොට ඇති ‘කළු ලෑල්ලේ’ අලුත් ම ගීත රචනයක පද සටහන්ව තිබිණි.පසෙක වූ බිත්ති පුවත් අතර අප රටේ වියත් සංගීතවේදීන් කීපදෙනෙකුගේ ම ඡායාරූප විය.අනෙක් පස බිත්තියෙහි එල්වා ඇත්තේ එච්.එම්. කුඩලිගම, පියදාස සිරිසේන, සාගර පලන්සූරිය, පී.බී. අල්විස් පෙරේරා වැනි සාහිත්‍ය නිර්මාණකරුවන් විසින් ජීවිතය ගැඹුරින් විග‍්‍රහ කොට ලියූ ඔවදන් සහිත කවි කීපයකි.‘සංගීතය’ ප‍්‍රගුණ කරන්නට එන සිසුවියන්ට නම් මොහොතකට හෝ මේ නිස්කලංක, සොඳුරු පරිසරය ප‍්‍රිය මනාප තැනක් වනු නොඅනුමානය.ළබැඳි - සංවේදී හඩින් කලෙකට ඉහත දී ඈ ගැයූ සුමියුරු ගීතයක් එසැණින් මගේ මතකයට ගලා ආවේය.“අන්න බලන් ඉදිකඩ ළඟ කොක්කු රෑන වගේ ඇවිත් පුංචි එවුන් නුඹ එනකම් පාර බලන්නේ... හීන් සැරේ ගිහින් උන්ට එකතු වෙයන්නේසිසු දරු දැරිවියන්ට එකතු වෙලා ඉන්න, මේ ‘සංගීත ටීචර්’ විශාරද දීපිකා ප‍්‍රියදර්ශනී පීරිස්.ඈ මේ අයුරින් කලකට පසුව අපට හමුවූයේ තිඹිරිගස්යාය - වජිර පාරේ පිහිටි විශාකා විද්‍යාලයේ දෙවෙනි මහලේ වූ ඇගේ සංගීත කාමරය තුළදී ය.“මා එදා ශිෂ්‍යාවක් විදිහට, අමරදේව, නන්දා මාලනී ඇතුළු ගුරුවරුන් කීප දෙනෙකුගෙන් සංගීතය ඉගෙන ගත්තා. ඒ ලැබූ සංගීත ඥානය අද මම සිසු දරුවන්ට ලබාදෙනවා.”“පසුගිය ඔක්තෝබර් 17 වෙනිදාට මගේ ගුරු ජීවිතයට හරියටම වසර 19 ක් පිරුණා.එදා මගේ දෙනෙතින් සතුටු කඳුළක් වැටුණා. ඒ තරමටම මම මේ වෘත්තියට ආදරෙයි.මම මගේ නිවහනේදීත් මේ ඉගැන්වීම් කරගෙන යනවා.මා යටතේ ඉගෙන ගෙන සංගීතයෙන් ඉදිරියට යන දරුවන් දිහා බලාගෙන ඉන්න කොට පුදුමාකාර ආත්ම තෘප්තියක් දැනෙනවා.”පාසලේදී කෙතරම් කැපවීමකින් සංගීතය විෂයක් විදිහට ඉගැන්වුවත් ළමයෙකු ඒ තුළින් නියම රසවින්දනයකට හුරු කරවීමට නොහැකි ගැටලු තියෙනවා නේද?“ඇත්ත. මේ තත්ත්වය ලොකු ඛේදවාචකයක්. සංගීතය උගන්වන ගුරුවරියක් විදිහට ඔවුන්ගේ රසවින්දනය පිරිහී තිබෙන බව මම දකිනවා.ඒකට හේතු කීපයක් තියෙනවා. එකක් සෞන්දර්ය විෂය අධ්‍යාපන ක්ෂේත‍්‍රය තුළ හරි හැටි හඳුනාගෙන නොමැතිවීම හා පාසල් මට්ටමින් රසවින්දනය නිසි ලෙස නැංවීමේ වැඩපිළිවෙළක් නොමැතිවීම.ළමයින්ගේ වින්දනය මොට කරන තවත් ප‍්‍රධාන මාර්ගයක් තියෙනවා.ඒ මොකක්ද?මේ ඛේදවාචකයට විද්යුත් මාධ්‍ය වග කියන්න ඕනෑ. එදා තිබුණු සමාජ වටපිටාව අද උඩු යටිකුරු කරලා.දරුවන්ගේ ලෝකය තුළ ඔවුන්ට ඉඩක් නෑ. ඔවුන් බලෙන් වැඩි හිටියන් බවට පත් කරවලා. අද හොඳ ළමා ගීතයක්වත් අහන්න තියෙනවද?ඒ හමුවේ හොඳ රසවින්දනයක් ලබාදෙන්න, රූපවාහිනියට ගුවන් විදුලියට විශාල වැඩ කොටසක් කළ හැකියි.ඔය චැනල්වල වැහි වැහැලා වගේ පවත්වන ආධුනික ගායන තරඟ ගැන මොනවද හිතන්නේ?“මම ඒ ගැන කතා කරන්න, විවේචනය කරන්න හරිම අකමැතියි.ඔබ නවක ගායක ගායිකා පරපුරක් බිහිවෙනවට අකමැති ද?දක්ෂ නව පරපුරක් බිහිවිය යුතුයි. අනාගතය භාරවෙන්නේ ඒ අයට.අපිව කවුරුත් බිහි කළේ නෑ. නමුත් දිගටම හැදෑරීම්, පුහුණුවීම් කළා. ඒ හැකියාවන් පෙන්වූවා.උසස් නිර්මාණවලට ආදරේ කළා. ඔවුන්ගේ ඇසුර ලැබුවා. ඒ ගුණාත්මක බව, ප‍්‍රමිතිය ඇති කරගත යුතුයි.දරුවෝ වැදුවට බෑ දරුවෝ හදන්න ඕන කියන කතාව මම මෙතනදී කියනවා.අද ගීතයක් ඉදිරිපත් කිරීම අතින් එදාට වඩා වෙනස් මඟකට ගමන් කරනවා. ඊට ප‍්‍රසාංගික බව එක්විය යුතුයි කියන එක ඔබ පිළිගන්නවද?ගායනා කලාවෙදි ඔබ ඔය කියන අත පය, ඇඟ සොලවා කරන නර්තන, රංගන අවශ්‍ය නෑ කියන මතයයි මා දරන්නේ.ගායනයේදී ඉතා ළයාන්විතව ඒ හැඟීම් ගයන්න හැකිවීම තමා රසිකයින්ගේ සවන් පත් පිනවන්නට බලපාන්නේ.හොඳම උදා: ගමු. ලෝක ප‍්‍රකට විශිෂ්ටතම ගායිකාවක වූ ලතා මංගේෂ්කාර්. ඈ ගායනා කරද්දී ඇගේ සියලු හැඟීම් (Expression) ප‍්‍රකාශ කළේ මුහුණින්.ඇගේ ගායන ශෛලියේ කීර්තිමත් බවේ හෝ ඇගේ හඬ මිනිසුන් වැළඳ ගන්න එකේ කිසිම අඩුවක් තියෙනව ද?ඔබේ සංගීත කලා දිවිය වසර විස්සකටත් ආසන්නයි. කළ කී දෑ ගැන සතුටුවිය හැකිද?2010 වසර වෙනවිට මම ක්ෂේත‍්‍රයට ඇවිත් වසර විස්සක් සපුරනවා. ඒ මගේ අතීතය අමතක කොට බැහැ. ඒ පිළිබඳව යමක් කිව යුතුයි.ඩොක්ටර් හොඳ හිත, හා හා හරි හාවා වගේ වැඩසටහන් වලට ළමා ගායිකාවක් විදිහට එක්ව සිටි ඒ කාලයේ දී මගේ ගායන හැකියාවන් නිවැරදිව හඳුනාගෙන ගායිකාවක් විදිහට ඉදිරියට එන්නට මට බෙහෙවින්ම උදවු කළේ රෝහණ වීරසිංහයන්.ඒ ආ ගමනේ වසර 19 ක් තුළදී ඔහු මාහට ඉතා මධුර තනු රාශියක්ම නිර්මාණය කළා.ඊට මා කෘතවේදීත්වය පළ කරන්නේ කොහොමද? කියන එක මගේ හිතට තදින් ම දැනෙන පැනයක්.ඒ නිසා මා ඔහුට දක්වන ප‍්‍රණාමයක් විදිහට නිර්මාණය කරගෙන යන නවතම ගීත එකතුවේ සියලුම සංගීත නිර්මාණ කටයුතු කරන්න දායක වෙන්න කියලා ඔහුට ආරාධනා කළා.ඔහු ඊට තදින් ම අකමැත්ත පල කළත් අවසානයේ එකඟවුණා.සංගීතවේදී සුරේෂ් මාලියද්ද හා ශබ්ද පරිපාලක දයානන්ද පෙරේරාත්, මේ කටයුත්තට ලබාදුන් සහාය ගැන මතක් කරන්න ඕනෑ.ඉදිරියේදී නව පරපුරත් එක්ක නිර්මාණ කරන්න මම බලාපොරොත්තු වෙනවා.”ඔබේ මේ නවතම සංයුක්ත ගීත එකතුව රසිකයින් අතට පත් කරන්නේ කවදාද?මම මෙතරම් කාලයක් ක්ෂේත‍්‍රයේ රැඳී හිටියත්, එළිදක්වා ඇත්තේ ‘සිනා පොදක් වී, සරෝජා, මල් වරුසා හා නුඹට ඉන්නේ මං විතරද? කියන සංයුක්ත තැටි හතර පමණයි.මේ නවතම ගීත එකතුව නිර්මාණය කරන්නේ වසර 5 කට පසුව.මා ගීතයක් කරන්න ගියත් මාස ගණන් අහනවා. ඒ නිර්මාණයට අපි දරන වගකීමත් එක්ක ඒ සඳහා හොඳ කාලයක් අවශ්‍යයි.ගීත රචනය වුණත්, ආප්ප බානවා වගේ ආවාට ගියාට කරන්න පුළුවන් කටයුත්තක් නොවෙයි.ඒ පරිකල්පනය ඕපපාතිකව බිහි වෙන්නෑ. එහෙත් මුල් කාලයේ පටන් ම ඉතා නිර්ලෝභීව මුදලට යටත් නොවී, මා වෙනුවෙන් නිර්මාණය කළ ගීත රචකයින් පිරිසක් ඉන්නවා.මගේ නවතම සංයුක්ත පටය වෙනුවෙන් සුනිල් ආරියරත්න , කුලරත්න ආරියවංශ, කුමාරදාස සපුතන්තී‍්‍ර, සුනිල් ආර්. ගමගේ හා මගේ පරපුරට අයත් වන බන්ධුල නානායක්කාර වසම් දායක වුණා.මේ කටයුතු අවසන් වූ වහාම මගේ පස්වන ගීත එකතුව රසිකයින්ගේ දෝතට පත් කරන්න මම බලාගෙන ඉන්නවා.ජයමිණි අත්තනායක</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=av0811095</link>
    <topic>නෝනට සිංහල කතා කරන්න පුළුවන් ද?</topic>
    <author>මතු සම්බන්ධයි</author>
    <content>චාලි චැප්ලින්ගේ මිනිබිරියත් දැන්‘කෙරුම්කාරිය’ක්වේදනාව දරා ගන්න බැරුව වේදිකාව උඩ වැටුණාපුවත් ලුහුඩින්එදා මගේ දෙනෙතින් සතුටු කඳුළක් වැටුණානෝනට සිංහල කතා කරන්න පුළුවන් ද?සත්‍ය ප‍්‍රථමයෙන්සියලු දේ දරාගෙන මාව ඉදිරියට ගේන්න තාත්තා ගත්තේ පුදුම වෙහෙසක්බොලිවුඩ් පුරයෙන් ‘කිං ඛාන්’ කොන්වෙයි දකොහොමද තොරතුරුලොකුම හොඳමකවරයේ කතාවඅම්මා,තාත්තා සමඟ දුවත් පුතුන් දෙදෙනාත් පැවිදි බිමට‘දේදුනු යාළුවෝ’‘යර්ස් බොස්’මහින්දගේ ආගිය කතාසුදු කබර බෝවෙන රෝගයක් නොවේරූ විසිතුරුතමාගේ අඩවිය තමාටම තහනම් ප‍්‍රදේශයක් බවට හා අමුත්තකුගේ ස්වරූපයට තමා පත්වී ඇති බව මහේෂ් තේරුම් ගත්තේ ය.ඔහුගේ සිතුවිලි තුළට කෝපය ගලා එමින් පැවතුණ ද සුරංග ඔහුටත් වඩා ආක‍්‍රමණශීලී පුද්ගලයකු බව ඔහු දැන සිටියේ කුඩා කල සිටම ය.සම්පූර්ණ වරද තමාගේ බවට අටුවා ටීකා අවශ්‍ය නැත.යුවතියක අනාථ කර, පියෙක් නැති දරුවකු හා ඇය තනිකර, තවත් බිරියක හා සුඛෝපභෝගී ජීවිතයක් ගත කරන, නරුමයකු ගේ තත්ත්වයට මහේෂ් පත්වී හමාරය.මහේෂ් සිය බිරිය දෙස බැලුවේ කුමක් කළ යුතු දැයි සිතාගත නොහැකිවය.ඕ මනස්කාන්ත සිනහවෙන් යුතුව සුරංග දෙස බලා සිටියා ය.“යමු ගෙදරට”අන්තිමට සුරංග ඉස්සර වූයේය. මහේෂ් අර්මිලා කැඳවා ගත්තේ නෙත්වලින් සංඥා කරමින් ය. නෝනට සිංහල කතා කරන්න පුළුවන් ද?”“ඕ... මට්ට පුලාන්... හොඳට...”එයට පිළිතුරු දුන්නේ අර්මිලා ය. සුරංගට බොහෝ වේලාවකට පසු සිනහවක් නැඟුණේ ඇගේ සිංහල උච්චාරණයට ය.අර්මිලා පසුවූයේ සතුටින් බව මහේෂ් වටහා ගත්තේ ඒ වචන වලිනි.“නෝනා කම් කම්”සුරංග ඇයට අසුනක් පෙන්වීය. මහේෂ් වාඩි නොවී මැනැවින් ගෙතුළ හා අවට සිසාරා බැලුවේය.තෙත බරිත වූ සරම ගලවා දමා වෙනත් සරමක් හා බැනියමක් ඇඳගෙන සුරංග ඉක්මනින් ආපසු ආවේය.“මුතු... ඌ... ඌ...”සුරංගගේ හඩින් ගෙය දෙදරුම් කෑවේය. අර්මිලා මහත් සේ කැළඹීමකට පත්වූ බව ඇගේ බියපත් වූ දෑසින් පැහැදිලි විය.දෑස් හකුළුවා ගනිමින් මහේෂ් දෙස බැලූ අර්මිලා ඉක්මනින් ම පෙර සේ සන්සුන් වූවා ය.සුරංග උස් හඩින් කෑ ගැසුවේ වත්ත කෙළවර දෙසට ගෙල දිගුකරගෙන ය. ඇය ගස් අතරින් මතුවූවේ නිමේෂයකිනි.ආවේගයට ඇයට අර්මිලා ගැන නිනව්වක් නැතිවිය. සුරංග ගේ ස්වරයෙහි වූ අමුත්ත නිසා මුතු සිතුවේ කුමන හෝ කලබලයක් යැයි කියා ය.ඇඳි රෙද්දෙන් ම දෙ අත් පිස දමමින් ගෙට ගොඩවූ ඕ හරියටම නතර වී සිට ගත්තේ මහේෂ්ට මුහුණට මුහුණලා ගෙන ය.“බේබි මහත්තයා?”මුතු මහේෂ් එකවරම හඳුනා ගත්තා පමණක් නොවේ, ඔහු දෙස ඇස පිය නොහෙළා සෙල් පිළිමයක් සේ නිහඬව බලා සිටියා ය.මුතු ගේ රුව දුටු සැණින් ඉද්ද ගැසුවා සේ නැගිට ගත් මහේෂ්ගේ හැසිරීමත් ඊට නොදෙවෙනි විය.සට සට ගා ගැහෙන දෙතොල් පටවල් සපාගෙන මුතු දෑත් එක්කොට ඔහු පිළිගත්තේ ඉවසාගත නොහෙන සතුටකින් යැයි සුරංග කල්පනා කළේ ය.අනතුරුව වට පිට බැලූ විට ය ඈ අර්මිලාව දැක ගත්තේ. කිසිවක් හරි හැටි තේරුම් ගැනීමට නොහැකිව මුතු, අර්මිලා දෙසත්, මහේෂ් දෙසත් මාරුවෙන් මාරුවට බැලුවා ය.“බයවෙලාද?”සුරංග ඇසුවේ මේ නාඩගම තවත් ඉවසා සිටිනු බැරිම තැන ය.“මේ බේබි මහත්තයා... නෝනත් එක්ක අපිව බලන්න ඇවිත්...”“නෝනා...?”මුතුට කියැවුණේ ඉබේටමය. හදවත දෙපතුල මත කඩා වැටේ යැයි මුතු බිය වූවා ය.ඉරණම අනුව සියල්ල සිදුවී ඇති බව සිතීමට ඇය බුද්ධිමත් ගැහැනියක වූ නිසා හැමදිනකම මෙන් දරාගෙන ඉඳීමේ ශක්තිය ඇය වෙත තිබුණි.මුතුගේ හදවතේ විපර්යාසය මහේෂ්ට සඟවා ගැනීමට හැකිවූයේ නැත. මේ ඇයම ය. තමා එදා දුටු මුතුම ය.සිය දහස්වාරයක් සිය පණටත් වඩා ආදරේ යැයි කී ආදරණීය මුතුමය. මහේෂ්ට අර්මිලා දෙස බැලුනේ ඉබේටමය.“මුතු... ඒ වගේමයි... පොඩ්ඩක්වත් වෙනස් වෙලා නැහැ...”මුතු බිමට නැඹුරු වූ මුහුණ ඔසවා පළමුව බැලුවේ සුරංග දෙසයි.ඔහුගේ දෙනෙතේ ඇඳුණ සරදම් බවට යටින් කෝපයක් මෝදුවී එන අයුරු දැක මුතු තැති ගත්තා ය.තමාගේ එකම කඳුළු බිඳුවක්වත් දැකීමට සුරංග කිසිම අයුරකින් වත් කැමැති නොවන බව මුතු හොඳින් වටහාගෙන තිබීම ඊට එක් හේතුවක් විය.පුරා වසර හත අටක් තිස්සේ තමාගේ සෙවනැල්ල මෙන් එකට සිටි සුරංග තුළ වෛරයක් හෝ වේදනාවක් ඇති නොකිරීමට මුතු අදිටන් කරගත්තා ය.“නෝනා මහත්තයා...”මුතුගේ මුහුණේ පැතිර යන සුන්දර සිනහවෙන් මහේෂ් යළි අපහසුතාවට පත්වූවේය.තම යටි සිත අපේක්ෂා කරන්නේ මෙය නොවන බව මහේෂ්ට අවබෝධ වූයේ පළමු වරටය.තමාගේ මියගිය පෙ‍්‍ර්මය වෙනුවෙන් පසුතැවෙන පෙම්වතියක් දැක ගැනීමේ ආත්මාර්ථකාමී සිතිවිල්ලක් යටි සිත තුළ සැඟවී ඇති බව ඔහු වටහා ගත්තේ ය.මුතු අර්මිලා වෙතට ගොස් ඉතා ළෙන්ගතුව කතා කරන්නට උත්සාහ ගත්තා ය.දැවෙන හදවත සීරුවෙන් වසාගෙන මේ සියල්ල දක්ෂ ලෙසත් සාමාන්‍ය ලෙසත් බාර ගැනීමට ඇයට හැකි විය.“ස්වීට් ගර්ල්”අර්මිලා මුතුට හාදුවක් දුන්නා ය. මුතු හිනැහුණේ හද පත්ලෙන්ම ය. අර්මිලාගෙන් වහනය වූ විළවුන් සුවඳ සේම ඇගේ මනහර පෙනුම ද, මුතුගේ සිත තදින් බැඳ ගත්තේ ය.කිසිදා තමා අතහැර නොයයි සිතූ මහේෂ්, විවාහ වී බිරිය සමඟ තමා අබියසට පැමිණ සිටී.වසර ගණනාවක් ගතවී ඇතත්, අද ඊයේ මෙන් දැනෙන විරහ වේදනාව ඉවුරු කඩා පිටතට ඒමට දැඟලුවත්, මුතු ධෛර්යවත් වූවා ය.ආදරය සුන්දර වූ සිහිනයක් බවට පත්වුවත්, ඒ සිහිනය පවා තවමත් මේ ලොව ඇති වටිනාම වස්තුව බව ඇය ඇදහුවා ය.“නෝනට සිංහල කතා කරන්න පුළුවන්ද?” මුතු මඳක් පැකිළෙමින් ඇසුවේ සුරංග දෙස බලා ගෙන ය.“යර්ස්... මට්ට පුළුවාන්... මං ආසායි... මහේෂ්... මං ලංකාවේ කතා කරන්නේ සිංහල වලින්...”මුතු හා සුරංග හඬ නඟා සිනාසුණේ, අර්මිලාගේ නිරහංකාර හා අවංක අදහස් ගැන සතුටිනි.“ආව්... හොඳටම පුළුවන්... අපි මොනවද සුරංග අයියේ නෝනට දෙන්නේ? අරුමැක්කේ ඇවිදින්...?”අර්මිලා සුරංග දෙස බැලුවේ ප‍්‍රශ්නාර්ථයෙනි. සුරංග ගෙල හා හිස පිරිමැද්දේ කෙසේ කොහොම මොනවායින් සංග‍්‍රහ කරම් දැයි සිතමින් ය.“කරදර වෙන්න දෙයක් නෑ සුරංග... දැන් අපි යන්නම්... මං ආයෙත් යන්න ඉස්සර එනවා...”මහේෂ් සුරංග වැළැක්වූවේ ගැටලුව තේරුම් ගෙන ය. “කොටුවේ හොඳ පැණිකොමඩු ගෙඩි දෙක තුනක් තිබුණා නේද මුතු?”මුතු හිස සැලුවේ ප‍්‍රීතියෙනි.“ඔව්මයි අනේ සුරංග අයියේ කඩාගෙන එන්නකෝ... නෝනා හොඳටම කැමැති වේවි...” යි කී මුතු අර්මිලා දෙසට හැරී...“ස්වීට් ලෙමන්... ඩූ... යූ... ලයික් මැඩම්” යි කීවාය.“ඕ... යූ නෝ දි ඉංග්ලිස්... බට්... මං ආසයි සිංහල වලටයි...”අර්මිලා විශ්මිතව මුතු දෙසට හැරුණාය. මුතු අර්මිලාගේ අතිශයින් රුවැති මුහුණ දෙස බලා සිටියේ ඇගේ ගුණාංග ගැන මුළු හදවතින් ම සතුටු වෙමිනි.“මුතු, නෝනා කැමැති විදිහක් කරන්න...” සුරංග තරමක දැඩි ස්වරයෙන් පැවසුවේය.“මං ගිහින් කොමඩු කඩාගෙන එන්නම්... සුරංග පිහියක් රැගෙන ගෙතුළින් එළියට බසින විට මහේෂ් ඔහු හා යන්නට අදහස් කළේ වැදගත් ;හ්තුවක් සිතේ දරාගෙන ය.“මාත් එනවා...” ඔහු අර්මිලා දෙස බැලුවේ අවසර ගැනීමට ය.“මහේෂ්...”අර්මිලා වහා ඔහු වෙතට දිව ආවේ ළදැරියක ලෙසිනි..මතු සම්බන්ධයි</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=av0811096</link>
    <topic>සත්‍ය ප‍්‍රථමයෙන්</topic>
    <author>සංවාදය – ජයමිණි අත්තනායක</author>
    <content>චාලි චැප්ලින්ගේ මිනිබිරියත් දැන්‘කෙරුම්කාරිය’ක්වේදනාව දරා ගන්න බැරුව වේදිකාව උඩ වැටුණාපුවත් ලුහුඩින්එදා මගේ දෙනෙතින් සතුටු කඳුළක් වැටුණානෝනට සිංහල කතා කරන්න පුළුවන් ද?සත්‍ය ප‍්‍රථමයෙන්සියලු දේ දරාගෙන මාව ඉදිරියට ගේන්න තාත්තා ගත්තේ පුදුම වෙහෙසක්බොලිවුඩ් පුරයෙන් ‘කිං ඛාන්’ කොන්වෙයි දකොහොමද තොරතුරුලොකුම හොඳමකවරයේ කතාවඅම්මා,තාත්තා සමඟ දුවත් පුතුන් දෙදෙනාත් පැවිදි බිමට‘දේදුනු යාළුවෝ’‘යර්ස් බොස්’මහින්දගේ ආගිය කතාසුදු කබර බෝවෙන රෝගයක් නොවේරූ විසිතුරුදෙරණට තුන් වසරයි‘දෙරණ’ සභාපති ලක්සිරි වික‍්‍රමගේ“දෙරණ” රූපවාහිනිය මේ වන විට මා හැඟි මෙහෙවරක යෙදෙමින් තුන්වැනි වියට පා තබා සිටී.”දෙරණ “ රූපවාහිනියේ වසර තුනක එම ගමන් මඟ පිළිබඳව කතා බහ කරන්නට අපි පසුගියදා “දෙරණ - සභාපති – ලක්සිරි වික‍්‍රමගේ මහතා හමුවීමු.අවුරුදු 3 ක කෙටිගමන් මග දෙස ආපහු හැරී බැලුවොත්?සතුටුවෙන්න පුළුවන් . හිතුවටත් වඩා වැඩ කොටසක් මේ වන විට අපි කර තියෙනවා. LMRB සමීක්ෂණ වාර්තාවන්ට අනුව වැඩි වේගයකින් වර්ධනය වන නාළිකාව ලෙස “දෙරණ” සටහන් වී තිබෙනවා. එය “දෙරණ” ලැබූ ජයග‍්‍රහණයක්.දෙරණත් “ ඉල්ලන දේම” දෙන්න ලෑස්තිද?පේ‍්‍රක්‍ෂකයින් ගේ සිතුම්, රුචි අරුචිකම්, ඒ කැමැත්ත පිළිබඳව අපි අවබෝධයක් ලබාගත යුතුයි.ඒක වැදගත් පේ‍්‍රක්‍ෂකයින් වැඩිවන තරමට තමා නාළිකාවක ආදායම වැඩිවන්නේත්, ඒත් උසස් රසවින්දනයක් ඇති වැඩසටහන් ඉදිරිපත් කරලා, පේ‍්‍රක්‍ෂකයන්ගේ විශ්වාසය ගොඩ නඟා ගන්නට අපි කටයුතු කරගෙන යනවා.වැඩසටහන් නිර්මාණය කරද්දී වුණත්, අපි බලන්නේ, දැනුම , රසවින්දනය , අධ්‍යාපනය කැටි කර ගෙන එය සමබරව කරන්න.Little star, Real Leader ,Dreams star  වැනි රියැලිටි ටී.වී. වැඩසටහන් තුන එකම කාලයකදී පේක්‍ෂකයින් වෙතට ගෙන ගියා. ඒක අසීරු කටයුත්තක්.මේ වැඩසටහන් තුන සඳහා අපිට අසීමිත ප‍්‍රතිචාර ලැබුණා. මේ වැඩසටහන් දිහා බැලුවත් අපේ අනන්‍යතාව මතුවෙනවා.ඒ අතර ‘360 – වාදපිටිය ‘ වැඩ සටහනටත් හොඳ ප‍්‍රතිචාර ලැබෙනවා. ”මේ මෑතකදී අපි ඇරඹුව අලුත්ම වැඩසටහන “සිත් ගිමන්හල’ කියන කාන්තා වැඩසටහන.මීට පෙර එවන් වැඩසටහනක් රූපවාහිනි නාළිකාවක තිබුණේ නෑ. බොහෝ විට අද සමාජයේ කාන්තාවන් තුළ පැන නැගෙන පෞද්ගලික ගැටලු, අර්බුද නිරාකරණය කරදීම සඳහා අපි අපේ මාධ්‍යය මගින්, ‘මනෝ විශේෂඥ සේවාවක් පවත්වාගෙන යනවා.මානසික සායනයක්, විදිහට , ඊටත් ඉහළ ප‍්‍රතිචාර ලැබෙනවා. අනෙක් දේ අසාමාන්‍ය දක්‍ෂතාවයන් හඳුනාගන්න තියෙන වැඩසටහන – අතිවිශේෂ මිස් - ශී‍්‍ර ලංකා වැඩසටහන අපි රූපවාහිනී ක්ෂේත‍්‍රයට සජීවීව හඳුන්වා දෙන්නේ අපියි.“දෙරණ මියුසික් වීඩියෝ “ සම්මාන උළෙලක් , මුල් වරට පටන් ගත්තේ අපේ නාළිකාවයි.දෙරණ ‘ආරම්භ කළේ, අපේකමට,දේශීයත්වයට නැඹුරු වුණ නාළිකාවක් විදිහට, එහෙත් ඒ ඇරඹූ ගමන් මඟ දැන් වෙනස් වෙලාද?ඉතිහාසය සොයා බලද්දී පෙනෙනවා. අපි අපේ කරගත් අනුන්ගේ දේවල්වලටයි. තවමත් ‘අපේ දේවල්’ කියන්නේ.ඔසරිය ,ජාතික ඇඳුම අදින නිවේදක නිවේදිකාවන් සිටින උඩරට , පහතරට , සබරගමු, නර්තන ඉදිරිපත් කරන 70 දශකයේ ගීතවලට පමණක් මුල් තැන දෙන නාළිකාවක් බවට “දෙරණ “ පත් කිරීම නොවේ අපේ අරමුණ.ඉහත කී සියලු දේ ඒ විදිහට ගෙන ආවත් එය දේශීය නාළිකාවක් වන්නේ නෑ. ශී‍්‍ර ලංකේය අනන්‍යතාව කියන්නේ ඒක නොවේ.ඒකයි එතැන වැරදිලා තියෙන්නේ. අපිට “කොදෙවු මානසිකත්වයක් නැහැ. ලාංකික අපට පමණක් උරුම වු සදාචාර රාමුවක් තියෙනවා.වැඩිහිටියන්ට ගරු කිරීම කළගුණ සැලකීම හා ආගන්තුක සත්කාර ඉන් කීපයක් පමණයි. අපේ නාළිකාව ඉන් කීපයක් පමණයි.අපේ නාළිකාව තුල මෙකී ගුණාංග ඕනෑ තරම් තියෙනවා. ඒ තමා අපි කියන්නට උත්සාහගත් දේශියත්වය . ඒ “අනන්‍යතාව “තුළ ඉඳගෙනයි අපි වැඩසටහන් කරන්නෙ.ප‍්‍රවෘත්ති වෙබ් අඩවිය ගැන කතා කළොත් !www.අද දෙරණ .lkඅපේ ප‍්‍රවෘත්ති සඳහාම වෙන්වූ වෙබ් අඩවියයි. “සත්‍ය ප‍්‍රථමයෙන් කියලයි , අපි අපේ ප‍්‍රවෘත්ති හඳුන්වා දෙනු ලබන්නේ. කිසිම පක්ෂ භේදයක් නෑ.එතැනදී අපක්‍ෂපාතීව සත්‍ය තොරතුරුයි වාර්තා කරන්නේ. එතැනදී අප භාවිතා කරන්නේ “හාවොත් එක්ක දුවලා , නරියොත් එක්ක දඩයම් කරන්නැති න්‍යායක්.අනෙක් දේ තමයි අපි ’Dialogue Telecom’ ආයතනයත් එක්ක ජංගම දුරකථන හරහා උණුසුම් පුවත් (එසැණින්) වාර්තා කිරීමට ඇරඹූ එක .”මේ වන විටත් ‘දෙරණ’ සමහර ප‍්‍රදේශවලට පෙනෙන්නේ නැහැයි කියන්නෙ ඇත්තද?’දෙරණ දැනටමත් මුළු ලංකාව ආවරණය කර හමාරයි. ඇතැම් ප‍්‍රදේශවල පමණක් සුළු සුළු දෝෂ තියෙනවා.දෙරණ මඩට නාළිකාවක් නිසා නැරඹීමේදි එය සුසර කළ යුතුයි. සුසර කර නැරඹිය හැකියි.හැබැයි ස්වාභාවික හේතු මත සමබර තැන්වලට “දෙරණ” නොපෙනෙන්නට ද ඉඩ තියෙනවා.ළඟදීම අපි දෙරණ ගුවන්විදුලිය ශ‍්‍රාවකයන් අතට පත් කිරීමටත් කටයුතු සූදානම් කරගෙන යනවා.”දෙරණේ ඉදිරිය කොහොමද?කාලානුරූපීව වෙනස් වෙවි ඒ තුළ , නිර්මාණශීලි වැඩසටහන් කිරීමයි, අපේ අරමුණ අපි ළඟ වැඩසටහන් ආකෘති තියෙනවා.මේ සඳහා අප අධ්‍යක්‍ෂක මණ්ඩලයේ සාමාන්‍යාධිකාරි මාධව මඬවල , වැඩසටහන් අධ්‍යක්‍ෂිකා ෂර්මිලා ධර්මරාසා ඇතුළු බොහෝ තරුණ තරුණියන් අත්වැල් බැඳගෙන ඉන්නවා.සංවාදය – ජයමිණි අත්තනායක</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=av0811097</link>
    <topic>සියලු දේ දරාගෙන මාව ඉදිරියට ගේන්න</topic>
    <author>ඉඳුනිල් වීරරත්න ඡායාරූප – ගීත් ද මැල්</author>
    <content>චාලි චැප්ලින්ගේ මිනිබිරියත් දැන්‘කෙරුම්කාරිය’ක්වේදනාව දරා ගන්න බැරුව වේදිකාව උඩ වැටුණාපුවත් ලුහුඩින්එදා මගේ දෙනෙතින් සතුටු කඳුළක් වැටුණානෝනට සිංහල කතා කරන්න පුළුවන් ද?සත්‍ය ප‍්‍රථමයෙන්සියලු දේ දරාගෙන මාව ඉදිරියට ගේන්න තාත්තා ගත්තේ පුදුම වෙහෙසක්බොලිවුඩ් පුරයෙන් ‘කිං ඛාන්’ කොන්වෙයි දකොහොමද තොරතුරුලොකුම හොඳමකවරයේ කතාවඅම්මා,තාත්තා සමඟ දුවත් පුතුන් දෙදෙනාත් පැවිදි බිමට‘දේදුනු යාළුවෝ’‘යර්ස් බොස්’මහින්දගේ ආගිය කතාසුදු කබර බෝවෙන රෝගයක් නොවේරූ විසිතුරුකඳුළු අතරින් සවිය ලද ධාවන ශූරයා ෂෙහාන්ෂෙහාන් සඳරුවන් අඹේපිටිය. සහශ‍්‍රකයේ අපේ අලුත්ම ජවය.පොදුරාජ්‍ය මණ්ඩලීය තරගාවලියේ දී රන් පදක්කම්3 ක් දිනාගත් මේ කොලුගැටයා දැන් මුළු රටටම ආඩම්බරයක් .මලල කී‍්‍රඩා ක්ෂේත‍්‍රයේ නව බලාපොරොත්තු දැල්වූ 18 හැවිරිදි ෂෙහාන් මේ වන විට මුළුමහත් රටේම අවධානය දිනාගෙන.ෂෙහාන් මුණ ගැහෙන්න බත්තරමුල්ල පැලවත්තේ පිහිටි ඔහුගේ නිවහන සොයා අප ගියේ ඒ සැම වෙනුවෙන් තව තවත් කරුණු දැන ගැනීමේ අටියෙන්.අප යන විට උදෑසන පුහුණුවීම් අවසන් වී ෂෙහාන් නිවෙසට පැමිණියා පමණයි.අවිහිංසක, අව්‍යාජ සිනහවකින් මුව සරසාගත් මේ හුරු බුහුටි යොවුන් කී‍්‍රඩකයා අපව සුහදව පිළිගත්තා.ඔහු පවුලේ බඩපිස්සා ඔහුට වැඩිමල් අක්කා නෙරාෂා.ජය මාවත කරා ආ අන් බොහෝ දෙනකු මෙන් ෂෙහානුත් දුක් කඳුළු අතරින් හිනැහෙන යෞවනයෙක්.ඔහු සිය හැකියාව හඳුනාගත්තේ පාසල් වියේදීමයි.ඒ කෝට්ටේ ජනාධිපති විද්‍යාලයෙදි.“පාසලේ 7 වසරේ ඉගෙන ගන්න කොට තමයි මම මුලින්ම ස්පෝර්ට් මීට් එකකට ඉදිරිපත් වුණේ.ඒ 13 න් පහළ මීටර් 100 මීටර් 200 තරගවලින් පළමුවැනියා වුණා. ඊට පස්සෙ තමයි මම දැනගත්තෙ මට දුවන්න පුළුවන් කියලා.ෂෙහාන් සිය අතීත මතකය අවදි කරයි.” මට දුවන්න පුළුවන් කියලා දැනගත්තම ඕනෑ වුණා පුහුණූකරුවකුගෙ යටතේ පුහුණු වෙන්න.”නලින් විතාරණ සර් කොට්ටාව ධර්මපාල විදුහලේ පුහුණුකරු. අපේ පාසලේ පුහුණුවීම් කටයුතු කළෙත් ඔහුමයි.මගේ යාළුවා මාව නලීන් සර් ළඟට අරගෙන ගියා. ඔහු යටතේ මම අවුරුදු 4 ක් 5 ක් විතර පුහුණු වුණා. “”එහිදී මම ජෝන් ටාබට් , කනිෂ්ඨ ජාතික මලල කී‍්‍රඩා වැනි තරවලට සහභාගි වුණා. එහිදී ජයග‍්‍රහණ වගේම පරාජය වුණ අවස්ථා තිබුණා.”ඔබට අලුත් පුහුණුකරුවකු ලැබෙන්නේ මේ අතරදී.ඔව් මම මේ තරගවල දැක් වූ දක්‍ෂකම් දැකලා සුනිල් ගුණවර්ධන සර් මට පුහුණුවීම් වලට කතා කළා. ඒ 2006 දී .ඒ අනුව මම ඔහු යටතේ පුහුණුවීම් ආරම්භ කළා.”මං සහභාගි වුණු පළමුවැනි ජාත්‍යන්තර තරගය පැවැත්වුණේ චෙකොස්ලෝවැකියාවේ.ඒ 2007 ජූලි මාසයේ . 18 න් පහළ ලෝක යෞවන මලල කී‍්‍රඩා උලෙළ. එහිදී මීටර් 100 ඉසව්වෙන් ලෝකයේ 21 වැනියා වුණා.මම වාර්තා කළ කාලය වුණේ තත්පර 10.88 ක්. ඊට පෙර මම තත්පර 11 – 12 අතර කාලයකට තමයි දුවමින් හිටියෙ.මගේ හොඳම කාලය වෙලා තිබුණේ තත්පර 11.04 . ඒ නිසා මම වාර්තා කළ 10.88 කාලය මගෙ හිතට ලොකු හයියක් වුණා.””කොහොම හරි ඒ හිතේ ශක්තියත් එක්කම 2007 බෲනායි විවෘත මලල කී‍්‍රඩා උලෙළේදී මීටර් 100 සහ 100ය4 පළමුවැනියා වෙමින් රන් පදක්කම් දිනා ගත්තා. මම මුලින්ම ලබාගත් රන් පදක්කම තමයි එහි මීටර් 100 වෙනුවෙන් ලැබුණෙ.”ඔබට මවුබිමේදී මුල්ම රන් පදක්කම ලැබුණේ ඊළඟ තරගාවලියේ දී.ඔව් ඒකත් 2007 වසරේ නොවැම්බර් මාසයේ. දකුණු ආසියාතික කනිෂ්ඨ මලල කී‍්‍රඩා තරගාවලිය අපේ රටේ පැවැත්වුණා.ඒ සඳහා සහභාගි වූ කණ්ඩායමේ නායකත්වය හිමි වුණේ මටයි.එහිදී මීටර් 100, 200 සහ 100 ය4 තරග ඉසව් තුනෙන්ම පළමුවැනියා වෙමින් රන් පදක්කම් තුනම මම දිනා ගත්තා.මේ තරගාවලියේදී ලංකාවට පදක්කම් අටක් ලැබුණා. එයින් තුනකටම හිමිකම් කියන්න ලැබීම මවුබිමේදි මා ලැබූ ජයග‍්‍රහණයක්.2008 වසරේ දි සහභාගි වූ මුල්ම තරගය ගැනත් කතා කරමු.2008 පළමු තරගාවලිය ආසියානු කනිෂ්ඨ මලල කී‍්‍රඩා උලෙළ. ඒක පැවැත්වුණේ ඉන්දුනීසියාවේ දී.මේ සඳහා මම ලංකාවේ පළමුවැනියා ලෙසින් තමයි සහභාගි වුණේ.ඊට පෙර පැවැති තරගාවලියේ දී එතෙක් ලංකාවේ පළමුවැනියා වී සිටි උමංග සුරේන්දා පරාජය කරමින් තමයි මම සුදුසුකම් ලැබුවෙ.එම තරගාවලියේ දී මම මීටර් 100, 2 වැනි ස්ථානයත් මීටර් 200 4 වැනි ස්ථානයත් ලබා ගත්තා.ඒ වෙනකොට මගේ උපරිම දක්‍ෂතාවය 10.51 ඒ තරගයේ දී මම වාර්තා කළා.ඉන් පස්සෙ 2008 ජූලි මාසයේ ලෝක කනිෂ්ඨ මලල කී‍්‍රඩා උලෙළ පෝලන්තයේ පැවැත්වුණා.එතැනදී මට වාර්තා කළ හැකි වුණු උපරිම කාලය 10.41 ක්. මට ලැබුණේ ලෝකයේම 7 වැනි ස්ථානය.අවාසනාවකට මගේ පුහුණුකරුට මා සමඟ යන්නට අවස්ථාව ලැබුණෙ නෑ.එහෙම වුණා නම් අවශ්‍ය අවස්ථාවලදී ඔහුගේ උපදෙස් ලබාගෙන මීට වඩා හොඳට කරන්න තිබුණා.එයින් ඔබ අදහස් කළේඒ රට අධික සීතලයි. ඒ වාගේ දැඩි සීතල සහිත පරිසරයකදී වෝම් අප් කරන විදිහ මම දැනගෙන හිටියෙ නෑ.ඉතින් ඒ සඳහා අවශ්‍ය ගුරුහරුකම් ලැබුණා නම් ප‍්‍රතිඵල මීට වඩා හොඳ වෙන්න තිබුණා.ඔබේ ජීවිතයේ හොඳම දවස පසුගිය 12 වැනිදාඇත්තෙන්ම . ඔක්තෝබර් 12 වැනිදා ඉන්දියාවේ පූනා නගරයේ පැවැති පොදු රාජ්‍ය මණ්ඩලීය යොවුන් කී‍්‍රඩා උලෙළේ රන් පදක්කම් දිනා ගනීමට ලැබීම මගේ ජීවිතයේ හොඳම අවස්ථාවක්.රටවල් 71 ක කී‍්‍රඩක කී‍්‍රඩිකාවන් 1500 ක් පමණ සහභාගි වූ මේ තරගාවලියේ දී මම මීටර් 100 තත්ත්පර 10.43 කින් කළා.මීටර් 200 තත්ත්පර 21.27 කින් කළා. මෙහි කීත් ද මැල්, රනිල් ජයවර්ධන, සහ රොෂාන් චාමර සමඟ එක්ව 100ය4 තරගයද 40.48 කින් නිමා කළා.මේ තුනම නවක තරග වාර්තා.ඔබේ මේ ජයග‍්‍රහණ වල රහස කුමක් ද?ඇත්තටම ඊට මම ස්තූතිවන්ත වෙන්න ඕන මගේ පුහුණුකරු සුනිල් ගුණවර්ධන සර්ට. ඔහු මගේ තිබුණු හැකියාව ඉදිරියට ගෙනෙන්න මගේ අඩුපාඩු හදාගන්න උපරිමයෙන් කැපවුණා.මොනවද ඔබ තුළ තිබුණු අඩුපාඩුමුල් කාලයේ මම මැදදී වේගයෙන් දුවලා කට්ටිය අල්ලගන්න එක තමයි කළේ. එය මගේ ස්ටාර්ට් එකේ දුර්වල කමක්.සුනිල් සර් ඉස්සෙල්ලම කළේ මගේ තරග ආරම්භය නිවැරැදි කිරීමයි. ඉන් පස්සෙ තමයි ටිකෙක් ටික මගේ වේගය වැඩිවුණේ.දැන් තව තවත් අඩුපාඩු හදාගෙන ඉදිරියට යන්න තමයි බලාපොරොත්තුව.සැබවින්ම ඔහු අපගේ අනාගත ඔලිම්පික් බලාපොරොත්තුව”මුලින්ම මම දුවන්න එනකොට පදක්කම් ගන්න සිතුණෙවත් නෑ. නමුත් ක‍්‍රමයෙන් මට අවබෝධ වුණා මට යමක් කළ හැකියි කියලා.”දැන් මගේ බලාපොරොත්තුව 2012 දී ඔලිම්පික් නියෝජනය කිරීම. මට තව ඕන තරම් වයස තියෙන නිසා ඔලිම්පික් නියෝජනය කරලා අත්දැකීම් අරගෙන 2016 දී රට වෙනුවෙන් පදක්කමක් ගෙනෙන අහිංසක බලාපොරොත්තුවක් මගේ හිතේ තිබෙනවා”ඔබ තවමත් පාසල් ශිෂ්‍යයෙක්ඔව්! මම දැන් ගේට්වේ ජාත්‍යන්තර පාසලේ ඉගෙන ගන්නවා.මේ පාසලට යන්න මාව අලස් සර් ළඟට යොමු කළේ සුනිල් සර්.අලස් සර් මට ගොඩක් උදව් කරනවා. නොමිලේ උගන්වනවා.මම ඉගෙන ගන්නේ ගණිතය, ගිණුම් සහ පරිගණක කියන විෂයයන්.ප‍්‍රැක්ටිස් වලට යන නිසා පාඩම් වැඩ අතපසු වෙනවා. ගුරුවරු වෙනම හවස පන්ති තියල උගන්වනවා.ඒ වගේම යාළුවෝ මට ගොඩක් උදව් කරනවා.ඔබේ දින චර්යාව කාර්ය බහුල එකක්මම උදෙන්ම නැගිටලා සුගතදාස කී‍්‍රඩාංගණයට යනවා. උදේ 7 වෙනතුරු එතැන පුහුණුවීම් කරනවා.පුහුණුවීම් අවසන් වෙලා. 9 ට පෙර පාසලට යන්න ඕන. මහන්සිවෙලා බස්වල යන්න ගියාම එපා වෙනවා.අනිත් එක ගොඩක්ම ප‍්‍රශ්නය තියෙන්නෙ අපේ රටේ තියෙන වාහන තදබදය හින්දා වෙලාවට යන්න බැරිවෙන එක.ඔබට පෞද්ගලික වාහනයක යාමේ අවශ්‍යතාව දැන් උදාවෙලාඇත්තටම වෙලාවට යන්න මගේම කියලා වාහනයක් තියෙනවා නම් හොඳයි.ඒත් මට තවම ඒ සඳහා ආර්ථික සවියක් නෑ.මම ගොඩක් දුක් වින්ද කෙනෙක්.මගේ පියා (ජයදාස) කරන ව්‍යාපාරයෙන් තමයි මේ හැමදෙයක්ම කරන්නේ.අම්මාට (ශි‍්‍රයානි) වකුගඩුවක් බද්ධ කරන්න සිදු වුණා. ඒ සඳහා තාත්තාට හුඟක් ණය වෙන්නත් වුණා.ඒත් ඒ සියලු දේ දරාගෙන මාව මේ ක්‍ෂේත‍්‍රයේ ඉදරියට ගෙනයන්න තාත්තා ගත්තෙ පුදුම වෙහෙසක්.ඒ සඳහා ඔහුට විශාල අධිෂ්ඨානයක් තිබුණා. උදෙන්ම නැගිටලා, අපිට කිරිහදල දීල අම්මා ගැන බලල මගේ වැඩකටයුතු බලල කඩේ වැඩක් කරන තාත්තා ගැන මට හරිම ආඩම්බරයි.මම දකුණු ආසියානු පදක්කම් 3 ක් ගත්ත අවස්ථාවේ අම්මා හිටියෙ ලෙඩ ඇඳෙ. ඒත් කඳුළු අතරින් සිනාසෙන්න අපේ පවුලේ හතර දෙනාටම දැන් අවස්ථාව උදාවෙලා.ෂෙහාන්ගේ පෞද්ගලික තොරතුරුත් ටිකෙන් ටික අප හමුවේ පැවසුවා.“ මම පොඩි කාලෙ ඉඳල ටිකක් දඟයි. අම්ම හදලා දෙන ඕනම දෙයක් කනවා. බොනවා.ඒත් වැඩි පුරම කැමති කිරිබත් වලට. අම්මා ලෙඩ වුණාට පස්සෙ අක්කා තමයි කෑම හැදුවෙ.දැන් ඒව කන්නත් කැමතියි. ඇඳුම්වලින් ඩෙනිම් කලිසමට තද පාට ෂර්ට් අඳින්න තමයි ගොඩක්ම කැමැති.ඒත් දැන් අඳින්න වෙලා තියෙන්න ටී ෂර්ට්. මලල කී‍්‍රඩාවේ කැමැතිම කී‍්‍රඩකයා හුසේන් බෝල්ට්.වෙනත් කී‍්‍රඩා වලින් කි‍්‍රකට් වලට ආසයි. සනත් ජයසූරියයි. සචින් ටෙන්ඩුල්කාර් තමයි මගේ කි‍්‍රකට් වීරයෝ.ඒත් තවම සනත් අයිය මුණ ගැහිලා නෑ.”ලක්මව රනින් බබළවන්නට ශක්තිය ධෛර්ය ඇති පුතකු බිහිකළ ඒ මව මොනතරම් වාසනාවන්ත ද? කඳුළු අතරින් සිනාසෙන ඇගෙන් අසමු පුතු ගැන.පුතාගේ පුංචි කාලෙ ගැන කිව්වොත්.“පුතා පුංචි කාලෙ හරිම දඟයි. කි‍්‍රකටය ගහන්න තමයි වැඩිපුරම ආස කළේ.ඊළඟට තිබුණෙ කාර් පිස්සුව එයාට සෙල්ලම් කාර් කොච්චර ගෙනත් දුන්නත් මදි. ගෙදර කැබිනට් වල වීදුරු හරියට බිඳලා තියෙනවා.දඟ වැඩිකමටම මම ගිහින් වෙලාව බැලෙව්වා. ඒ වෙලාවේ වෙලාව බලනකෙනා පුංචි අලි පැටව් නිකං ඉන්නවද? කියල හිනාවුණා.අපි නිකමටවත් හිතුවෙ නෑ එයා මලල කී‍්‍රඩකයෙක් වෙයි කියලා.අපි හිතුවෙ කාර් රේස් වලට යයි කියලා. හැබැයි කොයිතරම් දඟ වුණත් ළමයි එක්ක රණ්ඩුවට ගිහින් ගහන්න ඒ වගේ දේවල් නම් කළේ නෑ.හරිම අහිංසක හිතක් තියෙන්නෙ.”ඔහුගේ ජයග‍්‍රහණ ගැන දැන් මොනවද හිතෙන්නෙ.මට, තාත්තට ,අක්කට අපි හැම කෙනකුටම කියා ගන්න බැරි තරම් සතුටක් තියෙන්නෙ.මට එකම දුක අසනීපය නිසා පසුගිය අවුරුදු 1 1/2 ටම පුතාට හරියට කෑමක් වත් හදලා දෙන්න බැරිවුණ එකයි.ඒත්, මට පුළුවන් වුණු කාලේ එයා පස්සෙන් හැම තැනකම ගියා.පුහුණුවීම් කරන තැන්වලට මීට් වලට කෑම අරගෙන තේ බෝතලේ අරගෙන අවුරුදු 6 ක් මම පුතාගේ හෙවණැල්ල වගේ හිටියා.අද මට සතුටුයි ඒ ගැන.ෂෙහාන්ගේ පළමු පුහුණුකරු ගැනත් ඈ කතා කළේ සංවේදීවපුතා ගේ පළමු පුහුණුකරු නලින් විතාරණ සර් යටතේ පුතා ජාතික මට්ටමේ ජයග‍්‍රහණ රැසක්ම අරගෙන තියෙනවා.ඒත් මට හරිම කනගාටුයි. ඔහු මේ වන විට ජීවතුන් අතර නැහැ.පිළිකා රෝගයකට ගොදුරු වෙලා අකාලයේ ජීවිතයෙන් සමු අරගත්තා. පුතාගේ ජයග‍්‍රහණ වල ගෞරවය ඔහුටත් හිමිවෙන්න ඕන.රන් පදක්කම් තුනක්ම රටට හිමිකර දෙන මොහොතේ මොනවද හිතුණේපුතා යන්නට පෙර මට වැන්දාම මම ආශීර්වාද කළේ කොහොම හරි ඔයා දිනන්න ඕන කියලයි.පෝලන්ත තරගෙ සී ඩී තැටිය පුතා ගෙනත් තිබුණා.ඒක දැක්කම මට හිතුණා පුතාට යමක් කරන්න පුළුවන් කියලා. මම ප‍්‍රාර්ථනා කළෙ තුන්වැනියා වුණත් ඇති කියලා.ඒත් හිතුවාටත් වඩා ලොකු ජයක් පුතාට ලැබුණා.”තව දින කිහිපයකින් පැවැත්වෙන (නොවැම්බර 5) දකුණු ආසියාතික කනිෂ්ඨ මලල කී‍්‍රඩා උලෙළ සඳහා සහභාගිවීමට මේ මොහොත වන විට ෂෙහාන් මවුබිමෙන් ඉන්දියාව බලා පිටත් වී ගොසිනි.එහි දී මීටර් 100 ඉසව්ව සඳහා පමණක් තරග වදින්නට සූදානම් වන ෂෙහාන්ට අපි තවත් රන් පදක්කමක් ශී‍්‍ර ලංකා මාතාවගේ නාමය ඉදිරියේ සනිටුහන් කරන්නට ලැබේවාය සුබ පතමු.ඉඳුනිල් වීරරත්න ඡායාරූප – ගීත් ද මැල්</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=av0811098</link>
    <topic>බොලිවුඩ් පුරයෙන් ‘කිං ඛාන්’</topic>
    <author>සුජීව තේවහෙට්ටිගේ</author>
    <content>චාලි චැප්ලින්ගේ මිනිබිරියත් දැන්‘කෙරුම්කාරිය’ක්වේදනාව දරා ගන්න බැරුව වේදිකාව උඩ වැටුණාපුවත් ලුහුඩින්එදා මගේ දෙනෙතින් සතුටු කඳුළක් වැටුණානෝනට සිංහල කතා කරන්න පුළුවන් ද?සත්‍ය ප‍්‍රථමයෙන්සියලු දේ දරාගෙන මාව ඉදිරියට ගේන්න තාත්තා ගත්තේ පුදුම වෙහෙසක්බොලිවුඩ් පුරයෙන් ‘කිං ඛාන්’ කොන්වෙයි දකොහොමද තොරතුරුලොකුම හොඳමකවරයේ කතාවඅම්මා,තාත්තා සමඟ දුවත් පුතුන් දෙදෙනාත් පැවිදි බිමට‘දේදුනු යාළුවෝ’‘යර්ස් බොස්’මහින්දගේ ආගිය කතාසුදු කබර බෝවෙන රෝගයක් නොවේරූ විසිතුරුභාරත දේශයේ විතරක් නොවෙයි, සමස්ත ආසියාකරයේත් මුළු ලෝකයේත් යෞවන යෞවනියන්ගේ හදවත් දිනූ ආදරණීය ‘කිං ඛාන්’ හෙවත් ශාරුක් ඛාන් එලැඹෙන වසර තුළදීත් කිත් යසස් ලබනු ඒකාන්තයි.නමුත් ගෙවී ගිය මාස කිහිපයේ දී මේ සුපිරි තරුවට ලබා තිබුණේ සුබ ග‍්‍රහයෙක් නම් නොවෙයි.ඒ අනුව ග‍්‍රහයා තවමත් ඔහු වටා කරකැවෙමින් සිටිනවා. එහි බලපෑම නිසාදෝ ශාරුක්, බොලිවුඩ් සිනමාව තුළ කොන්වීමේ අවදානමකට ලක්වෙලා.ක්ෂේත‍්‍රයේ දැවැන්තයන් වෙතින් ඔහු ඉවතට තල්ලුවීමේ වාතාවරණයක් මේ වනවිට ජනිත වෙලා.මෙවැන්නකට මුල පිරුණේ මීට මාස කිහිපයකට පෙර පැවැති කට්රිනා කායිෆ්ගේ උපන් දින සාදයේදී සිදුවූ අප‍්‍රසන්න සිදුවීමද කියල සමහරු සැක පහල කරනවා.එහිදී කට්රිනාගේ පෙම්වතා වන සල්මන් ඛාන් සහ ශාරුක් අතර ඇතිවූ උණුසුම් වචන හුවමාරුව ගැන තොරතුරු කවුරුත් දන්නවා.ඒ මොහොතේදී ශාරුක් ගේ මුවෙන් පිටවුණු සල්මන් සහ ඓශ්වර්යා රායි ගේ අතීත පෙම් බැඳුම පිළිබඳ අනවශ්‍ය වදන් නිසා ඒ ආරවුල ඇතිවුණා.එතැනින් පසුව බොලිවුඩ් සිනමාවේ බොහෝ දෙනෙක් ශාරුක්ට ගරු නොකරන තත්ත්වයක් මතුවී ඇතැයි පැවසෙනවා.එහි ඇත්ත නැත්ත කොහොම වෙතත් පසුගියදා අමිතාබ් භච්චන් සහ ඔහුගේ පවුලේ නළු නිළි පිරිස (අභිෂේක්, අයිස්වර්යා සහ ජයා) ඇතුළු බොලිවුඩයේ ජනප‍්‍රිය තරු කිහිපදෙනෙක් එකතුවී ලොව පුරා රටවල් කිහිපයක පැවැත්වූ ‘අන්ෆොගෙටබල්’ ප‍්‍රසංග මාලාවට ද ශාරුක් හරස් වී ඇතැයි ආරංචි පැතිරී ගියා.මෙම ප‍්‍රසංගය ලන්ඩන් නුවරදී පැවැත්වීමට ඔන්න මෙන්න කියා තිබියදී ශාරුක් ද එහිම තමන්ගේ ‘ටෙම්ටේෂන්’ ප‍්‍රසංගය පැවැත්වීමට උත්සාහ දරා තිබෙනවා.නමුත් ඔහුගේ උත්සාහය සාර්ථක වුණේ නැහැ. හැබැයි, අත්දෙක පිසදාගෙන පැත්තකට වෙන්නට ශාරුක්ට හිත දුන්නේත් නැහැ.ඔහුගේ අවධානය ඊළඟට යොමු වුණේ ඇමරිකා එක්සත් ජනපදයේ දී පැවැත්වෙන ‘අන්ෆොගෙටබල්’ ප‍්‍රසංගය දෙසටයි.එහිදී ඔහු වෙනත්’ වැඩ සටහනක්’ දියත් කළා.ඇමරිකා එක්සත් ජනපදයේ ප‍්‍රාන්ත දෙක තුනක පැවැත්වීමට නියමිතව තිබූ අමිතාබ්ගේ ප‍්‍රසංගවල ටිකට්පත් රාශියක් මිලදී ගැනීමට ශාරුක් අත දිගහැර වියදම් කළා.අමිතාබ්ට තියෙන හිතවත්කමට නම් නොවෙයි. ප‍්‍රසංගයට සහභාගි වූ ප්‍රේක්ෂක ජනතාවගේ අඩුවක් පෙන්වන්ටයි ශාරුක් එලෙස ටිකට් පත් මිලදී ගත්තේ.ඔහු මිලට ගත් ටිකට් පත් කෙළින්ම ගියේ කුණු කූඩයටලු! ශාරුක් ගේ මේ ‘අමිතාබ් විරෝධී’ කටයුතු නිසා අන්තිමේදී ඔහුට සිදුවූයේ අතින් වියදම් කර තමන්ගේම ‘ලකුණු’ කපා ගන්නටය.අමිතාබ්ට, ශාරුක්ගේ මේ රහස් වැඩ පිළිවෙලවල් ආරංචි නොවී තිබුණේ නැහැ.නමුත් ඔහු කෙළින්ම මේ ගැන ශාරුක්ගෙන් කරුණු විමසා ඔහු සමඟ පැටලෙන්නට කල්පනා කළේ නැහැ.ප‍්‍රසිද්ධියේ පවත්වන කතාවලදී, තමන්ගේ වෙබ් අඩවියෙන් සහ වෙනත් මුද්‍රිත සහ විද්‍යුත් මාධ්‍ය සාකච්ඡාවලදී නම සඳහන් නොකර ශාරුක්ට දෝෂාරෝපණය කරන්නට අමිතාබ් වග බලා ගත්තා.දෙදෙනාගේ අමනාපය සීතල යුද්ධයක් බවට පත් වෙද්දී එය නතර කරගන්නට ඉන්දියාවේ දේශපාලනඥයන් කිහිප දෙනෙක්ද මැදිහත් වී තිබෙන බවත් පැවසෙනවා.නමුත් මේ දක්වා ඔවුන්ගේ ‘සාම කි‍්‍රයාදාමය’ ඵල රහිත වී ඇති බවයි ආරංචි.මේ අතර සුපිරි නළු අමීර් ඛාන් ද ශාරුක් ගේ එදිරිවාදියෙකු බවට පත්වුණේ ප‍්‍රසිද්ධියේමයි.ඒ තත්ත්වයට හේතුවූයේ දෙදෙනා අතර පවතින වෘත්තීය තරගකාරිත්වයයි. මේ තරගකාරිත්වයට ඊර්ෂ්‍යාව ද එකතු වූ බවක් දකින්නට ලැබෙනවා.මේ වාතාවරණය නිර්මාණය වූයේ ශාරුක් රඟපෑ ‘ඕම් ශාන්ති ඕම්’ චිත‍්‍රපටයට ඉතාමත් ඉහළ ෙප්‍ර්රක්ෂක ප‍්‍රතිචාරයක් හිමිවීමත් සමඟයි.ඉන්පසුව තිරගත වුණේ අමීර් ඛාන්ගේ කුළුඳුල් අධ්‍යක්ෂණය වූ ‘ටාරෙ සමීන් පර්’ චිත‍්‍රපටයයි.එය රඟපෑ ළමා නළු දර්ශීල් වෙතට කාගේත් අවධානය යොමුවී එම චිත‍්‍රපටය ’ඕම් ශාන්ති ඕම්’ චිත‍්‍රපටය පරදවා ජයටැඹ වෙත පිය නඟන්නට සමත් වුණා.ඒ විතරක් ද එක්තරා සිනමා සම්මාන උලෙළකදී මේ වසරේ හොඳම නළුවාට පිදෙන සම්මානය දිනාගන්නට ‘ටාරෙ සමීන් පර්’ චිත‍්‍රපටයේ රඟපෑ ළමා නළු දර්ශීල් සමත්වුණා.ඔහු සමඟ තරග කළ ‘ඕම් ශාන්ති ඕම්’ හි රඟපෑ ශාරුක්ට එම සම්මානය අහිමි වුණේ කවුරුත් විස්මයට පත් කරමින්.නවක ළමා නළුවෙකුට තමන් වැනි නම් දැරූ සුපිරි නළුවකු පරාජයට පත්වීම ශාරුක් තුළ ඇති කළේ බලවත් නොසන්සුන් තත්ත්වයක්.ඔහු මෙයට විරුද්ධව නොයෙකුත් ප‍්‍රකාශ නිකුත් කළා. ඒ ප‍්‍රකාශ කෙළින්ම එල්ල වුණේ අමීර්ට යි.ශාරුක්ගේ මේ නොසන්සුන් හැසිරීම බොලිවුඩ්පුරයේ ඇතැම් අයට විහිළුවක් බවට පත්වෙන්නටත් ඇති.කොහොම වෙතත් අමීර් නම් ඒ හැසිරීම සිනහවෙන් ඉවත දැමුවේ නැහැ. ඔහු තුළ ශාරුක් කෙරෙහි සියුම් කෝපයක් ලියැලුණා.එය වචන බවට පෙරළුණා. තමන්ගේ වෙබ් අඩවියෙහි, ප‍්‍රබන්ධයකට සමාන වැකි කිහිපයක් සටහන් කරන්නට අමීර් නිතැනින්ම පෙළඹුණා.එම වැකිවල තිබුණේ ‘ශාරුක් නම්වූ තම සුනඛ සුරතලා සහ තම පවුලේ උදවිය සම්බන්ධව ගෙතුණු කතාවක්! අමීර්ගේ මේ ප‍්‍රබන්ධය බොහෝ දෙනා සැලකුවේ ශාරුක්ට එල්ල කළ මඩපහරක් හැටියටයි.එම ප‍්‍රබන්ධය වෙබ් අඩවියෙන් විසුරුවා හළ දිනවලදී බොහෝ දෙනෙක් අමීර්ට දොස් පැවරුවා.ඊට සිනාසෙමින් ප‍්‍රතිචාර දැක්වූ අමීර්, ඒ පිළිබඳව තම කනගාටුව ප‍්‍රකාශ කර සිටියා. නමුත් අමීර් සහ ශාරුක් මිතුරන් බවට පත්වුණේ නැහැ.බොලිවුඩ් සිනමාව තුළ භච්චන්ලා, ඛාන්ලා කුමාර්ලා, ශාරුක්ට එරෙහිව කඳවුරු බඳිද්දී, නිළි පරපුරේ ඇතැම් ජනප‍්‍රිය නිළියන්ද ඔහු වෙත හෙළන්නේ ප‍්‍රියමනාප බවක් නොවෙයි.ශාරුක් සමඟ බෙහෙවින් හිතවත්ව සිටි සුශ්මිතා සෙන්ද, කපූර් පරපුරේ වත්මන් ගිනිසිළුව, කරීනා කපූර් ද ශාරුක් සමඟ එතරම් ඇයි හොඳයි කමක් පවත්වාගෙන යන්නට උත්සාහ දරන්නේ නැහැ.ශාරුක් සමඟ තවමත් එදා මෙන් ම හිතවත්ව සිටින්නේ එක් සුපිරි නළුවෙක් පමණයි. ඔහු තමයි, අජේ දේව්ගන්. ඒ හිතවත්කම රැඳී තිබෙන්නේත් ශාරුක්ගේ වෘත්තීය සාර්ථකත්වය මතයි.තමන් නිෂ්පාදනය කරන චිත‍්‍රපටවලට මතු දිනයේදීත් ශාරුක්ගේ රංගන හැකියාවන් එකතු කරගන්නට අජේ තුළ බලාපොරොත්තුවක් තිබෙන නිසා ඔහු ශාරුක් සමඟ හිතවත්ව සිටින බවයි, කරුණු කාරණා දන්නා උදවිය ප‍්‍රකාශ කරන්නේ.විශේෂයෙන්ම තම බිරිඳ කාජල් සහ ශාරුක් යොදවා චිත‍්‍රපටයක් නිෂ්පාදනය කළහොත් එය පෙ‍්‍ර්ක්ෂකයන්ගේ උණුසුම් ප‍්‍රතිචාර මැද අතිශය සාර්ථක වන බව අජේ දන්නවා.සමහර විට ශාරුක් සහ කාජල් සුසංයෝගයෙන් චිත‍්‍රපටයක් නිෂ්පාදනය කරන්නට අජේ තුළ සැලැස්මක් තිබෙනවාද දන්නෙත් නැහැ.එම අපේක්ෂාව තම සිත තුළ වැඩෙමින් පවතින නිසාදෝ ශාරුක් සමඟ හොඳ හිත පවත්වාගෙන යන්නට අජේ නිතරම උත්සාහ දරනවා.ශාරුක්ගේ මේ හදිසි වෙනස්වීම මැදහත්ව විවේචනය කරන ඇතැම් සිනමා විචාරකයන් සැක මතුකරන්නේ, හැට සහ හැත්තෑව දශකයන්හිදී අතිශය ජනප‍්‍රිය නළුවකුව සිටි රාජේශ් ඛන්නා වැනි දැවැන්තයෙකුට අද පෙ‍්‍ර්ක්ෂකයන් දක්වන අඩු සැලකිල්ල ශාරුක් වෙතටත් ඉතා ඉක්මණින් ම ළඟා වේවිද කියලයි.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=av0811099</link>
    <topic>කොහොමද තොරතුරු</topic>
    <author>ජයමිණි</author>
    <content>චාලි චැප්ලින්ගේ මිනිබිරියත් දැන්‘කෙරුම්කාරිය’ක්වේදනාව දරා ගන්න බැරුව වේදිකාව උඩ වැටුණාපුවත් ලුහුඩින්එදා මගේ දෙනෙතින් සතුටු කඳුළක් වැටුණානෝනට සිංහල කතා කරන්න පුළුවන් ද?සත්‍ය ප‍්‍රථමයෙන්සියලු දේ දරාගෙන මාව ඉදිරියට ගේන්න තාත්තා ගත්තේ පුදුම වෙහෙසක්බොලිවුඩ් පුරයෙන් ‘කිං ඛාන්’ කොන්වෙයි දකොහොමද තොරතුරුලොකුම හොඳමකවරයේ කතාවඅම්මා,තාත්තා සමඟ දුවත් පුතුන් දෙදෙනාත් පැවිදි බිමට‘දේදුනු යාළුවෝ’‘යර්ස් බොස්’මහින්දගේ ආගිය කතාසුදු කබර බෝවෙන රෝගයක් නොවේරූ විසිතුරුරවුම් කඩේ ළඟ සිටි ගයන්ත ඒ පැත්තේ දෙවැනි රවුමත් ගහලා ඇවිත්.ඒ හින්දනේ ‘රවුම් කඩේ - 2’ ගීත දැන් ඔබට ඇහෙන්න ගන්නෙ. “කරත්ත පාරට ඉරගල වැටුණා රවුම් කඩේ ළඟ සෙනඟ අඩුවුණා වරිච්චි ගාණට සෙනඟ අඩු වුණා රවුම් කඩේ හතරැස් වී පෙනුණා”මේ දවස්වල මේ ගීතය රූපවාහිනි නාළිකා හා ගුවන් විදුලි ගීත දර්ශක ඔස්සේත් ප‍්‍රචාරය වෙනවා.රවුම් කඩේ - 1 විෂුවල්ස් වලට ගිය පාර ජාතික රූපවාහිනී හා සුමති සම්මානෙකුත් ලැබුණා.මේ පාරත් ගීත රූපගත කළේ Wide Angle නිෂ්පාදන ආයතනය.රවුම් කඩේ මුල් ගීතයට සම්බන්ධ වුණු කට්ටියම මේ ගීතයටත් සම්මාදම් වෙලා.රංගනයෙන් එක් වූ උපේක්ෂා ස්වර්ණමාලි, පද ලීව ‘දුකා’ ඉන් ප‍්‍රධානයි.ගයන්ත විජේරත්න ගායනයෙන් නොනැවතී පහුගිය දවස්වල නිවේදකයෙකුත් වුණා. ඒ ජාතික රූපවාහිනියෙ ‘උඩරට මැණිකේ’ වැඩසටහන වෙනුවෙන්.“කොළඹ සිට බදුල්ල දක්වා වැටුණු දුම්රිය මඟෙහි නෙත ගැටෙන සොබා දහම ඔස්සේ බොහෝ දේ කතා කරන වැඩසටහනක් ඒක.පෙ‍්‍ර්ක්ෂකයන්ට අලුත් අත්දැකීමක් වේවි” ඒ අතර තුර මගේ සංගීත කටයුතුත් කරගෙන යනවා. ගයන්ත පවසනවා.ජයමිණිජයනි සේනානායක මුලින් ම අපි හඳුනා ගත්තේ දක්ෂ වේදිකා රංගන ශිල්පිනියක් විදියට. ඊට පස්සෙ අපි ඇය ටෙලිනාට්‍යවලින් සහ චිත‍්‍රපටවලින් දැක්කා.මේ දිනවල තිරගත වන ‘මචං’ චිත‍්‍රපටය ඔබ නැරඹුවා නම් ජයනිගේ අපූරු රඟපෑම් දැකගන්න ලැබෙනවා.එහි ඇය රඟපාන්නේ මුස්ලිම් කාන්තාවකගේ චරිතයක්. මේ දිනවල ජයනි මොනවද කරන්නේ බලන්න පසුගිය දිනක අපි කතා කළා ඇයට.ඒ මොහොත වෙනවිටත් ඇය හිටියේ අනුරාධපුරයෙයි.මේ දිනවල ජයනි ඉන්නේ වේදිකා නාට්‍යයක් එක්කයි. ඒ තමයි රාජිත දිසානායක අධ්‍යක්ෂණය කළ ‘ආපසු හැරෙන්න බෑ’.මේ වේදිකා නාට්‍යය නිසා මම වෙන නාට්‍ය කිසිම දෙයක් බාර ගත්තේ නෑ.දෙසැම්බර් මාසෙ වෙනකම් ‘ආපසු හැරෙන්න බෑ’ වේදිකා නාට්‍යයත් එක්ක රට වටේ යන්න වෙලා තිබෙනවා. ජනවාරි මාසෙන් පස්සෙ තමයි වෙනත් වැඩක් බාර ගන්න වෙන්නේ” ජයනි කිව්වා.‘සිරස’ රූපවාහිනියේ විකාශය වන ‘යර්ස් බොස්’ ටෙලිනාට්‍යය නරඹනවා නම් ඔබට මේ මුහුණ අමතක වෙන්න විදියක් නෑ.ඇය ජයංගනී දික්කුඹුර. නිහාල් සර් ගේ නිත්‍යානුකූූල බිරිඳ කිව්වොත් වඩාත්ම හරි.ජයංගනීට මේ දිනවල තියෙන්නෙ අසීමිත පෙ‍්‍ර්ක්ෂක ප‍්‍රතිචාරයක්.ජයංගනී ‘යර්ස් බොස්’ හැරෙන්න වෙනත් ටෙලි නාට්‍යවලට සම්බන්ධ වෙලා නෑ.ඒකට හේතුව ඇය රඟපෑමට වගේම තමන්ගේ පවුලේ වැඩ කටයුතු වලටත් මුල් තැන දෙන හන්දා. ඇගේ රූපලාවන්‍යාගාරයේ වගේම.කුඩාවට පවත්වාගෙන යන ඇඟලුම් ව්‍යාපාරයේ වැඩකටයුතුත් ඒ අතර.ජයංගනී නිතර දෙවේලේම රූපවාහිනියෙන් දකින්න නැති උනත් තමන්ට සුදුසු ඇය තෘප්තිමත් වෙන ආකාරයේ චරිතවලින් පසුගිය කාලයේ පෙ‍්‍ර්ක්ෂකයන් හමුවට ආවා. පසුගිය කාලයේ ‘වසුදා’ ටෙලිනාට්‍යයේ ඇගේ රංගනයනුත් පෙ‍්‍ර්ක්ෂකයන්ට තවම මතක ඇති.රංගනයකට යොමුවෙන්න කලින් විශේෂයෙන් මම බලන්නේ ඒ නිර්මාණයෙන් මට තෘප්තිමත් වෙන්න පුළුවන් ද කියලයි.නිර්මාණය අතින් පමණක් නොවෙයි ආර්ථික වශයෙන් ද අපි සෑහීමකට පත්විය යුතුයි. දැන් අපිට ලැබෙන හැම දෙයක්ම බාර අරගෙන ජනප‍්‍රිය වෙන්න දෙයක් නෑනේ.”සිංහල සිනමාවේ ‘පුංචි සුරංගනාවී’ ඔබට තාමත් අමතක නැතුව ඇති. ඇය සෝමරත්න දිසානායකගේ ‘පුංචි සුරංගනාවී’ චිත‍්‍රපටයේ රඟපාපු නිත්‍යවානී කන්දසාමි.එදා ඈ හොඳම නිළිය වශයෙන් සම්මානයට පාත‍්‍ර වෙනකොට වේදිකාවටවත් උස නෑ.ඒත් අද ඈ සුන්දර නව යෞවනයට පිවිසි තරුණියක්. පුංචි සුරංගනාවි රඟපෑවට පස්සෙ චිත‍්‍රපටයකින් ඈ අප හමුවුණේ නෑ.‘සුදු කපුරු පෙති’ ටෙලි නාට්‍යයෙන් නම් කාලයක් ඈ අප හමුවට ආවා.පහුගිය දිනවල මාස 1 1/2 ක් පමණ නිත්‍යවානී ලංකාවේ හිටියෙත් නෑ.ඒ ඇයට ඇමරිකාවේ චිකාගෝ නුවරින් ලැබුණු ශිෂ්‍යත්වයක් මත පුහුණු වැඩමුළුවකට සහභාගි වෙන්නට ඇමරිකාවට ගිය නිසයි.ලංකාවට ආ විගසම ඇගේ අවධානය යොමු වුණේ අධ්‍යාපන කටයුතු කෙරෙහිය. මේ දිනවල නිත්‍යවානි කිසිදු කලා කටයුත්තකට සම්බන්ධ නොවුණේ එළඹෙන දෙසැම්බරයේ ඇය අ.පො.ස සා.පෙළ විභාගයට ඉංගී‍්‍රසි මාධ්‍යයෙන් පෙනී සිටින නිසයි.ඒ නිසා ඇගේ සම්පූර්ණ කාලය මේ දිනවල ගත කෙරෙන්නේ පාඩම් වැඩ කටයුතු සඳහාලු.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=av08110910</link>
    <topic>ලොකුම හොඳම</topic>
    <author/>
    <content>චාලි චැප්ලින්ගේ මිනිබිරියත් දැන්‘කෙරුම්කාරිය’ක්වේදනාව දරා ගන්න බැරුව වේදිකාව උඩ වැටුණාපුවත් ලුහුඩින්එදා මගේ දෙනෙතින් සතුටු කඳුළක් වැටුණානෝනට සිංහල කතා කරන්න පුළුවන් ද?සත්‍ය ප‍්‍රථමයෙන්සියලු දේ දරාගෙන මාව ඉදිරියට ගේන්න තාත්තා ගත්තේ පුදුම වෙහෙසක්බොලිවුඩ් පුරයෙන් ‘කිං ඛාන්’ කොන්වෙයි දකොහොමද තොරතුරුලොකුම හොඳමකවරයේ කතාවඅම්මා,තාත්තා සමඟ දුවත් පුතුන් දෙදෙනාත් පැවිදි බිමට‘දේදුනු යාළුවෝ’‘යර්ස් බොස්’මහින්දගේ ආගිය කතාසුදු කබර බෝවෙන රෝගයක් නොවේරූ විසිතුරුලොකුම සතුට - මේ ක්ෂේත‍්‍රයට ඇවිත් මට ලොකු ආසාවක් තිබුණා. විදේශ සංචාරයක නියුතු වෙන්න. ඔහොම ඉන්න කොට මට පළමුවැනිම සංචාරය ලැබෙනවා 1980 ගණන්වල. ජගත් වික‍්‍රමසිංහ එක්ක ඔස්ටේ‍්‍රලියාවට යන්න. ඒක තමයි ජීවිතයේ ලබපු ලොකුම සතුට.ලොකුම දුක – අපේ අම්මයි මමයි අතර තිබුණේ ඉතාම දැඩි සම්බන්ධතාවයක්. මම පවුලේ බඩ පිස්සා නිසා අම්මත් හරියට මට ආදරේ කළා. ජීවිතේ දැනුණ ලොකුම දුක මට ඇති වුණේ අම්මා අපිව දාලා ගිය දවසෙයි.ලොකුම දිනුම – පුංචි කාලේ ඉඳන්ම මගේ හිතේ තිබුණේ සංගීතය පැත්තෙන් ඉදිරියට යන්නයි. අද ඒ ගමන මම ගිහින් තිබෙනවා. ඒක තමයි මම ලබපු ලොකුම දිනුම.ලොකුම පරාජය – තාම ලබල නෑ.ලොකුම ගමන – ජීවන ගමනලොකුම පැතුම – කාටවත් කරදරයක් නොකර මම මේ කරගෙන යන වැඩ ටික කරගෙන යෑම.හොඳම යාළුවා - ජගත් වික‍්‍රමසිංහහොඳම යෙහෙළිය - හොඳම යෙහෙළියෝ නම් ගොඩාක් ඉන්නවා.හොඳම දවස - සැම දවසක්ම මට හොඳ දවසක්. සැමදාම උදේට මම නැගිටින්නේ අද දවස හොඳ වෙන්න කියලා ප‍්‍රාර්ථනා කරගෙන.හොඳම තැන - වෙන කොහෙද ඉතින් මගේ නිවෙස මිසක්.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=av08110911</link>
    <topic>කවරයේ කතාව</topic>
    <author>ජයමිණි</author>
    <content>චාලි චැප්ලින්ගේ මිනිබිරියත් දැන්‘කෙරුම්කාරිය’ක්වේදනාව දරා ගන්න බැරුව වේදිකාව උඩ වැටුණාපුවත් ලුහුඩින්එදා මගේ දෙනෙතින් සතුටු කඳුළක් වැටුණානෝනට සිංහල කතා කරන්න පුළුවන් ද?සත්‍ය ප‍්‍රථමයෙන්සියලු දේ දරාගෙන මාව ඉදිරියට ගේන්න තාත්තා ගත්තේ පුදුම වෙහෙසක්බොලිවුඩ් පුරයෙන් ‘කිං ඛාන්’ කොන්වෙයි දකොහොමද තොරතුරුලොකුම හොඳමකවරයේ කතාවඅම්මා,තාත්තා සමඟ දුවත් පුතුන් දෙදෙනාත් පැවිදි බිමට‘දේදුනු යාළුවෝ’‘යර්ස් බොස්’මහින්දගේ ආගිය කතාසුදු කබර බෝවෙන රෝගයක් නොවේරූ විසිතුරුනර්තනය රංගනය සමඟ බැඳුණු නිලන්තිනර්තන හැකියාව උරුමකොට ගෙන රංගනය තුළින් විවිධ ඉසවු සොයා යන්නට වෙර දරන නව පරපුරේ සිටින මේ දඟකාර රුවැත්තිය, නිලන්ති ඩයස් කරුණාරත්න.නිළියක් විදිහට නමක් දිනා ගත් නිලන්ති පසුගිය දවස්වල වඩාත් කතා බහට ලක්වුණු චරිතයක් වුණා.“සිරස ඩාන්සින් ස්ටාර්ස්” තරගාවලියේ දී අනු ශූරතාවය දිනා ගත් ඈ ඒ ලත් ජයග‍්‍රහණයෙන් පසු “මහරාජා ආයතනය නිෂ්පාදනය කරන “ඩාන්සින් ස්ටාර්ස්” නම් චිත‍්‍ර පටයටද රංගනයෙන්, නර්තනයෙන් මේ දිනවල දායකව සිටී.ඒ සතුට අරගෙනයි නිලන්ති මෙවර “රසඳුන” කවරය සරසන්නට ඇවිත් ඉන්නේ.“මේ දවස්වල මම ඒ චිත‍්‍රපටයේ රූපගත කිරීම්වලට දායක වෙනවා.ඒ අතර පහුගිය කාලයේදී මට විදෙස් නර්තන ප‍්‍රසංගවලට සහභාගී වීමට ඇරියුම් ගලා ආවා.රටවල් කීපයකිනුත් එවන් ආරාධනා ලැබිලා තියෙනවා ඉදිරියටත්.මම නර්තනයට ගොඩක්ම ආසයි, ආදරෙයි. උඩරට, පහතරට, භරත හා ලතින් ඇමෙරිකන් නර්තන ශෛලීන් ප‍්‍රගුණ කරලා තිබුණා.ඒත් මගේ නර්තන හැකියාව පෙ‍්‍ර්ක්ෂකයින් වටහා ගත්තේ “ඩාන්සින් ස්ටාර්ස්” හරහා.ජයග‍්‍රහණය කෙසේ වෙතත්, එවන් අවස්ථාවකට පෙනී සිටීමත් මට සතුටක්, භාග්‍යයක්” ඈ පවසන්නීය.මීට අවුරුදු දහයකට පෙර ජිප්සීස් කණ්ඩායම ඉදිරිපත් කළ “පිටි කොටපන් නෝනේ” ගීතයට කළ නර්තනය නිසාම ඇය ප‍්‍රසිද්ධ කරළියට එන්නට භාග්‍ය උදාකර ගන්නවා.සර් ලාස්ට් චාන්ස්, අන්ඩර් වර්ල්ඩ්, වන් ෂොට් වන්, ආදර මීනා, ක්ලීන් අවුට්, ලෙෆ් රයිට් සර් හා රෝස දිගන්තේ වැනි චිත‍්‍රපට කීපයකටම රංගනයෙන් එක්වුණු නිලන්ති මෑතකදී ලැබුණු නවතම ටෙලි නාට්‍යය දෙකකටත් රංගනයෙන් දායක වුණා.ඒ “මාකෝ” අධ්‍යක්‍ෂණය කළ “මල් පිපෙන්නේ හෙටයි” හා බර්ට‍්‍රම් නිහාල් අධ්‍යක්‍ෂණය කළ “අමරපුර” යන ටෙලි නාට්‍ය.බොරැල්ල සියලු ශාන්තු වරයන්ගේ බාලිකා විද්‍යාලයේ ඉගෙනුම ලැබූ ඈ පවුලේ ඉන්න එකම දැරිය. මාපියන් හැරුණාම ඇගේ ලෝකය සරසන්නේ ඇගේ එකම සොයුරු “දීප්ත”“ජීවිතයේ හැම සැප දුකකදීම එකට ඉන්න පුළුවන් අවංක කෙනෙක් හමුවුණ දාට මගේ විවාහ කටයුතු සිදුවේවී.එතෙක් මගේ කලා කටයුතු දියුණු කරගන්න උත්සාහ ගන්නවා.” නිලන්ති අප සමඟ පැවසීය.ජයමිණි</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=av08110912</link>
    <topic>අම්මා, තාත්තා සමඟ දුවත් පුතුන්</topic>
    <author>ඉනෝකා පෙරේරා බණ්ඩාර ඡායාරූප - ගීත් ද මැල්</author>
    <content>චාලි චැප්ලින්ගේ මිනිබිරියත් දැන්‘කෙරුම්කාරිය’ක්වේදනාව දරා ගන්න බැරුව වේදිකාව උඩ වැටුණාපුවත් ලුහුඩින්එදා මගේ දෙනෙතින් සතුටු කඳුළක් වැටුණානෝනට සිංහල කතා කරන්න පුළුවන් ද?සත්‍ය ප‍්‍රථමයෙන්සියලු දේ දරාගෙන මාව ඉදිරියට ගේන්න තාත්තා ගත්තේ පුදුම වෙහෙසක්බොලිවුඩ් පුරයෙන් ‘කිං ඛාන්’ කොන්වෙයි දකොහොමද තොරතුරුලොකුම හොඳමකවරයේ කතාවඅම්මා,තාත්තා සමඟ දුවත් පුතුන් දෙදෙනාත් පැවිදි බිමට‘දේදුනු යාළුවෝ’‘යර්ස් බොස්’මහින්දගේ ආගිය කතාසුදු කබර බෝවෙන රෝගයක් නොවේරූ විසිතුරුසසුන්ගත වූ පවුලක කතාව...ඔබ මට කියන්න... අම්ම - තාත්තාගෙ ආදරේට වැඩි යමක් මේ ලෝකෙ තවත් තියෙයිද...රැකවරණය... උණුහුම... බැඳීම් එක්ක ගලා යන ජීවිතේ, දරුවන්ට මිහිරක්. මාපියන්ටත් එහෙමයි.ඉතින් එකිනෙකාට බැඳිච්ච එහෙම ආදරේකින් මිදෙන්න මොහොතකටවත් ඔබට පුළුවන්ද...මට නම් බැරි වෙයි.මේ පිංතූරෙ සුදෝ සුදට සැරසිල ඉන්නෙත්, ඒ තරම්ම සෙනෙහසකින් බැඳුණු ආදරණීය පවුලක්.හැබැයි, ඉස්සර දවසක.අද ඔවුන් එකිනෙකා වෙන් වෙලා. හැමෝම, පැවිදිබිමේ මහණ දම් පුරනව.සංසාරෙන් එතෙර වන්න.අම්මා තාත්තා වගේ ම එකම දූත් පුතාල දෙන්නත්, එකම මඟක් තෝරාගෙන.මේ පවුලෙ තාත්තා, එදිරිසිංහ ආරච්චිලාගේ වික‍්‍රමසිංහ. අද නම්, මාරඹේ කුසලධම්ම හිමි.සුජාතා විදාන පතිරණ මේ පවුලේ අම්මා. අද ඈ පැවිදි බිමේ, මාරඹේ සුධම්මාලෝකා මෙහෙණිය ලෙසින්.ලොකු පුතු, ඉසුරු සම්පත් ධනංජන අද මාරඹේ කුසල ධජ හිමි.මාරඹේ සුසන්තා ලෝකා මෙහෙණිය, මේ පවුලේ එකම දූ. ගිහි ජීවිතයේ සචිනි සුගන්ධිකා ධනංජනි යි ඇගේ නම.පවුලෙ බාලම පුතු, ළහිරු සම්පත් මධුෂාන්, මාරඹේ කුසලසිරි හිමි නමින් සසුන් ගතව.කොටින්ම මුළු පවුලම පැවිදි බිමේ.වස්තුව - දේපළ, තාන්න - මාන්න හොය හොයා, නොපිරුණු හිත් ඇතිව මිනිස්සු නිමක් නැති ගමනක් යනකොට, විඳි සැප සම්පත් හැරපියා දූ දරුවන් ද කැටිව, අම්ම තාත්ත ආ මේ ගමන අදහන්න පුළුවන්ද...ඒත් එහෙම වුණා.“දැන් ඒ ගෙවිච්චි ජීවිතේ සිහි කර කර ඉන්න එකේ තේරුමක් නෑ. අපි ආවෙ අරමුණක් ඇතිව. ඒ අරමුණ කරා අපි ඇවිල්ලද කියන එකයි වැදගත්.අපි හැමෝම පැවිදි බිමට ආවේ 2003 අවුරුද්දේ. පස් අවුරුද්දක් මේ ජීවිතේ අපි රැඳිල. කොයි තරම් සතුටක් සැහැල්ලුවක් අපට දැනෙනවද...හුඟ දෙනෙක් හිතන්නෙ අපි පවුල පිටින් මහණ වුණේ හිත් කලකිරිල කියල. හිත් කලකිරිල එන්න පුළුවන් ගමනක් නෙවෙයි මේක.දහමෙ ගැඹුර දකින්න - විඳින්න හොඳ අවබෝධයක් තියෙන්න ඕනෙ. හරය දකින්න ඕනෙ.කලකිරෙනව කියන්නෙ බලාපොරොත්තු නැති කර ගන්නවා. ඉච්ඡා භංගත්වයට පැමිණෙනවා. ඒක නෙවෙයි මහණකමේ, රැඳෙන්න අවශ්‍ය. අවබෝධය...අපේ දරු තුන් දෙනා පවා මහණ දම් පුරනවාය කියන දැඩි අධිෂ්ඨානයක හිටි අය. ඒ අපි කියල නෙවෙයි, ඔවුන්ම ලබා ගත් අවබෝධයෙන්...”කුසලධම්ම හිමි පහදන ඔය කාරණාවට, සුධම්මාලෝක මෙහෙණින් වහන්සේත් එකඟයි.ඒත් පවුලෙ හැමෝටම මෙහෙම සිතිවිලි, එකවර උපදින්න ගත්තෙ මොන හේතුවක් නිසාද කියන එක මට ප‍්‍රශ්නයක්.සංසාරික පුරුදු, ජීවිතේ කවද හරි, කොතනකින් හරි මතුවෙනව කියලයි එතුමිය කියන්නෙ.එකල ඈ සුජාතා. ගම ගාල්ලෙ ගිංතොට.“මං තරුණ කාලෙ මහණ වෙන්න ඇහුවම ගෙදරින් ඉඩ දුන්නෙ නෑ. විවාහ වුණත් හිතේ කොණක සැඟවිලා තිබුණෙ ඔය ආශාව.දරු තුන් දෙනා ටිකක් ලොකු වුණාට පස්සේ මං මහත්තයගෙන් ඇහුව, දරුවො හොඳින් බලාගන්නවද මං යන්න කියල. එදත් ලැබුණෙ අකමැත්ත.මගේ එකම මල්ලි අකාලයේ මිය ගියෙත් ඔය කාලයේ. ඒකත් මගෙ හිතට වද දුන්නා. මට ආයෙත් දැඩි වුවමනාවක් ඇති වුණා මහණ වෙන්න.අන්තිමේ මං දැඩි අධිෂ්ඨානයක් ඇති කරගත්ත, ‘මට තනියම නම් මේ ගමන යන්න වෙන්නෙ නෑ.අපි පස් දෙනාටම එකතුවෙලා මේ ගමන යන්න ලැබේවා! කියල.අවුරුදු ගාණක් මං ඒ අධිෂ්ඨානයත් එක්ක පිං දහම් කළා. අන්තිමේ ඒ ප‍්‍රාර්ථනාව සඵල වුණා...ලොකු පුතා කුසට ආ දා පටන් මට ඇති වුණේ පිං සිතුවිලි. අම්මලට උපදින දොළ දුක් වෙනුවට මං ආස කළේ දාන මාන දෙන්න.එයා ඉපදුණ දා පටන් පෙන්නුවෙ ඉතාම පිංබර දරුවෙකුගෙ ලක්ෂණ. දරු තුන්දෙනා ලොකු වෙනකොට ඒ අයත් ඉබේම දහම් කටයුතුවලට නැඹුරු වුණා.හැමදාම බුදුන් වඳින්න, මල් කඩල තෙල් පහන් ලෑස්ති කළේ එයාල. දූ, කරාබු ගැලෙව්වෙ තුනේ පංතියේදී. එයාටම හිතිල.ලොකු පුතා මහණ වෙන්නම ආශාවෙන් හිටියෙ. චූටි පුතාවත් දුවවත් කැමැති වුණේ නෑ, ගිහි ගෙයි ඉන්න.එයාලව බාරගන්න මගෙ නංගි කැමැති වුණා. ඒත් දරුවො හිටියෙ එකම අධිෂ්ඨානයක...”ඔවුන්ගෙ ජීවිත වෙනස් කළේ, රේරුකානේ හාමුදුරුවන්ගෙ සහ කිරිබත්ගොඩ ඥානානන්ද හාමුදුරුවන්ගෙ ධර්ම සිතිවිලි.දෙයියාගල විද්‍යාලය, පන්නිපිටිය ධර්මපාල සහ උඩුවක ශ‍්‍රී සිද්ධාර්ථ විද්‍යාලය, වික‍්‍රමසිංහ උගත් පාසල්.තුරුණු වියේදී ඔහු විවිධ රැකියාවල් අත්හදා බලනව. අන්තිමේ කළේ තමන්ගෙම කියලා ව්‍යාපාර කටයුතු.ගමේ මරණයක් මඟුලක් ලෙඩක් දුකක් වුණොත් මුලින්ම ගියෙත් ඔහු. කොටින්ම ගමේ කා අතරත් ප‍්‍රසිද්ධ සමාජ සේවකයෙක්.කිරිබත්ගොඩ ඥානානන්ද හාමුදුරුවන්ගෙ බණ, ධර්මදේශනා අහන ඔහු ටිකෙන් ටික වෙනස් වෙනව.ඒ වෙනස්වීමේ උතුම් ඵලය, මහණ සිතුවිල්ලක් හිතේ ඉපැදීම.“එයා දරුවො ටික බලා ගනී. මම මේ ගමන යනව...” තනිව ගත්තු තීරණේ බිරිඳට කියු දා, ඈ පස්වනක් ප‍්‍රීතියෙන් ඉපිළ ගියා.දවසක් තාත්තා මිදුලෙ වැඩක්. දූ කෝටුවකින් බිම ඉරි අඳිනව.“මොකෝ දූ...”“වැඩක් නෑ තාත්තෙ මාත් මහණ වෙනව...”ශිෂ්‍යත්වෙ පාස් වෙච්චි එකම දූ, සමත් ලකුණු 120 වෙනුවට 168 ක් ම අරන්. ඇහැළියගොඩ සෙන්ට‍්‍රල් එකේ ඉගෙන ගත්ත දූට කොළඹ දේවි බාලිකාව ලැබිල.එහෙව් දරුවා, ජීවිතේ බරක් - පතළක් නොදැන කියපු කතාවට තාත්තා කරුණු කාරණා පහදලා දුන්නා.ඒත් දූ තර්ක කරනව.“කෝ පුංචි අම්මා, උපාධියක් ගත්ත කියල, ඇමෙරිකාවෙ හිටිය කියල ලෙඩ දුක් නොහැදී හිටියද... වෙන දේ වෙනවමයි...”අවුරුදු 11 ක දැරිවියක් අනිත්‍ය තේරුම් අරන්. මහණ දම් පුරන්න අවසර පතනව.අන්තිමේ පවුලෙ හැමෝම එකඟතාවකට ආවා.‘අපි පස් දෙනාම මේ ජීවිතෙන් පැවිදි බිමට යනවා... අපි ඒ සඳහා හොඳ සූදානමක් ඇති කරගන්න ඕනෙ.’ටිකෙන් ටික ගෙදර පරිසරය වෙනස් වුණා. උදේ පටන් ම මේ ගෙදරින් ඇහෙන්න පටන් ගත්තෙ, ඥානානන්ද හාමුදුරුවන්ගෙ ධර්මදේශනා කැසට් පට. පිරිත් සජ්ජායනා. ගමේ ඕනෙම කෙනෙකුට ඒවා ශ‍්‍රවණය කරන්න එන්නත් අවසර ලැබුණා. ගෙදර කාමර ටික පස් දෙනාටම තනි තනිව භාවනා කරන්න පුළුවන් විදියෙ කුටි බවට පත් වුණා.උදෙන්ම උයා - පිහා තබන අම්මා, තාත්තා, දරුවො දවසෙ වැඩිවෙලාවක් ගත කළේ භාවනානුයෝගීව.අන්තිමේ එක දවසක, ගේ දොර, බඩු මුට්ටු, ආසා කළ එකතු කළ හැමදේම අත් හැරලා ඔවුන් ගෙදරින් පිට වුණා.සුදු ඇඳලා ඉන්න ඔය පිංතූරෙ, පවුලක් හැටියට එකට ඉඳල ගත්තු අන්තිම පිංතූරෙ වෙන්න ඕනෙ.“තෙරුවන් සරණ යන අපි කවදාවත් අනාථ වෙන්නෙ නෑ කියන විශ්වාසය අපට තිබුණා.”අයියත් මල්ලිත් බාර වුණේ ලේනබටුවේ අරියදස්සනාරාමයේ ලොකු හාමුදුරුවන් වෙත.තාත්තා ගියේ, නාඋයනේ අරියධම්ම ස්වාමීන් වහන්සේ යටතේ වූ, ගල්දූවේ ආරණ්‍ය සේනාසනයට.අම්මත් දූත් පැවිදි ජීවිතයට පා තැබුවෙ කුරුණෑගල දහම් මැදුරින්.“අපිට මහණ කමට එන්න ලේසි වුණේ නෑ. බාධක එමට. රැඳෙන්නත් ලේසි වුණේ නෑ. ඒත් අද අපි මනසින් හිත් වලින් හුඟක් ඉහළට ඇවිත්.මේ මුළු සමාජෙම මහා රැල්ලකට හසුවෙලා. මුදල් මත්තෙම පිහිටල වැඩ කරන නිසා, කාටවත් සැනසීමක් නෑ. පවුල් අවුල් වෙලා. මිනිසුන් නඟා සිටුවීම අත්‍යාවශ්‍ය ඒ නිසා...”දරුවො ඉංජිනේරුවො, වෛද්‍යවරු කරන්න වලිකන අම්මල අතරෙ, සුජාතාව හිතුවෙ වෙනස් විදියකට.“මට ඕනෙ කළේ, දරුවො තානාන්තර දරනව දකින්නවත්, පෝරුවෙ නග්ගන්නවත් නෙවෙයි.ඒ අය සංසාරෙන් එතෙර කරන්න. රජකම ලැබුණත් මේ ආත්මෙට විතරයි. උගත් මිනිස්සු නරක වැඩ කරන් නැද්ද.ඒ අයට ලෙඩ දුක් වැළදෙන් නැද්ද... ඒ අය මැරෙන් නැද්ද... මවු කුසේ ඉඳන්ම අපි යන්නෙ වයසට.අනිකට ඊරිසිය කරමින්, කපා කොටාගෙන ඉදිරියට යන රැල්ලෙ මගෙ දරුවො නැහැ.පවින් මිදිල ඉන්න තරම් ඒ හිත් දැන් දියුණුයි.ලොකු පොඩි හාමුදුරුවො (ලොකු පුතු) දැන් අපි හැමෝටම අවවාද අනුශාසනා දෙනව, විභාග මත්තෙ එළවන්න එපාය. ති‍්‍රපිටකය සහ බවුන් වඩන හිත දියුණු කරන්නය කියල.පොඩි මෙහෙණින් වහන්සේත්, (දූ) ඒ වගේ. පෝය දවසට, අපි තාවකාලිකව නැවතිලා ඉන්න මොරටුව ගොරකාන සාක්‍යධිතා මධ්‍යස්ථානයට එන දූ දරුවන්ට දහම කියා දෙනව.අපි තාවකාලිකව මෙතැන ඉන්නෙ පොඩි මෙහෙනින් වහන්සෙගෙ අධ්‍යාපන කටයුතු නිසා.අපිට කියල ස්ථිර තැනක් නැහැ. ආරාමයක් තනා ගන්න කොළඹ අවටින් පුංචි තැනක් හරි ලැබෙනව නම් ඒක ;ලාකු පිනක්...”සුධම්මාලෝකා මෙහෙණිය බෞද්ධ මානසික උපදේශන සේවය පිළිබඳ, ඩිප්ලෝමාධාරිනියක්. පවුල් ජීවිතේ කඩා වැටුණු, හිතින් මනසින් වැටුණු කාන්තාවන් ධර්මයෙන් නඟා හිටුවීමයි ඇගේ සේවය. ප‍්‍රාර්ථනාව.“අපි සියල්ල අත හැරල ආවෙ මේ ජීවිතේ දුෂ්කරයි කියල නොදැන නෙවෙයි.ඒත් මේ වගේ සිල් වැඩසටහන්වලින්, ධර්මදානයෙන් අපි තුළත් මහා ශක්තියක් උපදිනව. අනික් අය තුළත් ඒ සිතිවිලි උපදින්නයි අපට ඕනෙ...”මාරඹේ කුසලධම්ම හිමි, කුසලසිරි හා කුසලධජ පොඩි හිමිවරුන් සමඟ අද වැඩ හිඳින්නෙ, ගාල්ල නාගොඩ, ගම්මැද්දෙගොඩ, අමා දම් අසපුවෙ.ගල්ගුහාවල ගෙවන, භාවනානුයෝගී ජීවිතයක්.“දවසක් පොඩි හාමුදුරුවො නිදි. කකුල් පාමුලට වැලිපොළොංගු දෙන්නෙක් වැටුණා.වැහි දවස්වලට සර්ප විමානෙ. ගල් කුටිවල ජීවිතෙන් අපි බොහෝ දේ ඉගෙන ගන්නව. තවත් පොඩි හාමුදුරු නමක් අපි එක්ක වැඩ ඉන්නව.දහම් ගුරුවරුන් වෙනුවෙන් පවත්වන පුහුණු වැඩසටහන් වලට තමයි මං කැලෙන් එළියට එන්නෙ.සිල්වත් ජීවිතේ ඉගෙන ගත යුතු දෑ බොහොමයි. හාමුදුරු කෙනෙක් එක්ක කතා කරනකොට දෑත් වැඳගෙනයි කතා කරන්න ඕනෙ.බුදුන් වඳින්න ඕනෙ, නළල, දෑත්, දෙදණ, පතුල්, වැළමිට බිම ස්පර්ෂ වන සේ පසඟ පිහිටුවා.දහම් ගුරුවරු තුළිනුයි අපි මේ දැනුම රටට ගෙනි යන්නෙ.”කුසලධම්ම හිමිගෙ කතා බහ, හරියට බුදු බණක් වගේ. ගලා ගෙන යනව.සුධම්මාලෝකා මෙහෙණින් වහන්සේ, සුසන්තාලෝකා මෙහෙණින් වහන්සේ හා කුසලසිරි පොඩි හිමි, කුසල ධම්ම ලොකු හිමි නම වටේ අසුන්ගෙන.මාත් ඔවුන් ඉදිරියෙ, පුංචි පුටුවක.ඉස්සර දවසක නම් ඉතින් මේ, අම්ම - තාත්තා - දූල - පුතාලා.කසා වතින් සැරසුණු ඒ සිල්වත් මුහුණු අතරින්, මගේ දෑස,් ඒ නෑකම හොයනව.අවුරුදු 16 ක් වයසැති තුරුණු මෙහෙණින් වහන්සේ, සාක්‍යධිතා මධ්‍යස්ථානයේ වැඩ සිටින්නේ සිය මවු මෙහෙණින් වහන්සේ සමඟම.“බැඳීමක් නිසා නෙවෙයි, ඈ තවම ළා බාලයි. රැකවරණය අවශ්‍යයයි. ඉගෙන ගන්නව.ඒකයි මං කිව්වෙ ආරාමයකට පුංචි ඉඩක් ලැබෙනව නම් පිං කියල.සැදැහැවත් සිතින් ඔවුන්ට උදව් කරන්න කැමති ඔබෙන් කෙනෙක් ඉන්නව නම්, ඔබට පින්.මේ සංසාරේ ඇතිවීමක් - සෑහීමක් නොලබන අපි, කෙළවරක් නැති ගමනක් යනව.අනුන්ට ගින්දර දීල හරි තමන්ගෙ අරමුණ කරා යන මිනිසුන් නොවෙන්න කියල, සියල්ල අත් හැරපු මේ පැවිදි පවුල අපිට පූර්වාදර්ශ සපයනව.හිතන්න මොහොතක්.ඔබ ආසාවෙන් රැස් කරපු, සියල්ල හැර දමා දවසක ඔබ මෙලොවින් පිට වෙනව.කළ පින් කුසල් හැර වෙන කිසිම යමකට බැහැ, ඔබට පිහිට වෙන්න.බුදු මඟ ගිය මේ පවුලෙ හැමෝම අපිට යළි යළිත් පසක් කර දෙන්නෙ ඒ සත්‍යය.ඉනෝකා පෙරේරා බණ්ඩාර ඡායාරූප - ගීත් ද මැල්</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=av08110913</link>
    <topic>‘දේදුනු යාළුවෝ’ ගෙනෙන</topic>
    <author>ජයමිණි</author>
    <content>චාලි චැප්ලින්ගේ මිනිබිරියත් දැන්‘කෙරුම්කාරිය’ක්වේදනාව දරා ගන්න බැරුව වේදිකාව උඩ වැටුණාපුවත් ලුහුඩින්එදා මගේ දෙනෙතින් සතුටු කඳුළක් වැටුණානෝනට සිංහල කතා කරන්න පුළුවන් ද?සත්‍ය ප‍්‍රථමයෙන්සියලු දේ දරාගෙන මාව ඉදිරියට ගේන්න තාත්තා ගත්තේ පුදුම වෙහෙසක්බොලිවුඩ් පුරයෙන් ‘කිං ඛාන්’ කොන්වෙයි දකොහොමද තොරතුරුලොකුම හොඳමකවරයේ කතාවඅම්මා,තාත්තා සමඟ දුවත් පුතුන් දෙදෙනාත් පැවිදි බිමට‘දේදුනු යාළුවෝ’‘යර්ස් බොස්’මහින්දගේ ආගිය කතාසුදු කබර බෝවෙන රෝගයක් නොවේරූ විසිතුරුසුපුන් කි‍්‍රෂ්මාල්තරුණ පිරිස් විද්යුත් මාධ්‍ය වෙත නැඹුරුවීමේ ප‍්‍රවණතාව දැන් වෙනදාටත් වඩා වැඩියි. කේ.ඩී.එන්.සුපුන් කි‍්‍රෂ්මාල්.. එවන් නිර්මාණශීලී තරුණයෙක්. නව පරපුර නියෝජනය කරමින්, විද්යුත් මාධ්‍ය ක්ෂේත‍්‍රයට නැඹුරුවුණු ඔහු කලාව දායාද කොටගත්තේ තම පියාගෙනුයි.ඔබට මතකද ITNරූපවාහිනියේ විකාශය වෙන “කෝපි කඩේ” ටෙලි නාට්‍යයේ “ඩිංගි මහත්තයා”.ඒ රසබර චරිතය නිරූපණය කරන්නේ සුපුන්ගේ ආදරණීය පියා කේ.ඩී.එන්.සිරිපාල.ඔහු වෘත්තියෙන් ITN රූපවාහිනියේ වේශ නිරූපණ ශිල්පියෙක්. ඒත් එක්කම සුපුන්ගේ එකම සොයුරිය සුරේනිකා කි‍්‍රෂ්මාලිත්ධ්ඊව් රූපවාහිනියේ ප‍්‍රවෘත්ති අංශයේ සේවය කරනවා.මම අද MAX රූපවාහිනියේ සේවය කරනවා. ”එයාලත් එක්ක අත්වැල් බැඳගෙන රූපවාහිනී ක්ෂේත‍්‍රයේ ඉදිරියට යන්න ලැබීම ගැන අද මං ගොඩක් සතුටුවෙනවා” සුපුන් කියන්නේ සතුටකින්.ඒත් පුංචි කාලයේදී නිවස පුරා දුව පැන නටපු කාලේ ඉඳලම, ඔහු ආදරේ කළේ සංගීතයට.ඒ නිසා, බොහෝ ගීත අසා රසවිඳීමේ ශක්තියක් සුපුන්ට තිබුණා.පාසලේදී සංගීතය ඉගෙන ගෙන ගෙදර ඇවිත්, නිතරම කළේ සංගීත භාණ්ඩ පුහුණුවෙන එක.කල්ගත වනවිට, හිතට එන හැම හැඟීමක්ම, සංගීතයට නඟන්න ඔහු උත්සාහ කළා.ඒ අතර, උත්සව අවස්ථාවලදී වාදකයකු විදිහටත් සංගීත නිර්මාණය කරන්නත් අවස්ථාව උදාවුණා.ඒත් අද සුපුන් වැඩි කාලයක්ම ගත කරන්නේ රූපවාහිනී මාධ්‍ය ඇසුරේ. ඒක හරිම දෛවෝපගත සිදුවීමක් බවයි ඔහු කියන්නේ.”මම කොට්ටාවේ ධර්මපාල විද්‍යාලයේයි ඉගෙන ගත්තේ.හිතපු නැති විදිහට, මැක්ස් රූපවාහිනියේ ළමා වැඩසටහනකට සංගීත අධ්‍යක්ෂණය කිරීමේ අවස්ථාව උදාවුණා.“දේදුණු යාළුවෝ” නම් වූ ඒ ළමා වැඩසටහනට සංගීත අධ්‍යක්ෂණය කිරීම නිසා ආයතනයෙන් මට සම්මානයකුත් ලැබුණා.මගෙ මාධ්‍යය පිවිසුම එතැනයි. මේ අවස්ථාවේදී මම ස්තූතිවන්ත වෙනවා බෙහෙවින්ම MAX අධිපති මහින්ද රාමනායක, කළමනාකාර අධ්‍යක්ෂ ජනක රාමනායක, ප‍්‍රධාන විධායක නිලධාරි ප‍්‍රසංග කුලතුංග හා චිත‍්‍රා අබේසේකර, හා සුරම්‍යා අමරතුංග යන මහත්ම මහත්මීන්ට.”දේදුනු යාළුවෝ” නම් වූ ඒ සංගීත වැඩසටහන සතියේ දින හතෙම විකාශය වෙනවා.එනම් සඳුදා සිට සිකුරාදා ප.ව. 4.00 සිට 6.00 දක්වාත් සෙනසුරාදා පෙ.ව. 7.00 සිට 9.00 දක්වා, ඉරිදා දිනවල ප.ව. 4.30 සිට 6.00 දක්වා මේ වින්දනාත්මක ළමා වැඩසටහන නිසා කුඩා නංගිලා, මල්ලිලාගෙන් සුපුන්ට ලැබෙන රසික ප‍්‍රතිචාරත් බොහොමයි.මේ වැඩසටහන නිෂ්පාදනය කරන මට්ටමට සුපුන්ට අත හිත දුන්නෙ ළමා වැඩසටහන් අධ්‍යක්ෂිකා ශ‍්‍රීමතී ලියනගේ මිය.126/12, හෝකන්දර (උතුර), හෝකන්දර. ඔහුගේ ලිපිනයයි.ජයමිණි</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=av08110914</link>
    <topic>‘යර්ස් බොස්’</topic>
    <author>තිස්ස කරුණාසේකර</author>
    <content>චාලි චැප්ලින්ගේ මිනිබිරියත් දැන්‘කෙරුම්කාරිය’ක්වේදනාව දරා ගන්න බැරුව වේදිකාව උඩ වැටුණාපුවත් ලුහුඩින්එදා මගේ දෙනෙතින් සතුටු කඳුළක් වැටුණානෝනට සිංහල කතා කරන්න පුළුවන් ද?සත්‍ය ප‍්‍රථමයෙන්සියලු දේ දරාගෙන මාව ඉදිරියට ගේන්න තාත්තා ගත්තේ පුදුම වෙහෙසක්බොලිවුඩ් පුරයෙන් ‘කිං ඛාන්’ කොන්වෙයි දකොහොමද තොරතුරුලොකුම හොඳමකවරයේ කතාවඅම්මා,තාත්තා සමඟ දුවත් පුතුන් දෙදෙනාත් පැවිදි බිමට‘දේදුනු යාළුවෝ’‘යර්ස් බොස්’මහින්දගේ ආගිය කතාසුදු කබර බෝවෙන රෝගයක් නොවේරූ විසිතුරුපසුපස නිහඬමිනිසා“බලන්ඩ රෝෂිණී මේ යකා.”කන්තෝරුවේ බොස් නිහාල් කාරියවසම්ට කේන්ති ගොසිනි.“මොන යකා ද සර්”සිය රුවැති සේවිකාව රෝෂිණී ගේ තොදොල් කතාවෙන් ඔහුගේ කෝපය නිවෙයි.“අර සෙනරත්... මිනිහව මේ පාර නං මං කෙලින්ම අස්කරලා දානවා.... ෂුවර්... දිස් ටයිම් අයිල් ඩිස්මිස් හිම් ඩෙෆිනිට්ලි...“අනේ ඇයි සර්...”“මෙහාට එන්ඩ කො කියන්ඩ...කෝ... ඔය අත දෙන්ඩකො පොඩ්ඩක්...”රෝෂිණී ගේ සියුමැලි අත අල්ලන්නට නිහාල් සර්ට ඉඩ නො ලැබෙ’යි.“හයියෝ සර්... ගුඩ් මෝනිං...” සෙනරත් දුනුසිංහ ඔපීසියට කඩා වදී.“අයිසෙ... සෙනරත්... මං තමුසෙට කී පාරක් කියල තියෙනවාද... මී හරකා වගේ එක පාරම ඔෆිස් එකට කඩාගෙන එන්ඩ එපා කියලා... තමුසෙ දන්නවද ඔෆිස් මැනර්ස්...”ඔවුන්ගේ මේ අරෝවේ නිමාවක් නැත. නිහාල් කාරියවසම් කෙසේ හෝ සෙනරත් මඟ හැර රුවැති රෝෂිණීට ළං වෙන්නට ගන්නා තැත කවදා ඉටුවේවිද?සිරස රූපවාහිනියෙන් සතිපතා සෙනසුරාදා සහ ඉරිදා රාති‍්‍ර 8 ට ගෙනෙන ‘යර්ස් බොස්’ ප‍්‍රහසනාත්මක ටෙලි නළුව මෑත යුගයේ ඉමහත් පෙ‍්‍ර්ක්ෂක ආකර්ෂණයක් දිනාගත් නිර්මාණයකි. මෙය පසුගියදා සාර්ථක 200 වැනි කඩ ඉම පසු කළේය.ප‍්‍රහසනාත්මක නාට්‍යයක් කොටස් 200 ක් වැනි දුරක් සාර්ථකව විකාශය කරගෙන යාම ලෙහෙසි පහසු නැත.ඒ ගැන කතා කිරීමට නිහඬ සුදුස්සා අප ඉදිරියේ හිඳී. ඔහු ‘යර්ස් බොස්’ අධ්‍යක්ෂක සුරංජන් විජයනාමය.“මීට කලකට පෙර ‘යර්ස් බොස්’ කරන්නය කියලා බ්‍රෝඩ් කාස්ට් සොලියුෂන් (Broadcast Solutions) ආයතනයේ හැරල්ඩ් විජයසිංහ මහත්මයා මට ආරාධනා කළා.ඒ අනුව අපි නළු නිළියන් තෝරා ගත්තා. විජය නන්දසිරි, ලකී ඩයස්, සේමිණි ඉද්දමල්ගොඩ, ජයංගනී දික්කුඹුර, රම්‍යා වනිගසේකර ආදීන්...”“ලකී ඩයස් තෝරා ගැනීම කතා බහට ලක්වූ දෙයක් තමයි. ඒ ලකී ඊට පෙර ප‍්‍රහසනාත්මක චරිතයක් කර නැති නිසා.ලකී කලක සිට මං අඳුනනවා... ඒ නිසා මං කළ යෝජනාවට ලකී කොහොම හරි කැමැති වුණා.නමුත් ඔහු දැන් එහි සාර්ථකත්වය පෙන්නලා තියෙනවා. එය මට සතුටක්.“මෙහි පිටපත ලියන්නේ රෝහණ වික‍්‍රමසිරිවර්ධන. නමුත් අපි රූගත කරන විට අපේ අවශ්‍යතාවයට අනුව නළු නිළියන්ගේ දක්ෂතා එළියට එන විදියට වඩාත් හාස්‍යයක් මතු වෙන විදියට පිටපත සකසා ගන්නවා.”“පිටපත ලැබුණාම අපි සාකච්ඡා කරනවා. මෙහි සාර්ථකත්වයට හේතුවත් ඒකයි. තව හේතුවක් තමයි මේ සියලු දෙනාගේම බලවත් උනන්දුව හා කැපවීම.වැඩේ කොයිතරම් හොඳට කෙරෙනවාද කිව්වොත් සමහර වෙලාවට රඟපාන කොට ඒ අයටත් හිනා යනවා. අපටත් හිනා යනවා.ඒ වෙලාවට රූගත කිරීම නවත්තලා හොඳට හිනාවෙලා තමයි ආයෙත් පටන් ගන්නේ.”“රූගත කිරීම් ප‍්‍රධාන වශයෙන් ස්ථාන දෙකකදී තමයි කරන්නේ අවශ්‍යතාවය අනුව තැන් වෙනස් කරගන්නවා!“මේක හදන කොට අපි හැම තිස්සෙම හිතන්නේ මෙය දරුවනුත් බලනවා කියලා. ඒ නිසා විකට නාට්‍යයක් වුණත් අපි වගකීමකින් තමයි වැඩ කරන්නේ.සිංහල, දෙමළ, වෙනසක් නැතුව මෙය බලනවා. මෙරට අය වගේ ම කැනඩාව, ඕස්ටේ‍්‍රලියාව, ඉතාලිය, අමරිකාව, ප‍්‍රංශය සහ මැද පෙරදිග වෙසෙනඅපේ අය අන්තර්ජාලය ඔස්සේ මෙය නරඹනවා.“යර්ස් බොස්’ වලට කලින් මම ටෙලිනාට්‍ය 20 ක් පමණ කරලා තියෙනවා. 1994 දී කළ “නොමැරෙන මිනිස්සු” ටෙලිනාට්‍ය තමයි මගේ පළමු නිර්මාණය.සොමී රත්නායක, සුමින්ද සිරිසේන, මැණිකේ අත්තනායක, සංජය ලීලාරත්න, රමණී සිරිවර්ධන රඟපෑ ‘මනෝ මන්දිර’ කළේත් මම.දාමිණි, නෝනාවරුණි මහත්වරුනි ඇතුළු ටෙලිනාට්‍ය 20 ක් පමණ මගේ අතින් බිහිවී තියෙනවා.“මෙයින් නොහිතූ විදියේ ජනප‍්‍රියත්වයක් ලබාගත්තේ ‘යර්ස් බොස්’ මෙය 200 කඩ ඉම පසු කරන මොහොතේ මෙහි ශිල්පීන් පිරිසත් මට අමතක කරන්න බැහැ.සුරංජන් සිය නිර්මාණය ගැන එසේ කිව්වේ තෘප්තිමත් හැඟීමෙන්.තිස්ස කරුණාසේකර</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=av08110915</link>
    <topic>මහින්දගේ ආගිය කතා</topic>
    <author/>
    <content>චාලි චැප්ලින්ගේ මිනිබිරියත් දැන්‘කෙරුම්කාරිය’ක්වේදනාව දරා ගන්න බැරුව වේදිකාව උඩ වැටුණාපුවත් ලුහුඩින්එදා මගේ දෙනෙතින් සතුටු කඳුළක් වැටුණානෝනට සිංහල කතා කරන්න පුළුවන් ද?සත්‍ය ප‍්‍රථමයෙන්සියලු දේ දරාගෙන මාව ඉදිරියට ගේන්න තාත්තා ගත්තේ පුදුම වෙහෙසක්බොලිවුඩ් පුරයෙන් ‘කිං ඛාන්’ කොන්වෙයි දකොහොමද තොරතුරුලොකුම හොඳමකවරයේ කතාවඅම්මා,තාත්තා සමඟ දුවත් පුතුන් දෙදෙනාත් පැවිදි බිමට‘දේදුනු යාළුවෝ’‘යර්ස් බොස්’මහින්දගේ ආගිය කතාසුදු කබර බෝවෙන රෝගයක් නොවේරූ විසිතුරුසමහර නෝනලා අඩුමිලට බඩු ගන්න යන්නේ පේව්මන්ට් වෙළෙන්දො ළඟට.හැබැයි ඉතින් වැඩේ ලේසි නෑ. පේව්මන්ට් වෙළෙන්දෝ කොහොම හරි කෑගහල බඩු ඇඟේ ගහනවා.ඒත් ඉතින් නෝනලගෙන් බේරෙන්න බෑ.නෝනලා බඩු ටික ගන්නේ හොඳට තෝරලා. ටවුමට සාරියක් ගන්න ගියොත් කඩ දහයකටවත් යනවා.ෂෝකේස් එකේ තියෙන සාරි ඔක්කොම එළියට ගන්නවා.අතගාල බලල මොනවා හරි කියල ඊළඟ කඩේට යනවා.ඒකෙ සාරිවල බෝඩරේ ලයිට් වැඩියි. ඊළඟ එකේ කලර් වැඩියි.අන්තිමට මොකක්ද වෙන්නෙ දන්නවද? රුපියලක රටකජු අරන් ගෙදර යනවා.මම කලින් කිව්ව වගේ පේව්මන්ට් එකෙන් බඩුවක් ගන්න ගියපු නෝනයි - පේව්මන්ට් ඉලන්දාරියයි හෙන ගෝරි.ගෝරිය ඩියුටි හිටපු රාළහාමිටත් ඇහුණා.දැක්කා. රාළහාමි ආවා එතෙන්ට.රාළහාමි - මොකද මිනිහෝ මේ කෑගැහිල්ලනෝනා - නෑ රාළහාමි මේ මෙයා..ඉලන්දාරියා - දොරේ අහගන්න මං කියන්නම්.රාළහාමි - දොරේ නෙවෙයි ජනේලෙ. ඔය අනන් මනන් නැතුව කියනවා වෙච්ච දේ.ඉලන්දාරියා - අපි මේ සාරි සරම් විකුණන්නේ උඩදාලා විසි කරලා.දැන් බලන්න සෑර් සාරි විකුණන්න බෑ පෙට්ටිවල තියාගෙන.ඒවා අතට අරගෙන කෑගහල ඒවා උඩදාල වැඩ පෙන්නනවා.එතකොට කස්ටමස්ලා එන්නේ. සාරිය දෑතින් උස්ස උස්ස පෙන්නනවා.රාළහාමි - හරි හරි මට තේරෙනවා. ඉතින් මේ නෝනා තමුසෙ එක්ක සණ්ඩුවෙන්නෙ මොකද?ඉලන්දාරියා - නෑ සර් මේ නෝනා සරමක් ගන්න ආවා. ඉතින් මං සරම උස්සල ගණන් කියල පෙන්නුවා.නෝනා - රාළහාමි මේ යකා මට පෙන්නුවේ ඇඳගෙන ඉන්න සරම.  සිරිතක් හැටියට අපි මත්පැන් ගැන කතා කරන්නේ නෑ.ඒත් මේ සත්‍ය කතාව මත්පැන් බොන්න අනුන්ට බලකරන බේබද්දන්ට හොඳ පාඩමක් නිසා කියනවා.ඔන්න එක පාටියක්. කට්ටිය බොනවා. එක්කෙනෙක් බොන්නේ් නෑ.බීපු එවුන් මේ මනුස්සයට වද කරනවා “බීපන් යකෝ - පොඩ්ඩක් ගනින්” කිය කියා.මෙයා පැහැදිලිව කිව්වා ‘මම බොන්නෙ නෑ. මට කරදර කරන්න එපා’ කියලා.”මං මේ අන්තිම වතාවට කියන්නේ උඹ බිව්වෙ නැත්තං අරක්කු ඔලුවට වක්කරලා නාවනවා” එක ඩෝප්කාරයෙක් කිව්වා.කිව්වා වගේම ඒ යකා අරක්කු බෝතලෙන් ටිකක් ඔලුවට වක්කළා.ඉතින් අර නොබොන යාළුවට මාර කේන්ති. මෙන්න මෙහෙම කිව්වා.”මං බොන්නෙ නෑ කියද්දිනේ මට අරක්කු ඔලුවට දැම්මේ. හොඳයි මං දැන් සෝඩා බයිට් ගන්නත් එපායැ”එහෙම කියපු මෑන් සෝඩා බෝතලෙයි බයිට් පිඟානයි ඔලුවට හලාගත්තා.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=av08110916</link>
    <topic>සුදු කබර බෝවෙන රෝගයක් නොවේ</topic>
    <author>සාකච්ඡාවකින් සකස් කළේ ගාමිණී සුසන්ත</author>
    <content>චාලි චැප්ලින්ගේ මිනිබිරියත් දැන්‘කෙරුම්කාරිය’ක්වේදනාව දරා ගන්න බැරුව වේදිකාව උඩ වැටුණාපුවත් ලුහුඩින්එදා මගේ දෙනෙතින් සතුටු කඳුළක් වැටුණානෝනට සිංහල කතා කරන්න පුළුවන් ද?සත්‍ය ප‍්‍රථමයෙන්සියලු දේ දරාගෙන මාව ඉදිරියට ගේන්න තාත්තා ගත්තේ පුදුම වෙහෙසක්බොලිවුඩ් පුරයෙන් ‘කිං ඛාන්’ කොන්වෙයි දකොහොමද තොරතුරුලොකුම හොඳමකවරයේ කතාවඅම්මා,තාත්තා සමඟ දුවත් පුතුන් දෙදෙනාත් පැවිදි බිමට‘දේදුනු යාළුවෝ’‘යර්ස් බොස්’මහින්දගේ ආගිය කතාසුදු කබර බෝවෙන රෝගයක් නොවේරූ විසිතුරුසුදු කබර රෝගය ලෙස හැඳින්වෙන්නේ ශරීරයේ එක් ස්ථානයක සුදු පැහැති ලපයක් ඇතිවී පසුව ශරීරය පුරා ඇති සම, සුදු පැහැයට හැරීමේ රෝගයයි.මෙය ආයුර්වේදයේ ශ්විත‍්‍ර, ස්වේත කුෂ්ඨ ලෙස ද හඳුන්වනවා.ලංකාවේ සෑම ප‍්‍රදේශයකින්ම මෙම රෝගීන් වාර්තා වෙනවා.නවතම පර්යේෂණ මගින් පැහැදිලි වී තිබෙන්නේ ලංකාවේ වත්මන් ජනගහනයෙන් සියයට දෙකකට පමණ (2%) මෙම රෝගය වැළඳී ඇති බවයි.එහිදී ස්තී‍්‍ර පුරුෂ බේදයක්, වයස් බේදයක් ඇත්තේ නෑ. අතදරුවාගේ සිට මහල්ලා දක්වා ඕනෑම වයසක ජීවත්වන අයකුට මෙම රෝගය වැළඳිය හැකියි.ඇඟිලි තුඩු, පාද, මුහුණ, දෙතොල්, නාසය, කන්, ලිංගේන්ද්‍රියයන් වැනි ස්ථාන වලින් ආරම්භ වී මුළු ශරීරය පුරාම මෙම සම සුදුවීමේ තත්ත්වය ඇතිවිය හැකියි.කිසිසේත්ම සුදු කබර රෝගය කෙනෙකුගෙන් තවත් අයකුට බෝවන්නේ නෑ. රෝගී අයකුගේ සම නිරෝගී අයකුගේ සමේ ගෑවීමෙන්, කෙළ මගින් හෝ වෙනයම් කුමන මාර්ගයකින් හෝ මෙම රෝගය බෝවන්නේ නෑ.එසේම මෙම රෝගය වැළඳුණු අයකුට මෙම රෝගය නිසා ශරීරයේ කිසිදු අභ්‍යන්තර ඉන්ද්‍රියකට හානි වීමක් සිදුවන්නේවත් වෙනත් කිසිදු අපහසුතාවයක් ඇති වෙන්නේවත් නෑ.සුදු කබර රෝගියකුට සිදුවන එකම ආපදාව සමේ ‘මෙලනින්’ වර්ණකය විනාශවීම නිසා ශරීරයේ සම සුදු පැහැගැන්වීම පමණයි.අද අපි ‘සුවමඟ’ තුළින් සොයා බලමු, සුදු කබර රෝගය ඇතිවීමට හේතුවන කරුණු මොනවාද, ඒ සඳහා ආයුර්වේදයේ තිබෙන ප‍්‍රතිකාර මොනවාදැයි කියා.ආයුර්වේදයට අනුව යමෙකුට කිසියම් රෝගයක් වැළඳෙන්නේ වාත, පිත්ත, කප යන තිදොස්වල සිදුවන යම් යම් වෙනස්වීම් නිසයි.නිරෝගීව සිටීමට වාත, පිත, කප සමබරව පැවතිය යුතුයි. සුදු කබර රෝගය අයත් වන්නේ කුෂ්ඨ රෝග ගණයට.මෙම රෝගය ඇතිවීමට අප ගන්නා ආහාරවල විශාල බලපෑමක් තිබෙන බව පර්යේෂණ මගින් හෙළි වී තිබෙනවා.වර්තමානයේදී අප බොහෝවිට ගන්නේ කෘමිනාශක යෙදූ ආහාර. ඇතැම්විට මෙම ආහාර අපගේ ශරීරයට ඇතුළු වී කලක් ගතවූ පසුව ආසාත්මික තාවයක් ඇතිවී සම සුදු පැහැ වීමට පටන් ගන්නවා.එසේම අද සමාජය බෙහෙවින් හුරුවී සිටින ක්ෂණික ආහාර ලෙස හඳුන්වන තෙල් අධික කෘති‍්‍රම රසකාරක යෙදූ ආහාර නිතර ගැනීමෙන් ද සම සුදු පැහැ ගැන්විය හැකියි.එසේම මස්, මාළු, කිරිබත් වැනි බර ආහාර නිතර නිතර ගැනීමද සුදු කබර රෝගය ඇතිවීමට හේතුවක් විය හැකියි.ආයුර්වේද පොත පතේ සඳහන් වන ආකාරයට නරක් වු මස්, මාළු අනුභවය, මී කිරි බහුලව ගැනීම, විනාකිරි අඹ අච්චාරු වැනි ආහාර ආම්ලික ආහාර ගැනීම උඳු, තල, හකුරු නිතර නිතර ආහාරයට එක්කර ගැනීම ද සුදු කබර රෝගය ඇතිවීමට හේතුවිය හැකියි.සුදු කබර රෝගය වැළඳීමට හේතුවන “විහරණ” යන්ද ආයුර්වේදයේ සඳහන් වෙනවා.වේදදාරණය ඉන් එක් විහරණ හේතුවක්. වේදදාරණය ලෙස හැඳින්වෙන්නේ මළ මුත‍්‍ර අවශ්‍ය අවස්ථාවේදී පිට නොකර දරාගෙන සිටීමයි.නිතර නිතර මෙම තත්ත්වයට මුහුණ දීමට සිදුවීම සම සුදු වීමට හේතුවක් වෙනවා.බොහෝ ආහාරගෙන ව්‍යායාම වල යෙදීම, තද අව්වේ නිතර නිතර බොහෝ වේලාවක් සිටීම, තද ගිනි රස්නයට නිතර නිතර සම නිරාවරණය වීම, තද අව්වේ සිට එක්වරම සිසිල් ජලය නෑම, දවල් කාලයේ නිදා ගැනීම, ආහාර ගත් විගස මෛථූන්‍ය සේවනයේ යෙදීම වැනි කරුණු ද සම සුදුවී සුදු කබර රෝගය ඇතිවීමට හේතුවන බවයි ආයුර්වේද ග‍්‍රන්ථවල දැක්වෙන්නේ.මීට අමතරව සර්ප විෂද මෙම රෝගයට හේතුවන බව ආයුර්වේදයේ සඳහන් වෙනවා.පත්තෑයකු, ගෝනුස්සකු වැනි සුළු විෂ සහිත සතකු සපා කෑ විට බොහෝ අය කරන්නේ රතු ඵෑණු ගෙඩියක් ඇතිල්ලීමෙන් හෝ වෙනත් සුළු ප‍්‍රතිකර්මයක් කිරීමෙන් විෂ බස්සවා ගැනීමයි.එවිට විෂ ශරීරයේ ඉතිරි වෙනවා. එසේ සුළු විෂ ශරීරයේ ඉතිරි වීමෙන් ද සුදු කබර රෝගය ඇතිවිය හැකි බව පෙනී ගොස් තිබෙනවා.මීයන් සපා කෑමද සුදු කබර රෝගය ඇතිවීමට හේතුවක් විය හැකි බව ආයුර්වේදයේ දැක්වෙනවා.එයට හේතු වන්නේ මීයන්ගේ දත්වල විෂ ද්‍රව්‍ය තැවරී තිබීමයි.එසේම මීයන් සපා කෑ විට ඇතැමුන් සපාකෑ ස්ථානය රත්තරන් කැබැල්ලක් රත්කර පුච්චනවා.එහිදී රත්වූ රන් කැබැල්ල නිසා සම පිළිස්සී සුදු පැහැ ගැන්විය හැකියි.පසුව එම සුදු පැල්ලම ශරීරය පුරා විහිදිය හැකියි. වගාවන්ට කෘමිනාශක යෙදීමේදී බොහෝ දෙනෙක් අත් ආවරණයන් නොයොදා පොහොර, කෘමිනාශක යොදනවා.එම රසායන ද්‍රව්‍ය සමේ තැවරීම නිසාත්, මුඛය මාර්ගයෙන් ශරීරය තුළට ගමන් කිරීම නිසාත් සම සුදු පැහැ ගැන්විය හැකි බව පර්යේෂණ මගින් තහවුරු වී තිබෙනවා.අලුහම් ඇති අය ඒ සඳහා විවිධ ප‍්‍රතිකාර කරනවා. වෛද්‍ය උපදෙස් නැතිව කරන ඇතැම් ප‍්‍රතිකාර නිසාද, ගල්වන ඇතැම් ආලේපන නිසාද සමේ මෙලතින් වර්ණකය විනාශ විය හැකියි.සම සුදු පැහැ විය හැකියි. වවුලන් වැනි සතුන් කා ඉවත දමන පේර, අඹ වැනි පලතුරු කොටස් ආහාරයට ගැනීම ද සුදු කබර රෝගය වැළඳීමට හේතුවක් විය හැකි බවයි, ආයුර්වේදයේ දැක්වෙන්නේ.එමෙන්ම හිස කෙස් වර්ණ ගැන්වීමට ගන්නා ද්‍රව්‍යවල ඇති රසායනික නිසාත්, එක්ස් කිරණ නිතර නිතර ශරීරය තුළින් ගමන් කිරීම නිසාත්, ඡායාරූප ශාලාවල භාවිතා කරන රසායනික ද්‍රව්‍ය නිසාත් සුදු කබර රෝගය හටගත හැකිබව පෙනී ගොස් තිබෙනවා.පාරම්පරිකවද මෙම රෝගය ඇතිවිය හැකියි.එය සුළු ප‍්‍රතිශතයක්. මවට පියාට සුදු කබර වැළඳී තිබුණත් දරුවන්ට එය නොවැළඳිය හැකියි.පෙරදී සඳහන් කළ ආහාර පාන විහරණ හේතූන්වලට පාරම්පරික හේතූන් ද එක්වූ විට යමෙකුට සුදු කබර වැළඳීමේ හැකියාව වැඩිවෙනවා.එසේ නොමැතිව සියයට සීයක්ම පරම්පරාවේ අයකුට රෝගය තිබීම නිසා යමෙකුට රෝගය වැළදේයැයි කීම නිවැරදි වන්නේ නෑ.මෙම රෝගය සුව කළ නොහැකි යැයි ඇතැමුන් ප‍්‍රකාශ කළත්, රෝගය මුල් අවස්ථාවේම හඳුනාගතහොත් ආයුර්වේද ප‍්‍රතිකාර මඟින් සුව කළ හැකි බව අද ඔප්පු වී තිබෙනවා.මෙහිදී කරනු ලබන ප‍්‍රතිකාර ලෙස ස්ථානික ප‍්‍රතිකාර (සම සුදු පැහැවී ඇති ස්ථානයට බාහිරව කරනු ලබන ප‍්‍රතිකාර) මෙන්ම ශරීර අභ්‍යන්තරයට කරනු ලබන ප‍්‍රතිකාර ද තිබෙනවා.මෙම ප‍්‍රතිකාරවල මූලික අරමුණ වන්නේ සමමත විනාශ වෙමින් යන හෝ විනාශ වී ඇති “මෙලනින්” වර්ණකය නැවත ඇති කර ගැනීමට සමට උපකාරී වීමයි.යම් විෂකින් මෙම රෝගය වැළඳී ඇති බව පෙනී ගියහොත් පළමුව එම විෂ ශරීරයෙන් ඉවත් කළ යුතුයි. අභ්‍යන්තර ශෝධන ප‍්‍රතිකාර ක‍්‍රමයක් (රක්ත ශෝධනයක්) මෙහිදී භාවිතා කරනවා.බාහිරින් කරනු ලබන ආලේපන මගින් පමණක් මෙම රෝගය සුව කළ නොහැකියි.ආයුර්වේද ප‍්‍රතිකාරවලදී බාහිර ආලේපනයන් ලෙස ‘බාකුචී’ තෛලයත්, දේශීය කබර තෛලයත් භාවිතා කරනවා.මෙම තෙල් වලින් ඉතා හොඳ ප‍්‍රතිඵල ලැබෙන බව අද ඔප්පු වී තිබෙනවා.බාකුචී තෛලය මීට වසර 30 කට පමණ පෙර සිට ලංකාවේ භාවිත කරන ඖෂධීය තෙලක්.දේශීය කබර තෛලය දේශීය පාරම්පරික වට්ටෝරුවකට අනුව නිපදවන තෛලක්.1970 ගණන්වල ආයුර්වේද පර්යේෂණ ආයතනයේ සහකාර අධ්‍යක්‍ෂවරයකු ලෙස සේවය කළ එච්. අයි. චන්ද්‍රසේකර මහතා ලංකාවට මෙම තෙල හඳුන්වා දී තිබෙනවා.ඊට පෙර එය ඉන්දියාවේ ආයුර්වේද ප‍්‍රතිකාරවල භාවිතා කළ තෙලක්.මෙම රෝගයෙන් මිදීමට ආයුර්වේද ප‍්‍රතිකාර වලට යොමුවන රෝගීන්ට රෝගය සුව කර ගැනීම සඳහා විශාල කාර්ය භාරයක් පැවරෙනවා.මෙම රෝගයෙන් මිදීමට ශරීරයේ තෙල් ආලේප කරගෙන උදෑසන 7-8 කාලය තුළ අව්වේ සිටගෙන සිටීම වැනි ක‍්‍රමත් භාවිතා කරනවා.උදෑසන 7-8 අතරේ හිරු එළියේ තිබෙන පාරජම්බුල කිරණ, සම මත ආලේප කරන තෙල් වල ඇති රසායන ද්‍රව්‍ය සමග ප‍්‍රතිකි‍්‍රයා කර සම මත මෙලනින් වර්ණකය නිපදවනවා.ආයුර්වේද ප‍්‍රතිකාර කළ විට රෝගීන්ගෙන් සියයට හැත්තෑපහක් පමණ සම්පූර්ණයෙන්ම සුවය ලබන බව ඔප්පු වී තිබෙනවා.රෝගය පැතිරීම සම්පූර්ණයෙන්ම මර්දනය කළ හැකියි. ඒ සඳහා මෙපමණ කාලයක් ප‍්‍රතිකාර කළ යුතු යැයි කිව හැකි වන්නේ නෑ.ඇතැමෙකුට මාස දෙක තුනක් ප‍්‍රතිකාර කළ ෂට සම්පූර්ණයෙන්ම සුව විය හැකි අතර ඇතැමෙකුට ඒ සඳහා වසරක් පමණ ගත විය හැකියි.ශරීරයේ ස්වභාවය, රෝගයේ ස්වභාවය, සුවවීම සඳහා රෝගියා කරනු ලබන කැප කිරීම වැනි කරුණු මතයි සුව වීමේ කාලය තීරණය වන්නේ.ප‍්‍රතිකාර කරන අතරතුරේ රෝගියාට නොගැළපෙන ආහාර පාන ගතහොත් සුවවීම මාස ගණනක් නැවත පසුපසට යනවා.වෙනත් රෝගයකට ප‍්‍රතිකාර ගනිමින් සුදු කබර රෝගයට ප‍්‍රතිකාර කළ විට සුවවීම තරමක් ප‍්‍රමාදයි.එසේම දියවැඩියාව සහ තයිරොයිඩ් ග‍්‍රන්ථි ප‍්‍රදාහය යන රෝගයන්ගෙන් පෙළෙන්නන්ගේ ද සුදු කබර රෝගය සුව වීමට කල් ගතවෙනවා.මහරගම නාවින්න ආයුර්වේද පර්යේෂණ ආයතනයේ තිබෙන ආයුර්වේද රෝහලේ මේ සඳහා දැන් නොමිලේ සියලුම ප‍්‍රතිකාර කෙරෙනවා.ඒ සඳහා සායනයන් පැවැත්වෙන්නේ බ‍්‍රහස්පතින්දා පෙරවරු 8-12 දක්වාත් සිකුරාදා පෙරවරු 8-12 දක්වාත් පමණයි.එම දින දෙකෙහි සතර දෙනෙකුගෙන් යුත් වෛද්‍ය කණ්ඩායමක් රෝගීන් සඳහා ප‍්‍රතිකාර කිරීමට සූදානමින් සිටිනවා.ස්තූතිය :- නාවින්න ආයුර්වේද පර්යේෂණ ආයතනයේ වැඩබලන අධ්‍යක්‍ෂිකා දයාංගනී සේනාසේකර මහත්මියටඅදහස් දැක්වූවෝවෛද්‍ය පුෂ්පා වික‍්‍රමසිංහ වෛද්‍ය සීතා රණසිංහ ආරච්චි වෛද්‍ය ජානකී පෙරේරා වෛද්‍ය ඉන්ද්‍රජිත් වලවේසාකච්ඡාවකින් සකස් කළේ ගාමිණී සුසන්ත</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=av08110917</link>
    <topic>රූ විසිතුරු</topic>
    <author>සටහන - රෝහණ</author>
    <content>චාලි චැප්ලින්ගේ මිනිබිරියත් දැන්‘කෙරුම්කාරිය’ක්වේදනාව දරා ගන්න බැරුව වේදිකාව උඩ වැටුණාපුවත් ලුහුඩින්එදා මගේ දෙනෙතින් සතුටු කඳුළක් වැටුණානෝනට සිංහල කතා කරන්න පුළුවන් ද?සත්‍ය ප‍්‍රථමයෙන්සියලු දේ දරාගෙන මාව ඉදිරියට ගේන්න තාත්තා ගත්තේ පුදුම වෙහෙසක්බොලිවුඩ් පුරයෙන් ‘කිං ඛාන්’ කොන්වෙයි දකොහොමද තොරතුරුලොකුම හොඳමකවරයේ කතාවඅම්මා,තාත්තා සමඟ දුවත් පුතුන් දෙදෙනාත් පැවිදි බිමට‘දේදුනු යාළුවෝ’‘යර්ස් බොස්’මහින්දගේ ආගිය කතාසුදු කබර බෝවෙන රෝගයක් නොවේරූ විසිතුරු’හෙන පතයෙක්’ තරම් මහත දෙහෙත වුවත් ඔහු ජීවිතයෙන් පළාගිය වගක් නම් පේන්න නෑ.මෙක්සිකෝවේ මැනුවෙල් ‘මෙමෙ’ උරයිබ් 43 වැනි වියේදී විවාහ වෙන්න සිතුවෙ ඒ නිසා වෙන්නැ’ති.2006 ලොව බරම මිනිසා විදියට ගිනස් පොතට ගියේ ඔහුයි.ඒ වනවිට ඔහුගේ බර කි.ග‍්‍රෑ.560ක් (රාත්තල් 1,230ක්) මැනුවෙල්ගෙ ජීවිතේට බලාපොරොත්තුවක් ගෙනාවෙත් ඔහුගේ අතගත් මනාලියමයි.ඇය ක්ලෝඩියා සෝලිස්. ක්ලෝඩියා ඔහුට මුනගැසුණේ මීට සිව්වසරකට පෙරයි.ඇයට ඕනැවුණා සිය පෙම්වතා ගේ බර අඩුකරගන්න. ඇයගේ ගුරුඋපදේශ ඔහුත් ඉහළින්ම පිළිපැද්දා.කොහොම හරි සිව් වසරක් තුළ කි.ග‍්‍රෑ.250 ක් අඩුකරගන්න මැනුවෙල්ට පුළුවන් වුණා.දැන් මිනිසා හිටියායින් බාගයයි. ඒත් පහුගිය ඔක්. 26 වැනිදා සිය විවාහ මංගල්ලෙට නම් ඔහු ගියෙ අමුතුම ක‍්‍රමයකට.එදා ඔහු දපලා හිටිය ඇඳ පිටින්ම ක්‍රෝන් එකකින් උස්සලා වාහනේක දමාගෙනයි හෝල් එකට අරන් ගියේ. ඒත් මැනුවෙල්ට නම් හරි ජොලි.හැබෑ මුහුණයි - වෙස් මුහුණයි කොයිතරම් වෙනස් ද?හුඟක් වෙලාවට හැබෑ මුහුණ හංගාගත්ත අය තමයි අපට සමාජයේදි හම්බුවෙන්නේ.මේ වෙස්මුහුණු සෙල්ලම ජර්මනියේ වාර්ෂික උත්සවයක අංගයක්.මෙහිදී රකුසු වෙස් අරන් ඉන්නෙ නළු කැලක්.මීට 31 වසරකට පෙර ඇමෙරිකානු හමුදා විසින් සාද වලදී රඟ දක්වන ලද ස්වරූපයත් මීට අඩු-වැඩිය සපයලා තිබෙන බවයි පැවසෙන්නේ.ඔළුබක්කො නැටිල්ලත් හැම රටකම ජනප‍්‍රිය අංගයක්.ඔළුබක්කො නැටිල්ලට පිටරටවල නම් හුඟක් වෙලාවට යොදාගන්නේ දේශපාලනඥයන්ගේ මුහුණු.මෙන්න ජෝන් මැකේනුත් මෙතැන !සටහන - රෝහණ</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=am0811091</link>
    <topic>අධි ශීතකරණයේදිත් නොනැසෙන විෂබීජ තියෙනවා</topic>
    <author>සාගරිකා දිසානායක ජයසිංහ</author>
    <content>අධි ශීතකරණයේදිත් නොනැසෙන විෂබීජ තියෙනවාවර්තමාන කාර්යබහුල ජීවන රටාව හේතු කොට ගෙන වැඩි දෙනෙක් බැහැරින් අහර පාන ලබා ගැනීමට හුරු පුරුදු වී සිටිති. අද බොහෝ දෙනෙක් උදේ දිවා රාති‍්‍ර යන ප‍්‍රධාන ආහාර වේල් තුනම පිටින් ගන්නා අවස්ථා බහුලය.මෙසේ වැඩි වශයෙන් පිසූ ආහාර පරිභෝජනය කිරීමේදී ඒවායෙහි තත්ත්වය, රසය මෙන්ම පෝෂ්‍යදායීභාවය පිළිබඳ සුරක්‍ෂිතතාව ජනතාවට තහවුරු වීම වැදගත්ය.වැඩිවශයෙන්ම පාචනය හා උදරාබාධ ඇති වන්නේ අහිතකර ආහාරපාන හේතුකොට ගෙනය.ලාබ ඉපැයීම සඳහා වැඩි වශයෙන්ම විවිධ ද්‍රව්‍ය යොදා තත්ත්වයෙන් බාල කරනු ලබන්නේ දියර කිරි, තුනපහ, මිරිස් කුඩු, හකුරු, හාල් හෝ ධාන්‍ය පිටි වර්ග, බීම වර්ග යන ආහාර වර්ගය. මේවාට වැඩි වශයෙන් එක් කරනු ලබන්නේ ජලය, වර්ණක, පොල්කුඩු, දහයියා, ලීකුඩු, ලුණු, පාන් පිටි වැනි ද්‍රව්‍ය වේ.මෙවැනි ආහාර වර්ග මිලදී ගැනීමේදී හොඳ වර්ගයක ලේබල සහිත, වර්ග තෝරා ගැනීමට පාරිභෝගිකයා දැනුවත් වීම වැදගත්ය. ලේබලයෙහි ශී‍්‍ර ලංකා ප‍්‍රමිති සහතිකය තිබේ ද නිෂ්පාදිත දිනය මෙන්ම කල් ඉකුත් වන දිනය ද පරීක්‍ෂා කර බැලිය යුතුය. අඩංගු ද්‍රව්‍ය පිළිබඳ සැලකිලිමත් වීමද වැදගත්ය.අහිතකර ආහාර ගැනීමෙන් ලෙඩ රෝගවලට බඳුන්වීම ලොව පුරා දැකිය හැකිය. එහෙත් ලෝකයේ සංවර්ධිත රටවලට වඩා සංවර්ධනය වෙමින් පවතින රටවල මේ තත්ත්වය වඩාත් උග‍්‍රය. ලෝක සෞඛ්‍ය සංවිධානයේ පර්යේෂණවලට අනුව වසරකට ලෝකයේ ජනතාව අතරින් මිලියන 1.8 ක් පාචනය ආශි‍්‍රත රෝගවලින් මිය යති. මේ අතරින් වැඩි ප‍්‍රමාණයක් ආහාර නරක් වීමෙන් හා ජලය පානය කිරීමෙන් හටගත් රෝග වේ.ආහාර ආශි‍්‍රතව හට ගන්නා රෝග රැසක් නිසි පරිදි ආහාර පිළියෙළ කර ගැනීමෙන් වළක්වා ගත හැකිය. ලොව බහුලව වැළඳෙන රෝග 200 ක් පමණ ඇති වන්නේ අහිතකර ආහාරපාන හේතුවෙනි.සංවර්ධනය වෙමින් පවතින රටවල ජනතාව සුරක්‍ෂිත ආහාර රටාවකට හුරු කිරීම සඳහා ලෝක සෞඛ්‍ය සංවිධානය මගින් වසර 2001 දී ආහාර පිළිබඳ පිළිපැදිය යුතු මූලික අවවාද පහක් ප‍්‍රකාශයට පත් කරන ලදී. ගෙදර දොර මෙන්ම ආහාර පිළියෙළ කරන සෑම ස්ථානයකම මෙම සරල අවවාද පහ පිළිපැදීමෙන් සුරක්‍ෂිත ආහාර පරිභෝජනය සඳහා නිරායාසයෙන් අවස්ථාව උදාවේ.1. පිරිසුදු බව රැක ගන්න.2. අමු ආහාර ද්‍රව්‍ය හා පිසූ ආහාර වෙන් වෙන්ව තබන්න.3. ආහාර හොඳින් පිස ගන්න.4. ආහාර කල්තබා ගැනීමේදී නියමිත උෂ්ණත්වයේ ගබඩා කරන්න.5. පිරිසුදු ජලය හා පිරිසුදු අමුද්‍රව්‍ය භාවිතා කරන්න.පිරිසුදු බව රැක ගැනීමේදී පහත කරුණු සැලකිල්ලට ගත යුතුය. ආහාර පිළියෙල කිරීමට හෝ ගැනීමට පෙර සබන් යොදා අත් හොඳින් සෝදා ගන්න. වැසිකිළියට ගිය පසු හොඳින් අත් සෝදන්න. ආහාර පිළියෙළ කිරීමට යොදා ගන්නා බඳුන් උපකරණ හා ස්ථාන ඒවා භාවිත කරන සෑම විටම සෝදා පවිත‍්‍ර කරන්න. මුළුතැන්ගෙය හෝ ආහාර ගබඩා කරන ස්ථාන මැස්සන්, කැරපොත්තන් හා මීයන් වැනි සතුන් නො එන සේ ආරක්‍ෂා කරගන්න.අමු ආහාර හා පිසූ ආහාර වෙන් කර තැබීමේදී ගබඩාකරණයේදී විශේෂයෙන් සැලකිලිමත් විය යුතුය. ආහාර කල් තබා ගැනීම සඳහා ශීතකරණය භාවිතා කිරීමේද බොහෝ දෙනෙක් මස් මාංශ, කිරි ආහාර, අවුළුපත් එළවළු මෙන්ම පිසූ ආහාර ද එක ගොඩෙහි අසුරති. එමගින් විෂබීජ පැතිරීමට ඉඩ ඇත. එහෙයින් අමු මස්, මාළු, බිත්තර වැනි ආහාර සඳහා වෙන් වූ ස්ථානවල ඒවා වෙන්ව තැන්පත් කළ යුතුය.මස්, මාළු, එළවළු, පාන් ආදී ආහාර කැපීමට, පිසීමට සහ සුද්ධ පවිත‍්‍ර කිරීමට වෙන වෙනම පිහි සහ කපන ලෑලි භාවිතා කළ යුතුය. පිසින ලද ආහාර සහ අමු ආහාර ගැටීම වැළැක්වීමට වැසීමට හැකි බඳුන් යොදා ගන්න.මස්, මාළු සහ යුෂ වර්ගවලින් විවිධ බැක්ටීරියාවන් නිකුත් විය හැකි හෙයින් ඒ හා ගැටීමෙන් පහසුවෙන් සෙසු ආහාර වර්ග නරක් වීමට ඉඩ තිබේ.මස්, මාළු වර්ග හොඳින් පිස ගැනීම වැදගත්ය. විශේෂයෙන් මස් නියමිත උෂ්ණත්වයේ ප‍්‍රමාණවත් වේලාවක් පිස ගත යුතුය. බිත්තර, මාළු වර්ග මෙන්ම මස් ද බාගෙට උයා හෝ අමුවෙන් කෑමට ඇතැම්හු හුරුව සිටිති.එය ජීරණයට අපහසු මෙන්ම වෙනත් උදරාබාධවලට ද හේතු වේ. පිසින ලද ආහාර යළි රත්කර කෑමට ගන්නා විට ප‍්‍රමාණවත් තරම් රත්කළ යුතුය. හොඳින් රත් කොට පිසීමෙන් වඩාත් අහිතකර බැක්ටීරියා වර්ග නැසීයයි. සෙල්සියස් අංශක 70 ක උෂ්ණත්වයකින් පිසින ලද ආහාර වඩාත් සුරක්‍ෂිත බව තහවුරු කොට තිබේ.ආහාර ආරක්‍ෂිත උෂ්ණත්වයක ගබඩා කිරීම ඉතා වැදගත්ය. පිසින ලද ආහාර කාමර උෂ්ණත්වයෙහි පැය දෙකකට වඩා නොතැබිය යුතුය. පිසින ලද ආහාර සෙල්සියස් අංශක -5 කට වඩා උෂ්ණත්වයක ගබඩා කළ යුතුය. පිසින ලද ආහාර උණුවෙන් ආහාරයට ගැනීම වැදගත්ය. ශීතකරණයේ වුවත් දිගුකලක් ආහාර ගබඩා කොට තැබීම නුසුදුසුය.කාමර උෂ්ණත්වයෙහි ශීතකළ ආහාර මුදවීමෙන් වැලකිය යුතුය. කාමර උෂ්ණත්වයේදි බැක්ටීරියා හොඳින් වර්ධනය වේ. සෙල්සියස් අංශක -5 ට අඩුවෙන් ශීත කිරීම හෝ අංශක 60 වඩා වැඩියෙන් රත්කළ විට ක්‍ෂුද්‍ර ජීවීන් අඩපන වීම හෝ කි‍්‍රයා විරහිත වී යා හැකිය.ඇතැම් භයානක ක්‍ෂුද්‍ර ජීවීන්ට අංශක 5 ක අඩු උෂ්ණත්වයක ද නොමැරී සිටිය හැකිය. ශීත කිරීම බැක්ටීරියා වර්ධනය අඩු කරයි. එහෙත් ඇතැම් ක්‍ෂුද්‍ර ජීවීන්ට අධිශීතකරණයක වුවද නොනැසී සිටිය හැකිය. අංශක 50 ට වඩා වැඩි උෂ්ණත්වයකදී බොහෝ බැක්ටීරියා මිය යයි.පිරිසුදු ජලය සහ අමුද්‍රව්‍ය භාවිතය වැදගත්ය. ආහාර පිසීමේදී හැම විටම පිරිසුදු ජලය යොදා ගන්න. නැතිනම් උණුකර නිවා ගැනීමෙන් වෙනත් ක‍්‍රමයකින් ජලය පිරිසුදු කරගන්න.පිරිසුදු නැවුම් සම්පූර්ණ එළවළු හෝ අමුද්‍රව්‍ය යොදා ගන්න.කල්කිරි වැනි ආරක්‍ෂිත ආහාර වර්ග භාවිතා කරන්න.අමුවෙන් හෝ සලාද වශයෙන් ආහාරයට ගැනීමට පෙර එළවළු හෝ පලතුරු හොඳින් සෝදන්න.කල් ඉකුත් වූ ආහාර භාවිතයෙන් වළකින්න.අයිස් හෝ වතුර රැඳුණු අමු ආහාරවල බැක්ටීරියාවන් හා රසායනික ද්‍රව්‍ය තිබීමට ඉඩ ඇත. පළුදු වූ හා පුස් බැඳුණු ආහාර වර්ග විෂ වීමට ද ඉඩ තිබේ. මෙවැනි ආහාර තෝරා ගැනීමේදී වඩාත් සැලකිලිමත් විය යුතුය. හොඳින් ජලයෙන් සේදීම හා පොතු හැරීම වැනි සරල ක‍්‍රම භාවිතා කිරීම අවධානම අඩු කරයි.ආහාර මිලදී ගැනීමේදී හෝ භාවිතයේදී පහත කරුණු පිළිබඳ සැලකිලිමත් වීම වටී.හැම විටම අලුත් සම්පූර්ණ එළවළු හෝ පලතුරු තෝරා ගන්න.පළුදු වූ හෝ නරක් වූ ආහාර ලාබ වූ පමණින් මිලදී ගැනීම හෝ ආහාරයට ගැනීමෙන් වළකින්න.කිරි වැනි ආහාර මිලදී ගැනීමේදී පැස්ටරීකෘත හෝ සුරක්‍ෂිත බව තහවුරු කළ ආහාර ලබා ගන්න.අමුවෙන් කෑමට ගන්නා එළවළු හෝ පලතුරු පිරිසුදු ජලයෙන් හොඳින් සෝදන්න. කල් ඉකුත් වූ ආහාර කොපමණ මිල අඩු වුවත් භාවිතයෙන් වළකින්න.පිම්බුණු තැළුණු හෝ පැල්ලම් නැගුණු අසුරණ සහිත ආහාර ඉවත විසි කරන්න.උණුසුම් හෝ ශීත ආහාර කෑමට සුදුසු අවශ්‍ය උෂ්ණත්වයේ ඇත්නම් පමණක් ආහාරයට ගන්න.හොඳින් නොපිසූ ආහාර ද බැක්ටීරියා වර්ධනයට උපකාර වේ.පලතුරු හෝ එළවළු තැළුණු කැපුණු ස්ථාන ඇත්නම් ඒ කොටස් හොඳින් කපා ඉවත් කළ යුතුය.ඉහත කරුණු එදිනෙදා ජීවිතයේ ආහාර පිළියෙල කරන සහ කෑමට ගන්නා සෑම අවස්ථාවකම පිළිපැදිය යුතුය. එමෙන්ම ආහාර අලෙවි ක්‍ෂෙත‍්‍රයේ සේවකයන් ද ඒවා පිළිපැදිය යුතුය.(ආහාර සුරක්‍ෂිතතාව පිළිබඳ සෞඛ්‍ය අධ්‍යාපන කාර්යාංශයේ පැවති සම්මන්ත‍්‍රණය ඇසුරිනි.)සාගරිකා දිසානායක ජයසිංහසෞඛ්‍ය හා පෝෂණ අමාත්‍යාංශයේ මහජන සෞඛ්‍ය අංශය සහ ආහාර පාලන ඒකකය ලෝක සෞඛ්‍ය සංවිධානයේ සහයෝගයෙන් කි‍්‍රයාත්මක කරන ලද ජාතික ආහාර රක්‍ෂණ සතිය සාර්ථකව නිම වූ බව සෞඛ්‍ය අමාත්‍යාංශයේ මහජන සෞඛ්‍ය සේවා නියෝජ්‍ය අධ්‍යක්‍ෂ වෛද්‍ය පාලිත මහීපාල මහතා පැවැසීය.දිවයින පුරා පිහිටි සියලු ආහාර නිෂ්පාදන ආයතන සාමාන්‍ය හා සුපිරි හෝටල්, ජංගම ආහාරපාන වෙළෙඳ සල් හා ඒවායෙහි අලෙවි කරන ආහාර ජනතා පරිභෝජනයට සුදුසු සෞඛ්‍ය සම්පන්න මට්ටමකින් තිබේ ද යන්න සොයා බැලීම සමීක්‍ෂණයේදී සිදු කැරිණ.මේ සමීක්‍ෂණයෙහි අරමුණ වූයේ ජනතාවට සෞඛ්‍ය සම්පන්න පිරිසුදු පෝෂ්‍ය ආහාර පාන සැපයීම පිළිබඳ ඒවා නිෂ්පාදනය කරන හා අලෙවි කරන ආයතනවල හිමිකරුවන් හා සේවකයන් දැනුවත් කිරීම මඟින් ජනතාවට වඩාත් සුරක්‍ෂිත ගුණාත්මක ආහාරපාන ලබා ගැනීමට අවස්ථාව සලසා දීම බව වෛද්‍ය මහීපාල පැවැසීය.සෞඛ්‍ය අමාත්‍යාංශයේ අනුමත ප‍්‍රමිතියෙන් යුතු සුරක්‍ෂිත ආහාර පාන සකස් කරන ආයතන සහ හෝටල් තෝරා ඒවා අතරින් හොඳම තත්ත්වය ඒ, මධ්‍යම බී සහ නුසුදුසු යනුවෙන් වර්ග කොට සහතික නිකුත් කිරීම ද මේ සමීක්‍ෂණය අවසානයේ දී සිදු කැරිණි.මෙරට ආහාර සුරක්‍ෂිතතාව තහවුරු කිරීම සඳහා 1980 අංක 26 දරණ ආහාර පනත අනුව බලයලත් නිලධාරීන් ලෙස පත්කොට ඇත්තේ රජයේ රසපරීක්‍ෂක, කොළඹ මහනගර සභාවේ නාගරික ක්‍ෂුද්‍ර ජීවී විද්‍යාඥ සහ මහනුවර මහ නගර සභාවේ නාගරික රස පරීක්‍ෂක යන නිලධාරීහු වෙති.කළුතර ජාතික සෞඛ්‍ය ආයතනය, සෞඛ්‍ය අමාත්‍යාංශයේ අනුරාධපුර ආහාර රසායනාගාරයෙහි ද කොළඹ වෛද්‍ය පර්යේෂණ ආයතනයෙහිදි මෙම පර්යේෂණ කටයුතු සිදු කැරේ.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=ay0811091</link>
    <topic>බැංකු පොතෙන් සල්ලි අරන්</topic>
    <author>සාගරිකා දිසානායක ජයසිංහ ඡායාරූපය – විමල් කරුණාතිලක</author>
    <content>බැංකු පොතෙන් සල්ලි අරන් බුල්ඩෝසර් දාලා පිට්ටනිය කැපුවාඒ සල්ලි තවමත් ගෙව්වේ නෑදැරණියගල සිරිසමන් ඇහැළියගොඩ පනාවල හිටපු විදුහල්පති එන්.එම්.ආර්. ජිනදාසක්‍ෂිතිජ ඉම සිපගන්න වළිකන කඳුවැටි පෙළ අතරින් දිවෙන නිල්වන් තේ යාය මැදින් දිස්වෙන පුංචි තාර පාරෙ ලොකු බස් දෙකකට මාරු වෙන්නත් ඉඩ මදි තරම්.තේ වගේම රබර් යායෙන් සෙවණ වූ මඟ දෙපස තැනින් තැන කඩා හැළෙන පුංචි පුංචි දිය ඇලිවලින් ගලා බසින සුපිරිසුදු ජල ධාරාවන් වැටෙන්නෙ ගම හරහා දිවෙන සීතාවක ගංගාවට.අවුරුද්දෙ වැඩි දවසක් චුරු චුරු වැස්ස ඇද හැළෙන දැරණියගලට අපි ගියෙ දැරණියගල සිරි සමන් විද්‍යාලෙ ඇතුළු විදුහල් ගණනාවක අමිල මෙහෙවරක් ඉටු කොට අද විශ‍්‍රාම සුවයෙන් පසුවෙන එන්.එම්.ආර්. ජිනදාස හිටපු විදුහල්පතිතුමා හොයාගෙන.අවුරුදු අසූ හයක් වයස වුණාට අදටත් කණ්නාඩි නොදමා අකුරු කියවන විදුහල්පතිතුමා අප පිළිගන්නට පෙර මග බලා හිටියේ බොහෝම උද්‍යෝගයෙන්.දැරණියගල ලංකාවේ දුෂ්කර ගම්මානවලින් එකක්. ඒ අතරිනුත් අපේ කතානායකයා උපන්න නාවෙල ගම්මානෙ අතිශයින්ම දුෂ්කරයි.ඒ වගේම සුන්දරයි. දැරණියගල ගමේ ඉඳල හැතැප්ම දෙකක් විතර කන්දෙ නැග්ගාම හමු වෙන්නෙ නාවෙල.1922 ජුනි මාසෙ විසිපස් වෙනිදා නාවෙල මහගමරාලලාගේ ජිනදාස උපන්නෙ නිවසේදිමයි.බස් කාර් ගැන අහලවත් නැති ඒ කාලෙ තියා අදටත් නාවෙලට යන්න තියෙන්නෙ බස් එකයි දෙකයි.ජිනදාසගේ මහගෙදරට කන්ද නඟිනවා හැරෙන්න වාහනයක් යන්න අදටත් බෑ.ජිනදාස ගේ පියා නාවෙල මහගමරාලලාගේ මොහොට්ටි අප්පුහාමි. ඒ කාලෙ ගැමියන්ට යහමින් ගොඩ මඩ ඉඩ කඩම් හරකබාන තිබුණා.මොහොට්ටි අප්පුහාමි ගොවිතැනට අමතරව වරින්වර වෙළ හෙළදාමත් කළා. අම්මා රණවක ආරච්චිලාගේ ඩිංගිරි මැණිකේ.රැකියාවක් කළේ නෑ. ජිනදාස පවුලෙ වැඩිමල් දරුවා. ඔහුට බාල සහෝදරයන් තුන්දෙනයි. සහෝදරියන් තුන් දෙනයි.ජිනදාසට මුලකුරු කියෙව්වේ දැරණියගල කනිෂ්ඨෙ මුල් ගුරුතුමා.ඒ කාලේ පාසලේ විදුහල්පතිට කිව්වේ මුහන්දිරම් රාළහාමි කියලා. ජිනදාස මූලික අධ්‍යාපනය ලැබුවෙත් ඒ පාසලේමයි.පාසලේ අටවැනි ශ්‍රේණිය දක්වා පන්ති පැවැත්වුණා. ළමා වියේ සුන්දර අත්දැකීම් රැසක් වින්ද රසවත් ළමා කාලයක් ජිනදාසලට තිබුණෙ.ළමයි තියා ගුරුවරයෙකුවත් ඒ කාලෙ සපත්තු මේස් දැම්මේ නෑ. ඒ තියා සෙරෙප්පුත් නෑ. පාසලට ඇන්දේ සරමයි බැනියමයි.අවුරුද්ද පුරාම අඩු නැතුව වැස්ස වහින දැරණියගලට කූඩැල්ලො අරුමයක් නොවෙයි.ගමේ හැමෝම වැස්සට තෙමි තෙමී සමහර විට කොළ පත්, හබරළ කොළ ඉහළ ගෙන පාසල් ගියෙ කූඩැල්ලො කඩමින්.පාසල ඇරිලා ඔවුන් කවදාවත් වේලාවට ගෙදර ආවේ නෑ.වැස්ස වැහැලා ගංවතුර ගැලුවේ නැත්නම් පාසල ඇරුණු ගමන්ම දුවන්නෙ ගඟට.දියබුං ගහලා නානවා. දිය යටින් ගිහින් කිඹුල් බිජු හංගනවා. කිඹුල් බිජුව කියන්නෙ තරමක ගල් ගෙඩියකට.එක ළමයෙක් තෝරා ගත් ගලක් අනෙක් සගයන්ට පෙන්නනවා. දිය යටින් ගිහින් වතුරේ එය සඟවනවා.ඒ ගල සොයා ගත් කෙනා දිනුම්. ඇති තරම් සෙල්ලම් කරලා ගෙදර ඇවිත් බඩ පිරෙන්න කාලා වත්තේ පිටියෙ වැඩටත් උදව් වෙනවා.පාසලේ පාඩම් කරන හරිය හැර ගෙදර වැඩ නෑ. ඒත් ළමයි කැමැත්තෙන්ම පොත පත පාඩම් කෙරුවා.ජිනදාස ඉගෙන ගන්ඩ දක්‍ෂයා. ඉංගී‍්‍රසි ටිකක් ඉගැන්නුවොත් ‘වත්තෙ මහත්තයෙක්’ කරගන්ඩ පුළුවන් වෙයි කියල තාත්තට හිතුණා.ඒ කාලෙ ගමේ රජ කරගෙන හිටියෙ සුද්දො. වත්තෙ ලොකු මහත්තයගෙ පටන් ලොකුය කියන හැම රස්සාවම කළේ සුද්දො.ඉතින් ඒ කාලෙ යමක් කමක් දැනුම් තේරුම් තිබුණු කාගෙත් වුවමණාව වුණේ ළමයින්ට ඉංගී‍්‍රසි උගන්නන්ඩ.ගමේ පාසලෙන් අට සමත් වුණාම තාත්තා ජිනදාස ඇතුළු කළා කෝට්ටේ ආනන්ද ශාස්ත‍්‍රාලයට.ඒ කාලෙ හිටපු විදුහල්පති ආචාර්ය ඊ. ඩබ්ලියු අදිකාරම්. අදිකාරම් මහත්තයගේ අවිහිංසාවාදී ව්‍යාපාරයට මුළු රටම ආසක්ත වෙලා හිටපු කාලයක් ඒ. ජිනදාසගෙ තාත්තාගෙ හිතවත් මහත්තයෙක් ඩී.බී. සෙනෙවිරත්න.ඔහු පිළියන්දල ද්වීභාෂා පාසලේ ඉංගී‍්‍රසි ගුරුවරයා. පදිංචි ගංගොඩවිල.සෙනෙවිරත්න මහත්තය පොරොන්දු වුණා ජිනදාසට ඉංගී‍්‍රසි උගන්වන්න.ගමේ පාසලේ ඉංගී‍්‍රසි දැනුමෙන් ආනන්ද ශාස්ත‍්‍රාලයේ ඉංගී‍්‍රසි ඉගෙන ගන්න බෑ. ගංගොඩවිල සෙනෙවිරත්න මහත්තයගේ ගෙදර නැවතිලා ජිනදාස මාස තුනක්ම ඉංගී‍්‍රසි ඉගෙන ගත්ත.සෙනෙවිරත්න මහත්තය සෑහෙන තත්ත්වෙකට ආවම දෙන්න එක්ක ගිහින් අදිකාරම් මහත්තය හමුවුණා.ඉංගී‍්‍රසි දැනුමේ හැටියට ඔහුව ඇතුළත් කර ගත්තෙ හයේ පංතියට.ගංගොඩවිල ඉඳන් කෝට්ටෙට පාසල් ගියේ පයින්. ඒ කාලෙ බස් නෑ. කෝට්ටෙ වගේම නුගේගොඩත් ඒ තරම් දියුණු නෑ.නුගේගොඩ වැඩිපුර හිටියෙ බර්ගර් ජාතිකයො. මාසයක් දෙකක් පාසලට යනකොට නේවාසිකාගාරෙ නවතින්න ඔහුට ඉඩ ලැබුණා.මාසෙට ගාස්තුව රුපියල් පහළොවයි. හේනෙ මාමගෙ ගාස්තුව රුපියල් එකයි විසි පහයි. මාසෙකට වරක් ජිනදාස ගමේ ගියා.නුගේගොඩින් පුංචි කෝච්චියට නැග්ගාම දෙහිඕවිටින් බහිනවා.එතැන ඉඳන් හැතැප්ම අටක්ම ගෙදරට පයින්. නැත්නම් වත්තෙ වාහනයක් අහුවුණොත් ඒකෙන් මිස බස් ගැන බලාපොරොත්තුවක් නෑ.දැරණියගල මිනිස්සු බොහෝවිට ඉඩම් නඩුවලට පැටලෙනවා. උසාවිය තියෙන්නෙ කෑගල්ලෙ.ජිනදාසගෙ තාත්තත් නඩු හබවලට කෑගලු යනවා ඔහුට මතකයි. ඒ ගමන හරියට වන්දනාවක් වගේ.කෑම බීම පොදි බැඳගෙන පයින්ම කෑගලු යනවා. දැරණියගලින් රාති‍්‍රයෙ පිටත් වුණාම එළිවෙනකොට කෑගල්ලේ.ගිය වැඩේ කරගෙන ගෙදර එන්න අඩු ගානෙ දවස් තුනක්වත් යනවා.අදිකාරම් මහත්තයගේ අවිහිංසාවාදී ව්‍යාපාරෙ නිසා පාසලේ හැමෝම නිර්මාංශ ආහාර විතරයි ගන්නෙ.ජිනදාස මහත්තය අදටත් නිර්මාංශය. අදිකාරම් මහත්තය සතුන්ට බොහොම කරුණාවයි.නේවාසිකාගාරෙ හැඳුණු බැළලිත් එතුමාගෙ කරුණාවට පාත‍්‍ර වෙලා හිටිය. දවසක් අදිකාරම් මහත්තය එනකොට ඌ වේදනාවෙන් කෑගහමින් හිටිය.ඒ ඇයි කියල අදිකාරම් මහත්තය ඇහුව.බැළලිට පැටව් හම්බවෙන්න ළං වෙලා කියල කිව්වම එකවරම ආපහු ගොහින් මෝටර් රියට නැගල වේගයෙන් ආපහු ගියා.පාමංකඩ හිටපු දක්‍ෂ පශු වෛද්‍යවරයෙක් මෝටර් රියේ නංවාගෙන ආවා.බැළලියට සැත්කමක් කර පැටව් එළියට ගත්තා බැළලියට හොඳින් සාත්තු කරන්නැයි කියා දොස්තර මහතා ආපසු ගෙනගොස් ඇරලුවා.අදිකාරම් මහත්තය ඉතා කරුණාවන්තයි. ඒ වගෙම නිහඬයි. ඔහු එන විට ළමයි හැමෝම මීයට පිම්බා වගේ.කිසිදු සැරක් වැරක් නැතත් හැම දෙනා තුළම එතුමාට විශේෂ ගෞරවයක් තිබුණා.දෙවැනි යුද්ධ කාලෙ රටේ පාසල් බොහොමයක් වසා දැම්මා.කොළඹ තිබූ පාසල් කොළඹින් පිටට ගෙන ගියා. ආනන්ද ශාස්ත‍්‍රාලයත් විවිධ තැන්වල ශාඛා ඇරැඹුවා. කරවනැල්ල, හාතාගොඩ, මතුගම උඩහමුල්ල සහ බත්තරමුල්ලෙ ශාඛා පාසල් ඇරියා.ජිනදාස කරවනැල්ල තෝරා ගත්තෙ ගමට ළඟ නිසා. එතකොට ඔහු අටේ පන්තියේ.ශාඛා පාසල් ඇරියට ප‍්‍රමාණවත් තරම් ගුරුවරු නෑ. අධ්‍යාපනේත් ඒ හැටි පිළිවෙළක් නෑ. ජ්‍යෙෂ්ඨ පාඨශාලා සහතික විභාගෙත් ළඟයි.ජිනදාස හාතාගොඩ ශාඛාවට ඇතුළත් වුණා. ඒ අතරේ කොළඹ ආනන්ද විද්‍යාලෙට එස්.එස්.සී. පන්තියට ළමයි ගන්න බව ආරංචි වුණා.අයැදුම්පත් දාල ජිනදාස ආනන්දෙට ඇතුළු වුණා. ඒ 1943 දි. ආනන්දෙදි ජිනදාස ලන්ඩන් මැටි‍්‍රකියුලේෂන් විභාගෙට පෙනී හිටිය.විභාගය හොඳින් සමත් වුණත් ඔහු ඉහළට ඉගෙන ගන්නවට වැඩිය රැකියාවකට යන එක හොඳයි කියල හිතුවා.ඊට හේතුවක් තිබුණ. ඒ වෙනකොට ජිනදාසගෙ අම්මා අකාලයේ මෙලොවින් සමු අරන්.දරු පැටව් කැලතකට උගන්නගෙන වැඩ පොළ කරගන්න පියා ලොකු සටනක් කළේ.මේ සටනට සහය වෙන්න ජිනදාසට ඕනෑ කළා. ඔහු ගුරු පත්වීමක් ඉල්ලුවා.1943 අගදි කැලණියේ ධම¢ාලෝක විද්‍යාලෙට ඔහුට මුල්ම ගුරු පත්වීම ලැබුණ.පඩිය රුපියල් 15 යි. වියදම අධිකයි. පඩිය මදි. ඊ. ඩබ්ලිව්. අදිකාරම් මහත්තය පදිංචි වෙලා හිටියෙ පාගොඩ.ජිනදාස ගිහින් අදිකාරම් මහත්තය හම්බ වුණා. ළඟපාත පාසලකට මාරුවක් ලැබුණා.ආනන්ද ශාස්ත‍්‍රාලයේ බත්තරමුල්ල ශාඛාවට ජිනදාස බඳවා ගත්තා. 1944 පටන් පුරා වසර නවයක් ජිනදාස ආනන්ද ශාස්ත‍්‍රාලයේ බත්තරමුල්ල ශාඛාවේ ඉගැන්නුවා.ඒ අතරෙ මල්ලිලා නංගිලට ඉගෙන ගන්න උදව් කළා. එක මල්ලියෙක් බොරැල්ල ආයුර්වේද විද්‍යාලෙට ඇතුළත් කළා.තව මල්ලියෙක් බත්තරමුල්ලෙ බෞද්ධ පාසලට ඇතුළු කළා.සී.ඩබ්ලිව්.ඩබ්ලිව්. කන්නන්ගර මහත්තයගේ අධ්‍යාපන ප‍්‍රතිසංස්කරණ කටයුතු නිසා ලංකාවෙ බොහෝ පාසල් රජයේ පාසල් බවට පත් වුණා.පෞද්ගලික අංශයේ ඇතැම් පාසල් ද රජයට සම්බන්ධ වුණා. ඒ අතරේ ලන්ඩන් මැටි‍්‍රකියුලේෂන් විභාගෙ ඉහළ කොටසට පෙනී සිටිය.ඉංගී‍්‍රසි සිංහල ගණිතය පාලි සහ ලතින් භාෂාවෙන්. ලතින් ඉගෙන ගත්තෙ නීතිඥ විභාගෙ ගන්න හිතාගෙන.රජයට පාසල් පවර ගත්තු වෙලාවෙ දැරණියගල ජිනදාස උගත් පාසල දැරණියගල කනිෂ්ඨය බවට පත් වුණා.උප විදුහල්පති ධූරය පුරප්පාඩු වුණා. ගම නිසා ජිනදාස ඉල්ලුම් පත‍්‍රයක් දැම්මා. උප විදුහල්පති ලෙස ඒ පාසලටම පත් වෙලා ආවා.1956 දී දැරණියගල කනිෂ්ඨය මහා විද්‍යාලයක් බවට පත් වුණා. ජිනදාස පාසලට එන විට ගොඩනැඟිලි මදි. ළමයි එකසිය ගණනයි. විදුහල්පති ඒ.බී. ජිනදාස. දුරින් ඔහුගේම ඥාතියෙක්.ජිනදාස විදුහල්පති දෙපොළම එකතු වෙලා වැඩට බැස්සා. සති අන්තෙට කැලේට ගිහින් ගස් කපාගෙන ආවා.ලොකු ළමයි එක්ක එකතු වෙලා කණු කපාගෙන ඒව හිටුවලා තාවකාලිකව ශාලාවක් දෙකක් හදා ගත්තා.ශ‍්‍රමදාන මගින් වහලෙ හෙවිල්ල ගත්තා. ළමයින්ට හැම විෂයයක්ම ඉගැන්නුවා.පාසලේ අඩුපාඩු හදාගන්න නාට්‍ය හදලා සුළු ගාණක් අය කරලා පෙන්නුවා. එහෙම පෙන්නපු නාට්‍යයක් මිණි කිකිණි”.ඒකෙ ආදායමින් හදාපු ශාලාව “මිණි කිකිණි ශාලාව“. අදටත් මිණි කිකිණි ශාලාව පාසලේ තිබෙනවා.ජිනදාස ලන්ඩන් ඉන්ටර් ආට්ස් විභාගෙ සමත් වුණේ බත්තරමුල්ලෙ උගන්වපු කාලෙ.1959 දි දැරණියගල මහා විද්‍යාලෙ වැඩ කරන අතරෙ ඔහු ලන්ඩන් විශ්ව විද්‍යාලෙන් කලා ගෞරව උපාධිය සමත් වුණා.ප‍්‍රධාන විෂය සංස්කෘත. උප විෂය පාලි. පාලි භාෂා උගත්තු තමයි ඒ කාලෙ අධ්‍යාපන ක්‍ෂෙත‍්‍රයේ කෙරුම් කාරයො.සංස්කෘත පාලි ඉගෙන ගත්තේ ස්වෝත්සාහයෙන් පත පොත බලලා.ජිනදාස මහත්තය විදුහල්පති ජිනදාසට වඩා සුදුසුකමින් ඉහළයි. විදුහල්පතිකම ඔහුට බාර ගන්න කිව්වත් ඔහු නිහතමානීව එය ප‍්‍රතික්‍ෂෙප කළා.ඔය අතරෙ ජිනදාසගේ සසර සහකාරියත් ඔහු සොයා ආව කීවොත් නිවැරදියි. පාසලේ එස්.එස්.සී. පන්තියට ගුරුවරු මදි වෙලා විදුහල්පතිතුමා අලුතින් ගුරුවරුන් බඳවා ගත්තා.කෑගල්ලෙ පින්දෙනියෙන් විද්‍යාලෙට පත් වෙලා ආපු තරුණ උප ගුරුවරිය පිළිබඳ යෝජනාවක් ජිනදාස වෙත ඉදිරිපත් කළේත් පාසලේ විදුහල්පතිතුමා. ඒ වෙනකොට මනමාලියො සෑහෙන ගාණක් බලල හිටපු ජිනදාසටත් අලුත් ආපු ගුරුතුමී ගැන හොයලා බලන්න හිතුණා.ඈ විශ්ව විද්‍යාලෙට යන බලාපොරොත්තුවෙන් හිටියෙ. පින්දෙනියේ හිටපු කෝරළේ මහත්තයගේ දුව. ලීලා හපුදෙනිය. පවුලත් හොඳයි.හැඩවැඩත් කදිමයි. යෝජනාව ස්ථිර වුණා. 1962 දි ඔවුන් විවාහ වුණා. 1963 දී ඔවුන්ගේ කුළුදුල් දියණී රංගා ප‍්‍රසන්ති උපන්නා.ප‍්‍රසන්ති අද මහනුවර ලංකා බැංකුවේ විධායක නිලධාරිනියක්. ඔවුන් ගේ පුතා පුබුදු නන්දක උපන්නේ 1970 දි.පුබුදු අද තෘතීය පුහුණු අමාත්‍යාංශයේ ව්‍යාපෘති නිලධාරියකු ලෙස සේවය කරනවා. දරුවන් දෙදෙනාම විවාපත් වෙලා. දුවගේ පුත‍්‍රයා නිසා අද ඔවුන් මුනුපුරන්ගේ සුරතල් විඳනවා.උපාධිධාරි ගුරුවරයකු වූ පසුව ඉහළ තනතුරකට සුදුසුකම් සැපිරූ ජිනදාස මහත්යට 1963 දි ඇහැළියගොඩ පනාවල විද්‍යාලෙ විදුහල්පති තනතුර හිමි වුණා. පවුල පිටින්ම විද්‍යාලෙ නිල නිවාසෙ පදිංචි වුණා.විද්‍යාලෙ අධ්‍යාපන තත්ත්වය නංවන්න කී‍්‍රඩා වගේම කලා අංශය දියුණු කරන්න ජිනදාස විදුහල්පතිතුමා වෙහෙසුණා.ඒ කාලෙ ගුරු මාරුවීම් කරන්නේ පළාතේ මන්තී‍්‍රවරුන්ට කැමති විදිහට.1968 දි ජිනදාස විදුහල්පතිතුමාට දෙහිඕවිට මහ විද්‍යාලෙට මාරුවක් ලැබුණා. 1974 වනතුරු දෙහිඕවිට පාසලේ වැඩ කළා.පාසලේ අවශ්‍ය ගුරුවරු ලබා ගන්න කලා අංශය දියුණු කරන්න එතැනදිත් කැප වුණා.පාසලට කී‍්‍රඩා පිටියක් තිබුණෙ නෑ. විදුහල්පතිතුමා කෑගල්ලෙ අධ්‍යාපන කන්තෝරුවෙ ඉහළ නිලධාරීන්ට කිව්වා වැඩේ කැරෙන පාටක් නෑ.කී‍්‍රඩාවලට කැමති දක්‍ෂ ළමයි පාසලේ ඉන්නවා. ඉඩකඩත් තියෙනවා. පිට්ටනිය කපා ගන්න දෙපාර්තමේන්තුවෙන් එනකල් හිටියොත් වැඩේ කෙරන්නෙ නෑ.විදුහල්පතිතුමා කාර්යාලෙන් අවසර ලබා ගත්තා. නවලෝක මුදලාලි හම්බවෙලා කාරණේ කියල බුල්ඩෝසරයක් අතින් ගෙවලා කුලියට ගත්තා.පිට්ටනිය කැප්පුවා. නිලධාරීන් ඇවිත් ප‍්‍රමිතියට නෑ කියල විදුහල්පතිතුමා අතින් ගෙවාපු ඩෝසර කුලිය දෙන්න බෑ කිව්වා.බැරි නම් නිකං ඉන්නවා කියල පිට්ටනියෙ ඉතිරි හරියත් තමන් බැංකු පොතක ඉතිරි කරගත් සොච්චම් මුදලින් කරලා දැම්මා.දෙපාර්තමේන්තුව අදත් විදුහල්පතිතුමාට ඒ මුදල ගෙවලා නෑ. දෙහිඕවිට ජාතික පාසලේ ළමයි අදටත් ඒ පිට්ටනියෙ සෙල්ලම් කරන්නෙ ජිනදාස මහත්තයට පිං සිද්ධ වෙන්ඩ.දැරණියගල සිරිසමන් විද්‍යාලෙ හිටපු විදුහල්පති බී. ජිනදාස මහත්තය විශ‍්‍රාම ගියා.ජිනදාස මහත්තය ආයෙත් ගමේ පාසලේ විදුහල්පති ලෙස පත්වෙලා ආවා. ගමේ පාසල වැඩි දියුණු කරන්න ඇප කැපවෙලා වැඩ කළා.පාසල් සංවර්ධන සමිතිය සමග එක්වෙලා දෙමහල් ගොඩනැගිලි, විද්‍යාගාර, පුස්තකාල වැනි භෞතික සම්පත් රැසක් පාසලට ලබා දුන්නා.හොඳ ගුරුවරු පාසලට ලබාගෙන අධ්‍යාපන මට්ටම ඉහළ නැංවූවා. උසස්පෙළ සමත්වෙලා විශ්වවිද්‍යාලෙට ගිය ශිෂ්‍ය සංඛ්‍යාව ඉහළ ගියා.1980 දි ජිනදාස විදුහල්පතිතුමා විශ‍්‍රාම ගත්තා. එතෙක් කල් රැක බලා ගන්නට නොලැබුණු ඉඩකඩම් රැක බලාගෙන කටයුතු කළා.සමාජ සේවයට යොමු වුණා. දැරණියගල සිරිසුමන සුබ සාධක සමිතියේ කි‍්‍රයාකාරී සාමාජිකයෙක් වෙලා දැරණියගල ප‍්‍රදේශයේ සුව පහසු මහලු නිවාසයක් ඉදිකරන්නට මූලිකව කටයුතු කළා.මාගා ආයතනයේ සභාපති ඇම්.ජී. කුලරත්න මහතා ඔහුගේ ගෝලයෙක්.විදුහල්පතිතුමාගේ ඉල්ලීම අනුව මහලු නිවාසයේ පළමු අදියරෙහි මුළු බර පැනම ඉසිලුවේ මාගා ආයතනය.විශ‍්‍රාමිකයන්ගේ සංගමයේ කි‍්‍රයාකාරිකයෙක් වන ජිනදාස විදුහල්පතිතුමා ප‍්‍රදේශයේ විහාරස්ථ දායක සභාවේ ද කි‍්‍රයාකාරී සාමාජිකයෙක්.අද අසූ හය හැවිරිදි වියේ පසු වුවත් එතුමා තවමත් කි‍්‍රයාශීලීයි.තමන්ගේ කටයුතු තනිව ඉටුකර ගනිමින් හෙට දවසේ තමා වෙතින් යම් මෙහෙවරක් ඉටු කළ හැකි නම් ඒ ද ඉටුකරන්නට ඉත සිතින් සූදානමින් සිටිනවා.සාගරිකා දිසානායක ජයසිංහ ඡායාරූපය – විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=aj0811091</link>
    <topic>මන්චි ලෙමන් පෆ්වල</topic>
    <author>ඡායාරූපය – ගීත් ද මැල්</author>
    <content>මන්චි ලෙමන් පෆ්වල මෙලමයින් නෑජර්මනිය ශී‍්‍ර ලංකාවේ සංචාරයට පැනවූ උපදෙස් ලිහිල් කරයිනීඩ්වුඩ් ගොඩනැගිල්ල ඇරේතොරතුරු තාක්ෂණ පුහුණු පාඨමාලාවහාපික්-ලයිසෝල් භාවිතා කර විෂබීජ නසන හැටි කියා දෙතිහිල්ටන් කොත්තු සැණකෙළියට මොබිටෙල් අනුග‍්‍රහයසෙලින්කෝ ඩයබිටිස් සෙන්ටර් නොමිලේ පරික්ෂා සහ දීමනාමන්චි ලෙමන් පෆ් බිස්කට් සම්බන්ධයෙන් මාධ්‍යවේදීන්ට කරුණු පැහැදිලි කිරීමක් පසුගියදා බත්තරමුල්ල වෝටර්ස් එජ් හෝටලයේදී පැවැත්විණි. එහිදී සීමාසහිත සිලෝන් බිස්කට් සමාගමේ අධ්‍යක්ෂවරුන් වන නිස්කා වීරසූරිය, නන්දන වික‍්‍රමගේ, සභාපති මිනේකා වික‍්‍රමසිංහ, නියෝජ්‍ය සභාපති රම්‍යා වික‍්‍රමසිංහ, කළමනාකාර අධ්‍යක්ෂ සමූහ ලක්ෂ්මන් ද සිල්වා, කාර්මික අධ්‍යක්ෂ සමූහ ජයන්ත තේනබදු යන මහත්ම මහත්මීහු වෙති.ඡායාරූපය – ගීත් ද මැල්සුව ආරක්ෂණ හා පෝෂණ අමාත්‍යාංශයේ ආහාර පාලන පරිපාලන අංශය මඟින් වෙළෙඳ පොළෙන් ලබාගත් භාණ්ඩ සාම්පල විදේශීය පරීක්ෂණ සඳහා යොමු කිරීමෙන් අනතුරුව සිලෝන් බිස්කට් සමාගමේ නිෂ්පාදනයක් වන ‘මන්චි ලෙමන් පෆ්’ බිස්කට් හි මෙලමයින් රසායනයෙන් නිදහස් වූ බව පසුගියදා ප‍්‍රකාශයට පත් කෙරුණි.අන්තර්ජාල වාර්තාවක් මඟින් ‘මන්චි ලෙමන් පෆ්’ බිස්කට් සම්බන්ධයෙන් මෙලමයින් ඇති බවට සැකයක් ඉස්මතු වූ අතර ඒ අනුව සිලෝන් බිස්කට් සමාගම සමාගමේ ප‍්‍රතිපත්තීන්ට අනුව යමින් ස්වාධීන පර්යේෂණ කටයුතුවල නිගමනයන් රජය ලබාදෙන තුරු පාරිභෝගික ආරක්ෂාව පතා සියලු ‘මන්චි ලෙමන් පෆ්’ වෙළඳ පොළෙන් ඉවත් කර ගැනීමට තීරණය කර තිබිණි.ඒ අනුව පසුගියදා එම පරීක්ෂණ වාර්තාව ඉදිරිපත් කළ අතර “මන්චි ලෙමන් පෆ්” මුළුමනින්ම මෙලමයින් වලින් නිදහස් වූවක් වන අතර මෑතකදී තහනම් කළ නිෂ්පාදන ලැයිස්තුවෙන් ‘මන්චි ලෙමන් පෆ්’ ඉවත් කළ බවද සෞඛ්‍ය අමාත්‍යාංශය සඳහන් කෙළේය.මේ වනවිට සිලෝන් බිස්කට් සමාගමේ නිෂ්පාදන ලොව පුරා රටවල් 40ක පමණ අලෙවි කෙරෙන අතර වසර 40 ක් පමණ පැරණි දේශීය සමාගමකි.ජනාධිපති රන් සම්මානය ඇතුළු රන් සම්මාන 3 ක් ලබාගත් මන්චි බිස්කට් සමාගම දේශිය හා ජාත්‍යන්තර ප‍්‍රමිති සහතික රැසක්ම හිකරගෙන ඇත. සුභාෂිණී ජයරත්න</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=aj0811092</link>
    <topic>ජර්මනිය ශී‍්‍ර ලංකාවේ සංචාරයට</topic>
    <author/>
    <content>මන්චි ලෙමන් පෆ්වල මෙලමයින් නෑජර්මනිය ශී‍්‍ර ලංකාවේ සංචාරයට පැනවූ උපදෙස් ලිහිල් කරයිනීඩ්වුඩ් ගොඩනැගිල්ල ඇරේතොරතුරු තාක්ෂණ පුහුණු පාඨමාලාවහාපික්-ලයිසෝල් භාවිතා කර විෂබීජ නසන හැටි කියා දෙතිහිල්ටන් කොත්තු සැණකෙළියට මොබිටෙල් අනුග‍්‍රහයසෙලින්කෝ ඩයබිටිස් සෙන්ටර් නොමිලේ පරික්ෂා සහ දීමනාඅර්නස්ට් හින්ස්කේ මහතා අදහස් දක්වද්දි. ඇමැති මිලින්ද මොරගොඩ, ශී‍්‍ර ලංකාවේ සිටින ජර්මන් තානාපති ජුර්ගන් වීර්ත් සහ සංචාරක සංවර්ධන අධිකාරියේ සභාපති රෙන්ටන් ද අල්විස් මහත්වරු ද මෙහි වෙති.දිවයිනට පැමිණ සිටින ජර්මනියේ සංචාරක කොමසාරිස් අර්නස්ට් හින්ස්කේන් සහ සංචාරක අමාත්‍ය මිලින්ද මොරගොඩ මහතා දෙරට අතර සංචාරක සහයෝගීතාවය සම්බන්ධයෙන් සාකච්ඡාවක් ඊයේ ඔක්තෝබර් 23 පස්වරුවේ අමාත්‍යාංශයේ දී පැවැත්විණි.ජර්මන් ජනරජය ශී‍්‍ර ලංකාවේ සංචාරය සම්බන්ධයෙන් එරට පුරවැසියන්ට මෙතෙක් පනවා තිබූ අවවාදාත්මක උපදෙස් ලිහිල් කර ඇති අතර ශී‍්‍ර ලංකාවට පැමිණෙන ලෙස තම පුරවැසියන් තව දුරටත් දිරිමත් කරන්නට තමන් අපේක්ෂා කරන බව අර්නස්ට් හින්ස්කේන් මහතා මෙහිදී ප‍්‍රකාශ කළේය.සංචාරයක් සඳහා ස්ථානයක් තෝරා ගැනීමේ දී ජර්මන් ජාතිකයන් ආරක්ෂාව හා පරෙස්සම ගැන වැඩි සැලකිල්ලක් දක්වන අතර සිනහවෙන් පිරි ශී‍්‍ර ලංකාවේ පළමු වරට සංචාරය කරන්නෙකු මෙහි ඇති සුන්දරත්වය හා ආරක්ෂාව පිළිබඳ විශ්වාසය තහවුරු කර ගන්නා බව තමන්ට විශ්වාස යැයි හෙතෙම සිය නිල සංචාරයේ අත්දැකීම් සම්බන්ධයෙන් අදහස් දක්වමින් කියා සිටියේය.ශී‍්‍ර ලංකාවේ දි විදේශිකයන්ට කිසිදු ආරක්ෂක ගැටලුවකට මුහුණ දෙන්නට සිදු නොවූ බව ජර්මන් රජය හොඳින් අවබෝධ කරගෙන සිටින අතර ශී‍්‍ර ලංකාවේ මානව සම්පත් සංවර්ධනය හා සංචාරක අංශයේ පවතින අවස්ථා සලකන විට ජර්මනිය මෙරට සංචාරක දියුණුවට සම්පූර්ණ සහාය දෙන බව ද හින්ස්කේන් මහතා කීය.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=aj0811093</link>
    <topic>නීඩ්වුඩ් ගොඩනැගිල්ල ඇරේ</topic>
    <author/>
    <content>මන්චි ලෙමන් පෆ්වල මෙලමයින් නෑජර්මනිය ශී‍්‍ර ලංකාවේ සංචාරයට පැනවූ උපදෙස් ලිහිල් කරයිනීඩ්වුඩ් ගොඩනැගිල්ල ඇරේතොරතුරු තාක්ෂණ පුහුණු පාඨමාලාවහාපික්-ලයිසෝල් භාවිතා කර විෂබීජ නසන හැටි කියා දෙතිහිල්ටන් කොත්තු සැණකෙළියට මොබිටෙල් අනුග‍්‍රහයසෙලින්කෝ ඩයබිටිස් සෙන්ටර් නොමිලේ පරික්ෂා සහ දීමනාලෝකයේ සහතිකලත් ප‍්‍රථම ඕගනික් තේ වතුයාය වන හල්දුම්මුල්ල නීඩ්වුඩ් වතුයායේ පස්මහල් ගොඩනැඟිල්ලට යාබදව තවත් නව ගොඩනැඟිල්ලක් මෙහි නව හිමිකරුවන් වන අපිත් රත්නායක සහ කුසල් වරුසවිතාරණ යන මහත්වරුන් විසින් නොබෝදා විවෘත කරන ලදී. ඕගනික් තේ වගාවේ පුරෝගාමියකු වන ඩෙන්සිල් සෝයා මහතා සහ එම මහත්මිය සුබ මොහොතින් පහන් දැල්වූ අවස්ථාවයි මේ.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=aj0811094</link>
    <topic>තොරතුරු තාක්ෂණ පුහුණු පාඨමාලාව</topic>
    <author>ඡායාරූපය - ආරියරත්න පෙරේරා</author>
    <content>මන්චි ලෙමන් පෆ්වල මෙලමයින් නෑජර්මනිය ශී‍්‍ර ලංකාවේ සංචාරයට පැනවූ උපදෙස් ලිහිල් කරයිනීඩ්වුඩ් ගොඩනැගිල්ල ඇරේතොරතුරු තාක්ෂණ පුහුණු පාඨමාලාවහාපික්-ලයිසෝල් භාවිතා කර විෂබීජ නසන හැටි කියා දෙතිහිල්ටන් කොත්තු සැණකෙළියට මොබිටෙල් අනුග‍්‍රහයසෙලින්කෝ ඩයබිටිස් සෙන්ටර් නොමිලේ පරික්ෂා සහ දීමනාමයික්‍රෝසොෆ්ට් ශ‍්‍රී ලංකා සමාගම, විදේශ සේවා නියුක්ති කාර්යාංශය, ශ‍්‍රී ලංකා මත්ද්‍රව්‍ය නිවාරණ සංගමය (‘ස්ලානා’) ඒකාබද්ධ විදේශ රැකියා ශ‍්‍රමිකයින්ට හා ඔවුන්ගේ පවුල්වල සාමාජිකයන්ට නොමිලේ පවත්වනු ලැබූ තොරතුරු පුහුණු පාඨමාලාව අවසන් කළ පුහුණුලාභීන්ට සහතික පත‍්‍ර ප‍්‍රදානය පසුගියදා නාවල කිරි මණ්ඩල මාවතේ පිහිටි ‘ස්ලානා’ ටෙලි සෙන්ටර්හිදී පැවැත්විණි. එහිදී ස්ලානා ටෙලි සෙන්ටර්හි පරිගණක උපදේශක රජිත නීල් කිත්සිරි මහතා අතින් පුහුණු ලාභිනියක් සහතික පත ලබාගත් අයුරු.ඡායාරූපය - ආරියරත්න පෙරේරා</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=aj0811095</link>
    <topic>හාපික්-ලයිසෝල් භාවිතා කර විෂබීජ නසන හැටි කියා දෙති</topic>
    <author/>
    <content>මන්චි ලෙමන් පෆ්වල මෙලමයින් නෑජර්මනිය ශී‍්‍ර ලංකාවේ සංචාරයට පැනවූ උපදෙස් ලිහිල් කරයිනීඩ්වුඩ් ගොඩනැගිල්ල ඇරේතොරතුරු තාක්ෂණ පුහුණු පාඨමාලාවහාපික්-ලයිසෝල් භාවිතා කර විෂබීජ නසන හැටි කියා දෙතිහිල්ටන් කොත්තු සැණකෙළියට මොබිටෙල් අනුග‍්‍රහයසෙලින්කෝ ඩයබිටිස් සෙන්ටර් නොමිලේ පරික්ෂා සහ දීමනාසෞඛ්‍ය ආරක්ෂාව හා පවිත‍්‍රකරණය සමග බැඳුණු ප‍්‍රමුඛතම නාමයන් දෙකක් වන හාපික්, ලයිසෝල් සමගින් මැජික් ක්ලීන් ව්‍යාපෘතිය රෙකිට් බෙන්කයිසර් සමාගම කි‍්‍රයාත්මක කර ඇත.සම්පූර්ණයෙන්ම විෂබීජ වලින් තොර නිවසක ඇති වැදගත්කම පිළිබඳව පාරිභෝගික ජනතාව දැනුවත් කිරීම මෙම වැඩසටහනේ අරමුණයි. සාමාන්‍යයෙන් පිරිසිදු බවක් දක්නට ලැබෙන නිවසේ ;බාහෝ ස්ථානයන් හි ඇසට නොපෙනෙන විෂබීජ රාශියක් පැතිරී තිබීමට පුළුවන.නිවැරදිම පවිත‍්‍රකාරකයක් භාවිතා නොකිරීමෙන් එවැනි විෂබීජ ඉවත් වීමක් සිදු නොවන අතර විෂබීජ පැතිරී යාමද නිරන්තරයෙන් සිදුවේ.මැජික් ක්ලීන් වැඩසටහන රත්මලාන ප‍්‍රදේශයෙන් ආරම්භ කරන ලදී. නිවසක විෂබීජ පැතිරෙන විවිධ ස්ථානයන් සඳහා විෂබීජ මර්දනය කරමින් මනා පවිත‍්‍රතාවයක් පවත්වා ගැනීමට හාපික් සහ ලයිසෝල් භාවිතා කළ යුතු අන්දම පාරිභෝගික ජනතාව වෙත හඳුන්වා දෙනු ලබයි.රෙකිට් බෙන්කයිසර් සමාගමේ ශී‍්‍ර ලංකා කළමනාකරණ අධ්‍යක්ෂ රෙයාසුල් චෞද්රි මහතා පවසන්නේ “නිවසක වැඩිපුර අවධානය යොමු නොකරන විෂබීජ නිරන්තරව පැතිරෙන විවිධ ස්ථානයන් හඳුනා ගැනීම ඉතාම වැදගත්.මෙම වැඩසටහන යටතේ ශී‍්‍ර ලාංකික පාරිභෝගික ජනතාවට නිවාස පවිත‍්‍ර කරණයේ නිවැරදිම ක‍්‍රමවේදයන් අපගේ පළපුරුදු කාර්ය මණ්ඩලය විසින් හඳුන්වාදෙනු ලබනවා. පවිත‍්‍රකරණයේ ලෝක ප‍්‍රකට නිෂ්පාදනයන් දෙකක් වන හාපික් සහ ලයිසෝල් භාවිතා කිරීමේ ඇති වැදගත්කම මෙම පවිත‍්‍රකරණ වැඩ සටහන තුළදී අපි පාරිභෝගික ජනතාව වෙත ඉදිරිපත් කරනු ලැබූ” බවයි.වෛද්‍ය ශිරෝමාලා ප‍්‍රනාන්දු මහත්මිය ප‍්‍රකාශ කරන පරිදි නිවසක පවිත‍්‍රතාවය සඳහා යෙදිය හැකි වැදගත්කම සහ මූලිකම පියවර වන්නේ නිවස තුළ විෂබීජ පැතිරීයාම වැලැක්වීමයි.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=aj0811096</link>
    <topic>හිල්ටන් කොත්තු සැණකෙළියට</topic>
    <author/>
    <content>මන්චි ලෙමන් පෆ්වල මෙලමයින් නෑජර්මනිය ශී‍්‍ර ලංකාවේ සංචාරයට පැනවූ උපදෙස් ලිහිල් කරයිනීඩ්වුඩ් ගොඩනැගිල්ල ඇරේතොරතුරු තාක්ෂණ පුහුණු පාඨමාලාවහාපික්-ලයිසෝල් භාවිතා කර විෂබීජ නසන හැටි කියා දෙතිහිල්ටන් කොත්තු සැණකෙළියට මොබිටෙල් අනුග‍්‍රහයසෙලින්කෝ ඩයබිටිස් සෙන්ටර් නොමිලේ පරික්ෂා සහ දීමනාමාධ්‍ය සාකච්ඡාවට එක්වූ හිල්ටන් වෙළෙඳ සන්නිවේදන කළමනාකාරිනි ගිගී ද සිල්වා, ශී‍්‍ර ලංකා සංචාරක ප‍්‍රදර්ශන අධිකාරියේ අධ්‍යක්ෂ ජනරාල් එස්. කලායිසිල්වම්, හිල්ටන් සාමාන්‍යාධිකාරි විලියම් කොස්ට්ලි, ශී‍්‍ර ලංකා ටෙලිකොම් සභාපතිනි ලේෂා ද සිල්වා, මැක්සිස් සහ සමාගමේ ව්‍යාපාර සංවර්ධන කළමනාකරු කපිල හෙට්ටියවත්ත, හිල්ටන් ප‍්‍රධාන සූපවේදි රොෂාන් ප‍්‍රනාන්දුපුල්ලේ මහත්ම මහත්මිහු.කොළඹ හිල්ටන් හෝටලය දෙවන වරටත් සංවිධානය කරන 2008 කොත්තු සැණකෙළිය අද (09) හිල්ටන් හෝටලයේ කී‍්‍රඩා මධ්‍යස්ථාන රථ ගාලේදී පැවැත්වේ. වසරේ දැවැන්තම ආහාරපාන සැණකෙළියක් වන මෙහි ප‍්‍රධාන හවුල්කරු ලෙස කටයුතු කරන්නේ මොබිටෙල් සමාගමයි.මේ සම්බන්ධයෙන් පසුගියදා පැවැති මාධ්‍ය හමුවකදී අදහස් දක්වමින් කතා කළ කොළඹ හිල්ටන් හෝටලයේ සාමාන්‍යාධිකාරී විලියම්ස් කොස්ට්ලි මහතා පැවසුවේ ‘2008 කොත්තු සැණකෙළිය’ රසයෙන් රස ගැන්වුණු ආහාර සැණකෙළියකට අමතරව රැඟුමින් ගැයුමින් වර්ණවත් වූ සැණකෙළියක් වශයෙන් ඉදිරිපත් කිරීමට කටයුතු සූදානම් කර ඇති බවයි.වසරේ දැවැන්තම ආහාර සැණකෙළිය වෙත ප‍්‍රධාන හවුල්කාරිත්වය සැපයීම සම්බන්ධයෙන් අදහස් දැක්වූ මොබිටෙල් සමාගමේ සභාපතිනි ලේෂා ද සිල්වා චන්ද්‍රසේන මහත්මිය, ‘අති ආකර්ෂණීය ඉවුම් පිහුම් සැණකෙළියක් වන කොළඹ හිල්ටන් හෝටලයේ 2008 කොත්තු සැණකෙළියේ හවුල්කාරිත්වය දරන්නට ලැබීම පිළිබඳව අපි ඉතා සතුටට පත්වන්නෙමු.මෙම සැණකෙළියෙන් ලැබෙන අරමුදල් සමාජ සුබසාධන වැඩසටහන් සඳහා යොමු කිරීම, මෙම කර්තව්‍යයට අපගේ දායකත්වය ලබාදීමට අපව තවත් උනන්දු කළ කරුණක් විය.එසේම එය මොබිටෙල් හි සමාගමේ අගයන් වන ‘සැලකීම හා බෙදා ගැනීම’ සමඟ මැනවින් ඒකාබද්ධ වෙයි.’ යනුවෙන් පැවසුවාය. </content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=aj0811097</link>
    <topic>සෙලින්කෝ ඩයබිටිස් සෙන්ටර්</topic>
    <author/>
    <content>මන්චි ලෙමන් පෆ්වල මෙලමයින් නෑජර්මනිය ශී‍්‍ර ලංකාවේ සංචාරයට පැනවූ උපදෙස් ලිහිල් කරයිනීඩ්වුඩ් ගොඩනැගිල්ල ඇරේතොරතුරු තාක්ෂණ පුහුණු පාඨමාලාවහාපික්-ලයිසෝල් භාවිතා කර විෂබීජ නසන හැටි කියා දෙතිහිල්ටන් කොත්තු සැණකෙළියට මොබිටෙල් අනුග‍්‍රහයසෙලින්කෝ ඩයබිටිස් සෙන්ටර් නොමිලේ පරික්ෂා සහ දීමනාදියවැඩියාව පාලනය සහ නිවාරණය සම්බන්ධව ශී‍්‍ර ලංකාවේ නවීනතම පහසුකම් සහිත පෞද්ගලික මධ්‍යස්ථානය වන සෙලින්කෝ ඩයබිටිස් සෙන්ටර් මේ මාසය තුළදී දියවැඩියාව සඳහා කරන පරීක්ෂණ කිහිපයක් සහ අවදානය තක්සේරු පරීක්ෂණ නොමිලේ ලබා දීමට නියමිතය.නොවැම්බර් 14 වෙනිදාට යෙදෙන ලෝක දියවැඩියා දිනය සැමරෙන නිසා නොවැම්බර් මාසය දියවැඩියා මාසය ලෙස නම් කර ඇති අතර මෙම මාසය තුලදී දියවැඩියාව පිළිබඳ අවදානම් පරීක්ෂාවක් ලබා ගැනීමට අවශ්‍ය ඕනෑම කෙනෙකුට මධ්‍යස්ථානයට දුරකථන ඇමතුමක් දී වේලාවක් වෙන් කර ගැනීමෙන් එය නොමිලේ ලබා ගැනීමට හැකි වනු ඇත.මේ අවදානම් තක්සේරුවට ලේ පරීක්ෂාව, බීඑම්අයි පරීක්ෂාව, ශරීරයේ උස සහ බර පරීක්ෂාව, රුධිර පීඩනය පරීක්ෂා කිරීම අයත් වන අතර පරීක්ෂණයේ ප‍්‍රතිඵල යම් රෝගී තත්ත්වයන් පෙන්වුවහොත් මධ්‍යස්ථානය විසින් නොමිලේ වෛද්‍ය උපදෙස් ලබා ගැනීමට අවස්ථාවක් ද සලසනු ඇත.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>09</day>
    </date>
    <link>http://www.silumina.lk/2008/11/09/_art.asp?fn=aw0811091</link>
    <topic>රූ විසිතුරු</topic>
    <author>මතුගම මහින්ද විජේතිලක</author>
    <content>නොදන්නාකමින් දුන් සාක්කිය සදා දුකක් වූ හැටිකර්මය හා කර්ම විපාකය ඉතා සියුම් වූ කි‍්‍රයාකාරිත්වයකි. එසේ ම ඉතා බලවත් ය.ඒ පිළිබඳ සිතා කෙළවර කළ නොහැකිය.කර්ම විෂය පිළිබඳ සිතා කෙළවරක් නොදැකිය හැකි බැවින් ඒ ගැන දිගින් දිගට නොසිතිය යුතු යැයි ද එසේ සිතන්නට යෑම නිෂ්ඵල වූ නිරර්ථක වූ උත්සාහයක් බවද බුදුරජාණන් වහන්සේ දේශනා කොට වදාළහ.සිතෙහි හටගන්නා සිතුවිලි නිසා ඇති වන කර්මය කුසල චේතනා සඳහා සැප විපාක ද අකුසල චේතනා සඳහා දුක්ඛ විපාක ද නො දෙයි.සිතුවිලි නිසා හට ගන්නා වූ කර්මය හා කර්ම විපාක විවිධාකාර වේ.මිනිසුන් දස දෙනකු එක ම ස්ථානයකදී එක ම වේලාවක දී එක ම මලක් දෙස බැලුවා යැයි සිතන්න. නැත්නම් දුටුවා යැයි සිතන්න.මේ දසදෙනා ඒ මල දැකීමෙන් ඇති වූ සිතුවිලි ද විවිධාකාර වේ.මේ උදාහරණය සියුම්ව සිතා බැලීමෙන් යම් තරමක් දුරට සිතුවිලිවල විවිධත්වය වටහා ගත හැකිය.ගම්පහ ප‍්‍රදේශයේ පදිංචි හැට දෙහැවිරිදි මහත්මයෙක් දිනක් ගලිගමුවේ ඥානදීප හිමියන් හමුවීම සඳහා පැමිණියේ ය.බැලූ බැල්මට ඔහු කෙරෙන් කිසිදු රෝග තත්ත්වයක් ඇතැයි දකින්නට නොවීය. එහෙත් ඔහු ඥානදීප හිමියන් සමඟ පැහැදිලි කළ කතාව මෙසේය.”හාමුදුරුවනේ: මම මෙහෙම හිටියට ලෙඩෙක්. මට පුදුමාකාර අසනීපයක් තියෙනවා.සිංහල ඉංග‍්‍රීසි ප‍්‍රතිකාර කළත් කිසිම සනීපයක් නැහැ. මට තියෙන අසනීපය හිටගෙන ඉන්න බැරිකම.වාඩිවෙලා ඉන්න පුළුවන්. හාන්සි වෙලා ඉන්න පුළුවන්. නිදාගෙන ඉන්න පුළුවන්. ඒ වුණාට කිසියම් දේකට හේත්තු නොවී හිටගෙන කෙළින් ඉන්න බැහැ.කැරකෙනවා. බමරයක් වගේ වටේට කැරකෙනවා. මට ඒක හොඳට පේනවා.මේක අර කැරකිල්ල කියන අසනීපය නෙමෙයි. ඒ කැරකිල්ල හිතේ ඇතිවන කැරකෙන ස්වභාවයක්.මගේ කැරකිල්ල පාදයේ සිට ම ඉහළට මුළු ඇඟම කැරකෙන බව මට දැනෙනවා.ඒ වගේම පෙනෙනවා. බටහිර වෛද්‍ය ක‍්‍රමයෙන් කරන්න තියෙන සියලු ම පරීක්ෂණ කළා.ඒ අය කියන්නේ මට ලෙඩක් නැතිලු. ඊට අමතරව රුධිර පීඩනයත්, දියවැඩියාවත් තියෙනවා.මම පන්සිල් ආරක්ෂා කරනවා. මස් මාළු කරවල, බිත්තර ආහාරයෙන් වැළකිලා ජීවත් වෙන්නේ. ඒත් මේ අසනීපයෙන් ගැලවෙන්න විධියක් නෑ.””මහත්මයා මස් මාළු කරවල බිත්තර කන්න එපාය කියලා ති‍්‍රපිටක ධර්මයේ කිසි තැනක සඳහන් වෙලා නෑ.දේවදත්ත හාමුදුරුවෝ මස් මාළු කෑමෙන් භික්ෂූන් වැළකිය යුතුය කියා නීතියක් පනවන්න යෝජනා කළ අවස්ථාවෙත් බුදුරජාණන් වහන්සේ නිශ්ශබ්දව ප‍්‍රතික්ෂේප කළා.ඒත් ප‍්‍රතිපත්තියක් වශයෙන් ඒ වගේ පිළී වර්ග ආහාරයට නොගැනීම හොඳයි.ඒ වගේම එළවළු පලතුරු සමඟ ගන්නා ආහාර වේල අංගසම්පූර්ණ වෙන්නත් ඕනෑ.ගෙදර එක් අයෙක් මස් මාළු නොකා අනිත් අය කනවා නම් එතැනත් ප‍්‍රශ්නයක් තියෙනවා.මේ ලේ මස් මාළු අමනුෂ්‍යයන්ගේ් ඉතා ම ප‍්‍රියජනක ආහාර.මස් මාළු ගෙදරට ගෙනැවිත් කපන කොට එයින් වැගිරෙන ලේ අමනුෂ්‍යයෝ ආහාරයට ගන්නවා.මස් මාළු කරවල බිත්තර උයන කොට, බදින කොට එයින් නිකුත් වන සුවඳ අමනුෂ්‍යයන්ගේ ආහාර වෙනවා.ඒ වගේ පිළී ගඳ නිකුත්වෙන කොට යහපත් ආත්ම, දෙවියන් ඈතට පලා යනවා.දෙවියන් අකමැති දේ සිදුවෙන කොට දෙවියන් අකමැත්ත, අප‍්‍රසාදය ඇතිවී ආශිර්වාදය නැති වී යනවා.එහෙම වෙන කොට අමනුෂ්‍යයෝ ඒ ස්ථානය ඒ ශරීරය තමන් ගේ විමානය කැර ගන්නවා”යි ඥානදීප හිමියෝ විස්තර කළහ.ඉන්පසුව ඔහු පන්සිල්හි පිහිටුවා ගවේෂණයට භාජනය කළහ. එහිදී අනාවරණය වූයේ වෙනත් අතීත කතාවකි.ළමා වියේ පසුවූ සහෝදරයෝ දෙදෙනෙකි. මේ දෙදෙනා දිනක් කිසියම් උවමනාවක් සඳහා නිවසින් බැහැර වී ගමන් ගොස් ආපසු පැමිණියේ හැන්දෑවේ අඩ අඳුරේ ය.මේ දෙදෙනා ගමන් කරමින් සිටි මාර්ගයේ ඔවුන්ට ඉදිරියෙන් කිහිප දෙනකු කෝලාහල කර ගන්නා අයුරු දුටුවෝය.එක් අයකු බිම පෙරළුණු අතර දෙදෙනෙක් ඔහුට පහර දුන්හ. මේ ළමයින් දෙදෙනා සමීප වන විට එක් අයෙක් වහාම එතැනින් පලා ගියේය.දෙවැන්නා එතැනින් නැඟී සිටියේ ලේ තැවරුණු පිහියක් ද අතැතිවය. එය ළමයින් දෙදෙනාට පැහැදිලිව පෙනුණි.පළමුවැන්නා පලා යනු ඔවුන් දුටුවේ නැත. තුවාල කරු මිය ගියේය.මේ මිනිමැරුම පිළිබඳ නඩු විභාගයේ දී ළමයින් දෙදෙනා සාක්කිකරුවන් බවට පත් කිරීමට පොලීසිය කටයුතු කළේය.මේ දෙදෙනාගේ සාක්කි ඉතා ම ප‍්‍රබල විය. චූදිතයාට අධිකරණයෙන් මරණීය දණ්ඩනය නියම වීය. ඔහු එල්ලුම් ගස් ගියේය.දසක කීපයක් ගතවන විට මේ සහෝදරයන් දෙදෙනා වියපත්ව දරු පවුල්කාරයෝ වූහ.ඉන් වැඩිමහල් සහෝදරයා ආගම දහමට වැඩි නැඹුරුවක් නැති අදහමට බරවජීවත්වීය. නිතරම සුරාපානයෙන් මත්ව කල් ගෙවුවේය. හිටි හැටියේම ඔහු රෝගාතුර වූයේය. ශරීරය කෘශ වූයේය. මිය ගියේය.ඊළඟට ඉතුරු වූ බාල සහෝදරයා දැහැමි දිවිපෙවෙතක් ගෙවීය. නිති පන්සිල් ආරක්ෂා කළේය.එහෙත් ඔහුගේ ශරීරය තුළ යම් රෝගාබාධයක් ඇති වීය. මේ කැරකැවිල්ල වැළඳුණේ ඔහුට ය.අතීතයේ සිදු වූ මිනීමැරුම් සිද්ධියේ දී කිසිවෙකුත් නොදන්නා දෙයක් විය.කෝලාහලයේ දී තුන් දෙනා ම එකට බිමට වැටිණි. පළමුව පලාගිය පුද්ගලයා තමන් ළඟ තිබූ පිහියෙන් තරහ කාරයාට ඇනගෙන ඇනගෙන ගියේය.ඔහු ඒ පිහි පහර ලැබ යළිත් නොනැගිටින බව වටහා ගත් හෙතෙම එතැන නොරැඳී පලා ගියේය.දෙවැන්නා බීමත්ව සිටි අතර ඔහු පළමුවැන්නා විසින් අනින ලද, තුවාලකරුගේ පපුවේ ඇනී තිබුණු පිහිය ඇද ගලවා ගත්තේය.තුවාලකරුගේ සිරුරට දෙවැන්නා නැඹුරුව සිටීමත්, පිහිය ලේ පෙරෙමින් අතැතිව සිටීමත් මේ දෙසොහොයුරු ළමයින් දෙදෙනා පැහැදිලිව දුටු බැවින් ඔවුන් දෙදෙනාගේ සාක්කි නොවෙනස්ව එකසේ ම ඉදිරිපත් වූ බැවින් මෙම මරණය සිදු කිරීම පිළිබඳව දෙවැන්නා එල්ලුම් ගස් ගියේ ය.ඇත්තටම ඔහු පිහියෙන් ඇන්නේ නැත. ඔහු පිහියෙන් නොඇන්න බව නිවැරැදිකරු බව දන්නේ ඔහුගේ ම හෘදය සාක්කිය පමණි.ඔහු එල්ලුම්ගස් ගියේ මේ ළමයින් දෙදෙනා ගේ සාක්කිය නිසාම ය. ඔහු මේ ළමයින් දෙදෙනාට වෛර කළේය. මිය ගියේද ඒ වෛරයෙන් ම ය.දැඩි වෛරයෙන් මිය ගිය පුද්ගලයා මළයක්ෂයකු වී මේ සාක්කිකරුවන් පසුපස ආවේය.එදා ළමයින් දෙදෙනා සාක්කියේ දී කීවේ ද ඇත්තය. තමන් දුටුදේය. පොලීසිය නඩුව ඔප්පු කෙළේය.කෙසේ නමුත් බද්ධ වෛරයෙන් පැමිණි අමනුෂ්‍යයාට පළි ගැනීමට ඉඩ කඩ ලැබෙනුයේ ද පූර්වකර්ම විපාකයක් සඳහා අවස්ථාව ලැබුණු විටකදී ය.මෙසේ කල් යල් බලමින් සිටි අමනුෂ්‍යයාට වැඩිමහල් සහෝදරයාගේ අදැහැමි දින චරියාව අවශ්‍ය පසුබිම සකස් කැර දුන්නේය.ඔහුගේ බීමත්කම කයත් මනසත් දුර්වල කෙළේය. ඒ අවස්ථාවෙන් ප‍්‍රයෝජනගත් අමනුෂ්‍යයා ඔහු තුළට රිංගා ඔහුගේ සිරුරේ ලේ උරා බීවේය.පළිගත්තේය. ඔහු මරණයට පත්වූයේය. ඔහු බීමත්කම නිසා රෝගීව මරණයට පත් වූ බව කවුරුත් පිළිගත්හ.එහෙත් ඔහුගේ කර්මානුකූල මරණයට අමනුෂ්‍යයකු සම්බන්ධ වූ බව අනාවරණය වූයේ වසර ගණනාවකට පසුවය.ඥානදීප හිමියන්ගේ අසපුවේ දී ය. ඒ අමනුෂ්‍යයා ඊළඟට දැන් බාල සහෝදරයාගෙන් පළිගන්නට උත්සාහ කරති.ඔහු නිති පන්සිල් රකින දැහැමි පුද්ගලයකු බැවින් මෙතෙක් අමනුෂ්‍යයාට එය පහසු වූයේ නැත.දැන් මේ පුද්ගලයාට පූර්ව කර්ම විපාකයක හේතුවෙන් කායික දුර්වලතා එළැඹෙන විට අමනුෂ්‍යයා ද කි‍්‍රයාකාරී වෙමින් සිටී.ගලිගමුවේ ඥානදීප හිමියෝ ඔහුට දින 21 ක දැහැමි වැඩපිළිවෙළක් නියම කළහ.අමනුෂ්‍යයා පිළිබඳ කරුණාවෙන් මෛතී‍්‍ර කරන ලෙසද රතන සූත‍්‍රය උදේ ඛ්වස සත්වරක් සජ්ඣායනා කොට එයින් මැතුරූ පැන් පානය කරන ලෙස ද නියම කළහ.අතීතයේ තමන් අතින් නොදැන සිදුවූ වරදින් මිදීම සඳහා දන් පින් සිදු කර අමනුෂ්‍යයාට මෛතී‍්‍ර සහගතව යහපත ප‍්‍රාර්ථනා කරන්නට උපදෙස් දුන්හ.ගමේ පන්සලට ගොස් බෝධි පූජා පවත්වා තෙරුවන් කෙරෙහි ජීවිතය පූජා කොට තමන් තුළ ආධ්‍යාත්මීය ශක්තිය වර්ධනය කැර ගෙන බාහිර වූ අමනුෂ්‍ය බලවේග මර්ධනය කැරගන්නා ආකාරය විස්තර කළහ.යම් පුද්ගලයකු ගේ් පූර්ව පාප කර්ම විපාක පල දෙන අවස්ථාවේදී අමනුෂ්‍යයෝ ද එයින් ප‍්‍රයෝජන ගැනීමට ළඟා වීම සොබාවිකය.දුර්වල වූ පුද්ගලයා වෙත යක්ෂයෝද පෙ‍්‍ර්තයෝද සමීප වෙති.දිනක් මහනුවර ශ‍්‍රී දළදා මන්දිරය අසල පිහිටි සෙංකඩගල එක්සත් බෞද්ධ බල මණ්ඩල ශාලාවේ භාවනා වැඩ සටහනක් මෙහෙයවීමට වැඩම කළ ඥානදීප හිමියන් ඉදිරියට තරුණයෙක් පැමිණියේය.කිහිලි කරුවක ආධාරයෙන් පැමිණි ඔහු විසි නව වැනි වියේ පසුවීය. ඔහුගේ දුක්ගැනවිල්ල මෙසේය.”ස්වාමීන් වහන්ස! දවසක් සෙල්ලම් කරද්දී මගේ කකුලේ ඇස්වටය ළඟ පුංචි සීරීම් තුවාලයක් වුණා.බෙහෙත් දමා තුවාලය හොඳවේගෙන එද්දී යළිත් අලුත් වුණා. ගෙදර වත්තේ පස් වගයක් කපද්දී උදැල්ලට වැදුණු පුංචි ගල්කෑල්ලක් විසි වී කකුලේ මේ තුවාලයේම වැදුණා.නැවතත් තුවාලය ලොකුªවුණා. දැන් මට රස්සාවට යන්නත් නැහැ. ඉතා ම දුක්ඛිත ජීවිතයක් තමයි ගෙවන්නේ.අනේ! හාමුදුරුවනේ! මේ තුවාලය මොන කරුමයක් ද කියලා මට තේරෙන්නේ නෑ. දැන් මට ජීවිතයක් නැහැ. ජීවිතය එපා වෙලා.මේ ළඟදි බෙහෙත් දමා තුවාලය නැවත හොඳවේගෙන එද්දී දවසක් බස් එකෙන් බහින කොට කෙනෙක් තල්ලු කළා.මා එතැන වැටුණා. ආයෙත් තුවාලය පෑරී ලේ ගලන්න හිටියා. රෝහල්ගත වී බෙහෙත් දමා තුවාලය උඩින් සනීප වුණා. යටින් නරක් වුණා.ඇතුළතින් කුණු වුණා. මාස හයක් ප‍්‍රතිකාර කරන කොට උඩින් මස් ලියලා තුවාලය වැහුණ. යටින් කුණු වුණා.””දැන් සමහර වෙලාවට මට තේරෙනවා තුවාලය යම් කෙනෙක් සූරන බව. ඇතුළතින් උරා බොනවා වගේ ඇදුම් කනවා.ඒ වේලාවට උහුලගන්න බැරි වේදනාවක් දැනෙනවා. දැනට මේ තුවාලයට අවුරුද්දකට වඩා කල්ගත වුණා. කකුළට සපත්තුවක් දමන්න බැහැ.වෛද්‍ය ප‍්‍රතිකාර වලින් සුව නොවන බව නම් දැන් තේරුම් යනවා”යි හේ සිය දුක්ගැනවිල්ල විස්තර කළේය.”මහත්මයාගේ තුවාලය වෛද්‍ය ප‍්‍රතිකාරවලින් සුව වෙන්නේ නැත්නම් අපේ පියවි ඇසට නොපෙනෙන යම් කි‍්‍රයාකාරිත්වයක් සිද්ධ වෙනවාදැයි අනුමාන කරන්න සිද්ධ වෙනවා.කෙනෙක් කර්මානුරූපව දුර්වල වන විට අමනුස්සයොත් සමීප වෙනවා. මහත්මයා තිසරණ සහිත පන්සිල් සමාදන් වී තුණුරුවන් වෙත ජීවිතය පූජා කරන්න.දිවි හිමියෙන් පන්සිල් ආරක්ෂා කරන බවට, පස් පවෙන් වළකින බවට පොරොන්දු වී අධිෂ්ඨාන කරන්න.උදේ සවස තෙරුවන් වැඳ මල් පහන් පුදා මෛතී‍්‍ර වඩන්න.තමන්ටත්, සියලු ලෝක සත්ත්වයන්ටත් මෛතී‍්‍ර කැර තමන් ඇසුරු කරන, තමන්ගේ ශරීරය ඇසුරු කරන යම් අමනුෂ්‍යයෙක් වේ නම් ඔහුටත් මෛතී‍්‍ර කරන්න.ඊළඟට තුන් සූත‍්‍රය සජ්ඣායනා කරන්න. පිරිසුදු භාජනයක පෙරා ගත් පැන් වලට රතන සූත‍්‍රය සත්වරක් මතුරා ගන්න.තුවාලයට බෙහෙත් දමන්නට කලින් මේ වතුරෙන් තුවාලය පිරිසුදු කරන්න.දිනපතා උදේ සවස මෙසේ රතන සූත‍්‍රය සත්වර බැගින් සජ්ඣායනා කර නිවසටත් සුවඳ දුම් අල්ලන්න.මෛතී‍්‍ර වඩන විට යම් අමනුෂ්‍යයෙක් වේ නම් ඔහු ඒ භවයෙන් මිදී උසස් භවයකට පත්වන්නැයි ප‍්‍රාර්ථනා කරන්න.මේ කටයුතු දැඩි විශ්වාසයෙන් මාසයක් එක දිගට කරගෙන යන්නැ”යි ඥානදීප හිමියෝ උපදෙස් දුන්හ.ටික දිනක් යන විට මේ තරුණයා ගේ තුවාලය සුව අතට හැරෙන්නට වීය.මාසයක් ගතවන විට සම්පූර්ණයෙන් ම සුවපත්වී කිහිලිකරු අතහැර කඩිසර ගමනින් පැමිණ ඥානදීප හිමියන් මුණගැසී උන්වහන්සේට පින් දුන්නේය.මතුගම මහින්ද විජේතිලක</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=aa0811161_1</link>
    <topic>අයවැය දෙවැනිවර කියවීම වැඩි ඡන්ද 42 කින් සම්මතයි</topic>
    <author>සුනිල් දයා අල්විස් දයා පෙරේරා, දුමින්ද ගුරුගේ සහ ස්වර්ණා විජේකෝන්</author>
    <content>අයවැය දෙවැනිවර කියවීම වැඩි ඡන්ද 42 කින් සම්මතයිතිරශ්චීන ත‍්‍රස්තවාදීන් සමඟ ගනුදෙනු කළ යුත්තේ යුද්ධයෙන්! -ජනපතිරට ජාතිය ආගම ගැන කැපවීමෙන් කටයුතු කළාවිශිෂ්ට රාජ්‍ය නායකයෙක්ප‍්‍රජාතන්ත‍්‍රවාදය රැක ගැනීමට මහත් උනන්දුවෙන් කි‍්‍රයා කළ නායකයෙක්දුම්රියේ ජවිපෙ තනි වෙයිවාරි ව්‍යාපෘතිවලින් ලක්ෂ 20 කට සෙතඅධ්‍යාපනයේ දූෂණ වැඩි වෙලාඅපේ ඉංජිනේරුවන්ට අප‍්‍රිකාවේ දොර ඇරේ“තෑගි අරන් දුම්රියපොළට එන්න!”මාධ්‍යවේදීන් ගේ නිවාස පිට පාරේ විකුණලාජානිපෙ රජය සමඟ එක්ව ඡන්දය දෙයිසුනිල් දයා අල්විස් දයා පෙරේරා, දුමින්ද ගුරුගේ සහ ස්වර්ණා විජේකෝන්මහින්ද රාජපක්ෂ ජනාධිපතිතුමාගේ රජයේ සිව්වැනි අයවැය දෙවැනි වර කියැවීම වැඩි ඡන්ද 42 කින් පාර්ලිමේන්තුවේදී ඊයේ පස්වරුවේ සම්මත විය. අය වැයට පක්ෂව ඡන්ද 127 ක් ද විපක්ෂව ඡන්ද 85 ක් ද ලැබිණි. අයවැයට පක්ෂව ආණ්ඩුව සමඟ ජාතික හෙළ උරුමය, ජාතික නිදහස් පෙරමුණ, ටී.එම්.වී.පී. පක්ෂය, එක්සත් ජාතික පක්ෂයේ ප‍්‍රජාතන්ත‍්‍රවාදී කණ්ඩායම හා උඩුවේ ධම්මාලෝක හිමියෝ ද ඡන්දය ප‍්‍රකාශ කළහ.එක්සත් ජාතික පක්ෂය, ජනතා විමුක්ති පෙරමුණ සහ දෙමළ ජාතික සන්ධානය, ශ‍්‍රී ලංකා මුස්ලිම් කොංග‍්‍රසය, අයවැයට විරුද්ධව ඡන්දය ලබාදුන්හ. අයවැයට විරුද්ධව එ.ජා.ප., ජ.වි.පෙ., දෙ.ජා. සං. මන්තී‍්‍රවරුන් නැඟී සිටින විට ආණ්ඩු පක්ෂයේ සාමාජිකයෝ පුනරින් ජයග‍්‍රහණය අගයමින් පති‍්‍රකා ඔසවාගෙන සිටියහ.මහින්ද රත්නතිලක සහ ආචාර්ය මර්වින් සිල්වා යන ඇමැතිවරුන් දෙදෙනා ජාතික කොඩියක් රැගෙන කතානායක ආසනය ආසන්නයට පැමිණියහ. ජාතික කොඩියට අගෞරව නොකරන ලෙස කතානායකවරයා ඔවුන් දෙදෙනාට පැවසුවේය.අය වැය ජයග‍්‍රහණය කිරීමෙන් පසු ආණ්ඩු පක්ෂය ප‍්‍රීති ඝෝෂා පළ කෙළේ ය.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=aa0811161</link>
    <topic>තිරශ්චීන ත‍්‍රස්තවාදීන් සමඟ ගනුදෙනු කළ යුත්තේ යුද්ධයෙන්! -ජනපති</topic>
    <author/>
    <content>අයවැය දෙවැනිවර කියවීම වැඩි ඡන්ද 42 කින් සම්මතයිතිරශ්චීන ත‍්‍රස්තවාදීන් සමඟ ගනුදෙනු කළ යුත්තේ යුද්ධයෙන්! -ජනපතිරට ජාතිය ආගම ගැන කැපවීමෙන් කටයුතු කළාවිශිෂ්ට රාජ්‍ය නායකයෙක්ප‍්‍රජාතන්ත‍්‍රවාදය රැක ගැනීමට මහත් උනන්දුවෙන් කි‍්‍රයා කළ නායකයෙක්දුම්රියේ ජවිපෙ තනි වෙයිවාරි ව්‍යාපෘතිවලින් ලක්ෂ 20 කට සෙතඅධ්‍යාපනයේ දූෂණ වැඩි වෙලාඅපේ ඉංජිනේරුවන්ට අප‍්‍රිකාවේ දොර ඇරේ“තෑගි අරන් දුම්රියපොළට එන්න!”මාධ්‍යවේදීන් ගේ නිවාස පිට පාරේ විකුණලාතිරශ්චීන ත‍්‍රස්තවාදීන් සමඟ ගනුදෙනු කළ යුත්තේ යුදමය වශයෙන් බවට සැකයක් නැතැයි මහින්ද රාජපක්ෂ ජනාධිපතිතුමා අවධාරණය කරයි. ජනාධිපතිතුමා මේ බව සඳහන් කෙළේ නවදිල්ලි නුවර පැවැති බිම්ස්ටෙක් සමුළුව අමතමිනි.බෙංගාල බොක්ක ආශි‍්‍රතව බහුල වශයෙන් සිදුවන ත‍්‍රස්තවාදී කි‍්‍රයාකාරකම් සහ මත්ද්‍රව්‍ය ප‍්‍රවාහන කටයුතු මැඬලීම සඳහා විධිමත් වැඩපිළිවෙළක අවශ්‍යතාව ද එතුමා මෙහිදී පෙන්වා දුන්නේය.කලාපයේ ජනතාව ත‍්‍රස්තවාදයෙන් හා දිළිඳුකමෙන් නිදහස් කැර ගැනීම බිම්ස්ටෙක් සමුළුවට සහභාගිවන රාජ්‍ය නායකයන්ගේ වගකීම වන බැව් පෙන්වා දුන් ජනාධිපතිතුමා, දශක දෙකකට අධික කාලයක් පුරා සිදුවන එල්ටීටීඊ ත‍්‍රස්තවාදීන්ගේ තිරශ්චීන කි‍්‍රයා නිසා ශී‍්‍ර ලංකාවේ අපි අපේ ප‍්‍රජාතන්ත‍්‍රවාදී ජීවන රටාවට එල්ල වන භයානක අභියෝගයකට මුහුණ දී සිටින බවත්, එවැනි කණ්ඩායම් සමඟ ගනුදෙනු කළ යුත්තේ යුදමය වශයෙන් බව සැකයක් නැති බැව් මෙහිදී කියා සිටියේය.ත‍්‍රස්තවාදීන් ඔවුන්ගේ යුදමය කටයුතු නිත්‍යානුකූල කිරීමට තැත් කරන්නේ නම් ඒවා දේශපාලනමය වශයෙන් විසඳිය යුතු බවත් ජනාධිපතිතුමා වැඩිදුරටත් පෙන්වා දුන්නේය. මේ සමුළුව සඳහා ඉන්දීය අගමැති ආචාර්ය මන්මෝහන් සිං ඇතුළු රාජ්‍ය නායකයෝ රැසක් සහභාගි වූහ.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=aa0811162</link>
    <topic>රට ජාතිය ආගම ගැන කැපවීමෙන් කටයුතු කළා</topic>
    <author/>
    <content>අයවැය දෙවැනිවර කියවීම වැඩි ඡන්ද 42 කින් සම්මතයිතිරශ්චීන ත‍්‍රස්තවාදීන් සමඟ ගනුදෙනු කළ යුත්තේ යුද්ධයෙන්! -ජනපතිරට ජාතිය ආගම ගැන කැපවීමෙන් කටයුතු කළාවිශිෂ්ට රාජ්‍ය නායකයෙක්ප‍්‍රජාතන්ත‍්‍රවාදය රැක ගැනීමට මහත් උනන්දුවෙන් කි‍්‍රයා කළ නායකයෙක්දුම්රියේ ජවිපෙ තනි වෙයිවාරි ව්‍යාපෘතිවලින් ලක්ෂ 20 කට සෙතඅධ්‍යාපනයේ දූෂණ වැඩි වෙලාඅපේ ඉංජිනේරුවන්ට අප‍්‍රිකාවේ දොර ඇරේ“තෑගි අරන් දුම්රියපොළට එන්න!”මාධ්‍යවේදීන් ගේ නිවාස පිට පාරේ විකුණලාශ‍්‍රී ලංකා ප‍්‍රජාතන්ත‍්‍රවාදී, සමාජවාදී ජනරජයේ අතිගරු ජනාධිපති මහින්ද රාජපක්ෂ මැතිතුමා, පදවිප‍්‍රාප්තව තෙවසරක් සපුරයි. අතීතයේ සිට සෑම රාජ්‍ය නායකයෙක්ම මෙරට සංස්කෘතිය ආරක්ෂා කර ගනිමින් බෞද්ධාගම පෝෂණය කිරීම උදෙසා ඇප කැපවී කි‍්‍රයා කෙළේ ය. එය රාජ්‍ය නායකයකුගේ වගකීම ය. එම වගකීම මනාව අවබෝධ කරගනිමින් පසුගිය තෙවසරක කාලය තුළ මහින්ද රාජපක්ෂ ජනාධිපතිතුමා කටයුතු කළ බව සිහිපත් කළයුතුව ඇත.රට, ජාතිය, ආගම පිළිබඳව මහත් හැඟීමකින් හා වගකීමකින් කටයුතු කරමින් මේ රටේ සාධාරණය අගයන සදාචාරාත්මක සමාජයක් බිහි කිරීමටත් ආර්ථික සාමාජික හා දේශපාලනික ස්ථාවරත්වයක් ඇති කිරීමටත් එතුමා විවිධ අභියෝග හමුවේ නොසැලී කටයුතු කරුණු දැකීම හැමදෙනාගේ ම ප‍්‍රශංසාව හිමිවිය යුතු කරුණක් බව ද මේ අවස්ථාවේ සඳහන් කරනු කැමැත්තෙමි.එසේම වසර ගණනාවක් මුළුල්ලේ විසඳුමකින් තොරව මුළුමහත් රට ජාතියම ව්‍යසනකාරී සහ අභියෝගාත්මක තත්ත්වයකට පත්කර ඇති උතුරු නැඟෙනහිර අර්බුදයට ස්ථිරසාර විසඳුමක් ලබාදීම සඳහා ඉමහත් අධිෂ්ඨානයකින් සහ කැපවීමකින් එඩිතරව කි‍්‍රයා කිරීම මහත්සේ අගය කරන අතර ඔබතුමාගේ සේවාව ඉදිරියටත් සාර්ථකව ඉටුකිරීම සඳහා තෙරුවන් සරණින් හා සිරි දළදා සමිඳු පිහිටෙන් ශක්තිය ධෛර්යය ලැබේවායි ආශිංසනය කරම්හ.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=aa0811163</link>
    <topic>විශිෂ්ට රාජ්‍ය නායකයෙක්</topic>
    <author/>
    <content>අයවැය දෙවැනිවර කියවීම වැඩි ඡන්ද 42 කින් සම්මතයිතිරශ්චීන ත‍්‍රස්තවාදීන් සමඟ ගනුදෙනු කළ යුත්තේ යුද්ධයෙන්! -ජනපතිරට ජාතිය ආගම ගැන කැපවීමෙන් කටයුතු කළාවිශිෂ්ට රාජ්‍ය නායකයෙක්ප‍්‍රජාතන්ත‍්‍රවාදය රැක ගැනීමට මහත් උනන්දුවෙන් කි‍්‍රයා කළ නායකයෙක්දුම්රියේ ජවිපෙ තනි වෙයිවාරි ව්‍යාපෘතිවලින් ලක්ෂ 20 කට සෙතඅධ්‍යාපනයේ දූෂණ වැඩි වෙලාඅපේ ඉංජිනේරුවන්ට අප‍්‍රිකාවේ දොර ඇරේ“තෑගි අරන් දුම්රියපොළට එන්න!”මාධ්‍යවේදීන් ගේ නිවාස පිට පාරේ විකුණලාමහින්ද රාජපක්ෂ ජනාධිපතිතුමා මෑත භාගයේ ශ‍්‍රී ලංකා රාජ්‍ය පාලනය කළ ප‍්‍රධාන රාජ්‍ය පාලකයින් අතර විශිෂ්ට ගණයේ රාජ්‍ය නායකයෙක් ලෙස හැඳින්විය හැකි යැයි ද පටු භේදයන් ගෙන් තොරව කටයුතු කරන ජනාධිපතිතුමා සියලු ජාතීන් ගේ හා සියලු ආගමික නායකයන් ගේ ප‍්‍රසාදයට පත්ව සිටින නිරහංකාර ජනනායකයකු වන බවත් එතුමා සැමගේ සිත් සතන් සතුටට පත් කරන ජනනායකයකු බවට පත්ව සිටින්නේ යැයි ද මහින්ද රාජපක්ෂ ජනාධිපතිතුමන් ගේ පදවි ප‍්‍රාප්තියෙන් තෙවසරක් පිරීම නිමිත්තෙන් විශේෂ සුභාශිංසන පණිවිඩයක් නිකුත් කරමින් අස්ගිරි පාර්ශ්වයේ මහා නායක උඩුගම ශ‍්‍රී බුද්ධ රක්ඛිත මහ නාහිමියෝ පවසති.උන්වහන්සේ විසින් නිකුත් කරන සුභාසිංශන පණිවිඩය සම්පූර්ණයෙන් මෙසේ ය.මහින්ද රාජපක්ෂ ජනාධිපතිතුමාගේ පදවි ප‍්‍රාප්තියෙන් තෙවසරක් නිමාවී සිව්වන වසරට එළඹීම සහ එතුමාගේ උපතින් හැට තෙවෙනි විය ආරම්භ වීම නිමිත්තෙන් එතුමාට සුබාශිර්වාදාත්මක පණිවිඩයක් නිකුත් කරනුයේ චිත්ත ප‍්‍රසාදයෙන් යුතුව ය.කෘතහස්ත දේශපාලනඥයකු හා සුප‍්‍රකට සමාජ සේවකයකු වන ඩී.ඒ. රාජපක්ෂ මැතිතුමාගේ පුතනු කෙනකු ලෙස දේශපාලන ක්ෂේත‍්‍රයට තරුණ වියේ ම සපැමිණි මහින්ද රාජපක්ෂ මැතිතුමා මෑත භාගයේ ශ‍්‍රී ලංකා රාජ්‍යය, පාලනය කළ ප‍්‍රධාන රාජ්‍ය පාලකයින් අතර විශිෂ්ට ගණයේ පාලකයෙක් ලෙස හැඳින්විය හැකි ය.මේ රටේ පවතින අභ්‍යන්තරික ගැටලු මනාව හඳුනාගෙන ඒවාට ශක්තිමත්ව එඩිතරව මෙන් ම උපේක්ෂාවෙන් සහ බුද්ධිමත් භාවයෙන් මුහුණ දෙමින් ඒවා විසඳිය හැකි වනුයේ කෙබඳු නායකයකු හට දැයි මේ රටේ ජනතාව මීට වසර තුනකට පෙර දී තීරණය කළෙන් වර්තමාන ජනාධිපතිතුමාට මේ රට භාර කරන ලදී.දිගු කලක් පුරා මේ රටේ පවතින ප‍්‍රධානම ගැටලුවක් වන උතුරු නැඟෙනහිර ප‍්‍රදේශවල වර්ධනය වී සිහල ජාතිකයන්ට පමණක් නොව ද්‍රවිඩ සහ මුස්ලිම් ජාතිකයන් ඇතුළු සියලු ජාතීන්ටම මහත් පීඩාදායක තත්වයක් උදාකළ මුළුමහත් රටම භීතියට පත් වන ආකාරයෙන් පැතිර ගිය ත‍්‍රස්තවාදී උවදුර දුරුකරලීමේ අදිටනින් ශක්තිමත් වැඩ පිළිවෙළක් ආරම්භ කොට එය මෙහෙයවීම නිසා ම මෙතුමාට මේ රටේ සියලු ජාතීන්ගේ ම ප‍්‍රසාදය සහ ප‍්‍රණාමය හිමිව තිබේ.විවිධ ජන වර්ග ජීවත්වන ලොව කුඩා රටක් වන මේ ශ‍්‍රී ලංකාවේ ප‍්‍රධාන සංස්කෘතිය වන හෙළ බොදු සංස්කෘතියට අනුගතව හැදී වැඩී ඒ අනුව ගොඩ නගාගත් චින්තනයෙන් ඔප් නැංවෙන ප‍්‍රධාන සංකල්පනාවන් වන සතුරාට වුව ද මෙත් වැඩිය යුතු ය යන්න සහ භාෂා, ජාති, ආදී පටු භේදයන්ගෙන් තොරව සමානාත්මතාවෙන් කටයුතු කළ යුතු ය යන සංකල්පනා නිරන්තරයෙන් සිත්හි දරාගෙන කටයුතු කරන මෙතුමා සෙසු ජාතීන්ගේ ද ආගමිකයින්ගේ ද ප‍්‍රසාදයට ලක් වූවෙකි.මේ රටේ දිගු කාලයක සිටම පවතින ගැටලු රැසක් පවතින අතර ඉන් පරිබාහිරව වරින් වර මේ රටේ ඇති වන දේශපාලන, ආර්ථික, අධ්‍යාපන, සාමාජික, සංස්කෘතික ආදී බොහෝ ක්ෂේත‍්‍රවල පවතින ගැටලු ද හඳුනා ගැනීමට සහ ඒවාට නිසි පිළියම් යෙදීමට ද නිසි පුද්ගලයින් හඳුනාගෙන සුදුසු අවස්ථාවේදී බුද්ධිමත් තීරණවලට එලඹ කටයුතු කිරීමට ද ශක්ති සම්පන්න මෙතුමා දුෂ්කරතා ඇති සමහර ගැටලුවලදී තමාම ඉදිරිපත් වී ඒවා විසඳ්‍රලීමට ද සුවිශේෂී හැකියාවක් ඇති ජනාදරයට පත් කෘතහස්ත දේශපාලනඥයෙකි.සෙංකඩගලපුර වැඩ වසන දළදා වහන්සේගේ ආශිර්වාද බලයෙන් සහ තුනුරුවනේ අනන්ත ගුණ බලයෙන් චිරාත් කාලයක් යෙහෙන් කටයුතු කිරීමට ආයුරාරෝග්‍යාදි සම්පත්තිය සහ චිර ජීවනය සැලසේවායි ඉත සිතින් ප‍්‍රාර්ථනා කරම්හ.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=aa0811164</link>
    <topic>ප‍්‍රජාතන්ත‍්‍රවාදය රැක ගැනීමට මහත් උනන්දුවෙන් කි‍්‍රයා කළ නායකයෙක්</topic>
    <author/>
    <content>අයවැය දෙවැනිවර කියවීම වැඩි ඡන්ද 42 කින් සම්මතයිතිරශ්චීන ත‍්‍රස්තවාදීන් සමඟ ගනුදෙනු කළ යුත්තේ යුද්ධයෙන්! -ජනපතිරට ජාතිය ආගම ගැන කැපවීමෙන් කටයුතු කළාවිශිෂ්ට රාජ්‍ය නායකයෙක්ප‍්‍රජාතන්ත‍්‍රවාදය රැක ගැනීමට මහත් උනන්දුවෙන් කි‍්‍රයා කළ නායකයෙක්දුම්රියේ ජවිපෙ තනි වෙයිවාරි ව්‍යාපෘතිවලින් ලක්ෂ 20 කට සෙතඅධ්‍යාපනයේ දූෂණ වැඩි වෙලාඅපේ ඉංජිනේරුවන්ට අප‍්‍රිකාවේ දොර ඇරේ“තෑගි අරන් දුම්රියපොළට එන්න!”මාධ්‍යවේදීන් ගේ නිවාස පිට පාරේ විකුණලාප‍්‍රජාතන්ත‍්‍රවාදය රැක ගැනීම සඳහා එදා සිට මහත් උනන්දුවකින් උවමනාවකින් සහ කැපවීමෙන් කටයුතු කළ නායකයකු ලෙස මහින්ද රාජපක්ෂ ජනාධිපතිතුමා හැඳින්විය හැකි ය.ජනාධිපති පදවි ප‍්‍රාප්තියේ තෙවැනි සාංවත්සරය සැමරෙන මේ මොහොතේ ජනාධිපති මහින්ද රාජපක්ෂ මහත්මාණන්ට අපගේ ශුභාසිංසනය හිමිකරනු කැමැත්තෙමි. එතුමන් පැමිණි ගමන් මග රෝස මල් යහනාවක් නොවූ බව අපි දනිමු. සුවිශාල අභියෝග රැසකට මුහුණ දෙමින් මෙරට විධායක ජනාධිපති බවට පත්වන්නට එතුමන්ට හැකි විය.ජනාධිපති ධූරයට පත්වූ දින සිටම එතුමන් මුහුණදී සිටින ප‍්‍රධානතම සහ සංකීර්ණම අභියෝගය වන්නේ තිස් වසරකට ආසන්න කාලයක් මේ දේශය විනාශ කර ඇති ජනවාර්ගික අර්බුදයයි. එම අර්බුදයට ස්ථිර විසඳුම යුද්ධයෙන් ලබාගත නොහැකි බවත් ඒ සඳහා දේශපාලන විසඳුමක් අත්‍යවශ්‍යය බවත් ජනාධිපතිතුමන්ගේ අවංක අදහස බව අපට විශ්වාසය.එහෙයින් සැමදෙනාටම පිළිගත හැකි දේශපාලන විසඳුමක් ගොඩනඟා ගැනීමේ දුෂ්කර කාර්ය වෙනුවෙන් අවංක කැපවීමක් එතුමන් කරනු ඇතැයි අපි තවමත් බලාපොරොත්තුව සිටිමු. සංවර්ධන කි‍්‍රයාවලිය සඳහා ජනාධිපති තුමන් දැනට කරන කැපවීම අප අගය කරන අතර ඒ හා සමඟම මේ රටේ මුල් බැස ඇති දූෂණය හා වංචාව මුලිනුපුටා දැමීමට අවශ්‍ය ශක්තිය ද එතුමන්ට ලැබේවායි අපි පතමු.ඕනෑම සමාජයක ප‍්‍රජාතන්ත‍්‍රවාදය ආරක්ෂා වීමට ජනමාධ්‍යය නිදහස අත්‍යවශ්‍ය සාධකයක් බව අපි විශ්වාස කරමු. එහෙයින් මේ දේශයේ ප‍්‍රජාතන්ත‍්‍රවාදය රැක ගැනීම සඳහා එදා සිට මහත් උවමනාවෙන් සහ කැපවීමෙන් කටයුතු කළ අයෙක් ලෙස, ජනාධිපති මහින්ද රාජපක්ෂ මැතිතුමන් ජනමාධ්‍යය නිදහස සුරැකීම සඳහා මේ මොහොතේ වඩා ශක්තිමත් ලෙස ඉදිරිපත් වනු ඇතැයි අපි විශ්වාස කරමු.ඒ සඳහා අවශ්‍යය ප‍්‍රඥාලෝකය දෙව්මහෝත්මයාණන්ගෙන් ඉල්ලා අපි යදිමු. සියලු ආගම් වලට මහත් භක්තියක් ඇති නායකයකු ලෙස ආගමික නිදහසට එරෙහිව යන සැමදේ ප‍්‍රතික්ෂේප කොට විශේෂයෙන් මේ රටේ සුළුතර ආගමික කණ්ඩායම්වල නිදහස හා අයිතිය රැකගන්නට අවශ්‍ය සියලු දේ කරනු ඇතැයි අපි විශ්වාස කරමු.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=aa0811165</link>
    <topic>දුම්රියේ ජවිපෙ තනි වෙයි</topic>
    <author>තාරක වික‍්‍රමසේකර</author>
    <content>අයවැය දෙවැනිවර කියවීම වැඩි ඡන්ද 42 කින් සම්මතයිතිරශ්චීන ත‍්‍රස්තවාදීන් සමඟ ගනුදෙනු කළ යුත්තේ යුද්ධයෙන්! -ජනපතිරට ජාතිය ආගම ගැන කැපවීමෙන් කටයුතු කළාවිශිෂ්ට රාජ්‍ය නායකයෙක්ප‍්‍රජාතන්ත‍්‍රවාදය රැක ගැනීමට මහත් උනන්දුවෙන් කි‍්‍රයා කළ නායකයෙක්දුම්රියේ ජවිපෙ තනි වෙයිවාරි ව්‍යාපෘතිවලින් ලක්ෂ 20 කට සෙතඅධ්‍යාපනයේ දූෂණ වැඩි වෙලාඅපේ ඉංජිනේරුවන්ට අප‍්‍රිකාවේ දොර ඇරේ“තෑගි අරන් දුම්රියපොළට එන්න!”මාධ්‍යවේදීන් ගේ නිවාස පිට පාරේ විකුණලාතාරක වික‍්‍රමසේකරමුහුදුබඩ දුම්රිය මාර්ගය ප‍්‍රතිසංස්කරණයට ඉන්දියාවේ සහාය ලබා ගැනීම සම්බන්ධයෙන් ජවිපෙ වෘත්තිය සමිතිය ගෙන යනු ලබන ප‍්‍රචාර සම්පූර්ණයෙන්ම අසත්‍ය බව දුම්රිය සේවා වෘත්තිය සමිති එක්සත් පෙරමුණ පවසයි. වෘත්තිය සමිති 13 ක එකතුවකින් යුත් මෙම පෙරමුණ පවසන්නේ සුනාමියෙන් විනාශ වූ මුහුදුබඩ දුම්රිය මාර්ගය අලුත්වැඩියාව සඳහා ඇමෙරිකන් ඩොලර් මිලියන 168 ක මුදලක් ඉන්දීය ණය සහන ආධාර යටතේ ලැබෙන බවයි.මෙහිදී ඉන්දීය විශේෂඥයන් තම දැනුම මඟින් මෙරට මුහුදුබඩ මාර්ගය ප‍්‍රතිසංස්කරණ කටයුතු සිදුකරනු ලබන්නේ මෙරට ශ‍්‍රමිකයන්ගේ සහායෙනි. මීට අමතරව දුර ධාවනයට යෙදවිය හැකි බලවේග කට්ටල දුම්රිය 16 ක්ද ලැබෙන අතර ලොකොමොටිව් එන්ජින් 3 ක්ද මෙරටට රැගෙන එනු ඇත. මරදාන හයිඩ්‍රොලික් ධාවනාගාරය, අලුත්ගම හා ගාල්ල ධාවනාගාර ද මේ යටතේ නවීකරණය වන අතර ඉන්දියාවේ පුහුණුව සඳහා විවිධ පන්තිවලට අයත් පිරිස් 600 ක් යැවීමට ද නියමිතය.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=aa0811166</link>
    <topic>වාරි ව්‍යාපෘතිවලින් ලක්ෂ 20 කට සෙත</topic>
    <author>නිහාල් පී. අබේසිංහ</author>
    <content>අයවැය දෙවැනිවර කියවීම වැඩි ඡන්ද 42 කින් සම්මතයිතිරශ්චීන ත‍්‍රස්තවාදීන් සමඟ ගනුදෙනු කළ යුත්තේ යුද්ධයෙන්! -ජනපතිරට ජාතිය ආගම ගැන කැපවීමෙන් කටයුතු කළාවිශිෂ්ට රාජ්‍ය නායකයෙක්ප‍්‍රජාතන්ත‍්‍රවාදය රැක ගැනීමට මහත් උනන්දුවෙන් කි‍්‍රයා කළ නායකයෙක්දුම්රියේ ජවිපෙ තනි වෙයිවාරි ව්‍යාපෘතිවලින් ලක්ෂ 20 කට සෙතඅධ්‍යාපනයේ දූෂණ වැඩි වෙලාඅපේ ඉංජිනේරුවන්ට අප‍්‍රිකාවේ දොර ඇරේ“තෑගි අරන් දුම්රියපොළට එන්න!”මාධ්‍යවේදීන් ගේ නිවාස පිට පාරේ විකුණලානිහාල් පී. අබේසිංහමහින්ද චින්තනයේ සඳහන් මොරගහකන්ද මැණික් ගඟ, උමා ඔය ආදි බහුකාර්ය වාරි කර්මාන්ත යෝජනා ක‍්‍රමවලින් සියයට 90 ක්ම පසුගිය වසර තුන ඇතුළත කි‍්‍රයාවට නංවා ඇති බවත් එම මහා වාරි ව්‍යාපෘතිවලින් ඉඩම් අක්කරලක්ෂ 6 ක් යල මහ දෙකන්නයේ අලුතින් වගා කිරීමට හැකියාව ලැබී ඇති බවත් වාරිමාර්ග හා ජල කළමනාකරණ අමාත්‍යාංශය පවසයි.මෙම ව්‍යාපෘති මගින් පුද්ගලයන් ලක්ෂ 20 කට සෙත සැලසෙන බවත් මේ සඳහා රුපියල් කෝටි 11000 ක් වැය කරන බවත් ඉන් කෝටි 500 ක්ම මෙම ව්‍යාපෘතිවල ශ‍්‍රම දායකත්වය වෙනුවෙන් අවට ජනතාවට ලැබෙන බවත් වාරිමාර්ග හා ජල කළමනාකරණ අමාත්‍යාංශයේ ලේකම් ඒ.ඩී.එස්. ගුණවර්ධන මහතා සිළුමිණට කීය.මොරගහකන්ද, මැණික් ගඟ, රඹුක්කන් ඔය, දැදුරු ඔය, උමා ඔය, වේලි ඔය, යාන් ඔය, කැකිරියාබඩ ජලාශය ආදි මහා පරිමාණ වාරි ව්‍යාපෘති දැනටම මේ යටතේ කි‍්‍රයාවට නංවා තිබේ.මේ නව ව්‍යාපෘති මගින් මෙගා වොට් 150 කට ආසන්න විදුලි බලයක් ද ජාතික විදුලිබල පද්ධතියට එක්වේ. මොරගහකන්ද හා උමා ඔය ව්‍යාපෘති මගින් උතුරුමැද හා දකුණු මධ්‍යම පළාත්වල පානීය ජල ප‍්‍රශ්නය හා කර්මාන්තවල ජල ප‍්‍රශ්නය විසෙඳ්. ඍජු හා වක‍්‍ර ස්ථිර රැකියා ලක්ෂයකට අධික ගණනක් ඇතිවේ.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=aa0811167</link>
    <topic>අධ්‍යාපනයේ දූෂණ වැඩි වෙලා</topic>
    <author>සුභාෂිණී ජයරත්න</author>
    <content>අයවැය දෙවැනිවර කියවීම වැඩි ඡන්ද 42 කින් සම්මතයිතිරශ්චීන ත‍්‍රස්තවාදීන් සමඟ ගනුදෙනු කළ යුත්තේ යුද්ධයෙන්! -ජනපතිරට ජාතිය ආගම ගැන කැපවීමෙන් කටයුතු කළාවිශිෂ්ට රාජ්‍ය නායකයෙක්ප‍්‍රජාතන්ත‍්‍රවාදය රැක ගැනීමට මහත් උනන්දුවෙන් කි‍්‍රයා කළ නායකයෙක්දුම්රියේ ජවිපෙ තනි වෙයිවාරි ව්‍යාපෘතිවලින් ලක්ෂ 20 කට සෙතඅධ්‍යාපනයේ දූෂණ වැඩි වෙලාඅපේ ඉංජිනේරුවන්ට අප‍්‍රිකාවේ දොර ඇරේ“තෑගි අරන් දුම්රියපොළට එන්න!”මාධ්‍යවේදීන් ගේ නිවාස පිට පාරේ විකුණලාසුභාෂිණී ජයරත්නමේ වසරේ වැඩිම දූෂණ පැමිණිලි සංඛ්‍යාවක් අල්ලස් හා දූෂණ කොමිසමට වාර්තා වී ඇත්තේ අධ්‍යාපන ක්ෂේත‍්‍රයෙනැයි අල්ලස් හෝ දූෂණ කොමිසමේ විමර්ශන අධ්‍යක්‍ෂ ජ්‍යෙෂ්ඨ පොලිස් අධිකාරි නෙවිල් ගුරුගේ මහතා සිළුමිණට පැවැසීය. පාසල් වලට ළමයින් ඇතුළත් කිරීම, පාසල් කටයුතු සම්බන්ධව විදුහල්පතිවරුන්ට, අධ්‍යාපන අමාත්‍යාංශ, කලාප, කොට්ඨාස නිලධාරින්ට හා ගුරුවරුන්ට විරුද්ධව දූෂණ චෝදනා 142 ක් මේ වන විට ලැබී ඇතැයි ද දැනට ඒවා විභාග කරමින් පවතින බව ද ඔහු පැවැසීය.අල්ලස් පැමිණිලි වලට වඩා දූෂණ පැමිණිලි වැඩියෙන් ලැබී ඇතැයි කියන අධ්‍යක්ෂවරයා රජයේ කීර්ති නාමයට හානිකර ලෙසින් බලතල අනිසි ලෙස යොදා ගනිමින් නිලධාරීන් විසින් කරන ලද දූෂණ කි‍්‍රයා ලෙස හඳුන්වයි.විදුහල්පතිවරු සම්බන්ධයෙන් ලැබෙන දූෂණ චෝදනා දිනෙන් දිනම වැඩිවෙමින් පවතින බවත් හෙතෙම සඳහන් කරයි.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=aa0811168</link>
    <topic>අපේ ඉංජිනේරුවන්ට අප‍්‍රිකාවේ දොර ඇරේ</topic>
    <author>බුද්ධිකා බ‍්‍රාහ්මණගේ</author>
    <content>අයවැය දෙවැනිවර කියවීම වැඩි ඡන්ද 42 කින් සම්මතයිතිරශ්චීන ත‍්‍රස්තවාදීන් සමඟ ගනුදෙනු කළ යුත්තේ යුද්ධයෙන්! -ජනපතිරට ජාතිය ආගම ගැන කැපවීමෙන් කටයුතු කළාවිශිෂ්ට රාජ්‍ය නායකයෙක්ප‍්‍රජාතන්ත‍්‍රවාදය රැක ගැනීමට මහත් උනන්දුවෙන් කි‍්‍රයා කළ නායකයෙක්දුම්රියේ ජවිපෙ තනි වෙයිවාරි ව්‍යාපෘතිවලින් ලක්ෂ 20 කට සෙතඅධ්‍යාපනයේ දූෂණ වැඩි වෙලාඅපේ ඉංජිනේරුවන්ට අප‍්‍රිකාවේ දොර ඇරේ“තෑගි අරන් දුම්රියපොළට එන්න!”මාධ්‍යවේදීන් ගේ නිවාස පිට පාරේ විකුණලාබුද්ධිකා බ‍්‍රාහ්මණගේලංකාවේ ඉංජිනේරුවන්ගේ සේවය නැෙඟනහිර අප‍්‍රිකානු රටවල් වෙත ද ව්‍යාප්ත කිරීමට අවස්ථාව උදාවී ඇත. කෙන්යාව, මලාවි, උගන්ඩාව යන රටවල කුඩා හා මධ්‍යම ප‍්‍රමාණයේ විදුලි සේවා සැපයුම් සකස් කිරීමට මේ අනුව ශ‍්‍රී ලංකා ඉන්ජිනේරු කාර්යයන් පිළිබඳ මධ්‍යම උපදේශන කාර්යාංශයට තෝරාගෙන ඇත.එම ආයතනයේ සභාපති නිමල් රූපසිංහ මහතා පසුගියදා කෙන්යාවේ මුම්බාසා නුවරදී අදාළ ගිවිසුම් අත්සන් කෙළේ ය.ශ‍්‍රී ලංකා ඉංජිනේරු කාර්යයන් පිළිබඳ මධ්‍යම උපදේශන කාර්යාංශය දැනටමත් මාලදිවයින බි‍්‍රතාන්‍ය සහ රුවන්ඩා යන රටවල ඉංජිනේරුමය උපදේශන කාර්යයන් සිදුකර ඇති අතර, ශ‍්‍රී ලංකාවේ ඉදිවන, උඩවත්තල ගුවන්තොටුපළ උමාඔය, දැදුරුඔය ආදී ව්‍යාපෘතීන් රැසකම කාර්ය ඉටුකරයි.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=aa0811169</link>
    <topic>“තෑගි අරන් දුම්රියපොළට එන්න!”</topic>
    <author/>
    <content>අයවැය දෙවැනිවර කියවීම වැඩි ඡන්ද 42 කින් සම්මතයිතිරශ්චීන ත‍්‍රස්තවාදීන් සමඟ ගනුදෙනු කළ යුත්තේ යුද්ධයෙන්! -ජනපතිරට ජාතිය ආගම ගැන කැපවීමෙන් කටයුතු කළාවිශිෂ්ට රාජ්‍ය නායකයෙක්ප‍්‍රජාතන්ත‍්‍රවාදය රැක ගැනීමට මහත් උනන්දුවෙන් කි‍්‍රයා කළ නායකයෙක්දුම්රියේ ජවිපෙ තනි වෙයිවාරි ව්‍යාපෘතිවලින් ලක්ෂ 20 කට සෙතඅධ්‍යාපනයේ දූෂණ වැඩි වෙලාඅපේ ඉංජිනේරුවන්ට අප‍්‍රිකාවේ දොර ඇරේ“තෑගි අරන් දුම්රියපොළට එන්න!”මාධ්‍යවේදීන් ගේ නිවාස පිට පාරේ විකුණලාමාතර සිට මැදවච්චිය බලා ගමන් කරන “සහෝදරත්වයේ ප‍්‍රථම දුම්රිය” වෙත වියළි ආහාර ද්‍රව්‍ය හා අනෙකුත් අත්‍යවශ්‍ය ද්‍රව්‍ය භාරදීමට ඉඩකඩ සලසා ඇතැයි මානෙල් මල් ව්‍යාපාරය පවසයි. මාතරින් 22 වැනිදා ගමන් අරඹන “සහෝදරත්වයේ ප‍්‍රථම දුම්රිය” කොටි ත‍්‍රස්තවාදයේ ග‍්‍රහණයෙන් මිදී රජයේ පාලන ප‍්‍රදේශ වෙත එන ජනතාවට ආධාර රැගෙන යන අතර 23 වැනිදා මැදවච්චියට ළඟාවේ. මේ ගමන් මාර්ගයේ ඇති පහත දැක්වෙන දුම්රිය ස්ථාන වෙත පැමිණ පරිත්‍යාගශීලීන්ට තම ආධාර සංවිධායකයන්ට භාර දිය හැක.නොවැම්බර් 22 වැනිදා මාතර දුම්රිය ස්ථානය වෙත පෙ.ව. 6.55 ට පෙර, ගාල්ල දුම්රිය ස්ථානය වෙත පෙ.ව. 9.00 ට පෙර, අම්බලන්ගොඩ දුම්රිය ස්ථානය වෙත පෙ.ව. 10.00 ට පෙර, කළුතර දුම්රිය ස්ථානය වෙත පෙ.ව. 10.50 ට පෙර, මොරටුව දුම්රිය ස්ථානය වෙත ප.ව. 12.40 ට පෙර, ආධාර රැගෙන එන ලෙස මානෙල් මල් ව්‍යාපාරය දේශමාමක ජනතාවගෙන් ඉල්ලා සිටී. එසේම නොවැම්බර් 23 වැනිදා ද ආධාර භාරදීමට පහත සඳහන් දුම්රිය ස්ථානවලදී ඉඩකඩ සලසා තිබේ.කොටුව දුම්රිය ස්ථානය වෙත පෙ.ව. 10.40 ට පෙර, රාගම දුම්රිය ස්ථානය වෙත පෙ.ව. 11.00 ට පෙර, ගම්පහ දුම්රිය ස්ථානය වෙත පෙ.ව. 11.20 ට පෙර, පොල්ගහවෙල දුම්රිය ස්ථානය වෙත මධ්‍යහ්න 12.00 ට පෙර, කුරුණෑගල දුම්රිය ස්ථානය වෙත ප.ව. 1.00 ට පෙර, මහව දුම්රිය ස්ථානය වෙත ප.ව. 2.00 ට පෙර, අනුරාධපුරය දුම්රිය ස්ථානය වෙත ප.ව. 5.45 ට පෙර, ආධාර රැගෙන විත් භාර දිය හැක.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=aa08111610</link>
    <topic>මාධ්‍යවේදීන් ගේ නිවාස පිට පාරේ විකුණලා</topic>
    <author/>
    <content>අයවැය දෙවැනිවර කියවීම වැඩි ඡන්ද 42 කින් සම්මතයිතිරශ්චීන ත‍්‍රස්තවාදීන් සමඟ ගනුදෙනු කළ යුත්තේ යුද්ධයෙන්! -ජනපතිරට ජාතිය ආගම ගැන කැපවීමෙන් කටයුතු කළාවිශිෂ්ට රාජ්‍ය නායකයෙක්ප‍්‍රජාතන්ත‍්‍රවාදය රැක ගැනීමට මහත් උනන්දුවෙන් කි‍්‍රයා කළ නායකයෙක්දුම්රියේ ජවිපෙ තනි වෙයිවාරි ව්‍යාපෘතිවලින් ලක්ෂ 20 කට සෙතඅධ්‍යාපනයේ දූෂණ වැඩි වෙලාඅපේ ඉංජිනේරුවන්ට අප‍්‍රිකාවේ දොර ඇරේ“තෑගි අරන් දුම්රියපොළට එන්න!”මාධ්‍යවේදීන් ගේ නිවාස පිට පාරේ විකුණලාතලංගම කොස්වත්ත මාධ්‍ය ගම්මානයේ මාධ්‍යවේදින්ට ලබා දුන් නිවාස පිටස්තර පුද්ගලයන්ට විකුණා ඇති බවට ලැබුණු පැමිණිල්ලක් මත පරීක්‍ෂණ පැවැත්වූ පරීක්ෂණ කණ්ඩායමක් සොයාගෙන තිබේ. එහි එක් නිවෙසක් එක්තරා ප‍්‍රාදේශීය සභා ලේකම්වරියකට විකුණා ඇතැයි කියන අතර ඇය එම නිවෙස බිමට සමතලා කර වෙනත් නිවසක් තැනීමට කටයුතු කර ඇතැයි දැනගන්නට ඇත.කැබිනට් පති‍්‍රකාවක් මගින් මාධ්‍යවේදීන්ට ලබා දී ඇති එම නිවාස පිටස්තර පුද්ගලයන්ට අලෙවි කළ නොහැකි බවට ඒවා ලබාදීමේ පදනමට අදාළ කොන්දේසිවල සඳහන් වෙන බව පරීක්‍ෂණ කණ්ඩායමේ නිලධාරියෙක් පැවසීය.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=ab0811161</link>
    <topic>යුද්ධය ගැන කතා එපා ජොනී රනිල්ට කියයි</topic>
    <author>චන්දන බණ්ඩාර</author>
    <content>යුද්ධය ගැන කතා එපා ජොනී රනිල්ට කියයිරනිල් චූන් සහ මෝඩ චූන්අසල්වැසියාගේ ගෞරවය, විශ්වාසය නිවැරැදිව දිනාගැනීමරනිල් ට කිසිම ඡන්දයක් දිනන්න බෑ..එජාප ප‍්‍රබලයෙක් දේශපාලන මණ්ඩලයට කියයිගිය සතියේ මෙරට බොහෝ දෙනාගේ කථා බහට ලක්වුණේ මහින්ද රාජපක්ෂ ජනාධිපතිතුමාගේ රජයේ සිවුවැනි අය වැය පිළිබඳවය.ගිය සතියට පෙර සතියේ අයවැය පාර්ලිමේන්තුවට ඉදිරිපත් කිරීමෙන් අනතුරුව ජනාධිපතිතුමා පාර්ලිමේන්තුවේ සිය නිල කාමරයට ගොස් දිවා ආහාරය ගත්තේය.ඉන් අනතුරුව වෙනත් ඇඳුමකින් සැරැසුනු ජනාධිපතිතුමා තංගල්ල කාල්ටන් නිවෙස බලා පිටත්විය.අයවැය දිනට පසුදින යෙදී තිබුණු ජනාධිපතිතුමාගේ පියා ගේ ගුණ සමරු පිංකම් මාලාවට සහභාගී වීමට තංගල්ල කාල්ටන් නිවෙසට ජනාධිපතිතුමා පැමිණි බව ප‍්‍රදේශවාසි ජනතාවට සැල විය. මේ නිසා එදින මධ්‍යම රාති‍්‍රය ද පසු වෙනතුරු ජනාධිපතිතුමා සිය සහෝදර ජනතාව සමග කථාබහ කරමින් සිටියේය.පසුගිය හත්වෙනිදා ජනාධිපතිතුමා තංගල්ල නගරයේ පිහිටි ඩී. ඒ රාජපක්ෂ පිළිරුවට පුෂ්පෝපහාර දක්වා පිටත්වූයේ මැද මුලන නිවෙස බලාය. ඒ එම නිවෙසේ පැවැති පිං පැමිණවීමේ පිංකම් මාලාවට සහභාගි වීමටය.මේ අතර ගිය සතියේ ජනාධිපතිතුමා ඉන්දියාව බලා පිටත්ව ගියේය. ඒ ඉන්දියාවේ පැවැත්වෙන බිම්ස්ටෙක් සමුළුවට සහභාගි වීම සඳහාය. ජනාධිපතිතුමා සිය ඉන්දීය සංචාරයේදි ඉන්දීය ජනාධිපතිනී ප‍්‍රතිභා පටෙල්, ඉන්දීය අගමැති ආචාර්ය මන්මෝහන් සිං, ඉන්දීය විදේශ ඇමැති පුනාබ් මුකර්ජි සහ සෝනියා ගාන්ධි ඇතුළු ඉන්දීය නායකයන් හමුවී සාකච්ඡා කෙළේය.මේ අතරතුර ජනාධිපතිතුමා ගිය සතියේ මාලදිවයින රාජ්‍යයේ නව ජනාධිපති මොහොමඩ් නසිර් මැතිතුමා සිය පදවියේ දිවුරුම් දීමේ උත්සවයට සහභාගී විය. ජනාධිපතිතුමාගේ දිගුකාලීන මිතුරකු වූ මොහොමඩ් නසිර් නව ජනාධිපතිවරයා ගේ විශේෂ ඇරැයුමකට අනුව මහින්ද රාජපක්ෂ ජනාධිපතිතුමා එම සංචාරයට එක් වීය.ගිය අඟහරුවාදා මාලේ නගරයට ගිය ජනාධිපතිතුමා මාලේ ගුවන්තොටුපලේදී පිළිගනු ලැබූයේ එරට විදේශ අමාත්‍යවරයා සහ මාලදිවයින් ජනාධිපතිවරයාගේ විශේෂ නියෝජිත ඊබ‍්‍රාහිම් හුසේන් විසිනි.මාලේ නුවරදී නව ජනාධිපතිවරයා මුණ ගැසුණු ප‍්‍රථම රාජ්‍ය නායකයා වූයේ ශී‍්‍ර ලංකා ජනාධිපතිතුමාය. ජනාධිපතිතුමා සහ මාලේ නව ජනපතිගේ පවුලේ උදවිය අතර වසර ගණනාවක සිට මිත‍්‍රත්වයක් තිබිණි. මාලේ ජනාධිපතිවරයාට රාජපක්ෂ ජනාධිපතිතුමා සුබ පැතුවේය. ඒ සමගම මාලේ නව ජනාධිපතිවරයා කීවේ “ලංකාව මගේ දෙවෙනි ගෙදර වගේ” කියාය.මාලේ නව ජනපතිගේ දිවුරුම් දීමේ උත්සවයට සහභාගී වූ ජනාධිපතිතුමා මාලදිවයිනේ හිටපු ජනපති අබ්දුල් ගයුම් සහ එම මැතිනිය හමුවීමට හිටපු ජනපතිවරයා ගේ නිවෙසට ද ගියේය. මාලදිවයින් නව ජනපතිවරයාගේ දිවුරුම් දීමේ උත්සවය පැවැතියේ මජ්ලිස් නම්වූ පාර්ලිමේන්තුවේදීය.මුස්ලිම් ගාලගෝට්ටියපිටුපස කුමන්ත‍්‍රණයක්ජාතික හෙළ උරුමයේ දේශපාලන උපදේශක ඇමැති චම්පික රණවක කළා යැයි කියන ප‍්‍රකාශයක් නිසා ගිය සතියේ මුස්ලිම් සංවිධාන කීපයක් විරෝධය ප‍්‍රකාශ කැර තිබිණි. ඒ ගැන හෙළ උරුමයේ මධ්‍යම කාරක සභාවේ විශේෂ අවධානය යොමු වීය.”නායක හාමුදුරුවනේ පසුගිය දිනෙක යුද හමුදාපති තුමා කැනඩාවේ පුවත්පතකට කළ ප‍්‍රකාශය නිවැරැදියි කියලා මමත් කීවා. ඒකයි ඔය මම කීවායි කියන ප‍්‍රකාශය” ඇමැති චම්පිත රණවක මධ්‍යම කාරක සභාවට පැහැදිලි කෙළේය.”මේ මුස්ලිම් ගාලගෝට්ටිය පිටුපස අයවැයේදී ආණ්ඩුව පරාජය කිරීමේ මෙහෙයුමක් දියත් වෙනවා. මේ ප‍්‍රශ්නය අල්ලාගෙන ආණ්ඩුවත් සමග ඉන්න මුස්ලිම් මන්තී‍්‍රවරු ආණ්ඩුවෙන් එළියට ගන්න හදන්නේ. මේ කුමන්ත‍්‍රණය පිටුපස මංගල සමරවීරත් ඉන්නවා. එ.ජා.ප යත් ඉන්නවා.මේකත් කොටින්ගේ වැඩක් වෙන්න පුළුවන්” අතුරලියේ රතන හිමියෝ මධ්‍යම කාරක සභාවට පෙන්වා දුන්හ.රජයේ කාර්යාලවල පෙනුමදැන් හරි ඉහළයිසතිපතා පැවැත්වෙන එ.ජා.ප ප‍්‍රජාත‍්‍රන්තවාදී පිළේ රැස්වීම මෙවර ද කරු අමාත්‍යවරයාගේ පාර්ලිමේන්තු කාර්යාලයේ දී පැවැත්විණි. මෙම රැස්වීමේ විශේෂ පරමාර්ථය වූයේ ශී‍්‍ර ලංකා නිදහස් පක්‍ෂ ආරාධනය අනුව ඉදිරි මැතිවරණවලදී තම කණ්ඩායම කෙසේ තරග කළ යුතු ද යන්න සාකච්ඡා කිරීමයි. එමෙන්ම රජයට සහාය දීමට ඉදිරිපත් වූ දා සිට අද දක්වා ගතවූ කාල පරිච්ඡේදය ගැන සමාලෝචනයක් ද කෙරිණ. රජයට සහාය දීමට ඉදිරිපත්වීමේ ප‍්‍රධාන පරමාර්ථය වූ රට ත‍්‍රස්තවාදයෙන් මුදාගෙන එම පිළිලය ඉදිරි පරපුරට භාරනොදීමේ තීරණය නිසා එම පරමාර්ථය ඉෂ්ට වෙමින් පවත්නා බව බොහෝ දෙනාගේ මතය විය.තම කණ්ඩායම ලබාදුන් ශක්තිය තුළ ජනාධිපති තුමා ප‍්‍රමුඛ රජයට නැඟෙනහිර හා මන්නාරම දිස්ති‍්‍රක් මුදවාගැනීමටත් සිවිල් පරිපාලනය යථා තත්ත්වයට පත්කොට එහි මැතිවරණ පවත්වා ප‍්‍රජාතන්ත‍්‍රවාදය සංස්ථාපිත කිරීමට හැකිවීමත් ඉන්පසු කිලිනොච්චි, මුලතිව් ත‍්‍රස්තවාදී ග‍්‍රහණයෙන් මුදාගැනීමට හැකිවීමත් සියලු දෙනාටම සතුටු විය හැකි ප‍්‍රවණතාවයක් ලෙස සැලකිණි.එසේ වුවද රජයේ පාර්ශ්වයක් වශයෙන් තමන් එකඟ වන හා එකඟ නොවන ප‍්‍රතිපත්ති ඇති බවටත් කරුණු අවධාරණය විය.ශ‍්‍රී ලංකා නිදහස් ජාතික පක්ෂ නියෝජිතයන් සමඟ පැවැති සාකච්ඡාවේදී ද වර්තමාන තත්ත්වය පිළිබඳ තම කණ්ඩායමේ විවිධ අදහස් ශ‍්‍රී ලංකා නිදහස් පක්ෂ නියෝජිතයනට පෙන්වා දුන් අතර, මේ මස අවසානයට පෙර තම කණ්ඩායමේ යෝජනා ඉදිරිපත් කිරීමට ද එකඟ විය. කරු ජයසූරිය, ධර්මදාස බණ්ඩා හා ගාමිණී ලොකුගේ යන අමාත්‍යවරු මේ සාකච්ඡාවට සහභාගි වූහ.මේ සතිය තුළ සිංගප්පූරු ශ‍්‍රී ලංකා තානාපතිවරයා කරු හමුවී වර්තමාන දේශපාලන තත්ත්වය ගැන දීර්ඝ සාකච්ඡාවක් පැවැත්වීය.රාජ්‍ය සේවයේ උසස්වීම් සඳහා ශාස්ත‍්‍රපති විභාගය සමත්වීම අනිවාර්යව ඇති බැවින් ජ්‍යෙෂ්ඨ නිලධාරීන් 110 කට පමණ මෙම පාඨමාලාව දියත් කිරීමේ උත්සවයක් කරුගේ ප‍්‍රධානත්වයෙන් පැවැත්විණි.මෙහිදී විශේෂයෙන් සඳහන් කළේ රාජ්‍ය සේවය විශාල පරිවර්තනයකට තුඩු දී ඇති බවත්, බොහෝ කාර්යාල වල ආකල්ප හා පෙනුම වෙනස්ව ඇති බවත්, සමහර කාර්යාල පෞද්ගලික අංශයේ කාර්යාල වලටත් වඩා ඉහළ ගොස් අයි.එස්.ඕ. තත්ත්වයට පවා පත්ව ඇති බවත්ය.එහි විශේෂත්වයක් වූයේ මෙම පාඨමාලාව හැදෑරීමට රාජ්‍ය සේවයට අමතරව පෞද්ගලික අංශයේ හා සමූපකාර සේවයේ ද උසස් නිලධාරීන් ඉදිරිපත් ව සිටීමයි.පාර්ලිමේන්තු නව මන්තී‍්‍ර මුරලිදරන්ට (කරුණා අම්මාන්) කරු සමඟ සාකච්ඡා කිරීමට කිහිප විටක්ම හැකි විය. නැඟෙනහිර සිවිල් පරිපාලනය දින 180 කින් යථා තත්ත්වයට පත්කිරීමේ කි‍්‍රයාදාමයට ගත් පියවරවල් ගැන කරුණා අම්මාන් කරුගෙන් කරුණු විමසූ අතර, එහි සාර්ථකත්වය ගැන ද ඔහුට ස්තුති කෙළේය. නැඟෙනහිර ජනතාවගේ ජීවන රටාව අද බොහෝ වෙනස්ව ඇති බවත්, ආදායම් වැඩි වී ඇති බවටත් මෙම සාකච්ඡාවලදී කරුණු හෙළි විය.ඉදිරියට එන්නේ මැතිවරණ කාලයක්ජාතික නිදහස් පෙරමුණේ දිස්ති‍්‍රක් නායකයන්ගේ විශේෂ හමුවක් පසුගිය බදාදා බත්තරමුල්ලේ පිහිටි පක්‍ෂ මූලස්ථානයේදී පැවැත්විණි. මෙම දිස්ති‍්‍රක් නායක හමුව කැඳවා තිබුණේ පක්‍ෂ නායක විමල් වීරවංශ, ප‍්‍රධාන ලේකම් නන්දන ගුණතිලක හා ජාතික සංවිධායක කමල් දේශපි‍්‍රය මන්නපෙරුම ආදීන්ගේ මූලිකත්වයෙනි.”ඉදිරියේ එළඹෙන්නේ මැතිවරණ කාලයක්. ඒ සඳහා අපි දැන් සිටම සූදානම් විය යුතුයි” විමල් වීරවංශ සාකච්ඡාව අරඹමින් පවසා සිටියේය.“අපි ජවිපෙන් ඉවත් වූවාට පසු එය වේගයෙන් විනාශය කරා ඇදගෙන යමින් තිබෙනවා”. එවැනි තත්ත්වයක අපට විශාල වගකීමක් තියෙනවා. ජනතාවට සාධාරණය ඉටු කරන්න. අපි ජනතාවට නිවැරැදි මඟ පෙන්වීමක් සිදු නොකළොත් වෙන්නේ විශාල අවුලක්.රටේ ජයග‍්‍රහණය උදෙසා අපි ඕනෑම මැතිවරණයකට හොඳින් සූදානම් විය යුතුයි. ජනතාවට සැබෑ නායකත්වයක් දිය යුතුයි.” විමල් වීරවංශ තම දිස්ති‍්‍රක් නායකයන්ට අවධාරණය කළේය.විජේවීරයන් සොයා යෑමජවිපෙ නිර්මාතෘ රෝහණ විජේවීර ඇතුළු රටට ආදරය කළ 60,000 කට අධික පිරිසක් එවක එක්සත් ජාතික පක්‍ෂ ආණ්ඩුවේ අණින් ඝාතනය වූයේ මීට වසර 19 කට පෙරය. ජාතික නිදහස් පෙරමුණ ඒ ඉල්මහ විරුවන් සැමරීම සඳහා විශේෂ සමරු වැඩසටහනක් සූදානම් කර තිබුණි.රෝහණ විජේවීර මිය ගියේ නොවැම්බර් 13 වැනිදාය. “විජේවීරයන් සොය යෑම” නම් වූ මෙම සමරුව පසුගිය 13 වැනිදා දවස පුරා කොළඹ ජාතික පුස්තකාල හා ප‍්‍රලේඛන සේවා මණ්ඩල ශ‍්‍රවණාගාරයේ දී පැවැත්විණි.රෝහණ විජේවීර සමඟ දේශපාලන කටයුතුවල නියැලී අත්දැකීම් ලැබූවන් පිරිසක් ද මෙම සමරුවට එක්වෙමින් සිය අත්දැකීම් සමරුවට එක් වූ පිරිසට අනාවරණය කළ අතර එය කාටත් සුවිශේෂ වූ අවස්ථාවක් විය. අත්දැකීම් අනාවරණය කළ පිරිස අතර සේනාරත්න ද සිල්වා, බුද්ධදාස විතානාරච්චි සහ එවකට සමස්ත ලංකා වෘත්තීය සමිති සම්මේලනයේ ලේකම් ඩී.ආර්. ලියනාරච්චි ද වූහ.එ.ජා.ප පක්ෂ මූලස්ථානය වන සිරිකොත මන්දිරය ඉදිරිපිට බුදු පිළිම වහන්සේ නමක් නිරාවරණය කෙරුණේ දැනට මාස ගණනකට පෙරය. එම බුදුරුව මුලින්ම කොළ පාටින් ආලේප කැර තිබිණි.ඊටත් වඩා එම පිළිම වහන්සේ නිරාවරණය කැර තිබුණේ සිරිකොත මන්දිරය ඉදිරිපිට ඇති පාරට විරුද්ධ දිශාවටය. එනම් පාරේ ගමන් කරන ජනතාවට බුදු පිළිම වහන්සේ නොපෙනෙන ආකාරයටය. සාමාන්‍යයෙන් බුදු පිළිම වහන්සේ නමකගේ කොළ පාට ආලේප කිරීමක් සිදු නොවේ.එ.ජා.ප දේශපාලන මණ්ඩලය ගිනියම් වෙයිමේ ගැන මුලින් ම විරෝධය පල කැර තිබුණේ අන්‍යාගමික මන්තී‍්‍රවරයෙක් වන ජොන්ස්ටන් ප‍්‍රනාන්දුය. ඔහු කියා තිබුණේ බුදු රුවේ සුදු වර්ණය ආලේප කළ යුතු බවය.එමෙන්ම සිරිකොත මන්දිරය ඉදිරිපිට පාරට පිටුපා සිටිනසේ පිහිටුවා තිබූ බුදු පිළිම වහන්සේ මහ පාරේ යන එන ජනතාවට හොඳින් පෙනෙන සේ නිරාවරණය කරන ලෙස ද මන්ති‍්‍ර ජොනී දැඩි ඉල්ලීමක් කැර තිබිණි. එ.ජා.ප යේ සිටින සිංහල බෞද්ධ මන්තී‍්‍රවරු පවා නිහඬව සිටියදී ඊට එරෙහිව මන්තී‍්‍ර ජොනී සටන් වැදුණේ තනිවමය.අවසානයේ මන්තී‍්‍ර ජොනී ජය ගත්තේය. ගිය සතියේ එ.ජා.ප මහලේකම් තිස්ස අත්තනායක මුල්වී බුදු පිළිම වහන්සේ ගේ සුදු වර්ණ තීන්ත ආලේප කොට සිරිකොත මන්දිරයට ඉදිරිපිට පාරට මුහුණලා සිටිනසේ බුදු පිළිම වහන්සේ තැන්පත් කොට තිබිණි.ඒ ගැන එ.ජා.ප මන්තී‍්‍ර ජොන්ස්ටන් ප‍්‍රනාන්දු එ.ජා.ප මහලේකම් තිස්ස අත්තනායකට ස්තුති කළ බවද වාර්තා වෙයි.මේ අතරතුර ගිය සතියේ එ.ජා.ප ආසනවල බෞද්ධ ලේකම්වරු සිරිකොත මන්දිරයට කැඳවමින් එ.ජා.ප නායකයා ලිපි යවා තිබිණි. සියළුම ආසන නියෝජනය කරමින් බෞද්ධ ලේකම්වරු දෙසීයකට ඇරැයුම් කැර තිබුණ ද එම රැස්වීමට පැමිණ සිටියේ බෞද්ධ ලේකම්වරු විසිපස් දෙනෙක් පමණි. මේ රැස්වීමට එ.ජා.ප නියෝජ්‍ය මහලේකම් ලක්ෂ්මන් සෙනෙවිරත්න ද සහභාගී වී තිබේ. “කෝ ඔබතුමා ගේ බෞද්ධ කමිටුව, රැස්වීම අසාර්ථකයි නේද” එ.ජා.ප නියෝජ්‍ය මහ ලේකම් ලක්ෂ්මන් සෙනෙවිරත්න පවසා තිබේ.ගිය සතියට පෙර සතියේ එ.ජා.ප දේශපාලන මණ්ඩල රැස්වීම පැවැතියේ සිකුරාදා දිනයේය. ඒ ඉරිදා දිනවල පුවත්පත්වල එ.ජා.ප දේශපාලන මණ්ඩලයේ තොරතුරු පළවීම වැලැක්වීම සඳහාය.එදින දේශපාලන මණ්ඩලය ගිනියම් වූයේ එ.ජා.ප ගාලු දිසා මන්තී‍්‍ර වජිර අබේවර්ධන නිසාය. මන්තී‍්‍ර වජිර, මංගල සමරවීර ඇතුළු එ.ජා.ප මන්තී‍්‍රවරු කිහිප දෙනකුට එරෙහිව රටපුරා පැවැති දේශන මාලාවකදී අවලාද නගා ඇතැයි යන ප‍්‍රචාරයන් නිසා එදින දේශපාලන මණ්ඩල රැස්වීම උණුසුම් විය.වජිර - මංගල - මලික් ගැටුමක්එදින පාර්ලිමේන්තුවේ සිටි මන්තී‍්‍ර විජිර අබේවර්ධන දේශපාලන මණ්ඩල රැස්වීමට ආවේ සවස 4.00 ට පමණය. මන්තී‍්‍ර වජිර දේශපාලන මණ්ඩලයට පැමිණ වාඩි වෙනවා සමගම එ.ජා.ප හිටපු සභාපති මලික් සමරවික‍්‍රම මන්තී‍්‍ර වජිරට බැන වදින්නට පටන් ගත්තේය.“ඔයා කොහොමද මංගල සමරවීරට බනින්නේ. ඔයා හදන්නේ මංගලව එ.ජා.ප යෙන් ගලවන්න” මන්තී‍්‍ර වජිරට මලික් සමරවික‍්‍රම දොස් පැවැරුවේය.ඒ සමගම මන්තී‍්‍ර වජිර කීවේ “මම රට වටේ කරගෙන යන දේශන මාලාවේදී එ.ජා.ප නායක රනිල්ට එරෙහි වෙන උදවියට වෙන දේ ගැන කිව්වා. එතනදී මම දේශපාලන විග‍්‍රහයක් කරන්නේ ඒකට කරන්න දෙයක් නෑ.” මන්තී‍්‍ර වජිර පැහැදිලි කරන්නට උත්සාහ කළේ තමන් හිතා මතාම මංගල සමරවීරට වාග් ප‍්‍රහාර එල්ල නොකළ බවය.ඒ සමඟම එ.ජා.ප නියෝජ්‍ය මහ ලේකම් ලක්ෂ්මන් සෙනෙවිරත්න ද මන්තී‍්‍ර වජිරට දොස් පැවැරුවේය. “මම මගේ නෝනාගේ අසනීපයට ප‍්‍රතිකාර ගන්න විදේශගත වුණා. ඒ අස්සේ වජිර බදුල්ලෙදී කියලා මටත් වැඩේ වැරදිලා කියලා.හැබැයි වජිර හොඳ වෙලාවට මම ලංකාවේ නොහිටියේ. හිටියා නම් ඔයාට වෙන දේ බලා ගන්න තිබුණා.” මන්තී‍්‍ර ලක්ෂ්මන් සෙනෙවිරත්න මන්තී‍්‍ර වජිරට බැණ වැදුණේය.මේ අතරතුර එදින රාති‍්‍රයේ මන්තී‍්‍ර වජිර විදේශ ගතවීමට නියමිත විය. ඒ පින්ලන්තයේ පැවැත්වෙන ලෝක බැංකුවේ සමුළුවක් සඳහා සහභාගී විමටය. මන්තී‍්‍ර වජිර කටුනායක අන්තර්ජාතික ගුවන්තොටුපළින් විදේශගත වීමට නියමිතව තිබුණේ රාතී‍්‍ර 8.00 ට පමණය.එම විදේශ සංචාරයට සහභාගී වීමට සූදානම් වීමට අවශ්‍ය නිසා මන්තී‍්‍ර වජිර දේශපාලන මණ්ඩල රැස්වීමෙන් සවස 5.30 ට පමණ නැගිට ගියේය. මන්තී‍්‍ර වජිර විදේශ ගත වෙන බව දැන සිටියේ එ.ජා.ප නායක රනිල් පමණි. මේ නිසාම මන්තී‍්‍ර වජිර හදිසියේ නැගිට යනවාත් සමගම එ.ජා.ප හිටපු සභාපති මලික් එජාප ප‍්‍රබල මන්තී‍්‍රවරයකුට කියා තිබුණේ ‘මම මංගල ගැන දොස් කීවා විතරයි වජිර අප්සට් ගහලා’ ගියා කියාය.ජනාධිපතිතුමා සමඟ රනිල්ට දිනන්න බෑමන්තී‍්‍ර වජිර, මංගල සමරවීර මන්තී‍්‍රවරයාට දොස් පැවැරුවාය කියන කථාව එජාප නායකයාට ද දැනගන්නට ලැබී ඇතැයි වාර්තා වෙයි. ඒ සමඟම එජාප නායක රනිල් මන්තී‍්‍ර වජිරට කියා ඇත්තේ “ඔයා මංගලට බනින එක වහාම නැවැත්විය යුතු බව ය. ඉන් අනතුරුව එජාප නායක රනිල් වික‍්‍රමසිංහ සියළුම පළාත් සභා මන්තී‍්‍රවරුන්ට ද දොස් නඟන්නට පටන් ගත්තේ ය.දැන් අපේ පළාත් සභා මන්තී‍්‍රවරුන්ගෙන් වැඩක් නෑ. මහ ඇමැතිට හැම පළාත් සභාවකම අපේ මන්තී‍්‍රවරු උදව් කරනවා. ඒ විතරක් නෙවෙයි. ප‍්‍රාදේශීය සභා නගර සභා මන්තී‍්‍රවරුත් එහෙමයි. නගරාධිපතිට ප‍්‍රාදේශීය සභා සභාපතිට උදව් කරනවා. මේවා වෙනස් කරන්න ඕනෑ. මහ ඇමැතිට පළාත් පාලන ආයතන ප‍්‍රධානීන්ට අපේ මන්ත‍්‍රීවරු මොකටද සහාය දෙන්නේ. මේවා නවත්වන්න ඕන. එජාප නායකයා කීවේය.ඉන් අනතුරුව එජාප දේශපාලන මණ්ඩලයට අදහස් දැක්වූයේ එජාප මන්තී‍්‍ර රවින්ද්‍ර සමරවීර ය. “නායකතුමනි, අපේ පළාත් සභා මන්තී‍්‍රවරුන්ට ඡන්ද කරන හැටි ඔබතුමා උගන්වන්න එපා. එයාලා ඒක දන්නවා. ඔබතුමා ඉස්සෙල්ලාම ගමේ එජාප ශාඛා සමිති හදා ගන්න.” මන්තී‍්‍ර රවීන්ද්‍ර සමරවීර එජාප නායකයාට කීවේය.අපේ පළාත් මන්තී‍්‍රවරු අසරණ කළාඉන් අනතුරුව එජාප නායක රනිල් වික‍්‍රමසිංහ අදහස් දැක්වූයේය. “ඔබතුමාලා බය වෙන්න එපා. ජේ.ආර්. ජනාධිපතිතුමා මැතිවරණ දිනුවේ කොහොමද මමත් ඒ වගේ ම ඊළඟ ජනාධිපති වෙනවා. උතුරේ අර්බුදයට වහාම දේශපාලන විසඳුමක් ගේන්න කියලා මම යෝජනා කරනවා. රට සංවර්ධනය කරලා යුද්ධය නතර කරන ලෙසත් මම කියනවා.” එජාප නායකයා දේශපාලන මණ්ඩලයේදී කීවේය.“මැයි වෙනකොට ආණ්ඩුව කඩාගෙන වැටෙනවා. ඒ නිසා ඊට පස්සේ අපේ ජයග‍්‍රහණය ස්ථිරයි. එජාප නායකයා දේශපාලන මණ්ඩලයේ නියෝජිතයන් හමුවේ බලාපොරොත්තු පල කළේය.ඉන් අනතුරුව එජාප දේශපාලන මණ්ඩලයට අදහස් දැක්වූයේ එජාප මන්තී‍්‍ර ජොන්ස්ටන් ප‍්‍රනාන්දු ය. “ජේ.ආර්. ජනාධිපතිතුමාගේ කාලේ වගේ නෙවෙයි. ඔබතුමාට 2001 වසරේදී ආණ්ඩුවක් ආවා. ඔබතුමා ගමට වැඩ කළේ නෑ.අපේ පළාත් සභා මන්තී‍්‍රවරු අසරණ කළා. අද බලන්න මහින්ද රාජපක්ෂ ජනාධිපතිතුමා පළාත් සභා ප‍්‍රාදේශීය සභා මන්තී‍්‍රවරුන්ට උදව් කරනවා. අද ඔබතුමා ගැන එජාප පාර්ලිමේන්තු මන්තී‍්‍රවරුන්ටවත් විශ්වාසයක් නෑ. කරුණා කරලා ගමේ ඉන්න එජාප සාමාජිකයන්ගේ විශ්වාසය දිනා ගන්න. ඔබතුමා යුද්ධය ගැන වචනයක්වත් කථා කරන්න එපා. මොකද අන්තිමට එජාපය විනාශ වෙන්නේ.අපේ තොරතුරු පත්තරවලටයන හැටි සොයන්න ඕනෑදේශපාලන විසඳුම් ගැන කථා කරන්නම එපා. මම මෙතන දේශපාලන මණ්ඩලයේ ඉන්න මන්තී‍්‍රවරුන්ගෙන් අහනවා හදවතට තට්ටු කරලා අහන්න හෙට මහින්ද රාජපක්ෂ එක්ක අපේ නායකයාට තරග කරන්න පුළුවන් ද? දිනන්න බෑ.අපේ නායකයාට දිනන්න බෑ. කෝ නායකතුමා පක්ෂය ප‍්‍රතිසංවිධානය කරාද? අපි එතනමයි. ඒ නිසා එජාප ය විනාශ නොකර අපිට පක්ෂය හදා ගන්න ඉඩ දෙන්න. මහින්ද ජනාධිපතිතුමාට තියෙන හයියෙන් සියයට එකක් ඔබතුමාට නෑ.” එජාප මන්තී‍්‍ර ජොන්ස්ටන් ප‍්‍රනාන්දු රනිල් වික‍්‍රමසිංහට හොඳ හැටි දෙහි කැපුවේ ය.ඉන් පසුව එජාප නායක රනිල් මන්තී‍්‍ර ජොනීට කීවේ “ප‍්‍රශ්න කෙලින් කථා කිරීම ගැන සතුටු වෙන බවයි. අපි එළියට ගිහිං කථා කරනවාට වැඩිය ඇතුලේ කථා කරන එක හොඳයි. “එජාප නායකයා කීවේය. “අපේ පක්ෂයේ ප‍්‍රශ්නයක් ඇති වුණාම කන්න දීලා අපිව ෂේප් කරගත්තා. ඒක නෙවෙයි වෙන්න ඕනෑ” මන්තී‍්‍ර රවීන්ද්‍ර සමරවීර කීවේය.ඉන් අනතුරුව එ.ජා.ප දේශපාලන මණ්ඩලය ඇමැතුවේ එ.ජා.ප මහ ලේකම් තිස්ස අත්තනායකය. “අපේ දේශපාලන මණ්ඩලයේ තොරතුරු පත්තරවලට දෙනවා. ඊ නිවුස් වෙබ් අඩවියටයි ‘සිළුමිණ’ පත්තරයටයි දෙනවා.මේවා කරන්නේ කව්ද කියලා හොයන්න ඕන. අපේ පක්ෂයේ තොරතුරු රහසේ තියා ගන්න ඕන. ලක්ෂ්මන් කිරිඇල්ල මන්තී‍්‍රතුමා ගේ ප‍්‍රධානත්වයෙන් අපේ පක්ෂයේ මාධ්‍ය කමිටුව කි‍්‍රයාත්මක වෙන්නේ. මේ මාධ්‍ය කමිටුවට මේවා වහගන්න බැරි නම් මාධ්‍ය කමිටුව විසිරවන්න ඕන.” එ.ජා.ප මහ ලේකම් තිස්ස අත්තනායක කීවේය.“දැන් හරියටම හරි මිනිස්සුන්ට පත්තරවල යන දේවල් දැනෙනවා කියලා දැන්වත් තේරුම් ගත්තා නම් හොඳයි. අපේ පක්ෂයේ බොරු කියන අය හොයන්න ඕන. පක්ෂය ඇතුලේ ගේම් ගහන අයත් හොයා ගන්න ඕන. මේ පක්ෂයේ මන්තී‍්‍රවරුන්ට තියෙන්නේ පෞද්ගලික න්‍යාය පත‍්‍ර විතරයි. අපේ නියෝජ්‍ය මහලේකම් තුමා රට ගියා. එතකොට පත්තරවල කාටුන් පල වුණා ලක්ෂ්මන් සෙනෙවිරත්න එ.ජා.ප නායකයා ළඟට වැඳගෙන යනවා.මේ වගේ ප‍්‍රවෘත්ති මවන්නේ එ.ජා.ප යේ ප‍්‍රබලයෝ කිහිප දෙනෙක්. නායකතුමා මේවාට වග කියන්න ඕන. අද නායකතුමාගේ වැඩ නිසා එ.ජා.ප මන්තී‍්‍රවරුන්ට යන එන මං නෑ. ඒ නිසා නායකතුමනි කරුණා කරලා ගමේ ජනතාවට කථා කරන්න. යුද්ධය ගැන කථා කරන්න ගිහිං ඇණ ගන්නත් එපා. දැන්වත් රටට අවංකව වැඩ කරන්න” මන්තී‍්‍ර ජොන්ස්ටන් එජාප නායකයාගෙන් ඉල්ලා සිටියේ ය.උතුරු මැද විපක්ෂ නායක අවුලක්උතුරු මැද පළාත් සභාවේ විපක්ෂ නායක මේජර් ජෙනරාල් ජානක පෙරේරා මහතාගේ අභාවයෙන් පසුව හිස් වූ විපක්ෂනායක ධූරය සඳහා එ.ජා.ප මන්තී‍්‍රවරුන් අතර ගැටුමක් හට ගෙන ඇතැයි වාර්තා වෙයි. උතුරු මැද පළාත් සභාවේ එ.ජා.ප මන්තී‍්‍ර ලැයිස්තුවේ සිටින ජ්‍යෙෂ්ඨතම එ.ජා.ප මන්තී‍්‍ර අනිල් හට විපක්ෂ නායක ධූරය හිමි විය යුතු බව උතුරු මැද පළාත් එ.ජා.ප බහුතර මන්තී‍්‍රවරුන් ගේ මතය බව වාර්තා වෙයි.එහෙත් එ.ජා.ප නායකයාගේ අතිශය සමීපතම තරුණ මන්තී‍්‍රවරයකු වෙන අකිල විරාජ් කාරියවසම්ගේ ඉල්ලීම මත උතුරුමැද පළාත් විපක්ෂ නායක ධූරය සඳහා එ.ජා.ප නායකයා නම් කොට ඇත්තේ අනුරාධ නැමැති එ.ජා.ප පළාත් සභා මන්ත‍්‍රීවරයෙකි.අනුරාධ මන්තී‍්‍රවරයාට උතුරු මැද පළාත් විපක්ෂ නායකයා බවට පත් කිරීමේ තීරණයට එ.ජා.ප මහ ලේකම් තිස්ස අත්තනායක, මන්තී‍්‍රනී චන්ද්‍රාණි බණ්ඩාර, මන්තී‍්‍ර පී. හැරිසන් යන මන්තී‍්‍රවරුන් විරෝධය පල කැර ඇතැයි ද වාර්තා වෙයි.මවැනි තත්ත්වයක් නිසා මන්තී‍්‍ර අනිල්ට විපක්ෂ නායක ධූරය ලබා දෙන ලෙස ඉල්ලා එ.ජා.ප. ය නායකයාට ලබාදීමට පළාත් මන්තී‍්‍රවරු පෙත්සමක් අස්සන් කරන බව ද වාර්තා වෙයි. මාතර සිට කොළඹට ජන බල මෙහෙයුමේ පැමිණි එ.ජා.ප පළාත් මන්තී‍්‍ර අනිල් විශාල වශයෙන් එ.ජා.ප. යට සේවය කළ මන්තී‍්‍රවරයෙකු නිසා ඔහු උතුරුමැද විපක්ෂනායක ධූරයට පත් නොකළහොත් විශාල අවුලක් ඇති කිරීමට එ.ජා.ප පළාත් මන්තී‍්‍රවරු රැසක් සූදානම් වෙන බවද වාර්තා වෙයි.ගිය සතියේ එ.ජා.ප. කෘත්‍යාධිකාරී මණ්ඩල රැස්වීම ද පැවැත්විණි. එහෙත් එදින කෘත්‍යාධිකාරි මණ්ඩල රැස්වීමට පැමිණියේ එ.ජා.ප. මන්තී‍්‍රවරු කීප දෙනෙක් පමණි. එ.ජා.ප. කෘත්‍යාධිකාරී මණ්ඩලයේ මන්තී‍්‍රවරුන්ගෙන් සියයට හැත්තෑපහක් පමණ පැමිණ නොසිටි බවද වාර්තා වෙයි.මේ අතරතුර එ.ජා.ප. අභ්‍යන්තර ආරංචි මාර්ගයක් හෙළි කළේ ඉදිරියේදී පාර්ලිමේන්තුවේ නිල කාලය දීර්ඝ කරගැනීම සඳහා රජයට තුනෙන් දෙකේ පාර්ලිමේන්තු බහුතරය ලබාදීමට සූදානමක් පවතින බවය.එ.ජා.ප. නායකයාට මහින්ද රාජපක්ෂ ජනාධිපතිතුමා සමඟ තරග කර ජය ගත නොහැකි නිසා නිරපරාදේ මැතිවරණයකට යා යුතු නැති බවට මතයක් එ.ජා.ප. මන්තී‍්‍රවරුන් අතර ඇති බවද එ.ජා.ප. ජ්‍යෙෂ්ඨ මන්තී‍්‍රවරයෙක් මේ තීරයට හෙලි කළේය. වත්මන් ජනාධිපතිතුමා රට ඉතා හොඳින් ඉදිරියට ගෙන යන නිසා එ.ජා.ප. නායකයා බලයට ගෙන ඒම අත්‍යවශ්‍ය නොවන බවට එ.ජා.ප. මන්තී‍්‍රවරුන්ගේ මතයක් පවතින බවද එම එ.ජා.ප. ජ්‍යෙෂ්ඨ මන්තී‍්‍රවරයා අවධාරණය කෙළේය.මන්තී‍්‍ර වජිර පින්ලන්තයට යයිගිය සතියට පෙර සතියේ සිකුරාදා දිනයේ පැවැති එ.ජා.ප. දේශපාලන මණ්ඩල රැස්වීම අවසන් වූ පසුවද එ.ජා.ප. හිටපු සභාපති මලික් සමරවික‍්‍රම මන්තී‍්‍ර වජිරට එරෙහිව මංගල සමරවීර මන්තී‍්‍රවරයා හමුවී විශේෂ කටයුත්තක් ගැන සාකච්ඡා කර ඇතැයි වාර්තා වෙයි. “මම මිනිහට හොඳටම දෙහි කැපුවා. මිනිහා දේශපාලන මණ්ඩල රැස්වීම ඉවර වෙන්න කලින් පිටවුණා” මලික් මංගලට පවසා තිබේ.ඉන්පසුව මලික් සමරවික‍්‍රම ටිරාන් අලස් හමුවී තිබේ. “අපි ළඟදීම මව්බිම පත්තරේ පටන් ගන්නවා. එතකොට වජිර ගැන මම බලාගන්නම්” ටිරාන් අලස් පවසා ඇති බවද වාර්තා වෙයි.ගිය සතියට පෙර සතියේ සිකුරාදා පින්ලන්තය බලා යාමට මන්තී‍්‍ර වජිර අබේවර්ධන කටුනායක ගුවන්තොටට ගියේ රාති‍්‍ර හතයි තිහට පමණය. ගුවන් ;තාටේ විශේෂ අමුත්තන්ගේ පර්යන්තයට මන්තී‍්‍ර වජිර ගිය පසු ඔහුට හමුවුනේ ඇමැති මිලින්ද මොරගොඩ ඇතුළු පිරිසකි.සංචාරක මණ්ඩලයේ සභාපති රෙන්ටන් අල්විස් සංචාරක අමාත්‍යංශ ලේකම් ජෝර්ජ් මයිකල් ඇතුළු එම පිරිස ටෙහෙරානය බලා පිටත්ව යාමට සූදානමින් සිටියහ. ඉන්පසුව මන්තී‍්‍ර වජිර සහ ඇමැති මිලින්ද ඇතුළු පිරිස කටාර් ගුවන්තොටුපලට ළඟා වූ පසුව එම ගුවන් තොටේ පැය එකහමාරක් පමණ රැඳී සිටියහ.ඉන්පසුව ඇමැති මිලින්ද ඇතුළු පිරිස ටෙහෙරානයටත් මන්තී‍්‍ර වජිර පින්ලන්තය බලාත් පිටත්වීය. ගිය සතියට පෙර සතියේ එ.ජා.ප.කෘත්‍යාධිකාරී මණ්ඩල රැස්වීම පැවැතියේ සෙනසුරාදා දිනයේය. කෘත්‍යාධිකාරී මණ්ඩල රැස්වීම අවසානයේ මන්තී‍්‍ර වජිරගේ කල්‍යාණ මිත‍්‍රයකු වෙන එ.ජා.ප. මාධ්‍ය ප‍්‍රකාශක ගයන්ත කරුණාතිලක කෘත්‍යාධිකාරි මණ්ඩල රැස්වීමේ සියලු තොරතුරු මන්තී‍්‍ර වජිරට පවසා තිබේ.ගිය සතියේ සෙනසුරාදා එ.ජා.ප. නායක රනිල් වික‍්‍රමසිංහ සිටියේ කොළඹ පිහිටි සිය නිවෙසේය. එදින එ.ජා.ප. නායකයා එ.ජා.ප. මහලේකම් තිස්ස අත්තනායකට සහ එ.ජා.ප. සභාපති රුක්මන් සේනානායකට දුරකථනයෙන් කථා කළේය.නොවැම්බර් 22 වැනිදා පැවැත්වෙන එ.ජා.ප. ජාතික විධායක සභාවට ඉදිරිපත් කරන එ.ජා.ප. ව්‍යවස්ථා සංශෝධන පිළිබඳ යෝජනා සැකැසීමට අදාළ උපදෙස් එ.ජා.ප. නායක රනිල් රුක්මන්ට සහ තිස්සට ලබා දුන්නේය. ඉන් පසුව එ.ජා.ප. නායකයා එදිනම කුලියාපිටියේ පිහිටි සිය පෞද්ගලික වත්තට ගියේ විවේක සුවයෙන් සිටීමටය.කරාතේ උත්සවයේප‍්‍රධාන අමුත්තා රනිල්එ.ජා.ප. මහ ලේකම් තිස්ස අත්තනායක ගිය සතියේ කොළඹ සිට මිහින්තලයට ගියේ මිහින්තලයේ සාංචි විහාරයේ පැවැති පිංකම් මාලාවකට සහභාගි වීමටය.අනුරාධපුර නගරයේ පැවැති උත්සවයකදී මරාගෙන මැරෙන කොටි ත‍්‍රස්ත ප‍්‍රහාරයකින් මිය ගිය මේජර් ජෙනරාල් ජානක පෙරේරා ඇතුළු පිරිසට පිං පැමිණවීමට එම පිංකම් මාලාව සංවිධානය කැර තිබිණි.එම අවස්ථාවට එ.ජා.ප. මහලේකම් තිස්ස, එ.ජා.ප. මන්තී‍්‍රවරු වන සරත්චන්ද්‍ර රාජකරුණා, චන්ද්‍රාණි බණ්ඩාර සහ පී හැරිසන් යන මන්තී‍්‍රවරු සහ බෝම්බ ප‍්‍රහාරයෙන් මිය ගිය අයගේ ඥාතීහු එක්ව සිටියහ.අන්තර්ජාතික කරාතේ සංගමය ගිය සතියේ රටවල් කීපයක කී‍්‍රඩක කී‍්‍රඩිකාවන්ගේ සහභාගිත්වයෙන් කුලියාපිටිය නගර ශාලාවේ තරග මාලාවක් සංවිධානය කැර තිබිණි.මෙම තරග මාලාවේ සමාරම්භක උත්සවයේ ප‍්‍රධාන ආරාධිතයා වූයේ රනිල් වික‍්‍රමසිංහ එ.ජා.ප. නායකයාය. එහිදී උත්සව සභාව ඇමැතූ එ.ජා.ප. නායකයා පසුගියදා ජනාධිපතිතුමා සමග තමන් පැවැත්වූ සාකච්ඡාව පිළිබඳ තොරතුරු ද හෙළි කළේය. “ මම ජනාධිපතිතුමාට යෝජනා කෙළේ රජය , එ.ජා.පය සහ දෙමළ සන්ධානයේ මන්තී‍්‍රවරු එකතුවෙලා උතුරේ ගැටලුවට දේශපාලන විසඳුමක් ඉදිරිපත් කිරීමේ වැදගත්කම ගැනයි.ජනාධිපතිතුමා ඒ ගැන අවධානය යොමු කරන බවත් කීවා “ එ.ජා.ප. නායකයා කරාතේ තරගාවලියේ සමාරම්භක උත්සවයේදී දේශපාලනය ගැනද කථා කෙළේය.ගිය ඉරිදා පැරැණි කැලණි පාළම හෙවත් වික්ටොරියා පාළම අසල දී මෙරට ප‍්‍රකට දේශපාලනඥයකු ගේ පිළිරුවක් විවෘත කෙරිණි. විජය කුමාරතුංග ගේ අතිශය සමීප දේශපාලන මිතුරකු සහ ජනතාවගේ සිත් දිනාගත් කථිකයකු වූ ඔසී අබේගුණසේකර මහතාගේ පිළිරුවක් මෙලෙස නිරාවරණය කෙරිණි. මේ අවස්ථාවට ඇමැති ෆීලික්ස් පෙරේරා, එ.ජා.ප. මහ ලේකම් තිස්ස සහ චිත‍්‍රාංගනී අබේසේකර ද එක්ව සිටියහ.එ.ජා.ප. ජාතික සේවක සංගම් මූලස්ථානයේ දී ගිය සඳුදා පළාත් කිහිපයක එ.ජා.ප. මන්තී‍්‍රවරුන් සඳහා විශේෂ වැඩමුළුවක් පැවැත්විණි. වයඹ, මධ්‍යම සහ සබරගමුව පළාත් එ.ජා.ප. මන්තී‍්‍රවරු ඊට එක්වූහ.එම වැඩමුළුවට එ.ජා.ප. නායකයා සමග එ.ජා.ප. මහලේකම් තිස්ස ජාතික සංවිධායක එස්. බී.දිසානායක, පාර්ලිමේන්තු මන්තී‍්‍රවරුන් වන රංගේ බණ්ඩාර, ලක්ෂ්මන් කිරිඇල්ල සහ කබීර් හෂීම් එක් වූහ. “ලෝක වෙළෙඳ පොළේ බොර තෙල් මිල වේගයෙන් පහළ යනවා. ඒත් ඊට සාපේක්ෂව අපේ රටේ තෙල් මිල අඩුවෙලා නෑ. “එ.ජා.ප. නායකයා එහිදී චෝදනා කෙළේය.චන්දන බණ්ඩාර</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=ab0811162</link>
    <topic>රනිල් චූන් සහ මෝඩ චූන්</topic>
    <author/>
    <content>යුද්ධය ගැන කතා එපා ජොනී රනිල්ට කියයිරනිල් චූන් සහ මෝඩ චූන්අසල්වැසියාගේ ගෞරවය, විශ්වාසය නිවැරැදිව දිනාගැනීමරනිල් ට කිසිම ඡන්දයක් දිනන්න බෑ..එජාප ප‍්‍රබලයෙක් දේශපාලන මණ්ඩලයට කියයිපසුගිය සති කීපයේදී ඇතැම් පත්තරවල අතේ රෝල් අපි දුටුවෙමු. ඒවා එසේ මෙසේ රෝල් නොව දාර සයිස් කඹවලින් ඇඹරූ රෝල්ය. එම පත්තර කියවන අය එම රෝල් ගිලින්නේ නැත. ඒ තරමටම හුරුය. පුරුදුය. ටික දවසක් ගිය විට රෝල් එතූ එකාම ගිල හිරවී තටමන්නේ කිතුල් ඇට ගිල්ල උගුඩුවකු සේය.පසුගිය සති කීපයේදී තමිල්නාඩුවේ ඇතිවූ කිසියම් සිද්ධි කීපයක් මුල් කරගෙන ඉන්දියාවත් ශ‍්‍රීී ලංකාවත් හප්පන්නට හෝ අමනාප කරවන්නට නොකළ දෙයක් නැත. අමු කැලෑ ගිනි තියන කැලෑ හඳේ ටෙලිග‍්‍රෑම් කම්බිය කේලාම් කියන්නා සේ සති අන්ත පුවත්පතින් බේගල් ඇද බෑවේය. මේ යක්කු වරෙක ඉන්දියාවේ සිට සාම හමුදාවක් ශ‍්‍රීී ලංකාවට එන බව කීවේය. ඒක එහෙම වුණේ නැත. ඊට පසු ආහාර සහ බෙහෙත් රැගත් නැව් වන්නියට එව්වේය. ඒකද වුණේ් නැත. ඉන්දියාවේ සිට විශේෂ නියෝජිත පිරිසක් වන්නියට යැව්වෝය. ඒකද වුණේ නැත. ජනාධිපතිතුමා මන්මෝහන් සිංට දුන් දුරකථන පණිවුඩය ගැනද නක්කල් දැම්මේය. බැසිල් රාජපක්ෂ ගිය ගමන ගැන ඔරොප්පුවී කතා කළේය. ජනාධිපතිගේ දුරකථන සංවාදය, බැසිල්ගේ නිල සාකච්ඡාව සහ වෙනත් කි‍්‍රයා මාර්ග නිසා පත්තරකාරයා බලාපොරොත්තු වූ කිසිවක් ඉටුවූයේ නැත.ඒ නිසා දෙකොන හිරවී ඌරුතඩියකු සේ කෙඳිරිය නතර වී ඇත. හීන් කෙඳිරිල්ලක් පමණක් ඉතිරි වී තිබේ. ඉන්දියාව, තමිල්නාඩුව, වන්නිය, ආහාර නැව්, සාම සාධක හමුදා සියල්ල අමතක කොට මංගල සමරවීරට තර්ජනය කළ බවක් කියති. බයිට් කපුටන් ගැන කියති. සර්පයන් බියවී දොඩවති. ඒ අයගේ පත්තර කලාව එහෙමය. පච බේගල් ලියූ එකාටම මාසයක් ගිය පසු යළි ඒවා කියවන විට පොලිඩෝල් බී සියදිවි නසා ගැනීමට සිතෙන්නේය. ඒ තරමටම පචය. ඒ තරමටම ලැජ්ජාය.අප හිතවත් ‘එදා වේල විග‍්‍රහය’ ලියන උපුල් මල්ලී ද එක එක සතියේ එක එක මාතෘකා ගෙන රචනා ලියති. ඒවා කියවන විට හරිම ජොලිය. එහෙත් ඊළඟ සතියේ කියපු දේවල් වෙනස්වී ඇත. වරෙක රනිල්ට බනී. හැමදාමත් මහින්දට බනින්නේය. සියලු විග‍්‍රහවල අරමුණ රනිල් බලයට ගෙන ඒමටය. රනිල් බලයට ආවිට උපුල් මල්ලී ඇතුළු මාධ්‍ය කණ්ඩායමට රජ මඟුල්ය. රටම අල්ලා ගත්තා වගේය. මාධ්‍ය සියල්ල මල්ලිලාගේ ග‍්‍රහණයට අසු වන්නේය. ජාතික රූපවාහිනියේ කෙල්ලන්ගේ් සාරි ගලවා ගවුම් අන්දන්නේය. කොට ගවුම් ඇඳගත් කෙල්ලන් ප‍්‍රවෘත්ති කියන විට එක කැමරාවක් අල්ලන්නේ මූණට නොව වෙනත් පෙදෙසකටය. තවත් විටෙක කලිසම් කබා ඇඳගත් කජු කිරි කොල්ලකු ප‍්‍රවෘත්ති විකාශය මැද මැදිරියට ගෙන්වා දේශපාලන විග‍්‍රහ කරවන්නේය. ඔය නෙයියාඩම වසර තුනක්ම කළේය.අපේ හිතවත් උපුල් මල්ලී මේ සතියේ චූන් දෙකක් ගැන ලියා ඇත. එකක් සාම චූන්ය. ඒ චූන් එක රනිල්ගේය. අනික යුද්ධ චූන්ය. ඒ චූන් එක මහින්දගේය.සාම චූන් එකෙන් රනිල් හොම්බ බිම ඇණගත් බව උපුල් මල්ලීම පිළිගනී. මහින්ද ගේ යුද්ධ චූන් එකෙන් ඔහු අවුරුද්දක් රට පාලනය කරන බවද ඔහු පිළිගනී. කොහොම වුණත් චූන් දෙකේ වෙනස සොයා බැලීමට හොඳම අවස්ථාව උපුල් මල්ලි උදාකර දී තිබේ. සාම චූන් එක ආරම්භ වන්නේ සටන් විරාම ගිවිසුම අස්සන් කිරීමත් සමඟය. රනිල් එක තැනකත් ප‍්‍රභාකරන් තව තැනකත් ඉඳ මෙම අභිරහස් ගිවිසුමට අස්සන් තබති. ප‍්‍රභාකරන් ඊලාම් කොඩිය ඉදිරියේ තබාගෙන ගිවිසුම අස්සන් කළ අතර රනිල් වික‍්‍රමසිංහ අස්සන් කළේ ජාතික කොඩියක් නැතිවය. ඔහු ගිවිසුම අස්සන් කරන මොහොතේ පාර්ලිමේන්තුව රැස්වෙමින් තිබුණි.”දැන් හොර ගිවිසුමක් අස්සන් කරනවා. ඒක ඇත්තද? විපක්ෂය ප‍්‍රශ්න කළේය. අනේ පව්! උත්තර දෙන්නට සිටියේ සභානායක වි.ජ.මු.ලොකුබණ්ඩාරය.”මොන ගිවිසුමක් අස්සන් කළත් එය කරන්නේ පාර්ලිමේන්තුවට දැනුම් දීලයි. සියලු දේ විවෘතයි” සභානායක වි.ජ.මු. කීවේය.ඒ වනවිටත් ගිවිසුම අස්සන් කොට හමාරය. සභානායක පමණක් නොව පාර්ලිමේන්තුවද නොමඟ යැව්වේ සාම චූන් එක ආරම්භයේදීමය. සටන් විරාම ගිවිසුමෙන් රනිල් මොන තරම් චූන් වුණේ දැයි හිතා ගන්නට බැරි තරමිය. ජනතාවට පොරොන්දු වූ ජනතා න්‍යාය පත‍්‍රය කොට්ටය යටය. ‘දිනවමු ශ‍්‍රී ලංකා’ කකුල් දෙක අතරය. වැඩිපුර චූන් වූයේ බෙන්තොට හෝටලයේදීය.ඔහුගේ චූන් එකේ බලයෙන් ක්ෂණයකින් මුරකපොලු ගැලවුණේය. බාධක සියල්ල ගලවා විසි කෙළේය. අරලිය ගහ මැදුරේ ඉදිරිපිට පාර හෝස් ගා ඇරියේය. පාරේ යන කිසිවකු අත පත ගෑවේ නැත. වාහන චෙක් කළේ නැත. අපේ රණවිරු හමුදාව අවි බිම තබා දෑත පපුව මැද බැඳගෙන බලාගත් අතේ බලාගෙනම සිටියහ. පොලිසියේ මහත්වරුන් වාහන හැසිර වූවා පමණි.රනිල් වික‍්‍රමසිංහට දැන් මළමිනී පේන්නේ නැත. ගමට මිනී එන්නේ ද නැත. යුද්ධය ද නතර වී ඇත. හොඳ ජොලියක් දමන්නට හොඳම කාලය උදාවී තිබේ. රජයේ සේවයට බඳවා ගැනීම නතර කළේ දින සියයේ පුණ්‍යකාලය තුළය. කොල්ලන්ට ජොබ් නැත. රුපියල් 2000 දීමනා අමු රැවටිල්ලකි. රජයේ සේවක විශ‍්‍රාම වැටුප නතර කළේය. රාජ්‍ය සම්පත් විකුණා ගෙන කෑම සාම චූන් එකේ ප‍්‍රධාන කොටසක් විය. එම අවස්ථාවෙන් උපරිම පල නෙළා ගත්තේ රනිල්ගේ ගෝලයන් සහ ඔවුන්ගේ ගජ මිතුරන්ය.උපුල් මල්ලි ඇතුළු රාලහාමිගේ මාධ්‍ය ඒකකයට ද ෆුල් ති‍්‍රල්ය. රනිල් පුම්බන්නට නොකරන දෙයක් නැත. මාධ්‍ය සියල්ල බදාගෙන තිබිණි. මෙහෙම ජොලි කාලයක් මාධ්‍ය මල්ලිලාට ලැබුණේ නැත. මාධ්‍ය උන්ගේ පවුලේ බූදලයක් විය. අද මාධ්‍ය නිදහස වෙනුවෙන් බෙරිහන් දෙන මාධ්‍ය ඔස්තාර්ලා දේශපාලන ප‍්‍රතිවාදීන්ගේ ඡායාරූපයක්වත් පළ නොකරන තැනට වග බලාගත්හ.රටම උන්ටය. සාරය උරා බොන්නට ලොක්කාගෙන් බාධාවක් නැත. අපේ උපුල් මල්ලී මාධ්‍ය ඇමැති ඉමිටියාස් බකීර් මාකර් ගැන දැන්වත් දුක හිතෙන්නේ් නැද්ද? කොල්ලකු රාජ්‍ය මාධ්‍ය ආයතනයට දමා ගන්නට නොව ආයතන භාර ඇමැති හැටියට ඇමැතිගේ පින්තූරයක්වත් පළ කරගන්නට බැරි වුණ හැටි මොනතරම් වේදනාවක් ද? ලේක්හවුසියේ හැත්තෑ ගණනක් දොට්ට දැම්මේ ද සාම චූන් එකේ පලයක් ලෙසය.සටන් විරාමය අස්සන් කොට සාම චූන් එකට රනිල් - ප‍්‍රභා ඇතුළත්වීමත් සමඟම ජවුසන් නැටුවේ ප‍්‍රභාය. ඔහුට නිදහසේ ගේම් දෙන්නට මොනම බාධාවක්වත් නොවීය. මරාගෙන මැරෙන කොටි කොළඹ ආවේ වෙසක් තොරණ බලන්නට එන බැතිමතුන් සේය. ලොරි කනක්කුවේ ක්ලේමෝ කොළඹට ආවේ ඇඹිලිපිටියේ සිට කෙසෙල්කැන් කොළඹට ගේන්නා සේය. දැන් කොටි බුරුතු පිටින් කොළඹ සහ ප‍්‍රධාන නගරවල ස්ථානගතවී හමාරය. ඕනෑම මොහොතක ඕනෑම ගේමකට ඔවුහු සූදානමින් සිටිති. ඔවුන් ගැන සොයන්නට කිසිම ආරක්ෂක නිලධාරියකු නැත.උතුර නැඟෙනහිර තත්ත්වය වඩාත් භයානකය. බංකර් දිනෙන් දින වැඩිවෙයි. පොලිසි උසාවි විවෘත කෙරේ. අපේ හමුදාව බැරැක්ක තුළය. අවි නිහඬය. එහෙත් කොටි අවි දරා අපේ රණවිරුවන් සිටින බැරැක්ක අසලින් මහා ආඩම්බරයකින් ගමන් කරන්නේ අපේ එවුන්ට කොකා පෙන්වමින් සහ පස්සා පැත්ත පෙන්නමිනි. ති‍්‍රතුණාමලය වටා බංකර් ඉදිකළේ ලොකු ගේමකටය. ලක්ෂ්මන් කදිර්ගාමර් මහතා කළ අනතුරු ඇඟවීම රනිල් ලොක්කා ගාණකටවත් ගත්තේ නැත. ගිනි අවි රැගත් නැව් පෝලිමේ වන්නියට ආවේ මුලතිව් මුහුදේ අපේ නාවික හමුදාව බලා සිටියදීය. නැව් ප‍්‍රවාහනය ගිවිසුමට අනුව තහනම්ය. තහනම් වාරණ ප‍්‍රභාට විහිළුවකි. වසර තුනක්ම ප‍්‍රභාකරන් පරණ අවි සුද්ද කරගත්තේය. අලුත් අවි ගබඩා කළේය.සාම චූන් එකේ උපරිම ජොලිය වින්දේ එතෙර පැවැත්වූ සාම කානිවල් හරහාය. කොටි එතෙර ගොස් මෙතෙර ආවේ හිස් අතින් නොවේ. ගුවන් යානා කොටස් ගෙනාවේය. ඔවුන් ගමන්මලු චෙක්කරන්නට ගුවන් තොටුපොළට තහනම්ය. ඒ තරමටම කොටින්ට නිදහස දී තිබුණු සටන් විරාම ගිවිසුම දහස් වතාවක් උල්ලංඝණය කළා පමණක් නොව එය නිරීක්ෂණයට සිටි නෝර්වේ රූකඩ වරෙක ප‍්‍රාණ ඇපකරුවන් ලෙස ද රඳවා ගත්තේය.දැන් ඉතින් රනිල් නිදිය. ප‍්‍රභා ඇහැරලාය. ප‍්‍රභා ගහන්නට රෙඩිය. රනිල් ගුටි කන්නට රෙඩිය.ආරක්ෂක හමුදා ඉතිහාසයේ ලොකුම පාවාදීම සිදුවූවේ ද සාම චූන් කාලයේදීය. ඒ මිලේනියම් සිටි ඔත්තු අංශය උඩුගම්පල රිරී යකා හරහා ප‍්‍රභාකරන්ට බිලි දීමය. රට එක්සේසත් කිරීමට කැපවී කි‍්‍රයාකළ එම බුද්ධි අංශයේ සියලු දෙනා ප‍්‍රභාගේ අණින් මරා දැමුවේ සාම චූන් හරහාය. සාම චූන් එකේ ප‍්‍රතිඵලවලින් ඉහතින් ලියැවුණේ අරික්කාලකි.ඊළඟට උපුල් මල්ලි යුද්ධ චූන් එක ගැන කියයි. මහින්ද රාජපක්ෂ 2005 බලයට ආ විගස සාමයට අත දිගු කළේය. අත සපා කෑවා නොව අහක බලා ගත්තේය. මුහුණට මුහුණ සාකච්ඡාවට ජනාධිපති සූදානම් ය. එහෙත් ප‍්‍රභා සූදානම් නැත. ප‍්‍රභාට අවශ්‍ය සාම චූන් එකේදි සූදානම් කර ගත් ගේම් ටික කි‍්‍රයාත්මක කිරීමටය. ඔහු එය පටන් ගත්තේ සාම චූන් එකේ සිටි රනිල්ට මෙන් යුද්ධ චූන් එකේ සිටින මහින්ද පාඩමක් උගන්වන්නටය. සෙල්ලම් දෙක තුනක් දැම්මේය. මහින්ද බලා සිටියේය. මාවිල්ආරු සොරොව්ව වැසුවාම යුද්ධ චූන් එක ඩබල් විය. මාවිල්ආරු සොරොව්ව විවෘත කොට සමස්ත නැගෙනහිරම මුදාගෙන පළාත් පාලන සහ පළාත් සභා ඡන්දයෙන් තවත් චූන් විය.පිල්ලෙයාන් මහ ඇමැති විය. කරුණා අම්මාන් පාර්ලිමේන්තු ආවේය. ඊළඟට උතුරය. දැන් උතුරේත් සියයට 90 ක් මුදාගෙන අවසානය. කිලිනොච්චිය ඉලක්කයයි. එහෙත් රනිල් මෙන් මහින්ද යුද්ධයෙන් මැරෙන මිනී ගනිමින් රණවිරුවන් අල්ලන ප‍්‍රදේශවල හතර මායිම් සටහන් කරමින් සිටියේ නැත.යුද්ධ චූන් එකට මුළු නැගෙනහිරම සංවර්ධනය කළේය. මොරගහකන්ද සාගරයක් කරන්නට අඩිතාලම දැම්මේය. හම්බන්තොට වරාය, වීරවිල ගුවන් තොට ඉදිකරන්නේ ද යුද්ධ චූන් එකටය. පාරවල් මග නැගුමෙන් හැදුණේය. ගම නැගුමෙන් ගම හැදුණේය. අපි වවමු රට නගමු ව්‍යාපෘතියෙන් පුරන් කුඹුරු අස්වැද්දුවේය. ඡන්ද පරදිනවාට බයේ අමතක කර තිබු නොරොච්චෝලේ කොත්මලේ බලාගාර අද හෙටම එළිය දෙනු ඇත. අධිවේගි මාර්ග නව පණක් ලැබුවේය.වාලච්චේන, ඇඹිලිපිටිය කඩදාසි කම්හල් දැන් ගජරාමෙට වැඩය. එක කම්හලක්වත් වැසුවේ නැත. උපාධිධාරින්ට පත්වීම් ලැබුණි. රාජ්‍ය සේවය ශක්තිමත් කළේය. යුද්ධ චූන් එක අයවැයෙන් නිම කළේ නැත. තවත් ඉදිරියට යනු ඇත. දැන් ඉතින් උපුල් මල්ලි බලා ඉන්නේ බලය අරගෙන ප‍්‍රභාට උතුර, නැඟෙනහිර යළි ලබාදී හොරෙන් සටන් විරාමයකට එළැඹ තවත් අවුරුද්දක් දෙකක් ජොලියෙ නිදා ගන්නටය. මාධ්‍ය මල්ලිලාට ආතල් එකක් දීමටය. එම චූන් සමය යළි උදාවීම ඒ තරමටම පහසු නැති බව සබරගමු උතුරුමැද පළාත් සභා ඡන්දවලදී ජනතාව ප‍්‍රකාශ කළහ.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=ab0811163</link>
    <topic>අසල්වැසියාගේ ගෞරවය, විශ්වාසය නිවැරැදිව දිනාගැනීම</topic>
    <author>ඩබ්ලිව්.කේ. ප‍්‍රසාද් මංජු</author>
    <content>යුද්ධය ගැන කතා එපා ජොනී රනිල්ට කියයිරනිල් චූන් සහ මෝඩ චූන්අසල්වැසියාගේ ගෞරවය, විශ්වාසය නිවැරැදිව දිනාගැනීමරනිල් ට කිසිම ඡන්දයක් දිනන්න බෑ..එජාප ප‍්‍රබලයෙක් දේශපාලන මණ්ඩලයට කියයි1987දී ඉන්දු-ලංකා ගිවිසුම අස්සන් කිරීමට මෙරටට පැමිණි හිටපු අග‍්‍රාමාත්‍ය රජිව් ගාන්ධි මහතා නාවික හමුදා සෙබළකුගේ රයිෆල් ප‍්‍රහාරයකට ලක්වී යළි ඉන්දියාවට ගිය අවස්ථාවේදී ඔහු වටකරගත් මාධ්‍යවේදීහු තොරතෝංචියක් නැතිව ප‍්‍රශ්න කරන්නට වූහ. අවසානයේදී රජීව් ගාන්ධි මහතාට කමිසය ගලවා තම උරහිස ප‍්‍රදේශය මාධ්‍යවේදීන්ට පෙන්වීමට ද සිදුවිය.ඊට හේතුව වූයේ ඉන්දීය මාධ්‍යවේදීන් තරගෙට මෙන් රජීව් ගාන්ධි මහතාගෙන් ප‍්‍රශ්න කිරීමය. සාමාන්‍යයෙන් දකුණු ආසියාවේ රටවල මාධ්‍යවේදීන්ගෙන් තොරතෝංචියක් නැතිව වැඩිපුරම ප‍්‍රශ්න නඟන්නේ ඉන්දියාවේ මාධ්‍යවේදීන් බව පුදුමයට කරුණක් නොවේ. ඒ ඉන්දියාවේ මාධ්‍යවේදීන්ගේ හැටිය.සාමාන්‍යයෙන් කුමක් හෝ විශේෂ ප‍්‍රවෘත්තියක් සොයාගන්නා තුරු ප‍්‍රශ්න කිරීම මාධ්‍යවේදීන්ගේ සාමාන්‍ය සිරිතක් වුවද ඉන්දියාවේ මාධ්‍යවේදීන් බහුතරයක් හැසිරෙන්නේ කුමක් හෝ කරුණක් හෙළිකර ගැනීමට යම්කිසි සැලසුම් සහගත ආකාරයටය. ඔවුන්ට විවිධ න්‍යාය පත‍්‍ර තිබෙන්නට පුළුවන් වුවද ඔවුන්ගේ ප‍්‍රශ්න කිරීමේ රටාවේ නම් කිසිදු වෙනසක් නොමැත.මීට වසර 6කට පමණ පෙර ප‍්‍රභාකරන් අවසන් මාධ්‍ය හමුව පැවැත්වූයේ කිලිනොච්චියේදීය. ඉන්දියානු මාධ්‍යවේදීන් ගැන ඉවෙන් මෙන් දන්නා නිසාදෝ ප‍්‍රභාකරන් මෙහිදී වැඩිපුරම පරිස්සමින් පිළිතුරු ලබාදුන්නේ ඉන්දීය මාධ්‍යවේදීන් නැඟූ ප‍්‍රශ්නවලටය. මේ නිසා ඉන්දියාවට යන රාජ්‍ය නායකයින් මෙන්ම විශේෂිත පුද්ගලයින් මාධ්‍යවේදීන්ට විවෘතව අදහස් ප‍්‍රකාශ කිරීමට එතරම් කැමැත්තක් දක්වන්නේ නැත.මහින්ද රාජපක්ෂ ජනාධිපතිතුමා ඉන්දියාවේ සංචාරයක නිරතවූයේ බෙංගාල බොක්ක ආශ‍්‍රිත රටවල බහු තාක්ෂණික අංශ හා ආර්ථික සහයෝගීතාව සඳහා පවත්වන “බිම්ස්ටෙක්’ සමුළුවට සහභාගිවීම සඳහාය.බිම්ස්ටෙක්ස් දෙවන රාජ්‍ය නායක සමුළුවට ජනාධිපතිතුමා සහභාගි වුවද බොහෝ දෙනකුගේ අවධානය යොමු වූයේ ඉන්දීය මාධ්‍යවේදීන් නැඟූ සෘජු ප‍්‍රශ්න කිරීම්වලට ජනාධිපතිතුමා ලබාදුන් ක්ෂණික පිළිතුරුයි.ජනාධිපතිතුමා ලබාදුන් සෘජු ක්ෂණික පිළිතුරු කෙතරම් මාධ්‍යවේදීන්ගේ මෙන්ම අනෙකුත් අයගේ අවධානයට ලක්වූවාද යත් ඉන්දීය අග‍්‍රාමාත්‍ය ආචාර්ය මන්මෝහන් සිං සමඟ පැවැති සාකච්ඡාව හා ‘බිම්ස්ටෙක්ස්’ සමුළුවට වඩා ප‍්‍රසිද්ධයක් ශ‍්‍රී ලංකා ජනාධිපතිවරයා ලබාදුන් ක්ෂණික පිළිතුරුවලට ලබාදී තිබුණි.සාමාන්‍යයෙන් ඕනෑම රටක රාජ්‍ය නායකයකු මාධ්‍යවලට විවෘත ප‍්‍රකාශ කිරීමට එතරම් කැමැත්තක් නොදක්වයි. ඊට හේතුව යම්කිසි වචනයක් බැරිවෙලාවකින් හරි වැරදි ලෙස භාවිතා වුවහොත් එය එම රාජ්‍ය නායකයාට විශාල අවාසියක් වීමට ඉඩ තිබෙන නිසාය. විශේෂයෙන්ම ශ‍්‍රී ලංකාවේ රාජ්‍ය නායකයකු මෙම කාලය තුළදී ඉන්දියාවේ සංචාරය කිරීම බොහෝ දෙනකුට විශේෂ ප‍්‍රවෘත්තියකි.ඊට හේතුව දෙරට අතරේ යම් ගැටලුවක් ඇතිවේවි කියා අපේ රටේ ඇතැම් දේශපාලන පක්ෂ කට ඇරගෙන බලා සිටින නිසාය. යම් යම් තීරණාත්මක අවස්ථාවලදී බොහෝ රාජ්‍ය නායකයින් මාධ්‍යවලට පිළිතුරු ලබාදෙන්නේ කඩදාසි කියවමිනි. නැත්නම් වටේ සිටින උපදේශකයින්ගෙන් විවිධ උපදෙස් ලබාගෙනය. පිළිතුරු දීමට බැරිම තැන සමහර රාජ්‍ය නායකයින් මාධ්‍ය මඟහැර යන්නේ විවිධ හේතු ඉදිරිපත් කරමින් එම ඉවත්වීම සාධාරණීකරණය කිරීමටය.අග‍්‍රාමාත්‍ය ආචාර්ය මන්මෝහන් සිං මහතා සමඟ ද්වි පාර්ශ්වීය සාකච්ඡා අවසන් කර පිටතට එන ශ‍්‍රී ලංකා ජනාධිපතිතුමා වටකර ගැනීමට එම ස්ථානයේ සිටි මාධ්‍යවේදීහු කි‍්‍රයාකළහ. ඉන්දීය මාධ්‍යවේදීන්ගේ හැටි දන්නා ජනාධිපතිතුමාට අවශ්‍ය නම් එම මාධ්‍යවේදීන් මඟහැර සිටීමට පුළුවන්කම තිබුණි. නමුත් මහින්ද රාජපක්ෂ ජනාධිපතිතුමා මාධ්‍යවේදීන් අසන ඕනෑම ගැටලුවකට සතුටින් පිළිතුරු ලබාදීමට දැඩි කැමැත්තක් දක්වන බව අමුතුවෙන් කිවයුතු නොවේ.ජනපති ජනහමුව සජීවී රූපවාහිනී වැඩසටහනට සහභාගිවීම සඳහා ජනාධිපතිතුමා සාමාන්‍යයෙන් අසුන්ගන්නේ ඕනෑම ප‍්‍රශ්නයක් ඉදිරිපත් කරන ලෙස සිනහමුසු මුහුණින් ප‍්‍රකාශ කරමිනි.ඉන්දීය අග‍්‍රාමාත්‍යවරයා මුණගැසී පැමිණෙන ශ‍්‍රී ලංකා ජනාධිපතිවරයා වටකරගත් ඉන්දීය මාධ්‍යවේදීන් ප‍්‍රශ්න ඇසීමට පටන්ගන්නා ලදී. මේ වෙලාවේදී තීරණාත්මක කරුණු සම්බන්ධයෙන් ඇසිය හැකි බරපතළම ප‍්‍රශ්න ඇසීමට ඔවුන්ට වුවමනා වී තිබුණි. සමහර ප‍්‍රශ්න පොදු ඒවා වූ අතර තවත් සමහරක් ඒවා ඉන්දියානු මධ්‍යම රජයේත් තමිල්නාඩු ප‍්‍රාන්තයේත් න්‍යාය පත‍්‍රවලට අනුකූල වූ ඒවාය.මාධ්‍යවේදීන් තමා වටකරගන්නවාත් සමඟම ඊට සිනාමුසු මුහුණින් හා සැහැල්ලු බවකින් මුහුණදුන් ශ‍්‍රී ලංකා ජනාධිපතිවරයා වෙතින් පෙන්නුම් කළේ ඕනෑම ප‍්‍රශ්නයකට තමා පිළිතුරු ලබාදීමට සූදානම් බවකි. සියලුදෙනා අපේක්ෂා කළ පරිදි ඉන්දීය මාධ්‍යවේදීන්ගේ පළමු ප‍්‍රශ්නය වූයේ කොටි සංවිධානය ඉදිරිපත් කර ඇති සටන් විරාම යෝජනාව පිළිබඳවයි. “මීට පෙර විවිධ අවස්ථාවලදී සටන් විරාම තත්ත්වයන් ඇතිවුණා. ඒ හැම අවස්ථාවක්ම කොටි සංවිධානය යොදාගත්තේ යළි සන්නද්ධ වීමට හා සංවිධාන වීමට පමණයි.සාකච්ඡාමය විසඳුමකට අපි සූදානම්. නමුත් ඊට පෙර කොටි සංවිධානය අවි බිම තැබිය යුතුයි.” යනුවෙන් මහින්ද රාජපක්ෂ ජනාධිපතිතුමා පැවසීය. කොටි සංවිධානය ඉදිරිපත් කර ඇති සටන් විරාම යෝජනාවට දිය හැකි හොඳම පිළිතුර මෙය වන්නේය. පසුගිය ජනාධිපතිවරණ වේදිකාවේ සිටම මහින්ද රාජපක්ෂ මහතා කියා සිටියේ සාර්ථක දේශපාලන විසඳුමක් කරා ගමන් කිරීමට නම් කොටි සංවිධානය අවි ආයුධ අත්හැරිය යුතු බවයි.දෙමළ ජනතාවගේ ආරක්ෂාව සම්බන්ධයෙන් අසන ලද පැනයකට ජනාධිපතිතුමා දුන්නේ කදිම පිළිතුරකි. “මුළු ලෝකයටම සහතික වෙනවා, දෙමළ ජනතාවගේ ආරක්ෂාව ගැන. දෙමළ ජනතාව කියන්නේ අපේම ජන කොටසක්. ඔවුන් ආරක්ෂා කිරීම මගේ වගකීමක්.” යනුවෙන් ජනාධිපතිතුමා පැවසුවේ දෙමළ ජනතාව හා ත‍්‍රස්තවාදය කියන කරුණු දෙක තම රජය ඉතා හොඳින් අවබෝධ කරගෙන තිබෙන බව පසක් කරමිනි.ජනාධිපතිතුමාගේ ඍජු ඉතා නිරවුල් පිළිතුරු හමුවේ ඉන්දීය මාධ්‍යවේදීන්ට ඉදිරිපත් කිරීමට තිබුණු සමහරක් ප‍්‍රශ්න අමතක වෙන්නටත් ඇත. ඉන් අනතුරුව බලය බෙදීමේ දේශපාලන විසඳුම හා නැඟෙනහිර පළාතේ වත්මන් තත්ත්වය ගැන කකතා කිරීමට ද ජනාධිපතිතුමා අමතක නොකළේය.”මං ඔබලාට ආරාධනා කරනවා, ශී‍්‍ර ලංකාවේ නැඟෙනහිර පළාතට පැමිණෙන්න කියලා. පසුගිය කෙටි කාලය තුළ එම පළාතේ ඇතිවූ අති මහත් සංවර්ධනය ඔබලාට බලාගන්න පුළුවන් වේවි. නැඟෙනහිර මහ ඇමති පිල්ලෙයාන්. ඔහු හිටපු ළමා සොල්දාදුවෙක්. හිටපු සන්නද්ධ අංශ නායක කරුණා පාර්ලිමේන්තු මන්තී‍්‍රවරයෙක්. මේ වෙනස ඔබගේ ඇස්වලින්ම දැක ඔවුන් සමඟ සාකච්ඡා කරන්න පුළුවන්.”ජනාධිපතිතුමා මෙම කරුණු දැක්වීමට ඉන්දීය මාධ්‍යවේදී ඇහුම්කන් දීගෙන සිටියේ දැඩි අවධානයකිනි. මේ අවස්ථාවේදී ශී‍්‍ර ලංකාවට පැමිණෙන ලෙසට ජනාධිපතිතුමා ඉන්දීය මාධ්‍යවේදීන්ට කළ ආරාධනාව ඉතා වැදගත්ය. ශී‍්‍ර ලංකාවේ රාජ්‍ය නායකයකු ඉන්දියාවේ මාධ්‍යවේදීන්ට සාර්ථක ලෙස පිළිතුරු ලබාදුන් හොඳම අවස්ථාව ලෙස මෙය ඉතිහාසයට එක්වීම අනිවාර්යයි. ඉන්දීය මධ්‍යම රජය ද සිටින්නේ මෙම ස්ථාවරයේ ය.තමිල්නාඩුවට ද ජනාධිපතිතුමාගේ ප‍්‍රකාශයෙන් ශී‍්‍ර ලංකාවේ තත්ත්වය ගැන පැහැදිලි අවබෝධයක් ලබා ගැනීමට අපහසු නොවනු ඇත. බෙදුම්වාදයට උඩගෙඩි දෙන ඇතැමුන්ගේ ප‍්‍රකාශවලට රැවටෙන්නේ නොමැතිව ශී‍්‍ර ලංකාවටම පැමිණ තමන්ගේ යම් සැකයක් තිබෙනවා නම් එය දුරුකර ගැනීමට ඕනෑම ඉන්දියානුවෙකුට හැකිය.ජනාධිපතිතුමා ඉතා ඍජුව පිළිතුරු ලබාදීම තුළින් ගම්‍යවන තවත් කරුණක් වන්නේ ශී‍්‍ර ලංකාව සම්බන්ධයෙන් වසන් කිරීමට ජනාධිපතිතුමාට කිසිවක් නොමැති බවයි. ත‍්‍රස්තවාදය හා දෙමළ ජනතාවගේ ප‍්‍රශ්න වෙන වෙනම හඳුනාගෙන ඒවාට අදාළ පිළිතුරු ලබා දෙමින් සිටින බව ඉන්දියාව පමණක් නොවෙයි, ජාත්‍යන්තර ප‍්‍රජාව ද පිළිගෙන තිබේ.කොටි සංවිධානය ක‍්‍රම ක‍්‍රමයෙන් දුර්වල වෙමින් තිබෙන අවස්ථාවක ඔවුන්ට අවශ්‍ය වී ඇත්තේ කෙසේ හෝ ආරක්ෂක අංශ සිදුකරන මෙහෙයුම් නතර කිරීමටය. මේ සඳහා මාස කිහිපයක් තිස්සේ කොටි සංවිධානය නොගන්නා උත්සාහයක් නැත. දෙමළ ජාතික සන්ධානයේ මන්තී‍්‍රවරුන් තමිල්නාඩු ප‍්‍රාන්තයේ මන්තී‍්‍රවරුන්හරහා ආරක්ෂක අංශ සිදුකරන මෙහෙයුම් නතර කිරීමට නොගත් උත්සාහයක් නැත. නමුත් යථාර්ථය හොඳින් දන්නා ඉන්දීය මධ්‍යම ආණ්ඩුව හෝ ජාත්‍යන්තර ප‍්‍රජාව කිසිඳු බලපෑමක් නොකළේය.ශී‍්‍ර ලංකාවට එරෙහිව ගෙනගිය ඇතැම් ප‍්‍රචාර ද මේ වන විට අසත්‍යයක් වෙමින් පවතී. ඉන් අනතුරුව කොටි සංවිධානය කල්පනා කළේ තවත් පැරණි තැටියක් වාදනය කිරීමටය. ඒ සටන් විරාමයක් ගැන යෝජනාවයි. ශී‍්‍ර ලංකා ජනාධිපතිතුමා ‘බිම්ටෙක්ස්’ සමුළුවට සහභාගි වන බව දන්නා කොටි සංවිධානය පසුගිය සතියේ සිට පැරණි තැටිය වාදනය කිරීමට පටන් ගත්තේය. කොටි සංවිධානය සිතුවේ සටන් විරාමයකට යන ලෙස ඉන්දියාව එරටට පැමිණෙන ශී‍්‍ර ලංකා ජනාධිපතිවරයාට බලපෑම් කරාවි කියාය.නමුත් කොටි සංවිධානය ගැන හොඳින් දන්නා ඉන්දීය මධ්‍යම ආණ්ඩුව පෙර කළ වැරදි යළි නොකරන බව ස්ථිරය. ශී‍්‍ර ලංකාවේ ප‍්‍රජාතන්ත‍්‍රවාදය හා භෞමික අඛණ්ඩතාව ආරක්ෂා කිරීම වෙනුවෙන් ගනු ලබන ඕනෑම කි‍්‍රයා මාර්ගයකට සහාය ලබාදෙන බව ඉන්දීය අග‍්‍රාමාත්‍යවරයා ශී‍්‍ර ලංකා ජනාධිපතිවරයාට පවසන ලද කරුණුවලින් එම ස්ථිරත්වය තවත් තහවුරු වෙයි. තවත් වසර 2 කින් කොටි තහනම දීර්ඝ කිරීමට කි‍්‍රයා කළ ඉන්දියාව නෙදුමාරන් ඇතුළු කොටි හිතවාදීන් අත්අඩංගුවට ද ගෙන ඇත.ඉන්දීය අග‍්‍රමාත්‍යවරයා හමුවීම, ඉන්දීය මාධ්‍යවේදීන්ට පිළිතුරු ලබාදීම යන කරුණු ශී‍්‍ර ලංකාවට ඉතා වැදගත් වූ අතර ශී‍්‍ර ලංකා ජනාධිපතිතුමා “බිම්ස්ටෙක්ස්” සමුළුවට සහභාගිවීම ද ඉතා වැදගත්ය. ආහාර අර්බුදය හා දේශගුණික විපර්යාස සාමාජික රටවලට බලපාන්නේ කෙසේද? යන්නේ මෙහිදී වැඩි වශයෙන් අවධානය යොමු කෙරිණ.ලෝක ආහාර හා ලෝක ආර්ථික අර්බුදයකට බටහිර යුරෝපය ඇතුළු ලෝකයේ ධනවත් රටවල් මුහුණ පා තිබෙන අවස්ථාවක ඉන්දියාව, ශී‍්‍ර ලංකාව ඇතුළු ‘බිම්ටෙක්ස්’ සමුළුව නියෝජනය කරන රටවල් ඊට සාර්ථකව මුහුණ දෙමින් සිටින ආකාරය ද මෙහිදී විස්තර කෙරිණ. ඒ වගේම ‘බිම්ටෙක්ස්’ සමුළුව නියෝජනය කරන රටවලට ත‍්‍රස්තවාදයෙන් එල්ල වන බලපෑම් හා ඊට මුහුණදීම කෙරෙහි ද ;මහිදී අවධානය යොමු විය.ලෝක ආර්ථික අර්බුදය ගැන කතා කිරීමට තවත් දින කිහිපයකින් වොෂින්ටනයේදී රැස්වීමට නියමිත ලෝක බලවතුන්ට ද ‘බිම්ස්ටෙක්ස්’ සමුළුවෙන් ලබාදී තිබෙන පණිවිඩය ද වැදගත් ය. මේ සියලු කාරණා සැලකිල්ලට ගැනීමේදී පෙනී යන කරුණ වන්නේ ශී‍්‍ර ලංකාවේ රාජ්‍ය නායකයෙකු සාක් සභාපතිවරයා ලෙසින් ඉන්දියාවේ සිදු කළ සාර්ථකම සංචාරය මහින්ද රාජපක්ෂ ජනාධිපතිතුමාගේ මෙම සංචාරය බවයි.ඩබ්ලිව්.කේ. ප‍්‍රසාද් මංජු</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=ab0811164</link>
    <topic>රනිල් ට කිසිම ඡන්දයක් දිනන්න බෑ..</topic>
    <author>චන්දන බණ්ඩාර</author>
    <content>යුද්ධය ගැන කතා එපා ජොනී රනිල්ට කියයිරනිල් චූන් සහ මෝඩ චූන්අසල්වැසියාගේ ගෞරවය, විශ්වාසය නිවැරැදිව දිනාගැනීමරනිල් ට කිසිම ඡන්දයක් දිනන්න බෑ..එජාප ප‍්‍රබලයෙක් දේශපාලන මණ්ඩලයට කියයිචන්දන බණ්ඩාරඑ.ජා.ප නායකයාට යළිත් කිසිදා මැතිවරණයක් ජය ගත නොහැකි බවත් ඒ නිසා මේ වන විට එ.ජා.ප ය සීඝ‍්‍රයෙන් දියවී යන පක්ෂයක් බවට පත්ව ඇති බවත් කුරුණෑගල දිස්ති‍්‍රක්කයේ එ.ජා.ප ප‍්‍රබල මන්තී‍්‍රවරයෙක් පසුගියදා පැවැති එ.ජා.ප දේශපාලන මණ්ඩල රැස්වීමේදී ප‍්‍රසිද්ධියේම චෝදනා කැර ඇතැයි එ.ජා.ප මන්තී‍්‍රවරයෙක් සිළුමිණට කීය.මහින්ද රාජපක්ෂ ජනාධිපතිතුමා නිසි ලෙස රට මෙහෙය වන බවත් උතුරේ ගැටලුවට අවංකවම කැපවී විසඳුම් සොයන නිසාත් එ.ජා.ප නායක රනිල් වික‍්‍රමසිංහ මහතා නායකත්වය ලබා දෙන ඕනෑම මැතිවරණයකදී එ.ජා.ප යේ පරාජය නියත බවද එම මන්තී‍්‍රවරයා එ.ජා.ප දේශපාලන මණ්ඩලයේදී අවධාරණය කැර ඇත.යුද්ධය නවත්වන ලෙස හෝ උතුරේ ගැටලුවට දේශපාලන විසඳුමක් ලබා දිය යුතු බවට රජයට එරෙහිව ප‍්‍රකාශ නිකුත් නොකර ත‍්‍රස්තවාදය පරාජය කිරීමේ සටනට කොන්දේසි විරහිතව එ.ජා.ප නායකත්වය සහාය දිය යුතු බවද එම එ.ජා.ප ප‍්‍රබලයා අවධාරණය කැර තිබේ. මේ මොහොතේ උතුරේ ත‍්‍රස්තවාදය පරාජය කිරීමේ සටනට එ.ජා.ප නායකත්වය ප‍්‍රමුඛ පක්ෂය කැපවුවහොත් ඉදිරි මැතිවරණයකදී ජනතාවගේ සහාය එ.ජා.ප යට ලබා ගැනීම පහසු බවද එම මන්තී‍්‍රවරයා දේශපාලන මණ්ඩලයේදී පවසා තිබේ.කිසිම ඡන්දයක් එ.ජා.ප යේ පරාජය නියත බවද එම මන්තී‍්‍රවරයා එ.ජා.ප දේශපාලන මණ්ඩලයේදී අවධාරණය කැර ඇත.යුද්ධය නවත්වන ලෙස හෝ උතුරේ ගැටලුවට දේශපාලන විසඳුමක් ලබා දිය යුතු බවට රජයට එරෙහිව ප‍්‍රකාශ නිකුත් නොකර ත‍්‍රස්තවාදය පරාජය කිරීමේ සටනට කොන්දේසි විරහිතව එ.ජා.ප නායකත්වය සහාය දිය යුතු බවද එම එ.ජා.ප ප‍්‍රබලයා අවධාරණය කැර තිබේ.මේ මොහොතේ උතුරේ ත‍්‍රස්තවාදය පරාජය කිරීමේ සටනට එ.ජා.ප නායකත්වය ප‍්‍රමුඛ පක්ෂය කැපවුවහොත් ඉදිරි මැතිවරණයකදී ජනතාවගේ සහාය එ.ජා.ප යට ලබා ගැනීම පහසු බවද එම මන්තී‍්‍රවරයා දේශපාලන මණ්ඩලයේදී පවසා තිබේ.එ.ජා.ප නායකයා තවදුරටත් අත්තනෝමතිකව කි‍්‍රයා කළහොත් මහා මැතිවරණයකට නොගොස් රජයේ පාලන කාලය දිගු කැර ගැනීමට පාර්ලිමේන්තුවේ තුනෙන් දෙකේ් මන්තී‍්‍ර බහුතරය රජයට ලබා දීමට එ.ජා.ප මන්තී‍්‍රවරුන්ට සිදු වෙනු ඇති බවත් එම මන්තී‍්‍රවරයා එ.ජා.ප නායකයාට අවධාරණය කැර ඇතැයි එ.ජා.ප මන්තී‍්‍රවරයා “සිළුමිණට” කීය.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=af0811161</link>
    <topic>විදේශ සබඳතා හොඳින්ම කළමනාකරණය කළ</topic>
    <author>සංවාද සටහන -දයා. ඩී. ෆොන්සේකා</author>
    <content>විදේශ සබඳතා හොඳින්ම කළමනාකරණය කළ රාජ්‍ය නායකයා මහින්ද රාජපක්ෂයිවිවිධ බලවේග හා හාස්කම්වලින් රෝග සුව කළ හැකිද?“ගම ගොඩ නඟා ලොව තරණය කරන ගමන් මඟක්”වරදවා තේරුම් ගන්ඩ එපාඅඩ සියවසකට පෙර සිට ශ‍්‍රී ලංකාව වැනි තුන්වන ලෝකයේ රටවල විදේශීය ප‍්‍රතිපත්තිය සකසන සාධකය වූයේ නිරවි යුද්ධයයි. ලෝකයේ තිබූ ධනවාදී හා සමාජවාදී කඳවුරු දෙකට සාපේක්ෂව අපට මෙන්ම බොහෝ රටවලට ද සිය විදේශීය ප‍්‍රතිපත්ති සකස් කිරීමට සිදුවිය.ශ‍්‍රී ලංකාව වගේ රටකට බල පෑ අභියෝගය වූයේ මේ බලකඳවුරු දෙකෙන් එකකටවත් ගැති නොවී සිටීම හා ඒ දෙකම සමඟ මිත‍්‍රත්වය තබා ගැනීමයි. එමෙන්ම ලෝක ප‍්‍රශ්න පිළිබඳව නිවැරැදි ස්ථාවරයක පිහිටා සිටීමයි. එහෙත් 1989 බර්ලින් තාප්පය බිඳ වැටීම හා 1991 සෝවියට් රුසියාව බිඳවැටීමෙන් පසු මේ නිරවි යුද්ධය අවසන් විය.ඉන්පසු ශ‍්‍රී ලංකාව වැනි රටවලට මතුවූ අභියෝග වෙනස් වූ බවක් පෙනේ. ඒ අභියෝග සමහරක් ශ‍්‍රී ලංකාවටත් අනිත් රටවලටත් පොදුවූ අතර සමහර ඒවා සුවිශේෂි අභියෝග විය.ශ‍්‍රී ලංකාව සිය අන්තර්ජාතික සබඳකම් සඳහා වූ මේ අභියෝග කොතරම් හොඳට කළමනාකරණය කරගෙන ඊට මුහුණදුන්නා ද යැයි ප‍්‍රශ්නයක් මතුවෙයි.2005 නොවැම්බර් 17 වන දින ශ‍්‍රී ලංකාවේ මහජන ඡන්දයෙන් පත්වුණු මහින්ද රාජපක්ෂ රජය මේ සබඳතා හොඳින් කළමනාකරණය කරගෙන ඊට මුහුණ දුන් බව මගේ මතයයි. මේ තාක් පත්වුණු සියලුම රජයයන්ට සාපේක්ෂව අන්තර්ජාතික සබඳතා වඩා හොඳින් කළමනාකරණය කරගෙන වඩාත් සාර්ථකව විදේශ ප‍්‍රතිපත්තිය සකස් කරගත්තේ මහින්ද රාජපක්ෂ රජය බව කිව යුතුයි.දශක තුනක පමණ කාලයක පෙර සිට ශ‍්‍රී ලංකාවට පෙර නොවූ විරු අභියෝගයකට මුහුණ දෙන්නට සිදුවිය. ඒ එල්ටීටීඊ ත‍්‍රස්තවාදය පිළිබඳ අභියෝගයයි. එල්ටීටීඊ සන්නද්ධ බෙදුම්වාදය පිළිබඳ අභියෝගයයි.අභියෝගය2005 නොවැම්බර් 17 මහින්ද රාජපක්ෂ මහතා ජනාධිපති පදවියට පත්වන විට අන්තර්ජාතික වශයෙන් ශ‍්‍රී ලංකාවේ ප‍්‍රතිරූපයට හානි වී තිබූ බව කවුරුත් දන්නා කරුණකි. 83 ජූලි කලබල මෙන්ම එවකට ශ‍්‍රී ලංකා හමුදාව විසින් එල්ටීටීඊ මර්දනය සඳහා ගෙනගිය කි‍්‍රයාමාර්ග නිසාද ශ‍්‍රී ලංකාවේ නාමයට කැළලක් වී තිබුණි. ශ‍්‍රී ලංකාව අන්තර්ජාතික වශයෙන් පහළට ඇද දැමුවා වූ සිද්ධීන්ට අභියෝගාත්මකව මුහුණදීම මහින්ද රාජපක්ෂ රජයේ විශාල වගකීමක් විය.දෙවෙනි සුවිශේෂි අභියෝගය වන්නේ ලංකාව පිළිබඳ වැරැදි මත එනම් ශ‍්‍රී ලංකාවේ මහජාතිය සුළුජාතීන් පෙලනවා යන මතවාදය ඇමෙරිකාව, යුරෝපය, ඔස්ටේ‍්‍රලියාව, නවසීලන්තය වැනි රටවල පැතිර තිබීමයි.මහින්ද රාජපක්ෂ රජය බලයට පත්වන්නට පෙර මේ මතවාදයන් කොයිතරම් උග‍්‍ර ලෙස පැතිරී තිබුණ ද කිවහොත් මේ රටේ විදේශීය ප‍්‍රතිපත්තිය තීරණය කිරීමේ වගකීම පවා සමහර විට දැරුවේ සමසභාපතිවරුන්, ඇමෙරිකාව යුරෝපා සංගමය ඇතුළු විදේශීය බලවේගයි.මේ තත්ත්වය කෙතරම් උග‍්‍රවී තිබුණ ද කිවහොත් ලංකාවේ සන්නද්ධ හමුදා සකස්විය යුතු අන්දම පවා බොහෝවිට තීරණය කළේ අන්තර්ජාතික රාජ්‍ය නොවන සංවිධානයි. නිදර්ශන වශයෙන් 1987 ඉන්දියානු මැදිහත්වීම 2002 සටන් විරාම ගිවිසුම ගත හැකියි.ආර්ථික පීඩනයමහින්ද රාජපක්ෂ රජය පත්වන්නට පෙර සමහර කාලවල ලංකාවට ආර්ථික පීඩන පවා එල්ල කරන්නට අන්තර්ජාතික ප‍්‍රජාව උත්සාහ ගත් බව පැහැදිලි කරුණකි.මහින්ද රාජපක්ෂ මහතා ජනාධිපති පදවියට පත්වන විට විදේශ ප‍්‍රතිපත්තිය තිබුණේ කිසිම ස්ථාවර තත්ත්වයෙක නොවේ.මේ සියල්ලම එතුමාට මුහුණ දෙන්නට සිදුවූ අභියෝගයන්ය.එමෙන්ම මහින්ද රාජපක්ෂ රජය පත්වූ විගස එල්ටීටීඊය යුද කි‍්‍රයාමාර්ග වලට අවතීර්ණවීමත් ප‍්‍රශ්න අවුල් කරන්නට හේතුවිය. මාවිල්ආරු ප‍්‍රශ්නය මැදිකරගෙන යුද්ධය යළිත් ඇරැඹිණ.මෙහිදී බෙදුම්වාදී කෝණයකින් ශ‍්‍රී ලංකා රජය දෙස බැලූ සමහර විදේශීය රාජ්‍ය නොවන සංවිධාන විවිධ කි‍්‍රයාමාර්ගයන් ඔස්සේ ඊට මැදහත්වන්නට ද උත්සාහ කළහ.මේ සියල්ල හමුවේ මහින්ද රාජපක්ෂ ජනාධිපතිතුමා සිය විදේශ ප‍්‍රතිපත්තියට නව මුහුණුවරක් දුන්නේ ශ‍්‍රී ලංකාවේ තමන් කරන යුද්ධය සාධාරණීකරණය කරමින් ස්ථිර ප‍්‍රතිපත්තියක පිහිටා වීම විශේෂත්වයකි.කලාපීය බලවතාඉන්දියාව කලාපයේ බලවතා වශයෙන් සළකා ඒ බව අමතක නොකොට කටයුතු කරමින් ශ‍්‍රී ලංකාව පිළිබඳ ලෝකය පුරා පැතිර තිබූ වැරැදි මත වාද ඉවත් කිරීමේ ප‍්‍රතිපත්තියක් තානාපති කාර්යාල හරහා ගෙනයාමට රජයට සිදුවිය.මෙහිදී නැසීගිය හිටපු විදේශ අමාත්‍ය ලක්ෂ්මන් කදිර්ගාමර් මහතා යම් තරමකට ඒ වැරැදි මතවාද ඉවත් කිරීමට කටයුතු කර තිබීම රජයට වාසියක් වූ බවද නොකියාම බැරි දෙයකි.ජේ.ආර්.ජයවර්ධන, චන්ද්‍රිකා කුමාරතුංග මෙන්ම රනිල් වික‍්‍රමසිංහගේ ද ස්ථිර විදේශ ප‍්‍රතිපත්තියක් නොතිබිණ. කුමක් හෝ ප‍්‍රතිපත්තියක ස්ථාවරව එල්බගෙන සිටියේ හිටපු ජනාධිපති පෙ‍්‍ර්මදාස මහතා පමණකි.මාවිල්ආරු සටන සමඟම යුද්ධය උග‍්‍ර අතට හැරෙත්ම යුද්ධය නැවැත්වීම උදෙසා අන්තර්ජාතික බලපෑම් වැඩිවන්නට විය. මෙවිට රජයේ විදේශ ප‍්‍රතිපත්තිය දැඩි විමසිල්ලෙන් දුරදක්නා නුවණකින් යුක්තව කළමනාකරණය කළ යුතු විය.මේ රජය ඒ සඳහා මුලින්ම කලාපීය බලවතා මෙන්ම ශ‍්‍රී ලංකාවට කිට්ටුම හිතවතා වන ඉන්දියාව සමඟ හොඳ සබඳතාවක් ගොඩනඟාගත් අයුරු පැසසිය යුතුය. කලාපීය බලවතාට යට නොවී එඩිතරව කොන්ද කෙළින් තබාගෙන කටයුතු කිරීම විශේෂයකි.කි‍්‍රයාමාර්ග1987 දී යුද්ධයට එරෙහිවී ඉන්දියාව ගත් කි‍්‍රයාමාර්ග හා මෙවර ගත් කි‍්‍රයාමාර්ග අතර විශාල වෙනසක් තිබේ. 1987 දී යුද්ධය නතර කිරීමට ගිවිසුමක් ඇතිකර ගැනීමට බලකළ ඉන්දියාව මෙවර යුද්ධය කරන අතරතුර දෙමළ සිවිල් වැසියන් සුබසාධනයෙහි පිහිටුවීම අනුමත කෙළේය. ශ‍්‍රී ලංකාවේ මතයට ගරු කෙළේය.එය එසේ සිදුවූයේ ඒ සඳහා ඉන්දියාවේ දූත මෙහෙවර කළ ජනාධිපති ජ්‍යෙෂ්ඨ උපදේශක පාර්ලිමේන්තු මන්තී‍්‍ර බැසිල් රාජපක්ෂ මහතාගේ විචක්ෂණ බුද්ධිය නිසා බව පැහැදිලිය.ශ‍්‍රී ලංකා රජයට එරෙහිව මගට බැසගත් කරුණානිධි අන්තිමේදී ශ‍්‍රී ලංකාවේ ප‍්‍රශ්නවලට මැදිහත්වීමේ දී තමාට සීමාවක් තිබෙන බව පිළිගත්තේය.ඊට බාහිර හේතු තවත් තිබුණත් මෙහිදී රජය අනුගමනය කළ දූරදර්ශී කි‍්‍රයාමාර්ගය ඊට හේතුවූ ප‍්‍රධාන සාධකය බව මගේ අදහසයි.යුද්ධය පටන් ගත් පසුව සම සභාපතිවරුන් වන යුරෝපා සංගමය හා ඇමෙරිකාව ශ‍්‍රී ලංකාවට බලපෑම් එල්ල කළහ. ඒ ඒ රටවල සමහර තානාපතිවරු යුද්ධයට එරෙහිව නොයෙක් මත ප‍්‍රකාශ කරන්නට වූහ. අන්තර් ජාතික සබඳතා පිළිබඳව නීති උල්ලංඝනය කරමින් මත ප‍්‍රකාශ කළහ.ඔවුන් එසේ කියද්දිත් යුදමය කි‍්‍රයාමාර්ගය නොනවත්වා එය සාධාරණ බව ඔප්පු කිරීමට මෙන්ම නිවැරැදි බව ඒත්තු ගැන්වීමටත් රජයට හැකිවිය.නිවැරැදි පිළිවෙතඑහිදී එකී රටවල් සමඟ සතුරු පිළිවෙතකට රජය අනුගත නොවීය. මිත‍්‍රත්වය එසේම තබාගෙන ඒ රටවලට ශ‍්‍රී ලංකාවේ නිවැරැදි ප‍්‍රතිපත්තිය ඒත්තු ගැන්වීම රජයට හැකිවීම විශේෂයකි.ශ‍්‍රී ලංකාවේ යුදමය කි‍්‍රයාමාර්ගය ගන්නේ ත‍්‍රස්තවාදයට එරෙහිව මිස කිසිදු ජාතියකට විරුද්ධව නොවන බව ඒ රටවල්වලට කාවද්දන්නට රජය සමත් වූයේ යුද්ධය පිළිබඳ ප‍්‍රතිපත්තිය අකුරක්වත් වෙනස් නොකරමිනි.එමෙන්ම ශ‍්‍රී ලංකාවේ ජනවාර්ගික ප‍්‍රශ්නයක් නොමැති බවත් අන්තර්ජාතික තලයට ඒත්තු ගැන්වීමට රජයේ විදේශ ප‍්‍රතිපත්තියේ විශේෂ අභියෝගයක් විය. නිවැරැදි දත්ත සැපයීමත් සාර්ථක විය.එසේම ජනාධිපති මහින්ද රාජපක්ෂ මහතා ගේ විදේශ ප‍්‍රතිපත්තිය අවස්ථාවෙන් උපරිම ඵල නෙලාගන්නා එකක් විය.එතුමා විදේශීය සම්මන්ත‍්‍රණ මෙන්ම එක්සත් ජාතීන්ගේ සංගමයට, නොබැඳි ජාතීන්ගේ සමුළුව පමණක් නොව විවිධ රටවලට ගිය සැමවිටම ශ‍්‍රී ලංකාවේ ප‍්‍රශ්නය පිළිබඳව නියම තත්ත්වය සත්‍ය ලෙසින් පැහැදිලි කිරීම හා කෙලින්ම ඒ ඒ රටවල් සමඟ සාකච්ඡා කිරීමේ ප‍්‍රතිපත්තියක පිහිටා සිටියේය. එබැවින් ඒ ඒ රටවල් වලට තම වැරැදි මතයන් නිවැරැදි කරගැනීමට අවස්ථාව සැලසිණි.වැරැදි තොරතුරුඋදාහරණයක් වශයෙන් මීට පෙර රට රටවල සිටි දෙමළ ජනතාව එල්.ටී.ටී.ඊ යට පක්‍ෂව පෙළපාලි ගියා මෙන්ම හමුදාව ඝාතන සිදු කරනවා යැයි කියමින් වැරදි තොරතුරු ප‍්‍රදර්ශනය කළහ.අද ඒ තත්ත්වයම ප‍්‍රයෝජනයට ගෙන විවිධ රටවල සිටින සිංහල ජනතාව එක් රැස්කොට එල්.ටී.ටී.ඊ යේ ම්ලේච්ඡ කි‍්‍රයා වශයෙන් ප‍්‍රදර්ශනය කිරීමට ඒ ඒ රටවල තානාපතිවරුන් ලවා කටයුතු කිරීමට ශී‍්‍ර ලංකාවට හැකි විය. රජයේ මේ ප‍්‍රතිපත්තිය නිසා වෙනදා නිද්‍රාශීලිව සිටි විදේශවල සිටින රජයට හිතැති පිරිස් පුබුදුවාලීමට හැකිවිය. යුරෝපා පාර්ලිමේන්තුවේ මන්ති‍්‍ර නිරංජන් දේවාදිත්‍ය වැනි අය රජයට පක්‍ෂපාතිව එල්.ටී.ටී.ඊ යට එරෙහිව පෙළ ගැසීම මේ කි‍්‍රයා මාර්ගයන් හි ප‍්‍රතිඵල විය.රට රටවල දූත මෙහෙවර සඳහා පලපුරුදු දැනුම් තේරුම් ඇති කණ්ඩායම් යෙදීමද රජයේ මේ විදේශ ප‍්‍රතිපත්තියේ සාර්ථකත්වයේ රහස විය.මීට පෙර සිටි කිසිම රජයක් අවස්ථාවෙන් ප‍්‍රයෝජන ගැනීමට සමත් වුයේ නැත.2001 සැප්තැම්බර් 11 ඇමෙරිකාවට එල්ල වූ ත‍්‍රස්ත ප‍්‍රහාරය අළලා ශී‍්‍ර ලංකාවේ ත‍්‍රස්තවාදයට එරෙහිව පෙළ ගැසීමට ඇමෙරිකාව පොළඹවා ගැනීමට එකළ සිටි රජයයන් සමත් වූයේ නැත. එහෙත් මහින්ද රාජපක්‍ෂ රජය ඉන් ප‍්‍රයෝජන ලබා ගත්තේය.ඊට හේතුව එකම ස්ථිර සාර විදේශ ප‍්‍රතිපත්තියක රජය පිහිටා සිටීමයි.විදේශීය ප‍්‍රතිපත්තිමහින්ද රාජපක්‍ෂ රජය සිය විදේශීය ප‍්‍රතිපත්තිය සැලසුම් කිරීමේදි සැලසුම් සහගත සුසංගත කි‍්‍රයා මාර්ගය පිහිටා කටයුතු කළ බව කිවයුතුය.ස්ථීරසාර ප‍්‍රතිපත්තියක පිහිටා කටයුතු කළ මහින්ද රාජපක්ෂ රජයට අන්තර් ජාතික ප‍්‍රජාවගේ සහයෝගය ලැබුණේ ඒ ස්ථිරසාර ප‍්‍රතිපත්තිය නිසාම විය. රජය දෙමළ ජනතාවට විරුද්ධ නොවන බව හා යුද්ධය ත‍්‍රස්තවාදයට එරෙහිව පමණක්ය යන මතය නැගෙනහිර පලාතෙන් ඔප්පු කර පෙන්වීමෙන් අන්තර් ජාතික ප‍්‍රජාවගේ විශ්වාසය රජයට ලබාගත හැකිවිය.ඒ සුුසංගත ප‍්‍රතිපත්තියට උදාහරණයක් වශයෙන් එක්සත් ජාතීන්ගේ මණ්ඩලයේදී ජනාධිපතිතුමා ලෝකයටම ඇසෙන්නට අපේ සටන ත‍්‍රස්තවාදයට එරෙහිව යැයි ප‍්‍රසිද්ධියේ ප‍්‍රකාශ කිරීම ගත හැකිය. බය නැතිව එක්සත් ජාතින්ගේ මණ්ඩලයේ හමුවේ එසේ කතා කිරීම නිසා අපේ හඬ ලොව සියලු රටවල් වල අවධානයට යොමු කරගත හැකිවිය.කලින් සිටි ජනාධිපතිවරුන් හා රාජ්‍ය මෙසේ එඩිතර වූයේ නැත. නමුත් මහින්ද රාජපක්‍ෂ ජනාධිපතිතුමාගේ මේ එඩිතර පිළිවෙත නිසා ශී‍්‍ර ලංකාවේ මතය ලෝක මතයක් බවට හැරවීමට හැකිවිය.බටහිර හැඩගැස්මඑමෙන්ම එහිදී කිසිදු ලෝක බලවතෙකුට යට නොවීමද විශේෂයකි .මෙය මා දකින අනිත් විශේෂත්වය වන්නේ මෑත කාලීන පාලකයින් අතර පේ‍්‍රමදාස මහතා හැරුණු කොට හැම දෙනාම බටහිර රටවල හැඩ ගැස්මක් ඇතිව සිටි අය වීමයි. ජනාධිපති මහින්ද රාජපක්ෂ මහතා ද බටහිර රටවල අධ්‍යාපනයක් නැති දේශීය චින්තනයෙන් ඔද වැඩි සිංහල රටේ උපන් සිංහලයෙන් සිතන අයෙකි. එතුමා තම විදේශීය ප‍්‍රතිපත්තිය සකස් කළේ ද සිංහල රටේ හැටියට මිස බටහිරට නතුවී නොවේ.බටහිර විශ්ව විද්‍යාලයක උගත්තේ නැති මහින්ද රාජපක්‍ෂ මහතාට සිය විදේශ ප‍්‍රතිපත්තිය කළමනාකරණය කරගත හැකි නොවෙතැයි බොහෝ දෙනා සිතුවත් මෙතෙක් සිටි පාලකයන් සියල්ලටම වඩා විචක්‍ෂත් ලෙස විදේශ ප‍්‍රතිපත්තිය කොන්ද කෙළින් තබාගෙන සකස් කර ගැනීමට එතුමාට හැකිවිය. එය සාර්ථක වීමට එතුමාට ලැබුණු නිසි උපදේශකත්වයද වැදගත්ය. එමෙන්ම එතුමාගේ විදේශ ප‍්‍රතිපත්තිය සියලුම ලාංකිකයන් තව දුරටත් අධ්‍යයනය කිරීම වැදගත්ය.නිරවි යුද්ධයනිරවි යුද්ධයෙන් පසු ලෝකයේ බලවතා වූ ඇමෙරිකාව අමනාපකර නොගෙන ඒ සුපිරි බලවතාට විරුද්ධ රජයත් සමග සබඳතා පවත්වා ගත හැකිවීම මා දකින අනිත් විශේෂයයි. නිරවි යුද්ධය සමයේ ආර්. පේ‍්‍රමදාස මහතා ඇමෙරිකාව හා පකිස්ථානය සමග සබඳතා පවත්වා ඉන්දියාව හා සෝවියට් රුසියාව අමනාප කරගත්තේය. එය අනර්ථයක් විය. ඇමෙරිකාව අමනාප කර නොගෙන ඉරානය සමඟ සබදතා ඇතිකර ගැනීම එතුමාගේ විචක්‍ෂත් බවට උදාහරණයකි.ඉරානය සමග ඇතිකරගත් සමීප සබඳතා නිසා ශී‍්‍ර ලංකාවට විශාල ආර්ථික ලාභ රැසක් අත්කරගත හැකිවිය. ජනාධිපති මහින්ද රාජපක්ෂ මහතා ඉරානයට ගොස් ඉරාන ජනාධිපති තුමා මෙරටට පැමිණීම මේ රාජතාන්ති‍්‍රක සබදකම් සුවිශේෂි අවස්ථාවකි.ඇමෙරිකාව අමනාප කර නොගෙන යුදමය වශයෙන් ඉරානයෙන් ශී‍්‍ර ලංකාවට ආධාර ලබා ගැනීමට තරම් මහින්ද රාජපක්‍ෂ මහතා දක්‍ෂ විය.බලවතුන්ට රුචි නොවන විවිධ රටවල් සමඟ පැවැත්වු ඒ සබඳතා නිසා ශී‍්‍ර ලංකා රජයට විශාල වාසි රැසක් ලබාගත හැකිවිය. ශී‍්‍ර ලංකා රජයේ සැබෑ මිත‍්‍රයන් වූයේ ඒ රටවල් ය .නව ලිබරල් වාදයසෝවියට් රුසියාව බිද වැටීමෙන් පසු ධනවාදි ආර්ථික මාදිලිය අනුගමනය කිරීමට බොහෝ තුන්වන ලෝකයේ රටවලට සිදුවිය. ශී‍්‍ර ලංකාවේ මීට ඉහත රජයයන්ද ඊට ගොදුරු විය. නව ලිබරල් වාදය අනුගමනය කරන්නට සිදුවිය.එහෙත් එයින් යම් තරමකට මිදී ස්වාධීන පිළිවෙතක් අනුගමනය කිරීමට මහින්ද රාජපක්ෂ රජයට හැකිවිය.කලාපීය රටවල් අතර සහයෝගය ලබා ගැනීමට ද ශී‍්‍ර ලංකාවේ නොබැදි පිළිවෙත ඉවහල් විය.ලංකාවට එරෙහිව යම් ප‍්‍රශ්නයකදී කලාපීය සහයෝගීතා හඬක් ගොඩ නැගෙන තත්ත්වයට ගෙන ඒමට මහින්ද රාජපක්ෂ ජනාධිපතිතුමාගේ විදේශ ප‍්‍රතිපත්තිය ඉවහල් විය.ඉරානය , චීනය, මෙන්ම ඉන්දියාව, පකිස්ථානය , ඇෆ්ගනිස්ථානය වැනි රටවල් සමග මෙන්ම ඇමෙරිකාව, කැනඩාව , යුරෝපා සංගමයේ රටවල් සමග ඒ ඒ රටවල් අමනාප කර නොගෙන යහපත් විදේශීය ප‍්‍රතිපත්තියක් පවත්වා ගෙන යාමට හැකිවීම ඒ රජයේ විශේෂත්වයකි.මේ සියල්ල මහින්ද රාජපක්‍ෂ රජය කළේ සිය රටේ සෛවරී භාවයට ස්වාධිපත්‍යයට හානි නොවීය.කිසිම බලවත් රටක් ඉදිරියේ දණින් නොවැටීමිනි.සටන් විරාම ගිවිසුම පලක් නැති ලියවිල්ලක් ලෙසට ප‍්‍රකාශ කොට එය අවලංගු කිරීම එවැනි එක් අවස්ථාවකි. එය රැක ගැනීමට නෝර්වේ ආදී රටවල් විශාල වශයෙන් බලපෑම් කළද රජය ඒවාට අවනත නොවීය.ඉන් ඉවත් වුවද රජය නෝර්වේ සමග සබඳතා අත් හැරියේද නැත. ජනාධිපති තුමා නිව්යෝර්ක් නුවර දී නෝර්වේ අමාත්‍ය එරික් සෝල්හයිම් සමග සාකච්ඡා කෙළේ අමනාපයක් නොමැතිවය.රටේ ස්වාධිපත්‍යය රැකගෙන එවන් විදේශීය ප‍්‍රතිපත්තියක් අනුගමනය කිරීම කළහැක්කේ විචක්‍ෂත් ඥානයක් ඇති සුවිශේෂි උපදේශකයන් සහිත පාලකයකුට පමණි.2006 නොවැ 17 සිට මහින්ද රාජපක්‍ෂ ජනාධිපතිතුමා ගේ විදේශ ප‍්‍රතිපත්තියෙන් ශී‍්‍ර ලංකාව ලද ප‍්‍රතිලාභ විශාලය.යුද්ධය ඉතා ඉක්මනින් නිමාකර ගැනීමට විදේශීය සහයෝගය ලැබෙන්නේද ඒ නිසාය.සංවාද සටහන -දයා. ඩී. ෆොන්සේකා</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=af0811162</link>
    <topic>විවිධ බලවේග හා හාස්කම්වලින් රෝග සුව කළ හැකිද?</topic>
    <author>සන්ඩේ ඔබ්සර්වර් පුවත්පතේ පළ වූ ලිපියේ පරිවර්තනය කේ. එන්. ඕ. ධර්මදාස</author>
    <content>විදේශ සබඳතා හොඳින්ම කළමනාකරණය කළ රාජ්‍ය නායකයා මහින්ද රාජපක්ෂයිවිවිධ බලවේග හා හාස්කම්වලින් රෝග සුව කළ හැකිද?“ගම ගොඩ නඟා ලොව තරණය කරන ගමන් මඟක්”වරදවා තේරුම් ගන්ඩ එපාවිවිධ බලවේග හා හාස්කම් උපයෝගි කරගෙන ලෙඩ රෝග සුව කරනා අරුම පුදුම මැජික් කාරයෝ වරින් වර මතුවෙති. මෙබඳු පුද්ගලයන් ගැන ලැබෙන තොරතුරු ඔස්සේ කිසිදු විචාරයක් නැතිව දිව යන බහුතරය ඔවුනට පහසුවෙන් ගොදුරු වෙති. පිළිකා, දියවැඩියාව වැනි නිට්ටාවට සුවපත් කළ නොහැකි රෝග අද්භූත බලවේගයන්ගෙන් සුව කළ හැකි යයි කියන අයට අභියෝග කරන හෘද රෝග විශේෂඥ වෛද්‍ය ඩී.පී. අතුකෝරල මහතා එබඳු හාස්කම් කරන අය කළ යුත්තේ මහරගම පිළිකා රෝහලේ පිළිකා රෝගියෙක් තෝරාගෙන ඔහු සුවපත් කර පෙන්වීම බව පෙන්වා දෙයි.හෘද රෝග විශේෂඥ වෛද්‍ය ඩී.පී. අතුකෝරල සහ ආයුර්වේද දෙපාර්තමේන්තුවේ හිටපු සහකාර කොමසාරිස් වෛද්‍ය ටී. කරුණාරත්න මහත්වරු මෙසේ අදහස් දක්වති.සමහරු පවසන පරිදි අසාධ්‍ය රෝග සුවපත් කළ හැකිද? වෛද්‍ය ඩී.පී. අතුකෝරලසුවපත් කරන්න අමාරුයි. මෙවන් අවස්ථාවල කළ හැකි එකම දෙය රෝගී තත්ත්වය පාලනය කිරීමට උත්සාහ කර රෝගියාට තව කාලයක් ජීවත්වීමට මඟ සැලසීමය. අපට ඔවුන් නිට්ටාවට සුවපත් කළ නොහැකි යි. දියවැඩියාව, පිළිකා, අධිරුධිර පීඩනය, ආතරයිටිස් වැනි රෝගාබාධ සුවපත් කළ හැකි යයි සමහර වෛද්‍ය වෘත්තිකයින් පවසනවා.මුල් අවදියේ සොයාගත හොත් සම්පූර්ණයෙන් ම සුවපත් කළ හැකි එක් පිළිකා විශේෂයක් තිබේ. එය ඇකියුට් ලිම්පෝබ්ලාස්ටික් ලියුකේමියාව ය. (Acute Lymphoblastic Leukaemia) වෛද්‍ය විද්‍යාවේ ප‍්‍රගතිය සමඟ රෝග වැඩි සංඛ්‍යාවක් කලින් හඳුනාගෙන සුවපත් කළ හැකි ය.එහෙත් වැඩි වශයෙන් සිදුවන්නේ දුර බැහැර හා ගම්බද ප‍්‍රදේශවල සිට පිළිකා රෝග සඳහා ප‍්‍රතිකාර ගැනීමට රෝගීන් පැමිණෙන විට පිළිකාව තදින් පැතිරී ගොස් තිබීමය. මෙලෙසින් සුව කරනවා යයි පවසන පිළිකා, ඇත්තවශයෙන් පිළිකා තත්ත්වයන් නොවේ.ඒවා බොහොමයක් භයානක නොවන අර්බුදකාරී ගෙඩිය (Malignant tumours) පිළිකා සුවකරනවා යයි යමෙක් පවසනවා නම් ඔහු විසින් කළ යුතුව ඇත්තේ මහරගම පිළිකා රෝහලේ සිටින පිළිකා රෝගියෙක් තෝරාගෙන සුවපත් කළ හැකි බව ලෝකයට ඔප්පු කර පෙන්වීමය. එහෙත් ඔවුන් එවැනි පියවර නොගනිති.වෛද්‍ය ටී. කරුණාරත්නඇත්තවශයෙන් ම මෙය විශාල බොරුවකි. අපට කළහැක්කේ රෝගය පාලනය කිරීම පමණකි. ආයුර්වේද වෛද්‍යවරුන් යයි පවසන සමහර තැනැත්තන් තමන්ට පිළිකා, ආතරයිටිස්, ඇදුම, පක්ෂාගාතය, ඇසේ සුද ආදිය නිට්ටාවට සුව කළ හැකියයි පවසති.මෙය කොහෙත්ම කළ නොහැක්කකි. අප ප‍්‍රතිකාර කරන්නේ බටහිර වෛද්‍ය ක‍්‍රමයේ මෙන් රෝග ලක්ෂණවලට නොව රෝග නිධානයන්ට හෙයින් එය දීර්ඝකාලීන වේ. මේ සියලු ඉන්ද්‍රජාලික ප‍්‍රාතිහාර්යයන් මුදල් ඉපයීමේ පරමාර්ථයෙන් ම කරන ඒවා වේ.දුප්පත් මිනිසුන්ගේ මුදල් සූරා කෑමේ අටියෙන් කරන කපටිකම් ය. ඇසේ සුදට පවා අප වෛද්‍ය ක‍්‍රමයේ පවසා ඇත්තේ සුදු ඉංගිරියාව ඉවත් කළයුතු බව ය.ඔවුන් එසේ රෝගීන් සුවපත් නොකරන්නේ නම් තවදුරටත් එම කාර්යයන්හි නියැලී සිටින්නේ කෙසේද? වෛද්‍ය අතුකෝරලමගේ දැනීමේ හැටියට ආයුර්වේද වෙද මහත්වරුන් රෝගීන්ට තෙල්, බාම් ආදිය ආලේප කර යහපත් කාය චිකිත්සක(Physiotherapy) ප‍්‍රතිකාරයක් කරති. මීට අමතරව ඔවුන් රෝගියා සමඟ සුහදව කතා බහ කරමින් ඔවුන් සමඟ වැඩි වේලාවක් කාලය ගත කරති. මේ මගින් රෝගියාට විශාල මානසික සහනයක් සැලසේ.බටහිර වෛද්‍යවරු සම්බන්ධයෙන් පැන නැඟී ඇති ගැටලුව නම්, දිනකට රෝගීන් විශාල සංඛ්‍යාවකට ප‍්‍රතිකාර කිරීමට ඔවුනට සිදුව තිබීම හා එක් රෝගියෙක් වෙනුවෙන් වැඩිපුර කාලයක් ගත කිරීමට ඔවුනට නොහැකි වීමය. මේ වෛද්‍යවරු බොරු නොකියති. බටහිර වෛද්‍ය ක‍්‍රමයේ ඇති බලවත් අඩුපාඩුවක් නම් ආයුර්වේදයේ ඇති මේ කාය චිකිත්සක ප‍්‍රතිකාර ක‍්‍රමය නොතිබීම ය.වෛද්‍ය කරුණාරත්නහොර වෙදුන් සිටීම හා ඖෂධවල ප‍්‍රමිතියක් නොතිබීම ය. අවශ්‍ය සුදුසුකම් නොමැති වුවත් ඕනෑම කෙනකුට ආයුර්වේද වෛද්‍යවරයෙක් ලෙස ලියාපදිංචි විය හැකිය. අවශ්‍ය කරන්නේ සුළු අල්ලසක් දීම හෝ බල පුළුවන් කාරයකුගේ සහාය ලබාගැනීම පමණකි.මෙහි ප‍්‍රතිඵලයක් වශයෙන් ආයුර්වේද වෛද්‍ය ක්ෂේත‍්‍රයට සුදුසුකම් නොමැති පුද්ගලයින් ද ඇතුළුව සිටිති. මේ නිසා ජනතාව බොහෝ අවස්ථාවල ලෙහෙසියෙන් නොමඟ යෑම් සහ රැවටීම් වලට හසුවේ.අද වෛද්‍ය ක්ෂේත‍්‍රය සතුටුදායක තත්ත්වයක පවතීද? වෛද්‍ය අතුකෝරලඇත්තෙන්ම එය බෙහෙවින් සතුටුදායක තත්ත්වයක පවතී. වෛද්‍ය විද්‍යාව පිළිබඳ දැනුම හා ශිල්ප විද්‍යාව Technology  බෙහෙවින් දියුණු හා උසස් මට්ටමක පවතී.වෛද්‍ය කරුණාරත්නසතුටුදායක තත්ත්වයක නොපවතී. වර්තමාන ආයුර්වේද වෛද්‍යවරුන්ගේ වැටුප සැලකිය යුතු අන්දමින් වැඩි වී තිබේ. ඉන්දියාවේ පවත්නා තත්ත්වය හා සසඳ්‍ර බලන විට වර්තමාන වෛද්‍ය පරම්පරාවේත් ශිල්ප විද්‍යාවේත් තත්ත්වය සාමාන්‍යයෙන් අඩු මට්ටමක පවතී.ආයුර්වේද වෛද්‍ය ශාස්ත‍්‍රය ප‍්‍රධාන වශයෙන් ලියා ඇත්තේ සංස්කෘත භාෂාවෙන් හෙයින් ආයුර්වේද වෛද්‍යවරු සංස්කෘත භාෂාව දැන සිටීම බෙහෙවින් වැදගත් ය. දැනට එය ප‍්‍රමාණවත් පරිදි නූගන්වන අතර, මේ විෂය ඉගැන්වීම නතර කරන ලෙස මෑතක සිට ශිෂ්‍යයින් උද්ඝෝෂණය කරන බව මට දැනගන්නට ලැබී තිබේ. මෙය ඉතා කනගාටුදායක තත්ත්වයකි.අතීතය හා සසඳා බලන විට එහි තත්ත්වය කෙසේද? වෛද්‍ය අතුකෝරලබෙහෙවින් දියුණුයයි පැවසිය හැකිය. මා වෛද්‍ය වෘත්තියට සම්බන්ධ වූ මුල් අවදියේ රෝගීන් බොහෝ දෙනෙක් නිව්මෝනියාව නිසා මිය ගියහ. එහෙත් දැනට වෛද්‍ය ක්‍ෂෙත‍්‍රය හා වෛද්‍ය පහසුකම් බෙහෙවින් දියුණු මට්ටමක පවතින වාත් හැර රෝග බොහොමයක් සුවකර මිනිසුන්ට වැඩි කාලයක් ජීවත්වීමට මග සැලසිය හැකිය.වෛද්‍ය කරුණාරත්නඅතීතයේ දී මේ වෘත්තිය පරම්පරාවෙන් පරම්පරාවට ආ එකකි. මේ නිසා තරුණ පරම්පරාවට බාල අවදියේ සිට ඒ පිළිබඳව දැනුමක් මෙන්ම ප‍්‍රායෝගික හා සිද්ධාන්තික අවබෝධයක්ද තිබිණි. එහෙත් විදේශ ආක‍්‍රමණයත් සමඟ දේශීය වෛද්‍ය ක‍්‍රමය පරිහානියට ලක්වීම නිසා දක්‍ෂ ගුරුපරපුරක් අපට අහිමි විය.මෙහි ප‍්‍රතිඵලයක් වශයෙන් දැනට සිටින සමහර ආයුර්වේද වෛද්‍යවරු බෙහෙත් පැලෑටි නොහඳුනති. ඔවුහු සංස්කෘත භාෂාව නොදනිති.මීට අමතරව අප රටේ නිපදවන ආයුර්වේද ඖෂධ තත්ත්වයෙන් බාලය. ප‍්‍රමාණවත් දැනුමක් නොමැතිකම හා වන විනාශය ගුණාත්මක ඖෂධ හිඟයට ප‍්‍රධාන හේතුවකි.මේ ක්‍ෂේත‍්‍රයේ වැඩි දියුණුවීම් ජනතාව අතරට යනවා යයි ඔබ සිතනවාද ? වෛද්‍ය අතුකෝරලඇත්තෙන්ම ඔව්. ලෝකය පුරා වෛද්‍ය ක්‍ෂේත‍්‍රයේ සිදුවන වැඩි දියුණු වීම් පිළිබඳ තොරතුරු වැඩි ප‍්‍රමාදයකින් තොරව අප අතරට පැමිණේ. වෛද්‍යවරු බොහෝ දෙනෙකුට විදේශයන්හි විශේෂඥ පුහුණුව ලැබීමට අවස්ථාව සැලසේ. එහෙත් වෛද්‍ය විද්‍යාවේ නූතන වර්ධනයන් පිළිබඳව ජනතාවට වැඩි දැනුමක් ඇති බවක් දක්නට නොලැබේ.ලෝකය වැඩි අවධානයක් යොමුකරන්නේ රෝග සුව කිරීමට වඩා රෝග හටගැනීම වළක්වාලීම කෙරෙහිය. මේ පිළිබඳව ජනතාව තුළ වැඩි අවබෝධයක් නොමැති බව පෙනේ.වෛද්‍ය කරුණාරත්නඑය එසේ සිදු නොවේ.ආයුර්වේදයේ මූලාරම්භක රට වූ ඉන්දියාව හා සසඳා බලන විට අප ඉතා පසුබෑමකට ලක්ව තිබේ. ස්වාභාවිකව අපේ සිරුරුවලට ගැලපෙන්නේ ආයුර්වේද ප‍්‍රතිකාර ක‍්‍රමයයි. ශී‍්‍ර ලංකාව වැනි රටකටද ගැලපෙන්නේ මේ වෛද්‍ය ක‍්‍රමය යනු මගේ හැඟීමයි. එහෙත් මේ ක්ෂෙත‍්‍රයෙහි තත්ත්ව පාලනයක් පවත්වා ගත යුතුය.වර්තමාන අවශ්‍යතාවන්ට අනුව වැඩි අවධානයක් යොමු කළ යුත්තේ කුමන ක්‍ෂේත‍්‍රයන් කෙරෙහිද? වෛද්‍ය අතුකෝරලනිතිපතා කෙරෙන වෛද්‍ය පරීක්‍ෂණ කෙරෙහි අප වැඩි අවධානයක් යොමුකළ යුතුය. වෛද්‍ය රක්‍ෂණ පහසුකම් තිබීම නිසා සංවර්ධිත රටවල ජනයා නිතිපතා වෛද්‍ය පරීක්‍ෂණවලට භාජනය වන හෙයින් රෝග බොහොමයක් මුල් අවදියේ හඳුනාගත හැකිය. මේ පහසුකම් අප රටේ නොමැති අතර වෛද්‍ය පරීක්‍ෂණ සඳහා විශාල මුදලක් වැයකිරීමට ජනතාවට සිදුවේ.මීට වසර 50 කට පෙර තරම් දැන් බෝවෙන රෝග නොමැති නමුත් පිළිකා , දියවැඩියාව , අධිරුධිර පීඩනය වැනි රෝග තත්ත්වයන් වැඩිවී තිබේ. විශේෂයෙන් නගරබද ප‍්‍රදේශවල තරබාරුව, ආතතිය වැනි රෝගී තත්ත්වයන් සුලබව දක්නට ලැබේ.තරබාරුව දැන් ළමයින් අතර පවා දක්නට ලැබෙන රෝගී තත්ත්වයකි. පෝෂණය පිළිබඳව ජනතාවට නිසි මඟපෙන්වීමක් කළ යුතුව ඇති හෙයින් පෝෂණවේදීන් තව තවත් අපට අවශ්‍ය වී තිබේ. අක්මා බද්ධ කිරීම් වැනි ප‍්‍රතිකාර ක‍්‍රම කිරීමට නොහැකි තත්ත්වයක අපි තවම පසුවෙමු.වෛද්‍ය කරුණාරත්නප‍්‍රථමයෙන් අප විසින් ඖෂධවල තත්ත්ව පාලනයක් පවත්වාගත යුතුය. මෙම ප‍්‍රතිකාර ක‍්‍රමය ජනතාව අතර ප‍්‍රචලිත කිරීමට නම් අවිවේකී ජීවිත ගත කරන ජනතාවට එය ලෙහෙසියෙන් ප‍්‍රයෝජනයට ගත හැකි තත්ත්වයකට මේ ඖෂධ පත්කරවිය යුතුය. කසාය හැලියක් හින්දවා ගැනීමට ඔවුනට කාලයක් නැත. එබැවින් කසාය වැනි දෑ කලින් පිළියෙළ කළ තත්ත්වයක තිබිය යුතුය.පිළියෙළ කළ කෂාය හා අනුපාන ආදිය ඉන්දියාවේ, රජයේ හා පෞද්ගලික වෙළෙද සල්වල විකිණීමට තිබේ.මේවා ආයුර්වේද ඖෂධ දැයි කෙනකුට සිතාගත නොහැකි තරම් උසස් මට්ටමකට අනුව ඒවා නිපදවා තිබේ.ඉන්දියාව හා සසඳ්‍ර බලන විට අප තවම සිටින්නේ ආදිකාලීන යුගයකයයි පැවසිය හැකිය. සැත්කම් කිරීමට ප‍්‍රමාණවත් දැනුමක් ඇති වෛද්‍ය වෘත්තිකයින් ප‍්‍රමාණවත් පිරිසක් අප සතුව නැත. ඉන්දියාවේ බරනැස සරසවියේ පුහුණුවලත් වෛද්‍යවරු ස්වල්ප දෙනෙක් දැන් අප රටේ සිටී. එහෙත් එම සංඛ්‍යාව ප‍්‍රමාණවත් නොවේ. එලෙසින්ම අපට තව තවත් තාක්‍ෂණික සහායද අවශ්‍ය කෙරේ.අවිවේකී ජීවිත ගතකරන වර්තමාන ලෝකයේ ජනතාව නිසි ජීවන රටාවන් ගතකරත්ද? වෛද්‍ය අතුකෝරලඇත්තෙන්ම නැත. ජනතාව සත්‍ය වශයෙන්ම සිය ජීවන රටාව වෙනස් කරගත යුතුය. මස් මාංස අඩුවෙන් හා මේදය අඩු ආහාර ගැනීමෙන් සිය ආහාර පුරුදු වෙනස්කර ගත යුතුය. පිළිකා හා කොලොස්ට්‍රෝල් මට්ටම් වැඩිවීමට ප‍්‍රධාන හේතුව මස් හා මේදය අධික ආහාර වැඩි වයෙන් ආහාරයට ගැනීමය.යහපත් නිර්මාංස අහාරවේලක් ගැනීමෙන් කොලොස්ට්‍රෝල් හැර අපට අවශ්‍ය සියලු පෝෂ්‍ය පදාර්ථයන් ලබාගත හැකිය. සිරුරට අවශ්‍ය කොලොස්ට්‍රෝල් ප‍්‍රමාණයන් අපේ අක්මාව මගින් නිපදවනු ලබයි.වෛද්‍ය කරුණාරත්නඅද ජීවත්වන ජනතාවගේ ජීවන රටාව නිවැරැදි තත්ත්වයක පවතීයයි පැවසිය නොහැක. ව්‍යායාමයෙන් තොර ජීවිත ගත කරන ඔවුන් ආහාරයට ගන්නේ සෞඛ්‍යයට අහිතකර ආහාරය. ආයුර්වේද ඖෂධ වල නියම ගුණය නොලැබෙන්නේ සමහර විට මේ හේතුව නිසා වන්නට පිළිවන.ජනතාව නිවැරැදි ජීවන රටාවක් ගත කිරීමට පුරුදු විය යුතුය.වර්තමාන තත්ත්වය හමුවේ රජයේ දායකත්වය කුමක් විය යුතුද? වෛද්‍ය අතුකෝරලනිතිපතා ව්‍යායාම කිරීම , නිසි පෝෂණය වැනි කරුණු පිළිබඳව ජනතාව දැනුවත් කර නිරෝගී දිවිපෙවෙතක් ගතකිරීම සඳහා ඔවුන් උනන්දුකර, ඒ සඳහා අවශ්‍ය පහසුකම් සැලසිය යුතුය.විශේෂයෙන්ම ගම්බද ප‍්‍රදේශවල නිතිපතා වෛද්‍ය පරීක්‍ෂණ ආදිය කිරීමට ජනතාව දිරි ගැන්විය යුතුය. අප රට වයසට යන ජනගහනයකින් යුතු රටක් හෙයින් වයසට යෑමේදි ඇතිවන විවිධ ගැටලු පිළිබඳව වැඩි වශයෙන් අවධානය යොමු කළ යුතුය. රෝහල් වල වැඩි වශයෙන් දක්නට ලැබෙන්නේ වියපත් රෝගීන් හෙයින් එම රෝගීන්ට ප‍්‍රතිකාර කිරීම සඳහා රජය විශේෂඥ වෛද්‍ය පහසුකම් සැලසිය යුතුය.වෛද්‍ය කරුණාරත්නරජවරුන්ගේ නොසැලකීම නිසා ආයුර්වේද සම්ප‍්‍රදායන් පිරිහී යන බව කීර්තිමත් පැරැණි ආයුර්වේද විශාරදයින් පවා සඳහන් කර තිබේ. එබැවින් මෙහි වර්ධනය සඳහා කටයුතු කිරීම රජය සතු වගකීමකි.ආයුර්වේද වෛද්‍ය දෙපාර්තමේන්තුව පිහිටුවා ඇත්තේ මේ කාර්යය ඉටු කිරීම සඳහා කතානායක පදවිය හොබවන වි.ජ.මු. ලොකුබණ්ඩාර මහතා දේශීය වෛද්‍ය අමාත්‍ය පදවිය හොබවන අවදියේ ආයුර්වේද වෛද්‍ය සේවයට සලසන ලද මහඟු සේවය ස්තුති පූර්වකව සඳහන් කළ යුතුය. ආයුර්වේද වෛද්‍යවරුන්ගේ දැනුම වර්ධනය කිරීම සඳහාත් ඔවුන් විසින් නිපදවන ඖෂධ වල ප‍්‍රමිතිය උසස් තත්ත්වයක පවත්වාගෙන යෑමට වගබලාගැනීම සඳහාත් රජය නිසි පියවර ගත යුතුය.සන්ඩේ ඔබ්සර්වර් පුවත්පතේ පළ වූ ලිපියේ පරිවර්තනය කේ. එන්. ඕ. ධර්මදාස</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=af0811163</link>
    <topic>“ගම ගොඩ නඟා ලොව තරණය කරන ගමන් මඟක්”</topic>
    <author/>
    <content>විදේශ සබඳතා හොඳින්ම කළමනාකරණය කළ රාජ්‍ය නායකයා මහින්ද රාජපක්ෂයිවිවිධ බලවේග හා හාස්කම්වලින් රෝග සුව කළ හැකිද?“ගම ගොඩ නඟා ලොව තරණය කරන ගමන් මඟක්”වරදවා තේරුම් ගන්ඩ එපාමහින්ද චින්තන හතරවන අයවැය“ඉහළ සිට පහළට” ආර්ථික ප‍්‍රතිලාභ ලැබේ යයි විශ්වාස කරමින් ගෙන ගිය ආර්ථික පිළිවෙත වෙනුවට “පහළ සිට ඉහළට” සංවර්ධන කටයුතු මෙහෙයවීමේ නිර්මානශීලී වැඩපිළිවෙළක් මහින්ද චින්තනයෙන් ඉදිරිපත් වුණ අතර එය “ගම ගොඩ නඟා ලොව දිනන්න” ප‍්‍රායෝගික වැඩපිළිවෙළක් ලෙස 2006 අයවැය තුළින් කි‍්‍රයාත්මක කිරීම ආරම්භ විය.එතැන් සිට වසර 3 ක් පියවරෙන් පියවර ඉදිරියට ගෙන ආ එම වැඩ පිළිවෙළ නොවැම්බර් මස 06 වන දින ඉදිරිපත් කළ හතරවන අයවැයෙන් තවදුරටත් ශක්තිමත් කර ඇති අයුරු මෙම අයවැය විග‍්‍රහ කිරීමේදී පැහැදිළි වේ.ලෝක ආර්ථිකය දරුණු පසුබෑමකට ලක්වෙමින් පවතින මෙම මොහොතේ එයින් ශී‍්‍ර ලංකා ආර්ථිකයට ඇති විය හැකි අහිතකර ප‍්‍රතිවිපාක වලක්වා ගැනීම මෙවර අයවැය සකස් කිරීමේ ප‍්‍රධාන වගකීමයි. ලෝකයේ සෑම රටක්ම පාහේ ඇතිවී තිබෙන වර්තමාන තත්ත්වය තුළ සම්ප‍්‍රදායික ප‍්‍රතිපත්තිවලින් බැහැරව තම ආර්ථිකය තුලනය කරමින් සිටින බව අප රටේ ප‍්‍රතිපත්ති සම්පාදකයන් තේරුම් ගත යුතුය.පොලී අනුපාත අඩු කිරීම, භාණ්ඩාගාර සහ මහ බැංකු මගින් මුදල් සැපයීම වැනි කි‍්‍රයා සෑම රටකින්ම පාහේ මේ වන විට වාර්තා වෙනවා. ඇමෙරිකානු රජය ඩොලර් බිලියන 700 ක් තරම් ප‍්‍රමාණයකින් මැදහත්වීමට අමතරව ජපානය ඩොලර් බිලියන 50 ක් පමණ හා චීනය ඩොලර් බිලියන 580 ක තරම් ප‍්‍රමාණයකින් එම රටවල ආර්ථිකය පවත්වාගෙන යාමට මැදිහත්වීමෙන් කටයුතු කරන බව වාර්තා වෙනවා.නිෂ්පාදන ශක්තියනිර්මානශීලි ලෙස 2006 සිටම ජාතික ආර්ථිකය ශක්තිමත් කිරීමේ වැදගත්කම දැන් වඩාත් කැපී පෙනෙනවා. ලෝක ආර්ථික අර්බුදයෙන් අපේ රටට ඇති විය හැකි ප‍්‍රධාන අහිතකර බලපෑම වන්නේ කෘෂිකර්ම, කර්මාන්ත හා විවිධ සේවාවන්ගේ කි‍්‍රයාකාරිත්වය දුර්වලවීම බැවින් එය නිවැරැදි කරගැනීම ඉතා වැදගත්.මේ අනුව සෑම අංශයකම නිෂ්පාදන ශක්තිය පවත්වා ගැනීමට පියවර ගත යුතුයි. මෙම අයවැයෙහි එවැනි පියවර රාශියක් දැකිය හැකිවීම අගය කළ යුතුයි.සියයට 15 ක්ව පැවති වැට් බද්ද සියයට 12 ක් කිරීම ඉතා වැදගත් පියවරක් වන්නේ එමඟින් සෑම පරිභෝජන භාණ්ඩයකටම පාහේ සියයට 3 ක බදු අඩුවීමට අමතරව (විශේෂ භාණ්ඩ බද්දට අයත් භාණ්ඩ වර්ග 12 හැර) සමස්ත ආර්ථික කි‍්‍රයාවලියටම බලපාන රක්ෂණ, කල්බදු ණය, දුරකථන, ඉදිකිරීම්, හෝටල් හා සංචාරක, මූල්‍ය කටයුතු, වාහන අමතර කොටස් ගොඩනැගිලි ද්‍රව්‍ය, යන්ත‍්‍රසූත‍්‍ර, ගෘහ උපකරණ හා දේශීය නිෂ්පාදන අවශ්‍යතා වැනි කටයුතුවල බදු බර අඩුවීමයි.දෙවනුව සුළු පරිමාණයෙන් කෙරෙන විශාල ප‍්‍රමාණයක ආර්ථික කටයුතු සඳහා වැට් බද්දේ බලපෑම අඩුවන පරිදි වැට් බද්දට යටත්වන පිරිවැටුම රුපියල් ලක්ෂ 18 සිට රුපියල් ලක්ෂ 25 දක්වා වැඩිකර තිබීම අගය කළ යුතු වෙනවා. මේ නිසා රුපියල් ලක්ෂ 25 ට අඩු පිරිවැටුපක් ඇති කිසිම නිෂ්පාදන හෝ සේවා කටයුත්තක් වැට් බදු ගෙවිය යුතු නොවේ.විශේෂයෙන් ග‍්‍රාමීය මට්ටමේ ප‍්‍රජා සහභාගිත්වයෙන් කෙරෙන ගම නැඟුම, සමෘද්ධි වැඩසටහන වැනි කටයුතු වැට් බද්දෙන් මුළුමනින්ම ඉවත් කිරීම එම කටයුතුවලට ලැබෙන විශාල සහනයක් ද වෙනවා.වැට් බද්දෙන් දේශීය නිෂ්පාදන හා සේවාවන්ට ලැබෙන මෙම සහනයට අමතරව ඉන්ධන මිල විශේෂයෙන් ඩීසල් මිල ලීටරයකට රුපියල් 30 කින් ද, භූමිතෙල් සඳහා ලීටරයකට රුපියල් 20 කින් අඩු කිරීම ද, දැවි තෙල් ලීටරයක මිල රුපියල් 55 ක් දක්වා අඩු කිරීමෙන් ද සියලුම නිෂ්පාදන අංශවල වියදම් අඩුවීමට හේතු වේ.ගමනාගමන වියදම් සියයට 18-25 ක ප‍්‍රමාණයකින් ද, භාණ්ඩ ප‍්‍රවාහන වියදම් අඩුවීම ද, ධීවර යාත‍්‍රාවල පිරිවැය අඩුවීම ද, කර්මාන්තශාලාවල විශේෂයෙන් ඇඟලුම්, සිමෙන්ති, පිඟන්, තේ, රබර් කර්මාන්තශාලා වැනි විවිධ ක්ෂේත‍්‍රවල නිෂ්පාදන වියදම් මේ නිසා අඩුවීමට බලපානවා.ලොරි සහ කන්ටේනර් රථවල ඩීසල් පිරිවැය අඩුවීම නිසා අපනයන කර්මාන්තවල පවා විශාල ලෙස මෙහෙයුම් පිරිවැය අඩු වෙනවා. එළවළු නිෂ්පාදනයේ දී භූමිතෙල් මිල අඩු කිරීම විශාල සහනයක් වන අතර, ඒවා ප‍්‍රවාහනය කිරීමේ වියදම් අඩුවීම නිසා නිෂ්පාදකයන්ට දිරිගැන්වීමක් මෙන්ම පාරිභෝගිකයින්ට ජීවන වියදම අඩුකර ගැනීමට එය හේතු වෙනවා.දැනටමත් කි‍්‍රයාත්මක වී ඇති ප‍්‍රවාහන ගාස්තු වියදම් අඩුවීම සෑම මගියකුටම ලැබෙන විශේෂ සහනයක් වන අතර එය වක‍්‍රව තමන්ගේ ආදායම් වැඩිවීමක් ද වෙනවා. ලක්ෂ 3 1/2 ක් පමණ වන තී‍්‍රවිලර් සේවාව තුළ වුවත් තමන්ගේ වියදම් අඩුවීම නිසා එම සේවා ලබන්නන්ට සහනයක් ලබාගත හැකි වෙනවා.දේශීය නිෂ්පාදනඉන්ධන මිල අඩුවීමට අමතරව විදුලිබල ගාස්තු අඩු කිරීමට ගෙන ඇති පියවර ද අයවැය යෝජනාවල ප‍්‍රතිලාභ ආර්ථිකය තුළ පරිභෝජනය පමණක් නොව නිෂ්පාදනයට ද ධනාත්මක ලෙස බලපාන බව සඳහන් කළ යුතුයි.ඒකක 90 ට වඩා අඩුවෙන් විදුලිය පාවිච්චි කරන හා ඒකක 15 ට අඩුවෙන් ජලය පාවිච්චි කරන සියලුම දෙනාට පිළිවෙළින් රුපියල් 30 ක හා රුපියල් 15 ක අඩුවීමක් සිදුවීම විශාල පිරිසකට ලැබෙන ජීවන වියදම් අඩුවීමක් වන අතර, සියයට 30 ක ඉන්ධන ගැලපුම් ගාස්තුව සියයට 15 දක්වා අඩු කිරීමෙන් හෝටල් හා සංචාරක කර්මාන්තයටත්, විවිධ ක්ෂේත‍්‍රවල කර්මාන්ත සඳහාත් විශාල සහනයක් වෙනවා.මේ නිසා දේශීය වෙළෙඳපළ සඳහා පමණක් නොව අපනයනය සඳහා දැඩි තරගයක යෙදෙන අපේ කර්මාන්තවලට සිය නිෂ්පාදන ශක්තිය පවත්වා ගනිමින් අපනයන ඉපයීම් මෙන්ම ජාතික නිෂ්පාදනය වැඩිකර ගැනීමට ඉවහල් වනු ඇත.නිෂ්පාදන ශක්තිය ගමේ සිට ජාත්‍යන්තර වෙළෙඳපළ දක්වා පවත්වා ගැනීමේ නිර්මානශීලි යෝජනා රාශියක් ද මෙම අයවැය තුළ දැකිය හැකියි. අපනයන කලාප හා එයට සම්බන්ධ වන ගම්මාන ඇති කිරීම, ප‍්‍රජා සංචාරක ගම්මාන හා නව වෙළෙඳපළ සොයා ගැනීම, උසස් තත්ත්වයේ භාණ්ඩ හඳුන්වා ප‍්‍රචලිත කිරීම, පවත්නා වෙළෙඳපළ රැකගැනීම් කටයුතු සඳහා දී ඇති අපනයන හා විදේශ විනිමය ඉපයීමේ දිරිගැන්වීම් නිසා ගම නැඟුම වැඩපිළිවෙළ “ගම ගොඩනඟා ලොව දිනමු” සංකල්පයට මනා ලෙස සම්බන්ධ කිරීම වැදගත් වෙනවා.මේ නිසා සෑම ගමක්ම නිෂ්පාදන කි‍්‍රයාවලියට සම්බන්ධ වීමෙන් ලෝක ආර්ථිකයෙන් අප රටට ඇති විය හැකි අහිතකර බලපෑම්වලින් මග හැරීමට පහසු වනු ඇත.“එක් ගමක් එක් වගාවක්” සංකල්පය අපේ රටේ කෘෂිකාර්මික ප‍්‍රදේශ බලසම්පන්න කරන්න බෙහෙවින් ඉවහල් වන කටයුත්තකි. දිවයිනේ ඇති විවිධ ප‍්‍රධාන බෝග නිෂ්පාදකයින්ට ඉහළ මිලක් ලැබෙන පරිදිත්, ඒ සඳහා පිරිවැය අවම වන පරිදිත් සියලු පහසුකම් සැලැසෙන මෙම වැඩපිළිවෙළින් උසස් තත්ත්වයේ කෘෂි නිෂ්පාදන අවශ්‍ය පමණින් නිපදවා ගැනීමට හේතු වෙනවා.උදාහරණයක් වශයෙන් සීගිරිය, කල්පිටිය වැනි ප‍්‍රදේශවල බී ළුෑණු වගාව සඳහාත්, මාතලේ ප‍්‍රදේශය තක්කාලි සඳහාත්, දඹුල්ල ප‍්‍රදේශය මිරිස් සඳහාත්, හම්බන්තොට, නිකවැරටිය වැනි ප‍්‍රදේශ බටු, කරවිල, කැකිරි වැනි එළවළු සහ කොමඩු වගා සඳහාත් විශේෂිතව දියුණු කළ හැකිය. මෙවැනි වගා කිරීමේ දී වගාවන්ට ගැලපෙන ජල ප‍්‍රමාණය, පස්වල යෝග්‍යතාවය, ගොවීන්ගේ සහජ හැකියාව, බැංකු හා මූල්‍ය පහසුකම්, ප‍්‍රවාහන ව්‍යාප්ත සේවා සැපයීම මඟින් විශාල කෘෂිකර්ම විප්ලවයක් (Green revolution) ඇති කළහැකි වෙනවා පමණක් නොව විද්‍යාත්මක ගොවිතැන් ක‍්‍රම ප‍්‍රචලිත කිරීමෙන් ගොවිතැන් සඳහා තරුණ ශ‍්‍රමය යොදා ගැනීම ද දිරිගැන්වෙනු ඇත.දියුණු ආර්ථිකයක්දේශීය නිෂ්පාදන කි‍්‍රයාවලිය ශක්තිමත් කිරීමේදී පිටරටින් ගෙන්වනු ලබන නිමි භාණ්ඩවලට සම තත්ත්වයේ නිෂ්පාදන දේශීයව දිරිගැන්වීම හා රැකගැනීමත් ඉතා වැදගත් පියවරක්.දියුණු ආර්ථිකයක් කරා ගමන් කිරීමේදී පිටරටින් ගෙන්වන භාණ්ඩවලට තහංචි පැනවීමේ යල්පැන ගිය ක‍්‍රමයකට වඩා එසේ ගෙන්වන භාණ්ඩ හා සම තත්ත්වයේ දේශීය නිෂ්පාදන තරගයක් ඇති කිරීමේ ආරක්ෂණ වැඩපිළිවෙළ ඉතා අවශ්‍යයි.විදේශ විනිමය ඉතිරි කර ගැනීමට ගනු ලබන එවැනි පියවර විදේශ විනිමය ඉපයීමට ගනු ලබන පියවර වගේම වැදගත් වෙනවා. එම නිසයි අමුද්‍රව්‍ය, යන්ත‍්‍රසූත‍්‍ර වැනි දේ පිටින් ගෙන්වීමට අවශ්‍ය සහන සපයන ගමන් නිමි භාණ්ඩ නිපදවීමට අවශ්‍ය රැකවරණය ලබාදීම සඳහා සෙස් බදු කි‍්‍රයාත්මක කිරීම වැදගත් වනුයේ.මෙයට වසර තුනකට පෙර බඩඉරිඟු, සත්ත්ව ආහාර, තිරිඟු පිටි, කිරි පිටි, අල, එෑණු වැනි නිෂ්පාදන කෙරෙහි උනන්දුවක් රට තුළ තිබුණේ නැහැ. එහෙත් සෙස් බදු ක‍්‍රමය හා අවශ්‍ය තැන්වල තීරු බදුත්, ඒ වගේම පිටරටින් ගෙන්වන භාණ්ඩ සඳහා ප‍්‍රමිතීන් නිර්දේශ කිරීම මඟිනුත් දේශීය නිෂ්පාදනයේ ඉහළ යාමක් සිදුවී තිබෙනවා.තිරිඟු පිටි පරිභෝජනය සියයට 30 කින් පමණ අඩුවීම මෙන්ම දේශීය සහල් නිෂ්පාදනය වැඩිකර ගැනීමට ද (2005 දී වී නිෂ්පාදනය මෙටි‍්‍රක්ටොන් මිලියන 3.2 සිට 2008 දී මෙටි‍්‍රක්ටොන් මිලියන 3.8 දක්වා) හේතු වී ඇත.මුළුමනින්ම පාහේ පිටරටින් ගෙනා බඩඉරිඟු හා සත්ත්ව ආහාරවලින් දැන් සියයට 50 ක් පමණ වසර තුනක් තුළ නිපදවා ගැනීමෙන් පෙනී යන්නේ ද එවැනි සාර්ථකත්වයක්. සියයට 10 ක් තරම් වූ දේශීය දියර කිරි නිෂ්පාදනය සියයට 25 ක් පමණ වීම ද එවැනි සාර්ථකත්වයකි. වර්ෂයෙන් වර්ෂය මෙසේ දේශීය නිෂ්පාදනය ඉහළ දැමීම සඳහා සෙස් බදු ක‍්‍රමය දැඩි ලෙස ඉවහල් වන බව මෙයින් පැහැදිලි වෙනවා.මේ අයුරින්ම අල, ළුෑණු, එළවළු, පළතුරු, සීනි වැනි නිෂ්පාදනවලට ද අයවැය මඟින් දිරිගැන්වීම් දී තිබීම නිෂ්පාදන ආර්ථිකයකට ගමන් කිරීම සඳහා පමණක් නොව ආහාර සුරක්ෂිතතාවය රට තුළ ඇතිකර ගැනීමටත්, ජීවන වියදම් අඩුකර ගැනීමටත්, රට තුළ ආදායම් වැඩිකර ගැනීමටත් හේතු වීමෙන් දිළිඳුකම පිටුදැකීමට හේතු වෙනවා.ඉතා සියුම්ව පරීක්ෂා කළොත්, ගෘහ හා කාර්යාල භාණ්ඩ, පිත්තල භාණ්ඩ හා ගොඩනැගිලි ඉදිකිරීමට අවශ්‍ය උපකරණ, යතුරු, සරනේරු, දොරඅඟුලු වැනි නිෂ්පාදන, ගෘහ පාවිච්චියට ශීතකරණ, විදුලි පංකා, සම් භාණ්ඩ, පාවහන්, නිමි ඇඳුම්, දේශීය ඖෂධ, රසකැවිලි, බිස්කට් වැනි විවිධ ක්ෂේත‍්‍රවල සුළු හා මධ්‍යම පරිමාණ කර්මාන්ත සංවර්ධනයකට මෙවැනි දිරිගැන්වීම් හිතකර ලෙස බලපානවා. ඉහත කී වැට් අඩු කිරීම්, විදුලි ගාස්තු හා ඉන්ධන මිල අඩු කිරීම් ද මෙවැනි කර්මාන්ත ශක්තිමත් කිරීමට හේතු වෙනවා.රජයේ ආදායම්මෙවැනි නිෂ්පාදන දිරිගැන්වීම් දීමේ තවත් යෝග්‍යතාවක් වන්නේ මීට වසර දෙකකට පෙර අපේ රටේ නිෂ්පාදනයට යොදාගත නොහැකිව තිබු නැඟෙනහිර, වන්නි හා උතුරේ විශාල භූමි ප‍්‍රමාණයක් ත‍්‍රස්තවාදීන්ගෙන් මුදාගෙන තිබීම නිසා එම ජනතාවට නිෂ්පාදන කි‍්‍රයාවලියට පැමිණීමට මෙවැනි ආර්ථික පරිසරයක් ඇති කිරීම ඉතා වැදගත් නිසයි. නැඟෙනහිර උදානය, උතුරු වසන්තය වැනි සංවර්ධන වැඩපිළිවෙළ මඟින් විවිධ නිෂ්පාදන හා ජීවනෝපාය මාර්ග ජනතාවට ඇති කිරීම රටේ සාමකාමී දේශ පාලන වැඩපිළිවෙළක් සඳහා ද අත්‍යවශ්‍යයෙන් කළ යුතු වෙනවා.රජයේ ආදායම් ලබාගැනීම සඳහා 2009 අයවැය යෝජනා ඉදිරිපත් කර ඇති ආකාරය ඉතා විමසිලිමත්ව පරීක්ෂා කළහොත් ඉන් පැහැදිලි වන කරුණු කිහිපයක් අවධාරණය කිරීම වැදගත්.1. ඉහතින් සඳහන් කළ පරිදි ජාතික ආර්ථිකයේ වියදම් අඩුවන පරිදි වැට් අඩු කිරීම. එයින් රුපියල් මිලියන 45,351 ක් අහිමි වුවත්, එය දේශීය ආර්ථිකයට සහනයක් සඳහා දෙන මූල්‍ය දිරිගැන්වීමක් (ජ්ඪඵජචත ඉබඪථභතභඵ) වැනිය.2. එම අහිමි වන ආදායම සමස්ත බදු බර වැඩි නොවන අයුරින් වෙනත් මාර්ගවලින් පියවා ගැනීමෙන්ම බදු බලපෑම අකර්මන්‍ය කිරීම (ඊචය ව්ඥභබපචතඪබර) පවත්වා ගෙන තිබේ. උදාහරණ වශයෙන් වරාය හා ගුවන් තොටුපල බද්ද ද සියයට 3 සිට සියයට 5 දක්වා වැඩිකර තිබෙන්නේ වැට්වලින් සියයට 15 සිට සියයට 12 දක්වා වන අඩුව මැකෙන අයුරිනි.3. ජාතිය ගොඩනැඟීමේ සියයට එකක බද්ද ආනයනය වන භාණ්ඩවලට මෙන්ම දේශීය භාණ්ඩවලට බලපෑවත් වැට් බදුවලින් අඩුවන සියයට 3 ක ප‍්‍රමාණය ගත්විට මුළු බදු බර දේශීයව සියයට 2 කින් අඩුවීම හා ආනයන බදු බර නොවෙනස්ව පවත්වා ගැනීමෙන් භාණ්ඩ මිළ ඉහළ නොයවා නිෂ්පාදනය ශක්තිමත් කර බදු ක‍්‍රමය හැසිරවීමක් ලෙස හැඳින්විය හැකිය.4. බදු සකස් කිරීමේදි ඉතා සියුම්ව නිෂ්පාදන දිරිගැන්වීමටත්, පාරිභෝගික සහන සැලසෙන අයුරිනුත් කළ යුතුය. උදාහරණ ලෙස පිටරටින් ගෙන්වන ටෙලිනාට්‍යවලට අයකරන බද්ද නිසා දේශීය චිත‍්‍රපට හා ටෙලි නාට්‍යවල පමණක් නොව රටපුරා ප‍්‍රචලිත වෙමින් පවතින දැන්වීම් පුවරු මගින්ද ප‍්‍රචාරණයේ වෙනසක් සිදුවී තිබෙනවා.එම බද්දෙන් ලැබෙන මුදල් ටෙලි සිනමා කර්මාන්තය සඳහා අවශ්‍ය පහසුකම් ගොඩනැඟීමට රන්මිණිතැන්නේ ටෙලි සිනමා ගම්මානය සඳහා යොදා ගෙන තිබෙනවා. පිටරටින් ගෙන්වන බඩඉරිඟු සඳහා සෙස් බද්දක් පැනවීමෙන් පියවරෙන් පියවර දේශීයව වගා කරන බිම් ප‍්‍රමාණය මෙන්ම ඉන් ආදායම ලබන ගොවීන් සංඛ්‍යාවද වැඩිවී තිබෙනවා. තිරිඟු සඳහා පැනවෙන බදු නිසා දේශීය සහල් නිෂ්පාදන වැඩිවී තිබෙනවා. දියවර කිරි වල ප‍්‍රශංසනීය පිබිදීමද එවැනිම දියුණුවක් , දියලුනු, සීනි වැනි කර්මාන්ත වලද සීග‍්‍ර වර්ධනයක් ඇති කරගත හැකි වෙනවා.5. සෙස් බදු, ඉන්ධන බදු හා විශේෂ භාණ්ඩ බද්ද කි‍්‍රයාත්මක කර ඇති අයුරින් පෙනී යන්නේ එක් අතකින් දේශීය නිෂ්පාදන සඳහා මෙතෙක් පවත්වා ගත් අරක්ෂණය එලෙසම පවත්වා ගැනීමත්, අනෙක් අතට පසුගිය වසරවල ඉහළ ගිය ජාත්‍යන්තර තෙල් මිල නිසා ජීවන වියදම අඩු කර ගැනීමට අත්හල බදු නැවත ලබා ගැනීමත්, තුන්වැනිව යථාර්ථවාදී ජාත්‍යන්තර මිල ගණන් සැලකිල්ලට ගෙන දේශීය ඉන්ධන හා පාරිභෝගික භාණ්ඩවල මිල සකස් කර ඇති බවත් ය. එසේ නොකළා නම් ඉන්ධන මිල තවත් අඩු කිරීම හෝ තිරිඟු පිටි, කිරිපිටි, සීනි වැනි භාණ්ඩවල මිල තවත් අඩු කිරීමට ඉඩ තිබුණි.ගම සවිබල ගැන්වීමඑය තරමක් දේශපාලනික වශයෙන් ජනපි‍්‍රය වූවත් ආර්ථික වශයෙන් විනාශකාරි ප‍්‍රතිඵල ගෙන දේ. නැවතත් පිටි පරිභෝජනය වැඩිවී,බඩඉරිඟු , දියර කිරි නිෂ්පාදන කඩා වැටීම, විකල්ප බලශක්ති වැඩපිළිවෙළ ආපසු හැරීම නොවැළැක්විය හැකි වෙනවා.විශේෂ භාණ්ඩ බද්ද අදාල වන භාණ්ඩ වලින් කිරිපිටි, සීනිවල බදු වැඩිකර ඇත්තේ එම භාණ්ඩවල ජාත්‍යන්තර මිල සීඝ‍්‍ර ලෙස අඩු වී ඇති නිසා දේශීය ගොවියන් රැක ගැනීමටය. මෙම බද්ද කි‍්‍රයාත්මක කරන්නේ සැමවිටම දේශීය නිෂ්පාදකයාටත්! පාරිභෝගිකයාටත් ස්ථාවර මිලක් ඇතිවන පරිදි ජාත්‍යන්තර මිල ගණන්වලට අනුකූලව බද්ද වෙනස් කිරීමය.6.අනෙක් අතට ලක්ෂ 4 ක පමණ උපයන විට බදු ගෙවන්නන් සහ ලක්ෂ 10 ක පමණ පොලී මත බදු ගෙවන්නන් සඳහාද අඩුකර ඇති බදු ප‍්‍රමාණය නිසා මධ්‍යම පාන්තික පිරිස්වල ගැවසෙන ආදායම් ප‍්‍රමාණය වැඩි වෙනවා. එමගින් මෙම අයවැයෙන් ඒ අයගේ පාරිභෝජන මට්ටම රැකදීමට කටයුතු කර තිබෙනවා. ගම ගොඩනගා ලොව තරණය කිරීම මහින්ද චින්තන දැක්මයි.ඒ සඳහා ගමට අවශ්‍ය සියළු යටිතල පහසුකම් , ජීවනෝපාය ක‍්‍රම මගින් පමණක් නොව එක වහලක් යට සියලු සේවා සපයන ජනසභා ලේකම් කාර්යාල මගින් ගම සවිබල ගැන්වීමේ නව පරිපාලන ව්‍යුහයද මෙම අයවැයට අන්තර්ගත වී තිබීම ඉතා වැදගත්, මෙහිදී ගම නගරයෙන් වෙන්ව පැවති සංවර්ධන වැඩපිළිවෙල වෙනුවට ගම – නගර සම්බන්ධ වන ප‍්‍රාදේශීය හා ජාතික යටිතල පහසුකම් සංවර්ධනය සම්බන්ධයෙන් ද විශේෂ අවධානයක් යොමු කර තිබීම අගය කළ යුතුය. ගම සවිබල ගැන්වීම සඳහා යෝජනා රාශියක් මතු කර ඇත.මතට තිත හා කිරි ගවයන් සංරක්ෂණය , කිරි ගම්මාන 1000 ක් සහ දරුවන් සඳහා දියර කිරි, දේශීය වෛද්‍ය පර්යේෂණ, ප‍්‍රජා සංචාරක ගම්මාන , එක් ගමක් – එක් වගාවක්, කෘෂි අපනයන කලාප හා අනුබද්ධිත ගම්, මිණි කෝප් සිටි 1000 , ග‍්‍රාමීය කී‍්‍රඩා සංකීර්ණය , ඊ ගම්මාන, විශ්ව විද්‍යාල ගම්මාන, දුෂ්කර ප‍්‍රදේශ සෞඛ්‍ය කාර්යාල, වී සඳහා පොහොර, කුඩා පරිමාණ ජල විදුලි බලාගාර, ජානීය ජල යෝජනා, සුළු වාරිමාර්ග, මග නැඟුම, කොන්කී‍්‍රට් මාර්ග වැඩසටහන, ග‍්‍රාමීය හා පළාත් මට්ටමේ ව්‍යාපෘති සම්බන්ධීකරණය, අලි සංරක්ෂණය, ආදිවාසි ගම්මානපහත සඳහන් යෝජනා විශ්ලේෂණය කිරීමෙන් පෙනී යන්නේ ගමේ සිට ලෝක ආර්ථිකය සඳහා ගමන් කළ හැකිවන ගම සවිබල ගැන්වීමේ එකිනෙකට සම්බන්ධ වැඩපිළිවෙළක් ලෙසය. ඒ තුළ අවශ්‍ය යටිතල පහසුකම් ජීවනෝපාය සංවර්ධන කටයුතු, අධ්‍යාපන, කී‍්‍රඩා හා සෞඛ්‍ය පහසුකම් ගමත්, නගරයත් සම්බන්ධ කරමින් ඉදිරිපත් කිරීම ඉතා වැදගත්.මෙම යෝජනා රාශිය ශක්තිමත් කිරීම සඳහා ඉහතින් පැහැදිලි කළ ආර්ථිකය ශක්තිමත් කිරීමේ යෝජනා විශේෂයෙන් කෘෂිකාර්මික සහ සුළු හා මධ්‍යම පරිමාණ කර්මාන්ත සංවර්ධනය සමඟ ගැලපීමේ දී දිළිඳුකමෙන් තොර ලෝක ආර්ථිකය සමඟ ශක්තිමත්ව ගමන් කිරීමේ වැඩපිළිවෙළක් අන්තර්ගත වී ඇති බව අවධාරණය කළ යුතුය.එමෙන්ම ප‍්‍රාදේශීය බැංකු සමීප කිරීම ද නීතිමය වශයෙන් සකස් වී තිබෙනවා. ”ජනසභා ලේකම් කාර්යාල” පිහිටුවීමෙන් එක වහලක් යට ගමේ අවශ්‍යතා සියල්ල පිහිටුවීමේ රාජ්‍ය සේවා ප‍්‍රතිසංස්කරණ වැඩපිළිවෙළ පහළ සිට ඉහළට ගලායන නව සංවර්ධන ප‍්‍රවාහයක් පෙන්නුම් කරන බව සඳහන් කළ යුතුය.මෙම යෝජනා ඉතා ඵලදායි ලෙස කි‍්‍රයාත්මක කිරීමේ දී අමාත්‍යාංශ රාශියක් පුළුල් සම්බන්ධීකරණයකින් කටයුතු කළ යුතු වේ. විශේෂයෙන් ගම සවිබල ගැන්වීමේ මූලික වගකීම දරන ජාතිය ගොඩනැගීමේ හා වතු යටිතල පහසුකම් අමාත්‍යාංශයත්,ජනතා සත්කාරක සේවය ඇතුළත් රාජ්‍ය පරිපාලන ව්‍යුහය සකස් කිරීමේ වගකීම පැවරී ඇති රාජ්‍ය පරිපාලන අමාත්‍යාංශයත්,ජීවනෝපාය හා සුභසාධන සංවර්ධනයට ඇති විවිධ අමාත්‍යාංශයත් සම්බන්ධීකරණය කරමින් අදාළ අමාත්‍යවරුන් හා ලේකම්වරුන්, පළාත් සභා,දිස්ති‍්‍රක් හා ප‍්‍රාදේශීය ලේකම්වරුන්ගේ සහභාගිත්වය ලබාගතහොත් යහ පාලනයත්,ජනතාවට අර්ථවත් රාජ්‍ය සේවා සැපයීමකුත්, ගම සංවර්ධනය මගින් ඉතා ශක්තිමත්ව ගෝලීය ආර්ථිකය තුළ ඉදිරියට යා හැකි රටක් බවට ශී‍්‍ර ලංකාවත් පත් කළ හැකිය.ආර්ථික ප‍්‍රතිසංස්කරණයමහින්ද චින්තන දස අවුරුදු දැක්ම ශී‍්‍ර ලංකාවට ගැලපෙන, ශී‍්‍ර ලංකාව විසින් උරුමකම් කියන වැඩපිළිවෙලක් ලෙස ජාත්‍යන්තර මූල්‍ය ආයතන පවා පිළිගෙන ඇත.ප‍්‍රථමවරට එම ආයතන විසින් සකස් කරන මැදිකාලීන සංවර්ධන වැඩසටහන් අනුව මුදල් අනුමත කිරීම වෙනුවට මහින්ද චින්තන දස අවුරුදු දැක්ම පිළිගෙන ලෝක බැංකුව, ආසියානු සංවර්ධන බැංකුව වැනි ශී‍්‍ර ලංකාවට ආධාර දෙන ප‍්‍රධාන පෙළේ මූූල්‍ය ආයතන ආධාර අනුමත කර ඇත.ලෝක බැංකුව ඩොලර් මිලියන 900 ක් හා ආසියානු සංවර්ධන බැංකුව ඩොලර් මිලියන 800 ක් අනුමත කිරීමෙන් ඒ බව සනාථ වේ.එහිදි පෙර පැවති සම්ප‍්‍රදායික කොන්දේසි වෙනුවට ඉහත සඳහන් කළ ගම සවිබල ගැන්වීමේ වැඩසටහන්, ප‍්‍රාදේශීය හා පළාත් මට්ටමේ මෙන්ම ජාතික මට්ටමේ මාර්ග, ජලසම්පාදන, වාරිමාර්ග වැනි යටිතල පහසුකම් සංවර්ධනයත්, ප‍්‍රජා සහභාගිත්වය දියුණු කිරීමත් පිළිගෙන තිබීම අගය කළ යුතුය.මේ අතර මෙතෙක් සෑම රජයක්ම පසුගිය අවුරුදු 30 ක පමණ කාලයක් නොසලකා හැර තිබූ ක්ෂේත‍්‍ර දෙකක් එනම්, සමස්ත බදු ක‍්‍රමය හා රාජ්‍ය පරිපාලන ක‍්‍රමය ප‍්‍රතිලාභීන්ගේ අවශ්‍යතා අනුව සකස් කිරීමේ අවශ්‍යතාවය මෙම අයවැයෙන් හඳුනාගෙන තිබීම ඉතා වැදගත් පියවරක් බව සඳහන් කළ හැකිය. බදු සහන ක‍්‍රමවත් ලෙස කි‍්‍රයාත්මක කිරීම නිසා පුළුල් වු බදු පරාසයක් රට තුළ නොමැත.අනෙක් අතට දේශීය ආයෝජකයින් , ව්‍යාපාරිකයින් විශාල බදු ක‍්‍රමයකට මෙන්ම ආයතනික වශයෙන් යල්පැන ගිය බදු පරිපාලනයකට ලක්වීමට සිදු වී ඇත. මෙය නිවැරැදි කර සරල බදු ක‍්‍රමයක් සෙවීමට බදු කොමිසමක් යෝජනා කර ඇත.රාජ්‍ය පරිපාලනයේ පවත්නා ක‍්‍රම සහ විධි, ජනතාවට අවශ්‍ය සේවා ලබාගැනීමේ අපහසුකම් හා නිලධාරිවාදය, ප‍්‍රතිලාභීන් ගැන නොසැලකීම , නාස්තිය හා දූෂණය, තාක්ෂණය යොදා නොගැනීම, පරිපාලනය කෙරෙහි ඇති ප‍්‍රධාන විවේචන ලෙස සඳහන් කළ හැකියි.මේ අතර , පහළ මට්ටමේ කටයුතු සඳහා සෑම විෂයකටම රජයේ සේවකයෙක් සිටියද ඒ අයගෙන් කාර්යක්ෂම සේවයක් ලබාගැනීම අතිශය දුෂ්කරයි. ගම් මට්ටමෙන් රාජ්‍ය සේවකයන් 20 – 25 ක් සිටියද ඒ සියලු දෙනා අතර සම්බන්ධීකරණයක් හෝ නොමැත.ඒ නිසාම රජයේ වියදම් ද අධිකය. මේ අනුව ජනසභා ලේකම් කාර්යාල ක‍්‍රමය පිහිටුවා ජනසභා ලේකම්වරයකු යටතේ පරිපාලනය ගමට ගෙනයාම සහ පරිපාලන ක‍්‍රම හා විධි සරල කිරීමේ ප‍්‍රතිසංස්කරණ කි‍්‍රයාත්මක කිරීමට යෝජනා කර ඇති කාර්යසාධන බලකාය ද අගය කළ යුතුය. මෙම යෝජනා දෙක තුළින් අවශ්‍යයෙන්ම කළ යුතු ප‍්‍රතිසංස්කරණවලට රජය යොමුකර තිබීම රජයේ සංවර්ධනය කෙරෙහි බලාපොරොත්තු තබා ගැනීමේ දී බෙහෙවින් බලපානු ඇත.ඉදිරි දැක්මඅපේ රටේ සංවර්ධනය දැනුම මත පදනම් විය යුත්තක් බව අතිගරු ජනාධිපතිතුමා සිය අයවැය යෝජනාවලින් අවධාරණය කර ඇත. නුපුහුණු ශ‍්‍රමය යොදමින් රටතුළ නිෂ්පාදන කි‍්‍රයාවලිය ගෙන යාම මෙන්ම විදේශ රැකියා සඳහා නුපුහුණු ශ‍්‍රමය යැවීම ආර්ථීක සංවර්ධනයට අහිතකර බව මීට පෙර අයවැයයෝජනාවලින් ද පැහැදිලි කර දී තිබුණා. විදේශ රැකියා සඳහා යන අයට අවම වැටුප් යෝජනා කරනවිට විපක්ෂයේ ඇතැමුන් එය විවේචනය කළත් එයින් කිසියම් පුහුණු ශ‍්‍රමයක් රැකියා සඳහා යැවීමේ ආරම්භය ඇති විය.මේ තත්ත්වය තුළින් වෘත්තීය අධ්‍යාපනය පුළුල් කිරීම, 500 ක පමණ නැණසල විශ්ව ඥානය ගමට ගෙනයෑම, වෘත්තීය අධ්‍යාපනය විශ්වවිද්‍යාල මට්ටමට ගෙන ඒම, කොතලාවල ආරක්ෂක පීඨය විශ්වවිද්‍යාලමට්ටමට ගෙන ඒම සමහර විශ්ව විද්‍යාල දියුණු කිරීමට පියවර ගැනීම මුල්තැන ගනු ලැබුවා.මේ අයවැයෙන් එම වැඩපිළිවෙළ ඉදිරියට ගෙන යමින් දැනුම සහිත ආර්ථිකයක් ගොඩනැඟීමට යෝජනා ඇති වී තිබීම අගය කළ යුත්තක්. එය විශේෂයෙන් අපේ රටට ගැලපෙනුයේ නිදහස් අධ්‍යාපනය සඳහා රජය විශාල මුදලක් වියදම් කරන නිසයි. එය අධ්‍යාපනය පමණක් නොවන, පාසල් පොත්, දිවා ආහාර, පාසල් ඇඳුම්,නවීන තාක්ෂණය, අංග සම්පූර්ණ පාසල් ආදිය ගම්මට්ටමෙන් පුළුල් කර තිබීම අගය කළ යුතුයි. ඒ අතරම අධ්‍යාපනයේ දියුණුවට නවයෝජනා තුනක් ඇතුළත් කිරීම ද වැදගත් .සැමට සරසවි වැඩසටහන, දැනුම සහිත ආර්ථිකය හා ජාතික පර්යේෂණ කටයුතු එම යෝජනා තුනයි. සැමට සරසවි වැඩසටහන යටතේ පසුගාමී ප‍්‍රදේශවල ඇති විශ්ව විද්‍යාල කොළඹ, පේරාදෙණිය, මොරටුව, කැලණිය,හා ජයවර්ධනපුර මට්ටමට ගෙන ඒමටත්, එම විශ්ව විද්‍යාල අවට ප‍්‍රදේශ විශ්ව විද්‍යාල ගම්මාන ලෙස දියුණු කිරීමටත් කර ඇති යෝජනාව හා ඒ සඳහා 2009 වසර සඳහා පමණක් රුපියල් මිලියන 950 ක් වෙන් කර තිබීම ඉතා දිගු ගමනක ආරම්භයක් ලෙස සැලකිය හැකිය.කොළඹ නගරය සේවා මධ්‍යස්ථානයක් කිරීමට කතා කළ ප‍්‍රමාණයට හාත්පසින්ම වෙනස් මෙවැනි වැඩපිළිවෙළවල් තුළින් ප‍්‍රදේශ අතර පවත්නා විසමතා ඉවත් කර ගැනීමටත්, සෑම පළාතකම උසස් අධ්‍යාපන කේන්ද්‍රස්ථානයක් සමග පළාත් වල කැපී පෙනෙන, වෙනසක් කිරීමටත්, එම පළාත්වල ආර්ථික කටයුතුවලට බද්ධ වන විශ්ව විද්‍යාල අධ්‍යාපන ක‍්‍රමයක් ඇති කිරීමටත්, අවට පරිසරය දැනුමෙන් පෝෂණය කිරීමටත් තිරසාර සංවර්ධනයකට අනිවාර්යයෙන්ම අවශ්‍යය.ඒ අයුරින්ම දැනුම සහිත ආර්ථිකයක් තුළ ලොව තරණය කිරීමට දී ඇති බදු සහන වැදගත්. වෛද්‍යවරුන්, ඉංජිනේරුවන්, පරිගණක තාක්ෂණික සේවා, බදු විශේෂඥයන්, බැංකුකරුවන් වැනි අයට සිය සේවා ජාත්‍යන්තර වෙළෙඳපලට ඉදිරිපත් කිරීමට මෙම බදු සහන හේතු වෙයි. එමසේවා සඳහා විදේශ විනිමය මඟින් ලබා ගන්නා ආදායම බදු සහනවලට යටත් කර ඇත. මේ නිසා රට අත්හැර යන බුද්ධිමතුන්, වෘත්තිකයින් රට තුළම තම සේවා තුළින් විදේශ ආදායම් ඉපදවීමට යොමු කළ හැක.ඉදිරියේදී විවිධ අය මෙවැනි සේවා සපයන ආයෝජන මාර්ගවලට පෙළඹෙනු ඇත. මෙතෙක් පැවැතියේ විදේශ රටවලට ගොස් රැකියා කර උපයන ආදායම් ව්අජ්ඛ් වැනි ගිණුම්වල තබාගැනීමේ ක‍්‍රමයකි. ඒවාට අමතරව නව ක‍්‍රම අවශ්‍ය බව පිළිගත්තේ මහින්ද චින්තනයෙනි.රට තුළ සිටම, විදේශවලට සේවා සපයමින් ආදායම් ඉපැයීම් දිරිගැන්වීම 2006 වනතෙක් නොතිබුණි. 2006 - 07 වර්ෂවල එසේ විදේශ විනිමය ආදායම් ඉපැයීම බදුවලින් නිදහස් කළ අතර, මෙම අයවැයෙන් එවැනි වෘත්තිකයන්ට වෙනත් ආයතනයක වැඩ කරමින් විදේශ විනිමයෙන් වැටුප් ලබාගැනීමේ දී අඩු බදු අනුපාත යෝජනා කර ඇත.විශේෂයෙන් උතුරේ ත‍්‍රස්තවාදී කටයුතුවල නිමාවක පෙරනිමිති පහළ වී ඇති මේ අවදියේ මෙවැනි දිරිගැන්වීම්වලින් අලුත් අවස්ථා ඇති කිරීම මේ අයවැයේ ඇති ඉතාම ගැඹුරු දැක්මයි. රට අතහැර ගිය අයට ආපසු පැමිණීමටත්, රට අතහැර යාමට අදහස් කරන අයට ඒ අදහස් වෙනස් කර ගන්නටත් මෙවැනි දිරිගැන්වීම් ත‍්‍රස්තවාදයෙන් තොර රටක් බිහිකිරීමට අමතරව අවශ්‍ය වෙනවා. එය තරාතිරමකින් තොරව, සමාජ වගකීම් ඉටුකරන බද්දක් ලෙස හැඳින්වීම නිවැරැදිය.සාමය සඳහා සංවර්ධනයපර්යේෂණ කටයුතුවල නොදියුණු ක‍්‍රම දියුණු කිරීම සඳහා පිළියම් යෙදීම මේ අයවැයේ විශේෂ ලක්ෂණයකි. දිවයිනේ ඇති විවිධ පර්යේෂණ ආයතන සම්බන්ධීකරණය කර පර්යේෂකයින් මඟින් ජාතික ආර්ථිකයේ දියුණුවට අවශ්‍ය නව සොයාගැනීම් මෙයින් වැඩිදියුණු කළ හැකිය.ත‍්‍රස්තවාදය තුරන් කිරීමත්, එවැනි දේ සඳහා බලපාන මූලික සාධක තුරන් කරගෙන ශීඝ‍්‍ර සංවර්ධනයක් උතුරු නැඟෙනහිර මෙන්ම අප රටේ අනෙකුත් පසුගාමී ප‍්‍රදේශවලද ඇතිවිය යුතුය. එය මහින්ද චින්තන දස අවුරුදු දැක්මේ හරය ද වී ඇත.මේ අනුව විදුලි බලාගාර, වරාය, ගුවන්තොටුපළ, නව ගුවන් සේවා, මහාමාර්ග, පාලම්, වාරිමාර්ග, ජලසම්පාදන, පාසල්, රෝහල්, සංස්කෘතික මධ්‍යස්ථාන, පරිපාලන කේන්ද්‍රස්ථාන දැන් රටපුරා ඉදිවෙයි. එය මේ රට තුළ රටම වෙලාගන්නා පරිදි ඇතිකර ඇති දැවැන්තම සංවර්ධන කි‍්‍රයාවලිය බව අද අවිවාදයෙන් පිළිගෙන තිබෙනවා.ජාතිය ගොඩනැඟීමේ බද්දඒ අතරම නැඟෙනහිර උදානය හා උතුරු වසන්තය සඳහා රුපියල් මිලියන 3,000 ක් සහ නැවත පදිංචි කිරීම සඳහා රුපියල් මිලියන 500 ක් වෙන්කිරීම අවසන් වෙමින් පවතින උතුරේ මානුෂික මෙහෙයුම් සංවර්ධන මෙහෙයුම් බවට පත් කිරීමේ පාලමක් වනු ඇත. ඒ අතරින්ම පසුගාමී ප‍්‍රදේශවල සංවර්ධන කටයුතුª සඳහා රුපියල් මිලියන 8,000ක පමණ අතිරේක ප‍්‍රතිපාදන සැලසීම ග‍්‍රාමීය සංවර්ධනය තවත් ඉදිරියට යාමක්. මෙය ඉතා අගය කළ යුත්තකි.මීට පෙර රජයන් හඳුන්වා දෙනු ලැබුවේ ජාතික ආරක්ෂක බදු වැනි යුද්ධය සඳහා මුදල් සොයාගැනීමේ බදු ය. එසේ වුවද, ත‍්‍රස්තවාදය තුරන් කර ගැනීමට හෝ රටේ දියුණුවක් ඇතිකර ගැනීමට එය හේතු වුණේ නැහැ. නමුත්, මෙවර ඉදිරිපත් කර ඇත්තේ ජාතිය ගොඩනැඟීමේ බද්දකි.එය 1% ක තරම් අඩු බදු අනුපාතයකි. එය විවේචනය කරන අය මීට බුලත්විට කාරයින්ගෙන් අයකරන බද්දක් ලෙස විවිධ කරුණු ඉදිරිපත් කර ඇති බව වාර්තා වේ.නමුත්, මෙම බද්ද ත‍්‍රස්තවාදයෙන් රට බේරා ගැනීමත් සමඟ එම වීරෝධාර කි‍්‍රයාවලියට කැප වූ රණවිරුවන් සහ ඔවුන්ගේ පවුල්වල අභිවෘද්ධියටත්, ත‍්‍රස්තවාදයෙන් දැඩි පීඩනයට ලක්වූ උතුරු නැඟෙනහිර ප‍්‍රදේශවල අහිංසක ජනතාවගේ සුබසාධනය හා සංවර්ධනය සඳහා විශේෂිත වූ සම්පත් ප‍්‍රමාණයක් රැස්කර ගැනීමට ද හා ඒ හා සමාන හෝ එයටත් වැඩි විදේශ මුදල් ලබාගැනීමට දේශීයව සැපයිය යුතු ප‍්‍රතිපාදන ලෙසත් හැඳින්විය හැක. එය තරාතිරමකින් තොරව සමාජ වගකීම් ඉටුකරන බද්දක් ලෙස හැඳින්වීම නිවැරැදිය.යටිතල පහසුකම් සංවර්ධනයලෝකයේ දියුණු සෑම රටක්ම එම තත්ත්වයට පත්වූයේ ජාතික මට්ටමෙන් පැවැතිය යුතු යටිතල පහසුකම් වැඩිදියුණු කිරීමට ප‍්‍රවේශවීමෙනි. ඉතා දියුණු ඇමෙරිකා එක්සත් ජනපදය වැනි රටවල් පවා ජාතික මාර්ග පද්ධතිය දියුණු කරමින් සියලු ප‍්‍රාන්ත නගර සම්බන්ධ කෙරෙනුයේ ජාතික සංවර්ධනයට පමණක් නොව එරට ආරක්ෂාවට ද එවැනි මාර්ග පද්ධතියක් තිබිය යුතු යන දැක්ම තුළය.මෑතදී ශීඝ‍්‍ර දියුණුවක් ළඟා කර ගත් ලෝකයේ ප‍්‍රබල රටක් ලෙස ඉදිරියට ආ චීනය තුළ වුවත් දැකිය හැක්කේ රටපුරා ශීඝ‍්‍ර මාර්ග පද්ධතියක් දියුණු කරමිනි.අග්නිදිග ආසියාවට අයත් තායිලන්තය, කොරියාව වැනි රටවල වුවත්, මැද පෙරදිග රටවල වුවත් සංවර්ධනයේ රහස බවට පත්ව ඇත්තේ මෙවැනි දිගුකාලීන දැක්මකි.ලංකාවේ තිබෙන වරායන් මෙන්ම අලුත් වරායන් 06 ක් ඉදිවෙමින් පවතී. දෙවන ජාත්‍යන්තර ගුවන් තොටුපළ ඉදිකිරීමට සියල්ල සූදානම්.මහවැලි ව්‍යාපාරයෙන් පසු එහි නිම නොකළ මොරගහකන්ද දැන් කි‍්‍රයාත්මකයි. උමා ඔය ව්‍යාපෘතිය, දැදුරු ඔය වැනි වාරිමාර්ග ක‍්‍රම මෙන්ම පරාක‍්‍රම සමුද්‍රය වැනි සියලුම ප‍්‍රධාන වැව් හා වාරිමාර්ග ක‍්‍රමවල ධාරිතාව වැඩිකිරීම පටන්ගෙන තිබේ. දකුණු අධිවේගී මාර්ගය, කටුනායක අධිවේගී මාර්ගය, කොළඹ වටරවුම් පාර ඇතුළුව දිවයිනේ සියලු නගර සම්බන්ධ වන මාර්ග හා කොළඹ නගරයේ තදබදය ඉවත් කරන ගුවන් පාලම් 12 ක් ඉදිකිරීම් ආරම්භ කර ඇත.දුම්රිය මැදිරි බලවේග කට්ටල අලුතින් මිලදී ගෙන දුම්රිය සේවය ශක්තිමත් හා ජනතා හිතවාදී ප‍්‍රවාහන සේවයක් ලෙස දියුණු කිරීමට කටයුතු කරන අතර, කොළඹ – මාතර දුම්රිය මාර්ගය තවදුරටත් පුළුල් කිරීම ද සිදුවෙමින් පවතී. විදුලි පද්ධතිය ශක්තිමත් කිරීම සඳහා කෙරවලපිටිය, නොරොච්චෝලේ, ඉහළ කොත්මලේ වැනි විදුලි බලාගාර ඉදිවෙමින් පවතී.රන්දොර වැඩසටහන යටතේ සිදු කෙරෙන මෙම ව්‍යාපෘති සියල්ල 2010 වනවිට නිමවීමට නියමිතය. මේ අනුව ගම නඟා රට නඟන්නත්, රට නඟා ලොව තරණය කරන දැවැන්ත සංවර්ධන කි‍්‍රයාවලියක් න්‍යායක් වශයෙන් පමණක් නොව ප‍්‍රායෝගික වැඩපිළිවෙළක් වශයෙන් ද යථාර්ථයක් කර ඇත. එය 2009 අයවැයෙන් මනාව පෙන්නුම් කෙරේ. එවැනි දැක්මක් තුළ අපේ රටේ වාර්ෂික වර්ධනය සියයට 8 ඉක්මවන දිගුකාලීන වැඩපිළිවෙළක් වන බව පෙන්නුම් කරයි.දේශීයත්වයමෙම අයවැයේ ඇති තවත් වැදගත් ලක්ෂණයක් වනුයේ පසුගිය වසර තුළ දේශීයත්වය ශක්තිමත් කිරීමට ගත් යෝජනා තව තවත් ඉදිරියට ගෙනයාමට ගෙන ඇති පියවරයන්ය. කිරි ගවයින් රැක ගැනීම අපේ සමාජ සංස්කෘතික සාරධර්ම මතු කරනු ලැබේ.දේශීය වෙදකම, කලාකෙත අස්වැද්දීම, ලේඛකයින්, ගායකයින්, සංගීතඥයින්, නාට්‍යකරුවන් ඇගැයීම, ගාලුපුර උරුමය රැක ගැනීම, විද්‍යොදය හා විද්‍යාලංකාර විශ්වවිද්‍යාලවල ප‍්‍රගතිය සැමරීම, ජාතික භාෂා ප‍්‍රගුණ කිරීම, ආදිවාසී ගම්මාන සංරක්ෂණය, නිල්ල පිරුණ රටක් ගැන පැතුම වැනි යෝජනාවලින් නිරූපණය කරන්නේ අලුත් විදියට හිතන ප‍්‍රතිපත්ති රාමුවක්, අයවැය ක‍්‍රමයක් රට තුළ ඇති වී තිබෙන බවය.මෙය රැකෙමින් ගම නඟා රට ගොඩ ගනිමින් ලොව තරණය කිරීම අගය කළ යුතු ආර්ථික රාමුවක්. එය ගෝලීයකරණය තුළ ඇතිවිය හැකි අවිනිශ්චිතතාවයන් මඟහරවා ගන්නා මඟකි.සමස්ත වශයෙන් මෙම අයවැය දේශීයත්වය අගයමින් ජාතික නිෂ්පාදන ආර්ථිකයක් ගොඩනැඟීමටත්, දැනුම සහිත ආර්ථික සංවර්ධන දැක්මක් ඇති කිරීමටත්, රජයේ බදු ප‍්‍රතිපත්ති හා පරිපාලන අඩුපාඩු මඟ හරිමින් ගම බලසම්පන්න කරමින් රට සංවර්ධනයට යොමු කළ වැඩසටහනකි.එහිදී ත‍්‍රස්තවාදය පරාජය කිරීමට කැපවූ රණවිරුවන් අගය කිරීමට එමඟින් ලබාදී ඇති ප‍්‍රමුඛත්වය ද, රාජ්‍ය සේවය දිරිගැන්වීමට කර ඇති යෝජනා ද සැලකිල්ලට ගත් කළ සමස්ත අයවැය ප‍්‍රතිලාභ රැසක් ආර්ථිකයට බරක් නොවන අයුරින් සිදුකර ඇති අයවැයක් ලෙස සටහන් කිරීම වැදගත්.ශ‍්‍රී ලංකා ආර්ථිකය ලෝක ආර්ථිකයෙන් හුදකලා කිරීමක් හෝ ලෝක ආර්ථිකයට බිලි දීමක් හෝ නොවන පරිදි ආර්ථික ප‍්‍රතිපත්තිය සකස් කිරීම හා නිර්මාණශීලී තුලනය කිරීමකින් උතුර, දකුණ, නැඟෙනහිර, මධ්‍යම හා බස්නාහිර වශයෙන් මෙන්ම සිංහල, දෙමළ, මැලේ, මුස්ලිම්, බර්ගර් යන ජාතීන්ට ලෝක ආර්ථිකයට ප‍්‍රවේශවීමටත්, ශක්තිමත් ජාතික ආර්ථිකයක සම කොටස්කරුවන් වශයෙන් කටයුතු කිරීමටත් ඉඩ ප‍්‍රස්ථා සැළසීම අයවැය හතරකින් ජනාධිපතිතුමා ලොවට පෙන්වා දී තිබෙන බව ද සඳහන් කළ යුතුය.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=af0811164</link>
    <topic>වරදවා තේරුම් ගන්ඩ එපා</topic>
    <author>උපාලි සමරසිංහ ඡායාරූප- දුෂ්මන්ත මායාදුන්න</author>
    <content>විදේශ සබඳතා හොඳින්ම කළමනාකරණය කළ රාජ්‍ය නායකයා මහින්ද රාජපක්ෂයිවිවිධ බලවේග හා හාස්කම්වලින් රෝග සුව කළ හැකිද?“ගම ගොඩ නඟා ලොව තරණය කරන ගමන් මඟක්”වරදවා තේරුම් ගන්ඩ එපාවරදවා තේරුම් ගන්ඩ එපාඅපට සිනමා කර්මාන්තය විතරක් නොවේ තවත් බොහෝ දේවල් ඉන්දියාවෙන් ලැබුණා. කේ.ගුණරත්නම්, රොබින් තම්පෝ වැනි කලාකරුවන් අපට මුලින්ම හිටියා. අදත් අප සහයෝගයෙන් වැඩ කරනවා. කලාකරුවන්ට ජාතියක් වර්ණයක් නෑ.ඒත් අපේ රට මේ කුරිරු ත‍්‍රස්තවාදයෙන් දශක තුනක ඉඳන් දුක් විඳිනවා. ඉන්දීය කලාකරුවන් වැරැදි චිත‍්‍රයක් මවාගෙන. මේක වෙනස් කරන්න ඕනෑ. ඇත්ත තත්ත්වය මේ රටට ඇවිත් බැලුවොත් පෙනේවි. මේක කිසියම් ජාතියකට විරුද්ධ එකතුවීමක් නොවේ. ත‍්‍රස්තවාදය මුලිනුපුටා දැමීමට කරන සහයෝගයක්.කුල, මල, ජාති, ගෝත‍්‍ර කලාවට නෑ. කලාකරුවන් රටේ ව්‍යසනයක් පවතිද්දී ඒකරාශි වී ජනතාව දැනුවත් කරන්නට ඕනෑ. ඇතැම් දෙමළ මහා නළුවන් ආවේගශීලීව කියා තිබෙන්නේ දෙමළ වූ පමණින් ඒ අයට වෙනස්කම් කරනවා කියලයි. ඒත් මේ ප‍්‍රකාශයට පිළිතුරු දිය යුත්තේ අපේ දෙමළ කලාකරුවන්.අද අප රටේ දෙමළ කලාකරුවන්ට අපට වගේ ම නිදහසක් තිබෙනවා. මේ ඒකරාශි වීම දෙමළ ජනවර්ගයට විරුද්ධව නොව ත‍්‍රස්තවාදයට එරෙහිවයි.තමිල්නාඩු ප‍්‍රාන්තයේ සහෝදර දෙමළ කලාකරුවන් හෝ ලෝකයේ වෙනත් ඕනෑම බුද්ධි කණ්ඩායමක් හෝ ශ‍්‍රී ලංකාවේ මේ මොහොතේ සිදුවෙමින් පවතින්නේ කුමක්ද යන්න පිළිබඳව යම් අනවබෝධයකින් පසුවන්නේ නම්; ඒ අරබයා ඔවුන් දැනුවත් කිරීමේ යුතුකමක් හා වගකීමක් ශ‍්‍රී ලංකාවේ කලාකරුවනට තිබෙනවා.ඒ වගේ ම එම දැනුවත් කිරීම සඳහා ඔවුන් අනුගමනය කරන මේ ප‍්‍රඥාසම්පන්න හා ශිෂ්ට විලාසය ශිෂ්ට ලෝකයේ අවධානයට ලක්වේ යැයි මගේ විශ්වාසය.ඒ වගේ ම අප රටේ සහෝදර දෙමළ ජනතාවත් අපත් අතර යම් හෝ අනවබෝධයක්, සැක සංකාවක් තිබුණා නම් එයත් මේ සමඟම දුරුවේවා යන මගේ ප‍්‍රාර්ථනයත් මේ අධිෂ්ඨාන පූජාවට එක් කරන්න මා කැමැතියි.මේ එකතුව දැන් අප රටේ තිබෙන තත්ත්වය පිළිබඳව සැබෑ තතු විග‍්‍රහ කිරීමක් විතරයි. කිසිදු අඩදබරයක් අපට දෙමළ කලාකරුවන් එක්ක නෑ.ඉන්දීය කලාකරුවන්ට වැරැදි චිත‍්‍රයක් මැවී තිබෙනවා. ඒකට සාමකාමීව පිළිතුරු දීමයි මෙහිදී සිදුවන්නේ.අද අපේ රටට කෙළවෙලා තිබෙද්දි අපි මෙහෙමවත් එකතුවෙලා ඇත්ත පෙන්වා දුන්නේ් නැත්නම් ඒක ලොකු වැරැද්දක්. මේක බොහොම සාමකාමීව කෙරෙන්නේ. එහෙ වගේ ආවේගශීලීව නොවේ.පාලිත සිල්වාඉන්දීය කලාකරුවන්ට මැවී තිබෙන්නේ ලංකාවේ සිදුවන මානුෂීය මෙහෙයුම් පිළිබඳව වැරැදි චිත‍්‍රයක්. ඒ අය ලංකාවට ඇවිත් හෝ මේ ගැන හරිහැටි සොයා බලා කටයුතු කරනවා නම් හොඳයි. ඇත්තෙන්ම මේ කලාකරුවන්ගේ එකමුතුව දෙමළ ජනතාවට එරෙහිව නොවේ. ත‍්‍රස්තවාදයට එරෙහිව පමණයි.අපේ රටට සිදුවී ඇති විපත දන්නෙ අපියි. කලාකරුවො ජාති ආගම් බේදයෙන් තොරව කටයුතු කරන්න ඕනෑ. ඒත් ඉන්දීය කලාකරුවන් එක් පාර්ශ්වයක් දිහා බලාගෙන වැරැදි ප‍්‍රකාශ කරනවා. මේක වැරැදියි.මේ රටේ කිරිසප්පයත් දැන් ත‍්‍රස්තවාදය ගැන දන්නවා. මේක අවසන් කරන්න ඕනෑ. කලාකරුවෝ හැටියට අප කවුරුත් එකයි.අපි වසර 30 ක පමණ කාලයක් මේ යුද්ධයෙන් දුක් විඳිනවා. ත‍්‍රස්තවාදය අවසන් වෙන්න ඕනෑ. මේ රටේ අනාගත පරම්පරාවට ඒ දුක දෙන්න එපා කියන ඕනෑකම අප කාටත් තියෙනවා. ශ‍්‍රී ලාංකේය කලාකරුවන් අද නිදහසේ මන්දිරයට ඇවිත් මේ අධිෂ්ඨාන පූජාවේ යෙදෙන්නෙ සාමකාමී ශ‍්‍රී ලංකාවක් ප‍්‍රාර්ථනය කරගෙනයි.අප කවුරුත් අද දන්නවා මේ රටේ කුරිරු ත‍්‍රස්තවාදයක් තිබෙන බව. ඒත් ඉන්දීය කලාකරුවන් මේක වැරදි විදියට තේරුම් අරගෙන. මේ ප‍්‍රශ්නයේදී වැඩියෙන්ම පීඩනයට පත්වන්නේ දෙමළ කලාකරුවන්. ඒ අයට සාමයෙන් සහජීවනයෙන් වැඩකරන්න මෙහි පරිසරයක් තිබෙනවා. අපි කවදාවත් බේද බින්නව ඉඳලා නෑ. ඒ නිසයි මේ අධිෂ්ඨාන පූජාවට මාත් සහභාගිවුණේ. කලාවට ජාති කුල සීමාවන් නෑ. ලෝකයේ හැම කලාකරුවෙක්ම එහෙම විය යුතුයි.උපාලි සමරසිංහ ඡායාරූප- දුෂ්මන්ත මායාදුන්න</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=as0811161</link>
    <topic>වනපෙතේ සරනා බිංදුලාගේ කතාවක්</topic>
    <author>සඳමල් රශ්මී ශී‍්‍ර බුද්ධික</author>
    <content>වනපෙතේ සරනා බිංදුලාගේ කතාවක්සොරකු නම් ඔහු සොරකු කළ මැනලද දෙයින් සතුටු වන්නෝ තෘප්තිමත් ජීවිත ගත කරතිපැන්සයේ මුද්දරයකින් බුදුමැඳුරට දායක වූ දානපති සිටුවරයාගුරු සේවයේ රසකතාවියළී කලාපයීය වනපෙත් අගෝස්තු පෑවිල්ලේ ග‍්‍රහණයට නතුව විඩාබරව බලා හිඳිනුයේ නිල්වනින් දිළෙන, අහස් කුස අරා වැජඹෙන හිරු ගේ තේජස් විලාසය දෙසය. තන් තන් හී සිට වැව්කරා දිය රැගෙන ගලා බස්නා ආරවල් පාරවල් බවට පත් වී හමාර ය. නමුදු එහි බැස ගමහන් කිරීම වූ කලී වහත් ආයාස කර කි‍්‍රයාවකි. වැසි සමයට රැගෙන ආ සිහින් වැල්ලෙන් එකී ආරවල් ඇහිරී ඇත.ඉඩෝරයේ දඬු අඬුවට හසුව පීඩාවට පත් මා ද, දිවා සමය ගත කරනු වස් වැව් දියවරක් සොයා ගියේ, සියලුම වනජීවි ප‍්‍රජාව හා සමව මඳ සිසිලසක් විඳ ගනු රිසියෙනි. සිඳී ගිය වැව් පත්ල කරා ඇදී ආ මුව රංචුව එක් වනම නතර වූයේ මන්ද? එය මට කුකුසකි. අව්කාෂ්ටකයට රත්ව වැව් පත්ලේ රැඳී කැකෑරෙන දිය වළෙන් නැඟෙන්නේ පල් ගඳකි.එසේ වුවත් වනපෙත සිසාරා ඇදී යන මෙකී දිය වළේ ඉවට මුළු මහත් වනජීවී ප‍්‍රජාවම කැමැත්තෝය. මන්ද ඉන් එපිට දිය වළක හෝඩුවාවක් හෝ සොයා ගැන්ම අපහසු වීමය. ඉඩෝර සමයේ පීඩනයෙන් තැවෙමින් වුව මේ ආකාරයට හෝ දිය පොදක් ඉතිරිව තිබීම සැබැවින්ම වන දරුවන් හට මහත් අත්වැසිල්ලකි.ඉඩෝරයේ වුව ද දිය රැඳුණු වැව වන සතුනට සහනයකි.ඉඩෝර සමයේ දී වනාන්තරයේ දිය රැදෙනා ස්ථාන අතර දිනයේ ඕනෑම මොහොතක නානා ප‍්‍රකාර සතුන් ගැවසීම වූ කලී සාමාන්‍ය සිද්ධියකි. ඊට හේතුව වන්නේ ඒ සමයේදී කුසගින්න පරයා පිපාසය මුල් තැනක් ගන්නා බැවිනි.මේ සමයේදී එකී ස්ථාන සමීපයේ නිරන්තරවම ගැවසෙන දඩයක්කරුවන්හට මෙය කදිම ඉල්ලමකි. වැව් පිටියෙන් හමා එන වියළි සුළඟ බිඳ ගනිමින් එදින ද මම සුපුරුදු විලසින් ඈත සිට වැව් තෙර දෙස බලා සිටියෙමි. ඈතින් වැව් පිටියට ඇදෙනුයේ මුව රංචුවකි.පළමුවම වැව් පිටිය කරා ඇදී ආ නායක මුවා වැව් පිටිය සිසාරා දෙනෙත් පා කර හැරියේ සිය නොදියුණු පෙනීමට වඩා දියුණු ඇසීම කෙරෙහි පූර්ණ විශ්වාසයෙනි. අනතුරක සේයාවක් නොදුටු ඔහු අනතුරුව සිය රංචුවේ සෙස්සනට, කෙටි බීරුම් හඬකින් අණ කර සිටියේ වැව කරා පැමිණෙන ලෙසටත්, විමසිලිමත්ව දිය පානය කරනා ලෙසටත්ය.එකී අණ පරිදි වැව් දිය කරා විත් දිය පානයේ නිරතවන අතර ම රංචුවේ අයෙක් අවට විපරමින් පසු වෙයි. හඬක් කන වැකුණු සැණින් කෙටි බිරුම් හඬක් නඟන්නා හා සමැව සෙස්සෝ ද එක් වනම හිස් ඔසවා එදෙස බලතී.සැක සිතක් උපන්නොත් නායකයා හඬ ආ දෙස බලමින් ඉදිරියට එනුයේ සැඟව ගත් අනතුරට අභියෝග කරමිනි. සෙස්සන් හිස් ඔසවා ගත් වනම සිටිනුයේ අනතුරක් නම් හැකි විගස පලා යන අටියෙනි.එකී හඬ නැඟී පඳුර සමීපයට පැමිණි නායකයා මඳක් විපරම් කර එක් වනම පැන පඳුරට පයින් ඇන බලා අනතුරක් නොවූයෙන් සෙස්සන්ට ඒ බැව් හඟවමින් කෙටි බිරුමක් නඟා යළිත් වැව් දිය ඇදෙන්නට වූයේය. සෙස්සන් ද ඔහු හා සමැව තරගයට දිය බොනුයේ බලා හිඳින්නවුන් තුළ සා පවසේ තරම මෙතෙකැ’යි හඟවමින් ය.පිපාසාව සංසිඳෙත්ම කෙළිලොල්කම ඉස්මතුව මුව නාම්බන් රඟනා රැඟුම අව්කූටකේ රශ්මියෙන් පීඩිත දෙනෙතට සැබැවින්ම රසඳුනකි.එකකු තම මේරූ අං යුවළ අරා කරනා පොදු අභියෝගය බාර ගත හැක්කේ ද අං ඇත්තකුට පමණි. එතැන් සිට ඇරැඹෙන ද්වන්ධ හටන කෙළවර වනුයේ ශක්තිවන්තයා කවරෙක්දැ’යි තීරණය වීමෙනි. මෙයම අනාගත නායකයා කවරෙක්දැ’යි යන්න තීරණය වන කි‍්‍රයාවලියක් ද වන්නේ ය.එළිමහන් පිටියට වැද වැව් තෙරේ නිදහස් සුවය සිත් සේ බුක්ති විඳිනා ඇතැම් මුව රංචුවල විටෙක පනහත්, සියයත් අතර ප‍්‍රමාණයක මුවෝ වෙති. මන්ද යත් මුවන් ගේ ප‍්‍රජනන කි‍්‍රයාවලියත්, ඒ හා සබැඳී අනාගත උරුමකරුවනුත් යහපත් ව පැවතීම හේතුවෙන් ය ඒ.නමුත් ජෛව විවිධත්වය අතින් ගත් කල මෙකී කරුණම සරු ජාන පරම්පරාවක ජනිතයනට ඉඩ ප‍්‍රස්තාවයන් අවහිර කරනා ප‍්‍රධාන හේතු සාධකයක් ය. ලිංගිකව හුදකලා වීමකි. එනම් රංචුව තුළ ඔවුනොවුන් අතර පමණක් සිදුවන ප‍්‍රජනන කි‍්‍රයාවලිය නිසා ඇති වන්නේ දුර්වලයෝ ය.ඔවුන් ලේ ඥාතීත්වයෙන් ද සමානයෝ ය. මෙය ජෛව විවිධත්වයට පටහැනි ය. ඉඳින් සොබා දහමින් කරනුයේ මෙකී නිසරු ජනිතයන් යම් යම් කි‍්‍රයාවලීන් තුළින් පාලනයකට නතු කරලීමය. තවද ඔවුන් මත යැපෙන්නන් නිර්මාණය කර පොදුවේ ගොදුරුවන්නා සහ ගොදුරු කර ගන්නා, වනාන්තරය තුළදී ජීවන අරගලයකට නතු කරලීමට එයට කදීම නිදසුන්ය.විමසිලිමත්ව වැව් දිය කරා ඇදි මුවෝ දිය බී අවසන එකා දෙන්නා බැගින් වනාතට ඇදුණහ. වලිග ඔසොවා ගෙන දුඹුරු පසුබිමේ ඇඳි සුදු බිංදු රටා ඉස්මතු කරමින් එකාදෙන්නා පසුපස, ජවසම්පන්න මස්පිඬු දිවා එළියෙන් නහව නහවා උන් යන රැඟුම් බර ගමන් ලතාව බලන්නට වටින්නේය.රංචුවේ සියලූම සමාජිකයන් වනාතට ඇදුණු පසු වනාතින් නික්මී යළි වැව කරා පැමිණියේ මුව දෙනකි. වනාත දෙසටත් වැව් පිටිය දෙසටත් දෙනෙතත්, සවනත් යොමු කරමින් විපරමින් බැලූ ඇය අනතුරක් නොදුටුයෙන් මුවින් බිරුම් හඬක් නැඟුවාය.ඒ හඬත් සමඟ වනාතේ සිට හණි හණික දිව ආයේ මාස තුනක් පමණ වයසැති මුව සිඟිත්තෙකි. ආ පිම්මට මව් ගේ පා අතර පය පැකිළි වැටුණු ඌ වැව් පිටිය පුරා දිවීමට සැරසෙත්ම මවගෙන් ලද විදානයෙන් ඈ අසලම නතර වූයේය. මේ මුව පැංචා දුටු මගේ මතකය මගේ වනාන්තර ජීවිතයේ නොමැකෙන සටහනක් තැබූ ‘බිංදු’ නමැති මුව පෝතකයා වෙත රැගෙන ගියේය.දිය පිපාසාවෙන් පීඩිතව වැව් පත්ලේ රැඳී අවසන් ජල බිංදුවට පොර බඳනා මුව රංචුවකට මානම ගෙන කොකා ඇදි තුවක්කු බටයෙන් නික්මෙන ඊයම්බරු නොඅනුමානවම මුවකු බිම හෙළීමට සමත් වෙයි. ඉන් කම්පිතව හිස්ලූලූ අත දිව සැඟව ගන්නා සෙසු මුවෝ දිව ගිලුණ ද යළිත් එකී දිය වළ කරා නොයති.හොඳ මුවකු එලාගත් දඩයක්කරු, පිනාගිය සිතැතිව මුවා මස් කරනුයේ මුව ව්‍යාංජනයක රස මනැසින් විඳිමින්ය. නමුදු තමා එලාගත් මේ සතා නැති සොවින් මුව රංචුව කොතෙක් නම් දුක් වනවා ඇති ද යන්න මදකට හෝ ඔහු සිතන්නේ ද? මව නැති වූ සොවින් හැඬු මුව පෝතකයකු ඔබ කිසිදා දැක ඇත් ද? ඒ සිඟිත්තා ඉකි ගසමින් හඬන හැඩුමේ ස්වරයන් කන වැකී ඇත් ද?මාගේ වනගත දිවියේදී මුහුණ දීමට සිදුවූ එවන් දුක්බර පුවතක් වෙයි. ලුණුගම්වෙහෙර ජාතික වනෝද්‍යානයේ කිතුල්කොටේ අඩවි ආරක්ෂක කාර්යාලයට අනුයුක්තව සේවයේ නියුක්තව සිටියදී දිනක් මට වනපෙතේ අතරමංව හඬමින් උන් මුව සිඟිත්තෙක් හමුවිය. මාස තුනක් පමණ වයසැති මූ දඩයක්කරුවකුගේ ගිනි බිඳීමක් මත ස්වකීය රංචුවෙනුත්, මවගෙනුත් වෙන් වූවෙකි.නිහඬ වන ජීවීන්ගේ හඬ වන, වනජීවී සංරක්ෂණ දෙපාර්තමේන්තුවේ නිලධාරියකු වශයෙන් මා හට ඉටු කිරීමට ඇත්තේ ද ඉමහත් වගකීමකි. සිය වර්ගයා අහිමිව සොවින් තැවෙනා මුව පොව්වකුට, එතැන් පටන් මව පියා නැති අඩුව පුරවාලන්නට ජීවිතයට එත්තු යාමට සිදු වූයේ මටය.මුව පොව්වා වනාන්තරයට හුරුව ස්ථාවරත්වයකට පත්වන තුරුම ඌ රැකබලා ගැනීමේ වගකීම මා ඉටු කළේ යුතුකමක් සේ සිතමින් ය. එතැන් සිට මේ මුව පැටියා ‘බිංදු’ නම් විය.ස්වකීය ජීවත්වීමේ අයිතියට අභියෝග කරනා මිනිසුන් හමුයේ අසරණ වන, වන ජීවීන් හට, ආදරය කරනා ඔබ අප වැන්නවුන් නොසිටියොතින් එකී අසරණයින්ට කුමක් සිදුවේවි ද? මව ගේ උණුහුමට තුරුලුවී හිඳ කිරි පොදක රස මිහිර විඳිනා වයසේ පසුවන බිංදු ගේ නිදහස් ජීවන අයිතිය, මිනිස් වෙස් ගත් තවත් එක් දඩයක්කරුවකු විසින් අහෝසි කරනු ලැබ තිබුණේ ය. නා නා ප‍්‍රකාර අන්තරායන්ගෙන් අනූන වනාන්තරයට ක‍්‍රමානුකූලව හුරු පුරුදු වීමේ අයිතිය ද ඒ මනුසතා විසින්ම බිංදුට අහෝසි කර ඇත්තේය.දිනයක ඇරැඹුමේ සිට නිමාව දක්වාම මා අසල රැඳෙමින් අව්‍යක්ත සරින්, බිරුම් හඬ නඟමින්, සුලලිතව ගමන් ගත් බිංදු, මාගේ දිවිසැරියට එකතු වූයේ අහඹු ලෙසය. නමුදු පසුව බිංදුත්, මමත් යනු දෙදෙනකු නොව එකකු බවට පත්වීමු. තමන් වෙත ලැබෙනා පුද සත්කාර උදෙසා කෘතගුණ සලකනු වස්, මාගේ දෙපා අතැර දැවටීමටත්, දෙපා ලෙවකමින් ‘පුරු’, ‘පුරු’ යනුවෙන් හඬ නැඟීමට බිංදු හුරුවිය.‘අසරණ මට පිහිට වූවාට ස්තුතියි’ යන්න තෙපලීමේ භාග්‍ය අහිමි නිසා දෝ ඌ මට කළගුණ පළ කළේ එලෙසිනි. විවේකී අවස්ථාවන්හිදී මා කඩදාසි අනිකකු ‘රසවිඳීමට’ පළමුව බිංදු විසින් රසවිඳින ලද්දේ ඒවායේ ලියූ දේ කිසිත් නොදැනමය. එවන් අවස්ථාවල මා ඌට සැරකරද්දී බයාදු බැල්මෙන් බිංදු මාදෙස බලා සිටින්නේ සමාව අයදින්නාක් බඳු බැල්මක් සහිතවය.කුසගින්නක් දැනුණු සෑම විටකදීම බිංදු මා සමීපයට පැමිණෙයි. එසේ පැමිණ මා ගත දැවටීමටත් ඇඳි වත කටින් ඇදීමටත් බිංදු පුරුදු වී සිටියේය. එවිට ලැබෙනා කිරි වේල ඌ මහත් ගිජු බවකින් බුක්ති විඳින්නේය. අවසන අහිංසක බැල්මකින් බැලීමටත්, කිරි පෙණ රැඳි මුව දෙපා ඇතැර ඇතිල්ලීමටත් උත්සාහ කරනුයේ කෘතගුණ දැක්වීමක් වශයෙන් ය. ඉනික්බිතිව සිතුණු තැනෙක, බොහෝ විට මාගේ ඇද පල්ලේ ළැග නිඳා ගැනීම බිංදු පුරුද්දක් කරගත්තේය.කිතුල්කොටේ අඩවි ආරක්ෂක කාර්යාලය බිංදුගේත් මගේත් නවාතැන් පළ වූයේ ඔය ආකාරයට ය. පුරා මාස තුනක් පමණ මා හා සමඟ දුක, සතුට සම සමව, නිහඬව බෙදා හදා ගනිමින් දවස් ගෙවු ‘බිංදු’ට වෙන්වී යෑමේ දිනය උදාවිය.ඒ අනාථ වූ වනජීවීන් රැකබලාගන්නා උඩවලව ඇත් අතුරු සෙවණටය. එහි නිලධාරි මහතුන් හට දන්වන ලදුව බිංදුව රැගෙන යෑමට අදහස් කළේ, තවත් මාස කිහිපයක් දැඩි කර උඩවලව ජාතික වනෝද්‍යානයට හුරුකර මුදා හරිනා අටියෙන්ය. වනජීවීහු වනාන්තරයට අයිතිම වෙති. එහි නිදහස් සුවය බුක්ති විඳීමේ අයිතිය අපි ඔවුනට ලබාදිය යුතුව ඇත්තෙමු. එකී ප‍්‍රතිපත්තිය, වනජීවීන් නියෝජනය කරනා අපි පිළිපැදිය යුතු වෙමු.බිංදු උඩවලව ඇත් අතුරු සෙවණට යෑමේ දිනය උදාවිය. එහෙත්, ඒ ගැන හාංකවීසියක් නොදත් හේ සුපුරුදු පරිදි මා අබියස ගැවසුණේය. ඇත් අතුරු සෙවණේ වනජීවී නිලධාරීන් පැමිණියද ඒ වගක්වත් නැති බිංදු සුපුරුදු ලෙස දිවසැරියේ යෙදිණි. අවසන එකී නිලධාරීන් බිංදු ළඟටම කිට්ටු වූ විට විපතක මුල් ලකුණු දුටු විටකදී මෙන් ඌ දිවැවිත් නතර වූයේ මා සමීපයේය.ඒ තමන්ගේ එකම ආරක්ෂකයා මා ලෙස සලකා ගෙනය. අනතුරුව මා ද මුල් වී බිංදු එකී නිලධාරීන් වෙතට බාර දුන්නේ, කැලය බිංදුගේ ‘නිජබිම’ වන නිසාත්, ඒ සඳහා ඌ හුරු කළ යුතු නිසාත් ය. මහ වනාන්තරය ඌ පැමිණෙන තෙක් බලා සිටී. එය බිංදුගේ අයිතියය. නිදහසය.කිතුල්කොටේ අඩවි ආරක්ෂක කාර්යාලයෙන් නික්මී ඇත් අතුරු සෙවණ බලා යෑමට සූදානම් ‘බිංදු’ සමීපයට ගිය මම අවසන් වරට ඌ දෙස බැලුවෙමි. කෙටි බිරුම් හඬක් නැඟූ මුව පැටවාගේ දෙනෙතේ වූයේ, මව නැතිව පළමුවරට කැලයේ අතරමං වූ දින රැඳී අවිනිශ්චිත බැල්මය.දෙකොපුල් රූරා ගලා ගියේ කඳුළු වැල් ය. බිංදු ඉතිරිකර ගිය මතකයක් ලෙස උගේ දෙනෙත්හි වූ බැල්මත් ඌ පිටකළ හඬත් තවමත් මා මතකයේ ඇත්තේය. එම මතකය සදාකල්හිම මා මතකයේ රැඳෙනු ඇත.සඳමල් රශ්මී ශී‍්‍ර බුද්ධික</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=as0811162</link>
    <topic>සොරකු නම් ඔහු සොරකු කළ මැන</topic>
    <author>ගුණසිංහ හෙට්ටිආරච්චි නෙළුම් විල, සිළුමිණ, ලේක්හවුස්, කොළඹ</author>
    <content>වනපෙතේ සරනා බිංදුලාගේ කතාවක්සොරකු නම් ඔහු සොරකු කළ මැනලද දෙයින් සතුටු වන්නෝ තෘප්තිමත් ජීවිත ගත කරතිපැන්සයේ මුද්දරයකින් බුදුමැඳුරට දායක වූ දානපති සිටුවරයාගුරු සේවයේ රසකතාඅලුයම අවදි වූ මම මිදුලේ සක්මන් කරමින් සිටියෙමි.පාර දෙසින් කෑගැසිල්ලක් ඇසිණ. මම පාරට ගියෙමි.පාපැදිකරුවෙක් වේගවත් ගමනින් එමින් සිටියේ ය. ඊට එහායින් උදෑසන වැඩට යමින් සිටි තරුණියක් කෑගාමින් සිටියා ය.’කැඩුවා! කැඩුවා!’’මොකක්ද කෑගැහිල්ල?’ මම පාපැදිකරු ගෙන් ඇසීමි.’අක්කගෙ මාලෙ කඩං ගියාලු!’ ඔහු එසේ කියාගෙන ම මා පසු කර යන්නට වූයේ ය.මම කිහිප වරක් දෙපසට හැරෙමින් කෑගාන තරුණිය දෙසත්, වේගයෙන් පැද යන පාපැදිකරුවා දෙසත් බැලීමි. ‘මේ යන්නෙ “හොරා” තමයි’ මගේ හිත මට කී ය. එසැණින් ම මම ඔහු අඹා යන්නට වීමි.’අල්ලපියෝ! ඔන්න හොරෙක්! අල්ලපියෝ!’මගේ කෑගෑම ඇසී තරුණයෙක් පාරට ආවේ ය. ‘හොරා’ අල්ලන්නට මම ඔහු ගේ උදවු පැතීමි. ඔහු ටික දුරක් මා සමඟ දිවැ’විත් ඒ වේගයෙන් ම ආපසු දිව්වේ ය.මම තනි ව ම ‘හොරා’ අඹා යන්නට වීමි. ‘හොරා’ ද හැරි හැරී පසු පස බලමින් ගමන වේගවත් කරන්නට වූයේ ය.ටිකකින් අර තරුණයා යළි පාපැදියකින් දිව ආවේ ය. ඒ දුටු ‘හොරා’ තව තවත් වේගවත් විය. එවිට අපිදු වේගය වැඩි කළෙමු. ඊට සාපේක්ෂ ව ‘හොරා’ ද වේගය වැඩි කළේ ය.මම මුළු වැර යොදා දුවන්නට වීමි. තරුණයා ද හති දමමින් පාපැදිය පදවන්නට වූයේ ය.’හොරා’ බිය වූ බව පෙනිණ. හේ අසුනින් නැගිට, හිටගෙන පාපැදිය පදවන්නට වූයේ ය. එහෙත් අපේ වෙලාව හොඳ විය. ‘හොරා’ ගේ පාපැදියේ දම්වැල පැන්නේ ය. අප හිතුවේ ‘හොරා’ නවතිනු ඇති බව ය. එහෙත් ඒ සිතුවිල්ල වැරදි ය. හේ පාපැදිය තල්ලු කරගෙන හැකි වේගයෙන් දුවන්නට වූයේ ය. අපි ඔහු ලෙහෙසියෙන් ම අල්ලා ගතිමු.හති දමමින් සිටි ‘හොරා’ අල්ලා ගෙන ඔහු සේ ම මොහොතක් හති ඇරි අපි දෙවනු ව ඔහු ඇදගෙන තරුණිය වෙත ගෙන ගියෙමු. ඒ වනවිට සැලකිය යුතු පිරිසක් පාරේ රැස් ව සිටියහ.ඇතමුන් අත ගල් මුල් ද විය. ඔවුහු ‘හොරා’ට පහර දෙන්නට තැත් කළහ. අපි ඒ වලක්වා ඔහු තරුණියට බාර කළෙමු.හොරා පිරිස ඇමතී ය. ‘ඔයගොල්ලො මට ගහන්ඩ එපා! මාලෙ අයිති මේ අක්කටනේ. ඔය යකඩ පොල්ල දෙන්ඩ අක්කට. අක්ක දැං මට කැමැති දෙයක් කරන්ඩ!’එකෙණෙහි ම යකඩ පොල්ල ගත් තරුණිය හැකි වෙර යොදා ‘හොරා’ ගේ මුහුණට ගැසුවා ය. මුහුණ පුපුරා ලේ ගලා ගියේ ය.අනතුරු ව ඔහු පොලිසියට බාර කැරිණි.මෙතැන් සිට මා කියන්නේ ආරංචි වූ දේ ය.පොලිස් නිලධාරීන් ඉදිරියේ ‘හොරා’ පාපෝච්චාරණයක් කළේ ය.’මම හොරෙක් නෙමේ. කුලී වැඩ කරල දරු පවුලක් ජීවත් කරවපු කෙනෙක්. අපේ පැත්තෙ කුලී වැඩ නැත්තට නැතුව ගියා. දරුව කිරි නැතුව අඬනව බල බල ඉන්ඩ බෑ.බස්වල යන්ඩ සල්ලි නැති හින්ද මං බයිසිකල් කබලෙන් ම මහ දුරක් ගෙවාගෙන වෙළඳ කලාපෙට ආවෙ රස්සාවක් ලැබෙයි ම කියල හිතල. දවස් දෙකක් ම පැක්ටරි ගාණේ ගියාට රස්සාවක් හම්බ වුණේ නෑ.දෙවෙනි දවසෙ හැන්දෑවෙ මං බලාපොරොත්තු අතෑරල ආපහු හැරුණ. මහන්සියටයි, බඩගින්නටයි, ඇඟ වෙවුලන්ඩ ගත්ත හින්ද බස් ස්ටෑන්ඩ් එකේ දිගෑදිල හිටිය. දෙනෝ දාහක් මිනිස්සු හිටියට අත පාන්ඩ ලැජ්ජයි. බයිසිකලේ පැදගන්ඩ පණත් නෑ.හිස් අතින් ගෙදර යන්ඩත් බෑ. රෑ එහෙම්ම බස් ස්ටෑන්ඩ් එකේ බුදිය ගත්ත. පාන්දර ම නැගිටල ආපහු එනකොට තමයි ඔය අක්කව දැක්කෙ. අක්කගෙ මාලෙ කඩන්ඩ මට හිතුණෙ නෑ. ඒත් මං ඒක කඩල! එතකොට ම ඒක කැඩිල බිම වැටිල! මං හොරෙක් නෙමේ. මට මොනව වුණාද කියල මං ම දන්නෙ නෑ සර්!’’තමුසෙ ඔය ඇත්තද කියන්නෙ?’’අම්මප සර්, මගෙ පවුලයි, දරුවයි පල්ල සර්’’දැං අපි තමුං එක්ක තමුංගෙ ගෙදර යනව. තමුං බොරු කියල තිබුණොත් දන්නවනෙ තමුංට වෙන වැඩේ!’’මං කිව්ව සේරම ඇත්ත සර්’පැය කිහිපයකට පසු පොලිස් නිලධාරීන් සිටියේ ‘හොරා’ ගේ පැල්පත ඉදිරියේ ය. ඔහු ගේ බිරිය හඬන දරුවකු ද කිහිලි ගන්නා ගෙන මඟ බලමින් සිටියා ය.පොලිස් නිලධාරීහු ඇගෙන් ඔහු ගැන ඇසූහ.’මෙයා මගෙ මහත්තය මේ දරුවගෙ තාත්ත. රස්සාවක් හොයාගෙනයි ගියේ’ කී ඇය ඔහු වෙත හැරුණා ය. ‘මොකද මේ ඔයාගෙ මූණ පොඩිවෙල? රස්සාවක් හම්බ වුණේ නැද්ද?’’හොරා’ බිම බලාගත්තේය.පොලිස් නිලධාරීහු උනු’න් මුහුණ බැලූහ. යථාර්ථය මේ සා කටුක ද? ඔවුන් මනුෂ්‍යත්වයට නිගා නොවන තීන්දුවක් ගත් සේ ය.’තමුන්ට නවතින්ඩ පුළුවන්’ නිලධාරීහු ආපසු හැරුණාහ.අනන්‍යතාව හෙළිකිරීමට අකැමැති ‘සිළුමිණ’ පාඨකයකු විසින් හෙළිකරන ලද කතාවක් ඇසුරිනි.මපුතු තදබල සෙම් රෝගයකින් පීඩා විඳිමින් සිටියේ ය. වයස පහේ දී පමණ වැළඳුණු මේ රෝගය කරන ලද සියලු බටහිර වෛද්‍ය ප‍්‍රතිකාර ගණන් නොගනිමින් වසර අටක් තිස්සේ දුක ම උරුම කර දුන්නේ ය. වයස අවුරුදු දහතුන වන විට ම’පුතු ඇදුම රෝගයෙන් පෙළෙමින් සිටියේ ය.මා කළේ කිසා ගෝතමියක මෙන් දරුවා කරපින්නා ගෙන වෛද්‍යවරුන් සොය සොයා යෑම ය.අනේ මගේ දරුවා සනීප කර දෙන්නැ’යි ආයාචනා කිරීම ය.වෛද්‍යවරු ප‍්‍රතිකාර කළහ. එහෙත් රෝගය යළි යළි ඇවිස්සී ආයේ ය. රෝගය පාලනය කරනු මිස නිට්ටාවට සුවපත් කළ නොහැකි බව පැවසිණ.දරුවා ගේ ඇස් කැසීම ද, සොටු දියර ගැලීම ද නතර කළ නොහැකි විය. සතියකට කිහිප දිනක් රාති‍්‍රයේ රෝගය උත්සන්න වෙයි. ඉන් පවුලේ සාමාජිකයන්ගේ දෛනික කටයුතු අඩාල වෙයි. ඒ මදිවාට දරුවා ගේ කෙණ්ඩා පෙදෙස්හි අධික කැසීමක් හට ගැනී දියර වැගිරෙන්නට ද වූයේ ය. මින් දරුවා වින්දේ ද මහත් වේදනාවකි. එය ප‍්‍රතිකාරයන්හි අතුරු ප‍්‍රතිඵලයක් බව පැවසිණි.අට වසරක් තිස්සේ ලද මෙ’දුකින් අප සියල්ලන් ගේ්ම සිත් ලෙඩ විය. අපි දෙවියන් ගේ පිහිට යදින්නට වීමු.සතියකට දින කිහිපයක් දරුවා පාසල් නොගියේ ය. එබඳු ම දින කිහිපයක් අපට ද රැකියාවට යා නොහැකි විය.’මං ඔයාට හොඳ තැනක් කියන්නං. ඔයා එතෙන්ට යන්ඩ. දරුව සනීප වේවි’ යෙහෙළියක කීවේ මේ අතර ය.සුපුරුදු පරිදි දරුවා කරපින්නා ගත් මම සැමියා ද කැටුව මේ අලුත් තැන සොයා ගියෙමි.අපි එහි පය ගැසුවෙමු. ඉතා චාම් තැනකි.මුලින් ම හමුවූයේ යුවතියන් දෙදෙනෙකි. මම ඔවුනට දුක කීමි.’අම්මෙ, දරුව සනීප කරන්නම්! ඕකත් ලෙඩක් ද? අම්ම ගිහින් ඉඳගන්ඩකො. වෙලාව ආවාම කතා කරන්නම්. ඔවුන් මසිත සුවපත් කළ සේ ය.මා තුළ නව බලාපොරොත්තු දැල්විණි. ඔවුනට කීකරු ව වාරය පැමිණෙන තුරු සෙස්සන් අතර හිඳ ගතිමි.අවසානයේ අපේ වාරය ආයේ ය. අපි දරුවා රැගෙන වෙද මහතා ඉදිරියට ගියෙමු.වෙද මහතා කාරුණික ය. දරුවා පිරික්සූ ඔහු අප ඇමතී ය.’දරුව සනීප කරන්නම් හැබැයි සතියකට වරක් දරුව පෙන්නන්න ඕනැ’’හොඳමයි වෙද මහත්තය’බෙහෙත් නියම කැරිණි.අපි සතියෙන් සතිය එහි යෑම පුරුද්දක් කර ගතිමු.’බයවෙන්ඩ එපා! දරුව ටිකින් ටික සනීප වෙනව. ඉක්මනින්ම සනීප වෙයි.’ යුවතියෝ අපේ හිත් සවිමත් කළහ.මේ යුවතියන්ට ඉස්පාසුවක් නැත. වෙදමහතා හමුවීමට එන සෑම රෝගියකු ම මුලින් හමුවිය යුත්තේ ඔවුන් ය. ඔවුන් ගේ සේවාව වන්නේ රෝගියා ද ඥාතීන් ද මානසික ව සුවපත් කිරීම ය. ‘අම්මෙ, අක්කෙ, මාමෙ, මල්ලියෙ දැන් කොහොමද?’ ඒ ඔවුන් ගේ පිය තෙපුල් ය.වසර දහතුනක් තිස්සේ සුව නොවී තිබුණු රෝගය මාස අටක් ගිය තැන නිට්ටාවට සනීප වූ බව ඔබ විශ්වාස කරන්නෙහි ද? විශ්වාස කරන්න! එය එසේ ම සිදු විය.කලින් මසකට වරක් වුව සිසිල් දිය නොදුටු ම’පුතු දැන් නිතිපතා සිහිල් දිය නායි. අයිස්කී‍්‍රම්, යෝගට්, කොමඩු, අන්නාසි එක සේ රස විඳියි. නිතිපතා පාසල් යයි. අපේ දුක නිම වූ සේ ය.කටාන, ඇත්ගාල නිදහස් ආයුර්වේදයේ ඉසිවරයාණනි, කාරුණික නැඟණිවරුනි, ඔබ අප ගේ කුටුම්බය ම සුවපත් කළෙහි ය. ඒ වෙනුවෙන් ඔබට පුදන්නට දහසින් බැඳි පියලි අපට නැත.එසේ හෙයින් මම සුවහසක් ජනී ජනයා හමුවේ මෙසේ කියමි; මෙසේ පතමි.සියක් ආයු ලැබ මගෙත් ආයු ගෙන, මටත් වඩා කල් ඔබ ජීවත්වේවා!’ප.ලි.කටාන, ඇත්ගාල නිදහස් ආයුර්වේදය දැයෙන් සමුගත් ජෙයරාජ් ප‍්‍රනාන්දු පුල්ලේ ඇමැතිවරයාණන් ගේ අදහසක් මල්ඵල ගැනීමක් බව අසා ඇත්තෙමි. ඇමැතිවරයාණනි, සසර වසන තුරු ඔබට එවන් අකල් මරණයක් අත් නොවේවා! යි පතමි.මීගමුවේ අරුණමාලි එස්.දෙයියන්දර මහත්මිය විසින් යොමු කරන ලද ලිපියක් ඇසුරිනි.ඒ පාසලේ වොලිබෝල් තරග පැවැති දිනයකි. පිට පාසල් වලින් ද තරග කණ්ඩායම් පැමිණ තිබිණි. මම ද කාන්තා කණ්ඩායමක් නියෝජනය කළෙමි.තරගය පැවැතියේ කළුතර පාසල් බිමක ය.මගේ මල්ලී දඟයෙකි. ඔහු දෙවන ශ්‍රේණියේ ඉගෙනුම ලබන්නෙකි.පාසල් බිමේ කොන්කී‍්‍රට් රවුමකින් වසන ලද ළිඳක් විය. ඒ රවුම මැදින් බිඳී තිබිණි.ටිකකින් මා බලන විට මල්ලී බිඳුණු කොන්කී‍්‍රට් රවුමට නැඟ එහි උඩ පනිමින් සිටියේ ය.මම බියවීමි. වහා ඔහු මුදාගැනීමට අවශ්‍ය වුව ද ඒ වන විට මා සිටියේ මීටර් දෙසීයක පමණ දුරිනි. ඒ තබා මා කෑගැසුවේ නම් ඉන් බියපත් වන මල්ලී ගේ සමබරතාව බිඳී ඔහු ළිඳට වැටීමේ අවදානමක් ද තිබිණි.එහෙයින් මම කෑගසාගෙන ම ඔහු කරා දුව ආවෙමි. දුවගෙන එන මගේ කෑගෑම ළිඳට කිට්ටුව සිටි වෙනත් පාසලකින් පැමිණි කී‍්‍රඩකයකුට ඇසිණි.ළිඳ දෙස බැලූ ඔහු වහා දිව ගොස් මල්ලී මුදා ගත්තේ ය. ඒ වන විට ම කොන්කී‍්‍රට් රවුමේ අඩක් ළිඳට වැටිණි. බිය පත් මල්ලී පන්තියට දිව ගියේ ය. මම ද ඔහු පසුපසින් දිව ගියෙමි.ආගන්තුක කී‍්‍රඩකයා සොයා ඔහුට ස්තුති කිරීමට මා එනවිට කී‍්‍රඩාව යළි ඇරඹිණ. එහෙයින් මට කෙළිබිමට යෑමට සිදුවිය. කී‍්‍රඩාව අවසන් වී එන විට ඔහු ද ඇතුළු කණ්ඩායම පිට ව ගොස් තිබිණ.තම ජීවිතය පරදුවට තබා මා සොයුරා ගේ ජීවිතය බේරා දුන් නාඳුනන සොයුරාණනි, මිනිස්කමේ නාමයෙන් ඔබට තුති පිදීමට නොහැකිවීම දුකකි.උතුම් හදවතක් ඇති ඔබ රටට සම්පතකි. ඔබ ගේ පාසලට ද වටිනා වස්තුවකි.නෙළුම්විලේ මේ ලිපිය පිපෙන්නේ ඔබ වෙනුවෙනි. නාඳුනන සොයුරාණනි, ඔබට යහපත සැලසේවා!දකුණු වාද්දුවේ පොතුපිටියේ වට රවුම පාරේ, චමරි ප‍්‍රියංකා පෙරේරා මෙනෙවිය විසින් යොමු කරන ලද ලිපියක් ඇසුරිනි.ඉකුත් පෝ දිනෙක අපි වන්දනාවේ ගියෙමු. පොළොන්නරුවේ ගල් විහාරය මාගේ සිත් ගත්තේ ය.එහි සිටි උපාසක තැන පිළිමවහන්සේ ගේ අංග ප‍්‍රත්‍යංග පිළිබඳව පැහැදිලි කර දුන්නේ ඉතා සියුම් ආකාරයෙනි.ඔහු ගේ හඬ දැනුදු ඇසෙන්නා සේ ය.’සාරාසංඛෙය්‍ය කල්ප ලක්‍ෂයක් පෙරුම් දම් පිරූ අප මහ බෝසතාණන් වහන්සේ අවසානයේ තුන් ලෝකාග‍්‍ර සම්මා සම්බුද්ධත්වයට පත් ව, සකල ලෝක සත්ත්වයන් වෙත පතල මහා කරුණාවෙන් තමන් වහන්සේ අවබෝධ කරගත් සත්‍ය ධර්මය ,ජීවිතය පිළිබඳ විද්‍යාව, දුකින් මිදීමේ මග ලෝක සත්ත්වයාට පහදා දී...’....තමන් වහන්සේ ගේ මේ දිගු සංසාර ගමනේ අවසන් මොහොතට පැමිණ, තව මොහොතකින් සියල්ල අවසන් වන බව දැන, පිරිනිවන් පෑමට පෙර වැඩ සිටින ඉරියව් , මුද්‍රා පැහැදිලි කර දී....’ඒ අවස්ථාවේ දී ලෝකය කම්පා වූ හැටි පිළිබිඹු කිරීමට ගල්වඩුවා නිර්මාශීලි ව දක්වා ඇති සංකේත පැහැදිලි කළ උපාසක තැන, අවසානයේ අපට පිරිනිවන් මංචකය ද, පිරිනිවන් පා සිටින බුදුපියාණන්ගේ රුවෙහි අංග ලක්‍ෂණ ද විස්තර කිරීමට වූයේ පිරිනිවන් පෑම ද, සැකසීම ද අතර වෙනස පැහැදිලි කරමිනි.අතු අගකින් නෙළන ලද ළදල්ලක් මෙන් ප‍්‍රාණය නිරුද්ධ ශී‍්‍ර දේහය සායනයේ එබී, තෙරපී ඇති ආකාරය හොඳින් බලන්න!සිරුරේ සකලාංගයන් අප‍්‍රාණික ව, සායනයට බර ව ඇති ආකාරය ගැන විමසිලිමත් වන්න!...’සැබවින් ම අප මේ සිටින්නේ’ බුදුහාමුදුරුවන් ගේ පිරිනිවන් මංචකය අබිමුවේ නොවේ ම දැයි මට සිතිණ. දෙනෙතින් ගලා ආ කඳුළු නිදහසේ ගලා යෑමට ඉඩදී මම බලා සිටියෙමි, බලා සිටියෙමි, බලා සිටියෙමි.ගල් වඩු තෙමේ අප සැමට පෙර ඒ සියල්ල හදවතින් දුටුවෙහි ය. දැක රළු කළු ගලෙක ඒ අපුරුව නිමවූයෙහි ය.උපාසක මහතාණනි, ඔබ ද ඒ සියල්ල අප සවනේද්‍රියෙහි වචනයෙන් ඇද තබන කලාකරුවකු බව ය.ලෙල්ලොපිටිය , වැලිමළුවේ , එච්.වී.චන්ද්‍රසිරි මහතා විසින් යොමු කරන ලද ලිපියක් ඇසුරිනි.රසකැවිලි අලෙවි රිය කොට්ටාව නගරය ම සැරසූ සේය.ඒ කෙරෙහි සිත් බැඳුණු මම දරුවනට යමක් මිල දී ගනු රිසියෙන් නතර වීමි.වෑන් රියත්, මාත් අතර සිටියේ තරබාරු කතකි. ඇගේ ගනුදෙනුව අවසන් වනතුරු ඉවසිල්ලෙන් සිටි මම රිය තුළ සිටි තරුණයා ඇමතීමි.’මල්ලි මටත් දෙන්ඩ’’මෙයා කලින් ඉඳන් ඉන්න කෙනෙක්. මෙයාට දීල දෙන්නං’ වෙළෙඳ තරුණයා කීය.වියපත්, පැහැපත්, නිවුණු පුද්ගලයා මගේ ඇස ගැටුණේ ඒ මොහොතේදීය. මට මගේ පියා සිහිපත් විය.’මල්ලි, මේ මහත්තයට දීල ඉන්න. අනේ මම මේ මහත්තයව දැක්කෙ නෑ’යි තරුණයාට කී මම මහත්මයා දෙසට හැරී ‘සමාවෙන්න මහත්මයා’යි කීමි.’ආ කමක් නෑ දුව . ඒකට කමක් නෑ. මට හදිස්සියක් නෑ. ඔයාලටනෙ ළමා ළපටියො ඉන්නෙ’ ඔහු කීවේය.වෙළෙඳ තරුණයා ඒ මහතා ගේ රසකැවිලි ගනුදෙනුව නිම කළේය.මහත්මයා යන්නට පෙරද යළි මට ස්තුති කළේය.’මං ස්තුතිවන්ත වෙනව දුවගෙ නිහතමානීකමට’ඔහු මන්දස්මිතයෙන් යුතු ව ම පිට ව ගියේ ය.මම පිට ව යන ඒ උත්තමයා දෙස බලා සිටියෙමි.’මේ වගේ අය දකින්න ලැබෙන්නෙ කලාතුරකින්’ කවුදෝ කියනු ඇසිණ.කිරිවත්තුඩුවේ රන්මලී කලහේ බණ්ඩාර මහත්මිය විසින් යොමුකරන ලද ලිපියක් ඇසුරිනි.ගුණසිංහ හෙට්ටිආරච්චි නෙළුම් විල, සිළුමිණ, ලේක්හවුස්, කොළඹ</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=as0811163</link>
    <topic>ලද දෙයින් සතුටු වන්නෝ තෘප්තිමත් ජීවිත ගත කරති</topic>
    <author>රමණී සුබසිංහ</author>
    <content>වනපෙතේ සරනා බිංදුලාගේ කතාවක්සොරකු නම් ඔහු සොරකු කළ මැනලද දෙයින් සතුටු වන්නෝ තෘප්තිමත් ජීවිත ගත කරතිපැන්සයේ මුද්දරයකින් බුදුමැඳුරට දායක වූ දානපති සිටුවරයාගුරු සේවයේ රසකතාඅල්පේච්ඡතාවය නම් වැඩි වැඩියෙන් ධනය රැස්කර ගැනීමට ඇති තෘෂ්ණාව බැහැර කර අවශ්‍යතා ඉටුකරගැනීමට පමණක් සීමාවීමය. එහෙත් මේ තත්ත්වය ඉක්මවා ගිය මිනිසා අද වන විට ඉතාම තීරණාත්මක ආර්ථික අර්බුදයකට මුහුණපා සිටී.ඇමෙරිකාව ඇතුළු ලොව බලවත් රටවල නායකයෝ තම ජාතිය විනාශවී යෑමේ තීරණාත්මක තර්ජනයකට මුහුණදෙන්නට සිදුවේදැයි සැක පහළ කරමින් සිටිති.මහා බි‍්‍රතාන්‍ය වැනි රටවල නිවෙස්වල සුරතලයට ඇති කළ සතුන්ගෙන් සියයට හැත්තෑවකටත් වැඩි ප‍්‍රමාණයක් මහමඟ හැර දමා යති. ඒ සතුන් නඩත්තු කිරීමට නොහැකි බව පවසමිනි. ලොව පවතින මේ දැවැන්ත ආර්ථික අර්බුදයට හේතුව මිනිසුන්ගේම කි‍්‍රයාකාරකම්ය. අසීමිත ආශා සපුරන්ට ඔවුන් ගන්නා වැරැදි තීරණයන්ය.කුප්පියාවත්තජයශේඛරාරාම විහාරවාසීගෞරව ශාස්ත‍්‍රවේදීමාවරලේ භද්දිය හිමිආර්ථික විද්‍යාව පිළිබඳව න්‍යායාචාර්යවරයකු වූ ඇඩම් ස්මිත් ගේ ආකල්පය වූයේ සීමිත සම්පත්වලින් අසීමිත අවශ්‍යතා සපුරන්ට හැකියාව තිබෙන බවය. ඒ සඳහා විවිධ කි‍්‍රයාමාර්ග, විවිධ සූත‍්‍ර ඔහු සහ ඉන්පසුව බිහිවූ ආර්ථික විද්‍යාඥයන් විසින් ලෝකයට හඳුන්වාදී ඇත.මතවාද එසේ වුවද අද වන විට ඇමෙරිකාව, එක්සත් රාජධානිය ඇතුළු ලෝක බලවතුන් ලෙස පිළිගැනෙන රාජ්‍යවල ජීවත්වීම සම්බන්ධව බරපතළ ප‍්‍රශ්නයක් උද්ගතව තිබෙන බව අපට දැකගත හැකිය.සීමිත සම්පත්වලින් අසීමිත අවශ්‍යතා සපුරන්නට යන ප‍්‍රවේගකාරී එමෙන් ම එක්තරා විදිහක මංකොල්ලකාරී කි‍්‍රයාදාම නිසා මේ තත්ත්වය උදාවී ඇත.ආහාරයෙහි අසීමිත වූ ලොල් බව සපුරන්නට සෑම මොහොතකම කුමක් හෝ තම මුවෙහි රඳවා සපමින් හිඳීම, ඇමෙරිකානුවන්ගේ පුරුද්දකි. අවාසනාවකට ඒ ලෝලත්වය අද ඔවුන්ට පාරාවළල්ලක් වී අවසන්ය.අප ඒ ගැන සතුටට පත් නොවිය යුතුය. කළ යුතු වන්නේ ඔවුන් විඳින කර්ම විපාක දෙස බලා අපේ ජීවිතවල වෙනසක් ඇතිකර ගැනීමය. එසේ සිතනවානම් තෘප්තිමත් ජීවිතයක් ගතකිරීමේ හැකියාව උදාවනු ඇත.බුදුරජාණන් වහන්සේ නිිරන්තරයෙන්ම මඟ පෙන්වා තිබෙන්නේ ඔබගේ ආහාරපාන, නිවාස, බේත්හේත් වගේම ඇඳුම් පැළඳුම් භාවිතයේ දී ද ඒවායේ මූලික අවශ්‍යතා තේරුම් ගන්නා ලෙසටය.ඇඳුමක් ඇඳීමේ මූලික අවශ්‍යතාවය වන්නේ,‘සීතග්ග පඨිගාඨාය’සීතලෙන් වැළැකීමය. උෂ්ණයෙන් වැළකීමය. මැසි මදුරුවන්ගෙන් අව්වෙන්, වැස්සෙන්, පින්නෙන් ආරක්ෂා වීමටය. ලජ්ජාව ඇති කරන අංග වසා ගැනීමටය. මේ ඇඳුමක් සඳහා යම් වියදමක් දරන විට සිහියේ තබාගත යුතු ප‍්‍රධානතම කාරණයන්ය.එහෙත් බොහෝ දෙනා අපේක්ෂා කරන්නේ වෙළෙඳපොළේ අලුත්ම විලාසිතාවලින් යුතු ඇඳුම් තමන්ට තිබිය යුතු බවය. එක විලාසිතාවක් වෙළෙඳපොළෙහි රැඳී පවතින්නේ ටික දිනකි. ඒ විලාසිතාව ඉවත් වී යන විට තවත් විලාසිතාවකට මාරු වෙනවා නම් එයම ඔබේ ආර්ථිකය කඩා වැටීමට හේතු වනු ඇත.ආහාර ගැනීමේ ද සීමා තිබේ. අප ජීවත්වන්නේ ආහාර ගැනීම සඳහා නොවන බවද සෑම මොහොතකම කල්පනා කළ යුතුය. බෞද්ධයා ආහාරය අපේක්ෂා කරන්නේ ‘ඉමස්ස කායස්ස තථියං’ ජීවිතයේ පැවැත්ම සඳහාය. ‘යාපනාය’ මේ ජීවිතයේ යැපීම සඳහාය. ‘විහිං සුප රතියා’ කුසගින්න දුරු කිරීමටය.‘පුරාණාච වේදනං පටිහංකාමි -නවංච වේදනංන උප්පා දෙත්තාමි’පැරැණි වේදනා නැති කිරීමට මෙන්ම අලුත් වේදනා නොඉපදීමටය.‘අනවජ්ජානී’ නිවැරැදි බව පිණිසය.‘පාසු විහරතා’ පහසු විහරණය සඳහාය.එම අරමුණුවලින් බැහැරව යමෙක් අසීමාන්තිකව ආහාරයෙහි ගිජු වන්නේ නම් හෙතෙම කුමන වර්ගයක ආහාර ගත්තත් ඉන් තෘප්තිමක් නොවනු ඇත. එක රසයකට කැමැත්ත දක්වන අපගේ මනස හෙට දවසේ තවත් අලුත් දෙයකට කැමැත්ත දක්වන හෙයිනි.ඔබ සතියකට හෝ මසකට නිවෙසට ගෙනෙන බඩු ලයිස්තුව කෙරෙහි අවධානය යොමු කරන්න. එහිදී ඔබ ප‍්‍රමුඛතාවය ලබාදිය යුතු වන්නේ ආශා ලයිස්තුවට නොව අවශ්‍යතා ලේඛනයට ය. භාණ්ඩවල මිල ඉහළ යෑමත් සමඟ මිනිස් ජීවිතවල යම් යම් අසීරුතා ඇතිවී තිබෙන බව පැහැදිලි කරුණකි.මෙහිදී අප රටක් ලෙස ඉදිරියට යන්නට නම් සතියේ ආහාර ලයිස්තුවේ ඇති ආශාවට අනුභව කරන දේ මොනවාද යන්න පිළිබඳව නිශ්චිත තේරුම් ගැනීමක් කළ යුතුය. ගෘහනියට සහ ගෘහපතියාට ඒ ගැන නිසි අවබෝධයක් තිබිය යුතුය.සමස්ත ගෘහයේම පාලනය, එහි වියපැහැදැම් සියල්ලම දෙදෙනා මත පැවරෙන නිසාය. ඇතැම් අවස්ථාවල මූලික අවශ්‍යතා ලෙස පෙනෙන දේ බොහොම කල්පනාවෙන් සිතා බැලුවහොත් ඒ අවශ්‍යතා ඉෂ්ටකර නොගන්නේ යැයි අපේ පැවැත්මට ප‍්‍රශ්නයක් නොවනු ඇත. අසීමිත අවශ්‍යතා මාධ්‍ය ඔස්සේ මිනිස් මනසට ඇතුළු කළ දේ ය.දිගින් දිගටම ප‍්‍රචාරක දැන්වීම් දෙස බලා සිටින විට අපි නොදැනීම දෘෂ්ටි මායාවක පැටලෙමු. එවිට මෙය අත්‍යවශ්‍යම යැයි අපට සිතේ. එය නොලැබුණහොත් ජීවිතයේ පැවැත්මට හානිකර විය හැකි ය යන මනෝභාවය ඇතිවන්නට පටන් ගනී.ඒ නිසා මේ සමාජයේ දී විශේෂයෙන්ම ආහාරපාන පරිභෝජනයේදී මුලා නොවීම හෙවත් අගතිගාමී නොවීම අත්‍යවශ්‍යය. ඒ අන් කිසිවක් නිසා නොව ඔබගේ තෘප්තිමත් ජීවිත පැවැත්ම සඳහාය.නිවාස පිළිබඳව අවශ්‍යතාවය දෙස බලමු. අද ලංකාවේ මිනිසුන් සිය දෙනෙක් ගෙන බැලුවහොත් ඉන් අනුපස් දෙනකුම ස්ථිරවම ණය වී සිටිති. ඒ ගේදොර හදා ගන්නට ය. නිවසක් තැනීමට ණය මුදලක් ගැනීම අපේ රටේ අද සාමාන්‍ය දෙයක් බවට පත්ව ඇත.එහෙත් ණය මුදල් ගෙන නිවාස සාදාගත් බොහෝ දෙනා ඉන් පසුව පවසන්නේ මේ ගෙදර කිසි සැනසිල්ලක් නැති බවය. සිතට මද සැනසිල්ලක් හෝ ලැබෙන්නේ බෝධීන් වහන්සේ අභිමුවට පැමිණි පසුව යැයි පවසන ඇත්තන් මේ ජීවිතයේදී මට කොතෙකුත් මුණ ගැසී තිබේ.තරගකාරී ලෙස ඉතාම නවීන පන්නයේ නිවාස තනා ගැනීමට උත්සාහ දැරීම වත්මන් සමාජයේ පොදු ප‍්‍රවණතාවයක් බවට පත්ව ඇත. අවසානයේදී ඒ නිවාසය වෙනුවෙන් ගත් ණය ප‍්‍රමාණය ගෙවා දැමීමට ඒ පුද්ගලයාට විශාල කාලයක් වෙහෙස වී වැඩපළ කිරීමට සිදුව ඇත්තේය. නිවෙසේ රැඳෙන්නේ ද රාති‍්‍රයට පමණය.ණයතුරුස් වී තම නිවස ගොඩනඟා ගත්ත ද ඒ නිවස සතුටින් පරිහරණය කළ හැකි වන්නේ ඉතාම සුළු පිරිසකටය. නිවසක් ඉදිකිරීමට පෙර ඔබගේ ආර්ථික හැකියාව සහ නඩත්තු කිරීමේ හැකියාව පිළිබඳව හොඳ අවබෝධයක් තිබිය යුතුය. මම නිවසක් තනා ගන්නේ කුමක් සඳහා ද යන අදහස තිබිය යුතුය. ගිහියකුට වුවද පැවිද්දකුට වුවද වාසස්ථානයක් අවශ්‍ය වන්නේ කාරණා කිහිපයක් මුල් කරගෙනය.සීතයෙන්, උෂ්ණයෙන් වැළකීමටය. වැස්සෙන්, අව්වෙන් මැසි මදුරුවන්ගෙන් ආරක්ෂා වීමටය. තමන්ටත් තම දරු පවුලටත් විවිධ සෘතුන් නිසා වන උපද්‍රවයන්ගෙන් වැළැකී සිටීමටය.නිවසක් තැනීමේදී මේ මූලික සංකල්ප ප‍්‍රමුඛ වුවහොත් තරගකාරීව, සුවිසල් මැදුරක හිමිකරුවෙක් වීම නැමැති අපේක්ෂාව ඔබටත් නොදැනීම ඔබ කෙරෙන් බැහැර වී යනු ඇත.මහා මන්දිරයක් තනා ගත් පමණින් මිනිසුන්ට තෘප්තිය නොලැබෙන බැවිනි.ණය වී ගොඩ නඟන නිවෙසකට අවුරුද්දකට වතාවක් හෝ තීන්ත ගාන්නට, හුණු පිරියම් කරන්නටත්, ඔබට ණය වෙන්නට සිදුවෙනවා නම් ඉන් පැහැදිලි වන්නේ ඔබ විසින් ම ඔබ කරදරයකට පත්වී ඇති බවය. ඔබ ඔබටම හානියක් කරගෙන ඇති බවය. මේ පිළිබඳව ගැඹුරින් කල්පනා කළ යුතු කාලය දැන් එළඹ තිබේ.අද දවසේ රෝහල් අසල ජනතාව වැඩි වැඩියෙන් ගැවැසීම සුලබ දසුනකි. පෙර කිසි කලෙකත් නොවූ විරූ රෝග තත්ත්වයන්ට විවිධාකාරයේ ඖෂධ භාවිත කරන ආකාරය අපට දැකගත හැකිය. සමහරවිට කෙනෙක් ඖෂධ භාවිත කරන්නේ සමේ පැහැය වර්ධනය කරගන්නටය.තරවන්නට හෝ තරබාරුකම අඩු කරන්නටය. මේ ඖෂධ ගිල දැමීමෙන් හෝ ආලේප කිරීමෙන් ඔවුන් අපේක්ෂා කරන්නේ කුමක්ද? අනෙකා හා සසඳ්‍ර බැලීමේදී තමන්ගේ අඩුව සපුරා ගැනීමටය. එහෙත් බුදුරජාණන් වහන්සේ මෙසේ උගන්වා ඇත.ඔබ බේත්හේත් භාවිත කරන්නේ නම් එය‘උප්පන්නානං වේදනානං පටිගාථාය’උපන් රෝග පීඩා සංසිඳුවා ගැනීමටත්‘අභසාපච්ච පරමතාය’ හොඳ නිරෝගී සෞඛ්‍ය සම්පන්න බවින් සිටීමටත් පමණක් විය යුතුය. එසේ නොකොට ලස්සන වීමට ඖෂධ සඳහා මුදල් වියදම් කරන්නේ නම් එය ඔබේ ආර්ථිකය කඩාවැටීමට එක් සාධකයක් වනු ඇත.මිනිසා ගේ මූලික අවශ්‍යතා පිළිබඳව මහාචාර්ය ඩබ්ලිව්.එස්. කරුණාරත්න මහතා ‘බිලීව් ඇන්ඩ් නීඩ්’ (believe and need) නමැති ලිපියේදී වැදගත් අදහසක් ඉදිරිපත් කර තිබේ.“ආහාරපානයන් ගේ මූලික කාර්යය කුසගින්න හා පිපාසය සංසිඳවීමය. මෙය ඇත්තක් වන්නේ ඉතාමත් විශේෂ වූ අර්ථයකින් පමණි. කුසගින්න හා පිපාසය සංසිඳවීම ආහාරපාන ගැනීමේ ප‍්‍රතිඵල රැසක් අතරින් එකක් බව කීම වඩා නිවැරැදිය.සමහර අය අහර ගැනීමේදී සලකන ප‍්‍රධාන කරුණ එහි මූලික කාර්යය වන කුසගින්න නිවීම නොව විවිධාකාර විශ්වාසයන්ගෙන් පොළඹවන අතිරේක අවශ්‍යතා සපුරාලීමයි.සමහරු ස්වකීය ශරීරය අලංකාර කර ගැනීම සඳහා ද, සමහරු තම ආදායම් තත්ත්වය ප‍්‍රසිද්ධ කිරීමටද, සමහරු පමණ ඉක්මවා වියදම් කිරීමට ඇති හැකියාව ඔප්පු කිරීමට ද සිය තත්ත්වය හා නම්බුව රැකගැනීමටද, සමහරු ස්ව අල්පේච්ඡතාවය පෙන්වීමට ද මේ ආදි කරුණු සඳහා ආහාර ගනිති. ආහාරපාන ගැනීම පමණක් නොව ඇඳුම්, නිවාස ආදිය සම්බන්ධයෙන් ද තත්ත්වය මෙසේමය.මහාචාර්යවරයා විසින් සඳහන් කරන මේ අදහස කෙරෙහි අපගේ අවධානය යොමු විය යුතු යැයි මම සිතමි. බෞද්ධ සමාජය අල්පේච්ඡතාවය පුහුණු කරන්නේ නැතිනම්, ලද දෙයින් තෘප්තිමත් බවට පත්වන්නට සූදානම් නැතිනම් අසීමිත වූ ආශා සම්පූර්ණ කිරීම සඳහා යන මේ ගමනේදී විවිධ ගැටලුවලට මුහුණපාන්නට සිදුවනු ඇත. එහිදී එකිනෙකා කෙරෙහි සැකය වර්ධනය වන්නට පටන් ගනී.ඊර්ෂ්‍යාව, වෛරය ඇති වේ. පළිගැනීම, සොරකම, ස්තී‍්‍ර දූෂණය මේ සමාජයේ නරක ලෙස පැතිරී යන්නට ඉඩ තිබේ. එහෙත් ලෝකයා තම මූලික අවශ්‍යතා විෂයයෙහි අල්පේච්ඡ මානසිකත්වයක් ඇති කරගන්නට සූදානම් නම් වඩාත් තෘප්තිමත් ජීවිතයක් ගත කරන්නට අවකාශය සැලැසෙනු ඇත.බුදු දහමේ සංවර්ධනයට කිසිදු පෙළඹවීමක් සිදු නොකරතැයි මෙයින් අදහස් වන්නේ නැත. දියුණුවීමට හෝ ධනෝපායනයට මිනිසා ගේ පෙළඹවීම වළක්වනවා යැයි මෙයින් අදහස් වන්නේ නැත.එකිනෙකා අල්පේච්ඡතාවය ගොඩනඟා ගත යුතු වන්නේ තමන් ගේ ආර්ථික හා සමාජ මට්ටම් අනුවය. විශාල ධනස්කන්ධයක් හිමි කෙනකු ගේ අල්පේච්ඡතාවය සහ ඉතාම දිළිදු ආර්ථික මට්ටමක ජීවත්වන කෙනකුගේ අවශ්‍යතාවලට සම කරන්නට යාම ප‍්‍රායෝගික වන්නේ නැත. එහෙත් ඛ්ැම කෙනකුම ලද දෙයින් සතුටු වනවා නම් තම ජීවිතය තෘප්තිමත්ව ගත කිරීම එයින් අවකාශ සැලැසෙනු ඇත.රමණී සුබසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=as0811164</link>
    <topic>පැන්සයේ මුද්දරයකින් බුදුමැඳුරට දායක වූ දානපති සිටුවරයා</topic>
    <author>වැලිතර ඒ. රණසිංහ</author>
    <content>වනපෙතේ සරනා බිංදුලාගේ කතාවක්සොරකු නම් ඔහු සොරකු කළ මැනලද දෙයින් සතුටු වන්නෝ තෘප්තිමත් ජීවිත ගත කරතිපැන්සයේ මුද්දරයකින් බුදුමැඳුරට දායක වූ දානපති සිටුවරයාගුරු සේවයේ රසකතාවිසි වැනි සියවස මුල් භාගයේ දී මෙරට ජීවත්වූ දානපතියන් අතර ශ‍්‍රීමත් අර්නස්ට් ද සිල්වා මැතිතුමාට අයත් වූයේ ප‍්‍රමුඛස්ථානයකි. ඉඩම් හිමි වැවිලි කරුවකු මෙන් ම අන්තර් ජාතික ව්‍යාපාරිකයකු ද වූ එතුමා ආගමික හා සමාජ කටයුතුවලට අප‍්‍රමාණ ධනයක් වියදම් කළේ ය.එතුමා දකුණේ රත්ගම ජන්ම ලාභය ලැබූවෙකි. මෙම සද් ව්‍යාපාර අතරතුර දී තුරඟ තරග ලෝලියකු ලෙස ඉමහත් ප‍්‍රසිද්ධියක් දැරූ එතුමා අශ්වයන් අයිතිකරුවෙක් ද විය. (CEYLON TURF CLUB) කී‍්‍රඩා සමාජයේ ආරම්භක සාමාජිකයකු වූ එතුමාගේ නමින් (A .E.D. SILVA Cup) වාර්ෂිකව පිරිනැමෙන කුසලානක් ද විය. මේ සියල්ල අතරේ හෙතෙම ලොව පුරා ප‍්‍රසිද්ධ පැරැණි මුද්දර එකතු කරන්නකු ද වූයේ ය.කොළඹ තරුණ බෞද්ධ සමිති ගොඩනැගිල්ල ඉදිවෙමින් පවතිද්දී එයට ආධාරයත් ලබා ගැනීම සඳහා සංවිධායක මහතුන් කීප පළක් දිනක් එතුමා පදිංචි කොළඹ - 07 මල් පාරේ ‘සිරිමති පායට’ (දැනට අගමැති කාර්යාලය) පිවිසියහ.එහිදී එම පිරිස හරසරින් පිළිගත් එතුමාට පැමිණි පිරිස තමන් මෙහි පැමිණීමේ පරමාර්ථය පැහැදිලි කර දුන්හ. එයට සාවධානව කන් දුන් ශ‍්‍රීමත් අර්නස්ට් මෙසේ පැවසුවේය.“මා ළඟ ලෝකයේ දුර්ලභ මුද්දරයක් තිබෙනවා. එය එංගලන්තයට යවා වෙන්දේසි කොට මුළු මුදලම මෙයට පරිත්‍යාග කරනවා.”මෙම දුර්ලභ මුද්දරය එංගලන්තයේ වික්ටෝරියා මහ රැජනගේ පාලන සමයේදී බි‍්‍රතාන්‍ය අධිරාජ්‍යයට අයත් ඉන්දියන් සාගරයේ මුරුසි දිවයිනේ තැපැල් දෙපාර්තමේන්තුව සඳහා නිකුත් කළ පැන්සයේ මුද්දරයකි.එය මුද්‍රණය කිරීමේ දී POST PAID  යන ඉංග‍්‍රීසි වචනය වෙනුවට  POST OFFICE යන වචනය වැරැදීමකින් මුද්‍රණය වූ නිසාම මුද්දරය අවලංගු කෙරිණි. අවලංගු වූ දුර්ලභ ගනයේ මුද්දර කීපය අතුරෙන් එකත් ශ‍්‍රීමත් ද සිල්වා මැතිතුමා සතුව තිබිණි. මෙම ආධාරයට පාදක වූයේ එම මුද්දරයවේ.එංගලන්තයට යැව් එම මුද්දරය වෙන්දේසියේදී පවුම් 65.00 කට විකිණීමෙන් එම මුළු මුදලම බොදු මැදුරට පරිත්‍යාග කරන ලදී.1956 මැයි මාසයේ මිය ගිය මෙම දානපතියා මහජන සේවය සඳහා වෙන්කර තිබූ ධනය අදත් සමාජ සේවය සඳහා යොදවන අතර එම භාරකාර මණ්ඩලයේ වත්මන් සභාපතිවරයා එතුමාගේ මුණුපුරු අනිල් ඊ. ද සිල්වා මහතා ය.වැලිතර ඒ. රණසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=as0811165</link>
    <topic>ගුරු සේවයේ රසකතා</topic>
    <author>විශ‍්‍රාමලත් ආචාර්ය ඩී.එන්.දිසානායක කොස්වත්ත, බිංගිරිය.</author>
    <content>වනපෙතේ සරනා බිංදුලාගේ කතාවක්සොරකු නම් ඔහු සොරකු කළ මැනලද දෙයින් සතුටු වන්නෝ තෘප්තිමත් ජීවිත ගත කරතිපැන්සයේ මුද්දරයකින් බුදුමැඳුරට දායක වූ දානපති සිටුවරයාගුරු සේවයේ රසකතාවයඹ පළාතේ හෙට්ටිපොළට නුදුරු මෙම ගම්පියස එකල දිළිඳු බවෙන් අනූන නොදියුණු ගම්මානයක් විය. ගමේ කුඩා ප‍්‍රාථමික පාසලක් තිබුණ ද කුඩා දරුවන් අකුරු කරවීමට යොමුකිරීම පිළිබඳව මව්පියන් වැඩි උනන්දුවක් නොදැක්වූයේ ළමයින් සමඟ මව්පියෝ ද එදා වේල සොයාගැනීම සඳහා වෙහෙසුණහ.වළවල්, ඔයවල් හා දියකඩිතිවල මාළු බෑම ආදී පාපකාරී කි‍්‍රයාවල යෙදීම හා වේවැල් බටපතුරු උපයෝගී කොටගෙන ස්වයං රැකියාවල නිරතවීම ඔවුනගේ දෛනික කාර්යයන් විය. මේ අතර බොහෝ බවලත් උදවිය හා පිරිමි සුරාවට ඇබ්බැහිවූවන් වූ අතර ප‍්‍රදේශය පුරා හොර සුරා තිප්පොළ ද සුලභව දක්නට හැකිවිය.මෙම ගමේ කුඩා පාසලේ ආචාර්ය මංඩලය මුල්ගුරුන්නාන්සේ ඇතුළු ගුරුවරු තිදෙනකුගෙන් යුක්ත විය. අමරතුංග මුල්ගුරුන්නාන්සේ පාසලේ ප‍්‍රධානාචාර්යවරයා වූ අතර ඔහුට මෙගම්වැසියන් දුරාචාරවලින් තොරව යහමඟට ගෙන ඒමට මහත් අවශ්‍යතාවයක් විය.මෙම නොදියුණු ගම්මානයේ වැසියන් යහමඟට ගෙන ඒමේ අරමුණින් අමරතුංග මුල්ගුරුන්නාන්සේ දිනක් පාසලේ අමද්‍යප වැඩ සටහනක් දියත් කෙළේය. මෙහි ප‍්‍රධාන දේශකයා වූයේ මුල්ගුරුන්නාන්සේගේ ගමට ආසන්නව පදිංචිව සිටි විශ‍්‍රාමික ලිපිකරුවකු වූ ප‍්‍රවීණ දේශක ජිනදාසය.දේශනයේ මාතෘකාව වූයේ “සුරාවේ ආදීනව“ යන්නය. දේශනයට නියමිත දිනට පෙර දින පාසලට පැමිණි මුල්ගුරුන්නාන්සේ දේශනය පිළිබඳවත් දේශකයා පිළිබඳවත් පාසලේ සිසුන් දැනුවත් කරමින් නියමිත දිනට වේලාවට තම මව්පියන් ද කැටුව නොවරදවාම එම දේශනයට සවන්දීමට පාසලට එන මෙන් දැන්වීය.දේශනය පවත්වන දිනයේ කල්වේලා ඇතිව අමරතුංග මුල්ගුරුන්නාන්සේගේ නිවසට පැමිණි ප‍්‍රවීණ දේශක ජිනදාස මහතා මුල්ගුරුන්නාන්සේත් සමඟින් පාසල වෙත යෑමට සූදානම් විය.මේ අතර අමරතුංග මුල්ගුරුන්නාන්සේ දේශක ජිනදාස මහතා තම කාමරයට කැඳවා ගෙන ගියේ තම මේසය මත තබා තිබූ මධුවිත බෝතලයක් හමුවටය. එදින පිටත්වීමට නියමිත කාරණය ගැන නොසැලකූ මුල්ගුරුන්නාන්සේ ඉන් ලොකු වීදුරුවකට කට පිරෙන සේ වත්කර බීවේ ඉතිරි කොටස දේශක ජිනදාස මහතාට බීමට දෙමිනි.මේ සිද්ධියෙන් පසු හනික තම කටහඬ අවදි කළ ජිනදාස මහතා “ඈ ගුරුන්නාන්සේ මම අද දේශනය තබන්නේ “සුරාවේ ආදීනව“ ගැන නොවේදැ”යි ප‍්‍රශ්න කළේ මහත් සේ වික්ෂිප්තව ය.”මේ පිස්සු දොඩවනවද? ඔන්න ඔය ටික ගනින්” යැයි කී මුල්ගුරුන්නාන්සේ හනික පිටත්වූයේ පාසලේ දේශනය සඳහාය. අතර මඟදී පාපැදිය නවතා තම ඉනෙහි එතෙක් ගසාගෙන තිබූ මධුවිත බෝතල් බාගය අතට ගත් මුල්ගුරුන්නාන්සේ ඉන් බාගයක් තම කටට හළාගෙන ඉතිරි කොටස දේශක මහතාට දුන්නේ “මහත්තයො, අද රටේ හැටි ඔහොම තමා.ඔය තැන තැන දේශන පවත්වන කවුරුත් කරන්නෙ තමන්ගෙ දේශනයට පටහැනි වැඩමයි” යනුවෙන් ද පවසමිනි. මුල්ගුරුන්නාන්සේ හනික පාසලට ගියේ තම දේශකයාණන් ලවා ‘සුරාවේ ආදීනව‘ එගම් වැසියන්ට පහදා දීමේ අරමුණිනි.පාසලට ගිය අමරතුංග මුල්ගුරුන්නාන්සේ එහි වැඩිහිටියන් කිසිවකුත් නොසිටි බව දැක “ඈ බොලා, තොපේ මහ එකාලා එකෙක්වත් නැහැ තොපිල හනික ගිහිල්ල, මහඑවුන්ට එන්ඩ කියාපියව්” කීවේ මෙම දේශනය පිළිබඳව මවුපියන්ගේ ඇති නොසැලකිල්ල තේරුම් ගනිමිනි.සෙනඟ රැස්වූ පසු පැයකටත් අධික කාලයක් ඔවුනට “සුරාවේ ආදීනව“ පිළිබඳව දේශන පැවැත්වූ ජිනදාස මහතා අනතුරුව දේශනය නවත්වා සෙනඟ පිටත්ව ගිය පසු ඔහු කැඳවාගෙන ගුරු කාමරයට පිවිසි මුල්ගුරුන්නාන්සේ “දැන් සුරාවේ ආදීනව“ අවසන් හෙයින් දැන් ඉතින් මේකෙන් ටික ටික පාවිච්චි කරමු” යැයි පවසමින් මේසය මත තබා තිබූ මධුවිත බෝතලය අතට ගත්තේ දෙදෙනාම ඉන් සප්පායම් වීම සඳහාය.මධුවිත බෝතල හිස්කළ දෙදෙනා තම නිවෙස් බලා පිටත්ව ගිය අතර මුල්ගුරුන්නාන්සේගේ ඇවැටිල්ල මත මහ මඟ තිප්පොලවල් කිහිපයකටම ගොඩවැදී ඉන් සප්පායම් වී නිවෙස්වලට සේන්දු වූහ. මෙම සිද්ධිය “ඔවා දෙනු පරහට. තමා සම්මතෙහි පිහිටා සිට” යන පැරැණි කියමනට කදිම නිදසුනක් විය. මෙහි නම් මනºකල්පිතය, මෙය සත්‍ය සිද්ධියකි.විශ‍්‍රාමලත් ආචාර්ය ඩී.එන්.දිසානායක කොස්වත්ත, බිංගිරිය.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=av0811161</link>
    <topic>කවරයේ කතාව</topic>
    <author>ජයමිණි</author>
    <content>කවරයේ කතාවරජ කුමරා නිළියකට පෙම් බැඳපිකටිං කරන්නේ ආයෙ පරණ තැනටම ගෙනියන්න ද?එදා බටනලාවෙන් රටම පිනවූ සුනිල් කපුරුගේඅම්මා කවදාහරි ඔයාට කැමැති වෙනවා මුතූඉදිරියට ලොකු බලාපොරොත්තු දෙකක් තියෙනවාකේමදාස දියණියන් පියා ගිය මඟසිටි FM තාරුණ්‍යයට එළැඹෙයිසුශ්මිතා එක්ටැම්ගෙයකකොහොමද තොරතුරුබාප්පාගේ මඟ ගිහින් සේයාරුවෙන් නම දිනූ අයිය - මලෝලොකුම හොඳමරූ විසිතුරුමං දැන් කරන්නේ පිං අතේ වැඩළමා කාලයේදී ම මුත‍්‍රා ආබාධ වළක්වා ගන්න”අද” රසඳුන” කවරය සරසන්නේ නව පරපුරේ දීප්තිමත් තරු යුවළක් .රොෂාන් පිලපිටිය හා චතුරිකා පීරිස්. මේ දෙන්නා මේ දිනවල චාමර ජයවීර අධ්‍යක්ෂණය කරන නවතම ටෙලි නාට්‍යය වූ “ඩී‍්‍රම් ග්(ර්)ල්” සඳහා රංගනයෙන්ද එක්ව සිටිනවා.”රොෂාන් – ඔෂාන් විදිහටත් චතුරිකා - ‘ආන්යා’ විදිහටත්, ඉදිරියේදී ඔවුන් එහිදී ඔබ හමුවේවි.රොෂාන්, චතුරිකා දෙන්නම පුංචි තිරයේදී අප හමුවන්නේ, බොහෝ විට පෙම්වතුන් විදිහට සැබෑ ලෝකයේදීත් මේ දෙන්නා පෙම්වතුන්. ඔන්න ඉතින් දෙන්නම ඇඟිළි ගනින්නේ ළඟදීම දවසක කූඩු තනන්න.”දැනට අපි විවාහ ගිවිසගෙන ඉන්නේ. ලබන වසරේ අවසානයේ දවසක, සුබ නැකතකින් අපේ මංගල්‍යයේ කටයුතු සිදුවේවි. ඒ ජීවිතය ලස්සනට සැලසුම් කරලා සතුටින් ඉන්නයි අපේ පැතුම “ චතුරිකා පවසන්නේ හැගුම්බර ස්වරයෙන්.මහනුවර ධර්මරාජ විද්‍යාලයෙන් අකුරු කළ රොෂාන් කොළඹට සේන්දු වෙන්නේ නළුවෙක් වීමේ සිහිනය සැබෑ කරගන්න. ඒ පැතුම් මල් මාවතේ අද දහසක් මල් විකසිත වෙලා.අද ඔහු චිත‍්‍රපට හා ටෙලිනාට්‍ය නළුවෙකු ලෙස, ජනපි‍්‍රයත්වයෙන් ඉහළම තැනක ඉන්නවා.මේ දිනවල ‘අග්නි කංකාරිය‘ හා ‘කම්පිතවිල’ යන ටෙලි නාට්‍යයන් ඔස්සේ පුංචි තිරය සරසන ඔහු පසුගිය දිනවල වඩාත් කතාබහට ලක්වූයේ “කළුවර ගෙදර” ටෙලිනාට්‍ය තුළින්.”ඒ අතර, චතුරිකාත් මාත් එක්ව ‘මිරිහාන’ පවත්වා ගෙන යන ‘චල රූ’ නම් වීඩියෝ නිෂ්පාදන ආයතනයේ කටයුතුත් වැඩිදියුණු කර ගන්න ඕනා” ඒ රොෂාන්ගේ හඬ.”සූරිය දරුවෝ” ටෙලියේ ‘විවේකා’ ලෙස කරපු දඟකාර රංගනය නිසා, රංගනයෙන් ඉදිරි ගමනක් එන්නට භාග්‍යමත් වූ චතුරිකා, පෙම්බරයාණනි, ටෙලියේ “සොනාලි”, විදිහටත්, “කළුවර ගෙදර “හි “සීලා” විදිහටත්, පෙ‍්‍ර්ක්‍ෂක ආකර්ෂණය දිනා ගනු ලබනවා. මේ දිනවල විකාශය වෙන රැජින ටෙලි නාට්‍යයේද ‘පවිත‍්‍රා’ ඇයයි.ආදරණීය වස්සානේ – චාපා සිරිපොද වැස්සේ පූජා “මගේ රංගන ජීවිතයේ සුන්දර අත්දැකීම්... මෑතකදී රඟපෑව ‘නිල්දිය යහන , සිනාසුනා ආදරෙන්, හදවත මල්යායක් හා සූර්්‍යයා වගේ චිත‍්‍රපටවල කරපු චරිත ගැනත් මගේ හිතේ තියෙන්නේ ලොකු බලාපොරොත්තුවක්.”ඒකාකාරි නොවූ, විවිධත්වයක් එක්කළ ඒ චරිතවලට මම ඉතාමත්ම කැමතියි. චතුරිකා කීවාය.ජයමිණි</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=av0811162</link>
    <topic>රජ කුමරා නිළියකට පෙම් බැඳ</topic>
    <author>ආතර් උස්මීයගේ</author>
    <content>කවරයේ කතාවරජ කුමරා නිළියකට පෙම් බැඳපිකටිං කරන්නේ ආයෙ පරණ තැනටම ගෙනියන්න ද?එදා බටනලාවෙන් රටම පිනවූ සුනිල් කපුරුගේඅම්මා කවදාහරි ඔයාට කැමැති වෙනවා මුතූඉදිරියට ලොකු බලාපොරොත්තු දෙකක් තියෙනවාකේමදාස දියණියන් පියා ගිය මඟසිටි FM තාරුණ්‍යයට එළැඹෙයිසුශ්මිතා එක්ටැම්ගෙයකකොහොමද තොරතුරුබාප්පාගේ මඟ ගිහින් සේයාරුවෙන් නම දිනූ අයිය - මලෝලොකුම හොඳමරූ විසිතුරුමං දැන් කරන්නේ පිං අතේ වැඩළමා කාලයේදී ම මුත‍්‍රා ආබාධ වළක්වා ගන්නසාලිය කුමාරයා සියලු සැප සම්පත් හා රජකම අතහැර දමන ලද්දේ සැඩොල් තරුණියක වන අසෝකමාලාගේ රූපශ‍්‍රීයට වසඟ වූ හෙයිනැයි අපගේ ජනප‍්‍රවාදයේ එන කතාවල සඳහන් වෙයි.එවන් රජකුමරකුගේ නූතන අන්දරයකි මේ. මෙම කතාවේ ප‍්‍රධාන භූමිකාව රඟපාන්නේ මහ රැජිනගේ බාල පුතු වන ඇන්ඩෲ කුමරුය. ඔහුගේ සිත් දිනූ රූපවන්තිය හොලිවුඩ් පුරයේ දිදුළන තාරකාවකි.බි‍්‍රතාන්‍යයේ එළිසබත් මහා රැජිනට පුතුන් තිදෙනෙක් සිටිති. ඉන් එක් පුතෙකු චාල්ස් කුමරුය. දෙවැන්නා එඩ්වඩ්ය. තුන්වැන්නා ඇන්ඩෲ (Andrew) කුමරුය.එඩ්වඩ් කුමරු හැරෙන විට චාල්ස් කුමරු මෙන්ම ඇන්ඩෲ කුමරු ද සෙල්ලක්කාරයෝය. විශේෂයෙන්ම රූමත් කෙල්ලක දුටු විට ඇය සමඟ හාදකමක් ඇතිකර ගැනීමට චාල්ස් මෙන්ම ඇන්ඩෲ ද සූරයෝය.ඇන්ඩෲ කුමරු චාල්ස් කුමරු මෙන්ම විවාහකයෙකි. ඔහු විවාහ වී සිටියේ යෝර්ක්හි ආදිපාදවරිය වන සාරා (Sahrah, Duchess of York) සමඟය. ඔවුනට බියටි‍්‍රස් සහ ඉයුග්නි නමින් දූවරුන් දෙදෙනෙකි.විවාහ වී දරුවන් ද ලොකු මහත්වූ පසු ඇන්ඩෲ කුමරු සහ සාරා අතර මත ගැටුම් ඇතිවීමට පටන් ගත්තේය. අන්තිමට මෙම මත ගැටුම් අවසන් වූයේ සාරා සහ ඇන්ඩෲ දික්කසාදවීමෙනි. 1996 දී ඔවුහු දික්කසාද වූහ.දැනට හතළිස් අටවැනි (48) වියේ පසුවන ඇන්ඩෲ කුමරුගේ විවාහය දෙදරා යෑමට හොලිවුඩ් හී ජනප‍්‍රිය තාරකාවියක් මුල්වී ඇති බවද මාධ්‍ය ඔස්සේ ප‍්‍රචාරය වන කතාවලින් හෙළිවෙයි.ඇන්ඩෲ කුමරු-සාරාඇන්ගී එවර්හාට් (Angie Everhart) නමැති මෙම හොලිවුඩ් නිළිය දුටුදා සිට ඔහු, ඇයට පිස්සු වැටී ඇය පසු පස යෑමට පටන්ගෙන තිබේ.ඇන්ඩෲ කුමරු එක අතකින් අනංගයකු වැන්න. ඔහු ඇන්ගී හමුවීමට ප‍්‍රථම සුන්දරියන් කීපදෙනකු සමඟම සමාගම් පැවැත්වූ බවද දැනගන්නට ලැබෙයි. කූ ස්ටාක් (Koo Stark), ගිස්ලනි මැක්ස්වෙල් (Gislaine Maxwell), සහ ‘ප්ලේබෝයි’ සඟාවේ නිරූපිකාවක වන ඩෙනිස් මාර්ටෙල් (Denise Martell), එයින් කීපදෙනෙකි.දැනට තිස් අටවැනි වියේ (38) පසුවන ඇන්ගී එවර්හාට් තමුන් ඇන්ඩෲ කුමරුට හදවතින්ම ආදරය කරන බවක් ප‍්‍රසිද්ධියේ කියා නැත. එසේ වුවද ඇය නිතර නිතර ඇන්ඩෲ කුමරු සමඟ ඔහුගේ ‘ඇස්ටන් මාටින්’ මෝටර් රථයේ ගමන් බිමන් යන බවද, රහස් ඇසුරක් ඔවුන් අතර පවතින බවද මාධ්‍ය මඟින් හෙළි කැරිණි.ඇන්ඩෲ කුමරු සහ ඇන්ගී අතර පවතින මෙම සම්බන්ධය දැනට අවුරුදු පහකට වැඩිය. එහෙත් ඇන්ගී, ඇන්ඩෲ කුමරු සමඟ ආදරයක් පවත්වන බව නොහඟවයි.ඇන්ඩෲ මගේ මිතුරෙක්. ඉඳහිට ඔහුගේ මෝටර් රථයේ ගමන් බිමන් යන බව ඇත්ත. ඒත් මිතුරෙකුගේ වාහනයක ගමන් කිරීමේ ඇති වරද කුමක්ද?” ඈ ප‍්‍රශ්න කරයි.ඇන්ගී සිනමා තරුවක් ලෙස හොලිවුඩ් පුරයට සම්ප‍්‍රාප්ත වූයේ 1993 දීය. හොලිවුඩ් හී සටන් නළුවෙකු ලෙස ජනප‍්‍රියවී සිටි අර්නෝල්ඩ් ස්වේසෙනගර් (දැන් ඔහු කැලිෆෝනියාවේ ආණ්ඩුකාරයාය) සමඟ ඇය ප‍්‍රථම රංගනය ඉදිරිපත් කළාය.”Last Action Hero” නමැති විකට චිත‍්‍රපටයේ ඇය රඟපෑවේ අර්නෝල්ඩ් ගේ පෙම්වතිය ලෙසිනි. මෙම චිත‍්‍රපටයේ රඟපෑමෙන් පසු ඇන්ගීට තවත් අඩු වියදමෙන් නිෂ්පාදනය කරන ලද චිත‍්‍රපට කීපයක රඟපෑමේ අවස්ථාවක් ලැබිණි.මේ අතර තුර ඇයට සුපිරි සටන් නළු සිල්වෙස්ටර් ස්ටැලේන් හඳුනා ගැනීමට ලැබිණ. මේ හඳුනා ගැනීම පෙ‍්‍ර්මයක් දක්වා ලියලා ගියේය. අන්තිමට ඇය සිල්වෙස්ටර් සමඟ විවාහවීමට කැමැත්ත පළකළාය. එහෙත් කිසියම් හේතුවක් නිසා ඔවුන් දෙදෙනාට එකතුවීමට අවස්ථාවක් නොලැබිණි.ඉන්පසු ඇය හොලිවුඩ් නළු ජෝර්ජ් හැමිල්ටන් ගේ පුත් ඈෂ්ලේ සමඟ විවාහ වූවාය.ඇන්ගී එවර්හාට්එහෙත් ටික කලකදී එම මඟුල ද කැඩී ගියේය. ඉන්පසු ඇන්ගී මොනකෝ රටේ ඇල්බට් කුමරු සමඟ ද, ජෝර්ජ් ක්ලූනි නළුවා සමඟ ද හාදකමක් ඇතිකර ගත්තාය.’ඔහියෝ’ වලදී උපත ලැබූ ඇන්ගී මුලින්ම කලා ලොවට සම්ප‍්‍රාප්ත වූයේ නිරූපණ ශිල්පිනියක ලෙසිනි.ඇන්ජී දැනට පදිංචි වී සිටින්නේ ලොස්ඇන්ජලීස් වල පිහිටි නිවෙසකය. මෙම නිවෙසේ කළින් අයිතිකරුවා වූයේ ප‍්‍රංශ නළු මොරිස් චැටලියර් ය.තුන් වතාවක් විවාහ ගිවිස ගෙන ඇති ඇය එක්වතාවක් විවාහ වූ බව පවසයි. මීළඟට ඇය විවාහ ගිවිස ගන්නේ හෝ විවාහ වන්නේ හෝ ඇන්ඩෲ කුමරු සමඟද යන්න තවමත් ප‍්‍රසිද්ධියේ කියා නැත.එසේ වුවද තමන් යුරෝපීයයන්ට බෙහෙවින්ම ඇලුම් කරන බව කියන ඇන්ජී විශේෂයෙන්ම ඇන්ඩෲ කුමරුගෙ ජීවන රටාවට බෙහෙවින්ම ලොල් කරන බවද සඳහන් කරයි.ඇන්ඩෲ කුමරුගේ ලොකු දියණිය වන බියටි‍්‍රස්ගේ දහඅටවැනි උපන් දිනය පවත්වන ලද්දේ 2006 දීය. වින්ඩ්සර් මාළිගාවේදී පවත්වන ලද මෙම උපන් දින සාදයට ඇන්ඩෲ කුමරු සහභාගි වූයේ ඇන්ජී සමඟය.මෙයින් පෙනී යන්නේ ඔවුන්ගේ සම්බන්ධයේ කිසිම වෙනසක් සිදුවී නැති බවයි. බකිංහැම් මාළිගාවේ සිටින අය මෙම සම්බන්ධය නොදන්නවා නොවේ. ඔවුන් කියන්නේ “අපි කවදාවත් ඇන්ඩෲ කුමරුගේ පෞද්ගලික ජීවිතය ගැන නොසොයන බවයි.  ආතර් උස්මීයගේ</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=av0811163</link>
    <topic>පිකටිං කරන්නේ ආයෙ පරණ තැනටම ගෙනියන්න ද?</topic>
    <author>වසන්ත ජයසිංහ ආරච්චිගේ ඡායාරූප - ගීත් ද මැල්</author>
    <content>කවරයේ කතාවරජ කුමරා නිළියකට පෙම් බැඳපිකටිං කරන්නේ ආයෙ පරණ තැනටම ගෙනියන්න ද?එදා බටනලාවෙන් රටම පිනවූ සුනිල් කපුරුගේඅම්මා කවදාහරි ඔයාට කැමැති වෙනවා මුතූඉදිරියට ලොකු බලාපොරොත්තු දෙකක් තියෙනවාකේමදාස දියණියන් පියා ගිය මඟසිටි FM තාරුණ්‍යයට එළැඹෙයිසුශ්මිතා එක්ටැම්ගෙයකකොහොමද තොරතුරුබාප්පාගේ මඟ ගිහින් සේයාරුවෙන් නම දිනූ අයිය - මලෝලොකුම හොඳමරූ විසිතුරුමං දැන් කරන්නේ පිං අතේ වැඩළමා කාලයේදී ම මුත‍්‍රා ආබාධ වළක්වා ගන්නරොජර් සෙනෙවිරත්නමොන බාධක ආවද ඔහු ගමන අත්නොහරී. රංගනයෙන් පටන්ගත් ඔහු දැන් ටෙලි නාට්‍යය නිෂ්පාදකයෙකි. තවත් විටෙක ඉතිහාසය සොයා කරක් ගසන්නෙකි. රොජර් සෙනෙවිරත්නගේ නවතම ටෙලි නිෂ්පාදනය ‘හංසි’ මේ දිනවල ස්වර්ණවාහිනියේ විකාශය වන අතරේ රූගත වීම් ද සිදුවෙයි. රොජර් සොයා ‘හංසි’ රූගත දර්ශන තලයට ගිය මොහොතකි මේ.ටෙලි නාට්‍ය නිෂ්පාදනයට අතගැහුවෙ ඇයි?නිෂ්පාදකවරයකු විදිහට ඒමේ බලාපොරොත්තුවක් මා තුළ කලක සිටම තිබුණා. මා කැමැති දේවල්, පොදු ජනයට රස විඳින්න පුළුවන් දේවල් ලබාදීමේ අරමුණක් මා තුළ තිබුණා.ඒ නිසයි මම ටෙලි නාට්‍ය නිෂ්පාදනය කරන්න පෙළඹුණේ. සංත‍්‍රාසේ, චාතුර්යා, බට්ටි, අතුරු පාර, චාතුර්යා 2, හංසි ඊට හොඳම සාක්කි.විශ්වාස කරනවද ඔබ බලාපොරොත්තු වුණ පෙ‍්‍ර්ක්ෂක රස වින්දනයට මේ ටෙලිනාට්‍ය හරහා යමක් ලබා දෙන්න පුළුවන් වුණා කියා.සත්තකින් ම ඔව්. දැන් උදාහරණයක් විදිහට චාතුර්යා ටෙලි නාට්‍යය ගත්තොත් එය 89% ක පෙ‍්‍ර්ක්ෂක ජනප‍්‍රියත්වයකට ලක් වුණා. ඒ වගේමයි කවුරුත් දන්නවා ‘බට්ටි’ ලැබූ ජනප‍්‍රියත්වය.එය මෑත කාලීන ටෙලි නාට්‍ය අතර පෙරළියක් ඇති කළ නාට්‍යයක්. විදේශ ආක‍්‍රමණික නාට්‍යය අපේ පෙ‍්‍ර්ක්ෂකයන් පසු පස හඹා එද්දී අපිට පුළුවන් වුණා අපේ කතාවන් එක්ක ඊට එරෙහිව නැඟී සිටින්න.අද වනවිට ජාතික රූපවාහිනියේ බදාදා රාති‍්‍ර 8.30 ට විකාශය වන ‘අතුරු පාර’ වැඩි පෙ‍්‍ර්ක්ෂක අවධානයට ලක්වෙලා තියෙනවා. විශේෂයෙන් ම මම නිෂ්පාදනය කළ නාට්‍යවල වුණත් ඒකාකාරී පිරිසක් නෙමෙයි ඉන්නේ.ඒ නිසා විවිධත්වයක් තියෙනවා. ‘හංසි’ මේ වෙනකොට කොටස් 20 පමණ විකාශනය වෙලා තියෙනවා. මේ වෙනකොට එයත් ජනප‍්‍රියයි. ඒ කියන්නේ’2 අ කි‍්‍රයේෂන්’ හරහා මට යමක් කරන්න පුළුවන් වෙලා තියෙනවා.අද සමහර නිර්මාණ කරුවන් හැම නිර්මාණයකදීම එකම පිරිසක් යොදාගෙන නිර්මාණ කරන එක ගැන චෝදනාවක් තියෙනවා.ඒක ඇත්ත. චෝදනාවක් තියෙනවා. ඒක එල්ලවෙන්නේ එහෙම කරන අයට. නමුත් මා මුලින් කිව්වා වගේ එය මට අදාළ නැහැ. මගේ නිර්මාණ වල එය දකින්න නැහැ.අපි නිෂ්පාදකවරුන් විදිහට තේරුම් ගන්න ඕන හැම නළුවෙක් නිළියක් ම හැම චරිතයකට හරියන්නේ නැහැ කියලා.මෙගා ටෙලි නාට්‍ය පිළිබඳ අද තියෙන්නේ ලොකු චෝදනාවක්. මෙගා ටෙලි නාට්‍යය නිෂ්පාදනය කරන ඔබට මේ ගැන යමක් කියන්න ඇති.මම එය චෝදනාවක් විදිහට බාරගන්න කෙනෙක් නෙමෙයි. විදේශීය ආක‍්‍රමණික ටෙලි නාට්‍ය ඔඩු දුවපු අපේ රටේ ඒ සඳහා නොයෙකුත් උපක‍්‍රම යෙදුවා. පිකටිං කළා. සම්මන්ත‍්‍රණ තිබුණා. එය නවත්වන්න.නමුත් අපේ කලාකරුවනට තේරුණේ නැද්ද මේකට විරුද්ධ විකල්පයක් ගේන්න. අපේ දේශීයත්වය පදනම් වුණු හොඳ පිටපතක් ගෙනෙන්න.මම එය පිකටිං කරන අයට කීවා. කලාකරුවාට පිකටිං කිරීමේ අයිතියක් නැහැ. කලාකරුවා කලාකරුවාමයි.තමන්ගේ පරාසය පාවිච්චි කරලා හොඳ නිර්මාණයන් අපි කළා ඉන්පසුව. දැන් වෙලා තියෙන්නේ මේ නිර්මාණවලට විරුද්ධවත් පිකටිං කරන්න පටන් අරං.මේ අයට නැවත වතාවක් අවශ්‍යව ඇත්තේ අර මුලින් තිබුණු විදේශීය ටෙලි නාට්‍ය අප රට තුළ නැවත ස්ථාපනය කරන්න ද?හොඳයි ‘හංසි’ ටෙලිනාට්‍යය හරහා මොකක්ද ඔබ කියන්න බලාපොරොත්තු වෙන්නේ.‘හංසි’ කියන්නේ ජීවිතය. අපි හැමෝගෙම ජීවිතවල විවිධ පැති ‘හංසි’ ටෙලිනාට්‍යය තුළින් දකින්න පුළුවන්. අපේ ජීවිතවල හැල හැප්පීම්, ආදරය, මානුෂීය සම්බන්ධතා, දරිද්‍රතාවය, ජඩකම මේ සියලු දේ ‘හංසි’ හරහා මතුවෙනවා.ඉතාම ලස්සනට සුදු ඇඳුම ඇඳගෙන සිටියත් ඒ තුළ ඉන්න කළු මිනිහා එළියට දාන්න ගත්ත උත්සාහයක් ‘හංසි’. 2003 වසරේ සිටිජ්ර් ගුවන් විදුලියේ ප‍්‍රචාරය වූ ‘ස්වර්ණ හංසි’ කතාවයි ඊට පාදක වුණේ.මෙහි තිරපිටපත ලියන්නේ සනත් සමරනායකයි. හංසි අධ්‍යක්ෂණය කරන්නේ නිමල් රත්නායක.ඔබ සම්මානනීය රංගන ශිල්පියෙක්. මේ කටයුතුත් එක්ක ඔබේ රංගනය අඩාල වෙයි කියා හිතෙන්නේ නැද්ද?කොහෙත්ම නැහැ. මගේ රඟපෑම් කටයුතු සුපුරුදු විදිහටම සිදුවෙනවා. රඟපාන එක මම නවත්වන්නේ නැහැ. ඉදිරියටත් රඟපානවා. ඉදිරියේදී ‘දුටුගැමුණු’ චරිතය මම කරනවා. රංගනය දෙස බැලුවොත් මම හරිම වාසනාවන්ත නළුවෙක්.‘වනස්පති’, වනබිමේ සිරකරු, නාඳුනන පුත්තු, කුලවිලෝකනය, ඉර හඳයට, දණ්ඩේ ලූ ගිනි වැනි නිෂ්පාදනවල රඟපාන්න ලැබීමම භාග්‍යයක් නොවේද?සිනමාවේ ඔබේ දායකත්වය පිළිබඳ සෑහීමට පත් වෙනවාද?මම රංගනයෙන් දායක වෙනවා. ඒ දේ සිදුවන අතරතුර ප‍්‍රථම වරට මම සිනමා පටයක් කරන්නයි සූදානම් වෙන්නේ. ‘දොරකඩ අස්න’ කියන සිනමාපටය සඳහා මම සූදානමින් ඉන්නේ. 18 වැනි සියවසේ ලංකාවේ බෞද්ධ සංකල්පයත් සමඟ ගොඩනැගුණ දෙයක්.සරලව කිව්වොත් පන්සලේ දොරකඩ අස්න දේශපාලනික වෙන ආකාරය මේ සිනමා පටයට තේමාව වෙනවා. එය මගේ ම කතාවක් වගේ ම ප‍්‍රථම වරට මම අධ්‍යක්ෂණය කරනවා.ඉදිරියේදී මා තුළ තියෙන එවන් වස්තු බීජ නිර්මාණ විදිහට එළියට ගෙන ඒමේ ඕන කමක් දැන් මට තියෙන්නේ.වසන්ත ජයසිංහ ආරච්චිගේ ඡායාරූප - ගීත් ද මැල්</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=av0811164</link>
    <topic>එදා බටනලාවෙන් රටම පිනවූ සුනිල් කපුරුගේ</topic>
    <author>ජයසේකර මලවිආරච්චි</author>
    <content>කවරයේ කතාවරජ කුමරා නිළියකට පෙම් බැඳපිකටිං කරන්නේ ආයෙ පරණ තැනටම ගෙනියන්න ද?එදා බටනලාවෙන් රටම පිනවූ සුනිල් කපුරුගේඅම්මා කවදාහරි ඔයාට කැමැති වෙනවා මුතූඉදිරියට ලොකු බලාපොරොත්තු දෙකක් තියෙනවාකේමදාස දියණියන් පියා ගිය මඟසිටි FM තාරුණ්‍යයට එළැඹෙයිසුශ්මිතා එක්ටැම්ගෙයකකොහොමද තොරතුරුබාප්පාගේ මඟ ගිහින් සේයාරුවෙන් නම දිනූ අයිය - මලෝලොකුම හොඳමරූ විසිතුරුමං දැන් කරන්නේ පිං අතේ වැඩළමා කාලයේදී ම මුත‍්‍රා ආබාධ වළක්වා ගන්නඑවක ශී‍්‍ර ලංකා ගුවන් විදුලියේ වාදක මණඩලයේ සංගීතයට බටනලාවේ මියුරු සර එක්කළ නිහඬ සංගීතවේදියකු පසුගියදා අපට හමුවිය. ඔහු නමින් සුනිල් කපුරුගේය.එදා සංගීතවේදී ජයතිස්ස අලහකෝන් ගේ සමීපතමයකු ලෙස ඇසුරු කළ සුනිල් බටනලා වාදනයෙන් රසිකයන් අතරට ගියේ කා අතරත් හොඳ හිත දිනා ගනිමිනි. ජයතිස්ස අලහකෝන්ගේ මග පෙන්වීමෙන් ‘සාමා’, ‘මූදුපුත්තු’, ‘සඳකිඳුරු’ වැනි ජනපි‍්‍රය නාට්‍යවලට බටනලාවෙන් සහාය වූ සුනිල්ට එවක සංගීත ක්‍ෂේත‍්‍රයේ දැවැන්තයින් සමග එකට වැඩකිරීමට අවස්ථාව උදාවීම අදත් ඔහු හද පිරි සතුටින් සිහිපත් කරයි.සරත් දසනායක, නවරත්න අත්තනායක, රංජිත් බෝගොඩ, විජයරත්න රණතුංග, නන්දා මාලිනී, ටී.එම්. ජයරත්න, අතුල සෝමසිරි වැනි කලාකරුවන් සමග වැඩකිරීමෙන් ලත් අත්දැකීම් තම සංගීත ජීවිතයට බෙහෙවින් අලෝකයක් වු බව සුනිල් කියයි.ඒ සොඳුරු යටගියාව ඔහු සිහිපත් කරන්නේ මහත් අභිමානයකිනි. “මේ නාට්‍ය රට පුරා පෙන්වන කාලෙ මා නතර වුණේ හුඟක් වෙලාවට සරත් දසනායක හා නවරත්න අත්තනායක හිටිය කාමරේ.ඒ දවස් හරිම සුන්දරයි. පෙ‍්‍ර්මදාස ජනාධිපතිතුමාගෙ “උදාගමෙන් උදාගමට “ වැඩසටහනේ ගුවන් විදුලි වාදක මණ්ඩලයේ බටනලා ශිල්පියා වුණෙත් මම.සෝමදාස ඇල්විටිගල මහත්තයා සංගීත අධ්‍යක්‍ෂණය කළ ‘සිටුදුව‘, ‘මනුෂා’, නාට්‍යවලට බටනලාවෙන් සහාය වුණෙත් ඒ දවස්වල.මේ අතර ගුවන් විදුලියේ ‘වේදිකාවෙන් ගුවනට‘ සංවාදශීලි වැඩසටහනටත් නිතර සහභාගිවෙන්න ඉඩකඩ ලැබුණා. පුණ්‍යසෝම ගුණසිංහ ගෙ නාට්‍යවලට බටනලාවෙන් සම්මාදම් වෙන්න ලැබීමත් වාසනාවක් කියල දැනුත් කල්පනා වෙනවා “පියසිරි විජේරත්න, රෝහණ බැද්දගේ එක්ව කළ ‘පුංචි එවුන් රංචුවක් ‘ හා ‘රන්කැකිර ‘ නාට්‍යවලට බටනලාවෙන් දායක වූ සුනිල් ඩේවිඩ් ධර්මකීර්තිගේ “සීමන් විදානෙ ” නාට්‍යයට සම්බන්ධ වීමෙන් පනහ දශකයේ ශිල්පීන් රැසක් සමග කටයුතු කිරීමේ වාසනාව හිමිකර ගත්තේය.ගුවන් විදුලියේ සංගීත වැඩසටහන්වලට සහභාගි වීමෙන් එවක ක්‍ෂේත‍්‍රය් සිටි ප‍්‍රවීණ හා ජනපි‍්‍රය කලා ශිල්පීන් බොහෝ දෙනෙකු සමග සමීපව ඇසුරු කිරීමේ භාග්‍යය සුනිල් උදාකරගත්තේය.ඒ අතර ඩී.ඩී. ඩැනී, ටී .ඇෆ්. ලතීෆ්, ඒ. ජේ. කරීම් යන ශිල්පීන් ගෙන් බොහෝ අවස්ථාවන්හිදී සුනිල් ගුරුහරුකම් ද ලබා ගත්තේය. ඉංග්ලිෂ් මැඩ්ලින්, සර්පිනාව, හා ඩොල්පි වාදනයට ද එකසේ හුරුබුහුටිකම් පෑම නිසා එවක සංගීත වැඩසටහන් රැසකට සම්බන්ධ වීමෙන් සහෝදර ශිල්පීන් අතර මෙන්ම රසිකයින් අතර ද ඔහු ජනපි‍්‍රයත්වයට පත්ව සිටියේය.මේ වන විට තම නිවසේ විවේකයෙන් පසුවන සුනිල් කපුරුගේ දූ දරුවන් පස්දෙනෙකුට පිය සෙනෙහස දෙමින් සුසිලා පියසීලි සිය බිරින්දෑ සමග අතීත රසවත් තොරතුරු බෙදා හදා ගනිමින් කල් ගෙවයි.ඔහුගේ දෙටු දියණිය වන සුජීව නිල්මිණී කපුරුගේ පියාගේ අඩිපාරේ යමින් හංවැල්ල මායාදුන්න විදුහලේ සංගීත ගුරිවරියක ලෙස කටයුතු කරමින් සිය පියාගේ ගමන් මග එළිය කරයි.ජයසේකර මලවිආරච්චි</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=av0811165</link>
    <topic>අම්මා කවදාහරි ඔයාට කැමැති වෙනවා මුතූ</topic>
    <author/>
    <content>කවරයේ කතාවරජ කුමරා නිළියකට පෙම් බැඳපිකටිං කරන්නේ ආයෙ පරණ තැනටම ගෙනියන්න ද?එදා බටනලාවෙන් රටම පිනවූ සුනිල් කපුරුගේඅම්මා කවදාහරි ඔයාට කැමැති වෙනවා මුතූඉදිරියට ලොකු බලාපොරොත්තු දෙකක් තියෙනවාකේමදාස දියණියන් පියා ගිය මඟසිටි FM තාරුණ්‍යයට එළැඹෙයිසුශ්මිතා එක්ටැම්ගෙයකකොහොමද තොරතුරුබාප්පාගේ මඟ ගිහින් සේයාරුවෙන් නම දිනූ අයිය - මලෝලොකුම හොඳමරූ විසිතුරුමං දැන් කරන්නේ පිං අතේ වැඩළමා කාලයේදී ම මුත‍්‍රා ආබාධ වළක්වා ගන්නකිසිදු කතා බහකින් තොරව සුරංග ඉදිරියෙන් ගමන් කළේය. රූකඩයක් සේ පසු පසින් ගිය මහේෂ්ට දැනුණේ තමා යළි අතීතයේ ජීවත්වන බවකි. තමා අතපත ගෑ කුඩා ගස් වැල් අද අතු පතර විහිදුණ විශාල රුක් බවට පත්වී ඇත. එහෙත් තමා සිතූ තරම් විපර්යාසයක් සිදුවී ද නැත.“කොටුවේ කොමඩු විතර ද සුරංග තියෙන්නේ?” මහේෂ් ඇසීමට යමක් සොයා ගත්තේ ය.“නෑ ඔය වම්බටු, කැකිරි, අමු මිරිස්... ටික ටික වවල තියනවා... පල්ලෙහාට වෙන්න... රබර් කට්ටියේ කොටසක්... මේන් මේ කෑල්ලේ...”ඔහු අත දිගු කර කොටුවක් සේ දැක්වීය.“කිරි කට්ටියේ මං කිරි ගස් ටික කපා ගන්නවා. ලොකු මහත්තයා ඒවා ගැන අහන්න බලන්න එන්නෑ.”“එහෙනම් සුරංගට හොඳයි?”“ඔව්... එන විදිහකට අපි වැඩ කරන්න ඕනෑ. ඒ හින්ද අවාසියක් නෑ”එය තමාට එල්ල කරන ලද පහරක් බවයි මහේෂ් සිතාගත්තේ. එහෙත් මහේෂ් තුළ මේ වනවිට විශාල කම්පනයක් හා ශෝකයක් නැග එමින් තිබුණි.මීට වසර නවයකට පමණ පෙර සුරංග හා මේ අඩවියේ කෙළි දෙලෙන් ගත කළ අයුරු මනසේ චිත‍්‍රයක් සේ ඇඳෙමින් තිබුණි. ඒ අවදියේ මහේෂ්ගේ අණට මේ ගස් වැල් පවා අවනත වූ බව නිවැරැදිය. නිදහස අවශ්‍ය ප‍්‍රමාණයටත් වඩා භු ක්ති විඳිමින් කුරුල්ලකු ලෙස රිසි තැනකට පියෑඹූ අයුරු...එක් වැසිබර දිනයක මුතුගේ පුංචි නිවහනේ මඤ්ඤොක්කා සමඟ මිරිසට පිසූ ඌරු මස් ගිල දමමින්, නොපෙනෙන අනාගතයක් ගැන පුරසාරම් දෙඩූ “බේබි මහත්තයා” අද නිවටයකු ලෙසින් සිය අතීත ආවර්ජනයක යෙදී සිටියි.“මුතු... මේ විදිහට ඌරු මස් උයන්ඩ මටත් උගන්නන්න ඕනෑ තේරුණාද?”මහේෂ් තලු මරමින් තව මස් කෑල්ලක් කටේ ඔබා ගත්තේ ය. රා බෝතලයෙන් අඩක් වත් හිස් නොවී ‘බේබි මහත්තයා’ වෙරිවී ඇතැයි මුතුගේ පියා “හේරත්හාමි” ට සිතුණි. “බේබි මහත්තයො” දැන් හැන්දැ උනා... ලොකු මහත්තයා හොයන් ආවොත් මටත් සෝලි වැටෙයි.”“හේරත් හාමි...”මහේෂ් තර්ජනාත්මක හඩින් ගිගිරුවේ ය. සුරංග ඇසින් ඉඟි කළේ හේරත් හාමිට මඟ හැර යන ලෙසට ය.“උඹ මගෙ මාමණ්ඩි වෙන්නයි ඉන්නේ... එතකොට මේවා කාගෙද? උඹේ. ඒ කොහොමද? මුතු මං කසාද බැඳගන්නවා.”හේරත් හාමි මුවින් නොබැණ ගෙයි පිළිකන්න පැත්තට ගියේ.ය..”“අනේ මන්ද මේවා කොහෙන් කොහෙන් කෙළවර වෙයිද දන්නෑ” කියාගෙන ය. සුරංග මහේෂ්ගේ වීදුරුවට තව රා ටිකක් වත් කළේ ය.“හැබැයි අදට ඔච්චරයි. බේබි මහත්තයා කරන පිස්සු වැඩ හින්ද අපි ඔක්කොම අමාරුවේ වැටෙනවා...”“සුරංග මං හැමදාම රා බොනවද? නෑ. හැමදාම මස් කනවද? නෑ... අපේ අම්මට ඌරු මස් කිව්වොත් නයාට අඳුකොළ වගේ... ඒකයි මං මෙහෙම කන්නේ...”මහේෂ් සිටින්නේ හොඳ සිහියෙන් බව සුරංගට අවබෝධ වූයේ ඒ කතාවෙනි. අපේ වත්තෙ වැඩ කළා කියල මට මුතුගෙ ගෙදරින් කන්න බැරිද? සුරංගලගෙ ගෙදරින් කෑහම මොකද වෙන්නේ?”“අපෝ... අපෝ ඔය කිව්වට බේබි මහත්තයට ඕවා මතක තියේද දන්නෑ නේද සුරංගයියේ? මස් කන්ඩ ඕන හින්ද ආව මිසක්...”“ඔන්න බලපන් සුරංග, ඕකනෙ කියන්නෙ මුතු මාව තේරුම් අරන් නැහැ කියලා.”“බේබි මහත්තය මං විහිළුවක් කළේ. ඉස්සරහට වෙන දේවල් කාටද කියන්ඩ පුළුවන්. අපිට මෙහේ ඉන්නවත් ඉඩ හම්බ වුණොත් ඇති... ඒකයි...”“මුතු... අවුරුදු තුනකට වැඩිය මං ඔයාට ආදරේ කළා. මම හිතුවේ ඔයා මාව තේරුම් අරගෙන ඉවරයි කියලා...”“බේබි මහත්තය... මට බනින්න එපා... මම නිතරම ඉන්නෙ බයෙන්... මට බේබි මහත්තය ගැන අවිශ්වාස නෑ. බයකුත් නෑ... ලොකු නෝනා කවදාවත් මේකට ඉඩ දෙන්නෑ...”“එහෙනම් ඇයි මට මුලින් කැමැති වුණේ? ඇයි මා එක්ක එහෙ මෙහේ යන්ඩ ආවේ? ඒවා කළේ ලොකු නෝනාගෙන් අහලද? සුරංග මේ කතාවට මැදිහත්වීමට නොගියේ මුතුගේ පවුලේ උදවියගේ අසරණ බව හා එහි ඇති සත්‍යයතාව මුල සිටම දැන සිටි නිසාත් ය.“සුරංග අයියේ ගල් ගිලල ඉන්නේ. කතා කරල කියන්නකෝ...”මුතු නිහඬව සිටින සුරංග ගේ පිටට ඇන්නා ය. සුරංග මුතු දෙස රවා බැලුවේ තරහින් නොවේ. “ඕවා මං මුලදි කිව්වා” යන හැඟීම ඒ බැල්මේ විය.“මම බේබි මහත්තයට කට කැඩෙනකල් කියල ඇති. මුතු උඹටත් කිව්වා බේබි මහත්තයට මේවා කරන්න ඉඩ ලැබෙන්නෑ කියලා...”“උඹ පාඩුවේ හිටපන් මිනිහො... මගේ වැඩවලට ඇඟිලි ගහන්න උඹට තියා... අපේ අප්පච්චිටවත් බැහැ තේරුණා ද?”“බේබි මහත්තය මං කිව්වේ කාගේත් හොඳට... මුතුගෙ අම්ම අප්පච්චි ඉන්නේ ඔය ගොල්ලන්ගෙ වත්තෙ...”“ඇති... තව එක වචනයක්වත් කතා කරන්න එපා... සුරංග උඹ මුතුගේ අප්පච්චි වෙන්න හදන්න එපා...” එදා එසේ පාරම්බෑ උජාරුවේ උණුසුම යාමටත් කලින් තමා සියල්ල අමතක කර දමා විදේශයකට ගිය බව මුලින්ම මුතුට අදහා ගැනීමටත් බැරි වන බව මහේෂ් හොදා‍රකාරවම දැන සිටියේ ය.“ඊයේ මට ලොකු නෝනා හොඳටෝම බැන්නා... ඒකයි සුරංග අයියා ඔහොම කතා කළේ... සුරංග මට මගේම සහෝදරයෙක් වගෙ බේබි මහත්තයා...”මුතු එදා හැඬූ කඳුළින් පැවසුවේද මේ අභාග්‍යයට මුහුණදීමට සිදුවෙන බව කල් තියා දැනගත් අයුරිනි.“අපේ අම්ම මොනවද කිව්වේ?”“ගවුමට උඩින් චීත්තෙ ඇන්දා කියලා...”“එහෙනම් යටින් අඳින්නද කියල අහන්න තිබුණනේ”“මට පුළුවන්ද... එහෙම අහන්න... ඇඟ හැඩ කරගෙන එහාට මෙහාට සලිත වෙන්න එපා කිව්වා...”“අපේ අම්මගෙ විකාර... ඒත් මං එකක් දන්නවා. අම්ම කවද හරි ඔයාට කැමැති වෙනව මුතු...”ඇය කොක්හඬලා සිනාසෙන්නට පටන් ගත්තේ මහේෂ්ගේ කතාවට ය.“මොකද මුතු? පිස්සුද ඔයාට?”“පිස්සු මට නොවෙයි... මම වාගේ හිඟන කෙල්ලකුට කවමදාවත් ලොකු නෝනා කැමැති වෙන්නෑ... රාජ කුමාරයකුට රාජ කුමාරියක් මිස...”“මුතු... නවත්ත ගන්නවා... මම මීට පස්සෙ මෙහේ නෑවිත් ඉන්නම්. ඉවරනේ කතාව... මගෙන් ඔයාට වැරැද්දක් වෙලා නැහැනේ... සුරංග වරෙන් යන්න...” රාජ කුමාරියක් හොයාගන්නලු මට...”“බේබි මහත්තයා...”මුතු දුවගෙන ආවේ සුරංගවත් පෙරළාගෙන පිස්සියක ලෙසිනි. හඬාගෙන ආ අයුරින් ම, මහේෂ්ගේ ළයට තුරුළු වූ ඕ, මහ හඩින් වැලපෙන්නට වූවාය. සුරංගගේ දෙනෙතට උණුසුම් ගතියක් දැනුණ නිසා ඔහු මිදුලට බැස වැට අද්දරටම ගමන් කළේය.දුප්පත් අහිංසක යුවතිය ගැන අනුපමේය දයාවක් මෙන් ම අනුකම්පාවක් ද ඇති වුවත් ඔහුට කළ හැකි දෙයක් නොවීය.“මාව දාලා යන්නෑ කියන්න... මාව කවදාවත්ම තනිකරන්නෑ නේද? කියන්න... බේබි මහත්තයා...”“නෑ මුතු, කවදාවත්ම නෑ”මහේෂ්ගේ ඍජු, ස්ථිරසාර පිළිතුරින් සුරංග ගේ ළය සැනසුම් සුසුමක් හෙළුවේය. මහත් දයාවෙන් ඇගේ හිස පිරිමදිමින් කඳුළු කැට පිස දැමූ මහේෂ්, ජීවිතය පුරා ඇය අත් නොහරින බවටත්, ප‍්‍රාණය සේ දිවි හිමියෙන් සුරකින බවටත්, හද පත්ලෙන් ම පොරොන්දු වූයේ එසේය.“බේබි මහත්තයා? බේබි මහත්තයා...”“ආ... ඇයි සුරංග...”මහේෂ් දෙනෙතට නැඟුණ කඳුළු පටලය විසිරී යන සේ කිහිප වාරයක් ඇස පිය සැලුවේය.“මට වෙන කරන්න දෙයක් තිබුණෙ නැහැ සුරංග...”සුරංග ඔහු දෙස බලා සිටියේ විමතියෙනි.“දැන් ඕවා කතා කරල වැඩක් නෑනේ බේබි මහත්තයා, රාජ කුමාරියෙක් වාගේ ලස්සන නෝනා කෙනෙක් ඉඳිද්දී කාගෙවත් ගෑනියෙක් ගැන මතක් කරන එක තේරුමක් නැහැනේ...”“කාගෙවත් ගෑනියෙක්?”මහේෂ්ට හීල්ලුණේය. ඇය අන්සතු වී හමාර බව ඔහුට මොහොතකට අමතකව ගොස් තිබුණි.ලබන සතියට</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=av0811166</link>
    <topic> ඉදිරියට ලොකු බලාපොරොත්තු දෙකක් තියෙනවා</topic>
    <author>හේමාලි විජේරත්න</author>
    <content>කවරයේ කතාවරජ කුමරා නිළියකට පෙම් බැඳපිකටිං කරන්නේ ආයෙ පරණ තැනටම ගෙනියන්න ද?එදා බටනලාවෙන් රටම පිනවූ සුනිල් කපුරුගේඅම්මා කවදාහරි ඔයාට කැමැති වෙනවා මුතූඉදිරියට ලොකු බලාපොරොත්තු දෙකක් තියෙනවාකේමදාස දියණියන් පියා ගිය මඟසිටි FM තාරුණ්‍යයට එළැඹෙයිසුශ්මිතා එක්ටැම්ගෙයකකොහොමද තොරතුරුබාප්පාගේ මඟ ගිහින් සේයාරුවෙන් නම දිනූ අයිය - මලෝලොකුම හොඳමරූ විසිතුරුමං දැන් කරන්නේ පිං අතේ වැඩළමා කාලයේදී ම මුත‍්‍රා ආබාධ වළක්වා ගන්නඇගේ නම තාරකා. විශ්වගේ බිරිඳ විදියට තමයි අපි අතරට එන්නේ. ඈ නිකම්ම නිකම් බිරිඳකුත් නෙවෙයි. ඉතාම ළඟකදී අම්ම කෙනෙක් වෙන්නයි ඉන්නේ. මේ තාරකා සහ විශ්ව අපට මුණ ගැහෙන්නේ ‘නිම්නයක හුදකලාව‘ චිත‍්‍රපටයෙන්.දැන් අපි ඉස්සරහ ඉන්නේ ඒ තාරකා. හැබැයි විශ්වගේ බිරිඳ විදියට නම් නොවෙයි. රොෂාන්ත කාරියප්පෙරුම ගේ බිරිඳ විදියට. ඇය සංගීතා වීරරත්න. කලකින් ගොඩවුණා ඇගේ නිවහනට.“ඉතින්... මොනවද අලුත් තොරතුරු?” අප කතාවට බැස්සා.“අලුත් තොරතුරු නේද?” ඇය දෙවුර සොලවමින් හිනා සළයි.“අලුතින්ම මම කළේ බූඩී කීර්තිසේන අධ්‍යක්ෂණය කළ ‘නිම්නයක හුදකලාව‘ චිත‍්‍රපටයේ රඟපාපු එක. මේ චිත‍්‍රපටයේ ප‍්‍රධාන චරිතය විශ්ව. ඒ කියන්නේ සෞම්‍ය ලියනගේ. ඔහුගේ බිරිඳ තාරකා’ විදියට තමයි මම රඟපෑවේ.මේ චිත‍්‍රපටය කොයි වගේ එකක්ද කියලා මට පැහැදිලි කරන්න අමාරුයි. කෙනෙකුගේ අභ්‍යන්තරය විදහා දැක්වෙන අලුත් තලයේ නිර්මාණයක්. මට රඟපාන්න තිබුණේ මාස 09 ක දරුගැබක් දරා ඉන්න බිරිඳකගේ චරිතයක්. මං ආසයි ඒ චිත‍්‍රපටයට.”සංගීතාගේ ගමන බිමන, කතාබහ, හිනාව තවමත් නව යොවුන්වියේ තරුණියකගේ වගේ. ඒ වුණාට ඈ කියන්නේ දැන් ඈ විසි නොවෙයි තිස් ගණන්වල සිටින නිසා ඇයට ගැළපෙන, තෘප්තිමත් විය හැකි චරිත ගැන හොයා බලනව කියලයි.“ඒ හින්දද වාණිජ චිත‍්‍රපටයකින් කලකින් දැක්කෙත් නැත්තේ?” මම ඇහුවා.“මට අවු. 20-22 චරිතයක් ලැබුණත් මම ඒක කළ යුතු නෑ කියලා දැන් මට හිතෙනවා. නව යෞවනයේ ඉන්න තරුණ නිළියන් අද ක්ෂේත‍්‍රයේ ඕන තරම් ඉන්නවා. අලුත් පරපුරට අපි අවස්ථාව දෙන්න ඕන. අපි ඔක්කොම බදාගෙන හරියන්නෙ නෑනේ.”“ඒ වුණාට සින්දු කිය කිය මල් ගස් වටේ දුව දුව රඟපාන්න තාමත් මං ආසයි. ඒක වෙනම කතාවක්.” සංගීතා කියනවා.“බූඩීගේ චිත‍්‍රපටය සමස්ත නිර්මාණය විදියට ගත්තම අලුත් අත්දැකීමක්. ඒක විඳින්න නම් චිත‍්‍රපටය බලන්නම ඕන. කොළඹ අවට තමයි ඔක්කොම රූගත කිරීම් තිබුණේ. බූඩීත් එක්ක මීට කලිනුත් මම වැඩ කරලා තිබෙනවා.මේ පාර චිත‍්‍රපටයේ බොහොමයක් තිබුණේ රාති‍්‍ර දර්ශන. බූඩීගේ පෞද්ගලික ජීවිතේ එයාට රෑට නින්ද යන්නෙ නැති නිසා රාති‍්‍ර දර්ශනම චිත‍්‍රපටයට දාලා කියලා අපි හැමෝම බූඩීට විහිළු කළා. ‘නිම්නයක හුදකලාව‘ චිත‍්‍රපටයෙන් පස්සෙ මම වෙන මුකුත් කළේ නෑ.”“මේ දවස්වල චන්න පෙරේරාගේ අලුත් චිත‍්‍රපටයේ පිටපත ලැබිලා තිබෙනවා. ඒ ගැන අධ්‍යයනය කරමිනුයි ඉන්නේ. ඒකත් අමුතු කතාවක්. ඇඩ්වෙන්චර් ටයිප් යන ලව් ස්ටෝරි එකක්. කියවනකොට මට ආසා හිතුණා. ලබන අවුරුද්දෙ තමයි කෙරෙන්නේ.”දැන් ටෙලිනාට්‍යවලින් ඈත්ම වෙලාද?නිම්නයක හුදකලාව චිත‍්‍රපටයේසෞම්‍ය ලියනගේ සමඟටෙලි නාට්‍ය කරන්නෙ නෑ කියන තැනම අපට ඉන්න අමාරුයි. මේක පුංචි රටක්. නිර්මාණ මහ ගොඩාක් කෙරෙන්නෙ නෑ. නමුත් මගේ ජීවිතේ ප‍්‍රධානත්වය තියෙන්නේ සිනමාවට.ඇත්තටම ටෙලි නාට්‍ය ගැන කතා කරන කොට මේ දවස්වල ටෙලි නාට්‍ය දෙකක පිටපත් මට ලැබිලා තිබෙනවා. එකක් ‘කුවේණි’ කතාව. පි‍්‍රයන්ත කොළඹගේ කරන්න යන්නෙ. එහි කුවේණිගේ චරිතය සඳහා ආරාධනා ලැබිලා තියෙනවා.ඓතිහාසික වැදගත්කමක් තියෙනවා. අනිත් පැත්තෙන් ටිකක් ලොකු වැඩක්. පි‍්‍රයන්ත එක්ක මම මීට කලින් වැඩ කරලත් නෑ. ඒ හින්ද මට හිතුණා ඒක කරන්න. ඒත් එක්කම ටෙලිනාට්‍ය අධ්‍යක්ෂ සැමී පවෙල් මට පිටපතක් ගෙනත් දුන්නා.ඒකත් හරිම ඉන්ටරෙස්ටින් කතාවක්. ඒ නිසා ඒකත් මම කරන්න හිතුවා. මේ කතාව දැක්කම සැමී ගෙන් මම ඇහුවේ ඇයි චිත‍්‍රපටයක් කරන්නෙ නැත්තේ කියලා. ඔහු කියනවා ඔහුට චිත‍්‍රපටයක් කරන්න බයයි කියලා.”සංගීතා වීරරත්න කියන නිෂ්පාදිකාවට මොකද වෙන්නේ?‘සෙව්වන්දි’ නිෂ්පාදනය කළාට පස්සෙ මුකුත් කළේ නෑ. නමුත් මගේ හිතේ තිබෙනවා චන්නගේ චිත‍්‍රපටයට නිෂ්පාදනයෙන් එක්වෙන්න. ඒක ටිකක් ලොකු වැඩක් නිසා තව නිෂ්පාදකවරු කිහිප දෙනෙක් සොයමින් ඉන්නේ. එතකොට එක්කෙනෙකුට වැය වන ප‍්‍රමාණය අඩුවෙනවනේ.අධ්‍යක්ෂණයට යොමුවෙන්නෙ නැත්තේ ඇයි?ඒ වගකීම ගන්න බයයි. අපේ තාත්තා නිතරම මට කියනවා අපි දෙන්න එක්ක කරමු කියලා. ඒ වුණාට තවමත් මම ඒ දේට බයයි.දැන් කාර්යබහුල නිළියක් නෙමෙයි නේද? රොෂාන්තගේ පවුලේසාමාජික සාමාජිකාවන් සමඟචිත‍්‍රපට වැඩ කටයුතුත් එක්ක කාර්යබහුල නෑ. ඒ වුණාට සමාජ කටයුතු, ව්‍යාපාර කටයුතු, විවිධ උත්සව, පෞද්ගලික ජීවිතේ දේවල් එක්ක කාර්යබහුලයි. අපේ පවුල් දෙකේ ළඟම ඥාතින් 23 ක් ඉන්නවා. ඉතින් හැම මාසෙම Birthday එකක් තියනවා. ඉතින් ඒකටම මාසෙට දවසක් වෙන්වෙනවනේ.අම්ම තාත්තා ගැන බලන්නෙ කවුද?මාත් සැම දෙයක් ගැනම සොයලා බලනවා. ඒත් දැන් නිතරම ඒ දෙන්නා ගැන හොයලා බලන්න ඕන නෑ. ඒ මොකද මේ දවස්වල අක්කා ලංකාවට ඇවිත් ඉන්නවා. එයා අම්මලා ගැන බලනවා. එයා කොහොමත් එයාගේ බබාට අවුරුදු 3 ක් විතර යනකම් ලංකාවේ ඉඳිවී.සංගීතාගේ සාමාන්‍යයෙන් දවස ගෙවෙන්නේ කොහොමද?මම සාමාන්‍යයෙන් උදෙන්ම නැගිටන කෙනෙක්. රොෂාන්ත ඔෆිස් යන්න සූදානම් වෙනකම් එයාගේ වැඩකටයුතු ටික කරල දෙනවා. හැබැයි මට වෙන වැඩක් නැතිනම් රොෂාන්ත ගියහම ආයිත් මම ටිකක් නිදාගන්නවා. ගෙදර ඉන්නවා නම් ජිම් යනවා. නැතිනම් යාළුවෙකුට එන්න කියනවා. ඔහොම තමයි.කොහොමද නැන්දම්මත් එක්ක ගෙවන ජීවිතේ?හරිම පහසුයි. අපි දෙන්න ඉන්නේ යාළුවෝ දෙන්නෙක් වගේ. මගේ දේවල්වලට එයා ඇඟිලි ගහන්නේ නෑ. එයාටත් අපි කිසිම වැඩක් පවරන්නෙ නෑ. විවේකයෙන් ඉන්න කියන්නේ. එයා මගේ චිත‍්‍රපටි බලනවා. ඒවා ගැන කතා කරනවා. කොහොමත් රොෂාන්තගෙන්වත් නැන්දම්ම ගෙන්වත් රංගනයට බලපෑමක් නෑ.ඔයා හරියට පොත් කියවනව නේද?ඔව්. මේ දවස්වල මම කියවන්නේ අවු. 17, 18 වගේ අයට කියවන්න තියන පොත් පෙළක්. මේ පොත් ගෙනාවේ රොෂාන්තගේ අයියාගේ දුව. මම පොඩ්ඩක් කියවල බැලුවම හරිම කෙළිලොල්. මටත් ආස හිතුණ කියවන්න. ඊට පස්සේ ඒ පොත් සෙට් එකම ගෙන්නගෙන කියවනව. අපේ අම්මලයි රොෂාන්තයි මට බනිනවා. අල්ලලා විසිකරනවා. මොනවද ඔය කියවන පොත් වැඩක් ඇති දෙයක් නම් කමක් නෑ කියලා. ඒ වුණාට මම කියවනවා.සංගීතා විලාසිතා කරන්නත් හරියට කැමතියි නේද?විලාසිතා කියන එක අපි තෝරගන්න ඕන අපි යන ස්ථානය, වෙලාව, හමුවන පුද්ගලයන්, එහි ස්වභාවය ආදිය ගැන සැලැකිලිමත් වීමෙන්. ඇත්තටම මම විලාසිතාවලට උනන්දුයි තමයි. ඒ ගැන මම හරියට කියවනවා. විවිධ රටවල විලාසිතා ගැන උනන්දු වෙනවා.ඉදිරි බලාපොරොත්තු මොනවද?මට ලොකු ආශාවක් තිබෙනවා චිත‍්‍රපට ශාලාවක් කරන්න. චිත‍්‍රපට ශාලාවක් හැදීමේ සිහිනය ඔළුවේ තිබෙනවා. ඊට අමතරව තියෙන්නේ ඉතින් දරුවෙක් පිළිබඳ තියන බලාපොරොත්තුව තමයි.හේමාලි විජේරත්න</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=av0811167</link>
    <topic>කේමදාස දියණියන් පියා ගිය මඟ</topic>
    <author>වසන්ත ජයසිංහ ආරච්චිගේ ඡායාරූපය - ගීත් ද මැල්</author>
    <content>කවරයේ කතාවරජ කුමරා නිළියකට පෙම් බැඳපිකටිං කරන්නේ ආයෙ පරණ තැනටම ගෙනියන්න ද?එදා බටනලාවෙන් රටම පිනවූ සුනිල් කපුරුගේඅම්මා කවදාහරි ඔයාට කැමැති වෙනවා මුතූඉදිරියට ලොකු බලාපොරොත්තු දෙකක් තියෙනවාකේමදාස දියණියන් පියා ගිය මඟසිටි FM තාරුණ්‍යයට එළැඹෙයිසුශ්මිතා එක්ටැම්ගෙයකකොහොමද තොරතුරුබාප්පාගේ මඟ ගිහින් සේයාරුවෙන් නම දිනූ අයිය - මලෝලොකුම හොඳමරූ විසිතුරුමං දැන් කරන්නේ පිං අතේ වැඩළමා කාලයේදී ම මුත‍්‍රා ආබාධ වළක්වා ගන්නමාස්ටර් අවසන් නොකළ චිත‍්‍රපටයේ සංගීතයට පණ පොවතිකෙමෙන් මෝදුවුණු වැහි වලාකුළු අහස් තලයම වෙලාගෙන. තවත් මොහොතකින් මහා වැස්සක් කඩා වැටී සියල්ල සෝදා ගසාගෙන යාවි. ආයෙත් වැස්ස තුරල් වී ඉන්පසු පැහැදිලි අහස් කුස දකින්නට හැකිවේවි.සොබාදහම නම් එයයි. මිනිස් ජීවිතය ද එයයි. උදුම්බරා හිනැහෙනවා. ඉර අවරක හැංගෙනවා. සොබාදහමට කීකරුවෙමින් ඉර අවරක හැංගෙන මොහොතේ කාටත් හොරාම ඔහු නික්ම ගියා.මතක පිටු අතර බොහෝ මතකයන් මෙන් ම පිරවිය නොහැකි හිඩැසක් ද ඉතිරි කරමින්.‘අනූපා, ගයති‍්‍ර දියණියන් දෙදෙනාට නම් ඒ අඩුව තදින්ම දැනෙන්න ඇති. ඒ ආදරණීය පියාණන් නිසා. එහෙත් අපට, ජාතියට සොඳුරු කලාකරුවකු, සංගීත භාවිතාවේ වෙනසක් කළ හිතුවක්කාර ගාන්ධර්වයකු නැති අඩුවට ඇත්තේ ප‍්‍රශ්නාර්ථයකි.හැමෝගේම මතකයන් අතර ජීවමාන වුණ ඔහු අපේ මාස්ටර් නොඑසේ නම් ‘පෙ‍්‍ර්මසිරි කේමදාසයන්’ සිය ජීවන ගමනේ අවසන් මං සලකුණ සටහන් කළා.ඒ වනවිටත් මාස්ටර් නියැළී උන්නේ ඉන්දික විජයරත්නගේ කුළුදුල් නිෂ්පාදනය මෙන් ම සිරිතුංග පෙරේරා ගේ සිනමා සම්ප‍්‍රාප්තිය ‘කන්‍යාවි’ සිනමාපටයේ සංගීතය සමගයි.දැන් එය කෙසේ හෝ අවසන් කරන්නට කේමදාස දියණියෝ දෙදෙනා සූදානම් වෙති. සිය පියාගේ අවසන් නිර්මාණය කෙසේ හෝ ඉටු කරන්නට ‘අනුපාත්’, ගයති‍්‍රත් සූදානම් වන මොහොතක අප නුගේගොඩ නෙකෝ ශබ්දාගාරය බලා ගියේ ප‍්‍රථම වරට මාස්ටර්ගේ දියණියන් දෙදෙනා සිනමා සංගීතයට පිවිසෙන මොහොත දැක බලා ගන්න.“අවසන් මොහොත දක්වාම තාත්තා ගේ බලාපොරොත්තුව වුණේ මේ චිත‍්‍රපටයේ වැඩකටයුතු කෙසේ හෝ ඉටු කරලා දෙන්න. දැඩි සේ රෝගාතුරව සිටි අවසන් දිනවල පවා ඔහුගේ හිතේ තිබුණේ මෙහි වැඩ අවසන් කරන්න ඕන කියන එක.ඒ දේ හැමවෙලාවෙම තාත්තා කියපු දෙයක්. නමුත් එහි වැඩකටයුතු අවසන් කරන්න තාත්තට අවස්ථාව ලැබුණේ නැහැ. ඉන් පසුවයි මමයි නංගියි ‘කන්‍යාවි’ සිනමාපටයේ සංගීත කටයුතු අවසන් කරන්න ඕන කියලා තීරණයකට ආවේ. එය තාත්තට කරන ගෞරවයක්.‘අනූපා කේමදාස’ මාස්ටර්ගේ වැඩිමහල් දියණිය අපත් සමඟ කතාවට මුල පිරුවේ ඔය විදිහට. මේ වනවිටත් රක්ෂණ සංස්ථාවක පරිගණක අංශයේ ප‍්‍රධානියකු හැටියට ඇය සේවය කරන්නේ කැනඩා රාජ්‍යයයේ.කොහොම වුණත් කුඩා කල සිටන් ම තාත්තගේ ආභාෂය අනූපාට ලැබුණේ ගෙදර තිබුණු සංගීත වටපිටාව නිසයි. ඒ නිසයි මාස්ටර්ගේ හැම ප‍්‍රසංගයකම අනූපා ‘චෙලෝ’ එක වාදනය කළේ. ඉස්සෙල්ලම ප‍්‍රසාංගයක චෙලෝ එක වාදනය කරන කොට අනූපාට අවුරුදු 14 පිරුණා විතරයි.“මම තාත්තාගේ හැම ප‍්‍රසංගයකටම චෙලෝ වාදනයෙන් දායක වුණා. අදටත් මම කැනඩාවේ චෙලෝ වාදනය කරමින් ප‍්‍රසංග වලට දායක වනවා. මේ අත්දැකීම් එකතු කරගෙනයි පළමු වතාවට මමත් නංගිත් ‘කන්‍යාවි’ සිනමාපටයේ ඉතිරි සංගීත වැඩකටයුතු පටන් ගත්තේ.මීට පෙර එවැනි කටයුතු නොකළ අපිට එය ලොකු අත්දැකීමක්.“නිම් හිම් නොනිහිම් නැති මගේ අසල් වැසි කිරිල්ලි පැරේනා දෙකොපොල් තලේ සොර රහසෙන් පෙම් කඳුළු පිසින්නම්”පවුල් අරගල වටා කාන්තාව මුහුණ දෙන ඛේදවාචකයත් ඉන් අනතුරුව සිදුවන ජීවන සිදුවීම් අලළා ගෙනෙන ‘කන්‍යාවි’ සිනමා පටයේ ගීත ඛණ්ඩයන් සඳහා ඉන්දිකා උපමාලිත්, කසුන් කල්හාරත් හඬ මුසු කළා.පසුබිමෙන් ඇසෙන මියුරු සර ආදරණීය මාස්ටර් පිළිබඳ මතකය හෙමිහිට අවදි කරන්නට සමත් වෙලා. සැබවින් ම ඔහු කළ කී දේ දැන හඳුනා ගත් කිහිප දෙනෙක් ම නෙකෝ ශබ්දාගාරය තුළ රැදී සිටිමින් අනූපාත්, ගයති‍්‍රටත් දිරිමත් කරනවා. අමරසිරි පීරිස්, සමන්ත පෙරේරා ඇතුළු සංගීත වේදීන් ඒ අතර.“තාත්තා මොනතරම් අසනීප තත්ත්වයක හිටියත් තාත්තාට ඕන වුණේ මේ චිත‍්‍රපටයේ වැඩ කටයුතු ඉවර කරන්න. මට මතකයි තාත්තා එක අතකින් පියානෝව වයද්දි අනෙක් පසෙන් මම එය වාදනය කළා.හැම වෙලාවෙම මට කීවේ කෙසේ හෝ මේ චිත‍්‍රපටයේ වැඩකටයුතු අවසන් කරලා දෙන්න කියලයි.”ගයති‍්‍ර කේමදාස. මාස්ටර්ගේ බාල දෝණි පියානෝ වාදනයෙන් මිදුණු නිමේෂයේ කතාවට මුල පිරුවේ එහෙම. අවුරුදු 17 දී චෙක් රාජ්‍යය බලා ගිය ගයති‍්‍ර තවමත් සංගීතය හදාරමින් එහි අධ්‍යාපන කටයුතු හදාරනවා.“ලංකාවට ආ හැම මොහොතකම මම තාත්තගේ ප‍්‍රසංගවලට දායක වුණා. ඇත්තටම තාත්තා කළ නිර්මාණ ගැන නම් හිතා ගන්නවත් බැහැ. සෑම ක්ෂේත‍්‍රයක් පිළිබඳවම ලබපු දැනුම නිසා සංගීතය පැත්තෙන් තාත්තට තිබුණේ පුදුමාකාර ඉවක්.හැමදාම තාත්තා කීව දෙයක් තමයි අපි මිනිසුන්ට දෙන්න ඕන අලුත් දෙයක් කියන එක. මං හිතනවා ඒ නිසයි තාත්තට මෙතරම් රටේ පෙ‍්‍ර්ක්ෂකයින් සමීප වුණේ කියලා.”තාත්තා අවසන් වරට කළ සිනමාපටයේ ඉතිරි වැඩකටයුතු ටික කරන්න අද ඔබ දෙදෙනාට සිදුවෙලා.ඇත්තටම එය එක් පැත්තකින් මමත් අක්කත් ලබපු භාග්‍යයක් කියලයි මට හිතෙන්නේ. තාත්තා කළ නිර්මාණයකට දායක වෙන්න ලැබීමත් ලොකු භාග්‍යයක්. යම් විදිහකින් බයකුත් දැනෙනවා පෙ‍්‍ර්ක්ෂක ප‍්‍රතිචාර මොනවගේ ලැබෙයි ද කියලා.නමුත් මම චෙක් රාජ්‍යයේ දී ෆිල්ම්ස් වල වාර්තා වැඩසටහන්වල සංගීතයෙන් දායක වෙලා තියෙනවා. එහිදී ලැබුණු ප‍්‍රතිචාර එක්ක ‘කන්‍යාවි’ සිනමාපටයට යමක් කරන්න මටත් අක්කටත් පුළුවන් වුණා කියලා හිතෙනවා.ඇත්තටම ඉදිරියේදී කේමදාස පදනම හරහා හොඳ නිර්මාණ කිරීමේ බලාපොරොත්තුවක් මා තුළ තියෙනවා. තාත්තා කියූ විදිහට අලුත් දෙයක් කරන්නයි ඒ හැම විටකදීම මගේ බලාපොරොත්තුව.උපුල් ශාන්ත සන්නස්ගලගේ පන්හි‍ෙඳන් ලියැවුණ ගේය පදයට අනුපාත් ගයති‍්‍රත් අපූරුවට ‘කන්‍යාවි’ සිනමා පටයට ස්වර රටා නිර්මාණය කළා. සත්තකින් ම එය මාස්ටර්ගේ සංගීතයම නොවේ දැයි ඔබට සිතේවි.එදා මෙදා තුර සිනමාපට ගී, ඔපෙරා, කැන්ටාටා, සංධ්වනි හරහා නිම්නාද දුන් මාස්ටර්ගේ ස්වරය නිහඬ වී නැති බව ඔබට පසක් වේවි.“තාත්තා කළ කී දේ ඒ අයුරින් ම රැක ගන්න අපි සැලසුම් කරන බව කියන්න ඕන. තාත්තට කරන්න පුළුවන් ලොකුම උපහාරය මේ නිර්මාණ විනාශ නොවී දිගටම පවත්වාගෙන යන එක.ඒ ආරම්භයක් විදිහට ‘අග්නි’ ඔපෙරාව මේ මස 29 දින බණ්ඩාරනායක සම්මන්ත‍්‍රණ ශාලාවේදී වේදිකා ගත කරන්නයි බලාපොරොත්තුව.” සැබැවින්ම දියණියන්ගේ මේ වෑයම තුළින් යළිත් අපේ රටේ සංගීත ක්ෂේත‍්‍රයේ කේමදාසයන් ජීවමාන වේවි. ඒ හඬ තව බොහෝ කලක් නිම්නාද දේවි.“මට කේමදාසයන් හමුවුණා හැම මොහොතකම නිර්මාණ කටයුත්තක් කරන්න ලොකු ඕන කමක් තිබුණා. නමුත් එවැනි අවස්ථා ගණනාවක් අපෙන් මඟ හැරී ගියා. එවන් මොහොතකයි සිරිතුංගයි, ඉන්දිකයි ඔවුන්ගේ චිත‍්‍රපටය සඳහා මට ආරාධනා කළේ.මම ඉතාමත් කැමැත්තෙන් මේ ගීතය රචනා කළා.” මෙහෙම කියන්නේ උපුල් ශාන්ත සන්නස්ගල.“අතු අතින් අල්ල අල්ලා නෙතු මතින් දල්වා දල්වා හෙට උදේ ඉඳන් ඇත ළඟින් ඉන්න පෙ‍්‍ර්මාරාධනා කරවි...”උපුල් ශාන්ත සන්නස්ගලයන් මේ පද ‘කන්‍යාවි’ සිනමා පටයට රචනා කළ අතර කේමදාසයන් ඊට තනුව යොදා තිබුණා. අද ඔහුගේ දියණියන් දෙදෙනා ඊට සංගීතය මුසු කරනවා.මට මතකයි මෙහි එක් තැනෙක මා රචනා කළේ අතු අතින් අල්ල අල්ල කියලා. මාස්ටර් මට කතා කරලා එහි වෙනසක් කරමු කියා යෝජනා කළේ මෙහි වෙනින් අදහසක් මතුවේවි කියන සැකයෙන්.”කෙසේ වුවද මාස්ටර්ගේ අතින් ලියැවුණ ස්වරරටාවන්ට දයාබර දියණියන් දෙදෙනා අපූරු මියැසියක් එක් කළ තැන කේමදාස මාස්ටර්ගේ අවසන් සිනමා පටයේ වැඩකටයුතු නිමාවුණේ මතක සටහන් ගණනාවක් එකතු කරමින්.“මේ සියවසේ මරණය යතාර්ථයක් වූ ලාංකේය මහපොළවේ ජීවිතය ප‍්‍රතිනිර්මාණය කළ නිර්මාණශීලීහු අතලොස්සක් වූහ. යුද්දයට සහ මරණයට එරෙහිව ‘ගාටකයා’ නිර්මාණය කළේ මාස්ටර්ය”එදා මෙදා තුර රටක් සුවපත් කළ ලොවක් වසඟ කළ අසහය ගාන්ධාර්වයාණන් සැම සිත් තුළ සෝ සුසුම් මැද මිලානව යනදා බොහෝ දෙනෙකු තුළ මාස්ටර්ගේ යුගය අවසන් වේ යැයි සිතුනාට සැක නැත.එහෙත් තමන් නැතිදා තම තැන රැගෙන යන්නට දයාබර දියණියන් දෙදෙනකු ලොවට එක් කළ මාස්ටර් ගේ ප‍්‍රාර්ථනා දැන් පිපෙන්නට වෙර දරන පොහොට්ටුවක් මෙනි. එය හෙට දිනයේ සංගීත ක්ෂේත‍්‍රයේ පිපී සුවඳ පතුරාවි.වසන්ත ජයසිංහ ආරච්චිගේ ඡායාරූපය - ගීත් ද මැල්</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=av0811168</link>
    <topic>සිටි FM තාරුණ්‍යයට එළැඹෙයි</topic>
    <author>ජයමිණි අත්තනායක</author>
    <content>කවරයේ කතාවරජ කුමරා නිළියකට පෙම් බැඳපිකටිං කරන්නේ ආයෙ පරණ තැනටම ගෙනියන්න ද?එදා බටනලාවෙන් රටම පිනවූ සුනිල් කපුරුගේඅම්මා කවදාහරි ඔයාට කැමැති වෙනවා මුතූඉදිරියට ලොකු බලාපොරොත්තු දෙකක් තියෙනවාකේමදාස දියණියන් පියා ගිය මඟසිටි FM තාරුණ්‍යයට එළැඹෙයිසුශ්මිතා එක්ටැම්ගෙයකකොහොමද තොරතුරුබාප්පාගේ මඟ ගිහින් සේයාරුවෙන් නම දිනූ අයිය - මලෝලොකුම හොඳමරූ විසිතුරුමං දැන් කරන්නේ පිං අතේ වැඩළමා කාලයේදී ම මුත‍්‍රා ආබාධ වළක්වා ගන්නතරගකාරි විද්‍යුත් නාළිකා අතරේ සිය ග‍්‍රාහකයින්ගේ අවධානය ආදරය, ප‍්‍රතිචාර ලබා ගැනීම ගුවන්විදුලි නාළිකාවකට සුළු පටු කාර්්‍යයක් නොවේ. F.M. සංස්කෘතියට මඟ පෙන්වූ පළමු ගුවන් විදුලි නාළිකාව වූ මෙය අද, තාරුණ්‍ය යේ, සොඳුරු වූ, හිතමිතුරු ගුවන් විදුලි නාළිකාව ලෙස හඳුන්වා දීම වරදක් නොවේ.”අපි මේ ගුවන්විදුලිය, හරවත් තාරුණ්‍යයක් කරා මෙහෙයවමු .”සමන්ත වැලිවේරියමේ නාළිකාව අරඹන්නට දායක වූ, ගුවන් විදුලි ප‍්‍රවීණයෝ එදා එසේ බලාපොරොත්තු දැල්වූහ. 1989, නොවැම්බර් 03 වැනිදා ශී‍්‍ර ලංකා ගුවන් විදුලි සංස්ථා පරිශ‍්‍රයේ, ඩී.එම්. කොළඹගේ , මැදිරියේ ආරම්භ කළ සිටි F.M. 92.2 තරංග මාලා ඔස්සේ , ලංකාවේ බොහෝ ශ‍්‍රාවකයින්ගේ සවන්පත් අතර රැව්දෙයි.සිටි F.M. ගුවන් විදුලිය අරඹා වසර 19 ක් සපුරන මේ කාලය තුළ ලැබූ ශ‍්‍රාවක ප‍්‍රතිචාරද බොහෝය. ඒ අයුරින් , පසුගියදා ඔවුන් තම 19 වැනි උපන්දිනය සමරනු ලැබීය. ඒ ගමනේදී අපට මුලින්ම හමුවූයේ සිටි F.M. අධ්‍යක්‍ෂක ස්වර්ණ ගුණවර්ධනය.”අවුරුදු 19 ක් පුරා අප ආව ගමන් මඟ වෙනස් නොකර එනම්, ‘දේශීය රාමුව “ රැක ගනිමින්, ගුවන් විදුලි සම්ප‍්‍රදාය හා ගුවන් විදුලිය ශෛලිය , එක්ව නවීනත්වයට ගමන් කිරීමට හැකිවීම, අපි ලැබූ ජයග‍්‍රහණයක් විදිහට හඳුන්වා දෙන්න පුළුවන්.මම එදා ශී‍්‍ර ලංකා ගුවන් විදුලියේ හිටපු නිවේදකයෙකු හැටියට, මේ නව ගුවන් විදුලියටත් සම්බන්ධ වුණා. ඒ අතීතය මතක් කරනවා නම්, හඩ්සන් සමරසිංහ මහතාගේ සභාපතිත්වයෙන්, කේ.ඩී.කේ. ධර්මවර්ධන හා පාලිත පෙරේරා වැනි ප‍්‍රවීණයින් කීපදෙනෙක්, මේ කටයුත්තට පුරෝගාවීම වුණා.ස්වර්ණ ගුණවර්ධන”එදා ගුවන් විදුලියේ හිටපු නිවේදනය දක්ෂ කුසුම් පීරිස්, තිලකා රණසිංහ, චිත‍්‍රාකුමාරි කළුබෝවිල , මයුරී අබේසිංහ , චන්දන තිලකරත්න , ඇතුළු අප නිවේදිකා නිවේදිකාවන් පිරිසක් තමා මේ නව කටයුත්තටත් දායක වුණේ.”ආනන්ද සමරකෝන්, අමරදේව වගේ සංගීතවේදීන් මෙන්ම, ඒ ප‍්‍රබුද්ධ ගීත හා ජනපි‍්‍රය සංගීත අතරට එන කන්ඩායම් ගීත හින්දි ගීත, බටහිර ගීත මෙන්ම බයිලා කපිරිඤ්ඤා ගීත. මේ සියලු සංගීත සම්ප‍්‍රදායන්ට අපේ ගුවන් විදුලිය , හොඳ තෝතැන්නක් වුණා.ආරම්භක කාලයේ, සිටි .එෆ්.එම්. උදේ 6 සිට රාතී‍්‍ර 12 වන තෙක් ප‍්‍රචාර කටයුතු සිදුකළත්, අද වනවිට පැය 24 මුළුල්ලේම, ගුවන් කාලය යොදවා තිබෙනවා. එමෙන්ම, උතුරට ඇහෙන එකම ගුවන් විදුලියත් මෙයයි.සියයට සියයක් ලංකාව පුරාම මේ ගුවන් විදුලිය ආවරණය කරලා. පසුගිය කාලයේ සිටි F.M. ලෝක සේවාවක් බවටත් පත්වුණා. මේ වන විට වසර 19 ක් තිස්සේ ආව ගමන් මගේ එකතු කරගත් සම්පත් ප‍්‍රමාණයද අතිවිශාලයි. city FM පුස්තකාලය, තැටිපටි ගබඩාව හා පටිගත කිරීමේ ඩිජිටල් තාක්ෂණ උපකරණ ඒ අතර,”අද අපි මේ උපන්දිනය සමරන්නේ, ලෝකෙට පේන්න උත්සව අරගෙන නොවේ. ඒ වෙනුවට වැඩසටහන් වල ගුණාත්මකමව වැඩි කරමින් ශ‍්‍රාවකයින්ට තවත් වැඩියමක් දෙන්න බලාපොරොත්තු වෙනවා.මේ ලෙස කතාවට මුල පිරුවේ සිටි එෆ් ගුවන්විදුලි අධ්‍යක්‍ෂ ජනරාල් සමන්ත වැලිවේරියයි.”අද තියෙන්නේ ගුවන් විදුලි නාළිකා අතර විශාල තරගයක්. එකිනෙකා පරයා යන්න, ඒ තුළ කැපී පෙනෙන්න උත්සාහ කරනවා. ඒත් මේ යුද්ධයට මැදිහත් වෙන්නේ නැතුව අපේ සාර්ධර්ම සංස්කෘතික හරපද්ධතීන් විනාශ නොකර ඒ වටිනාකම් ආරක්‍ෂා කරගෙන නවීනත්වයට යාමයි, අපේ අරමුණ.අපි අපේ නිවේදන නිවේදිකාවන් දැනුවත් කරලා තියෙන්නේ වෙනස්වන ලෝකය ගැන අවධානයෙන් ඉන්න. ඒ දැනුම සොයායන්න. කතාකරන භාෂාව ගැන සැලිකිලිමත් වෙන්න කියලා. ඒ අය අතර චාමිනි, වජිර, පවිත‍්‍රා, සුගන්ධි, කාන්චනා, කුමාරි, හෙරල්, අනුෂ්කා, මධුභාෂිණි, අමිල, සිතාර, ප‍්‍රසන්න චන්දන බණ්ඩාර කැපී පෙනෙන අය.ස්වර්ණ ගුණවර්ධන, සුජීව හරිස්චන්ද්‍ර, කේ.ඩී.කේ. ජයන්ත හා වසන්ත රෝහණ ඉන්න ප‍්‍රවීණතම නිවේදකයින්.ලස්සන උදෑසන, හිතමිතුරු සුළඟ, දඟ රඟ, මේ අපේ ජීවිතේ, සතුටු දිගන්තය, ආරාධනා ස්වර දැහැන , සිවුරඟ සේනා වැනි වැඩසටහන් ගණනාවක්ම සැරසිලා තියෙන්නේ, ඔවුන්ගේ, දැනුමෙන්, රසවින්දනයෙන් මෙන්ම නිර්මාණශීලිත්වයෙන්.සිටි එෆ් එම් කාර්්‍ය මණ්ඩල සාමාජික සංඛ්‍යාව ප‍්‍රමාණයෙන් 30 කි. අතිරේක අධ්‍යක්‍ෂක ජනරාල් ඒරානන්ද හෙටිට්ආරච්චි නියෝජ්‍ය අධ්‍යක්‍ෂ ජනරාල් විජේදාස හේවගේ ඇතුළු සිටි එෆ් එම් අධ්‍යක්‍ෂ මණ්ඩලයේ, අධීක්ෂණය යටතේ, අරුණ පි‍්‍රයන්ත එදිරිසිංහ හා හෙලජීව රන්දෙණිය, මෙහි පාලකවරු ලෙස බර කරට ගෙන සිටිති.විසිවන වසරට ළඟා වන සිටි F.M. ගමනේදි මේ හැමෝගේම ප‍්‍රාර්ථනය වන්නේ සමාජයට හරවත් යමක් කොට, බුද්ධිමත්, ශ‍්‍රාවක පිරිසක් බිහිකිරීම හා ඒ ඔස්සේ, අංක එකේ ගුවන් විදුලි නාළිකාව“ බවට පත්කිරීමයි.ජයමිණි අත්තනායක</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=av0811169</link>
    <topic>සුශ්මිතා එක්ටැම්ගෙයක?</topic>
    <author>සුජීව තේවහෙට්ටිගේ</author>
    <content>කවරයේ කතාවරජ කුමරා නිළියකට පෙම් බැඳපිකටිං කරන්නේ ආයෙ පරණ තැනටම ගෙනියන්න ද?එදා බටනලාවෙන් රටම පිනවූ සුනිල් කපුරුගේඅම්මා කවදාහරි ඔයාට කැමැති වෙනවා මුතූඉදිරියට ලොකු බලාපොරොත්තු දෙකක් තියෙනවාකේමදාස දියණියන් පියා ගිය මඟසිටි FM තාරුණ්‍යයට එළැඹෙයිසුශ්මිතා එක්ටැම්ගෙයකකොහොමද තොරතුරුබාප්පාගේ මඟ ගිහින් සේයාරුවෙන් නම දිනූ අයිය - මලෝලොකුම හොඳමරූ විසිතුරුමං දැන් කරන්නේ පිං අතේ වැඩළමා කාලයේදී ම මුත‍්‍රා ආබාධ වළක්වා ගන්නවිශ්ව රූ රැජනක් එක්ටැම්ගෙයක සිර වූ කුමාරිකාවක් බවට පත් වෙලා ලු. මේ ආරංචිය පසුගිය සති දෙක තුන තිස්සේ බොලිවුඩ්පුරයෙන් අහන්නට ලැබුණා. කවුද මේ කුමාරිය? විශ්ව රූ රැජන කියන හැඳීන්වීමෙන්ම ඒ කවුරුන්ද කියල ඔබට සිතාගන්නට පුළුවන්.ඇය, සුශ්මිතා සෙන්. ආකර්ශනීය රූසපුවකට හිමිකම් කියන සුශ්මිතා එක්ටැම්ගෙයක කවුරුන් හෝ බලහත්කාරයෙන් සිර කරලාද? ඇත්තටම නැහැ. තමන් විහින්ම හුදෙකලාවීම නිසයි, සුශ්මිතා මේ අයුරින් තවත් උන්මාද චිත‍්‍රාවක් වී සිටින්නේ.සිනමා ජීවිතයේදීත් පෞද්ගලික ජීවිතයේදීත් සුශ්මිතා ගත කරන ජීවන රටාව නිසා ඇය මෙලෙස හුදෙකලා යුවතියක් බවට පත්වී ඇතැයි ඇයගේ සමීපතම යහළු යෙහෙළියන් පවසනවා. බොලිවුඩ් සිනමා කර්මාන්තයේ දැවැන්තයන්ගේ අදහස වී තිබෙන්නේද එවැන්නක්. මේ නිසා බොහෝ දෙනෙකු සුශ්මිතාව දකින්නේ ගුප්ත ගති ඇති නිළියක හැටියටයි.ඇය, සෙසු නිළියන් මෙන් ලැබෙන හැම චිත‍්‍රපටයකම රඟපාන්නට යන්නේ නැහැ. එක් අවස්ථාවකදී චිත‍්‍රපටයක රඟපාන ඇය, ඊළඟ චිත‍්‍රපටයේ රංගනයට එක්වන්නේ අවුරුදු කිහිපයකට පසුවයි.‘බිවි නම්බර් වන්’ හි රඟ පෑ ඇය, පිළිබඳ මතකය පේ‍්‍රක්ෂකයාගේ මනසින් ගිලිහී යන්නට ඔන්න -මෙන්න කියා තිබියදී ‘මේන් හූන් නා’ චිත‍්‍රපටයේ රංගනයට එක්වීම ඊට හොඳ උදාහරණයක්.මේ චිත‍්‍රපටයේ ඇය ශාරුක් ඛාන් සමග නිරූපණය කළ රංගනයෙන් දුටු කවුරුත් හිතුවේ බොලිවුඩ්පුරයේ සුපිරිම තරුව බවට සුශ්මිතා කිරුළු පළඳවිය කියලයි.නමුත් ඒ ජනපි‍්‍රයත්වය එලෙසින්ම රඳවා තබා ගන්නට සුශ්මිතා උනන්දුවක් දැක්වූයේ නැහැ. ‘මේන් හුන්නා ‘ සාර්ථකව ප‍්‍රදර්ශනය වෙද්දී බොලිවුඩ් හි දැවැන්ත චිත‍්‍රපට නිෂ්පාදකවරුන් කිහිප දෙනෙක්ම සුශ්මිතාව හමුවුණා.තමන්ගේ ඊළග චිත‍්‍රපට සඳහා සුශ්මිතා ව තෝරා ගන්නටයි. ඔවුන්ට අවශ්‍ය වුණේ. නමුත් සුශ්මිතා මේ කිසිදු නිෂ්පාදකයෙකු සමග එකඟත්වයකට පැමිණියේ නැහැ. ඔවුන්ගේ චිත‍්‍රපට දැවැන්ත නිෂ්පාදනයන් බව සුශ්මිතා දැන සිටියත් ඒ එකදු චිත‍්‍රපටයක්වත් භාර නොගැනීමට ඇය තීරණය කළා.කවුරුත් හිතුවේ සුශ්මිතා කෙටි කාලයකට රංගනයෙන් විවේකයක් ගෙන සිටීවිය කියලයි. නමුත් එවැන්නක් සිදුවුණේ නැහැ. එතරම් ප‍්‍රකට නොවූ නිෂ්පාදකවරුන් සහ අධ්‍යක්ෂවරුන් නිර්මාණය කළ ‘සින්ද ගී රොක්ස් ‘සහ Qචින්ගාරි’ වැනි චිත‍්‍රපටවල රඟපෑමට සුශ්මිතා එකඟ වුණා. සැබවින්ම මේ චිත‍්‍රපට පේ‍්‍රක්ෂක ආකර්ශනය දිනා ගැනීමට අපොහොසත් වුණා.ඒත්, සුශ්මිතා එය ගණන් ගත්තේ නැහැ. නිෂ්පාදකවරු, අධ්‍යක්ෂවරු මෙම චිත‍්‍රපටවලින් ලැබූ පාඩුව ගැන සිතමින් සුසුම් හෙලද්දී, සුශ්මිතා සියල්ල උපේක්ෂාවෙන් විඳ දරා ගත්තා.කොහොම වෙතත්, සුශ්මිතාගේ රංගන හැකියාව සහ පේ‍්‍රක්ෂකයන්ගෙන් ඇයට තිබෙන කැමැත්ත දන්නා බොලිවුඩ් සිනමාකරුවන් ඇය ගේ රංගනයෙන් තම චිත‍්‍රපට වලට එකතු කරගන්නට නිරතුරුවම උත්සාහ ගත්තා. නමුත්, සුශ්මිතා මේ සියලුම නිෂ්පාදකවරුන් සහ අධ්‍යක්ෂවරුන් මග හැරියා. ඇය බොලිවුඩ් නිෂ්පාදනයන් විතරක් නොවෙයි. ජාත්‍යන්තර මට්ටමින් ඇරඹුණු චිත‍්‍රපටවල පවා අඩු සැලකිල්ලක් දැක්වූවා.මීට අවුරුදු දෙකකට කළින් මූලික කටයුතු ඇරඹුණු ‘රානි ලක්ෂ්මිභායි’ , එවැනි චිත‍්‍රපටයක්, ඓතිහාසික කතාවක් රැගත් මේ චිත‍්‍රපටයේ නිෂ්පාදනයට ද සුශ්මිතා දායක වුණා. ඇය මෙහි ගිවිසුම් අත්සන් කළ පසුව කියා සිටියේ මේ වෙනුවෙන් පර්යේෂණ කටයුතු සිදු කළ යුතු බවයි.නමුත් එවැනි පර්යේෂණය මේ දක්වා සිදු කර නැහැ. ඒ නිසා රූපගත කිරීම් තවමත් පටන්ගෙන නැහැ. වසර දෙකක් තිස්සේ චිත‍්‍රපටය සඳහා උචිත තිර රචකයෙකු සොයමින් සිටිනවාට වඩා දෙයක් සුශ්මිතාට කර ගන්නට බැරිවෙලා. ඇය නිෂ්පාදනයෙන් දායක වූ ‘කර්ම, කොන්ෆෙෂන්ස් ඇන්ඩ් හෝලි’ තවත් එවැනිම ජාත්‍යන්තර මට්ටමේ නිර්මාණයක්.ප‍්‍රවීණ නළු රොබට් ඩි නීරෝ ගේ දියණිය ඩ්‍රේනා සහ නයෝමි කැප්ම්බෙල් වැනි තරුවක්ද සමගින් මූලික කටයුතු ඇරඹූ මේ චිත‍්‍රපටයද දැන් පැත්තකට දමලා. මේවා හැරුණු විට ෆර්ඩීන් ඛාන් සහ ශාරුක් ඛාන් රංගනයෙන් එක් වු තවත් චිත‍්‍රපටයක් අඩක් රූපගත කර එහි වැඩ කටයුතු නතර කර තිබෙනවා.සුශ්මිතා ගේ පෞද්ගලික ජීවිතය තුළ සිදුවෙමින් තිබෙන්නේ ද වෘත්තීය ජීවිතයට සමාන සිදුවීම් පෙළක්. ඇය කිහිප වතාවක්ම පෙම්වතියක් බවට පත්වුණා. නමුත් ඒ කිසිදු ආදර සබඳකමක් වැඩි කාලයක් පැවතුණේ නැහැ. කෙටි කාලයකින් නිමාවට පත්වුණා.සුශ්මිතාගේ මේ වැනෙන සුළු, අස්ථිර ගති පැවතුම් ඇයගේ ජීවිතයට විනයක් වී ඇති බව වටහා දෙන්නට මිතුරු මිතුරියන් උත්සාහ ගත්තා. නමුත් එයින් ප‍්‍රතිඵලයක් ලැබුණේ නැහැ.දැන ගන්නට ලැබෙන හැටියට නම් මේ වන විට බොලිවුඩ් සිනමාව තුළින් සුශ්මිතා සෙන් නම් වූ කුසලතා පූර්ණ නිළිය සෙසු ප‍්‍රවීණ නළු නිළි පරපුර වෙතින්ද ප‍්‍රතික්ෂේප වෙමින් සිටි බවයි පැවසෙන්නේ. සිනමාවට පැමිණි කාලයේදි ඇයගේ සමීප හිතවතුන්, හිතවතියන්ව සිටි සමකාලීන නළු නිළියන් පවා දැන් ඇය සමග සබඳකම් පවත්වන්නේ නැතිලු.මේ නිසා ඉන්දීය සිනමා විචාරකයින් ඇයගෙන් ඉල්ලා සිටින්නේ හුදෙකලාව නොසිට යළි බොලිවුඩ් සිනමා සගයන් සමග හිතවත් වී තමන් සතු දක්ෂතාවන් පේ‍්‍රක්‍ෂක ජනතාව වෙතට සමීප කරවන ලෙසයි.මුළු ලෝකයෙන්ම ආකර්ශනීය ඇස් දෙක හිමි ලෝක රූ රැජනක් ලෙස කිරුළු පැළඳූ ඇය, පසුගියදා ඇමරිකා රූපවාහිනී චැනලයකින් පැවැත්වූ මත විමසුමකදී යළි ලොව ආකර්ශනීය දෙනෙත් හිමි නිළිය හැටියට මුල් තැන දිනාගත්තාය..දුටුවන් නෙත් සිත් පිනවනු නිල්වන් නෙත් සඟළක් හිමි අයිශ්චර්යා රායි නම් වු මේ සුරූපිනිය පසුගිය නොවැම්බර් පළමුවැනිදා 35 වැනි වියට පා තැබුවා.උපන් දින සැමරුම යෙදී තිබුණු දිනයේදී ඇයට තම නිවසෙහි රැඳී සිටින්නට ඉඩ ලැබුණේ නැහැ.එදා ඇය කේරළ ප‍්‍රාන්තයේ වනගත ප‍්‍රදේශයක චිත‍්‍රපටයක රූපගත කිරීමකට එක්වී සිටිනවා.දැනට, ‘රාවන්’ යනුවෙන් නම් කර ඇති මේ චිත‍්‍රපටය අධ්‍යක්‍ෂණය කරන්නේ ප‍්‍රවීණ චිත‍්‍රපට අධ්‍යක්ෂ මනි රත්නම්, අයිශ්චර්යාත් සමග අභිෂේක් ද මෙහි රඟපානවා. ඒ නිසා ඇයට අභිෂේක් ද සමග කේරළයට යෑමට හැකිවුණා.”කේරළ ප‍්‍රාන්තයේ මහා වනාන්තරයකයි අපි රූපගත කිරීම් කළේ. වනාන්තරයක් වුණත් ඒක හරිත පාරාදීසයක්. පරිසරය හරිම ලස්සනයි. රූප ගත කිරීම් කළ දවස් මට අමතක වෙන්නේ නැහැ. මාත් එක්ක අභිෂේක් හිටියා. “ අයිශ්චර්යා මාධ්‍යවේදියෙකුට පැවසුවා.” මම මුලින්ම රඟපෑවෙත් මනි රත්නම් ගේ චිත‍්‍රපටයකයි. අභිෂේක් සහ මම මීට කළින් එයාගෙ චිත‍්‍රපටයක රඟපෑවා. ඒ චිත‍්‍රපටය තමයි ‘ගුරු’ මගේ පි‍්‍රයතම අධ්‍යක්‍ෂවරයා මනි රත්නම් “උපන්දිනය පවුලේ සාමාජීකයන් සියලු දෙනා සමගින් සමරන්නට නොහැකිවීම ගැන දුකක් හිතුණේ නැද්දැයි සමහරු අයිශ්චර්යාගෙන් විමසා තිබුණා. “ හැම අවුරුද්දකදීම පවුලේ හැම කෙනෙක්ම එකතුකරගෙන උපන්දින සාද පවත්වන්න අමාරුයි. එදා අපි ඈත පළාතක ගත කළත් මම හිටියේ හරිම සතුටෙන්. විශේෂයෙන්ම අභිෂේක් මාත් එක්ක හිටිය නිසා.අපි දෙන්නාම රූප ගත කිරීම් වලට ගියේ උදේ 5 ටයි. එතන ඉඳන් රෑ 7 වෙනතුරුම වැඩ කළා. උපන් දිනය දා නම් රෑ 7 ට විතර රූප ගත කිරීම් ඉවර කරලා, පුංචි සාදයක් තිබ්බා. ඒකට කෑම බීම එහෙම ගෙනාවා. සමහරු එහේදි මගෙන් ඇහුවා. අභිෂේක්ගෙන් මොනවද ලැබුණේ කියලා.මම නම් අරවා, මේවා ඕනෙ කියලා කිව්වේ නැහැ. මොකද, මට අවශ්‍ය හැම දෙයක්ම ලැබිල තියෙන නිසා. ඒත්, උපන් දිනයට ගෙදර ඉන්න ලැබුණෙ නැති එක ගැන නම් පුංචි දුකක් තියෙනවා. අයිශ්චර්යා සුපුරුදු සිනහව නඟමින් පැවසුවා.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=av08111610</link>
    <topic>කොහොමද තොරතුරු</topic>
    <author/>
    <content>කවරයේ කතාවරජ කුමරා නිළියකට පෙම් බැඳපිකටිං කරන්නේ ආයෙ පරණ තැනටම ගෙනියන්න ද?එදා බටනලාවෙන් රටම පිනවූ සුනිල් කපුරුගේඅම්මා කවදාහරි ඔයාට කැමැති වෙනවා මුතූඉදිරියට ලොකු බලාපොරොත්තු දෙකක් තියෙනවාකේමදාස දියණියන් පියා ගිය මඟසිටි FM තාරුණ්‍යයට එළැඹෙයිසුශ්මිතා එක්ටැම්ගෙයකකොහොමද තොරතුරුබාප්පාගේ මඟ ගිහින් සේයාරුවෙන් නම දිනූ අයිය - මලෝලොකුම හොඳමරූ විසිතුරුමං දැන් කරන්නේ පිං අතේ වැඩළමා කාලයේදී ම මුත‍්‍රා ආබාධ වළක්වා ගන්නරංගන ශිල්පිනී ගයනා සුදර්ශනී ගේ ජීවිතයේ අසිරිමත් ම මොහොතක් පසුගියදා උදාවුණා. ඒ තමයි ඇය ඇගේ හිතගත් පෙම්බර කුමරා සමඟ විවාහ ගිවිස ගැනීම.ගයනා ඇගේ ජීවන ගමන යන්නට තෝරා ගත්තේත් පුරා වසර ගණනාවක් කලා ක්ෂේත‍්‍රයේම රැඳුණ කලාවේ විවිධ ඉසව් ඔස්සේ රසික ජනාදරය දිනා ගත් අයෙක්.ඔහු අපි කවුරුත් හඳුනන නළුවෙක්. ටෙලි නාට්‍ය නිෂ්පාදකවරයෙක් මෙන්ම චිත‍්‍රපට නිෂ්පාදක වරයෙක් ද වන සනත් විජේසිංහ.මේ දෙන්නම කලාවේ නියුතු වන බැවින් සිතුම් පැතුම් අදහස් උදහස් සේම කාලවේලාව ද දෙන්නට දෙන්නා ගලපා ගනිමින් යහපත් යුග දිවියක් අරඹන්නයි මේ සූදානම් වෙන්නේ.පසුගිය පස්වැනිදා එළඹුණ සුබ නැකතින් සහනුත්, ගයනාත් විවාහ ගිවිස ගත්තා. ගයනාගේ මහගෙදරදී තමයි මේ චාරිත‍්‍ර වාරිත‍්‍ර සියල්ල ඉටු වුණේ.සනත්ගේ ළඟම ඥාතීන් සහ හිතමිත‍්‍රයනුත් ගයනාගේ ළඟම ඥාතීනුත් මේ සඳහා එක්වුණා. ගයනාගේ මිතුරියන් අතරින් නිල්මිණි තෙන්නකෝන් සහ සුසන්තා චන්ද්‍රමාලිත් මේ සඳහා සහභාගිවුණා,සහන්ගේත් ගයනාගේත් විවාහ මංගල උත්සවය එළඹෙන ජනවාරි මාසයේ දී සුබ මොහොතින් සිදුවෙනවා. එදිනට ඔවුන් දෙදෙනාගේ ම හිතවතුන්ට ආරාධනා කරන්නටත් බලාපොරොත්තු වෙනවා. නව යුග දිවියකට විවාහ ගිවිස ගත් ගයනාටත් සහන්ටත් රසඳුන සුබ පැතුම්.එඩ්වඩ් – චරිතා බහරේන් ප‍්‍රසංගයකවිශාරද එඩ්වඩ් ජයකොඩි සහ විශාරද චරිතා ප‍්‍රියදර්ශනී මේ දිනවල සූදානම් වෙන්නේ බහරේන් හි පැවැත්වෙන සංගීත සංදර්ශනයක් සඳහා සහභාගිවීමටය.බහරේන්හි ශ‍්‍රී ලංකා සහෘද සංගමය ඉදිරිපත් කිරීමක් වන ‘ස්වර රංග‘ නම් වූ මෙම සංගීත ප‍්‍රසංගය මෙම 21 වැනිදා සවස 3.00ට බහරේන් හි දී පැවැත්වේ.එඩ්වඩ් – චරිතා සමඟ මේ ප‍්‍රසංගය සඳහා ජූඩ් ද සිල්වා, සිරස සුපිරි තරු සංඛ දිනෙත්, මහේෂිකා ලක්මාලි ආදීන් සහභාගිවෙනවා.මහේෂ් දෙනිපිටිය ප‍්‍රමුඛ MAS වාද්‍ය වෘන්දය තමයි සංගීතය සපයන්නේ. බහරේන් සිංහල සංගමයේ තිස්වැනි සංවත්සරය වෙනුවෙන් පැවැත්වෙන මෙම සංගීත ප‍්‍රසංගයට මහින්ද කළුආරච්චි සහ ජගත් සිල්වා කථනයෙන් එක්වෙනවා.එඩ්වඩ් සහ චරිතා මීට ප‍්‍රථම හතර වතාවක් බහරේන් හි සංගීත ප‍්‍රසංග පවත්තලා තිබෙනවා.එඩ්වඩ් මේ කටයුතුත් සමඟ තවත් නිර්මාණ කටයුතු කීපයකටම මේ දිනවල සම්බන්ධවෙලා.බණ්ඩාර පිලවල ලියන ළමා ගීත සඳහා ගීත ස්වර ප‍්‍රස්ථාර හා ගී තනු නිර්මාණය කිරීමටත්, එය එළි දැක්වීමේ උලෙළ දෙසැම්බර් 29 වැනි දින මහනුවර දී පැවැත්වීමටත් සූදානම් වීම එයින් එක් කටයුත්තක්.ඒ අතරම ලාල් ප‍්‍රියදේව අධ්‍යක්ෂණය කරන ‘අපේ යහළු පුංචි භූතයා’ චිත‍්‍රපටයේත්, ලීල් ආනන්ද ගජනායක අධ්‍යක්ෂණය කරන අලුත්ම ටෙලි නාට්‍යයේත් මේ දිනවල සංගීතය නිර්මාණය කරන්නේත් ඔහු.බුද්ධික විදෙස්ගතවෙයිහතර දෙනාම සූරයෝ නව නිෂ්පාදනයත් එක්ක පසුගිය කාලයේ රිදී තිරයේ හිටපු බුද්ධික ජයරත්න මේ දවස්වල මොනවද කරන්නේ කියලා හොයලා බලන්න හිතුණා.ආරංචියේ හැටියට නම් රංගනයෙන් මඳක් එහාට ගිහින් ප‍්‍රචාරණ වැඩ කටයුත්තක් එක්ක තමයි මේ දිනවල ඔහු ඉන්නේ.බුද්ධිකගෙන් ඇහුවම නම් කිව්වෙ රංගනයෙන් ඈත්වෙලා නෙමෙයි ඒත් එක්කම පෞද්ගලිකව කරගෙන යන ප‍්‍රචාරණ වැඩක් කියලයි.බුද්ධික මේ දවස්වල සූදානම් වෙන්නේ විදේශ ගත වෙන්නයි. එයද රංගන කටයුත්තක් උදෙසායි. සනත් අබේසේකර අධ්‍යක්ෂණය කරන නවතම ටෙලි නාට්‍යය මෙවර රූගත වෙන්නේ විදේශයකදියි.මේ ටෙලි නාට්‍යයේ ප‍්‍රධාන චරිතයකට බුද්ධිකට ඇරියුම් ලැබිල තිබෙන නිසා ඒ සඳහා ඔහු මේ දිනවල සූදානම් වෙනවා. එළඹෙන නව වසරේ චිත‍්‍රපට දෙකකටත් ඔහුට ආරාධනා ලැබිලා තිබෙනවා.සුමිත් රෝහණගේ චිත‍්‍රපටයකුත් ඒ අතර තිබෙනවා. සුමිත් කුමාර අධ්‍යක්ෂණය කරන ‘ඕ තාම සාවියක්’ ටෙලි නාට්‍යයෙනුත් බුද්ධික ඉදිරියේදී අපට දැකගන්නට ලැබේවි. අනර්කලිගෙන් අලුත් වසරේ ‘සප‍්‍රයිස්’ එකක්අනර්කලී ආකර්ෂා මේ දවස්වල ඉන්නේ රංගන කටයුතුත් එක්ක නම් නොවෙයි. ස්වර්ණවාහිනියේ විකාශය වන ‘ෂැඩෝ ස්ටාර්’ වැඩසටහන ඔබ නරඹනවා නම් ඇය මේ දිනවල කරන්නේ මොනවද කියල දන්නවා.‘ෂැඩෝ ස්ටාර්’ තරගයේ විනිශ්චය මණ්ඩල සාමාජිකාවක් විදියට මේ දිනවල අනර්කලී කටයුතු කරනවා.දෙසැම්බර් මාසයේ ආරම්භ වන නවතම චිත‍්‍රපටයක වැඩ කටයුතුත් ඇයට තිබෙනවා කියලා අපට ආරංචි වුණා. ඒ නිසාම අලුත් චිත‍්‍රපටයේ වග තුග ගැන අපි අනර්කලීගෙන් ඇහුවා.’ඇත්තටම අලුත් චිත‍්‍රපටයක් දෙසැම්බර් මාසයේ කරනවා තමයි. නමුත් ඒ ගැන විස්තර දැන්ම කියන්න බෑ. මුහුරත් උලෙළත් එක්කම ස’ප‍්‍රයිස් එකක් දෙන්නයි අපට ඕන. අනර්කලී පැවසුවා.සුපුරුදු විදියට ඇය සෙනසුරාදාට දෙරණ රූපවාහිනියෙන් ‘අනර්කලී ලයිව්’ වැඩසටහන කරගෙන යනවා. මේ දවස්වල චිත‍්‍රපට රංගනය නැතිවුණාට ඇය කරපු චිත‍්‍රපට 05 ක්ම එන්න තිබෙනවලු.”රෝයිද සිල්වා ගේ ‘සර් ලාස්ට් චාන්ස්’ හේමසිරි සෙල්ලප්පෙරුම ගේ ‘සංජානා’ ‘මගෝ ඩිගො ඩයි’, ‘කිං භන්තර්’ වැනි චිත‍්‍රපට තිරගතවන්න තිබෙනවා.ඒ හැම එකක්ම එනකම් මම ආසාවෙන් බලාගෙන ඉන්නවා. අලුත් අවුරුද්දේ අලුත් විදියට වැඩ පටන්ගන්න බලාපොරොත්තු වෙනවා.”</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=av08111611</link>
    <topic>බාප්පාගේ මඟ ගිහින් සේයාරුවෙන් නම දිනූ අයිය - මලෝ</topic>
    <author>ඉනෝකා පෙරේරා බණ්ඩාර ඡායාරූප - ගීත් ද මැල්</author>
    <content>කවරයේ කතාවරජ කුමරා නිළියකට පෙම් බැඳපිකටිං කරන්නේ ආයෙ පරණ තැනටම ගෙනියන්න ද?එදා බටනලාවෙන් රටම පිනවූ සුනිල් කපුරුගේඅම්මා කවදාහරි ඔයාට කැමැති වෙනවා මුතූඉදිරියට ලොකු බලාපොරොත්තු දෙකක් තියෙනවාකේමදාස දියණියන් පියා ගිය මඟසිටි FM තාරුණ්‍යයට එළැඹෙයිසුශ්මිතා එක්ටැම්ගෙයකකොහොමද තොරතුරුබාප්පාගේ මඟ ගිහින් සේයාරුවෙන් නම දිනූ අයිය - මලෝලොකුම හොඳමරූ විසිතුරුමං දැන් කරන්නේ පිං අතේ වැඩළමා කාලයේදී ම මුත‍්‍රා ආබාධ වළක්වා ගන්නඡායාරූපයකට කරන්න පුළුවන් දේවල් මොන තරම් තියෙනවද...හොඳට මතක් කරන්න...දවසක, ඡායාරූපයක් ඔබ අඬවලත් ඇති... එහෙමත් නැතිනම් හිනස්සවල ඇති.පාළු දුක්බර අතීතයකට ඇද ගෙන යන හිතම, වෙලාවකට මතක් කරල හිනැහෙන්න පුළුවන් සතුටු දවස් වෙත ඇදගෙන යන්නෙත් ඡායාරූපයක්මයි.ගුණදාස හෙට්ටිආරච්චිඇත්තටම කිව්වොත් ඡායාරූප කතා කරනව.කතා කරන ඡායාරූප කලාව මුළු ජීවිතේම කරගත් හෙට්ටිආරච්චි පවුල අපිට සුවිශේෂි වන්නෙත් ඒ නිසා.ගුණදාස හෙට්ටිආරච්චි මේ සේයාරූ පවුලෙ පුරෝගාමියා. ඡායාරූප කලාවෙන් රටක් විස්මිත කළ ඔහු, ඒ සුවිශේෂි හැකියාව සිය සොහොයුරන්ගේ දරු කැළ වෙත දායාද කරනව.ජාලිය, අයේෂ්මන්ත හා කි‍්‍රෂාන්ත, හෙට්ටිආරච්චි ප‍්‍රවීණ ඡායාරූප ශිල්පි බාප්පගෙ මඟේ ආ දරුවන් වන්නෙ ඒ විදියට.සේයාරූ කලාවේ විවිධ ඉසව් කරා විසිර පැතිර ගිය දැනුමැති ඔවුන් අද, ක්ෂේත‍්‍රයේ ස්ථාවර වූ නමක් දිනාගෙන. ‘Foto Focus’ ඔවුන්ගෙ අනන්‍යතාව. ව්‍යාපාරය.ඡායාරූප කලාවේ හැම අහුමුල්ලක්ම ස්පර්ෂ කොට ඇති මේ හැම කෙනෙක්ම, ඒ දැනුම ආභාෂ කොට ගත්තෙ මහගෙදරදි.අද ඩිජිටල් කැමරාවෙන් ලොවක් මැවුවත්, එදා යුගයෙ කැමරාවක් අත පත ගෑවෙ එහෙමත් කෙනෙක්. කොටින් ම ඉංග‍්‍රීසි උගත්, ඇති හැකි පවුල්වල අය.චිත‍්‍ර කලාවට උපන් හපන්කම් ඇති හෙට්ටිආරච්චි, පංතියෙ චිත‍්‍ර සර්ගෙ ‘බොක්ස්’ කැමරාවට ආස කරන්න ගත්තෙ සර් පිංතූර ගන්නව දැකල. මේ 1956 ට කලින් යුගයෙ.අවුරුදු 13 ක් වත් වයස නැති පුංචි කොලුව එදා ඉඳල ‘බොක්ස්’ කැමරාවකට හීන මවනව. තාත්ත දීපු ‘පොකට් මනි’ මාස ගණන් එකතු කරල එකතු කරල හදාගත්තු රු. 45 න් ‘බොක්ස්’ කැමරාවක් මිලදී ගත් දා ඔහුගෙ ඉහේ මල් පිපෙනව.ෆිල්ම් රෝලක් රුපියලයි. නො කෑවත් ෆිල්ම් රෝල ගන්න රුපියල පරිස්සම් වෙනව. ගහ කොළ මල් වැල් නිල් අහස විතරක් නෙවෙයි, පුංචි හෙට්ටිආරච්චිගෙ බොක්ස් කැමරාවෙ ගෙදර අයගෙ පිංතූරත් පෙළ ගැහෙනව. ඉස්කෝලෙ ඇරිල ආ ගමන් ‘ෆිල්ම් රෝල සුද්ද කරගන්න එක ඔහුගෙ ඊළඟ රාජකාරිය.කි‍්‍රෂාන්ත, අයේෂ්මන්ත, ගුණදාස හෙට්ටිආරච්චි, සහ ජාලියහැමදාමත් වැල්ලවත්තෙ ‘ඇක්මි’ යට යන හෙට්ටිආරච්චිගෙ ඡායාරූපවල වෙනස දකින එහි හිමිකරු ලෙනාඩ් මහත්මයා ඔහුට ආරාධනාවක් කරනව.“ඉස්කෝලෙ ඇරිල ඇවිත් කැමති නම් වැඩ ඉගෙන ගන්න. ඔයාගෙ ෆොටෝ ග‍්‍රැෆිවල වෙනසක් තියෙනව...” ඉබ්බ දියට දමද්දි ඇන්නෑවෙ කිව්වලු... හෙට්ටිආරච්චි පස්වනක් ප‍්‍රීතියෙන් ඉපිළ යනව.“හැබැයි කවුරුවත් මට වැඩ කියල දෙන්නෑ. මම බලෙන් අහගන්නව. සමහරු වැරදියට කියල දුන්නා.මුද්‍රණ කඩදාසි වර්ග, පාවිච්චි කරන කෙමිකල්, ඒවා යොදන සාන්ද්‍රණ... කඩදාසි කැපෙන ප‍්‍රමාණවල්... ඒ විතරක් ද ‘ඩිවෙලපින්, පෙ‍්‍රාසෙසින්... මේ හැම දෙයක් ම මං ඉගෙන ගත්තෙ මගේ උවමනාවට.ඒ කාලෙ අපේ වාසනාවට, ‘Kodak’ කොම්පැණියෙන් ගහපු කොඩැක් - අත්පොත් තිබුණා. මට පිහිටවුණේ ඒ අත් - පොත්. ඒ කාලෙ කලාත්මක ඡායාරූපකරණයෙ නියැලුණේ ප්ලාතේස් වගේ ආයතන කිහිපයක් විතරයි. ඔය හැම ආයතනයකම කෙරෙන කටයුතු මං සීරුවට ඉගෙන ගත්තා.රජයේ ලලිත කලායතනයෙ (හේවුඩ්) අවුරුදු දෙකක් ඡායාරූපකරණය හැදෑරුවේ බී.පී. වීරවර්ධන වැනි ඡායාරූපකරණයේ දැවැන්තයන් යටතේ.රියෙන්සි විජේරත්න, ජෝ පෙරේරා, වොලී පෙරේරා වැනි ඡායාරූපකරණයේ අති දක්ෂයින් හඳුනාගත්තත්, ඔවුන් එක්ක කරට කර වැඩ කරන්නන් ලැබුණු ඒ කාලයෙ මගෙ ඔලුවෙ වැඩ කළේ එකම දෙයක්.එදා සාමාන්‍ය පවුල්වල අයට ගෑවෙන්නවත් බැරිව තිබූ ඡායාරූපකරණයේ ඒකාධිකාරිය බිඳ දමන්න.කලාභවනෙ තිබුණු ලංකා ජාතික ඡායාරූප කලා සංගමයට බැඳිල, විල්සන් හෑගොඩයන් යටතේ බොහෝ දේ ඉගෙන ගත්තා. පස්සෙ යුනෙස්කෝ ඡායාරූප පාඨමාලාවට මං බැඳිල ඉගැන්නුව.ඔය කාලෙ හේවුඩ් පාඨමාලා නවතල. ආයෙමත් ඡායාරූප කලාවට විශ්ව විද්‍යාල මට්ටමේ පිළිගැනීමක් ලබා දෙන්න අපි වැඩ කළා...”පුදර්ශනවලට ඉදිරිපත් කෙරුණු සේයාරූ කිහිපයක්ඒ වෙනකොට කැමරාවක් කෑලි කැඩුණත් ආපසු හදන්න තරමට ඔහු දක්ෂයෙක් වෙලා. කලාත්මක ඡායාරූප කලාවේ ඉදිරියටම ගිය හෙට්ටිආරච්චි, ජාත්‍යන්තර තරගවලින් ජය ලබනව.ඔය සියල්ල අතරේ ගෙදරත් යමක් සිදුවෙමින් තිබුණා. හෙට්ටිආරච්චි පවුලෙ අම්ම තාත්තට දරු හය දෙනෙක්. ඒ චන්ද්‍රදාස, ධර්මදාස, ලෝරන්ස්, කරුණාදාස, පෙ‍්‍ර්මා සහ ගුණදාස දරුවන්. අපේ කතා නායක ගුණදාස මේ පවුලෙ බාලයා.එක අයියෙක් ඇරෙන්න අනෙක් සහෝදරයො හතර දෙනාත් එකම සහෝදරිත් ඔවුන්ගෙ දරු මල්ලොත් ජීවත්වුණේ පන්නිපිටියෙ තිබූ විසල්, මහ ගෙදර.ඉදුණෙ එකම බත් හැළියක්. ගුණදාස බප්පා මොනව ගෙනාවත් ගෙනාවෙ ළමා ළපැටි හැමෝටම. පොටෝ ගැහිල්ලත් ඒ වගේ.අයියලගෙ දරුවො, පුංචි බට්ටො වෙලා හිටි කාලෙත් බාප්පගෙ කැමරාවෙ ඒ දඟකම් පෙළ ගැහුණා. ටිකෙන් ටික ලොකු වෙනකොට මහගෙදරම තිබුණු බාප්පගෙ ‘ලැබ්’ එකට රිංගන එක කොලු නඩේ සිරිත.“හැබැයි අපේ බාප්පට තරහ යන්නෑ. වෙලාවකට කැමරාවක් දීල කියනව ඕනෙ එකක් කරගන්න කියල. අපි ඉතින් හිතෙන හිතෙන හැම පිංතූරෙම ගන්නව. ලැබ් එක ඇතුළෙ කෙරෙන වැඩත් අපි හැමෝම ඉගෙන ගත්තා. බාප්පා අපිට කිව්වෙ ලොකු පුතා, පොඩි පුතා කියල. අනික අපි කොල්ලො ටිකත් එක පවුලෙ අයියල මල්ලිල වගේ.එක ගෙදරක හිටි නිසා හැම වෙලාවෙම එක පවුලක් කියන දේ අපේ ඔලුවල තිබුණා.අපි ටිකෙන් ටික ලොකු වෙනකොට බාප්පා, ඡායාරූප කලාවෙ ඉහළම පෙළේ කෙනෙක්.රටේ නායකයන්ගෙ, කොළඹ ප‍්‍රසිද්ධ හෝටල්වල, හැම වෙලාවෙම මොකක් හරි වැඩක් තිබුණා. ඒ කාලෙ පිංතූර, ඡායාරූපයක් දක්වා එළියට ආවෙ, ‘මැනුවල් ප‍්‍රින්ටින්’ වලින්. ඒ කොටස කරන්න පස්සෙ කාලෙක හොඳීන් ම පුරුදු වුණේ ජාලිය සහ අයේෂ්මන්ත දෙපුතුන් කියලයි බාප්පා කියන්නෙ.“අද කැමරාවකින් පිංතූර ගත්තම අනිවාර්යයෙන් දන්නව ඒකේ පිංතූරයක් තියෙන වග. ඒත් ඒ කාලෙ පිංතුරෙට හිටි කෙනාව එහෙමම හිටෝල, ඇතුලට ගිහින් ටක් ගාලා ඩිවලෙප් කරල ප්‍රොසෙස් කරල බලනව, ඡායාරූපය හරියට තියෙනවද කියල. අද වගේ ඇස් හදන්න මූණු හදන්න ඒ කාලෙ තාක්ෂණයක් තිබුණෙ නැහැ. අපි හැම දේම කළේ, ‘මැනුවල්’.අයේෂ්මන්ත මේ පවුලෙ දෙවැනි පරම්පරාවෙ වැඩුමලා. ඒ හින්දම අදත්, බාප්පගෙ ලොකු පුතා ඔහු.පන්නිපිටියෙ ධර්මපාලෙන් උගත් අයේෂ්මන්ත, අද වඩාත් ජනප‍්‍රිය, වීඩියෝ කැමරා ශිල්පියෙක් විදියට. යුග ගණනාවක් පසු කළ විවිධ කැමරා, ඔහුට අතැඹුලක්.කලාත්මක ඡායාරූපයක් ගැනීම, ඩිවෙලප්, කිරීම, පෙ‍්‍රාසෙස් කිරීම විතරක් ;නවෙයි, කැමරාවක ඇණ මුරිච්චි ගාණෙ ඔහු දැනුවත්.දූ දරුවො, නෑදෑයො, සෙනෙහෙවන්තයො, නුඹ නාඬන් සෙනෙහෙලතා, හිරු සඳු හමුවේ වැනි දීර්ඝ කාලීනව ගලා ගිය ජනප‍්‍රිය ටෙලිනාට්‍ය ගණනාවක කැමරා ශිල්පියා ඔහු.නිශ්චල ඡායාරූපකරණය, කැමරා තාක්ෂණය, සිනමා හා ටෙලි නාට්‍ය කැමරාකරණය යන සියලුම අංශයන්හි දක්ෂතා ඇති අයේෂ්මන්ත, ‘ඕල්- රවුන්ඩර්’ කෙනෙක් කිව්වත් වැරැදි නැහැ කියලයි මට නම් හිතෙන්නෙ.“අපි පුංචි කාලෙම බොහොම විරල අත්දැකීම් ලැබුව. 1976 දී බාප්ප ලංකාවෙ පැවැති නොබැඳි ජාතින්ගේ සමුළුවෙ නිල ඡායාරූප ශිල්පියා. සමුළුව ආවරණය කරන්න පිටරටවලින් ආ සියලුම ඡායාරූප ශිල්පීන්ට, මාධ්‍යවේදීන්ට සමුළුවේ ඡායාරූප උණු උණුවෙ බෙදා හැරියෙ අපි. බාප්පා මාවයි ජාලියවයි ඒ වැඩේට උදව් කරගත්තා.අන්තිම වරට පැරැණි පාර්ලිමේන්තුවෙ රැස්වීමක පිංතූර ගත්තෙ මං. මොකද ඒ වෙලාවෙ බාප්පා හිටියෙ සිංගප්පූරුවෙ. බාප්පා ඒ වැඩේ මට පැවරුවා. කෙනෙකුට ලෙහෙසියෙන් යන්න නොලැබෙන හුඟක් තැන්වලට අපි පුංචි කාලෙ පටන් ගියා. ඒ බාප්පගෙන් උගත් ඡායාරූප කලාව නිසා.ජාලියත් ඒ වගේ. පුංචි කාලෙ පටන් පියවරෙන් පියවර තැබු ගමනෙ, ඔහුත් අද ප‍්‍රවීණයෙක් “පුංචි කාලෙ පටන් ලැබ් එකේ පි‍්‍රන්ටින් වැඩ කැමරාකරණය හොඳ හැටි පුළුවන් වුණත්, බාප්පා ව්‍යාපාරය පටන්ගත්තම අපිට මුලින්ම කරන්න දුන්නෙ, සේයාපට හෝදන එක. කපන එක. වැඩ දන්නව වුණාට හැමදේම නියමාකාරයෙන් ඉගනෙ ගන්නවටයි බාප්පා කැමති වුණේ.ඒ හින්දම 1982 දී අපි OCIC  පාඨමාලාව කළා. ඡායාරූපකරණය, වීඩියෝකරණය, සිනමාකරණය ඊට ඇතුළත්. ඒ කාලෙ අපි, ‘මිලිමීටර් - 8’ කැමරාවෙන් කෙටි චිත‍්‍රපට පවා කළා...” කැමරාකරණයෙ හැම අහුමුල්ලක්ම අතපත ගා ඇති ජාලිය හොඳ ඡායාරූපයක් නිම කිරීමේ සතුට උපරීමව අත්විඳින කෙනෙක්.ඡායාරූපකරණයෙ මේ සියලු වටිනාකම්, ගුණාංග, කර්මාන්තයක්, ව්‍යාපාරයක් ලෙස ඉදිරියට ගෙන යන ගමනෙ බර කරට ගත්තෙ කි‍්‍රෂාන්ත. ජාලියගෙ මල්ලි. ඉගෙන ගත්තෙ කොළඹ ආනන්දයෙ.“අපේ පවුලෙ හැමෝටම හොඳ පිංතූරයක් ගන්න එක, කැමරාව හසුරුවන එක ඇඟේම තියෙන දෙයක්. නමුත් මම බාප්පා - අයියල වගේ කැමරාකරණයෙ අතිදක්ෂයෙක් නෙවෙයි. ව්‍යාපාරයක් විදියට ඉදිරියට ගෙන යෑමේදී තාක්ෂණයෙ වෙනස්කම්, සිතිවිලිවල වෙනස්කම් එක්ක ව්‍යාපාරය වුණත් වෙනස් විය යුතුයි. මම දක්ෂ ව්‍යාපාරිකයෙක්.අපේ සේවා දායකයා ඉල්ලන දේ උපරීමයෙන් ලබාදීම, ඔවුන් සතුටු කිරීමයි මගේ අරමුණ. හොඳ පිංතූරයක් ගත්තා කියන සතුට විතරක් නෙවෙයි සේවා දායකයා සතුටු වුණා කියන දෙයිනුත් මම තෘප්තිමත් වෙනවා...”ඒ බැව් වඩාත් පැහැදිලි වෙන්නේ, Foto Focus වෙත ඇදී එන ජනකායෙන්. Zoom Flash තාක්ෂණය ලංකාවට මුලින්ම ගෙන්වූ ගුණසේන හෙට්ටිආරච්චි, මේ කොළඹ සුවිසල් හෝටල එකක්වත් අත්නෑරි කෙනෙක්.“හිල්ටන් එකට මුල්ගල තියද්දිත් ඡායාරූප ගත්තු මං, ඒවා තට්ටුවෙන් තට්ටුව ඉදිවෙන ගානෙත් පිංතූර ගත්තා. මේ කොළඹ සුපිරි හෝටල්, බැංකු පැරැණි පාර්ලිමේන්තුව විතරක් නෙවෙයි, මං නැගපු නැති ගොඩනැගිල්ලක් නැති තරම්.අද ඉතින් හැමදේම වෙනස් වෙලා. මගෙ අයියගෙ දරුවො මං ආ මගේ මටත් වඩා දුර ඇවිත්. සතුටුයි මට...” ගුණසේනයන් කියන විදියට, පිංතූරයක් කියන්නෙ, කවියක්. සංගීතය මුසුවූ රිද්මයක්.හැම දරුවෙක් තුළම, චිත‍්‍ර, සංගීතය, නැටුම ගැයුම හෝ ඡායාරූපකරණයට නැඹුරුවක් ඇති කරවන්න ඕනෙ කියලයි ඔහු කියන්නෙ.ඇත්ත.රස වින්දනයෙන් පූදන සිතිවිලි බොහොම සෞන්දර්යවාදියි. මනස සමබර වෙන්නෙ, එහෙම ගලා යන සිතිවිලිත් ජීවිතේට එකතුවූ විට. ඇත්ත වූ ඒ දහම, එක මඟක ආ මේ හැමෝම අත් විඳිනව.ඉතින්, පිංතූරයක් කතා කරනව කියන්නෙ බොරුවට නෙමෙයි නේද...ඉනෝකා පෙරේරා බණ්ඩාර ඡායාරූප - ගීත් ද මැල්</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=av08111612</link>
    <topic>ලොකුම හොඳම</topic>
    <author/>
    <content>කවරයේ කතාවරජ කුමරා නිළියකට පෙම් බැඳපිකටිං කරන්නේ ආයෙ පරණ තැනටම ගෙනියන්න ද?එදා බටනලාවෙන් රටම පිනවූ සුනිල් කපුරුගේඅම්මා කවදාහරි ඔයාට කැමැති වෙනවා මුතූඉදිරියට ලොකු බලාපොරොත්තු දෙකක් තියෙනවාකේමදාස දියණියන් පියා ගිය මඟසිටි FM තාරුණ්‍යයට එළැඹෙයිසුශ්මිතා එක්ටැම්ගෙයකකොහොමද තොරතුරුබාප්පාගේ මඟ ගිහින් සේයාරුවෙන් නම දිනූ අයිය - මලෝලොකුම හොඳමරූ විසිතුරුමං දැන් කරන්නේ පිං අතේ වැඩළමා කාලයේදී ම මුත‍්‍රා ආබාධ වළක්වා ගන්නලොකුම දුක - මම පුංචි කාලෙදිම මගේ මව්පියන් නැතිවීම තමයි ලොකුම දුක.ලොකුම දිනුම - ජීවිතයේ හැම පැත්තකින්ම මෙච්චර දුර එන්න පුළුවන් වීම.ලොකුම පරාජය - මෙච්චර කල් මම බලාපොරොත්තු වෙච්ච දේවල් කරා ළඟා වුණා. තවම නම් පැරදිලා නෑ මට හිතෙන විදියට.ලොකුම ගමන - කලා ක්ෂේත‍්‍රයේ ඉතා කෙටි කලකින්ම මෙච්චර දිග ගමනක් පැමිණීම.ලොකුම පැතුම - කවද හරි දවසක සාර්ථක පුද්ගලයෙක් වීම.හොඳම යාළුවා, හොඳම යෙහෙළිය - මේ දෙදෙනාටම මට ඉන්නේ දෙවියන් වහන්සේ පමණයි.හොඳම දවස - මගේ ජීවිතයේ පළවෙනි වතාවට ඉස්කෝල යන කාලෙදි මට බර්ත්ඩේ සප‍්‍රයිස් එකක් දුන්නා. ඒක තමයි හොඳම දවස.හොඳම තැන - මගේ ගෙදර මගේ කාමරේ.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=av08111613</link>
    <topic>රූ විසිතුරු</topic>
    <author/>
    <content>කවරයේ කතාවරජ කුමරා නිළියකට පෙම් බැඳපිකටිං කරන්නේ ආයෙ පරණ තැනටම ගෙනියන්න ද?එදා බටනලාවෙන් රටම පිනවූ සුනිල් කපුරුගේඅම්මා කවදාහරි ඔයාට කැමැති වෙනවා මුතූඉදිරියට ලොකු බලාපොරොත්තු දෙකක් තියෙනවාකේමදාස දියණියන් පියා ගිය මඟසිටි FM තාරුණ්‍යයට එළැඹෙයිසුශ්මිතා එක්ටැම්ගෙයකකොහොමද තොරතුරුබාප්පාගේ මඟ ගිහින් සේයාරුවෙන් නම දිනූ අයිය - මලෝලොකුම හොඳමරූ විසිතුරුමං දැන් කරන්නේ පිං අතේ වැඩළමා කාලයේදී ම මුත‍්‍රා ආබාධ වළක්වා ගන්නමේ ඔබ දකින්නේ කාම්බෝජයේ ජල සැණකෙළියක අවස්ථාවක්. මෙය වසරක් පාසා පැවැත්වෙනවා. නොම් පෙන් ගී මීකොං ගඟේ බෝට්ටු තරගෙ තමයි එහි උණුසුම්ම අවස්ථාව. මෙදා තරගෙට ඔරු පදින්නන් 29000 ක් සහභාගි වුණා. මේක කණ්ඩායම් තරගයක්. බෝට්ටු 420 ක් ‘හිටු කියලා’ තරග වදිනවා.තරගය ආරම්භ කරන්න පෙර බෞද්ධ හිමිනමක් ඔවුන්ට ආශිර්වාද කළ මොහොත.ඔබාමා තරම් කතාබහට ලක්වූ අවධානය දිනූ දේශපාලන චරිතයක් මෑත බාගයේදි නුදුටු තරම්. ඔහුගේ ජයග‍්‍රහණයෙන් උද්දාමයට පත් ජනි ජනයා බරක් ඔබාමා රුව නන් අයුරින් දැන් හැඩතලවලට නංවනවා.ඔබාමා රුව තොප්පියක හැඩයත් අරන්.සිත්තරුන්ටත් නිවනක් නෑ.  ඉන්දිය සිත්තරකු විසින් බරක් ඔබාමා ගේ ජයග‍්‍රහණය සමඟ මහත්මා ගාන්ධිත් සිතුවමට නඟන්නට සිතුවේ යටි අරුතක් මතු කරන්නට විය හැකියි.වැලි මූර්තිත් මිනිසුන්ගේ සිත්ගත් කලා අංගයක් වෙලා. බලන්න මොනතරම් අපූරුවට නව ඇමෙරිකානු ජනාධිපතිවරයා ජීවමාන කැර ඇද්ද කියා.නත්තල අත ළඟ. ඒ ගැන හැම රටක්ම උනන්දුයි. මේ නත්තල් සීයලා දක්නට ලැබුණේ එංගලන්තයේ ඔක්ස්ෆඩ් වීදියේදී. නත්තල් සාප්පු සවාරි ජනපි‍්‍රය කරන්න ගත් වෑයමක් මේ. මෙසේ නත්තල් සීයලාගේ ඇඳුම ඇඳගෙන ඉන්නේ නළුවන් පිරිසක්.ගුවන් කරණම් හරිම චමත්කාරයි.කොළ, සුදු හා රතු ධූම රේඛා ඉතාලි ජාතික ධජයේ පාට.ඉතාලි ගුවන් හමුදාවේ කරණම් කණ්ඩායම රෝමයේදී ඉකුත් නොවැ. 09 දා මෙසේ සංදර්ශන පෑවේ ඉතිහාසගත නිමිත්තකුත් එක්ක.ඒ පළමු ලෝක යුද්ධයේ අවසානය සිහි කැඳවන 90 වැනි සංවත්සරය සමරන්න.පළමු ලෝක යුද්ධය අවසන් වූයේ 1918 නොවැ. 11 දා පෙ.ව. 11 ට ප‍්‍රංශයේදී අත්සන් කැරුණු ගිවිසුමකින් පසුවයි.</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=av08111614</link>
    <topic>මං දැන් කරන්නේ පිං අතේ වැඩ</topic>
    <author>ජයමිණි අත්තනායක</author>
    <content>කවරයේ කතාවරජ කුමරා නිළියකට පෙම් බැඳපිකටිං කරන්නේ ආයෙ පරණ තැනටම ගෙනියන්න ද?එදා බටනලාවෙන් රටම පිනවූ සුනිල් කපුරුගේඅම්මා කවදාහරි ඔයාට කැමැති වෙනවා මුතූඉදිරියට ලොකු බලාපොරොත්තු දෙකක් තියෙනවාකේමදාස දියණියන් පියා ගිය මඟසිටි FM තාරුණ්‍යයට එළැඹෙයිසුශ්මිතා එක්ටැම්ගෙයකකොහොමද තොරතුරුබාප්පාගේ මඟ ගිහින් සේයාරුවෙන් නම දිනූ අයිය - මලෝලොකුම හොඳමරූ විසිතුරුමං දැන් කරන්නේ පිං අතේ වැඩළමා කාලයේදී ම මුත‍්‍රා ආබාධ වළක්වා ගන්නදිගු නිහැඩියාවකින් පසුමාක් සැම්සන් කියයිපෙම්වතුන් ආදරයෙන් වෙළිලා ඉන්නවා දැක්කාම ඔහුට පුදුමාකාර තරම් ඊර්ෂ්‍යාවක්, කෝපයක් ඇතිවෙනවා. එහි නිමක් නෑ. ඒ නිසා ඔහු කළේම රිදී තිරයේදී, නපුරුකම්, දුෂ්ටකම්, මේ දුෂ්ටකම් පරයා යන ‘සටන්කාරී ‘ රංගන අවස්ථාත් ඒ අතර බොහොමයි.”ඔබට මතකද? ඔබට පමණයි ආදරේ, අම්මේ ඔබ නිසා,රණබිමේ වීරයා හා ඔක්කොම රජවරු වගේ චිත‍්‍රපටවල ඔහු කළ රංගනය එවන් චරිත සියයකටත් වඩා ඔහු නිරූපණය කළා.රිදී තිරයේ කාලයක් මුළුල්ලේම දුෂ්ටයාගේ චරිතය එසේ නිරූපණය කළ ඔහු මාක් සැම්සන්.1976 “ලෝකෙට ලොක්කා” නම් හාස්‍යමය වේදිකා නාට්‍ය තුළින් රංගනයට පිවිසි ඔහු, දිගින් දිගම වේදිකා නාට්‍ය දෙසීයකම විවිධ චරිත නිරූපණය කිරීමට අවස්ථාව උදා කර ගන්නවා.1980 දී සෂී විජේන්ද්‍ර අධ්‍යක්‍ෂණය කළ “සුදු මුහුණ “ නාට්‍යයේ දී හා , 1981 දී “ සක්මන් වරුසා” වේදිකා නාට්‍යයේ රංගනය වෙනුවෙන්ද ඔහු හොඳම නළුවා ලෙස සම්මාන, හිමි කර ගන්නවා.කලක් නිහඬව සිටි මාක් ඒ ගැන හේතු දක්වන්නත් අමතක කළේ නෑ. “ මම චිත‍්‍රපට රංගනයට ආවේ 1980, දී , සම්බුදු මහිම චිත‍්‍රපටය තුළින්. බොහෝ විට , ප‍්‍රධාන දුෂ්ටයා විදිහට, ඉන් අනතුරුව, සටන් ජවනිකාවලට පමණක් ඉදිරිපත් වීමට ඉඩකඩ උදාවුණා.මම ගොඩක්ම මිනිසුන් අතරට ආවේ “ ඔක්කොම රජවරු “ චිත‍්‍රපටයේ දුෂ්ට චරිතය නිසාම කියලා හිතෙනවා”” මා පළමු වරට රඟ පෑ චිත‍්‍රපටය තිරගත වන විට තවත් චිත‍්‍රපට විසිහතරක රඟපාන්නට ලැබීම සුවිශේෂී සිද්ධියක් ඒවා නිකම්ම නිකං නොවේ. ප‍්‍රධාන ගණයේලා සැලකිය හැකි චරිත.ඒත් මේ විදිහට , කලා ගමනක යෙදිලා හිටපු, මට බලාපොරොත්තු නොවු විදිහට පෞද්ගලික ජීවිතයේ බොහෝ කරදර, කම්කටොළු වලට මුහුණ දෙන්නට සිදුවුණා.කලාව වෙනුවෙන් කළ හැකි බොහෝ දෑ වලට යන්න මට එතැනදී ඉඩ ඇහිරුණා. ඉතින් මං මනස සන්සුන් කර ගන්න උත්සාහ කළා.භාවනා කළා. පිනට දහමට හිත යෙදෙවුවා. 2004 වසරේ සිට මේ දක්වාම කලාකටයුත්තක නියැළී සිටීමේ අවස්ථාව මට නැති වුණා.රංගනය අමතක කොට බෞද්ධාගමික පැත්තට නැඹුරු වී, සමාජ සේවා කටයුතු රාශියක් ඒ අතර කරගෙන ගියා. තාමත් එහෙමයි. අද මං පින් අතේ කටයුතු රැසකට පුරෝගාමී වෙලා ඉන්නවා. ඒ අතර ‘සුනෙර’ වැඩිහිටි නිවාසයේ අධීක්ෂණ කටයුතු භාරව ඉන්නවා. ඊට අමතරව, කළුතර , සමඟි - සිංහ සමාජයේ සභාපති ලෙස කටයුතු කරනවා. ‘සොබා දහම ‘ සුරැකීමේ සංවිධානයකුත් අපි පටන් ගත්තා. ඒ අනුව නොවැම්බර් 01 වෙනිදා සිට දෙසැම්බර් 26 වෙනිදා දක්වා කාලය තුළ අපි ලංකාවේ විවිධ පළාත් වල සංචාරය කරනවා.”” මිල කළ නොහැකි මිනිසා සොබාදහම හා අත්වැල් බැඳ ගනිමින් ආගමානුකූල වීමෙන් සදාචාර ලොවක් තැනිය හැකිවේ යන ආදර්ශමත් වැකිය සහිත ස්ටිකරයක් අළෙවි කරන්නටත්, බලාපොරොත්තු වෙනවා.ඒ අතර තුළ මම අධ්‍යක්‍ෂණය කළ “ සමඟි ශක්ති “ Home Movies චිත‍්‍රපටය ප‍්‍රදර්ශනය කරනවා. රටවල් ගණනාවක එය අළෙවි කරන්නට බලාපොරොත්තු වෙනවා.ඉදිරි රංගන කටයුතු ගැන ඔහු කතා කළේ මෙහෙමයි. එදා මම සිනමාවේදී වෙලාවට වැඩ කළා. හැමෝම එක්ක සුහදව කටයුතු කළා. කිසිම කෙනෙකුගෙන් කැපිල්ලක් කෙටිල්ලක් සිදුවෙලා නෑ. හැමෝගෙන්ම සහාය ලැබුණා.රඟපාන, රඟපෑ, හැම චිත‍්‍රපටයකම සමීප හිතු මිතුරු මිතුරියෝ. මත් පැන්, සුරා, දුගුණ ගති මගේ ළඟ නෑ. මං රිදී තිරයට විතරයි, දුෂ්ට කං කළේ.සැබෑ ජීවිතයේදී , පුංචි දේකටත් හිත උණුවුන, හැමෝටම උදව් කරපු කෙනෙක්. ඒ සිනමා අතීතයට මං කවදත් ආදරෙයි. ඒ ජීවිතය මට අමතක කරන්න බැහැ.” මම කැමතියි ආයිමත්, මගේ සිනමා දිවිය මුල ඉඳන්ම පටන් ගන්න. රංගනය වගේම චිත‍්‍රපට අධක්‍ෂණයත්.ජනවාරියේ නවතම චිත‍්‍රපටයත් අධ්‍යක්‍ෂණය කරනවා. නවක නළු නිළියන් යොදාගෙන . ඉදිරියේදි කරන්න බලාපොරොත්තු වන එවන් නිර්මාණයන්ට උදව් කිරීමට කැමැති අයට ඇරයුම් කරනවා.නො.18, තන්තිරිමුල්ල හොරණපාර, පානදුර මාක්ගේ ලිපිනයයි.ජයමිණි අත්තනායක</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=av08111615</link>
    <topic>ළමා කාලයේදී ම මුත‍්‍රා ආබාධ වළක්වා ගන්න</topic>
    <author>සාකච්ඡාවකින් සකස් කළේ - ගාමිණී සුසන්ත</author>
    <content>කවරයේ කතාවරජ කුමරා නිළියකට පෙම් බැඳපිකටිං කරන්නේ ආයෙ පරණ තැනටම ගෙනියන්න ද?එදා බටනලාවෙන් රටම පිනවූ සුනිල් කපුරුගේඅම්මා කවදාහරි ඔයාට කැමැති වෙනවා මුතූඉදිරියට ලොකු බලාපොරොත්තු දෙකක් තියෙනවාකේමදාස දියණියන් පියා ගිය මඟසිටි FM තාරුණ්‍යයට එළැඹෙයිසුශ්මිතා එක්ටැම්ගෙයකකොහොමද තොරතුරුබාප්පාගේ මඟ ගිහින් සේයාරුවෙන් නම දිනූ අයිය - මලෝලොකුම හොඳමරූ විසිතුරුමං දැන් කරන්නේ පිං අතේ වැඩළමා කාලයේදී ම මුත‍්‍රා ආබාධ වළක්වා ගන්න මෞත‍්‍රලිංගික පද්ධතිය ආශි‍්‍රතව ඇතිවන රෝගාබාධ පිළිබඳ විශේෂඥ ශල්‍ය වෛද්‍ය ලලිත් එම්. පෙරේරාමෞත‍්‍රලිංගික පද්ධතිය ආශි‍්‍රතව ඇතිවන රෝගාබාධ මොනවාද?මෞත‍්‍ර ලිංගික පද්ධතියට වකුගඩු, මුත‍්‍රාශය, මුත‍්‍ර පිටවන මාර්ගය ලිංගේන්ද්‍රිය ඇතුළු අවයව අයත්. මෞත‍්‍ර ලිංගික පද්ධතිය ඇතිවන රෝගාබාධ පිළිබඳව තොරතුරු සොයා බැලීමේදී වකුගඩු ආශි‍්‍රතව ඇතිවන රෝගාබාධ ප‍්‍රධාන තැනක් ගන්නවා.වකුගඩු අපගේ ශරීරයේ කි‍්‍රයාකාරිත්වයට ඉතා අවශ්‍යම අවයව පද්ධතියක්. වකුගඩු ආශි‍්‍රතව ඇතිවන රෝගාබාධ කීපයක්ම තිබෙනවා. conjenitalrenal disorder  ඉන් එක් රෝගාබාධයක්. එය උපතේදීම ඇතිවන්නක්.වකුගඩු තුළට විෂබීජ ඇතුළුවී ඒවා ආසාදනයට ලක්වීම තවත් එක් රෝග තත්ත්වයක්. වකුගඩුවල ගල් ඇතිවීම වකුගඩු ආශි‍්‍රතව ඇතිවන වැදගත්ම රෝගාබාධය ලෙස දැක්විය හැකියි.මීළඟ ආබාධය වන්නේ වකුගඩු ආශි‍්‍රතව ඇතිවන පිළිකාවන්. ඊට අමතරව දියවැඩියාව, අධිරුධිර පීඩනය වැනි තත්ත්වයන් වකුගඩුවල කි‍්‍රයාකාරිත්වයට බලපෑමක් කරනවා.බොහෝවිට renal failure නම් රෝග තත්ත්වය ඇතිවන්නේ දියවැඩියාව, අධි රුධිර පීඩනය වැනි රෝගයන්ට ගොදුරු වූ අයටයි. හෘදයේ ඇතිවන ආබාධ, පෙනහළුවල ඇතිවන ආබාධ ළමයකු ඉපදීමට පෙර මවගේ ගර්භාෂය තුළ සිටියදී හඳුනා ගැනීමේ හැකියාව දැන් තිබෙනවා.ඒත් මෞත‍්‍ර ලිංගික පද්ධතිය ආශි‍්‍රතව ඇතිවන ආබාධ උපතට පෙර හඳුනාගැනීම අපහසුයි. මෞත‍්‍ර ලිංගික පද්ධතිය ආශි‍්‍රතව උපතේදී ඇතිවන ආබාධ ඉපදී ටික කලකට පසුව ඉබේ සුවවන අවස්ථා තිබෙනවා. ඒ නිසා ඒ පිළිබඳව වැඩියෙන් කලබල විය යුතු නෑ.මුත‍්‍රා ආසාදනය යනු කුමක් ද? කාන්තාවන්ගේ මෙම තත්ත්වය පිරිමින්ට වඩා වැඩි ද?මුත‍්‍රා ආසාදනයක් බොහෝවිට ඇතිවන්නේ මුත‍්‍රා මාර්ගය හරහා විෂබීජ ගමන් කිරීම නිසයි. මෙහිදී අධික දැවිල්ලක් ඇති වෙනවා. මුත‍්‍රා දැවිල්ල ලෙස හඳුන්වන්නේ මෙයයි. විෂබීජ මගින් ඇතිවන මුත‍්‍රා ආසාදනයන් කාන්තාවන්ට වැළදෙනවා වැඩියි.එයට හේතුව වන්නේ කාන්තාවන්ගේ මුත‍්‍රා මාර්ගය කෙටි නිසා විෂබීජ ගමන් කිරීමේ හැකියාව වැඩිවීමයි. මුත‍්‍රාශයේ ගල් ඇතිවීම නිසා ද මුත‍්‍රා දැවිල්ලක් ඇතිවිය හැකියි. මිත‍්‍රා දැවිල්ලට ප‍්‍රධාන වශයෙන්ම බලපාන්නේ මුත‍්‍රාවල සාන්ද්‍රණය වැඩිවීමයි. මුත‍්‍රා ඝනකම් වීමයි.එයට හේතු වන්නේ ජලය අඩුවෙන් පානය කිරීමයි. දිනපතා හොඳින් පිරිසිදු ජලය පානය කිරීම මුත‍්‍රා ආසාදනවලින් මිදීමට උපකාර වෙනවා. ජලය වැඩියෙන් පානය කිරීම නුසුදුසු කි‍්‍රයාවක් යැයි ඇතැමුන් අතර මතයක් පවතිනවා. එය මිථ්‍යා මතයක්.මුත‍්‍රාශයේ ගල් ඇතිවන්නේ කෙසේද?යම් යම් රසායනික ද්‍රව්‍ය මුත‍්‍රාශය තුළ එක්රැස්වීම නිසා මුත‍්‍රාශයේ ගල් නිර්මාණය වෙනවා. ශරීරයට ගන්නා කැල්සියම් ආහාර ප‍්‍රමාණය වැඩිවීම ගල් ඇතිවීමට ප‍්‍රධාන හේතුවක්. මුත‍්‍රාශයේ වැඩියෙන්ම ඇතිවන්නේ කැල්සියම් ඔක්සලේට් නම් ගල් විශේෂයයි.පර්යේෂණ මගින් හෙළිවී තිබෙන කරුණක් වන්නේ මුත‍්‍රාශයේ ගල් ඇතිවීම පරම්පරාවෙන් පරම්පරාවට යා හැකි රෝග තත්ත්වයක් බවයි. එහි ප‍්‍රතිශතය 50% ක් පමණ වෙනවා.ඉන්දියාවේ පන්ජාබ් ප‍්‍රාන්තයේ තිබෙනවා Stone belt නමින් හඳුන්වන ප‍්‍රදේශයක්. මෙහි ජීවත්වන පුද්ගලයින්ගේ ශරීරයේ මුත‍්‍රාගල් සෑදීමේ වැඩි නැඹුරුවක් පෙන්නුම් කරන බව පෙනී ගොස් තිබෙනවා. එයට හේතුවී තිබෙන්නේ ඔවුන් එළකිරි අධිකව පානය කිරීමයි.එළකිරිවල අඩංගු කැල්සියම් මුත‍්‍රාගල් ඇතිවීමට ප‍්‍රබල හේතුවක්. මුත‍්‍රාවල යූරික් අම්ලය වැඩිවීම නිසාත් මුත‍්‍රාගල් ඇතිවිය හැකියි. එළවළු සහ නිවුඩු සහල් අඩංගු ආහාර වේලක් ගැනීම මුත‍්‍රාශයේ ගල්වලින් මිදීමට හොඳම මගක්. මුත‍්‍රාශයේ ගල් ඇතිවීමට කාන්තා පිරිමි භේදයක් ඇත්තේ නෑ.වකුගඩුවල ද ගල් ඇති වෙනවා. වකුගඩුවල ඇතිවන ගල් නිසා අධික වේදනාවක් ඇති වෙනවා. එලෙස වේදනාවක් දැනෙන්නේ, වකුගඩුවල ඇතිවන කුඩාගල් වකුගඩු සහ මුත‍්‍රාශය සම්බන්ධ වන සියුම් නාලය දිගේ ගමන් කරන විටයි.මුත‍්‍රාශයේ ඇතිවන කුඩා ගල් මුත‍්‍ර මාර්ගයේ සිරවීම නිසාත්, අධික වේදනාවක් ඇති වෙනවා. මුත‍්‍රාශයේ ඇති විශාල ගල් නිසා වේදනාවක් දැනෙන්නේ නෑ. එවැනි ගල් ඇති බව බොහෝවිට දැනගන්නේ වෙනස් රෝගාබාධයක් නිසා කරනු ලබන ස්කෑන් පරීක්ෂණයකදී විය හැකියි.මුත‍්‍රා සමග රුධිරය පිටවන්නේ ඇයි?මුත‍්‍රා සමග රුධිරය පිටවීමට හේතු කීපයක්ම බලපානවා. දැවිල්ලක් සහිතව මුත‍්‍රා සමග රුධිරය පිටවන්නේ නම්, එය මුත‍්‍රාශයේ ඇති රෝගාබාධයක් නිසා ඇතිවූ තත්ත්වයක් බව තීරණය කළ හැකියි. මුත‍්‍රා ආසාධනයක් නිසාත් රුධිර වහනයක් සිදුවිය හැකියි. මුත‍්‍රා සමග රුධිරය පහවීමට හේතු වන්නේ ඉහත කරුණු දෙක නොවේ නම් ඒ පිළිබඳව විශේෂ සැලකිල්ලක් දැක්විය යුතුය.ඒ, මෞත‍්‍ර ලිංගික පද්ධතිය ආශි‍්‍රතව ඇතිවන පිළිකා තත්ත්වයන් නිසාද මුත‍්‍රා සමග රුධිරය වහනය වීමට හේතු වන නිසයි. මෙම රෝගාබාධ ඉතා පහසුවෙන් ස්කෑන් පරීක්ෂණයක් මගින් හඳුනාගත හැකියි. පරීක්ෂණ මගින් පෙනී යන්නේ මුත‍්‍රා සමග රුධිරය වහනය වීමට බොහෝවිට බලපාන්නේ (90% ක් පමණ) ඉතා සරළ හේතූන් බවයි. කෙසේ නමුත් මෙම රෝග ලක්ෂණය පහළ වූ විගස වෛද්‍යවරයකු හමුවීම වැදගත්.මුත‍්‍රාශයේ ගල් සඳහා ඇති ප‍්‍රතිකාර මොනවාද?මුත‍්‍රාශයේ ගල් කීප ආකාරයකින් ඉවත් කෙරෙනවා. ඇතැම් කුඩාගල් හොඳින් ජලය පානය කිරීමෙන් බොහෝවිට ඉබේම මුත‍්‍රා මාර්ගයෙන් පිටවෙනවා. එසේ පිට නොවන ගල් සුළු ශල්‍යකර්මයකින් ඉවත් කළ හැකියි. එසේම නවීන shock wave ක‍්‍රමය මගින් මුත‍්‍රාශයේ ගල් කුඩු කළ හැකියි. මුත‍්‍රාශයේ ඇතිවන තරමක් විශාල ගල් ඉවත් කිරීම සඳහා ක‍්‍රම කීපයක්ම අනුගමනය කිරීමට සිදුවෙනවා. මුත‍්‍රාගල් දියකර හැරීමට ඖෂධ ඇත්තේ නැහැ.පිරිමින්ගේ පුරස්ථ ග‍්‍රන්ථියේ (Prostate gland) ඇතිවන ආබාධ මොනවාද?වයස්ගතවීමේදී පිරිමින්ගේ හෝමෝනවල සිදුවන වෙනස්වීම් පුරස්ථ ග‍්‍රන්ථියට බලපානවා. ඒ නිසා පුරස්ථ ග‍්‍රන්ථිය ආශි‍්‍රතව ආබාධ කීපයක්ම ඇති වෙනවා. පුරස්ථ ග‍්‍රන්ථිය ඉදිමීම ඉන් එක් ආබාධයක්.මේ සඳහා සුළු වශයෙන් පාරම්පරික හේතූන් ද බලපානවා. විශේෂයෙන්ම මේ සඳහා හේතු වන්නේ ගන්නා ආහාරයි. ජපානය, චීනය වැනි ස්වභාවික ආහාර වැඩියෙන් ගන්නා රටවල පුරස්ථ ග‍්‍රන්ථියේ ආබාධ ඉතාම අඩු බවත් කෘති‍්‍රම ආහාර ගන්නා බටහිර රටවල මෙම ආබාධ බොහෝ සෙයින් වැඩි බවත් පෙනී ගොස් තිබෙනවා.මෙම රෝගයට බොහෝ විට ගොදුරු වන්නේ රතුමස් වර්ග, කෘති‍්‍රම රසකාරක යෙදු ආහාර, ගැඹුරු තෙලේ බදින ලද ආහාර නිතර නිතර ගන්නා පුද්ගලයින් බව පර්යේෂණ මගින් හෙළිවී තිබෙනවා.බටහිර ජාතිකයින් මෙයට බොහෝ සෙයින් ගොදුරු වී සිටිනවා. ශී‍්‍ර ලංකාව වැනි රටවල මෙම රෝගාබාධය ඇතිවීමේ හැකියාව වැඩියි. එහෙත් බොහෝ දෙනෙක් බියෙන් පසුවෙනවා වයස අවුරුදු 60 පමණ වූ විට පුරස්ථ ග‍්‍රන්ථියේ ආබාධ ඇතිවේ යැයි කියා. එය අනියත බියක්. මෙම ආබාධය ඇති වුවත් ශල්‍යකර්මයක් කිරීමට අවශ්‍ය වන්නේ සුළු පිරිසකට පමණයි. පුරස්ථ ග‍්‍රන්ථියේ ඉදිමුමක් සිදුවුවත් මුත‍්‍රා කිරීමට අපහසු නොවේ නම් ශල්‍යකර්මයක් කිරීම අවශ්‍ය වන්නේ නෑ. පුරස්ථ ග‍්‍රන්ථියේ ඇතිවන භයානක රෝගාබාධය වන්නේ පිළිකායි. ශී‍්‍ර ලංකාව වැනි රටවල මෙය ඉතාම සුළු පිරිසකට ඇතිවන්නක්.මුත‍්‍රා ආසාදනවලින් ළමයින්ට වැඩි බලපෑමක් සිදු වෙනවාද?ඔව්. සාමාන්‍යයෙන් වයස අවුරුදු 5 ක් පමණ වන තෙක් ළමයින්ගේ වකුගඩු වර්ධනය වෙනවා. එම කාලය තුළ වකුගඩු තුළට විෂබීජ ඇතුළු වුවහොත් එය දීර්ඝ කාලීනව බලපානවා. එම ළමයා වැඩිහිටියකු වූ පසුව වකුගඩු ආබාධ ඇතිවීමට එය ප‍්‍රබල හේතුවක් වෙනවා. එසේම ළමයින්ගේ මුත‍්‍රා මාර්ගයෙන් විෂබීජ ඇතුළුවීමේ හැකියාව වැඩියි.විෂබීජ මගින් ඇතිවන ආබාධ හැරුණු විට වෙනත් මුත‍්‍රා ආබාධ ළමයින්ට ඇතිවෙනවා අඩුයි. ළමයකුට කිසියම් මුත‍්‍රා ආබාධයක් ඇතිවුවහොත් ඒ පිළිබඳව ඉතා ඉක්මනින්ම සොයා බැලීම වැදගත්.සාකච්ඡාවකින් සකස් කළේ - ගාමිණී සුසන්ත</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=am0811161</link>
    <topic>දළ පහර දුටු පමණින්විස ශරීර ගත වූවා යැයිබය වෙන්න එපා</topic>
    <author>සාකච්ඡාවකින් සකස් කෙළේ සුනිල් දයා අල්විස්</author>
    <content>දළ පහර දුටු පමණින් විස ශරීරගත වූවා යැයි බය වෙන්න එපාවිසවීම් නිසා සිදුවන මරණ සෞඛ්‍ය ක්ෂේත‍්‍රයට ගැටලුවක්ව පවතී, පළිබෝධක නාශක, සර්ප දෂ්ටනය, ඇතැම් පැළෑටි හා ඖෂධ වර්ග ද විසමුසු කොට නිෂ්පාදනය කරන හොර මත්පැන් ද ආහාර විසවීම් නිසා ද මරණ සිදුවේ.විසවීම් නිසා වැඩිපුරම රෝහල් ගත වන්නේ කාන්තාවෝය. නමුත් විසවීම් නිසා වැඩියෙන්ම මිය යන්නේ පිරිමිය.අප රටේ විසවීම් නිසා අවුරුද්දකට ලක්ෂයකට ආසන්න පිරිසක් රෝහල් ගත වෙති. මෙහිදී ඒ නිසා මිය යන සංඛ්‍යාව ද 3000 ආසන්නය.දරුණු ලෙස විස ශරීරගත වූ විට මරණය ක්ෂණිකව සිදුවේ. ඇතැම් විසවීම් නිසා සමහරුන් මරණයට පත් වන්නේ දුක් විඳිමිනි.පළිබෝධ නාශක විසවීම් බහුලව දකින්නට ලැබේ. ශී‍්‍ර ලංකාව කෘෂිකාර්මික රටක් වන බැවින් ද අස්වැන්න වැඩියෙන් නෙළා ගැනීමට වෙළෙඳපොළ තරගය අනුව සිදුවී තිබෙන බැවින් ද ගොවීහු පළිබෝධ නාශක භාවිතයට පෙරට වඩා යොමු වී සිටිති.එසේම ගොවිපළෙන් වෙළෙඳපොළ දක්වා අස්වනු බෙදා හැරීමේදී ද නරක් නොවීමටත්, කල්තබා ගැනීමටත් යම් යම් රසායනික ද්‍රව්‍ය යොදා ගනිති.පළිබෝධනාශක ඉසීමේදී ඒවා ශරීරගතවීම වළක්වා ගැනීමට කටයුතු කළ යුතුය. ඇඳුම්වල තැවරී ඒ මගින් ද වාතය සමග මුසුවී ආශ්වාස කිරීමෙන් ද ශරීරගත විය හැකිය. පලිබෝධ නාශක ශරීරගතවීම නිසා රෝගියාගෙන් දැකිය හැකි රෝග ලක්‍ෂණ කිහිපයක් මෙසේය.මුඛයේ සහ උගුරේ දැවිල්ල, මුඛයෙන් හා නාසයෙන් සෙම වැගිරීම, මස්පිඩු නැටීම, හිසරදය, ක්ලාන්තය, පාචනය, ඇස්වල හා සමේ දැවිල්ල, පෙනීමේ අපැහැදිලි බව, හෘද ස්පන්දනයේ වේගය අඩුවෙන් හෝ වැඩියෙන් සිදුවීම, වමනය, සෙමෙන් හෝ වේගයෙන් හුස්ම වැටීම, ඇසේ කළු ඉංගිරියාව කුඩාවීම, බඩ රිදුම, හුස්ම ගැනීමේ අපහසුව, වලිප්පුව, සිහි නැතිව යාම ආදී ලක්ෂණ ඇති වේවි’මේ රෝග ලක්ෂණ පළිබෝධ නාශක ශරීර ගතවීමේ ප‍්‍රමාණය අනුව සාන්ද්‍රණය අනුව ක්ෂණිකව හෝ දින කිහිපයක් ගතවීමෙන් වුවද පෙන්නුම් කළ හැකිය. මරණය සිදු නොවී දිවි රැකුණහොත් සමහරවිට වකුගඩු හා ස්නායු පද්ධතියට හානි ඇති වීමට පුළුවන.පළිබෝධ නාශක කොතරම් සුළු ප‍්‍රමාණයක් වුවත් සමෙහි තැවරුණහොත් හෝ වෙනත් ක‍්‍රමයකින් ශරීර ගත වුවහොත් රෝගියා වහාම වෛද්‍යවරයකු වෙත යොමු කර ප‍්‍රතිකාර ලබාදීම අත්‍යාවශ්‍යය.සවීම්වලට ගොදුරුවන අය රෝහල වෙත රැගෙන යනතුරු රෝගියාට ඒ සඳහා ලබාදිය යුතු ප‍්‍රථමාධාර රෝගියාගේ ජීවිතය බේරා ගැනීමට හේතු වේ. නිවැරදිව මෙහිදී විනාඩි කිහිපයකදී වුවද ලබාදෙන ප‍්‍රථමාධාරය රෝගියාගේ ජීවිතය බේරා ගැනීමට ඉවහල් වේ.විස ද්‍රව්‍ය ඇඳුම්වල තැවරී ඇත්නම් එම ඇඳුම් ඉවත් කිරීම, මුහුණේ හෝ ශරීරයේ වෙනත් ස්ථානයක විස තැවරී ඇත්නම් සබන් ගා හොඳීන් සෝදා දැමීම, රෝගියා වෛද්‍යවරයකු වෙත ඉක්මනින් රැගෙන යාමට සූදානම් කිරීම, රෝගියාගේ බිය තුරන් කිරීම, ශරීරගතවූ විස හෝ ආශ්වාසය වූ විස අඩංගු ද්‍රව්‍ය හෝ දියරය ඇතුළත් ලේබලය සහිත පැකට්ටුව හෝ බෝතලය තිබේ නම් එය වෛද්‍යවරයාගේ දැන ගැනීමට ඉදිරිපත් කිරීම ද ප‍්‍රතිකාර ක‍්‍රම ඉක්මනින් සලසා දීමට විශාල රුකුලකි.සිහි නැතිව රෝගියා සිටී නම් ඔහු වම්පසට හරවා තැබීම ද සිදු කළ යුතුය. බීමට කිසිවක් නොදෙන්න. විස ශරීරගත වූ විට ඇතැම් අය ලුණු වතුර, පොල්කිරි, සෝඩා මෙන්ම මත්පැන් ද ලබා දෙයි’ එවැනි දෙයින් වැළකිය යුතුය.ඇස්වලට විස තැවරුණහොත් පිරිසුදු වතුරෙන් පමණක් විනාඩි දහයක් පමණ වේලා හොඳින් සෝදා හරින්න. ඇස්වල විස තැවරීම ඇස් රතුවීම, ඇස් ඉදිමීම මෙන්ම සමහරවිට අන්ධ භාවය ඇති වීමට හේතු වෙයි.ගේදොර පිරිසුදු කිරීම් සඳහා භාවිතා කරන ද්‍රව්‍ය ද, ගම් වර්ග, තිනර් වර්ග හා ඛනිජ තෙල් ද, බැටරි ද්‍රව්‍ය ද ඇතැම් අවස්ථාවලදී නොසැලකිලිමත් ලෙස භාවිතා කිරීමේදී විසවීම් ඇති කරවයි.එසේම විස දුමාර ද ආශ්වාස කිරීම ද හානිදායකය. මෙවැනි අවස්ථාවකදී විස සහිත පරිසරයෙන් විස දුමාරය ආස්වාස වූ අය වහාම ඉවත් කර ගත යුතුය.සර්පයන් දෂ්ට කිරීමෙන් රජයේ රෝහල්වලට දැන් වෛද්‍ය ප‍්‍රතිකාර සඳහා පැමිණෙන සංඛ්‍යාව වැඩි වී ඇත. මේ සංඛ්‍යාව 1993 දී 20,066 සිට 2006 වසර වන විට 39693 දක්වා වසරින් වසර වැඩි වෙමින් පවතී.සර්ප දෂ්ට කිරීම්වලදී රෝහල්වල අවශ්‍ය ප‍්‍රතිකාර ක‍්‍රම සහ සර්ප විෂට ලබාදෙන එන්නත් තිබීම මෙසේ රෝහල් ගතවීම් වැඩිවීමට හේතුවී තිබේ. රෝගියා හැකිතාක් ඉක්මනින් රෝහල් ගත කර ප‍්‍රතිකාර කිරීම රෝගියාගේ ජීවිතය බේරා ගැනීමට කළ හැකි හොඳම කාර්යයක් වේ.විස සහිත සර්පයෝ ද විසෙන් අඩු සර්පයෝ ද සිටිති.පොළොං වර්ගයේ සර්පයකු දෂ්ට කළ විට මුත‍්‍රා සමඟ ලේ පිටවීම, ලේ වමනය, විදුරු මස්වලින් ලේ ගැලීම පවා සිදුවේ. ලේ කැටි ගැසීමේ ප‍්‍රවණතාවය අධිකය. වකුගඩු අකි‍්‍රයවීම ද සිදු වේ.සර්ප දෂ්ට කිරීම්වලදී දෂ්ට කරන ලද ස්ථානය අවට තුවාල වීම ඒ අවට ඉදිමීම හුස්ම ගැනීමේ අපහසුතාව ඇතිවේ. එසේම හදවතේ කි‍්‍රයාකාරිත්වය අඩාලවී මිය යාමට ඇති අවස්ථා වැඩිය.සර්පයන් ගැවසෙන ස්ථානවල ඇවිදීමේදී ගනකම් සහිත පාවහන් (බූට්) පැළඳ ගමන් කිරීම ගනකම සහිත දිග කලිසම හෝ දිගට සරම ඇදීම, අඳුරේ ඇවිදීමේදී විදුලි පන්දමක් අතැතිව හා කෙවිටක් රැගෙන එයින් පොළොවට තට්ටු කරමින් යාම සර්පයන් එම තැන්වලින් පලා යාමට හේතුවේ.නිවසට සර්පයන් ඒම වළක්වා ගැනීමට නිවස අවට කැලෑ වැවී තිබේනම් ඒවා ශුද්ධ පවිත‍්‍ර කිරීම ද හුඹස් බෙන ඉවත් කිරීම පඳුරු ඉවත් කිරීම, දිරාපත් වෙමින් පවතින කොටන් ඉවත දමන කොටස් ගොඩවල් වශයෙන් ගොඩගසා ශුද්ධ පවිත‍්‍ර නොකර සිටීම සර්පයන්ට හොඳ ලැගුම් ස්ථාන බවට අමතක නොකළ යුතුය.සර්පයන් ජීවත් වන්නේ ද මීයන් ගෙම්බන් හා කසල ගොඩවල් බහුල ස්ථානවල හෝ ඒ ආසන්නයේය.බොහෝ විට සර්පයන් දෂ්ට කරනු ලබන්නේ පාදවලටය. මේ නිසා පෙර මෙහි සඳහන් කළාක් මෙන් තණකොළ සහ පඳුරු සහිත ස්ථානවලින් ගමන් ගනිද්දී කෙවිටක් රැගෙන එය පොළොවට තට්ටු කරමින්ද ඇවිදීමේදී පොළොවට කම්පනයන් ඇතිවන අයුරින් ගමන් කිරීම මගින් සුළඟ හරහා සර්පයන්ට ඇතිවන සියුම් කම්පනයන් හේතුවෙන් සර්පයන් එම ස්ථානවලින් ඉවතට ඇදී යනු ඇත.එසේම මිය ගියාක් ලෙසින් ඇතැම් විට සර්පයන් සිටින අවස්ථා ද තිබේ. එවැනි අවස්ථාවලදී අතින් අල්ලා ගැනීමට යාම බෙහෙවින්ම අනතුරුදායකය.දෂ්ට කරන අවස්ථාවේදී සර්පයාගේ විස කෝෂවල සම්පූර්ණ විස තැන්පත් නොවීම හෝ ඒවා ගොදුරක් සඳහා කලින් මුදාහැර තිබීම ද සිදුවන්නට ඉඩ තිබේ. දෂ්ට කිරීමේදී දළ පහර වැදුණ පමණින් විස ශරීර ගතවූ බව තහවුරු නොවෙයි. සර්ප විස කි‍්‍රයාකාරී රසායනිකයන් කිහිපයක් සංයෝග වී සර්පයාගේ විස ග‍්‍රන්ථියේ තැන්පත්ව තිබෙන්නෙකි.මත්පැන් නිෂ්පාදනයට ආදේශයක් ලෙස යොදා ගන්නා එතනෝල් වෙනුවට, මෙතනෝල් යොදා හොර මත්පැන් නිෂ්පාදනය කිරීමට පෙළඹී සිටිති.ඒවා පානය කිරීමෙන් රෝගාබාධවලට පත්වීම හෝ ඇතැම් විට මරණයට ද සිදුවේ.මෙතනෝල් සුළු ප‍්‍රමාණයක් වුවද ශරීර ගතවීමෙන් ක්ලාන්තය, වමනය, දැවිල්ල, හිසරදය, කරකැවිල්ල ඇතිවිය හැකිය. මේ සුළු ප‍්‍රමාණයට වැඩි ප‍්‍රමාණයක් ශරීර ගතවූ විට ස්නායු පද්ධතියට බලවත් සේ හානි ගෙන දෙයි.සිහිමද ගතිය හා සිහිමුර්ජා වීම ද ඇස් පෙනීම දුර්වල වී අන්ධභාවයට පත්වීම ද මිය යාමට ද ඇති ඉඩ අවස්ථා ද බහුලය.විස මත්පැන් පානය නිසා රටේ විවිධ පළාත්වලින් පුද්ගලයන් මියගිය අතර මෑතකදී මේ සම්බන්ධයෙන් වැඩිපුර කතාබහට ලක්වූයේ වැලිවේරියේදී කාන්තාවක් ඇතුළු පුද්ගලයන් 18 දෙනකු මිය යාමේ සිද්ධියයි.මීට අමතරව ස්නායු ආබාධ හා අන්ධභාවයට පත්වූ කිහිපදෙනකු ද වෙනත් අතුරු ආබාධ සඳහා ප‍්‍රතිකාර ගන්නා පිරිසක් ද තවමත් සිටිති.පලිබෝධ නාශක, විස සහිත පැලෑටි, සර්ප දෂ්ට කිරීම්, ඖෂධ විසවීම මෙන්ම විස මත්පැන් ගැන ද දැනුවත් වී අවධානය හා අවබෝධය ඇතිව කි‍්‍රයාකරන්නේ නම් මේවා බොහෝමයක් වළක්වාගත හැකි බව විසවීම් අනතුරුවලදී ලබාදිය හැකි පණිවිඩයයි.විසවීම් පිළිබඳව මහජනතාවට යම්කිසි තොරතුරක් දැන ගැනීමට අවශ්‍ය නම් කොළඹ ජාතික රෝහලේ ජාතික විස තොරතුරු මධ්‍යස්ථානයේ දුරකථන අංක 268614 න් හෝ 2691111 අංකයට ජාතික රෝහල ඇමැතීමෙන් ලබාගත හැකිය.කොළඹ විශ්ව විද්‍යාලයේ අධිකරණ වෛද්‍ය හා විසවේද අංශයේ මහාචාර්ය රවීන්ද්‍ර ප‍්‍රනාන්දුසාකච්ඡාවකින් සකස් කෙළේ සුනිල් දයා අල්විස්</content>
  </post><post>
    <category>NEWSPAPER</category>
    <date>
      <year>2008</year>
      <month>11</month>
      <day>16</day>
    </date>
    <link>http://www.silumina.lk/2008/11/16/_art.asp?fn=ay0811161</link>
    <topic>උදේ අටට වැඩ බාරගත්තා දහයට වැඩ තහනම් ලියුම ආවා</topic>
    <author>සාගරිකා දිසානායක ජයසිංහ ඡායාරූපය – විමල් කරුණාතිලක</author>
    <content>උදේ අටට වැඩ බාරගත්තා දහයට වැඩ තහනම් ලියුම ආවානිට්ටඹුවේ සංඝබෝධි හිටපු විදුහල්පතිජිනදාස වන්නිආරච්චිමොරටුවේ කටුබැද්ද හැබෑවටම බැද්දක් වෙලා තිබූ යුගයෙක ඔහු කටුබැද්දෙදි උපත ලැබුවා. නවසිය විසි පහේ ජුනි මාසෙ තුන් වැනිදා උපන් ඔහුට මවුපියන් තැබූ නම වන්නිආරච්චි ගේ ජිනදාස පෙරේරා. පසු කලෙක ඔහු එය ජිනදාස වන්නිආරච්චි ලෙස භාවිතයට ගත්තා.නිට්ටඹුවේ සංඝබෝධි මහ විදුහල ඇතුළු විද්‍යාල ගණනාවක විදුහල්පතිවරයා ලෙසත් අධ්‍යාපන නිලධාරීවරයකු ලෙසත් සේවය කොට විශ‍්‍රාම ලබා ඔහු අද විවේක සුවයෙන් පසු වෙනවා.ජිනදාස ගේ පියා වන්නිආරච්චිගේ විලියම් පෙරේරා. රජයේ රෝහලක සාත්තු සේවකයෙකු ලෙස රාජකාරි කළා. අම්මා චින්තාමනි මොහොට්ටිලාගේ සිසිලිනා හාමි. ඈ රැකියාවක් කළේ නෑ.ජිනදාස ඔවුන් ගේ කුලුදුල් දරුවා. ඔහුට බාල නංගිල දෙදෙනයි මල්ලියි. තාත්ත හැඳල රජයේ රෝහලේ වැඩ කළ නිසා පුංචිම කාලේ ඔවුන් පදිංචි වෙලා හිටියේ හැඳල. හේකිත්තේ. අද වගේ නොවෙයි. ඒ කාලෙ අධ්‍යාපනය මුදල් ගෙවා ලබා ගත යුතුයි.ජිනදාස ගෙ තාත්තගේ රස්සාවෙන් ලැබුණ මුදල සෑහුණේ යංතං එදා වේල පිරිමහගෙන කටයුතු කරන්න විතරයි. ඒත් සිංහල මාධ්‍ය පාසල්වල අධ්‍යාපනේ නොමිලේ. ඒ නිසා පියා ඔහු ඇතුළත් කළේ හැඳල පල්ලියවත්තේ රෝමානු කතෝලික පාසලට.තුන්වැනි පන්තියෙන් පස්සෙ ජිනදාස ආච්චිගේ නිවසේ නැවතිලා පාසල් ගියා. ඒ රාවතාවත්තේ මෙතෝදිස්ත පාසල. ජිනදාස ඉගෙනගන්න දක්‍ෂයි. ඒ වගේම හරිම උනන්දුයි.ඔහු පාසලේදි පතපොතේ වැඩ මිසක් කී‍්‍රඩා වගේ බාහිර වැඩවලට යොමු වුණේ නෑ. ඒ පාසලේ ජ්‍යෙෂ්ඨ පාඨමාලා සහතික පත‍්‍ර විභාගය දක්වා ඔහු ඉගෙනුම ලැබුවා.1941 දි ජ්‍යෙෂ්ඨය සමත් වෙන කොට ජිනදාසගේ වයස අවුරුදු දාසයයි. එස්.එස්.සී. විභාගෙ හොඳින් සමත් වුණු ජිනදාසට ඉංගි‍්‍රසි ඉගෙනගන්න ලොකු ආසාවක් ඇතිවුණා. 1941 අපෙ‍්‍ර්ල් 05 වැනිදා ජපන් හමුදාවන් කොළඹට බෝම්බ දැම්මා. රටේ මහ කලබලයක්. කොළඹ තිබුණු පාසල් වහලා ගම්බදට රැගෙන ගියා.කොටහේනේ ශාන්ත බෙනඩික්ට් විද්‍යාලය වහලා එහි ශාඛාවක් ලෙස වත්තල ශාන්ති අන්තෝනි විද්‍යාලය ඇරියා. ජිනදාස මවුපියො ළඟට ගිහින් වත්තල ශාන්ත අන්තෝනි විද්‍යාලෙට ඇතුළු වුණා. ඒක ඉංගී‍්‍රසි මාධ්‍ය පාසලක්. ජිනදාස ගේ ඉංගී‍්‍රසි දැනුමෙ හැටියට වැටුණේ හයේ පන්තියට. ඉගෙනුමට ඇති ආසාවත්, උනන්දුවත් නිසාම අවුරුදු දෙක හමාරෙන් ඔහු හත අට ශ්‍රේණිවල නොසිට ඉහළ පන්තියට සමත් වුණා.මේ වෙනකොට පියා ඉපැයූ සුළු වැටුපෙන් පවුලෙ බාල සහෝදර සහෝදරියන්ටත් උගන්නන්න ඕනෑ. තමාට තවත් ඉහළට උගන්වන්න පියාට අපහසු නිසා ජිනදාස රැකියාවකට යන්න හිතුවා. එස් එස් සී සමත් නිසා ගුරු වෘත්තියට යන්නට පුළුවන්. ඔහු 1944 දි පේරාදෙණියෙ ගුරු අභ්‍යාස විද්‍යාලෙට තේරුණා. 1946 දි පුහුණුව අවසන්.1947 ජනවාරි පළවැනිදා මුල් වරට ගුරු පත්වීමක් ලැබුණා. දෙවුන්දර මෙතෝදිස්ත පාසලට. ඇඳුම් කැඩුම් ටිකක් සූට්කේස් එකක අහුරගෙන පාසල හොයාගෙන දෙවුන්දරට ගියා.පාසලේ හිටපු විදුහල්පතිතුමා සී.එම් ප‍්‍රනාන්දු මහත්තය ජිනදාසට ඔහුගෙ ගෙදරම නවාතැන් දුන්නා. මුලින්ම ලැබුණේ පස්වැනි පන්තිය. හැම විෂයක්ම ඉගැන්නුවේ පන්ති භාර ගුරුතුමාමයි.ගුරුකම කළාට ජිනදාසගෙ ආසාව ඉහළට ඉගෙන ගන්නමයි. ඔහු කොළඹට මාරුවක් ඉල්ලුවා. ලැබුණෙ අලුත්ගම මහා විද්‍යාලෙට. ඒ 1948 දි. අලුත්ගමින් කාමරයක් කුලියට අරන් දෙමළ ගුරුමහත්මයෙක් එක්ක හවුලෙ නවාතැන් ගත්තා. දෙමළ මහත්තයට සිංහල බෑ. ජිනදාසට දෙමළ බෑ. මුලින් මුලින් දෙන්නා අදහස් හුවමාරු කර ගත්තෙ හස්ථ මුද්‍රාවෙන්.පස්සේ දෙමළ මහත්තය ජිනදාසට ඉංගී‍්‍රසි ඉගැන්නුවා. ජිනදාසත් දන්න විදිහට කැඩුණු ඉංගී‍්‍රසියෙන් කතා කළා. ඉංගී‍්‍රසි පාඩම කොතරම් සාර්ථක වුණාද කියතොත් මාසෙන් දෙකෙන් ජිනදාසට හොඳහැටි ඉංගී‍්‍රසිය හසුරවා ගන්නට තරම් දැනුමක් ලැබුණා. ජිනදාසල නැවතිලා හිටි කාමරේ හන්දියෙ පාර අයිනෙ උඩ තට්ටුවක තිබුණෙ.දවසක් උදේ නැගිටල ජනේල ඇරල බලකොට පාර අයිනෙ බෝක්කුව උඩ සුදු ඇඳගත් පුද්ගලයෙක් ඉඳගෙන නිවිහැනහිල්ලේ දුම්වැටියක් උරනවා.ඔහු ඇහුව ළඟ හිටපු කෙනාගෙන් ඒ කවුද කියල. බැලින්නම් ඒ බිබිල මන්ති‍්‍ර දහනායක මහත්තයා. පසු කලෙක රටේ අගමැති. දහනායක මහත්තය ආපු කෝච්චිය මඟ හිටල බස් එකක් එනකල් තමයි ඔහු එහෙම බලා හිටියෙ. අද කාලෙ නම් මන්තී‍්‍රවරයකුට ආරක්‍ෂක භටයොම කී දෙනෙක් වටේ ඉඳීද? ජිනදාස මහත්තය අහන්නෙ සිනාසෙමින්.1949 දි පත්තරේ දැන්වීමක් පළවුණා කොළඹ විශ්වවිද්‍යාලයේ මහාචාර්ය රත්නසූරිය මහත්මයා විසින් සිංහල ඩිප්ලෝමා පාඨමාලාවක් පවත්වන බවට. ජිනදාස ඊට අයැදුම් කළා. පාඨමාලාවට තේරුණා.අලුත්ගම ඉඳන් එන්න බැරි නිසා කොළඹ කේරි විද්‍යාලෙට මාරුවක් ලබා ගත්තා. 1950 දි ඩිප්ලෝමා විභාගෙ සමත් වුණා. පේරාදෙණියෙ ගුරු අභ්‍යාස විද්‍යාලෙ බාලාංශ ක‍්‍රම උගන්නපු කථිකාචාර්යවරයා නිවාඩු කාලෙදි කොළඹ ඒ පිළිබඳ පන්ති පැවැත්තුවා. ඒ පන්තිවලට රටේ සෑම පළාතෙන්ම ගුරුවර ගුරුවරියො සහභාගි වුණා. ජිනදාසලත් ගියා ගුරුතුමාට සහය වෙන්න.එහෙම ගිය පන්තියකදි ඔහුට තම ජීවන සහකාරියත් මුණ ගැහුණා. ඇය මොරටුවේ සීලවතී අත්තනායක. මතුගම වලල්ලාවිට විද්‍යාලයේ සේවය කළා. පන්තියේදි දැන හැඳිනගත් ඔවුන් 1951 පෙබරවාරි 22 දා අතිනත ගත්තා.1952 දි ඔවුන්ගේ කළුදුල් දියණිය ජානකී උපන්නා. 1953 දි ඔවුන්ගේ කැදැල්,ට තවත් නිවුන් දියණියන් දෙදෙනෙකුම එක්වුණා. ඒ සිරිමා කුමුදුනී සහ තමරා චන්ද්‍රානි. උපාධිධාරී ගුරුවරියන් ලෙස සේවය කළ ඔවුන් දෙදෙනාම අද විශ‍්‍රාමිකයි. 1955 දී උපන් නිමල් පුතා අද ඇමෙරිකාවේ පදිංචිව සිටිනවා. 1962 දී උපන් බාල දියණිය තුසිතා දැන් ඕස්ටේ‍්‍රලියාවේ පදිංචිව සිටිනවා.ජිනදාසට හැමදාම ඉගෙනගන්න ලොකු ආසාවක් තිබුණා. පාසලේ උගන්වන ගමන් තමන්ගෙ දැනුමත් අධ්‍යාපන සුදුසුකමත් වැඩිකර ගන්න ඔහු හැම විටම උත්සාහ කළා. මහනුවර ති‍්‍රත්ව විද්‍යාලෙට සිංහල උගන්වන්න ගුරුවරයෙක් ඉල්ලල පත්තරේ දැන්වීමක් දාලා තිබුණ.ජිනදාසත් ඊට ඉල්ලුම් පත‍්‍රයක් යැව්වා. ඒ කාලෙ ති‍්‍රත්ව විද්‍යාලෙ විදුහල්පති බි‍්‍රතාන්‍ය ජාතික නෝමන් වෝල්ටර්. ජිනදාසට සම්මුඛ පරීක්‍ෂණයට කැඳවීමක් ලැබුණා. කොළඹ ගාලුමුවදොර හෝටලයට පැමිණ විදුහල්පති හමුවෙන ලෙස. නියමිත වෙලාවට ඔහු ගියා.ප‍්‍රශ්න දෙකයි ඇහුවේ. කවදා ඉඳන්ද වැඩබාර ගන්න පුළුවන් කියල ඇහුවා. ඔහු කේරි විද්‍යාලෙට දැන්වූවා. ති‍්‍රත්ව විද්‍යාලෙට පත්ව ගියා. ඒ 1951 මුල. ඒ වන විට ති‍්‍රත්ව විද්‍යාලෙ සිංහල භාෂාවට කිසිම තැනක් නෑ. ඉංගී‍්‍රසි ඉගෙන ගත්ත කළු සුද්දො වගේ තරුණ සිංහල ළමයි. සිංහල භාෂාව බොහොම පහත් විදිහට සැලකුවේ.තමන් ගෙ රට ජාතිය අමතක කරල පරගැති ජාතියක් බවට පත්වන්නට වළිකන තරුණයන් හට නෝමන් වෝල්ටර් විදුහල්පතිතුමා අනුකම්පා කරන්නට ඇති. ඔවුන්ගේම ජාතික සංස්කෘතික සිරිත් විරිත් මවු භාෂාව යළිත් වරක් විද්‍යාලය තුළ තහවුරු කිරීමයි ඔහුගේ අදහස වුණේ.ජිනදාස ගුරුතුමා සිංහල උගන්නන්න මුලින්ම ති‍්‍රත්ව විද්‍යාලෙට ගියාම ළමයි ඔහු සත පහකට ගණන් ගත්තෙ නෑ. මුලින්ම එස්.එස්.සී. පන්තියට ගියා. එක ළමයෙක්වත් නැගිට්ටේ නෑ. පන්තියෙන් බාගයක් වත් ඔළුව ඉස්සුවේ වත් නෑ. වෙන වැඩ.රැල් බුරුල් ඇරලා ජිනදාස ගුරුතුමා කතා කළා. ළමයි කනකට ගත්තෙ නෑ. ඔහු ළමයින්ගේ දැනුම බලන්ඩ පුංචි රචනාවක් ලියන්න කිව්වා. ළමයි ගණන් ගත්නෙ නෑ. දෙතුන් සැරයක් කිව්වා. ටික දෙනෙක් වැඩ පටන් ගත්තා.ජිනදාස මහත්තයගෙ ඉවසීමේ සීමාව පැන්නා. දුන්නා හොඳ පාරක් එකෙකුට. පංතියම ගල් ගැහුණා. එක්වරම වැඩ පටන් ගත්තා. එදා පටන් අවසානය දක්වාම ජිනදාස ගුරුතුමාට කවුරුත් ගරු කළා.ඔහු උද්ධච්ඡ ශිෂ්‍යයන්ගේ මානය බින්දා. ඔවුන් තුළ සැබෑවට ජාත්‍යාලය ඇති කළා. සිංහල සාහිත්‍ය සංගමය ඇරැඹුවා. වාද විවාද, නාට්‍ය, ගායනා තරග සංවිධානය කළා. ළමයි උනන්දුවෙන් ඒවාට සහභාගී වුණා.ඔවුගෙන් සිංහල උගත් ගෝලයන් අතර අද ලංකාවේ කීර්තිමත් පුද්ගලයන් රැසක් සිටිනවා. මහාචාර්ය විමල් දිසානායක, ඇමති ආචාර්ය සරත් අමුණුගම, හිටපු ඇමැති අනුරුද්ධ රත්වත්ත, හිටපු සෙන්පති ඩෙන්සිල් කොබ්බෑකඩුව, ආචාර්ය ජයන්ත ධනපාල, හිටපු පාර්ලිමේන්තු ලේකම් බර්ට‍්‍රම් තිත්තවැල්ල ඒ අතරින් ඔහුගේ මතකයට නැගෙන කිහිප දෙනෙක්.1951 සිට 1960 දක්වා ඔහු ති‍්‍රත්ව විද්‍යාලයේ සේවය කළා. නවසිය හැටේ දි රටේ දේශපාලන වාතාවරණය වෙනස් වුණා. පුද්ගලික පාසල් රජයට ගත්තා. 1954 දි ජිනදාස ලන්ඩන් විශ්වවිද්‍යාලෙන් ඉන්ටර් ආට්ස් උපාධිය සමත් වෙලා හිටියේ. 1957 දි ලන්ඩන් විශ්වවිද්‍යාලෙන්ම බී.ඒ. උපාධියත් ලබා ගත්තේ ද්විතිය පන්ති ඉහළ සාමාර්ථයක් සමඟ.1960 දි අධ්‍යාපන දෙපාර්තමේන්තුව රජයේ විද්‍යාලවල විදුහල්පතිවරුන් සඳහා අයැදුම්පත් කැඳෙව්වා. ජිනදාසත් ඉල්ලුම්පත‍්‍රයක් දැම්මා. ඔහුට මුල්ම විදුහල්පති පත්වීම ලැබුණේ වව්නියාවේ සිංහල මහා විද්‍යාලෙට.දරු පවුල නුවර නවත්තල වව්නියාවට ගියා. ඒ කාලෙ අද වගේ නොවෙයි. සිංහල දෙමළ භේදයක් නෑ. ජනතාව බොහෝම සමගියෙන් ජීවත් වුණා. වවුනියාවට ඔහු ගියේ තනිවම ඔහුගේ මොරිස් මයිනර් රථය පදවාගෙන.පාසලේ ළමයි 800 ක් පමණ හිටියා. හොඳ ගුරු නිවාසයක් තිබුණා. විදුහල්පති තනතුරේ හුරුවක් නැතත් උප විදුහල්පති ගෙ සහයෙන් ඉක්මණින් වැඩ අල්ලා ගත්තා. 1966 දෙසැම්බර් නිවාඩුවට ගෙදර ආවම අනපේක්‍ෂිත විදිහට ඔහුට නිට්ටඹුවේ සංඝබෝධි විද්‍යාලෙට ස්ථාන මාරුවක් ලැබුණා.නිට්ටඹුව සංඝබෝධි විද්‍යාලෙ හොරගොල්ල වලව්වට යාබද ඉඩමක පිහිටා තිබුණා. ඒ බණ්ඩාරනායක පව්ලෙන් රටට දායාද කළ පාසල. ගොඩනැඟිලි දෙකකින් යුතු පාසලේ අධ්‍යාපන මට්ටම අන්තිමට බැහැලා. මේ පාසල සංවර්ධනය කළ හැකි කෙනෙක් සිරිමාවෝ බණ්ඩාරනායක මැතිනිය සොයමින් වැඩේට පත්කළේ ජිනදාස. ඔහු වැඩ බාර ගත්තා. ලේසි නෑ වගකීම.මාසයක් ඇතුළත ගුරු දෙගුරු සමිතියක් කැඳෙව්වා. නිට්ටඹුව ගුරු අභ්‍යාස විද්‍යාලයේ හිටපු විදුහල්පති අලගියවන්න රාළහාමි, මල්පෝරුවෙ වෙද මහත්තයා, ඩී.එෆ්. අතුකෝරාළ වගේ මහත්වරු ගුරු දෙගුරු සමිතියේ හිටිය.ඔවුන් මැතිනිගේ ළඟ හිතවතුන්. ඔවුන් සමඟ එකතු වෙලා සෙනසුරාදා උදේම මැතිනිය හම්බවෙන්න ගියා. අලුත් විදුහල්පතිතුමා ඈට හඳුන්වා දුන්නා.මගේ ඉස්කෝලෙ හොඳට දියුණු කරන්න ඕනෑ” ඈ කිව්වේ එපමණයි.විදුහල්පතිතුමා ආපසු ආවා. වැඩ කරල පෙන්නන්න හිතුවා. මවුපියො කැඳෙව්වා. කී‍්‍රඩා උත්සවයක් සංවිධානය කළා. පාසලට කී‍්‍රඩා පිටියක් නෑ. මිදුල මැද මහ මඩ වළක් තිබුණා. මේ වළ වටේට ධාවන පථයක් හැදුවා. ළමයි පුහුණු කළා. කවදාවත් එහෙම අවස්ථාවක් නොලැබුණු ළමයි බොහොම උනන්දුවෙන් පුරුදු පුහුණු වුණා. උත්සවේ ප‍්‍රධාන ආරාධිතයා ලෙස මැතිනියට ආරාධනා කළා. ළමයි මඩ වළේ වැටි වැටී තරගෙට දිව්වා. අමුත්තන් පී‍්‍රති ඝෝෂා කළා.විදුහල්පතිතුමා ගේ කතාවෙදි ඔහු කිසිදු ඉල්ලීමක් ඉදිරිපත් කළේ නෑ. සතියක් දෙකක් ගියා. තනිවම ගිහින් මැතිනිය හමු වුණා. “ඔබේ පාසලේ ළමයින්ගෙ දස්කම් දුටුවා නේද? පාසල දියුණු කරන්න නම් ඔතැන හැර වෙන තැනක් දෙන්න” ඍජුවම ඉල්ලීම ඉදිරිපත් කළා.මැතිනිය කල්පනා කළා. හොඳයි සුදුසු තැනක් බලල මට කියන්න” ඈ කීවා.විදුහල්පතිතුමා තනිවම ගම පුරා ඇවිද්දා. සුදුසු යැයි හැඟුණු තැනක් බලාගෙන යළිත් මැතිනි හමු වුණා. ඈ සමග ගිහින් ස්ථානය පෙන්නුවා. හොඳින් වටපිට බැලූ ඈ “හොඳයි මෙතැනින් අක්කර හතරක් ලබා දීල අමාත්‍යාංශයට දන්වන්න” ඇගේ ලේකම්වරයාට කීවා. වර්තමාන නිට්ටඹුව සංඝබෝධි මහා විද්‍යාලෙට මුල් අඩිතාලම වැටුණේ එහෙමයි.වසරක් ගතවෙන්නටත් පෙර නිලධාරීන් විශේෂයෙන් උනන්දු වෙලා දෙමහල් ගොඩනැගිලි දෙකක් සහ විද්‍යාගාරයක් සහිත ගොඩනැගිලි තුනක්ම විදුහලට ඉදිකර දුන්නා. පාසලේ අධ්‍යාපන මට්ටම නංවන්න හොඳ ගුරුවරු ලබා ගත්තා.ගුරුවරුන් ළමයිනුත් උනන්දු කරගෙන ඉක්මනින්ම හොඳ ප‍්‍රතිඵල පෙන්නුවා. 1965 ඡන්දෙන් ශි‍්‍ර.ල.නි.ප පැරැදුණා.එක්සත් ජාතික පක්‍ෂයට ජය ලැබුණා. අධ්‍යාපන ඇමැති ලෙස ඊරියගොල්ල මහතා පත් වුණා. පක්‍ෂ දේශපාලනේ මුල්කරගෙන ගුරුවරු මාරු කළා. මැතිනිගෙ පාසලේ වැඩ කළ නිසා ජිනදාස මහත්තයටත් මාරුවීමක් ලැබෙයි කියල ඔහු සිතුවා. ඒත් වසරක් ගත වුණා. වෙනසක් නෑ. ඔහු නැවත මැතිනි හමුවුණා. පාසල දියුණු කරන්න ඔහුට බලයේ සිටින පක්‍ෂයේ සහය පැතීමට සිදුවන බව කීවා. මැතිනි කිසිම විරෝධයක් පළකළේ නෑ. ඒකමතිකව එය අනුමත කළා.නැවත වරක් පාසලේ තෑගි උලෙළක්. ප‍්‍රධාන ආරාධිතයා ලෙස අධ්‍යාපන ඇමැතිට ආරාධනා කරන්න ගියාම ඔහු එකවරම ඇහුවෙ මැතිනිට ආරාධනා කළාද කියලයි. අද කාලෙ වගේ නොවෙයි.එදා දේශපාලනඥයො වැඩ කළේ බොහෝම වැදගත් විදිහට. උත්සවේ ජයට කෙරුණා. ඊරියගොල්ල මහත්මයා එදා බොහොම ආන්දෝලනයට තුඩු දුන් ප‍්‍රකාශයක් කළා.”මේ රට ඉදිරියට ගෙනියන්න නම් මැතිනියයි, ඩඩ්ලි සේනානායක මහත්තයයි එකතු වෙන්න ඕනෑ” යැයි කිව්ව. ඒ වන විට බණ්ඩාරනායක මහත්මය මිය ගිහින්. ඩඩ්ලි මහත්තය අවිවාහකයි. පසුදා පුවත්පත්වල මේ ප‍්‍රකාශය ප‍්‍රධාන සිරස්තල බවට පත් වුණා.පාසලේ තෑගි උත්සවය ගැන ඇමතිතුමා කොතරම් පැහැදුණ ද කියතොත් “මම මේ පාසලට අංක එකේ විද්‍යාගරයක් ලබා දෙනවා” කියල ප‍්‍රසිද්ධියෙ ප‍්‍රකාශ කළා. විදුහල්පතිතුමා අවශ්‍ය කටයුතු සඳහා අමාත්‍යාංශෙට ගියාම ගොඩනැඟිලි ඉන්ජිනේරුවා අංක දෙකේ විද්‍යාගාරයක් අනුමත කරලා.ඇමතිතුමාට දැන්වූ වහාම යළිත් අංක එකේ විද්‍යාගාරයක් සංඝබෝධියට අනුමත වුණා. මාසයක් දෙකක් ඇතුළත විද්‍යාගාරෙ හදල ඇමතිතුමා ලවාම විවෘත කෙරෙව්වා.මේ වනවිට සංඝබෝධිය හැම අතින්ම දියුණුයි. විදුහල්පතිතුමා ගෙදර ගියෙ කලාතුරකින්. පාසලේම රැඳෙමින් කටයුතු සොයා බැලුවා. ළමා ළපටි නුවර. රටේ ළමයින්ට ඉගැන්නුවට ගෙදර ළමයින්ගේ යහපත බලන්නේ නෑ කියල පුංචි චෝදනාවක් ගෙදරින්. කාරණේ ඇත්තනේ. ජිනදාස විදුහල්පතිතුමා කොළඹට මාරුවක් ඉල්ලුවා.1970 දි මරදානේ සරණංකර මධ්‍ය මහා විද්‍යාලෙට මාරුවක් ලැබුණා. 71 ජනවාරි මාසෙ වැඩ බාර ගත්ත. හැත්තෑ එකේ කැරැල්ල ඇරැඹුණා. මරදාන සරණංකරය ඉඩපාඩු ගොඩනැඟිලි සහිත පාසලක්. පාසලේ වැඩකට නොගත් ශාලා විද්‍යාගාර වසා දමා තිබුණා. මෙහි කොටසක තරුණ ගුරුවරුන් කිහිපදෙනෙක් නවාතැන් ගෙන සිටියා. විදුහල්පතිතුමා වැඩ බාර ගත්තා පමණයි ඇතුළත ඔහු නොදැන බොහෝ දේ සිදුවෙමින් තිබුණා. 1971 අපෙ‍්‍ර්ල් 05 මහ රෑ 10 – 11 ට රටේ ඇඳිරි නීතිය පැනෙව්වා. කැරලිකරුවන් අත්අඩංගුවට ගත්තා.අගමැතිනිය අත්අඩංගුවට ගන්න කුමන්ත‍්‍රණය කළ පිරිස සැඟව සිටියේ මරදානේ සරණංකර මධ්‍ය මහා විද්‍යාලයේ බව පසුදා ගුවන්විදුලි ප‍්‍රවෘත්තිවලට ප‍්‍රචාරය වුණා. විදුහල්පතිතුමා ගල් ගැහුණා. ඔහු අත්අඩංගුවට පත් නොවුණේ කිසියම් ආශ්ච¸යකින් වගෙයි.එහෙත් විවිධාකාර ප‍්‍රශ්න කිරීම් සඳහා ඔහුට වරින්වර පොලිසියට යන්න සිදු වුණා. පාසලේ ගොඩනැගිලි කඩා බිඳ දාලා ඒවා පිළිසකර කරන්න සිදු වුණෙත් ඔහුට. ඔහුට ඒ විදුහල එපා වුණා. මාරුවක් ඉල්ලුවා. එවර කෝට්ටේ ශි‍්‍ර ජයවර්ධනපුර මහා විද්‍යාලෙට මාරුවක් ලැබුණා.ඒ පාසලේ සේවය කළේ බොහෝම කෙටි කාලයක්. ඔහුට විදුහල්පතිකම එපා වුණා. එවකට අමාත්‍යාංශයේ ලේකම් ආචාර්ය පෙ‍්‍ර්මදාස උඩගම. උඩගම මහත්තයට කියා ඔහු අධ්‍යාපන අමාත්‍යාංශයට බැඳුණා.ඒ වවුනියාව ප‍්‍රධාන අධ්‍යාපන නිලධාරීවරයා හැටියට. 1974 දි වවුනියාවට ගිය ජිනදාස මහත්තය අවුරුදු 1 1/2ක් වවුනියාවේ සේවය කළා.1976 දී ප‍්‍රධාන අධ්‍යාපන නිලධාරී ලෙස යළිත් කොළඹට මාරුවක්. 1977 ආණ්ඩුව පෙරළුණා. මැතිනිගේ මිනිහෙක් කියල ජිනදාස හලාවතට මාරු කළා. උදේ වැඩ බාර ගත්තා. දහය වෙනකොට වැඩ තහනම් කරල ටෙලිග‍්‍රෑම් එකක් ආව.හේතුවක් නෑ. කාටවත් නොකියා ගෙදර ගියා. ගෙදරට වෙලා ඉදීමත් ඵලක් නෑ. අමාත්‍යාංශෙට ගිහින් වැඩ තහනමට හේතුව ඇහුව.යළිත් හලාවත ප‍්‍රධාන අධ්‍යාපන නිලධාරියා ලෙස පත්වීම ලැබුණ. ඔහු එය ප‍්‍රතික්‍ෂෙප කළා. කලකිරීමෙන් පසු වූ ඔහු පසුව කළුතර අධ්‍යාපන පරිපාලන පුහුණු ආයනයේ කථිකාචාර්යවරයකු ලෙස සේවයේ යෙදුණා. 1981 දි ඔහු රජයේ සේවයෙන් විශ‍්‍රාම ගත්තේ බිරියටවත් නොකියා. රැකියාවක් නොකර ගෙදර ඉඳීමත් ලේසි වැඩක් නොවෙයි. ඒ නිසාම ඔහු ඇට්ලස් හෝල් සමාගමේ කළමනාකාරවරයා ලෙස සේවයට එක් වුණා.1983 ජූලි කලබලයෙදි ඔහු ඉතාම අමිහිරි අත්දැකීම්වලට මුහුණ දෙමින්ම ගෙදර ආවේ ජාතිවාදයේ උණුසුම් ගිනිදැල් මැදින් ඒ රස්සාවටත් ආයුබෝවන් කියලා.දිනකර පත්තරේ කර්තෘ මණ්ඩලේට ඔහු එක් වුණේ චන්ද්‍රිකා මැතිනිගෙයි විජයගෙයි දැන හැඳුනුම්කම නිසා. ලේඛන කලාවට කවදත් ඇල්මක් දැක්වූ නිසාම දිනකර පත්තරේ කර්තෘ මණ්ඩලයට එක් වුණා.එය වැහෙනතුරුම පත්තරේ වැඩ කළ ජිනදාස ගෙදර නැවතුණේ ඒ වන විට ඔත්පොළව සිටි බිරිය රැක බලා ගන්න. 1996 දී ඈ මෙළොවින් සමුගන්නාතුරුම ඈට ගිලාණෝපස්ථාන කළා.1991 සිට ඔහු ශි‍්‍ර ජයවර්ධනපුර කෝට්ටේ සමථ මණ්ඩලයේ කි‍්‍රයාකාරි සාමාජිකයෙක්. ඒ අත්දැකීම් ඇසුරින් 2001 දි ඔහු “සමථ මණ්ඩල කළමනාකරණය” නම් කෘතිය ලිව්වා.2001 දි එක්සත් ජාතීන්ගේ සංවිධානය, පීටර් කෙනමන් චරිතාපදානය, කන්නන්ගර චින්තනය සහ නිදහස් අධ්‍යාපන පුරාණය වැනි කෘති ලියා ප‍්‍රකාශයට පත් කළ ඔහු අද වඩාත් නැඹුරුව සිටින්නේ් පරිවර්න කාර්යයටයි.මේ වසරේ සාහිත්‍ය මාසයේදී ඔහු පරිවර්තනය කළ නවතම කෘතිය ශ්‍යාම් සෙල්වදොරේ ගේ “මෝසම් මුහුදේ පිහිනීම” දොරට වැඩියා. ආර්.කේ. නාරායන් ගේ කතාවක් සිංහලට පරිවර්තනය කොට මුද්‍රණයේ පවතිනවා.සෝදාපාළුවට ලක්වෙමින් පවත්නා සිංහල විචාර කලාව පිළිබඳ ශාස්තී‍්‍රය ග‍්‍රන්ථයක් ඉදිරිපත් කිරීමට ජිනදාස වන්නිආරච්චි හිටපු විදුහල්පතිවරයා මේ දිනවල සිය කාලයත් ශ‍්‍රමයත් කැපකරමින් සිටිනවා.සාගරිකා දිසානායක ජයසිංහ ඡායාරූපය – විමල් කරුණාතිලක</content>
  </post></root>