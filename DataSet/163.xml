<?xml version="1.0" encoding="UTF-8" standalone="no"?><root><post>
    <category>NEWSPAPER</category>
    <date>
      <year>2009</year>
      <month>01</month>
      <day>11</day>
    </date>
    <link>http://www.silumina.lk/2009/01/11/_art.asp?fn=aj0901115</link>
    <topic>කොමර්ෂල් ඊ එක්ස්චේන්ජ්</topic>
    <author/>
    <content>එච්.එන්.බී. නව සන්නාම තානාපතිවරුඅධි තාක්ෂණික රැකියා සඳහා වෙබ් අඩවියක්මික්මැක් නව බිස්කට් වර්ග පහක්මැලිබන් කී‍්‍රම්ක‍්‍රැකර් තරගයේ ජයග‍්‍රාහකයාට ලක්ෂ 25ක්කොමර්ෂල් ඊ එක්ස්චේන්ජ් සේවාවෙන් මුදල් ත්‍යාගනැඟෙනහිර නවෝදයට තොරතුරු තාක්ෂණ පහසුකම්කොමර්ෂල් බැංකුවේ ඊ එක්ස්චේන්ජ් සේවයෙන් දෙසැම්බර් 21 වැනිදා සිට අපේ‍්‍ර්ල් 15 කාල සීමාවේදී මුදල් ලබාගන්නා අයට සුපිරි තෑගි මල්ලක් පිරිනැමීමට බැංකුව විසින් කටයුතු කොට ඇත.රුපියල් ලක්ෂ 12ක එම තෑගිමල්ල මසකට රුපියල් ලක්ෂයේ ජයග‍්‍රාහකයින් තිදෙනෙක් බැගින් මාස හතරකදී ජයග‍්‍රාහකයන් දොළොස් දෙනකු අතර බෙදී යනු ඇත.එම කාලසීමාව තුළ සිදුවන සියලුම මුදල් එවීම් තරගය සඳහා ඇතුළත් වෙනු ඇත.ඒ පිළිබඳ අදහස් දක්වන කොමර්ෂල් බැංකුවේ විද්යුත් බැංකු අංශයේ ජ්‍යෙෂ්ඨ කළමනාකරු ප‍්‍රදීප් බන්දුවංශ මෙසේ පැවසීය.මෙම තෑගි තරගයත් සමඟ අපගේ ගනුදෙනුකරුවන්ට ප‍්‍රීතිමත් උත්සව සමයක් ගතකිරීමේ හැකියාව ලැබෙනවා. අප සමඟ රැඳෙමින් කොම් බෑන්ක් ඊ එක්ස්චේන්ජ් සේවා සාර්ථක කරගැනීමට දුන් සහය අගය කිරීමක් ලෙස මේ තරගය අප ආරම්භ කිරීමට සිතුවා.”කොමර්ෂල් e-exchange සේවාව අන්තර්ජාලය උපයෝගී කොටගෙන ක්ෂණිකව මුදල් පෙ‍්‍ර්ෂණය කරනා සේවාවකි. මෙම සේවාව රටවල් 50 කට අධික සංඛ්‍යාවක සිටිනා ශ‍්‍රී ලාංකිකයන්ට නියෝජිත ජාලයක් මෙන්ම කොමර්ෂල් බැංකුවේම ව්‍යාපාර ප‍්‍රවර්ධන නිලධාරීන් හරහා කොමර්ෂල් බැංකුව මඟින් සලසා ඇත. මෙම සේවාව හරහා එවන මුදල් කොමර්ෂල් බැංකුවේ ඕනෑම ශාඛාවකින් ලබා ගැනීමට පහසුකම් සලසා ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>11</day>
    </date>
    <link>http://www.silumina.lk/2009/01/11/_art.asp?fn=aj0901116</link>
    <topic>නැ‍ෙඟනහිර නවෝදයට</topic>
    <author/>
    <content>එච්.එන්.බී. නව සන්නාම තානාපතිවරුඅධි තාක්ෂණික රැකියා සඳහා වෙබ් අඩවියක්මික්මැක් නව බිස්කට් වර්ග පහක්මැලිබන් කී‍්‍රම්ක‍්‍රැකර් තරගයේ ජයග‍්‍රාහකයාට ලක්ෂ 25ක්කොමර්ෂල් ඊ එක්ස්චේන්ජ් සේවාවෙන් මුදල් ත්‍යාගනැඟෙනහිර නවෝදයට තොරතුරු තාක්ෂණ පහසුකම්නැඟෙනහිර නවෝදය තවත් අර්ථවත් කරමින් මයික්‍රොසොෆ්ට් අධ්‍යාපන අමාත්‍යංශය හා එක්ව පළාතේ ගුරුවරුන්ගේ ඉගැන්වීමේ කුසලතා වර්ධනය කිරීම සඳහා පුළුල් වැඩපිළිවෙළක් කි‍්‍රයාත්මක කොට ඇත.පරිගණක ක්ෂේත‍්‍රයේ අන්තර්ජාතික පිළිගැනීමට ලක්වූ ‘ජාත්‍යන්තර පරිගණක ගමන් බලපත‍්‍ර පාඨමාලාව‘ ඔස්සේ අදාළ ගුරුවරුන්ට තොරතුරු තාක්ෂණය ආශ‍්‍රිත මූලික නිපුණතා පිළිබඳ පරිපූර්ණ දැනුමක් ලබාදීම මෙහිදී සිදුකෙරේ.නැඟෙනහිර පළාත වෙත රජයේ සංවර්ධන කි‍්‍රයාදාමයෙහි මූලික අවධානය යොමු වන අතර, මෙහි සමාජ හා ආර්ථික ස්ථාවරභාවය නිර්මාණය කිරීම සඳහා රජය විසින් පියවර රැසක් ගන්නා ලදී.නැඟෙනහිර පළාත තුළ කි‍්‍රයාත්මක කරන ලද වැඩසටහන්වල මූලික අරමුණ වූයේ පුනරුත්ථාපන හා ප‍්‍රතිසංස්කරණ කි‍්‍රයාවලීන් ඔස්සේ යහපත් ආර්ථික වටපිටාවක් නිර්මාණය කරමින් එම ප‍්‍රදේශයෙහි පදිංචිකරුවන්ගේ ජීවන තත්ත්වය නඟා සිටුවීමයි.මේ පිළිබඳව සිය අදහස් දක්වමින් ද්විතීයික අධ්‍යාපන නවීකරණ ව්‍යාපෘතියෙහි ව්‍යාපෘති අධ්‍යක්ෂ අනුර දිසානායක මහතා මෙසේ පැවසීය.’ගුරුවරුන් සහ සිසුන් 21 වන සියවසේ අභියෝග ජයගැනීම සඳහා සූදානම් කිරීමේදී තොරතුරු සන්නිවේදන තාක්ෂණ දැනුම අනිවාර්ය අංගයක් වන බව අපෙගේ පිළිගැනීමයි.මයික්‍රෝසොෆ්ට් සමඟ ඇතිකර ගන්නා ලද ඵලදායී සහයෝගීතාව මඟින් අප විසින් ‘අධ්‍යයන සහායක වැඩසටහන’ යටතේ නැඟෙනහිර පළාතේ ගුරුවරුන් සඳහා ජාත්‍යන්තර පරිගණක ගමන් බලපත‍්‍ර පාඨමාලාව කි‍්‍රයාත්මක කෙරුණා.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>11</day>
    </date>
    <link>http://www.silumina.lk/2009/01/11/_art.asp?fn=aw0901111</link>
    <topic>පෙර අකුසල පලදී දුක් විඳි යුවළක්</topic>
    <author>මතුගම මහින්ද විජේතිලක</author>
    <content>පෙර අකුසල පලදී දුක් විඳි යුවළක්සත්ත්වයා මේ සංසාරයට බැඳී ගමන් කරන්නේ කර්මය නිසා ය. කුසලාකුසල කර්ම හේතු කොට ගෙන, ඒ හේතුවේ ඵලය වශයෙන් සැප දුක් විඳිමින් සංසාර ප‍්‍රවාහයට එක්ව දිගින් දිගට විවිධ ආත්ම භවයන්හි ඉපදෙමින් මැරෙමින් ගමන් කරති.“කරන කලට පව් මීරිය මීසේ - විඳින කලට දුක් දැඩි වෙයි ගිනි සේ” කියන්නා සේ මිනිස් භවයේ උපත ලැබූවත් බොහෝ දෙනකුට වස්තු සම්පත් ලැබී සැප විඳින විට පරලොවක් ගැන සිතන්නට පවා නොසිතෙයි. එහෙත් දුක් විඳින්නට සිදුවූ විට හඳහන රැගෙන දෛවඥයන් කරා ගොස් මේ “නරක කාලයට” හේතු විමසයි.දේවාල කරා ගොස් පුද පූජා තබමින් “අනේ; දෙයියනේ පස්වාන් දහසකට බුදුවෙන්ඩ. ඔබවහන්සේ ගේ දිව නෙතින් බලා දිව නැනින් අසා මේ අසරණ ගැත්තාට අනුකම්පා කොට පිනට පිහට වෙන්නැ’යි යදිති.එහෙත් මොහු පුළුවන් කාලේ කළ කී දේ දෙවියෝ දනිති. දෙවියෝ පමණක් නොව මහිද්ධික පෙ‍්‍ර්තයෝ පවා දනිති. මිනිසා විසින් රහසේ, කාටත් හොරෙන් යැයි සිතා කරන වැරැදි කි‍්‍රයාත්, යහපත් කි‍්‍රයාත් මේ විශ්වයට රහසක් නොවේ.අකුසල කර්ම විපාකයකට ගොදුරු වී දුක් පීඩා විඳින කාන්තාවක ගේ කතාවකි මේ. කුමක් හෝ කුසල කර්මයක ආනිසංසයෙන් ඇය මිනිස් භාවයක් ලබා උපත ලබා ඇත.ප‍්‍රදේශයේ ප‍්‍රසිද්ධ පාසලකින් අධ්‍යාපනය ලබා විභාග සමත් වී සෞඛ්‍ය අංශයේ වැදගත් යැයි සම්මත රැකියාවකට පත් වූවාය. එසේ ම පෞද්ගලික සේවයේ ද විශාල ආදායමක් ඉපැයූ සෞඛ්‍ය අංශයේ ම කෙනකු සමඟ විවාහ වූවාය.විවාහයෙන් පසු ඇය නිතර යම් බඩේ වේදනාවකින් පීඩා විඳින්නට වූවාය. පිළිසිඳ ගැනීම් සිදු වුව ද මාසයෙන් දෙකෙන් ගබ්සාවීම වළක්වා ගන්නට බැරි විය. ඒ අතර ම ඇගේ ස්වාමියා උපයනා මුදල් නිකරුණේ වැය වන තත්ත්වයක් ද උදාවීය.නිතර රිය අනතුරු සිදුවෙමින්, එම රිය අනතුරු ඔහුගේ වරදින් සිදුවීම නිසා තුවාලකරුවන්ට හා බාහිර දේපළවලට ලක්ෂ ගණනින් වන්දි ගෙවන්නට සිදුවීය. එසේ ම බිරියගේ ගර්භාෂගත රෝග තත්ත්වයට ද ලක්ෂ ගණනින් වියදම් කොට ප‍්‍රතිකාර කරන්නට ද සිදුවීය.වෛද්‍ය ප‍්‍රතිකාර හැරෙන්නට වෙනත් ආධ්‍යාත්මීය කටයුතු හෝ වත් පිළිවෙත් හෝ කෙරෙහි විශ්වාසයක් නොතැබූ මේ අයගේ දුක් පීඩා දිනෙන් දින දෙගුණ තෙගුණ වන්නට ද වීය. බැරි ම තැන ඥාතියකුගේ මඟ පෙන්වීමක් අනුව මේ දෙදෙනා ගලිගමුවේ ඥානදීප හිමියන් හමුවීමට පැමිණියහ.ඇගේ යටිබඩ දරුණු කටුවකින් හෝ නියපොතුවලින් සූරනවා සේ දැනෙන බවත්, නින්දේදී ශාරීරික වේදනා නිසා බොහෝ සේ දඟලන බවත්, මේ හේතුව නිසා උදේ වන විට ගබ්සා වී ඇති බවත් දැනට විසි වතාවක් පමණ ගබ්සාවී ඇති බැවින් දරු සම්පත් අහිමි වී ඇතැයි ද අනාවරණය විය.බටහිර වෛද්‍ය ප‍්‍රතිකාර අනුව මේ අඹුසැමි දෙදෙනා ම නීරෝගී බවත් සරු බවත්, මෙසේවීමට කිසිදු අඩුපාඩුවක් හෝ හේතුවක් හෝ සොයා ගැනීමට නොහැකි වූ බවත් ඇගේ සැමියා පැහැදිලි කළේය.මේ ගවේෂණයේ දී අනාවරණය වූයේ මේ අඹුසැමි යුවළ පෙර භවයක ගබ්සා මධ්‍යස්ථානයක් පවත්වාගෙන ගිය බවත්, එහි දී මෙම කාන්තාව හෙදියක් ලෙස එම කටයුත්තේ ප‍්‍රධාන කාර්යයන් කි‍්‍රයාත්මක කළ බවත් එසේ ගබ්සා කිරීම්වලදී එම ගැබ්වලට ප‍්‍රවිශ්ට වී සිටි ගන්ධබ්බයන් ඇය කෙරෙහි අමනාපයෙන්, වෛරයෙන් ඉවත්ව ගොස් අමනුස්සයින් වී ඉපිද ඇය සොයාගෙන ඇවිත් ඇගේ ගර්භාෂයට පීඩා කොට පිළිසිඳ ගැනීම් විනාශ කරන බවත්ය.මිනිස් ලොව උපතක් ලැබීමේ අපේක්ෂාවෙන් කාන්තාවන්ගේ කුසට පැමිණි ගන්ධබ්බයන්ට පීඩා කොට, ගබ්සා කැර, ඉවත් කිරීමේ පාපයේ ආදීනවය මෙසේ ඇය පසු පස පැමිණ ඇත.අපේක්ෂාවන් බිඳුණු වෛරයෙන් අමනුස්ස භාවය ලැබූවෝ ඇගේ කළල විනාශ කරති.මේ අතර බලවතුන් අතින් ගැබ්ගත් තරුණියන් ඔවුන්ගේ අකැමැත්ත ඇතිව ගබ්සා කරවීම්වලට ලක් කිරීම නිසා ඒ තරුණියෝ වෛරයෙන් මැරී යක්ෂණියන්ව පැමිණ ඇගේ ශරීරයේ රුධිරය උරා බීම ද සිදුවීය.මේ අතර ඇගෙන් පළිගැනීමට ආ තවත් තිදෙනෙක් වූහ. ඒ බලවතකු නිසා ගැබ්ගෙන ගබ්සාවකට ලක් වී සියදිවි හානි කැර ගත් තරුණියක ගේ අමනුස්ස ආත්මයයි.ඇය ගබ්සාවට ලක්වීමේදී ඇගේ කුසෙහි නිවුන් දරු උපතකට අවශ්‍ය ගන්ධබ්බයින් දෙදෙනකු පිළිසිඳ සිටියහ. ඒ ගබ්සා වෙන් පසු අධික රුධිර වහනයෙන් හා සිත් වේදනාවෙන් පීඩාවට පත් තරුණිය සිය දිවි හානි කැර ගත්තාය. එයින් පසු අමනුස්ස භාවයන්හි උපත ලැබූ ඇයත් ගන්ධබ්බයන් දෙදෙනාත් එක්ව පළිගැනීම ආරම්භ කළහ.ඔවුුන් පළමුව ම කළේ ඇය රවටා අමාරුවේ දැමූ බලවතාගෙන් පළිගැනීම ය. ඔහුගේ අපල කාලය කර්මානුකූලව එළැඹෙන තුරු බලා සිට ඔහුගේ මනසට බලපෑම් කොට අධික ලෙස මත්පැන් පානය කරවා, වේගයෙන් මෝටර් රථය පැදවීමට පොළඹවා, මනස අවුල් කොට නිදිමත ගන්වා රිය අනතුරකට ලක්කොට මරා ගත්හ.එපමණක් නොව මේ යක්ෂණිය ඔහුගේ තුවාල වූ මළ සිරුරෙන් නිකුත් වූ රුධිරය ද උරා බීවාය. දැන් ඒ තිදෙනා ම මේ කාන්තාවගෙන් පළිගැනීම ආරම්භ කොට ඇත.මේ වැනි බරපතළ අකුසලයනට පිළිවෙත් නියම කිරීම ඉතා ම අපහසු ය. තමන් කළ අකුසල කර්මය තමා ම ගෙවිය යුතු ය. ඒ න්‍යාය යටතේ මුළු ජීවිතය ම තෙරුවනට පූජා කොට වීර්යයෙන් භාවනා කළ යුතුය.විශේෂයෙන් ම ගර්භණීන්ට අවශ්‍ය පෝෂ්‍යදායී ආහාරපාන හා ඖෂධ පරිත්‍යාග කළ යුතුය. කුඩා දරුවන්ට ආහාර පානාදියෙන් නිතර සංග‍්‍රහ කළ යුතුය. මුළු ජීවිත කාලය පුරා ම නොකඩවා මෙසේ දන් පින් කළ යුතු යැයි ද උපදෙස් දුන්හ. එසේ ඉටු නොකළහොත් අතීතයේ කරන ලද අකුසල කර්මයේ විපාක ගෙවීමට සිදුවන බවත්, එය වෙනත් කිසිවකු විසින් කරන ලද දෙයක් නොව තමන් විසින් ම කරන ලද පාපයේ ආදීනව ය බව ද පැහැදිලි කළහ.මේ අතර මිච්ඡාජීවයෙන් හෙවත් වැරැදි ජීවනෝපායයෙන් මුදල් ඉපැයීමේ කර්ම විපාකය වෙනුවෙන් තොවිල් පවිල් සඳහා යකැදුරන්ට වියදම් කළ හැකි බවත් එයින් ලබන තාවකාලික සුවයකට වඩා අර්ථවත් පින්කම්වල යෙදී පූර්ණ අකුසල ශක්තිය යම් ප‍්‍රමාණයකින් හෝ යටපත් කරන්නට කුසලයෙහි ම යෙදිය යුතු යැයි ද උපදෙස් දුන්හ.මතුගම මහින්ද විජේතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=aa090118_1</link>
    <topic>ත‍්‍රස්තවාදයට එරෙහි සටනේ හරි වැරැද්ද ජනතාව ඡන්දයෙන් තීන්දු කරනු ඇත - ජනපති</topic>
    <author/>
    <content>ත‍්‍රස්තවාදයට එරෙහි සටනේ හරි වැරැද්ද ජනතාව ඡන්දයෙන් තීන්දු කරනු ඇත - ජනපතිලෝකයටම ආදර්ශයක් දෙමින් මුදා නොගත් ප‍්‍රදේශවල ජනතාවට සහන රැසක්රණවිරුවන්ට ආසිරි පතා කිතුණු දේව මෙහෙයක්සරත් අමුණුගම නි. මුදල් ඇමැතිකනගාටුව පළ කිරීමයිපොදුජන ආර්ථිකය ජාවාරමුන්ට ප‍්‍රශ්නයක් - ජනපතිමහජන සහන පැකේජයේ වැය කෝටි 1700 යිගැට්ටේපොළ නාහිමි සියවැනි ජන්ම සංවත්සරය හෙටඉන්ධන ගැළපුම් ගාස්තුව අහෝසියිdefence.lk පෙරමුණේමුරලිගේ පිත්ත ශ‍්‍රී ලංකාව දිනවයිරජයේ පාසල්වල පෞද්ගලික පංති තහනම්මාතලේට මහ බැංකුවක් පුංචි පාර්ලිමේන්තුවක්මාතලේ දිස්ති‍්‍රක්කයේ යටිතල පහසුකම් සියයට 90 ක් සම්පූර්ණ කර අවසන්සුනිල් සරත් පෙරේරා කුවේටයේ තානාපති සේවයට2600 සම්බුද්ධ ජයන්තිය සැමරීමට රාජ්‍ය අනුග‍්‍රහයෙන් වැඩසටහන් රැසක්- ජනපතිප‍්‍රභාකරන්ගේ අවසානය ළඟාවී තිබෙන මේ මොහොතේ ත‍්‍රස්තවාදයට එරෙහි සටන වැරැදිද නිවැරැදිද යන්න මධ්‍යම හා වයඹ පළාත් සභා ඡන්දයෙන් ජනතාව තීන්දු කරනු ඇතැයි මහින්ද රාජපක්ෂ ජනාධිපතිතුමා මහනුවරදී ඊයේ ප‍්‍රකාශ කර සිටියේ ය.ජනාධිපතිතුමා මෙසේ ප‍්‍රකාශ කෙළේ මහනුවර ජනාධිපති මන්දිරයේ දී එක්සත් ජාතික පාක්ෂිකයන් 6000 ක් රජයට සහාය දක්වමින් රජයට එකතුවීම නිමිත්තෙන් එම පිරිස පිළිගනිමිනි.මේ පිරිසට එ.ජා.ප. පනස් වසරක ස්වර්ණ ජයන්ති සම්මානය ලැබූ ජ්‍යෙෂ්ඨ සාමාජික පිරිසක් ද වූහ.මහනුවර මැතිවරණ කොට්ඨාස 13 කින් එ.ජා.ප. පළාත් පාලන නියෝජිතයන් 22 ක් ඇතුළුව එ.ජා.ප සාමාජිකයන් 6000 කට අධික පිරිසක් මෙහිදී රජයට එකතුවීමට පැමිණියේ මහනුවර නගරයට පිවිසෙන ප‍්‍රවේශ මාර්ග තුනකිනි.මෙසේ පැමිණි පිරිසගෙන් මහනුවර නගරයේ සිට ජනාධිපති මන්දිරය දක්වා වූ මුළු ප‍්‍රදේශයම කොළ පැහැ එකම හිස් ගොඩක් බවට පත්ව තිබුණි.පැමිණි පිරිස සාදරයෙන් පිළිගත් ජනාධිපතිතුමා එම පිරිස අමතමින් ප‍්‍රකාශ කර සිටියේ සමහරුන් විවිධ වකවානුවල හිඟන්නාගේ තුවාලය සේ යුද්ධය ඉදිරියට දමාගෙන රටේ සියලු ප‍්‍රශ්න මඟ හැරියා. එහෙත් අප එසේ නොකැර සටන ගෙනයන බව ය.ත‍්‍රස්තවාදය පරාජය කරන මේ සටන අනාගත පරපුරට උරුම කර දෙන්නට නොතබන බවත් ඉතා කෙටි කාලයකින් එම තත්ත්වය උදාකර දෙන බවත් පෙන්වා දුන්නේ ය.තවදුරටත් කතා කළ ජනාධිපතිතුමා මෙසේ ද කීය.මධ්‍යම හා වයඹ පළාත් සභා මැතිවරණය ත‍්‍රස්තවාදයේ මළගම තීන්දු කරාවි. එය හරිද වැරැදිද කියන එක එම ඡන්දයෙන් ජනතාව තීන්දුවක් දේවි. මුළු ලෝකයම මේ ගැන බලාගෙන ඉන්නවා.ත‍්‍රස්තවාදය පරාජය කරන්න වැඩි කාලයක් නැහැ. එදාට මේ රටේ හැම තැනම සිංහ ධජය ලෙළ දේවි. හැම නිවෙසකම එම ඓතිහාසික අවස්ථාවේදී සිංහ ධජයක් ඔසවන ලෙස මම සියලු දෙනාගෙන් ම ඉල්ලා සිටිනවා.පේදුරුතුඩුවේ සිට දෙවුන්දර තුඩුව දක්වාම මුළු රටේම මේ තත්ත්වය උදාකරන්නැයි ඉල්ලා සිටිනවා.එ.ජා.ප ඉවසුවා ඇති කියා අද කියනවා. ත‍්‍රස්තවාදයට උඩ ගෙඩි දෙන මේ වගේ පිරිසක් එක්ක එකට ඉන්න එක ඉවසුවා ඇති කියා මෙතරම් විශාල පිරිසක් එ.ජා.ප යෙන් රජයට එකතුවීම ගැන පුදුම වෙන්නේ නැහැ.ආණ්ඩුව රැක ගන්න කියා රටට වැදගත් තීන්දු තීරණ හමස් පෙට්ටියට දමන්නේ නැහැ. මේ මාතෘ භූමිය රැක ගන්න හැම තීන්දුවක්ම තීරණයක් ම ගන්නවා. අපට රජයක් කියා රැක ගන්න වෙන දෙයක් නැහැ. සියල්ල එවිට ඉබේම රැකේවි යයි ද ජනාධිපතිතුමා පැවැසීය.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=aa090118_2</link>
    <topic>ලෝකයටම ආදර්ශයක් දෙමින් මුදා නොගත් ප‍්‍රදේශවල ජනතාවට සහන රැසක්</topic>
    <author/>
    <content>ත‍්‍රස්තවාදයට එරෙහි සටනේ හරි වැරැද්ද ජනතාව ඡන්දයෙන් තීන්දු කරනු ඇත - ජනපතිලෝකයටම ආදර්ශයක් දෙමින් මුදා නොගත් ප‍්‍රදේශවල ජනතාවට සහන රැසක්රණවිරුවන්ට ආසිරි පතා කිතුණු දේව මෙහෙයක්සරත් අමුණුගම නි. මුදල් ඇමැතිකනගාටුව පළ කිරීමයිපොදුජන ආර්ථිකය ජාවාරමුන්ට ප‍්‍රශ්නයක් - ජනපතිමහජන සහන පැකේජයේ වැය කෝටි 1700 යිගැට්ටේපොළ නාහිමි සියවැනි ජන්ම සංවත්සරය හෙටඉන්ධන ගැළපුම් ගාස්තුව අහෝසියිdefence.lk පෙරමුණේමුරලිගේ පිත්ත ශ‍්‍රී ලංකාව දිනවයිරජයේ පාසල්වල පෞද්ගලික පංති තහනම්මාතලේට මහ බැංකුවක් පුංචි පාර්ලිමේන්තුවක්මාතලේ දිස්ති‍්‍රක්කයේ යටිතල පහසුකම් සියයට 90 ක් සම්පූර්ණ කර අවසන්සුනිල් සරත් පෙරේරා කුවේටයේ තානාපති සේවයට2600 සම්බුද්ධ ජයන්තිය සැමරීමට රාජ්‍ය අනුග‍්‍රහයෙන් වැඩසටහන් රැසක්ලෝකයටම ආදර්ශයක් දෙමින්අභ්‍යන්තර වශයෙන් ගැටුම් පවතින කිසිදු රටක නොවන ආකාරයකින් මානුෂීය මෙහෙයුමක් කි‍්‍රයාත්මක කර සිවිල් ජනතාව මුදාගත් ලෝකයේ වෙනත් රටක් නොමැති බවත්, අප රටේ ආරක්ෂක හමුදා කි‍්‍රයාකරන ආකාරය මුළු ලෝකයටම ආදර්ශයක් බවත් ජනාධිපති ජ්‍යෙෂ්ඨ උපදේශක පාර්ලිමේන්තුª මන්තී‍්‍ර බැසිල් රාජපක්ෂ මහතා ජනාධිපති කාර්යාලයේ ඊයේ පැවැති සිවිල් ජනතාව නැවත පදිංචි කිරීම පිළිබඳ විශේෂ සාකච්ඡාවකදී පැවැසීය.ජනතාවට නැවත භූමිය ලබා දීම මෙන්ම ඔවුන්ගේ ජීවිත හා දේපළ ආරක්ෂා කර දී රණවිරුවන් කරන මෙහෙය පිළිබඳව ජනාධිපතිතුමා ප‍්‍රමුඛ රජයේත්, තමාගේත් කෘතවේදීත්වය පිරිනමන බව රාජපක්ෂ මහතා සඳහන් කෙළේය. මුලතිව් සිට පැමිණෙන ජනතාවට අවශ්‍ය පහසුකම් ලබාදී ඔවුන් නැවත ඔවුන්ගේ වාසස්ථාන වෙත යොමු කිරීමේ අභියෝගය අත්දැකීම් බහුල රාජ්‍ය නිලධාරීන් භාරගන්නා බවට කිසිම සැකයක් නැති බවත් කීය.රජයේ ප‍්‍රදේශ වෙත පැමිණෙන ජනතාව තාවකාලිකව රඳවනු ලබන නෙලුවක්කුලම් සහන කඳවුර, මුලතිව් හා කිලිනොච්චි ජනතාව වෙනුවෙන් සකසා ඇති මැණික්ෆාම් කඳවුර, වවුනියාව ජනතාව වෙනුවෙන් සකසා ඇති ඕමන්තේ යන කඳවුරුවලට කිසි අඩුපාඩුවකින් තොරව අවශ්‍යතා සපුරාලිය යුතු බව බැසිල් රාජපක්ෂ මහතා නිලධාරීන්ට උපදෙස් ලබා දුන්නේය.මෙම සාකච්ඡාව සඳහා නැවත පදිංචි කිරීමේ අමාත්‍ය රිෂාඩ් බදියුදීන්, සමාජ සේවා හා සමාජ සුබසාධන නියෝජ්‍ය අමාත්‍ය ලයනල් පෙ‍්‍ර්මසිරි, උතුරු පළාත් ආණ්ඩුකාර ඩික්සන් දෑල යන මහත්වරුන් සමඟ අමාත්‍යාංශ රැසක ලේකම්වරුන්, වවුනියා දිස්ති‍්‍රක් ලේකම්, ප‍්‍රාදේශීය ලේකම් ඇතුලු රාජ්‍ය නිලධාරීහු රැසක් සහභාගි වූහ.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=aa090118_3</link>
    <topic>රණවිරුවන්ට ආසිරි පතා කිතුණු දේව මෙහෙයක්</topic>
    <author/>
    <content>ත‍්‍රස්තවාදයට එරෙහි සටනේ හරි වැරැද්ද ජනතාව ඡන්දයෙන් තීන්දු කරනු ඇත - ජනපතිලෝකයටම ආදර්ශයක් දෙමින් මුදා නොගත් ප‍්‍රදේශවල ජනතාවට සහන රැසක්රණවිරුවන්ට ආසිරි පතා කිතුණු දේව මෙහෙයක්සරත් අමුණුගම නි. මුදල් ඇමැතිකනගාටුව පළ කිරීමයිපොදුජන ආර්ථිකය ජාවාරමුන්ට ප‍්‍රශ්නයක් - ජනපතිමහජන සහන පැකේජයේ වැය කෝටි 1700 යිගැට්ටේපොළ නාහිමි සියවැනි ජන්ම සංවත්සරය හෙටඉන්ධන ගැළපුම් ගාස්තුව අහෝසියිdefence.lk පෙරමුණේමුරලිගේ පිත්ත ශ‍්‍රී ලංකාව දිනවයිරජයේ පාසල්වල පෞද්ගලික පංති තහනම්මාතලේට මහ බැංකුවක් පුංචි පාර්ලිමේන්තුවක්මාතලේ දිස්ති‍්‍රක්කයේ යටිතල පහසුකම් සියයට 90 ක් සම්පූර්ණ කර අවසන්සුනිල් සරත් පෙරේරා කුවේටයේ තානාපති සේවයට2600 සම්බුද්ධ ජයන්තිය සැමරීමට රාජ්‍ය අනුග‍්‍රහයෙන් වැඩසටහන් රැසක්නුගේගොඩ පල්ලිය පටුමගේ බැප්ටිස්ට් දේවස්ථානයට ඊයේ උදෑසන කිතුණු නිකායවල පියතුමන්ලා ප‍්‍රමුඛ විශාල පිරිසක් රැස්වී සිටියහ.මේ පිරිස අතර රණවිරුවන් නියෝජනය කරමින් ති‍්‍රවිධ හමුදාවේ පොලිසියේ නිලධාරීන් මෙන් ම ආරාධිත පිරිසක් හා කිතුනු බැතිමතුන් ද වූහ. මෙසේ රැස්වූ සියලු දෙනාගේම පැවතියේ එකම අරමුණකි. ජාති - ආගම් පක්ෂ බේදයෙන් තොරව උතුරු - නැඟෙනහිර ජයග‍්‍රහණ මෙහෙයවන රණවිරුවනට සෙත් පතා සිදු කළ කිතුනු දේව මෙහෙයට සහභාගි වීමට ය.මේ දේව මෙහෙය පැවැත්වීමට ප‍්‍රධාන මෙහෙවරක යෙදුණ ආගමික කටයුතු හා සදාචාර වර්ධන අමාත්‍යාංශයේ උපදේශක සරත් හෙට්ටිආරච්චි පියතුමා මෙවැනි දේව මෙහෙයක් පැවැත්වීමේ අරමුණ පැහැදිලි කෙළේ ය.චරිත‍්‍රානුකූූල පොල් තෙල් පහන දැල්වීම සිදු වූයේ අනතුරු ය. ති‍්‍රවිධ හමුදා රණවිරු හා පොලිස් ප‍්‍රධානීහු ද ආගමික කටයුතු හා සදාචාරවර්ධන අමාත්‍යාංශයේ ද කි‍්‍රස්තියානි කටයුතු දෙපාර්තමේන්තුවේ නියෝජිතයෝ ද සිනමා නිළි නීටා ප‍්‍රනාන්දු මේ අවස්ථාවට සහභාගි වූහ.මිනුවන්ගොඩ මෙතෝදිස්ත දේවස්ථානයේ නෝමන් ප‍්‍රනාන්දු දේවගැතිතුමා ආරම්භක යැදුම පැවැත්වීය.දිවි පිදූවන් වෙනුවෙන් මොහොතක නිහඬතාවක් පැවැත්විණි.බැප්ටිස්ට් සභාව වෙනුවෙන් එහි ලේකම් ඊ.කේ. යසරත්න දේවගැතිතුමා දේශනයක් පැවැත්වීය.ආගමික කටයුතු හා සදාචාරවර්ධන අමාත්‍යාංශයේ බෞද්ධ කටයුතු උපදේශක ගලගම ධම්මරංසි, බස්නාහිර ආණ්ඩුකාර අලවි මවුලානා, බස්නාහිර පළාත් වැඩ බලන ප‍්‍රධාන අමාත්‍ය හෙක්ටර් බෙත්මගේ යන මහත්වරු ද කතා කළ අතර ආගමික කටයුතු අමාත්‍ය පණ්ඩු බණ්ඩාරනායක මහතාගේ පණිවිඩයක් ද මෙහිදී කියවන ලදී.ආගමික කටයුතු හා සදාචාරවර්ධන අමාත්‍යාංශයේ අතිරේක ලේකම් රෝස් ප‍්‍රනාන්දු මහත්මිය ස්තුති කතාව පැවැත්වූවාය.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=aa090118_4</link>
    <topic>සරත් අමුණුගම නි. මුදල් ඇමැති</topic>
    <author/>
    <content>ත‍්‍රස්තවාදයට එරෙහි සටනේ හරි වැරැද්ද ජනතාව ඡන්දයෙන් තීන්දු කරනු ඇත - ජනපතිලෝකයටම ආදර්ශයක් දෙමින් මුදා නොගත් ප‍්‍රදේශවල ජනතාවට සහන රැසක්රණවිරුවන්ට ආසිරි පතා කිතුණු දේව මෙහෙයක්සරත් අමුණුගම නි. මුදල් ඇමැතිකනගාටුව පළ කිරීමයිපොදුජන ආර්ථිකය ජාවාරමුන්ට ප‍්‍රශ්නයක් - ජනපතිමහජන සහන පැකේජයේ වැය කෝටි 1700 යිගැට්ටේපොළ නාහිමි සියවැනි ජන්ම සංවත්සරය හෙටඉන්ධන ගැළපුම් ගාස්තුව අහෝසියිdefence.lk පෙරමුණේමුරලිගේ පිත්ත ශ‍්‍රී ලංකාව දිනවයිරජයේ පාසල්වල පෞද්ගලික පංති තහනම්මාතලේට මහ බැංකුවක් පුංචි පාර්ලිමේන්තුවක්මාතලේ දිස්ති‍්‍රක්කයේ යටිතල පහසුකම් සියයට 90 ක් සම්පූර්ණ කර අවසන්සුනිල් සරත් පෙරේරා කුවේටයේ තානාපති සේවයට2600 සම්බුද්ධ ජයන්තිය සැමරීමට රාජ්‍ය අනුග‍්‍රහයෙන් වැඩසටහන් රැසක්රාජ්‍ය පරිපාලන හා ස්වදේශ කටයුතු අමාත්‍ය ආචාර්ය සරත් අමුණුගම මහතා මුදල් හා ක‍්‍රම සම්පාදන නියෝජ්‍ය අමාත්‍යවරයා ලෙස මහනුවර ජනාධිපති මන්දිරයේදී ජනාධිපති මහින්ද රාජපක්ෂ ජනාධිපතිතුමා ඉදිරියේ දිවුරුම් දුන්නේ ය.ඒ මහතා තවදුරටත් රාජ්‍ය පරිපාලන හා ස්වදේශ කටයුතු අමාත්‍යවරයා වශයෙන් ද කටයුතු කරයි.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=aa090118_5</link>
    <topic>කනගාටුව පළ කිරීමයි</topic>
    <author/>
    <content>ත‍්‍රස්තවාදයට එරෙහි සටනේ හරි වැරැද්ද ජනතාව ඡන්දයෙන් තීන්දු කරනු ඇත - ජනපතිලෝකයටම ආදර්ශයක් දෙමින් මුදා නොගත් ප‍්‍රදේශවල ජනතාවට සහන රැසක්රණවිරුවන්ට ආසිරි පතා කිතුණු දේව මෙහෙයක්සරත් අමුණුගම නි. මුදල් ඇමැතිකනගාටුව පළ කිරීමයිපොදුජන ආර්ථිකය ජාවාරමුන්ට ප‍්‍රශ්නයක් - ජනපතිමහජන සහන පැකේජයේ වැය කෝටි 1700 යිගැට්ටේපොළ නාහිමි සියවැනි ජන්ම සංවත්සරය හෙටඉන්ධන ගැළපුම් ගාස්තුව අහෝසියිdefence.lk පෙරමුණේමුරලිගේ පිත්ත ශ‍්‍රී ලංකාව දිනවයිරජයේ පාසල්වල පෞද්ගලික පංති තහනම්මාතලේට මහ බැංකුවක් පුංචි පාර්ලිමේන්තුවක්මාතලේ දිස්ති‍්‍රක්කයේ යටිතල පහසුකම් සියයට 90 ක් සම්පූර්ණ කර අවසන්සුනිල් සරත් පෙරේරා කුවේටයේ තානාපති සේවයට2600 සම්බුද්ධ ජයන්තිය සැමරීමට රාජ්‍ය අනුග‍්‍රහයෙන් වැඩසටහන් රැසක්සිළුමිණ මෙවර ප‍්‍රාදේශීය මුද්‍රණයේ පොලිටිකල් දෝංකාරය නම් විශේෂාංග ලිපියේ; පළකැර තිබූ “සන්ඩේලීඩර් කර්තෘ ලසන්ත වික‍්‍රමතුංග මහතා රෝහල්ගත කිරීමේ සිද්ධිය” සම්බන්ධයෙන් එ.ජා.ප. මන්තී‍්‍රවරයකු විසින් කරන ලද බවට පළවූ ප‍්‍රකාශයට ජනාධිපති ජ්‍යෙෂ්ඨ උපදේශක පාර්ලිමේන්තු මන්තී‍්‍ර බැසිල් රාජපක්ෂ මහතාගේ නම සඳහන්ව ඇත්තේ ප‍්‍රමාද දෝෂයකිනි. මේ පිළිබඳව අපි ඒ මහතාට කනගාටුව පළ කැර සිටිමු.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=aa0901181</link>
    <topic>පොදුජන ආර්ථිකය ජාවාරමුන්ට ප‍්‍රශ්නයක් - ජනපති</topic>
    <author/>
    <content>ත‍්‍රස්තවාදයට එරෙහි සටනේ හරි වැරැද්ද ජනතාව ඡන්දයෙන් තීන්දු කරනු ඇත - ජනපතිලෝකයටම ආදර්ශයක් දෙමින් මුදා නොගත් ප‍්‍රදේශවල ජනතාවට සහන රැසක්රණවිරුවන්ට ආසිරි පතා කිතුණු දේව මෙහෙයක්සරත් අමුණුගම නි. මුදල් ඇමැතිකනගාටුව පළ කිරීමයිපොදුජන ආර්ථිකය ජාවාරමුන්ට ප‍්‍රශ්නයක් - ජනපතිමහජන සහන පැකේජයේ වැය කෝටි 1700 යිගැට්ටේපොළ නාහිමි සියවැනි ජන්ම සංවත්සරය හෙටඉන්ධන ගැළපුම් ගාස්තුව අහෝසියිdefence.lk පෙරමුණේමුරලිගේ පිත්ත ශ‍්‍රී ලංකාව දිනවයිරජයේ පාසල්වල පෞද්ගලික පංති තහනම්මාතලේට මහ බැංකුවක් පුංචි පාර්ලිමේන්තුවක්මාතලේ දිස්ති‍්‍රක්කයේ යටිතල පහසුකම් සියයට 90 ක් සම්පූර්ණ කර අවසන්සුනිල් සරත් පෙරේරා කුවේටයේ තානාපති සේවයට2600 සම්බුද්ධ ජයන්තිය සැමරීමට රාජ්‍ය අනුග‍්‍රහයෙන් වැඩසටහන් රැසක්පොදු ජනතාව වෙනුවෙන් ගොඩ නැඟූ ආර්ථිකය ජාවාරම්කරුවන්ට විශාල ප‍්‍රශ්නයක් වී ඇති බවත් ත‍්‍රස්තවාදීන් මෙන්ම ඔවුන්ට උඩ ගෙඩි දුන් දකුණේ දේශපාලන ජාවාරම් කරුවන් ද අද පරාජයට පත්ව ඇතැයි මහින්ද රාජපක්ෂ ජනාධිපතිතුමා සඳහන් කරයි.ජනාධිපතිතුමා මේ අදහස් පළ කෙළේ සමූපකාර ආයතන සඳහා පවත්වන ලද කාර්ය සාධන තරගාවලියේ සම්මාන ප‍්‍රදාන උත්සවයේ දී ය. මේ උත්සව සභාව අමතා ජනාධිපතිතුමා මෙසේ ද සඳහන් කෙළේ ය.අද ගොඩ නංවා තිබෙන පොදුජන ආර්ථිකය ජාවාරම්කරුවන්ට විශාල ප‍්‍රශ්නයක් වී ඇති අතර, ත‍්‍රස්තවාදීන් මෙන් ම ඔවුන්ට අනුබල දුන් දකුණේ දේශපාලන ජාවාරම්කරුවන් ද මේ වනවිට පරාජයට පත් ව ඇති බවත් එතුමා පෙන්වා දුන්නේ ය.පරාජිත ජාවාරම්කරුවන් ඇතැම් මාධ්‍ය වෙනුවෙන් පෙනී සිටිමින් මඩ ව්‍යාපාර ගෙන යන්නේ සිය පරාජය වසා ගැනීමට බවත් කී ජනාධිපතිතුමා; අද කොටි ත‍්‍රස්තවාදීන් ගේ මරලතෝනි ඇසෙන බවත් කිලිච්නොච්චියට ප‍්‍රහාර එල්ල කරත්දී ප‍්‍රභාකරන් ගේ පමණක් නොව සමූපකාරය හා ස.තො.ස වැනි රාජ්‍ය ආයතන විකුණා දැමූ ජාවාරම්කරුවන් ගේ කකුල් ගැහුණු බවත්, කොටි ත‍්‍රස්තවාදීන් ගේ පරාජය මඟින් කියැවෙන්නේ මේ රටට බලපෑම් කිරීම සඳහා විදේශ රටවලට තියෙන මාර්ගය වැසී යෑම වන අතර ත‍්‍රස්තවාදය පරාජය කිරීමෙන් අනතුරුව අන්තර්ජාතික කොන්දේසි වලට යට නොවී අපේම ආර්ථිකයක් පිළිබඳව බලාපොරොත්තු තැබිය හැකි යුගයක් උදාවන බවත් සඳහන් කෙළේ ය.මෙහිදී තවදුරටත් කතා කළ ජනාධිපති තුමා පෙන්වා දුන්නේ; විශාල යුද්ධයක් සිදු කැරගෙන යන මුත් ඉකුත් වසර තුනේදී පමණක් රටේ සංවර්ධන කටයුතු සඳහා රුපියල් කෝටි 65,000 ක් යෙද වූ බවයි. ජාවාරම් කරුවන් කිහිප දෙනෙක් හැදෙන ආර්ථිකයක් රටට අවශ්‍ය නොවන බවත් කී එතුමා; පොදු ජනතාව ජීවත් කරවන්න සමානාත්මතාව සහිත ආර්ථිකයක් ගොඩනැඟීම තම රජයේ අරමුණ බවත් එතුමා පෙන්වා දුන්නේ ය.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=aa0901182</link>
    <topic>මහජන සහන පැකේජයේ වැය කෝටි 1700 යි</topic>
    <author>චන්දන බණ්ඩාර</author>
    <content>ත‍්‍රස්තවාදයට එරෙහි සටනේ හරි වැරැද්ද ජනතාව ඡන්දයෙන් තීන්දු කරනු ඇත - ජනපතිලෝකයටම ආදර්ශයක් දෙමින් මුදා නොගත් ප‍්‍රදේශවල ජනතාවට සහන රැසක්රණවිරුවන්ට ආසිරි පතා කිතුණු දේව මෙහෙයක්සරත් අමුණුගම නි. මුදල් ඇමැතිකනගාටුව පළ කිරීමයිපොදුජන ආර්ථිකය ජාවාරමුන්ට ප‍්‍රශ්නයක් - ජනපතිමහජන සහන පැකේජයේ වැය කෝටි 1700 යිගැට්ටේපොළ නාහිමි සියවැනි ජන්ම සංවත්සරය හෙටඉන්ධන ගැළපුම් ගාස්තුව අහෝසියිdefence.lk පෙරමුණේමුරලිගේ පිත්ත ශ‍්‍රී ලංකාව දිනවයිරජයේ පාසල්වල පෞද්ගලික පංති තහනම්මාතලේට මහ බැංකුවක් පුංචි පාර්ලිමේන්තුවක්මාතලේ දිස්ති‍්‍රක්කයේ යටිතල පහසුකම් සියයට 90 ක් සම්පූර්ණ කර අවසන්සුනිල් සරත් පෙරේරා කුවේටයේ තානාපති සේවයට2600 සම්බුද්ධ ජයන්තිය සැමරීමට රාජ්‍ය අනුග‍්‍රහයෙන් වැඩසටහන් රැසක්චන්දන බණ්ඩාරරජය පසුගියදා ප‍්‍රකාශයට පත් කළ සහන පැකේජය ජනතාවට ලබාදීම වෙනුවෙන් වසරකට රුපියල් කෝටි 1700 ක් වැය කරන බව මුදල් හා රාජ්‍ය ආදායම් ඇමැති රංජිත් සියඹලාපිටිය මහතා පවසයි.ඊට අමතරව මෙරට රබර් වගාකරුවන්ට දුම් රබර් ෂීට් කිලෝවක් සඳහා වෙළෙඳපොළේ රුපියල් 150 ක ස්ථාවර මිලක් ගෙවීම සඳහා රජය 2009 වසරට රුපියල් කෝටි 400 ක මුදලක් වෙන්කැර තිබේ.ලෝක වෙළෙඳපළේ රබර් කිලෝවක මිල ශීඝ‍්‍ර ලෙස පහත වැටීම නිසා මෙරට රබර් වගාකරුවන් සහ රබර් වගාව රැක ගැනීම සඳහා රජය රබර් සඳහා මේ සහනාධාරය ලබාදී තිබේ.එම සහන පැකේජය යටතේ කුඩා තේ වතු හිමියන්ට රුපියල් 1000 ක සහන මිලක් මත පොහොර මිටියක් ලබා දීමට රජය වසරකට වැය කරන මුදල රුපියල් දශලක්ෂ 2200 කි. ඊටත් අමතරව තේ කර්මාන්තය දියුණු කිරීම සඳහා අලුතින් තේ වගාව සිදුකරන විට ඊට අවශ්‍ය මූලික ප‍්‍රාග්ධනය බැංකු ණය මඟින් ලබා ගැනීමේදී රටේ පවතින බැංකු ණය පොලී අනුපාතයට වඩා සියයට 6 ක් අඩුවෙන් රාජ්‍ය බැංකු මඟින් ණය ලබා දීමට ද රජය තීරණය කැර තිබේ. ඊට අදාළ ගැසට් නිවේදනය ද පසුගියදා ප‍්‍රකාශයට පත් කැර තිබිණ.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=aa0901183</link>
    <topic>ගැට්ටේපොළ නාහිමි සියවැනි ජන්ම සංවත්සරය හෙට</topic>
    <author/>
    <content>ත‍්‍රස්තවාදයට එරෙහි සටනේ හරි වැරැද්ද ජනතාව ඡන්දයෙන් තීන්දු කරනු ඇත - ජනපතිලෝකයටම ආදර්ශයක් දෙමින් මුදා නොගත් ප‍්‍රදේශවල ජනතාවට සහන රැසක්රණවිරුවන්ට ආසිරි පතා කිතුණු දේව මෙහෙයක්සරත් අමුණුගම නි. මුදල් ඇමැතිකනගාටුව පළ කිරීමයිපොදුජන ආර්ථිකය ජාවාරමුන්ට ප‍්‍රශ්නයක් - ජනපතිමහජන සහන පැකේජයේ වැය කෝටි 1700 යිගැට්ටේපොළ නාහිමි සියවැනි ජන්ම සංවත්සරය හෙටඉන්ධන ගැළපුම් ගාස්තුව අහෝසියිdefence.lk පෙරමුණේමුරලිගේ පිත්ත ශ‍්‍රී ලංකාව දිනවයිරජයේ පාසල්වල පෞද්ගලික පංති තහනම්මාතලේට මහ බැංකුවක් පුංචි පාර්ලිමේන්තුවක්මාතලේ දිස්ති‍්‍රක්කයේ යටිතල පහසුකම් සියයට 90 ක් සම්පූර්ණ කර අවසන්සුනිල් සරත් පෙරේරා කුවේටයේ තානාපති සේවයට2600 සම්බුද්ධ ජයන්තිය සැමරීමට රාජ්‍ය අනුග‍්‍රහයෙන් වැඩසටහන් රැසක්කල්‍යාණි සාමග‍්‍රී සංඝ සභාවේ මහානායක ගැට්ටේපොළ විමලරතන නා හිමියන්ගේ සියවැනි ජන්ම සංවත්සර උත්සවය සඳුදා (19) ගම්පහ පහළගම විද්‍යාරවින්ද පිරිවෙන් භූමියේදී කතානායක වි.ජ.මු. ලොකුබණ්ඩාර මහතාගේ ප‍්‍රධානත්වයෙන් සිදු කෙරේ.සුසිල් පෙ‍්‍ර්මජයන්ත, පණ්ඩු බණ්ඩාරනායක, කරු ජයසූරිය ආදී මැති ඇමැතිවරු රැසක් සහභාගිවීමට නියමිතය. කල්‍යාණි සාමග‍්‍රී සංඝ සභාවේ ලේඛකාධිකාරි පහළගම සෝමරතන හිමියෝ උත්සවය සංවිධානය කරති.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=aa0901184</link>
    <topic>ඉන්ධන ගැළපුම් ගාස්තුව අහෝසියි</topic>
    <author/>
    <content>ත‍්‍රස්තවාදයට එරෙහි සටනේ හරි වැරැද්ද ජනතාව ඡන්දයෙන් තීන්දු කරනු ඇත - ජනපතිලෝකයටම ආදර්ශයක් දෙමින් මුදා නොගත් ප‍්‍රදේශවල ජනතාවට සහන රැසක්රණවිරුවන්ට ආසිරි පතා කිතුණු දේව මෙහෙයක්සරත් අමුණුගම නි. මුදල් ඇමැතිකනගාටුව පළ කිරීමයිපොදුජන ආර්ථිකය ජාවාරමුන්ට ප‍්‍රශ්නයක් - ජනපතිමහජන සහන පැකේජයේ වැය කෝටි 1700 යිගැට්ටේපොළ නාහිමි සියවැනි ජන්ම සංවත්සරය හෙටඉන්ධන ගැළපුම් ගාස්තුව අහෝසියිdefence.lk පෙරමුණේමුරලිගේ පිත්ත ශ‍්‍රී ලංකාව දිනවයිරජයේ පාසල්වල පෞද්ගලික පංති තහනම්මාතලේට මහ බැංකුවක් පුංචි පාර්ලිමේන්තුවක්මාතලේ දිස්ති‍්‍රක්කයේ යටිතල පහසුකම් සියයට 90 ක් සම්පූර්ණ කර අවසන්සුනිල් සරත් පෙරේරා කුවේටයේ තානාපති සේවයට2600 සම්බුද්ධ ජයන්තිය සැමරීමට රාජ්‍ය අනුග‍්‍රහයෙන් වැඩසටහන් රැසක්ඉන්ධන ගැළපුම් ගාස්තුව මුළුමණින් ම ඉවත් කිරීමට රජය තීරණය කොට තිබේ. ඒ අනුව කර්මාන්ත හා හෝටල්වලට පනවා තිබූ 30% ඉන්ධන ගැළපුම් ගාස්තුවෙන් 15% ක් මෙවර අයවැය සහනාධාර යටතේ ඉවත් කරනු ලැබූ අතර ඉතිරි 15% ද රජයේ සහන වැඩපිළිවෙල යටතේ ඉවත් කිරීමට විදුලිබල හා බලශක්ති අමාත්‍ය ඩබ්ලිව්.ඩී.ජේ. සෙනවිරත්න මහතා විසින් පියවර ගෙන තිබේ.ලංකා විදුලිබල මණ්ඩලය විසින් පසුගිය වසරේ සිදුකළ විදුලි ගාස්තු සංශෝධනයේදී මේ සංශෝධනය ද සිදු කළ බව විදුලිබල හා බලශක්ති අමාත්‍යාංශය කියයි. ඉකුත් වසරේ ශීඝ‍්‍රයෙන් ඉහළ ගිය ලෝක වෙළෙඳ පොලේ බොරතෙල් මිල නිසා ජනතාවට නිෂ්පාදන ක්ෂේත‍්‍රයන්ට එල්ල වූ විදුලි ගාස්තු ඉහළ යෑම අතිරේක වියදමක් බව තේරුම් ගත් රජය වහාම කි‍්‍රයාත්මක වන පරිදි මේ වසර ආරම්භයේදීම සහන රැසක් ලබාදීමට පියවර ගත්තේ ය.ලෝක වෙළෙඳ පොලේ බොරතෙල් බැරලයක මිල ශීඝ‍්‍රයෙන් පහත වැටීම නිසා ඉන්ධන ගැලපුම් ගාස්තු ඉවත් කිරීම රජය තීරණය කිරීමෙන් රටේ ආයෝජන ක්ෂේත‍්‍රයන්ට විශාල සහනයක්, ඉදිරියේදී ලැබෙනු ඇතැයි අමාත්‍යාංශය විශ්වාසය පළ කරයි.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=aa0901185</link>
    <topic>defence.lk පෙරමුණේ</topic>
    <author/>
    <content>ත‍්‍රස්තවාදයට එරෙහි සටනේ හරි වැරැද්ද ජනතාව ඡන්දයෙන් තීන්දු කරනු ඇත - ජනපතිලෝකයටම ආදර්ශයක් දෙමින් මුදා නොගත් ප‍්‍රදේශවල ජනතාවට සහන රැසක්රණවිරුවන්ට ආසිරි පතා කිතුණු දේව මෙහෙයක්සරත් අමුණුගම නි. මුදල් ඇමැතිකනගාටුව පළ කිරීමයිපොදුජන ආර්ථිකය ජාවාරමුන්ට ප‍්‍රශ්නයක් - ජනපතිමහජන සහන පැකේජයේ වැය කෝටි 1700 යිගැට්ටේපොළ නාහිමි සියවැනි ජන්ම සංවත්සරය හෙටඉන්ධන ගැළපුම් ගාස්තුව අහෝසියිdefence.lk පෙරමුණේමුරලිගේ පිත්ත ශ‍්‍රී ලංකාව දිනවයිරජයේ පාසල්වල පෞද්ගලික පංති තහනම්මාතලේට මහ බැංකුවක් පුංචි පාර්ලිමේන්තුවක්මාතලේ දිස්ති‍්‍රක්කයේ යටිතල පහසුකම් සියයට 90 ක් සම්පූර්ණ කර අවසන්සුනිල් සරත් පෙරේරා කුවේටයේ තානාපති සේවයට2600 සම්බුද්ධ ජයන්තිය සැමරීමට රාජ්‍ය අනුග‍්‍රහයෙන් වැඩසටහන් රැසක්මෙරට කි‍්‍රයාත්මක වන වෙබ් අඩවි අතරින් ඉදිරියෙන් ම සිටීමට ආරක්ෂක අමාත්‍යාංශයේ නිල වෙබ් අඩවිය සමත් ව සිටී. දෛනික වාර්තා මඟින් පෙන්නුම් කෙරෙන ආකාරයට www.defence.lk  පෙරමුණේ නමැති මේ වෙබ් අඩවිය නරඹන සංඛ්‍යාව මිලියන අට ඉක්මවනු ලබයි.එම වාර්තා පෙන්වා දෙන ආකාරයට ආරක්ෂක හමුදා විසින් කිලිනොච්චි ජයග‍්‍රහණය ලැබූ දා පමණක් එම වෙබ් අඩවියට පිවිසී ඇති නරඹන්නන් ගේ සංඛ්‍යාව මිලියන 13 ඉක්මවා ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=aa0901186</link>
    <topic>මුරලිගේ පිත්ත ශ‍්‍රී ලංකාව දිනවයි</topic>
    <author/>
    <content>ත‍්‍රස්තවාදයට එරෙහි සටනේ හරි වැරැද්ද ජනතාව ඡන්දයෙන් තීන්දු කරනු ඇත - ජනපතිලෝකයටම ආදර්ශයක් දෙමින් මුදා නොගත් ප‍්‍රදේශවල ජනතාවට සහන රැසක්රණවිරුවන්ට ආසිරි පතා කිතුණු දේව මෙහෙයක්සරත් අමුණුගම නි. මුදල් ඇමැතිකනගාටුව පළ කිරීමයිපොදුජන ආර්ථිකය ජාවාරමුන්ට ප‍්‍රශ්නයක් - ජනපතිමහජන සහන පැකේජයේ වැය කෝටි 1700 යිගැට්ටේපොළ නාහිමි සියවැනි ජන්ම සංවත්සරය හෙටඉන්ධන ගැළපුම් ගාස්තුව අහෝසියිdefence.lk පෙරමුණේමුරලිගේ පිත්ත ශ‍්‍රී ලංකාව දිනවයිරජයේ පාසල්වල පෞද්ගලික පංති තහනම්මාතලේට මහ බැංකුවක් පුංචි පාර්ලිමේන්තුවක්මාතලේ දිස්ති‍්‍රක්කයේ යටිතල පහසුකම් සියයට 90 ක් සම්පූර්ණ කර අවසන්සුනිල් සරත් පෙරේරා කුවේටයේ තානාපති සේවයට2600 සම්බුද්ධ ජයන්තිය සැමරීමට රාජ්‍ය අනුග‍්‍රහයෙන් වැඩසටහන් රැසක්පරාජය ආසන්නයේම සිටිය දී මුත්තයියා මුරලිදරන් හයේ පහර 2 ක් සහ හතරේ පහර 4 ක් සහිතව පන්දු 16 කදී ලබාගත් විශ්මයජනක ලකුණු 33 නිසා බංග්ලාදේශය පරදවා කඩුලු 2 ක ජයක් ලබාගැනීමට ශ‍්‍රී ලංකාව සමත් විය.ඒ අනුව තුන්කොන් කි‍්‍රකට් තරගාවලියේ ශූරතාව ද ශ‍්‍රී ලංකාවට හිමිවිය.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=aa0901187</link>
    <topic>රජයේ පාසල්වල පෞද්ගලික පංති තහනම්</topic>
    <author>සුභාෂිණී ජයරත්න</author>
    <content>ත‍්‍රස්තවාදයට එරෙහි සටනේ හරි වැරැද්ද ජනතාව ඡන්දයෙන් තීන්දු කරනු ඇත - ජනපතිලෝකයටම ආදර්ශයක් දෙමින් මුදා නොගත් ප‍්‍රදේශවල ජනතාවට සහන රැසක්රණවිරුවන්ට ආසිරි පතා කිතුණු දේව මෙහෙයක්සරත් අමුණුගම නි. මුදල් ඇමැතිකනගාටුව පළ කිරීමයිපොදුජන ආර්ථිකය ජාවාරමුන්ට ප‍්‍රශ්නයක් - ජනපතිමහජන සහන පැකේජයේ වැය කෝටි 1700 යිගැට්ටේපොළ නාහිමි සියවැනි ජන්ම සංවත්සරය හෙටඉන්ධන ගැළපුම් ගාස්තුව අහෝසියිdefence.lk පෙරමුණේමුරලිගේ පිත්ත ශ‍්‍රී ලංකාව දිනවයිරජයේ පාසල්වල පෞද්ගලික පංති තහනම්මාතලේට මහ බැංකුවක් පුංචි පාර්ලිමේන්තුවක්මාතලේ දිස්ති‍්‍රක්කයේ යටිතල පහසුකම් සියයට 90 ක් සම්පූර්ණ කර අවසන්සුනිල් සරත් පෙරේරා කුවේටයේ තානාපති සේවයට2600 සම්බුද්ධ ජයන්තිය සැමරීමට රාජ්‍ය අනුග‍්‍රහයෙන් වැඩසටහන් රැසක්සුභාෂිණී ජයරත්නරජයේ පාසල්වල මුදල් අයකර පෞද්ගලික පංති පැවැත්වීම සම්පූර්ණයෙන්ම තහනම් බව, අධ්‍යාපන අමාත්‍යාංශයේ ලේකම් නිමල් බණ්ඩාර මහතා පවසයි. පාසල් කටයුතු නිමවීමෙන් පසුව ඇතැම් පාසල්වල ගුරුවරුන් එම පාසලේම පංති යොදාගෙන ළමයින්ට මුදල් අයකැර පෞද්ගලික පංති පවත්වන බවට අධ්‍යාපන අමාත්‍යාංශයට පැමිණිලි රාශියක් ලැබී ඇත.අධ්‍යාපන අමාත්‍යාංශ ලේකම්වරයා පවසන්නේ මෙය සම්පූර්ණයෙන්ම නීති විරෝධී කි‍්‍රයාවක් බවයි. මෙසේ පංති පවත්වා අසුවුවහොත් අදාළ පාසලේ විදුහල්පතිවරයාට විරුද්ධව කි‍්‍රයාමාර්ග ගන්නා බවත් හෙතෙම අවධාරණය කෙළේය.මීට පෙරද අධ්‍යාපන අමාත්‍යාංශය මඟින් මේ පිළිබඳව විදුහල්පතිවරුන් දැනුම්වත් කැර ඇති නමුත් තවදුරටත් පාසල්වල මුදල් අයකර පංති පවත්වන්නේ නම් ඒ පිළිබඳව දෙමවුපියන්ට අමාත්‍යාංශය වෙත පැමිණිලි කළ හැකි බවත් ඔහු පෙන්වා දුන්නේය.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=aa0901188</link>
    <topic>මාතලේට මහ බැංකුවක් පුංචි පාර්ලිමේන්තුවක්</topic>
    <author>නිහාල් පී. අබේසිංහ</author>
    <content>ත‍්‍රස්තවාදයට එරෙහි සටනේ හරි වැරැද්ද ජනතාව ඡන්දයෙන් තීන්දු කරනු ඇත - ජනපතිලෝකයටම ආදර්ශයක් දෙමින් මුදා නොගත් ප‍්‍රදේශවල ජනතාවට සහන රැසක්රණවිරුවන්ට ආසිරි පතා කිතුණු දේව මෙහෙයක්සරත් අමුණුගම නි. මුදල් ඇමැතිකනගාටුව පළ කිරීමයිපොදුජන ආර්ථිකය ජාවාරමුන්ට ප‍්‍රශ්නයක් - ජනපතිමහජන සහන පැකේජයේ වැය කෝටි 1700 යිගැට්ටේපොළ නාහිමි සියවැනි ජන්ම සංවත්සරය හෙටඉන්ධන ගැළපුම් ගාස්තුව අහෝසියිdefence.lk පෙරමුණේමුරලිගේ පිත්ත ශ‍්‍රී ලංකාව දිනවයිරජයේ පාසල්වල පෞද්ගලික පංති තහනම්මාතලේට මහ බැංකුවක් පුංචි පාර්ලිමේන්තුවක්මාතලේ දිස්ති‍්‍රක්කයේ යටිතල පහසුකම් සියයට 90 ක් සම්පූර්ණ කර අවසන්සුනිල් සරත් පෙරේරා කුවේටයේ තානාපති සේවයට2600 සම්බුද්ධ ජයන්තිය සැමරීමට රාජ්‍ය අනුග‍්‍රහයෙන් වැඩසටහන් රැසක්නිහාල් පී. අබේසිංහශී‍්‍ර ලංකා මහ බැංකුවේ තෙවැනි ප‍්‍රාදේශීය කාර්යාලය හා මධ්‍යම පළාතේ ප‍්‍රථම ශී‍්‍ර ලංකා මහ බැංකු ප‍්‍රාදේශීය කාර්යාලය දැන් මාතලේ දඹුල්ල පාරේ අක්කර 3 ක භූමි භාගයක රුපියල් ලක්ෂ 800 ක වියදමකින් ඉදිවෙමින් පවතී. මධ්‍යම පළාතේ සියලු ග‍්‍රාමීය ආර්ථික කටයුතු වාණිජ කෘෂිකර්ම කටයුතු පිළිබඳව මෙම ආයතනයෙන් අධීක්ෂණය හා සම්බන්ධීකරණ කරන බව ශී‍්‍ර ලංකා මහ බැංකුවේ ඉහළ නිලධාරියෙක් සිළුමිණට කීය. පෙබරවාරි මස මුලදී ජනතා අයිතියට පැවැරීමට අපේක්ෂිත මේ මහ බැංකු ප‍්‍රාදේශීය කාර්යාලය මඟින් පෙර වෙළෙඳ ගිවිසුම් හා මූල්‍ය කටයුතු උපදේශනය ද සිදු කෙරේ.ශී‍්‍ර ලංකාවේ ප‍්‍රථම ග‍්‍රාමීය පාර්ලිමේන්තුව සහිත මාතලේ ප‍්‍රාදේශීය සභා ගොඩනැගිල්ල පසුගියදා විදුලි බල ඇමැති ජෝන් සෙනෙවිරත්න මහතා අතින් විවෘත විය.මාතලේ ප‍්‍රාදේශීය සභාවේ සභාපති නිමල් ජයවර්ධන මහතා ගේ අදහසක් අනුව මෙරට ප‍්‍රථම ග‍්‍රාමීය පාර්ලිමේන්තුව ඉදිවී තිබේ. එහි ප‍්‍රාදේශීය සභාව රැස්වීම් පැවැත්වීමට යෝජිතය.තට්ටු 3 කින් යුත් මාතලේ නව ප‍්‍රාදේශීය සභා ගොඩනැගිල්ලට සභාව රුපියල් ලක්ෂ 175 ක් පමණ වැයකර තිබේ. ග‍්‍රාමීය පාර්ලිමේන්තුවකදී තොරතුරු මධ්‍යස්ථානයක් හා පුස්තකාලයකින්ද මෙය අන්තර්ගත වන බවත්, මෙරට ප‍්‍රථම ප‍්‍රාදේශීය සභා නිල ඇඳුම පසුගියදා ජනාධිපතිවරයා විසින් තමන්ට ලබාදුන් බවත් නිමල් ජයවර්ධන මහතා සිළුමිණට කීය.මේ අතර මාතලේ අලු විහාරයට රුපියල් ලක්ෂ 200 ක වියදමින් නව විශ‍්‍රාම ශාලාවක් ඉදිවෙන බවත්, මාතලේ ප‍්‍රාදේශීය සභාව මඟින් ප‍්‍රදේශයට පසුගිය වසර තුන ඇතුළත රුපියල් කෝටි 40 කට ආසන්න වටිනාකමක් ඇති ජනතා ව්‍යාපෘති කි‍්‍රයාත්මක කර ඇතැයි නිමල් ජයවර්ධන මහතා කීය.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=aa0901189</link>
    <topic>මාතලේ දිස්ති‍්‍රක්කයේ යටිතල පහසුකම් සියයට 90 ක් සම්පූර්ණ කර අවසන්</topic>
    <author>නිහාල් පී. අබේසිංහ</author>
    <content>ත‍්‍රස්තවාදයට එරෙහි සටනේ හරි වැරැද්ද ජනතාව ඡන්දයෙන් තීන්දු කරනු ඇත - ජනපතිලෝකයටම ආදර්ශයක් දෙමින් මුදා නොගත් ප‍්‍රදේශවල ජනතාවට සහන රැසක්රණවිරුවන්ට ආසිරි පතා කිතුණු දේව මෙහෙයක්සරත් අමුණුගම නි. මුදල් ඇමැතිකනගාටුව පළ කිරීමයිපොදුජන ආර්ථිකය ජාවාරමුන්ට ප‍්‍රශ්නයක් - ජනපතිමහජන සහන පැකේජයේ වැය කෝටි 1700 යිගැට්ටේපොළ නාහිමි සියවැනි ජන්ම සංවත්සරය හෙටඉන්ධන ගැළපුම් ගාස්තුව අහෝසියිdefence.lk පෙරමුණේමුරලිගේ පිත්ත ශ‍්‍රී ලංකාව දිනවයිරජයේ පාසල්වල පෞද්ගලික පංති තහනම්මාතලේට මහ බැංකුවක් පුංචි පාර්ලිමේන්තුවක්මාතලේ දිස්ති‍්‍රක්කයේ යටිතල පහසුකම් සියයට 90 ක් සම්පූර්ණ කර අවසන්සුනිල් සරත් පෙරේරා කුවේටයේ තානාපති සේවයට2600 සම්බුද්ධ ජයන්තිය සැමරීමට රාජ්‍ය අනුග‍්‍රහයෙන් වැඩසටහන් රැසක්- මාතලේ දිස්ති‍්‍රක් ලේකම්නිහාල් පී. අබේසිංහජාතික සවිය ගම නැඟªම, මග නැඟුම, ව්‍යාපෘති හා මධ්‍යම පළාත් සභාවේ හා මධ්‍යම රජයේ ව්‍යාපෘති මගින් දැන් මාතලේ දිස්ති‍්‍රක්කයේ මාර්ග, ජලය විදුලිය වැනි අත්‍යවශ්‍ය යටිතල පහසුකම් වලින් සියයට 90 ක් පමණ ඉටු කර ඇතැයි මාතලේ දිස්ති‍්‍රක් ලේකම් ගාමිණී සෙනෙවිරත්න මහතා පවසයි.මම ජාතික සවිය කටයුතුවලදී ප‍්‍රජා සහභාගිත්වය නිසා රජයේ වියදම් සියයට 20 කින් ඉතුරු වූ බව ද කොන්ත‍්‍රාත්කරුවන්ට මුදල් නො ගිය බව ද දිස්ති‍්‍රක් ලේකම්වරයා කීය.ගැමිදිරිය යටතේ මාතලේ දිස්ති‍්‍රක්කයේ දුෂ්කර ගම්මාන 11 ක් සම්පූර්ණ ලෙස සංවර්ධනය කෙරෙන බවත් ඒ යටතේ එක් ගම්මානයකට මේ වසරේ රුපියල් ලක්ෂ 60 බැගින් ලබාදෙන බවත් දිසා ලේකම් එම්.එම්. ගාමිණී සෙනෙවිරත්න මහතා පවසයි. ඒ සමඟම මේ වසරේදී ද ජාතික සවිය යටතේ දිස්ති‍්‍රක්කයේ ග‍්‍රාම නිලධාරි වසම් 545 සඳහා එක් වසමකට රුපියල් ලක්ෂ 20 ක් බැගින් ලැබෙන බවත් සෙනෙවිරත්න මහතා කීය. ඒ අනුව මුලු දිස්ති‍්‍රක්කයටම ලැබෙන මුදල රුපියල් කෝටි 110 කට ආසන්නය.මේ අතර වතු වල පදිංචි ජනතාව සඳහා පසුගිය වසර 4 ඇතුළත නව නිවාස 60 ක් ඉදිකර ඇති බව ද ඒ යටතේ නව නිවාස යෝජනා ක‍්‍රම 14 ක් ඉදිවූ බව ද මාතලේ නිවාස සංවර්ධන අධිකාරි කාර්යාලය පවසයි.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=aa09011810</link>
    <topic>සුනිල් සරත් පෙරේරා කුවේටයේ තානාපති සේවයට</topic>
    <author/>
    <content>ත‍්‍රස්තවාදයට එරෙහි සටනේ හරි වැරැද්ද ජනතාව ඡන්දයෙන් තීන්දු කරනු ඇත - ජනපතිලෝකයටම ආදර්ශයක් දෙමින් මුදා නොගත් ප‍්‍රදේශවල ජනතාවට සහන රැසක්රණවිරුවන්ට ආසිරි පතා කිතුණු දේව මෙහෙයක්සරත් අමුණුගම නි. මුදල් ඇමැතිකනගාටුව පළ කිරීමයිපොදුජන ආර්ථිකය ජාවාරමුන්ට ප‍්‍රශ්නයක් - ජනපතිමහජන සහන පැකේජයේ වැය කෝටි 1700 යිගැට්ටේපොළ නාහිමි සියවැනි ජන්ම සංවත්සරය හෙටඉන්ධන ගැළපුම් ගාස්තුව අහෝසියිdefence.lk පෙරමුණේමුරලිගේ පිත්ත ශ‍්‍රී ලංකාව දිනවයිරජයේ පාසල්වල පෞද්ගලික පංති තහනම්මාතලේට මහ බැංකුවක් පුංචි පාර්ලිමේන්තුවක්මාතලේ දිස්ති‍්‍රක්කයේ යටිතල පහසුකම් සියයට 90 ක් සම්පූර්ණ කර අවසන්සුනිල් සරත් පෙරේරා කුවේටයේ තානාපති සේවයට2600 සම්බුද්ධ ජයන්තිය සැමරීමට රාජ්‍ය අනුග‍්‍රහයෙන් වැඩසටහන් රැසක්ප‍්‍රවීණ මාධ්‍යවේදි හා ප‍්‍රවීණ ගීත රචක සුනිල් සරත් පෙරේරා මහතා කුවේට් තානාපති කාර්යාලයේ නියෝජ්‍ය තානාපතිවරයකු ලෙස පත්කර තිබේ.පරිසර හා ස්වභාවික සම්පත් අමාත්‍යාංශයේ අතිරේක ලේකම්, ශී‍්‍ර ලංකා ගුවන් විදුලි සංස්ථාවේ සභාපති, ශී‍්‍ර ලංකා රූපවාහිනි සංස්ථාවේ අධ්‍යක්ෂ ජනරාල්, ධීවර අමාත්‍යාංශයේ සන්නිවේදන අධ්‍යක්ෂ හා පරිසර අමාත්‍යාංශයේ ප‍්‍රවර්ධන අධ්‍යක්ෂ යන තනතුරු දැරු සුනිල් සරත් පෙරේරා මහතා ග‍්‍රන්ථ රැසක් ද රචනා කර ඇත.ඒ මහතා ලියූ ‘ගීත රචනා විමර්ශන’ ‘සදගල නුවර’ හා මහාචාර්ය විමල් දිසානායක ගේ කාව්‍ය විමර්ශන’ යන ග‍්‍රන්ථ පසුගිය දා කොළඹ ජාතික පුස්තකාල හා ප‍්‍රලේඛන සේවා මණ්ඩල ශ‍්‍රවණාගාරයේදී එළි දැක්විණ.පරිසරය හා සන්නිවේදනය පිළිබඳ ග‍්‍රන්ථ රැසක් ලියා ඇති එතුමා සොබා සඟාවේ සංස්කාරකවරයා ලෙස ද කටයුතු කර ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=aa09011811</link>
    <topic>2600 සම්බුද්ධ ජයන්තිය සැමරීමට රාජ්‍ය අනුග‍්‍රහයෙන් වැඩසටහන් රැසක්</topic>
    <author/>
    <content>ත‍්‍රස්තවාදයට එරෙහි සටනේ හරි වැරැද්ද ජනතාව ඡන්දයෙන් තීන්දු කරනු ඇත - ජනපතිලෝකයටම ආදර්ශයක් දෙමින් මුදා නොගත් ප‍්‍රදේශවල ජනතාවට සහන රැසක්රණවිරුවන්ට ආසිරි පතා කිතුණු දේව මෙහෙයක්සරත් අමුණුගම නි. මුදල් ඇමැතිකනගාටුව පළ කිරීමයිපොදුජන ආර්ථිකය ජාවාරමුන්ට ප‍්‍රශ්නයක් - ජනපතිමහජන සහන පැකේජයේ වැය කෝටි 1700 යිගැට්ටේපොළ නාහිමි සියවැනි ජන්ම සංවත්සරය හෙටඉන්ධන ගැළපුම් ගාස්තුව අහෝසියිdefence.lk පෙරමුණේමුරලිගේ පිත්ත ශ‍්‍රී ලංකාව දිනවයිරජයේ පාසල්වල පෞද්ගලික පංති තහනම්මාතලේට මහ බැංකුවක් පුංචි පාර්ලිමේන්තුවක්මාතලේ දිස්ති‍්‍රක්කයේ යටිතල පහසුකම් සියයට 90 ක් සම්පූර්ණ කර අවසන්සුනිල් සරත් පෙරේරා කුවේටයේ තානාපති සේවයට2600 සම්බුද්ධ ජයන්තිය සැමරීමට රාජ්‍ය අනුග‍්‍රහයෙන් වැඩසටහන් රැසක්සම්බුද්ධ ශාසනයේ අනාගත ආරක්ෂාවටත් ශ‍්‍රී ලාංකීය බෞද්ධ සමාජයේ සදාචාරාත්මක ප‍්‍රතිසංවර්ධනයක් ඇති කිරීම පිණිසත් 2011 වසරේ වෙසක් පෝය දිනයට එළැඹෙන 2600 සම්බුද්ධ ජයන්තිය සැමරීමට රජය සූදානම් වේ.ශාසනික වශයෙන් පමණක් නොව ජාතික හා සංස්කෘතිමය අධ්‍යාපනික වශයෙන් ද පමණක් නොව තවත් ක්ෂේත‍්‍ර ගණනාවක් පුරා ද විහිදී යන මේ වැඩපිළිවෙළ තෛ‍්‍රනිකායික මහානායක මාහිමිපාණන් වහන්සේලාගේ අනුශාසනා පරිදි විසි වැදෑරුම් නිර්දේශ ඇතුළත් ය.වසර තුනක කාලයකදී කි‍්‍රයාත්මක කළ යුතු මේ වැඩපිළිවෙළ සාර්ථක කර ගැනීමට කාර්ය සාධක මණ්ඩලයක් ද පිහිටුවා තිබේ.තෛ‍්‍රනිකායික මහා නාහිමිවරුන්ගේ ප‍්‍රධානත්වයෙන් මහා සංඝයා වහන්සේ, සිල් මෑණිවරුන්, අග‍්‍රාමාත්‍ය රත්නසිරි වික‍්‍රමනායක මහතා ප‍්‍රමුඛ මැති ඇමැතිවරුන් සහ බෞද්ධ සමිති සංවිධාන හා සම්මේලනවල නියෝජිතයන්ගේ ද සහභාගිත්වයෙන් මෙම සමාරම්භක රාජ්‍ය උත්සවය බණ්ඩාරනායක සම්මන්ත‍්‍රණ ශාලාවේදී ඉකුත් දා (15) පැවැත්විණ. මහින්ද රාජපක්ෂ ජනාධිපතිතුමා මෙහිදී චන්ද්‍රිකා තාක්ෂණය ඔස්සේ සභාව ඇමතීය.මෙහිදී සභාව ඇමතූ අස්ගිරි පාර්ශ්වයේ මහා නායක උඩුගම ශ‍්‍රී බුද්ධ රක්ඛිත හිමිපාණෝ අද මේ අවස්ථාව තව අවුරුදු 3 යි මාස හතරකින් උදාවන 2600 වෙසක් පෝය දිනයට එළැඹෙන 2600 සම්බුද්ධ ජයන්තිය සැමරීමේ වැඩපිළිවෙළ සකස් කිරීම ගැනය. මේ උතුම් කර්තව්‍යයට අවශ්‍ය වැඩපිළිවෙළ යෙදීම උචිත හා වැදගත් දෙයක් බව පැවසූහ.මල්වතු පාර්ශ්වයේ අනුනායක නියංගොඩ විජිත සිරි නායක හිමිපාණෝ මේ සද්කාර්ය බෞද්ධ මහ ජනතාවට පමණක් නොව සමස්ත ලංකාවාසී ජනතාවටම ප‍්‍රයෝජනවත් වැඩපිළිවෙළක් වනවා නොඅනුමානය. ජීවිතයක මූලික අර්ථය මෙලොව හා පරලොව වශයෙන් සුබ සිද්ධිය ඇති කර ගැනීම ය.සම්බුද්ධ ශාසනය මේ රටේ පිහිටුවීමෙන් පසු යුගයෙන් යුගය එය අර්ථවත් අයුරින් දියුණුවට පත්වූවා. එසේ ම සමහර කාල වකවානුවලදී පරදේශ ආක‍්‍රමණ නිසා පසුබෑමකට ලක්වුණා යැයි පැවසූහ. අමරපුර මහා නිකායේ මහා නායක දවුල්දෙන ඤාණිස්සර මහානායක හිමිපාණෝ 2600 සම්බුද්ධ ජයන්ති උත්සවය ශ‍්‍රී ලාංකීය බෞද්ධයන් අප සියලු දෙනාටම ඉතා වැදගත්. ඒ නිසා රජය මහජනතාව සහ සංඝයා වහන්සේලාත් මේ උතුම් වැඩපිළිවෙළ සාර්ථක කර ගැනීමට කි‍්‍රයා කිරීම ඉතා අවශ්‍ය බව පැවසූහ.ශ‍්‍රී ලංකා රාමඤ්ඤ මහ නිකායේ මහානායක වේවැල්දෙණියේ මේධාලංකාර හිමිපාණෝ, අමරපුර සංඝ සභාවේ සභාපති අග්ගමහා පණ්ඩිත කොටුගොඩ ධම්මාවාස අනුනායක හිමි, ශ‍්‍රී ජයවර්ධනපුර කෝට්ටේ ශ‍්‍රී කල්‍යාණ සාමග‍්‍රී ධර්ම මහා සංඝ සභාවේ ප‍්‍රධාන ලේඛකාධිකාරි ශ‍්‍රී ජයවර්ධනපුර විශ්වවිද්‍යාලයේ කුලපති මහාචාර්ය බෙල්ලන්විල විමලරතන, කොළඹ විශ්වවිද්‍යාලයේ සිංහල අංශයේ ජ්‍යෙෂ්ඨ කථිකාචාර්ය දර්ශනපති අගලකඩ සිරිසුමන, විද්‍යෝදය පිරිවෙන් අධ්‍යක්ෂ කොළඹ ප‍්‍රධාන සංඝ නායක අකුරැටියේ නන්ද, සමස්ත ලංකා ශාසනාරක්ෂක මණ්ඩලයේ කෘත්‍යාධිකාරි මණ්ඩලයේ අනුනායක මැදගම ධම්මානන්ද යන නාහිමිවරු ජනාධිපති ලේකම් ලලිත් වීරතුංග, දේශබන්දු ඕල්කට් ගුණසේකර යන මහත්වරු ද කතා කළහ.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=ab090118_1</link>
    <topic>මධ්‍යම පළාතේ පළාත් පාලන නියෝජිතයෝ 22 ක් ඇතුළුව එජාප 6000 ක් සන්ධානයට එති</topic>
    <author>සුනිල් දයා අල්විස්, ජයසිරි මුණසිංහ සහ ඉන්දික පොල්කොටුව, සංජය මතුරට</author>
    <content>මධ්‍යම පළාතේ පළාත් පාලන නියෝජිතයෝ 22 ක් ඇතුළුව එජාප 6000 ක් සන්ධානයට එතිදෙපාරක් ලසන්තව මරන්න හැදූ කෙනෙක් දැන් කිඹුල් කඳුළු හෙළනවාමාතලේ ජනරැළිය ජනපති ප‍්‍රධානත්වයෙන් අදඑජාපයේ ඕලාරික-නිද්‍රාශීලී අපේක්ෂකයන් සමඟ සටනක් නෑ - ඇමැති ඩලස් අලහප්පෙරුමසුනිල් දයා අල්විස්, ජයසිරි මුණසිංහ සහ ඉන්දික පොල්කොටුව, සංජය මතුරටමධ්‍යම පළාතේ එ.ජා.ප. ප‍්‍රාදේශීය හා නගර සභා මන්තී‍්‍රවරු 22 ක් ඇතුළු එ.ජා.ප. පාක්ෂිකයෝ 6000 ක් මහින්ද රාජපක්ෂ ජනාධිපතිතුමා හමුවේ එක්සත් ජනතා නිදහස් සන්ධානයේ සාමාජිකත්වය ඊයේ ලබා ගත්හ.එම ජනකාය ඇමතූ ජනාධිපතිතුමා ප‍්‍රකාශ කැර සිටියේ රට පිළිබඳව එ.ජා.ප.යේ ඇතැම් නායකයින්ට නොමැති කැක්කුමක් එ.ජා.ප. ගම්බද පාක්ෂිකයන් තුළින් ඉස්මතු වන බවත් මෙසේ ඉදිරිපත් වූ පිරිස ඉතිහාසයේ වගකීම ඉටු කළ අය බවට පත්වන බවද ජනාධිපතිතුමා කීය.ත‍්‍රස්තවාදය අවසන් කරමින් රටේ සංවර්ධන ක්‍ෂේත‍්‍රයෙහිත් පෙරළියක් සිදුකරන ජනාධිපතිතුමාට සහාය පළ කරන බවත්, ඉදිරි මැතිවරණවලදී එක්සත් ජනතා නිදහස් සන්ධානයේ ජයග‍්‍රහණය උදෙසා කැප වී කි‍්‍රයා කරන බවටත් සන්ධානයට එක්වූ එජාප පාක්ෂිකයෝ මෙහිදී ප‍්‍රතිඥා දුන්හ. මෙම අවස්ථාවට සහභාගිිවූ රජයේ මැති ඇමැතිවරු රැසක් ද අදහස් පළකළහ.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=ab0901181</link>
    <topic>දෙපාරක් ලසන්තව මරන්න හැදූ කෙනෙක් දැන් කිඹුල් කඳුළු හෙළනවා</topic>
    <author>චන්දන බණ්ඩාර</author>
    <content>මධ්‍යම පළාතේ පළාත් පාලන නියෝජිතයෝ 22 ක් ඇතුළුව එජාප 6000 ක් සන්ධානයට එතිදෙපාරක් ලසන්තව මරන්න හැදූ කෙනෙක් දැන් කිඹුල් කඳුළු හෙළනවාමාතලේ ජනරැළිය ජනපති ප‍්‍රධානත්වයෙන් අදඑජාපයේ ඕලාරික-නිද්‍රාශීලී අපේක්ෂකයන් සමඟ සටනක් නෑ - ඇමැති ඩලස් අලහප්පෙරුමගිය සතියේ ජනපති මැදුරේ බොහෝ දෙනාගේ කථා බහට ලක්වූයේ සන්ඩේ ලීඩර් කර්තෘ ලසන්ත වික‍්‍රමතුංගගේ මරණය ගැනයි. ලසන්ත ගේ මරණය දඩමීමා කරගෙන එ.ජා.ප ය ප‍්‍රමුඛ විපක්ෂය උත්සාහ ගත්තේ එම මරණයේ වගකීම රජය වෙත පැවැරීමටයි.විපක්ෂයේ එම කුමන්ත‍්‍රණය හමුවේ ගිය සතියේ ජනාධිපතිතුමාට සිදුවූයේ ලසන්ත සහ ජනාධිපතිතුමා අතර පැවැති රහස් කිහිපයක් හෙළි කිරීමටයි.“ලසන්ත ජීවතුන් අතර සිටියා නම් මේ දේශපාලනමය රහස් මම හෙළි කරන්නේ නෑ. මොකද එතකොට එයා පාවා දෙනවා වගේ වැඩක් වෙන නිසා. ඒත් දැන් මට මේවා හෙළි කරන්න වෙනවා. මොකද එ.ජා.ප. ය එතුමාගේ ඝාතනය ගැන රජයට චෝදනා කරන නිසා.” ජනාධිපතිතුමා රජයේ ඇමැතිවරු කිහිප දෙනකු සමඟ කථා බහ කරන අතරතුර කීවේය.ඉන් අනතුරුව ජනාධිපතිතුමා පොලිස්පතිවරයා මගින් වාර්තා කීපයක් ගෙන්වා ගෙන තිබිණි. ඒ ලසන්ත කළ සමහර පැමිණිලි වෙනුවෙන් පොලිස් දෙපාර්තමේන්තුව සිදු කළ පරීක්ෂණ වාර්තාවන් ය. ඒ වාර්තාවන් අධ්‍යනය කළ ජනාධිපතිතුමාට අවබෝධ වූයේ ලසන්තට සතුරන් සිටි බවය.ඇමැති රාජිත සේනාරත්නඒ වාර්තා ගැන කියමින් ජනාධිපතිතුමා ඇමැතිවරු කිහිප දෙනකුට කියා සිටියේ ලසන්තගේ පෞද්ගලික ආරාවුල් එකක් දෙකක් සහ ලසන්ත ගේ පුවත්පතින් කථා කළ සමහර කරුණු නිසා එ.ජා.ප. යට හිතවත් කණ්ඩායම් පවා ලසන්ත සමඟ විරසකව සිටින්නට බොහෝ දුරට ඉඩ තිබූ බව ය.“එක පාරක් ලසන්ත හකීම් සහ කුමාරි කියන කාන්තාව ගැන ලිව්වා. ඊළඟට ජයලත් ජයවර්ධන, විමල් වීරවංශ සහ රවි කරුණානායක ගැනත් යම් යම් දේ ලීවා. ඒ වගේ ම ලසන්ත සහ සමාගම් කිහිපයක් අතර ආරාවුල් තිබී තියෙනවා.” ජනාධිපතිතුමා කීවේ ලසන්තට තිබූ බව කියන පෞද්ගලික තර්ජන කිහිපයක් ගැනය.“ලසන්ත ගැන කියන කොට හැමෝම උලුප්පා පෙන්නුවේ ලසන්ත සහ හමුදාව අතර ගැටලුවක් කියලා. නමුත් ලසන්ත ගැන සමහරු මැවූ ගැටලුවලට වඩා ලොකු පෞද්ගලික ගැටලු කීපයක් ම තිබිලා තියෙනවා.” ජනාධිපතිතුමා පැහැදිලි කෙළේ ලසන්ත සහ හමුදාව අතර විශාල ගැටලු නොතිබූ බව ය.“අපිට මංගල සමරවීරට චෝදනා රාශියක් ම කරන්න පුළුවන්. ඒත් මංගල ලසන්තගේ මරණය වෙලාවේ බොරුවට අඬ අඬා කිව්වේ මේ වගේ මර්දනකාරී ආණ්ඩුවක් හදන්න තමා දායක වීම ගැන ජනතාවගේ දෙපා මුල වැඳ වැටී සමාව ගන්නවා කියලා”. ඇමැති රාජිත සේනාරත්න කීවේය. “ඒ විතරක් නෙවෙයි දෙපාරක් ලසන්තව මරන්න හැදූ කෙනෙක් දැන් කිඹුල් කඳුළු හෙලනවා”. ඇමැති රාජිත අතීතය සිහිපත් කලේය.ජනපතිගෙන් ලොකු උනන්දුවක්මේ අතර ගිය බදාදා සවස අරලියගහ මැදුරේ දී ජනාධිපතිතුමා සහ මාධ්‍ය ආයතන ප‍්‍රධානීන් අතර හමුවක් පැවැත්විණි. එම හමුවේ දී ද ජනාධිපතිතුමා කථා කළේ ලසන්තගේ ප‍්‍රශ්නය ගැනය. “කළුබෝවිල රෝහලේ ඉඳලා කොළඹ මහ රෝහලට ලසන්ත ගේන්න ගිලන් රථයක් නෑ කියලා ශාන් වික‍්‍රමසිංහ මට කථා කරලා කිව්වා.මම ඒ වෙලාවේම සෞඛ්‍ය අමාත්‍යාංශ ලේකම් කහඳලියනගේට කථා කරලා කිව්වේ කොහොම හරි ලසන්ත බේරා ගන්න කියලා.” ජනාධිපතිතුමා මාධ්‍ය ආයතන ප‍්‍රධානීන්ට එසේ කියන විට සෞඛ්‍ය අමාත්‍යාංශ ලේකම්වරයාගෙන් ඒ බව දැනගෙන සිටි ශාන් වික‍්‍රමසිංහ ජනාධිපතිතුමාගේ ප‍්‍රකාශය නිවැරැදි බව සනාථ කෙළේ අනෙකුත් මාධ්‍ය ආයතන ප‍්‍රධානීන්ට ද සාක්ෂියක් සපයමිනි.හෙළ උරුමයේ නායක පූජ්‍ය එල්ලාවල මේධානන්ද හිමිඉන් අනතුරුව ජනාධිපතිතුමා මාධ්‍ය ආයතන ප‍්‍රධානීන්ට හෙළි කළේ ලසන්ත සහ තමා අතර තිබූ මිත‍්‍රශීලී සම්බන්ධය ගැන ය. “ලසන්ත සමහර දේශපාලනඥයන් සහ විවිධ උදවිය සමඟ කථා කරන දේ ටේප් කරලා මට ගෙනත් දීලා තියෙනවා.සමහරු මට විරුද්ධව කියපුවා එහෙම් පිටින් ම මට ගෙනත් දීලා තියෙනවා. වතාවක් කුමාර් රූපසිංහ කියලා තිබුණා අපේ රටේ සාර්ක් සමුළුව වෙලාවේ කොළඹ හිටපු දෙමළ නිලධාරීන් සියලු දෙනාම මම පිටමං කළා කියලා. ඒත් කුමාර්ට එදා අමතක වුණා සාර්ක් සමුළුව මෙහෙයවීම කළේ විදේශ කටයුතු අමාත්‍යාංශයේ නිලධාරියෙක් කියලා.මම ඒ ටේප් එක අහපුවාම ඒ වෙලාවේම කුමාර් රූපසිංහට කථා කළා. මම කිව්වා කැත වැඩ කරන්න එපා අයිසේ කියලා. මම ඒ වගේ වැඩක් සාර්ක් සමුළුව වෙලාවේ කළේ නෑ කියල මිනිහට කිව්වා. එතකොට මිනිහ මට කිව්වේ සර් මම හැමෝටම කිව්වේ නෑ විලියම් බේක්ට විතරයි කිව්වේ කියලා.” ජනාධිපතිතුමා කීවේ ලසන්ත පටිගත කළ සංවාදයක තොරතුරු තමා අතට පත් වූ පසුව සිදුවූ දෙයක් ගැනය.“විලියම් බේක්ට කිව්වාම ඇති ඒ ගැන අන්තර්ජාතික ප‍්‍රජාවට වැරැදි තොරතුරු යනවා. මේ වගේ බොරු චෝදනා කරන්න එපා කියලා මම කුමාර් රූපසිංහට චෝදනා කළා. මනුස්සයා මට පොරොන්දු වුණා නැවත ඒ වගේ වැරැදි වෙන්නේ නෑ කියලා. ඊට පස්සේ මම ලසන්ත දීපු ටේප් එක කුමාර්ට ඇහෙන්න සැලැස්සුවා. මනුස්සයා පුදුම වුණා.” ජනාධිපතිතුමා කීවේ ලසන්ත තමාට එවැනි පටිගත කළ සංවාද ගණනාවක් රහසේම ලබාදී තිබූ බව ය.සර්වෝදය ආයතනයේ නායකයාට රුපියල් මිලියන ගණනක් ලබා දීම ගැන ද එම ටේප් පටයේම තැනක කුමාර් රූපසිංහ පවසන බව ද ටේප් පටය ඇසූ නිලධාරියෙක් හෙළි කැර තිබිණ.පෞද්ගලික ප‍්‍රශ්න මතපහර ගහන්න එපාඊට අමතරව වෛද්‍ය ජෝන් පුල්ලේගේ නිවෙසට පහර දුන්නේ ජනාධිපතිතුමාගේ කණ්ඩායමක් බවත් එම ටේප් පටයේ කුමාර් පවසන බව පටිගතවී තිබී ඇත. එම ටේප් පටය කුමාර් රූපසිංහට නැවැතත් ඇසීමට සැලැස්වූ බවද ජනාධිපතිතුමා මාධ්‍ය ආයතන ප‍්‍රධානීන් හමුවේ හෙළි කළේය.“ඒ විතරක් නෙවෙයි කුමාර් ලසන්ත හෙළා දැකලා විදේශ තානාපතිවරුන් දැනුවත් කරලා තියෙනවා.” ජනාධිපති තුමා ලසන්ත දුන් පටිගත කළ සංවාද ගැන කියද්දි රාවය පුවත්පතේ කර්තෘ වික්ටර් අයිවන් හිසේ අත ගසා ගත්තේය. “අපිට හිතන්නත් බැරි දේවල් සිදුවෙලා තියෙනවා නේද” වික්ටර් අයිවන් මාධ්‍ය ආයතන ප‍්‍රධානීන්ගේ හමුවේදී කීවේය.ඉන් පසුව ජනාධිපතිතුමා මාධ්‍ය ආයතන ප‍්‍රධානීන්ට පැහැදිලි කෙළේ ලසන්ත වික‍්‍රමතුංග මාධ්‍යවේදියාගේ ජීවිතය බේරා ගැනීමට ජනාධිපතිවරයා වශයෙන් තමා දැරූ උත්සාහය ගැනය. “ඒකට හොඳම සාක්ෂිය ශාන් වික‍්‍රමසිංහ. මම ඒ වෙලාවේ අතුල කහඳලියනගමගේ සෞඛ්‍ය ලේකම්වරයාට පවා දොස් පැවරුවා. ඒ හැමදේම කෙළේ ලසන්ත බේරා ගන්න” ජනාධිපතිතුමා මාධ්‍ය ප‍්‍රධානින් හමුවේ පවසන විට යළිත් වරක් ශාන් වික‍්‍රමසිංහ හිස සලමින් ජනාධිපතිතුමාගේ ප‍්‍රකාශය අනුමත කළේය.“සෞඛ්‍ය අමාත්‍යංශ ලේකම් අතුල කහඳලියනගමගේ ලසන්ත වික‍්‍රමතුංග රෝහලට ගෙන ගොස් විනාඩි කීපයකට පසුව ජනාධිපතිතුමාට කථා කැර තිබිණි.” අතුල මට කිව්වා.ලසන්ත වෙනත් තියටර් එකකට මාරු කරන්න හදනකොට එජාපයේ පිරිසක් සමග ආ මංගල සමරවීර ඇතුළු පිරිසක් නිසා වෙනත් තියටර් එකකට ලසන්ත මාරු කරන්න විනාඩි විස්සක් විසිපහක් ප‍්‍රමාද වුණා කියලා. අන්තිමට ලොකු වෙහෙසක් අරගෙන තමයි ලසන්ත වෙනත් තියටර් එකකට මාරු කරලා තියෙන්නේ. රනිල් වික‍්‍රමසිංහ ඇතුළු පිරිසක් තියටර් එකට සපත්තු දාගෙන ඇවිත් තියෙන්නේ. අතුල ඒ හැම දෙයක්ම ඒ වෙලාවේ මට කීවා.” ජනාධිපතිතුමා මාධ්‍ය ආයතන ප‍්‍රධානීන්ට කීවේය.ජනාධිපතිතුමා එලෙස මාධ්‍යවේදීන් සමග සුහදව කථාබහ කරමින් සිටියදී මාධ්‍ය ආයතන ප‍්‍රධානියෙක් මංගල සමරවීර මන්තී‍්‍රවරයා ගැන තොරතුරක් හෙළි කළේය. “සර් මංගල ඊයේ පෙරේදා ලසන්තගේ දෙවෙනි බිරිඳ හමුවෙන්න ගිහිං තියෙනවා. එතකොට එයා කියලා තියෙන්නේ ලසන්තගේ ඝාතනයට ආණ්ඩුව සැක කරන්නේ කොහොමද කියලා.සමහර දිනවලට ලසන්ත අලුයම දෙකට තුනට විතර ගෙදරට ඇවිත් තියෙන්නේ ජනාධිපති ආරක්ෂක අංශයේ වාහනයකින්” කියලා ලසන්තගේ දෙවෙනි බිරිඳ මංගල සමරවීර මන්තී‍්‍රවරයාට කියලා තියෙනවා. මාධ්‍ය ආයතන ප‍්‍රධානියා කීවේය.ඉන් පසුව රජයේ මාධ්‍ය ආයතන ප‍්‍රධානින් කිහිප දෙනකුට ජනාධිපතිතුමා චෝදනා කරමින් කථා කෙළේය. ඒ මාධ්‍යවේදී ලසන්ත වික‍්‍රමතුංගගේ අවසන් කටයුතු සිදු කළ දිනයේ ලසන්ත වෙනුවෙන් වෙන්වූ ඉඩ ප‍්‍රමාණය ප‍්‍රමාණවත් නොවීම ගැන කියමිනි. මේ අතරතුර සිටි රජයට හිතවත් මාධ්‍යවේදියෙක් කීවේ “සර් පත්තරේට දාන්න මරු කථාවක් තියෙනවා. ලසන්තගේ දේහය එයාගේ පළමු බිරිඳ බලෙන්ම වාගේ ඇයගේ නිවෙසට ගෙන ගියාලු” මාධ්‍යවේදියා ජනාධිපතිතුමාට කීවේය.එහෙත් ජනාධිපතිතුමා එය රජයේ පුවත්පත්වල හෝ මාධ්‍යවල පළ වෙනවාට කැමැත්තක් දැක්වූයේ නැත. “මංගල කරපු වැඩ ඔහේලා ලසන්තටත් කරන්න හදන්න එපා. දන්නවානේ විමල්ට, හකීම්ට කරපු වැඩවලින් එයාලාගේ පවුල් ජීවිතවලට ඒවා බලපෑවා. අන්තිමට ඒ අයගේ දරුවන්ට පාරට බහින්න බැරි වෙන තැනට කාරණා සිද්ධ වුණා.” ජනාධිපතිතුමා කීවේ එවැනි දේ ගැන ප‍්‍රවෘත්ති පල කිරීමෙන් වළකින ලෙසයි.කොහොම හරි ලසන්තසනීප කර දෙන්න“රෝහණ කුමාර මැරුණ වෙලාවේ රෝහණගේ අම්මා රූපවාහිනියට ගෙනත් රෝහණට අනියම් සබඳතාවක් තිබුණා. ඒ නිසා ඒ කාන්තාව රෝහණගේ මරණයට සැකයි කියලා මංගල මාධ්‍ය ඇමැති කාලේ රෝහණ ගේ අම්මාගෙන් ප‍්‍රකාශ අරගෙන රූපවාහිනියේ විකාශය කළා. ඒ වගේ පහත් තත්ත්වයේ වැඩ ඔහෙලා කරන්න හදන්න එපා. ඔයාලාගේ වගකීම පවුල් ජීවිත ගැන කියන එක නෙවෙයි.ලසන්තගේ මරණය ගැන නිවැරැදි දේ සොයා බලා පුවත්පත් සහ අනෙකුත් මාධ්‍ය මඟින් ජනතාවට කියන එකයි.” ජනාධිපතිතුමා රජයේ මාධ්‍යවල නියෝජිතයන්ට පැහැදිලි කෙළේ පෞද්ගලික ප‍්‍රශ්න අල්ලාගෙන කිසිවකුටත් පහර නොගසන ලෙසය.මේ අතර පසුගිය බ‍්‍රහස්පතින්දා උදෑසන ඇමැති රාජිත සේනාරත්න ජනාධිපතිතුමා ගේ පෞද්ගලික වෛද්‍යවරයා වන එලිඅත්ත හමුවීමට ගියේය. එළිඅත්ත වැඩි වේලාවක් ගත්තේ ලසන්ත වික‍්‍රමතුංග ගැන කියන්නටයි. “මම ලසන්ත එක්ක තිස්දෙවතාවක් විතර ජනාධිපතිතුමා හමුවෙන්න ගිහින් තියෙනවා. ජනාධිපතිතුමා ලසන්ත මා ළඟට එව්වේ ලසන්තගේ අසනීපයට බෙහෙත් කරන්න කියලා.මම බෙහෙත් කරලා ලසන්ත සනීප වුණේ. ලසන්ත සනීප වුණාට පස්සේ මට ලියුමක් එවලා තිබුණා ඩොක්ටර් වයිට් එළිඅත්ත සහ ජනාධිපතිතුමා කියන්නේ දෙවිවරු කියලා. මම ඒ ලියුම අනුර පි‍්‍රයදර්ශන යාපා ඇමැතිතුමාට දුන්නා. වෛද්‍ය එළිඅත්ත ඇමැති රාජිතට දිග කථාවක් කියන්නට පටන් ගත්තේය.ලසන්ත ගේ පළමු බිරිඳ ලන්ඩන් නගරයේ “ශී‍්‍රලන්කන් සොසයිටි” නම් සඟාවක් කරනවා. ඒ දවස්වල ජනාධිපතිතුමා මැදහත්වෙලා ලසිත් මාලිංග ට ප‍්‍රතිකාර ලබා ගන්න උදවු කිරීම ගැනත ඒ මැගසින් එකේ ලිපි පළවුණා” වෛද්‍ය එළිඅත්ත කීවේ ය.ඉන් පසුව වෛද්‍ය එළිඅත්ත කීවේ ජනාධිපතිතුමා තමාට කලුබෝවිල රෝහලට යන ලෙස ලසන්තට වෙඩි වැදුණු දිනයේ දැන්වූ බවය. “මට ජනාධිපතිතුමා කිව්වා කෙහොම හරි ලසන්ත සනීප කර දෙන්න කියලා.” වෛද්‍ය එළිඅත්ත කීවේ ලසන්ත වික‍්‍රමතුංග කෙසේ හෝ බේරා ගැනීමට ජනාධිපතිතුමාට අවශ්‍යව තිබූ බවය.ලසන්ත වික‍්‍රමතුංග මෙලොවින් සමුගත් පුවත දැනගත් වහා ම වෛද්‍යවරයකු වෙන එ.ජා.ප මන්තී‍්‍රවරයකු ජනාධිපති ජ්‍යෙෂ්ඨ උපදේශක පාර්ලිමේන්තු මන්තී‍්‍ර බැසිල් රාජපක්ෂ මහතාට කථා කැර තිබිණි. “ලසන්ත කියන්නේ පාරේ මැරෙන්න හිටි මිනිහෙක්. ඇයි රෝහලට ගෙනාවාම ප‍්‍රතිකාර කෙළේ” වෛද්‍යවරයකු වන එ.ජා.ප මන්තී‍්‍රවරයකු බැසිල් රාජපක්ෂගෙන් අසා තිබිණි.දැයට කිරුළ තේමාව“එක මවකගේ දරුවෝ”මේ වසරේ පෙබරවාරි මාසයේ පැවැත්වීමට නියමිත “දැයට කිරුළ” ප‍්‍රදර්ශනයේ තේමාව සාකච්ඡා කිරීම සඳහා විශේෂ රැස්වීමක් මුදල් නියෝජ්‍ය ඇමැති සහ රාජ්‍ය ආදායම් ඇමැති රංජිත් සියඹලාපිටියගේ ප‍්‍රධානත්වයෙන් මුදල් අමාත්‍යංශයේ දී පැවැත්විණි. මේ රැස්වීමට සහභාගි වූයේ මුදල් අමාත්‍යංශයේ අතිරේක ලේකම් උදය රංජිත් සෙනෙවිරත්න, ඇමැති සියඹලාපිටියගේ පෞද්ගලික ලේකම් ජනත් ප‍්‍රනාන්දු සහ ටී.වී.ටී. ආයතනයේ අධිපති සංස්කරණ ශිල්පී රවීන්ද්‍ර ගුරුගේ ඇතුළු පිරිසකි.මෙහිදී ඇමැති සියඹලාපිටිය පෙන්වා දුන්නේ ලංකාවේ විවිධ ජනකොටස්වල එකමුතුවෙන් දැයට කිරුළ ප‍්‍රදර්ශනය සමන්විත කිරීමේ අවශ්‍යතාවය ගැනය. එම සාකච්ඡාව අවසානයේදී තීරණය කෙරුණේ ලංකාවේ විවිධ ජනකොටස් සහභාගී කරවාගෙන ”එක මවකගේ දරුවෝ” යන තේමාව යටතේ ප‍්‍රදර්ශනය සංවිධානය කිරීමටය.එ.ජා.ප නියෝජ්‍ය නායක කරූ ජයසූරියපළාත් සභා රැස්වීම්වලට කරූ - තිස්ස වෙනමගිය සෙනසුරාදා උදේන්ම එ.ජා.ප නායක රනිල් වික‍්‍රමසිංහ පිටත්ව ගියේ මිහින්තලේ පන්සලටය. ඒ මරාගෙන මැරෙන කොටි සාමාජිකයකු විසින් මේජර් ජෙනරාල් ජානක පෙරේරාට එල්ල කළ බෝම්බ ප‍්‍රහාරයෙන් මිය ගිය සියලු දෙනා වෙනුවෙන් පැවැති තුන් මාසේ දානමය පිංකමට සහභාගී වීමටය.එම අවස්ථාවට එ.ජා.ප මහලේකම් තිස්ස අත්තනායක, ගාමිණී ජයවික‍්‍රම පෙරේරා, චන්ද්‍රාණි බණ්ඩාර, පී හැරිසන් ඇතුළු එ.ජා.ප ප‍්‍රබලයෝ පිරිසක් එක්ව සිටියහ. එම පිංකමේදී සංඝයා වහන්සේ දෙසිය නමක් උදෙසා දානමය පිංකමක් ද පැවැත්විණි.ගිය සඳුදා එ.ජා.ප නායක රනිල් වික‍්‍රමසිංහ තිස්ස අත්තනායක සහ එ.ජා.ප නියෝජ්‍ය නායක කරූ ජයසූරිය කේම්බි‍්‍රජ් ටෙරස් වෙත කැඳවූයේය. එම හමුවේදී එ.ජා.ප නායකයා කරූට සහ තිස්සට උපදෙස් දුන්නේ වයඹ සහ මධ්‍යම පළාත් මැතිවරණ සටනේදී වෙන්වෙන්ව දෙදෙනා සහභාගී විය යුතු එ.ජා.ප රැස්වීම් පිළිබඳවය. මේ අතරතුර එ.ජා.ප නියෝජ්‍ය නායක කරූ ජයසූරිය ගිය සතියේ ගත කළේ කුරුණෑගල දිස්ති‍්‍රක්කයේ එ.ජා.ප මැතිවරණ ප‍්‍රචාරක කටයුතු මෙහෙයවමිනි.ගිය බ‍්‍රහස්පතින්දා ඇමැති චම්පික රණවක සිටියේ මහනුවර ප‍්‍රදේශයේ මැතිවරණ ප‍්‍රචාරක කටයුතුවලට සහභාගී වෙමිනි.“හිවල් මෙහෙයුමක්” ගැනනිශාන්ත කියයිඇමැති චම්පික මහනුවර දිස්ති‍්‍රක්කයේ සංචාරය කරන අතර මාධ්‍යවේදී ලසන්ත වික‍්‍රමතුංගට නාඳුනන පිරිසක් වෙඩි තබා ඇති බව දැන ගත්තේය. ඒ මොහොතේ ම ඇමැති චම්පික හෙළ උරුමයේ මාධ්‍ය ලේකම් නිශාන්ත වර්ණසිංහට කථා කෙළේය. “මේ සිදුවීම බොහෝම නරක දෙයක්. හැකි ඉක්මනින් එල්ලාවල මේධානන්ද නායක හාමුදුරුවෝ හමුවෙලා අදම මධ්‍යම කාරක සභාව රැස් කරන්න” ඇමැති චම්පික උපදෙස් දුන්නේය.ඒ අනුව ගිය බ‍්‍රහස්පතින්දා රාති‍්‍රයේ හෙළ උරුමයේ හදිසි මධ්‍යම කාරක සභා රැස්වීමක් එල්ලාවල මේධානන්ද හිමියන් ගේ ප‍්‍රධානත්වයෙන් කැඳවා තිබිණි. “සිරසට පහර දීලා දින දෙකකට පස්සේ සන්ඩේ ලීඩර් කර්තෘ ලසන්ත මැරුවා.මේක ඉතාම සැලසුම් සහගත කුමන්ත‍්‍රණයක්. රාජපක්ෂ ආණ්ඩුව මේ වෙලාවේ ජනපි‍්‍රයත්වයේ හිනිපෙත්තේ ඉන්නේ. මේ වගේ වැඩක් ආණ්ඩුවට කරන්න කිසිම අවශ්‍යතාවක් නෑ. අනිත් එක ඔය ලසන්තලාගේ සන්ඩේ ලීඩර් සහ ඉරුදින පත්තරවලින් කියූ කිසිම දෙයකින් රටේ ජනතාවට බලපෑමක් වුණෙත් නෑ.” හෙළ උරුමයේ නායක එල්ලාවල මේධානන්ද හිමියෝ අවධාරණය කළහ.”හැබැයි ඉතින් ලසන්ත වික‍්‍රමතුංග ආණ්ඩුවටයි රාජපක්ෂ පවුලටයි පළු යන්න ගැහුවා. හැබැයි කිසිම දෙයක් වුණේ නැහැ. හැබැයි දැන් පෙනෙන විදියට ආණ්ඩුව අපහසුතාවයට පත් කරන්න කුමන්ත‍්‍රණයක් තිබෙන බව නම් පෙනෙනවා. ඒ කුමන්ත‍්‍රණය ආපසු හරවන්න පුළුවන් වෙන්නේ මේ ඝාතනය පිටුපස ඉන්න සාහසිකයෝ සහ ඊට අනුබල දුන් උදවිය රටට හෙළි කරලා ඔවුන් නීතිය හමුවට ගෙන ඒමෙන් විතරයි.” එල්ලාවල මේධානන්ද හිමියෝ මධ්‍යම කාරක සභාවට පෙන්වා දුන්හ.ඉන් අනතුරුව මධ්‍යම කාරක සභාවට අදහස් දැක්වූයේ නිශාන්ත වර්ණසිංහය. මේ වෙන කොට විදේශීය ඔත්තුසේවා මෙහෙයුම් දෙකක් කි‍්‍රයාත්මක කරන්න ඉඩ තියෙනවා. එකක් තමයි “වෘක මෙහෙයුම” එනම් රටේ රාජ්‍ය නායකයන් සැලසුම් කරලා ඝාතනය කිරීම. එහෙම නැත්නම් ගුවන්යානා අනතුරකින් මරා දැමීම. එහෙමත් නැතිනම් හමුදා කුමන්ත‍්‍රණයක් රටේ ඇති කිරීම.දෙවැනි මෙහෙයුම “හිවල් මෙහෙයුම.” ඒ කියන්නේ රටේ ජනතා නැඟිටීමක් ඇති කරලා ආණ්ඩුව ඇද වට්ටවන එක. දැන් කි‍්‍රයාත්මක වෙන්නේ දෙවැනි එක. ඒ නිසා “සිරස” ප‍්‍රහාරය සහ ලසන්ත ඝාතනය දිහා මතුපිටින් නොබලා ගැඹුරින් බැලුවොත් ඉදිරියට එන භයානකකම තේරුම් ගන්න පුළුවන්. මේ මූලාරම්භය විතරයි. සමහරවිට වෘකයෝ ඉදිරියේදී ජනාධිපතිතුමාටත් ඉව අල්ලයි.” මධ්‍යම කාරක සභික නිශාන්ත වර්ණසිංහ කීවේය.ජවිපෙන් ඉවත් වූ අයගේසහය ජානිපෙටජාතික නිදහස් පෙරමුණේ මැතිවරණ මෙහෙයුම් කමිටුව පසුගිය බදාදා සවස බත්තරමුල්ලේ පිහිටි පක්ෂ මූලස්ථානයේදී පක්ෂයේ සභාපති, විමල් වීරවංශ, ප‍්‍රධාන ලේකම් නන්දන ගුණතිලක හා ජාතික සංවිධායක කමල් දේශප‍්‍රිය මාන්නපෙරුම යන ජා.නි.පෙ නායකයන්ගේ ප‍්‍රධානත්වයෙන් රැස්වූහ.පුත්තලම දිස්ති‍්‍රක් මෙහෙයුම් නායක, පාර්ලිමේන්තු මන්තී‍්‍ර වීරකුමාර දිසානායක පෙන්වා දුන්නේ තම දිස්ති‍්‍රක් අපේක්ෂකයන් දෙදෙනා ද පහසුවෙන් ජයග‍්‍රහණය කරන බවය.පක්ෂ නායක විමල් වීරවංශට ගෙවී ගිය සතිය ඉතා කාර්ය බහුල විය. ඒ එක්සත් ජනතා නිදහස් සන්ධානය විසින් සංවිධානය කරනු ලබන ජාතික රැලි හේතුවෙනි.ලසන්ත වික‍්‍රමතුංග මාධ්‍යවේදියාගේ අවමංගල කටයුතු සංවිධානය කිරීමට එජාප නායකයා අවමංගල කමිටුවක් පත් කැර තිබිණි. මංගල සමරවීර, තිස්ස අත්තනායක, ටිරාන් අලස් එම කමිටුවේ සාමාජිකයෝ වූහ. එහෙත් තිස්ස අත්තනායක මන්තී‍්‍රවරයා එම අවමංගල කමිටුවේ කටයුතුවලින් ඉවත්ව සිටියේය.ලසන්ත වෙනුවෙන් එජාපය මුද්‍රණය කරන පෝස්ටරය නිර්මාණය කිරීම බාර ගෙන තිබුණේ මංගල සමරවීර මන්තී‍්‍රවරයාය. එජාප මන්තී‍්‍රවරුන් කිහිප දෙනකුට සන්ඩේ ලීඩර් පුවත්පත හරහා ප‍්‍රහාරාත්මක ලිපි පළ කළ ලසන්ත වික‍්‍රමතුංග වඩාත් සමීප ඇසුරු කර තිබුණේ එජාප නායක රනිල් වික‍්‍රමසිංහ සමග බව බොහෝ දෙනා දන්නා ප‍්‍රසිද්ධ රහසකි.එහෙත් ලසන්ත වික‍්‍රමතුංග වෙනුවෙන් පෝස්ටරයක් නිර්මාණය කිරීමට හෝ එජාප නායක රනිල් මුදල් ලබා දී තිබුණේ නැත. ටිරාන් අලස් ඒ වෙනුවෙන් මුදල් වැය කර තිබුණේ ලසන්ත සමග තිබු කෙටි කාලීන මිත‍්‍රත්වය හේතුවෙනි.වික‍්‍රමතුංග මාධ්‍යවේදියාගේ දේහය තැන්පත් කර තිබූ රේමන්ඩ් මල් ශාලාව සඳහා ගාස්තුව ගෙවා තිබුණේ මලික් සමරවික‍්‍රම විසිනි. ලසන්ත එජාප නායක රනිල් වෙනුවෙන් නිරතුරු පෙනී සිටිය ද රනිල් ලසන්ත මාධ්‍යවේදියාගේ අවසන් කටයුතු වෙනුවෙන් කිසිදු මුදලක් වියදම් නොකිරීම ගැන එජාප මන්තී‍්‍රවරු කියා තිබුණේ ලසන්තට එහෙම කරපු රනිල් එජාප මන්තී‍්‍රවරුන්ට ශත පහකින්වත් නොසලකනු ඇති බවය.මේ අතර ජනාධිපතිතුමා සහ ලසන්ත අතර ඉතාම කිට්ටු සහ විශ්වසනීය හිතවත්කමක් තිබීම නිසා ලසන්ත ඝාතනයට රජයේ කිසිදු බැඳීමක් නොමැති බව එජාප බහුතර මන්තී‍්‍රවරුන්ගේ මතය වී ඇතැයි ද එජාප මන්තී‍්‍රවරයෙක් මේ තීරයට හෙළි කළේය.දේශපාලන මණ්ඩලය රනිල් පත් නොකරයිඑජාපයේ දේශපාලන මණ්ඩලයේ නිල කාලය පසුගිය වසරේ දෙසැම්බර් 31 දිනෙන් අවසන් විය. එහෙත් 2009 වසර සඳහා එජාප නායකයා මේ ලිපිය ලියන මොහොත වෙනතුරු ද එජාප දේශපාලන මණ්ඩලය පත් කැර නොතිබිණි. එජාප හිටපු දේශපාලන මණ්ඩල සභිකයන්ගේ මතය වන්නේ රනිල් විසින් එජාපයේ සංකේතය වන අලියා ලකුණ වෙනස් කිරීම උදෙසා දේශපාලන මණ්ඩලය හරස් වේ ය යන බියෙන් මේ වසර සඳහා එජාප දේශපාලන මණ්ඩලය පත් කිරීම ප‍්‍රමාද කරන බවය.එහෙත් එජාප නායකයා දේශපාලන මණ්ඩලය පත් කිරීම ප‍්‍රමාද කිරීමට හේතුව ලෙස දක්වා ඇත්තේ ‘සිළුමිණ’ ඇතුළු පුවත්පත් කිහිපයකට එජාපයේ තොරතුරු යාම වැලැක්වීමේ පියවරක් ලෙස බව එජාප මන්තී‍්‍රවරු හමුවේ ගිය සතියේ පවසා තිබිණි.කරු ගේ ලේකම්චමල් ගාවට යයිගිය සතියේ එජාප නියෝජ්‍ය නායක කරූ ජයසූරිය වයඹ ප‍්‍රදේශයේ එජාප අපේක්ෂකයන් සමග ජනහමු කීපයකටම සහභාගි විය. එහිදී කරූ ජයසූරිය තම අපේක්ෂකයන්ට අවධාරණය කෙළේ නිදහස් සහ සාධාරණ ලෙස මැතිවරණ ව්‍යාපාරය මෙහෙයවන ලෙසය. කරූ ගේ වයඹ සංචාරයේදී එජාප ආසන බල මණ්ඩල කිහිපයක්ම නව වසර වෙනුවෙන් යළි ප‍්‍රතිසංවිධානය කිරීම සිදුවිය.විශේෂයෙන් ම වයඹ පළාතේ එජාප අපේක්ෂකයන් අතර සමගිය ඇති කිරීම සඳහා කරූ කටයුතු කළ අතර ඒ අනුව වයඹ එජාප අපේක්ෂකයන් බොහෝ දෙනා සමගියෙන් කටයුතු කිරීමට වගබලා ගෙන තිබිණි.රාජ්‍ය පරිපාලන අමාත්‍යාංශයේ සම්බන්ධීකරණ ලේකම්වරයකු ලෙස පත්කැර සිටි කරූ ජයසූරිය හිටපු ඇමැතිවරයාගේ පෞද්ගලික ලේකම් රන්ජන් බණ්ඩාර පසුගිය සතියේ චමල් රාජපක්ෂ ඇමැතිවරයාගේ සම්බන්ධීකරණ ලේකම්වරයකු ලෙස ජනාධිපතිතුමා විසින් පත් කැර තිබිණි.වයඹ ඡන්ද ගන්නඅපේක්ෂකයෝ පොරකතිගිය බ‍්‍රහස්පතින්දා වයඹ පළාත් මහ ඇමැති අපේක්ෂක ශ්‍යමල් සෙනරත්ගේ නාරම්මල නිවෙසේ දී දඹදෙනිය එ.ජා.ප ආසන බල මණ්ඩල රැස්වීම පැවැත්විණි. ඊට එ.ජා.ප නියෝජ්‍ය නායක කරු ජයසූරිය එ.ජා.ප සභාපති ගාමිණී ජයවික‍්‍රම පෙරේරා සහ ජොන්ස්ටන් ප‍්‍රනාන්දු සහභාගි වූහ.එම බල මණ්ඩලයේදී එ.ජා.ප වයඹ පළාත් මහ ඇමැති අපේක්ෂක ශ්‍යමල් ගේ පෞද්ගලික ලේකම් ප‍්‍රාදේශීය සභා මන්තී‍්‍ර රෝහණ දිනපූර්ණ සහ වයඹ පළාත් එ.ජා.ප අපේක්ෂක සහ අලව්ව ප‍්‍රාදේශීය සභා විපක්ෂ නායක මොහාන් වික‍්‍රමනායකගේ පෞද්ගලික ලේකම් තුෂාර වීරරත්න අතර ගැටුමක් ඇති විය.මේ අතරතුර වයඹ පළාත් දේශපාලන ආරංචි මාර්ග පවසන ආකාරයට වයඹ මහ ඇමැති අපේක්ෂක ශ්‍යමල් සෙනරත් සහ මොහාන් වික‍්‍රමනායකගේ ගැටුම ඉදිරියේදී ඉතා ම දරුණු අතට පත් විය හැකි බව වාර්තා වෙයි.ශ්‍යමල් සෙනරත් එ.ජා.ප මහ ඇමැති අපේක්ෂකයා එ.ජා.ප යේ අනෙකුත් අපේක්ෂකයින්ගේ ඡන්ද බලෙන් ලබා ගැනීම සඳහා ගැටුම් කාරී ලෙස හැසිරීමට පටන් ගෙන ඇති බව ද වාර්තා වෙයි. මේ නිසා ශ්‍යමල් ගේ ජනප‍්‍රියත්වය එ.ජා.ප පාක්ෂිකයන් අතරින් ශීඝ‍්‍රයෙන් ගිලිහෙමින් පවතින බව ද වාර්තාවෙයි.මේ අතර ගිය බ‍්‍රහස්පතින්දා කුරුණෑගල තරුණ බෞද්ධ සංගම් ශාලාවට කුරුණෑගල දිසාවේ සියලුම එ.ජා.ප අපේක්ෂකයන් කැඳවා තිබිණි. සවස 5.00 ට ඇරැඹි එම රැස්වීමට එ.ජා.ප නියෝජ්‍ය නායක කරු, මහ ලේකම් තිස්ස සමඟ ජොන්ස්ටන් ද සහභාගි වී සිටියහ.එහිදී ශ්‍යමල් සෙනරත්ගෙන් තමාට එල්ල වී ඇති තර්ජනය ගැන එජාප කුරුණෑගල දිසා අපේක්ෂක මොහාන් වික‍්‍රමනායක මන්තී‍්‍ර ජොනීට සහ නියෝජ්‍ය නායක කරුට කරුණු පැහැදිලි කළේ ය. මේ අතරතුර අලව්ව ප‍්‍රාදේශීය සභාවේ මන්තී‍්‍රවරු පස් දෙනෙකු මොහාන් නමැති එ.ජා.ප අපේක්ෂකයාට සහ තවත් අපේක්ෂකයන් දෙදෙනකුට සහාය දීමට ඉදිරිපත්ව ඇති අතර ශ්‍යමල් සෙනරත්ට සහාය දීමෙන් වැළකී සිටින බව ද වාර්තා වෙයි.එජාපයට සාමාජිකයන්බඳවාගන්න උත්සාහයක්ගිය සඳුදා කොළඹ මිරිහාන ප‍්‍රදේශයේදී අන්තර්ජාතික පාසලක් විවෘත කිරීම සිදුවිය. එම උත්සවයේ ප‍්‍රධාන ආරාධිතයන් ලෙස සහභාගි වූයේ පළාත් පාලන ඇමැති ජනක බණ්ඩාර තෙන්නකෝන් සහ එ.ජා.ප මන්තී‍්‍ර වජිර අබේවර්ධනයි. එම අවස්ථාවට දකුණු පළාතේ හිටපු ඇමැති ආනන්ද කුලරත්න ද එක්ව සිටියේය.එම උත්සවයට සහභාගි වූ මන්තී‍්‍ර වජිර කෙලින් ම ගියේ ලසන්ත වික‍්‍රමතුංගගේ බත්තරමුල්ලේ පිහිටි නිවෙසටයි. ලසන්තගේ අවසන් කටයුතු ගැන සොයා බැලූ මන්තී‍්‍ර වජිර එම ස්ථානයේ සිටම මංගල සමරවීර වික‍්‍රමබාහු කරුණාරත්න, සිරිතුංග ජයසූරිය සහ රාවුෆ් හකීම්ට කථා කළේ ය. ඒ ලබන 19 වෙනි සඳුදා ගාල්ල නගරයේ පැවැත්වෙන විරෝධතා ව්‍යාපාරයට සහභාගි වෙන ලෙස දැනුම් දීමටය.ගිය බ‍්‍රහස්පතින්දා එ.ජා.ප නායකයාගේ ප‍්‍රධානත්වයෙන් ක්‍රේම්බි‍්‍රජ්ටෙරස්දී විශේෂ මාධ්‍ය හමුවක් පැවැත්විණි. ඒ එ.ජා.ප සාමාජිකයන් වර්ධනය කිරීමේ කටයුතු ගැන මාධ්‍ය දැනුවත් කිරීමට ය. සියලුම එ.ජා.ප ආසනවල එ.ජා.ප කළමනාකරුවන් ඊට සහභාගි වී සිටියහ.චන්දන බණ්ඩාර</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=ab0901182</link>
    <topic>මාතලේ ජනරැළිය ජනපති ප‍්‍රධානත්වයෙන් අද</topic>
    <author/>
    <content>මධ්‍යම පළාතේ පළාත් පාලන නියෝජිතයෝ 22 ක් ඇතුළුව එජාප 6000 ක් සන්ධානයට එතිදෙපාරක් ලසන්තව මරන්න හැදූ කෙනෙක් දැන් කිඹුල් කඳුළු හෙළනවාමාතලේ ජනරැළිය ජනපති ප‍්‍රධානත්වයෙන් අදඑජාපයේ ඕලාරික-නිද්‍රාශීලී අපේක්ෂකයන් සමඟ සටනක් නෑ - ඇමැති ඩලස් අලහප්පෙරුමඑළැඹෙන පළාත් සභා මැතිවරණය වෙනුවෙන් එක්සත් ජනතා නිදහස් සන්ධානය විසින් පවත්වනු ලබන මහජන රැළිය මහින්ද රාජපක්ෂ ජනාධිපතිතුමා ගේ ප‍්‍රධානත්වයෙන් මාතලේ - නාවුල දී අද (18) සවස පැවැත්වෙයි.එක්සත් ජනතා නිදහස් සන්ධානයේ අපේක්ෂකයන්ට ආධාර පිණිස වයඹ හා මධ්‍යම පළාත්වල සංවිධානය කර ඇති ප‍්‍රචාරක රැළි මාලාවට ජනාධිපතිතුමා ප‍්‍රථම වරට සහභාගිවන්නේ මේ රැස්වීමටය.මෙවැනි ප‍්‍රචාරක රැළි තවත් කිහිපයකට ජනාධිපතිතුමා සහභාගිවීමට නියමිතය.අග‍්‍රාමාත්‍ය රත්නසිරි වික‍්‍රමනායක මහතාගේ ප‍්‍රධානත්වයෙන් ද මේ පළාත් දෙකේ මැතිවරණ ප‍්‍රචාරක රැළි 9 ක් පැවැත්වීමට ද සංවිධානය කර ඇත.එතුමාගේ ප‍්‍රධානත්වයෙන් පසුගිය දිනවල මැතිවරණ ප‍්‍රචාරක රැළි දෙකක් ද පැවැත්විණි.මැති ඇමැතිවරුන්ගේ ප‍්‍රධානත්වයෙන් ද වයඹ හා මධ්‍යම පළාත් මැතිවරණ ප‍්‍රචාරක රැළි 22 ක් සංවිධානය කර පැවැත්වෙන අතර ඡන්දදායකයන් හමුවී ගෙන් ගෙට යාමේ ඡන්ද ව්‍යාපාරයක් ද එක්සත් ජනතා නිදහස් සන්ධාන මැතිවරණ ප‍්‍රචාරක වැඩසටහනට ඇතුළත්ය.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=ab0901183</link>
    <topic>එජාපයේ ඕලාරික-නිද්‍රාශීලී අපේක්ෂකයන් සමඟ සටනක් නෑ -ඇමැති ඩලස් අලහප්පෙරුම</topic>
    <author>සුනිල් දයා අල්විස්</author>
    <content>මධ්‍යම පළාතේ පළාත් පාලන නියෝජිතයෝ 22 ක් ඇතුළුව එජාප 6000 ක් සන්ධානයට එතිදෙපාරක් ලසන්තව මරන්න හැදූ කෙනෙක් දැන් කිඹුල් කඳුළු හෙළනවාමාතලේ ජනරැළිය ජනපති ප‍්‍රධානත්වයෙන් අදඑජාපයේ ඕලාරික-නිද්‍රාශීලී අපේක්ෂකයන් සමඟ සටනක් නෑ - ඇමැති ඩලස් අලහප්පෙරුම- ඇමැති ඩලස් අලහප්පෙරුමසුනිල් දයා අල්විස්වයඹ හා මධ්‍යම පළාත් සභා ඡන්ද විමසීමේදී එක්සත් ජනතා නිදහස් සන්ධානයට එක්සත් ජාතික පක්ෂය සමඟ කිසිදු සටනක් නැතැයි ද ඕලාරික – නිද්‍රාශීලී හා කඩාවැටුණු මැතිවරණ අපේක්ෂකයන් පිරිසක් එජාපය තම ඡන්ද අපේක්ෂකයන් ලෙස ඉදිරිපත් කර ඇති නිසා සන්ධානය විශිෂ්ට ජයක් හිමි කර ගන්නා බව ප‍්‍රවාහන ඇමැති ඩලස් අලහප්පෙරුම මහතා පවසයි.පසුගිය කාලයේදී පවත්වන ලද නැඟෙනහිර උතුරු මැද සහ සබරගමුව පළාත් සභා මැතිවරණවලදී එක්සත් ජනතා නිදහස් සන්ධානය ලැබූ ජයග‍්‍රහණයන්ට වඩා අතිවිශිෂ්ට ජයග‍්‍රහණයක් ලබා ගැනීම වැළැක්විය නොහැකි බවද අමාත්‍යවරයා පෙන්වා දෙයි.අද (18) කන්ද උඩරට එ.ජා.ප. ප‍්‍රබල සාමාජිකයන් 5000 පිරිසක් දඑක්සත් ජනතා නිදහස් සන්ධානයට සහාය දැක්වීමට ඉදිරිපත් වී සන්ධානයේ ජයග‍්‍රහණයට උරදී කි‍්‍රයා කරන බවට පොරොන්දු වී ඇතැයි ද තමන් එක්සත් ජාතික පක්ෂයෙන් ඉල්ලා සිටින්නේ හොඳ මැතිවරණ සටනක් ලබාදීමට කටයුතු කරන ලෙස යැයි ද අමාත්‍යවරයා පැවසීය.කොටි ත‍්‍රස්තවාදය අවසන් කරමින් සිටින මොහොතක අවසන් හුස්ම හෙළමින් සිටින ප‍්‍රභාකරන්ට තව ටිකක් පණ පෙවීමට ඔහු වෙනුවෙන් කරන කුමන්ත‍්‍රණ කිරීමට ඉඩ නොදෙන ලෙස සියලුදෙනාගෙන් ඉල්ලා සිටින අමාත්‍යවරයා කුමන්ත‍්‍රණවලින් රජයේ ගමන ආපස්සට හැරවීමට නොහැකි බවද කීය.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=af0901181</link>
    <topic>අලිමංකඩ පසුකොට...</topic>
    <author>මහාචාර්ය ටී.ජී.කුලතුංග</author>
    <content>අලිමංකඩ පසුකොට...රාවය හෙළි කළ “නිදහස් මාධ්‍ය” යේ සල්ලි සෙල්ලම‘මට සයනයිඩ් කන්ඩ බෑ මට ඕනැ ජීවත්වෙන්ඩ’මැද රට හැමටම ගෙන එන සුවසෙතඊලාම් ත‍්‍රස්තවාදය හමුවේ ජයගත් ආර්ථික අභියෝගඋකුවෙල බෝම්බ ප‍්‍රභූ ඝාතනයකට ද?මහ නුවරට ‘නව නුවරක්’ජනමත පිටුවජීවිතය සුන්දරයිකසළ ප‍්‍රශ්නයට පිළියමක් ගෙනෙන සනීපාරක්ෂක භූමි පිරවුම්මෑත ඉතිහාසයේ අභාග්‍ය සම්පන්න කාලපරිච්ඡේදයක් අවසන් කරමින් ගමන් කරන මාවතක තීරණාත්මක සන්ධිස්ථානයක් වන්නේ ජනතාව අතර ජාතිවාදය පතුරුවමින් රජයටත් ජනතාවටත් සතුරුව ප‍්‍රජාතන්ත‍්‍රවාදී අයිතිය ආයුධ බලයෙන් පැහැරගත් ෆැසිස්ට් වාදී ත‍්‍රස්තවාදීන් අලිමංකඩින් නෙරපා හැරීමට ති‍්‍රවිධ හමුදාවට හැකිවී තිබීමය.මේ ආකාරයෙන් ම ශ‍්‍රී ජයවර්ධනපුර කෝට්ටේ සමයේ දී රට දෙකඩ කොටගෙන එම ප‍්‍රදේශයේ බලය පතුරුවාගෙන සිටි දෙමළ පිරිසගෙන් යාපනය මුදවා ගැනීමට ගිය ශ‍්‍රී ලංකා හමුදාවට එදා නායකත්වය දුන් සපුමල් කුමරු නමැති සේනාධිපතියා ද යාපනය මුළුමනින් ජයගැනීමට පෙර අල්ලාගත් යුදමය වශයෙන් සුවිශේෂී වැදගත්කමකින් යුක්ත වූ ස්ථානයක් වූයේ ජාවක කෝට්ටේය.පසුකාලයේදී චාවාකච්චේරි නමින් හැඳින් වූ මේ ප‍්‍රදේශය පිහිටා තිබුණේ අලිමංකඩ අසලය. එය ජාවක කෝට්ටේ නමින් එකල හැඳින්වූයේ ඊට පෙර මෙරට ආක‍්‍රමණය කළ ජාවක චන්ද්‍රභානුගේ භටයන් විසින් එහි බළකොටුවක් පිහිටුවාගෙන සිටි නිසා යැයි කියැවෙන බැවින් ද යාපනය ප‍්‍රදේශයේ යුදමය කටයුතු සම්බන්ධයෙන් අලිමංකඩ වැදගත්කම පසක් වේ. සපුමල් කුමරු ජයගත් එම ස්ථානය කෝකිල සන්දේශයේ සඳහන් වන්නේ මෙසේය.සේවක සමඟ පැරකුම් නිරිඳුගෙ විපු ලඒවක පැමිණි සපුමල් කුමරිඳු පබ ලනේවක ගුණැති කණ්ණඩි සෙන් බිඳි තුමු ලජාවක කෝට්ටය දැක යන් මග අස ලමෙසේ යාපනය ජයගෙන ශ‍්‍රී ජයවර්ධනපුර කෝට්ටේ රජය යටතේ ඒකීය රාජ්‍යයක් බිහිකොට පාලකයින් විසින් විවිධ අංශවලින් ඇතිකරගෙන ගිය ස්ථාවරය කඩා බිඳ වැටී නැවත යාපනය පෙර පරිදි ශ‍්‍රී ජයවර්ධනපුර කෝට්ටේ බලයන් වෙන්වී කටයුතු කරමින් රටේ ඒකීය බව නැති කිරීමට ප‍්‍රධාන වශයෙන් හේතු වූයේ බලකාමයෙන් වියරු වැටී රජයට විරුද්ධව දකුණේ සමහර සිංහල ප‍්‍රධානීන් කැරලි ගැසීමයි.යාපනයේ සිටි සපුමල් කුමරු එහි සිට කෝට්ටේ ට පැමිණ රජු වශයෙන් බලයට පැමිණීමත් සමඟ ම මේ නායකයින් සිංහල සංගේ නමින් රජුට විරුද්ධව දකුණේ ඇති කළ අරගලයේ දී කෝට්ටේ පාලකයාට සිය මුළු අවධානය හා යුද ශක්තිය ඒ කෙරේ යෙදවීමට සිදුවිය.මේ සිද්ධීන් වර්තමානයේ ඒකීය නිදහස් ශ‍්‍රී ලංකාවක් ගොඩනැඟීම උදෙසා කරනු ලබන මෙම මහඟු මෙහෙවරේ දී ද පාඩම් වශයෙන් ගත යුතුව ඇත.ශ‍්‍රී ලංකා හමුදා තොප්පිගල අල්ලා ගත් අවස්ථාවේ ද අප විසින් මෙවැනිම ලිපියකින් කරුණු කීපයක් පැහැදිලි කොට ඇත. ඉතිහාසය කෙරේ ආපසු හැරී බැලීමේදී මෙරට නිදහස නැති වී මුළු රටම හෝ ඉන් කොටසක් හෝ පරසතුරන්ට යටත් වූ සෑම අවස්ථාවකදීම ඊට ප‍්‍රධාන වශයෙන් හේතු වී ඇත්තේ රටත් ජාතියටත් වඩා කෙසේ හෝ තමාට බලය ලබාගැනීමට කටයුතු කළ පුද්ගලයින් හා කණ්ඩායම් ය.දොන් ජුවන් ධර්මපාල පරංගින්ට රට ලියා දුන්නේත් උඩරට රදළ ප‍්‍රධානීන් 1815 සුද්දන්ට රට ලියා දුන්නේත් මෙවැනි මානසිකත්වයකිනි.ඒ කි‍්‍රයාවල විපාක විඳින්නට සිදු වූයේ රටේ ජනතාවටත් වීරෝදාර රණ විරුවන්ටත් හෙයින් දේශපාලන නායකයින් මේ සම්බන්ධව කියන දේ සම්බන්ධව පොදු ජනතාව මීට වඩා කල්පනාකාරීව සිතා බලා කටයුතු කළ යුතුය.කාලයක් තිස්සේ ජාති ආගම් භේදයකින් තොරව සමීප සම්බන්ධව සහයෝගයෙන් කටයුතු කළ සාමාන්‍ය සිංහල, මුස්ලිම් හා දෙමළ ජනතාවට ජාතිවාදී ආගම්වාදී විෂබීජ ඇතුල් කොට ඔවුන් භේදබින්න කොට මෙවැනි ව්‍යසනකාරී තත්ත්වයකට පත්කරනු ලැබූවෝ මෙම බලකාමීහුය.එකී අන්තවාදී අදහස් තුළට කිඳ්‍ර බැසීම නිසා එක් පැත්තකින් ප‍්‍රභාකරන් වැනි ජාතිවාදී ත‍්‍රස්තවාදීන් පිරිසක් බිහිවී එවැනිම අනුගාමිකයන් පිරිසක් ද බිහි විය. මෙම ත‍්‍රස්තවාදය මඟින් දශක තුනක පමණ කාලයක් තිස්සේ පතුරුවන ලද ජාතිවාදී විෂබීජ හා ඔවුන්ගේ කි‍්‍රයා නිසා නොමඟ ගිය දෙමළ තරුණ පිරිස් සිංහලයින් පිළිබඳව සිතන්නේ ඔවුන්ගේ පරම සතුරන් හැටියටය.මේ ජාතිවාදී ගැටුම් ඇරඹුණ අවදියේ උපන් හෝ හය හතර නොදැන සිටි දෙමළ දරුවන් අද තරුණයන් බවට පත්ව ඇත. ඔවුන් සමහර විට කිසි දිනක සිංහලයකු සමඟ කතාකර නැත. ඔවුන්ට උපන්දා සිට ඇසුණේත් පෙනුණේත් ප‍්‍රභාකරන්ගේ හඬ හා කටයුතු විය හැකිය. සිංහලයින්ගේ හෝ ශ‍්‍රී ලංකා රජයේ අදහස් ඔවුන් අතරට නොයන්නට ඇත.පසුගිය ජාතිවාදී අරගල පවතින සමයකදී මාත්, පූජ්‍ය පත්බේරියේ ඤාණාලෝක හිමි, පූජ්‍ය ගොඩාමුණේ පඤ්ඤාසීහ හිමි, ශ‍්‍රී ජයවර්ධනපුර විශ්වවිද්‍යාලයේ ජ්‍යෙෂ්ඨ කථිකාචාර්ය කරුණාසේන හෙට්ටිආරච්චි යන අප, හමුදා නිලධාරීන්ගේ ආරාධනයෙන් ඔඩ්ඩුසුඩාන්, නෙදුන්කර්නි, ඔත්තිමලේ, වැලිඔය ආදී ප‍්‍රදේශවල දින කීපයක් සැරිසැරූ අවස්ථාවේ අවතැන් වූ දෙමළ ජනතාව විසූ කඳවුරු කීපයක් ද පිරික්සීමේදී මේ වාතාවරණය මනාව අවබෝධ විය.විද්වතුන් විසින් බොහෝ අවස්ථාවල පෙන්වා දී ඇති පරිද්දෙන්ම සාම සාකච්ඡාවන්හි පරමාර්ථය කුමක් වුවද එම කාලය වඩාත් වැදගත් වූයෙත් වඩාත් ප‍්‍රයෝජනවත් වූයේත්, ප‍්‍රභාකරන්ගේ ත‍්‍රස්තවාදයට ශක්තිමත් වීමට අවශ්‍ය ආයුධ හා ධනය රැස් කිරීමටත් යුදමය වශයෙන් අතිශය වැදගත් ස්ථාන වල බළකොටු හා බංකර ගොඩනැඟීමත් ය.ඉහත දී සඳහන් කළ ආකාරයෙන්ම මීට කලකට පෙර වරෙක අපේ සමහර දේශපාලකයින් යථා තත්ත්වය වසන් කරමින් යුද්ධය අවසන් කිරීමට ඇත්තේ තවත් සියයට 4 ක් හෝ 5 ක් ආදී වශයෙන් මැත දොඩවන්නට වූහ.මෙම සටනේදී වත්මන් රජයට සිදුවූයේ ත‍්‍රස්තවාදීන්ට විරුද්ධව සටන් කිරීම පමණක් නොවේ. මිතුරන් වේශයෙන් පෙනී සිටිමින් මෙරටට වින කරමින් ත‍්‍රස්තවාදීන් පෝෂණය කළ විදේශීය බලවේග පරදවාලීම සඳහා සටන් කිරීමට සිදුවීම ත‍්‍රස්තවාදීන්ට මුහුණ දීමටත් වඩා ප‍්‍රබල ප‍්‍රශ්නයක් විය.එවන් යුද්ධයකදී හෘද සාක්ෂියට එකඟ වූ අරමුණක් හා පරමාර්ථයක් තිබීම ද ඊට අනුකූල ව මෙරට අර්බුදයට අත පොවා එමඟින් සිය ආර්ථික දේශපාලනික හෝ ආගමික පරමාර්ථ ද ඉටුකරගැනීමට සූක්ෂ්ම ලෙස කටයුතු කළ විදේශීය මෙන්ම දේශීය බලවේගවලින් බේරී සෘජු කි‍්‍රයාමාර්ගයක් සැලසුම් කිරීමටත් එය විධිමත්ව කි‍්‍රයාත්මක කිරීමටත් පොහොසත් වූයේ පසුගිය වසර දෙක පමණ කාලයේදී පමණකි මේ ගැටුම ආරම්භ වූ අවස්ථාවේ සිට මේ දක්වා විවිධ පාර්ශ්ව විසින් ගනු ලැබූ කි‍්‍රයාමාර්ග ඒවා කි‍්‍රයාත්මක කළ ආකාරය හා ප‍්‍රතිඵල මධ්‍යස්ථව පිරික්සා බැලීමෙන් ඒ බව ප‍්‍රත්‍යක්ෂ වන්නේය.දේශපාලන මෙන්ම ඕනෑම ක්ෂේත‍්‍රයක කෙතරම් යහපත් ප‍්‍රතිඵල ගෙනදුන් කි‍්‍රයාසිදුවූයේ වුවද එය තමාගේ මූලිකත්වයෙන් සිදු නොවූයේ නම් එහි ගුණයක් දකින්නට මැලිවීම බොහෝදෙනකුගේ ස්වභාවයය. එහෙත් පවත්නා ත‍්‍රස්තවාදී අරගලය නිසා රටේ ආර්ථිකය හා ජන ජීවිතය විනාශ වී ඇති ආකාරය ගැන පමණක් නොව සිංහල, දෙමළ මුස්ලිම් අනාගත පරපුරට ද එම දුක අත්විඳින්නට ඉඩ නොදීම ගැන ගැඹුරින් සිතා බැලිය යුතුය.එම ප‍්‍රදේශවල සංවර්ධන කටයුතුවලදී ප‍්‍රමුඛස්ථානයක් දිය යුතු වනුයේ භූමි සම්පතට වඩා මානව සම්පතට ය.මහාචාර්ය ටී.ජී.කුලතුංග</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=af0901188</link>
    <topic>රාවය හෙළි කළ “නිදහස් මාධ්‍ය” යේ සල්ලි සෙල්ලම</topic>
    <author/>
    <content>අලිමංකඩ පසුකොට...රාවය හෙළි කළ “නිදහස් මාධ්‍ය” යේ සල්ලි සෙල්ලම‘මට සයනයිඩ් කන්ඩ බෑ මට ඕනැ ජීවත්වෙන්ඩ’මැද රට හැමටම ගෙන එන සුවසෙතඊලාම් ත‍්‍රස්තවාදය හමුවේ ජයගත් ආර්ථික අභියෝගඋකුවෙල බෝම්බ ප‍්‍රභූ ඝාතනයකට ද?මහ නුවරට ‘නව නුවරක්’ජනමත පිටුවජීවිතය සුන්දරයිකසළ ප‍්‍රශ්නයට පිළියමක් ගෙනෙන සනීපාරක්ෂක භූමි පිරවුම්මම ද නිදහස් මාධ්‍ය ව්‍යාපාරයේ ආරම්භක සාමාජිකයෙක් වෙමි. එහෙත් එම ආයතනය ගොඩනගන මුල් දිනවලම මට මතභේද තිබුණි. මතභේද ඇතිවුණේ ව්‍යවස්ථාව ගැනය. ව්‍යවස්ථාව සකස් කර තිබුණේ ඕනෑම වෘත්තීය ජනමාධ්‍යවේදියෙකුට එම සංවිධානයට ඇතුළුවීමට ඉඩ ලැබෙන ආකාරයට නොවේ.එහෙත් තෝරාගත් සුලු පිරිසකට පමණක් ඊට එකතු විය හැකි ආකාරයකටය. ඒ නිසා ඇතිවනු ඇත්තේ පොදුවේ ජනමාධ්‍යවේදීන්ගේ ව්‍යාපාරයක් නොව, එක්තරා කල්ලියකගේ ව්‍යාපාරයක් බවට මම අනතුරු ඇඟවූවෙමි.සියලු ;දනාට දොරටු විවෘත කරන ප‍්‍රතිපත්තියක් සංවිධානාත්මක පිරිසකට සංවිධානය අල්ලා ගැනීමට අවස්ථාව ලබාදෙනු ඇති බවට ඔවුහු තර්ක කළෝය. ඒ ගැන නගන තර්ක මගේ පිළිගැනීමට හේතු නොවූ නිසා කිසියම් දීර්ඝ කාලයක් මම එම ව්‍යාපාරයෙන් ඉවත්ව සිටියෙමි.චන්ද්‍රිකා ආණ්ඩුවෙන් ජනමාධ්‍යවලට අතිවිශාල මර්දනයක් එල්ල වන්නට වූ විට මතභේද අමතක කොට මර්දනයට මුහුණදීම සඳහා එකතුවන ලෙස සුනන්ද හා වරුණ මට ආරාධනා කළහ. ඒ අනුව මම නැවත ඊට එකතු වූයෙමි.එකල එයට තමන්ගේම න්‍යාය පත‍්‍රයක් තිබුණි. අප වැඩ කළේ අපේ සාක්කුවල සල්ලිවලිනි. වාර්ෂිකව සංවිධානයට ලැබුණු ආදායම රුපියල් දස දහසක් වත් නොවීය.වැටුපට වැඩකරන පිරිසක් ද එම සංවිධානයේ නොසිටියෝය. එකල අපට ද මරණ තර්ජන එල්ල වුණ අවස්ථා තිබුණි. බෝම්බ ප‍්‍රහාර එල්ල වූ, ඇසිඩ් ප‍්‍රහාර එල්ල වූ අවස්ථා ද තිබුණි. ඒ සියලු දේට අප මුහුණ දුන්නේ අපේම ශක්තියෙනි. අපට සැඟවෙන්නට සුඛෝපභෝගී ආරක්ෂක නිවාස නොතිබුණි. තර්ජනයට ලක්වූවන්ට විශේෂ ගෙවීම් කරන ක‍්‍රමයක් ද නොතිබුණි. අපට තිබුණේ එක ව්‍යාපෘතියක් පමණය. එය ජනමාධ්‍ය නිදහසට අදාළ ව්‍යාපෘතිය පමණය. එය අපේම ශක්තියෙන් හා දාඩිය මහන්සියෙන් දුවන ව්‍යාපාරයක් විය.කාලයාගේ ඇවෑමෙන්, සංවිධානයේ ස්වරූපය ද ක‍්‍රමයෙන් වෙනස් විය. තමන්ගේ ශක්තියෙන් දුවන ව්‍යාපාරයක් වෙනුවට එය විදේශ ආධාරවල ශක්තියෙන් දුවන ව්‍යාපාරයක් බවට පත්විය. විදේශ ආධාර ලබාගන්නවාට මා විරුද්ධ නැත. එහෙත් ඒවා අපේ ඇත්ත අවශ්‍යතාවන්ට ගැලපෙන ප‍්‍රමාණයකට විය යුතුය. ඒ නිසා අපේ න්‍යාය පත‍්‍රය හැසිරවීමේ අයිතිය ආධාර දෙන සංවිධානවල අයිතියක් බවට පත් නොකළ යුතුය.එහෙත් නිදහස් මාධ්‍ය ව්‍යාපාරය කෙළවරක් නැති තරමට විදේශ ව්‍යාපෘතිවල හිර වූ සංවිධානයක් බවට පත්විය. සල්ලි අවශ්‍යම නම් තමන්ට ගැලපෙන, තම සංවිධානයේ ආත්ම ගෞරවයට හානියක් ඇති නොකරන එක ව්‍යාපෘතියක් හෝ දෙකක් කළාට වරදක් නැත. ඒ වෙනුවට සිදුවූයේ කෙළවරක් නැති තරමට ව්‍යාපෘති බදාගත්, එක ව්‍යාපෘතියක්වත් හරියට නොකරන තමන්ගේ ව්‍යාපෘතිය අමතක කළ ව්‍යාපාරයක් බවට පත්වීමය.මම මාගේ අතෘප්තිය ප‍්‍රකාශ කොට නැවතත් නිදහස් මාධ්‍ය ව්‍යාපාරයට ආයුබෝවන් කීවෙමි. මගේ විවේචනය වූයේ අපට තිබෙන ඇත්ත ප‍්‍රශ්න කතා කරනවා හා කි‍්‍රයා කරනවා වෙනුවට තමන්ට ලැබෙන විදේශ ආධාර මත විදේශ න්‍යාය පත‍්‍රයකට අනුව කටයුතු කරන සංවිධානයක් බවට නිදහස් මාධ්‍ය ව්‍යාපාරය පත්ව තිබෙන බවය.සංවිධානයෙන් ඉවත්වීමෙන් කලකට පසුව උවිඳු කුරුකුලසූරිය සමග කරන ලද ලිඛිත විවාදයකදී මට ඒ වන විට පෙනෙන්නට තිබුණ එක් වැදගත් ප‍්‍රවණතාවක් හඳුන්වාදීමට මම උත්සාහ කළෙමි.ජනමාධ්‍යවේදීන් අතර ජනමාධ්‍ය අද්වකාත්ලා පිරිසක් බිහිවී ඇති බවත්, මේ ජනමාධ්‍ය අද්වකාත්වරුන් ජනමාධ්‍යවේදීන්ගේ න්‍යාය පත‍්‍රය තීරණය කරන්නන් බවට පත්ව ඇති බවත්, මම එදා කීවෙමි. මේ ආරාවුල යට ඇති තවමත් සඟවාගෙන ඇති තොරතුරුවලින් මා එදා කියන ලද අනාවැකිය හොඳින් සනාථ වී තිබෙන බව පෙනේ.ජනමාධ්‍ය ආරක්ෂක අරමුදලකීත් නොයාර් පැහැරගෙන ගොස් ඔහුට අමානුෂිකව පහරදීමේ සිද්ධියේදී ඊට විරෝධය පළ කරන විරෝධතා ව්‍යාපාරයකට සහභාගි වන ලෙස ජනමාධ්‍යවේදියෙක් මට දුරකතනයෙන් ආරාධනා කෙළේය.එවැනි පහරදීම්වලදී ඔවුන් වෙනුවෙන් කි‍්‍රයාකිරීමට නිල ආයතනයක් හා ගෙවීම් ලබන විශේෂ නිලධාරීන් පිරිසක් ඇති බැවින් දැන් වෙනදා මෙන් එවැනි සිද්ධීන්ට අප වැනි ස්වෙච්ඡා සේවකයන් අවශ්‍ය නොවන බව මම කියා සිටියෙමි.එහිදී ඔහු විසින් කරන ලද වැඩිදුර ප‍්‍රශ්න කිරීම්වලදී මා කියා සිටියේ නීතිය කි‍්‍රයාත්මක කිරීමට පොලිසියක් නොතිබුණු යුගයකදී සිදුවන අපරාධවලදී අපරාධකරුවන් මැඬලන්නට ස්වේච්ඡාවෙන් පුරවැසියන් කි‍්‍රයාකළ නමුත් නිල පොලිසියක් ඇති වූ පසු එම වගකීම පොලිසිය විසින් මිස පුරවැසියන් විසින් ඉටු නොකළ යුතු බවය.මට එහෙන් මෙහෙන් ලැබී තිබෙන තොරතුරු අනුව ජනමාධ්‍යවේදීන්ගේ ආරක්ෂාව සඳහා දැන් වසර හතරක කාලයක් තිස්සේ මාසිකව වැටුප් ලබන නිලධාරීහු දෙදෙනෙක් සිටිති. ඔවුන්ට වැටුප් දෙන්නේ ඉන්සි (INSI) නමැති ජාත්‍යන්තර ආයතනයයි. එක් පුද්ගලයෙකුට ගෙවන මාසික වැටුප යුරෝ 750 කි. 2007 යුරෝ එකක රුපියල් හුවමාරු අනුපාතිකය රුපියල් 160 කි. එවිට එක් පුද්ගලයෙකුගේ වැටුපේ රුපියල් වටිනාකම රුපියල් 1,20,000 කි.මීට අතිරේකව ඒ දෙදෙනාගේ ගමන් වියදම්, ඉන්ධන බිල, ජංගම දුරකතනයක් මිලදී ගැනීම සඳහා යන වියදම, එම දුරකතන බිල, ලැප්ටොප් පරිගණකයක් මිලදී ගැනීම සඳහා යන වියදම, විද්‍යුත් තැපෑල සඳහා යන වියදම් ද දරනු ලැබේ. එවිට සමස්ත වැටුප් බිල රුපියල් ලක්ෂ 02 ක් පමණ විය හැකිය. එහෙත් මේ ආදායම මේ වැටුප් ලබන්නන් දෙදෙනාට තිබෙන එකම ආදායම නොවේ. තිබෙන ආදායම් මාර්ගවලින් එකක් පමණය.ජනමාධ්‍යවේදීන්ගේ ආරක්ෂාව වෙනුවෙන් කි‍්‍රයා කරන වැටුප් ලබන ස්ථිර නිලධාරීන් දෙදෙනෙකු රටේ සිටිනවාට මා විරුද්ධ නැත.ඔවුන් කරන අති විශාල කාර්යභාරය සඳහා ඔවුන්ට දැවැන්ත වැටුපක් විදේශ ආයතනයකින් ;ගවනවාට ද මා විරුද්ධ නැත. මට ප‍්‍රශ්නයක් වී ඇත්තේ ඒ සියල්ල රහසේ සිදුවීමය. ජනමාධ්‍යවේදීන්ගේ ආරක්ෂාව භාර වැටුප් ලබන නිලධාරීන් දෙදෙනෙකු සිටින බව රටේ ජනමාධ්‍යවේදීන්වත් නොදනී. ජනමාධ්‍ය සංවිධාන පවා නොදනී. එවැනි පුද්ගලයන් දෙදෙනෙකු රටේ සිටින බව දන්නේ නම් ආරක්ෂාව අවශ්‍ය ජනමාධ්‍යවේදීන්ට ඔවුන් සොයා ගොස් තමන්ට ආරක්ෂාව සලසන ලෙස ඉල්ලා සිටිය හැකිය.දැන් රටේ ජනමාධ්‍යවේදීන්ගේ ආරක්ෂාව සඳහා පඩි ලබන ආරක්ෂක නිලධාරීන් පිරිසක් පමණක් නොව, ජනමාධ්‍යවේදීන්ගේ ආරක්ෂාව සඳහා වන ආරක්ෂක අරමුදලක් ද තිබෙන්නේය. එම අරමුදල තිබෙන්නේ ජනමාධ්‍ය ආයතනය භාරයේය.අරමුදලේ ප‍්‍රමාණය පැහැදිලි නැත. ඒ අරමුදල තුළ නිදහස් මාධ්‍ය ව්‍යාපාරයට පරිහරණය කිරීමේ අයිතිය ලබා දුන් අතුරු අරමුදලක් ඇත්තේය. එම අතුරු අරමුදලේ ප‍්‍රමාණය (එක් වසරක් සඳහා පමණක්) රුපියල් මිලියන 8.2 කි. එවිට ප‍්‍රධාන අරමුදලේ ප‍්‍රමාණය ගැන දළ අදහසක් ඇතිකරගත හැකිය.මේ අතුරු අරමුදලේ අරමුදල් නිදහස් මාධ්‍ය ව්‍යාපාරය පරිහරණය කර තිබෙන ආකාරය ප‍්‍රශ්න ගත දෙයක් බවට පත්ව තිබෙන අතර, ඒ නිසා පුවත්පත් ආයතනය පරීක්ෂණයක් ආරම්භ කොට අතුරු අරමුදලේ මුදල් පරිහරණය තාවකාලික ලෙස අත්හිටුවා තිබේ.දැන් වෙනදා මෙන් නොව, තර්ජන ගර්ජනවලට ලක්වන මාධ්‍යවේදීන්ට මේ අරමුදලෙන් වන්දි ලබාගත හැකිය. අරමුදල ඝාතනයට ලක් වූ ජනමාධ්‍යවේදීන් පස්දෙනෙකුගේ පවුල් පහක් සඳහා මසකට රුපියල් 5000 ක මුදලක් ලබාදෙන බව කියනු ලැබේ. එය යහපත් කි‍්‍රයාවකි. එහෙත් තර්ජනයන්ට ලක්වුවේයැ’යි කියන පුද්ගලයන්ට ගෙවන මිල ඝාතනයට ලක්වූවන්ට ගෙවන මිලට වඩා වැඩිය.ජනමාධ්‍යවේදීන් දෙදෙනෙකුට ආරක්ෂාව සඳහා කුලියට නිවාස ලබාදී තිබෙන අතර,, එක් පුද්ගලයෙකු සඳහා රුපියල් 2,30,000 ක කුලියක්ද අනෙක් පුද්ගලයා සඳහා රු: 1,78,000 ක මුදලක් ද ලබාදී තිබේ. ඊට අතිරේකව තර්ජනයට ලක්වූවන්ට ආරක්ෂිතව ගමන් බිමන් යෑම සඳහා මසකට රුපියල් දස දහසක දීමනාවක් ගෙවනු ලැබේ. එවැනි දීමනා ලබන අයගේ ගණන 05 කි.පුහුණු වැඩමුළුහැමදාමත් මට ජනමාධ්‍යවේදීන් පළුුහුණු කිරීම සඳහා කි‍්‍රයාත්මක වන වැඩපිළිවෙළ ගැන විවේචනයක් තිබුණි. ජනමාධ්‍යවේදීන් පුහුණු කිරීම සඳහා කි‍්‍රයාත්මක වැඩසටහන්වල ප‍්‍රමාණය අතිවිශාලය.ජනමාධ්‍යවේදීන් පුහුණු කිරීම ඉතා වැදගත් වූවත්, ඒ සඳහා කි‍්‍රයාත්මක වන වැඩසටහන් වැඩි හරියක් ගුණාත්මක අගයෙන් තොර, කොත්තු රොටි හදන්නාක් වැනි හරයක් නැති වැඩසටහන් වේය යන්න මගේ විශ්වාසයයි. පුවත්පත් ආයතනය විද්‍යුත් මාධ්‍ය සඳහා පවත්වාගෙන යන පුහුණු කිරීමේ වැඩසටහන් හොඳ තත්ත්වයක පවතී.එහෙත් මුද්‍රිත ජනමාධ්‍ය සඳහා පවත්වාගෙන යන වැඩසටහන් ගුණාත්මක වශයෙන් උසස් තත්ත්වයක නොපවතීය යන්න මගේ අදහසයි. නිදහස් මාධ්‍ය ව්‍යාපාරය හා තවත් එවැනි ව්‍යාපාර පුහුණු කිරීම සඳහා පවත්වාගෙන යන දින දෙකේ වැඩමුළු ක‍්‍රමය ජනමාධ්‍යවේදීන් රැවටීමකට වැඩි දෙයක් නොවේයැ’යි මම විශ්වාස කරමි.කෙටිකාලීන පුහුණු කිරීම් වැඩසටහන් සඳහා වුවද විධිමත් විෂය නිර්දේශයක් තිබිය යුතුය. සුදුසු පුහුණුකරුවන් සිටිය යුතුය. කරනු ලබන පුහුණු කිරීම් පිළිබඳව පසු විපරමක් තිබිය යුතුය.නිදහස් මාධ්‍ය ව්‍යාපාරය ඇතුළුව සංවිධාන පහේ එකතුව මහජන සේවා ජනමාධ්‍ය, මානව හිමිකම්, වංචා හෝ දූෂණ, ජනමාධ්‍යවේදීන්ගේ ආරක්ෂාව යන තේමා යටතේ දැවැන්ත පුහුණු කිරීම් ව්‍යාපෘති හතරක් පවත්වාගෙන යයි. (ඒ සියලු ව්‍යාපෘති සඳහා වෙන්කර තිබෙන මුදල් ප‍්‍රමාණයන් කොතරම්ද යන්න මම නොදනිමි.එහෙත් යුරෝපා සංගමය මානව හිමිකම් ව්‍යාපෘතිය සඳහා වසර දෙකක කාලයක් සඳහා යුරෝ 199,000 ක් වෙන්කර ඇති බව මම අසා ඇත්තෙමි. රුපියල් වටිනාකම රුපියල් මිලියන 15 කට වැඩිය.) පුදුමයකට මෙන් මේ විෂය හතරට අදාළ පුහුණුකිරීම් වැඩසටහන්වල පුහුණුකරුවන් ලෙස කි‍්‍රයාකරන්නේ එකම පිරිසකි.නැවත වැඩසටහන් පළාත් මට්ටමෙන් සම්බන්ධීකාරකයන් ලෙස කි‍්‍රයා කරන්නේ ද මේ පුහුණුකරුවන්ය. ඊළඟට මේ විෂයන්ට අදාළ රචනා තරග සංවිධානය කරන්නේ ද නැවත එම රචනා හා තරගවල විනිශ්චයකරුවන් ලෙස කි‍්‍රයාකරන්නේ ද පුහුණුකරුවන් ලෙස කි‍්‍රයාකරන එකම පිරිසකි.දින දෙකක පුහුණු කිරීම් වැඩමුළුවක් වෙනුවෙන් පුහුණුකරුවකුට ගෙවන ඳල රුපියල් 20,000 සිට රුපියල් 38,400 දක්වා වෙනස් වේ. පළාත් සම්බන්ධීකාරකයෙකුට රුපියල් 20,000 සිට 30,000 දක්වා මුදලක් ගෙවනු ලබයි. තරග විනිශ්චයක් සඳහා එක් පුද්ගලයෙකුට රුපියල් 15,000 ත් රුපියල් 35,000 ත් අතර මිලක් ගෙවනු ලබයි.ව්‍යාපෘති ආදායම්ජනමාධ්‍යවේදීන් සිව්දෙනෙකුට පසුගිය නොවැම්බර් මාසයේ මෙම ව්‍යාපෘතිවලින් ලැබී තිබෙන ගෙවීම් සමහරක් මෙසේය.මෙහි සඳහන් පළමුවැන්නා වැටුප් ලබන ජනමාධ්‍යවේදියෙකි. ඔහුගේ මාසික වැටුප රුපියල් 60,000 ක් පමණ විය හැකිය. ඊට අතිරේකව ඔහු මෙම ව්‍යාපෘතිවල පළාත් සම්බන්ධීකාරකයෙකි. ඒ සඳහා ලැබෙන දීමනාව රුපියල් 25,000 කි. එවිට රැකියාව හා මෙම ව්‍යාපෘතිවලින් උපයන මාසික ආදායම රුපියල් 139,000 කි.මෙහි සඳහන් දෙවැන්නා ද වැටුප් ලබන ජනමාධ්‍යවේදියෙකි. ඔහුගේ වැටුප රුපියල් 40,000 ත් 50,000 ත් අතර විය හැකිය. ව්‍යාපෘති පළාත් සම්බන්ධීකාරක වශයෙන් ලබන දීමනාව රුපියල් 20,000 කි.ඔහුට ආරක්ෂක අරමුදලෙන් ගෙවල් කුලී ගෙවයි. ගෙවන ගෙවල් කුලිය මසකට රු. 17,500 කි. ඊට අතිරේකව ආරක්ෂාකාරීව ගමන් බිමන් සඳහා රුපියල් 10,000 ක් ගමන් වියදම් දීමනාවක් ද ගෙවයි. ආයතනයෙන් ලබන වැටුප රුපියල් 50,000 ක් සලකතොත් එය හා මේ ව්‍යාපෘතිවලින් උපයන මාසික ආදායම රුපියල් 200,500 කි.මෙහි සඳහන් තුන්වැන්නා ද වැටුප් ලබන ජනමාධ්‍යවේදියෙකි. ඔහුගේ මාසික වැටුප රුපියල් 40,000 ත් 50,000 ත් අතර විය හැකිය. ආරක්ෂක අරමුදලෙන් ඔහුට නිවසක් ලැබී තිබෙන අතර, එහි මාසික කුලිය රුපියල් 19,000 කි. ඊට අතිරේකව ආරක්ෂක ගමන් වියදම් සඳහා ද රුපියල් 10,000 ක මාසික දීමනාවක් හිමිය. ලැබෙන වැටුප රුපියල් 50,000 ක් ලෙස සලකතොත් වැටුප හා ව්‍යාපෘතිවලින් උපයා තිබෙන මාසික ආදායම රුපියල් 204,400 කි.මෙහි සඳහන් තවත් අයෙක් මසකට යුරෝ 750 ක වැටුපක් ලබා ගනී. යුරෝ එකක හුවමාරු අනුපාතිකය රු. 155 ක් ලෙස සලකතොත්, ලැබෙන වැටුපේ රුපියල් වටිනාකම රුපියල් 116,250 කි. ඊට අතිරේකව දේශීය වැටුප රුපියල් 70,000 කි.ඊට අතිරේකව ඉන්සි (INSI)අරමුදලෙන් එම මාසයේ ලබාගෙන ඇති දීමනා මෙසේය. පෙට‍්‍රල් සඳහා රුපියල් 6650 කි. ගමන් වියදම් සඳහා රුපියල් 10,900 කි. දුරකතන වියදම් සඳහා රුපියල් 12,930 කි. එවිට මාසයේ මුළු ලැබීම්වල මුළු වටිනාකම මසකට රුපියල් 326,530 කි.ආපසු හැරී බලමුපසුගිය සතියේ රාවයේ කර්තෘ මණ්ඩල සාමාජිකයෙක් වෙනත් පුවත්පතකට ගියේය.ඔහුට උපහාර දැක්වීම සඳහා පැවති රැස්වීමකදී වැඩි වැටුපක් සඳහා රාවය අත්හැර යන කිසිවකු මා කවදාවත් අධෛර්යමත් කර නැති බවත්, ඒ ගැන සිරිතක් වශයෙන් ඔවුන්ට චෝදනා නොකරන බවත් මා කියා සිටි විට කර්තෘ මණ්ඩල සාමාජිකයකු කතා කරමින් කීවේ ආර්ථික දුෂ්කරතා නිසා රාවය අතහැර යන තත්ත්වයක් ඇති නොවීමට ආයතනය වගබලා ගන්නේ නම්, වඩා යහපත් බවය.මා ඔහුට දුන් පිළිතුර වූයේ අප වැනි ජනමාධ්‍ය ආයතනයකට විශාල වැටුප් ගෙවිය නොහැකි බවත්, විශාල වැටුප් ගෙවන බොහෝ ජනමාධ්‍ය ආයතන වැටුප් ගෙවන්නේ තමන් උපයන ආදායම් මාර්ගවලින් නොව, එම ආයතනවල අයිතිකරුවන් වෙනත් ව්‍යාපාරවලින් උපයන ආදායම්වලින් බවත්ය.රාවයේ වැඩ කරනවාට වඩා නිදහස් මාධ්‍ය ව්‍යාපාරයේ වැඩ කිරීමෙන් වඩා හොඳ වැටුප් ලබාගත හැකි බව ද මම කියා සිටියෙමි.ඇත්ත වශයෙන්ම ශී‍්‍ර ලංකාවේ ජනමාධ්‍යවේදීන් හා ජනමාධ්‍ය සංවිධාන අද තිබෙන්නේ 1940 – 48 කාලවකවානුවේදී ඇමරිකාවේ හෝ යුරෝපයේ ජනමාධ්‍ය වැටී තිබුණු ශෝකජනක තත්ත්වයට සමාන තත්ත්වයකටය. සමාජයේ ඉමහත් අගෞරවයට හා අවිශ්වාසයට හේතුවී තිබුණු ඇමරිකානු ජනමාධ්‍ය එම නින්දාසහගත තත්ත්වයෙන් ගොඩ ආවේ සිය කටයුතු ප‍්‍රසිද්ධියේ ආපසු විවේචනාත්මකව බලන තැනකට යෑමෙනි.එවැනි නිර්භීත තැනකට යන්නට අපේ රටේ ජනමාධ්‍ය හෝ ජනමාධ්‍යවේදීන්ට ධෛර්යයක් තිබේද?</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=af09011811</link>
    <topic>‘මට සයනයිඩ් කන්ඩ බෑ මට ඕනැ ජීවත්වෙන්ඩ’</topic>
    <author>බුද්ධිකා බ‍්‍රාහ්මණගේ</author>
    <content>අලිමංකඩ පසුකොට...රාවය හෙළි කළ “නිදහස් මාධ්‍ය” යේ සල්ලි සෙල්ලම‘මට සයනයිඩ් කන්ඩ බෑ මට ඕනැ ජීවත්වෙන්ඩ’මැද රට හැමටම ගෙන එන සුවසෙතඊලාම් ත‍්‍රස්තවාදය හමුවේ ජයගත් ආර්ථික අභියෝගඋකුවෙල බෝම්බ ප‍්‍රභූ ඝාතනයකට ද?මහ නුවරට ‘නව නුවරක්’ජනමත පිටුවජීවිතය සුන්දරයිකසළ ප‍්‍රශ්නයට පිළියමක් ගෙනෙන සනීපාරක්ෂක භූමි පිරවුම්කොටි සෙබළියන් කියන කතාසුබන්දනී“රැයක් දහවලක් නැති මේ බංකරේට කොටුවුණු කාලකණ්ණි ජීවිතේ මට තිත්ත වෙලයි තිබුණේ. අතොරක් නැති පස්කඳු උඩින් පැනල තල් ගස් අතරින් ඈතට ඈතට දුවල යන්න සිතුණු වාර අනන්තයි. ඒත් මං එක්ක ඒ මුරපොළ රකින්න යොදවලා හිටියේ මටත් වඩා පුංචි කෙල්ලො දෙන්නෙක්. හැම වෙලාවෙම උන්ගෙ හිත් හදන්න වුණෙත් මටමයි.” මෙහෙම කියන්නෙ පසුගියදා 57 වැනි සේනාංකයට හමුවූ එල්ටීටීඊ සාමාජිකා සුබන්දනීයි.එල්ටීටීඊ සාමාජිකයන්ට ප‍්‍රභාකරන් දී තිබු උපදෙස වූයේ අත්අඩංගුවට පත්වීමේදී සයනයිඩ් කා සියදිවි නසාගන්නා ලෙසයි. ඒත් අත්අඩංගුවට පත් සුබන්දනීට සයනයිඩ් කන්නට හිතක් දුන්නේ නෑ. ‘මට ඕනෑ ජීවත්වෙන්න’ ඒ, ඇය හමුදා නිලධාරීන්ට දුන් පිළිතුරයි.සුබන්දනී වැනි එල්ටීටීඊ සාමාජිකාව් මෙන්ම ඔවුන්ගේ පාලන ප‍්‍රදේශයේ සිට පැමිණෙන සිය දහසකුත් සාමාජිකයන් නිරීක්ෂණය කරන විට විශේෂයෙන්ම හඳුනාගත හැකි කරුණු කීපයක් තිබේ.ඔවුන් වැඩි දෙනෙක් කතා කිරීමට මැළිවෙති. එසේ ම බොහෝ ප‍්‍රශ්න සඳහා කෙටි මෙන්ම කලින් සූදානම් කරගන්නා ලදැයි සිතිය හැකි පිළිතුරු ලැබේ. එසේ වීමට හේතු රාශියක්ම පවතී.අත්අඩංගුවට පත්වන එල්ටීටීඊ සාමාජික පවුල්වල පිරිස් තවමත් ජීවත්වන්නේ එල්ටීටීඊ පාලනයට නතුවයි. ඔවුන්ගේ සිත්වල නැඟෙන සැබෑ තතු හෙළිකිරීමට ඔවුන් බියවන්නේ තම පවුල්වල අයගේ ජීවිත අනාරක්ෂිත වේ යැයි බියෙනි.එසේම පවුල් පිටින් පලා එන එල්ටීටීඊ පාලන පෙදෙස්වල ජීවත්වන පුද්ගලයන්ද වඩාත් බියවන්නේ එල්ටීටීඊයෙන් පලා ආ වරදට කොයි මොහොතක හෝ තමාගෙන් හෝ තම පවුලේ සාමාජිකයන්ගෙන් හෝ පළිගන්නට ඉඩ ඇතැයි සිතමිනි. එබැවින් එල්ටීටීඊ පාලනය තුළ ගෙවන කටුක ජීවිතය පිළිබඳ කරුණු ඉදිරිපත් වන්නේ ඉතාමත්ම කලාතුරකිනි.‘සුබන්දනී’ ගේ පාපොච්චාරණයේ ඉතිරි කොටස ඉතාමත්ම අනූවේදනීයය.“මට කොහෙත්ම එල්ටීටීඊයට සම්බන්ධ වීමට උවමනාවක් තිබුණේ නෑ. එල්ටීටීඊය නීතියක් දැම්මා එක පවුලකින් එක් අයකුවත් යුද්ධයට එකතුවෙන්න ඕනැ කියලා. මගේ මල්ලිලා දෙන්නත් නංගිත් පුංචියි. අපේ පවුලෙන් කවුරුවත් යුද්ධයට නොයන විට ඔවුන් තර්ජනය කළා අපට කෑම නොදෙන බවට ශී‍්‍ර ලංකා ආණ්ඩුවෙන් එවන කෑම සියල්ලම එල්ටීටීඊය ඔවුන්ගේ බාරයට ගන්නවා.ඉන් අනතුරුව යුද්ධයට සහයෝගය දෙන විදිහටයි එම ආහාර බෙදා දෙන්නේ. මම බය වුණා. මල්ලිලා දෙන්නත් නංගිත් අම්මත් බඩගින්නේ මැරේවි කියලා. අන්තිමේදී මම තීරණය කළා සංවිධානයට බැඳෙන්න.ගොඩක් මිනිස්සු යුද්ධයට එකතුවෙන්න කැමැත්තෙන් නෙමෙයි. අවුරුදු 14 ත් 55 ත් අතර අය ඔවුන්ගේ පුහුණුව ලබාගත යුතුයි. පවුලකින් එක් අයකු නීතිය නිසා ළමයි අරගෙන යයි කියන බයෙන් සමහර තාත්තලා යුද්ධයට එකතු වෙනවා.”පසුගිය ඔක්තෝබර් මාසේ 10 වැනිදා එල්ටීටීඊය සුබන්දනී ඇතුළු ළමයින් 52 ක් කිලිනොච්චියේ පුහුණු කඳවුරක පුහුණු කළා. ඉන් අනතුරුවයි ඔවුන් යුද්ධය සඳහා යෙදෙවුවේ.බංකරේ ඉන්න අපට හුඟක් වෙලාවට කෑම ලැබෙන්නේ දවසටම එක වේලයි. වතුර බෝතලයක් විතරයි. අම්මා නංගිලා මතක් වෙනකොට වාවන්නේ නෑ. ඒත් මොනවා කරන්න ද?”එල්ටීටීඊ පාලනයෙන් හෙම්බත්වූ සාමාජිකයන් මෙන්ම වැසියන්ගේ දුක් අඳෙ¤නාවලින් යුද්ධය ඒ ජනතාවගේ සැබෑම අවශ්‍යතාව නොවන බව හෙළිවන වාර අනන්තය.සුබන්දනීගේ කතාවේ වැදගත්ම කොටසක් මෙසේය.“දැනට මාස 6 කට පෙර කිලිනොච්චිවල තිබුණු එක්තරා ජනහමුවකට ප‍්‍රභාකරන් ආපු වෙලාවක ඔහු කීවේ තව මාස තුනකින් සියල්ල විසඳෙන බවයි. එතෙක් ඉවසන ලෙස ඔහු අපට පැවසුවා.ඒත් අප දැනගෙන හිටියා ඒක මිරිඟුවක් බව අපට යුද්ධ කරන්න උවමනා වුණේ නෑ. අපේ අම්මලා හරියට දුක් විඳිනවා. සමහර වෙලාවට පුතාල යුද්ධයට අරගෙන ගිහින්, නැත්නම් තාත්තලා බංකරේක ඉන්නවා. අම්මලා අහස දිහා බලාගෙන හූල්ලනවා. “අනේ සාමි...” කියලා... සමහර අයට නොයෙකුත් ලෙඩ තියනවා පෙ‍්‍රෂර්, දියවැඩියාව, හරියට බෙහෙතක් නැතිව දුක් විඳිනවා.පසුගියදා හමුදාව සතුවූ එල්.ටී.ටී.ඊ. බංකරයක තිබී හමුවූ එල්.ටී.ටී.ඊ. සාමාජිකයන්ට අයත් භාණ්ඩ අතර වූ ලිපි කීපයක් මගින් ද හෙළිවන්නේ සුබන්දනී මෙන් වූ තවත් සොයුරියන් කිහිප දෙනෙකුගේ සැබෑ කතාවයි.“අම්මේ මං ගැන හිතලා දුක් වෙන්න එපා. මගේ ජීවිතය කඳුළක් වී හමාරයි. මා බලන්න එන්න එපා මා හොයල රස්තියාදු වෙන්න එපා පණ පිටින් ආපහු එන්න හිතුණත් මගේ දෛවය ඊට ඉඩ දෙන්නේ නෑ” එහිදී හමුවූ තවත් ලිපියක කොටසක් මෙසේය.“මම දැනුම් දෙන්නේ මා හොඳින් සිටින බවයි. අම්මේ මා ගැන හිතන්න එපා. අම්මේ ඔබ දිනපතාම කෑම කන්න. අම්මේ අසනීප නම් රෝහලට ගොස් බෙහෙත් ගන්න. මොනවා කරන්න ද සියලුම නිවාසවලට ඇවිත් අත්අඩංගුවට ගත් අවස්ථාවේදී මාවත් අත්අඩංගුවට ගත්තා.“අන්තිමේදී මට මගේ ආදර පැටියාවත් බලන්න බැරි වුණා. ඒ නිසා මගේ ආදර පැටියාගේ නම ලියා එවන්න අම්මා. ආශා ඔබ තමයි අම්මාට උදවු කරන්න ඕනෑ.”ළමයි 4 දෙනාම ඔබ තමයි ආශා බලන්න ඕන. මම ගෙදර ඉන්න විට සියලු දුක සැප බැලුවා. නැවත මම දීපු දුක ගැන නොබැලිය යුතුයි.මා සිටින සටන් බිමේ දිනපතා සටන් සිදුවෙනවා. මගේ එකම බලාපොරොත්තුව තමයි අම්මා. හැම ළමයෙක් ම වීර මරණයට පත්වනවිට අම්මා අප්පා යනුවෙන් පවසනවා. ඒ වගේ ම තුවාල ලබන ළමයි නැගිටින විටත් අම්මලා ගැන තමයි අහන්නේ.”එම ලිපිය අවසන් වන්නේ “අම්මෙ මෙය මගේ දෛවයයි. මේක හරිද කියල මම දන්නේ නෑ. අම්මේ මම මොනවා කරන්නද මෙය දෙවියන්ගේ නියෝගයක්” යනුවෙනි.ඇය මෙන් ම දහස් ගණන් ළමයින් තරුණයන් තරුණියන් මෙන් ම කාන්තාවන් සහ ගැබිණි මවුවරුන් තමන්ටවත් හරි දැයි තේරුම් නොයන, යුද්ධයකට මැදිවී කියන්නේ එවැනිවූ කතාවකි. යුද්ධය කිසිසේත් ඔවුන්ගේ අවශ්‍යතාවක් නොවුණ බව ඒ පාපොච්චාරණයන්ගෙන් මැනවින් පසක් වෙයි.28 හැවිරිදි කුගදර්ශනී පාසල් ගුරුවරියකි. ඇගේ කතාව අපි මින් පෙර ද අසා ඇත්තෙමු.“මට උවමනා වුණේ ගුරුවරියක් විදිහට මගේ ජනතාවට සේවය කරන්න අම්මා නංගිලා බලාගන්න. ඒත් ඔවුන් කීවා “පවුලකින් එක් අයෙක් නීතියට යටත් නොවුණහොත් නංගිලාත් මල්ලිලාත් ගෙන යන බවට ඒ නිසයි මම එල්.ටී.ටී.ඊ. යට එකතු වුණේ.සටන් විරාම සමයේදී උතුරේ මෙන් ම නැෙඟනහිර ද එල්.ටී.ටී.ඊ. සාමාජිකයෝ කොළඹ හා ගනුදෙනු කළහ. පසුගියදිනක අත්අඩංගුවට පත් ශාන්තිගේ පෙම්වතා විජයන් සේවය කළේ කොළඹ රාජ්‍ය නොවන සංවිධානයකයි. පෙම්වතා ගේ අදහස් ශාන්ති මෙසේ හෙළි කළා ය.“කොළඹ ඉන්න කොට විජයන් මට කීවේ කොළඹ ජීවිතය හරිම හොඳයි. දෙමළ කියල කිසි වෙනසක් නෑ අපට මෙහේ හොඳ ජීවිතයක් ගෙවන්න පුළුවන් කියලයි.” ඒත් එල්.ටී.ටී.ඊ. ය කිසිසේත් ම සටන් විරාමයට අවංක වුණේ නෑ.ඒ නිසා ම ආයෙත් යුද්ධය ඇවිළුණා. එදා අන්තිම වතාවට ඔක්තෝබර් මාසයේ දී කෝවිලේ දී විජයන් මට හම්බවුණා. මම විජේට ඇවිටිලි කලා අපි රටින් පැනල යමු කියල ඒත් ඉන්දියාවට යන්නත් ගොඩක් සල්ලි ඕනෑ. බෝට්ටුවට 50,000 ක් විතර ගෙවන්න වෙනවා කියල විජේ කිව්වා.“මට දැන් මේ ජීවිතේ එපාවෙලා තියෙන්නෙ. මට තවත් බෑ මේ අහිංසක මිනිස්සුන්ගෙන් කප්පම් එකතු කරගන්න. මාළු කිලෝ එකකින් රුපියල් 2 ක්, කිරි බෝතලයකින් රුපියල් තුනක්” තවත් කොහොමද මේ අහිංසකයින්ට කරදර කරන්නෙ. ඒ විදිහට එකතු කරන සල්ලි වලින් ඉන්දියාවට යන්න මට කොහොමත් හිතක් නෑ.”“ඒ වෙලාවෙ විජේගෙ ඇස්වලින් කඳුළු ගලාගෙන ආවා. කොළඹට යන්න තියනව නම් හඳුනන අය ඉන්නවා. ඒත් අහුවුණොත් අවුරුදු ගාණකට හිරේ යන්න වෙනවා. මොනවා කරන්නද මේක අපේ දෛවය වෙන්න ඇති.”විජයන් එහෙම කියල යන්න ලෑස්ති වුණා. ට‍්‍රැක්ටරයට නැංගා. ට‍්‍රැක්ටරයේ දූවිලි මැකෙනකම් මම බලාගෙන හිටියා ඇත්තටම. මට තේරුණා මට ඒ එයා දකින අන්තිම අවස්ථාව කියලා.”ප‍්‍රභාකරන් විසින් බලෙන් පටවන ලද යුද්ධයේ කොටස් කරුවන් වී සිටින සිය දහසකුත් ජනයාගේ සිතැඟි මෙබඳු සිදුවීම් මගින් හෙළිවෙයි. යුද්ධය දෙමළ ජනයාගේ නොවන බවට උතුරේ සිටින සුබන්දනීලා ශාන්තිලා මෙන් ම දකුණේ සාමකාමීව දිවිගෙවනා දහසකුත් දෙමළ වැසියෝ සාක්ෂි දරති.බුද්ධිකා බ‍්‍රාහ්මණගේ</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=af0901182</link>
    <topic>මැද රට හැමටම ගෙන එන සුවසෙත</topic>
    <author>නිහාල් පී. අබේසිංහ</author>
    <content>අලිමංකඩ පසුකොට...රාවය හෙළි කළ “නිදහස් මාධ්‍ය” යේ සල්ලි සෙල්ලම‘මට සයනයිඩ් කන්ඩ බෑ මට ඕනැ ජීවත්වෙන්ඩ’මැද රට හැමටම ගෙන එන සුවසෙතඊලාම් ත‍්‍රස්තවාදය හමුවේ ජයගත් ආර්ථික අභියෝගඋකුවෙල බෝම්බ ප‍්‍රභූ ඝාතනයකට ද?මහ නුවරට ‘නව නුවරක්’ජනමත පිටුවජීවිතය සුන්දරයිකසළ ප‍්‍රශ්නයට පිළියමක් ගෙනෙන සනීපාරක්ෂක භූමි පිරවුම්ආරෝග්‍යා පරමා ලාභාආරෝග්‍යා පරමා ලාභා’ යනුවෙන් අප තථාගත බුදුරජාණන් වහන්සේ වදාළහ. ඒ අනුව අප ජීවිතයේ පරම ලාභය වන්නේ ආරෝග්‍යයි. සරලව කීවොත් නිරෝගී බවයි.අද අපේ රටේ හදවත වන් මධ්‍යම පළාතේ ලක්ෂ 25 ක සිංහල දෙමළ මුස්ලිම් ජනතාවට නම් ඒ පරම ලාභය ඉතා හොඳින්ම ලැබෙමින් පවතින බව පසුගිය දිනවල මධ්‍යම පළාතේ අප කළ සංචාරවලදී මනාව පැහැදිලි විය. මධ්‍යම පළාත් සභාව හා රජය විසින් සෞඛ්‍ය ක්ෂේත‍්‍රයේ සිදු කළ නිරෝගිමත් ජනතාවක් බිහි කිරීමේ නව වැඩසටහන් නිසා මෙම තත්ත්වය ඇති වී ඇති බව ද අපට පසක් විය.දඹුල්ල නව ශල්‍යාගාර වාට්ටු සංකීර්ණයමධ්‍යම පළාතේ මහනුවර මාතලේ නුවරඑළිය සියලු දිස්ති‍්‍රක්වල සෞඛ්‍ය ක්ෂේත‍්‍රයේ සංවර්ධනය ඉහළම මට්ටමක පවතී.ඒ අනුව අද මධ්‍යම පළාතේ මාතලේ හා නාවලපිටිය මහ රෝහල් දෙකක් දඹුල්ල දික්ඔය රිකිල්ලගස්කඩ දිස්ති‍්‍රක් මූලික රෝහල් තුනක් පසුගිය වසර 3 - 4 ඇතුළත ප‍්‍රබල සංවර්ධනයකට ලක්වී ඇත.එමෙන් ම තෙල්දෙණිය හෙට්ටිපොළ රෝහල් දෙක මූලික රෝහල් ලෙසත් තවත් රෝහල් 89 ක් දිස්ති‍්‍රක් රෝහල් ලෙසත් සංවර්ධනය වෙයි.මේ අනුව පසුගිය වසර තුන ඇතුළත මධ්‍යම පළාතේ සුව සම්පත සඳහා මධ්‍යම පළාත් සභාව රුපියල් කෝටි 180 කට ආසන්න මුදලක් වැය කර තිබේ.ඉන් ප‍්‍රධානම ඉදිකිරීම් ව්‍යාපෘතිය දඹුල්ල මහ රෝහලේ කෝටි 35 ක වියදමින් ඉදිකළ ශල්‍යාගාර සංකීර්ණයයි.තට්ටු තුනකින් යුත් මේ රෝහල් වාට්ටු සංකීර්ණය ඇතුළත නව වාට්ටු ශල්‍යාගාර, රසායනාගාර ගණනාවක් අඩංගු බව දඹුල්ල රෝහල් අධිකාරි සුදර්ශන අරඹේගෙදර මහතා පවසයි.නාවලපිටියේ මහ රෝහලේ සංවර්ධනයමෙහි ඇඳන් 40 ක වාට්ටුවක් ද දැඩි සත්කාර ඒකකයක් ද ශල්‍යාගාර 4 ක් ද අන්තර්ගත යි. දඹුල්ල, නාවුල, ගලේවෙල,, කලාවැව, කැකිරාව ආදී ප‍්‍රදේශවල ලක්ෂ 1 1/2 කට අධික ජනතාවට මේ මගින් සෙත සැලසෙනවා. ලෝකයේ නවීනතම වෛද්‍ය උපකරණ මෙම ගොඩනැගිල්ලේ ශල්‍යාගාරවල වාට්ටුවල රසායනාගාරවල අන්තර්ගත කරනවා.ඒ මගින් මේ ප‍්‍රදේශයේ හා අවට රෝගීන්ට කුරුණෑගලට, මාතලේට, මහනුවරට යන්න අවශ්‍යතාවක් වෙන්නේ නැහැ. මෙහිදී සියලු ප‍්‍රතිකාර දෙන්න පුළුවන් ශල්‍යකර්ම කරන්න පුළුවන්.මධ්‍යම පළාත් සභාව මේ ගොඩනැගිල්ල හා වෛද්‍ය උපකරණ සඳහා රුපියල් කෝටි 40 ක් පමණ වියදම් කිරීමට පියවර අරන් තිබෙනවා. මේ සියලු ප‍්‍රතිලාභ මේ ප‍්‍රදේශයේ ජනතාවටයි’ රෝහල් අධිකාරිවරයා කීය.මාතලේ දිස්ති‍්‍රක්කයේ ප‍්‍රධානම රෝහල මාතලේ මහා රෝහලයි. ඒ රෝහලේ සංවර්ධන හා සුවසෙත වැඩසටහන් සඳහා පසුගිය වසර 4 ඇතුළත රුපියල් කෝටි 50 ක් පමණ වැය කර තිබේ. මාතලේ රෝහල් අධිකාරි ඩබ්.කේ.එම්.එස්. කුමාරවංශ මහතා පැවසුවේ මෙම රෝහල ලෝක යුද්ධ සමයේ මුලින් ම ඉදිවුණු පැරැණිම රෝහලක් බවයි.මේක මධ්‍යම පළාතේ දෙවැනි ලොකුම රෝහල මාතලේ දිස්ති‍්‍රක්කයට අමතරව කුරුණෑගල පොලොන්නරුව දිස්ති‍්‍රක්කවල පදිංචි ලක්ෂ 5 ක් පමණ දෙනා මෙහෙන් ප‍්‍රතිකාර ලබාගන්නවා. මෙහි ඇඳන් 800 ක් තිබෙනවා. දිනපතා රෝගීන් 1500 ක් අපෙන් ප‍්‍රතිකාර ගන්නවා. දවසකට 300 - 400 ක් මේ රෝහලට ඇතුළු වෙනවා. මේ රෝහලේ මාසෙකට දරුවන් 600 ක් විතර උපත ලබනවා. මාසෙකට ශල්‍යකර්ම 700 - 1000 ක් කරනවා.රසායනාගාර පරීක්ෂණ දවසකට 700 ක් කරන අතර එක්ස් කිරණ පරීක්ෂණ 200 ක් කරනවා.මේ රෝහල සම්බන්ධව තිබුණු ලොකුම ප‍්‍රශ්නය අපද්‍රව්‍ය ඉවත් කිරීමයි. මාතලේ කොළරාව ඇතිවීමටත් ඒ අපද්‍රව්‍ය සම්බන්ධ බවට මත තිබුණා. ඒ අනුව අපි මධ්‍යම පළාත් සභාවේ උදව් ඇතිව අපේ පල්දෝරු පද්ධතිය ජීව වායු ඔක්සිහරණය නම් කි‍්‍රයාදාමයක් මගින් පිරිසුදු කළා. ඒකට වියදම රුපියල් ලක්ෂ 100 යි. මේ පිරිසුදු කිරීමේ කි‍්‍රයාදාමය නිසා අපේ අපද්‍රව්‍ය වලින් සුදු ගඟ දැන් අපවිත‍්‍ර වන්නේ නැහැ. අපද්‍රව්‍ය වල අවසන් ඵලවලින් අපි දැන් පෝර හදනවා.රෝහලට දිනපතා ඇතුළුවන රෝගීන් සඳහා තිබෙන ශල්‍යාගාර ප‍්‍රමාණය මදි බව මධ්‍යම පළාත් සභාවට වැටහී ගියේ ය. ඒ අනුව ශල්‍යාගාර සංකීර්ණ 4 ක් සහිත නව ශල්‍යාගාර සංකීර්ණ ගොඩනැගිල්ලක් මාතලේ රෝහලට ලැබී ඇත. මේ ගොඩනැගිල්ල තට්ටු 3 කි. සම්පූර්ණ වියදම කෝටි 35 කි. පළමු තට්ටුවේ ඇඳන් 40 ක හදිසි අනතුරු වාට්ටුවකි. දෙවැනි තට්ටුවේ දැඩි සත්කාර ඒකකය ද දැඩි උපස්ථාන ඒකකය පිහිටා තිබේ. තෙවැනි තට්ටුවේ ශල්‍යාගාර සංකීර්ණය පිහිටා තිබේ.රිකිල්ලගස්කඩ නව මාතෘ නිවාසය‍ඊට අමතරව නව බාහිර රෝගී අංශය සහිත නව වාට්ටු සංකීර්ණයක් ද ඉදි කර තිබේ. රුපියල් කෝටි 5 ක වියදමින් ඉදිකර ඇති මෙම තට්ටු 3 ගොඩනැගිල්ලේ පරිපාලන ඒකකය බාහිර රෝගී අංශය හා අතුරු වෛද්‍ය ඒකකය පිහිටා තිබේ. අංග සම්පූර්ණ රසායනාගාර පද්ධතියක්, රෝගීන් පිළිබඳ ලේඛනාගාරයක්, පරිපාලන ඒකකයක් මෙහි පිහිටා තිබේ.මීට අමතරව රුපියල් ලක්ෂ 120 ක වියදමින් අංග සම්පූර්ණ අධිකරණ වෛද්‍ය සේවා සංකීර්ණයක් ද මාතලේ රෝහලට අනුබද්ධව ඉදිවෙමින් තිබේ. අධිකරණ කටයුතු සඳහා අවශ්‍ය විද්‍යාත්මක දත්ත මහනුවර හෝ කොළඹට නොගොස් ලබා ගැනීමට ඉන් අවස්ථාව ලැබී තිබෙනවා. මීට අමතරව නවීන මාදිලියේ මෘත ශරීරාගාරයක් ද මාතලේ රෝහලේ තිබෙනවා. මෙහි දින ගණනාවක් වුවද මාතෘ ශරීර නිරුපද්‍රිතව තබාගන්න පුළුවන්.ප‍්‍රදේශයේ දුප්පත් මවුවරුන් සමහර අවස්ථාවලදී බිහිකරන නොමේරූ ළදරුවන් සුරැකීමට නව නොමේරූ ළදරු ඒකකයක් ද රුපියල් ලක්ෂ 60 ක වියදමින් දැන් ස්ථාපිත කර තිබෙනවා. සරලව කිව්වොත් මහනුවර කොළඹ රෝහල්වල දෙන බොහෝ පහසුකම් අපත් ලබාදෙනවා. මේ සියලු ප‍්‍රතිලාභ මේ මධ්‍යම පළාතේ ලක්ෂ 4 ක් වන ජනතාවට නොඅඩුව ලැබෙනවා. මධ්‍යම පළාත ඇතුළත නිරෝගී බුද්ධිමත් ජනතාව බිහි කිරීමට අපේ අරමුණයි මාතලේ වෛද්‍ය අධිකාරිවරයා පැවසීය.නාවලපිටිය මහ රෝහලේ ව්‍යාපෘති සඳහා පසුගිය වසර තුන ඇතුළත රුපියල් ලක්ෂ 566 ක් වැයකර තිබේ.බාහිර රෝගී අංශය ඉදිකිරීමත්, නව ශල්‍ය වෛද්‍ය උපකරණ මිලදී ගැනීමත් අභ්‍යන්තර දුරකථන පද්ධතිය සවි කිරීමත් ශල්‍යාගාර වායු සමීකරණය කිරීමත් නාවලපිටිය රෝහලේ ප‍්‍රධාන ව්‍යාපෘති අතර වේ. ඒ සමඟම දිගන පුනරුත්ථාපන රෝහල මෙරට දෙවැනි පුනරුත්ථාපන රෝහල් සංකීර්ණය ලෙස ඉදිකිරීමට ද මධ්‍යම පළාත් සභාව රුපියල් ලක්ෂ 380 ක් වැය කර තිබෙන බව මධ්‍යම පළාතේ ප‍්‍රධාන ලේකම් පී.ජී. අමරකෝන් මහතා පවසයි.දැනටමත් ජනතා අයිතියට පවරාදී ඇති නුවරඑළිය දිස්ති‍්‍රක්කයේ රිකිල්ලගස්කඩ මහ රෝහලේ නව මාතෘ නිවාසය මගින් ප‍්‍රදේශයේ සිංහල - දෙමළ ගැබිණි මවුවරුනට ලැබෙන සෙත අති විශාලය. මධ්‍යම පළාත් ප‍්‍රධාන ලේකම් පී.ජී. අමරකෝන් මහතා පැවසුවේ මේ සඳහා මධ්‍යම පළාත් සෞඛ්‍ය දෙපාර්තමේන්තුව රුපියල් ලක්ෂ 560 ක් වැයකර ඇති බවයි. මෙහි ගැබිණි මව්වරුන් සඳහා ඇඳන් 47 ක් වෙන්කර තිබේ.2008 වසරේ දී රෝගී සත්කාරක සේවාව වඩාත් කාර්යක්ෂම කරවීම සඳහා ප‍්‍රාදේශීය රෝහල්වල සෞඛ්‍ය පහසුකම් වැඩිදියුණු කිරීම මඟින් ප‍්‍රධාන රෝහල් කරා රෝගීන් ඇදීයාම වළක්වා ප‍්‍රාදේශීය රෝහල් වෙත රෝගීන් යොමු වීමේ ප‍්‍රවණතාවක් ඇති කිරීමට සමත් වී ඇත. ඒ අනුව මේ වන විට ප‍්‍රාදේශීය රෝහල්වල ඇඳන් භාවිතය ප‍්‍රතිශතය 50% ක් හා මූලික රෝහල්වල ඇඳන් භාවිතය ප‍්‍රතිශතය 80% දක්වා ප‍්‍රමාණයේ පවත්වා ගැනීමට හැකිවී තිබේ.එමෙන්ම රෝහල්වල ප‍්‍රධාන ශල්‍ය කර්ම ප‍්‍රමාණය 8835 සිට 12000 දක්වා වැඩි කිරීම, රෝහල් සඳහා රෝගීන් ඇතුළත් කර පැය 24 ක් තුළ සිදුවන මරණ සංඛ්‍යාව 2007 වර්ෂයට වඩා 5% කින් අඩු කිරීම, මාතෘ මරණ අනුපාතිකය 42.3 සිට 39 දක්වා (සජීවී උපත් 100000 කට) අඩු කිරීම ළදරු මරණ අනුපාතිකය සජීවී උපත් 1000 කට 14.5 සිට 13 දක්වා අඩු කිරීම අඩු බර උපත් ප‍්‍රතිශතය 22.7 සිට 20.0 දක්වා අඩු කිරීම වැනි ප‍්‍රගතියක් අත්කර ගැනීමට හැකිවී ඇත.මාතලේ රෝහලේ නව ශල්‍යාගාර හා නව වාට්ටුබෝවන රෝග හා බෝ නොවන රෝග හා ජල භීතිකා රෝගය නිසා සිදුවන මරණ සංඛ්‍යාව අවම කරගැනීමට හැකිවී ඇති අතර සුනඛ වන්ධ්‍යකරණය යටතේ සුනඛයින් 30000 වන්ධ්‍යකරණය කිරීමේ ඉලක්ක සපුරා ගෙන ඇත. මේ සඳහා සෞඛ්‍ය ආරක්ෂණ හා පෝෂණ අමාත්‍යාංශය මඟින් රු. මිලියන 15 මුදල් ප‍්‍රතිපාදන ලබාදී ඇත. තවද ඩෙංගු රෝගීන් අවම කර ගැනීමට හැකිවීම විශේෂ කොට දැක්විය හැක.දෙපාර්තමේන්තුව ඉලක්ක ගත අරමුණු සපුරා ගැනීම සඳහා රෝගී සත්කාරක සේවාව යටතේ මධ්‍යම පළාතේ නේවාසික රෝගීන් සඳහා ප‍්‍රතිකාර ලබා දෙන සියලුම ප‍්‍රාදේශීය රෝහල්වලට හදිසි ප‍්‍රතිකාර ඒකක ලබාදීමේ ව්‍යාපෘතියක් මේ වන විට සිදු කෙරෙමින් පවතී. ඒ යටතේ හදිසි ප‍්‍රතිකාර ඒකක 25 ක් දැනටමත් ස්ථාපිත කර ඇති අතර 2008 වර්ෂයේදී තෝරාගත් රෝහල් 20 ක හදිසි ප‍්‍රතිකාර ඒකක ස්ථාපිත කිරීම සඳහා මුදල් ප‍්‍රතිපාදන වෙන් කර ඇත.හදිසි හා ඉක්මනින් ප‍්‍රතිකාර ලබාදීමට හෝ හැකි ඉක්මනින් පහසුකම් ඇති රෝහලකට මාරු කිරීමට සිදුවන රෝගීන් හොඳින් පරීක්ෂා කර වෙනත් රෝහලකට යැවීමට පෙර පූර්ව රෝග විනිශ්චයකට පැමිණ රෝගියාට මූලික ප‍්‍රතිකාර ලබා දෙන්නේ නම් ඇති විය හැකි බොහෝ මරණ හා සංකූලතා වළක්වා ගත හැක.බොහෝ ප‍්‍රාදේශීය රෝහල්වල අවශ්‍ය උපකරණ සියල්ල ඇතත් විවිධ ස්ථානවල ඇති බැවින් හදිසි අවස්ථාවකදී ප‍්‍රයෝජනයට ගැනීම අපහසුය. එවැනි උපකරණ සියල්ල පහසුවෙන් ප‍්‍රයෝජනයට ගත හැකි වන පරිදි සුදුසු ස්ථානයක ස්ථාපිත කිරීම මෙම ව්‍යාපෘතියේ අරමුණ ස ඇත. එවැනි පහසුකම් සැලැසීම තුළින් රෝගීන් වෙනත් රෝහල් කරා මාරුකර යැවීමේ අවශ්‍යතාව ද පැන නොනඟී.තවද සෞඛ්‍ය ආයතනවල ඉදිකිරීම් 22 ක් හා අලුත්වැඩියා කිරීම් 122 ක් සඳහා මුදල් වෙන් කර ඇති අතර වෛද්‍ය උපකරණ වර්ග 70 ක් මිලදී ගැනීම සඳහා ද, කාර්යාල උපකරණ වර්ග 37 ක් මිලදී ගැනීම සඳහා ද, පුහුණු අංශ 54 යටතේ වැඩ සටහන් 321 ක ප‍්‍රතිලාභීන් 2500 ක් පුහුණු කිරීම සඳහා ද, කුඩා පරිමාණයේ රසායනාගාර ස්ථාපිත කිරීම සහ විදුලි ජනන යන්ත‍්‍ර සඳහා ද බෝවන රෝග මර්දනය සහ හදිසියේ උද්ගත වන තත්ත්වයන් සඳහා ආපදා කළමනාකරණය (දඹුල්ල මූලික රෝහලේ ජල ගැලීම් ගම්පොල ප‍්‍රදේශයේ සෙංගමාලය මාතලේ ප‍්‍රදේශයේ මී උණ මර්දනය) වෙනුවෙන් ද මුදල් වැය කර ඇත.පල්ලෙකැලේ ආයුර්වේද රෝහලරිකිල්ලගස්කඩ හා දික්ඔය මූලික රෝහල්වල ලේ බැංකු 02 ක් ස්ථාපිත කර ඇත. තවද සෙංගමාලය පැතිරීමේ අවදානම් සහිත ගම්පොළ වලපනේ හා කොත්මලේ ප‍්‍රදේශ ආශි‍්‍රත වැසිකිලි 1500 ක් ඉදිකිරීමට කටයුතු කර ඇත.තවද GAVI HSS ව්‍යාපෘතිය යටතේ කඩුගන්නාව ප‍්‍රාදේශීය පුහුණු මධ්‍යස්ථානය සංවර්ධනය කිරීම සඳහා සහ නුවරඑළිය දිස්ති‍්‍රක්කයේ සෞඛ්‍ය ආයතන වල පහසුකම් වැඩිදියුණු කිරීම හා ක්ෂේත‍්‍ර කාර්ය මණ්ඩල සහ ප‍්‍රජාව දැනුම්වත් කිරීම සඳහා රු. මිලියන 8.2 ක්ද වතු රෝහල් 05 ක සංවර්ධන කටයුතු වෙනුවෙන් රු. මිලියන 20 ක මුදලක් ද වෙන්කර දී ඇති අතර මේ වන විට එම ව්‍යාපෘති කි‍්‍රයාත්මක වෙමින් පවතී.පාකිස්ථාන රජය මගින් සිදුකළ පරිත්‍යාග මගින් ගිලන් රථ 02 ක් හා අකුරණ ප‍්‍රාදේශීය රෝහලේ සංවර්ධන කටයුතු සඳහා රු. මිලියන 13.5 මුදලක් ද බෙල්ජියම් රජය මගින් දික්ඔය මූලික රෝහල, බගවන්තලාව, ලිදුල, මස්කෙළිය හා කොටගල යන ප‍්‍රාදේශීය රෝහල් සංවර්ධනය කිරීම සඳහා රු. මිලියන 50.0 ක මුදලක් ලබා දී ඇත. මූලික රෝහලක් ලෙස දික්ඔය රෝහල වැඩි දියුණු වෙමින් පවතී. ආගරපතන හා මකුළුගස්වැව ග‍්‍රාමීය රෝහල් මනාව සංවර්ධනය කර තිබේ.ජාතිය ගොඩනැගීමේ හා වතු යටිතල පහසුකම් සංවර්ධන අමාත්‍යාංශයේ ප‍්‍රතිපාදන මත වතු ක්ෂේත‍්‍රයේ සෞඛ්‍ය පහසුකම් වැඩි දියුණු කිරීම ස¼ඳහා පෙ‍්‍රාටොෆ්ට් හා හයිෆොරස්ට් යන වතු රෝහල් සංවර්ධනය කිරීමට හැකිවී ඇත.2009 වර්ෂයේ දී බෝවන සෙංගමාලය පැතිරීමට වැඩි අවධානමක් ඇති හඳුනාගත් ප‍්‍රදේශවල සනීපාරක්ෂක පහසුකම් ලබා දීම සඳහා වැසිකිළි 1500 ක් ඉදිකිරීමේ ව්‍යාපෘතිය නිම කිරීමටත්, ජලභීතිකා රෝගය මර්දනය කිරීමේ ව්‍යාපෘතිය මඟින් පළාත ඇතුළත එම රෝගය සම්පූර්ණයෙන් මර්දනය කිරීමටත් ඩෙංගු රෝගීන් සංඛ්‍යාව සාපේක්ෂව අවම කිරීමත් අපේක්ෂිතය.එමෙන් ම අනෙකුත් රෝහල්වල යටිතල පහසුකම් වැඩිදියුණු කිරීමත් වතු ආශි‍්‍රත ජනතාවගේ සෞඛ්‍ය පහසුකම් සංවර්ධනය කිරීමත් බෝවන හා බෝ නොවන රෝග පිළිබඳව ජනතාවගේ අවධානය ලබාගැනීම තුළින් රෝග ව්‍යාප්තිය පාලනය කිරීමත් හදිසි අවස්ථාවලදී උපරීම අයුරින් දායකත්වය ලබා දී අවශ්‍ය කටයුතු සිදු කිරීමත්, සෞඛ්‍ය කාර්ය මණ්ඩලය සඳහා පහසුකම් වැඩිදියුණු කිරීම තුළින් ගුණාත්මක ප‍්‍රමාණාත්මක රෝග සත්කාරය තුළින් තෘප්තිමත් ප‍්‍රජාවක් බිහිකිරීමත් සෞඛ්‍යමය වශයෙන් දුර්වල ක්ෂේත‍්‍ර නගා සිටුවීමත්, මිත‍්‍රශීලී රෝහල් සංකල්පය ස්ථාපිත කිරීම සඳහා කාර්ය මණ්ඩල ආකල්ප හා නිපුණතා සංවර්ධනය තුළින් රෝග නිවාරණය කෙරෙහි අවධානය යොමු කරමින් 2009 වසරේදී ද ව්‍යාපෘති කි‍්‍රයාත්මක කිරීමට අපේක්ෂා කෙරේ.පළාතේ ජනතාවගේ ප‍්‍රධානතම විකල්ප වෛද්‍ය ක‍්‍රමය වූ ආයුර්වේද සේවාව විධිමත් ලෙස පළාතේ ජනතාව වෙනුවෙන් ලබාදීම සඳහා ස්ථාපිත ආයුර්වේද දෙපාර්තමේන්තුව යටතේ, ප‍්‍රධාන රෝහල් 07ක්, මධ්‍යම බෙහෙත් ශාලා 19 ක් ඇතුළුව ආයතන 26 ක් මඟින් රෝග නිවාරණ හා සත්කාර කි‍්‍රයාවලිය ඉටුකරනු ලබයි. දේශීය වෛද්‍ය අංශයේ අපේක්ෂිත නිවාරණ හා ප‍්‍රතිකාර සේවා තවදුරටත් විධිමත්ව හඳුනාගෙන කි‍්‍රයාත්මක කරමින් විශේෂිත ක්ෂේත‍්‍ර තුළ භෞතික හා මානව සම්පත් ප‍්‍රවර්ධනය කරමින් පුද්ගල කායික, මානසික, සමාජීය පරිසරාත්මක හා ආධ්‍යාත්මිකව සමෘද්ධිමත් සෞඛ්‍ය සේවාවක් පළාත තුළ ගොඩනැඟීම උදෙසා පහත සඳහන් පරිදි ආයුර්වේද දෙපාර්තමේන්තුව වෙත පසුගිය වසර තුන ඇතුළතදී රුපියල් ලක්ෂ 680 ක් ලබාදී තිබිණි.2006 වසර තුළදී ආයුර්වේද රෝහල් හා මධ්‍යම බෙහෙත් ශාලාවන්හි අත්‍යවශ්‍ය ඉදිකිරීම් කටයුතු මෙන්ම අලුත්වැඩියාවන්ද සිදු කරන ලදී. ඒ අතර නාවලපිටිය මධ්‍යම බෙහෙත් ශාලාවේ බාහිරාංශයේ ඉදිකිරීම්, යටවර මධ්‍යම බෙහෙත් ශාලාවේ ඉදිකිරීම්, විල්ගමුව මධ්‍යම බෙහෙත් ශාලාවේ ඉදිකිරීම්, උතුරු මාතලේ ආයුර්වේද රෝහලේ ඖෂධ නිෂ්පාදනාගාරය ඉදිකිරීම, නුවරඑළිය දිස්ති‍්‍රක් ආයුර්වේද රෝහලේ ගොඩනැගිලි ඉදිකිරීම, හඟුරන්කෙත ආයුර්වේද මධ්‍යම බෙහෙත් ශාලාවේ ඉදිකිරීම් සිදු කරන ලදී.2007 වසරේදී රාජ්‍ය අංශයේ ආයතනවල සහ පොදුවේ ප‍්‍රජාවගේ කාලීන අවශ්‍යතා හඳුනා ගනිමින් දෙපාර්තමේන්තු පර්යේෂණ හා සංවර්ධන අංශය මඟින් ඉදිරි පර්යේෂණ සංවර්ධන හා පුහුණු කටයුතු සැලැසුම් කරමින් කි‍්‍රයාත්මක කරනු ලැබීය.පළාත් ආයුර්වේද අංශයේ ප‍්‍රවර්ධනය උදෙසා වෛද්‍යවරුන් 27 ක්ද, හෙද නිලධාරීන් 06 ක්ද, කනිෂ්ඨ කාර්ය මණ්ඩලය 31 ක්ද පසුගිය වසර තුළදී අලුතින් බඳවා ගෙන ඇත. රුපියල් ලක්ෂ 127 ක ව්‍යාපෘති 2007 දී කි‍්‍රයාවට නැංවිණි.2008 වසර තුළ මධ්‍යම පළාත් ආයුර්වේද දෙපාර්තමේන්තුව වෙත ලබාදී ඇති මානව හා භෞතික සම්පත් මත වඩාත් ඵලදායි ගමනක දෙපාර්තමේන්තුව මෙහෙයවා දැක්ම හා මෙහෙවරට අදාළව අපේක්ෂාවන් ඉටු කර ගැනීමට ශක්තියක් ලැබී ඇත.ඒ අනුව දීර්ඝ කාලයක් ජනතා අයිතියට පත්කර ගැනීමට නොහැකිව තිබු ආයතන ජනතා අයිතියට පත් කරමින් නේවාසික හා බාහිර රෝගීන්ගේ අවශ්‍යතා ශක්තිමත් කිරීමට සමත්වී ඇත. සෑම ප‍්‍රාදේශීය ලේකම් කොට්ඨාසයකම තෝරාගත් දුෂ්කර ගම්මාන 02 ක් ආශ‍්‍රයෙන් වඩා ඵලදායි ලෙස ප‍්‍රජා සෞඛ්‍ය කටයුතු ශක්තිමත් කිරීමටත් ජංගම සායන වැනි ප‍්‍රජා සත්කාරයන් සවිබල ගැන්වීමත් 2008 වසර තුළද ජයග‍්‍රහණයන් අතර වේ. පළාතේ ඔසු පළාත තුළ ම නිෂ්පාදනය කර ගැනීමේ අරමුණ ජයග‍්‍රහණය කර ගනිමින් ජනතාවගේ විශ්වාසය හා සේවා ලාභී තෘප්තිය ඇති කරගැනීම සඳහා වැඩ සටහන් කි‍්‍රයාත්මක් කිරීමට හැකිවිය.පළාත් සභාව පිහිටුවා විසි වසරකට පසු පළාත් ආයුර්වේද දෙපාර්තමේන්තු කාර්යාලය ස්වාධීන ගොඩනැගිල්ලක ස්ථාපිත කිරීමට අවස්ථාව ලැබීම මධ්‍යම පළාත් සභාවේ භාග්‍යයකි. 2009 වසරේදී පළාත තුළ ආයුර්වේද ප‍්‍රජා සෞඛ්‍ය සේවාව වඩාත් සංවිධානාත්මකව විධිමත්ව කර ගෙන යාම සඳහා මේ වන විටත් එක් ප‍්‍රාදේශීය ලේකම් කොට්ඨාසයකට එක් ප‍්‍රජා සෞඛ්‍ය ආයුර්වේද වෛද්‍ය නිලධාරියෙක් පත් කර සැලැසුම් සහගත ආයුර්වේද ප‍්‍රජා සෞඛ්‍ය සේවාවක් කි‍්‍රයාත්මක කිරීමට සූදානම් කර ඇත.ළදරුවන්ගේ මන්ද පෝෂණය දුරු කිරීම සඳහා ආහාරවල රසය හුරු කිරීමේ වැඩ සටහනක් මෙන්ම පළාතට ආවේනික ආයුර්වේද දේශීය වෛද්‍ය ක‍්‍රම සම්බන්ධව තවදුරටත් අධ්‍යයනය කර පාරම්පරික අනන්‍යතාව තහවුරු වෙන ලෙස ඖෂධ පර්යේෂණ කර එහි ප‍්‍රතිඵල ජනතාවට ලබාදීමට සැලැසුම් කර ඇත.මධ්‍යම පළාත තුළ කායික මානසික හා සමාජීය වශයෙන් අවාසි සහගත තත්ත්වයන්ට පත්වූ ජනකොටස්වලට සහන සැලැසීම පුනරුත්ථාපනය කිරීම හා සම අවස්ථා ලබා දෙමින් සමාජ සංවර්ධනය සඳහා ඔවුන් දායක කර ගැනීම මෙහෙවර කරගත් සමාජ සේවා දෙපාර්තමේන්තුව වෙනුවෙන් පසුගිය වසර 3 ඇතුළත ජනතාවට රුපියල් ලක්ෂ 360 ක ව්‍යාපෘති කි‍්‍රයාත්මක කර ඇත.පසුගිය වසර වලදී ලබාදුන් ප‍්‍රතිපාදන මඟින් වැඩිහිටි නිවාසවල යටිතල පහසුකම් නැංවීම, ගිලන් කාමර ඉදිකිරීම මගින් නිවාසගත ජ්‍යෙෂ්ඨ පුරවැසියන්ගේ ජීවිතයේ සැඳෑ සමය සතුටින් ගත කිරීමට අවස්ථාව සලසා දීමට හැකිවිය. එමෙන්ම ආබාධිත දරුවන්ගේ අධ්‍යාපන කටයුතුවලට ද සහාය ලබා දීම සඳහා කොස්වාන ආබාධිත ළමා නිවාසයේ වැඩිදියුණු කිරීම මෙන්ම දොඩම්වල අඳ, ගොළු, බිහිරි පාසලේ යටිතල පහසුකම් නැංවීම සිදු කිරීම ද විශේෂ වැඩසටහන් අතර වැදගත් තැනක් ගනී.නිහාල් පී. අබේසිංහඡායාරූප සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=af0901183</link>
    <topic>ඊලාම් ත‍්‍රස්තවාදය හමුවේ ජයගත් ආර්ථික අභියෝග</topic>
    <author>මීගස්ආරේ ගුණපාල වික‍්‍රමආරච්චි</author>
    <content>අලිමංකඩ පසුකොට...රාවය හෙළි කළ “නිදහස් මාධ්‍ය” යේ සල්ලි සෙල්ලම‘මට සයනයිඩ් කන්ඩ බෑ මට ඕනැ ජීවත්වෙන්ඩ’මැද රට හැමටම ගෙන එන සුවසෙතඊලාම් ත‍්‍රස්තවාදය හමුවේ ජයගත් ආර්ථික අභියෝගඋකුවෙල බෝම්බ ප‍්‍රභූ ඝාතනයකට ද?මහ නුවරට ‘නව නුවරක්’ජනමත පිටුවජීවිතය සුන්දරයිකසළ ප‍්‍රශ්නයට පිළියමක් ගෙනෙන සනීපාරක්ෂක භූමි පිරවුම්වත්මන් ආර්ථික සංවර්ධනය දෙස යථාර්ථවාදීව බලන බුද්ධිමත් ජනතාවගේ දෑස් යොමු වන්නේ සුබවාදී වාතාවරණය හා හෙට දවස කෙරෙහිය.විරුද්ධ පාක්ෂිකයින් රජය අස්ථාවර කරලීම අරභයා මෑතකාලීනව අවස්ථා කිහිපයකදීම නොයෙකුත් ආකාරයේ පදනම් විරහිත චෝදනා අපවාද එල්ල කරමින් උපායශීලී අරගල ගණනාවක් ම කරනු ලැබූවත් ඒ සියල්ලෙහිම ප‍්‍රතිඵල කණපිට හැරුණි. අයවැය පැරදවීම සඳහා එජාපය ප‍්‍රමුඛ ඇතැම් දෙමළ හා මුස්ලිම් දේශපාලන පක්ෂ නියෝජිතයින් කුමන්ත‍්‍රණකාරී උපක‍්‍රම ගෙන යමින් වහසි බස් දොඩවමින් ජනතාව නොමඟ යවමින් නැටූ නාඩගම්වලින් ද එවුන්ගේ නිර්ලජ්ජිත බව තවත් හෙළිවිය.ඊලාම් ත‍්‍රස්තවාදය දුරුකරලීමේ සටන 90% කින් පමණ ජයග‍්‍රහණය කොට ඇති වත්මන් තත්ත්වය හමුවේ ජනතාවගේ ජීවන මට්ටම හා ආර්ථිකය කඩා වැටී ඇති බව පවසමින් ඇතැම් ජන කොටස් මුලා කර ගැනීමේ දීන උත්සාහයක විරුද්ධවාදීන් යෙදෙන බව පෙනේ.ඇත්ත වශයෙන් ම වත්මන් මානුෂික යුද මෙහෙයුම සඳහා විශාල ධනස්කන්ධයක් වැය කැරේ වීරෝදාර රණවිරුවන් ඔවුන්ගේ ජීවිත පරදුවට තබා සටන් කරමින් විජයග‍්‍රාහී ලෙසින් උතුරු නැඟෙනහිර පෙදෙස්හි ජයග‍්‍රහණ තහවුරු කර ගනිමින් කිලිනොච්චිය ද දිනා ගනිමින් සිටින වාතාවරණයක වුව ද රජයේ ආර්ථික සාමාජයීය හා සංවර්ධන කි‍්‍රයාමාර්ගයන්හි සැලකිය යුතු වැඩ කොටසක් සිදුවන බව නොරහසකි.මහාමාර්ග, අධිවේගී මාර්ග දුම්රිය මාර්ග අලුතින් ඉදිකිරීම හා සංවර්ධනය ද මගී ප‍්‍රවාහන සේවා වැඩි දියුණු කිරීම අරභයා නවීන දුම්රිය එන්ජින් හා මැදිරි සේවයට යෙදවීම ද ලංගම යළි නඟා සිටුවීම හා පෞද්ගලික බස් රථ සේවය විධිමත් සේ පවත්වාගෙන යෑමෙන් මගී ජනතාවට කඩිනම් හා සුහදශීලී ප‍්‍රවාහන සේවාවක් ලබාදීම මගින් රජය මගින් ප‍්‍රවාහන පද්ධතියේ සැලකිය යුතු කාර්ය සාධක ගණනාවක් සම්පූර්ණ කොට ඇත.ග‍්‍රාමීය හා අර්ධ නාගරික ප‍්‍රදේශවල අතුරු මාර්ග සංවර්ධනය කරමින් මගී ප‍්‍රවාහන සේවා ව්‍යාප්ත කිරීම ද බොහොමයක් මාර්ග කොන්කී‍්‍රට් අතුරා ඉදිකිරීම ද හේතුවෙන් දිවයිනේ සෑම ප‍්‍රදේශයකම ජනතාව ඒවායේ ප‍්‍රතිලාභ අත්විඳිති.රාජ්‍ය හා පෞද්ගලික අංශයේ කටයුතු වල සිදුව ඇති කඩිනම් වර්ධනය හේතුවෙන් ජනතාවගේ ආදායම් මාර්ග හා පරිභෝජන මට්ටම වැඩි දියුණු වී ඇති අතර ඔවුන් ගේ ජන ජීවිතය ඵලදායි මට්ටමක පවත්වා ගැනීමට අවකාශ සැලසී ඇති බව පෙනේ.කෘෂිකාර්මික නිෂ්පාදන සඳහා හොඳ මිලක් වෙළෙඳ පොළේ පැවතීම මත එහි 12.4% කැපී පෙනෙන වර්ධනයක් මේ වර්ෂයේ තුන්වන කාර්තුව වන විට සිදුවූ අතර එමගින් ජනතාවගේ ආදායම් මාර්ග ඉහළ යාමත් සාමාජය හා ආර්ථික වශයෙන් උසස් පරිභෝජන මට්ටමකට ප‍්‍රවිශ්ටවීමට කරුණු යෙදී ඇත.ගම්බද පෙදෙස්වල පැවැත්වෙන දින - සති වෙළෙඳපොළ විවිධාකාරයේ කෘෂි නිෂ්පාදන ආහාර භෝග එළවළු පලතුරු වලින් ද රෙදි පිළි ගෘහ භාණ්ඩ හා නොයෙකුත් පරිභෝජන භාණ්ඩවලින් ද පිරී පවතී.වෙළෙඳුන් හා පරිභෝගිකයින් මේ ස්ථානවලින් වඩාත් තරගකාරී ලෙසින් භාණ්ඩ මිලදී ගැනීම හා විකිණීම කරන අතර සෑම දෙනාම හොඳ මිල ගණන් යටතේ උසස් තත්ත්වයේ භාණ්ඩ ලබා ගැනීමට උත්සුක වෙති.එපමණක් නොව මේ ආර්ථිකයට සමීපව බැංකු රක්ෂණ හා වෙනත් මූල්‍යායතනවල ව්‍යාප්තිය පසුගිය කාලවකවානුවේ ශීඝ‍්‍රයෙන් සිදුවීමත් ග‍්‍රාමීය ජනතාව එකී මූල්‍යායතනවල සමීපතම ගනුදෙනුකරුවන් බවට පත්වීමත් හේතුවෙන් ජනතාවගේ ආර්ථික හා සාමාජයීය මට්ටම ඉහළ තත්ත්වයකට ගෙන යාමට සමත්විය.ප‍්‍රවාහන සේවාවන්හි හා මාර්ග පද්ධතියේ ශීඝ‍්‍ර වර්ධනය තුළ කඩිනමින් නාගරික වෙළෙඳ පොළ කරා භාණ්ඩ ප‍්‍රවාහනය කිරීමටත් එමඟින් ගොවීන්ගේ නිෂ්පාදන සඳහා හොඳ මිලක් ලබාගැනීමට අවකාශ සැලසීමත් කරන කොටගෙන ගොවි ජනතාවගේ ආදායම් මාර්ග ඉහළ මට්ටමක පවත්වාගෙන යෑමට හැකියාව සැලසී තිබේ.2008 වර්ෂයේ තුන්වන කාර්තුව වන විට සේවා අංශයේ 5.5% ක වර්ධනයක් පැවති බව ආර්ථික මූලාශ‍්‍රවලින් පැවසේ.මූලික කෘෂි නිෂ්පාදනයන්හි ද වෙනත් අතුරු භෝග නිෂ්පාදනයන්හි ද ඒ ආශ‍්‍රිත සේවාවන් හි ද නියුතු ග‍්‍රාමීය ජනතාවගේ ජීවන මට්ටමෙහි ද ආර්ථික හා සාමාජය වටා පිටාවෙහි ද ප‍්‍රගතියක් ඇති බව මොනවට පැහැදිලි ය.පසුගිය කාල වකවානුවලදී මෙරට රාජ්‍ය පාලකයින් විවෘත වෙළෙඳ පොළ ක‍්‍රමය ප‍්‍රචලිත කරමින් දේශීය නිෂ්පාදන හා කර්මාන්ත වනසාලීමට කටයුතු කරමින් ජනතාවගේ පරිභෝජන රටාව විදේශීය නිෂ්පාදනවලට හුරු පුරුදු කරලීමට තැත් කළ බව නොරහසකි. එහෙත් ජනාධිපතිතුමාගේ මහින්ද චින්තන ප‍්‍රතිපත්ති යටතේ ජනතාව දේශීය නිෂ්පාදන පරිභෝජනයට යොමු කරලීමේ තැතක් පෙනේ. මෙහි දී විශේෂයෙන් ම දේශීය ආහාර පාන පරිභෝජනය හේතුවෙන් වඩාත් නිරෝගී ජීවිතයක් ගත කිරීමට ජනතාව හුරු පුරුදු කොට තිබේ.මේ තත්ත්වය දැනට ගම්බද පමණක් නොව නාගරිකයේ ද බහුලව ව්‍යාප්තව ඇත. ගෑස් සහ ඉන්ධන මිල ඉහළ යාම හේතුවෙන් ආහාර හා පරිභෝජන භාණ්ඩ මිල කිසියම් ප‍්‍රමාණයකින් වැඩිවීමක් සිදුවුව ද පසු කාලීනව ගෑස් සහ ඉන්ධන මිල ගණන් අඩුවීම වෙළෙඳ පොළේ මිල මට්ටම් අඩුවීමේ ප‍්‍රවනතාවක් පෙන්නුම් කෙරේ.ඉන්ධන මිල අඩුවීමේ ප‍්‍රතිලාභ ජනතාවට ලබාදීමේ අරමුණින් බස් හා දුම්රිය ගාස්තු පහත හෙළීමට රජය කටයුතු කිරීමත් භාණ්ඩ හා සේවා ප‍්‍රවාහන ගාස්තු තරගකාරීව අඩු කිරීමට ප‍්‍රවාහකයින් කටයුතු කිරීමත් හේතුවෙන් පරිභෝජන වියදම් ප‍්‍රශස්ථ මට්ටමක පවත්වාගෙන යෑමට ජනතාවට හැකියාව ලැබී ඇත.සහල් පොල් එළවළු පලතුරු මිල ගණන් පිළිබඳව සලකා බැලීමේදී වුවත් බහුතර ජනතාවගේ ක‍්‍රය ශක්තියට සරිලන අන්දමින් ඒවායේ වෙළෙඳ පොළ මිල ගණන් පවතින වාතාවරණයක් අද දක්නට පිළිවන. යම් යම් අවස්ථාවලදී පරිභෝජන භාණ්ඩ හිඟයක් මවාපාමින් ඇතැම් කූට ව්‍යාපාරිකයින් අධික මිල ගණන්වලට භාණ්ඩ අලෙවි කිරීමට යත්න දැරුවත් භාණ්ඩ බෙදා හැරීමේ රජයේ ප‍්‍රතිපත්තිවලට යටත්ව දිගින් දිගටම එවැනි ආකාරයෙන් පාරිභෝගිකයින් සූරා කෑමට කූට වෙළෙඳුන්ට අවකාශ නොලැබිණි.එක්සත් ජාතික පක්ෂ පාලන සමයේදී රාජ්‍ය ආයතන විකුණා දමමින් වසා දමමින් සතොස පැය 24 පුරා ම විවෘතව තබා දූෂණ හා අක‍්‍රමිකතාවලින් රජ කරවා පාඩු ලබන තත්ත්වයට පත් කරලමින් සේවකයින් රස්සාවලින් දොට්ට දමමින් උන්හිටි තැන් නැති කරමින් සමස්ත රාජ්‍ය අංශයම නැති භංග කිරීමට කටයුතු කළ බැව් ජනතාව දනිති.රාජ්‍ය අංශයේ තනතුරු පුරප්පාඩු සඳහා බඳවා ගැනීම් නියමිත පරිදි හා නිසි පරිදි සිදු නොකොට වසර ගණනාවක් පවත්වාගෙන යමින් ඒ ඒ ආයතන දෙපාර්තමේන්තු අකර්මන්‍ය කරමින් වනසාලීමට එකල පාලකයින් කි‍්‍රයා කළහ.එනමුත් මහින්ද චින්තන ප‍්‍රතිපත්ති යටතේ රාජ්‍ය අංශය වඩාත් ඵලදායිව කාර්යක්ෂම ජනහිතකාමීව පවත්වාගෙන යෑම උදෙසා එම ක්ෂේත‍්‍රයේ රැකියා අවස්ථා සුලබ කිරීමටත් රාජ්‍ය සේවකයින් ගේ වැටුප් මට්ටම් ඉහළ නැංවීමටත් උසස්වීම් හා වෙනත් දිරි දීමනා ලබාදීමටත් කටයුතු සලසා තිබේ.උතුරේ එල්ටීටීඊ ත‍්‍රස්තවාදීන් සමඟ සිදුකරගෙන යන යුද කි‍්‍රයා මාර්ග හමුවේ ජනතාවගේ මූලික අවශ්‍යතා වන ආහාරපාන සෞඛ්‍යය අධ්‍යාපනය ජලය විදුලිය ඉන්ධන අඛණ්ඩව ලබා දීම සඳහා රජය කටයුතු කොට ඇත. රෝහල්, විශ්වවිද්‍යාල පාසල් පවත්වා ගෙන යමින් එම සුබසාධන සේවා ජනතාවට ලබාදීම අරභයා විශාල මුදල් සම්භාරයක් වැය කරන අතරම වාර්ෂිකව එම ප‍්‍රමාණ වැඩිවෙමින් පවතී. කෙසේ නමුත් මෙම ආයතන නඩත්තු කරමින් ද සංවර්ධනය කරමින් ද සේවා වැඩි දියුණු කරමින් ද මහජනතාවට වඩාත් ඵලදායි අයුරින් පවත්වා ගෙන යෑමේ ගෞරවය රජයට හිමි විය යුතු ය.අසරණ දෙමළ වැසියන් ප‍්‍රාණ ඇපකරුවන් ලෙස රඳවා ගනිමින් දෙමළ තරුණ තරුණියන් බලහත්කාරයෙන් යුදයට බදවා ගනිමින් ළමා සොල්දාදුවන් සේවයෙහි යොදවා ගනිමින් ත‍්‍රස්තවාදීන් ගෙන යන ත‍්‍රස්ත කි‍්‍රයා මාර්ගයන්ට නොබියව යුද වැදීි මුහුණ දෙන රණවිරුවන්ගේ ජයග‍්‍රහණ හමුවේ බලයට හා මුදලට කෑදර දේශපාලකයින් හා ගැත්තන්ගේ නන් දෙඩවීම සමස්ත ජනතාව පිළිකෙව් කරති.මීගස්ආරේ ගුණපාල වික‍්‍රමආරච්චි</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=af0901184</link>
    <topic>උකුවෙල බෝම්බ ප‍්‍රභූ ඝාතනයකට ද?</topic>
    <author>කීර්ති මෙන්ඩිස්</author>
    <content>අලිමංකඩ පසුකොට...රාවය හෙළි කළ “නිදහස් මාධ්‍ය” යේ සල්ලි සෙල්ලම‘මට සයනයිඩ් කන්ඩ බෑ මට ඕනැ ජීවත්වෙන්ඩ’මැද රට හැමටම ගෙන එන සුවසෙතඊලාම් ත‍්‍රස්තවාදය හමුවේ ජයගත් ආර්ථික අභියෝගඋකුවෙල බෝම්බ ප‍්‍රභූ ඝාතනයකට ද?මහ නුවරට ‘නව නුවරක්’ජනමත පිටුවජීවිතය සුන්දරයිකසළ ප‍්‍රශ්නයට පිළියමක් ගෙනෙන සනීපාරක්ෂක භූමි පිරවුම්එල්ටීටීඊ ත‍්‍රස්තවාදීන් මධ්‍යම කඳුකරයේ සිය ආධිපත්‍ය පතුරුවාගන්නට උත්සාහ කළේ අද ඊයේ නොවේ.වතුකරයේ තරුණයන්ට අවිආයුධ පුහුණුව ලබාදී එල්ටීටීඊ කි‍්‍රයාකාරකම් වතුකරයේ පතුරුවාලන්නටත් එමඟින් ඔවුන්ගේ සංවිධාන ශක්තිමත් කරගැනීමටත් උත්සාහ දැරු අවස්ථා පිළිබඳ බුද්ධි අංශ වරින්වර වාර්තා කර තිබුණි.මහනුවර හා මාතලේ ඇතුළු ප‍්‍රදේශ ගණනාවක් ඉලක්ක කොට ගෙන ඔවුන් නොයෙකුත් විනාශකාරී කි‍්‍රයා සිදුකරන්නට වීම ආරක්ෂක අංශවලට මහත් ප‍්‍රශ්නයක් විය.2006 වසරේ අගෝස්තු හත්වැනි දින මහනුවර දිගන නගරයේදී විශේෂ කාර්ය බළකායේ ජ්‍යෙෂ්ඨ පොලිස් අධිකාරී උපුල් සෙනෙවිරත්න මහතා සහ ඔහුගේ රියදුරු ඝාතනය කිරීමත් සමඟ මෙම ප‍්‍රශ්නය තව තවත් උග‍්‍රවූයේය.2007.06.16 වැනි දින දිගම්පතනදී සිදුකළ නාවික හමුදා නිලධාරීන් ඝාතන සිදුවීමත් සමඟ මධ්‍යම පළාතේ ආරක්ෂාව සම්බන්ධව බුද්ධි අංශ මෙන්ම සෙසු විමර්ශන ඒකක ත‍්‍රස්තවාදී කි‍්‍රයාකාරකම් පිළිබඳ දැඩි අවධානය යොමු කිරීම ආරම්භ කළේය.මහනුවර කොට්ඨාස බාරව ජ්‍යෙෂ්ඨ පොලිස් අධිකාරී ජයන්ත ගම්මන්පිල මහතා ගේ පැමිණීමත් සමඟ ඇරැඹි මධ්‍යම පළාත් ත‍්‍රස්ත විරෝධි මෙහෙයුම් කාර්යාංශය ත‍්‍රස්තයන්ගේ කි‍්‍රයාකාරකම් පිළිබඳ විමර්ශනය ආරම්භ කළේ රහසිගත උපක‍්‍රම රැසක් මධ්‍යම පළාතේ අරඹමිනි.ඒ අනුව එල්ටීටීඊ ත‍්‍රස්තවාදීන් කිසියම් විනාශකාරී කි‍්‍රයාවක් මධ්‍යම පළාතේ සිදුකිරීමට රහසිගතව සැලැසුම් කරන බවට තොරතුරු මෙම මෙහෙයුම් කාර්යාංශයට ලැබිණි. ප‍්‍රභූ ඝාතනයක් සිදුකිරීම ඔවුන්ගේ මූලික අරමුණ බව ඒ වන විටත් අත්අඩංගුවට පත් දෙමළ ත‍්‍රස්තවාදී සැකකරුවන්ගෙන් අනාවරණය කරගැනීමට කාර්යාංශ නිලධාරීන්ට හැකිවිය.මානා ගස් අතරින් යමින්...මධ්‍යම පළාතේ දේශපාලන ප‍්‍රභූවරුන්ගේ ඡායාරූප මෙන්ම ඔවුන්ගේ ගමන් බිමන් සහිත තොරතුරු ද ඒ වන විටත් එල්ටීටීඊ මූලස්ථානය වෙත යවා තිබු අතර කොයි මොහොතක හෝ ඔවුන් ගමන් ගන්නා වාහනයකට ක්ලේමෝ ප‍්‍රහාරයක් එල්ල කිරීම හෝ කිසියම් විනාශයක් කිරීම ඔවුන්ගේ අරමුණ බව නිලධාරීන් අනාවරණය කරගෙන තිබිණි. ඒ අනුව රහසිගත මෙහෙයුම්වල යෙදුණු නිලධාරීහු ඊට සම්බන්ධ විසිගණනක් අත්අඩංගුවට ගැනීමට සමත් වූහ.ඔවුන්ගෙන් දිගින් දිගටම ප‍්‍රශ්න කිරීමේදී මධ්‍යම පළාතේ කරන්නට සැලැසුම් කළ විනාශකාරී කි‍්‍රයා හෙළි කර ගැනීමට කාර්යාංශයට හැකිවිය.ඒ සඳහා ගෙනැවිත් තිබු සී4 වර්ගයේ පුපුරන ද්‍රව්‍ය කොටසක් ඒ වන විටත් අත්අඩංගුවට ගෙන තිබූ අතර තවත් මෙවැනිම පුපුරන ද්‍රව්‍ය හා අවි ආයුධ කොතැනක හෝ සඟවා ඇතැයි බුද්ධි කාර්යාංශ නිලධාරීන්ට ඒත්තු ගොස් තිබිණි.ලැබුණු ඔත්තු හා තොරතුරු මත මධ්‍යම පළාතේ කළ ප‍්‍රහාර රැසක සුලමුල අනාවරණය කර ගැනීමට නියෝජ්‍ය පොලිස්පති පූජිත් ජයසුන්දර මහතාගේ උපදෙස් යටතේ ස්ථානාධිපති පොලිස් පරීක්ෂක යටවර ඇතුළු කණ්ඩායමට හැකියාව ලැබිණි.විශේෂ කාර්ය බළකායේ ජ්‍යෙෂ්ඨ පොලිස් අධිකාරී උපුල් සෙනෙවිරත්න හා ඔහුගේ රියදුරු ඝාතනය කළ පුද්ගලයන් අල්ලා ගැනීම මෙහි සාර්ථකම පියවර විය. ඔවුන් ගෙන් දිගින් දිගටම කළ ප‍්‍රශ්න කිරීම්වලින් පසු දිගම්පතනදී නාවික හමුදා නිලධාරීන් ඝාතනයට සම්බන්ධ හා උදව් උපකාර කළ පුද්ගලයන්, දඹුල්ලේදී බස් රථයක් පුපුරුවා හැර ජීවිත 22 ක් අහිමි කළ සිද්ධියේ ඝාතක ත‍්‍රස්තවාදීන්, පොල්ගොල්ලේදී බස්රථයක් පුපුරුවා හැර ජීවිත තුනක් අහිමි කළ සිදුවීමට සම්බන්ධ වූවන් ද කොටුකර ගැනීමට කාර්යාංශයට හැකිවිණි.මධ්‍යම දිසාවේ ප‍්‍රභූ ඝාතන, හමුදා හා පොලිස් නිලධාරීන් රැගත් බස්රථ හා ඒකරාශි වන ස්ථාන පුපුරුවා හැරීම, ආර්ථික මර්මස්ථානවලට පහරදීම, ට‍්‍රාන්ස්පෝමර විනාශ කිරීම් ආදිය සිදුකිරීමට ත‍්‍රස්තවාදී නායකයන් මොවුන්ට අණ කොට තිබූ බව ද විමර්ශනවලදී හෙළිවිණි.තවදුරටත් ප‍්‍රශ්න කිරීමේදී මොවුන් විසින් සැලැසුම් කරනු ලැබුව ද නොයෙකුත් හේතු නිසා කි‍්‍රයාත්මක නොවූ සිද්ධි කිහිපයක් හෙළි කරගත හැකිවිය.යුද හමුදා නිලධාරීන් ගමන්ගත් බස්රථයක් පුපුරුවා හැරීම සඳහා මොවුන් මාතලේ බලකඩුවේදී ක්ලේමෝ බෝම්බයක් අටවා තැබුව ද එය හරිහැටි කි‍්‍රයා නොකිරීම නිසා හමුදා භටයන් බේරුණු බව ද ත‍්‍රස්තවාදීන් ප‍්‍රකාශ කිරීම නිලධාරීන් පවා පුදුමයට පත්කරන්නක් වූයේය.අල්ලාගත් ක්ලේමෝ බෝම්බ, ගිනි අවි හා පුපුරන ද්‍රව්‍යමාතලේ කොහොඹිලිවලදී ද මගී බස්රථයකට බෝම්බයක් අටවමින් සිටියදී එතැනට පැමිණි වෙනත් පිරිසක් නිසා බෝම්බය හරිහැටි අටවා ගැනීමට නොහැකි වීමෙන් ප‍්‍රයත්නය අසාර්ථක වීම පිළිබඳව ද ත‍්‍රස්තවාදී සැකකරුවෝ පාපොච්චාරණය කළහ. හුන්නස්ගිරිය රූපවාහිනි සම්පේ‍්‍රෂණ කුලුන පුපුරුවා හැරීමට කිහිප වරක්ම සැලැසුම් කළ ද එය ද අසාර්ථක වූ බව ඔවුහු පිළිගත්හ. කටුගස්තොට නටාලතැන්න දුම්රිය පාලම පුපුරුවා හැරීමට සැලැසුම් කිරීම ද තවත් සිද්ධියකි.මධ්‍යම පළාතේ තේ වවගාව විනාශ කිරීම සඳහා තේ කම්හල් පිපිරවීමට එල්ටීටීඊ නායකයන් මොවුන්ට උපදෙස් දී තිබුණ ද එවන් කි‍්‍රයාවලට සම්බන්ධ පුද්ගලයන් තැනින් තැන දී බුද්ධි අංශයට හමුදාවට, හා පොලිසියට ;කාටුවීම නිසා එම ප‍්‍රහාර අසාර්ථක වූ බව පැවසූ මොවුහු මාතලේ කලල්පිටිය, අලවතුගොඩ සහ පන්විල ආදි ප‍්‍රදේශවල ට‍්‍රාන්ස්පෝමර පුපුරුවා හැරීම සිදුකළ බව ද පිළිගත්හ.විමර්ශන කටයුතු මෙසේ සිදුවෙද්දී එක් ප‍්‍රහාරක කණ්ඩායමක් බාරව සිටි ත‍්‍රස්ත නායකයකු කාටත් හොරා රටින් පලාගිය අතර ත‍්‍රස්තයන්ට උදව් කිරීම, කෑම බීම ආහාර පාන සකසාදීම, බෝම්බ සැකසීම ආදී සිද්ධීන්වලට සම්බන්ධ බවට සැකකෙරෙන ඔහුගේ බිරිය කාර්යාංශය මඟින් අත්අඩංගුවට ගැනිණි.විදේශ රටවලින් සංවිධානය වෙත ලැබෙන මුදල් මොවුන් වෙත ලබාදෙමින් ඔවුන් ප‍්‍රහාර සඳහා යොදා ගැනීම මොවුන්ගේ සැලැස්ම බව අනාවරණය කරගත් ත‍්‍රස්ත විරෝධී මෙහෙයුම් කාර්යාංශය ඊට සම්බන්ධකම් පැවැත්වූ පුද්ගලයා ද කොළඹදී කොටුකර ගැනීමට සමත් විය.”අපි දිගටම විමර්ශන කළා. කොයි මොහොතක හෝ කිසියම් විනාශකාරී කි‍්‍රයාවක් මොවුන් සිදුකරන බවට තොරතුරු ලැබුණා. තවත් අවි ආයුධ හා පුපුරණ ද්‍රව්‍ය සඟවා ඇති බව දැනගත්තා. ඔවුන්ගේ ප‍්‍රධාන අරමුණ වුණේ ප‍්‍රභූවරයකු ඝාතනය කිරීමයි. ප‍්‍රභූවරුන්ගේ ඡායාරූප පවා මොවුන් එල්.ටී.ටී.ඊ. සංවිධානය වෙත යවා තිබුණා.”ඔය අතරතුර තමයි අපට තොරතුරක් ලැබුණේ තවත් අවි ආයුධ හා පුපුරණ ද්‍රව්‍ය සඟවා තිබෙන බවට” ජ්‍යෙෂ්ඨ නිලධාරියෙක් කීය.ඒ අනුව මාතලේ උකුවෙලට ගිය නිලධාරීහු උකුවෙල සිට කිලෝමීටර අටක් පමණ දුරින් පිහිටි ලෑලිඅඹේ ආසන්නයේ පිහිටි රත්වත්තේ පහළ කොටසේ නාටුපීල්ල ප‍්‍රදේශයේ අක්කර ගණනාවක් විශාල මානා පඳුරුවලින් වැසුණු කැලයක බැරලයක දමා වළදා සඟවා තිබූ ටී පනස්හය ගිනි අවි, ක්ලේමෝ බෝම්බ, පුපුරණ ද්‍රව්‍ය, හා පතරොම් ඇතුළු විශාල අවි ආයුධ තොගයක් සොයාගැනීමට කාර්යාංශ නිලධාරීන්ට හැකිවිණි.”තැන තැන වළවල් හාරලා තිබුණා... බඩු තියෙන තැන කිසියම් සළකුණක් යොදා තිබුණා.. ඊට උඩින් මානා ගස් වවලා තිබුණු නිසා තැන සොයාගැනීම මහත් ප‍්‍රශ්නයක් වුණා.. ඉදිරියේදී කිසියම් ප‍්‍රහාරයක් එල්ල කිරීම සඳහා මෙම අවි ආයුධ සඟවා තියෙන බව ප‍්‍රශ්න කිරීම්වලදී දැනගන්නට හැකිවුණා..”මීට පෙර සිදුකළ පිපිරවීම් හා ප‍්‍රහාර සඳහා යොදාගත් අවි ආයුධ හා පුපරණ ද්‍රව්‍ය සඟවා තිබී ඇත්තේ ද මෙම වළවල් තුළ බව අනාවරණය කරගත හැකි විය. හොයාගත් අවි ආයුධ අතර තිබූ ටී පනස් හය ගිනි අවි ද ප‍්‍රහාර සඳහා යොදාගනු ලැබ තිබිණි.නියෝජ්‍ය පොලිස්පති පූජිත් ජයසුන්දරබස් රථයක් පුපුරුවා හැරීමෙන් අනතුරුව ජීවිතක්ෂයට පත් නොවී බේරෙන සෙබළුන් ඝාතනය සඳහා මෙම ගිනි අවි යොදාගන්නා බවද හෙළි විය.මාතලේ උකුවෙලදී පුපුරන ද්‍රව්‍ය හා ගිනි අවි සොයාගැනීමත් සමඟ ත‍්‍රස්තවාදීන් ඉදිරියේදී කිසියම් විනාශකාරී කි‍්‍රයාවක යෙදීමට සැලසුම් යොදන බවට ඒත්තු ගිය බැවින් ප‍්‍රභූන්ගේ ආරක්ෂාව පිළිබඳව වඩාත් සැලකිලිමත් විය යුතු බව ආරක්ෂක අංශවල මතය වූයේය.ඉදිරියේදී පැවැත්වීමට නියමිත පළාත් සභා මැතිවරණයට යෙදිය යුතු ආරක්ෂාව පිළිබඳව ඉහළ නිලධාරීන්ගේ අවධානය මේ වනවිටත් යොමුවී ඇත්තේය. පසුගිය අඟහරුවාදා පැවැති සියලුම පක්ෂ නියෝජිත හමුවේදී නියෝජ්‍ය පොලිස්පති පූජිත් ජයසුන්දර මහතා පළාතේ ආරක්ෂාව තහවුරු කිරීම සඳහා ගෙන ඇති පියවර සම්බන්ධයෙන් කරුණු පැහැදිලි කළ අතර ඒ සම්බන්ධයෙන් ඔහුට කාගේත් ප‍්‍රශංසාව හිමිවිය.අල්ලාගත් සැකකරුවන් ළඟ තිබී සී 4 වර්ගයේ පුපුරන ද්‍රව්‍ය කිලෝ 20 ක්, සයනයිඩ් කරල් හයක්, ටී පනස් හයේ තුවක්කු දෙකක්, ඩෙටනේටර් 30 ක්, ඩෙස්කෝර්ඩ් විශාල ප‍්‍රමාණයක් මෙන්ම ව්‍යාජ උප්පැන්න සහතික නිකුත් කිරීමට ගන්නා ලේඛන තොගයක් ද සොයා ගැනිණි. ත‍්‍රස්තවාදීන් මධ්‍යම දිසාවේ සිදු කිරීමට සැලසුම් කළ විනාශකාරී කි‍්‍රයා බොහොමයක් ඊට සම්බන්ධ සැකකරුවන් අල්ලාගැනීම නිසා අනාවරණය කරගැනීමට හැකිවීම මධ්‍යම පළාත් ත‍්‍රස්ත විරෝධී මෙහෙයුම් කාර්යාංශය ලද මහත් ජයග‍්‍රහණයකි.ඉදිරි මැතිවරණ කාලසීමාවේදී ප‍්‍රභූන්ගේ ආරක්ෂාව තර කිරීමටත් ආර්ථික මර්මස්ථාන සඳහා දැඩි ආරක්ෂාවක් යෙදීමටත් ආරක්ෂක අංශ මේ වනවිටත් පියවර ගෙන තිබේ.දිසා බාර ජ්‍යෙෂ්ඨ නියෝජ්‍ය පොලිස්පති ගාමිණී නවරත්න මහතාගේ අධීක්ෂණය මත මධ්‍යම දිසා බාර නියෝජ්‍ය පොලිස්පති පූජිත් ජයසුන්දර හා ජ්‍යෙෂ්ඨ පොලිස් අධිකාරි ජයන්ත ගම්මන්පිල මහතාගේ උපදෙස් මත ගම්පොළ කොට්ඨාස බාර ජ්‍යෙෂ්ඨ පොලිස් අධිකාරි රංජිත් කස්තුරිරත්න, මහතාගේ මෙහෙයවීමෙන් මධ්‍යම පළාත් ත‍්‍රස්ත විරෝධී මෙහෙයුම් කාර්යාංශ ස්ථානාධිපති අයි.එම්.වයි.එස්.යටවර මහතා ඇතුළු නිලධාරීහු මේ පිළිබඳ මෙහෙයුම් හා විමර්ශනවලට එක්වූහ.කීර්ති මෙන්ඩිස්</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=af0901185</link>
    <topic>මහ නුවරට ‘නව නුවරක්’</topic>
    <author/>
    <content>අලිමංකඩ පසුකොට...රාවය හෙළි කළ “නිදහස් මාධ්‍ය” යේ සල්ලි සෙල්ලම‘මට සයනයිඩ් කන්ඩ බෑ මට ඕනැ ජීවත්වෙන්ඩ’මැද රට හැමටම ගෙන එන සුවසෙතඊලාම් ත‍්‍රස්තවාදය හමුවේ ජයගත් ආර්ථික අභියෝගඋකුවෙල බෝම්බ ප‍්‍රභූ ඝාතනයකට ද?මහ නුවරට ‘නව නුවරක්’ජනමත පිටුවජීවිතය සුන්දරයිකසළ ප‍්‍රශ්නයට පිළියමක් ගෙනෙන සනීපාරක්ෂක භූමි පිරවුම්මෙරට අවන් රාජධානියවූ කන්ද උඩරට ශී‍්‍ර විභූතිය විදහාලන ප‍්‍රතාපවත් ගොඩනැගිලි කිහිපයක් මහනුවර නගරය කේන්ද්‍රීයව අද ද දක්නට ලැබේ. උඩරට ගිවිසුම 1815 දී අස්සන් තැබීමෙන් පසු ඉංගිරිසින් ඔවුන්ගේ ආධිපත්‍යය පතුරවාලීමත් සමඟ මෙම ගොඩනැඟිලි ඔවුන්ගේ අවශ්‍යතා අනුව වෙනස් වූයේ සිංහල රජ දවස පටන් පැවැති උඩරට ගෘහ නිර්මාණ ශිල්පයේ මහඟු ලක්ෂණ ගොඩනැඟිලි තුළම සඟවා ගනිමිනි. එතැන් පටන් සියවස් දෙකකට ආසන්න කාලයක් ගතවන තුරුම එම ගොඩනැඟිලි වලට අභියෝග කළ හැකි ආකාරයේ ප‍්‍රතාපවත් ගොඩනැඟිල්ලක් මහනුවර ඉදිනොවූ බව සත්‍යයෙකි.කන්ද උඩරටමහා වෙළෙඳසංකීර්ණයදේශිය ඌරුව මොනවට විදහාලන නවීන පහසුකම්වලින් සපිරි දැවැන්ත ගොඩනැගිලි සංකීර්ණයක් දැන් මහනුවරට ලැබී තිබේ. ලෝක උරුම මහනුවර නගරයේ සංස්කෘතික අංග ලක්ෂණයන් ගෙන් ඔපවත්ව මහල් නවයකින් සමන්විත වෙළෙඳ සංකීර්ණයක් ලෙස නැගී සිටින මෙම ගොඩනැඟිල්ල හැඳින්වෙනුයේ කැන්ඩි සිටි සෙන්ටර් නමිනි. ‘නුවරට නව නුවරක්’ යන සංකල්පය පෙරදැරිව කි‍්‍රයාත්මක කෙරුණු මෙය මෑත ඉතිහාසයේ මහනුවරට හිමිවූ දැවැන්ත ආයෝජන ව්‍යාපෘතිය වන්නේය.දේශීයත්වය අගයන ව්‍යාපාරික තුසිත විජේසේන මහතා ගේ සංකල්පයකට අනුව ඒ මහතාට ම අයත් පෙ‍්‍රාපර්ටි ෆිනෑන්ස් ඇන්ඩ් ඉන්වෙස්ට්මන්ට් ආයතනයේ ප‍්‍රතිපාදන මත නිර්මාණය වූ මේ වෙළෙඳ සංකීර්ණය සඳහා මේ වන විට රුපියල් කෝටි 1000 කට ආසන්න මුදලක් වැය කොට ඇත.බැංකු වීදියක්ශී‍්‍ර දළදා මන්දිරය, මහනුවර වැව, බහිරව කන්ද, හන්තාන කන්ද, දිස්වන සේ ශී‍්‍ර දළදා වීදියට හා ශී‍්‍ර වික‍්‍රම රාජසිංහ මාවතට මැදිව මනරම් භූමියක පිහිටි මෙය ශී‍්‍ර ලංකාවේ ඉදිකෙරුණු දැවැන්තම වෙළෙඳ සංකීර්ණයයි. ගෘහ නිර්මාණ ශිල්පී ඈෂ්ලි ඩිවෝස් මහතා ගේ හා සිංගප්පූරුවේ ඒ.එම්.සී. ආර්කිටෙක් ආයතනයේ සැලැස්මකට අනුව ඉදිවුණු මේ වෙළෙඳ සංකීර්ණයේ බාහිර ස්වරූපය මුළුමනින්ම මහනුවරට ආවේනික ගෘහ නිර්මාණයට අනුරූපව හැඩගන්වා ඇත.කොළඹ කේන්ද්‍ර කැර ගත් වෙළෙඳ ආධිපත්‍යයට අභියෝග කරමින් මහනුවරට නව වාණිජ ආකර්ශනයක් එක්කරන්නට සමත්ව ඇති මෙම වෙළෙඳ සංකීර්ණයේ පළමු සහ දෙවන මහළ රථ වාහන 800 ක් පමණ පහසුවෙන් ගාල් කළ හැකි අංගනයක ආකාරයට සකස් කැර ඇත. තෙවන මහළ රජයේ සහ දෙස් විදෙස් බැංකුවලින් සමන්විත බැංකු වීදියක් (Bank Street) ලෙස කි‍්‍රයාත්මක වෙයි. මේ අත්දැකීම අපේ රටට පමණක් නොව දකුණු ආසියාවේම පාරිභෝගිකයින්ට නවමු එකක් වනුයේ දකුණු ආසියාවේම කිසි රටක වෙළෙඳ සංකීර්ණයක බැංකු වීදියක් දක්නට නොමැති බැවිනි.සිවුවන මහල මුතු මැණික් ස්වර්ණාභරණ, විදුලි උපකරණ වලින් සමන්විත අන්තර්ජාතික තලයේ සාප්පු රැසකින් ද පස්වන මහල රෙදි පිළි නිමි ඇඳුම් සංකීර්ණයකින් ද සමන්විතය.සයවන මහල ඉහළපෙළේ ආපන ශාලා පහසුකම් වලින් යුතු වෙයි.ලෝකයේ ප‍්‍රධාන පෙළේ රටවලට ආවේනික ආහාරපාන මේවායින් ලබාගත හැක. ඊට අමතරව ළමා කී‍්‍රඩාගාරයක් ද එහි ස්ථාපිතය.නව අත්දැකීමක්දේශීය සංස්කෘතිය ඔප් නංවන උඩරට පාරම්පරික කලාත්මක නිර්මාණ ප‍්‍රදර්ශනාගාර සඳහා වෙන්ව ඇත්තේ හත්වන මහල ය. සම්මන්ත‍්‍රණ ශාලා පහසුකම්වලින් අටවන මහල සමන්විතය.නවවන මහල රූපලාවන්‍ය මධ්‍යස්ථානවලිනුත් කාර්යාල සංකීර්ණයකිනුත් සමන්විතය.සුපිරි වෙළෙඳ මධ්‍යස්ථාන 350 කට පමණ ඉඩ පහසුකම් ඇති මෙහි අභ්‍යන්තරයේ දක්නට ලැබෙන පහසුකම් මහනුවරට පමණක් නොව කොළඹ නගරයට ද අලුත් අත්දැකීමක් වනු ඇත.දුවන පියගැට පද්ධති 14 ක් පමණ මෙහි ස්ථාපිත කැර ඇත.මේ වෙළෙඳ සංකීර්ණයට අයත් අප ජල පිරිපහදු ඒකකයක් පවතින අතර ඒ සඳහා රුපියල් මිලියන 100 ක් වැයකර තිබේ.ගොඩනැගිල්ල සතුව මෙග වොට් 3.2 ක විදුලි ධාරිතාවක් නිපදවන නවීන විදුලි ජනක යන්ත‍්‍ර පද්ධතියක් ද කාලගුණික වෙනස්වීම් වලට සංවේදීව ස්වයංකී‍්‍රයව කි‍්‍රයාත්මක වන වායු සමීකරණ පද්ධතියක් ද පවතී. මෙය ඩිජිටල් උපකරණ වලින් සමන්විතය.දුරකතන සම්බන්ධතා 2000 කින් ද සමන්විත මෙහි විද්‍යුත් සන්නිවේදන ඒකකයක් ආරම්භ කිරීමට ද සැලැසුම් කැර තිබේ.මහල් හයකටම සෘජුව ප‍්‍රවේශ විය හැකි ප‍්‍රවේශ මාර්ග ගොඩනැගිල්ලේ සැලැසුමේ අන්තර්ගතය. ආබාධිතයන් සඳහා විශේෂ ප‍්‍රවේශ පහසුකම් ද සපයා ඇත.රථගාලමහනුවර මහ වෙළෙඳ සංකීර්ණයේ නිර්මාතෘ තුසිත විජේසේන මහතා එහි සැලසුම පිළිබඳව මහින්ද රාජපක්ෂ ජනාධිපතිතුමාට විස්තර කරදෙයි.  නාගරික සංවර්ධන ඇමැති දිනේෂ් ගුණවර්ධන මහතාද මෙහි සිටී.මහනුවර වැව් මට්ටමේ සිට මීටර 17 ක් පහළින් පිහිටි මේ වෙළෙඳ සංකීර්ණය පිටත බිත්ති චීන මහ ප‍්‍රාකාරයේ අනුරුවක ආකාරයට සකසා තිබේ.ආසියානු සංවර්ධන බැංකුවේ ණය ආධාර යටතේ මහනුවර ඉදිකළ සිවු මහල් රථගාල ද කැන්ඩි සිටි සෙන්ටර් හා ඒකාබද්ධ කැර මේ වන විට ආයෝජන මණ්ඩල ව්‍යාපෘතියක් ලෙස කි‍්‍රයාත්මක වෙයි.මහින්ද රාජපක්ෂ ජනාධිපතිතුමාගේ විශේෂ අවධානය මේ දැවැන්ත ආයෝජන ව්‍යාපෘතිය කෙරෙහි යොමුව තිබෙන අතර එහි වැඩකටයුතු කඩිනමින් නිම කිරීම සඳහා අවශ්‍ය පහසුකම් සැපයීමට ජනපතිතුමා පියවර ගෙන තිබේ.කැන්ඩි සිටි සෙන්ටර් වෙළෙඳ සංකීර්ණයත්, මහනුවර රථගාලත් ඒකාබද්ධ කැර මහනුවර දුම්රිය ස්ථානය ආසන්නයේ සිට අක්කර 10 ක පමණ භූමි ප‍්‍රමාණයක් වැසීයන සේ නගරයේම ප‍්‍රධාන මාර්ගයට ඉහළින් කොන්කි‍්‍රට් තට්ටුවක් යොදා විශේෂ නගර සංවර්ධන ව්‍යාපෘතියක් කි‍්‍රයාත්මක කිරීමට යෝජිත එක් පියවරක් ලෙස කැන්ඩි සිටි සෙන්ටර් වෙළෙඳ සංකීර්ණයට යාබද සිව් මහල් රථගාලේ පස්වන මහලේ ජාත්‍යන්තර සම්මන්ත‍්‍රණ ශාලාවක් ඉදිකිරීමටත් ඩිජිටල් තිර සහිත සිනමා ශාලා තුනක් හා එළිමහන් රංග පීඨයක් ස්ථාපිත කිරීමටත් සැලැසුම් කැර ඇති අතර එහි වැඩකටයුතු ළඟදීම ඇරැඹෙනු ඇත.ලෝක උරුමයලෝක උරුම මහනුවරට තවත් උරුමයක් ලෙස නම් කළ හැකි මෙම කැන්ඩි සිටි සෙන්ටර් සුපිරි වෙළෙඳ සංකීර්ණයේ කොටසක් මේ වන විට විවෘත කැර ඇති අතර එය සම්පූර්ණයෙන්ම මාර්තු මාසය අවසන් වීමට පෙර විවෘත කිරීමට සැලැසුම් කැර තිබේ. මෙය විවෘත වීමත් සමඟ මහනුවර ජනතාවටත් මෙන්ම පොදුවේ රටට ප‍්‍රතිලාභ අත්වනු නිසැකය.මේ මඟින් ලබාදීමට අපේක්ෂිත සෘජු රැකියා ප‍්‍රමාණය 4000 කි. වක‍්‍ර රැකියා 10000 කට ආසන්නය.ශී‍්‍ර ලංකාවේ විශාලතම වෙළෙඳ සංකීර්ණය කැන්ඩි සිටි සෙන්ටර්හි නිර්මාතෘ තුසිත විජේසේන මහතා දැක්වූ අදහස් මෙසේය.නුවර පවතින දේශගුණය, සංස්කෘතික වටිනාකම්, පරිසරය, ගැන හිතලයි මේ ගොඩනැගිල්ල නිර්මාණය කෙළේ. මම පරිසරයට ආදරෙයි. මුදල් හොයන ව්‍යාපාරිකයකු නම් මට මෙතරම් විශාල මුදලක් අවදානමක් අරගෙන වැය කරනවාට වඩා වෙන මුදල් සොයන ක‍්‍රමයකට ඒවා ආයෝජන කරන්න තිබුණා.මේ ගොඩනැගිල්ල මුළුමනින්ම ඉදිකර තියෙන්නේ ලෝක උරුම මහනුවර නගරයේ ගෘහ නිර්මාණ ශිල්පයන්ට අනුකූලවයි. මෙහි සාප්පු අපි ව්‍යාපාරිකයන්ට ගොඩනැගිලි දෙන්නේ ඔවුන්ගේ සැලැසුම් භාරකාර මණ්ඩලයකට ඉදිරිපත් කැර සෑහීමකට පත්වුණොත් විතරයි.බහුජාතික සමාගම් ඇතුළු ව්‍යාපාරිකයින් 7000 ක් පමණ මේ වන විට සාප්පු වෙන්කර ගැනීමට ඉල්ලුම්පත් ඉදිරිපත් කැර තිබෙනවා.අභියෝගය ජයගන්නවාමට ඩොලර් මිලියන 80 කට වඩා වැයකරන්න සිදුවුණා. මගේ අරමුණ වී තිබෙන සමස්ත ව්‍යාපෘතිය නිමකරන්න ඩොලර් මිලියන 300 ක් පමණ වැයවේවි. කොපමණ බාධක කම්කටොළු ආවත් මේ අභියෝගය මම ජයගන්නවා. ආයෝජන මණ්ඩලය මට ලබාදෙන සහායට ස්තූතිවන්ත වෙනවා.යාපහුව රාජධානි සමයෙන් පස්සේ සිංහලයකු දැවැන්ත නිර්මාණයක් කරලා නැහැ කියලා මම අහලා තියෙනවා. මේ නිසා මට ඕනැවුණා රටට දැනෙන්න යමක් කරන්න. මගේ දහඩිය කඳුළු අද මේ ගොඩනැගිල්ලේ රැඳිලා මට ආශිර්වාද කරනවා. මම මෙය හැදුවේ ප‍්‍රතිලාභ තනියෙන් බුක්ති විඳින්න නොවේ. මෙහි ප‍්‍රතිලාභ අයිති වන්නේ රටේ හැමෝටමයි. හැමෝම මේ ව්‍යාපෘතිය දිහා ඒ ආකාරයට බලනවා නම් එයයි මගේ සතුට.ඓතිහාසික කන්ද උඩර රාජධානියේ පෙ‍්‍රෟඪත්වය රැකෙන අයුරින් මහනුවර යුගයේ සංස්කෘතික ලක්ෂණ සුරකිමින් නිමාවන මේ මහා වෙළෙඳ සංකීර්ණය රටට ආඩම්බරයක් ලෙස හැඳින්විය හැක.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=af0901186</link>
    <topic>ජනමත පිටුව</topic>
    <author>චින්තක ද මැල් ගම්පොළ  </author>
    <content>අලිමංකඩ පසුකොට...රාවය හෙළි කළ “නිදහස් මාධ්‍ය” යේ සල්ලි සෙල්ලම‘මට සයනයිඩ් කන්ඩ බෑ මට ඕනැ ජීවත්වෙන්ඩ’මැද රට හැමටම ගෙන එන සුවසෙතඊලාම් ත‍්‍රස්තවාදය හමුවේ ජයගත් ආර්ථික අභියෝගඋකුවෙල බෝම්බ ප‍්‍රභූ ඝාතනයකට ද?මහ නුවරට ‘නව නුවරක්’ජනමත පිටුවජීවිතය සුන්දරයිකසළ ප‍්‍රශ්නයට පිළියමක් ගෙනෙන සනීපාරක්ෂක භූමි පිරවුම්උඩරට මැණිකේට පට කුඩ දෙකක් රැගෙන මනාලියක් බැලීමට දුම්රියෙන් ගිය මගියකු පිළිබඳª අප ජන ව්‍යවහාරයේ ඇත. එහෙත් මෙ කියන්න යනුයේ මනාලියක් බැලීමට ගිය ගමනක් නොව මෙතුවක් කල් කුªඩම්මාගේ සැලකිලි ලබමින් සිටි උඩරට මාර්ගයේ දුම්රිය මගීන් වෙත නව බලාපොරොත්තු ඇති කරමින් පෙරවරු 8.35 ට කොළඹ කොටුවෙන් ගමන් අරඹන නානුඔය නගරාන්තර දුම්රිය ගැනය.උඩරට මාර්ගයේ කලක් සිට පැවති අඩුපාඩුකම් සපුරාලමින් එම මාර්ගයේ ධාවනය වන මැණිකේලා අතරට අලුතින් නගරාන්තර මැණිකේ ඇතුළු තවත් දුම්රිය කීපයක් එකතු විය. එය එම මාර්ගයේ ගමන් ගන්නා මගීන් ලද වාසනාවකි. දේශීය මෙන්ම විදේශීය දුම්රිය මගීන්ගේ ජනපි‍්‍රය මාර්ගයක් ලෙස නම් දරා ඇති මේ මාර්ගයේ ඇති සුන්දරත්වය දැක බලා ගැනීමටත් නවීන පන්නයේ සුඛෝපභෝගි පහසුකම්වලින් සමන්විත වූ නැරඹුම් මැදිරිය ඇතුළු අනිකුත් මැදිරි වල ගමන් කිරීමේ හැකියාව ලැබී ඇත. වත්මන් ජනාධිපතිතුමා තවත් මැතිවරණ පොරොන්දුවක් ඉටු කරමින් වලපල්ලට යමින් තිබූ දුම්රිය සේවය නගාසිටුවීමට ප‍්‍රවාහන ඇමැති ඇතුළු දුම්රිය සාමාන්‍යාධිකාරිතුමන් විසින් ගනු ලබන මෙවැනි පියවර වෙනුවෙන් ප‍්‍රශංසා කළ යුතුය.නව දුම්රිය ධාවනය ඇරැඹු පමණින් සියලු ප‍්‍රශ්න විසැඳෙන්නේ නැත. විශේෂයෙන් මේ මාර්ගයේ ඇති අවදානම හා සිදුවන විවිධ අක‍්‍රමිකතා මාධ්‍ය මගින් කොතෙකුත් අනාවරණය කර ඇත. එබැවින් එම මාර්ගයේ නිසි පරිදි නඩත්තු කිරීම හා සංවර්ධනය කිරීම නොපමාව සිදුකළ යුතුව ඇත. තවද නගරාන්තර දුම්රියට අමතරව මේ මාර්ගයේ යොදවා ඇති වෙනත් දුම්රිය හේතුවෙන් වතුකරයේ ජනතාවට වඩාත් හොඳ ප‍්‍රවාහන පහසුවක් සැලසේ. විශේෂයෙන් දුම්රිය ප‍්‍රධාන ගමන් මාර්ගය කරගත් නාවලපිටිය හා හැටන් අතර පිහිටි ඉඟුරුඔය, ගලබොඩ හා වටවල වැනි දුෂ්කර ගම්මානවල ජීවත්වූ ජනයා අතීතයේ දුම්රියක් නොමැතිව බොහෝ දුරක් ගෙවා දුම්රිය මාර්ගය ඔස්සේ පාසල වෙත හෝ නගරය වෙත ගමන් කිරීමට සිදුවිය.දුම්රිය ප‍්‍රමදවීම්වලින් මුල්තැනක් ගත් මාර්ගයක් ලෙස නම් දරා ඇති උඩරට මාර්ගයේ නිසි කලට දුම්රිය ධාවනය කරවීමට කටයුතු කිරීම දුම්රිය පහළම සේවකයාගේ සිට ඒ මාර්ගය භාර ඉහළම නිලධාරියාගේ වගකීම වෙනු ඇත. නවීන පන්නයේ මැදිරිවලින් සමන්විත වූ මේ දුම්රිය ජාතික වස්තුවක් ලෙස සලකා රැකගැනීම දුම්රියේ ගමන් කරන මගින්ගේ මෙන්ම දුම්රිය ආරක්ෂක අංශයේ වගකීම වනු ඇත.චින්තක ද මැල් ගම්පොළ  වසර ගණනාවකට ඉහත මහරගම බල ප‍්‍රදේශයේ ජනතාවට අවශ්‍ය ගෘහස්ථ විදුලිය සැපයීම සහ වීදි ලාම්පු ආලෝකකරණය සහ නඩත්තුව සිදුකරන ලද්දේ මහරගම නගර සභාවේ (කලින් මහරගම සුළු නගර සභාව) අධිකාරිත්වය යටතේය.එහෙත් බොහෝ ජනතා නියෝජිත සභාවල තිබූ අකාර්යක්ෂමභාවය හේතුවෙන් රජයට ප‍්‍රධාන ආදායම් මාර්ගයක් වූ විදුලිය බෙදාහැරීම ලංකා විදුලි සමාගමට පැවැරීමට කටයුතු කරන ලදී. මේ හේතුවෙන් මහරගම නගර සභාවට ඉතිරි වූයේ වීදි ලාම්පු නඩත්තුව පමණි.පාරිභෝගිකයින් මාස 3 ක පමණ බිල්පත් ගෙවීම අතපසු කළ විට සාමාන්‍යයෙන් විදුලි සමාගමේ කි‍්‍රයා පටිපාටිය වන්නේ නිශ්චිත අවසන් දිනයක් සඳහන් කොට ගෙවිය යුතු මුළු මුදල් ප‍්‍රමාණයත් සමඟ රතු බිලක් ඔවුන් වෙත එවීමය. එහෙත් දැන් සමාගම එම කි‍්‍රයාදාමය වෙනස් කොට පාරිභෝගිකයනට එවන සාමාන්‍ය විදුලි බිල් පතේම කොටසක විදුලිය විසන්ධි කිරීමේ රතු නිවේදනය සඳහන් කොට එවීමට කටයුතු සලසා ඇත.විදුලිය විසන්ධි කිරීම සඳහා ලංකා විදුලි පෞද්ගලික සමාගම කි‍්‍රයාත්මක වන්නේ ක්ෂණිකවය. කාර්යක්ෂමවය. එදිනෙදා තම ජීවිත ගැට ගසා ගැනීමට තිබෙන මුදල් ටික හෝ තම කනකර උගසට තබා ලබාගන්නා ලද මුදල්වලින් හෝ වැඩි පොලියට ලබාගන්නා ලද මුදල්වලින් හිඟ විදුලි බිල්පත නැවත විදුලිය සැපයුම් ගාස්තුවත් සමඟ ගෙවා දැමුවත් නැවත විදුලිය සැපයීම නම් ක්ෂණිකව සිදුවන්නේ නැත. එය සිදුවන්නේ ඉබි ගමනෙන්ය. මේ පිළිබඳ අදාළ නිලධාරීන්ට දුරකථන ඇමතුම් ලබා දුන් විට ඔවුන් සිදුකරන්නේ තවත් දුරකථන අංක කීපයක් ලබාදී එම අංකයන්ට අමතා දැනුම් දෙන්නට යයි පවසා ලිස්සා යෑමේ ප‍්‍රතිපත්තියක් අනුගමනය කිරීමය.මේ පිළිබඳ ලංකා විදුලි සමාගමේ අවධානය යොමු විය යුතුය.එම්. සුනිල් ශාන්ත නාවින්න, මහරගම  පිළියන්දල ප‍්‍රදේශයේ නාම්පමුණුව සහ හොන්නන්තර යා කරන ජයන්ති විද්‍යාල මාවත වලවල් වලින් පිරී, වාහනයක් හෝ පදිකයින්ට හෝ ගමන් කළ නොහැකි තත්වයට පත් ව ඇත.මාර්ග අංක 255 ගල්කිස්ස - කොට්ටාව සහ මාර්ග අංක 296 පිලියන්දල - කොට්ටාව බස් මාර්ග දෙක ද යා කරන ජනාකීර්ණ ප‍්‍රදේශයක පිහිටි මෙම පාර දිගින් කිලෝමීටරයකටත් අඩුවන අතර නිවාස යෝජනා ක‍්‍රම දෙකකට හා සාමාන්‍ය ගම්වැසියන් විශාල පිරිසකගේ නිවාස වලට මූලික ප‍්‍රවේශ මාර්ගය ද වී ඇත.මෑතක දී මෙම පාරේ ආරම්භක ස්ථානය දෙපස ඇති කුඹුරු ඉඩම් ගොඩ කර නිවාස 3 ක් සාදා ඇති හෙයින් සාමාන්‍ය වැස්සක දී වුව ද මීටර් 100 ක් පමණ ප‍්‍රදේශයක් වැසි වතුරෙන් යට වන අතර, ප‍්‍රදේශවාසීන්ට මෙන් ම එහි ඇති පාසලේ දරුවන් ට ද ගමන් කිරීම විශාල කරදයක් වී ඇත.මේ ජයන්ති විද්‍යාල මාවත සංවර්ධනය කොට තාර දැමීම හෝ කොන්කී‍්‍රට් කිරීම කැස්බෑව නගර සභාව විසින් නොකළත්, එම පාරෙන් හැරී යන අතුරු පාරවල් කිහිපයක් කොන්කී‍්‍රට් කොට හා තාර දමා වැඩිදියුණු කර ඇත. ගම නැඟුම ව්‍යාපෘතියෙන් එම කටයුතු සිදු කර ඇත.එහෙත් කිලෝමීටරයටත් අඩු මෙම ප‍්‍රධාන පාර ගැන කාගේවත් අවධානය යොමු නොවන්නේ ඇයි?එස්. ගුණරත්න ජයන්ති විද්‍යාල මාවත, තාම්පමුණුව, පිළියන්දල.  බස් රථවලින් ගමන් කිරීමේ දී අවස්ථා කීපයක දී, ලත් සංවේගය දනවන අත්දැකීමක් නිසා, මෙය ලිවීමට පෙළැඹුනෙමි.උදේ 6.30-7.30 කාලය බස් රථ බලාපොරොත්තුවෙන් බස් නැවතුම්පළවලට වැඩි පිරිසක් පැමිණෙන කාලසීමාවයි. මේ පිරිසෙන් වැඩිදෙනකු පාසල් කරා ඇදෙන ශිෂ්‍ය ශිෂ්‍යාවන්ය. ගම්බද ප‍්‍රදේශවල පිහිටි බස් නැවතුමක් පසුකොට බස් රියක් ගිය පසු තවත් බස් රථයක් නැවතුම් පොළට පැමිණෙන්නේ යටත් පිරිසයින් විනාඩි 15 ක් වත් ගතවූ පසුවය. එසේ පැමිණෙන බස් රථ මඟීන්ගෙන් පිරී ඉතිරී පවතින නිසා නතර නොවී ධාවනය වෙයි. එවිට ඊළඟට බස්රථය එනතුරු බලා සිටීමට නැවතුම් පොළේ පිරිසට සිදු වෙයි. මෙසේ සිටින පිරිස පෝලිම් ගැසී සිටින්නේ නැත. සෙනඟ පිරී ඉතිරීගිය බස්රථවල පාපුරුවල ගමන් කිරීමට ද තරුණ පිරිස් පුරුදු වී සිටිති.සෙනඟ පිරුණත් නැතත් බස්රථ සිරිතක් වශයෙන් නැවතුම් පොළේ නිසි තැන නවත්වන්නේ නැත. ඉන් යාර කීපයක් දුරින් බස් රථය නවත්වනු ලබයි. බස් නැවතුම් පොළේ සිටින පිරිස ඈතින් නවත්වනු ලැබූ රථය වෙත වේගයෙන් දිව යති. ශිෂ්‍යාවන්ට ද මේ ධාවන තරගයට සහභාගිවීමට සිදුවෙයි. හේතුව තේරුම්ගත හැකිය. ඔවුන්ද පාසලට නිසි වේලාවට යා යුතුය. මහළු උදවියට මේ තරගයට සහභාගිවී ජය ගත නොහැකිය. අප වැනි පැවිදි අයට ද මෙසේ දිව යා නොහැකිය.මගීන් වැඩි අවස්ථාවලදී වැඩි බස් රථ සංඛ්‍යාවක් ධාවනය කිරීමට බලධාරීන් කි‍්‍රයා නොකරන්නේ ඇයි? බස් රථ නියමිත ස්ථානයේ නොනවත්වා ඉදිරියට ගොස් නවත්වන්නේ ඇයි? බස් රථ නියමිත ස්ථානයේ නොනවත්වන රියැදුරන් සම්බන්ධයෙන් බලධාරීන් කි‍්‍රයා නොකරන්නේ ඇයි?විදේශ රටවල බස් රථ ධාවනයේදී රියදුරන් අනුගමනය කරන කි‍්‍රයාමාර්ග අපේ රටේ රියදුරන්ට ආදර්ශයකි. බස් රියදුරන් සංඥා පුවරුවලින් දැක්වෙන නැවතුම් පොළේ නොවරදවාම බස් රථ නවත්වති. බස් රියදුරන් විනයගරුක විය යුතුය. විශේෂයෙන් පෞද්ගලික බස් රියදුරන්ට හා කොන්දොස්තරවරුන්ට ඉවසීම පුරුදු පුහුණු කළ යුතුය. මෙය ප‍්‍රවාහන බලධරයන්ගේ අවධානයට යොමුවේවා.මඩකුඹුරුමුල්ලේ සෝමරතන හිමි ශ‍්‍රී සුධම්මවංශාරාම විහාරය, කිරිමැටියාන.  කළුතර ප‍්‍රාදේශීය ලේකම් කොට්ඨාසයේ කළුතර ප‍්‍රාදේශීය සභා බලප‍්‍රදේශයට අයත් ග‍්‍රාම නිලධාරී වසම් පහකින් සමන්විත වූ පොතුපිටිය ගමේ මාතෘ හා ළමා සායනයේ අඩුපාඩුකම් රැසක් පවතී.මේ සායනයේ සීමිත ඉඩකඩ ප‍්‍රමාණයක් තිබීම නිසා සායන දිනවලදී ගැබිනි මවුවරු මෙන්ම කුඩා දරුවෝ ද දැඩි දුෂ්කරතාවන්ට, අපහසුතාවන්ට පත්වෙති. සායනයේ වහලට ඇස්බැස්ටස් ෂීට් යොදා තිබීම නිසා දිවා කාලයේ දැඩි සූර්ය තාපයෙන් ගැබිනි මව්වරුන් පීඩාවට පත්වන්නේ එම වහලට විදුලිපංකා සවිකර නොමැතිවීම නිසාය.එසේ ම එහි ඇති සීමිත ඉඩ ප‍්‍රමාණය නිසා ති‍්‍රපෝෂ ලබා දෙන දිනවලදී සායන ගොඩනැගිල්ලෙන් පිටත පෝලිම් ගැසී සිටීමට ද මවුවරුන්ට සිදුවේ.ගොඩනැගිල්ලෙන් පිටුපස ඇති වැසිකිළි වසර ගණනාවකින් නිසි ලෙස නඩත්තු නොකිරීම නිසා ගැබිනි මව්වරුන් තවත් අපහසුතාවකට පත්වන්නේ එහි ජලනල පහසුකම් ද නොමැතිවීමත් ඒවා පාවිච්චියට ගැනීමට නොහැකිවීමත් නිසාය. පොතුපිටිය ගමේ පමණක් නොව යාබද පොහද්දරමුල්ල ගම් ප‍්‍රදේශයේ ගැබිනි මව්වරුන් ද මේ සායනය සඳහා පැමිණෙති.මේ සායනයේ අඩුපාඩුකම් පිළිබඳ වගකිවයුතු අංශවල අවධානය කඩිනමින් යොමු වී එහි අවශ්‍යතා සපුරාලන්නේනම් එය මා හැඟි පුණ්‍යකර්මයක් වනු ඇත.බී.එච්. රසික පි‍්‍රයංකර පෙරේරා පොතුපිටිය - වාද්දුව  හෝමාගම මැතිවරණ කොට්ඨාශයේ කහතුඩුව ගොවිජනසේවා බල ප‍්‍රදේශයේ පුරන් කුඹුරු අක්කර ගණනාවක් කිසිදු ප‍්‍රයෝජනයකට නොගෙන අත්හැර දමා ඇති බව ප‍්‍රදේශවාසීහු කියා සිටියි.මෙසේ අත්හැර දමා ඇත්තේ යල, මහ දෙකන්නයට සරුසාර අස්වැන්නක් ලබා ගත් කෙත්යායකි.ඔළුපට්ටාව, හඟවිලදෙනිය, සියඹලාගොඩ, ගොඩවෙල යාය, වෙලකුඹුර, වෑතරදෙනිය, කට්ටකනුවල, ජම්බුගහකොලවින්න, එලෙම්බුවල, ඉඳුරාවල සහ ඉහළ ඉඳුර වැනි ගම් රාශියක ගොවීන්ගේ ප‍්‍රධාන ජීවිකාව වූ වී ගොවිතැන මේ වනවිට ඉතා අවාසනාවන්ත ලෙස අභාවයට ගොස් ඇත.මේ අභාග්‍ය සම්පන්න තත්ත්වය පිළිබඳ ගොවීන්ගෙන් විමසා බැලීමේදී ඔවුන් කියා සිටියේ ප‍්‍රදේශයේ කෘෂිමාර්ග වසා දැමීම සහ අවහිර කිරීම, වාරිමාර්ග නිසි ලෙස නඩත්තු කිරීමට නොහැකි අන්දමින් ඇල රක්‍ෂිතයේ ඉඩම් හිමියන් විසින් අත්පත්කර ගැනීම, අවට පදිංචිකරුවන් විසින් අපද්‍රව්‍ය කුඹුරුවලට දැමීම ආදී හේතුන් නිසා මේ තත්ත්වය උද්ගත වී ඇති බව ය.මේ පිළිබඳව ගොවිජන සේවා නිලධාරින් වරින්වර දැනුම්වත් කළද, එය වචනවලට පමණක් සීමාවී තිබීම නිසා ප‍්‍රශ්නය තවත් උග‍්‍ර අතට යොමුවී ඇතැයි ආරංචි මාර්ග පෙන්වා දෙයි.පොල්ගස්ඕවිට – ඩී.පී. තලගල  වසර ගණනාවකින් කිසිදු ප‍්‍රතිසංස්කරණයකට ලක් නොවූ ග‍්‍රාම නිලධාරි වසම් පහකින් සමන්විත පොතුපිටිය ප‍්‍රදේශයේ මාර්ග බොහොමයක් කොන්කී‍්‍රට් කර සෑදීම සඳහා තම විමධ්‍යගත ප‍්‍රතිපාදන ලබාදීම පිළිබඳව කළුතර දිස්ති‍්‍රක් පාර්ලිමේන්තු මන්තී‍්‍ර සහ ඉදිකිරීම් හා ඉංජිනේරු සේවා ඇමැති දොස්තර රාජිත සේනාරත්න මහතාට ගම්වාසී ප‍්‍රගතිශීලී ජනතාවගේ ස්තුති ප‍්‍රණාමය නිතැතින්ම හිමිවනු ඇත.කළුතර ප‍්‍රාදේශීය සභාවට අයත් පොතුපිටිය ගම් ප‍්‍රදේශයේ මාර්ග බොහොමයක් පසුගිය කාලය තුළ කිසිදු ප‍්‍රතිසංස්කරණයකට ලක් නොවීය.විශේෂයෙන් පොතුපිටිය ගොරකගහ වත්ත මාවත, ගල්කැටියාගොඩ සමෘද්ධි මාවත, ඔබවත්ත පාර, ශ‍්‍රී පුෂ්පාරාම පාරට සම්බන්ධ වන අතුරු පාරවල්, කොරොස්දූව ප‍්‍රදේශයේ මාර්ග මෙලෙස රාජිත සේනාරත්න මහතා ගේ ප‍්‍රතිපාදන මඟින් මේ වනවිටත් කොන්කී‍්‍රට්කර සකස් කර තිබේ. දැන් අඩුවකට ඇත්තේ ගල්කැටියාගොඩ ප‍්‍රධාන මාර්ගය හා පොතුපිටිය ජනපද මාවත යන පාරවල්ය. ඒවාද ගල්තාර ගැලවී ඉතා අබලන් තත්ත්වයේ පවතියි. මෙම මාර්ග සඳහා ද අවධානය යොමුවනු ඇතැයි ප‍්‍රදේශවාසීහු බලාපොරොත්තුවෙති.බී.එච්.රසික ප‍්‍රියංකර පෙරේරා, පොතුපිටිය.  ශී‍්‍ර ලංකාවේ රථවාහන අනතුරු දිනෙන් දින වැඩිවීමේ ප‍්‍රවණතාවක් දක්නට ලැබේ. විශේෂයෙන් පෞද්ගලික බස් රථ ආශි‍්‍රතව සිදුවන අනතුරු මෙහිදි මූලිකත්වයක් ගනී. ඒ නිසා මේ රියදුරන් සම්බන්ධව අපගේ විශේෂ අවධානය යොමු කළ යුතුව ඇත. විශේෂයෙන් පෞද්ගලික බස් රියැදුරන්ගෙන් බහුතරය වාහන ධාවනය කරන්නේ ඉතා වේගයෙනි. ඔවුන් වාහන පදවන්නේ ඔවුන්ට ම ආවේණික වූ ස්වරූපයකිනි. ඒ නිසා රිය අනතුරු නිසා දිනෙන් දින මරණයට පත්වන සංඛ්‍යාව ද ඉහළ යමින් පවතී.ඒ නිසා රියදුරන් සම්බන්ධව ආචාර ධර්ම පද්ධතියක් සකස් කිරීම කාලෝචිත අවශ්‍යතාවකි. එපමණක් නොව ඔවුන් ගේ සිත් සතන් සන්සුන් කර ගැනීමට මනෝ විද්‍යාත්මක උපදේශනයක් ද ලබාදිය යුතුවේ. එමෙන් ම වාහන පදවන රියදුරන් ආධ්‍යාත්මික වශයෙන් ද ගුණ වගාවක් ඇති කර ගැනීම සඳහා ආගමික නායකයන් ගේ සහයෝගය ඇතිව පු‍්‍රළුල් වැඩ පිළිවෙළක් සංවිධානය කළ යුතුවේ. රාජ්‍ය අනුග‍්‍රහයෙන් සැකැසෙන මෙබඳු ආචාර ධර්ම පද්ධතියක් නිසා රියදුරන් පිළිබඳ ජනතාව තුළ මානුෂික හැඟීමක් ඇති වනු නියතය.මලින්ත බෝපෙආරච්චි කඩවත.  මොරටුව අලුත් පාරේ ඉන්ධන පිරහුම් හල ඉදිරිපිට පදික වේදිකාවේ ජලය බැස යාම සඳහා සකසා ඇති වළ වසා තිබූ කොන්කී‍්‍රට් ලෑල්ල කැඩී යාම නිසා එහි වළ විවෘතව ඇත.එම වළ ප‍්‍රතිසංස්කරණය කිරීමට බලධාරීන් මෙතෙක් උනන්දු වී නැත. දෙනෝදහක් ජනයා නිතර දෙවේලේ ගමන් ගන්නා මේ පදික වේදිකාව මරු කපොල්ලක් බවට පත්වී ඇත.මෙවැනිම තවත් වළක් කුරුස හංදියත් – රාවතාවත්තත් අතර ඇත. වතුර බැස යාම සඳහා සකසා ඇති එම වළ ද පියන නොමැති නිසා අනතුරුදායකය.මෙම අනතුරුදායක ස්ථාන ආරක්ෂිත ස්ථාන බවට පත් කිරීමට වගකිවයුත්තන්ගේ අවධානය යොමු වේවා.ටී.එම්. නිලංක අබේසේකර විල්ලෝරාවත්ත - මොරටුව.  ලැබෙන්නේ කවදා ද?ඉකුත් නොවැම්බර් 30 දා “සිළුමිණ” ජනමත පිටුවේ ටෙලිකොම් බිල පෙ‍්‍ර¤ඩාවක්ද? මැයෙන් කොළඹ එම්. ගුරුගේ මහතා ප‍්‍රකාශකොට ඇති කරුණුවලට එකඟ වෙමි. මේ ගැන මම ද යමක් ලියා එවීමට අදහස් කරමි.රාජකාරි අවශ්‍යතා සඳහාම ටෙලිකොම් මගින් දුරකථනයක් ලබා ගතිමි. එදා සිට මේ දක්වා ඔවුන් එවන බිල්පත් නිසි ලෙස ගෙවා දමා ඇත.මෑතක සිට බලාපොරොත්තු විය නොහැකි ගණන් බිල්පත්වල සඳහන් කොට එවා ඇත. (රුපියල් ශත ගණන් එකතු කිරීමේදී ශත පේළියේ ඉලක්කම් තුනකි)මෙසේ එවන බිල්පත් අතරින් 2008 ජූලි මාසය සඳහා බලාපොරොත්තු විය නොහැකි බිල්පතක් මා හට ලැබුණි. නිවෙසේ සැමට ජංගම දුරකථන ඇති නිසාත් ටෙලිකොම් ගාස්තු වැඩි නිසාත් වැඩිපුර පාවිච්චි කරනුයේ ජංගම දුරකථන ය.2008 ජූලි මස බිල්පත ගැන සැක නිසා මෙයට අදාළව විස්තරාත්මක ඇමතුම් වාර්තාවක් ලබා ගැනීම සඳහා අදාළ ඉල්ලුම් පත‍්‍රයක් ගණකාධිකාරී පාරිභෝගික සම්බන්ධතා ඒකකය වෙත 2008.08.19 දින ලි.ප.තැ. මගින් යොමු කෙළෙමි.එයට මෙතෙක් පිළිතුරක් නොමැති බැවින් දැනට හතර පස් වතාවක්ම දුර කථන මගින් ඔහු අමතන ලදුව ඔහු වෙනත් නිලධාරීන් වෙත යොමු කරයි. මා ඉල්ලුම් කොට ඇති වාර්තාව ලැබෙන්නේ කවදා ද? නැතහොත් ව්‍යාජ ලෙස මගෙන් අයකර ගෙන ඇති මුදල් ඉදිරි බිල් පතකින් අඩු කරනවාද?කේ.ඩී.ආර්. ද සොයිසා රත්ගම  කොබෙයිගනේ සිට බොරළුවැව ප‍්‍රධාන මාර්ගයේ පිහිටි අලහේනේගම සිට කිතගම දක්වා වැටී ඇති අතුරු මාර්ගයේ මීටර් 300 ක් පමණ දුරට දැනට විදුලිය සපයා ඇත. එතැන් සිට කිතගමට දුර මීටර් 800 ක් පමණි. මෙකී මීටර් 800 දුර ප‍්‍රමාණයේ දැනට නිවාස 12 ක් පමණ වේ.සමහර කාලවලදී මෙම ප‍්‍රදේශයට වල් අලි තර්ජන ද ඇත. විදුලිය ලබා දෙන්නැයි කළ ඉල්ලීම් ප‍්‍රතිඵල විරහිත වී ඇත. මේ ගැන විදුලිබල හා බලශක්ති ඇමැතිතුමාගේ අවධානය යොමු විය යුතුය.ගංගා දීපානි, කිතගම, අලහේනේගම.  කොළඹ - නුවර ප‍්‍රධාන දුම්රිය මාර්ගයේ ගණේමුල්ල, ගම්පහ අතර යාගොඩ දුම්රිය ස්ථානය පිහිටා ඇත. මෙම දුම්රිය ස්ථානයට යන එන මගීන්ගේ සංඛ්‍යාව විශාලය.දුම්රිය පොළ ආසන්නයේ ම යාගොඩ - මාකිලංගමුව හරස් මඟත් ඒ ආසන්නයේ පාළමත් පිහිටා ඇත. බොහෝ දුම්රිය මැදිරි විශාල සංඛ්‍යාවක් ඈඳ්‍රගෙන නැවැත්වීමේදී මැදිරි බොහොමයක් වේදිකාව ඉක්මවා නැවැත්වූ විට මගීන් විඳින අපහසුතාවය විශාල ය.රාති‍්‍ර කාලයේ අසල ඇති පාළමෙන් මගියකු ඇද වැටුණේ ද අනාරක්ෂිත බව නිසා ය.මේ තත්ත්වය මඟ හරවා ගැනීමට යාගොඩ දුම්රිය ස්ථානයේ වේදිකා දීර්ඝ කොට අව්, වැසි වලින් ආරක්ෂාව සඳහා ආවරණ සකස් කළ යුතු ය.තුසිත එෙඩ්රමුල්ල පහළ යාගොඩ  ගාල්ල දිස්ති‍්‍රක්කයේ අක්මීමන ආසනයේ ගාල්ල - උඩුගම ප‍්‍රධාන මාර්ගයේ පින්නදූව හන්දියෙන් ආරම්භ වන පින්නදූව - පිලාන මාර්ගය දැනට වසර තුනක පමණ සිට ඉතා දැඩි ලෙස අබලන්ව පවතී.සැතැපුම් තුනක් පමණ දිගු වන මෙම මාර්ගය ගාල්ල - අකුරැස්ස ප‍්‍රධාන මාර්ගයේ පිලාන හන්දියෙන් අකුරැස්ස මාර්ගය හා සම්බන්ධ වේ.පින්නදූව, ඉහළගොඩ, පුහුල්හේන, හියාරේ, සිතුමිණිගොඩ, කබරයමුල්ල, මිල්ලගහදෙණිය, මීරන්දෙණිය, අංකොක්කාවල, හල්ගස්මුල්ල, මූලන, අමුකොටුව, මොරගල සුනාමි ගම්මානය, අක්කර පනහ, ගොඩකන්ද, පිලාන ආදි විශාල ගම් ප‍්‍රමාණයක පිවිසුම් මාර්ගය වන මේ මාර්ගය අද පයින්වත් යා නොහැකි තත්ත්වයකට පත්ව ඇත.ගාල්ල ඩිපෝව මගින් ධාවනය කළ බස්රථ දෙකක් සහ පෞද්ගලික බස්රථ හතරක් මෙම මාර්ගයේ ධාවනය වූ අතර, දැනට මාර්ගයේ ඇති අබලන් ස්වභාවය නිසාම එකදු බස් රථයක් හෝ ධාවනය නොවේ. මේ හේතුව නිසා ඉතාමත් අසරණ තත්ත්වයට පත්ව සිටින්නේ පාසල් ශිෂ්‍ය, ශිෂ්‍යාවන් සහ කාර්යාල සේවකයන් ය.වැසි දිනවලදී වාරි මාර්ගයක සිරි ගන්නා මේ මාර්ගය අඩි තුනක් හතරක් පමණ ප‍්‍රමාණයක් ජලයෙන් යටවනු දක්නට ලැබේ.වැසි වතුර පහව ගිය පසු එකම මඩ වගුරක් බවට මාර්ගය පත්වෙයි. දැනට හය මසකට පමණ පෙර ගෙන ආ කළුගල් තවමත් පාර දෙපසය.මේ මාර්ගයට සම්බන්ධ අනෙක් ගම්මානවලට දිවෙන මාර්ගවල තත්ත්වය ද මීට නොදෙවැනිය. පාසල් දරුවන් මේ මාර්ගයේ ඇති මඩ වළවල්වල වැටී සහ කළුගල් ගොඩවල්වල හැපීමෙන් අනතුරු සිදුවූ අවස්ථා ද එමටය. මේ මාර්ගය ඉතා ඉක්මනින් පිළිසකර කර දෙන මෙන් වගකිවයුතු අංශවල අවධානයට යොමු කරමු.එච්.ජී. තුෂාර අමරතුංග මීරන්දෙණිය අංකොක්කාවල, ගාල්ල  දැනට බස්නාහිර පළාතේ පමණක් කි‍්‍රයාත්මක වන මෙම පරීක්ෂාව නිසා බොහෝ වාහන හිමියෝ නව ආදායම් බලපත‍්‍රය ලබාගැනීමට නොහැකිව පසු තැවෙමින් සිටිති. එයට හේතුව වන්නේ එම සහතිකය නොමැතිව ආදායම් බලපත‍්‍රය ලබා ගැනීමට නොහැකි වීමයි. ලංකාවට බොහොමයක් ගෙන්වනු ලබන්නේ ද පාවිච්චි කළ වාහනයි. ඒවායේ 100% තත්ත්ව පරීක්ෂාවක් කෙසේ බලාපොරොත්තු වන්නද?අලුතින් මිලදී ගත් වාහනවල ද දුම් පරීක්ෂාවේදී ඔවුන්ට එම සහතිකය ලබාගැනීමට නොහැකි වූ අවස්ථා බොහොමයක් ඇත.මේ සඳහා රථවාහන හිමියන්ට යම් සහනදායි වැඩපිළිවෙළක් සැලසිය යුතුයි. පළමු පරීක්ෂාවේදී වායු විමෝචන පරීක්ෂාව සාර්ථක නොවුවහොත් ඊළඟ වර්ෂයේදී එම තත්ත්වය සකස් කරවාගෙන පැමිණීමට කිසියම් සහනයක් ලබාදෙන්නේ නම් මැනැවි. එසේ නොමැති වුවහොත් රථවාහන හිමියන්ට ආදායම් බලපත‍්‍ර ලබා ගැනීමට නොහැකිව පොලිස් ස්ථානවලට දඩ මුදල් ගෙවීමට සිදුවනු ඇත.මෙය බලධාරීන්ගේ අවධානයට. යොමු වෙතියි බලාපොරොත්තු වෙමු.ජී.පී.කේ. කුමාර - අවිස්සාවේල්ල</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=af0901187</link>
    <topic>ජීවිතය සුන්දරයි</topic>
    <author/>
    <content>අලිමංකඩ පසුකොට...රාවය හෙළි කළ “නිදහස් මාධ්‍ය” යේ සල්ලි සෙල්ලම‘මට සයනයිඩ් කන්ඩ බෑ මට ඕනැ ජීවත්වෙන්ඩ’මැද රට හැමටම ගෙන එන සුවසෙතඊලාම් ත‍්‍රස්තවාදය හමුවේ ජයගත් ආර්ථික අභියෝගඋකුවෙල බෝම්බ ප‍්‍රභූ ඝාතනයකට ද?මහ නුවරට ‘නව නුවරක්’ජනමත පිටුවජීවිතය සුන්දරයිකසළ ප‍්‍රශ්නයට පිළියමක් ගෙනෙන සනීපාරක්ෂක භූමි පිරවුම්ලංකා පුවත්පතේ පුවත්පත් කලාවේදියකු වන දයාරත්න මා හමුවීමට පැමිණියේ මාස කීපයකට පෙර ය. ඒ දකුණු අපි‍්‍රකාවේ ශිෂ්‍ය නායකයකුව සිට ඝාතනයට ලක්වූ ස්ටීව් බිකෝ ගැන දැනගැනීමට යි. බිකෝ ගැන විස්තර කියන අතරතුර ම බිකෝ ලොවට හඳුන්වා දුන් ශ්‍රේෂ්ඨ පුවත්පත් කලාවේදියකු වූ ඩොනල්ඩ් වුඩ්ස් ගැනත් විස්තර මම ඔහුට කියා දුන්නා.මගේ මිත‍්‍රයා ආපසු යන්න හැරී මට මෙහෙම කිව්වා.“සුනිල් අයියේ ලංකාවේ මෙහෙම ශිෂ්‍ය නායකයෙක් හිටියේ නැද්ද?”“ඇයි නැත්තේ. නිෂ්මි ගැන උඹ දන්නේ නැද්ද. මේ රටේ මිනිස්සු නිෂ්මි ගැන දන්නෙ නෑ. එකම ප‍්‍රශ්නෙ මචං ඩොනල්ඩ් වුඩ්ස් වගේ පත්තර කාරයෝ හිටියේ නෑ”දයා ගියාට පස්සේ නිෂ්මි කියන අදීන චරිතය හිතෙන් මවාගන්න මම උත්සාහ කළා. ඔහු දෙතුන් වරක් මට හමුවූ බව මතකයි.ඒ පේරාදෙණිය විශ්ව විද්‍යාලයේදී ද කොතැනකදී ද කියලා මගේ හිතට ආවේ නෑ. නිෂ්මි මට ලියුම් එවූ බවත් මතකයි. මගේ පුරුද්දක් හැටියට මම ඒවාට පිළිතුරු යැව්වේත් නෑ. ඒත් ඊයේ පෙරේදා ඒ මතකයන් අවදි වුණා.එසේ වූයේ නිෂ්මි පිළිබඳ ලියැවුණු පොතක් මට ලැබුණු නිසයි. අනිල් ජයරත්න සහ මහින්ද සෙනරත් ගමගේ විසින් බොහොම මහන්සියෙන් එළි දක්වා ඇති මෙම පොත ගැන වචන කීපයක් ලිවිය යුතුයි කියලා මට හිතුණා.යුද්ධය සහ රණවිරුවන් ගැන පුවත්පත්වල ලියැවෙන මේ කාලයේ නිෂ්මි නමැති මේ සැඟවුණු විරුවා ගැන මේ තීරුවේ ලිවීම මගේ යුතුකමක් කියලා මට හිතෙනවා. නිෂ්මි ගැන මගේ මතකය අවදි වූයේ මෙන්න මේ නිසයි. 1990 ජනවාරි 18 වැනිදා නිෂ්මි අත්අඩංගුවට පත්වූ බව පහුවෙනිදාම මට ආරංචි වුණා. පෙබරවාරි 10 - 15 ත් අතර දිනකදී දස වධ බන්ධන දී ඔහු මරා දැමූ බව ද මට ආරංචි වුණා. එදා නිෂ්මි සමඟ විශ්ව විද්‍යාලයේ සිටි උපුල් ගුණරත්න නිෂ්මි ගැන ලියූ ලිපියක මෙහෙම තියෙනවා.“ඔය දිනවල රත්නපුරේ තිබුණා කිසියම් රැස්වීමක්. මටත් එන්න කිව්වා. මම දන්නෙ නෑ මොකක්ද කියලා. සුනිල් මාධව පේ‍්‍රමතිලකත් ඕකට ඇවිත් තිබුණා. විවිධ කතා යද්දී මම නැගිටලා මේ කතාවලට විරුද්ධව මොකක් හෝ කිව්වා. ඒ වෙලාවේ නිෂ්මි මට ඇඟිල්ලෙන් ඇනලා කිව්වා.” මේක අපේ වැඩක්. සද්ද නැතිව හිටපන්” කියලා.මම ගියේ සාහිත්‍ය සහ කලාව ගැන කතා කරන්නයි. “සුනිල් අයියේ” කියලා නිෂ්මි මා බදා ගත්තාම තමයි මට තේරුණේ මේක ජනතා විමුක්ති පෙරමුණේ වැඩක් කියලා. පේරාදෙණිය විශ්ව විද්‍යාලයේදීත් මේ නිෂ්මි හමුවුණ බව මට දැන් මතක් වෙනවා. නිෂ්මි මට එවූ ලියුම් ගැන මතක් වුණේ කුමාර හෙට්ටිආරච්චි මේ පොතට ලියා ඇති ලිපියක් කියෙව්වට පස්සෙයි.“නන්දගෙ පවනට මං පෝස්ටර් අඳිනකොට කපුගේ ගේ ගී සරණිවලට අඳිනකොට මාධවගේ අටවෙනි පිටුවට කවි ලියනකොට, කෙටිකතා ලියනකොට උඹ මචං මට නාස් ලණු දාන්නා ආවේ නෑ. ජේවීපී කාරයෙක් නොවුණාට මටත් උඹ ආදරේ කළ බව මම දන්නවා. නිදහසේ ලියපං කියලයි උඹ මට කිව්වේ. කුමාර, ජනතාවට හොඳක් වෙන දේ ලියපං එච්චරයි. උඹ ජේවීපී නොවුණාට අපිට උඹ වටිනවා”මම මේ පොත ගැන මෙහෙම ලියන්නේ පොතේ මිල රුපියල් දාහක් නිසයි. පුළුවන්නම් සල්ලි එකතු කරල හරි පොතක් අරගෙන අතින් අත අරින එක වටිනවා කියලා මට හිතෙනවා.නිෂ්මි විශ්ව විද්‍යාලයේ සිටි කාලයේ එහි උප කුලපතිවරයාව සිටි මහාචාර්ය අර්ජුන අලුවිහාරේ මේ පොතට ලියූ ලිපියක මෙසේ සඳහන් වෙනවා.“අවසානයේ ඔහු අත්අඩංගුවට පත් වූ අතර වධ දී මරා දැමිණි.මෙම කි‍්‍රයාව ද සාධාරණ නැත. ඔහු හමුවී සාකච්ඡා කර ඔහුගේ අදහස් දැනගැනීමට නොහැකි වීම ගැන සමහර ජ්‍යෙෂ්ඨ හමුදා නිලධාරීහු බොහෝ කම්පාවට පත්වූහ. එවන් අතිශයින් ම ජ්‍යෙෂ්ඨ හමුදා නිලධාරියෙක් මා හට දහවල් දුරකතනයෙන් අමතා නිෂ්මිගේ අත්අඩංගුවට පත්වීම ගැන දැනුම් දුන් අතර එදින ම සවස් වරුවේ ඔහුගේ මරණය ගැන දැනුම් දුන්නේ හැඬුම්බර හඬකිනි.මගේ අදහස් බොහෝ අවස්ථාවල රැස්වීම්වල රූපවාහිනී හා මාධ්‍යයන්ට නිතර විමසා ඇත්තෙමි.අවසානයේ මේ කරුණු ගැන වාද කිරීමට නිෂ්මි අදත් අප අතර සිටියානම් මැනැවැයි මට අදත් සිතේ.කෙසේ වුවද නිෂ්මි ජනතා විමුක්ති පෙරමුණේ දැඩි නීති රීතිවලට අවනත නොවූ සුන්දර සහ නිදහස් මිනිසෙක් බව මට තේරුණා. නිෂ්මි සමඟ ඉංජිනේරු පීඨයේ සිටි චන්ද්‍රා ගමගේ පොතට සැපයූ ලිපිය එයට සාක්ෂියකි.“කොත්මලේ දී තමයි මට නිෂ්මි ගැන හොඳින් මතක හිටියේ. ඒ වෙන කිසිවක් නිසා නොවේ. ඔහුගේ තිබූ ගායන හැකියාව නිසායි. ඔහුට පුදුම හැකියාවක් තිබුණා ගීත අලුතෙන් නිර්මාණය කරන්නට. වැඩියෙන් ම කිව්වේ වාද බයිලා. එක දිගට එළිවෙන තුරු හෝ වාද බයිලා කියන්නට ඔහුට හැකියාව තිබුණා.නිෂ්මිගේ ප‍්‍රධාන ආහාරය වඩේ එකයි ප්ලේන්ටි එකයි සිගරැට් එකයි බව කුමාර හෙට්ටිආරච්චි දිවයිනට ආ දිනෙක මා සමඟ කීවා මට මතකයි.නිෂ්මි ඉගෙන ගත් රත්නපුර ශාන්ත ඇලෝසියස් විදුහලේ හිටපු විදුහල්පති කේ.ජී. කුලරත්න මහතා නිෂ්මි පිළිබඳ මතකය මේ විදිහට කියනවා.“නිෂ්මි මා සමඟ කළ කතා බහවලදී ඔහු මා සමඟ කීවේ අපි සමාජය සහ මිනිස්සු හොඳ විදිහට හදාගන්න ඕනැ. අපි එකිනෙකාට ආදරෙන් ඉන්න ඕනෑ. අධ්‍යාපන කටයුතු කාටත් එක විදිහට ලැබෙන විදිහට කටයුතු කරන්න ඕනේ. හැම කෙනෙකුටම හොඳින් ජීවත් වන්න පුළුවන් වෙන විදිහට සමාජය සකස් කරන්න ඕනෑ. ඒ වගේ අදහස් තමයි නිෂ්මි ළඟ තිබුණේ.නිෂ්මි ගැන මගේ ආදරණීය මිත‍්‍ර නිශාන්ත ජයසූරියආරච්චි ලියූ ලිපියක් ද මේ පොතට ඇතුළත් වෙනවා.ඒ ලිපියේ කොටස් කීපයක් දිවයින පුවත්පතේ පළ වූ නිසා මම ඒ ගැන ලියන්නේ නෑ. ඒ වුණත් නිෂ්මි සමඟ විශ්ව විද්‍යාලයේ එක කාමරයේ සිටි නිශාන්ත දේශනයක සිටිය දී නිෂ්මිගේ චිත‍්‍රයක් ඇන්දා. මගේ ආදරණීය සුනිල් අයියාට කියා නිශාන්ත මට දුන් ඒ චිත‍්‍රය අදත් මා ළඟ තිබෙනවා.ලාංකික ශිෂ්‍ය අරගලයේ සදා නොමියෙන චරිතයක් වූ නිෂ්මි ගැන මේ රටේ ජනතාවත් විශේෂයෙන් ම පාසල් සහ විශ්ව විද්‍යාල ශිෂ්‍යයිනුත් දැන ගත යුතුයි කියලා මම හිතනවා. එය දේශපාලනය පිළිබඳ ප‍්‍රශ්නයක්ම නොවේ. මනුෂ්‍යත්වය පිළිබඳ දෙයකි. සටන්කාමියා පිළිබඳ දෙයකි. මිනිසා වෙනුවෙන් කැපවූ මිනිසකු පිළිබඳ දෙයකි.නිෂ්මි “සැඩ සුළඟ සහ මඳ පවන” යන පොතෙහි පසුපිටෙහි මෙසේ සඳහන් වෙයි.කාර්යයක් පරමත්වය මෙපිටින් කිසිදා සතුටු වන්නකු නොවේ, ඔහු. නමුත් හේ යථාර්ථවාදීය, වාස්තවිකයේ රොඩු බොඩු පවා ඔහුගේ අවධානයෙන් නොගිලිහේ; කෙනකුට නො ඉවසිය හැකි තරමට රැඩිකල්ය, නමුත් එපමණට ම සම්ප‍්‍රදාය ගරු කරයි; අනුන්ට ඒත්තු ගන්වන්නට එතරම් සමතෙක් නැත, එහෙත් එපමණට ම නිරහංකාරය; වරද දුටු තැනදී සැනෙකින් කිපෙයි, එවිට ම කුළුණුබර හදවත විවර වෙයි; ගල් පිළිමයක් සේ දැඩිය, එවිට ම වෙඬරු සේ මෘදු ය; සතුරන්ට මෘදුවන්නේ පිටතිනි, ළං වෙන්ට ළං වෙන්ට දැඩිය, මිතුරින්ට දැඩිවන්නේ පිටතිනි, ළං වෙන්ට ළං වෙන්ට මෘදුය, මිනිසත් බවේ අසිරිය දැනෙයි; සතුරන්ට භීතිය ගෙනෙයි, මිතුරන්ට පී‍්‍රතිය ගෙනෙයි; ලොකු ලොකු වැඩ කරයි, පොඩි පොඩි වැඩ ද අත් නොහරියි; බොහෝ දෑ දකී, කිසිත් නොදන්නා සේ පෙනේ; ඥාන ගුණ වෘද්ධය, උස් අසුන් ගණනකට නොගනී; විද්‍යාධරයෙකි, එනමුත් කලා කරුවෙකි; බොහෝ දුර පෙනේ, ළඟ ද එලෙසම පෙනේ; බොහෝ දුර පෙන්වයි, අවසානයේදීත් ඔබ අත් නොහරියි; පෙන්වන අරමුණ දුරය, ඔහු සිටින විට අරමුණ ඔබ ළඟට එයි; ලොක්කන් කියන දේ නාසයි, එහෙත් එපමණට ම කීකරුය; ඉහළ ම නායකයා ය, එවිට ම පහළ ම නායකයා ය; එරඬු දඬුවක් සේ පෙනේ, නුග රුකක් සේ දැනේ; අසාධාරණය ද, අත්තනෝමතිකත්වය ද, අවිද්‍යාව ද උදුරා දමන සැඩ සුළඟ සේ හමයි, සාධාරණත්වය ද, මිනිසත් බව ද, පී‍්‍රතිය ද සපිරි ජීවිතයට සුව දෙන මඳ පවන සේ හමයි. මේවා මිනිසකු තුළ තිබිය නොහැකි තරම් සංකීර්ණ ගුණාංග බව ඔබ කියනු ඇත.හේ එසේ ම ය. මේ එකක්වත් ඔහු තුළ තිබූ බව ඔහු දැන සිටියේ නැත. ඔහු එතරම් ම සරල මිනිසෙකි.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=af09011810</link>
    <topic>කසළ ප‍්‍රශ්නයට පිළියමක් ගෙනෙන සනීපාරක්ෂක භූමි පිරවුම්</topic>
    <author>මහාචාර්ය ඕ.ඒ.ඉලේපෙරුම පේරාදෙණිය විශ්වවිද්‍යාලය  </author>
    <content>අලිමංකඩ පසුකොට...රාවය හෙළි කළ “නිදහස් මාධ්‍ය” යේ සල්ලි සෙල්ලම‘මට සයනයිඩ් කන්ඩ බෑ මට ඕනැ ජීවත්වෙන්ඩ’මැද රට හැමටම ගෙන එන සුවසෙතඊලාම් ත‍්‍රස්තවාදය හමුවේ ජයගත් ආර්ථික අභියෝගඋකුවෙල බෝම්බ ප‍්‍රභූ ඝාතනයකට ද?මහ නුවරට ‘නව නුවරක්’ජනමත පිටුවජීවිතය සුන්දරයිකසළ ප‍්‍රශ්නයට පිළියමක් ගෙනෙන සනීපාරක්ෂක භූමි පිරවුම්මෑත දී ශ‍්‍රී ලංකාව මුහුණ දී ඇති උග‍්‍ර පාරිසරික ප‍්‍රශ්නයක් වන කැළි කසළ බැහැරලීමේ ගැටලුව සඳහා ස්ථිරසාර විසඳුමක් ලබාදීමට පරිසර අමාත්‍යංශය සහ මධ්‍යම පරිසර අධිකාරිය කි‍්‍රයා කරමින් සිටින බව ඇසීමට ලැබීම මෙරට පරිසර හිතකාමී ජනතාවට මහත් සතුටක් ගෙන දෙන ප‍්‍රවෘත්තියකි.1997 දී පමණ මීපේ, අලුපොත ග‍්‍රාමයේ මේ සඳහා සුදුසු භූමියක් හඳුනාගෙන එහි සනීපාරක්ෂක භූමි පිරවුමක් ඉදිකිරීම සඳහා සැලසුමක් දියත් කරන ලදී.මේ සඳහා ලෝක බැංකුව, මූල්‍යමය ආධාර මෙන් ම තාක්ෂණික සහය ද ලබාදීමට ඉදිරිපත් විය. එහෙත් මේ භූමිය පිහිටි අලුපොතට ගිය පරිසරවේදීන් විරෝධතා ව්‍යාපාරයක් සංවිධානය කෙළේ ප‍්‍රාදේශීය දේශපාලනඥයන්ගේ ද සහාය ඇතිවය.නාගරික කසළ බැහැර කිරීම අද අතිශයින් උග‍්‍ර ප‍්‍රශ්නයක් බවට පත් ව ඇත. අත්තිඩියේ ස්වාභාවික වන රක්ෂිතයකට කසළ බහාලීම පරිසරවේදීන්ගේ විරෝධයට පාත‍්‍ර වී ඇත. කොළඹ අවට ඇති මහරගම, කොළොන්නාව වැනි ප‍්‍රදේශවලින් ද අවිධිමත් කසළ බැහැරලීමෙන් ප‍්‍රශ්න මතුවී ඇත.ඉහත කී අලුපොත සනීපාරක්ෂක භූමි පිරවුම කි‍්‍රයාත්මක වූයේ නම් මීගමුවේ සිට පානදුර දක්වා ඇති සියලු නගර සභා සහ මහ නගර සභා සියල්ලේ ම කැලි කසළ බහාලීමට හැකියාවක් තිබුණි. වර්තමානයේ මෙම කුණු සියල්ලම බ්ලූමැන්ඩල්, වැල්ලම්පිටිය හා වැලිසර පිහිටි පහත් වගුරු බිම්වල ගොඩගැසීම සිදුවේ. මැස්සන්, මදුරුවන්, අයාලේ යන සුනඛයින් හා මීයන් වැනි සතුන්ගෙන් ඇතිවන නානා විධ ලෙඩ රෝගවලින් මුළුමහත් නාගරික ජනතාවම ලෙඩ කිරීමට මෙවැනි කසළ බිම්වලට හැකියාව ඇත.එසේම, මේවාට විවිධ ප‍්‍රභව මඟින් එක්වන බැර ලෝහ, භූමි පිරවුමෙන් නික්මෙන ක්ෂාලකය සමඟ කැලණි ගඟට එක්වීම අනිවාර්යයෙන්ම සිදුවේ. සෑම දිනකම පාහේ නිකල්කැඩ්මියම් බැටරි හා රසදිය අඩංගු ඔරලෝසු බැටරි දහස් ගණනක් මෙවන් කසළ භූමියකට එක් වේ. කාලයාගේ ඇවෑමෙන් මේවායේ ඇති බැර ලෝහ දිය වී ජල පද්ධතිවලට එකතු වේ.එමෙන් ම විවිධ කාබනික සංයෝග හායනය වීමේ දී ඩයොක්සීන් වැනි හලාහල විෂ මිනිස් සිරුරට එක්වීමට ද ප‍්‍රවණතාවක් ඇත. මෙවන් සියලු ප‍්‍රශ්න ගැන සැළකීමේ දී සාමාන්‍ය පහත් වගුරු බිම් මේ සඳහා කිසිසේත් යෝග්‍ය නොවන බවට කිසිදු සැකයක් නැත.ඝන කැළි කසළ බැහැරලීම සඳහා ලොව දියුණු රටවල් අනුගමනය කරන්නේ ඒවා සනීපාරක්ෂක භූමි පිරවුමක තැන්පත් කිරීමයි. මේ සඳහා කඳු අතර පිහිටි මැටි පසෙන් සමන්විත ජනශූන්‍ය භූමියක් වඩා සුදුසුය. කොළඹ හා ඒ අවට නාගරික පෙදෙස්වල කැළි කසළ බැහැරලීම සඳහා සුදුසු එවැනි භූමියක් මීපේ අලුපොත ප‍්‍රදේශයෙන් සොයාගනු ලැබූයේ ඉන් අවම පරිසර හානියක් සිදුවන නිසා ය.එහෙත් මේ කි‍්‍රයාවලිය සඳහා හරහට හිටියේ මෙවැනි පරිසර හිතකාමී කි‍්‍රයාවලියකට වුවද විරුද්ධවීම කලාවක් කරගත් එවැනි විරෝධතා තුළින් තම පැවැත්ම තහවුරු කර ගන්නා රාජ්‍ය නොවන පාරිසරික සංවිධානයි. විවිධ නම් වලින් පරිසරය සුරැකීමේ සංවිධාන 100 ක් පමණ පරිසර අමාත්‍යාංශයේ ලියාපදිංචි වී ඇත. විවිධ විදේශ සංවිධාන වලින් මුදල් ලබාගැනීම සඳහා පරිසරය හොඳ මාතෘකාවකි. මේවායින් බහුතරයක් කි‍්‍රයාකාරීන් දෙතුන් දෙනකුට වඩා නොමැති සංවිධාන වේ.පරිසරය ගැන අබමල් රේණුවක දැනීම මේවායේ බොහෝ දෙනාට නැත. පරිසරය ගැන සකී‍්‍රය ව දායක වන මෙන් ම ඒ සඳහා ඉමහත් සේවයක් සිදුකරන ආයතන කිහිපයක් මේ අතර ඇති බව ද අවධාරණය කළ යුතුය.එහෙත් බොහෝ එවැනි සංවිධානවල මූලික අභිමතාර්ථය වී ඇත්තේ විදේශ මුදල් ලබාගැනීම බව පැහැදිලිය. මේවාට අරමුදල් ලැබෙන්නේ පරිසරය සුරැකීම යන තේමාව යටතේ උද්ඝෝෂණය කළ පමණට ය. අලුපොත කසළ බිමට මෙන් ම නොරොච්චෝලේ තාප විදුලි බලාගාරයට ද මෙතරම් විරෝධතා සංවිධානය කරන සංවිධානවලට මුදල් ලැබෙන්නේ කෙසේ ද යන්න සොයා බැලිය යුතු ය.මෙවැනි මහා පරිමාණ සැලසුම් කි‍්‍රයාත්මක කිරීමේ දී එම පළාත්වල ජීවත්වන ජනතාව දැනුම්වත් කිරීම ද අනිවාර්යයෙන් ම සිදුවිය යුතුªය. මහවැලි ව්‍යාපාරය කි‍්‍රයාවට නැංවීමේ දී ගොවි පවුල් දහස් ගණනක් සශ‍්‍රීක භූමියකින් වියළි කලාපයේ ගොවි ජනපදවල පදිංචි කරවීමට රජයට සිදුවිය.සංවර්ධන කි‍්‍රයාවලි සඳහා ජනතාව නැවත පදිංචි කරවීම අනිවාර්යයෙන් ම සිදු කළ යුතු ය.අලුපොත ප‍්‍රදේශයෙන් මෙවැනි ව්‍යාපෘතියක් සඳහා ඉවත් කළ යුත්තේ ඉතා සුළු පවුල් සංඛ්‍යාවකි. එමෙන් ම මෙම ප‍්‍රදේශයෙහි සංවේදී පරිසර පද්ධති කිසිවක් නැත.සනීපාරක්ෂක භූමි පිරැවුමක් නිර්මාණය කොට එහි කසළ බැහැරලීම සිදුවන අයුරු දැන් සළකා බලමු.ප‍්‍රථමයෙන් මතුපිට පස් ස්ථරය ඉවත් කොට මැටි සහිත භූමි ස්ථරය නිරාවරණය කොට ඉන් පසු ඝන පොලිතීන්වලින් භූමිය ආස්තරණය කෙරේ.මෙම භූමියෙහි විශාලත්වය අවම තරමින් පාපන්දු පිටියක වපසරිය තිබිය යුතුය. ලොරිවලින් ප‍්‍රවාහනය කෙරෙන කසළ මෙහි තැන්පත් කර දවස අවසානයෙහි තුනී පස් තට්ටුවකින් වැසිය යුතුය. එවිට ඉන් කිසිදු දුර්ඝන්ධයක් හමන්නේ නැත. එමෙන් ම මදුරුවන් හා මැස්සන් බෝවීමක් ද සිදු නොවේ.මෙවැනි පිරවුමකින් නික්මෙන ක්ෂාලක දියරය පිරියම් කිරීමට කුඩා ප‍්‍රමාණයේ පිරියම් ඒකකයක් ද අවශ්‍ය වේ. එහි දී මෙම දියරය ජීවානුහරණය කොට එහි ඇති බැරලෝහ ඉවත් ;කාට පිරිසිදු ජලය පමණක් අවට පරිසරයට නිකුත් කෙරේ.එබැවින් මෙය අතිශයින් පරිසර හිතකාමී කි‍්‍රයා පිළිවෙළක් වන අතර එම පළාත්වල ජනයාට කිසිදු පාරිසරික හෝ සෙඛ්‍යමය ගැටලුවක් ඇති නොවන ආකාරයට මේවා කි‍්‍රයාත්මක කළ හැකිය.මෙවැනි ක‍්‍රමවේදයක් අලුපොත හෝ ඒ සඳහා දැන් යෝජිත අවිස්සාවේල්ල අසළ ස්ථාපනය කළ විට මුළු බස්නාහිර පළාතේම කැළි කසළ මෙහි බහාලීමට හැකියාව ඇත. කොළඹ නගරයේ පමණක් දිනකට කැළි කසළ ටොන් 1500 ක් පමණ ජනනය වේ.මුළු බස්නාහිර පළාත ම සැලකූ විට එම ප‍්‍රමාණය ටොන් 5000 ක් පමණ වන බවට අනුමාන කළ හැකි ය. සනීපාරක්ෂක භූමි පිරවුමෙහි ප‍්‍රමාණය ඒ අනුව නිගමනය කළ හැකිය.එමෙන් ම සමහර රටවල මෙවැනි පිරවුම්වලින් නික්මෙන ජීව වායුව එකතු කර එමඟින් බලශක්තිය ලබා ගැනීම සඳහා විදුලි බලාගාර පවා ඉදිකර ඇත.වෙනත් රටවල මෙන් කැළි කසළ දහනයෙන් ශක්තිය ලබාගැනීමට අප රටේ කැළි කසළ සුදුසු නැත.එයට හේතුව මෙරට කැළි කසළවලින් 85% ක් පමණ කාබනික කැළි කසළ වීමත් ඒවායේ අධික ලෙස ජලය අඩංගු වීමත්ය.මේ ව්‍යාපෘතියට ආධාර කිරීමට ඉදිරිපත් වී ඇති දකුණු කොරියානු රජයට ශ‍්‍රී ලංකාවාසී ජනතාව කෘතඥ විය යුතුය.මහාචාර්ය ඕ.ඒ.ඉලේපෙරුම පේරාදෙණිය විශ්වවිද්‍යාලය  </content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=as0901181</link>
    <topic>සම්මානයෙන් පිදුම් නොලැබුවත් දරුවන් පස් දෙනකු</topic>
    <author>ඉනෝකා සමරවික‍්‍රම ඡායාරූප - සුදම් ගුණසිංහ</author>
    <content>සම්මානයෙන් පිදුම් නොලැබුවත් දරුවන් පස් දෙනකු රට රැකුමට දායාද කළ වීර මාතාවසැතපුමකට රන් පවුම් 6000 ක වියදමින් අපේ රටේ දුවන්න පටන්ගත් යකඩ යකානෙළුම් විලමහාචාර්ය බෙල්ලන්විල විමලරතන මාහිමියෝ අනුනායක පදවි ලබතිකිරින්දේ සෝමාලෝක පණ්ඩිත හාමුදුරුවෝ අසූවියට පා තබතිගුරු සේවයේ රස කතාමට මගේ අම්මා ගැන කියන්න ඇති තරමට ම ඔබට ඔබේ අම්මා ගැන කියන්නට බොහෝ දෑ ඇතිවාට සැකයක් නැහැ. අම්මා කෙනකු දරුවකු වෙනුවෙන් බොහෝ දුක් විඳින්නීය. එක් දරුවකු වෙනුවෙන් නොව දරුවන් අටදෙනකු වෙනුවෙන් අප‍්‍රමාණ දුක්වින්දා වූ මේ අම්මා අද සතුටු කඳුළු පිසින්නීය. මේ අම්මා පිළිබඳ ව කියන්නට ඇගේ දරුවනට බොහෝ දේ ඇත්තේය. එහෙත් අපට ඒ දරුවන් අටදෙනාගෙන් හමුවූයේ දෙදෙනකු පමණි.ඇලිස් වීරසිංහ මාතාව”මම බඩ පිරෙන්න බත් ඩිංගක් කන්නේ මගෙ දරුවෝ ගෙදර ආවට පස්සේ’ ඒත් දරුවෝ අටදෙනා ම කාලෙකින් මහගෙදර දී හමුවුණේ නෑ.”නිවසෙහි සාලයේ වාඩි වී දරුවන්ගේ ඡායාරූප දෙස බලා සිටින ඇගේ දෑසේ ඇත්තේ ආඩම්බරයකි.”ආඩම්බරයි නේද?” අපි ඇය විමසුවෙමු.”නැතුව.. මං බයෙන් හිටියේ මගෙ කොල්ලෝ ටික නරකට යොමු වේවී කියලා. අපිට හරි හමන් ආදායමක් තිබුණේ නෑ. ළමයි හොඳට ඉගෙන ගත්තා. මට ඒ අය වෙනුවෙන් කරන්න පුළුවන් වුණෙත් එච්චරයි. අපිට උදව්කරන්න අය හිටියෙත් නෑ. මුලින්ම තුන්වෙනි පුතා හමුදාවට බැඳුණා. මම එපා කිව්වේ නෑ. මම තමයි අත්සන් කළේ. ඊට පස්සේ එක්කෙනා එක්කෙනා හමුදාවට බැඳුණා. දැන් පුතාලා හතරදෙනයි දුවයි හමුදාවේ සේවය කරනවා. බාලම පුතා අප බලාගෙන ගෙදර ඉන්නවා. එක දුවෙක් විවාහකයි. අනිත් දුව පරිගණක අංශයේ රැකියාවක් කරනවා.”    සිරිසේන කොඩිතුවක්කු පියාමේ පවුලේ වැඩිමලා ඉන්ද්‍රානි. ඇය විවාහ වූයේ ද හමුදා සේවයේ නියුතුව සිටි අයකු සමඟය. අද ඔහු එයින් විශ‍්‍රාම ලබා සිටින්නේ ය. දෙවැන්නා කෝප‍්‍රල් රංජිත් කොඩිතුවක්කු ය. තුන්වැන්නා මේජර් ශි‍්‍රලාල් කොඩිතුවක්කු. ඔහු හයිටියේ සාමසාධක හමුදාවේ සේවය කළේය. හතරවැන්නා ද හයිටියේ සාම සාධක හමුදාවේ සේවය කළේ ය. දැනට ඔහු කුරුවිට සේවය කරයි. ඔහු වර්ණලත් සැරයන් අජිත් ආනන්ද කොඩිතුවක්කුය.මේජර් නීල් ප‍්‍රියන්ත කුමාර කොඩිතුවක්කු ඉංජිනේරුවෙකි. ඔහු කොතලාවල අධ්‍යාපන විද්‍යා පීඨයේ ඉගෙන ගත්තේ ය. හයවැන්නී කෝප‍්‍රල් සුනේත‍්‍රා පි‍්‍රයදර්ශනී කොඩිතුවක්කු යුද හමුදා වෛද්‍ය බලකායේ සේවය කරන්නීය. හත්වැන්නී පි‍්‍රයංකා සුදර්ශනි කොඩිතුවක්කු පෞද්ගලික ආයතනයක පරිගණක අංශයේ රැකියාවක් කරන්නීය. පවුලේ බඩපිස්සා චන්දික වසන්ත කොඩිතුවක්කු ය. ඔහු අම්මාත් තාත්තාත් බලාගෙන නිවසෙහි සිටී.රට වෙනුවෙන් සටන් වදින තම වීරෝදාර පුතුන් සතර දෙනා සහ දියණියගේ රුව ගුණ සිහි කරමින් මේ අම්මා දවස ගත කරන්නීය.වීරසිංහ ආරච්චිගේ ඇලිස් වීරසිංහ නම් මේ වීරමාතාව ජීවත් වන්නේ පල්ලේබැද්ද බලවින්න වෙන්දේසි යාය වත්තේය. දරුවන්ගේ පියා කේ.ඒ. සිරිසේනය. කලක් ඔහු රියදුරකු වශයෙන් සේවය කළේය. දරුවන්ට බොහෝ දෑ කියන්නට ඇත්තේ අම්මා ගැනය. ඒ අම්මා ඒ තරමටම දරුවන්ගේ දියුණුව වෙනුවෙන් කැපවූ මාතාවක් බැවිනි.“මගේ ගම කවුඩුවාය. මට අවුරුදු දහනමයක විතර කාලේ හිතුවක්කාර විවාහයක් කරගත්තේ. පස්සේ අපේ අම්මා මගෙත් එක්ක ඉන්න ආවා. ඒත් පවුලේ අනිත් අය සමඟ නම් එච්චර ඇයි හොඳයියක් තිබුණේ නෑ. අපි ඉස්සර හිටියේ පොල් අතු පැලක. අපි ජීවත් වුණෙත් හරිම අමාරුවෙන්.”දරුවන්ට හොඳ අධ්‍යාපනයක් ලබාදීමට මේ අම්මා අප‍්‍රමාණ වෙහෙසක් දැරුවාය. දරුවන්ට දෙන්නට දෙයක් නොතිබු නිසා හොඳින් ඉගැන්වීමට ඇය ඉටා ගත්තාය. ඇය ඉගෙන ගෙන තිබුණේ පහේ පංතියට පමණි. එහෙත් ඉගෙනීමේ වටිනාකම ඇය තේරුම් ගෙන සිටියාය. මේ දරුවෝ හයවැනි ශ්‍රේණිය දක්වා ඉගෙනුම ලැබුවේ පල්ලෙබැද්ද විද්‍යාලයේය. ඉන්පසුව ගොඩකවෙල රාහුල විද්‍යාලයේත්, ගොඩකවෙල මධ්‍ය මහා විද්‍යාලයේත් ඉගෙනුම ලැබූහ. දරුවන්ට යහපත් හෙටක් උරුම කරදීම සඳහා ඇය බොහෝ දුක් වින්දා ය.”මම බලවින්න පාර අයිනේ අඹ විකුණුවා. ඒ දවස්වල අද වගේ අඹ ගණන් නෑ. වවුල්පනේ පැත්තේ ඉඳලා අඹ අරගෙන මිනිස්සු එනවා. කතරගම ගිහින් එන ඈයෝ එහෙම අඹ ගන්නවා. දවසට කොහොම හරි රුපියල් අටසීයක් විතර හොයා ගන්නවා. අපේ ගෙට පල්ලෙහා තියෙන්නේ රක්වාන ගඟ. මම තවත් ගැහැනු දෙන්නෙක් එක්ක එකතු වෙලා වැලි ගොඩ දැම්මා.ඒ දවස්වල වැලි ට‍්‍රැක්ටරයක් රුපියල් දෙසිය පනහක් විතර වෙනවා. තුන්දෙනත් එක්ක එකතු වෙලා ගාණ බෙදා ගන්නවා. දරුවෝ පංතිවලටත් ගියා. පංති ගාස්තු ගෙව්වේ එකතු කරලා. ගුරුවරු වුණත් මුකුත් කිව්වේ නෑ. අද මගෙ දරුවෝ රටට සේවය කරනවා. මට ඒ ගැන ආඩම්බරයි. මගෙ දරුවෝ කවදාවත් ගමට ආවහම ඒ අය හමුදාවේ කියලා ලොකුකම් පෙන්නලා නෑ. බෙහෙත් ගන්න රෝහලට ගියත් පෝලිමේ ඉඳලා ඒ කටයුතු කරගෙන එනවා. එතැන මුල්තැන ගන්න යන්නේ නෑ. මේ දරුවෝ හරිම නිහඬයි. පුතාලා දැන් විවාහ වෙලා ඉන්නේ. පවුලට එකතු වෙච්ච ගැහැනු දැරිවියොත් හරිම හොඳයි. මේ කිසි කෙනෙක් අපට වෙනස්කමක් කරන්නේ නෑ.”නිවාඩු ලද විටෙක දරුවන් ගෙදරට ගොඩ වන්නේ අම්මා බලන්නටය. එහෙත් හමුදා සේවයට බැඳුණු පසු මේ දරුවන් එකට එකතු වුණේම නැත. සිංහල අවුරුද්දකට වුව අට දෙනාම ගෙදරට එක්වූ දිනක් නැත.”මං මගෙ දරුවන්ට හමුදාවට යන්න කිව්වේ නෑ. ඒත් ඒ අයගෙ ගමන මං වැළැක්කුවේ නෑ. මට හැමතිස්සෙම බයක් දැනුණේ මේ අය නොමඟ යාවිද කියලයි. බඩගින්න නිවෙන්න බත්කටක් කන්නේ දරුවෝ ගෙදර ආව දවසට.” ඇය විටෙක හූල්ලයි. විටෙක කඳුළු සලයි. නෙතින් වැටුණු කඳුළක් හැට්ට කර දිගේ පහළට වැටෙයි. ’අලිමංකඩ කිලිනොච්චි දිනුවාම අම්මට මොකද හිතුණේ?මට හරි ආඩම්බරයක් දැනුණා. මගෙ දරුවෝ ගෙදර නැතිව මං කොහොමද රතිඤ්ඤා පත්තු කරන්නේ. මම සිංහ කොඩියක් දැම්මා. මම හැමදාම ප‍්‍රවෘත්ති බලනවා. මගෙ දරුවෝ හොඳින් ඉන්න එක තමයි මට තියෙන එකම සැනසීම. පුතාලා දියතලාවේ පුහුණුව ලබන කාලේ මම හැම සතියකටම වතාවක් දරුවෝ බලන්න යනවා. දැන්නම් එහෙම යන්න එන්න අමාරුයි. ශි‍්‍රලාල් පුතා රිවිරැස මෙහෙයුමේ හිටියා. පුතාගෙ මස්සිනා හිටියෙත් රිවිරැස මෙහෙයුමේ’”විවිධ නිල ඇඳුම්වලින් සැරසුණු පුතුන්ගේ ඡායාරූප කැබිනට්ටුවේ එක පෙළට තබා ඇත්තේ ය. ඔවුන් ලැබූ සම්මාන, උපාධි ඡායාරූප ද ඒ අතර ඇත. අම්මා විටෙක ඒ දෙස බලයි. තවත් විටෙක දරුවන් ගේ කුඩා අවදිය සිහිපත් කරයි.තම සොයුරන් පිළිබඳව තොරතුරු අපට කිව්වේ බාලයා වනචන්දිකය. ඔහු පොතක් දිග හැර අයියලා සහ අක්කලා පිළිබඳව තොරතුරු කියයි. අම්මා ඒ සියලු තොරතුරු මතකයෙන් අපට පවසන්නීය. ඇය විටෙක පුතු නිවැරැදි කරමින් දරුවන් එකිනෙකා හමුදාවට බැඳුණු වර්ෂය ද විටින් විට සේවය කළ ස්ථාන ද මතකයෙන් කියන්නීය.”අපිට ඉන්න මේ ගේ හදන්න හුඟක් ම මහන්සි වුණේ ලොකු පුතා රංජිත්. පුතා ඉස්කෝලේ ඇරිලා ඇවිල්ලා බ්ලොක්ගල් ගහනවා. ඒ අතර පාඩම් වැඩත් කරනවා. ගේ පහළ තියෙන රක්වාන ගඟෙන් කුප්පි ලාම්පුව තියාගෙන වැලිගොඩදානවා ගේ හදන්න කියලා. ඒ කාලේ අපි හුඟක් දුක් වින්දා. දැන් මං මගෙ දරුවෝ දිහා බලලා සතුටු වෙනවා. ඒ අය මගෙ සැමියට මට ගෙදර ඉන්න පුතාව හොඳට බලනවා. මං පිංකම් කරගෙන ජීවත් වෙනවා.”අම්මාට දරුවන් ගැන කියන්නට බොහෝ දේ ඇත. ඊටත් වඩා දරුවන් ට අම්මා ගැන කියන්නට දේවල් ඇතුවා විය හැකිය. අහන්නට දරුවන් අපට හමුවුණේ නැත. මාන්කුලම් හී සේවය කරන ලොකු පුතු රංජිත් දුරකථනයෙන් අම්මා ගැන අපට මෙසේ කීවේය.”මගේ අම්මා වීර මාතාවක්. ඇය අපිට ඉගැන්නුවා. අම්මා කවදාවත් ජීවිතේ දුකක් කියලා හිතුවේ නෑ. අද අපට අපේ අම්මා ගැන ආඩම්බරයි.”දරුවන් සියලු දෙනා ම එක්වී අම්මා පිළිබඳව සොයා බලති. රට වෙනුවෙන් පෙරට ගිය මේ සොයුරු සොයුරියන් රටට ආඩම්බරයකි. තම අම්මා පිළිබඳව අපමණ බැතියෙන් කතා කරන චන්දික වසන්ත බාල පුතු,”මට මතකයි දවසක් අපේ අම්මා අපිව ගෙදර තියලා මඟුල් ගෙදරක ගියා. ඒත් අම්මා මඟුල් ගෙදර කෑම කන්නේ නැතිව ඒ බත් එකත් අරගෙන ගෙදර ආවා අපි බඩගින්නේ කියලා. මගෙ අයියලා අක්කා ගැන මට ආඩම්බරයි.පිනකට ලැබුණ මුද්දරයත් හැරුණු කොට අන් පිළියමක් තිබුණේ නැහැ නොවැ අපට සසරෙන් සසර මතු මතු උපදින කලට සක්විති පදවි ලැබියන් අපෙ අම්මාටදවසක් අපේ අම්මා මඟුලකට ගියා අප සැම සනසවා නිවසේ ම තියා| පොඩිවුන් බඩගින්නේ මට කනු බෑය කියා බත් පත රැගෙන ඈ ආවා අපව සොයාඒ තම අම්මා පිළිබඳව පුතු හදින් නැඟුණ අව්‍යාජ සිතුවිලිය. එක් පුතකු නොව පුතුන් සිව්දෙනකු හා දියණියක හමුදාවට දායාද කළ ඇය සැබවින් ම වීර මාතාවකි. එක පවුලේ පුතුන් දෙදෙනෙකු හමුදා සිටිය දී මවට වීර මාතා සම්මාන හිමි වී ඇත්තේ ය. තවමත් කොඩිතුවක්කුලාගේ අම්මා වීර මාතා සම්මානයෙන් පිදුම් නොලැබීම නම් අරුමයකි.ඇලිස් වීරසිංහ මාතාව මේ පසුවන්නේ හැට අටවැනි වියේ ය. යුද්ධය හෙට වන විට අවසන් වේවි. සියලු සොල්දාදුවන් නිදහසේ ගමරට බලා යන දින ඇගේ පුතුන් හා දියණිය ද නිවසට පැමිණෙන තුරු මේ අම්මා බලා සිටින්නීය. ඒ බඩ පිරෙන්නට දරුවන්ට බත්කවා ඇය ද බත් කන්නට ය.ඉනෝකා සමරවික‍්‍රම ඡායාරූප - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=as0901182</link>
    <topic>සැතපුමකට රන් පවුම් 6000 ක වියදමින්</topic>
    <author>කේ.ජී.එච්.මුනිදාස</author>
    <content>සම්මානයෙන් පිදුම් නොලැබුවත් දරුවන් පස් දෙනකු රට රැකුමට දායාද කළ වීර මාතාවසැතපුමකට රන් පවුම් 6000 ක වියදමින් අපේ රටේ දුවන්න පටන්ගත් යකඩ යකානෙළුම් විලමහාචාර්ය බෙල්ලන්විල විමලරතන මාහිමියෝ අනුනායක පදවි ලබතිකිරින්දේ සෝමාලෝක පණ්ඩිත හාමුදුරුවෝ අසූවියට පා තබතිගුරු සේවයේ රස කතාශ‍්‍රීලංකා දුම්රිය සේවයට ඉකුත් දෙසැම්බර් 27 දා වසර 144 සපිරිණි. මෙරට ප‍්‍රථම දුම්රිය මාර්ගය වන කොළඹ – බදුල්ල මාර්ගයේ මුල් අදියර ඉදිකිරීම් ශ‍්‍රීමත් හෙන්රි වෝඩ් ආණ්ඩුකාරවරයා අතින් 1858 අගෝස්තු 3 දා ආරම්භ වූ අතර 1924 පෙබරවාරි 5 දා අවසන් විය. ඒ පිළිබඳ ඉතිහාසය අළලා මෙම ලිපිය සැකසිණි.සියවස් එකහමාරක් පමණ ඈතට දිවෙන මෙරට දුම්රිය ඉතිහාසය පිළිබඳව සමහර විට වත්මන් පරපුරට ඇත්තේ මඳ අවබෝධයකි. කෙසේ වෙතත්, මෑතකදී සිදු කරනු ලැබූ පරිපාලනමය සංශෝධන නොවේ නම් දුම්රිය සේවාව සඳහා දැමුණු මුල් පදනමෙහි කැපී පෙනෙන වෙනසක් සිදු වී නොමැති තරම් ය. මුල් යුගයේ දුම්රිය මාර්ග ඉදිකිරීමේ කටයුතුවල නිරතව සිටි යුරෝපීය ඉංජිනේරුවන්ගේ කැපවීම හා නිපුණත්වය අප සදා අගය කළ යුතු අතර වසර 144ට පෙර ප‍්‍රථම වරට ඉදිකරන ලද කොළඹ – බදුල්ල ප‍්‍රධාන දුම්රිය මඟ ඔවුන් අපට ඉතිරි කර ගිය අනඟි දායාදයක් වැන්න.එංගලන්තයේ ලිවර්පූල් හී සිට මැන්චෙස්ටර් දක්වා දුම්රිය මාර්ගයක් මුල් වරට ඉදිවීමත් සමඟ ඉන්දියාවේ සහ ලංකාවේ ද ඒ සම්බන්ධයෙන් දැඩි උනන්දුවක් ඇති වීය. මේ අනුව දීර්ඝ වශයෙන් කරුණු ඉදිරිපත් කිරීමෙන් හා පුළුල් සංවාදයකින් අනතුරුව ආරම්භක පියවරක් ලෙස සමාගමක් පිහිටුවීමට තීරණය විය. එය “ලංකා දුම්රිය සමාගම” නමින් එංගලන්තයේ ලියාපදිංචි කර 1845 දී ස්ථාපිත කෙරිණි. මේ අනුව එක් සැතපුමකට රන් පවුම් 6,000 ක ඇස්තමේන්තු ගත වියදමක් දරා කොළඹ සිට මහනුවරට දුම්රිය මඟක් ඉදිකිරීමේ වගකීම යථෝක්ත සමාගමට පැවරුණේය.ජනාකීර්ණ ගම් ප‍්‍රදේශ හරහා මාර්ගය ඉදිවීමෙන් අසහනයට පත් වන ජනතාවගෙන්, විශේෂයෙන් ම භාණ්ඩ ප‍්‍රවාහක සංවිධාන හා කරත්තකරුවන්ගෙන් එල්ල වූ විරෝධතා මධ්‍යයේ මිනුම් කටයුතු හා පිඹුරු පත් සකස් කිරීම සිදු වූ අතර 1958 අගෝස්තු 03 දා ශ‍්‍රීමත් හෙන්රි වෝඩ් ආණ්ඩුකාරවරයා අතින් මංගල පස් පිඩැල්ල කපා උත්සවාකාරයෙන් ඉදිකිරීම් ආරම්භ විණි.මෙහිදී සිදු වූ හාස්‍යජනක සිද්ධියක් ඩබ්.ටී.කීබල් සිය “සිලෝන් බීට්න් ට‍්‍රැක්” (1940) කෘතියෙහි මෙසේ දක්වයි. “ඔප කළ කළුවර හා බුරුත දැවයෙන් නිම වුණු විල්බැරෝවේ මංගල පස් පිඩැල්ල කපා තැන්පත් කිරීමට වෝඩ් ආණ්ඩුකාරවරයා කළුවර ලී මිටක් සහිත රිදීමය උදැල්ලක් ද අතැතිව සූදානමින් පසු වූයේය. එය ඡායාරූපකරණයේ මුල් යුගය බැවින් රූගත කිරීම පිණිස උචිත මොහොතේ තත්පර කීපයක් ඉතාමත් නිසලව පසුවන මෙන් අවස්ථාව ආවරණය කිරීමට පැමිණ සිටි පුවත්පත් නියෝජිතයෝ රැස්ව සිටි පිරිසෙන් ඉල්ලා සිටියහ.කළු කැමරා වැස්ම තුළට රිංගා ගත් කැමරාකරු ඊළඟට අතක් එළියට දමා කැමරා කාචයේ පියන ඉවතට ගෙන මොහොතින් එය ආපසු තැබීය. මඳ සිනහවක් මුවඟ රදවාගෙන කැමරාකරු එළියට පැමිණියත් ඔහුගේ උත්සාහය සාර්ථක වී නොතිබිණි. ඡායාරූපයේ ප‍්‍රමුඛත්වය ලැබී තිබුණේ දෙපසට විහිදී ගිය පිම්බුණු ඇඳුමකින් සැරසී සුරුබුහුටි කුඩා හිස්වැස්මක් ද පැළඳ ඉදිරියෙන්ම සිටි ස්ථූල සිරුකින් හෙබි කාන්තාවකගේ පසුපස දර්ශනයටයි.”එය මධ්‍යම කඳුකරයේ ව්‍යාප්තව පැවැති කෝපි නිෂ්පාදන කොළඹ වරාය කරා ගෙන ඒමට කඩිනම් හා විශ්වාසය තැබිය හැකි ප‍්‍රවාහන ක‍්‍රමයක අවශ්‍යතාවය තදින් දැනුණු කාල සීමාවක් විය.මාර්ගයේ ඉදිකිරීමේ කොන්ත‍්‍රාත්තුව 1863 දී පවරනු ලැබූයේ ඩබ්ලිව්.එෆ්.ෆැවීල් නම් ඉංජිනේරු වරයෙකුටයි. මොහු ඉන්දියාවේ ප‍්‍රථම දුම්රිය මාර්ගයේ ඉදිකිරීම් සාර්ථකව නිමකර ගෞරවයට පාත‍්‍රව සිටියෙකි. එහෙත් අවාසනාවකට මෙන් රාගමට නුදුරුව මාර්ගයේ 7 වැනි සැතපුම් කණුවේ දී සිදු වූ බිහිසුණු අනතුරක් හේතුවෙන් මුල් අදියර ඉදිකිරීම් පසුබෑමකට ලක් විය. කම්කරුවන් හා පස් පටවා ගත් ගැල් 16 ද ඇදගෙන ධාවනය වූ දුම්රියක් මාර්ගයේ නවතා තිබූ ටෙ‍්‍රාලියක ගැටීමෙන් සිදු වූ මෙම අනතුරින් වැඩ මූලිකවරයකු සහ කම්කරුවෝ 36 දෙනෙක් එම ස්ථානයේදීම මිය ගියහ.ආණ්ඩුකාරවරයා අතින් මංගල පස් පිඩැල්ල කපා ඉදිකිරීම් ආරම්භ වූ මොහොත.කොළඹ සිට අඹේපුස්ස දක්වා වූ මුල් අදියර 1864 දෙසැම්බර් 27 දා එවකට දිවයිනේ නිවාඩුවක් ගත කරමින් සිටි බෙල්ජියමේ කිරුළ හිමි බ‍්‍රැබන්ට් ආදිපාදවරයා (පසුව 2 වන ලියෝපෝල්ඩ් රජු) අතින් විවෘත කෙරිණි. ශ‍්‍රීමත් හෙන්රි වෝඩ් ඇතුළු ආරාධිතයින් පිරිසක් මෙම මංගල දුම්රිය ගමනට එක් වූහ. පස් ප‍්‍රවාහනය පිණිස විශේෂයෙන් ගෙන්වන ලද ටොන් 59 බර වාෂ්ප බලයෙන් කි‍්‍රයා කරන එන්ජිමක් යෙදූ දුම්රිය පෙරවරු 9ට කොළඹින් පිටත් වී කි.මී. 54 දුර ගෙවා දහවල් 12ට අඹේපුස්සට ළඟා වූයේ අඟුරු කකා වතුර බිබී “හූ” කියමිනි. කැලේ දුවන යකඩ යකා දෙස මඟ දෙපස රැස්ව සිටි ජනතාව තුෂ්ණීම්භූතව බලා සිටිය දී ය.“උඩරට මැණිකෙට පට කුඩ දෙක දෙක” යැයි ඔවුන් අතර සිටි පොඩිත්තන් දුම්රියේ හඬ අනුකරණය කරමින් කෑමුර දුන් බව වාර්තා ගතයි. පොල්ගහවෙලට මාර්ගය දීර්ඝ කිරීම ඇරැඹුණේ මින් පසුවයි. කඩුගන්නාව දුර්ගය ඔස්සේ ඉදිකිරීම් ආරම්භ කෙරුණේ මින් වසර 3ට අනතුරුවයි. කොන්ත‍්‍රාත්කරුවන් විමතියට හා අසීරුවට පත් කළ කොටස එය වීය.ඉහළ අනුක‍්‍රමණයක් ගත් මාර්ගයේ පිහිටීම සැලකිල්ලට ගත් ඉංජිනේරුවෝ කේබලයක් යොදා බාහිර යන්ත‍්‍රයක ආධාරයෙන් මැදිරි ඉහළට ඇද්දවීම යෝග්‍ය බව එක් අවස්ථාවක යෝජනා කළහ. වාෂ්ප බලයෙන් කි‍්‍රයා කරන ලොව මුල්ම දුම්රිය එන්ජිම නිපදවීමෙන් විශ්ව කීර්තියට පත් ජෝර්ජ් ස්ටීවන්සන්ගේ එකම පුත‍්‍රයා වූ රොබට් ස්ටීවන්සන් මෙහිදී දුම්රිය සමාගම හා කොන්ත‍්‍රාත්කරුවන් අතර තීරක ලෙස සේවයේ යොදවා සිටීම විශේෂත්වයක් විය. කෙසේ වෙතත් සියලු බාධක මැඩගෙන මෙම බැරෑරුම් කටයුත්ත සාර්ථකව නිම කිරීමට ෆැවිල් ඉංජිනේරුවරයා සමත් වූ අතර මහනුවර බලා දිවෙන ප‍්‍රථම මගී දුම්රිය 1867 අප‍්‍රියෙල් 26 දා අනභිභවනීය කඩුගන්නාව දුර්ගය තරණය කළේය.කඩුගන්නාව දුර්ගය ඔස්සේ ගමන සොබා සිරිය අතින් ඉතාමත් මනබඳින සුළු වූවාක් මෙන්ම අලගල්ල හා කඩුගන්නාව නැවතුම් පොළවල් අතරු එය වඩාත් චමත්කාරජනක බව කාගේත් පිළිගැනීම විය. අලගල්ල ගිරි ශිඛරය වටා ගිය විට සුරංගනා කථාවල එන කොටු පවුරක් සිහියට නන්වන ලංකා රොබින්හුඩ් යයි විරුදාවලී ලත් සරදියෙල් ගේ බළකොටුව වූ උතුවන්කන්ද දර්ශනය වේ. කොළඹ – මහනුවර දුම්රිය මඟ ඉදි වන අවස්ථාව වන විට ද කි‍්‍රයාකාරීව සිටි සරදියෙල් ලැගුම් ගත් බවට සැලකෙන ගල්ලෙනක් මියන්ගල්ල උමඟ කැණීමේදී කම්මලක් ලෙස ප‍්‍රයෝජනයට ගත් බව දුම්රිය ඉතිහාස කතාවේ සඳහන් වේ. ඝන පර්වතය හරහා අඩි 300 ක් දුරට කැණ ඇති මෙය කොළඹ – මහනුවර ප‍්‍රධාන මාර්ගයේ දී හමුවන උමං 11 න් එකකි.විශ්මය දනවන ගිරිදඹ ගණනාවක් පසු කරමින් ඉදිරියට ඇදුණු දුම්රිය ක‍්‍රමයෙන් පහළ මිටියාවතට අවතීර්ණව මහනුවර බලා ධාවනය වීය.මාර්ගය මහනුවරින් ඔබ්බට දීර්ඝ කිරීමට බි‍්‍රතාන්‍ය පාලකයින් පියවර ගත් අතර එය නාවලපිටිය සහ නානුඔය දක්වා 1875 මැයි 20 දා නිම කෙරිණි. ස්වභාවික සෞන්දර්ය අතින් සලකා බලන විට ඉතා සිත් ගන්නා සුළු කොටස යැයි පිළිගත හැකි නානුඔය සිට බදුල්ල දක්වා මාර්ගයේ අවසන් අදියර ඉදිකිරීම් නිම කර මඟී ප‍්‍රවාහනය සඳහා විවෘත කෙරුණේ 1924 පෙබරවාරි 5 වැනි දිනය.නානුඔය සිට දුම්රිය ස්ථාන දෙකක් පසු කළ තැන හමු වන්නේ මුහුදු මට්ටමින් අඩි 6201 ක් ඉහළින් පිහිටා ඇති පට්ටිපොළයි. එය කොළඹ – බදුල්ල මාර්ගයේ පිහිටි උසම ස්ථානයයි. එතැන් සිට ඔහිය, ඉදල්ගස්හින්න, හපුතලේ හා ඇල්ල ඇතුළු දුම්රිය ස්ථාන ගණනාවක් පසුකර ගිය විට ප‍්‍රසිද්ධ දෙමෝදර පාස් නම් උමං මඟට පිවිසිය හැක. ඉංජිනේරු ශිල්පයේ විශ්වකර්ම නිර්මාණයක් ලෙස සැලකිය හැකි මෙහිදී දොම¤දර දුම්රිය ස්ථානයෙන් බදුල්ල බලා පිටත් වන දුම්රියට කඳු ගැටයක් වටා කවාකාරව ඇදී අඩි 100 ක් පොළව යටින් ඇති උමඟක් ඔස්සේ නැවතත් එම ස්ථානය යටින් ගමන් කිරීමට සිදු වෙයි.මහනුවර – බදුල්ල දුම්රිය මාර්ගයේ ඇති උමං සංඛ්‍යාව 36 කි. දිගම උමඟ වන්නේ හැටන් නගරය අසළ ඇති දිගින් අඩි 1862 වන පුල් බෑන්ක් උමඟයි.කේ.ජී.එච්.මුනිදාස</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=as0901183</link>
    <topic>නෙළුම් විල</topic>
    <author>ගුණසිංහ හෙට්ටිආරච්චි</author>
    <content>සම්මානයෙන් පිදුම් නොලැබුවත් දරුවන් පස් දෙනකු රට රැකුමට දායාද කළ වීර මාතාවසැතපුමකට රන් පවුම් 6000 ක වියදමින් අපේ රටේ දුවන්න පටන්ගත් යකඩ යකානෙළුම් විලමහාචාර්ය බෙල්ලන්විල විමලරතන මාහිමියෝ අනුනායක පදවි ලබතිකිරින්දේ සෝමාලෝක පණ්ඩිත හාමුදුරුවෝ අසූවියට පා තබතිගුරු සේවයේ රස කතාසිසු පිරිස බස් පොළෙහි ‘බුක් මාර්ක්’ අලෙවි කරමින් සිටියහ. කලඑළි දැක්මට අදාළ බරපැන සොයා ගැනීම ඔවුන් ගේ අරමුණ වී තිබිණ.මවත් පොඩි දරුවකු සමඟ ඔවුන් අසලට ආවා ය.’අනේ මේ දරුව වෙනුවෙන් මට ආධාරයක් කරන්න පුළුවන්ද?’ ඇය ගොත ගැසුවාය.’ඔය අම්මට ආධාර කරන්නෙ කොහොමද? අපිත් මේ හිඟා කනවා’ සිසුවකුට කියැවිණ.එහෙත් අම්මා දරුවා ගැන කියන කතාව අඩු කළේ නැත.’අනේ අපේ කතාව අහන්න. මේ දරුවගෙ තාත්ත නිවුමෝනියාව හැදිල අකාලෙ මැරුණ. මේ දරුවට කතා කරගන්න බෑ. උඩු තල්ල නෑ. මං මේ දකින දකින අයගෙන් ආධාර එකතු කරන්නෙ දරුවට සැත්කමක් කරගන්න වියදම හොයා ගන්නයි. අනේ මට හිඟාකාල පුරුද්දකුත් නෑ.”ඇගේ කතාවෙන් සිසු දරුවකුගේ හද රිදිණි. ඔහු සහන් ය.’අපි අපේ වැඩේ නවත්තල මේ අම්මටයි මල්ලිටයි උදවු කරමු. අපි බස්වලට නැගල මෙයාලගෙ විස්තරේ කියල මෙයාලට කීයක් හරි හොයල දෙමු’. සහන් යෝජනා කළේය.යෝජනාව පිළිගැනිණ. සිසු පිරිස බසයකට නැඟුණහ.’අපි දේවානන්ද මහා විද්‍යාලෙ ශිෂ්‍යයො. අපි මෙහෙ ආවෙ අපේ කලඑළි දැක්මෙ උත්සවේට මුදල් හොයාගන්න. ඒත් මෙතෙන්දි අපට මේ අම්මයි, මල්ලියි මුණගැහුණ. පව්, මේ පුංචි මල්ලියාට කතාකරන්න බෑ. උපතින්ම උඩුතල්ල පිහිටල නෑ. එයාට සැත්කමක් කරන්න වෙලා. ඒකට සල්ලි ඕනැ. ඒත් මේ අම්මට හිඟා කාල පුරුද්දක් නෑ. මේ පුංචි මල්ලිය සනීප කරගන්න ඔය අම්මල තාත්තල කීයක් හරි දෙනව නම් බොහොම පින්..! සහන් ඉකිබිඳින්න ගත්තේ ය. ඔහු ගේ යහළුවන්ට ද ඇඬිණ.දුකට පත් මඟීහු සිසු පිරිසට මුදල් පිරිනමන්නට වූහ.රුපියල් පන්දාහක් හොයා ගන්නට ඔවුනට වැඩිවේලාවක් ගියේ නැත.ඔවුහු ප‍්‍රසිද්ධියේම මුදල් සියල්ල මවට පිරිනැමූහ.මව පින් දී ආධාර මුදල බාරගෙන සිය පුතු හා වෙන්ව ගියේ අලුත් බලාපොරොත්තුවකින් පිබිදෙමිනි.සිසුවෝ යළි ‘බුක් මාර්ක්’ අලෙවි කරන්නට පටන්ගත්හ.පසුදා සිසු දරුවන්ගේ විදුහල්පතිවරයා ඉදිරියේ පෙනී සිටියේ ආගන්තුක කතකි. ඈ සමඟ කුඩා දරුවෙක් ද වූයේය. ඒ වූකලී අර කාන්තාවයි.’මේ වගේ දරුවො ඉන්න මේ ඉස්කෝලෙ පින් බිමක් මහත්තයො. මේක පින් බිමක්’ හඬමින් සිද්ධිය විස්තර කළ ඇය දිගින් දිගටම පින් දුන්නාය.මේ කතාවට අදාළ අතුරු කතාවක් ද තිබේ.කලකට පෙර මේ සිසු පිරිස දඩබ්බරයෝ වූහ. ඔවුන්ගේ දඩබ්බරකම් ගැන විනය භාර ගුරු භවතාට නිතර නිතර පැමිණිලි ලැබෙමින් තිබිණි.දිනක් විනය භාර ගුරුතුමා සිසු පිරිස ද කැඳවාගෙන පාසලේ සෞන්දර්ය විෂයය භාර සමන්ත ගුරුතුමා ඉදිරියට ගියේ ය.’සමන්ත සර්’ මේ ළමයි ටික කොහොම හරි හදල දෙන්න’ ඔහු ඉල්ලා සිටියේ ය.ළමයින් ටික බාර ගත් සමන්ත සර් ඔවුන් තම පාසල් නාට්‍යයේ නළුවන් බවට පත්කර ගත්තේය. එය පසුව දකුණු පළාතේ පාසල් අතරින් ඉදිරිපත් කැරුණු හොඳම නාට්‍යයක් ලෙස ඇගයීමට ලක්විය.පාසලේ සිටි දඩබ්බර සිසු පිරිස පූර්වාදර්ශී විනීත සිසු පිරිසක් කරන්නට සමන්ත සර්ට හැකි විය. දඩබ්බර සමාජයක් මානව දයාවෙන් පිරුණු සමාජයක් බවට හරවන්නට සෞන්දර්ය කලාවට පුදුමාකාර ශක්තියක් තිබෙන බව මේ කතාව කියාපායි.එවන් සමාජයක් බිහිකරන්නට වෑයම් දරන අම්බලන්ගොඩ දේවානන්දයට ආශිර්වාද වේවා!  කීර්ති ලොකුලියන මහතා විසින් යොමු කරන ලද ලිපියක් ඇසුරිනි.  දෙවන දරු ප‍්‍රසූතිය වෙනුවෙන් සූදානම් ව සිටි මම ප‍්‍රසව හා නාරිවේද වෛද්‍යවරයකු හමුවට ගියෙමි. මට ඔහු මුණගැසුණේ පෞද්ගලික සායනයක දී ය.’අම්ම දරුව ලැබෙන්න කොහෙද ඇඩ්මිට් වෙන්නෙ?’ මා පිරික්සූ වෛද්‍යවරයා ඇසුවේය.’ඩොක්ටර් මං ප‍්‍රයිවෙට් හොස්පිට්ල් එකකට තමයි ඇඩ්මිට් වෙන්න බලාපොරොත්තු වෙන්නෙ’ මම කීමි.’මම බාර ගන්නෙ දියතලාව මූලික රෝහලේ දරු ප‍්‍රසූති විතරයි’ වෛද්‍යවරයා කීවේය.මා තුළ වෛද්‍යවරයා කෙරෙහි මහත් පැහැදීමක් ඇති විය. මම දියතලාව මූලික රෝහලට ඇතුළු වූයේ සිය කැමැත්තෙනි.වෛද්‍යවරයා දිනකට සිවු වතාවක් පැමිණ මා ඇතුළු වෙනත් ගැබිණි මවුවරුන් පරීක්ෂා කළේය. විශේෂඥ වෛද්‍යවරයකු දිනකට හතර වතාවක් පැමිණ රෝගීන් පරීක්ෂා කරනු මා දුටු පළමු වතාව එයයි.අප පරීක්ෂා කරද්දී ඔහු සිය ගෝලයනට කරන අවවාද අනුශාසනා ද අපට ඇසෙයි.’අපි නිදහස් අධ්‍යාපනෙන් ඉගෙන ගත්තු අය. වෛද්‍ය වෘත්තිය කියන්නෙ සේවාව කරන ගමන් පින්කර ගන්න පුළුවන් වෘත්තියක්. ඉතිං ඇයි අපි පින් කර නොගන්නෙ?’හෘදයාබාධයක් හැදී එතුමන් බදුලු මහ රෝහලට ඇතුළත් කැරුණු බව මා රෝහලින් පිට ව යන දවසේ මට දැනගන්නට ලැබිණ.’අනේ, මගෙ ආයුෂත් අරගෙන ඔබතුමා ජීවත්වෙන්න ඕනෑ’යි මම පැතුවෙමි.දරු ප‍්‍රසූතිය සඳහා ඒ සතියේ ම මම යළි රෝහල්ගත වුණෙමි. දොස්තර මහතා සුවය ලබා විවේකීව පසුවනවා ඇතැ’යි මම සිතා සිටියෙමි.පුදුමයකි. ඔහු රෝගීන් පිරික්සයි.මම පුතකු ලදිමි. ඔහු වෛද්‍යවරයකු වේ දැයි මම නොදනිමි.එහෙත් ප‍්‍රසූතියේ දී සහාය වූ මේ අපූරු වෛද්‍යවරයාණන් ගේ යහගුණ සුවඳ මා බිලිඳු ගේ අධ්‍යාත්මයෙහි රෝපණය කිරීමට මම අදිටත් කර ගතිමි.දියතලාව මූලික රෝහලේ ප‍්‍රසව හා නාරිවේද වෛද්‍ය හර්ෂ අතපත්තු මහතාණනි, ඔබට දීගායු වේවා!.  දියතලාව විදුලිබල මණ්ඩලයේ රුසිරි මහේෂා ජයසිංහ මහත්මිය විසින් යොමුකරන ලද ලිපියක් ඇසුරිනි.  ගත් ණය මුදල ගෙවා ගත නොහැකි විය. අවසානයේ නීතිය ඉදිරියේ අසරණ වීමට මට සිදු විය.මා උදවු පතා නොගිය තැනක් නැත. ලිපි සිය ගණනක් ලිවීමි.එහෙත් කිසිම ප‍්‍රතිචාරයක් නොලැබිණ.මෙසේ බලාපොරොත්තු බිඳී අසරණ ව සිටි එක් මොහොතක අවමංගල දැන්වීමක් දුටිමි. එහි වූ ලිපිනයට මම ලිවීමි.ග්‍රේෂන් ප‍්‍රනාන්දු මහතාණනි, දරුවනට මවක අහිමි වීමේ වේදනාව ඔබ දැන සිටියෙහි ය. ඔබේ ඒ සංවේදිත්වය මගේ පණ නල රැක දුන්නේ ය.ඔබ මාස දොළහක් පුරා මගේ ණය මුදල ගෙව්වෙහි ය. මේ ගෙවෙන්නේ එහි අවසාන කාල වකවානුව ය.ඔබට ජාති ජාතිත් පින්!දෙවි පියාණනි, ඔහු හා ඔහු ගේ දරු පවුල සදා රැකදෙනු මැන!  කඩුවෙල ශි‍්‍රයානි මහත්මිය විසින් යොමු කරන ලද ලිපියක් ඇසුරිනි.  බැංකු කවුළු පාරිභෝගික ජනයාගෙන් පිරී තිබිණි.මම ද ඒ අතර සිටියෙමි.’මහත්තය මොකටද පෝලිමේ ඉන්නෙ? ඉස්සරහට ගිහිල්ල වුවමනාව කරගන්න පුළුවන්නේ’ වියපත් කතක කිසිවකු අමතන හඬ ඇසිණි.මම එදෙස බැලුවෙමි. දැක පුරුදු මහත්මයෙකි.’ඇත්ත තමයි, මට සල්ලි ටිකක් මාරු කරගන්නයි ඕනැ’ කියමින් මහත්මයා පෝලිමෙන් බැහැර වී කවුළුව සමීපයට ගියේ ය.ඒ සිද්ධිය ඉන්පසු මා සිතින් බැහැර විය.මම මගේ වාරය එනතුරු පෝලිමේ රැඳී සිටියෙමි. මගේ අවධානය යළි අර මහත්තයා වෙත දිවගියේ ඔහු කවුන්ටරයේ කාර්යභාර තරුණිය හා කරන කතාවෙනි.’නෝන, මම දුන්නෙ දහතුන්දාහයි, නෝන මට සීයෙ මිටි දහතුනක් දීල තියනව... ඒ කියන්නෙ එක්ලක්ෂ තිස්දාහක්!’ මහත්මයා පැහැදිලි කෙළේය.තරුණිය වහා නැඟී සිටියාය. ඇගේ මුහුණ රත් පැහැ විය. සිහින් දා බිඳු මතු වූයේ ය.’බොහොම ස්තුතියි මහත්මය’ ඇය වැඩි මුදල ආපසු ගත්තාය.මහත්මයා තමාට හිමි මුදල පමණක් අතට ගත්තේ මඳ සිනාවෙන් යුතු ව ය.’ඒ, මේ පළාතෙ සමත මණ්ඩලේ සභාපතිතුමා’ අර වියපත් කත ඒ මොහොතේ මහත්මයා ගැන කෙටි හැඳින්වීමක් කළා ය. කවුරුත් ගෞරව සම්පන්න හැඟීමෙන් යුතු ව ඔහු දෙස බලා සිටිය දී ඔහු කඩවත බැංකුවෙන් පිටතට ගියේය.මහත්මයාණෙනි, ඔබ බඳු අයට සුදුසු තැන් ලැබීම අප ලද ජයකි’යි හඟිමි.  රාගම, කැන්දලියද්දපාළුවේ පෙ‍්‍ර්මචන්ද්‍ර ඩයස් මහතා විසින් යොමු කරන ලද ලිපියක් ඇසුරිනි.  මගේ පොල් වගාවට කඩා වදින සත්තු එහි අස්වැන්න වනසා දමති.මා සතුන් මැරීමට අකැමැති පුද්ගලයෙකි. එහෙත් ඔවුන් නිසා පාඩු කන්නට ද මට නොහැකි ය.මට ඊට විසඳුමක් ලැබිණි. ඒ වූ කලි වායු තුවක්කුවකි. ඉන් කැරෙන්නේ වගා පාළු කරන දඬු ලේනුන්, රිලවුන් බඳු සතුනට රිදවා ඔවුන් පළවා හැරීමකි.කඩවත තෝමස් සහ පුත‍්‍ර සමාගම වායු ගිනි අවි නිපැයුමට මෙන් ම අලුත්වැඩියාවට ද රුසියන් බව මට එහි දී පසක් විය. ඔවුන් ගේ කාර්ය ශූරත්වය ද සංග‍්‍රහශීලිත්වය ද අගය කළ යුතු ය.වායු තුවක්කුවක් ලබා ගනු පිණිස යටත්පිරිසෙයින් පොල් අක්කර පහක්වත් තිබිය යුතු ය.මීට කලින් මෙබඳු තුවක්කු ලබා ගැනීම දුෂ්කර විය. වෙළෙඳ නියෝජිතයන් හිඟ වීම ඊට ප‍්‍රබල සාධකයක් වූයේ ය.මොවුහු ඒ අඩුව පිරවූ හ. සහන මිලට වායු තුවක්කුවක් ලබා දීම පමණක් නොව එය පාවිච්චි කරන ආකාරය පුහුණු කිරීම ද ඔවුන් වෙතින් සිදු වෙයි.පිටිසර බද ඇතැම් වගාකරුවෝ ගිනි අවි හොඳින් අලුත් වැඩියා කර දෙන තැනක් ගැන නොදන්නා කමින් ගැටලුවලට මුහුණ දී සිටින බව මා අසා තිබේ. ඔවුනට ද එතැන රිසි වෙයි.සැඟවී තිබුණ මෙතැන හඳුන්වා දීම ගැන පොල් වගා කිරීමේ මණ්ඩලයට තුති පුදමි.  කිරම, වෙළඳගොඩ, එඩ්මන්ඩ් සමරජීව මහතා විසින් යොමු කරන ලද ලිපියක් ඇසුරිනි.  වියපත්, ශ‍්‍රවණාබාධිත කාන්තාවක වන මම එදින පොලිස් ස්ථානයට ගියේ ජීවිතයේ මුල් වතාවට ය.’මගෙ ජාතික හැඳුනුම් පත නැති වුණා. මම ආවෙ ඒ ගැන පැමිණිල්ලක් කරල ඒකෙ පිටපතක් අරගෙන යන්න’ යි කියමින් මම කාර්ය භාර නිලධාරිනියට ලිපියක් ඉදිරිපත් කළෙමි.එය බැලූ ඇය ‘සඳුදට එන්න’ යි කීවා ය.ශ‍්‍රවණෙන්ද්‍රිය දුර්වල බැවින් මා පොලිස් ස්ථානයට ගොස් සිටියේ ඥාති පුත‍්‍රයකු ද උදව්වට කැඳවා ගෙන ය. තවත් දිනයක ඔහු කැටුව ඒම පහසු නැත. මම අන්ද මන්ද ව ආපසු හැරුණෙමි. එතැන හුන් පොලිස් නිලධාරියකු මා කෙරේ සංවේදී වූ සේ ය.ඔහු මගේ ලිපිය කියවා මගේ ප‍්‍රශ්නය අවබෝධ කර ගත්තේ ය.’පොඩ්ඩක් ඉන්ඩ! මං දැම්මම මේක ලියල දෙන්නම්’ ඔහු කීවේ ය.මම සැනසිල්ලෙන් රැඳී සිටියෙමි. මඳ වේලාවකින් මගේ අවශ්‍යතාව ඉටු කැරිණි.ඔහුට ස්තුති කොට අප පොලිසියෙන් එළියට බැස්සේ සතුටිනි.මිනුවන්ගොඩ පොලිස් ස්ථානයේ පාලන අංශයේ ස්ථානාධිපතිතුමනි, ඔබට දීගායු පතමි.  කොටුගොඩ, ඕපාත, එච්.ඒ. විමලාවතී චිත‍්‍රා මහත්මිය විසින් යොමු කරන ලද ලිපියක් ඇසුරිනි.  දෙදරු පියෙක්මි.මගේ දියණිය කළමනාකරණ උපාධියක් ලබා සුදුසු රැකියාවක් නොලද්දෙන් ජාත්‍යන්තර පාසලක කුඩා වැටුපකට රැකියාවක් කරයි. ගණිත අංශයෙන් උසස් පෙළ හැදැරූ පුතු කාර්මික අංශයේ ඉහළ පුහුණුවක් ලබා සහතික ද හිමිකරගෙන සිටියි.ඔහු ගේ එක ම බලාපොරොත්තුව හොඳ ගරාජයක් පවත්වාගෙන යෑමයි.ඒ සඳහා සුදුසු ඉඩමක් ද ඔහුට ලැබී තිබේ.ඒ ඉඩමට හය මසක අත්තිකාරමක් ලබා දිය යුතු ය. ආයුධ මිල දී ගත යුතු ය. සුදුසු මඩුවක් සාදා ගත යුතු ය. එහෙත් ඒ සඳහා මපුතුට දීමට මා සතු මුදලක් නැත.මෙය මට දැරිය නොහැකි දුකකි.සත් ජනයිනි, කරුණාකර අපට පිහිට වන්න.  අනන්‍යතාව සඟවා තබන ලෙස ඉල්ලා අගුළුගහ පෙදෙසෙහි පියකු විසින් යොමු කරන ලද ලිපියක් ඇසුරිනි.ඔහුට උදවු කිරීමට කැමති අයකුට අදාළ ලිපිනය යන දුරකථන අංක නෙළුම්විලෙන් ලබා ගත හැකි ය. 0112429265 ඔස්සේ සේමාලි මහත්මිය අමතන්න.  ඔහු උප පොලිස් ස්ථානාධිපතිවරයෙකි.ආදර්ශවත් නිලධාරියෙකි. විශේෂයෙන් පැමිණිලි විභාග කිරිමෙහි ලා ඔහු දක්වන සමත්කම් ප‍්‍රකට ය.වරක් පොලිසියට පැමිණි අයකුට යළි පොලිසියට පැමිණ කාලය මිඩංගු කිරීමට ඔහු ඉඩකඩ නොතබයි. නීතිගරුක ව ජීවත්වීමේ වැදගත්කම ජනයාට මනාව තේරුම් කර දෙයි’කොස්ගොඩ පොලිස් වසමෙහි සාමකාමි වාතාවරණයක් ඇති වීමට මොහු ගේ සේවාව ද ඉවහල් ව ඇති බව අප ගේ විශ්වාසය යි. කොස්ගොඩ පොලිසියේ උප පොලිස් ස්ථානාධිපති පෙ‍්‍ර්මලාල් ද සිල්වා මහතාණනි, සිය මහජන සේවාව තව දුරටත් හොඳින් කර ගෙන යෑමට ඔබට ශක්තිය හා ධෛර්යය ලැබේවා!  ඉඳුරුවේ ගල්බඩ, එල්. ලියනගේ මහතා විසින් යොමු කරන ලද ලිපියක් ඇසුරිනි.නෙළුම් විල, සිළුමිණ, ලේක්හවුස්, කොළඹගුණසිංහ හෙට්ටිආරච්චි</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=as0901184</link>
    <topic>මහාචාර්ය බෙල්ලන්විල විමලරතන මාහිමියෝ</topic>
    <author/>
    <content>සම්මානයෙන් පිදුම් නොලැබුවත් දරුවන් පස් දෙනකු රට රැකුමට දායාද කළ වීර මාතාවසැතපුමකට රන් පවුම් 6000 ක වියදමින් අපේ රටේ දුවන්න පටන්ගත් යකඩ යකානෙළුම් විලමහාචාර්ය බෙල්ලන්විල විමලරතන මාහිමියෝ අනුනායක පදවි ලබතිකිරින්දේ සෝමාලෝක පණ්ඩිත හාමුදුරුවෝ අසූවියට පා තබතිගුරු සේවයේ රස කතාශ‍්‍රී ජයවර්ධනපුර විශ්වවිද්‍යාලයේ කුලපති බෙල්ලන්විල රාජමහා විහාරාධිකාරි මහාචාර්ය බෙල්ලන්විල විමලරතන මාහිමියෝ කෝට්ටේ ශ‍්‍රී කල්‍යාණි සාමාග‍්‍රී ධර්ම මහා සංඝසභාවේ අනුනායක පදවියට ඊයේ අභිනවයෙන් පත්වූහ.උන්වහන්සේ කොළඹට ආසන්නයේ පිහිටි ඓතිහාසික සිද්ධස්ථානයක් වන බෙල්ලන්විල රාජමහා විහාරස්ථානයේ දී අපවත් වී වදාළ බෙල්ලන්විල ශ‍්‍රී සෝමරතන නායක ස්වාමීන්ද්‍රයන් වහන්සේගේ ශිෂ්‍යවරයකු ලෙස 1956 පෙබරවාරි 28 වැනි දින පැවිදි බව ලැබූහ. මොල්ලිගොඩ ප‍්‍රවචනෝදය පිරිවෙනෙන් මූලික අධ්‍යාපනය ලැබූ උන්වහන්සේ විද්‍යාලංකාර මහ පිරිවෙණට ඇතුළත්ව වැඩි දුරටත් භික්ෂු අධ්‍යාපනය ලැබූහ. අනතුරුව කැලණිය විශ්වවිද්‍යාලයෙන් හා ශ‍්‍රී ජයවර්ධනපුර විශ්වවිද්‍යාලයෙන් ශාස්ත‍්‍රවේදී ගෞරව උපාධි ලබාගත් උන්වහන්සේ 1977 වර්ෂයේ දී එංගලන්තයේ ලැන්කැස්ටර් විශ්වවිද්‍යාලයට ඇතුළත්ව අදාළ පර්යේෂණ කටයුතු නිමකොට ආචාර්ය උපාධිය ලබාගත්හ.රත්මලාන පරමධම්මචේතිය පිරිවෙනෙහි පරිවේණාධිපති ධූරය ද භික්ෂු අධ්‍යාපන ආයතනයේ අධිපති ධූරය ද මූලික වශයෙන් උන්වහන්සේ සිදුකළ අධ්‍යාපන සේවා අතර වේ. 1981 වර්ෂයේ දී ශ‍්‍රී ජයවර්ධනපුර විශ්වවිද්‍යාලයේ පාලි හා බෞද්ධ අධ්‍යයන අංශයේ ආචාර්යවරයකු ලෙස පත් වූ උන්වහන්සේ වසර 22 කට අධික කාලයක් කථිකාචාර්යවරයකු වශයෙන් ජ්‍යෙෂ්ඨ කථිකාචාර්යවරයකු වශයෙන් හා මහාචාර්යවරයකු වශයෙන් විශිෂ්ට සේවයක් ඉටු කළහ.විශේෂයෙන්ම ලන්ඩන් විශ්වවිද්‍යාලයේ පෙරදිග හා අප‍්‍රිකානු ආයතනයේ බෞද්ධ විෂය පිළිබඳ ආරාධිත මහාචාර්යවරයකු ලෙස ද උන්වහන්සේ කලක් සේවය කළහ. කාර්ය බහුලත්වය හේතුවෙන් විශ්වවිද්‍යාලයෙන් සමුගත් උන්වහන්සේ ශාසනික වශයෙන් ද සාමාජීය වශයෙන් ද අතිමහත් කටයුතු රාශියක් ඉටු කරමින් ශ‍්‍රී ලාංකික සමාජයටත් බෞද්ධ ප‍්‍රජාවටත් විශිෂ්ට සේවයක් සිදු කරති.මහාචාර්ය බෙල්ලන්විල විමලරතන අනුනාහිමියෝ වසර 25 කට අධික කාලයක් පහතරට සුවිශේෂී සංඝ මූලස්ථානයක් වන කෝට්ටේ ශ‍්‍රී කල්‍යාණි සාමාග‍්‍රී ධර්ම මහා සංඝ සභාවේ ප‍්‍රධාන ලේඛකාධිකාරී ධූරය හෙබවූහ.ධර්ම ශාස්තී‍්‍රය වශයෙන් ද සාමාජීය වශයෙන් ද ශ‍්‍රී ලංකා භික්ෂු සමාජයට ආදර්ශමත් සේවාවක් ඉටු කරන උන්වහන්සේ මෙරට උසස්ම ගණයේ දේශකයෙකි.ග‍්‍රන්ථ රාශියක් රචනාකොට ඇති ග‍්‍රන්ථ කර්තෘවරයෙකි.බෙල්ලන්විල ප‍්‍රජා සංවර්ධන පදනමේ නිර්මාතෘවරයාණන් වන උන්වහන්සේ විවිධ ආයතනවල තනතුරු රාශියක් ද උසුලති. මහරගම ජාතික අධ්‍යාපන ආයතනය, බෞද්ධ හා පාලි විශ්වවිද්‍යාලයේ පාලක සභාව, කැලණිය විශ්වවිද්‍යාලයේ බෞද්ධ හා පාලි පශ්චාත් උපාධි ආයතනය, ජාතික අධ්‍යාපන කොමිසම, අපරාධ වැළැක්වීමේ කමිටුව, ලෝක බෞද්ධ සංඝ සම්මේලනය, සර්ව ආගමික කමිටුව වැනි ආයතනවලට සිදුකරන සේවාව ද විශේෂයෙන් අගය කළ යුතුය.නූතන ශ‍්‍රී ලාංකේය භික්ෂු සමාජයට නායකත්වයක් සපයන උන්වහන්සේ ඕනෑම අවස්ථාවක පක්ෂග‍්‍රාහී නොවී නොබියව මධ්‍යස්ථ මත ප‍්‍රකාශ කරන මහා යතිවරයකු වශයෙන් ශ‍්‍රී ලාංකික සංඝ සමාජය තුළ සම්භාවනාවට ද පාත‍්‍ර වී ඇති භික්ෂූන් වහන්සේ නමකි.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=as0901185</link>
    <topic>කිරින්දේ සෝමාලෝක පණ්ඩිත හාමුදුරුවෝ  අසූවියට පා තබති</topic>
    <author>ශාන්ත බණ්ඩාර - ප‍්‍රාදේශීය සභා මන්තී‍්‍ර</author>
    <content>සම්මානයෙන් පිදුම් නොලැබුවත් දරුවන් පස් දෙනකු රට රැකුමට දායාද කළ වීර මාතාවසැතපුමකට රන් පවුම් 6000 ක වියදමින් අපේ රටේ දුවන්න පටන්ගත් යකඩ යකානෙළුම් විලමහාචාර්ය බෙල්ලන්විල විමලරතන මාහිමියෝ අනුනායක පදවි ලබතිකිරින්දේ සෝමාලෝක පණ්ඩිත හාමුදුරුවෝ අසූවියට පා තබතිගුරු සේවයේ රස කතාමාතර කිරින්දේ 1929 ජනවාරි මස 16 වෙනි දින ගම ඇතිගේ දිනේස් හාමි සහ අබේවීර ලියනගේ බේබි හාමි යුවළට ලැබුණ පින්වත් කුමරු බහුශ‍්‍රැත පඬිරුවනක් වේ යැයි එදා කිසිවකු නොසිතන්නට ඇත. 1944 වසරේ දී කිරින්දේ ශ‍්‍රී සුදර්ශනාරාම මූල විහාරාධිපති මැද උයන්ගොඩ සුගතපාල නාහිමියන්ගේ ශිෂ්‍යයකු ලෙස පැවිදි දිවියට පත්වූයේ කිරින්දේ සෝමාලෝක පොඩි හාමුදුරුවන් ලෙසිනි.පානදුර සරික්කමුල්ලේ සිරිනන්දන පිරිවෙනින් පාලි, සංස්කෘත, සිංහල සහ ඉංගිරිසි භාෂා විශාරදත්වයට ද ඡන්දස් අලංකාර, ව්‍යාකරණ පිළිබඳවත් උකහාගත් දැනුම් සම්භාරයේ ප‍්‍රතිඵලයක් ලෙස 1954 වසර වන විට සවිසි විය නොඉක්මවාම ප‍්‍රාචීන අවසාන විභාගයෙන් උසස් ලෙස සමත් විය.1951 වසරේදී උපසම්පදාව ලැබූ අප නාහිමියෝ 1968 දී ලන්ඩන් ශාස්ත‍්‍රවේදී උපාධිය ගෞරව සමාර්ථයෙන් හිමිකර ගැනීමට සමත්වීම උන්වහන්සේගේ කැපවීම සහ විශාරදත්වය සනාථ කිරීමකි. එමෙන්ම උන්වහන්සේගේ ඇසුර පැවතියේ මැදඋයන්ගොඩ විමලකිත්ති, හේන්පිටගෙදර ඥානවාස, තන්තිමහර සුමංගල වැනි එකල විසූ වියත් තෙරුන් වහන්සේලා සමඟය.අසූවියට පා තබන අප නාහිමියන්ගේ පරෝපකාරය පැවිදි දිවියේ අපිස් බව සහ නිහතමානී ගුණය අගය කළ යුතුය. අල්පේච්ඡ දිවිය අගය කළ සංවේදී හදවතකින් යුතුª නා හිමියෝ ගිහි පැවිදි ගැටලු විසඳ්‍ර දීමට විශාරදයෙක් විය. වරෙක ව්‍යක්ත ලේඛකයෙකි.“සසර ගමන නවතන කෙටි මග“, “බුදු හිමි පෙන්වූ නිවන් මඟ” යන කෘති වඩාත් පාඨක ප‍්‍රසාදය දිනාගත් කෘති වේ. නක්ෂස්ත‍්‍රයද දැන උගත් නා හිමියෝ ගැදි පැදි නිර්මාණ කරණයේ ද දස්කම් පෑහ.නාහිමියන්ගේ ශාසනික සේවය ද අති මහත්ය. ආචාර්යයන් වහන්සේ නමක ලෙස 1954 වසරේ සිටම සිරිනන්දන පිරිවෙන ආලෝකමත් කළ අතර 1962 සිට රත්නපුර ශ‍්‍රී සුමන මහා පිරිවෙනේ සේවය කරන අතර තුර 1970 දී මැගසින් බන්ධනාගාර ගතව සිටි හේන්පිටගෙදර ඤාණසිහ නාහිමියන්ට කාව්‍ය ග‍්‍රන්ථයක් නිකුත් කිරීමත් සමඟ ඇති වූ ප‍්‍රබෝධය කාව්‍ය කරණයේ දක්ෂතාවය පිළිබිඹු කරන්නකි.1970 – 74 කාලයේ රිටිගහයාය විදුහලට උපගුරු තනතුරක් ලැබ සේවයට ගිය පසු වැඩ බලන විදුහල්පති ධූරය ද හිමිවීම හිමියන්ගේ කාර්යශූර භාවය පරිපාලන ප‍්‍රවීණතාව මැනැවින් පැහැදිලි කරන්නකි. නැවතත් සිරිනන්දන පිරිවෙනෙහි පරිවේණාධිපති තනතුර දරමින් ඉමහත් සේවාවක් කරන අතරම මීගහතැන්න මහ විදුහලේ නියෝජ්‍ය විදුහල්පති ධූරය දැරීමද දරුවන් ලැබූ වාසනාවකි. අනතුරුව එකල ජනප‍්‍රියම ආචාර්යයන් වහන්සේ නමක වූ නාහිමියෝ බොහෝ දෙනාගේම ඉල්ලීම පිට ජනප‍්‍රිය විදුහලක්ව පැවැති ශ‍්‍රී තක්සලා මහා විදුහලේ සේවයට පැමිණි අතර විශ‍්‍රාම ගන්නා තුරු එම විදුහලේ නියෝජ්‍ය විදුහල්පති ධූරය හෙබැවූහ.දැනුමින් පෝෂිත විනයගරුක දරු පිරිසක් බිහිකිරීමෙහි ලා කැපව කි‍්‍රයා කළ ශ්‍රේෂ්ඨ චරිතයකින් යුතු නාහිමියෝ ශ‍්‍රී ලංකා රාමඤ්ඤ මහා නිකායේ කාරක සංඝ සභික ධූරයකින්ද පිදුම් ලැබූහ.අහිංසක දිළිඳු ජනී ජනයාගේ ගැටලු විසඳ්‍ර දෙමින් විටෙක ඔවුනට ගුරු පියකු ලෙස පිහිට වූ අයුරු ප‍්‍රදේශයේ දෙමාපියන් අදත් කථා කරනුයේ හිමියන් ගැන දැඩි ප‍්‍රසාදයකිනි.වියත් ගෝල පරපුරක් නිර්මාණය කළ ප‍්‍රදේශයේ දියුණුවට කටයුතු කළ උන්වහන්සේගේ ශ‍්‍රී නාමයට උපහාරයක් ලෙස පානදුර ප‍්‍රාදේශීය සභා මහා සභා සැසි වාරයේදී “කිරින්දේ සෝමාලෝක නාහිමි මාවත” නම් මාර්ගයක් ද නම් කැරුණේ ඒකච්ඡන්දයෙනි.නොමැකෙන සේවා රැසක නියැලි අපේ ගම පිබිදු “කිරින්දේ සෝමාලෝක පණ්ඩිත නාහිමියන් වහන්සේට තව දිගු කලක් සසුන් අඹරේ දිදුලන්නට නිරෝගි සුවය ලැබේවායි පතමි”ශාන්ත බණ්ඩාර - ප‍්‍රාදේශීය සභා මන්තී‍්‍ර</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=as0901186</link>
    <topic>ගුරු සේවයේ රස කතා</topic>
    <author/>
    <content>සම්මානයෙන් පිදුම් නොලැබුවත් දරුවන් පස් දෙනකු රට රැකුමට දායාද කළ වීර මාතාවසැතපුමකට රන් පවුම් 6000 ක වියදමින් අපේ රටේ දුවන්න පටන්ගත් යකඩ යකානෙළුම් විලමහාචාර්ය බෙල්ලන්විල විමලරතන මාහිමියෝ අනුනායක පදවි ලබතිකිරින්දේ සෝමාලෝක පණ්ඩිත හාමුදුරුවෝ අසූවියට පා තබතිගුරු සේවයේ රස කතාමුල් ගුරුවරයා විශ‍්‍රාම ගිය බැවින්ද, ඊළඟට සිටි ගුරුවරයා ගමට මාරු වූ බැවින් ද මට මුල් ගුරුකම ලැබිණි. විසි පස් හැවිරිදි මා දන්නා විදුහල්පති රාජකාරියක් නො වීය. එහෙත් අකැමැත්තෙන් හෝ එය කරන්නට විය.අද මෙන් විදුහල්පතිවරුන් සඳහා පුහුණු සැසි, මාර්ගෝපදේශ, රැස්වීම් එදා නොවීය.එමෙන්ම නොමිලේ පොත් බෙදීම, රෙදි බෙදීම, ගුරු කාර්ය සාධනය, පාසල් පාදක ඇගැයීම, ගුණාත්මක යෙදවුම්, අභ්‍යන්තර අධීක්ෂණය යනාදිය ද නොවීය.භාෂා දින, විද්‍යා දින, පරිසර දින, ගුරු උපහාර දින, ළමා දින, සාහිත්‍ය දින, වාණිජ දින, දහම් සතිය, අවුරුදු උත්සවය, කලා උලෙළ, කී‍්‍රඩා උත්සවය, ශිෂ්‍ය නායක දිනය ආදී බහු විධ උත්සව ද නොවීය.කරන්නට තිබුණේ සිසුන් ඉගෙන ගන්නවාද, ගුරුවරුන් උගන්වනවාද, සිසුන් විභාග පාස් වෙනවාද යන ප‍්‍රශ්න තුනට උත්තර දීමට හැකි පරිදි පාසල පවත්වා ගෙන යෑමයි. ඒ සඳහා කාල සටහන හොඳටම ප‍්‍රමාණවත් විය.එක් දවසක ගුරුවරයෙක් සූට් කේසයක් උස්සාගෙන දිග ලියුම් කවරයක් ද ගෙන පාසලට පැමිණියේ ය.’වාඩි වෙන්න’’මං මේ ඉස්කෝලෙට මාරු කරල, වැඩ බාර ගන්නයි ආවේ’ඔහු ද මගේම වයසේ තරුණ ගුරුවරයෙකි.මා ඔහු සතුටින් පිළිගෙන මා නැවතුණු ගුරු නිවාසයේම කාමරයක් සකස් කර දුන්නෙමි.මා කෑම ගන්නා ගෙදරදීම කෑම ගැනීමට ද සලසා දුන්නෙමි.පසුදා ඔහුට හතරේ පන්තිය බාර දුන්නෙමි. මම ඊළඟ පන්තියේ වාඩි වී සිටියෙමි.අලුත් ගුරුවරයා පන්තියට පැමිණියේ ය.’ආයුබෝවන්, මේ හතරේ පන්තිය නේ ද?’’ඔව් සර්’’මොනවද ළමයිනේ මේ පැත්තෙ බලන්න තියෙන්නේ’’බිසෝ කොටුව‘’වෙන මොනවද’’සර් පන්සලක් තියෙනවා’එවිට නැගිට ගත් සිසුවියක් අත ද ඔසොවා පෙරට පැන කතා කළාය.’සර් පන්සලේ ඇබිත්තයට ලූස්’’ඒ මොකක්ද ළමයො ලූස් කියන්නෙ’”දන්නැත්ද සර් සවුත්තු වෙනවට කියන්නෙ’’හා... දැන් අර අඹ ගහ මැරිලා, සවුත්තු වෙලා ගහට ලූස් ද’’මට පේන්නෙ සර්ටත් ලූස් ද කොහේද?’කටකාර ශිෂ්‍යාව මහ හයියෙන් ප‍්‍රකාශ කළාය.  ඩී.සී. ද සිල්වා විශ‍්‍රාමලත් විදුහල්පති පිළියන්දල  එක්දහස් නවසිය අසූපහේ මැයි මස වෙසක් පුන් පොහෝ දින උදාවෙමින් පැවතිණි. බිංගිරිය ජාතික පාසලේ ලෝහවැඩ කාර්මික ගුරුවරයා ලෙස සේවය කළ දිසානායක ගුරුතුමා වෙසක් උත්සවය වෙනුවෙන් විදුලියෙන් කරකැවෙන වෙසක් කූඩුවක් නිර්මාණය කිරීමෙහිලා සිය සිසුන් සමඟ යුහුසුලු වූයේය.මෙම වෙසක් කූඩුව සෑදීමෙහිලා සති ගණනක සිට පාසල් වේලාවෙන් පසුව දිසානායක ගුරුතුමා තම සිසු ගෝල පිරිස සමඟ මහත් වෙහෙසක් දැරූ අතර විදුලි මෝටරයකින් කි‍්‍රයා කරන එම දැවැන්ත වෙසක් කූඩුව නොයෙකුත් සැරසිලි කර පාට විදුලිය බුබුළු යොදා අලංකාරවත් ලෙස වෙසක් දිනට පෙර දින අවසන් කිරීමට ඔවුනට හැකිවිය.තම සිසු පිරිස සමඟින් කී‍්‍රඩා පිටියේ මෙම අලංකාරවත් වෙසක් කූඩුව සවිකළ දිසානායක ගුරුතුමා සවස් යාමයේ එය කි‍්‍රයාත්මක කළේ බැති සිත් ඇති කාහටත් එය නැරැඹීමේ අවස්ථාව උදාකරවමිනි.පාසලේ දරුදැරියන් හා අවට ගම්වාසී බොහෝ පිරිස් මෙය නැරැඹීමට පැමිණියේ බුද්ධාලම්භන පී‍්‍රතියෙනි. සෙමින් කරකැවෙන මෙම වෙසක් කූඩුව නැරැඹූ වයස්ගත උපාසක උපාසිකාවෝ මහත් භක්තියෙන් සාදුකාර දුන්හ.දහයට පමණ හදිසියේ විදුලි මෝටරය පිළිස්සී යෑම නිසා එය කි‍්‍රයාවිරහිත විය.මේ බැව් දැනගත් දිසානායක ගුරුතුමා වහා කි‍්‍රයාත්මක වූයේ වෙසක් කූඩුව කෙසේ හෝ පණ ගැන්විය යුතුය යන අදහසිනි.නරඹන්නන්ගේ අවඥාවට ලක්වීමට පෙර බර කල්පනාවක යෙදුණු දිසානායක ගුරුතුමාට “තැනට ඔබින නුවණක්” පහළ වූයේ ක්‍ෂණිකවය.වෙසක් කූඩුවේ පහළ කොටස ඉටි රෙදිවලින් වටේටම ආවරණය කර තිබූ අතර වහා කි‍්‍රයාත්මක වූ දිසානායක ගුරුතුමා තම ගෝලයින්ගෙන් වඩාත් සවි ශක්තිමත් සිසුන් දෙදෙනකු වහා වෙසක් කූඩුව තුළට යවා පිටත සිටින කිසිවකුට නොපෙනෙන සේ හැකි පමණ වෙර යොදා වෙසක් කූඩුව තම අත්වලින් කරකවන ලෙසට උපදෙස් දුන්නේ වෙනත් කළ යුතු දෙයක් අවස්ථාවේ හැටියට නොමැති බැවිනි.තම ගුරුතුමාගේ අණ හිස් මුදුනින් පිළිගත් සිසුහු මාරුවෙන් මාරුවට ඒ තුළට රිංගා හැකි පමණ වෙර යොදා පසුදා පහන් වනතුරුම එය අතින් කර කැවූහ.විශ‍්‍රාමලත් ආචාර්ය ඩී.එන්. දිසානායක කොස්වත්ත – බිංගිරිය</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=av09011811</link>
    <topic>කවරයේ කතාව</topic>
    <author/>
    <content>කවරයේ කතාවවැඩි වැඩියෙන් දරු සුරතල් බලන්නට සිහින මවන ජුලියා“හොඳම නළුවා වීමේ බලාපොරොත්තුව අත්හැර නැහැ”කොයිතරම් නැටුවත් මම වෘත්තියෙන් ගායන ශිල්පිනියක්කෝ මුතූට හම්බවුණු දරුවා (රසදුන නව කථාව)චන්ද්‍රා මෙ රෑ පාය ආවා හර්දේ පෙමින් නාව නාවාසොඳුරු රැයක දෙරණ පුබුදු කළ සිහින තරුරන්බීර්, කට්රිනා, දීපිකා පෙම් පඹගාලකමහ රෑ රික්ෂෝවක නැඟි පෙම් යුවළකොහොමඳ තොරතුරුවිවාහය මගේ ඇසින්මුල්ම කාලෙ කණ්ඩායම් සංගීතයට එක්වූ එකම පවුලේ හතර දෙනා‘සමන් ස්වර’ තුළින් ගීතවත් වන වෛද්‍යවරයාදිරාගිය දතක් වුවත් දැන් නොගළවා රැකගත හැකියිරූ විසිතුරුමෙවර ‘රසඳුන’ කවරය හැඩ කරන්නේ කලා ක්ෂේත‍්‍රයට මෑතකදී ආ රංගන ශිල්පියෙකු ගේ රුවින්. ඔහු සාලිය සත්‍යජිත්. සාලිය කාගේත් කතා බහට ලක්වෙන චරිතයක් වූයේ පසුගිය ‘ඩාන්සින් ස්ටාර්’ තරගය හරහායි.පසුගියදා වැඩ නිම වූ ‘තුෂාරා’ නව නිෂ්පාදනයේ ප‍්‍රධාන චරිතය සඳහා ජීවය දෙන්නේ ද සාලියයි. මේ දිනවල ස්වර්ණවාහිනියෙන් විකාශය වනLoving star වැඩසටහන සඳහා ද ඔහු එක්වී සිටියි.ඉදිරියේදී රංගන ශිල්පියෙකු වශයෙන් දිගු ගමනකට සූදානම් වන සාලිය සත්‍යජිත්ට කලාව සිය පවුල් උරුමයෙන්ම හිමි වූවක්. සාලියගේ පියා ද කලා ක්ෂේත‍්‍රයේ නමක් දිනාගත් ප‍්‍රවීණ රංගන ශිල්පියෙක්. ඔහු වික්ටර් වික‍්‍රමගේ.නර්තන හැකියාව මෙන් ම රංගන හැකියාවෙන් ද යුතුව කලාවට පිවිසි සාලියට තවත් දුර ගමනක් යන්නට සුබ පැතුම්!</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=av0901181</link>
    <topic>වැඩි වැඩියෙන් දරු සුරතල් බලන්නට</topic>
    <author>ආතර් උස්මීයගෙ</author>
    <content>කවරයේ කතාවවැඩි වැඩියෙන් දරු සුරතල් බලන්නට සිහින මවන ජුලියා“හොඳම නළුවා වීමේ බලාපොරොත්තුව අත්හැර නැහැ”කොයිතරම් නැටුවත් මම වෘත්තියෙන් ගායන ශිල්පිනියක්කෝ මුතූට හම්බවුණු දරුවා (රසදුන නව කථාව)චන්ද්‍රා මෙ රෑ පාය ආවා හර්දේ පෙමින් නාව නාවාසොඳුරු රැයක දෙරණ පුබුදු කළ සිහින තරුරන්බීර්, කට්රිනා, දීපිකා පෙම් පඹගාලකමහ රෑ රික්ෂෝවක නැඟි පෙම් යුවළකොහොමඳ තොරතුරුවිවාහය මගේ ඇසින්මුල්ම කාලෙ කණ්ඩායම් සංගීතයට එක්වූ එකම පවුලේ හතර දෙනා‘සමන් ස්වර’ තුළින් ගීතවත් වන වෛද්‍යවරයාදිරාගිය දතක් වුවත් දැන් නොගළවා රැකගත හැකියිරූ විසිතුරුවිවාහය, දූ දරුවන් ඇතැම් නළු නිළියන්ගේ ජීවිත කතාවල අඳුරුම පරිච්ඡේද බවට පත්ව ඇත. හොලිවුඩ් හා බොලිවුඩ් වල මෙය ප‍්‍රබල ලෙස දක්නට ලැබේ.ඒ කෙසේ වෙතත් තමන්ගේ රංගනයටත් වඩා දරු සම්පත්වලට බෙහෙවින් ම ආශා කරන කලාකාරියන් ද සිනමා අඩවියේ නැත්තේ නොවේ.ඇන්ජලිකා ජොලී නමැති සුපිරි හොලිවුඩ් නිළිය. සුපිරි පොප් ගායිකා මැඩෝනා. එවන් කලාකාරියන් දෙදෙනෙකි.විවාහයෙන් පසු දරුවන් දෙතුන් දෙනෙකු හදාගෙන සිටින මේ කලාකාරියන්ගේ මතු බලාපොරොත්තුව ලොකු පවුලක් ඇති කරගැනීම ය. ඔවුන් කියන්නේ තමන් නිරත වී සිටින රාජකාරි කටයුතුවලට වඩා දරුවන්ට ආදරය කරන බව ය.හොලිවුඩ් හි චිත‍්‍රපටයක රඟපෑම සඳහා වැඩිම මුදලක් අය කරනු ලබන ජුලියා රොබට්ස් නමැති සුපිරි නිළිය ද දරුවන්ට බෙහෙවින් ම ඇලුම් කරන රංගන ශිල්පිනියකි.දැනට නිවුන් දරුවන් දෙදෙනෙකුගේ සහ තවත් දරුවෙකුගේ මවක වන ජුලියා ඉදිරියේදී තමන්ගේ පවුල තවත් ලොකු කර ගැනීමට ආශාවෙන් සිටි “මා වෘත්තිමය රංගන ශිල්පිනියක්.ඒත් මං වෘත්තියට වඩා දරුවන්ට ආදරෙයි. මට ලැබුණු මේ දරුවන් තිදෙනා නිසා මා එදා ගත කළ සෙල්ලක්කාර ජීවිතයෙන් මිදීමට පුළුවන් වුණා. මව් පදවිය කියන්නේ ඉතාමත් උතුම් දෙයක්’ ඇය කියා සිටියි.දරුවන් ලැබීමට ප‍්‍රථම ජුලියාට අවුරුද්දකට චිත‍්‍රපට හය හතක වැඩ කිරීමට ලැබිණි. සමහර අවුරුදුවල ගලාගෙන ආ චිත‍්‍රපට බාර නොගැනීමට ද ඇයට සිදුවිය. එතරම් ඉල්ලුමක් ඇයට තිබුණ හෙයිනි.ජුලියා රොබට්ස් විවාහ වී සිටින්නේ හොලිවුඩ්හි ජනප‍්‍රිය සිනමා කැමරා ශිල්පියෙකු වන ඩැනී මොඩර් (Danny moder - 39)  සමඟය.මෙම විවාහයෙන් ඔවුනට හසල් (දුව) සහ ජිනවුස් (පුතා) නමින් නිවුන් දරුවන් දෙදෙනෙක් හැරී නමින් එක් අවුරුදු පුතෙකු ද සිටිති. නිවුන් දරුවන් දැනට පසුවන්නේ තුන්වැනි වියේ ය.දරුවන්ට පණටත් වඩා ආදරය කරන ජුලියා ඔවුන් නිසා චිත‍්‍රපට තෝරා ගැනීමේ දී වෙනදාට වඩා විශේෂ සැලකිල්ලක් දක්වයි.විශේෂයෙන් ම නිරුවත ප‍්‍රදර්ශනය කරනු ලබන සරාගි දර්ශන ඇතුළත් චිත‍්‍රපටවල රඟ නොපෑමට තීරණය කර සිටින ඇය දරුවන් සමඟ වැඩි කාලයක් ගත කිරීමට බලාපොරොත්තු වන බැවින් චිත‍්‍රපට රඟපෑම ද වසරකට දෙක තුනකට සීමා කිරීමට තීරණය කැර ඇත.“මං තරුණ කාලෙ මගේ මවට එතරම් ඇලුම් කළේ නෑ. ඒ මවකගේ වටිනාකම එකල අවබෝධ කරගෙන නොසිටි නිසයි.එහෙත් මවු පදවිය ලැබීමෙන් පසු මවකගේ ඇති වටිනාකම හා සෙනෙහස ඉතා හොඳින් අවබෝධකර ගත්තා. එදා අපිට තමා, මගේ මවට මුළුහදින් ම ආදරය කිරීමට පටන් ගත්තේ ජුලියා පවසන්නීය.ජුලියා රොබට්ස් රංගන ශිල්පිනියක ලෙස වඩාත් ම ජනප‍්‍රියත්වයට පත්වූයේත් ඇය විශිෂ්ට ගණයේ රංගන ශිල්පිනියක ලෙස ලොව පුරා ප‍්‍රසිද්ධ වූයේත් ‘ද ප‍්‍රිටි වුමන්’ (The Pretty woman) චිත‍්‍රපටයේ රඟපෑමෙන් පසුවය.ඇයට හොඳම නිළියට හිමි ඔස්කාර් සම්මානය හිමි වූයේ මේ චිත‍්‍රපටයේ රංගනය සඳහා ය. ඔස්කාර් සම්මාන ඇතුළු සම්මාන කීපයකින් පිදුම් ලබා ඇති ජුලියා රොබට්ස් තමන්ගේ දරුවන් තිදෙනාගෙන් එකෙකුවත් තමාගේ හැඩ හුරු කමට සමාන නැති බව කියා සිටියි.තමාගේ දියණිය, මව සහ වැඩිමහල් සහෝදරිය වන ලිසා වගේ ම යැයි කියන ඇය පුතුන් දෙදෙනා සැමියා ගේ හැඩ හුරුකමින් යුක්ත යැයි ද සඳහන් කරයි. එහෙත් එය තමන්ට ප‍්‍රශ්නයක් නොවන බව කියන ජුලියා, දරුවන් තමන් වගේ ම නොවුණත් ඔවුන් තමන්ගේම දරුවන් නේදැයි අසයි.එදා කාර්ය බහුල රංගන ශිල්පිනියක ලෙස කටයුතු කළ ජුලියා රොබට්ස් අද සිය දරුවන් තිදෙනා නිසා සිනමා රංගන යෙන් බොහෝ දුරට ඈත් වී සිටියි. ඉදිරියේ දී තවත් දරුවන් දෙතුන් දෙනෙකු හදා ගැනීමට ඇය කැමැත්තෙන් හා ආශාවෙන් සිටියි. දරු සෙනෙහසින් ඉහ වහා ගොස් සිටින ජුලියා මේ නිසා ම සිනමාවට ආයුබෝවන් කීමට සූදානමෙන් සිටින බව ද දැනගන්නට තිබේ.ජුලියාට මුලින් ම ඩැනී මුණ ගැසුණේ ‘ද මැක්සිකන්’ චිත‍්‍රපටයේ රූගත කිරීම්වලට ගොස් සිටි අවස්ථාවේදී ය. ඒ 2000 දී ය. මෙම චිත‍්‍රපටයේ කැමරා ශිල්පියා ලෙස කටයුතු කළේ ඩැනීය.එහිදී ඇති වූ හදිසි හමුව ඔවුන් දෙදෙනා ගේ එක්වීම දක්වා දුර දිග ගියේ ය. විවාහ වී පස් අවුරුද්දක් යන තෙක් ඔවුනට දරුවන් නොලැබිණි. ඉන් පසු දෙදහස් පහේදී දියණියත්, පුතාත් (නිවුන්නු) ලැබුණු අතර හැරී ඔවුන් අතරට පැමිණියේ 2007 දී ය.ජුලියා මෙන් ම ඩැනී ද දරුවන්ට දක්වන්නේ අපමණ ආදරයකි. එම ආදරය සහ සෙනෙහස වැඩි කර ගැනීම සඳහා තවත් දරුවෙක්, දෙන්නෙක් අවශ්‍ය බව ඔවුහු කියා සිටිති.තමන් දරුවන් පස් දෙනෙකුගෙන් යුත් පවුලකට වඩාත් ම කැමැති යැයි ජුලියා කියා සිටින්නේ එබැවිනි.සමහර නිළියන් විවාහයක් කර ගැනීමට කැමැති නැහැ. සමහර නිළියන් විවාහයක් කරගෙන දරුවන් හදාවඩා ගැනීමට කොහෙත්ම කැමැති නැහැ.ඒ තමන් ගේ රූපය දියවී ගොස් තමන්ට ලැබෙන චිත‍්‍රපට කොන්ත‍්‍රාත්තු නැතිවේ යැයි යන බියටය.එහෙත් දරුවන් ලැබීමෙන් තමන්ගේ රූපය දියවී යන්නේ නැති බවත් තමන්ට ලැබෙන චිත‍්‍රපට කොන්ත‍්‍රාත්තු අඩුවෙන්නේ නැති බවත් ඇන්ජලිනා ජොලී සහ ජුලියා රොබට්ස් යන සුපිරි නිළියක් ඔප්පු කර ඇත.ආතර් උස්මීයගෙ</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=av0901182</link>
    <topic>“හොඳම නළුවා වීමේ</topic>
    <author>වසන්ත ජයසිංහ ආරච්චිගේ</author>
    <content>කවරයේ කතාවවැඩි වැඩියෙන් දරු සුරතල් බලන්නට සිහින මවන ජුලියා“හොඳම නළුවා වීමේ බලාපොරොත්තුව අත්හැර නැහැ”කොයිතරම් නැටුවත් මම වෘත්තියෙන් ගායන ශිල්පිනියක්කෝ මුතූට හම්බවුණු දරුවා (රසදුන නව කථාව)චන්ද්‍රා මෙ රෑ පාය ආවා හර්දේ පෙමින් නාව නාවාසොඳුරු රැයක දෙරණ පුබුදු කළ සිහින තරුරන්බීර්, කට්රිනා, දීපිකා පෙම් පඹගාලකමහ රෑ රික්ෂෝවක නැඟි පෙම් යුවළකොහොමඳ තොරතුරුවිවාහය මගේ ඇසින්මුල්ම කාලෙ කණ්ඩායම් සංගීතයට එක්වූ එකම පවුලේ හතර දෙනා‘සමන් ස්වර’ තුළින් ගීතවත් වන වෛද්‍යවරයාදිරාගිය දතක් වුවත් දැන් නොගළවා රැකගත හැකියිරූ විසිතුරුජීවන් කුමාරතුංගරිදී තීරයේ වීරයකු, දුෂ්ටයකු මතු නොව පෙම්වතා ලෙස ද මේ ගමනේ දී ඔහු අපට හමුවුණා. ජනප‍්‍රිය සිනමාවේ ඔහු තරු ගුණය රැඳි රංගන ශිල්පියෙක්. ප‍්‍රවීණ රංගන ශිල්පී ජීවන් කුමාරතුංග රංගනයෙන් නොනැවතී දේශපාලන කරළියට ද අවතීර්ණ වුණා.එදා මෙදා තුර වගකීම් රැසක් ඇති තනතුරු දරමින් වුව ද රංගන ශිල්පය අත්නොහළ ඔහු මේ දිනවල ඔබට මුණ ගැහෙන්නේ සුනිල් සෝම පීරිස් ගේ ‘අලි සුරතල්’ සිනමා පටයෙන්.‘අලි සුරතල් සිනමා රංගනය ගැන කතා කළොත්.ඔව් ඇත්තටම අලි සුරතල් සිනමාපටය වැඩිහිටි හා ළමයින් දෙපිරිසටම රස විඳින්න පුළුවන් සිනමා පටයක්. විශේෂයෙන් ම ළමයින් ඉලක්ක කරගෙනයි නිර්මාණය වුණේ. පරිසරයට හා සතුන්ට ආදරය කරන පුද්ගලයන් වටා ගෙතුණු කතාවක්.මේ අතර දී අලියකු නිසා පවුලක් තුළ ඇතිවන ආරවුලක් දුරදිග යනවා. එහෙත් අවසානයේදී එකී පවුල නැවත ගොඩනඟන්න මේ අලියට ජීවිතය පූජා කරන්න වෙනවා. ඇත්තටම මෙය ළමයින් අතර ඉතාම ජනප‍්‍රිය වෙලා තියෙනවා. විශාල පිරිසක් මටත් කතා කරලා සුබ පැතුවා.තුන් වෙනි ඇහැ, කෙළිමඬල, සයනයේ සිහිනය වැනි සිනමා පටවල රඟපෑ ඔබ තවමත් ඇයි මෙවැනි රාමුවේ චිත‍්‍රපටවලට සීමාවෙන්නේ.ජීවන් කුමාරතුංග කියන නළුවා අද ගොඩනැඟිලා තියෙන්නේ එවැනි චිත‍්‍රපට රටාවක් තුළින්. අද ඔබ මෙවැනි කතාබහකට එන්නෙ එවැනි සිනමාපටයක කතාබහක් මුල් කර ගෙන. ඒ වගේ ම ඔබ සඳහන් කළා වගේ තුන්වෙනි ඇහැ කෙළිමඬල වැනි හොඳ චිත‍්‍රපටත් ලැබෙනවා.නමුත් මට වැඩි හරියක් ලැබිලා තියෙන්නේ වාණිජ සිනමාපට. සමහරවිට එවැනි චිත‍්‍රපට නොලැබුණා නම් මෙවැනි කතාබහක් කරන්න අවශ්‍ය නොවෙන්නත් පුළුවන්.ප‍්‍රසන්න විතානගේ, සෝමරත්න දිසානායක අශො¤ක හඳගම වැනි සම්මානලාභී අධ්‍යක්ෂක වරුන්ගේ නිර්මාණ සඳහා ඔබ එක්වෙලා නැහැ.මූලිකම දේ මට එහෙම ආරාධනාවන් ලැබිලා නැහැ. නමුත් ඒ පිළිබඳ ලොකු කනගාටුවක් නැහැ.එවැනි අධ්‍යක්ෂකවරුන්ගේ නිර්මාණ මම අගය කරනවා. සුදුසු චරිතයක් තිබුණොත් එවැනි අවස්ථාවක් වෙනුවෙන් බොහෝම කැමැත්තෙන් රංගන ශිල්පියකු විදිහට මගේ දායකත්වය ලබාදෙන්න මම පැකිළෙන්නේ නැහැ.පළමු වරට ඔබ සිනමාපටයක් අධ්‍යක්ෂණය කරන්න යනවා කියලා ආරංචියි.ඉල්ලීම් කිහිපයක් තියෙනවා. තාම අවසන් තීරණයකට එළඹිලා නැහැ. නමුත් එහෙම අදහසක් මා තුළ තියෙනවා. කාලය පිළිබඳවයි ගැටලුව තියෙන්නේ. මේ වෙනකොටත් සුනිල් ටී ගේ චිත‍්‍රපටයක් කරන්නත් තවත් චිත‍්‍රපටයක් අධ්‍යක්ෂණය කරන්නත් ආරාධනා ලැබිලා තියෙනවා. කොහොම හරි මට වුවමනාවක් තියෙනවා ගුණාත්මක වාණිජ චිත‍්‍රපටයක් අධ්‍යක්ෂණය කරන්න.එහෙම නැත්නම් නිෂ්පාදනයෙන් හරි දායකත්වය දෙන්න. නමුත් කලා කටයුතු වගේ ම දේශපාලන කටයුතු නිසාත් කාලය බෙදා ගෙනයි මේ හැමදේම කරන්න වෙන්නේ.ක‍්‍රියාකාරී දේශපාලනයට පිවිසීමත් එක්ක ජීවන් කුමාරතුංග කියන රංගන ශිල්පියා ගේ කලා කටයුතු මඟ හැරුණා කියා ඔබට හිතෙන්නේ නැද්ද?ජීවන් කුමාරතුංග කියන්නේ නළුවෙක්. තවත් පැත්තකින් ඔහු දේශපාලනඥයෙක්. මේ දෙක පටලවා ගෙන කිසිම අයුරකින් මම කටයුතු කරලා නැහැ. දේශපාලනයේදී උපරිම අයුරින් මම ඒ කටයුත්ත කරනවා. රංගනයේදී ඒ චරිතයට අවශ්‍ය උපරිම අයුරින් රංගන කටයුතු කරනවා.මේ හැමදේම මම කරන්නේ කාලය වෙන් කරගෙන. මම භාරගන්න කලා කටයුත්තක් නිසා දේශපාලන කටයුතුවලට බාධාවක්වත් දේශපාලන කටයුතු නිසා කලා කටයුතුවලට බාධාවක් වත් වෙන්න වැඩ කරලා නැහැ. ඒ නිසා මම හිතන්නේ නෑ යම් දෙයක් මගෙන් මඟ හැරුණා කියා.ඒ කියන්නේ මෙතෙක් ඔබ සිනමාවේ ආ ගමන් මඟ ගැන සෑහීමකට පත්වෙනවා කියන එකද?ඇත්තටම ඔව්. දුෂ්ඨයාගේ වීරයාගේ පෙම්වතාගේ චරිත හරහා පෙ‍්‍ර්ක්ෂකයන් අතරට මාව ගියා. ඒ හරහා ජනප‍්‍රිය නළුවා සම්මානය සහාය නළුවා සම්මාන පවා මා ලබා තියෙනවා.එය ලොකු සතුටක්. නමුත් මට ලොකු වුවමනාවක් තියෙනවා ජීවිතේට එක වතාවක් හෝ හොඳම නළුවා සම්මානය ලබාගන්න. එය මගේ ලොකු බලාපොරොත්තුවක්.අනෙක් අතට මේ වෙනකොට චිත‍්‍රපට 140 කට පමණ මම දායක වෙලා තියෙනවා. එයින් සියයට අනූවක් විතර වීරයාගේ චරිතය. මේ හැමදේම එක්ක පෙ‍්‍ර්ක්ෂක ප‍්‍රතිචාර මට ලැබෙනවා. ආ මඟ ගැන ලොකු සතුටක් තියෙන්නේ.ඔබ ටෙලිනාට්‍ය රංගනයටත් එක් වූ කෙනෙක්. අද ටෙලිනාට්‍ය ගැන බරපතල විවේචනයක් තියෙනවා නේද?ඒක මම පිළිගන්නවා. මෙගා කියන වචනයට මම එකඟ නැහැ. එය මෙගා ද නැද්ද කියන එක තීරණය වෙන්නේ නිර්මාණයේ ස්වභාවය අනුව. මේ ඛේදවාචකයේ විපාක අපිට විඳින්න සිදුවෙන්නේ අනාගතයේදීයි. සිනමාවට මේ දේ සිද්ධ වුණා. හින්දි කොපි අනුගමනය කළා.එහි දඬුවම් අපි හැමෝම විඳිනවා. රටක් හැටියට සමාජයක් හැටියට විඳිනවා. ටෙලි නාට්‍යවලට වෙන්නෙත් මේ ටිකමයි. මෙහි හානිය ඉදිරියේ දී දැකබලා ගන්න පුළුවන් වෙයි. විශේෂයෙන් ම වාණිජ අරමුණුම මූලික කරගෙන කටයුතු නොකිරීමට රූපවාහිනි නාළිකා අවධානය යොමු කළ යුතුයි.අවසන් වශයෙන් ඔබ නළුවකු නොවුණා නම්මගේ ලොකුම ආසාව තිබුණේ රට රටවල සංචාරය කරන්න. ඒ වෙනුවෙන් අධ්‍යාපන කටයුතු කළා. නාවික ඉංජිනේරු පාඨමාලාව හැදෑරුවා. ඒ හා සම්බන්ධ විවිධ පාඨමාලා කළා.නමුත් අවසානයේ මම රංගනයට යොමු වුණා. සාමාන්‍යයෙන් මගේ අරමුණක් තිබුණා යම් කටයුත්තක් මම කරනවා නම් එහි උපරිමයට මම යනවා කියන එක. ඒ වෙනුවෙන් අවශ්‍ය හැදෑරීම්, ඉගෙනීම් මං කරනවා.වසන්ත ජයසිංහ ආරච්චිගේඡායාරූප දුෂ්මන්ත මායාදුන්නේ</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=av0901183</link>
    <topic>කොයිතරම් නැටුවත් මම</topic>
    <author>හේමාලි විජේරත්න</author>
    <content>කවරයේ කතාවවැඩි වැඩියෙන් දරු සුරතල් බලන්නට සිහින මවන ජුලියා“හොඳම නළුවා වීමේ බලාපොරොත්තුව අත්හැර නැහැ”කොයිතරම් නැටුවත් මම වෘත්තියෙන් ගායන ශිල්පිනියක්කෝ මුතූට හම්බවුණු දරුවා (රසදුන නව කථාව)චන්ද්‍රා මෙ රෑ පාය ආවා හර්දේ පෙමින් නාව නාවාසොඳුරු රැයක දෙරණ පුබුදු කළ සිහින තරුරන්බීර්, කට්රිනා, දීපිකා පෙම් පඹගාලකමහ රෑ රික්ෂෝවක නැඟි පෙම් යුවළකොහොමඳ තොරතුරුවිවාහය මගේ ඇසින්මුල්ම කාලෙ කණ්ඩායම් සංගීතයට එක්වූ එකම පවුලේ හතර දෙනා‘සමන් ස්වර’ තුළින් ගීතවත් වන වෛද්‍යවරයාදිරාගිය දතක් වුවත් දැන් නොගළවා රැකගත හැකියිරූ විසිතුරු- කුෂානි සඳරේකාඈ වේදිකාව මත පෙළහර පානවා. උඩරට ද පහතරට ද, බැලේ ද, ලතින් ඇමරිකානු නර්තනය ද මේ කොයි එකත් ඈට නුහුරු නුපුරුදු බවක් පෙනුණේ නෑ. සිය අපූරු නර්තන හැකියාවෙන් ඩාන්සින් ස්ටාර් වේදිකාව වර්ණවත් කරන ඇය කුෂානි සඳරේකා.එළඹෙන සතියේදී ඩාන්සින් ස්ටාර් කිරුළ හිමිකර ගන්නට තරග වදින නර්තන ශිල්පීන් තුන්දෙනා ගෙන් එක්කෙනෙක් කුෂානි.කුෂානි ගැන කියන්නට ඉතිහාස කතා බොහෝ ඇත. ඇය නර්තනයට පා තැබුවේ අද ඊයෙක නොවේ. පුංචිම පුංචි සන්දියේ පටන් නර්තනයට මෙන්ම ගායනයට ද උපන් හපනියක් වූ ඇය පසුගිය කාලය ඇතුළත අපට හමුවූයේ වෘත්තීයමය ගායන ශිල්පිනියක් ලෙසටය.එහෙත් අද ඇය ඩාන්සින් ස්ටාර් වේදකාවේ නර්තනය ඉදිරිපත් කරන විට ඈ තුළින් දිස්වන්නේ වෘත්තීයමය නර්තන ශිල්පිනියකගේ ලක්ෂණයි.ඉතින් අපි අහමු කුෂානි කොහොමද මේ තරගයට ඉදිරිපත් වුණේ කියලා.”ඇත්තටම ඩාන්සින් ස්ටාර් පළමුවැනි වටය පටන්ගන්න කොටම ඒකට සම්බන්ධ වෙන්න කියලා මට ආරාධනාවක් ලැබුණා. නමුත් ඒ දවස්වල විවිධ හේතු නිසාම ඒ අවස්ථාවට සම්බන්ධ වෙන්න ලැබුණෙ නෑ.ඊට පස්සෙ දෙවැනි වටය ආරම්භ කරනකොට නැවතත් මට ආරාධනයක් ලැබුණ ඊට සම්බන්ධ වෙන්න කියලා. මේ පාර මට හිතුණ මේකට සම්බන්ධ වුණොත් හොඳයි කියලා.ඔබ නර්තනය පිළිබඳ ශාස්තී‍්‍රය හැදෑරීමක් කළ කෙනෙක්. ඇයි මේ වගේ තරගයකට සම්බන්ධ වෙන්න හිතුණේ?මේ වැඩසටහන ඉතාම හොඳ දෙයක් නිසා මට හිතුණා සම්බන්ධ වෙන්න. අපේ තිබෙන හැංගුණ කුසලතාවයන් එළිදක්වන්න මේක හොඳ අවස්ථාවක්. ඒ වගේම තමයි නර්තනය සම්බන්ධයෙන් නිර්මාණාත්මක හැකියාවනුත් මේ නිසා දියුණු වෙනවා.ගායිකාවක් විදියට ඔබට ක්ෂේත‍්‍රයේ තිබුණ ජනප‍්‍රියත්වයට වඩා වැඩි යමක් මේ නිසා ඔබට ලැබුණද?අනිවාර්යයෙන්ම ඔව්. ගායිකාවක් විදියට මාව අඳුනාගෙන හිටපු බොහෝ දෙනා මා තුළ තිබෙන නර්තන හැකියාව ගැන දැනගෙන හිටියේ නෑ. අනික් එක මේ නිසා මා වටා එක් රොක්වුණු පෙ‍්‍ර්ක්ෂක සංඛ්‍යාව වැඩි වුණා. මාව නර්තන ශිල්පිනියක් හැටියට හඳුනාගත් පෙ‍්‍ර්ක්ෂකයෝ දැන් වැඩියි මම හිතන්නේ.ඔබ හිතුවද ඔබට මේ තරම් ජනාදරයක් ලැබෙයි කියලා?කොහෙත්ම නෑ. නමුත් දැන් ලැබෙන පෙ‍්‍ර්ක්ෂක ප‍්‍රතිචාර දිහා බලනකොට මටම පුදුම හිතෙනවා. අනික් එක ඉස්සර මට හිටියේ එක්තරා ගණයක පෙ‍්‍ර්ක්ෂක පිරිසක්.නමුත් දැන් ඉන්න පෙ‍්‍ර්ක්ෂක පිරිසට තරාතිරමක් නෑ. බාල, මහලු, තරුණ හැම කෙනෙක්ම ඒ අතර ඉන්නවා. පසුගිය දිනවල මේ වැඩසටහනට ඉදිරිපත් කළ මොණර නැටුමට පෙ‍්‍ර්ක්ෂකයෝ බොහෝ දෙනෙක් ආදරෙයි.මම පාරේ යද්දි සමහරු මට ‘මොණරි’ කියලත් කතා කරනවා. ඒ එක්කම ‘හිංචි පිංචි හාවා’ ළමා ගීතයට ඉදිරිපත් කළ නර්තනයටත් බොහෝම දෙනෙක් කැමතියි. ලංකාවේ විතරක් නෙමෙයි සමහරු මට පිටරට ඉඳනුත් callකරලා ප‍්‍රතිචාර දක්වනවා. ඇත්තටම මේ ප‍්‍රතිචාරත් එක්ක මට ලොකු ධෛර්යයක් ඇතිවෙනවා.නර්තනයට මේ තරම් ප‍්‍රතිචාර දක්වත් දී ඔබට ගායන ශිල්පිනියව අමතක වෙයිද දන්නෙ නෑ නේද?නෑ එහෙම වෙන්නෙ නෑ. කොයිතරම් නැටුවත් මම වෘත්තියෙන් ගායන ශිල්පිනියක්. මගේ මුළු ජීවිතේම ගායනයට, නර්තනයට කැප කරපු කෙනෙක් මම. මේ පැත්තට නැඹුරුවුණේ අවුරුදු 04 ඉඳලා.ඔබ ඩාන්සින් ස්ටාර් කිරුළ දිනාගනියිද?මොනව වෙයිද කියලා තීරණය කරන්න බෑ. මොකද මේකSMS  ප‍්‍රතිචාරත් එක්ක යන වැඩසටහනක් නිසා. නමුත් මගේ පැත්තෙන් මම උපරිම උත්සාහය දරනවා ජයග‍්‍රහණය කරා යන්න.ඔබව අගය කිරීම්වලට ලක්වෙනවා වගේම ඔබේ අඩුපාඩු ගැනත් මෙතැනදී කියවෙනවා?ඔව්. ඇත්තටම අපි හරිම වාසනාවන්තයි අපේ විනිශ්චය මණ්ඩලයේ ඉන්න අත්දැකීම් දක්ෂතා සපිරි ප‍්‍රවීණ ශිල්පීන් ශිල්පිනියන්ගේ අදහස් උදහස් විචාරයන්ට ලක්වෙන්නට අවස්ථාව ලැබීමත්.අපේ හැම අඩුපාඩුවක් ම ඒ අය පෙන්නල දෙනව. ඒ උපදෙස් අපිට හරිම වැදගත් අපේ අඩුපාඩු හදා ගන්න. දිනෙන් දින නර්තන හැකියාව දියුණු කරගන්න පුළුවන් වුණේ ඒ නිසයි.ඔබ ගායිකාවක් විදියට ඔබේ දෙවැනි ගීත එකතුව එළිදක්වන්න නේද සූදානමින් හිටියේ?ඔව්. Album එකේ වැඩේ තරගය නිසා ටිකක් පස්සට දාන්න සිද්ධ වුණා. තරගය ඉවර වුණාම ඒක එළිදක්වන්න බලාපොරොත්තු වෙනවා. ඒ එක්කම නර්තනයත් සම්බන්ධ කරගෙන VCD එකක් වගේ කරන්නත් බලාපොරොත්තුවක් තිබෙනවා. බලමු ඉස්සරහට.ඔබේ මව්පියනුත් කලාවට සම්බන්ධ ප‍්‍රවීණ ගායක ගායිකා යුවළක්. ඒ දෙන්නගේ ප‍්‍රතිචාර කොයි වගේද?අම්මා - තාත්තා ඇතුළු පවුලේ හැමදෙනාම මට ලොකු සහයෝගයක් ලබාදෙනවා. ඒ වගේම තමයි අනෝජා වීරසිංහ මගේ ලොකු අම්මා.එයා තමයි බොහෝ වෙලාවට මට මගේ අඩුපාඩුකම් හොඳ නරක කියලා උපදෙස් දෙන්නේ. මේ සැමදෙනාම වගේ මාව ක්ෂේත‍්‍රයට ගේන්න උදව්වුණු මාධ්‍යවේදීන් ඇතුළු හැමදෙනාම මට ශක්තියක්.මේ වෙලාවේ විශේෂයෙන් මතක් කරන්න ඕන මා වටා සිටින රසික පිරිස.මෙච්චර දුර ගමනක් මට එන්න පුළුවන් වුණේ ඔවුන්ගේ ප‍්‍රතිචාර නිසයි. ඒ හැම දෙනාටම මම හිසනමා ආචාර කරනවා.හේමාලි විජේරත්නඡායාරූප - ටෙනිසන් එදිරිසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=av0901184</link>
    <topic>කෝ මුතූට හම්බවුණු දරුවා</topic>
    <author/>
    <content>කවරයේ කතාවවැඩි වැඩියෙන් දරු සුරතල් බලන්නට සිහින මවන ජුලියා“හොඳම නළුවා වීමේ බලාපොරොත්තුව අත්හැර නැහැ”කොයිතරම් නැටුවත් මම වෘත්තියෙන් ගායන ශිල්පිනියක්කෝ මුතූට හම්බවුණු දරුවා (රසදුන නව කථාව)චන්ද්‍රා මෙ රෑ පාය ආවා හර්දේ පෙමින් නාව නාවාසොඳුරු රැයක දෙරණ පුබුදු කළ සිහින තරුරන්බීර්, කට්රිනා, දීපිකා පෙම් පඹගාලකමහ රෑ රික්ෂෝවක නැඟි පෙම් යුවළකොහොමඳ තොරතුරුවිවාහය මගේ ඇසින්මුල්ම කාලෙ කණ්ඩායම් සංගීතයට එක්වූ එකම පවුලේ හතර දෙනා‘සමන් ස්වර’ තුළින් ගීතවත් වන වෛද්‍යවරයාදිරාගිය දතක් වුවත් දැන් නොගළවා රැකගත හැකියිරූ විසිතුරුමෙතෙක් කතාව...ගමේ ප‍්‍රභූ පවුලක එකම දරුවා වූ මහේෂ් දුප්පත් යුවතියක වූ මුතු සමඟ සබඳතාවක් ඇති කරගනී. රූමත් අවිහිංසක යුවතියක වන මුතූ මහේෂ්ට දැඩිසේ ආදරය කළ අතර, මේ නිසා ම මහේෂ් අතින් මුතූ අනාථ වෙයි.අප්පච්චී සහ අම්මා මේ සිදුවීම දැනගත් පසු මහේෂ්ගේ ඇවැස්ස නෑනණ්ඩිය වූ අර්මිලා වෙසෙන එංගලන්තය බලා තම පුතු පිටත් කර යැවීමට කටයුතු කරයි. එහිදී අර්මිලා ගේ ඇසුර නිසා මුතු පිළිබඳව අමතක කර දමන මහේෂ් අර්මිලා සහ විවාහ වෙයි.වසර අටකට පසු මහේෂ් සිය මවු රටට යළි පැමිණෙන්නේ සිය බිරිය සමගිනි. එහිදී ඔවුනට මුතු සහ සුරංග මුණ ගැසේ.තරුණියන් දෙදෙනා ජල කී‍්‍රඩා කරමින් ඔවුන්ගේ ලෝකයක වෙන්වී සිටි නිසා මහේෂ්ට සුරංග හා නිදහසේ කතා කිරීමට හොඳ අවස්ථාවක් උදාවී තිබුණි. කිහිප වාරයක් සුරංග දෙස බලමින් කතාවට ප‍්‍රවේශයක් ගැනීමට ප‍්‍රයත්න දැරුව ද, සුරංග ඇස පිය නොහෙලා මුතු හා අර්මිලා දෙස බලා සිටියේ අවශ්‍ය කමින්ම බාහිර පරිසරය අමතක කිරීමට යැයි මහේෂ්ට තේරුම් ගියේ ය.“සුරංග ඇයි හදිසියෙන් ම දොරවල් වහලා, සුරංගලගේ ගෙදර ගියේ?”මහේෂ් හිතාමතාම ‘සුරංගලගේ ගෙදර’ යැයි කීවේ වෙන යා යුතු තැනක් නැතැයි සිතු නිසා ය.“හදිස්සියක් නැහැ” සුරංගගේ කෙටි පිළිතුර ප‍්‍රමාණවත් නොවුණ නිසා මහේෂ් ඊළඟ ප‍්‍රශ්නය ද යොමු කෙළේ ය.“මම හිතුව ගේ අත්හැරල ගිහිල්ල ද කියලා?” එයට ද සුරංග සිනහවක් පෑවා පමණි.“අපි තව ටික දවසක් ලංකාවේ ඉන්න තීරණය කළා.”“පිස්සු වැඩක්නෙ බේබි මහත්තයා, ලොකු නෝනා නම් ඒකට කැමැති වෙන එකක් නෑ”ඒකට මට කරන්න දෙයක් නෑ සුරංග, මම එක පාරක් අම්මයි, අප්පච්චියි හින්ද, මගෙ සතුට, සැනසිල්ල පාවා දුන්නා.”“එහෙම කළා කියල බේබි මහත්තයට වැරදුණේ නැහැනේ. රත්තරං කඳක් වගෙ නෝනා කෙනෙක් හම්බ උණානේ...”සුරංග රත්තරන් කඳක් යන්න බර කර කියා තමන් දෙස බැලුවේ අවඥාවෙන් හා ඒ ප‍්‍රශ්න දැන් වැඩක් නැහැ” කියා පාමිනි.“ඔව්... ඒත් හිතට සැනසිල්ලක් නැහැ. මම මොන තරම් මානසික පීඩනයකින් ද ඉන්නේ කියල කවුරුත් දන්නෑ...”සුරංග එකවරම මහේෂ් දෙස බැලුවේ, වසර අටකට පසු උපන් අලුත් මානසික තත්ත්වය අවංක දැයි සොයා බැලීමට මෙනි. “කොහොම වුණත් දැන් පහුගිය දේවල් ගැන කතා කරල වැඩක් නැහැ. ඒවා සිද්ධ වෙලා ගොඩක් කල්.”සුරංග ගේ කට හඬ වඩාත් ගැඹුරු හා ස්ථිරසාර වූවේ ය. මහේෂ්ගේ සිත කෙතරම් ව්‍යාකූල වීද යත්, ඉබේටම දෙඅත් මිට මෙළ වුණේය. හොඳ පා පහරක් දී සුරංගව ගලෙන් පහළට පෙරළා දැමීමට තරම් ආවේගයක් ඒ තුළ ගැබ්විය. සුරංග ඉරියව්ව මාරු කිරීමටවත් කිසිදු උත්සාහයක් නොගත් අතර අත තිබූ රටකජු සියල්ල එකවර ඔයට වීසි කර දමා නිහඬව ඒ දෙස බලා සිටියා පමණි. දිග සුසුමක් හෙළු මහේෂ් යළි වාඩි වූයේ සන්සුන්වය.“කෝ මුතුට හම්බ වුණ දරුවා?”ගහෙන් ගෙඩි එන්නා සේ මහේෂ් නැඟූ ප‍්‍රශ්නයෙන් සුරංග අන්දමන්ද වූවේ ය. එහෙත් ඔහු කළේ දෙපසට හිස වැනීම පමණකි.“බබා පුතෙක් ද? දුවෙක්ද කියලවත් කියන්න බැරි ද” මහේෂ් සුරංගගේ උරහිස වැරෙන් අල්ලා ගත්තේ ය.“මම ඕවා මුකුත් දන්නැහැ බේබි මහත්තයා”... යි අත ඉවත් කරමින් නැඟී සිටි සුරංග මහේෂ් දෙස බැලුවේ...“මම තියා මුතුවත් ඕවා ගැන දන්නැහැ...” කියමින් ය.“සුරංග මට ඇත්තද කියන්නේ... මට මගෙ හිත හදාගන්න ඕනෑ සුරංග... මට මගෙ හිත හදා ගන්න ඕනෑ...”මහේෂ් සුරංග සමඟ දොළ ළඟින් ඉවතට යන ගමන් කීවේ ආවේගශීලී බවක් පෙන්වමින් ය.“මොකටද බේබි මහත්තයා ඕවා හොයන්නේ? සුරංග ඉවත බලාගත්තේ මඳක් කෝප සහගතවය. මහේෂ් අර්මිලා හා මුතු දෙස මොහොතක් බලා සිටියේ ය. අර්මිලා තමාගේ ආදරණීය බිරිඳය. මුතු, තමා වෙනුවෙන් මුළු ජීවිතයම පරිත්‍යාග කළ පෙම්වතියයි.“බේබි මහත්තය ලංකාවට ආවේ නැත්නම් හොඳයි... සුරංග කතාව අවසන් කරන්නට මෙන් දිග සුසුමක් හෙලුවේය.දෙනෙත් රතු වන තුරුම දියේ බැස හුන් අර්මිලා මුතුගේ අතින් පිසුණු මඤ්ඤොක්කා මැල්ලුම, කරවල හොදි, මෑ කරල් මාළුව සමඟ, කැකුළු හාලේ බත් කෑවේ ඉතා ආශාවෙනි. ඇත්ත වශයෙන්ම එය ඉතා රසවත් විය.බොහෝ කාලයකින් ඇගේ අතින් ම උයා පිහා කෑමට ලැබීම මහේෂ්ගේ සතුට මෙන් ම ශෝකයට ද හේතු විය. අර්මිලා මේ කෑම බීමවලට කෙසේ ඔරොත්තු දෙන්නේ දැයි මහේෂ් බලා සිටියේ පුදුමයෙනි. අර්මිලා හා මුතු අතර මේ තරම් සුහද බවක් ගොඩ නැංවුණේ ඉතා වේගයෙනි.අර්මිලා වඩාත් ප‍්‍රිය කළේ ගමේ තාලයට, මුතු අයුරින් වෙනස් වන්නට හා ඈ දොඩන ආකාරයෙන් කතා කිරීමටය. සිංහල තේරුමක් හෝ වචන ගළපා ගැනීමට නොහැකි අවස්ථාවකදී මහේෂ්ගෙන් අසා දැනගැනීමට අර්මිලා පසුබට නොවූවාය.හොඳටම දහවල් වී අර්මිලා කැටිව ගෙදරට ගොඩ වෙන මහේෂ් දෙස බලා කුසුමලතා කෝපයෙන් රත්වූවා ය. අර්මිලාගේ මුහුණේ වූ සොම්නස් සිනහව මව දුටු විට වඩාත් පළල් වී ගියේ ය. අර්මිලා හා දොළේ නෑමෙන් හා ඇවිදීමෙන් පමණක් මේ සතුට ලැබුවා නම් කිසිදු ගැටලු සහගත බවක් ඇතිවීමට ඉඩක් නැත.එහෙත්... එහෙත්... කිසියම් විපැත්තියක පෙර නිමිත්තක් ඇගේ ඇතුල් හදවතේ කැකෑරෙන්නේ ය. සිය බිරිය ළඟ සිටියදී මහේෂ් අතින් වරදක් සිදුවන්නේ කෙසේද? ඔහුට මෙතරම් රුවැති බිරියක් සිටියදී, මුතු වැනි ගොඩේ කෙල්ලකගෙන් ඇති ඵලය කුමක්ද?“මුතු... ඌ...ඌ” කියාගෙන අර්මිලා සිය නැන්දණිය වෙතට දිව ආවා ය.“අපි ලන්ච් ගත්තා... මුතු... හරි හොඳයි... කෑම හරි රසයි... මෙන්න.”අර්මිලා උදරය පෙන්නුවේ ටී ෂර්ටය උස්සාය. ඇගේ බොළඳ සුරතල් හැසිරීම් රටාවට කුසුමලතාට සිනහව නවතාගන්නට නොහැකිවිය.“අනේ දුව මම මෙහේ බලාගන ඉන්නවා... මීට පස්සේ ඕවායේ ඇවිදින්න යන්න එපා...” අර්මිලා මහේෂ්ගෙන් වෙන්වී කාමරයට ආවේ හදවතේ විශාල බරක් දරාගෙනය. සීතලේ පිපී මනහරව පෙති විහිදා හිනැහෙන ලිලී මලක් හදවතේ කොනක හිඳ බලා සිටියි. සියලු හැඟීම් අභිභවා කුමක්දෝ බර හැඟීමකින් ළය මඬල පුරා මේ පැතිර යන්නේ කුමක්ද?දෙවැන්නෙකුට කියන්නට හෝ තමාටම දැන ගන්නට හෝ කිසිවක් නැත්නම් මේ දැනෙන්නේ කුමක්දැයි අසරණ අර්මිලාට සිතාගන්නට හෝ තේරුම් බේරුම් කරගන්නට ශක්තියක් ඒ මොහොතේ නොවීය. සුරංග හමුවීමේ ගුප්ත ආශාවක් ඒ වනවිට සිය සිතේ නැඟ එන බවක් ඇයට දැනුණි.ඔහුගේ ගැඹුරු බැල්ම, සිය හදවත විනිවිඳ ගොස් ඇත. පෙර ආත්මයක කොතැනකදී හෝ ඔහුට සමීප වී සිටියා මෙන් දැනෙන මේ ළෙන්ගතු බව කුමක්ද? ඔහු කෙරේ ආදරයක් හෝ සෙනෙහසක් නොමැතිව තම සිත ප‍්‍රිය කරන්නේ ඒ සසල නොවන, තිරසාර, ඍජු ප‍්‍රතිපත්ති බව අර්මිලා වෙන්කර හඳුනා ගත්තා ය.තමා මෙන්ම අවංක හදවතක් හා හොඳ ආකල්පවලින් පිරිපුන් මිනිසකු හඳුනා ගන්නට ලැබීම ගැන, දෙවනුව ඇය සතුටට පත්වූවා ය. අර්මිලාට හුදෙකලාව දොළ පහර සමීපයට යාමට අවස්ථාවක් උදා වූයේ මහේෂ් හදිසි වැඩ කටයුත්තකට අප්පච්චී සමඟ කොළඹ ගිය දිනකදී ය.“කොහෙද දුව යන්න හදන්නේ?” කුසුමලතා ලේලියගෙන් විමසුවේ ඈ බෑගයකට කළමනා අසුරනවා දැකය. අර්මිලා ආපසු හැරී මුව පුරා සිනාසුණා ය.“මට ෆොටෝ ගන්න තියනවා මම්මී...”“තනියෙන්?”මව මඳක් පුදුමයෙන් ඇසුවත් ඇගේ යටි සිතේ සොම්නස් හැඟීමක් ඇතිවිය. මේ දරුවාගේ ඉල්ලීම නිසා මහේෂ් මුතු හා සුරංග හමුවන්නට ඇතැයි, ඕ මොහොතකට සිතුවාය. එහෙත් අර්මිලා තනිව යවන්නට ඇය අකැමැති වූවා ය.“දුව ගුණපාල එක්ක යන්න... නැත්නම් මම එන්නම්...”“නෑ මම ආසයි තනියම යන්න. මට ඕන විදිහට නිදහස්ව ගන්න පුළුවන් එහෙමයි.“ඔයා තනිවම යවල මහේෂ් මට බනියි. අප්පච්චිත් දෙස් තියයි... යමු මාත් එන්නම්...”කුසුමලතා ඇඳ සිටි ඔසරිය සකසා ගෙන සූදානම් වූවාය.“එපා මම්මි... මහේෂ් බනින්නෑ... ෆොටෝ ගන්න අමාරුයි තවත් අය ඉන්න වෙලාවට...” හිතුවක්කාර කෙල්ල... අපේ එකාටම ගැළපෙන ගෑනි.”කුසුමලතා තරහින් තමාටම කියාගත්තා ය. “එහෙම නම් ප‍්‍රමාද වෙන්න එපා... පරිස්සමින් යන්න... මව මුළුතැන්ගෙය තුළට වැදුණේ අර්මිලාට නොඇසෙන්නට බැණ වදිමින්ය.දහවල් වනතුරුම අර්මිලා නොපැමිණි හෙයින් කුසුමලතා ගුණපාල පිටත්කර හැරියේ ඇය කැඳවා ගෙන ඒම සඳහාය. මහේෂ් හා අප්පච්චි පැමිණියේ ගුණපාල පිටත්වී විනාඩි දහයකට පමණ පසුවය.“කෝ අර්මිලා?” මහේෂ් ඇඳුම් මාරු නොකරම මව වෙතට ආවේය.“උදේ ගෙදරින් එළියට බැස්සා... තාම කෑමටවත් ආවේ නෑ. මහේෂ් ඔයා අලි අමාරුවක වැටෙනවා. ඒ ළමයට ඔය නාඩගං පුරුදු කළේ උඹ...”“කෑ ගහන්න එපා අම්මා, අර්මිලා වත්ත පාමුලට ගියාම මොකද? එය මේ කැලේට හරි ආසයි.”“මහේෂ්?”මව තදින් ප‍්‍රශ්න කළාය. ඇය ඇඟිල්ල උරුක්කර ඔහු ඉදිරියට ආවාය.මෝඩයෙක් වගෙ හැසිරෙන්න එපා. ඔයා කසාද බැඳපු මිනිහෙක්. තමන්ගෙ ගෑනි, තනිපංගලමේ කැලෑ අස්සෙ රිංගවන්න ඔයාගෙ මොළේ හොඳ නැද්ද?ලබන සතියට</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=av0901185</link>
    <topic>චන්ද්‍රා මෙ රෑ පාය ආවා</topic>
    <author/>
    <content>කවරයේ කතාවවැඩි වැඩියෙන් දරු සුරතල් බලන්නට සිහින මවන ජුලියා“හොඳම නළුවා වීමේ බලාපොරොත්තුව අත්හැර නැහැ”කොයිතරම් නැටුවත් මම වෘත්තියෙන් ගායන ශිල්පිනියක්කෝ මුතූට හම්බවුණු දරුවා (රසදුන නව කථාව)චන්ද්‍රා මෙ රෑ පාය ආවා හර්දේ පෙමින් නාව නාවාසොඳුරු රැයක දෙරණ පුබුදු කළ සිහින තරුරන්බීර්, කට්රිනා, දීපිකා පෙම් පඹගාලකමහ රෑ රික්ෂෝවක නැඟි පෙම් යුවළකොහොමඳ තොරතුරුවිවාහය මගේ ඇසින්මුල්ම කාලෙ කණ්ඩායම් සංගීතයට එක්වූ එකම පවුලේ හතර දෙනා‘සමන් ස්වර’ තුළින් ගීතවත් වන වෛද්‍යවරයාදිරාගිය දතක් වුවත් දැන් නොගළවා රැකගත හැකියිරූ විසිතුරුසිංහල සිනමාවේ 62 වැනි උපන් දිනය මෙම ජනවාරි 21 වැනිදාට යෙදී තිබේ. ඒ නිමිත්තෙන් ශ‍්‍රී ජයවර්ධනපුර විශ්වවිද්‍යාලයේ ජ්‍යෙෂ්ඨ මහාචාර්ය සුනිල් ආරියරත්න විසින් සම්පාදිත “සිංහල චිත‍්‍රපට ගීතාවලිය (1962 – 1966)” නමැති කෘතිය ඇස්.ගොඩගේ විසින් ප‍්‍රකාශයට පත් කිරීමට නියමිත ය. මේ සටහන ඒ වෙනුවෙනි.1947 ජනවාරි 21 වැනිදා ‘කඩවුණු පොරොන්දුව‘ තිර ගතවීමත් සමඟ සිංහල සිනමාව ආරම්භ වූයේ ය. එදා මෙදා තුර විවිධ අභියෝගවලට මුහුණ දෙමින් – වැටෙමින් – නැඟිටිමින් තවමත් සිංහල සිනමාව මෙරට ජනප‍්‍රිය කලා මාධ්‍යයක් ව පවතින්නේ ය.සිනමාවේ මේ ජනප‍්‍රියත්වයට ගීතයෙන් සැපයුණු අනුබලය සුළුපටු නො වේ. ඇතැම් විට චිත‍්‍රපටය අමතක වී ගියත් එම චිත‍්‍රපටයේ නළු නිළියන් අමතක වී ගියත් චිත‍්‍රපටයෙහි සින්දු රසිකයන් තුළ අනුස්මරණීය ලෙස තැන්පත් වූයේ ය.‘ළපටි රූපෙ ඈගේ’, ‘සන්ධ්‍යාවෙ ශ‍්‍රීය රම්‍යා ලෙස පේනා’, ’තක්කිට තරිකිට උඩ පැන නටන්ඩ හිතුණා’ ආදී වූ කඩවුණු පොරොන්දුවේ ගීතවල වයස දැන් අවුරුදු 62 ක් වුවත් ඒවා තවමත් රසිකයන්ට මතක තිබේ.රූපවාහිනී නාලිකා මඟින් තොරතෝංචියක් නැති ව පවත්වාගෙන යන ‘ගායනා තරු’ තේරීමේ තරගවල දී චිත‍්‍රපට ගීයක් නොගැයෙන අවස්ථාවක් නැත්තේ ද එබැවිනි. ‘සත පණහ’ චිත‍්‍රපටයේ ආ ‘චන්ද්‍රා මෙ රෑ පාය ආවා - හර්දේ පෙමින් නාව නාවා’ ගීතය නො දත් කුඩා දරුවකු වත් නැති තරම් ය.මේ තාක් බිහි වී ඇති චිත‍්‍රපට ගීත සංඛ්‍යාව දහස් ගණනකි. අභාග්‍යයකට මෙන් මේ ගීත සංරක්ෂණය කිරීමේ වැඩපිළිවෙළක් නැත්තේ ය. චිත‍්‍රපට සංරක්ෂණය කිරීමේ වැඩපිළිවෙළක් නැති රටක චිත‍්‍රපට ගීත සංරක්ෂණය ගැන කවර කතා ද? චිත‍්‍රපට ගීත යම් තරමකින් සංරක්ෂණය වී ඇත්තේ ඒවා වෙළෙඳ තැටි හෙවත් ග‍්‍රැමෆෝන් තැටිවලට නැඟීමේ සිරිතක් අතීතයෙහි පැවැති නිසා ය.ග‍්‍රැමෆෝන් තැටිවලට නො නැඟුණු චිත‍්‍රපට ගීත, චිත‍්‍රපටයත් සමඟ අභාවයට ගියේ ය. එහෙත් එබඳු ඇතැම් චිත‍්‍රපට ගීත, ගුවන් විදුලි තැටි විසින් රැක ගන්නා ලද අවස්ථා තිබිණ. එය සිදු වූයේ මෙසේ ය.චිත‍්‍රපටය තිරගත වීමට ආසන්න ව තිබිය දී එහි නිෂ්පාදකවරු සිය චිත‍්‍රපට ගීත සහිත ටේප් පටයක් ගුවන් විදුලියට පරිත්‍යාග කළහ. ගුවන් විදුලි නිලධාරීහු ගුවන් විදුලියේ වාදනය සඳහා පමණක් එයින් තැටියක් සාදා ගත්හ.‘සිතක මහිම’ චිත‍්‍රපටයේ ‘මධුර යාමේ’, ‘හතර මහා නිධානය’ චිත‍්‍රපටයේ ‘උම්බෑ කිය කියා’, ‘හඳපාන’ චිත‍්‍රපටයේ ‘ආලෝකේ පතුරා’ හෝ ‘ඈත අහසේ නැඟේ දිනිඳු පායා’, පටාචාරා චිත‍්‍රපටයේ ‘තණ්හා ආශා ඔලගු කරේ ලා’ වැනි ගීත ජනප‍්‍රියත්වයට පත්වූයේ ග‍්‍රැමෆෝන් තැටි ඔස්සේ නො ව ඉහත කී ගුවන් විදුලි තැටි වලිනි. මෙහි ඇති අවදානම නම් ගුවන් විදුලිය සතු එක ම තැටිය බිඳී ගියහොත් එම ගීතය ජාතියට අහිමි වීම යි. (මේ ගීත සංගත තැටිවලට නඟා සංරක්ෂණය කිරීමේ වැඩපිළිවෙළක් ගුවන් විදුලිය තුළ කි‍්‍රයාත්මක විය.) ගුවන් විදුලියෙහි හැර අන් කිසිදු නාලිකාවක මේ චිත‍්‍රපට ගීතවල මුල් පිටපත් නැත.ඒවායෙහි ඇත්තේ ඒ ඒ ගායක ගායිකාවන් පසු කාලයක දී අලුත් සංගීතය යොදා අලුතින් කළ පටිගත කිරීම් ය. ඒවා තාක්ෂණික වශයෙන් උසස් මට්ටමක තිබුණත් පෞරාණික වටිනාකමෙන් තොර ගීත ය.අප විසින් සම්පාදනය කරගෙන යනු ලබන ‘සිංහල චිත‍්‍රපට ගීතාවලිය’ නමැති පොත් පෙළෙහි අරමුණ චිත‍්‍රපට ගීතවල පදමාලා, හෙවත් චිත‍්‍රපට ගීත සාහිත්‍යය සංරක්ෂණය කර තැබීමයි. මේ පොත් පෙළෙහි පළමුවැන්න වූ ‘සිංහල චිත‍්‍රපට ගීතාවලිය (1947 – 1956)’ නමින් 2006 දී පළ විය. ‘කඩවුණු පොරොන්දුවේ’ සිට ‘රේඛාව‘ දක්වා වූ චිත‍්‍රපටවල ගීත 427 ක් ඊට ඇතුළත් කරන ලදී.දෙවැන්න වූ ‘සිංහල චිත‍්‍රපට ගීතාවලිය (1957 – 1961)’ නමැති කෘතියෙහි ‘සිරකරුවා’ සිට ‘වැදිබිම’ දක්වා චිත‍්‍රපට ගීත පදමාලා 450 ක් අඩංගු විය. ජනවාරි 21 වැනිදා ප‍්‍රකාශයට පත් කෙරෙන ‘සිංහල චිත‍්‍රපට ගීතාවලිය (1962 – 1966) නමැති තුන් වැනි කාණ්ඩයෙහි ‘දස්කොන්’ සිට ‘ළයට ළය’ දක්වා වූ චිත‍්‍රපටවල ආ ගී පද මාලා 414 ක් අඩංගු වී තිබේ. මේ පොත් පෙළ ප‍්‍රකාශයට පත්කරන්නේ සිරිසුමන ගොඩගේ මහතා ය.අතීතයෙහි දී චිත‍්‍රපට තිර ගත වන විට ඒ සමඟ චිත‍්‍රපටයේ ගීත සහිත සින්දු පොත් ද නිකුත් වූයේ ය. දැන් එබඳු සිරිතක් නැත. අපගේ මේ පොත් පෙළට ප‍්‍රධාන මූලාශ‍්‍රය වී ඇත්තේ අතීතයෙහි පළ වූ සින්දු පොත් ය. එහෙත් ගීත පදමාලා සම්බන්ධයෙන් ගත් කළ මේ සින්දු පොත් ගැන සියයට සියයක් විශ්වාසය තැබිය හැකි නොවේ.මන්ද යත් ඒවා බොහොමයක් නිවැරැදි පදමාලා නො වන නිසා ය. අපගේ කාර්යය බැරෑරුම් වන්නේ ද ඒ නිසා ය. මේ පොත් සම්පාදනය කර ඇත්තේ එම මුද්‍රණ දෝෂ ගහණ රචනා, තැටි ගීත සමඟ සසදා බලා නිවැරැදි කිරීමෙන් අනතුරුව ය.මේ පොත් තුනෙන් වසර 20 ක චිත‍්‍රපට ගීත පදමාලා අප විසින් සංරක්ෂණය කරනු ලැබ ඇත්තේය. තවත් වසර 42 ක ගීත තිබේ. ඒ සා දීර්ඝ කාලයක් දක්වා මේ පොත් ව්‍යාපෘතිය ඉදිරියට ගෙන යා හැකිද යන්න ප‍්‍රශ්නයකි.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=av0901186</link>
    <topic>සොඳුරු රැයක දෙරණ පුබුදු කළ සිහින තරු</topic>
    <author>හේමාලි විජේරත්න</author>
    <content>කවරයේ කතාවවැඩි වැඩියෙන් දරු සුරතල් බලන්නට සිහින මවන ජුලියා“හොඳම නළුවා වීමේ බලාපොරොත්තුව අත්හැර නැහැ”කොයිතරම් නැටුවත් මම වෘත්තියෙන් ගායන ශිල්පිනියක්කෝ මුතූට හම්බවුණු දරුවා (රසදුන නව කථාව)චන්ද්‍රා මෙ රෑ පාය ආවා හර්දේ පෙමින් නාව නාවාසොඳුරු රැයක දෙරණ පුබුදු කළ සිහින තරුරන්බීර්, කට්රිනා, දීපිකා පෙම් පඹගාලකමහ රෑ රික්ෂෝවක නැඟි පෙම් යුවළකොහොමඳ තොරතුරුවිවාහය මගේ ඇසින්මුල්ම කාලෙ කණ්ඩායම් සංගීතයට එක්වූ එකම පවුලේ හතර දෙනා‘සමන් ස්වර’ තුළින් ගීතවත් වන වෛද්‍යවරයාදිරාගිය දතක් වුවත් දැන් නොගළවා රැකගත හැකියිරූ විසිතුරුදිනය හරියටම ජනවාරි 9 වැනිදා. තරු බැබළෙන රාති‍්‍රයක සුවහසක් ශී‍්‍ර ලාංකික පෙ‍්‍ර්ක්ෂක හිතවතුන් පුල පුලා බලා සිටියේ අපේ රටේ තවත් දක්ෂතා පිරිපුන් දූ පුතුන් තිදෙනෙකු ජයග‍්‍රාහී තරග බිමක එකිනෙකා පරයමින් සිය සුගායනීය ගායනා හැකියාවන් ඉදිරිපත් කර ජයග‍්‍රාහී මාවතට අවතීර්ණ වන අයුරුය.මේ අවස්ථාව සියැසින් දැක බලා ගැනීමට තුන්දහසකට අධික පෙ‍්‍ර්ක්ෂක ජනතාවක් කොළඹ සුගතදාස ගෘහස්ථ කී‍්‍රඩාංගණයට එක්රොක් වූ අතර සිරිලක පුරා විසිරී සිටින තවත් ලක්‍ෂ සංඛ්‍යාත පෙ‍්‍ර්ක්ෂක ජනතාවක් ‘දෙරණ’ රූපවාහිනී නාලිකාව වටා එක්රොක් වූහ.මේ පුරා මාස ගණනාවක් තිස්සේ පැවති දෙරණ ‘ඩී‍්‍රම් ස්ටාර්’ තරගයේ අවසන් මොහොතයි. අවසාන වටයට තරග කිරීම සඳහා කළුතර මොරොන්තුඩුවේ උදේශ් ඉන්දුලත්, කුරුණෑගල බෝයගනේ මිලින්ද සඳරුවන් හා නිට්ටඹුව රන්පොකුණගම නිලුපුලි දිල්හාරාත් එක්වී සිටියා.මේ තිදෙනාගේ ම දක්ෂතා කෙබඳු ද යන්න පුරා මාස ගණනාවක් තිස්සේ අපේ පෙ‍්‍ර්ක්ෂක ජනතාව දෙරණ ‘ඩී‍්‍රම් ස්ටාර්’ හරහා අත්වින්දා.රණවන ආරච්චිගේ නිලුපුලි දිල්හාරා පෙරේරා තවමත් පාසල් ශිෂ්‍යාවක්. ඇය ගම්පහ සිරිකුරුස විද්‍යාලයේ අ.පො.ස උසස් පෙළ හදාරන්නීය. නංගිලා දෙදෙනෙකු සහ මල්ලි කෙනෙකුගේ වැඩිමල් අක්කා ඇයයි.කතෝලික බැතිමතියක වන නිලුපුලි වයස අවු. 08 දී සිට රන්පොකුණගම කන්‍යමරිය රාජේශ්වරිය ගේ දෙව් මැදුරේ ගීතිකා කණ්ඩායමේ සාමාජිකාවකි.කුඩා කල පටන් ම ගායනයට දක්ෂතාවයක් දැක්වූ ඇගේ මව්පියෝද සංගීතයට විශේෂ කැමැත්තක් දක්වන්නේය. අගේ පියා නිහාල් ඇන්ටන් සරත්චන්ද්‍ර පෙරේරා කලක් නාවික හමුදාවේ සේවය කොට විදේශගතව සිටියි. මව දිස්නාමාලි ශිරෝමි පෙරේරාය.’අපේ දුව පුංචි කාලේ ඉඳලම සංගීතයටත් නැටුමටත් කැමැත්තක් දැක්වූවා. දුවගේ තාත්තත් මමත් සංගීතයට කැමති නිසා එයාට ඒ පැත්තෙන් ඉදිරියට යන්න අපි අත දුන්නා. ගායනය පැත්තෙන් එයා ඉදිරියට යනවට අපි සතුටුයි.නිලුපුලී ගේ අම්මා කිව්වේ තමන් ගේ වැඩිමල් දියණිය ගේ දක්ෂතා ගැන උතුරා යන සතුටකින්.නිලුපුලිත් එක්ක හරි හරියට තරග කරන්නට තරග බිමට ආව මිලින්ද සඳරුවන් කුරුණෑගල බෝයගනේ ‘ඕගොඩපොල ගමේ උපන් කෙනෙක්. ඔහුගේ මව උහුමීය ඩී.එස්. සේනානායක මධ්‍ය මහා විද්‍යාලයේ ආචාර්යවරියක්. පියා කෑගලු වැවිලි සමාගමේ රැකියාව කර දැන් විශ‍්‍රාම ගොස්. මිලින්දට ඉන්නේ වැඩිමහල් සහෝදරියක් විතරයි.ඇයත් ක්ෂේත‍්‍රයේ ජනපි‍්‍රය ගායිකාවක් කියලා මං හිතන්නේ බොහෝ දෙනෙක් දන්නෙ නැතුව ඇති. ඇය තමයි මංජුලා දිල්රුක්ෂි. මිලින්ද 2007 අවුරුද්දේ කුරුණෑගල මලියදේව ආදර්ශ විද්‍යාලයෙන් අ.පො.ස උසස්පෙළ හැදෑරුවා.ඒ කාලේ විද්‍යාලයේ සංගීත ආචාර්යවරයා වූ රංජිත් ගුරුපියාගෙන් තමයි ඔහු සංගීතය ඉගෙන ගෙන තිබෙන්නේ. ඊට පස්සෙත් ඔහු ජීවත් වුණේ සංගීතයත් එක්ක. ඒ "Realise" සංගීත කණ්ඩායමේ ඩ‍්‍රම්ස් වාදකයා සහ ගායකයා හැටියට.නිලුපුලි - මිලින්ද සමඟ කරට කර සින්දු කියන්න අවසන් වටයට එක්වුණු අනිත් තරුව වුණේ මොරොන්තුඩුවේ උදේශ් ඉන්දුලයි. ඔහු ගැන කියන්න බොහෝ දේ තිබෙනවා. පෙ‍්‍ර්ක්ෂක මනාපත්,SMS මනාපත් සමඟ එදා තරු පිරි රැයේදී දෙරණ ඩී‍්‍රම්ස්ටාර් කිරුළ හිසමත පළදවා ගත්තේ උදේශ් ඉන්දුලයි.ජනවාරි 09 වැනිදා කියන්නේ උදේශ් ගේ ජීවිතේ සොඳුරුම දවසක්. උදේශ්ටත් ප‍්‍රථමයෙන් මේ දිනය සොඳුරු දිනයක් වෙන්නේ උදේශ් ගේ අම්මට.ඒ කියන්නේ මොරොන්තුඩුවේ චන්ද්‍රා ජයසූරියට. ඒකට විශේෂම හේතුව සුනිල් ශාන්ත, චන්ද්‍රා ජයසූරිය යුවළට දියණිවරුන් හතර දෙනෙකුට පසුව සුරතල් පුතෙකු ඉපදීමයි.ඒ හරියටම මීට අවුරුදු 19 ට ඉහතදී. දියණිවරුන් හතරදෙනාට පසුව උපන් මේ සුරතල් පිරිමි දරුවාට මේ යුවළ නම් තැබුවේ උදේශ් ඉන්දුල කියලයි.එදා ඉඳල සුරතලේ ඇති දැඩි වුණු උදේශ් ට 19 වැනි උපන්දිනය සමරන්න වුණේ සමස්ත ශී‍්‍ර ලංකා ජනතාවගේ උණුසුම් පෙ‍්‍ර්ක්ෂක ප‍්‍රතිචාරත් එක්කයි. 19 වැනි උපන්දිනයට උදේශ්ට ලැබුණු උපන්දින තෑග්ග අපූරුයි නේද?දෙරණ ඩී‍්‍රම්ස්ටාර් කිරුළ උදේශ්ට හිමිවෙත්දි සතුටු කඳුළු හෙලුවේ ආදරණීය අම්මයි තාත්තයි. මේ දෙන්නටම තමන්ගේ එකම පුතාගේ ජයග‍්‍රහණය දරාගන්න හුඟාක් කඳුළු හෙලන්න සිද්ධවුණා.මේ සතුටු කඳුළු මැද්දෙන් උදේශ් ගේ අම්මා අපිත් එක්ක අතීතෙට ගියා.’අපේ පුතා මොන්ටිසෝරි යන කාලේ ඉඳන්ම ගායනයට වාදනයට දක්ෂයි. ඉස්කෝලෙදි තරගවලට ඉදිරිපත් වෙලා සමස්ත ලංකා මට්ටමින් ප‍්‍රථම ස්ථානය කිහිපවතාවක් ම දිනලා තිබෙනවා.මේ දක්ෂතා නිසාම තමයි අපි දෙරණ ඩී‍්‍රම්ස්ටාර් තරගයට ඉදිරිපත් වෙන්න කියලා කිව්වේ. මගේ එකම පුතාගේ මේ දක්ෂතා ගැන මට ආඩම්බරයි.ඒ වගේම එයා වේදිකාවේ සින්දු කියනකොට ඩී‍්‍රම්ස්ටාර් කිරුළ දිනනකොට සතුට වැඩිකමට මට කඳුළු එනවා. ගායනය පැත්තෙන් එයා ඉදිරියට යනව දකින්න මම කැමතියි. මගේ පුතාට ඒකට අවශ්‍ය ශක්තිය ධෛර්යය නොඅඩුවම ලැබෙන්න ඕන.’අම්මා කෙනෙකු ගේ ආශිර්වාදය පුතෙකුට කොයිතරම් හයියක්ද? ඒ හයිය නො අඩුවම උදේශ්ට තිබෙනවා. පුංචි කාලේ ඉඳන් කවල පොවල ආදරෙන් හදා වඩාගත්තු තමන්ගේ එකම පුතාට මේ තරම් ජනප‍්‍රසාදයක් ලැබෙද්දී නොඅඬා ඉන්නේ කොයි අම්මද?උදේශ් පසුගිය අවුරුද්දේ වාද්දුව මධ්‍ය මහා විද්‍යාලයෙන් අ.පො.ස උසස්පෙළ සමත් වුණා. 2009 වර්ෂය උදේශ් ගේ ජීවිතේ වාසනාවන්ත වසරක් වෙන්න ඇති.හරියටම උපන්දිනය දවසේ (ජනවාරි 09) ඩී‍්‍රම්ස්ටාර් කිරුළ හිමිවුණා. ඒ විතරක් නොවෙයි ජනවාරි 12 වැනිදා ඔහු උසස් අධ්‍යාපනය සඳහා ඉස් ඉස්සරලම කොළඹ විශ්වවිද්‍යාලයේ ශි‍්‍ර පාලි මණ්ඩපයට ඇතුළත් වෙනවා.කලා විෂයයන් හදාරල සංගීතය පැත්තෙන් ඉදිරියට යන්න තමයි ඔහුගේ බලාපොරොත්තුව. උදේශ් පුංචි කාලේ ඉඳන්ම ගායනයට වාදනයට දක්ෂයි කියලා අම්ම කිව්වා. අපි අහමු උදේශ්ගෙන් ඔහුගේ පාසල් කාලය ගැන.”පුංචි කාලේ ඉඳලා මට සින්දු කියන්න පුළුවන් වුණාට ඉස්කෝලෙදි A/L වෙනකම්ම මම හැදෑරුවේ නර්තනය. ඒ අතරදි රාගධාරි ගායනය නන්දසේන කටුවාවල සර් ගෙන් ඉගෙන ගත්තා. ඉස්කෝලෙ සමස්ත ලංකා තරග සඳහා රාගධාරි ගායනයෙන් ඉදිරිපත් වෙලා ජයග‍්‍රහණත් හිමිකර ගත්තා.අපේ ගෙදර බොහෝ විට මට දකින්න තිබුණේ නර්තනයට සම්බන්ධ පසුබිමක්. ඒකට හේතු වුණේ අක්කලා හතරදෙනාම නර්තනය ඉගෙන ගැනීම. ඒ හින්දා මමත් නර්තනය ඉගෙන ගත්තා.උඩරට පහතරට නර්තනය වගේම දවුල්, තම්මැට්ටම්, උඩක්කි ආදී බෙර වාදනය කරන්නත් Key Board, ගිටාර්, තබ්ලා වාදනය කරන්නත් මට පුළුවන්.”අක්කලා හතර දෙනාගේ ආදරය මැද තමයි උදේශ් හැදිලා තියෙන්නේ. මේ තරගයට යන්න ඉල්ලුම්පත‍්‍රය යොමු කරලා තියෙන්නෙත් උදේශ් ගේ චූටි අක්කයි. උදේශ් ගේ අක්කලා හතර දෙනාගෙන් ලොකු අක්කා සෙත්සිරිපායේ නැටුම් අංශයේ සේවය කරනවා. තව අක්ක කෙනෙක් ගුරුවරියක්. තුන්වෙනි අක්කයි, හතරවැනි අක්කයි සෞන්දර්ය විශ්වවිද්‍යාලයේ ඉගෙන ගන්නවා.”ඉස්කෝලෙදි මට සංගීතය ඉගැන්නුවේ පුෂ්පා බකිනි ගහවෙල සහ ලලිතා කොඩිතුවක්කු කියන ගුරුවරු. නීලමනී වලාකුළු ආරච්චි තමයි මගේ නැටුම් ගුරුතුමිය. මගේ අක්කලගේ යාළුවෝ බොහෝ දෙනෙක් මට මේ තරගයට යන්න පුහුණුවීම් කරන්න ගොඩාක් උදව් වුණා.ඒ හැමෝටමත්, මට sms එවපු හැමෝටමත්, මගේ ගමේ නෑදෑ හිතමිතුරන් සියළු දෙනාටත් මේ මොහොතේ ස්තුති කරන්න ඕන.දෙරණ dreamstar අලුත් බලාපොරොත්තු රැසක් ඇති. අපි අහමු ඒ ගැනත්.විශ්වවිද්‍යාලයට ගිහින් වැඩිදුර ඉගෙන ගන්න එක එක බලාපොරොත්තුවක්. ඊට අමතරව ගායකයෙක් විදියට ඉදිරියට යන්න මට අවශ්‍යයි.එහිදී මගේම නිර්මාණ කරලා අලුත් ආකාරයකට ගමන් කරලා ජාත්‍යන්තර තලයට අපේ සංගීතය ගෙනියන්න තියනව නම් මට ආසයි. බලමු ඉස්සරහට ඒ ගැන.ඒ හීනය සැබෑවන්නට අපේ ආශිර්වාදත් ඔහුට එක්කරමු!හේමාලි විජේරත්නඡායාරූප – ගීත් ද මෙල්</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=av0901187</link>
    <topic>රන්බීර්, කට්රිනා, දීපිකා පෙම් පඹගාලක</topic>
    <author>සුජීව තේවහෙට්ටිගේ</author>
    <content>කවරයේ කතාවවැඩි වැඩියෙන් දරු සුරතල් බලන්නට සිහින මවන ජුලියා“හොඳම නළුවා වීමේ බලාපොරොත්තුව අත්හැර නැහැ”කොයිතරම් නැටුවත් මම වෘත්තියෙන් ගායන ශිල්පිනියක්කෝ මුතූට හම්බවුණු දරුවා (රසදුන නව කථාව)චන්ද්‍රා මෙ රෑ පාය ආවා හර්දේ පෙමින් නාව නාවාසොඳුරු රැයක දෙරණ පුබුදු කළ සිහින තරුරන්බීර්, කට්රිනා, දීපිකා පෙම් පඹගාලකමහ රෑ රික්ෂෝවක නැඟි පෙම් යුවළකොහොමඳ තොරතුරුවිවාහය මගේ ඇසින්මුල්ම කාලෙ කණ්ඩායම් සංගීතයට එක්වූ එකම පවුලේ හතර දෙනා‘සමන් ස්වර’ තුළින් ගීතවත් වන වෛද්‍යවරයාදිරාගිය දතක් වුවත් දැන් නොගළවා රැකගත හැකියිරූ විසිතුරුබොලිවුඩ්පුරවරය අද වෙන කවරදාකටවත් නොදෙවැනි ලෙස ආදර බැඳුම් වලින් පිරිලා. සමහරු ආදරය කරලා විවාහ වෙනවා. තවත් සමහරු අතරමගදී ආදර ලෝකවල තනිවෙනවා. පසුගිය මාස කිහිපය තුළදීම දකින්නට ලැබුණේ මේ තත්ත්වයයි.මේ කෙටි කාලය තුළ ආදරයෙන් බැඳුණු සායිෆ් අලි ඛාන් සහ කරීනා කපූර් යුවළගෙන් පසුව දිගින් දිගටම අපට අසන්නට ලැබුණේ සිනමාවට එක්වන නවක තරු අතර ඇතිවන පෙම්බැඳුම් තමයි.මේ වාතාවරණය නිසා බොලිවුඩ් සිනමාවේ දැවැන්තයන්ටත් හොඳ කලක් උදාවෙලා. ඔවුන් දැන් මේ නව පෙම්වතුන් තමන්ගේ චිත‍්‍රපටවල ප‍්‍රධාන චරිතවලට යොදාගන්නට පෙළඹී සිටිනවා.නිහාර් සහ දීපිකාමේ ආදර ලෝකයේ අලුත් ම පෙම් යුවළ බවට පත්වී සිටින්නේ රන්බීර් කපූර් සහ දීපිකා පදුකෝන්. සුප‍්‍රකට කපූර් සිනමා පෙළපතෙහි උරුමය රැගෙන ‘සාවරියා’ චිත‍්‍රපටයෙන් බොලිවුඩ්පුරයට පිවිසුණු රන්බීර් ගේ ඇල්ම බැල්ම මුලින් ම යොමු වුණේ එම චිත‍්‍රපටයේ ම රඟපෑ සෝනම් කපූර් වෙතටයි.ප‍්‍රවීණ නළු අනිල් කපූර් නම් වූ තම පියාගේ උරුමය රැගෙනයි, ඇය නිළිවරම් ලැබුවේ. ‘සාවරියා’ චිත‍්‍රපටයේ රඟපෑ රන්බීර් සහ සෝනම්, සැබෑ ජීවිතයේ දී ද පෙම්වතුන් බවට පත් වූ බවයි ආරංචි පැතිරී ගියේ.නමුත් ඒ ආදරය වැඩි කාලයක් රැඳුණේ නැහැ. ඔහු වඩාත්ම සමීප වුණේ තවත් නවක නිළියක වන දීපිකා පදුකෝන්ටයි.ලෝක ප‍්‍රකට බැඩ්මින්ටන් කී‍්‍රඩා ශූරයෙකුගේ දියණියක වන දීපිකා, නිළියක වන්නට කළින් මෝස්තර නිරූපිකාවක් වී සිටියා. ඔය අතරේදී අහම්බෙන් මෙන් ඡායාරූප ශිල්පියකු විසින් ගන්නා ලද ඇයගේ ඡායාරූපයක් නිසා ඇයට බොලිවුඩ් සිනමාවට අවතීර්ණවීමට වරම් ලැබුණා.‘ඕම්ශාන්ති ඕම්’ චිත‍්‍රපටයේ රඟපාමින් බොලිවුඩ් සිනමාවට එක් වෙද්දී ඇයට ආදරවන්තයෙක් ද සිටියා. ඔහු නිහාර් පාන්ඩයා. සිනමාවට සම්බන්ධ අයකු නොවූ නිහාර් දීපිකා ගේ සිතුම් පැතුම් තේරුම් ගත්තේ නැහැ.‘ඕම් ශාන්ති ඕම්’ චිත‍්‍රපටයේ සාර්ථකත්වයෙන් පසුව ඇයට ඇරැයුම් ලැබුණේ ‘බච්නා ඒ හසීනෝ’ චිත‍්‍රපටයේ රන්බීර් කපූර් සමඟ රඟන්නටයි.ඒ වනවිට සෝනම් සමඟ පෙමින් බැඳී සිටි රන්බීර් ගේ සිත ටික දිනකින් ම වෙනස් වන්නට පටන් ගත්තා.ඔහු වඩ වඩාත් දීපිකා වෙතට සමීප වුණා. මේ අතරේදී නිහාර්, දීපිකාගෙන් ඈත්වන්නට උත්සාහ කළා. කිසිවකු නොසිතූ ලෙස ශාරුක් ඛාන් දීපිකා ගේ වෘත්තීය ජීවිතයට බලපෑම් කළ බවත් පැවසෙනවා.ඔහුගේ උපදෙස් පිට ඇය රන්බීර්ගෙන් ඈත්වන්නට උත්සාහ කළ බවයි කරුණු කාරණා දන්නා අය පවසන්නේ.රන්බීර්ගෙන් මඳක් ඈත්ව සිටිද්දී ඇය වරින්වර වෙනත් ක්ෂේත‍්‍රයක දෙදෙනකු සමඟ ද හාදකම් පැවැත්වූ බවටත් කට කතා පැතිරී ගියා. මේ දෙදෙනා තමයි, ක‍්‍රිකට් කී‍්‍රඩකයන් වන යුවරාජ් සිං සහ මහේන්ද්‍රසිං ධෝනි. නමුත් රන්බීර් සහ දීපිකා ඔස්ටේ‍්‍රලියාවට ගොස් එහිදී ‘බච්නාජ් හසීනෝ’ චිත‍්‍රපටයේ දර්ශන කිහිපයක් රඟපෑමෙන් පසුව, දෙදෙනාගේ බිඳුණු ආදරය යළි දළුලා වැඩුණා.ඉන් පස්සෙ රන්බීර් ට තවත් අලුත් චිත‍්‍රපටයක කට්රිනා කායිෆ් සමඟ පෙම්වතුන් හැටියට රඟපාන්නට අවස්ථාව සැලසුණා. කැමරාව ඉදිරියේ පෙම්වතුන් වූ රන්බීර් සහ කට්රිනා , කැමරාව පසුපසදීත් පෙම්වතුන් ලෙස ‘චරිත නිරූපණය’ කරන බවට කතාවක් පැතිරී ගියේ ඔය අතරේදීයි. කට්රිනා, සල්මන් ඛාන්ගේ පෙම්වතිය බව නොදන්නේ කවුරුන්ද? නමුත් ඒ බවක් ගණන් නොගෙනම රන්බීර්, කට්රිනාට සමීප වුණා.මේ ආරංචිය දැනගත්ත දීපිකාට ඉවසුම් නැතිව ගියා. ඇය හිටි හැටියේ ම රන්බීර් සහ කට්රිනා රඟපාමින් සිටි දර්ශන තලයට කඩා වැදී මහා කලබැගෑනියක් සිදු කර තිබෙනවා. සමහරු පවසන්නේ දීපිකා සහ කට්රිනා අතර ගුටිබැට හුවමාරුවක් පවා ඇති වුණාය කියලයි.මේ මෑතකදී ඉන්දීය විද්යුත් මාධ්‍යයක මාධ්‍යවේදියෙක් මේ ගැන දීපිකා ගෙන් විමසා තිබෙනවා. එහිදී දීපිකා පවසා ඇත්තේ එවැනි කිසිදු ගැටුමක් ඇති නොවුණු බවයි.රන්බීර් සහ තමන් අතර ද කිසිදු ප‍්‍රශ්නයක් ඇතිවී නැති බවත් ඇය පවසා තිබෙනවා. කොහොම වෙතත්, කරුණු දන්නා අය පවසන්නේ දීපිකා සහ කට්රිනා අතර වූ ‘යුද්ධයෙන්’ පසුව දීපිකා නැවතත් පැරණි පෙම්වතා වූ නිහාර් පාන්ඩ්‍යා වරින් වර මුණ ගැසුණා ය කියලයි.දීපිකා සහ නිහාර් යළි හාද වී ඇති බවට ආරංචිය දැන ගත් රන්බීර් වියරු වැටුණා. ඔහු ඊළඟ මොහොතේ දී තීරණය කළේ තමාගේ පැරණි පෙම්වතිය වන සෝනම් කපූර්ට සමීපවීමටයි.!රන්බීර් ගේ මේ තීරණයෙන් දීපිකා පුදුමයට පත්වුණා. ඇය පසුබැස්සේ නැහැ. වහාම රන්බීර් මුණ ගැසුණු දීපිකා මේ ගැන ඔහුගෙන් විමසුවා. නොයෙක් ප‍්‍රශ්න නැඟුවා.රන්බීර් ද දීපිකාගෙන් හරස් ප‍්‍රශ්න අහන්නට පටන් ගත්තා. ඔහු විමසුවේ දීපිකා සිය පැරණි පෙම්වතාව හමුවන්නට ගියේ ඇයිද කියලයි.දෙදෙනාගේම ප‍්‍රශ්නවලට දෙදෙනාගෙන් ම පිළිතුරු ලැබුණා. ගුටි බැට හුවමාරුවක් නම් සිදුවුණේ නැහැ.මේ සියල්ල සිදුවුණේ සාමකාමීවයි. අන්තිමේදී දෙදෙනාගේ ම වැරැදි දෙදෙනාම වටහා ගත්තා.පසුගිය සතියේ දී බොලිවුඩ්පුරයෙන් දැනගන්නට ලැබුණේ නැවතත් රන්බීර් සහ දීපිකා ආදරයෙන් කල් ගෙවමින් සිටිනවාය කියලයි.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=av0901188</link>
    <topic>මහ රෑ රික්ෂෝවක නැඟි පෙම් යුවළ</topic>
    <author>සුජීව තේවහෙට්ටිගේ</author>
    <content>කවරයේ කතාවවැඩි වැඩියෙන් දරු සුරතල් බලන්නට සිහින මවන ජුලියා“හොඳම නළුවා වීමේ බලාපොරොත්තුව අත්හැර නැහැ”කොයිතරම් නැටුවත් මම වෘත්තියෙන් ගායන ශිල්පිනියක්කෝ මුතූට හම්බවුණු දරුවා (රසදුන නව කථාව)චන්ද්‍රා මෙ රෑ පාය ආවා හර්දේ පෙමින් නාව නාවාසොඳුරු රැයක දෙරණ පුබුදු කළ සිහින තරුරන්බීර්, කට්රිනා, දීපිකා පෙම් පඹගාලකමහ රෑ රික්ෂෝවක නැඟි පෙම් යුවළකොහොමඳ තොරතුරුවිවාහය මගේ ඇසින්මුල්ම කාලෙ කණ්ඩායම් සංගීතයට එක්වූ එකම පවුලේ හතර දෙනා‘සමන් ස්වර’ තුළින් ගීතවත් වන වෛද්‍යවරයාදිරාගිය දතක් වුවත් දැන් නොගළවා රැකගත හැකියිරූ විසිතුරුරන්බීර් කපූර් සහ කට්රිනා කායිෆ් අලුත් ම බොලිවුඩ් චිත‍්‍රපටයක පෙම්වතුන් විලසින් රඟපාද්දී හැබැහින්ම පෙම් කළ බව ඔබ මේ පිටුවෙන්ම දැන ගත්තා.නමුත් මේ සිදුවීම සල්මන් සහ කට්රිනාගේ ආදරයට කොහෙත්ම තර්ජනයක් වෙලා නැහැ. ළඟදී දවසක සල්මන්, කට්රිනා එක්ක නවීන පන්නයේ අවන්හලකට ගොස් රාති‍්‍ර ආහාර ගනිමින් සිටිය බව බොහෝ දෙනකු දැකීමෙන් මේ බව වඩාත් තහවුරු වී තිබෙනවා.ඔවුන් දෙදෙනා පෙම්බස් මුමුණමින් එදා රාති‍්‍රය ගතකර ඇත්තේ පුදුමාකාර සතුටකින්ලු.මේ පෙම්බස් දෙඩීම කොයිතරම් දුර ගියා ද කිව්වොත්, එදින මධ්‍යම රාති‍්‍රයත් පසුවී පසුදා අලුයම 1 වන තුරුම එම අවන්හලේ දෙදෙනා ගත කළ බවයි පැවසෙන්නේ.හැබැයි, අවන් හලෙන් එළියට එද්දී සල්මන්ට හරිහැටි ඇවිද ගන්නවත් බැරිවෙලා. ඔහු ඒ වනවිට බමන මතින් යුතුව සිටි නිසයි කෙළින් හිටගෙන සිටින්නවත් බැරිවෙලා තියෙන්නේ.කොහොම හරි තම මෝටර් රථයට කට්රිනා නංවා ගත් සල්මන්, එය පණ ගන්වාගෙන ටික දුරක් ධාවනය කරලා තියෙනවා. නමුත් වැඩේ හරි ගිහින් නැහැ.ඔහුට මෝටර්, රථය ධාවනය කර ගන්නට බැරිවෙලා. කට්රිනාගේ ‘අණ පරිදි’ මෝටර් රථය නැවැත්වූ සල්මන්, එයින් බැස, මහමඟ දිවයමින් තිබුණු රික්ෂෝවක් නැවැත්තුවාලු.හනිකට කට්රිනාත් සමඟ ඊට ගොඩ වැදුණු සල්මන්, හොඳ නින්දක් එහෙම නිදාගෙන තම තමන්ගේ ගෙවල් දොරවල් බලා පිටත් වුණාලු. අතරමඟ නතර කළ සල්මන්ගේ මෝටර් රථය කුමක් සිදුවුණා ද කියල නම් තවම දැනගන්නට නැහැ.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=av0901189</link>
    <topic>කොහොමඳ තොරතුරු</topic>
    <author/>
    <content>කවරයේ කතාවවැඩි වැඩියෙන් දරු සුරතල් බලන්නට සිහින මවන ජුලියා“හොඳම නළුවා වීමේ බලාපොරොත්තුව අත්හැර නැහැ”කොයිතරම් නැටුවත් මම වෘත්තියෙන් ගායන ශිල්පිනියක්කෝ මුතූට හම්බවුණු දරුවා (රසදුන නව කථාව)චන්ද්‍රා මෙ රෑ පාය ආවා හර්දේ පෙමින් නාව නාවාසොඳුරු රැයක දෙරණ පුබුදු කළ සිහින තරුරන්බීර්, කට්රිනා, දීපිකා පෙම් පඹගාලකමහ රෑ රික්ෂෝවක නැඟි පෙම් යුවළකොහොමඳ තොරතුරුවිවාහය මගේ ඇසින්මුල්ම කාලෙ කණ්ඩායම් සංගීතයට එක්වූ එකම පවුලේ හතර දෙනා‘සමන් ස්වර’ තුළින් ගීතවත් වන වෛද්‍යවරයාදිරාගිය දතක් වුවත් දැන් නොගළවා රැකගත හැකියිරූ විසිතුරු’එකමත් එක රටක’. ඒ අපේ ප‍්‍රවීණ නළු සනත් ගුණතිලක අධ්‍යක්ෂණය කළ කුළුඳුල් සිනමා නිර්මාණය. සනත් අධ්‍යක්ෂණයට යොමුවුණා කියන ආරංචියට ඔහුගේ චිත‍්‍රපටය නරඹන්නට අපේ පෙ‍්‍ර්ක්ෂකයොත් නොඉවසිල්ලෙන් ඉන්නේ. ඒ හින්දම පසුගිය දවසක අපි සනත්ට කතා කළා අලුත් තොරතුරු මොනවද බලන්න.මේ වනවිට ඔහු එකමත් එක රටක චිත‍්‍රපටයේ වෙබ් අඩවිය එළි දක්වලා තිබෙනවා. ඹඹ.ධදජඥ භනධද ච ර්ධමඪඥ.ජධථ වලින් මේ චිත‍්‍රපටයේ තොරතුරු පෙ‍්‍ර්ක්ෂකයන්ට ලබාගත හැකියි.මේ චිත‍්‍රපටය එමිල් සෝලා විසින් රචිත ග‍්‍රන්ථයක් ඇසුරින් නිර්මාණය කළ එකක්. මේ කතාව සිංහලට පරිවර්තනය කරල තිබුණ කියලා සුදත් රෝහණ කියල තිබුණලු. නමුත් සනත්ට නම් ඒ පොත බලන්න ලැබිලා නෑ. මේ බව පුවත්පත්වලින් දැකපු සුදත් රෝහණ සනත්ට ඒ පොත හොයලා දෙන්න මේ දිනවල මහා මෙහෙයුමක් දියත් කරලා තිබෙනවා කියලත් ආරංචියි.”පසුගිය දිනවල මේ චිත‍්‍රපටයේ නිමා නොකළ යම් යම් දර්ශන තිස්ස අබේසේකර මහත්මයාට පෙන්නුව. ඔහු ඒක බලලා මට සුබ පැතුවා ‘සුබදායී දෙයක්’ දකින්න පුළුවන් වෙයි කියල ඔහු විශ්වාස කරනවා කියලා කිව්වා. ඒ වගේම ඉන්දියාවේ ප‍්‍රසාද් චිත‍්‍රාගාරයේ අධිපති රමේෂ් ප‍්‍රසාද් මහතාත් මේ චිත‍්‍රපටය බලල මට සුබ පැතුවා. එයින් ලැබුණේ විශාල ධෛර්යයක්. චිත‍්‍රපටය තිරගත කරගැනීමේ මූලික කටයුතුවල යෙදිලා තමයි මම මේ දිනවල ඉන්නේ.”විවාහයෙන් පස්සෙ මංජුලා කුමාරි අලුත් නිවහනක පදිංචි වුණා කියන කාරණය කවුරුත් දන්න දෙයක්. නිවසේ වැඩ කටයුතුත්, රංගන වැඩ කටයුතුත් සියල්ල සමබරව කර ගනිමින් ඇය සිය වැඩිදුර ඉගෙනීමේ කටයුතු වලත් නියැලෙනවා.මංජුලා වැඩිය වැඩ බාර අරගෙනත් නෑ. ඒකට හේතුව ඇය මේ දිනවල කලා අංශයෙන් බාහිර උපාධි විභාගයේ අවසන් කොටසට පෙනී සිටිනවා. මේ සැමදේකට ම ඇගේ සැමියා ගෙනුත් ලැබෙන්නේ විශාල ධෛර්යයක්.කුලියාපිටිය ප‍්‍රදේශයේ රූගත කරන ‘අහංකාර නගරේ’ ටෙලි නාට්‍යයේ රූගතකිරීම සඳහාත් ඇය මේ දිනවල සහභාගි වෙනවා. මංජුලා සමඟ ඇගේ සැමියාත් කුලියාපිටිය ප‍්‍රදේශයේ තමයි ඉන්නේ.ඉදිරියේදී මංජුලාගෙන් තවත් ටෙලි නිෂ්පාදනයකුත් ක්‍ෂේත‍්‍රයට එක්වේවි. ඒ අතරම චරිත තෝරා බේරාගෙන ඉදිරි රංගන කටයුතුත් දිගටම කරන්න ඇය බලාපොරොත්තු වෙනවා.මේ දවස්වල ‘ආදරයට වෙස් බැන්දා’ සහ ‘සකුරා මල්’ කියන ටෙලි නාට්‍යවලින් නදීෂා අපේ නිවහනට එනවා. ඒ විතරක් නොවෙයි සිරස රූපවාහිනියේ ඈ ඉදිරිපත් කරන ‘තරු මංසල’ වැඩසටහනත් ඉතාම ජනප‍්‍රියයි.පුංචි තිරයේ විතරක් නොවෙයි රිදී තිරයේත් මේ දවස්වල නදීෂා ඉන්නවා. ඒ ‘ජූලියා’ චිත‍්‍රපටයේ. ඒ වුණාට ජූලියා තවමත් ලංකාවේ තිරගත වුණේ නෑ. එංගලන්තයේ නම් තිරගත වුණා. තව නොබෝ දිනකින්ම ලංකාවේ පෙ‍්‍ර්ක්ෂකයන්ටත් දැක බලා ගන්න පුළුවන් වේවි.මේ දවස්වල නදීෂා තවත් අලුත් වැඩක් එක්කයි ඉන්නේ. ඒ Real and Track Company Ltd කියන ආයතනය පවත්වාගෙන යාම. එයින් කෙරෙන්නේ විවිධ ආකාරයේ කලා කටයුතු.Reel and Track නමින් සඟාවකුත් පසුගිය කාලේ නිකුත් කළා. අලුතින්ම කරන වැඩේ තමයි ‘දුන්හිඳ අද්දර’ ටෙලි නාට්‍යය ච්ඍච් කරන එක.මේ ටෙලිනාට්‍යයයේ DVD අයිතිය නදීෂා අරගෙන. අසීමිත පෙ‍්‍ර්ක්ෂක ප‍්‍රතිචාර මැද්දේ විකාශය වූ මේ නාට්‍යය DVD කරලා මේ කටයුත්ත ආරම්භ කරන්න නදීෂා හිතුවා. ඉදිරියේදී මෙවැනි තවත් නිර්මාණ රැසක්DVD මඟින් නරඹන්නට නදීෂා අපට අවස්ථාව සලසල දෙයි කියලා බලාපොරොත්තු වෙනවා.සනත් විමලසිරි ගැන කියන්න අලුත් ආරංචියක් තියෙනවා. ඒ සනත් දෙවැනි වතාවටත් තාත්ත කෙනෙක් වෙලා කියන එකයි. සනත්ට මේ පාරත් ලැබිල තියෙන්නේ දුවෙක්. දුවගේ නම නේලි දසුන්යා.අරිසෙන් අහුබුදු ශූරීන් ලබා දුන්න නම් අතරින් සනත් සහ ඔහුගේ බිරිඳ තෝරගත්ත නම තමයි ඒ. දැන් සනත්ට තියෙන ලොකුම ප‍්‍රශ්නෙ ලොකු දුවගෙන් පුංචි දුවව බේරගන්න එකලු.ආදරේ වැඩිකමට ලොකු දුව කොයි වෙලෙත් චූටි බබා ළඟමයි. සනත්ගෙන් අපි ඇහුවා මේ පාර පුතෙකුට නේද ආසාවෙන් හිටියේ කියලා.ඒත් සනත් නම් කිව්වේ ඔහු දුවලට වැඩියෙන් ආසයි කියලයි. කොහොම වුණත් මේ දරු සුරතලුන් එක්ක සනත්ගේ ලෝකේ තවත් සුන්දර වෙලා කියලයි අපට කිව්වේ.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=av09011810</link>
    <topic>විවාහය මගේ ඇසින්</topic>
    <author/>
    <content>කවරයේ කතාවවැඩි වැඩියෙන් දරු සුරතල් බලන්නට සිහින මවන ජුලියා“හොඳම නළුවා වීමේ බලාපොරොත්තුව අත්හැර නැහැ”කොයිතරම් නැටුවත් මම වෘත්තියෙන් ගායන ශිල්පිනියක්කෝ මුතූට හම්බවුණු දරුවා (රසදුන නව කථාව)චන්ද්‍රා මෙ රෑ පාය ආවා හර්දේ පෙමින් නාව නාවාසොඳුරු රැයක දෙරණ පුබුදු කළ සිහින තරුරන්බීර්, කට්රිනා, දීපිකා පෙම් පඹගාලකමහ රෑ රික්ෂෝවක නැඟි පෙම් යුවළකොහොමඳ තොරතුරුවිවාහය මගේ ඇසින්මුල්ම කාලෙ කණ්ඩායම් සංගීතයට එක්වූ එකම පවුලේ හතර දෙනා‘සමන් ස්වර’ තුළින් ගීතවත් වන වෛද්‍යවරයාදිරාගිය දතක් වුවත් දැන් නොගළවා රැකගත හැකියිරූ විසිතුරුරොෂාන් පිලපිටිය1. වඩාත් හොඳ පෙ‍්‍ර්ම විවාහයද? යෝජිත විවාහයද? පෙ‍්‍ර්ම විවාහය2. කේන්ද්‍රයට මුල් තැන දිය යුතුද? නැහැ3. විවාහයට සුදුසුම වයස? මැද වයස4. මංගල උලෙළ කෙබඳු විය යුතුද? ණය නොවී තමන්ට ගැළපෙන අයුරින්5. විවාහයෙන් පසු කලා කටයුතු සීමා කළ යුතුද? නැහැ6. සහකරු හෝ සහකාරිය තුළින් දකින්නට කැමැතිම ගුණාංගය? අවංකකම7. ප‍්‍රීතිමත් විවාහයක පදනම කුමක්ද? එකිනෙකාගේ අවබෝධය8. ඔබත් ආශා පුංචි පවුලකටද? ඔව්9. ගේ දොර සල්ලි බාගේ යාන වාහන නැතිකම යුගදිවිය අවුල්වීමට හේතුවක්ද? කිසිසේත්ම නැහැ10. විවාහය කෙටියෙන් අරුත් ගන්වතොත්? විවාහය කියන්නේ එක් එක් පුද්ගලයන් කරන පරීක්ෂණයක් වගේ. සමහරු සමත් වෙනවා සමහරු අසමත් වෙනවා.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=av09011812</link>
    <topic>මුල්ම කාලෙ කණ්ඩායම් සංගීතයට එක්වූ</topic>
    <author>ඉනෝකා පෙරේරා බණ්ඩාර</author>
    <content>කවරයේ කතාවවැඩි වැඩියෙන් දරු සුරතල් බලන්නට සිහින මවන ජුලියා“හොඳම නළුවා වීමේ බලාපොරොත්තුව අත්හැර නැහැ”කොයිතරම් නැටුවත් මම වෘත්තියෙන් ගායන ශිල්පිනියක්කෝ මුතූට හම්බවුණු දරුවා (රසදුන නව කථාව)චන්ද්‍රා මෙ රෑ පාය ආවා හර්දේ පෙමින් නාව නාවාසොඳුරු රැයක දෙරණ පුබුදු කළ සිහින තරුරන්බීර්, කට්රිනා, දීපිකා පෙම් පඹගාලකමහ රෑ රික්ෂෝවක නැඟි පෙම් යුවළකොහොමඳ තොරතුරුවිවාහය මගේ ඇසින්මුල්ම කාලෙ කණ්ඩායම් සංගීතයට එක්වූ එකම පවුලේ හතර දෙනා‘සමන් ස්වර’ තුළින් ගීතවත් වන වෛද්‍යවරයාදිරාගිය දතක් වුවත් දැන් නොගළවා රැකගත හැකියිරූ විසිතුරු‘ධර්මරත්න බ‍්‍රදර්ස්’ සංගීත පවුලේ කතාව...සීතල කඳුකරේ ගැන ඔබට මොනවද හිතෙන්නෙ...දවසක ඔබ ඇවිදලත් ඇති. ඒ සීතල විඳගෙනත් ඇති. එහෙනම් අවුරුදු 40 ක් තිස්සෙ ඇහෙන මේ ගීතයත් මොහොතකට මතක් කරන්න...කඳුකර සිරි විතරක් නෙවෙයි, පෙ‍්‍ර්මයේ මිහිරත් ඉබේම ඔබේ හිතට නැගේවි.“කඳුකරේ - කඳුකරේ - කඳුකරේ පෙම් කතන්දරේ...// තරුණයෙක් සිටි සිදාදියේ - කඳුකරේ වෙත පිටව ගියේ සඳ කැන් වැගිරෙන රාති‍්‍රයේ - ඇවිදින්නට ආශාව තියේ...// කඳුකරේ පරිසරේ - බෙදනවා සුව නිරන්තරේ//කඳුකරයේ පාළුව බින්දා - කඳු වැටි ඇගෙ ගී රස වින්දා... මිහිරක් කඳුකරයට කැන්දා - ගෙන එන ඇයගේ නම නන්දා...//”සීතල කඳුකරේ තේ වතු මැදින් වැටුණු පටු මාවත් දිගේ පෙම්වතුන් යුවළක් ඇවිද යනවා. ඔවුන් අත්වැල් පටලවාගෙනසඳ එළිය... මීදුම මොන තරම් අපූරුද... ඊළඟ මොහොතෙ, කිසිදු කලබලයක් නැති ‘කැලිප්සෝ’ සංගීතයෙන් හිත මුසපත් වෙනවා.අපිත් හිතින් කඳුකරයෙ.‘ධර්මරත්න බ‍්‍රදර්ස්’පාවෙලා පාවෙලා යන තරමට හිතේ සැහැල්ලුවක්. මිහිරක්.අවුරුදු 40 කට පස්සෙත්, ‘ධර්මරත්න බ‍්‍රදර්ස්’ වේදිකාවෙ ඔය ගීය ගයන කොට ඒ හැඟීම එහෙමම.කිසිදා වෙනස් නොවන පෙ‍්‍ර්මයේ මාධුර්යය වගේමයි, මේ ගී වලත් මිහිර.ගීයට හිමිකරුවන් හතර දෙනෙක්. ඒ, කි‍්‍රස්ටි - මැක්ස්වල් - රොනල්ඩ් සහ මෙල්රෝයි.එක ඉත්තක පිපි මල් හතරක්. අදින් දශක හතරකට කලිනුත් පුවත්පත්වල ඔවුන් ගැන ලියැවුණේ එහෙම. පහුගිය දෙසැම්බර් 27 වැනිදා, ඔවුන් සිය සංගීත දිවියෙ 40 වැනි විය සැමරුවා.අවුරුදු 25 කට පස්සෙ ශිරෝමිත් සිය මාමලා සමඟ එල්ෆින්ස්ටන් රඟහල වේදිකාවෙ.කොන්ද නමාගෙන..., අම්මා පෙම්බර අම්මා...එදා පුංචි ශිරෝමි වේදිකාවෙ, ගුවන් විදුලියෙ ගැයූ ජනප‍්‍රිය ගී කිහිපයක් ම මෙදා ගයන විටත් හෙ¼ඩ් වැඩි වෙනසක් නැති හැටි...ඒ සොඳුරු රාති‍්‍රයෙදි ශිරෝමිගෙ දූ හෂානිත් අම්මගෙ පුංචි කාලෙ ගීයක් ගැයුව. මේ වේදිකාවෙම.‘ධර්මරත්න බ‍්‍රදර්ස්’ සංගිතයෙ සලකුණක් තැබුවෙ කණ්ඩායම් සංගීතයෙන්.අයිය - මලෝ හතර දෙනෙකුගෙන් සුසැදි අපේ රටේ එකම සංගීත කණ්ඩායම විදියටත් ඔවුන් තබා ඇත්තේ වාර්තාවක්.කොටහේනෙ උපන් එහිම හැදී වැඩුණු ධර්මරත්න සහෝදරයො හතර දෙනාම අකුරු කළේ කොටහේනෙ ශාන්ත බෙනඩික්ට් විදුහලේ.අම්මා, ස්ටෙලා ධර්මරත්න, තාත්තා ක්ලැරන්ස් ධර්මරත්න. මේ දෙන්නට දරු හය දෙනෙක්.කි‍්‍රස්ටි මේ පවුලෙ වැඩිමලා. ඊළඟට ස්වීට්. ඈ ශිරෝමිගෙ අම්මා. තුන් වැනි පුතු මැක්ස්වල්.හතර වැනියට උපන් ශර්ලි. පවුලෙ දෙවැනි දූ. හැබැයි ඈ අකල්හි මිය ගියා.මතකද ඔබට, ඇන්ටන් ජොන්ස් ගයන ‘ආසයි... බයයි, ඒ බෝට්ටුවේ නමයි...’ ගීතය.මොරටුව - වෙලෝනා ආයතනයෙ වාර්ෂික විනෝද චාරිකාව යොදා ගෙන තිබුණෙ එහි නිර්මාතෘ රස්කින් ප‍්‍රනාන්දුටම අයත් රස්කින් දූපතට.19 හැවිරිදි ශර්ලිත් මේ විනෝද ගමනට එක් වුණේ එකල ඈ එහි සේවය කළ නිසා. බෝට්ටුව පෙරළී මිය ගිය වෙලෝනා පිරිස අතර ඈත් හිටියා.සුරූපී ශර්ලි ධර්මරත්න පවුලෙන්, හිටි අඩියෙ වෙන් වුණේ ඒ අකල් මරණයෙන්.පස්වැනියට උපන්නෙ, රොනල්ඩ් පුතු. 1987 වසරෙ හදිසි අනතුරකින් මිය යන තුරුම, ඔහු ධර්මරත්න සහෝදරයො හා එක්ව ගැයුවේ ඉතාම ළබැඳිව.මෙල්රෝයි මේ පවුලෙ හය වැනියා. බඩ පිස්සා. ගායනයෙ විතරක් නෙවෙයි ගීත රචනාවෙත්, තනු නිර්මාණයෙත් අති දක්ෂයෙක්.කොන්ද නමාගෙන, කරුංක ගෙඩියක්, අම්මා - පෙම්බර අම්මා... ඇතුළු ශිරෝමි ගයන සියලු ම ගීත පාහේ රචනා වුණේ ඔහු අතින්.දුරකතනයකින් මම ඔබ..., ඔබ නිදන්න - ඔබ නිදන්න..., ගංගාවයි - මහ මුහුදයි..., මලින් පිරී ගිය..., මල් එතනෝ..., යන ජෝතිගේ අතිශය ජනප‍්‍රියත්වයට පත් ගී දොළොසක පමණ තනු නිර්මාණය කළේ මෙල්රෝයි.ඒ විතරක් නෙවෙයි. මිල්ටන් පෙරේරාගේ පුංචි පුංචි තාරකා, මේ වගේ ගීතයක්..., ෆිලික්ස් ඇන්ටන්ගේ, රන් මුදු - රන් මුදු, ඉන්ද්‍රානි පෙරේරාගේ සළා දෙතොල් මල්පෙති..., සමන් ද සිල්වා ගේ සුරූපී - විරූපී, මිල්ටන් මල්ලවආරච්චි ගේ මේ මැයි ගහ යට... යන සියලුම ගී වල තනු මෙල්රෝයි ගෙ.වචන අමතක වුණත් ගීයක තනුව මුමුණලා හරි සතුටු නොවන කෙනෙක් ඉන්නවද... ඒක හදවතින් එන සිතිවිල්ලක්.අවුරුදු 30 - 40 ක් පවතින එවැනි ගී තනු ඉපැදෙන්නෙ හැබෑ දක්ෂයකු අතින්.මෙල්රෝයිල අයිති වෙන්නෙත් ඒ කුලකයට කියන්න, තවත් මොන තර්ක ද...පුංචිම සන්ධියෙ පටන් හිතේ ඉපැදුණු සංගීතය පිළිබඳ ආසාවට උනන්දුවට වාං දමන්නෙ පල්ලියෙ ගීතිකා කණ්ඩායමෙන්. ඊළඟට චිත‍්‍රපට බැලිල්ලෙන්.“පුංචි කාලෙ අපි චිත‍්‍රපට බලන්න යන්නෙ පවුල පිටින්. එතකොට මට ඇති අවුරුදු 6 - 7 ක් තරම. චිත‍්‍රපටය බලල එළියට එනකොට තාත්තා සත 25 ක් දෙනව. චිත‍්‍රපටයෙ ගීත පොත ගන්න. මගේ වැඩේ ගෙදර ආ වෙලාවෙ පටන් සිංදු කියන එක. ඒ පැරැණි චිත‍්‍රපටිවලට මං ආසා වුණේ මධුර - මනෝහර ගීත නිසා.අයියල තුන්දෙනයි මායි පල්ලියෙ ගීතිකා කණ්ඩායමේ හැමදාම ගීතිකා කිව්වා. කි‍්‍රස්ටි අයියා හවායන් ගිටාර් එක ඉගෙන ගත්තා. මැක්ස්වල් අයියා, ළමා පිටියෙ ගී ගැයුවා. එයා ගුවන්විදුලියෙ, ආධුනික පැය, ජයග‍්‍රාහක පෙළපාලිය වගේ වැඩසටහන්වලත් ගැයුවා.අපි හතර දෙනාගෙන් මධුරම හඬ තියෙන්නෙ මැක්ස්වල්ට. අදත් අපි ‘ධර්මරත්න සහෝදරයෝ’ ගයන ගීවල තනි කොටස් වැඩිපුර ගයන්නෙ මැක්ස්වල්.”පුංචි කාලෙ වයසින් ළඟින් හිටියෙ මමයි රොනල්ඩුයි. අනික් දෙන්න අපිට වඩා හුඟක් ලොකුයි.ඉතින් නත්තලට, වෙන වෙන නෑයින් ගෙ සාදවලට ගියාම අම්ම අපි දෙන්නට කියල සිංදු කියවනව. ඒ කාලෙ අපි සී.ටී. ගේ, වොලී බැස්ටියන්ගෙ, එම්.එස්. ගෙ ගීත තමයි වැඩිපුරම කිව්වෙ.පැලේ වසන රන්මලී... දඹුළු ගලේ... නංගිලා... මල්ලිලා... ඔය වගේ ගීත.ඉතින් හරියට ඉල්ලීම්. ඒත් මං ටිකක් ලැජ්ජයි. රොනල්ඩ් නම් හැඩ දම දමා ගයනවා. කොහොම හරි ටිකෙන් ටික ලොකු වෙන කොට ඉස්කෝලෙත් අපිව ප‍්‍රසිද්ධ වුණා.‘ඔන්න එනව, ‘ධර්මරත්න බ‍්‍රදර්ස්...’, ළමයි.නමක් පටබැන්ඳ. අන්තිමේ පාසල් වේදිකාවෙත් අපි ගැයුවෙ ඔය නමින්.අපි දෙන්න ඉස්කෝලෙන් අයින් වෙන කොට අයියල දෙන්නම විවාහ වෙලා. ශිරෝමි පුංචි කාලෙ පටන් හිටියෙ අපි ළඟ. එයා ‘පැංචා’ චිත‍්‍රපටයෙ හිටියෙ කොල්ලෙකුට. ‘සුදු දුව‘ චිත‍්‍රපටයෙත් රඟපෑවා. ඒ චිත‍්‍රපටවල ගී ගෙදර ඇවිත් ඈ ගයනව හරි ලස්සනට.ඉතින් මටත් හිතුණා. ශිරෝමීට සිංදුවක් ලියල දෙන්න. අම්මා - පෙම්බර අම්මා තමයි මං ඈට මුලින් ම හැදූ ගීතය. ඒ ගීය ඉස්සරෝම ඈ ගැයුවෙ අවුරුදු හයේදි...”ශිරෝමි හීනෙකින්වත් නොපැතූ ජනප‍්‍රියත්වයක් වෙත ඈ රැගෙන ගිය මේ ගීය. මුලින් ම ගැයුවෙ තරගයකට. ඒකත් එක්තරා විදියක දෛවෝපගත සිදුවීමක්.1965 අවුරුද්දෙ දවසක, කොල්ලුපිටිය මෙතෝදිස්ත විදුහලේ පැවැති සැණකෙළියට සමගාමීව දීප ව්‍යාප්ත ගායනා තරගයක් පැවැත්වෙනවා. රොනල්ඩ් - මෙල්රෝයි දෙන්නත් මේ තරගෙට ඉදිරිපත් වෙන්නෙ අම්මා ගෙ ඉල්ලීමට. එතෙකින් නොනවතින මේ අම්මා පුංචි මිණිපිරි වෙනුවෙනුත් ඉල්ලුම් පතක් දමනව. අංශ දෙකක් යටතේ මාමල දූල එකම තරග බිමේ.අන්තිමේ අවසාන මහා තරගයේදී ශිරෝමි ඒකල අංශයේ දෙවැනි තැනට එද්දි, මාමලා දෙන්නත්, කණ්ඩායම් සංගීත අංශයේත් දෙවැනි තැන දිනාගෙන...සතුට වැඩිකමට අම්ම පුතුන්ට යෝජනාවක් ගේනවා.“ඔය හතර දෙනාම එකතු වෙලා ‘ධර්මරත්න බ‍්‍රදර්ස්’ නමින් සංගීත කණ්ඩායමක් හදන්න...”විවාහ පත්වී වෙන වෙන වෘත්තීන්වල යෙදී හිටියත් අම්මගෙ යෝජනාවට එකඟව පුතුන් හතර දෙනා එකතු වෙනව.ඔවුන්ගෙ ප‍්‍රථම ගී තැටිය දොරට වඩින්නෙ 1967 අවුරුද්දෙ. ‘හෝ... හෝ... හෝ වැස්ස වහිනවා... ඔවුන්ගෙ පළමු ගීය.ඒ ග‍්‍රැමෆෝන් තැටිවලින් පසු යුගය. . EP තැටියක තැටිගත කරන්න පුළුවන් වුණේ ශීත 4 ක් පමණයිවැස්ස වහිනවා, පුංචි හුරතලා, කඳුකරේ... සහ නොන්ඩි කිරා යන ඔවුන්ගෙ ගීත හතර, කොළඹ ගව්රි කෝපරේෂන් සමාගමේ, ‘පිලිප්’ ලේබලය යටතේ නිෂ්පාදනය කළේ පැට්රික් කොරේරා.ධර්මරත්න සහෝදරයන්ගේ ප‍්‍රථම ගී තැටිය, ගුවන් විදුලියේ ප‍්‍රචාරය කළ සුප‍්‍රකට ඉංග‍්‍රීසි නිවේදක විජය කොරයා, අදත් 60 - 70 දශකයේ ගී ගැයෙන ප‍්‍රසංග වේදිකාවේ නිවේදන කටයුතු කිරීම මොන තරම් අරුමයක් ද... සොඳුරු අත්දැකුමක්ද...ඔහුගෙ ගැඹුරු හඬ 70 දශකයෙ ප‍්‍රභාවත් ගී යුගයක, නිවේදන කලාවක සාක්ෂියක් කියලයි මට නම් හිතෙන්නෙ.ධර්මරත්න සහෝදරයන්ගේ ජනප‍්‍රියම ගීය ‘වාසිටි කොල්ලෝ...’ ගීත ලෝලීන් අතරට පැමිණියේ, ජෙරල්ඩ් වික‍්‍රමසූරියගේ අනුග‍්‍රහයෙන් සූරිය ලේබලය යටතේ. ඒ 1968 වසරේදී.“ප‍්‍රියංගිකා, ප‍්‍රියංගිකා, ලස්සන ඇස් ඇති ප‍්‍රියංගිකා,යන්න ගියා - ඈ යන්න ගියා, දෑසට නොපෙනී යන්න ගියා...”මෙල්රෝයි මේ ගීය රචනා කළේ ‘ප‍්‍රියංගිකා’ ඥාති දියණිගේ නමට ඇති ආසාවෙන්, හිතින් මවාගත් යුවතියකට.‘මෙන්න අපේ සුහද පැතුම්...’ බොරුවට අඬ අඬ, රාජකුමාරි, මුතු මැණිකේ, මංගලම්, සූර සරදියෙල්, කුමාරි මගේ, මෙඩිකල් කොල්ලෝ, සහෝදරයෝ හතර දෙනා, කෙල්ලනි මේ අහපල්ලා, හලෝ ඩල්සි වැනි ගීත 40 ක එකතුවක්.1967 පටන් අද දක්වා ඔවුන් ගැයූ මේ හැම ගීයක් ම රචනා වූයේත්, තනු නිර්මාණය වූයේත් ඔවුන් අතින් වීමයි, ධර්මරත්න සහෝදරයන්ගෙ අනන්‍යතාව.මුල් යුගයේ ඔවුන් ගැයූ ගීත දහයෙම තනු නිර්මාණය, රොනල්ඩ් විසින් කළ මුත්, ඉන්පසු ගැයූ හැම ගීතයකම පද රචනය හා තනු නිර්මාණය කළේ මෙල්රෝයි විසින්.මට මතක් වුණේ, දෙව් මැදුරෙ නත්තල් දිව්‍ය පූජාවෙදි නොවැරදීම ගැයෙන, ‘කලකට පෙර ඒ - බෙත්ලෙහෙමේ ශුද්ධ වූ නගරේ...’ ගීතිකාව.එක් නත්තල් රැයෙක ලොව මුලින් ම, long time a go – in Bethlehem – Holy Bible say.. ඉංගි‍්‍රසි ගීතය ගායනා කළේ, Naina - Fredrick  යුවළ. ඉන්පසු, ජිමී රීව්ස්, එල්විස් පෙ‍්‍රස්ලි හා ටොම් ජෝන්ස්...යුගයෙන් යුගයට ගැයූ මේ ගීතය, වත්මනේ ගයන්නෙ ‘බොනි එම්’ කණ්ඩායම.ඒ අර්ථයම ඇති, ඒ තනුවේ ම පිහිටා සිංහල ගීයක් රචනා කරන්නට, මෙල්රෝයිගෙ හිතේ ආසාවක් උපන්නෙ මීට අවුරුදු 40 කට උඩදි. ඒකටත් හේතුවක් තිබුණා.”පුංචි කාලෙ පටන් අපේ ජීවිත වෙනස් කළේ දෙව්මැදුරෙ ගීතිකා කණ්ඩායමේ ඇසුර. අනික මේ හැකියාව දෙවියන් වහන්සේ අපට දුන් තෑග්ගක්. ඒ නිසා මටත් හිතුණ, අපේ කිතුණුකම තුළ අපිත් යමක් දෙවියන් වෙනුවෙන් කරන්න ඕනෙ කියල. ගීතයක් ලෙස, තධදඨ බඪථඥ ච ඨධ මං සිංහලයට නැගුවට, ගායනා කළාට, අන්තිමේ එය ඉතිහාසගත වුණේ ගීතිකාවක් ලෙස. හරි සතුටක් දැනෙනව. කිතුණු ගී ඉතිහාසය තුළ පවතින විදියෙ ගීතයක් කරන්න ලැබීම ගැන...”මෙල්රෝයි ගෙ තනු නිර්මාණයෙ මධුර බව කියා පාන උදාහරණ පෙළක්ම උඩින් ලියැවුණා.ඒත් ඔබ විශ්වාස කරන්න.මෙල්රෝයි ධර්මරත්න කියන්නෙ, කිසිදාක සංගීතය ශාස්ත‍්‍රයක් ලෙස හදාරා නැති කෙනෙක්.ඒ විතරක්ද... ‘හාමනි’ ත් ඔවුන්ගෙ සංගීතයෙ අනන්‍යතාවක්.”හාමනි පිළිබඳව ඇල්ම හිතේ උපන්නෙත් ගීතිකා කණ්ඩායමේ ගායනා කළ කාලයෙ. රොස් කැබලරෝස්ලගෙ ගීතවලත්, නෙවිල් ප‍්‍රනාÁදුගෙ ගීතවලත් තිබුණු හාමනි සංගීතය ඒ කාලෙ ඒ ඇල්ම තවත් වැඩි කළා.අන්තිමේ අපිටත් නොදැනි හැම වෙලාවෙම වගේ නිර්මාණය වුණේ, හාමනී ගීත. බේස් කොටස හැම වෙලාවෙම ගැයුවෙ රොනල්ඩ් අයියා. ඒකට එයා හරි දක්‍ෂයෙක්.අනික, මේ මැයි ගහයට... දුරකතනයකින්... වගේ ගීතවලට මං යොදා ගත්තෙ ජන ගී ආර. අපේ රටේ ජන ගී ආර හරි ප‍්‍රබලයි. විස්මිතයි. පොඩ්ඩක් හිතුවොත් හුඟක් දේ කරන්න පුළුවනි, ඒ ඇසුරින්.අපි හතර දෙනා මොන රස්සාවල් කළත්, සතත අභ්‍යාස කළා. මහ ගෙදරට එකතුවෙලා එහෙම කරන එක අම්මගෙත් නියෝගයක් වුණා. 1982, අපිව හැරදා යනකල්ම අම්ම තමයි, අපේ සංගීත කණ්ඩායමේ, කළමනාකාරිණිය වුණේ...””ඔයගොල්ලො හතර දෙනාව මං එකතු කළේ ගායනා කරන්න විතරක්ම නෙවෙයි. කොයි තරම් වයසට ගියත්, මොන ප‍්‍රශ්න ආවත් සංගීත කණ්ඩායම තියෙන තාක් ඔයාල එකට ඉඳියි. මරණෙකින් මිස කාටවත් බෑ වෙන්වෙන්න...”අම්මා පැතූ ලෙසම ඔවුන් අදත් එක්ව ගයනව.ආච්චි අම්මාගෙත් – මාමලාගෙත් තුරුලේ හැදී වැඩුණු ශිරෝමි විවාහ පත් වුණේ සුසිල් වැලිකල සමඟ. අද ඈ, දූත් – පුතුත් සමග කැනඩාවේයි පදිංචිය. ඈ එහි මොන්ටිසෝරි ගුරුවරියක්.බැංකු නිලධාරියකු වූ ඇගේ සැමියා මිය ගියේ ් කැනඩාවේදීම . විරල ලියුකේමියා තත්ත්වයකින්.ධර්මරත්න සහෝදරයන් ගේ වැඩුමලා කි‍්‍රස්ටි. අද විශ‍්‍රාම සුවයෙන්. ආදරණීය බිරිය පී‍්‍රමා, මිය ගියත් සංගීතයෙ ඇසුර ඔහුගෙ පාළුව නැති කරනව.ඔහුගෙ ලොකු දූ ශර්ලි. මිය ගිය නැඟනියගේ නම තම දූට යෙදූ කි‍්‍රස්ටි, ඉන් සැනහෙනව. අද ශර්ලිත් අම්මෙක්. කි‍්‍රෂාන්ත, සුරේෂ්, නිලන්ත හා දිලිප, කි‍්‍රස්ටිගෙ පුතුන් හතරදෙනා.මැක්ස්වල්ගෙ බිරිය ශීලා, රනිල්, ශි‍්‍රයන්ත, සාලිය හා නෙළුම්, මැක්ස්වල් ගෙ දූ පුතුන්. පසුගිය 40 වැනි සැමරුමෙදි එදා ශිරෝමි මාමලා හා පුංචි සන්ධියේ ගැයූ, ‘බොරුවට අඬ අඬ...’ ගීතය මෙදා මැක්ස්වල් හා ගැයුවෙ, ඔහුගෙ දියණී, නෙළුම්. ඈත් ගැයුමට හපනියක්.රොනල්ඩ් මිය ගියත්, කාමලිටා බිරියත්, රිෂානි හා ටෂ්නි දියණියනුත් මේ පවුල හා බැඳීගත් සිතින්ම.මෙල්රෝයි - තිරිස් ඇන්ටනට් යුවළ ගෙ එකම දූ සිනාලි. ඈ ඇමරිකාවෙ අධ්‍යාපනය ලබනව.ලියන්නට අමතක වූ තවත් දෙයක් තියෙනව. මෙල්රෝයි, ග‍්‍රන්ථ කතුවරයෙක්. 1971 වසරෙ ‘මළවුන්ගෙ රාති‍්‍රය’ (පසුකලෙක ‘කවුළුව‘ චිත‍්‍රපටයට පාදක වූ නවකතාව) ලියූ මෙල්රෝයි සිය දෙවැනි කෘතියට අත තබන්නෙ ඊට වසර 25 කට පසුව. ඒ, ‘පරෙවි ධේනුව‘ කෘතියෙන්. ආදර දෙවොල, සස්වාමික, අස්වාමික, විනීතා - රතිිෂා, පෙ‍්‍ර්මය - වෛරය සහ තවත් පරිවර්තන කෘති රැසක්ම.වරෙක ඔහු, OCIC සභිකයෙක්. එදා පටන් මේ දක්වාම පුවත් පත්වලට ලිපි රචනා ලිවීමයි ඔහුගෙ සතුට. පුරුද්ද. හැබැයි ඔය ඔක්කෝමටත් වඩා, ‘ධර්මරත්න බ‍්‍රදර්ස්’ අපිට මතක හිටින්නෙ සංගීතයෙන්.තව කාලයක් ගත වුණත්, ඔවුන් හතර දෙනා හඳුන්වන්නට හොඳම සහ එකම නම, ‘එක ඉත්තක පිපි මල්...’ හැර අන් කවර නමක්ද...ඔවුන්ගේ ලිපිනය 2, කනත්ත පාර, මිරිහාන, නුගේගොඩ.ඉනෝකා පෙරේරා බණ්ඩාරඡායාරූප - හර්බට් පෙරේරා</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=av09011813</link>
    <topic> ‘සමන් ස්වර’ තුළින් ගීතවත්</topic>
    <author>- ඉඳුනිල්</author>
    <content>කවරයේ කතාවවැඩි වැඩියෙන් දරු සුරතල් බලන්නට සිහින මවන ජුලියා“හොඳම නළුවා වීමේ බලාපොරොත්තුව අත්හැර නැහැ”කොයිතරම් නැටුවත් මම වෘත්තියෙන් ගායන ශිල්පිනියක්කෝ මුතූට හම්බවුණු දරුවා (රසදුන නව කථාව)චන්ද්‍රා මෙ රෑ පාය ආවා හර්දේ පෙමින් නාව නාවාසොඳුරු රැයක දෙරණ පුබුදු කළ සිහින තරුරන්බීර්, කට්රිනා, දීපිකා පෙම් පඹගාලකමහ රෑ රික්ෂෝවක නැඟි පෙම් යුවළකොහොමඳ තොරතුරුවිවාහය මගේ ඇසින්මුල්ම කාලෙ කණ්ඩායම් සංගීතයට එක්වූ එකම පවුලේ හතර දෙනා‘සමන් ස්වර’ තුළින් ගීතවත් වන වෛද්‍යවරයාදිරාගිය දතක් වුවත් දැන් නොගළවා රැකගත හැකියිරූ විසිතුරුහේරත් බණ්ඩාරලාගේ රන්ජිත් සමන් කුමාර හේරත්.ගම්පහ මහ රෝහලේ ශල්‍ය වෛද්‍ය අංශයේ ජ්‍යෙෂ්ඨ වෛද්‍ය නිලධාරීවරයා.හදිසි අනතුරකට ලක්වී පැමිණි රෝගියකුගේ ජීවිතය බේරාගන්න පැය ගණනාවක් වෙහෙසවී ලැබෙන විරාමයේදී සිත සන්සුන් කරගන්න ඔහුට දිව ඔසුවක් වන්නේ සංගීතය.වෛද්‍යවරයකු ලෙස ගෙවන කාර්ය බහුලත්වය අතරේ, වුව සංගීතඥයකු ලෙස ගායකයකු ලෙස තමන් තුළ සැඟවුණු ඒ හැකියාව එළියට ගන්නට ඔහුට හැකියාව ලැබිලා.එහි ප‍්‍රතිඵලයක් ලෙස ඔහුගේ ප‍්‍රථම ඒක පුද්ගල ගීතාවලිය ‘සමන් ස්වර’ නමින් ලබන 25 දා ප.ව. 6.30 ට ගම්පහ බණ්ඩාරනායක විද්‍යාලයීය රංග ශාලාවේදී නින්නාද වෙනවා.සමන් කුමාර වෛද්‍යතුමා වැව් බැඳි රාජ්‍යයේ අනුරාධපුරයේ උපන්නෙක්. ඔහුගේ පියා මහවැලි අධිකාරියේ සේවය කළ ආර්.බී. හේරත්. මව උතුරු මැද පළාත් සභාවේ සහකාර ලේකම් ජී. කරුණාවතී.අනුරාධපුර වලිසිංහ හරිශ්චන්ද්‍ර මහ විදුහලින් මූලික අධ්‍යාපනය ලබා ශිෂ්‍යත්වය සමත්වී අනුරාධපුර මධ්‍ය මහා විදුහලින් ජීව විද්‍යා අංශයෙන් උසස් පෙළ හදාරා පේරාදෙණිය විශ්ව විද්‍යාලයට සුදුසුකම් ලබනවා.අපොස සා. පෙළ දක්වා පාසලේදී පෙරදිග සංගීතය ගායනය සහ වාදනය හැදැරූ ඔහුට විශ්ව විද්‍යාලයේ වීදි නාට්‍ය කණ්ඩායමේ බොක්ස් ගිටාරය වාදනය කිරීමට ලැබීමෙන් සංගීත දැනුම වඩාත් ඔප වෙනවා.අනුරාධපුර මහ රෝහලේ වසරක නේවාසික පුහුණුවකින් පසු 2002 වසරේ ජ්‍යෙෂ්ඨ වෛද්‍ය නිලධාරී වරයා ලෙස පළමු පත්වීම ලබන්නේ පොලොන්නරුව රෝහලට. එහි වසර 3 ක පමණ සේවා කාලයකින් පසු 2005 වසරේ දෙසැම්බර් ගම්පහ මහ රෝහලට පත්වී එනවා. ඔහුගේ සංගීත ජීවිතය වඩාත් කලඑළි වන්නේ ඉන් පසුව.“සංගීතයට තිබෙන මගේ හැකියාව නිසා නිර්මාණ කරන්න ඕන කියල හිත හිතා හිටියේ. සංගීතඥ කරුණාරත්න විජේවර්ධන මිතුරා තමයි මාව ඒ සඳහා යොමු කළේ. කාර්ය බහුලකම අතරේ එකවර ගීතයක් සඳහා පද රචනයක් සොයා ගන්න බැරිවුණා. ඊට පස්සේ විජිත් කනුගල මෙලඩියක් හදලා ඒ මෙලඩියට වචන දැම්මා.‘මාලිගා කඩා දැමූ රන් රුවන් එපා කියූ මා පැලේ ලැගුම් සෙවූ ඒ ඔබයි සදෙව් ලොවක් පිදූ ගීතය ලියුවේ බන්ධුල නානායක්කාරවසම්.මේ ගීතය රෙකෝඩ් කළාට පස්සේ රජරට සේවයේ හඳුන්වා දෙන ගීතයක් ලෙසත්, සිටි එෆ්එම් හිත් ප‍්‍රචාරය වුණා.ගම්පහ රෝහලේ වෛද්‍යවරු, හෙදියන් ඇතුළු සේවක සියලුම දෙනා එකතු වෙලා ‘සුව රූ සර’ නමින් ප‍්‍රසංගයක් පවත්වනවා. මෙය කරන්නේ රෝහල් සංවර්ධන සමිතියෙන්. මමත් මේ ප‍්‍රසංගයට හරිම කැමැත්තෙන් සම්බන්ධ වුණා. ඒ අනුව 2008 වසරේ අපි රෝහලට ඊසීජී යන්ත‍්‍රයක් ලබා දුන්නා.මේ ප‍්‍රසංගවල ගීත ගැයූ පසු මට බොහෝ අයගේ ප‍්‍රතිචාර ලැබුණා. ඉතින් මට ඇයි මම නිහඬව ඉන්නේ කියන එක ඔළුවට ආවා.සමන් ස්වර ප‍්‍රසංගයේ මගේ ම ස්ව නිර්මාණ 12 ක් සමඟ ගීත 24 ක් පමණ ගායනා කරනවා. බන්ධුල නානායක්කාරවසම්, අශෝක කෝවිලගේ, සීසර් කුරුනේරු, වසන්ත දුක්ගන්නාරාළ, විජිත් කනුගල, වෛද්‍ය යසනාත් ධම්මික, මහින්ද දිසානායක සහ ශාන්ත කුමාර විතාන ගී පද රචනයෙන් දායක වන මගේ ගීත සංගීත අධ්‍යක්ෂණය කරන්නේ අර්නස්ට් සොයිසා, සංගීත් වික‍්‍රමසිංහ, කරුණාරත්න විජේවර්ධන, විශාරද සුදත් සමරසිංහ, රෝහණ ධර්මකීර්ති සමඟ රංගන චන්ද්‍රසේන යන සංගීතඥයන්.”චන්දික පෙරේරා ප‍්‍රමුඛ මාරිම්බා සංගීත කණ්ඩායම සංගීතවත් කරන ‘සමන් ස්වර’ ප‍්‍රසංගයේ කථනය වසන්ත රෝහණ වන අතර යුග ගායනා නෙලූ අධිකාරී ගෙනි. වෛද්‍ය ආනන්ද ගුණසේකර ගායනයෙන් සහාය වන අතර මෙහි විශේෂත්වය වන්නේ සිය දියණිය පබසරා මලිති කුමාරි හේරත් සමඟ වෛද්‍ය සමන් නවතම ගීත 2 ක් ගායනා කිරීමයි.“වෛද්‍යවරයකු ලෙස දැනෙන කායික වෙහෙස, මානසික ආතතිය නැති කරන්න සංගීතය හොඳ ඔසුවක්. මගේ මේ ප‍්‍රසංගය තුළින් ලැබෙන සියලුම මුදල් රෝහල් සංවර්ධන සමිතියට ලබා දෙනවා.මේ සඳහා මට දිරිදුන් සියලුම දෙනාටත් මගේ බිරිඳ චමිලා ශාරංගි හෙට්ටිආරච්චිටත් මාධ්‍ය අනුග‍්‍රහය ලබා දෙන ලක්හඬ ගුවන් විදුලියටත් ස්තුති වන්ත වනවා.”0714103450 වෛද්‍ය සමන්ගේ දුරකතන අංකය වන අතර වෛද්‍ය නිල නිවාස දිස්ති‍්‍රක් මහ රෝහල ගම්පහ ඔහුගේ ලිපිනයයි.- ඉඳුනිල්</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=av09011814</link>
    <topic>දිරාගිය දතක් වුවත් දැන්</topic>
    <author>සාකච්ඡාවකින් සකස් කළේ - ගාමිණී සුසන්ත</author>
    <content>කවරයේ කතාවවැඩි වැඩියෙන් දරු සුරතල් බලන්නට සිහින මවන ජුලියා“හොඳම නළුවා වීමේ බලාපොරොත්තුව අත්හැර නැහැ”කොයිතරම් නැටුවත් මම වෘත්තියෙන් ගායන ශිල්පිනියක්කෝ මුතූට හම්බවුණු දරුවා (රසදුන නව කථාව)චන්ද්‍රා මෙ රෑ පාය ආවා හර්දේ පෙමින් නාව නාවාසොඳුරු රැයක දෙරණ පුබුදු කළ සිහින තරුරන්බීර්, කට්රිනා, දීපිකා පෙම් පඹගාලකමහ රෑ රික්ෂෝවක නැඟි පෙම් යුවළකොහොමඳ තොරතුරුවිවාහය මගේ ඇසින්මුල්ම කාලෙ කණ්ඩායම් සංගීතයට එක්වූ එකම පවුලේ හතර දෙනා‘සමන් ස්වර’ තුළින් ගීතවත් වන වෛද්‍යවරයාදිරාගිය දතක් වුවත් දැන් නොගළවා රැකගත හැකියිරූ විසිතුරුදන්ත සංරක්ෂණය ලෙස හැඳින්වෙන්නේ කුමක්ද?අපගේ මුඛයේ තිබෙන දත් අප ජීවත්වන කාලය තුළම පැවතිය යුතුයි. කිසිම හේතුවක් නිසාවත් දත් ගැලවීම සුදුසුවන්නේ නෑ. කිසියම් දතක්, දිරායාමකට, කැඩීමකට හෝ කිසියම් වෙනසකට ලක්වුවහොත් එම දත නොගලවා මුඛය තුළ තවත් බොහෝ කාලයක් තිබෙන අයුරින් දත සැකසීම දන්ත සංරක්ෂණය (Restorative dentistry) ලෙස හඳුන්වනවා.මෙහිදී දන්ත පිරවුමක් සිදු කරන්නේ නම් එය කුඩා පිරවුමක් හෝ ස්නායු පිරවුමක් හෝ විය හැකියි. දත් ගැලවීම යන අදහස බොහෝ වැරදි එකක්. දත් ගැලවිය යුතුª අවස්ථා තිබෙනවා. එසේ වුවත් අප සැමවිටම උත්සාහ කළයුත්තේ දත් නොගලවා ආරක්ෂා කර ගැනීමටයි. ඒ සඳහා දන්ත සංරක්ෂණ ක‍්‍රම උපකාර වෙනවා.දන්ත සංරක්ෂණය යන්න ප‍්‍රධාන වශයෙන් කොටස් හතරකට වර්ග කළ හැකියි. ඉන් පළමුවැන්න කුඩා දරුවන්ගේ දන්ත සංරක්ෂණයයි((Paedodentics) දෙවැන්න පරිදන්ත රෝග වලින් දත් ආරක්ෂා කරගැනීමයි (Periodontology).තුන්වැන්න (Conservative dentistry) ලෙස හඳුන්වනු ලබනවා. මේ යටතට ස්නායු පිරවුම් (Endodontics) පෙනුම වැඩිදියුණු කරගැනීමට දන්ත සංරක්ෂණය (Aesthetic dentistry)  ආදිය අයත් වෙනවා.Prosthodontics දන්ත සංරක්ෂණයේ මිළඟ අවස්ථාවයි. මේ යටතට Crowns, Bridges, Dental Implant ආදිය අයත්.දත් පිළිබඳව සැලකිලිමත් විය යුත්තේ කුමන වයසේ දී ද?”දත් අපගේ පෙනුමට, පෞරුෂයට ඉතා වැදගත් ශරීර අවයවයක්. ඒ නිසා දත් පිළිබඳව අප විශේෂයෙන්ම සැලකිලිමත් විය යුතුයි. මවකගේ කුසින් උපදින දරුවාගේ දත් පිළිබඳව මවක් සැලකිලිමත් විය යුත්තේ එම බිළිඳු පිළිසිඳගත් අවස්ථාවේ පටන්මයි.මව ගන්නා ආහාර පාන කුස තුළ සිටින බිළිඳුගේ දන්ත සෞඛ්‍යයට බලපානවා. දැන් බොහෝ මාතෘ සායනවල කුස තුළ සිටින බිළිඳ්‍රගේ දන්ත සෞඛ්‍ය වැඩි දියුණු වන පරිදි මවගේ පෝෂණය පිළිබඳවත් මවගේ දන්ත සෞඛ්‍ය පිළිබඳවත් සොයා බලනවා.සෑම පුද්ගලයකුම තම දන්ත සෞඛ්‍ය පිළිබඳව සැලකිලිමත් විය යුතුයි. ප‍්‍රධාන වශයෙන් ම අපට දත් අවශ්‍ය වන්නේ ආහාර විකා ගිලීමටයි. මුහුණේ ප‍්‍රසන්න බව මෙන්ම පෞරුෂය හොඳින් පවත්වාගෙන යාමට තම දත් දෙපළ පිළිබඳව සැලකිලිමත් විය යුතුයි.ප‍්‍රධාන වශයෙන්ම අපගේ මුඛයේ දත් වර්ග 2 ක් ඇති වෙනවා. ඒ කිරි දත් සහ ස්ථිර දත්. බිළිඳෙකු ඉපදී මාස 6 ත් වසර 2 ත් අතර කාලය තුළ කුඩා කිරි දත් 20 ක් එම බිළදාගේ මුඛය තුළ හටගන්නවා.එසේ එන කිරි දත් වයස අවුරුදු 13 පමණ වනතෙක් හැලෙනවා. ස්ථිර දත් පැමිණීමට මෙම කිරි දත් උපකාරී වෙනවා. කිරිදත් නිරෝගීව තිබුණොත් පමණයි නිරෝගී ස්ථිර දත් පැමිණෙන්නේ. ඒනිසා කිරිදත්වල නිරෝගීකම එම දරුවා වැඩිහිටියකු වූ පසුව හොඳ දත් දෙපළකට හිමිකම් කීමට බොහෝ සෙයින් උපකාරී වෙනවා””පැණිරස, කුඩා දරුවන්ගේ කිරිදත් විනාශවීමට ප‍්‍රධාන වශයෙන්ම බලපාන සාධකයක්. ළමයින්ට ඇති ආදරය නිසා වැඩිහිටියන් විසින් චොක්ලට්, ටොෆී වැනි පැණි රස කෑම නිතර දීමට පුරුදු වී සිටිනවා.එසේම සීනි දමන ලද කිරි දිනකට කීප වරක්ම දෙනවා. පැණි රස ආහාර දරුවාට නිතර දුන්නත් නිවැරැදි ආකාරයෙන් දරුවාගේ දත් හා මුඛය පිරිසිදු කරන්නේ නෑ.දත්වල ඇති සීනි තැවරුණු ද්‍රව්‍ය ඉවත් කරන්නේ නෑ. සීනි සහිත පසුබිමක් ඇති දත් මත බැක්ටීරියා ආසාදනයක් ලෙහෙසියෙන් ඇති විය හැකියි. කුඩා කාලයේම දත් දිරා යාමට මෙන්ම වෙනත් දත් රෝග ඇතිවීමට මෙය ප‍්‍රධාන හේතුවක්. .”ඇතැම් ළමයින් රාති‍්‍රය පුරාම කිරි බොනවා. එසේ නිතර නිතර දත්වල කිරි සීනිරැඳීම දත් දිරායාමට තවත් හේතුවක්. ළදරු අවදියේදී මව්පියන් දරුවන්ගේ දත් පිළිබඳව අවධානය යොමු නොකරන නිසා දරුවාට අවුරුදු 2 1/2 දී කිරිදත් පැමිණ අවසන් වන විට එම දත් සියල්ල දිරායාමේ තත්ත්වයක් මතුවෙනවා. මෙය හඳුන්වන්නේ Early enamal caries යනුවෙන්. මෙය අද මතුවී තිබෙන ප‍්‍රබල ගැටලුවක්.”කුඩා ළමයින් දත් මැදීමේදී දන්තාලේප ගිලීමෙන් වළක්වා ගත යුතුයි. නිතර නිතර ළමයා විසින් දන්තාලේප ගිලීම නිසා දන්තාලේපවල ඇති ෆ්ලෝරයිඩ් ශරීරගතව දත්වල සුදුපාට පැල්ලම් ඇතිවිය හැකියි.කුඩා කල පටන්ම මාස 6 කට වරක් දන්ත වෛද්‍ය වරයකු වෙත ගොස් දත් පරීක්ෂා කරවා ගැනීම වැදගත්. එසේම දත් රෝගවලින් වැළකීම සඳහා කිසියම් ආහාරයක් ගත් පසුව කට සෝදා දැමීමටත් උදෑසන සහ රාති‍්‍රයේ ආහාර ගත් පසුව හොඳින් දත් පිරිසිදු කිරීමටත් දරුවන් පුරුදු පුහුණු කළ යුතුයි.දත් දිරායාමට කරනු ලබන ප‍්‍රතිකාර මොනවාද?”කුඩා දරුවකුගේ හෝ වැඩිහිටියකුගේ දත් පෙළ මතුපිටින් දිරීමට ලක්වී ඇතැයි සිතන්න. මෙහිදී දත් පෙළෙහි කල්ක කුහරය තෙක් දත් දිරා නැතිනම්, විශේෂිත පිරවුම් ද්‍රව්‍යයන් ගෙන් දත් පිරවිය හැකියි.මෙහිදී ෆ්ලෝරයිඩ් වාර්නිෂ්, ෆ්ලෝරයිඩ් ජෙල් වැනි ද්‍රව්‍ය භාවිතා කරනවා. කිසියම් ලෙසකින් කල්ක කුහරය දක්වා දත් පෙළ දිරා ඇත්නම්, ස්නායු පිරවුම් ක‍්‍රම මඟින් එම දත් පිරවිය හැකියි.”කුඩා දරුවන්ගේ දත් ගැලවුවහොත් වැඩිහිටි වියේදී එන ස්ථිර දත් අක‍්‍රමවත් ආකාරයෙන් ඇතිවිය හැකියි. මෙය විශාල ගැටලුවක්. කුඩා දරුවන්ගේ දත් දිරීමකට ලක්වුවත්, වෙනත් ආපදාවකට ලක්වුවත් එය යථා තත්ත්වයට පත්කළ හැකි ක‍්‍රම අද කොතෙකුත් තිබෙනවා.ලංකාවේ රජයේ රෝහල්වල මේ සඳහා පහසුකම් තිබෙනවා. කුඩා අවදියේදී සිදුවන ආපදාවන්ගෙන් දත් සංරක්ෂණය නොකරන්නේ නම්, වැඩිහිටියකු වූ පසුව විකෘති දත් දෙපළකට හිමිකම් කීමට එම දරුවාට සිදුවිය හැකියි.වැටීමෙන් දරුවන්ගේ දත්වලට බොහෝවිට හානි සිදුවෙනවා. මෙය බොහෝ මව්පියන් අත්විඳින තත්ත්වයක්. මෙහිදී ළමයා කෙතරම් උසකින් වැටුණේද යන්න සොයා බැලිය යුතුයි.එවැනි වැටීමකදී දරුවාගේ කිරිදත් එතරම් ගැඹුරට කැඩී නොමැති නම්, එතරම් ගැටලුවක් ඇතිවන්නේ නෑ. එසේවුවත් කිරිදත් ඉතා ගැඹුරින් බිඳී ගොස් ඇත්නම් එය ස්ථිර දත් ඒමේදී ගැටලුවක් ඇති කළ හැකියි.දතක් සම්පූර්ණයෙන්ම ගැලවී ගියහොත් එය නැවත සවි කළ හැකිද?”ඔව් කිසියම් හේතුවක් නිසා දතක් සම්පූර්ණයෙන්ම ගැලවී ගියහොත් පැය භාගයක් හෝ පැයක කාලයක් ඇතුළත දන්ත වෛද්‍යවරයකු වෙත යොමු කළොත් එම දත නැවත සවිකළ හැකියි. ගැලවුණු දත සවිකරන තෙක් කෙළවල තිබීම වඩාත්ම සුදුසුයි. එසේ නැතහොත් සේලයින් වතුරේ හෝ කිරිවල දමාගෙන වෛද්‍යවරයකු හට පැයභාගයක් හෝ පැයක් ඇතුළත පෙන්විය යුතුයි.මුතුවන් දත් දෙපළක් තබාගැනීමට අප සියලු දෙනාටම හැකියාව තිබෙනවාද?කොළඹ දන්තායතනයේ දන්ත සංරක්ෂණය පිළිබඳ විශේෂඥ වෛද්‍ය පූජිතා වික‍්‍රමරත්න”ඔව්. ළදරු අවදියේ පටන්ම දත් දෙපළ පිළිබඳව සැලකිලිමත් වුවහොත් වැඩිහිටියකු වූ පසුව ඉතා ලස්සන දත් දෙපළක් පවත්වාගත හැකියි. මෙහිදී සඳහන් කළ යුතු වැදගත් කරුණක් තිබෙනවා.එනම්, යමෙකුගේ දත්වල ස්වභාවයට, පැවැත්මට ජානමය බලපෑමක් තිබෙන බවයි. ජානමය බලපෑමෙන් ඇතිවන දුර්වලතාවයන්ට වුණත් නවීන ක‍්‍රම මඟින් ප‍්‍රතිකාර කළ හැකියි.දත් අතර හිදැස් වැනි විකෘතිතාවලට ප‍්‍රතිකාර මොනවාද?”දත් අතර තරමක හිදැස් බවක් ඇත්නම්, දත් ඇදව පිහිටා ඇත්නම් ඒවා විකෘතිතා ලෙස හඳුන්වනවා. මේ තත්ත්වයන් පිළිබඳව ළදරු අවදියේ පටන්ම අවධානය යොමු කළ යුතුයි. විශේෂයෙන්ම පරම්පරාවේ වැඩිහිටියන්ගේ දත්වල විකෘතිතා ඇත්නම්, දරුවන්ගේ දත් පිළිබඳව වැඩි අවධානයක් යොමු කළ යුතුයි. කුඩා කළ පටන් දක්නට ලැබෙන දත්වල විකෘතිතාවලට පිළියම් කළ යුත්තේ කිරිදත් හැලී ස්ථිර දත් පැමිණෙන වයසේදී. එම වයසේදී වෛද්‍යවරයකු වෙත යොමුවීම වැදගත්. ඇඟිලි ඉරීම නිසා ඇතිවන දත්වල විකෘතිතාවලට ද මෙලෙස ප‍්‍රතිකාර කළ හැකියි.”දත් අතර ඇති හිදැස් පිරවිය යුත්තේ මුඛයේ එන දත් සංඛ්‍යාව සම්පූර්ණ වූ පසුවයි. දත් කැඩුණු විටත් දතේ පැහැයෙන්ම දත පිරවීමට අද හැකියාව තියෙනවා. එසේම බුලත්කෑම, දුම්පානය, ඖෂධ වර්ග සහ වෙනත් හේතූන් නිසාද දත් අව පැහැ ගැන්වෙන්න පුළුවන්. එම අවපැහැය ඉතා පහසුවෙන් ඉවත් කළ හැකියි. බොහෝ කාන්තාවන් තමන්ගේ දත්වල පැහැය පිළිබඳව මානසිකව දුක්විඳිනවා. දැන් එසේ විය යුතු නැහැ. ඒ සඳහා දැන් සරළ ප‍්‍රතිකාර ක‍්‍රම රජයේ රෝහල්වල තියෙනවා.”සාකච්ඡාවකින් සකස් කළේ - ගාමිණී සුසන්ත</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=av09011815</link>
    <topic>රූ විසිතුරු</topic>
    <author>සටහන රෝහණ</author>
    <content>කවරයේ කතාවවැඩි වැඩියෙන් දරු සුරතල් බලන්නට සිහින මවන ජුලියා“හොඳම නළුවා වීමේ බලාපොරොත්තුව අත්හැර නැහැ”කොයිතරම් නැටුවත් මම වෘත්තියෙන් ගායන ශිල්පිනියක්කෝ මුතූට හම්බවුණු දරුවා (රසදුන නව කථාව)චන්ද්‍රා මෙ රෑ පාය ආවා හර්දේ පෙමින් නාව නාවාසොඳුරු රැයක දෙරණ පුබුදු කළ සිහින තරුරන්බීර්, කට්රිනා, දීපිකා පෙම් පඹගාලකමහ රෑ රික්ෂෝවක නැඟි පෙම් යුවළකොහොමඳ තොරතුරුවිවාහය මගේ ඇසින්මුල්ම කාලෙ කණ්ඩායම් සංගීතයට එක්වූ එකම පවුලේ හතර දෙනා‘සමන් ස්වර’ තුළින් ගීතවත් වන වෛද්‍යවරයාදිරාගිය දතක් වුවත් දැන් නොගළවා රැකගත හැකියිරූ විසිතුරුමුහුණු කලාවට උස් මිටිකම් නෑ. රජෙක් වුණත් මුහුණුකාරයා දකින්නේ කවටයකු විදියට. ඔබාමා ගේ මුහුණ මේ දිනවල ලොව අස්සක් මුල්ලක් නෑර හැම තැනකම ජනපි‍්‍රයයි.ඒ හින්දා වෙන්නැති ජපානයේ සෙල්ලම් බඩු නිෂ්පාදනාගාරයක සේවය කරන නොමුරා ටත් ඉවරයක් නැත්තේ.ඔබාමා මුහුණට තිබෙන ඉල්ලුම නිසා ඇයත් හරි හරියට වැඩ.අයිස් මූර්ති දැන් ජනපි‍්‍රය කලාවක්. මේ තියෙන්නෙ හිම මාළිගාවක්. අයිස් කුට්ටි කපා කොටලා හැඩ කරලා නියම මාළිගාවක් විදියටම හදලා.පිටස්තරයන්ටත් දැන් එහි අසිරිය විඳගන්න පුළුවන්. වර්ණාලෝකයෙනුත් මීට අමුතුම පෙනුමක් එක්වෙලා.හැබැයි අපේ වගේ ගිනි ගහන අව් රශ්මිය ඇති රටක නම් මේ වගේ නිර්මාණයක් හිතලුවක් පමණයි. බලාපොරොත්තුව නිකම්ම දියවෙලා යනවා. මේ හිම මාළිගය බොස්ටන් හි ඉදිවූවක්.සැක්සෆෝන වාදකයෙක්. මේ නිර්මාණය නම් කරලා තිබුණේ ඒ විදියට.එක්ස්රේ ඡායාරූපයකදි වගේ විනිවිද දකින බවකුත් මෙහි තිබෙනවා.පිට සක්වළ ජීවියෙක් ද? ඔබට එහෙමත් හිතෙන්න පුළුවන්.කොහොමෙන් හරි මේ අපූර්ව මිනිස් සත්වයා දක්නට ලැබුණේ ජර්මනියේ ප‍්‍රදර්ශනයක දී.වෛවාරන්න ගුවන් කරණම්. හැබැයි පුතෝ පොඩ්ඩක් වැරදුනොත් සුන්.මේ හිම මත සෙල්ලම් පෙන්වන කෙනෙක්. ඉතාලි ජාතික මේ කී‍්‍රඩකයා හිම මතින් අහසට නැඟි එක් ගේට්ටුවක් පසුකර ලෑස්තිවෙන්නේ තවත් පිම්මක් පනින්න.හිම මත ධාවන තරගයෙන් ඔහු දෙවැනි තැන දිනාගත්තා.මේ පිම්ම ආවාට ගියාට පනින පිම්මක් නෙමේ. නව අවුරුදු චාරිත‍්‍රයක්. ඉතාලියේ - රෝමයේ ටිබර් ගංගාව ටයි පාලම මත සිට මේ පනින්නේ.හරියට පව් හෝදා ගන්න වගේ ගඟට පනින්න පෙර ටිබර් ගංගාවෙ මඩත් නාගන්න ඕනෑ. මේ චාරිත‍්‍රය 1946 සිට එරට පැවත එන්නක්.අමුතු රටාවකට මැදිවූ මුහුණක්. මි.මි. 84 ලෝන්චර් බැරලයක් තුළින් දුටු මේ මුහුණ ඉන්දීය හමුදා භටයකුගේ.යුද පෙරමුණකදී නම් නිවිහැනහිල්ලක් කොහින් ද.ඒත් අපූරු ඡායාරූපයකට පෙනී හිටින්න මේ හමුදා භටයාට ඉඩකඩ ලැබුණේ අම්රිස්ට්සාර් හි පැවැති හමුදා දින ප‍්‍රදර්ශනයකදී.සටහන රෝහණ</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=am0901181</link>
    <topic>අන් අයගේ අවධානය දිනා ගැනීමට අසාමාන්‍ය ලෙස හැසිරීමත් මන්ද මානසික තත්ත්වයක්</topic>
    <author>අංගොඩ මානසික සෞඛ්‍ය විද්‍යායතනයේ හෙද නිලධාරි රෝහණ විජේසිංහ</author>
    <content>අන් අයගේ අවධානය දිනා ගැනීමට අසාමාන්‍ය ලෙස හැසිරීමත් මන්ද මානසික තත්ත්වයක්කායිකව හෝ මානසිකව හෝ කායික මානසික දෙආකාරයෙන් ම හෝ ජීවිත කාලය පුරා බලපවත්නා දුබලතා සංවර්ධනාත්මක ඌනතා රෝග හෙවත් මන්ද මානසික තත්ත්වය ලෙස හැඳින්විය හැකිය.කළල අවධියේ සිට හෝ උපතට පසු හෝ ළමා වියේදී හෝ මේ ඌනතා ලක්‍ෂණ නිරූපණය විය හැකි අතර වයස අවුරුදු 18-22 අතර කාල සීමාවේදි පුද්ගලයෙකු සංවර්ධනාත්මක ඌනතා රෝගයකින් පෙළෙන්නේ ද යන්න තහවුරු කර ගත හැකිය.ඒ සඳහා ඇගයීමට ලක් කළහැකි සාධක කිහිපයකි.* ස්වාධීනව ජීවත් වීමේ හැකියාව. * තම ආර්ථිකය කළමනාකරණය කර ගැනීමේ හැකියාව. * ඉගෙනුම පිළිබඳ කුසලතාව හා බුද්ධිය මෙහෙයවීමේ හැකියාව. * හැසිරීම සහ කායික චාලක කි‍්‍රයාකාරීත්වය ස්වාධීනව පවත්වා ගැනීමේ හැකියාව. * භාෂාවක් භාවිතයෙන් අන්තර් පුද්ගල සන්නිවේදනය පවත්වා ගැනීමේ හැකියාව. * පෞද්ගලික දෛනික කටයුතු හා පවිත‍්‍රතාව, පෙනුම පවත්වා ගැනීමේ හැකියාව. * තම කි‍්‍රයාකාරකම් හා සාමාජීය දායකත්වය පිළිබඳ ස්වයංතීරණ ගැනීමේ හැකියාව. සමස්ත ජනගහනයෙන් සියයට 3 ක ප‍්‍රතිශතයක් සංවර්ධනාත්මක ඌනතා රෝග වලින් පෙළෙන බව සොයාගෙන ඇත.මන්ද මානසික හෙවත් සංවර්ධනාත්ම ඌනතා රෝග පුද්ගලයෙකු උපත ලැබීමට පෙර ඇති වන හේතු, කළල අවධියේදී ඇති වන හේතු, උපතේදී හා උපතින් පසු ජීවිතයේදී බලපාන හේතු මත හටගනී.උපතට පෙරගැබිණි මවක වයස අවුරුදු 40 පමණ ඉක්මවූ විට ජනනය වන ඩිම්බවල වර්‍ණදේහ ව්‍යුහාත්මක විසමතාවන්ට ලක් වීමෙන් උපදින දරුවන් මන්ද මානසික වීමේ අවදානමක් ඇත.මව මත්පැන්, මත්කුඩු, අනුමැතියකින් තොරව ඇතැම් ඖෂධ භාවිතයට ගැනීම, විස රසායන ද්‍රව්‍ය හා විකිරණයන්ට සුලභ නිරාවරණය වීම වැනි සාධක ද මන්ද මානසික දරුවන් බිහිවීමට හේතුකාරක වේ.ජර්මන් සරම්ප (රුබෙල්ලා), ඒඩ්ස් වැනි රෝගවලට මව ගොදුරු වීම, මව ප‍්‍රමාණවත් සමතුලිත පෝෂණයක් නොලැබීම, කළල බන්ධය ඔස්සේ (අපරාව) මවගෙන් දරුවාට සැපයෙන රුධිර සැපයුමෙහි අවහිරවීම්, කළලයට බලපෑමක් වන තරමේ කායික අනතුරුවලට මව ලක්වීම හා මව මානසික හා චිත්තවේගීය අසහනකාරී පසුබිමක ජීවත්වීම ද මන්ද මානසික දරුවන් බිහිවීමට හේතුවේ.උපතේදීනොමේරූ ළදරුවෙකු ලෙස නිසි කාල සීමාව සම්පූර්ණවීමට පෙර ප‍්‍රසූත වීම. කළල බන්ධය ඔස්සේ ඔක්සිජන් සැපයුම නතර වී ස්වයං ස්වසනය ආරම්භ වීම අතර කාල පරාසය වැඩිවීම (ස්වසන මාර්ග අවහිරතා), පිත්වර්ණක මොළයේ ගැන්ග්ලියා තුළ තැම්පත් වීම හා උපත සිදුකිරීමේදී භාවිතා කරන උපකරණ හා ක‍්‍රමවේදය හේතුවෙන් මොළයට වන අනතුරු යන හේතුමත දරුවෙකු උපතේදී මන්ද මානසික තත්ත්වයට ලක්විය හැකිය.උපතට පසුළදරු අවධියේ ප‍්‍රමාණවත් පෝෂණයක් නොලැබීම. ප‍්‍රමාණවත් පරිදි මවුකිරි මුල් මාස 6 දී ලබා දීමෙන් එම කාල සීමාවේ පෝෂණය ප‍්‍රමාණවත් පරිදි පවත්වා ගත හැකිය. උපතින් පසු මධ්‍ය ස්නායු පද්ධතියට හානිවන පරිදි අනතුරු වලට ලක්වීම, මෙනින්ජයිටිස් එන්සෙෆලයිට්ස් රෝගවලට ගොදුරුව නිසි ප‍්‍රතිකාර නොලැබීම, ඊයම් වැනි රසායන ද්‍රව්‍ය හෝ අනුමැතියකින් තොර ඖෂධ භාවිතයෙන් වන රසායනික විසවීම් හා තීව‍්‍ර මානසික අසහනකාරී තත්ත්වයන් වන නොසලකා හැරීම, හිංසනය, මව පියා වියෝවීම වැනි හේතු මතද දරුවන් මන්ද මානසික තත්ත්වයට ලක්විය හැකිය.වර්ණදේහ ආකෘතිවල වන විකෘතිතා හේතුවෙන් අසාමාන්‍ය පිළියෙල වීමේ හේතුවෙන් මන්ද මානසික රෝග තත්ත්ව රැසක්ම ඇතිවිය හැකිය.ශරීර අභ්‍යන්තර ජෛව රසායනික කි‍්‍රයාකාරිත්වයේ අසාමාන්‍යතා හෙවත් පරිවෘත්තීය විසමතා ඇති වීමෙන් ද මන්ද මානසික තත්ත්වය හටගනී.මීට අමතරව සමාජීයව හා පවුල් පරිසරය තුළ ගුණාත්මක සබඳතා, පිළිගැනීම්, අගයකිරීම් හා මඟ පෙන්වීම් නොලැබීම හා ආදරය රැකවරණය ප‍්‍රමාණවත් පරිදි නොලැබීම හේතුවෙන් අන් අයගේ අවධානය දිනා ගැනීම වෙනුවෙන් දක්වන චර්යා අසාමාන්‍යතා ද මන්ද මානසික රෝග කායික වර්ධනය හා සමගාමීව මානසික සංවර්ධනය ද සිදුවේ. වයසත් සමඟ පුද්ගලයෙකු එසේ නිරූපණය කරන හැකියාවන්, දක්ෂතාවයන් හා හැසිරීම් රටා මත අන්තර් පුද්ගල සන්නිවේදනය හා සමාජ සබඳතා ගොඩනැගේ.එක් එක් වයස් කාණ්ඩවලදී පුද්ගලයෙකු තුළ වැඩිදියුණු කරනු ලබන කායික, වාචික, චර්යාත්මක හා මානසික කි‍්‍රයාකාරකම් මත පදනම් වූ දර්ශක මගින්, බුද්ධි ඵලය ගණනය කෙරේ.බුද්ධි ඵලය 69% සිට 55% දක්වා සංවර්ධනාත්මක ඌනතා පෙන්වන කාණ්ඩය ලෙස සැලැකේ. මූලික මට්ටමේ කියවීම, ලිවීම හා ගණනය කිරීමේ හැකියාවන් වැඩිදියුණු කළ හැකි මේ දරුවන්ට විශේෂිත අධ්‍යාපනයක් ලබාදීම අවශ්‍යවේ. ශ්‍රේණි කිහිපයක් දක්වා පාසල් අධ්‍යාපනය ලබා ගනී. ස්වාධීනව ජීවත්විය හැකි පිරිසක් වන මොවුන් අධීක්ෂණය යටතේ යම් සරල රැකියාවක නිරත වීමට හැකියාවෙන් යුක්ත වේ. කෙසේ වෙතත් ඔවුන්ගේ විශේෂිත හැකියාවන් හඳුනාගෙන දිරිගැන්වීමක්, මඟපෙන්වීමක් හා පහසුකම් සැලැසීමෙන් ගුණාත්මක නිර්මාණ බිහිකළ හැකිවේ.මධ්‍යස්ථ ලෙස සංවර්ධන ඌනතා ඇති පුද්ගලයින් ලෙස ගැනෙනුයේ බුද්ධි ඵලය 54% සිට 40% දක්වා වූ පිරිසයි. මෙම දරුවන්ට තම දෛනික කටයුතු සිදුකරගැනීමට (ස්නානය, රෙදි සේදීම, නිවස පවිත‍්‍රව තැබීම, දත් මැදීම, උපකරණ අසුරා තැබීම වැනි) හා සමාජීව සබඳතා පවත්වා ගැනීම පිළිබඳ සාමාන්‍ය අවබෝධයක් හා හැකියාවක් ඇත. ලිවීම, කියවීම පිළිබඳ ඇතැම් විට පුහුණු කළ හැකි අතර අත්‍යවශ්‍ය විශේෂිත වචන මූලික ගණනය කිරීම් පුහුණු කළ හැකි වෙයි. අධීක්ෂණය යටතේ යම් පිරිසක් හෝ පුද්ගලයෙක් සමඟ සරල රැකියාවක නිරත වීමට හුරු කළ හැකියි.39% සිට 25% දක්වා වූ බුද්ධි ඵලයකට හිමිකම් කියන දරුවන් තීව‍්‍ර සංවර්ධනාත්මක ඌනතාවන්ගෙන් පෙළෙන දරුවන් ලෙස හැඳින්විය හැකිය. තම දෛනික පවිත‍්‍රතා කටයුතු ආහාර ගැනීම, වැසිකිළි භාවිතය හා පෙනුම පවත්වා ගැනීම වැනි මූලික කටයුතුවලදීත් යම් කි‍්‍රයාකාරකමක යෙදවීමේදීත් සමීපතම කෙනෙකු හෝ පිරිසකගේ සහය අවශ්‍ය වේ.මානසික හා කායික අවශ්‍යතා හෝ ගැටලු හඳුනාගෙන තීව‍්‍ර තත්ත්වයේ සංවර්ධන ඌනතා පවතින දරුවන් රැක බලා ගැනීමට ඔවුන් මනාව තේරුම්ගත් පුද්ගලයකු හෝ පිරිසක් අත්‍යවශ්‍ය වේ. ඊට හේතුව තම අදහස් පළකිරීමට ඔවුන් භාවිතා කරන ක‍්‍රමවේදය ඔවුන්ටම පමණක් විශේෂිත වූ ක‍්‍රමයක් විය හැකි බැවිනි.ප‍්‍රමාණවත් පෝෂණය, ව්‍යායාම හා මානසික සහනය ලබාදී කායිකව හටගන්නා රෝග කල් ඇතිව හඳුනා ගෙන ප‍්‍රතිකාර ලබාදීමෙන් ඔවුන්ට ද පී‍්‍රතිමත් ජීවිතයක් ගතකිරීමට අවකාශය සලසා දිය හැකිය.අතිශය තීව‍්‍ර තත්ත්වය මන්ද මානසික හෙවත් සංවර්ධනාත්මක ඌනතා සහිත දරුවන්ගේ බුද්ධි ඵලය සියයට 25 ට අඩු අගයක් ගනී. කෑම ගැනීම, වැසිකිළි යෑම, පවිත‍්‍රතාවය පවත්වා ගැනීම වැනි සියලු පුද්ගල අවශ්‍යතා සඳහා ඔවුන්ට අන් අයගේ සහාය අත්‍යවශ්‍ය වේ.සුපරීක්ෂාකාරීව ඔවුන්ගේ සංඥා ක‍්‍රම ඔස්සේ අවශ්‍යතා, ගැටලු හඳුනා ගෙන සත්කාර කිරීම හා කායික රෝග කල් ඇතිව හඳුනාගෙන ප‍්‍රතිකාර ලබා දීමෙන් මෙන්ම ප‍්‍රමාණවත් ව්‍යායාම ලබාදීමෙන් වැඩි කාලයක් ජීවත් වීමට අවස්ථාව සලකා දිය හැකියි. කාරුණික වචන හා ආදරණිය සත්කාරය ඔවුන් මානසිකව සතුටින් තැබීමට හේතු වේ.තීව‍්‍ර සංවර්ධන දුබලතා සහිත දරුවන් තම සෞඛ්‍ය ගැටලු ප‍්‍රකාශ කිරීමට ඇති නොහැකියාව නිසාත් රෝග විනිශ්චය පරීක්ෂණ මඟින් රෝග හඳුනා ගැනීමට නොහැකි වීම නිසාත් සෘජුව කායික රෝගවලට ප‍්‍රතිකාර ලැබීම දුෂ්කර වේ. ඒ අනුව අදාළ ප‍්‍රතිකාර කඩිනමින් ලබා ගැනීමට නොහැකි විය හැකි අතර ඔවුන්ගේ මානසික ගැටලු හඳුනා ඊටත් වඩා දුෂ්කර කර්තව්‍යයකි.මන්ද මානසික (සංවර්ධනාත්මක ඌනතා සහිත) දරුවන් අතරින් සමහරු ශ‍්‍රවණ සහ දෘෂ්‍ය දුබලතාවලින් ද, අපස්මාර රෝගයෙන් ද, විෂාදයෙන් පෙළෙති.මන්ද මානසික ප‍්‍රජාව වෙනුවෙන් අපට කළ හැකි දේ බොහෝය. එම දරුවන් තම පවුල තුළ හා සමාජයේදී සැලැකිය යුතු ගැටලු රැසකට මුහුණ දේ. සමාජීයව ඔවුන් තුළ පවතින අසාමාන්‍යතා, හැසිරීම් විසමතා හා සන්නිවේදන ගැටලු ඊට හේතු වේ.එහෙත් බුද්ධිමත් පුරවැසියන් ලෙස අප මන්ද මානසික පුද්ගලයින් පිළිබඳ නිසි පරිදි දැනුවත්ව ඔවුන්ට සහය වීමට ඉදිරිපත් වේ නම්, ඔවුන් කෙරෙහි සානුකම්පිතව හිතන්නේ නම් එය සමාජීය ගැටලුවක් නොවනු ඇත.නිරන්තරවම බැණ වැදීම්, පහරදීම්, හෑල්ලුවට ලක්කිරීම, සමච්චලයට ලක්කිරීම මන්ද මානසික පුද්ගලයින් සමාජීයව මුහුණ දෙන ගැටලු සමහරෙකි. ඊට අමතරව නිසි පරිදි ආහාර නොලැබීම, දඬුවම් දීම, නොසලකා හැරීම, ගසා කෑම්, වංචාවලට ලක්වීම, නිසි වේලාවට අවශ්‍යතා ඉටු නොවීම ද දෛනිකව ඔවුන් මුහුණ දෙන ගැටලු රැසකි. ලිංගික අපයෝජනයට ලක්වීම, මෙන්ම පවතින නීතිමය තත්ත්වයන් තුළ ද නිරන්තර අත්අඩංගුවට පත්වීම, සිරගතවීම මන්ද මානසික පුද්ගලයින් මුහුණ දෙන තවත් ගැටලු කිහිපයෙකි.කායික, මානසික, චිත්තවේගීයව හා සමාජීයව මෙම පුද්ගලයින්ම එල්ල වෙන අභියෝග හේතුවෙන් ඇතැම් අය ප‍්‍රචණ්ඩකාරී, සමාජ විරෝධී හැසිරීම් ලක්ෂණ පෙන්වන්නටත් ඇතැම් පුද්ගලයින් ආත්ම අභිමානය, ආත්ම විශ්වාසයෙන් තොර දුබල පුද්ගලයින් ලෙසත් සමාජය තුළ දී දැකිය හැකිය.දරුවෙකු මන්ද මානසික තත්ත්වයකින් පෙළෙන බව හඳුනා ගත් විට, එම දරුවා කෙලෙස පුනරුත්ථාපනය කළ හැකි ද? යන්න විමසා බලා, වැඩිදියුණු කරගත හැකි කුසලතාවන් හඳුන්වා දී හැකි උපරීම පරිදි ස්වාධීනව පිටත්වීමට අවශ්‍ය මඟ පෙන්වීමෙන් දරුවා සමාජය තුළ කරදරකාරී චරිතයක් හෝ මව්පියන්ට බරක් නොවී රටට ඵලදායි, මනා පෞරුෂත්වයකින් ද යුත් සමාජය තුළ ඵලදායි පුද්ගලයෙක් බවට පත්කළ හැකියි.අංගොඩ මානසික සෞඛ්‍ය විද්‍යායතනයේ හෙද නිලධාරි රෝහණ විජේසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=ay0901181</link>
    <topic>මධ්‍යම පළාතට නව යුගයක්</topic>
    <author>උපාලි සමරසිංහ ඡායාරූපය -විමල් කරුණාතිලක</author>
    <content>කොළඹ ආනන්දය වෙනුවට ගලහිටියාව සෙන්ට‍්‍රල් එක තෝරා ගත්තාවයඹ - මධ්‍යම මාර්ග කිලෝ මීටර් 330ක් හදනවාමැදරට ග‍්‍රාම සංවර්ධන සමිති ප‍්‍රතිසංවිධානයටමධ්‍යම පළාතට නව යුගයක් ජලය විදුලිය මාර්ග පහසුකම් සහිතව ගම් - නගර රැසක් සංවර්ධනයටනියෝජ්‍ය ඉඩම් කොමසාරිස්වරයකු ලෙස ජීවිතය පටන්ගෙන අමාත්‍යංශ ලේකම් දක්වා හෙතෙම පැමිණි ගමන අතිශය ආදර්ශවත් එකකි. පොදු මහත් ජනතාවට ජාතිබේද නොසලකා වැඩ කළ පරිපාලන නිලධාරි ආර්.එස්.ජයරත්න නම් වූ ඔහු අද මා හා සම්මුඛ වෙයි. තම රාජකාරි දිවියේ මුහුණ දුන් දහසක් ගැටලු අතරින් කිහිපයක් මා හමුවේ තැබූ එතුමා තවමත් ඉතා හොඳ ස්මරණ ශක්තියකින් හෙබි පුද්ගලයෙකි. අද 72 වැනි වියේ පසුවුවත් තාරුණ්‍යයේ ජවය ඔහු කෙරෙන් පලා ගොස් නැත. “මිනිසකු කළ යුත්තේ අල්ලා ගැනීම නොව බෙදා හදාගැනීම හෝ සියල්ලෙන් ඉවත්වී යාමයි” යනු අද ඔහුගේ පාඨයයි. සරල ආඛ්‍යානයෙන් ඔහුගේ කටවහර මෙසේ විමසමු.විශ‍්‍රාමලත් පරිපාලන නිලධාරි ආර්.එස්.ජයරත්නගම්පහ දිස්ති‍්‍රක්කයේ බෙම්මුල්ල අසල දාරළුව අපේ ගම. 1937 ඔක්තෝබරයේ ඉපදුණු මට බාල සහෝදරයන් දෙදෙනක් ඉන්නවා. මගේ පියා ගොවියෙක්. මව ගෙවිලියක් වගේම ගෘහණියක්. මුලකුරු කළ තක්සලාව ගම්පහ බෞද්ධ පාඨශාලාව. පියා අත්දැකීමෙන් පොහොසත් කෙනෙක්. බෞද්ධ පරිසරයක් අපේ හිතට වඩාත් කාන්දු කෙළේ තාත්තා වගේම අම්මා.1947 අවුරුද්දේ 5 ශිෂ්‍යත්ව විභාගයට කොළඹ ආනන්ද විද්‍යාල ප‍්‍රවේශ විභාගයටත්, රාජකීය විද්‍යාල ප‍්‍රවේශ විභාගයටත් මා ඉදිරිපත් කළේ පියා. එතුමාගේ මෙහෙයවීමත් මගේ උනන්දුවත් නිසා 1948 ජනවාරියේ සිට ආනන්ද විදුහලට යන්නට මට ලකුණු ලැබුණා. ඒ කාලෙ විදුහල්පති මෙත්තානන්ද මහතායි. 1948 පෙබරවාරි 4 ලංකාවේ ප‍්‍රථම නිදහස් උත්සවය මට තවම මතකයි. මුළු රටේම තිබුණේ පුදුමාකාර ආශ්චර්යයක්. පැරැණි පාර්ලිමේන්තුව ළඟ ඉඳන් මං ඒ උත්සවය නැරඹුවෙ අතිශය ප‍්‍රබෝධයකින්.ආනන්ද ප‍්‍රවේශයෙන් සමත්වුණාට එහි පැමිණීම ගමේ සිට අතිශය දුෂ්කරයි. ගමේ ඉඳන් සැතපුම් 1 1/2 ක් පයින්ම එන්නට ඕනෑ. ඒ විදිහට ගම්පහ දුම්රිය ස්ථානයට ඇවිත් දුම්රියෙන් මරදානට පැමිණ ආනන්දයට උදේ 7.30ට එන්න ඕනෑ. ඒ කාලෙ අපට මාස 3ක ප‍්‍රවේශ පත‍්‍රයක් රුපියල් 4යි. ආපසු නිවසට යන විට හවස 4 විතර වෙනවා. 1948 ජූනි වන විටයි ශිෂ්‍යත්ව විභාගයේ ප‍්‍රතිඵල පිටවුණේ. ඒ අනුව ගලහිටියාව මධ්‍ය මහා විද්‍යාලයට ඇතුළත් කළ හැකි බව දන්වා අධ්‍යාපන දෙපාර්තමේන්තුවෙන් ලිපියක් ආවා.ශිෂ්‍යත්වය යටතේ මධ්‍ය විද්‍යාලයේ නේවාසික පහසුකම් හෝ මසකට රුපියල් 12 ක දීමනාවක් ලැබෙන බවද එහි සඳහන්ව තිබුණා. ආනන්දයේදී අගටම ඉගෙන ගන්නවා ද එසේත් නැත්නම් ගලහිටියාව මධ්‍ය මහා විද්‍යාලයට යනවා ද යන්න තීරණය කරන්ට පියා මටයි පැවරුවේ. මේ බැරෑරුම් තීරණය මා ගත්තේ වයස අවුරුදු 10 1/2 දි. පියා අමාරුවෙන් වියදම් කරන නිසා ඒ වියදම් අඩු කරන්නටත්, ගමට කිට්ටු වීමත්, ගමනට මිඩංගු කළ යුතු කාලය අඩුවීමත් නිසා මා ගලහිටියාව විදුහල තෝරාගත්තා. 1957 දි ගලහිටියාවෙන් ලංකා විශ්වවිද්‍යාලයට ඇතුළත් වුණු පළමුවැනි සිසුවා ලෙස මා පේරාදෙණිය විශ්වවිද්‍යාලයට ඇතුළත් වුණා. එහි ඉගෙනුම සඳහා විශ්වවිද්‍යාල ගාස්තු ආදිය පියා දැරුවේ හරිම අමාරුවෙන්.මේ අතර අධ්‍යාපන අමාත්‍යංශයෙන් යළිත් ලිපියක් ආවා. එහි සඳහන් වූයේ 1957 වසරේ විශ්වවිද්‍යාලයට ඇතුළත් වූ සමස්ත මධ්‍ය විද්‍යාල ශිෂ්‍යත්වධාරීන් අතර උසස්ම ලෙස සමත් සිසුවන් 10 දෙනා අතරට මාද අයත් බැවින් ශිෂ්‍යත්වය විශ්වවිද්‍යාලය දක්වා දීර්ඝ කරන ලද බවයි. එනිසා සරසවි අධ්‍යාපනයේ ද ආර්ථික ප‍්‍රශ්න ඉන් මඟහැරුණා.සිංහල ප‍්‍රධාන විෂයය වශයෙන් ද පුරාවිද්‍යාව හා ඉතිහාසය අනු විෂයයන් හැටියට ගෙන විශේෂ උපාධි පාඨමාලාව හදාළෙමි. 1961 දී දෙවැනි පන්තියේ උසස් පෙළ සාමාර්ථයක් ලබාගෙනයි උපාධිය මට ලැබුණේ. පළමුවැනි පන්තියේ සාමාර්ථයකට අවශ්‍ය ලකුණුවලින් මට අඩුවෙලා තිබුණේ එකම එක ලකුණක් පමණයි. එහෙත් ප‍්‍රතිඵල අනුව විශ්වවිද්‍යාලයයේ තාවකාලික සහකාර කථිකාචාර්ය තනතුරක් මටත් ලබාදී තිබුණා. 1961 දී මා වැනි මෙවැනි පත්වීම් ලද අය අතර ඇමැති සරත් අමුණුගම හා මහාචාර්ය ජේ.බී.දිසානායකත් හිටියා.විශ්වවිද්‍යාල කථිකාචාර්ය තනතුරේ ඉන්න ගමන්ම 1963 වසරේ සිවිල් සේවා විභාගයට පෙනී සිටින්න කටයුතු කරන කොටම රජය 63 මැයි මාසයේදී ලංකා සිවිල් සේවය අවලංගු කළා. ඒ වෙනුවට ලංකා පරිපාලන සේවය පිහිටෙව්වා. ඒ අනුව මා එම විභාගයට පෙනී සිටියා ම සහකාර ඉඩම් කොමසාරිස් තනතුරක් ලැබුණා.ආධුනිකයකු ලෙස මා වසරක් මාතර දිසාවේ හිටියා. ඊට පසුව 1968 දක්වාම පොලොන්නරුවෙ. ඒ කාලයේ මින්නේරිය පාර්ලිමේන්තු මන්තී‍්‍ර හා ඉඩම් හා වාරිමාර්ග ඇමැති සී.පී.ද සිල්වා.මේ පළාත්වල මිනිසුනට අවශ්‍ය වී තිබුණේ ඉඩම් හා වතුරයි. ඉඩම් බෙදාදීම කඩිනම් කරන පුරුද්දක් ඇමැතිතුමාට හැමදාම තිබුණා.එහෙත් ඒ කලබලයට අවශ්‍ය නීති රෙගුලාසි කි‍්‍රයා පරිපාටිය යන්නෙ නෑ. ඒවායේ නීතිමය කටයුතු ඉවර වෙනකොට තරමක කාලයක් යනවා. ඒත් ඇමැතිතුමාට අවශ්‍ය නිසා අපි ඉඩම් කට්ටි බෙදලා තාවකාලික සීමා බෙදලා ඉඩම් බෙදනවා. එවකට දිසාපතිවරුන් වූ අයිවන් සමරවික‍්‍රම, කේ.එච්.ජේ.විජේදාස මහත්වරුන් එක්ක කටයුතු කිරීමත් පහසුයි. පොලොන්නරුවේ පැය දහයක් පමණ වෙහෙස වී වැඩකරලා හොඳ සංවර්ධන කි‍්‍රයාකාරකම්වලට හවුල්වුණා.පොලොන්නරුවේ දිස්ති‍්‍රක් ඉඩම් නිලධාරි වශයෙන් ඉන්න කාලෙදි 1,100 ක් පමණ වූ කවුඩුලු වැව ජනපදවාසීනට ප‍්‍රථම වරට ජල පහසුකම් ලබාදුන් අවස්ථාව මට හරිම ප‍්‍රීතිමත් අවස්ථාවක්. ඒ කාලෙ ඉඩම් බෙදාදීමෙදි ඇමැතිතුමා බලපෑම් කළේ නෑ. ඉඩම් ප‍්‍රතිපත්තියට අනුවමයි බෙදාදීම් කළේ. පළමුවැන්න ඉඩම් නොමැතිකම, විවාහ වී සිටිය යුතු බව, පවුලේ සාමාජිකයන් ප‍්‍රමාණය බරපතළ බව, ගොවිතැන පිළිබඳ දැනුම මේ වගේ දේවල් තමයි සැලකුණේ.1972 දී මා ඉඩම් ප‍්‍රතිසංස්කරණ කොමිසන් සභාවේ ප‍්‍රධාන අධ්‍යක්ෂ ලෙස කටයුතු කළා. ඊටත් පස්සෙ 1973 – 75 දක්වා මා හිටියෙ මහවැලි සංවර්ධන මණ්ඩලයේ නියෝජ්‍ය සාමාන්‍යාධිකාරි ලෙසයි.ඊට ප‍්‍රථම මට කියන්න ඔබ 1969 ජනවාරියේ මහනුවර දිස්ති‍්‍රක්කයට මාරුවක් ලබනවා. මිනිපේ ජනපද ව්‍යාපාරය භාරව කටයුතු කරන්න. මම කීමි.ඔව්. ඒ කාලෙදි තමයි මා විවාහ වුණේ. නුවර කච්චේරියට අනුයුක්තව නගරයේ ඉන්නට තිබුණේ මා මිනිපේ දුෂ්කර ගමේ තමයි වැඩිපුර හිටියේ. මිනිපේ ජනතාව වෙනුවෙන් මා විසල් මෙහෙවරක් කළා. ඒ අයගෙ ඉඩම් ප‍්‍රශ්න, වතුර ප‍්‍රශ්න විසඳලා දුන්නා. මට ඊටත් වඩා සේවයක් කරන්න ලැබුණේ මහවැලි ඇමැති වශයෙන් ගාමිණී දිසානායක මහතා පත්වෙලා ආපු වෙලවෙදි. මහවැලි සංවර්ධන මණ්ඩලයේ නියෝජ්‍ය සාමාන්‍යාධිකාරි වශයෙන්. මගේ ජීවිතයේ ඉතාමත් සතුටට පත්වූ අවස්ථා කීපයක් කියන්නම්. මා 1975 දි කළුතර දිසාපති. පස්දුන් කෝරළයේ ඉතාම නොදියුණු හා දුෂ්කර ගම්මාන රාශියකට මාර්ග හා විදුලිබලය ලබාදීමට කි‍්‍රයාකළා.අඳුරේ හිටපු මිනිස්සු ආලෝකය දැකලා සතුටුවෙන හැටි දැක්කම මට හරිම ආස්වාදයක්. හරිහමන් ගමන් මාර්ගයක් නැතිව ලෙඩෙක් වත් ගෙනයන්න බැරිව සිටි කළුතර දිසාවේ අඟුරුවාතොට, බුලත්සිංහල හා ඊට එහා දුෂ්කර ගම්වලට අපි මාර්ග ලබාදුන්නා. ඉඩම් හා ඉඩම් සංවර්ධන අමාත්‍යාංශයේ අතිරේක ලේකම් වශයෙන් මා වැඩ කළ කාලෙත් උසස් මහජන සේවයක් කරන්න මට අවස්ථාව ලැබුණා. මහවැලි කඩිනම් සංවර්ධන ව්‍යාපාරය හේතුවෙන් වික්ටෝරියා ජලාශ ප‍්‍රදේශයේ තෙල්දෙණිය, කුණ්ඩසාලේ ඇතුළු නගර කීපයක් ද, පන්සල්, කෝවිල් පල්ලි රාශියක් ද ඉඩම් කොටස් හිමි පවුල් 18,000 ක් පමණ ද, කොත්මලේ ප‍්‍රදේශයේ නගර, ගම්මාන සහ පන්සල් කෝවිල් රාශියක් ද ඉඩම් කොටස් ද හිමි 7,800 ක් පමණ ද, රන්දෙණිගල ජලාශ ප‍්‍රදේශයේ පවුල් 1500 ක් පමණ ද අවතැන් වූ වෙලාව් ඒ ඒ නගර පූජනීය ස්ථාන හා පුද්ගලයන් ක‍්‍රමානුකූලව හා විධිමත්ව නැවත ස්ථානගත කරන්නට මට හැකිවුණා.ගාමිණී දිසානායක ඇමැතිතුමාගේ පියාගේ හා වෙනත් ඥාතීන්ගේ ඉඩම් කොටස් පවා මේ ව්‍යාපාරයට යටවී ගියා. ඒකට ඉහළම මිලක් ලබා ගන්නට ඇතැම් ඥාතීන් කටයුතු කළත් මා එසේ කිරීම නුසුදුසු යැයි ඇමැතිතුමාට යෝජනා කළ විට එතුමා ඒක අනුමත කළා. ඒවගේම පසුකලෙක ඒ ඉඩම්වලට රජය ගෙව්වෙ කොහොමද කියලා පරීක්ෂණයක් ආවා. එතකොට ඒවා නියම පිළිවෙළට සුදුසු විදියට කළ බව තේරුම් යාමෙන් මගේත් එතුමාගේත් ආත්මගරුත්වය බේරුණා.රාජ්‍ය පරිපාලන අමාත්‍යංශයේ ලේකම් වශයෙන් මට බොහෝ පියවර අරන් ජනතාවට සේවයක් කරන්නට ලැබුණා. අග‍්‍රහාර රක්ෂණ ක‍්‍රමය ඇති කළේ මගේ කාලයේදීයි. දිසාපතිවරුන් විදුලි පුවත් මඟින් මාරු කිරීම ප‍්‍රතිපත්තියක් වශයෙන් මා අහෝසි කළා. ඒ කාලෙ 44/90 චක‍්‍රලේඛය අනුව වන්දියක් අරන් විශ‍්‍රාම යවන ක‍්‍රමයක් ආවා ද්‍රවිඩ යුවතියක්. මා හිතන්නෙ නම කුලනායකම්. මේ විදියට විශ‍්‍රාම ගිහින් වෙච්ච ඇබැද්දියකටත් මා සාර්ථකව පිළිතුරු දුන්නා. ඇයට හිටියෙ මහලු අම්මා විතරයි. ඇයගේ ලෙඩ දුක් බලන්න හිටපු එකම දරුවා මෙයයි.වරාය සංවර්ධන අමාත්‍යාංශයේ සේවය කළේ. මේ චක‍්‍රලේඛය අනුව වන්දි අරන් තමන් පදිංචි පළාතට ගියේ වෙනත් ආයතනයක පුරප්පාඩුවක් ලැබෙන පොරොන්දුව අනුවයි. ඒත් වන්දි අරන් ගියාට පස්සෙ රස්සාවත් නැතිවුණා. බලාපොරොත්තු රස්සාවත් නැතිවුණා. මහලු මවගේ බේත්හේත්වලට විශාල මුදලකුත් ඕනෑ. ඒ ළමයා මා හමුවෙන්න ඇවිත් අඬලා ප‍්‍රශ්නය කියලා නැවත රස්සාව දෙන්න වන්දිය නැවත ගෙවන්නම් යැයි ඉල්ලා සිටියා. මානුෂික හේතුªමත ඒ ප‍්‍රශ්නය එසේම ඇයට කියා ලියවා වන්දියේ වියදම් මුදල් පසුව කපා ගන්නා ගිවිසුම මත රස්සාව දුන්නා.ඊළඟට මෛතී‍්‍රපාල සේනානායක ඇමැතිතුමාගේ භාර්යාව ඇමැති පෞද්ගලික ලේකම් හැටියට වැඩ කළාට පත්වීම් ලිපිය නැතිවෙලා. එයා විශ‍්‍රාම වැටුප ගන්න බැරිව ළතැවෙවී මට කීවා. මා මගේ බලතල පාවිච්චි කරලා අදාළ වගන්ති හරියට ලියලා විශ‍්‍රාම වැටුප හදලා දුන්නා. ඊළඟට මේ ප‍්‍රශ්නයට හිටපු අධිකරණ ඇමැති ෆීලික්ස් ආර්.ඩයස් බණ්ඩාරනායක මැතිතුමාගේ භාර්යාවටත් තිබුණා. ඒ ප‍්‍රශ්නයත් ඒ විදිහටම විසඳලා දුන්නා.මීට අමතරව රාජ්‍ය සේවයේ බඳවා ගැනීම් පටිපාටි හා වැටුප් පරිමාණ පරිගණකගත කිරීම හා ඒ මතින් වෘත්තීය සමිති ප‍්‍රශ්න නිරාකරණය කිරීමත් සිදුකළා.1983 ජූලි කලබලය දවසේ මා සිටියේ කොළඹ කිංසි පාරේ නිවසක. මගේ දුව ගියේ බොරැල්ල දේවි බාලිකාවට. උදේම ඇය පාසලට ඇරලලා තමයි මා කාර්යාලයට යන්නෙ. කාර්යාලය තිබුණේ පරණ පාර්ලිමේන්තුව ළඟ. දහවල් වනවිට බොරැල්ලේ මහ කලබල. වාහන එක ගොඩේ මහා ගාලගෝට්ටියක්. පොලිසිය හමුදාව දාලා තිබුණත් ඒ අයට පාලනය කරගන්න බෑ. අනෙක ප‍්‍රශ්නය ඇතිවෙලා තිබුණෙ හමුදාවෙ නිලධාරීන් 11 ක් මරලයි. ඒ නිසා කිසිම සමාජ පාලනයක් තිබුණෙත් නෑ. මා ගිහින් දේවි බාලිකාවට දුව ගත්තා. අපේ දුවගේ යාළුවො 15 ක් විතර ගෙදර යන්න විදියක් නැතුව ඉන්නවා. මා ඒ අයවත් අරගෙන අපේ ගෙදර ගෙනාවා. මා පියන්ට දුරකථනයෙන් දන්වා ගෙන්වාගෙන දරුවන් බාර දුන්නා.1995, 96 වගේ කාලෙය්දි කොළඹ තැඹිලි කරත්ත බෝම්බයෙන් බේරුණේ නූලෙන්. මා එතකොට රාජ්‍ය පරිපාලන, ස්වදේශ කටයුතු හා වැවිලි කර්මාන්ත අමාත්‍යාංශයේ ලේකම්. උදේ පරිපාලන අමාත්‍යාංශයේ ඉඳලා දහවල් තවත් රැස්වීමකට යන්න තිබුණා. හරියටම විනාඩි 20 ක් වගේ කාලයකදි මෙතැනින් මාරුවෙලා එතැනට යන්න ඕනෑ.ඒත් ඒ මොහොතේම මගේ මිතුරකු වන ද.මු.දසනායක මන්තී‍්‍රතුමා ආවා. එයා එක්ක පමාවෙලා එළියට බහින්න විනාඩි 20 ක් පමණ ගියා. බහින්න ගිය වෙලාවෙ එළියට බැස්ස නම් හරියටම ඒ ඉස්සරහ පිපිරුණු තැඹිලි කරත්ත බෝම්බෙට මා අහුවෙනවා. ජීවිතේ බේරිච්චි ගමන් මා හිතුවෙ මට ඉන්න එකම දරුවා දුවගෙන් නිදහස් වෙන්න. දුවට එතකොට යම්තම් අවුරුදු 25 යි. සමන්ති ජයරත්න නම. ජීවිතේ කොයි වෙලාවෙද දන්නෙ නෑ. එනිසයි දුවව බන්දලා දුන්නෙ.තවත් වැදගත්ම දෙයක් කියන්න ඕනෑ. චන්ද්‍රිකා බණ්ඩාරනායක මැතිනිය ඉඩම් ප‍්‍රතිසංස්කරණ කොමිසන් සභාවට ආවෙ මා එහි ප‍්‍රධාන අධ්‍යක්ෂ හැටියට ඉන්නකොටයි. රටේ අගමැතිනියගේ දුව නිසා කොබ්බෑකඩුව ඇමැතිතුමා ඇය විශේෂ සම්මුඛ පරීක්ෂණයක් පවත්වන්න යැයි කීවා. ඇය තෝරාගැනීමේ සම්මුඛ පරීක්ෂණ කොමිටියේ නායකයා වුණෙත් මමයි.එදා සිට ඇය ජනාධිපති වෙනතුරු අපේ පවුලෙ හිතවතියක් වගේම හිටියා. ඒත් අවසාන කාලයේදී කුමන හේතුවක් නිසාද දන්නෙ නෑ ඈ මා සමඟ තරමක නොමනාපයෙන් ඉඳලා තිබෙන බව මට වැටහුණා. මගේ සතුටුදායක රාජ්‍ය සේවයේ අවසාන වර්ෂ කීපය තුළ හිටපු ජනපතිනියගෙන් අහිතකර ප‍්‍රතිචාර එල්ල වෙන්න ගත්තා. මා ඊට හේතුව දැන සිටියේම නෑ. ඒත් පසුකාලීනව මට වැටහී ගියා ඒකට හේතුව. වැවිලි කර්මාන්ත අමාත්‍යාංශය යටතේ ශ‍්‍රී ලංකා රබර් නිෂ්පාදන හා අපනයන සමාගමට සම්බන්ධ සිදුවීමක් කියලයි හිතෙන්නෙ.මා දැන් ජීවිතයෙන් පවා නිදහස්ව නැවත ඉපදවීමක් වත් නැති නිවන බලාපොරොත්තු වන කෙනෙක්. ඒ නිසා තැන් තැන්වල වැරදි ඇදලා වැඩක් නෑ. මා විශ‍්‍රාම ගියාට පසුව අයථා ලෙස මුදල් අමාත්‍යංශය හරහා අතිවිශාල මිලියන ගණනක මුදල් මේ ආයතනය හරහා එළියට ගිහින් තිබෙන බව මට හිතෙනවා.උපාලි සමරසිංහ ඡායාරූපය -විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=ay0901182</link>
    <topic>වයඹ - මධ්‍යම මාර්ග කිලෝ මීටර් 330ක් හදනවා</topic>
    <author>සුභද්‍රා දේශපි‍්‍රය</author>
    <content>කොළඹ ආනන්දය වෙනුවට ගලහිටියාව සෙන්ට‍්‍රල් එක තෝරා ගත්තාවයඹ - මධ්‍යම මාර්ග කිලෝ මීටර් 330ක් හදනවාමැදරට ග‍්‍රාම සංවර්ධන සමිති ප‍්‍රතිසංවිධානයටමධ්‍යම පළාතට නව යුගයක් ජලය විදුලිය මාර්ග පහසුකම් සහිතව ගම් - නගර රැසක් සංවර්ධනයට2008 වසර තුළ පළාත් පාලන සහ පළාත් සභා අමාත්‍යාංශය මඟින් සහාය ලබා දෙන ලද ප‍්‍රධාන ක්ෂේත‍්‍රය වූයේ මාර්ග සංවර්ධනයයි.ප‍්‍රධාන මාර්ග ව්‍යාපෘති 2 ක් කි‍්‍රයාත්මක කිරීමට අතිරේකව 2009 වසරේ සිට 2014 දක්වා අරමුදල් සපයා සංවර්ධන කිරීමට හැකිවන පරිදි කි.මී. 2014 ක පළාත් මාර්ග සඳහා සැලැසුම් සකස් කරන ලදි.මේ සූදානම් වීමේ ව්‍යාපෘතිය සාර්ථකව කි‍්‍රයාත්මක කිරීමේ ප‍්‍රතිඵලයක් ලෙස දැනටමත් ආසියානු සංවර්ධන බැංකුව, ලෝක බැංකුව සහ ජපන් බැංකු අරමුදල් ලබා දෙන බවට ප‍්‍රතිඥා දී ඇත. මෙය සැබවින්ම පළාත් සභාවලට සුබදායක ආරංචියකි.ආසියානු සංවර්ධන බැංකු ආධාර යටතේ කි‍්‍රයාත්මක කරනු ලබන මාර්ග ක්ෂේත‍්‍ර සංවර්ධන ව්‍යාපෘතිය මඟින් උතුරු මැද පළාතේ පළාත් මාර්ග කි.මි. 154 ක් ද, වයඹ පළාතේ කි.මි. 191 ක් ද, ඌව පළාතේ කි.මි. 165 ක් ද, බස්නාහිර පළාතේ කි.මි. 165 ක් ද, පුනරුත්ථාපනය කර ඇත.අකුරණ දුණුවිල මාර්ගයේ කාපට් දැමීමජපන් බැංකු ආධාර යටතේ කි‍්‍රයාත්මක වන පළාත් මාර්ග සංවර්ධන ව්‍යාපෘතිය යටතේ මධ්‍යම පළාතේ කි.මි. 140 ක් ද, සබරගමු පළාතේ කි.මි. 164 ක් ද සංවර්ධන කරගෙන යනු ලැබේ. තවද ආසියානු සංවර්ධන බැංකු ආධාර යටතේ කි‍්‍රයාත්මක කර 2006 වසරේ අවසන් කරන ලද දකුණු පළාත් මාර්ග සංවර්ධන ව්‍යාපෘතිය යටතේ දකුණු පළාතේ මාර්ග කි.මි. 116 ක් ද සංවර්ධනය කරන ලදී.2008 වර්ෂයේ දී අමාත්‍යාංශය විසින් පළාත් පාලන ක්ෂේත‍්‍රය තුළ පළාත් පාලන කටයුතු සහ ජනතා සුබසාධනය සම්බන්ධයෙන් විවිධ සේවා සම්පාදනය කර තිබේ.අපද්‍රව්‍ය කළමනාකරණය සම්බන්ධයෙන් පළාත් පාලන ආයතනවලට පූර්ණ වගකීම පැවැරී තිබුණත් ප‍්‍රාදේශීය මට්ටමෙන් කාර්යක්ෂම වූ කසළ කළමනාකරණයක් සඳහා ජාතික මට්ටමේ සම්බන්ධිකරණයක් හා තාක්ෂණික සහාය ලබාදීම සඳහා ජාතික මට්ටමේ ආයතනයක් පිහිටුවීමේ අවශ්‍යතාව බොහෝ කලක සිට පැවතිණි. එම අවශ්‍යතාව පදනම් කරගෙන ශී‍්‍ර ලංකාවේ නාගරික කළමනාකරණ ඉතිහාසයේ පළමුවරට පළාත් මට්ටමේ කාර්යක්ෂම මැදිහත්කරුවෙකු ලෙස ජාතික ගන අපද්‍රව්‍ය කළමනාකරණ සහායක මධ්‍යස්ථානය 2007 වර්ෂයේදී අමාත්‍යාංශ පරිශ‍්‍රයේදී පිහිටුවනු ලැබීය.ජාතික විශේෂඥ උපදේශක කණ්ඩායමේ තාක්ෂණික සහාය ඇතිව ඵලදායි කසළ කළමනාකරණය මෙන්ම මධ්‍යම රජයේ සම්බන්ධීකරණ යාන්ත‍්‍රණයක් ද මේ ආයතනය හරහා සිදුකර ගැනීමට අමාත්‍යාංශයට හැකියාව ලැබී තිබේ. මෙම කාර්යය වඩා සාර්ථකව ඉටුකිරීම සඳහා ජපාන ජාත්‍යන්තර ශක්‍යතා වැඩිදියුණු කිරීමේ සංවර්ධන සැලැස්මක් කි‍්‍රයාවට නංවා ඇත.මධ්‍යස්ථානය මගින් ද්‍රව්‍ය නැවත භාවිතය හා ප‍්‍රතිචකී‍්‍රයකරණය පිළිබඳ දැනුවත්භාවය වැඩි දියුණු කිරීම සඳහා මේ රටේ ජනතාවට හුරුපුරුදු භාවිතයක් වන “අපරාදෙ” යන සංකල්පය මතුකිරීමට උත්සාහ දරා ඇත. මෙම වැඩසටහන යටතේ, ප‍්‍රචාරක මාධ්‍යයක් ලෙස ආදර්ශ මල්ලක් ප‍්‍රජාව අතර බෙදා දී තිබේ.විදේශාධාර සපයනු ලබන ආයතන වෙතින් මාර්ග සංවර්ධනය සඳහා සංවර්ධන ආධාර ලබා ගැනීමට හැකිවන පරිදි මේ ව්‍යාපෘතිය යටතේ ශක්‍යතා අධ්‍යයන සිදු කිරීම හා තාක්ෂණික සැලැසුම් සකස් කිරීම සිදු කරනු ලැබේ. එමඟින් 2009 වසරේ සිට තම පළාතේ ඇති මාර්ග ප‍්‍රතිසංස්කරණය කිරීම සඳහා ව්‍යාපෘති ආධාර ලබා ගැනීමට පළාත් සභා සූදානමින් තැබීම සිදු කරනු ලැබේ.නැඟෙනහිර නවෝදය වැඩසටහන යටතේ නැඟෙනහිර පළාතේ මාර්ග, විදුලි බලය, ප‍්‍රජා පහසුකම්, ජල සම්පාදනය, සනීපාරක්ෂාව, සෞඛ්‍ය, මානව සම්පත් සංවර්ධනය සහ යහ පාලනය වැඩි දියුණු කිරීම සඳහා ආධාර සපයා ඇත.දේවහුව පානිය ජල යෝජනා ක‍්‍රමය විවෘත කිරීමට එක්වූ පළාත් පාලන හා පළාත් සභා ඇමතිජනක බණ්ඩාර තෙන්නකෝන් මහතාවිශේෂයෙන් පළාත් මාර්ග සම්බන්ධයෙන් මෙම අමාත්‍යාංශය විසින් මාර්ග සැලැසුම් සහ ශක්‍යතා අධ්‍යයන පිළියෙල කොට අවසන් කර ඇති නිසා 2009 වසර තුළ දී නැඟෙනහිර පළාතේ පළාත් මාර්ග වෙනුවෙන් විදේශ ආධාර ලබා දීමට ආධාර සපයන ආයතනවලට පහසු වනු ඇත.අලුතින් පිහිටුවන ලද නැඟෙනහිර පළාත් සභාව වෙනුවෙන් එවැනි විදේශ ව්‍යාපෘතියක් කි‍්‍රයාත්මක කිරීමට හැකි වීම අමාත්‍යාංශය ලද ජයග‍්‍රහණයකි.ප‍්‍රාදේශීය සභා 9 ක් තුළ කේන්ද්‍රීය ග‍්‍රාමීය මාර්ග ජාලය සංවර්ධනය කිරීම සඳහාත්, ඒවා මනා ලෙස කළමනාකරණය කිරීම සඳහාත්, ලෝක බැංකු ආධාර යටතේ විශේෂ නියමු ව්‍යාපෘතියක් ද කි‍්‍රයාත්මක කර ඇත. මේ යටතේ ග‍්‍රාමීය මාර්ග කි.මි. 160 ක් සංවර්ධනය කරනු ලැබේ. මෙම නියමු ව්‍යාපෘතිය නිසා නුදුරු අනාගතයේදීම ජාතික මට්ටමේ සහ පළාත් මට්ටමේ විශාල ව්‍යාපෘති කි‍්‍රයාත්මක කිරීමට හැකිවනු ඇත.මේ ව්‍යාපෘතිය යටතේ හඳුනා ගන්නා ලද කේන්ද්‍රීය ග‍්‍රාමීය මාර්ග ජාලය පිළිබඳ සංකල්පය සහ ක‍්‍රම වේදය සෙසු පළාත් පාලන ආයතන වෙත හඳුන්වා දීම සඳහා පළාත් පාලනය පිළිබඳ ශී‍්‍ර ලංකා ආයතනය යටතේ වැඩසටහන් ආරම්භ කර ඇත.පළාත් පාලන යටිතල පහසුකම් සංවර්ධන ව්‍යාපෘති යටතේ පළාත් පාලන ආයතන වෙත ණය ප‍්‍රදාන සහ තාක්ෂණික ආධාර ලබා දීමට ද අමාත්‍යාංශය කටයුතු යොදා තිබේ.රුපියල් මිලියන 6700 ක පිරිවැයකින් කි‍්‍රයාත්මක වන පළාත් පාලන යටිතල පහසුකම් සංවර්ධන ව්‍යාපෘතිය මඟින් තිරසර සංවර්ධනය සඳහා පළාත් පාලන ආයතන උනන්දු කරවන ආකාරයේ යටිතල පහසුකම් සංවර්ධනය පිණිස තාක්ෂණික හා මූල්‍ය ආධාර ලබා දෙනු ලැබේ. 2011 දක්වා ණය හා ප‍්‍රදාන ලබාදීමෙන් පළාත් පාලන ආයතන සඳහා සහය ලබා දීමට බලාපොරොත්තු වන අතර, 2008 වසර තුළ අනුමත කරන ලද ව්‍යාපෘති සංඛ්‍යාවේ වටිනාකම මිලියන 1519 කි. මේ අතරින් සිවිල් කොන්ත‍්‍රාත් 24 ක් පිරිනමා ඇති අතර, එහි වටිනාකම මිලියන 1004 කි.පළාත් පාලන සහ පළාත් සභා අමාත්‍යාංශය විසින් පළාත් සභාවල සී, ඩී, සහ ඊ පන්තියේ මාර්ග වැඩි දියුණු කිරීමට සහය සපයා ඇත. ශී‍්‍ර ලංකාවේ මාර්ග ජාලයෙන් කි.මී. 11,740 ක් ජාතික මට්ටමේ මාර්ග (ඒ සහ බී) වන අතර කි.මී. 16,000 ක් පළාත් මාර්ග වේ.ආසියානු සංවර්ධන බැංකුව ආධාර සපයන මාර්ග ක්ෂේත‍්‍ර සංවර්ධන ව්‍යාපෘතිය සහ මාර්ග පහසුකම් සැපයීමේ ව්‍යාපෘතිය, ජපාන ජාත්‍යන්තර සහයෝගිතා බැංකුව, අරමුදල් සපයන පළාත් මාර්ග වැඩිදියුණු කිරීමේ ව්‍යාපෘතිය සහ ලෝක බැංකු ආධාර සපයන මාර්ග ක්ෂේත‍්‍ර සහායක ව්‍යාපෘතිය යටතේ ග‍්‍රාමීය මාර්ග නියමු ව්‍යාපෘතිය, පළාත් මාර්ග ජාලය සඳහා සහ පළාත් පාලන මාර්ග ජාලය සඳහා මුදල් ආයෝජනය කරනු ලබයි. පළාත් මාර්ග කි.මි. 2500 ක පමණ ශක්‍යතා අධ්‍යයනය හා සවිස්තරාත්මක සැලැසුම් සකස් කිරීම ද අමාත්‍යාංශය යටතේ සිදුවේ.ආසියානු සංවර්ධන බැංකු ආධාර සපයන මාර්ග ක්ෂේත‍්‍ර සංවර්ධන ව්‍යාපෘතිය යටතේ මිලියන 10,350 ක් වැය කරමින් බස්නාහිර, වයඹ, උතුරු මැද හා ඌව පළාත්වල පළාත් මාර්ග කි.මි. 800 ක් හා පාලම් 53 ක් පුනරුත්ථාපනය කර ඇත.පළාත් මාර්ග සංවර්ධන ව්‍යාපෘතිය යටතේ මිලියන 6835 ක් වැය කරමින් මධ්‍යම හා සබරගමුව යන පළාත්වල පළාත් මාර්ග කි.මි. 610 ක් හා පාලම් 40 ක් පුනරුත්ථාපනය කිරීමේ වැඩ නිමවෙමින් පවතී.පළාත් මාර්ග ප‍්‍රතිසංස්කරණය සඳහා ආධාර ලබා දෙන ආයතනවල සංවර්ධන සහාය පළාත් සභා වෙත ලබාදීමේ බලාපොරොත්තුව ඇතිව ශක්‍යතා අධ්‍යයනයක් සහ තාක්ෂණ සැලැසුම් පිළියෙල කිරීම සඳහා ව්‍යාපෘතියක් දියත් කර තිබේ. ඉදිරි වර්ෂවල දී මාර්ග ව්‍යාපෘතිය කි‍්‍රයාත්මක කිරීම සඳහා පළාත් මට්ටමේ පවතින සූදානම මෙම ව්‍යාපෘතිය මඟින් තහවුරු කෙරෙනු ඇත.අමාත්‍යාංශය විසින් උතුරු සහ නැගෙනහිර පළාත්වල විවිධ පුනරුත්ථාපන කටයුතු කිරීමේ යෙදී සිටියි.විවිධ ආර්ථික කටයුතු, මාර්ග ඇතුළු සමාජ ක්ෂේත‍්‍ර, විදුලිය, ප‍්‍රජා පහසුකම්, ජල පහසුකම් හා සනීපාරක්ෂාව, සෞඛ්‍යය, මානව සම්පත් සංවර්ධනය සහ පාලනය මේ යටතේ දැක්විය හැකිය.අමාත්‍යාංශයේ සම්බන්ධීකරණය යටතේ ව්‍යාපෘති 3 ක් උතුරු හා නැගෙනහිර පළාත්වල කි‍්‍රයාත්මක වේ. එනම් උතුරු හා නැගෙනහිර ප‍්‍රජා පුනරුත්ථාපන සංවර්ධන ව්‍යාපෘතිය හා එහි දිගු ව්‍යාපෘතියයි.යුද්ධයෙන් විපතට පත් ප‍්‍රදේශ පුනරුත්ථාපනය කිරීමේ ව්‍යාපෘති යටතේ මහා මාර්ග සංරචකය මාර්ග සංවර්ධන අධිකාරිය යටතේ ද, විදුලි සංරචකය විදුලි බල මණ්ඩලය යටතේ ද, කි‍්‍රයාත්මක වේ. මෙම විදේශාධාර ව්‍යාපෘතිවලට අමතරව දින 180 වැඩසටහන යටතේ නැගෙනහිර පළාත් සිවිල් පරිපාලනය නඟා සිටුවීම සඳහා රාජ්‍ය පරිපාලන හා ස්වදේශ කටයුතු අමාත්‍යාංශය සමඟ එක්ව කටයුතු කරනු ලැබේ.සුභද්‍රා දේශපි‍්‍රය</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=ay0901183</link>
    <topic>මැදරට ග‍්‍රාම සංවර්ධන සමිති ප‍්‍රතිසංවිධානයට</topic>
    <author>නිහාල් පී. අබේසිංහ සේයාරූ - සුදම් ගුණසිංහ</author>
    <content>කොළඹ ආනන්දය වෙනුවට ගලහිටියාව සෙන්ට‍්‍රල් එක තෝරා ගත්තාවයඹ - මධ්‍යම මාර්ග කිලෝ මීටර් 330ක් හදනවාමැදරට ග‍්‍රාම සංවර්ධන සමිති ප‍්‍රතිසංවිධානයටමධ්‍යම පළාතට නව යුගයක් ජලය විදුලිය මාර්ග පහසුකම් සහිතව ගම් - නගර රැසක් සංවර්ධනයටමධ්‍යම පළාතේ කර්මාන්ත හා ව්‍යාපාර සංවර්ධනය වෙනුවෙන් නව නිපුණතා වැඩසටහන් රැසක් කි‍්‍රයාවට නංවා තිබේ.මධ්‍යම පළාතේ තරුණ තරුණියන් 1500 ක් ලී වැඩ, ලෝහ වැඩ හා වෙනත් වෘත්තිය පුහුණු අවස්ථා ලබා දීම මගින් ශ‍්‍රම වෙළෙඳපළට එක් කිරීම සඳහා රුපියල් ලක්ෂ 296 ක් මුදලක් ආයෝජනය කරනු ලැබීය.2009 වසරේ පුහුණුලාභීන් 1500 ක් ශ‍්‍රම වෙළෙඳපළට එක්කිරීම ප‍්‍රධාන අපේක්ෂාවයි.පළාතේ පාරම්පරික හා නූතන හස්ත කර්මාන්ත ශිල්පීන්ගේ සහජ දක්ෂතා හා හැකියාවන් අගය කරමින් ඔවුන් දිරි ගැන්වීම උදෙසා, ප‍්‍රදර්ශන පැවැත්වීම, දේශීය හා විදේශීය වෙළෙඳපළට යොමු කිරීම, චක‍්‍රවර්තී ශිල්පී උපහාර ලබාදීම සඳහා රුපියල් ලක්ෂ 75 ක් මුදලක් ආයෝජනය කරන ලදී.2009 වසරේ ශිල්පී පවුල් 3500 ක් ගේ ආර්ථික තත්ත්වය නංවාලීමට වැඩසටහන් සංවිධානය කරනු ඇත.පසුගියදා කෝටි 2 ක වියදමින් ඉදිකළ මාතලේ නව ප‍්‍රාදේශීය සභා ගොඩනැගිල්ල තුළ ඇති ග‍්‍රාම සංවර්ධනයට උරදෙන ශී‍්‍ර ලංකාවේ ප‍්‍රථම ග‍්‍රාමීය පාර්ලිමේන්තුවයි මේ.පළාතේ තිරසාර සංවර්ධන කාර්යය සඳහා උරදෙන නිෂ්පාදන හා සේවා ක්ෂේත‍්‍රයේ නියැලී ව්‍යාපාරික ප‍්‍රජාව අභිමානවත් ලෙස ඇගයීම සඳහා වන තරු සම්මාන වැඩසටහන සහ ඵලදායිතා සම්මාන පිරිනැමීම මගින් පළාතේ සිටින ඉතා කුඩා පරිමාණයේ සිට මහා පරිමාණය දක්වා සියලුම ව්‍යාපාර ඇගැයීමට ලක් කිරීම. මධ්‍යම පළාතේ අපනයනකරුවන් සඳහා අත්‍යවශ්‍යව පැවැති අපනයනකරුවන්ගේ වාණිජ මණ්ඩලයක් පිහිටුවීම හා ඔවුනට අවශ්‍ය යටිතල පහසුකම් ලබාදීම සඳහා රුපියල් ලක්ෂ 74 ක් මුදලක් ආයෝජනය කරනු ලැබීය.2009 වසර තුළ නව ව්‍යවසායකයින් 500 ක් දිරි ගැන්වීමට අපේක්ෂිතයි.ග‍්‍රාමීය අංශයේ රැකියා උත්පාදනය සඳහා අත්යන්ත‍්‍ර රෙදිපිළි කර්මාන්තය සංවර්ධනය කිරීම වෙනුවෙන් පෙහෙකම් නිවාස වැඩසටහන කි‍්‍රයාවට නැංවීය.පේෂකර්ම මධ්‍යස්ථානවල සේවය කරන කාර්මිකාවන්ගේ ආකර්ෂණයට ලක්කරන එහි තමාගේම නිවස යැයි හැඟීමක් ඇති කොට කාන්තාවන් වැඩි පිරිසක් පේෂ කර්මාන්තයට යොමු කිරීම සඳහා මධ්‍යස්ථාන නවීකරණය කිරීමයි. ඒ සඳහා පසුගිය වසර දෙක තුළ රුපියල් ලක්ෂ 376 ක ආයෝජනය කර තිබේ.වත්මන් වෙළෙඳපළට ගැළපෙන පරිදි පේෂ කර්ම නිෂ්පාදන ගුණාත්මක භාවයක් ලබාදීම සහ නිමි ඇඳුම් ඒකකයක් ආරම්භ කිරීම අලෙවි ප‍්‍රවර්ධනය උදෙසා රුපියල් ලක්ෂ 15 ක ආයෝජනය කරන ලදී.2009 වසරේ දී දේශීය රෙදිපිළි භාවිතාව ප‍්‍රවර්ධනය මෙන්ම කාර්මිකාවන්ගේ මාසික වැටුප රුපියල් 5000.00 - 10000.00 දක්වා වැඩි කිරීමේ නව සංවර්ධන වැඩසටහන් කි‍්‍රයාත්මක කර තිබේ.මධ්‍යම පළාතේ තිරසාර ග‍්‍රාම සංවර්ධනයක් වෙනුවෙන් කි‍්‍රයාත්මක වන ගැමි ශක්ති වැඩසටහන මුල් තැනක් ගනී.වසර තිහකට පසු හඳුන්වා දුන් නව ග‍්‍රාම සංවර්ධන ව්‍යවස්ථාවට අනුව මේ වර්ෂයේ සිට ග‍්‍රාම සංවර්ධන සමිති 2000 ක් නැවත ප‍්‍රතිසංවිධානය කර ලියාපදිංචි කිරීම සහ නව ග‍්‍රාම සංවර්ධන සමිති ඇති කිරීම, ග‍්‍රාමීය මට්ටමේ සංවර්ධන කාර්යයන් ඉටු කිරීමේදී වඩාත් ප‍්‍රජා දායකත්වයක් හා සහභාගිත්වයක් ලබා දෙන්නා වූ ග‍්‍රාම සංවර්ධන සමිති ඇගැයීමට ලක් කිරීමට ගැමි ශක්ති සම්මාන - 2008 නමින් සම්මාන උළෙලක් හඳුන්වා දීම උදෙසා රුපියල් ලක්ෂ 12 ක මුදලක් යොදවන ලදී.මධ්‍යම පළාතේ තෝරාගත් ගම්මාන 31 ක වෙසෙන ජනතාවගේ සකී‍්‍රය ප‍්‍රජා සහභාගිත්වය ඇතිව කි‍්‍රයාවට නැංවේ. ප‍්‍රදේශයේ පිහිටි භෞතික හා මානව සම්පත් ඵලදායි ලෙස උපයෝගී කර ගනිමින් ගම්මානවල තිරසාර ග‍්‍රාම සංවර්ධනයක් ඇති කිරීම සඳහා ඵලදායිතා ගම්මාන වැඩසටහන හඳුන්වා දීම වැඩසටහන් වෙනුවෙන් රුපියල් ලක්ෂ 04 ක මුදල් යොදවන ලදී.ග‍්‍රාමීය සංවර්ධනය කාන්තා දායකත්වය ලබා ගැනීම සඳහා මධ්‍යම පළාත පුරා ග‍්‍රාමීය කාන්තා අභිවෘද්ධි මධ්‍යස්ථාන හරහා වෘත්තිය පුහුණු වැඩසටහන් කි‍්‍රයාත්මක කර කාන්තාවන් 250 ක් ස්වයං රැකියා සඳහා යොමු කරන ලදි. ඒ සඳහා ආයෝජනය කළ මුදල රුපියල් ලක්ෂ 10 කි.ගමේ ඉතා කුඩා සංවර්ධන කි‍්‍රයාකාරකම් ගැමි ජනතාවගේ ස්ව ශක්තියෙන් ඉටුකර ගැනීම සඳහා ඔවුන්ගේ කි‍්‍රයාකාර සහභාගිත්වයෙන් ශ‍්‍රමදාන කඳවුරු 2000 ක් කි‍්‍රයාත්මක කරන ලදි. එම සම්පූර්ණ ව්‍යාපෘතියේ වටිනාකම රුපියල් ලක්ෂ 50 යි.මාතලේ ප‍්‍රාදේශීය සභාවේ සභාපති නිමල් ජයවර්ධන මහතාගේ උපදෙස් පරිදි මාතලේ සර් රිචර්ඩ් අලුවිහාරේ මාවත සංවර්ධනය කරන අයුරු.සමෘද්ධිමත් කාන්තා පරපුරක් යන දර්ශනය යථාර්ථයක් බවට පත්කිරීම සඳහා කි‍්‍රයාත්මක කර ඇති ලියක වරුණ වැඩසටහන කැපී පෙනෙයි. ලිය සෙවණ මධ්‍යස්ථානය ආශි‍්‍රතව පළාතේ කාන්තාවන්ගේ අභිවෘද්ධිය උදෙසා වෘත්තිය පුහුණුව, උපදේශන සේවා, ව්‍යවසායකත්ව සංවර්ධන පහසුකම්, නීති උපදේශන සේවා සැපයීම වැඩසටහන් වෙනුවෙන් රුපියල් ලක්ෂ 17 ක මුදලක් වැයකර ඇත.2009 වර්ෂයේ ව්‍යවසායකත්වය සංවර්ධනය මඟින් කාන්තාවන් 500 ක් සවිබල ගැන්වීමට අපේක්ෂා කෙරේ.කාන්තාවන් ස්වයං රැකියා සඳහා යොමු කිරීම සඳහා වෘත්තිය පුහුණුව තුළින් බල ගැන්වීම සඳහා වාර්ෂිකව 450 කට පමණ විවිධ පුහුණු වැඩසටහන් කි‍්‍රයාත්මක කිරීම උදෙසා රුපියල් ලක්ෂ 16 ක මුදලක් වැය කර ඇත.වෘත්තිය පුහුණුව ලබාදී 2009 වර්ෂයේ කාන්තාවන් 1000 ක් සවිබල ගැන්වීමට අපේක්ෂිතය.වතු ප‍්‍රජාවගේ අධ්‍යාපන ක්ෂේත‍්‍රය නව මඟක් ඔස්සේ සංවර්ධනය කිරීමට පංචවිධ සංකල්ප වැඩසටහන කි‍්‍රයාවට නංවා තිබේ.පාසල් තුළ ගුණාත්මකභාවය හා ඵලදායිතාව වර්ධනය කිරීම අරමුණු කර ගනිමින්, තෝරා ගත් පාසල් 31 ක පංචවිධ සංකල්ප වැඩසටහන කි‍්‍රයාත්මක කිරීම තුළින් ඵලදායිතාවය ඉහළ නැංවීමට කටයුතු යොදා තිබේ.පාසල්වල පහසුකම් සංවර්ධන කිරීමේ වැඩසටහන යටතේ වතු පාසල් ගොඩනැගිලි ඉදිකිරීම, අවශ්‍යතාව අනුව ගොඩනැගිලි නොමැති පාසල් සඳහා අලුතින් ගොඩනැගිලි ඉදිකරදීමත්, පවත්නා ගොඩනැගිලි පාවිච්චියට නුසුදුසු තත්ත්වයේ ඇත්නම් එම ගොඩනැගිලි අලුත්වැඩියා කිරීම සඳහාත් ලක්ෂ 1114 ක මුදලක් ආයෝජනය කරන ලදී.ඉන්දියා රජයේ සහයෝගය ලබා ගනිමින් වතුකරයේ පාසල්වල ගුරුවරුන් සඳහා විද්‍යාව, ඉංගී‍්‍රසි, සහ පරිගණක විෂයයන් සඳහා විදෙස් පුහුණුව ලබා දීම සඳහා කටයුතු කරන ලදී.පළාතේ හින්දු සංස්කෘතික කටයුතු නංවාලීම සඳහා හඳුන්වා දුන් කෝවිල් සංවර්ධන වැඩසටහන කැපී පෙනෙයි. පළාත තුළ කි‍්‍රයාත්මක හින්දු කෝවිල් පරිපාලනය විධිමත් කිරීම සඳහා කෝවිල් කමිටු සාමාජිකයන් දැනුවත් කිරීම හා අඩු ආදායම්ලාභී කෝවිල් සඳහා පූජා උපකරණ ලබාදීම හා ප‍්‍රතිසංස්කරණය කිරීම යටිතල පහසුකම් සංවර්ධනය කිරීම සඳහා රුපියල් ලක්ෂ 10 ක් ආයෝජනය කරන ලදී.හින්දු ජනතාවගේ සාහිත්‍ය හැකියාවන් වර්ධනය කිරීම සඳහා හින්දු සාහිත්‍ය උළෙල පැවැත්වීම සඳහා ලක්ෂ 17 ක ප‍්‍රතිපාදන යොදවන ලදී.දුෂ්කර ප‍්‍රදේශවල වෙසෙන වතු ජනතාව ගෙන් වැඩි ප‍්‍රතිලාභීන් සංඛ්‍යාවකට සෙත සැලැසෙන පරිදි වතු යටිතල පහසුකම් සංවර්ධනය කිරීම සඳහා රුපියල් ලක්ෂ 202 මුදලක් වැය කරන ලදී.2009 වර්ෂය සඳහා යටිතල පහසුකම් සංවර්ධනය සඳහා හඳුනාගත් වැඩසටහන් කි‍්‍රයාත්මක කිරීමට නියමිතය.නිහාල් පී. අබේසිංහ සේයාරූ - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=ay0901184</link>
    <topic>මධ්‍යම පළාතට නව යුගයක්</topic>
    <author>නිහාල් පී. අබේසිංහ ඡායාරූප - සුදම් ගුණසිංහ</author>
    <content>කොළඹ ආනන්දය වෙනුවට ගලහිටියාව සෙන්ට‍්‍රල් එක තෝරා ගත්තාවයඹ - මධ්‍යම මාර්ග කිලෝ මීටර් 330ක් හදනවාමැදරට ග‍්‍රාම සංවර්ධන සමිති ප‍්‍රතිසංවිධානයටමධ්‍යම පළාතට නව යුගයක් ජලය විදුලිය මාර්ග පහසුකම් සහිතව ගම් - නගර රැසක් සංවර්ධනයටආ... රත්නසිරි මහත්තයා කොළඹ ගියා ද? නෑ... සිරිපාල මම දැන් කොළඹ තමයි වැඩ.එහෙනම් කොළඹින් බෝඩිමක් ගන්න වෙයි. නේද මහත්තයෝ. ඕන්නෑ සිරිපාල කොළඹින් සවස 4.45 ට මම නැග්ග ඉන්ටර්සිටිය රෑ 9 වෙන කොට නුවරඑළියට එනවා. ආපසු පාන්දර 4.30 ට ගියාම 8.30 ට කොළඹ යන්න පුළුවන්. දැන් බස් සේවය හොඳයි, පාරවල් හොඳයි.පාරවල් ටික හැදුන නිසා කොළඹත් අපට ළංවුණා වගේ. ඉස්සර කොළඹ ගිහිල්ලා එන්න දවසක් යනවා. අද කොළඹ පේරාදෙණිය නුවරඑළිය පාරේ කොළඹ සිට නුවරඑළියට යන්න පැය 4 න් පුළුවන්.මධ්‍යම පළාත් සභාවේ ප‍්‍රතිපාදන වලින් ඉදිවුණු හසලක සිව්මුණි සෑය.මේ පසුගිය දිනක මම නුවරඑළියට ගිය අවස්ථාවේදී මට අසන්නට ලැබුණු දෙබසකි. මෙවැනි දෙබස් නිතරම ඇතිවන්නේ අද මධ්‍යම පළාතේ දක්නට ඇති විශාල මාර්ග සංවර්ධනය නිසාය.පසුගිය වසරේ ගම්පොළ සිට නුවරඑළියටත් ගම්පොළ සිට නාවලපිටියටත් අඩි 42 ක් පළල නවීන මාර්ගයක් සංවර්ධනය කෙරිණි.ඒ නිසා අද කොළඹ නුවරඑළිය ගමනාගමනය පහසු වී ඇත.මේ දෙදෙනාගේ කතාබහ ඇහුවත් මාතලේ දිස්ති‍්‍රක්කය පුරා අප දින පහක් තුළ සැරිසරා ලබාගත් තොරතුරු අනුවත් අද මාතලේ දිස්ති‍්‍රක්කයේත් මුළු මධ්‍යම පළාතේත් ප‍්‍රධාන මාර්ග ග‍්‍රාමීය මාර්ග සියල්ලෙන් සියයට 90 ක් පමණ සංවර්ධනය වී තිබේ.ජාතික සවිය, ගම නැඟුම, මග නැඟුම නවමු ව්‍යාපෘති යටතේ කොන්කි‍්‍රට් පාරවල් බෝක්කු සංගිලි පාලම් රැසක් ඉදිවී තිබේ.ගම්බද පවුල් 40 කට විදුලිය දෙන මාතලේ ලග්ගල රඹුක්ඔළුව කුඩා ජල විදුලි බලගාරය.මාතලේ ප‍්‍රාදේශීය සභාපති නිමල් ජයවර්ධන මහතා පමණක් ග‍්‍රාමීය පාරවල් හා ජල සම්පාදන ව්‍යාපෘති සඳහා කෝටි 25 කට අධික මුදල් වැය කර ඇත.උකුවෙල ප‍්‍රාදේශීය සභාපති සමන්ත ධර්මසේන මහතා පැවැසුවේ තම බල ප‍්‍රදේශයේ මාර්ගවලත් සියයට 80 ක් හා ජල හිඟ ප‍්‍රදේශ සියයට 90 කට ජල ව්‍යාපෘති ලබාදී ඇති බවයි.මීට අමතරව නාවුල ලග්ගල මොරගොල්ල රාජාවෙල ප‍්‍රදේශයේ ලක්ෂ 6 ක් පමණ වියදම් කර සංගිලි පාලමක් ඉදිකර ඇත. එය අඹන් ගඟ හරහා මීටර් 200 ක් දුරකට ඉදිවී තිබේ.එම පාලමෙන් මෙතෙක් ගඟ හරහා අමාරුවෙන් ආ 500 කට අධික ජනතාවකට සෙත සැලැසෙන බව ගම්වැසියකු වූ ජී.එම්. වික‍්‍රමසිංහ මහතා කීය.මේ කරුණුවලට අනුව පසුගිය වසර 3 ඇතුළත මහින්ද චින්තනය යටතේ මධ්‍යම පළාත් සභා බල ප‍්‍රදේශවල දැවැන්ත මාර්ග සංවර්ධන ව්‍යාපෘතියක් කි‍්‍රයාත්මක ව ඇති බව පෙනී යයි.මේ අනුව එම කටයුතු කි‍්‍රයාත්මක කිරීමට විධිමත් හා ඵලදායි කිරීම පිණිස 2007 මධ්‍යම පළාත් මාර්ග සංවර්ධන අධිකාරිය හා යාන්ති‍්‍රක ඉංජිනේරු ඒකකය පිහිටුවා තිබේ.මේ අනුව 2007 වසරේදී මධ්‍යම පළාතේ මාර්ග සංවර්ධනයට මධ්‍යම පළාත් සභාව රුපියල් කෝටි 35.2 ක් වැය කර තිබේ.ඒ අනුව මාර්ග 130 ක දුර කිලෝමීටර් 365 දිග මාර්ග කිහිපයක් සංවර්ධනය කිරීමට 2007 දී අවස්ථාව උදාවිය.2008 දී මේ මාර්ග සංවර්ධනයට රුපියල් කෝටි 50 ක් වැය කරන ලද අතර ඉන් මාර්ග 155 ක් සංවර්ධනය කර තිබේ. ඒ මඟින් මාර්ග කිලෝ මීටර් 403 ක් සංවර්ධනය කර තිබේ.ශී‍්‍ර ලංකා මහ බැංකුවේ මාතලේ ප‍්‍රාදේශීය ලේකම් කාර්යාලය රු. කෝටි 20ක වියදමින් ඉදිවන අයුරු.ගම්පොළ නුවරඑළිය මාර්ගයේ කෝටි 20කින් ඉදිකළ රම්බොඩ පිහිටි මෙරට ප‍්‍රථම මහා මාර්ග උමඟ අඩි 42 කට පළල් කර ඇති ගම්පොළ නුවරඑළිය නව මහා මාර්ගය.අද අපේ රටේ කාර්මික කෘෂි කාර්මික සේවා අංශවල ප‍්‍රබල වර්ධනයක් සඳහා ඉහළ ගුණාත්මක තත්ත්වයකින් යුත් මාර්ග පද්ධතියක් තිබීම අත්‍යවශ්‍ය වේ.ජෙබික් මාර්ග සංවර්ධන ව්‍යාපෘතිය යටතේ මධ්‍යම පළාත තුළ හඳුනාගත් මාර්ග කිලෝමීටර් 140 ක් ඉතා උසස් මට්ටමින් සංවර්ධනය කිරීම 2006 වර්ෂයේ දී ආරම්භ කෙරුණු අතර මේ වන විටත් යටිනුවර ප‍්‍රාදේශීය ලේකම් කොට්ඨාසයේ මාර්ග දෙකක සංවර්ධන කටයුතු නිමවා ජනතා අයිතියට පවරා ඇති අතර අනෙකුත් මාර්ගයන්ගේ සංවර්ධන කටයුතු අවසන් අදියරට පැමිණ ඇත.ගම් රැසක් සංවර්ධනයට...මහනුවර දිස්ති‍්‍රක්කයේ මාර්ග 10 ක දුර කි.මි. 60.2 ක් සඳහා රුපියල් මිලියන 1059.69 ක් වෙන්කර ඇති අතර මෙයින් අළකොලාංග මුරුතලාව, කිරිබත්කුඹුර දියපලාගොඩ සහ ගන්නෝරුව මුරුතලාව මාර්ග වැඩ නිමකර ඇති අතර අකුරන දුනුවිල හන්තාන උඩවෙල ගම්පොල ඔරායන් සහ නාවලපිටිය දෙකිඳ යන මාර්ගයන්ගේ වැඩ කෙරෙමින් පවතී.වලපනේ නායයෑමෙන් අවතැන්වූවන් සඳහා ඉදිකළ නව නිවාස.ග‍්‍රාම සංවර්ධන ශක්තියෙන් බිහි වූ මාතලේ ලග්ගල අකරහැඩිය ගම්මැද පාර.අඩි 42 කට පළල් කර ඇති ගම්පොළ නුවරඑළිය නව මහා මාර්ගය.මාතලේ දිස්ති‍්‍රක්කයේ මාර්ග 7 ක දුර කි.මි. 58.5 ක් සඳහා රුපියල් මිලියන 725.5 ක් වෙන්කර ඇති අතර මෙයින් බෙලිගම නිලගම දේවහුව, හෙට්ටිපොළ නගර මාර්ගය, වෑවල කන්ඩලම, කුඹුක්කදන්වල, නාඋල හාඩුව කිඹිස්ස, මෙල්පිටිය මුරුතෝළුව යන මාර්ගයන්ගේ වැඩ නිමකර ඇති අතර ඇතාබැඳිවැව පහළ වැව හා පල්ලේපොල වහකෝට්ටේ වැඩ කෙරෙමින් පවතී.නුවරඑළිය දිස්ති‍්‍රක්කයේ මාර්ග 2 ක දුර කි.මි. 21.5 ක් සඳහා රුපියල් මිලියන 314.5 ක් වෙන්කර ඇති අතර මාර්ග දෙකේ වැඩ සිදුකෙරෙමින් පවතී.මීට අමතරව මෙම ව්‍යාපෘති ආධාර යටතේ මාර්ග සංවර්ධනය විධිමත් හා ඵලදායි කිරීම සඳහා හඳුනාගත් පහත ව්‍යාපෘති ද 2007 හා 2008 වර්ෂ තුළදී කි‍්‍රයාත්මක කර නිමවන ලදී.පළාත් මාර්ග සංවර්ධන අධිකාරි ගොඩනැගිල්ල ඉදිකිරීම ද සිදුකළ අතර ඊට අමතරව ද්‍රව්‍ය රසායනාගාරය හා හාරිස්පත්තුව විධායක ඉංජිනේරු කාර්යාලය ඉදිකිරීම පළාතේ අනෙකුත් ඉංජිනේරු කාර්යාල හා නිල නිවාස අලුත්වැඩියා කිරීම හා නවීන තාක්ෂණයෙන් යුත් යන්ත‍්‍ර සූත‍්‍ර විධායක ඉංජිනේරු කාර්යාල සඳහා ලබා දීම ද සිදු කෙරුණි.2009 වර්ෂයේදී මධ්‍යම පළාත තුළ ගුණාත්මක මාර්ග පද්ධතියක් ඇති කිරීමේ අරමුණින් මාර්ග පුනරුත්ථාපනය මාර්ග වැඩිදියුණු කිරීම හා මාර්ග නඩත්තු යන වැඩසටහන් යටතේ සංවර්ධන කටයුතු කි‍්‍රයාත්මක කිරීමට සැලැසුම් සකස් කෙරෙමින් පවතී.මේ සඳහා රුපියල් මිලියන 1050 ක් 2009 අයවැය මගින් වෙන්කර ඇත.මාර්ග සංවර්ධනය සම්බන්ධයෙන් අරමුණ වී ඇත්තේ ලබා දෙන මුදල් ප‍්‍රතිපාදන තුළ අත්‍යවශ්‍යයෙන් සංවර්ධනය කළ යුතු හා බස් ධාවනය වන මාර්ග සඳහා ප‍්‍රමුඛතාවය ලබා දෙමින් සංවර්ධන කටයුතු කඩිනම් කිරීමයි.මාර්ග පෘෂ්ඨය සකස් කිරීම නගරාසන්න හඳුනාගත් මාර්ගවල දෙපස කාණු පද්ධතිය විධිමත් අයුරින් සැකැසීම හා කිලෝමීටර් 2244 ක් වූ පළාත් මාර්ග පද්ධතියේ හඳුනාගත් කොටස් නඩත්තු වැඩසටහන් මගින් නඩත්තු කිරීමත්ය. මාර්ග සංවර්ධන කටයුතු සඳහා සෘජු කම්කරු ක‍්‍රමය 2007 වර්ෂයේදී හඳුන්වාදුන් අතර 2008 වර්ෂයේදී එය යම් සාර්ථකත්වයක් අත්කරගෙන ඇති අතර 2009 වර්ෂයේදී ද හඳුනාගත් අඩුපාඩු ද මඟහරවා ගනිමින් විධිමත් ආකාරයෙන් යෙදවීමට සැලැසුම් කර ඇත.එමෙන් ම 2009 වර්ෂයේදී 2008 වර්ෂයට වඩා වැඩි මාර්ග ප‍්‍රමාණයක් සංවර්ධනය සඳහා අවශ්‍ය සැලැසුම් සම්පාදනය කෙරෙමින් පවතී.නිහාල් පී. අබේසිංහ ඡායාරූප - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=aj0901181</link>
    <topic>මොබිටෙල් සේවා දැන් ජාතික ඉතිරි කිරීමේ ශාඛාවලින්</topic>
    <author/>
    <content>මොබිටෙල් සේවා දැන් ජාතික ඉතිරි කිරීමේ ශාඛාවලින්භාරතී එයාර්ටෙල් සේවා ඇරැඹෙයිආර්පිකෝ රිජිෆෝම්, අලුත් නමකින්කමිටු වාර්තාව ඇමැතිට අතටසෙලින්කෝ හෙල්ත්කෙයාර් හත්වැනි සංවත්සරයපරිසර අධ්‍යාපන වැඩමුළු 150 කට ඩයලොග් අනුග‍්‍රහයරත්තී කිරිසාරයි සරු සාරයි ලක්ෂ තිහක තෑගිජාතික ඉතිරි කිරීමේ බැංකුවෙහි සභාපති උපාලි ගුණරත්න මහතා ශ‍්‍රී ලංකා ටෙලිකොම් හා ශ‍්‍රී ලංකා ටෙලිකොම් මොබිටෙල් හි සභාපතිනි ලේෂා ද සිල්වා චන්ද්‍රසේන මහත්මිය සමඟ ගිවිසුම හුවමාරු කරගත් අවස්ථාව. ශ‍්‍රී ලංකා ටෙලිකොම් මොබිටෙල් හි ප‍්‍රධාන විධායක නිලධාරි සුරේන් ජේ.අමරසේකර මහතා ද මෙහි සිටී.ශ‍්‍රී ලංකා ටෙලිකොම් මොබිටෙල් සමාගම වඩාත් දියුණු පාරිභෝගික සේවාවක් ලබාදීම සඳහා ජාතික ඉතිරි කිරීමේ බැංකුව සමඟ එකඟතා ගිවිසුමකට පසුගියදා අස්සන් තැබීය.ගිවිසුමට අමතරව ශ‍්‍රී ලංකා ටෙලිකොම් මොබිටෙල් පාරිභෝගිකයන්ට තම මොබිටෙල් ජංගම දුරකථන අංකය භාවිතා කරමින් ලංකාවේ ඕනෑම ප‍්‍රදේශයක ඇති ඕනෑම ජාතික ඉතිරි කිරීමේ බැංකු ශාඛාවකින් ක්ෂණිකව නව තොරතුරු, බිල්පත් ගෙවීම හෝ ක්ෂණිකව පෙරගෙවුම් ගිණුම් අලුත් කර ගැනීම් යන සේවාවන් ලබා ගත හැකිය.ගිවිසුම අස්සන් තැබුණු අවස්ථාවේ සිය අදහස් දැක්වූ ලේෂා ද සිල්වා චන්ද්‍රසේන මහත්මිය පැවසූයේ ජාතික ආයතන දෙකක් අතර වූ මේ සබඳතාව තම සේවා දායකයන්ට මහත් වූ පහසුකම් සලසන වටිනා වර්ධිත සේවාවන් ලබා දීමට හැකි වන අන්දමේ අසම සම සැලැස්මක් බව පවත්නා ජාතික ඉතිරි කිරීමේ බැංකු ශාඛා 137 ක ශක්තිමත් ජාලකරණය ශ‍්‍රී ලංකාවේ සෑම පළාතකම සිටිනා පාරිභෝගිකයන්ට අවශ්‍ය සේවාවන් ලබාදීම සඳහා වැදගත් දායකත්වයක් සපයනු ඇතැයි බලාපොරොත්තු වන බවය.එසේම මෙම එකතුව මොබිටෙල් හා ජාතික ඉතිරි කිරීමේ බැංකුව අතර දැනටමත් පවත්නා මනා සබඳතාවය වැඩි දියුණු වීමට මහඟු අඩිතාලමක් වේ යන බව ඇය ප‍්‍රකාශ කරන ලදී.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=aj0901182</link>
    <topic>භාරතී එයාර්ටෙල් සේවා ඇරැඹෙයි</topic>
    <author>ගාමිණි සුසන්ත</author>
    <content>මොබිටෙල් සේවා දැන් ජාතික ඉතිරි කිරීමේ ශාඛාවලින්භාරතී එයාර්ටෙල් සේවා ඇරැඹෙයිආර්පිකෝ රිජිෆෝම්, අලුත් නමකින්කමිටු වාර්තාව ඇමැතිට අතටසෙලින්කෝ හෙල්ත්කෙයාර් හත්වැනි සංවත්සරයපරිසර අධ්‍යාපන වැඩමුළු 150 කට ඩයලොග් අනුග‍්‍රහයරත්තී කිරිසාරයි සරු සාරයි ලක්ෂ තිහක තෑගිගාමිණි සුසන්තආසියාවේ ප‍්‍රමුඛතම විදුලි සංදේශ සේවා සපයන්නකු වන Bharti Airtel හි අනුබද්ධ ආයතනයක් වන Bharti Airtel Lanka පෞද්ගලික සමාගම විසින්Airtel වෙළෙඳ නාමය යටතේ GSM ජංගම දුරකතන සේවාවන් ශී‍්‍ර ලංකාවට පසුගිය 12 වැනිදා නිල වශයෙන් හඳුන්වා දෙන ලදි.කොළඹ හිල්ටන් හෝටලයේ ඒ වෙනුවෙන් පැවැති නිල උත්සවය සඳහා Bharti Airtel හි සභාපති සහ කළමනාකාර අධ්‍යක්ෂ සුනිල් භාරතී මිතාල්, Bharti Airtel Lankaසමාගමේ ප‍්‍රධාන විධායක නිලධාරිනි අමාලි නානායක්කාර සහ එම සමාගමේ අධ්‍යක්ෂ මණ්ඩලය මෙන්ම ආරාධිත අමුත්තන් කීප දෙනෙක්ම මීට සහභාගි වූහ.සමාරම්භක උළෙලේදී හැටන් නැෂනල් බැංකුවේ සභාපති රියාන්ස් විජේතිලක මහතා වෙත එයාටෙල් සිම්පතක් පිරිනැමූ අයුරුඊට සමගාමීව එදිනම පස්වරුවේ පැවැති උත්සවයට රාජ්‍ය පරිපාලන හා ස්වදේශීය කටයුතු ඇමැති ආචාර්ය සරත් අමුණුගම හා ජනමාධ්‍ය හා තොරතුරු ඇමැති අනුර පි‍්‍රයදර්ශන විදුලි සංදේශ නියාමක කොමිසමේ අධ්‍යක්ෂ ජෙනරාල් ප‍්‍රියන්ත කාරයප්පෙරුම යන මහත්වරු ද විශේෂ ආරාධිතයන් වශයෙන් සහභාගි වූහ.පූර්ව අංක 075 ඔස්සේ Airtel මඟින් ජංගම සන්නිවේදන සේවාවන් ලබාගත හැකි අතර මෙම සමාගම තම සේවාවන් ශී‍්‍ර ලංකාව තුළ සපයන්නේ අති නවීන 3.5 ට් සන්නිවේදන ජාලයක් යොදා ගනිමිනි.Airtel ජංගම දුරකතන සේවාවේ විශේෂත්වයක් ලෙස ලැබෙන ඇමැතුම් නොමිලේ සැපයීම, කාර්ය බහුල සහ කාර්ය බහුල නොවන ඇමතුම් සංකල්පය බැහැර කරමින් දවස පුරා සම්මත ගාස්තු අය කිරීම, Airtel මඟින් සියලුම ජාලයන් වෙත එකම ඇමතුම් ගාස්තුවක් අයකිරීම, ඉන්දියාවට රෝමින් පහසුකම් ලබා ගැනීමේදී ගාස්තු 50% කින් පහත හෙළීම, අති නවීන HSPA තාක්ෂණය සමගින් ජාත්‍යන්තර මට්ටමේ පාරිභෝගික සේවාවක් සැපයීම ආදිය දැක්විය හැකිය.Airtel මගින් ගන්නා ඇමතුම් සඳහා විනාඩියකට අය කෙරෙන මුදල රුපියල් 2 ක් වන අතර එස්එම්එස් සඳහා අය කෙරෙන්නේ රුපියලකි. ශී‍්‍ර ලංකාව තුළ සිය සේවාවන් සඳහා ඇමරිකානු ඩොලර් බිලියන 200 ක දැවැන්ත ආයෝජනයක් සිදුකිරීමට Bharti Airtel සමාගම සැලැසුම් කොට ඇති අතර මෙම නවීන විදුලි සංදේශ ජාලය ශී‍්‍ර ලංකාව තුළ ස්ථාපනය කරනු ලැබුවේ වසරක් වැනි කෙටි කාලයක් තුළය. සමාගම මගින් ශී‍්‍ර ලාංකික පාරිභෝගිකයන් වෙත විශේෂිත සේවාවන් රැසක්ම ඉදිරියේදී හඳුන්වාදීමට බලාපොරොත්තු වන අතර මුල් අදියරේදී කොළඹ, මහනුවර, සහ ගාල්ල යන ප‍්‍රදේශවල පාරිභෝගිකයන් වෙත 3.5 ට් පහසුකම් හිමිවනු ඇත.මෙම සමාරම්භක උළෙලේදී සිය අදහස් දැක්වූ Bharti Airtel හි සභාපති සහ කළමනාකාර අධ්‍යක්ෂ සුනිල් භාරතී මිතාල් මහතා,“ශී‍්‍ර ලාංකිකයින් වෙත සේවාවන් සපයමින් රටේ සංවර්ධනය සඳහා දායක වීමේ අවස්ථාව අප වෙත ලබාදීම පිළිබඳව අප ඉමහත් සතුටට පත් වෙනවා.Airtel හි අවංක ප‍්‍රයත්නය වනුයේ ශී‍්‍ර ලංකා වෙළෙඳ පොළ තුළ ජංගම සන්නිවේදන සේවාවන් ලබාගැනීමේ හැකියාව පුළුල් කරමින්, වැඩි පිරිසක් වෙත ජංගම සන්නිවේදනයේ සහ අන්තර්ජාල සේවාවන්හි යහපත් ප‍්‍රතිඵල අත්විඳීමේ අවස්ථාව උදා කිරීමයි.ඡායාරූපය ගීත් ද මෙල්</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=aj0901183</link>
    <topic>ආර්පිකෝ රිජිෆෝම්, අලුත් නමකින්</topic>
    <author/>
    <content>මොබිටෙල් සේවා දැන් ජාතික ඉතිරි කිරීමේ ශාඛාවලින්භාරතී එයාර්ටෙල් සේවා ඇරැඹෙයිආර්පිකෝ රිජිෆෝම්, අලුත් නමකින්කමිටු වාර්තාව ඇමැතිට අතටසෙලින්කෝ හෙල්ත්කෙයාර් හත්වැනි සංවත්සරයපරිසර අධ්‍යාපන වැඩමුළු 150 කට ඩයලොග් අනුග‍්‍රහයරත්තී කිරිසාරයි සරු සාරයි ලක්ෂ තිහක තෑගිප‍්‍රසාරණය කළ හැකි පොලිස්ටයිරින් තාක්ෂණය ශ‍්‍රී ලංකාවට පළමුවරට හඳුන්වා දී 60 දශකයේ දී තම නිෂ්පාදන මෙරට වෙළෙඳපොළට හඳුන්වා දුන් රිචඩ් පීරිස් සමාගම වේගයෙන් පුළුල් වන වෙළෙඳපොළ අවශ්‍යතාවට ගැළපෙන අන්දමින් අති නූතන නිෂ්පාදන කි‍්‍රයාවලියක් සහිත කර්මාන්ත ශාලාවක් පසුගියදා හොරණ දී ආරම්භ කළේය.ඒ සමඟම රිචඩ් පීරිස් සමාගමේ රිජිෆෝම් නිෂ්පාදන සමාගම අර්‍ථඛ් ‘පොලිමර්ස් සමාගම’ ලෙසින් නව සමාගම් නාමයක් යටතේ තම නිෂ්පාදන වෙළෙඳපොලට සැපයීමක් ද සිදුකෙරේ.සමාගමේ කළමනාකාර අධ්‍යක්ෂ සුනිල් ලියනගේ මහතා පැවසුවේ. අපේ නිෂ්පාදන වසර ගණනක් පුරාම ප‍්‍රසාරණය කළ හැකි පොලිසටයිරින් හි වර්ගී යෙදුම වන ‘රිජිෆෝම් ලෙසින් මෙරට සමාජයේ අවශ්‍යතාවත් සමඟ මුසුවෙමින් එහි අඩුව සපුරනු ලැබුවා’ යන්නය.’අපේ මෙහෙයුම් අවම බෙදාහැරීම් කාලයක් සහතික කිරීම, අඛණ්ඩ සැපයුම භාණ්ඩවල සුපිරි ප‍්‍රමිතිය නව නිෂ්පාදන කි‍්‍රයාවලිය වැඩිදියුණු කිරීම මත අපට දැන් මහා පරිමාණ නිෂ්පාදනයක් සඳහා යොමුවීමට හැකිව තිබෙනවා. බොහෝ කැපවීමකින් යුත් අපේ කාර්ය බළකාය, ආර්පිකෝ වෙළඳ නාමයේ ප‍්‍රමිතිය සුරැකීමට දැඩි උනන්දුවක් දක්වනවා’ කළමනාකාර අධ්‍යක්ෂ සුනිල් ලියනගේ මහතා තව දුරටත් පැවැසීය.RPC පොලිමර්ස් සමාගම, ධීවර කර්මාන්තයට ප‍්‍රබල ප‍්‍රබෝධයක් එක්කරමින් විවිධ මාදිලියේ ඉපිලි පෙළක්ම නිෂ්පාදනය කරයි.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=aj0901184</link>
    <topic>කමිටු වාර්තාව ඇමැතිට අතට</topic>
    <author>රූපාන්ති බුලත්සිංහල ඡායාරූපය ප‍්‍රබෝධි ලංකා</author>
    <content>මොබිටෙල් සේවා දැන් ජාතික ඉතිරි කිරීමේ ශාඛාවලින්භාරතී එයාර්ටෙල් සේවා ඇරැඹෙයිආර්පිකෝ රිජිෆෝම්, අලුත් නමකින්කමිටු වාර්තාව ඇමැතිට අතටසෙලින්කෝ හෙල්ත්කෙයාර් හත්වැනි සංවත්සරයපරිසර අධ්‍යාපන වැඩමුළු 150 කට ඩයලොග් අනුග‍්‍රහයරත්තී කිරිසාරයි සරු සාරයි ලක්ෂ තිහක තෑගි1992 වර්ෂයේදී ජනතා වතු සංවර්ධන මණ්ඩලය හා ශී‍්‍ර ලංකා රාජ්‍ය වැවිලි සංස්ථාව සතුව තිබු වතු 500 ක් වතු සමාගම් 23 කට බදු දෙන ලදී. එසේ බදු දෙන වතුවල සංවර්ධනය පිළිබඳ සොයා බලා සුදුසු නිර්දේශ ඉදිරිපත් කිරීමට පත්කළ කමිටුව සිය නිර්දේශය වැවිලි කර්මාන්ත අමාත්‍ය දි.මු. ජයරත්න මහතාට පිළිගැන්වූ අවස්ථාව.රූපාන්ති බුලත්සිංහල ඡායාරූපය ප‍්‍රබෝධි ලංකා</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=aj0901185</link>
    <topic>සෙලින්කෝ හෙල්ත්කෙයාර් හත්වැනි සංවත්සරය</topic>
    <author/>
    <content>මොබිටෙල් සේවා දැන් ජාතික ඉතිරි කිරීමේ ශාඛාවලින්භාරතී එයාර්ටෙල් සේවා ඇරැඹෙයිආර්පිකෝ රිජිෆෝම්, අලුත් නමකින්කමිටු වාර්තාව ඇමැතිට අතටසෙලින්කෝ හෙල්ත්කෙයාර් හත්වැනි සංවත්සරයපරිසර අධ්‍යාපන වැඩමුළු 150 කට ඩයලොග් අනුග‍්‍රහයරත්තී කිරිසාරයි සරු සාරයි ලක්ෂ තිහක තෑගිහත් වැනි සංවත්සරය සමරන සෙලින්කෝ හෙල්ත්කෙයාර් මධ්‍යස්ථානය ගෙවීගිය හත් වසර තුළ ශ‍්‍රී ලාංකිකයන් දහස් ගණනකට වෛද්‍ය පරීක්ෂණ මඟින් පිළිකාවලින් ආරක්ෂා වී සිටීමට මඟ සලසා ඇත.කොළඹ 02, පාර්ක් වීදියේ පිහිටි මෙම මධ්‍යස්ථානය දැනටමත් මැමෝග‍්‍රෑම් පරීක්ෂණ 9,000 පමණ සිදු කරමින් පියයුරු පිළිකා ව්‍යාප්ත වීම මර්දනය කිරීමට කර ඇති දායකත්වය පිළිබඳව සතුටු වන බව ප‍්‍රකාශ කරයි.මධ්‍යස්ථානයේ ජ්‍යෙෂ්ඨ වෛද්‍ය නිලධාරි වෛද්‍ය ශ්‍යාමා ප‍්‍රනාන්දු මහත්මිය පැවසුවේ පසුගිය වසර හත තුළදී පරීක්ෂණ සඳහා රෝගීන් 26,000 පමණ මධ්‍යස්ථානයට පැමිණි බවත් විශේෂයෙන්ම පසුගිය වසර තුන තුළදී එම සංඛ්‍යාව 14,000 ක් පමණ වූ බවත් ය. එයින් පිළිකාවලට ගොදුරු වී ඇති 275 ක් පමණ දෙනා ප‍්‍රතිකාර ලබා ගෙන හෝ ලබා ගනිමින් සිටින බවද ඇය සඳහන් කළාය.එමෙන්ම ද්‍රව චිකිත්සාව, රූපලාවන්‍ය හා ඉවුම් පිහුම් පිළිබඳව වැඩසටහන් ද මෙහිදී ඉදිරිපත් කරන ලද අතර සහභාගිවූවන්ට සෞඛ්‍ය සම්පන්න උදෑසන ආහාර වේලක් සහ දිවා ආහාර වේලක් සංගීතයෙන් රසවත්වූ පරිසරයක භුක්ති විඳීමට ඉඩ සැලසිණි.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=aj0901186</link>
    <topic>පරිසර අධ්‍යාපන වැඩමුළු 150 කට ඩයලොග් අනුග‍්‍රහය</topic>
    <author/>
    <content>මොබිටෙල් සේවා දැන් ජාතික ඉතිරි කිරීමේ ශාඛාවලින්භාරතී එයාර්ටෙල් සේවා ඇරැඹෙයිආර්පිකෝ රිජිෆෝම්, අලුත් නමකින්කමිටු වාර්තාව ඇමැතිට අතටසෙලින්කෝ හෙල්ත්කෙයාර් හත්වැනි සංවත්සරයපරිසර අධ්‍යාපන වැඩමුළු 150 කට ඩයලොග් අනුග‍්‍රහයරත්තී කිරිසාරයි සරු සාරයි ලක්ෂ තිහක තෑගිඩයලොග් ටෙලිකොම් සමාගමේ ආයතනික වගකීම් සේවාව අනුග‍්‍රහය දක්වන ජංගම පාරිසරික අධ්‍යාපන වැඩසටහන පාසල් 150ක වාර්ෂික ඉලක්කය සම්පූර්ණ කළේය. ඩයලොග් ටෙලිකොම් සමාගම මධ්‍යම පරිසර අධිකාරිය ජෛව විවිධත්ව සහ අලි සංරක්ෂණ භාරය සහ ලෝක සංරක්ෂණ සංගමය සමඟ අත්වැල් බැඳගනිමින් ඉදිරිපත් කළ මේ වැඩසටහනේ බලාපොරොත්තු වූයේ පරිසරය පිළිබඳව පාසල් සිසුන් දැනුම්වත් කිරීමටය.මෙම ව්‍යාපෘතිය යටතේ ජෛව විවිධත්ව සහ අලි සංරක්ෂණ භාරයේ අනුග‍්‍රාහකත්වයෙන් අධ්‍යාපන අමාත්‍යංශයේ අනුමැතිය ලැබූ ඉතා දුෂ්කර පළාත්වල පිහිටි පාසල්වලට ගිය දේශකවරු එහිදී පරිසර සංරක්ෂණය ගැන වැඩමුළු පවත්වමින් සිසුන් දැනුම්වත් කළහ.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=aj0901187</link>
    <topic>රත්තී කිරිසාරයි සරු සාරයි ලක්ෂ තිහක තෑගි</topic>
    <author>සාගරිකා</author>
    <content>මොබිටෙල් සේවා දැන් ජාතික ඉතිරි කිරීමේ ශාඛාවලින්භාරතී එයාර්ටෙල් සේවා ඇරැඹෙයිආර්පිකෝ රිජිෆෝම්, අලුත් නමකින්කමිටු වාර්තාව ඇමැතිට අතටසෙලින්කෝ හෙල්ත්කෙයාර් හත්වැනි සංවත්සරයපරිසර අධ්‍යාපන වැඩමුළු 150 කට ඩයලොග් අනුග‍්‍රහයරත්තී කිරිසාරයි සරු සාරයි ලක්ෂ තිහක තෑගිරත්ති කිරිපිටි නිෂ්පාදනය කරන ෆොන්ටේරා බ‍්‍රෑන්ඩ්ස් සමාගම පසුගිය වසරේ පැවැත්වූ ‘රත්ති කිරිසාරයි සරුසාරය’ දිනපතා තෑගි තරගයේ ජයග‍්‍රාහකයන්ට ත්‍යාග පිරිනැමීම පසුගියදා කොළඹ සිනමන් ග‍්‍රෑන්ඩ් හෝටලයේදී පැවැත්විණි. මෙම තෑගි රැල්ල මඟින් සමාගම ලබා දුන් මුළු තෑගි මුදල රුපියල් ලක්ෂ 30 ක් පමණ වේ.සතිපතා කරන ලද දිනුම් ඇදීම්වලින් ජය ලැබු දිවයිනේ විවිධ ප‍්‍රදේශයන්හි ජයග‍්‍රාහකයන් 84 දෙනකුට මින් පෙර ත්‍යාග පිරිනැමිණි. රුපියල් 40,000 ක් වටිනා ගෘහ උපකරණ ඒ සඳහා පිරිනැමිණි. රත්ති අවසාන තරගයේ ප‍්‍රථම ස්ථානය හිමිකරගනිමින් රුපියල් ලක්ෂ 3 ක් වටිනා ගෘහ භාණ්ඩ කට්ටලය දිනාගත්තේ ජාඇල නොයෙලි සිල්වා මෙනෙවියයි.කැලණියේ දීපිකා වීරකෝන් අර්ධ සුඛෝපභෝගී රෙදි සෝදන යන්ත‍්‍රය ද, තනි දොර ශීතකරණය නාවලපිටියේ එච්.ඩී.ඒ. ලිප් දෙකේ ගෑස් උදුන මහනුවර සුමිත් නිශ්ශංක රාජපක්ෂ, හෝම් තියටර් පද්ධතිය බදුල්ලේ සී.එම්.එච්. අනුර, ඩීවීඩී ප්ලේයරය සහ ජංගම දුරකථනය පන්නල චමීරා නදීශානි, මයික්‍රෝවේව් උදුන මහියංගණයේ අනෝමා කේ. සායක්කාර විසින් දිනා ගනු ලැබූහ. ෆොන්ටේරා සමාගමේ අධ්‍යක්ෂ අචූම් රෙඩ්ඩි සහ අලෙවි කළමනාකාරිනී ශාන් වික‍්‍රමසිංහ යන මහත්ම මහත්මීන් අතින් තෑගි පිරිනැමිණි.සාගරිකා</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>18</day>
    </date>
    <link>http://www.silumina.lk/2009/01/18/_art.asp?fn=aw0901181</link>
    <topic>ගෙදරට වින කළ භූත දෝෂ නිසා</topic>
    <author>මතුගම මහින්ද විජේතිලක</author>
    <content>ගෙදරට වින කළ භූත දෝෂ නිසා ජීවිතයත් නැතිවෙන්න ගියාමිනිස් ජීවිතයේ එළැඹෙන දුක් ගැහැට කරදර අසනීප දෛනික චර්යාවේ වැරැදි ඇවතුම් පැවතුම් හා පාරිසරික වෙනස්කම්වලින් ඇති වන ඒවාට අමතරව වෛද්‍යවරුන්ට නිගමනය කිරීමට අපහසු ලෙඩ දුක් ද පවතී. හේතුව සොයාගත නොහැකි වූ දුක් කරදරවලින් පීඩා විඳින්නෝ බහුලය. ඒ බව මෙම ලිපි පෙළ කියවන පාඨකයන් විසින් දිනපතා අප අමතනු ලබන දුරකතන ඇමතුම් ප‍්‍රමාණයෙන් ම වටහා ගත හැකි ය. විශේෂයෙන් ම භූත දෝෂවලින් පීඩා විඳින ප‍්‍රමාණය ඉතා විශාලය. මේ කාන්තාවක් කියන එවැනිම කතාවකි.”මගේ මහත්තයා පෞද්ගලික අංශයේ විධායක නිලධාරියෙක්. දහතුන් හැවිරිදි දියණියත්, දහ හැවිරිදි පුතාත්, සමඟ අපි ජීවත් වුණේ මහත්තයාගේ නිල නිවාසයේ. අපටමය කියා ගෙයක් ඕනෑය කියා නගරාසන්නයේ අපට ම අයිති ඉඩමක ගෙයක් හදන්නට පටන්ගත්තා. පාරේ සිට පහළට බැස් ම ඇති ඉඩම් කොටසක මේ ගෙය හදන්නට යෙදුණු බැවින් ගල් වැලි කොන්කී‍්‍රට් ගල් අත්තිවාරම අසලට ගෙන ගියේ පෝර උරවල දමා ගෙන කරපිටින්. විල්බැරෝවක් පවා ගෙනයා හැකි තැනක් නොවෙයි එතැන.ඉතා ම දක්ෂ නැකැත්කරුවකු ගෙන් සාදවා ගත් නැකතට වැඩ ආරම්භ කළ මෙහි අත්තිවාරමට පමණක් සිමෙන්ති මළු පනස් දෙකක් වැය වුණා. කෙසේ නමුත් මාස දෙකකින් නිවසේ වැඩ සම්පූර්ණයෙන් නිම වන තැනට කටයුතු සාර්ථක වුණා. එසේම නිවසට අවශ්‍ය උළු, දැව ආදිය සපයා ගැනීමටත් හිතවතුන්ගෙන් උදව් උපකාර ලැබුණා. ගෙයි වැඩ නිම වන තැනට ළඟාවූයේ ප‍්‍රාතිහාර්යයකින් වගෙයි.මෙසේ කටයුතු නිමා වෙද්දී මුදුන් යටලීය තියන මුදුන් බිත්තිවල එක පැත්තක බිත්තිය අඩි 2 – 3 ක් බැඳ අවසන් කිරීමට තිබියදී ගෙයි වැඩ බාර ගෙන සිටි ප‍්‍රධාන පෙදරේරු බාස් උන්නැහේ හිටි හැටියේ හෘදයාබාධයක් වැළඳී මරණාසන්න වුණා. ඔහු දැඩි සත්කාර ඒකකයට ඇතුළත් කළා.ඊට දින දෙකකට පසු වහලයට අවශ්‍ය යටලී බාල්ක හා පරාල ඉරමින් සිටි දැව ඉරුම් කරුවකුගේ කකුළට ලී කොටයක් පෙරැළී ඒ තැල්මෙන් වළලුකර ලේ නරක්වී රෝහල්ගතව මාස දෙකක් ප‍්‍රතිකාර ගත්තා.මේ අතර ප‍්‍රධාන පාරේ සිට නිවසට පාර කපමින් සිටි කම්කරුවා “පපුව රිදෙනවා” යි කියා විනාඩි කීපයක්, යත්ම අවසන් හුස්ම හෙළුවා. එය ඛ්ෘදයාබාධයකින් සිදු වූ මරණයක් බව මරණ පරීක්ෂණයෙන් නිගමනය වුණා. ඊළඟ සතියේ පාරේ සිට නිවස දෙසට ඇති බෑවුමේ සෝදාපාළුව වළක්වන්නට ගල්වැටි බඳිමින් සිටි කම්කරුවාත් අර ආකාරයෙන් ම හෘදයාබාධයකින් මිය ගියා.මේ අතර අලුත් නිවසේ ම නැවතී ආරක්ෂාවට හා උදව්වට සිටි දෙමළ කම්කරුවා ගේ ශරීරයේ කුෂ්ටයක් වැළඳී කසන්නට ගත්තා. ඔහු ඔහුගේ ආගමේ හැටියට පූසාරි කෙනකු ලවා යන්ත‍්‍රයක් පැළඳ ශරීරය කස කසාම කාලය ගෙව්වා. එසේම ගල් වැලි අදිමින් වැඩ කළ තරුණ කම්කරුවෙක් ගලක් උස්සද්දී තුනටිය ඇවිලිල්ලක් හැදී මාසයක් පමණ ප‍්‍රතිකාර ගත්තා.මගේ මහත්තයා රැකියාවේ නියුතු බැවින් අලුත් ගෙයි සියලු වැඩ කටයුතු බලාගත්තේ මමයි. උදෙන්ම පාසල් යන දරු දෙදෙනා ගේ වැඩ සහ ගෙදර වැඩ අවසන් කොට උයා පිහාගෙන දිනපතා ම මම අලුත් ගෙදර වැඩ බිමට ආවා. දවස් තුන හතරකින් සම්පූර්ණයෙන් වැඩ නිම කිරීමට තිබියදී අපට ආ බාධා පුදුමසහගතයි. ලොකු බාස් උන්නැහේගේ පුතාට ඇවිටිලි කොට නැවතත් මුදුන් බිත්තියේ ඉතුරු වැඩ ටික අවසන් කරන්න පියවර ගත්තා. එදා එසේ වැඩ පටන් ගන්නට ඔහු ඉහළට නගින්නට හදද්දී උඩ පලංචියක තිබූ පරාලයක් වැටී ඔලුව පැලී අධිකව ලේ ගැලීම නිසා රෝහල්ගත කළා.මේ අතර මටත් අමුතුම උණක් වැළඳුණා. මුළු ශරීරය ම තළා පෙළා දැමුවා සේ අභ්‍යන්තර වේදනාවක් වැළඳුණා. ඒ නිසා මටත් වෛද්‍ය ප‍්‍රතිකාර ගන්නට සිදුවුණා. 1994 මැයි මස 27 දා මුල්ගල් තබා අත්තිවාරම් දැමූ නිවස ජූලි මස අවසන් වන විට සියයට අනූ නවයක් ම වැඩ නිමා වෙමින් තිබියදී මාත් ඇඳටම ඔත්පල වන තැනට කටයුතු යෙදුණා. ඉහෙන් බහින රෝගයක් නොතිබුණු මට මේ මොකද වුණේ යැයි සිතුණා.මගේ හෘදය වස්තුව අසලින් විටින් විට පපුව දඩ දඩ ගා ගැහෙන තත්ත්වයක් ඇතිවුණා. ඔන්න පණ ගියා මෙන්න පණ ගියා යි කියා හිතෙන තරම් වේදනාවක් ආවා. ඇඟ ඇතුළත දැවෙනවා පිච්චෙනවා වගේ දැනුණා. අලස ගතිය, අනුන් නුරුස්නා ගතිය, තදින් ඇතිවුණා. විටෙක සිය දිවි නසා ගන්නටත් හිතුණා. වෛද්‍යවරු මගේ රෝගය නිගමනය කළේ “රුමෙටොයිස් ආතරයිටිස්” කියා. කොලස්ටෙ‍්‍ර¤ල් 284 දක්වා ඉහළ ගියා. අන්තිමට මේ කියන දේ මේ දැන් අමතක වන තත්ත්වයට පත්වුණා. උදේට කෑ දේ දවල්ට අමතක වුණා. ඉංග‍්‍රීසි සිංහල වෙදකම් කිසිවකින් සුවයක් ලැබුණේ නැහැ.මා බෞද්ධ කාන්තාවක්. මගේ මහත්මයා කතෝලික. මේ නිසා වත් පිළිවෙත්වලට වැඩි උන්දුවක් නොතිබුණු අතර අප දෙදෙනා ම යන්ත‍්‍ර මන්ත‍්‍ර පිළිගත්තේ නෑ. කෙසේ නමුත් අපට නිවස හැදීමට නැකැත් හැදූ ඡ්‍යොතීර්වේදියා සොයාගෙන අප ගියා. ඔහු හමු වී පවතින තත්ත්වය විස්තර කළා. ඔහු යන්ත‍්‍ර මන්ත‍්‍ර දන්නා කෙනකු බව අප දැන හිටියේ ද නැහැ. කෙසේ නමුත් ඔහු දෙහි වගයක් මතුරා දී අත්තිවාරමේ හා ඉඩමේ වළදමන්නට යැයි අපට දුන්නා. ඒ දෙහි වළ දමා සතියක් යන්නට පෙර රෝගී වූ සියලු දෙනා සුවපත් වී තවත් සතියක් යන්නට පෙර ගෙයි වැඩ සියල්ලම අවසන් වුණා.එහෙත් ගෙට පදිංචිවීමට තිබියදී යළිත් අවුරුදු දෙකක්ම එය වැළකී ගියා. වහළ ගසා කැපී වැටුණු පරාළ කෑලි පවා ඉවත් කරන්නට ලැබුණේ නැහැ. මුළු ඉඩමම වල් වැදුණා. බැරි ම තැන ශාස්ත‍්‍රයක් අහන්නට ගියා. එතැනින් පවතින සියලු තත්ත්වය ඒ ආකාරයෙන් ම පවසා මේ අලුත් නිවසේ බලගතු භූත දේෂයක් පවතින බව කියැවුණා.ඔහු විශාල තොවිලයකට අවශ්‍ය බඩු තුණ්ඩුවක් ද දුන්නා. යන්ත‍්‍ර මන්ත‍්‍ර කෙරෙහි විශ්වාස නොකළ අප යතුරු පැදියෙන් ආපහු එන ගමනේදී ඒ බඩු තුණ්ඩුව ගුලි කොට ඇලකට වීසි කළා. මගේ මහත්තයා කතෝලික නිසා මම මෙසේ ආපසු එන ගමනේදී ම ඔහුට යෝජනා කළා “අපි පල්ලියට ගොස් පියතුමාට මේ ගැන කියමු” කියා. මගේ මහත්මයා ද ඊට එකපයින් කැමැති වුණා. ඒ අනුව අප පල්ලියට ගොස් පියතුමාට විස්තරය කීවා. ඔහු පල්ලිය තුළට ගොස් යාඥා කර එතුමා පළඳින කුරුසිය මහත්තයාගේ හිසට තැබුවා. කිසි විශේෂයක් සිදුවුණේ නෑ.ඊළඟට මගේ හිසට තැබුවා. මා වෙව්ලන්නට පටන් ගත්තා. පියතුමා කීවා මට භූත දෝෂයක් තිබෙන බව. ඒ අනුව මුහුදු වැලි අබ හා ලුණු ගෙන්වා යාඥා කර නිවසට හා ඉඩමට ඉසින්නට කියා දුන්නා. අප දෙදෙනා අලුත් නිවසට ගොස් ඒ වැලි අබ හා ලුණු ඉසින විට පුදුම විදිහේ අත්දැකීම්වලට මුහුණ දුන්නා. ඒ කටයුත්ත අවසන් කොට ආපසු නිල නිවසට යන විට තුන් වරක් ම යතුරු පැදියෙන් පෙරළුණා. මහත්තයා ඉතා ම අමාරුවෙන් තමයි බරපතළ අනතුරක්වීම වළකා ගත්තේ.ඊළඟ සතියේ මගේ මහත්තයාගේ රැකියාවේ ස්ථාන මාරුවක් ලැබුණා. ඒ ස්ථාන මාරුව නගරාසන්නයට ලැබීම නිසා අපට අපේ ම අලුත් ගෙදර පදිංචියට ගියොත් පහසු බව වැටහුණා. දරු දෙදෙනාත් සමඟ මෙහි පදිංචිවීම ගැන සිත යට අහේතුක බියක් තිබුණ ද නිවසේ පින්තාරු වැඩ පසුවට තබා අප එහි පදිංචියට ගියා. එහි පදිංචිවීමත් සමඟ මගේ රෝග තත්ත්වය උත්සන්න වී මා මරණය කරා ළං වුණා. මාසයක් ගතවෙද්දී ගෙදර සිටි හුරතල් පූසා දිව එළියට ඇදී විකාගෙන ඇඳ යට මැරී සිටියා. ගෙදර සිටි බල්ලා ද දින කීපයකට පසු එසේම මිය ගියා. දැන් ගෙදර සියල්ලෝම රෝගීන්. බෙහෙත් බොමින් වේදනාවෙන් කල්ගත කළා.පවුලේ අඬ දබර, කේන්ති ගැනීම් නිතර සිදුවුණා. කීප අවස්ථාවක ම මා සියදිවි හානි කර ගන්නට ගොස් දරු දෙදෙනා නිසා ඉන් වැළකුණා. දිනක් 14 හැවිරිදි පුතා මා සමඟ අමනාප වී ළිඳේ පනින්නට ගොස් වළකාගත්තේ බොහොම අමාරුවෙන්. මේ අතර මහත්තයා බරපතළ රිය අනතුරකට ලක්ව ඔහු මිය ගොස් ඇතැයි සිතා කිසිකෙනෙකු ඔහුට ළං වී තිබුණේ නැහැ. මම ගිහින් රෝහලට ගෙන ගොස් ඉතා ම අමාරුවෙන් තමයි වෛද්‍යවරු ඔහුට ජීවිතය ලබා දුන්නේ. මගේ අසනීපය උත්සන්න වී වේදනාව උහුලන්න බැරි තත්ත්වයක් උදාවුණා. මේ වනවිට මගේ මව ජීවතුන් අතර හිටියේ නෑ. මම නිතර කෑ ගහන්නට වුණා. “අනේ මගේ අම්මේ මට මේ වේදනාව උහුලාගන්න බෑ.අනේ! බුදු අම්මේ! කොහේ හරි බෙහෙතක් තියෙනවා නම් හීනෙන් හරි ගෙනැත් මගේ ඇඟේ ගාන්න” කියා අඬ අඬා කිව්වා. දවසක් රෑ මගේ අම්මා හීනෙන් පෙනී සිට මගේ අසනීපයට ප‍්‍රතිකාර ගන්නට යා යුතු තැනක් පිළිබඳ කීවා. ඊට පෙර ඒ ගැන කිසිවක් අප දැන සිටියේ නෑ. මම මේ ගැන මහත්මයාට කියා කෙසේ හෝ එහි යෑමට ඔහු පොළඹවා ගත්තා. අප එතැන හොයාගෙන ගියා. ඒ ඇල්පිටිය, පොරවගම, දියකිතුලකන්ද නැමැති ආරණ්‍යයක්. අම්බලන්ගොඩ විශාල දේපළක් අතහැර පැවිදි වී භාවනා යෝගීව විසූ හාමුදුරු නමක් එහි විසුවා. උන්වහන්සේ චිත්ත බලයෙන් ලෙඩ සුව කළ කෙනෙක්. අප එහි ගිය විට උන්වහන්සේ චිත්ත ශක්තිය මෙහෙයවා කීවේ“මෙය නිවස හදනවාට ඊර්ෂ්‍යාවෙන් කළ විනයක්. මේ ගෙදර නෝනාගේ නම මුල් කැරගෙනයි විනය කර ඇත්තේ. බලගතු යක්ෂ බන්ධනයක් කර ඇති බවත් මෙය ඉවත් නොකළහොත් නෝනා ගේ මරණය වළක්වන්න බැහැ. මේ නිවසට සමීප ම ගෙදරක කෙනෙක් තමයි මෙය කර තියෙන්නේ. ඒ වගේ ම මෙය ඉවත් කළොත් අනිවාර්යයෙන් ම කළවුන් කරා ආපහු යනවා” කියා ය.ඒ අනුව උන්වහන්සේ චිත්ත ශක්තිය මෙහෙයවා මා කෙරෙහි බැඳී සිටි අමනුෂ්‍යයන් ඉවත් කොට අපට නිවසේ සිදු කිරීමට බෞද්ධ වත් පිළිවෙත් නියම කළා.ඒ අනුව මා ශාරීරිකවත් මානසිකවත් විශාල සුවයක් ලැබුවා. සහනයක් ලැබුවා. ඒ සමඟම අපේ නිවසට යාබද නිවසේ සිටින කාන්තාව අංශබාධ රෝගය වැළඳී වැටුණා. ඇය රෝහලට ගෙන ගියේත් මමයි. මගේ ඔඩොක්කුවේ ඇගේ හිස තබාගෙන රෝහලට ගෙනගියා. එදා මම විඳපු සියලු දුක් වේදනා ඒ වගේම ඇය දැන් විඳිනවා. මම දැන් නිතර ඇයට අවශ්‍ය සාත්තු සප්පායම් කරනවා. උදව් කරනවා. සමහර වේලාවට ඇය මා දෙස බලාගෙන කඳුළු සලනවා. ඒත් කිසි දෙයක් කියන්නේ නෑ.දැන් මගේ දරු දෙදෙනා හොඳට ඉගෙන ගෙන උසස් රැකියාවල නිරත වෙනවා. අපි සන්තෝසයෙන් කල් ගෙවනවා. මේ කතාවෙන් මට කියන්නට අවශ්‍යවන්නේ ඕනෑම රෝගයක් සුවපත් නොවී, ප‍්‍රතිකාරවලින් සුවයක් නොලැබේ නම්, විශේෂයෙන් ම ආතරයිටීස් වැනි රෝගවලදී අපට නොපෙනෙන පැත්තක් එහි තියෙන බවයි. ඒ වගේ ම පූර්ව පාප කර්ම විපාක ගෙවන කාලයට පෙ‍්‍ර්තයන් වැනි අමනුෂ්‍යයන් ඒ ඒ පුද්ගලයන්ට හා ඔවුන්ගේ ශරීරවලට සමීප වෙනවා.ඒ හරියට දුඟද හමන තුවාලයකට මැස්සන් පැමිණීම වගෙයි. ඒ බාහිරව පැමිණෙන මැස්සා තුවාලයට ඉහඳ තැබූ විට පණුවන් දමා ඒ තුවාලය තවත් දරුණු ;වනවා වගේ. අමනුෂ්‍යයන් නිසා ලෙඩ දුක් කරදර දෙගුණ තෙගුණ වෙනවා. කියන එකයි. ඒ නිසා අපට නොපෙනෙන ලෝකයකුත් තිබෙන බව හිතන්න ඕනෑ. ඒ වගේ ම දියකිතුලෙකන්දේ යෝගාවචරයන් වහන්සේ දැන් අපවත් වෙලා” යැයි මේ කතාව නියම නම් ගම් සහිතව අපට ලියා එවා තිබූ ඒ මහත්මිය වැඩි දුරටත් සඳහන් කැර තිබුණාය.එසේ ම තමන් වින කළ බව කියන කාන්තාවට ඇය කරුණාවෙන් මෛති‍්‍රයෙන් උදව් උපකාර කිරීම ද උතුම් ගුණාංගයක් බව සඳහන් කරමු. ඇය විශ්වාස කරන්නේ ඇගේ මිය ගිය මෑණියන් හීනෙන් පැමිණ උදව් නොකළා නම් තමන් වැළලූ තැන දැන් මහ ගස් හැදී තියෙන්නට ඉඩ තිබුණු බවයි.මතුගම මහින්ද විජේතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=aa0901251</link>
    <topic>ජනමාධ්‍යවේදීන් වෙනුවෙන් ජනපති දැඩි ස්ථාවරයක</topic>
    <author/>
    <content>ජනමාධ්‍යවේදීන් වෙනුවෙන් ජනපති දැඩි ස්ථාවරයකවිදුලි බලාගාර ඉදිකිරීම නියමිත කාලයේදී අවසන් කළ යුතුයිප‍්‍රහාරය පිළිබඳ වැදගත් තොරතුරු රැසක් හෙළිවෙයිශ‍්‍රී ලංකා පිලට ජනපතිගෙන් උණුසුමි සුබ පැතුම්ප‍්‍රහාරය කුමන්ත‍්‍රණයක්ද? රිවිර කතුවැකිය සැක පළ කරයිකොටි කල්මඩුකුලම් වැව් බැම්ම පුපුරුවතිමුදාගත් ප‍්‍රදේශවල ජනතාව සඳහා නව ගම්මාන තුනක්මාධ්‍යවේදීන්ට පහරදීම පිටුපස සංවිධානාත්මක කල්ලියක්රබර් නිෂ්පාදකයන්ට සහන පැකේජයක්ප‍්‍රභාකරන් රටින් පැන ගොස් නෑත‍්‍රස්තවාදය පරාජය කිරීමේ ආකර්ෂණීය ප‍්‍රතිඵල අද ශී‍්‍ර ලංකා රජය ලබමින් සිටිනවාපාලවිය-කල්පිටිය මාර්ගයට රු. මිලියන 622 ක්වයඹ දැදුරු ඔය ව්‍යාපෘතියෙන් පවුල් 25000 කට සෙතවයඹ - මධ්‍යම නිල ඡන්ද පති‍්‍රකා බෙදා හැරීම 27 සිටඋපාලි තෙන්නකෝන්ට පහරදීම හෙළා දකීඋසස් අධ්‍යාපනයට මඟ පෙන්වන එඩෙක්ස් -2009 ප‍්‍රදර්ශනයමේ වසරේ ප‍්‍රථම සූර්යග‍්‍රහණය 26 වැනිදාපුරවැසි සේවා පිළිබඳ ආයතන 108 කින් තොරතුරුලසන්ත ඝාතනය කිරීම, උපාලිට පහරදීම පිළිබඳව පරීක්ෂණ ඉක්මන් කරන්නරිවිර ප‍්‍රධාන කර්තෘ උපාලි තෙන්නකෝන් මහතාට මැර ප‍්‍රහාරයක් එල්ල වීමත්, ඊට පෙර සන්ඩේ ලීඩර් කර්තෘ ලසන්ත වික‍්‍රමතුංග මහතා ඝාතනයට ලක්වීමත් ඇතුළුව ඉකුත් කාලයේදී ජනමාධ්‍යවේදීන් ට එරෙහිව සිදු කෙරුණු හිංසන කි‍්‍රයා සම්බන්ධයෙන් දැඩි පියවර ගැනීමට මහින්ද රාජපක්ෂ ජනාධිපතිතුමා ගේ අවධානය යොමු වී තිබේ.ජනමාධ්‍යවේදීන්ට එරෙහිව සිදු කෙරුණු හිංසන කි‍්‍රයා පිළිබඳව පරීක්ෂණ පැවැත්වීමට විශේෂ පොලිස් කණ්ඩායමක් පත් කෙරුණු අතර මේ සිදුවීම් සම්බන්ධයෙන් කඩිනම් පරීක්ෂණ පවත්වා වරදකරුවන් අනාවරණය කිරීමට පියවර ගන්නා ලෙසත් ජනාධිපතිතුමා විසින් පොලිස්පතිවරයාට නියෝග කොට තිබේ.ජනමාධ්‍යවේදීන් හා ජනමාධ්‍ය ආයතනවලට ඉකුත් කාලයේ දී පහර දීම් සිදුවූ අතර මේ සාහසික කි‍්‍රයාවන් රජය අසීරුවට පත් කිරීමට හා ජන සමාජය නොසන්සුන්තාවට පත් කරමින් මෙරට හා අන්තර්ජාතික මට්ටමෙන් අපකීර්තියක් ඇති කිරීමේ අරමුණින් කිසියම් සංවිධානාත්මක පිරිසක් විසින් මෙහෙයවනු ලබන රහසිගත වැඩපිළිවෙළක් විය හැකි බවට දැඩි සැක මතුව තිබේ.මේ රහසිගත මැර පිරිස හා ඔවුන් මෙහෙයවනු ලබන අය හැකි ඉක්මනින් අනාවරණය කැර ගැනීමටත් ඔවුන් නීතිය ඉදිරියට පමුණුවා දඬුවම් ලබාදීමට උපරිම සේවය ලබා දෙන ලෙසත් ජනාධිපතිතුමා පොලිසියට උපදෙස් දී තිබේ.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=aa0901251_2</link>
    <topic>විදුලි බලාගාර ඉදිකිරීම නියමිත කාලයේදී අවසන් කළ යුතුයි</topic>
    <author>සුනිල් දයා අල්විස්</author>
    <content>ජනමාධ්‍යවේදීන් වෙනුවෙන් ජනපති දැඩි ස්ථාවරයකවිදුලි බලාගාර ඉදිකිරීම නියමිත කාලයේදී අවසන් කළ යුතුයිප‍්‍රහාරය පිළිබඳ වැදගත් තොරතුරු රැසක් හෙළිවෙයිශ‍්‍රී ලංකා පිලට ජනපතිගෙන් උණුසුමි සුබ පැතුම්ප‍්‍රහාරය කුමන්ත‍්‍රණයක්ද? රිවිර කතුවැකිය සැක පළ කරයිකොටි කල්මඩුකුලම් වැව් බැම්ම පුපුරුවතිමුදාගත් ප‍්‍රදේශවල ජනතාව සඳහා නව ගම්මාන තුනක්මාධ්‍යවේදීන්ට පහරදීම පිටුපස සංවිධානාත්මක කල්ලියක්රබර් නිෂ්පාදකයන්ට සහන පැකේජයක්ප‍්‍රභාකරන් රටින් පැන ගොස් නෑත‍්‍රස්තවාදය පරාජය කිරීමේ ආකර්ෂණීය ප‍්‍රතිඵල අද ශී‍්‍ර ලංකා රජය ලබමින් සිටිනවාපාලවිය-කල්පිටිය මාර්ගයට රු. මිලියන 622 ක්වයඹ දැදුරු ඔය ව්‍යාපෘතියෙන් පවුල් 25000 කට සෙතවයඹ - මධ්‍යම නිල ඡන්ද පති‍්‍රකා බෙදා හැරීම 27 සිටඋපාලි තෙන්නකෝන්ට පහරදීම හෙළා දකීඋසස් අධ්‍යාපනයට මඟ පෙන්වන එඩෙක්ස් -2009 ප‍්‍රදර්ශනයමේ වසරේ ප‍්‍රථම සූර්යග‍්‍රහණය 26 වැනිදාපුරවැසි සේවා පිළිබඳ ආයතන 108 කින් තොරතුරු- ජනපතිසුනිල් දයා අල්විස්රටේ විදුලිබල නිෂ්පාදනය වැඩි දියුණු කිරීම සඳහා ආරම්භ කරන ලද සෑම නව විදුලි යෝජනා ක‍්‍රමයක්ම ඉදිකිරීමේ කටයුතු නියමිත කාලයේදී අවසන් කිරීමට වග බලා ගන්නා ලෙස මහින්ද රාජපක්ෂ ජනාධිපතිතුමා විදුලිබල හා බලශක්ති අමාත්‍යාංශයට උපදෙස් දී ඇත.දැනට ඉදිකිරීම් ආරම්භ කැර ඇති විදුලි යෝජනා ක‍්‍රමවල ප‍්‍රගතිය පිළිබඳ කරුණු සාකච්ඡා කිරීමට අරලියගහ මන්දිරයේදී ඉකුත් දා පැවැති සාකච්ඡාවකදී ජනාධිපතිතුමා මේ උපදෙස් ලබා දී ඇත.මීට වසර ගණනාවකට පෙර ඉදි කිරීමට තිබූ විදුලි යෝජනා ක‍්‍රම ඉදිකිරීම පසුගිය රජයන් නොයෙකුත් බලපෑම්වලට යටත්ව ප‍්‍රමාද කරමින් සිටි බවද එහෙත් වත්මන් රජය එවැනි බලපෑම්වලට යටත් නොවී මහජනතාවගේ අවශ්‍යතාවන් ඉටුකිරීමට පියවර ගෙන ඇති බවද ජනාධිපතිතුමා කීය.එහෙයින් නොරොච්චෝලේ - කෙරවලපිටිය හා ඉහළ කොත්මලේ වැනි විශාල විදුලි යෝජනා ක‍්‍රම ආරම්භ කර මේ වනවිට ඉදිකිරීම් නිමවෙමින් පවතින බවත් කුමන හේතුවක් නිසා හෝ මේ කටයුතු ප‍්‍රමාද නොකළ යුතු බවත් අදාළ ව්‍යාපෘති නියමිත කාලයේදී ඉලක්ක සපුරා ගත යුතු බවත් ජනාධිපතිතුමා මෙහිදී කියා සිටියේය.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=aa0901251_3</link>
    <topic>ප‍්‍රහාරය පිළිබඳ වැදගත් තොරතුරු රැසක් හෙළිවෙයි</topic>
    <author>කීර්ති මෙන්ඩිස්</author>
    <content>ජනමාධ්‍යවේදීන් වෙනුවෙන් ජනපති දැඩි ස්ථාවරයකවිදුලි බලාගාර ඉදිකිරීම නියමිත කාලයේදී අවසන් කළ යුතුයිප‍්‍රහාරය පිළිබඳ වැදගත් තොරතුරු රැසක් හෙළිවෙයිශ‍්‍රී ලංකා පිලට ජනපතිගෙන් උණුසුමි සුබ පැතුම්ප‍්‍රහාරය කුමන්ත‍්‍රණයක්ද? රිවිර කතුවැකිය සැක පළ කරයිකොටි කල්මඩුකුලම් වැව් බැම්ම පුපුරුවතිමුදාගත් ප‍්‍රදේශවල ජනතාව සඳහා නව ගම්මාන තුනක්මාධ්‍යවේදීන්ට පහරදීම පිටුපස සංවිධානාත්මක කල්ලියක්රබර් නිෂ්පාදකයන්ට සහන පැකේජයක්ප‍්‍රභාකරන් රටින් පැන ගොස් නෑත‍්‍රස්තවාදය පරාජය කිරීමේ ආකර්ෂණීය ප‍්‍රතිඵල අද ශී‍්‍ර ලංකා රජය ලබමින් සිටිනවාපාලවිය-කල්පිටිය මාර්ගයට රු. මිලියන 622 ක්වයඹ දැදුරු ඔය ව්‍යාපෘතියෙන් පවුල් 25000 කට සෙතවයඹ - මධ්‍යම නිල ඡන්ද පති‍්‍රකා බෙදා හැරීම 27 සිටඋපාලි තෙන්නකෝන්ට පහරදීම හෙළා දකීඋසස් අධ්‍යාපනයට මඟ පෙන්වන එඩෙක්ස් -2009 ප‍්‍රදර්ශනයමේ වසරේ ප‍්‍රථම සූර්යග‍්‍රහණය 26 වැනිදාපුරවැසි සේවා පිළිබඳ ආයතන 108 කින් තොරතුරුකීර්ති මෙන්ඩිස්රිවිර පුවත්පතේ ප‍්‍රධාන කර්තෘවරයාට පහරදීම පිළිබඳව පරීක්ෂණ පැවැත්වීම සඳහා පත්කර ඇති විශේෂ පොලිස් කණ්ඩායමට මේ වනවිට වැදගත් තොරතුරු රැසක් ලැබී ඇති බවත් එම තොරතුරු ඔස්සේ විමර්ශන කෙරීගෙන යන බවත් පොලිස්පති ජයන්ත වික‍්‍රමරත්න මහතා ‘සිළුමිණ’ට කීය.ලැබී ඇති හෝඩුවාවන් පිළිබඳ කිසිවක් පැවසිය නොහැකි බව කී පොලිස්පතිවරයා ඒවා හෙළිකිරීමේන් විමර්ශනවලට බාධාවන බවද පැවසුවේය.විමර්ශන කටයුතු තවත් සාර්ථක කරගැනීම සඳහා මහජනතාවගෙන් තවත් තොරතුරු බලාපොරොත්තු වන බවද ඒ මහතා සඳහන් කෙළේය.මේ විමර්ශනය පිළිබඳ ජනාධිපතිතුමා ද දැඩි අවධානයෙන් සිටින බව කී පොලිස්පතිවරයා හැකි ඉක්මනින් එම ප‍්‍රහාරය පිටුපස සිටින පුද්ගලයන් කව්දැයි හෙළිකර ගැනීම පරීක්ෂණවල ප‍්‍රධාන අරමුණ බවද කීවේය.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=aa0901251_4</link>
    <topic>ශ‍්‍රී ලංකා පිලට ජනපතිගෙන් උණුසුමි සුබ පැතුම්</topic>
    <author>සුනිල් දයා අල්විස්</author>
    <content>ජනමාධ්‍යවේදීන් වෙනුවෙන් ජනපති දැඩි ස්ථාවරයකවිදුලි බලාගාර ඉදිකිරීම නියමිත කාලයේදී අවසන් කළ යුතුයිප‍්‍රහාරය පිළිබඳ වැදගත් තොරතුරු රැසක් හෙළිවෙයිශ‍්‍රී ලංකා පිලට ජනපතිගෙන් උණුසුමි සුබ පැතුම්ප‍්‍රහාරය කුමන්ත‍්‍රණයක්ද? රිවිර කතුවැකිය සැක පළ කරයිකොටි කල්මඩුකුලම් වැව් බැම්ම පුපුරුවතිමුදාගත් ප‍්‍රදේශවල ජනතාව සඳහා නව ගම්මාන තුනක්මාධ්‍යවේදීන්ට පහරදීම පිටුපස සංවිධානාත්මක කල්ලියක්රබර් නිෂ්පාදකයන්ට සහන පැකේජයක්ප‍්‍රභාකරන් රටින් පැන ගොස් නෑත‍්‍රස්තවාදය පරාජය කිරීමේ ආකර්ෂණීය ප‍්‍රතිඵල අද ශී‍්‍ර ලංකා රජය ලබමින් සිටිනවාපාලවිය-කල්පිටිය මාර්ගයට රු. මිලියන 622 ක්වයඹ දැදුරු ඔය ව්‍යාපෘතියෙන් පවුල් 25000 කට සෙතවයඹ - මධ්‍යම නිල ඡන්ද පති‍්‍රකා බෙදා හැරීම 27 සිටඋපාලි තෙන්නකෝන්ට පහරදීම හෙළා දකීඋසස් අධ්‍යාපනයට මඟ පෙන්වන එඩෙක්ස් -2009 ප‍්‍රදර්ශනයමේ වසරේ ප‍්‍රථම සූර්යග‍්‍රහණය 26 වැනිදාපුරවැසි සේවා පිළිබඳ ආයතන 108 කින් තොරතුරුසුනිල් දයා අල්විස්පාකිස්ථාන කි‍්‍රකට් කණ්ඩායමට එරෙහිව විශිෂ්ට ජයග‍්‍රහණයක් ලබාගත් ශ‍්‍රී ලංකා කි‍්‍රකට් කණ්ඩායමට මහින්ද රාජපක්ෂ ජනාධිපතිතුමා උණුසුම් සුබ පැතුම් පිරි නමයි.පාකිස්ථානයේ දී ඊයේ පැවැති අවසන් එක් දින තරගයේ දී ශ‍්‍රී ලංකා කණ්ඩායම කඩුලු 05 කට ලකුණු 309 ක්ලබා ගත්තේය. එහෙත් සියලු ක‍්‍රීඩයකන් දැවී පාකිස්ථානයට ලබා ගත හැකි වූයේ ලකුණු 75 ක් පමණි. මේ තරගයේදී මුත්තයියා මුරලිදරන් එක්දින තරගවලදී කඩුලු 500 ලබා ගත් ලොව දෙවැනි පන්දුයවන්නා බවට වාර්තා තැබීය.මේ තරගයේදී මනරම් පිති හරඹයක යෙදුණු තිලකරත්න දිල්ෂාන් නොදැවී ලකුණු 137 ක් ලබාගැනීමට සමත්වීම කැපී පෙනෙන සිද්ධියකි. ශ‍්‍රී ලංකා කණ්ඩායම මුලින්ම පන්දුවට පහර දී ලකුණු 309 ක් ලබා ගත්හ. එහෙත් පාකිස්ථාන කණ්ඩායමේ මුල් කඩුලු හයක් එක පිට දැවී ගියේ මුළු ලකුණු ගණන 27 ක්ව තිබියදීය.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=aa0901251_5</link>
    <topic>ප‍්‍රහාරය කුමන්ත‍්‍රණයක්ද? රිවිර කතුවැකිය සැක පළ කරයි</topic>
    <author/>
    <content>ජනමාධ්‍යවේදීන් වෙනුවෙන් ජනපති දැඩි ස්ථාවරයකවිදුලි බලාගාර ඉදිකිරීම නියමිත කාලයේදී අවසන් කළ යුතුයිප‍්‍රහාරය පිළිබඳ වැදගත් තොරතුරු රැසක් හෙළිවෙයිශ‍්‍රී ලංකා පිලට ජනපතිගෙන් උණුසුමි සුබ පැතුම්ප‍්‍රහාරය කුමන්ත‍්‍රණයක්ද? රිවිර කතුවැකිය සැක පළ කරයිකොටි කල්මඩුකුලම් වැව් බැම්ම පුපුරුවතිමුදාගත් ප‍්‍රදේශවල ජනතාව සඳහා නව ගම්මාන තුනක්මාධ්‍යවේදීන්ට පහරදීම පිටුපස සංවිධානාත්මක කල්ලියක්රබර් නිෂ්පාදකයන්ට සහන පැකේජයක්ප‍්‍රභාකරන් රටින් පැන ගොස් නෑත‍්‍රස්තවාදය පරාජය කිරීමේ ආකර්ෂණීය ප‍්‍රතිඵල අද ශී‍්‍ර ලංකා රජය ලබමින් සිටිනවාපාලවිය-කල්පිටිය මාර්ගයට රු. මිලියන 622 ක්වයඹ දැදුරු ඔය ව්‍යාපෘතියෙන් පවුල් 25000 කට සෙතවයඹ - මධ්‍යම නිල ඡන්ද පති‍්‍රකා බෙදා හැරීම 27 සිටඋපාලි තෙන්නකෝන්ට පහරදීම හෙළා දකීඋසස් අධ්‍යාපනයට මඟ පෙන්වන එඩෙක්ස් -2009 ප‍්‍රදර්ශනයමේ වසරේ ප‍්‍රථම සූර්යග‍්‍රහණය 26 වැනිදාපුරවැසි සේවා පිළිබඳ ආයතන 108 කින් තොරතුරු’රිවිර’ ප‍්‍රධාන කර්තෘ උපාලි තෙන්නකෝන් මහතාට එල්ල කළ මැර ප‍්‍රහාරය, ජාතික හා අන්තර්ජාතික වශයෙන් ශ‍්‍රී ලංකාව අපකීර්තියට පත් කිරීමට කළ සංවිධානාත්මක කි‍්‍රයාවක් දැයි රිවිර පුවත්පත සැක පළකැර තිබේ.තම ප‍්‍රධාන කර්තෘවරයාට එල්ල වූ මැර ප‍්‍රහාරයෙන් පසුව ‘රිවිර’ කර්තෘ මණ්ඩලය විසින් සම්පාදිත ‘රිවිර’ කර්තෘ වාක්‍යයේ මෙසේ සඳහන් වේ.”තෙසතියක් ඇතුළත මේ රටේ මාධ්‍ය ප‍්‍රවාහය බිළිගත් ම්ලේච්ඡ කි‍්‍රයාදාම ති‍්‍රත්වයම සිදුවූයේ මේ රටේ කොටි ත‍්‍රස්තවාදය බෙලහීනත්වයේ උපරිමයට ළඟාවීම ඇරඹුණු තැන් පටන් වීමද විශේෂත්වයකි. මේ පිළිබඳව මේ රටේ ජන සමාජය තුළ මත දෙකක් ඇතිව තිබේ.පළමුවැන්න කොටි ත‍්‍රස්තවාදයේ පරාජය හමුවේ බල උන්මාදයෙන් පෙළෙන ආණ්ඩුවේ ඇතැම් කොටස් නීතිය සියතට ගෙන කටයුතු කරන බවකි. දෙවැන්න ත‍්‍රස්තවාදය පරාජයේ එළිපත්ත මතට විසිවීම දරාගන්නට බැරි දේශපාලන හා කොටි හිතවාදී බලවේග මේ රටත්, රජයත් අන්තර්ජාතික වශයෙන් අපකීර්තියට ලක්කරන්නටත් ඒ හරහා මේ රටට විදේශ බලවතුන් ලවා බලපෑම් එල්ලකරවන්නටත් උත්සාහ ගන්නා බවය.මේ දැක්වූ පළමු මතය හැබෑවක් නම් මේ ආණ්ඩුවට ඔල්මාදය දැයි රටේ මැදහත් බුද්ධිමත් ජනතාව කල්පනා කරනු නිසැකය. මන්ද මේ රටේ රණවිරුවන් ඉතා කීර්තිමත් යුද ජයග‍්‍රහණයන් අත් විඳිමින් සිටින වකවානුවක එසේ හැසිරීම සිය කීර්තිය පළුදු කරගන්නට තරම් ආණ්ඩුව කිනම් ඔලුවේ අසනීපයකින් පෙළෙන්නේ දැයි ජනතාවට සිතාගත නොහැකි නිසාය.දෙවැනි මතය විශ්ලේෂණය කර බැලීමේදී එයද කිසිසේත්ම බැහැර කළ නොහැකි තර්කයක් අප හමුවේ තබා ඇත. කොටි ත‍්‍රස්තවාදය මරණාසන්නව වැතිර සිටින මොහොතකදි ඒ වික‍්‍රමයේ ගෞරවය මේ රටේ ආරක්ෂක හමුදාවන්ටත් ආණ්ඩුවටත් ජාතික වශයෙන් මෙන්ම අන්තර්ජාතික වශයෙන් ද හිමිවන බව සියල්ලෝම දනිති.ඉතා සැලසුම් සහගත වැඩපිළිවෙළක් ඔස්සේ ආණ්ඩුවේ ගිණුමට බැරවන්නට කිසියම් කල්ලියකට හෝ කණ්ඩායමකට මෙවන් අපරාධයන් හී නියැලීම එතරම් අසීරු කරුණක් ද නොවේ. ඒ අයුරින් බලන කළ ඒ ඉහත කී සිද්ධීන් ති‍්‍රත්වයම ආණ්ඩුවේ ගිණුමට බැරවන්නට වෙනත් කණ්ඩායමක් විසින් සිදුකළා වන්නට ද බැරිකමක් නැත. ඊටද හේතුවක් තිබේ.මෙබඳු සිද්ධීන්ගේ ඉතිහාසය විමසා බලන විට එවැනි දේ සිදුව ඇත්තේ ඒ ඒ වකවානුවල බලයේ සිටි ආණ්ඩුවල බල උන්මාදය හේතුකොටගෙන බව මේ රටේ ජනතාව මෙන්ම කුමන්ත‍්‍රණකාරී බලවේගයන් ද හොඳ්‍රකාරවම දන්නා නිසාය.එබැවින් වසර තිහකට ආසන්න කාලයක් මුළුල්ලේ මේ රටේ අභිවෘද්ධිය ආපස්සට ගෙන ගිය ජාතික ප‍්‍රශ්නයේ බරපතළම කොටස විසඳෙමින් පවතින වකවානුවකදී අන්තර්ජාතික වශයෙන් රට අපකීර්තියට ලක්කිරීමේ සැලසුම් සහගත කුමන්ත‍්‍රණයක් දියත් විය නොහැකි යැයි කාට නම් කිව හැකිද?” යි යනුවෙන් රිවිර පුවත්පතේ කතුවැකියෙන් ප‍්‍රශ්න කැර තිබේ.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=aa0901251_6</link>
    <topic>කොටි කල්මඩුකුලම් වැව් බැම්ම පුපුරුවති</topic>
    <author/>
    <content>ජනමාධ්‍යවේදීන් වෙනුවෙන් ජනපති දැඩි ස්ථාවරයකවිදුලි බලාගාර ඉදිකිරීම නියමිත කාලයේදී අවසන් කළ යුතුයිප‍්‍රහාරය පිළිබඳ වැදගත් තොරතුරු රැසක් හෙළිවෙයිශ‍්‍රී ලංකා පිලට ජනපතිගෙන් උණුසුමි සුබ පැතුම්ප‍්‍රහාරය කුමන්ත‍්‍රණයක්ද? රිවිර කතුවැකිය සැක පළ කරයිකොටි කල්මඩුකුලම් වැව් බැම්ම පුපුරුවතිමුදාගත් ප‍්‍රදේශවල ජනතාව සඳහා නව ගම්මාන තුනක්මාධ්‍යවේදීන්ට පහරදීම පිටුපස සංවිධානාත්මක කල්ලියක්රබර් නිෂ්පාදකයන්ට සහන පැකේජයක්ප‍්‍රභාකරන් රටින් පැන ගොස් නෑත‍්‍රස්තවාදය පරාජය කිරීමේ ආකර්ෂණීය ප‍්‍රතිඵල අද ශී‍්‍ර ලංකා රජය ලබමින් සිටිනවාපාලවිය-කල්පිටිය මාර්ගයට රු. මිලියන 622 ක්වයඹ දැදුරු ඔය ව්‍යාපෘතියෙන් පවුල් 25000 කට සෙතවයඹ - මධ්‍යම නිල ඡන්ද පති‍්‍රකා බෙදා හැරීම 27 සිටඋපාලි තෙන්නකෝන්ට පහරදීම හෙළා දකීඋසස් අධ්‍යාපනයට මඟ පෙන්වන එඩෙක්ස් -2009 ප‍්‍රදර්ශනයමේ වසරේ ප‍්‍රථම සූර්යග‍්‍රහණය 26 වැනිදාපුරවැසි සේවා පිළිබඳ ආයතන 108 කින් තොරතුරුමුලතිව් අත්පත්කැරගැනීම සඳහා ඉදිරියට ඇදෙන හමුදා සේනාංකයන්හි ගමන්මඟ නතරකරලීම සඳහා එල්ටී.ටී.ඊ ත‍්‍රස්තවාදීන් ඊයේ විශ්වමඩු කල්මඩුකුලම් වැව් බැම්ම පුපුරුවා විනාශ කළහ.විශ්වමඩු ප‍්‍රදේශය අත්පත් කර ගැනීමට හමුදා සේනාංක මේ වනවිට ඊට ආසන්නව සිටී.මේ අතර හමුදා සේනාංක විශ්වමඩු ප‍්‍රදේශය අත්පත් කරගැනීමේ මෙහෙයුමේ නිරතව සිටිති.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=aa0901251_7</link>
    <topic>මුදාගත් ප‍්‍රදේශවල ජනතාව සඳහා නව ගම්මාන තුනක්</topic>
    <author/>
    <content>ජනමාධ්‍යවේදීන් වෙනුවෙන් ජනපති දැඩි ස්ථාවරයකවිදුලි බලාගාර ඉදිකිරීම නියමිත කාලයේදී අවසන් කළ යුතුයිප‍්‍රහාරය පිළිබඳ වැදගත් තොරතුරු රැසක් හෙළිවෙයිශ‍්‍රී ලංකා පිලට ජනපතිගෙන් උණුසුමි සුබ පැතුම්ප‍්‍රහාරය කුමන්ත‍්‍රණයක්ද? රිවිර කතුවැකිය සැක පළ කරයිකොටි කල්මඩුකුලම් වැව් බැම්ම පුපුරුවතිමුදාගත් ප‍්‍රදේශවල ජනතාව සඳහා නව ගම්මාන තුනක්මාධ්‍යවේදීන්ට පහරදීම පිටුපස සංවිධානාත්මක කල්ලියක්රබර් නිෂ්පාදකයන්ට සහන පැකේජයක්ප‍්‍රභාකරන් රටින් පැන ගොස් නෑත‍්‍රස්තවාදය පරාජය කිරීමේ ආකර්ෂණීය ප‍්‍රතිඵල අද ශී‍්‍ර ලංකා රජය ලබමින් සිටිනවාපාලවිය-කල්පිටිය මාර්ගයට රු. මිලියන 622 ක්වයඹ දැදුරු ඔය ව්‍යාපෘතියෙන් පවුල් 25000 කට සෙතවයඹ - මධ්‍යම නිල ඡන්ද පති‍්‍රකා බෙදා හැරීම 27 සිටඋපාලි තෙන්නකෝන්ට පහරදීම හෙළා දකීඋසස් අධ්‍යාපනයට මඟ පෙන්වන එඩෙක්ස් -2009 ප‍්‍රදර්ශනයමේ වසරේ ප‍්‍රථම සූර්යග‍්‍රහණය 26 වැනිදාපුරවැසි සේවා පිළිබඳ ආයතන 108 කින් තොරතුරු“උතුරු වසන්තය” මඟින් උතුරට සංවර්ධනයඋතුරේ මුදාගත් ප‍්‍රදේශ වෙත පැමිණෙන ජනතාව වෙනුවෙන් සහන ගම්මාන තුනක් ඉදිකරන බවත් ඒ ගම්මානවලට අවශ්‍ය සියලු පහසුකම් නො අඩුව ලබා දීමට පියවර ගන්නා බවත් ජනාධිපති ජ්‍යෙෂ්ඨ උපදේශක පාර්ලිමේන්තු මන්තී‍්‍ර බැසිල් රාජපක්ෂ මහතා සඳහන් කරයි.නෙලුක්කුලම්, මැණික්ෆාම් හා ඕමන්තේ යන ප‍්‍රදේශයන්හි ඉදිකෙරෙන මේ සහන ගම්මාන ආසන්නයේ තැපැල් කාර්යාල, බැංකු පහසුකම්, සමූපකාර හා ස.තො.ස. ශාඛා ද ගොඩනැඟෙන අතර පානීය ජලය, සනීපාරක්ෂාව හා විදුලිය ආදී යටිතල පහසුකම් සම්පූර්ණ කිරීමට පියවර ගෙන ඇත.පාසල් යන වයසේ සිටින දරුවන් පනස් දහසකට ආසන්න පිරිසක් මේ වනවිට එම ගම්මානයන්හි රැඳී සිටින බවත්, අධ්‍යාපන පහසුකම් හා අනෙකුත් අවශ්‍යතා සම්පූර්ණ වෙමින් පවතින බවත් මෙහිදී අනාවරණය වී ඇත. මේ තොරතුරු පළ වූයේ ජනාධිපති කාර්යාලයේ ඉකුත් දා පැවැති රැස්වීමකදීය.මහින්ද රාජපක්ෂ ජනාධිපතිතුමා අය-වැය යෝජනා ඉදිරිපත් කරමින් ප‍්‍රකාශයට පත් කළ “උතුරු වසන්තය” වැඩසටහන මඟින් උතුරේ සංවර්ධන කටයුතු ආරම්භ කිරීමට ද රජය තීරණය කැර තිබේ. මේ පිළිබඳව පැවැති සාකච්ඡාවට විෂය භාර ඇමැතිවරු සහ රාජ්‍ය නිලධාරීන් ද සහභාගී වී සිටියහ.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=aa0901252</link>
    <topic>මාධ්‍යවේදීන්ට පහරදීම පිටුපස සංවිධානාත්මක කල්ලියක්</topic>
    <author/>
    <content>ජනමාධ්‍යවේදීන් වෙනුවෙන් ජනපති දැඩි ස්ථාවරයකවිදුලි බලාගාර ඉදිකිරීම නියමිත කාලයේදී අවසන් කළ යුතුයිප‍්‍රහාරය පිළිබඳ වැදගත් තොරතුරු රැසක් හෙළිවෙයිශ‍්‍රී ලංකා පිලට ජනපතිගෙන් උණුසුමි සුබ පැතුම්ප‍්‍රහාරය කුමන්ත‍්‍රණයක්ද? රිවිර කතුවැකිය සැක පළ කරයිකොටි කල්මඩුකුලම් වැව් බැම්ම පුපුරුවතිමුදාගත් ප‍්‍රදේශවල ජනතාව සඳහා නව ගම්මාන තුනක්මාධ්‍යවේදීන්ට පහරදීම පිටුපස සංවිධානාත්මක කල්ලියක්රබර් නිෂ්පාදකයන්ට සහන පැකේජයක්ප‍්‍රභාකරන් රටින් පැන ගොස් නෑත‍්‍රස්තවාදය පරාජය කිරීමේ ආකර්ෂණීය ප‍්‍රතිඵල අද ශී‍්‍ර ලංකා රජය ලබමින් සිටිනවාපාලවිය-කල්පිටිය මාර්ගයට රු. මිලියන 622 ක්වයඹ දැදුරු ඔය ව්‍යාපෘතියෙන් පවුල් 25000 කට සෙතවයඹ - මධ්‍යම නිල ඡන්ද පති‍්‍රකා බෙදා හැරීම 27 සිටඋපාලි තෙන්නකෝන්ට පහරදීම හෙළා දකීඋසස් අධ්‍යාපනයට මඟ පෙන්වන එඩෙක්ස් -2009 ප‍්‍රදර්ශනයමේ වසරේ ප‍්‍රථම සූර්යග‍්‍රහණය 26 වැනිදාපුරවැසි සේවා පිළිබඳ ආයතන 108 කින් තොරතුරුරිවිර කර්තෘරිවිර පුවත්පතේ ප‍්‍රධාන කර්තෘවරයාට පහරදීම් පිළිබඳව විශේෂ පොලිස් කණ්ඩායම් දෙකක් මේ වන විටත් පරීක්ෂණ සඳහා පත්කර ඇති බවත් ගම්පහ පොලිස් අධිකාරිවරයාගෙන් සමන්විත කණ්ඩායමක් ද කොළඹ පොලිස් කණ්ඩායමක් ද විමර්ශන අරඹා ඇති බවත් මේ පිළිබඳ කළ විමසීමකදී පොලිස්පති ජයන්ත වික‍්‍රමරත්න මහතා කීය.රජය අපකීර්තියට පත්කිරීමේ අරමුණෙන් මේ කි‍්‍රයා සිදුකරන ලද්දක් ද සොයාබලන බවද පොලිස්පතිවරයා සඳහන් කෙළේය.මේ අතර නුගේගොඩ පැවැති විරෝධතා රැළියකට එක්වූ පුද්ගලයකු පැහැරගෙන ගොස් ඔහු සතු ති‍්‍රරෝද රියකට ද ගිනිතබා පුළුස්සා ඇතැයි සඳහන් කළ පොලිස්පතිවරයා රිවිර පුවත්පත් කර්තෘවරයාට පහරදීම හා මෙම කි‍්‍රයාවලිය අතර සබඳකමක් ඇත්දැයි සොයා බලන බව ද කීවේය.මාධ්‍යවේදින්ට පහරදීම පිළිබඳ මූලිකත්වය ගෙන කටයුතු කරන කිසියම් කණ්ඩායමක් මේ පිටුපස සිටින බවත් පුද්ගලයන් කව්දැයි සොයාගැනීම පරීක්ෂණවල අරමුණ බව ද පැවැසීය.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=aa0901253</link>
    <topic>රබර් නිෂ්පාදකයන්ට සහන පැකේජයක්</topic>
    <author>රූපාන්ති බුලත්සිංහල</author>
    <content>ජනමාධ්‍යවේදීන් වෙනුවෙන් ජනපති දැඩි ස්ථාවරයකවිදුලි බලාගාර ඉදිකිරීම නියමිත කාලයේදී අවසන් කළ යුතුයිප‍්‍රහාරය පිළිබඳ වැදගත් තොරතුරු රැසක් හෙළිවෙයිශ‍්‍රී ලංකා පිලට ජනපතිගෙන් උණුසුමි සුබ පැතුම්ප‍්‍රහාරය කුමන්ත‍්‍රණයක්ද? රිවිර කතුවැකිය සැක පළ කරයිකොටි කල්මඩුකුලම් වැව් බැම්ම පුපුරුවතිමුදාගත් ප‍්‍රදේශවල ජනතාව සඳහා නව ගම්මාන තුනක්මාධ්‍යවේදීන්ට පහරදීම පිටුපස සංවිධානාත්මක කල්ලියක්රබර් නිෂ්පාදකයන්ට සහන පැකේජයක්ප‍්‍රභාකරන් රටින් පැන ගොස් නෑත‍්‍රස්තවාදය පරාජය කිරීමේ ආකර්ෂණීය ප‍්‍රතිඵල අද ශී‍්‍ර ලංකා රජය ලබමින් සිටිනවාපාලවිය-කල්පිටිය මාර්ගයට රු. මිලියන 622 ක්වයඹ දැදුරු ඔය ව්‍යාපෘතියෙන් පවුල් 25000 කට සෙතවයඹ - මධ්‍යම නිල ඡන්ද පති‍්‍රකා බෙදා හැරීම 27 සිටඋපාලි තෙන්නකෝන්ට පහරදීම හෙළා දකීඋසස් අධ්‍යාපනයට මඟ පෙන්වන එඩෙක්ස් -2009 ප‍්‍රදර්ශනයමේ වසරේ ප‍්‍රථම සූර්යග‍්‍රහණය 26 වැනිදාපුරවැසි සේවා පිළිබඳ ආයතන 108 කින් තොරතුරුමාසික වැය රු. මිලියන 196 යිරූපාන්ති බුලත්සිංහලරබර් කර්මාන්තය නඟා සිටුවීම සඳහා රජය විසින් කඩිනම් වැඩපිළිවෙළක් කි‍්‍රයාවට නඟා තිබේ. මේ යටතේ රබර් නිෂ්පාදකයින්ට රබර් කිලෝවක් සඳහා අවම වශයෙන් රුපියල් 150 ක මිලක් ලබා දීම අපේක්ෂා කැරෙන අතර ඒ වෙනුවෙන් රජය මාසිකව රුපියල් මිලියන 196 බැගින් වැය කිරීමට ද තීරණය කොට ඇත.මහින්ද රාජපක්ෂ ජනාධිපතිතුමාගේ උපදෙස් මත ජනාධිපති ජ්‍යෙෂ්ඨ උපදේශක පාර්ලිමේන්තු මන්තී‍්‍ර බැසිල් රාජපක්ෂ සහ රාජ්‍ය ආදායම් ඇමැති රංජිත් සියඹලාපිටිය යන  මහත්වරුන් සහභාගිවූ විශේෂ සාකච්ඡාවකදී මේ තීරණ ගෙන තිබේ. මේ යටතේ රබර් නිෂ්පාදකයන්ට සහන ගණනාවක් ලැබෙන අතර රබර් සඳහා වූ සෙස් බද්ද ඉවත් කැර ඇත. කෘතීම රබර් මෙරටට ගෙන්වීමත් තහනම් කැර තිබේ.රජය විසින් මේ සහන සියලු රබර් නිෂ්පාදකයින්ට ලැබෙන පරිදි වැඩපිළිවෙළක් ද කි‍්‍රයාවට නැංවෙයි. සහනාධාරය ලබා ගැනීම සඳහා රබර් නිෂ්පාදකයින් රබර් සංවර්ධන දෙපාර්තමේන්තුවේ ලියාපදිංචි විය යුතුව තිබේ. අදාළ වැඩපිළිවෙළ අධීක්ෂණය කිරීම සඳහා කමිටුවක් පත් කැර ඇති අතර එම කමිටුව විසින් මාසිකව රබර් සඳහා පවතින අන්තර්ජාතික මිල ගණන් සහ අනෙකුත් තොරතුරු මහා භාණ්ඩාගාරයට ලබා දිය යුතුය.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=aa0901254</link>
    <topic> ප‍්‍රභාකරන් රටින් පැන ගොස් නෑ</topic>
    <author>සුනිල් දයා අල්විස්</author>
    <content>ජනමාධ්‍යවේදීන් වෙනුවෙන් ජනපති දැඩි ස්ථාවරයකවිදුලි බලාගාර ඉදිකිරීම නියමිත කාලයේදී අවසන් කළ යුතුයිප‍්‍රහාරය පිළිබඳ වැදගත් තොරතුරු රැසක් හෙළිවෙයිශ‍්‍රී ලංකා පිලට ජනපතිගෙන් උණුසුමි සුබ පැතුම්ප‍්‍රහාරය කුමන්ත‍්‍රණයක්ද? රිවිර කතුවැකිය සැක පළ කරයිකොටි කල්මඩුකුලම් වැව් බැම්ම පුපුරුවතිමුදාගත් ප‍්‍රදේශවල ජනතාව සඳහා නව ගම්මාන තුනක්මාධ්‍යවේදීන්ට පහරදීම පිටුපස සංවිධානාත්මක කල්ලියක්රබර් නිෂ්පාදකයන්ට සහන පැකේජයක්ප‍්‍රභාකරන් රටින් පැන ගොස් නෑත‍්‍රස්තවාදය පරාජය කිරීමේ ආකර්ෂණීය ප‍්‍රතිඵල අද ශී‍්‍ර ලංකා රජය ලබමින් සිටිනවාපාලවිය-කල්පිටිය මාර්ගයට රු. මිලියන 622 ක්වයඹ දැදුරු ඔය ව්‍යාපෘතියෙන් පවුල් 25000 කට සෙතවයඹ - මධ්‍යම නිල ඡන්ද පති‍්‍රකා බෙදා හැරීම 27 සිටඋපාලි තෙන්නකෝන්ට පහරදීම හෙළා දකීඋසස් අධ්‍යාපනයට මඟ පෙන්වන එඩෙක්ස් -2009 ප‍්‍රදර්ශනයමේ වසරේ ප‍්‍රථම සූර්යග‍්‍රහණය 26 වැනිදාපුරවැසි සේවා පිළිබඳ ආයතන 108 කින් තොරතුරු- කරුණාසුනිල් දයා අල්විස්ප‍්‍රභාකරන්ට දැන් වන්නි කැලේ කිසිදු ආරක්ෂාවක් නැති බවත් එයින් පැන යෑමටත් ප‍්‍රභාකරන්ට අවකාශයක් නැති අතර ඔහු මැලේසියාවට ගොස් ඇතැයි කෙරෙන ප‍්‍රචාරය සැක සහිත යැයි ද ටී.එම්.වී.පී. නායක පාර්ලිමේන්තු මන්ත‍්‍රී විනයාගමුර්ති මුරලිදරන් (කරුණා) පැවසීය.පාර්ලිමේන්තුවේ ඉකුත් සිකුරාදා පැවැති  මාධ්‍ය සාකච්ඡාවකදී මේ බව සඳහන් කළ හෙතෙම, ප‍්‍රභාකරන්ට වෙනත් රටකට පැන යාමට තිබෙන අවකාශය බොහෝ දුරට අඩුවී ඇති බව ද පෙන්වා දෙයි. ප‍්‍රභාකරන් මැලේසියාව, තායිලන්තය, ඉන්දුනීසියාව වැනි රටකට පැනගොස් ඇති බව කියන මුත් ප‍්‍රබල නාවික මුර සංචාරක සේවාවක් මේ මුහුදු කලාපයේ පවතින බව ද එහෙයින් ප‍්‍රභාකරන්ට රටින් පැන යෑම ඉතා අසීරු යැයි ද මන්තී‍්‍රවරයා සඳහන් කෙළේ ය.සිවිල් ජනතාවගෙන් හමුදාවට විශාල සහයෝගයක් මේ අවස්ථාවේ ලැබෙමින් පවතින බැව් ද මන්තී‍්‍රවරයා වැඩි දුරටත් කියා සිටියේ ය.මේ මාධ්‍ය සාකච්ඡාවට සහභාගි වූ එක්සත් ජාතීන්ගේ ළමා අරමුදලේ නියෝජිත පිලිප්පෙ ඩුමෙල් මහතා විසින් කොටි සංවිධානයේ අමානුෂික කි‍්‍රයා කලාපය දැඩිව හෙළා දකිමින් අවධාරණය කෙළේ කොටි සංවිධානය විසින් රඳවා ගෙන සිටින සිවිල් ජනතාව වහාම නිදහස් කරන ලෙසට තම සංවිධානය බල කැර සිටින බවයි.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=aa0901255</link>
    <topic>ත‍්‍රස්තවාදය පරාජය කිරීමේ ආකර්ෂණීය ප‍්‍රතිඵල අද ශී‍්‍ර ලංකා රජය ලබමින් සිටිනවා</topic>
    <author/>
    <content>ජනමාධ්‍යවේදීන් වෙනුවෙන් ජනපති දැඩි ස්ථාවරයකවිදුලි බලාගාර ඉදිකිරීම නියමිත කාලයේදී අවසන් කළ යුතුයිප‍්‍රහාරය පිළිබඳ වැදගත් තොරතුරු රැසක් හෙළිවෙයිශ‍්‍රී ලංකා පිලට ජනපතිගෙන් උණුසුමි සුබ පැතුම්ප‍්‍රහාරය කුමන්ත‍්‍රණයක්ද? රිවිර කතුවැකිය සැක පළ කරයිකොටි කල්මඩුකුලම් වැව් බැම්ම පුපුරුවතිමුදාගත් ප‍්‍රදේශවල ජනතාව සඳහා නව ගම්මාන තුනක්මාධ්‍යවේදීන්ට පහරදීම පිටුපස සංවිධානාත්මක කල්ලියක්රබර් නිෂ්පාදකයන්ට සහන පැකේජයක්ප‍්‍රභාකරන් රටින් පැන ගොස් නෑත‍්‍රස්තවාදය පරාජය කිරීමේ ආකර්ෂණීය ප‍්‍රතිඵල අද ශී‍්‍ර ලංකා රජය ලබමින් සිටිනවාපාලවිය-කල්පිටිය මාර්ගයට රු. මිලියන 622 ක්වයඹ දැදුරු ඔය ව්‍යාපෘතියෙන් පවුල් 25000 කට සෙතවයඹ - මධ්‍යම නිල ඡන්ද පති‍්‍රකා බෙදා හැරීම 27 සිටඋපාලි තෙන්නකෝන්ට පහරදීම හෙළා දකීඋසස් අධ්‍යාපනයට මඟ පෙන්වන එඩෙක්ස් -2009 ප‍්‍රදර්ශනයමේ වසරේ ප‍්‍රථම සූර්යග‍්‍රහණය 26 වැනිදාපුරවැසි සේවා පිළිබඳ ආයතන 108 කින් තොරතුරු- යසුසි අකාශිත‍්‍රස්තවාදය පරාජය කිරීමේ ආකර්ෂණීය ප‍්‍රතිඵල ශී‍්‍ර ලංකා රජය ලබමින් සිටින බවත්, ළඟදීම සමස්ත ශී‍්‍ර ලංකාවාසින්ටම සාමයෙන් සහ සහජීවනයෙන් ජීවත්විය හැකි පරිසරයක් මහින්ද රාජපක්ෂ ජනාධිපතිතුමාගේ නායකත්වය යටතේ ගොඩනැගෙනු ඇති බවත් ජපානයේ විශේෂ සාම නියෝජිත යසුසි අකාශි මහතා විශ්වාසය පළ කරයි.කෙටි සංචාරයක් සඳහා දිවයිනට ඊයේ පැමිණි අකාශි මහතා අරලියගහ මන්දිරයේ ජනාධිපතිතුමා හමු වූ අවස්ථාවේ දී මේ බව ප‍්‍රකාශ කෙළේය.සංවර්ධනය සම්බන්ධයෙන් ශී‍්‍ර ලංකා රජය ගෙන යන වැඩපිළිවෙළ ඇගැයීමකට ලක්කළ අකාශි මහතා නැඟෙනහිර පළාතේ විශාල සංවර්ධන ව්‍යාපෘති ආරම්භ වූවා සේම උතුරේ ද සංවර්ධන සංග‍්‍රාමයක් ඇතිවනු ඇති බවත් එම කටයුත්තේ දී ශී‍්‍ර ලංකාවට ජපානයේ උපරීම සහාය හිමිවන බවත් සඳහන් කෙළේය.මේ අවස්ථාවේදී අදහස් දැක්වූ ජනාධිපතිතුමා ත‍්‍රස්තවාදය පරාජය කිරීමෙන් නොනැවතී සෑම ජන කොටසකටම සාමයෙන් සමගියෙන් ජීවත්විය හැකි පරිසරයක් නිර්මාණය කිරීමට තම රජය කැපවී කි‍්‍රයාකරන බවත් සෑම ජන කොටසකටම අවශ්‍ය සංවර්ධනය, ආරක්ෂාව හා ආර්ථික හැකියාවන් ප‍්‍රවර්ධනය කිරීමට කටයුතු යොදන බවත් ප‍්‍රකාශ කෙළේය.සර්ව පාක්ෂික සමුළුව හරහා මෙරට සාමය ස්ථාපිත කිරීමට රජය ගන්නා උත්සාහය සඳහා සහය වන ලෙස එක්සත් ජාතික පක්ෂයට හා උතුරේ ද්‍රවිඩ පක්ෂවලට යෝජනා කිරීමට කටයුතු කරන බව ද මෙහිදී ජපානයේ විශේෂ නියෝජිතයා ප‍්‍රකාශ කිරීම විශේෂ සිදුවීමක් විය.මේ අවස්ථාවට ජපාන තානාපති තියොෂි අරාකි, විදේශ අමාත්‍ය රෝහිත බෝගොල්ලාගම, මහින්ද සමරසිංහ, තිස්ස විතාරණ, බැසිල් රාජපක්ෂ යන මැති ඇමැතිවරුන් හා ජනාධිපති ලේකම් ලලිත් වීරතුංග, විදේශ කටයුතු අමාත්‍යාංශයේ ලේකම් පාලිත කොහොන, මහ භාණ්ඩාගාර ලේකම් සුමිත් අබේසිංහ යන මහත්වරු ඇතුළු පිරිසක් එක්ව සිටියහ.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=aa0901256</link>
    <topic>පාලවිය-කල්පිටිය මාර්ගයට රු. මිලියන 622 ක්</topic>
    <author>සුභද්‍රා දේශප‍්‍රිය</author>
    <content>ජනමාධ්‍යවේදීන් වෙනුවෙන් ජනපති දැඩි ස්ථාවරයකවිදුලි බලාගාර ඉදිකිරීම නියමිත කාලයේදී අවසන් කළ යුතුයිප‍්‍රහාරය පිළිබඳ වැදගත් තොරතුරු රැසක් හෙළිවෙයිශ‍්‍රී ලංකා පිලට ජනපතිගෙන් උණුසුමි සුබ පැතුම්ප‍්‍රහාරය කුමන්ත‍්‍රණයක්ද? රිවිර කතුවැකිය සැක පළ කරයිකොටි කල්මඩුකුලම් වැව් බැම්ම පුපුරුවතිමුදාගත් ප‍්‍රදේශවල ජනතාව සඳහා නව ගම්මාන තුනක්මාධ්‍යවේදීන්ට පහරදීම පිටුපස සංවිධානාත්මක කල්ලියක්රබර් නිෂ්පාදකයන්ට සහන පැකේජයක්ප‍්‍රභාකරන් රටින් පැන ගොස් නෑත‍්‍රස්තවාදය පරාජය කිරීමේ ආකර්ෂණීය ප‍්‍රතිඵල අද ශී‍්‍ර ලංකා රජය ලබමින් සිටිනවාපාලවිය-කල්පිටිය මාර්ගයට රු. මිලියන 622 ක්වයඹ දැදුරු ඔය ව්‍යාපෘතියෙන් පවුල් 25000 කට සෙතවයඹ - මධ්‍යම නිල ඡන්ද පති‍්‍රකා බෙදා හැරීම 27 සිටඋපාලි තෙන්නකෝන්ට පහරදීම හෙළා දකීඋසස් අධ්‍යාපනයට මඟ පෙන්වන එඩෙක්ස් -2009 ප‍්‍රදර්ශනයමේ වසරේ ප‍්‍රථම සූර්යග‍්‍රහණය 26 වැනිදාපුරවැසි සේවා පිළිබඳ ආයතන 108 කින් තොරතුරුසුභද්‍රා දේශප‍්‍රියරුපියල් මිලියන 622 ක වියදමින් පුත්තලම් දිස්ති‍්‍රක්කයේ පාලවිය – කල්පිටිය මහා මාර්ගය කඩිනමින් ඉදි කෙරේ. මංතීරු හතරකින් සමන්විත මේ මාර්ගයේ කිලෝමීටර් පහළොවක දුර මේ වනවිටත් සකස් කොට තිබේ.විදුලිබල හා බලශක්ති අමාත්‍යාංශය සහ චීන රජයේ ආධාර මඟින් ගොඩනැඟෙන පාලවිය – කල්පිටිය මාර්ගය තැනීමේ කටයුතු මේ වසර අවසන් වීමට පෙර නිමා කිරීමට නියමිත බැව් ඇමැති මිල්රෝයි ප‍්‍රනාන්දු මහතා පැවැසීය.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=aa0901257</link>
    <topic>වයඹ දැදුරු ඔය ව්‍යාපෘතියෙන් පවුල් 25000 කට සෙත</topic>
    <author>නිහාල් පී. අබේසිංහ</author>
    <content>ජනමාධ්‍යවේදීන් වෙනුවෙන් ජනපති දැඩි ස්ථාවරයකවිදුලි බලාගාර ඉදිකිරීම නියමිත කාලයේදී අවසන් කළ යුතුයිප‍්‍රහාරය පිළිබඳ වැදගත් තොරතුරු රැසක් හෙළිවෙයිශ‍්‍රී ලංකා පිලට ජනපතිගෙන් උණුසුමි සුබ පැතුම්ප‍්‍රහාරය කුමන්ත‍්‍රණයක්ද? රිවිර කතුවැකිය සැක පළ කරයිකොටි කල්මඩුකුලම් වැව් බැම්ම පුපුරුවතිමුදාගත් ප‍්‍රදේශවල ජනතාව සඳහා නව ගම්මාන තුනක්මාධ්‍යවේදීන්ට පහරදීම පිටුපස සංවිධානාත්මක කල්ලියක්රබර් නිෂ්පාදකයන්ට සහන පැකේජයක්ප‍්‍රභාකරන් රටින් පැන ගොස් නෑත‍්‍රස්තවාදය පරාජය කිරීමේ ආකර්ෂණීය ප‍්‍රතිඵල අද ශී‍්‍ර ලංකා රජය ලබමින් සිටිනවාපාලවිය-කල්පිටිය මාර්ගයට රු. මිලියන 622 ක්වයඹ දැදුරු ඔය ව්‍යාපෘතියෙන් පවුල් 25000 කට සෙතවයඹ - මධ්‍යම නිල ඡන්ද පති‍්‍රකා බෙදා හැරීම 27 සිටඋපාලි තෙන්නකෝන්ට පහරදීම හෙළා දකීඋසස් අධ්‍යාපනයට මඟ පෙන්වන එඩෙක්ස් -2009 ප‍්‍රදර්ශනයමේ වසරේ ප‍්‍රථම සූර්යග‍්‍රහණය 26 වැනිදාපුරවැසි සේවා පිළිබඳ ආයතන 108 කින් තොරතුරුනිහාල් පී. අබේසිංහවයඹ පළාතේ කි‍්‍රයාත්මක විශාලතම වාරි ව්‍යාපෘතිය වන දැදුරු ඔය බහුකාර්ය ව්‍යාපෘතිය මඟින් කුරුණෑගල පුත්තලම දිස්ති‍්‍රක්කවල පවුල් 25000 කට පමණ සෙත සැලැසෙන බවත් පළාතේ මධ්‍යම කුඩා වැව් 500 ක් පුරවන බවත් දැදුරු ඔය ව්‍යාපෘතියේ අධ්‍යක්ෂ ඩබ්ලිව්.එල්.එච්.එම්.ටී. බණ්ඩාර මහතා සිළුමිණට කීය.රුපියල් කෝටි 625 ක වියදමින් ඉදිවන මෙම ව්‍යාපෘතිය මඟින් මෙගා වොට් 1.5 ක ජල විදුලි බලයක් ද නිෂ්පාදනය කෙරේ. මෙම බහුකාර්ය ව්‍යාපෘතිය ලබන වසරේ ජනතා අයිතියට බාරදීමට නියමිතය.දැදුරු ඔය හරහා කිලෝමීටර් 2.5 ක් දුරට වේල්ලක් බැඳ අක්කර 500 ක වපසරියක් සහිත විශාල ජලාශයක් ඉදිකර ඇළ මාර්ග දෙකක් මඟින් ජලය දී කුරුණෑගල පුත්තලම දිස්ති‍්‍රක්ක දෙකේ ඉඩම් අක්කර 27000 ක් යල මහ අස්වැද්දීම මේ ව්‍යාපෘතියේ ප‍්‍රධාන අරමුණක් වේ.ජනාධිපති මහින්ද රාජපක්ෂ මැතිතුමාගේ උපදෙස් පරිදි වාරිමාර්ග හා ජල කළමනාකරණ ඇමැති චමල් රාජපක්ෂ මහතා ගේ අධීක්ෂණය මත කි‍්‍රයාත්මක මෙම දැදුරු ඔය ව්‍යාපෘතිය වයඹ පළාතේ නිදහසින් පසු කි‍්‍රයාත්මක විශාලතම වාරි ව්‍යාපෘතිය බව වාරිමාර්ග අමාත්‍යාංශය පවසයි. මෙම ව්‍යාපෘතියේ වැඩ කටයුතුවලින් සියයට 50 කට ආසන්න ප‍්‍රමාණයක් අවසන් වී ඇති බව ද අමාත්‍යාංශය පවසයි.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=aa0901258</link>
    <topic>වයඹ - මධ්‍යම නිල ඡන්ද පති‍්‍රකා බෙදා හැරීම 27 සිට</topic>
    <author/>
    <content>ජනමාධ්‍යවේදීන් වෙනුවෙන් ජනපති දැඩි ස්ථාවරයකවිදුලි බලාගාර ඉදිකිරීම නියමිත කාලයේදී අවසන් කළ යුතුයිප‍්‍රහාරය පිළිබඳ වැදගත් තොරතුරු රැසක් හෙළිවෙයිශ‍්‍රී ලංකා පිලට ජනපතිගෙන් උණුසුමි සුබ පැතුම්ප‍්‍රහාරය කුමන්ත‍්‍රණයක්ද? රිවිර කතුවැකිය සැක පළ කරයිකොටි කල්මඩුකුලම් වැව් බැම්ම පුපුරුවතිමුදාගත් ප‍්‍රදේශවල ජනතාව සඳහා නව ගම්මාන තුනක්මාධ්‍යවේදීන්ට පහරදීම පිටුපස සංවිධානාත්මක කල්ලියක්රබර් නිෂ්පාදකයන්ට සහන පැකේජයක්ප‍්‍රභාකරන් රටින් පැන ගොස් නෑත‍්‍රස්තවාදය පරාජය කිරීමේ ආකර්ෂණීය ප‍්‍රතිඵල අද ශී‍්‍ර ලංකා රජය ලබමින් සිටිනවාපාලවිය-කල්පිටිය මාර්ගයට රු. මිලියන 622 ක්වයඹ දැදුරු ඔය ව්‍යාපෘතියෙන් පවුල් 25000 කට සෙතවයඹ - මධ්‍යම නිල ඡන්ද පති‍්‍රකා බෙදා හැරීම 27 සිටඋපාලි තෙන්නකෝන්ට පහරදීම හෙළා දකීඋසස් අධ්‍යාපනයට මඟ පෙන්වන එඩෙක්ස් -2009 ප‍්‍රදර්ශනයමේ වසරේ ප‍්‍රථම සූර්යග‍්‍රහණය 26 වැනිදාපුරවැසි සේවා පිළිබඳ ආයතන 108 කින් තොරතුරුවයඹ හා මධ්‍යම පළාත් සභා ඡන්දයේ නිල ඡන්ද පති‍්‍රකා ඡන්දදායකයන් වෙත බෙදා හැරීමේ කටයුතු ලබන 27 වැනිදා සිට 6 වැනිදා දක්වා සිදු කිරීමට පියවර ගෙන ඇතැයි තැපැල්පති එම්.කේ.බී.දිසානායක මහතා පවසයි. පෙබරවාරි 1 වැනිදා ඉරිදා නිවාඩු දිනයක් වුවද විශේෂ තැපැල් සේවාවක් මගින් මෙදින ද මේ ඡන්ද පති‍්‍රකා එම පළාත් සභා බල ප‍්‍රදේශවල ඡන්දදායකයන්ට බෙදාහැරීමට පියවර ගෙන තිබේ.ලබන 6 වැනිදායින් පසුව කිසිම ඡන්දදායකුට තම නිල ඡන්ද පති‍්‍රකා තැපැල් මගින් ලැබී නැතිනම් තම බල ප‍්‍රදේශයේ තැපැල් බෙදා හරින කාර්යාලයට ගොස් තම අනන්‍යතාවය තහවුරු කොට ඒවා ලබා ගත හැකිය.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=aa0901259</link>
    <topic>උපාලි තෙන්නකෝන්ට පහරදීම හෙළා දකී</topic>
    <author/>
    <content>ජනමාධ්‍යවේදීන් වෙනුවෙන් ජනපති දැඩි ස්ථාවරයකවිදුලි බලාගාර ඉදිකිරීම නියමිත කාලයේදී අවසන් කළ යුතුයිප‍්‍රහාරය පිළිබඳ වැදගත් තොරතුරු රැසක් හෙළිවෙයිශ‍්‍රී ලංකා පිලට ජනපතිගෙන් උණුසුමි සුබ පැතුම්ප‍්‍රහාරය කුමන්ත‍්‍රණයක්ද? රිවිර කතුවැකිය සැක පළ කරයිකොටි කල්මඩුකුලම් වැව් බැම්ම පුපුරුවතිමුදාගත් ප‍්‍රදේශවල ජනතාව සඳහා නව ගම්මාන තුනක්මාධ්‍යවේදීන්ට පහරදීම පිටුපස සංවිධානාත්මක කල්ලියක්රබර් නිෂ්පාදකයන්ට සහන පැකේජයක්ප‍්‍රභාකරන් රටින් පැන ගොස් නෑත‍්‍රස්තවාදය පරාජය කිරීමේ ආකර්ෂණීය ප‍්‍රතිඵල අද ශී‍්‍ර ලංකා රජය ලබමින් සිටිනවාපාලවිය-කල්පිටිය මාර්ගයට රු. මිලියන 622 ක්වයඹ දැදුරු ඔය ව්‍යාපෘතියෙන් පවුල් 25000 කට සෙතවයඹ - මධ්‍යම නිල ඡන්ද පති‍්‍රකා බෙදා හැරීම 27 සිටඋපාලි තෙන්නකෝන්ට පහරදීම හෙළා දකීඋසස් අධ්‍යාපනයට මඟ පෙන්වන එඩෙක්ස් -2009 ප‍්‍රදර්ශනයමේ වසරේ ප‍්‍රථම සූර්යග‍්‍රහණය 26 වැනිදාපුරවැසි සේවා පිළිබඳ ආයතන 108 කින් තොරතුරුසේවා ස්ථානයට පැමිණෙමින් සිටියදී රිවිර පුවත්පතෙහි ප‍්‍රධාන කර්තෘ උපාලි තෙන්නකෝන් මහතාට හා ඔහුගේ බිරිඳට (පෙරේරා) 23 දා නාඳුනන පිරිසක් විසින් පහර දීමේ සිද්ධිය තරයේ හෙළා දකින බව ජාතික මාධ්‍ය පදනම මාධ්‍ය නිවේදනයක් නිකුත් කරමින් කියා සිටී.එම නිවේදනයේ මෙසේ ද දැක්වේ.රිවිර පුවත්පතේ ප‍්‍රධාන කර්තෘ උපාලි තෙන්නකෝන් මහතාට සහ ඔහුගේ බිරිඳට සිය සේවා ස්ථානයට පැමිණෙමින් සිටියදී යතුරු පැදිවලින් පැමිණි නාඳුනන පිරිසක් සිදුකළ අමානුෂික පහරදීම ජාතික මාධ්‍ය පදනම දැඩි පිළිකුලෙන් යුතුව හෙළා දකිමු.මාධ්‍ය ක්ෂේත‍්‍රයට සම්බන්ධ පුද්ගලයින්ට, බැන තර්ජනය කිරීම්, පහර දීම්, ඝාතනය කිරීම්වලට මුහුණ දීමට සිදුවීම කනගාටුදායකය. කව්රුන් විසින්, කුමන අරමුණක් ඉටුකර ගැනීම සඳහා මෙවැනි පහත් කි‍්‍රයා සිදුකළ ද එය ප‍්‍රජාතන්ත‍්‍රවාදයටත්, මානව නිදහසටත්, මාධ්‍ය නිදහසටත් එල්ල කළ බලපෑමක් මෙන්ම තර්ජනයක් ද වේ.මේ මොහොත වන විට ශී‍්‍ර ලංකාව මුහුණ දී සිටින්නේ දෙස් විදෙස් දුෂ්ඨ බලවේගයන් ගේ දරුණු බලපෑමකටයි. රට අරාජික කර, යුද ජයග‍්‍රහණ ආපස්සට හැරවීමේ කුමන්ත‍්‍රණයක යම් අදිසි බලවේගයක් කටයුතු කරමින් සිටින්නේ දැයි අපි සැම විමසිල්ලෙන් සිටිය යුතු කාලය එළැඹ ඇතැයි අපි විශ්වාස කරමු.මාධ්‍යවේදින්ට පහර දීම, ඝාතනය කිරීම, වැනි සිදුවීම් පිටුපස සිටින පුද්ගලයින් නීතිය හමුවට ගෙන ඒමේ වගකීම, වගකිවයුතු කාගේත් යුතුකමකි. එම වගකීම කඩිනමින් ඉටුකරන ලෙස අපි වගකිවයුතු පාර්ශවයන්ගෙන් ඉතා ඕනෑකමින් යුතුව ඉල්ලා සිටිම. එසේම එම කාර්යය ඉටුකිරීම සඳහා දිය හැකි සහාය ලබාදීම අප කාගේත් වගකීමක් ද වේ. අපගේ සහෝදර මාධ්‍යවේදියාටත් ඔහුගේ බිරිඳටත් ඉක්මන් සුවය ප‍්‍රාර්ථනා කරමු.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=aa09012510</link>
    <topic>උසස් අධ්‍යාපනයට මඟ පෙන්වන එඩෙක්ස් -2009 ප‍්‍රදර්ශනය</topic>
    <author>සුභාෂිණි ජයරත්න</author>
    <content>ජනමාධ්‍යවේදීන් වෙනුවෙන් ජනපති දැඩි ස්ථාවරයකවිදුලි බලාගාර ඉදිකිරීම නියමිත කාලයේදී අවසන් කළ යුතුයිප‍්‍රහාරය පිළිබඳ වැදගත් තොරතුරු රැසක් හෙළිවෙයිශ‍්‍රී ලංකා පිලට ජනපතිගෙන් උණුසුමි සුබ පැතුම්ප‍්‍රහාරය කුමන්ත‍්‍රණයක්ද? රිවිර කතුවැකිය සැක පළ කරයිකොටි කල්මඩුකුලම් වැව් බැම්ම පුපුරුවතිමුදාගත් ප‍්‍රදේශවල ජනතාව සඳහා නව ගම්මාන තුනක්මාධ්‍යවේදීන්ට පහරදීම පිටුපස සංවිධානාත්මක කල්ලියක්රබර් නිෂ්පාදකයන්ට සහන පැකේජයක්ප‍්‍රභාකරන් රටින් පැන ගොස් නෑත‍්‍රස්තවාදය පරාජය කිරීමේ ආකර්ෂණීය ප‍්‍රතිඵල අද ශී‍්‍ර ලංකා රජය ලබමින් සිටිනවාපාලවිය-කල්පිටිය මාර්ගයට රු. මිලියන 622 ක්වයඹ දැදුරු ඔය ව්‍යාපෘතියෙන් පවුල් 25000 කට සෙතවයඹ - මධ්‍යම නිල ඡන්ද පති‍්‍රකා බෙදා හැරීම 27 සිටඋපාලි තෙන්නකෝන්ට පහරදීම හෙළා දකීඋසස් අධ්‍යාපනයට මඟ පෙන්වන එඩෙක්ස් -2009 ප‍්‍රදර්ශනයමේ වසරේ ප‍්‍රථම සූර්යග‍්‍රහණය 26 වැනිදාපුරවැසි සේවා පිළිබඳ ආයතන 108 කින් තොරතුරුනව තාක්ෂණයෙන් යුත් දුරකතන කුටියක් පාසල් ශිෂ්‍යයන් නරඹන අයුරු‘එඩෙක්ස්’ ජාතික උසස් අධ්‍යාපන හා වෘත්තීය මාර්ගෝපදේශ ප‍්‍රදර්ශනය සයවන වරටත් ජනවාරි 23 දා කොළඹ බණ්ඩාරනායක අනුස්මරණ ප‍්‍රදර්ශන කේන්ද්‍රයේ දී ආරම්භ විය. එහි දෙවැනි අදියර ජනවාරි 27 සහ 28 දිනවල මහනුවර රැජන හෝටලයේදී පැවැත්වීමට නියමිතය.බහුතරයක් සාමාන්‍ය පෙළට පෙරත්, පසුත් තවත් විශාල පිරිසක් උසස් පෙළින් පසුවත් අධ්‍යාපන කටයුතු වලින් ඉවත් වන අතර විශ්වවිද්‍යාල අධ්‍යාපන අවස්ථා උරුම වන්නේ ඉතා සීමිත පිරිසකටය. මොවුන්ට අධ්‍යාපන කටයුතු ඉදිරියට කරගෙන යාමට ඇති අවස්ථා ඉතා සීමිත වන අතර, එඩෙක්ස් ප‍්‍රදර්ශනය අරමුණ අධ්‍යාපන අවස්ථා අහිමි වූ පිරිස අරමුණු කරගෙන පැවැත්වෙයි.එඩෙක්ස් 2004 දී හඳුන්වා දෙමින් කොළඹ රාජකීය විදුහල් ආදි ශිෂ්‍ය සංගමය සුවිශේෂි පියවරක් තබන ලදී. මේ හරහා උසස් අධ්‍යාපනය, නිපුණතා සංවර්ධනය, හා වෘත්තිය පුහුණුව සඳහා ඉහළම අවස්ථා මේ ප‍්‍රදර්ශනය මඟින් සැපයෙයි.විදේශ රටවලට අයත් විශ්වවිද්‍යාල 250 ක් එඩෙක්ස් ප‍්‍රදර්ශනයට සහභාගි වෙයි. ඔවුන්ගේ පාඨමාලා පිළිබඳ තොරතුරු ප‍්‍රදානය කරන ශිෂ්‍යත්ව පිළිබඳ තොරතුරු මෙහිදී ඉදිරිපත් කැරෙන අතර විශේෂත්වය වන්නේ එම අවස්ථාවේදීම විශ්වවිද්‍යාල ප‍්‍රවේශය ලබා ගැනීමේ අවස්ථා, ශිෂ්‍ය වීසා පත් සඳහා වන උපදෙස් හා මඟපෙන්වීම් ලබාගැනීමට ශිෂ්‍යත්ව ඉඩකඩ සැපයීමයි.මෙහි ප‍්‍රදර්ශන කුටි 300 කට ආසන්න ප‍්‍රමාණයක් ඇති අතර මෙහි වෘත්තීය සහ තාක්ෂණික අංශ යටතේ ගිණුම්කරණය, අලෙවිකරණය හා කළමනාකරණය, මෝස්තර නිරූපණය, ගුවන් සේවා, සෞන්දර්යය, පරිගණක අධ්‍යාපනය හා වෘත්තීය පුහුණු පාඨමාලා ලබා දෙන ආයතන රාශියකින් සමන්විත වෙයි.ප‍්‍රදර්ශනයේ සියල්ල කැටි කරගත් වෙබ් අඩවියක් ද එඩෙක්ස් හඳුන්වා දී ඇත. එය ඹඹඹ.ඥඤඥය.තඬ ඒ මඟින් අවම පහසුකම් යටතේ අධ්‍යාපනය ලබන ග‍්‍රාමීය තරුණයන්ට තොරතුරු ලබාගත හැකි අතර රැකියා අයදුම්පත් සැපයීමට ද අවස්ථාව උදාවෙයි.එඩෙක්ස් ප‍්‍රදර්ශනය සඳහා ඇතුළුවීම් නොමිලයේය. රාජකීය විද්‍යාලය සංගමය මඟින් සංවිධානය කෙරෙන අතර ජනාධිපති ලේකම් කාර්යාලයේත්, අධ්‍යාපන අමාත්‍යංශයේත්, කම්කරු සබඳතා හා මිනිස් බල අමාත්‍යාංශයේත්, ඬපුණතා සංවර්ධන වෘත්තීය හා කාර්මික පුහුණු අමාත්‍යාංශයේත් සහය ලැබෙයි.සුභාෂිණි ජයරත්න</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=aa09012511</link>
    <topic>මේ වසරේ ප‍්‍රථම සූර්යග‍්‍රහණය 26 වැනිදා</topic>
    <author>නිහාල් පී. අබේසිංහ</author>
    <content>ජනමාධ්‍යවේදීන් වෙනුවෙන් ජනපති දැඩි ස්ථාවරයකවිදුලි බලාගාර ඉදිකිරීම නියමිත කාලයේදී අවසන් කළ යුතුයිප‍්‍රහාරය පිළිබඳ වැදගත් තොරතුරු රැසක් හෙළිවෙයිශ‍්‍රී ලංකා පිලට ජනපතිගෙන් උණුසුමි සුබ පැතුම්ප‍්‍රහාරය කුමන්ත‍්‍රණයක්ද? රිවිර කතුවැකිය සැක පළ කරයිකොටි කල්මඩුකුලම් වැව් බැම්ම පුපුරුවතිමුදාගත් ප‍්‍රදේශවල ජනතාව සඳහා නව ගම්මාන තුනක්මාධ්‍යවේදීන්ට පහරදීම පිටුපස සංවිධානාත්මක කල්ලියක්රබර් නිෂ්පාදකයන්ට සහන පැකේජයක්ප‍්‍රභාකරන් රටින් පැන ගොස් නෑත‍්‍රස්තවාදය පරාජය කිරීමේ ආකර්ෂණීය ප‍්‍රතිඵල අද ශී‍්‍ර ලංකා රජය ලබමින් සිටිනවාපාලවිය-කල්පිටිය මාර්ගයට රු. මිලියන 622 ක්වයඹ දැදුරු ඔය ව්‍යාපෘතියෙන් පවුල් 25000 කට සෙතවයඹ - මධ්‍යම නිල ඡන්ද පති‍්‍රකා බෙදා හැරීම 27 සිටඋපාලි තෙන්නකෝන්ට පහරදීම හෙළා දකීඋසස් අධ්‍යාපනයට මඟ පෙන්වන එඩෙක්ස් -2009 ප‍්‍රදර්ශනයමේ වසරේ ප‍්‍රථම සූර්යග‍්‍රහණය 26 වැනිදාපුරවැසි සේවා පිළිබඳ ආයතන 108 කින් තොරතුරුනිහාල් පී. අබේසිංහඅන්තර් ජාතික තාරකා විද්‍යා වසර ලෙස නම් කර ඇති 2009 වසරේ දක්නට ලැබෙන ප‍්‍රථම අර්ධ සූර්යග‍්‍රහණය 26 වැනිදා සවස 2.02 ට ආරම්භ වන බව මොරටුව ආතර් සී ක්ලාක් මධ්‍යස්ථානය පවසයි. එහි උපරිමය පස්වරු 3.11 ට සිදුවෙන අතර සවස 4.12 ට එය අවසන්වීමට නියමිත ය.සූර්යග‍්‍රහණයකදී හිරු සඳු සහ පෘථිවිය ඒක රේඛීයව පිහිටන අතර එසේ සිදුවන අවස්ථාවේදී චන්ද්‍රයා සහ පෘථිවිය අතර දුරෙහි වෙනස්වීම අනුව සූර්යග‍්‍රහණය පූර්ණ, අර්ධ හා වලයාකාර වශයෙන් වර්ගීකරණය වේ.මෙම ජනවාරි 26 වැනිදා සිදුවන සූර්යග‍්‍රහණය ලංකාවට පහළින් වූ ඉන්දියන් සාගරයේ සිට බටහිර ඉන්දුනීසියාව තෙක් කිලෝමීටර් 363 පළල තීරුවක් පුරා වලයාකාර සූර්යග‍්‍රහණයක් ලෙස නිරීක්ෂණය කිරීමට හැකියාවක් පවතී.මෙම අර්ධ සූර්යග‍්‍රහණය නිරීක්ෂණය කිරීම සඳහා මහජනතාවට අවස්ථාව ලබාදීමට ආතර් සී. ක්ලාක් ආයතනය කටයුතු යොදා තිබේ. එහි අධීක්ෂණ කටයුතු ආතර් සී. ක්ලාක් ආයතනයේ අභ්‍යවකාශ යෙදවුම් අංශයේ උපදේශක විද්‍යා කීර්ති ආචාර්ය චන්දන ජයරත්න මහතාගේ අධීක්ෂණය යටතේ සිදු කෙරේ.සූර්යග‍්‍රහණයක් නැරඹීමේදී සූර්යයා කිසිම අවස්ථාවක පියවි ඇසින් හෝ දුරදක්නයකින් නිරීක්ෂණය නොකළ යුතු ය.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=aa09012512</link>
    <topic>පුරවැසි සේවා පිළිබඳ ආයතන 108 කින් තොරතුරු</topic>
    <author/>
    <content>ජනමාධ්‍යවේදීන් වෙනුවෙන් ජනපති දැඩි ස්ථාවරයකවිදුලි බලාගාර ඉදිකිරීම නියමිත කාලයේදී අවසන් කළ යුතුයිප‍්‍රහාරය පිළිබඳ වැදගත් තොරතුරු රැසක් හෙළිවෙයිශ‍්‍රී ලංකා පිලට ජනපතිගෙන් උණුසුමි සුබ පැතුම්ප‍්‍රහාරය කුමන්ත‍්‍රණයක්ද? රිවිර කතුවැකිය සැක පළ කරයිකොටි කල්මඩුකුලම් වැව් බැම්ම පුපුරුවතිමුදාගත් ප‍්‍රදේශවල ජනතාව සඳහා නව ගම්මාන තුනක්මාධ්‍යවේදීන්ට පහරදීම පිටුපස සංවිධානාත්මක කල්ලියක්රබර් නිෂ්පාදකයන්ට සහන පැකේජයක්ප‍්‍රභාකරන් රටින් පැන ගොස් නෑත‍්‍රස්තවාදය පරාජය කිරීමේ ආකර්ෂණීය ප‍්‍රතිඵල අද ශී‍්‍ර ලංකා රජය ලබමින් සිටිනවාපාලවිය-කල්පිටිය මාර්ගයට රු. මිලියන 622 ක්වයඹ දැදුරු ඔය ව්‍යාපෘතියෙන් පවුල් 25000 කට සෙතවයඹ - මධ්‍යම නිල ඡන්ද පති‍්‍රකා බෙදා හැරීම 27 සිටඋපාලි තෙන්නකෝන්ට පහරදීම හෙළා දකීඋසස් අධ්‍යාපනයට මඟ පෙන්වන එඩෙක්ස් -2009 ප‍්‍රදර්ශනයමේ වසරේ ප‍්‍රථම සූර්යග‍්‍රහණය 26 වැනිදාපුරවැසි සේවා පිළිබඳ ආයතන 108 කින් තොරතුරුජනතාවට රාජ්‍ය ආයතනවලින් ලබාගත හැකි පුරවැසි සේවාවන් පිළිබඳව තොරතුරු දැන ගැනීමට ස්ථාපිත කර තිබෙන රාජ්‍ය තොරතුරු කේන්ද්‍රයේ සේවාවන් තව දුරටත් පුළුල් කිරීමට ශී‍්‍ර ලංකා තොරතුරු හා සන්නිවේදන තාක්ෂණ නියෝජිතායතනය පියවර ගෙන ඇත.රාජ්‍ය තොරතුරු කේන්ද්‍රයට ඇමැතීමෙන් මේ වන විට අමාත්‍යංශ, දෙපාර්තමේන්තු, රජයේ බැංකු, ඇතුළු ආයතන 70 ක පමණ තොරතුරු මහජනතාවට ලබා ගැනීමට පහසුකම් සලසා තිබෙන අතර මෙසේ මෙම සේවාවන් පුළුල් කිරීමත් සමඟම නව ආයතන 38 ක පමණ තොරතුරු දැන ගැනීමට ජනතාවට අවකාශ සැලැසේ.දුම්රිය දෙපාර්තමේන්තුව, ප‍්‍රවාහන අමාත්‍යංශය, ආපදා කළමනාකරණ මධ්‍යස්ථානය, ජාතික ආපදා සේවා මධ්‍යස්ථානය, ඇතුළු ජනතාවට ඉතා වැදගත් ආයතනවල සේවාවන් මෙසේ නව තොරතුරු ලබා ගත හැකි ආයතන අතර වන බව ශී‍්‍ර ලංකා තොරතුරු හා සන්නිවේදන තාක්ෂණ නියෝජිතායතනය පවසයි.රාජ්‍ය තොරතුරු කේන්ද්‍රයෙන් තොරතුරු දැන ගැනීම සඳහා මාසයකට දුරකතන ඇමැතුම් ලක්ෂයකට ආසන්න ප‍්‍රමාණයක් ලැබෙන බව ද ශී‍්‍ර ලංකා තොරතුරු හා සන්නිවේදන තාක්ෂණ නියෝජිතායතනය වැඩි දුරටත් සඳහන් කරයි.අංක 1919 රාජ්‍ය තොරතුරු කේන්ද්‍රයේ දුරකතන අංකය වන අතරwww.gic.gov.lk එම වෙබ් අඩවි ලිපිනය වේ.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=ab0901251</link>
    <topic>දේශපාලන බංකොලොත්කම වැසීමට</topic>
    <author/>
    <content>දේශපාලන බංකොලොත්කම වැසීමට කාවන්තිස්ස හයර් කිරීමතිස්සගේ ලේකම්කම ගන්න කට්ටියක් යටින් වැඩනෝර්වුඩ් මහජන රැළිය අදඅනේ පව්! අහෝ දුකකි! මේ විග‍්‍රහය එසේ ශෝකාකූල වචන තුන හතරකින් ආරම්භ කරන්නේ පෑන හසුරුවන පුද්ගලයන් වැටී සිටින අන්තිම බාල බොළඳ තත්ත්වය මෙනෙහි කිරීමෙනි. තමන් පිළිගන්නා නායකයා ආරක්ෂා කර ගන්නට ඔහු වෙනුවෙන් ලිවිය යුතු ය.ඒ නිසා උපුල් ජෝසප් ප‍්‍රනාන්දු, රනිල් වික‍්‍රමසිංහ ගැන ඉතා රසවත් විදියට ලියයි. ලියවිල්ල එකට කියවා බලන විට සිදුවී ඇත්තේ රනිල් වික‍්‍රමසිංහගේ චරිතය මුළුමනින් ම ඝාතනය කිරීමය. රනිල් ඔසවා තබන්නට උදාහරණ වශයෙන් ගන්නා අතීත චරිතයි. එහෙත් අන්තිමට සිදුවන්නේ චරිත දෙකම විනාශ කිරීමය.අපි රනිල් ගැන පසුව කතා කරමු. දැන් අප කතා කරන්නේ ප‍්‍රභාකරන් ගැනයි. උපුල් ජෝසප්ට ප‍්‍රභා ගැන ඇත්තේ ලොකු කැක්කුමකි. රනිල් වගේ ම ප‍්‍රභාකරන් ඔසවා තබන්නට උපුල් ජෝසප් දැඩි උත්සාහයක යෙදේ. ඔහු ඒ සඳහා යොදා ගත්තේ මහාචාර්ය රොහාන් ගුණරත්නය. උපුල් ප‍්‍රකාශ කරන විදියට රොහාන් ත‍්‍රස්තවාදී මර්දන විශේෂඥයෙකි. රොහාන් ත‍්‍රස්ත මර්දන ගැන දිගින් දිගටම ලියා ඇත. අදට නම් ඔහුගේ විමර්ශන, විග‍්‍රහ ගැලපෙන්නේ නැත.රොහාන් ගුණරත්න ගේ අදහස ගෙන හැර දක්වමින් උපුල්ට කියන්නට අවශ්‍ය වන්නේ ප‍්‍රභාකරන් මෙල්ල කළ හැකි බඩුවක් නොවන බවයි. ඒ සඳහා ඔහු රොහාන් ගුණරත්න කළ ප‍්‍රකාශ උපුටා ගෙන ඇත. උපුල්ට හැකි කමක් තිබේ නම් අද ඉන්නට තැනක් පනින්නට රටක්, නැතිව අන්ද මන්දව සිටින ප‍්‍රභාකරන් කැන්දා ගෙන ගොස් ගෙදර නතර කර ගෙන රැකවරණ දෙනු ඒකාන්තය.එසේත් නැත්නම් කේම්බි‍්‍රජ් ටෙරසයට ගෙන යනවා ඒකාන්තය. ඒ තරමට ම ප‍්‍රභාකරන් වැටෙනවාට කැමැති නැත. රොහාන් ගුණරත්න මහාචාර්ය වරයෙකි. මහාචාර්යවරයකු කියන හැමදේම හැමදාමත් දේව සත්‍යය නොවේ. ත‍්‍රස්තවාදය මර්දනය කරන හැටි කියා දෙන්නට මහාචාර්යවරුන්, විචාරකයන් අනාවැකි කාරයන් අවශ්‍ය නැත. ඒ ටික අපේ රණවිරු කොල්ලෝ හරි හැටි කරති. උන්ට අවශ්‍ය මඟ පෙන්වීම පමණි. අවශ්‍ය උපදෙස් පමණි. යුද්ධ කරන්නට අවි ආයුධ පමණි. අපේ කොල්ලන්ට චිත්ත ධෛර්යය උතුරා යන තරමට තිබේ. ශක්තියේ අඩුවක් නැත.ජනතාව ඔවුන් සමඟය. ආණ්ඩුව ඔවුන් සමඟ ය. මාතෘ භූමියේ ආශිර්වාදය ඔවුන්ට ය. ඒ සියලු කරුණු මැද ඔවුහු ඉදිරියට ම ඇදෙති. එය බලාගෙන ඉන්නට බැරි අය සිටින්නේ එජාපයේ ය. ඒත් හැමෝම නොවේ. රනිල් වික‍්‍රමසිංහ ඉන් එක් අයෙකි. උපුල් ජෝසප් ලියන්නේ ඔහු සනසන්නටය. ප‍්‍රභාකරන් බේරා ගන්නටය. කයිවාරු ගැසූ ප‍්‍රභාකරන් බංකරයකට කොටුවී සිටිද්දී රොහාන් ගුණරත්නගේ ප‍්‍රකාශ ඉදිරිපත් කරමින් උපුල් ජෝසප් සූදානම් වන්නේ මළගිය මිනියකට ඔක්සිජන් දීමටය.මේ රටේ ඊළාම් රාජ්‍යය පිහිටුවන්නට සිහින මැවූ ඇන්ටන් බාලසිංහම් අද නැත. සිනාසෙමින් යටි උගුල් ඇද්ද, තමිල් සෙල්වම් නැත. ඔහුට වූ දේ ඔහුවත් නොදනී. දැන් ප‍්‍රභාකරන්ය. ඔහුගේ කාලසීමාව දැන් නියම වී හමාරය. දශක තුනක් තුළ පැවැති ම්ලේච්ඡ ත‍්‍රස්තයන් මෙල්ල කරගෙන ඉදිරියට ඇදෙද්දී උපුල් ජෝසප් එදා වේල කන්නට මාතෘ භූමිය පාවාදීම මොනතරම් ලැජ්ජා නැති කමක්ද? සල්ලි උපයන ක‍්‍රම තිබේ. ක‍්‍රම සහ විධි සොයා ගත යුතුය.පාරේ හිඟාකෑමත් සදාචාර සම්පන්නය. ඒත් මව්බිම උලාකෑම ජාති ජාතිත් සහගහන අපරාධයකි. අසූචි කප්පරක් කෑ එකාට අධෝවාතය ඒ හැටි කෙංගෙඩියක් නොවේ. අසූචි වලක බෙල්ල ළඟට එරී සිටියදීත් ඩොලර් පෙන්වනවා නම් ඕනෑම බලු වැඩක් වුවද කරන්නේය.ඊළඟට උපුල් කියන්නේ රනිල්ගේ වාසනාව උදුරා ගැනීමය. දුටුගැමුණුට එළාරට එරෙහි යුද්ධය කරන්නට පසුබිම හැදුවේ කාවන්තිස්සය. කාවන්තිස්ස ගැමුණුගේ පියාය. දුටුගැමුණු සේ මහින්දට යුද්ධය කරන්නට කාවන්තිස්ස සේ පසුබිම හැදුවේ රනිල්ය. පසුබිම හදන්නට මුළුමනින්ම පිහිටක් ලැබුණේ ද මඟපෑදුනේත් රනිල් වික‍්‍රමසිංහ ගේ සටන් විරාම ගිවිසුම නිසාය. මහින්දට හමුදා ශක්තිමත් කරන්නට පහසුකම් සැපයුණේ රනිල්ගේ සටන් විරාම ගිවිසුම නිසාය.දැන් ඉතින් රනිල්ගේ සටන් විරාම ගිවිසුම අනුව මහින්දට යුද්ධය දිනන්නට පසුබිම හැදුණු හැටි විමසා බැලිය යුතුය.මිලේනියම් සිටි ඔත්තු සේවයේ සියලු රහස් හෙළි කොට ඔත්තු සේවයම විනාශ කරන්නට ප‍්‍රභාකරන්ට අවසර දී යුද්ධය පහසු කළේය. අපේ රණවිරු කොල්ලන් කඳවුරුවලට වී ඈනුම් අරිමින් සිටිද්දී කොටි ඔවුන්ට පස්ස පැත්ත පෙන්නුවේ සටන් විරාම ගිවිසුමේ පහසුකම් යටතේය.අවි නැව් පිටින් ගෙන එන්නට යුද්ධයක් කරන්නට පරිසරය සකස් කළේද රනිල් ගේ සටන් විරාම ගිවිසුම යටතේය. සටන් විරාම ගිවිසුමටත් කලින් කොටින්ට යුද්ධ කරන්නට කියා දුන්නේ රණසිංහ පේ‍්‍රමදාසයි. ඔහු මුදල්, සිමෙන්ති, පැජරෝ පමණක් නොව ගිනි අවි ලොරි පිටින් කොටින්ට දුන්නේය. මුස්ලිම් ජාතික පොලිස් නිලධාරීන් හයසීයක් දණ බිම ගසන්නට අණ කොට වෙඩි තබා මරා දැමුවේද රනිල් වික‍්‍රමසිංහ මහතා සිටි ආණ්ඩුව දැන දැනය. සටන් විරාම ගිවිසුම යටතේ කොළඹට ක්ලේමෝ බිම්බෝම්බ මරාගෙන මැරෙන කොටිනුත් කොළඹට ආවේ කිසිදු බාධාවක් නැතිව කෝවිලට යන්නා සේය.යුද අගල්, සුවිසල් මන්දිර, ඉන්ධන ගබඩා, භූගත බංකර් පමණක් නොව ගුවන් පථ හතක බාන්නට ගොඩ නඟින්නට ගුවන් යානා හැදුවේත් සටන් විරාම ගිවිසුම යටතේය. තවත් සිදුවූ දෑ බොහෝය.කාවන්තිස්ස දුටුගැමුණුට යුද්ධ කරන්නට පසුබිම හැදුවා සේ මහින්දට යුද්ධ කරන්නට රනිල් පසුබිම හැදුවා යැයි කොයි එකකු හෝ කට ඇර කියන්නේ නම් ඔහුගේ මොළය පමණක් නොව උණ්ඩුක පුච්චය ද පරීක්ෂා කර බැලිය යුතුය.යුද්ධ ජයග‍්‍රහණවලට රනිල්ගේ දායකත්වය ලබා දෙන්නට මෙවැනි ටොන් පච ලියන්නේ පාඨකයන්ගේ බුද්ධියට නිගරු කිරීමටය. උපුල් ජෝසප් මාණික්‍යගෙන් මේ ගැන උපදෙස් ඉල්ලුවා නම් ඔහු එය අපූරුවට කියා දෙනු ඇත. ඉතිහාසය විකෘති කොට කාවන්තිස්සලා දුටුගැමුණුලා පමණක් නොව රොහාන් ගුණරත්නලා අල්ලා බයිලා කීමෙන් යුද ජයග‍්‍රහණවලට දායක විය නොහැකිය. රනිල් කළ යුත්තේ ජයග‍්‍රහණයක් කළ හැම මොහොතකම රණවිරුවන් දිරිමත් වන සේ ප‍්‍රකාශයක් නිකුත් කොට රජයට සිය සහාය දෙන බවට සපථ කිරීමය.රණවිරු පුතුන්ගේ පවුල් වෙනුවෙන් ආධාර දීමය. බෝධි පූජා, ලේ දන්දීම් පැවැත්වීමය. ඡන්දයක් එනතුරු ඒ සියල්ල කළ යුතුය. ඡන්ද ආවාම යුද ජයග‍්‍රහණ ගැන කතා කොට තවත් බොහෝ දෑ කතා කළ හැකිය. එසේ කළහොත් අඩුම ගණනේ ආසන දෙක තුනක්වත් දිනා ගත හැකිය.එසේ නැතිව තොප්පිගල කැලෑවක් යයි කීම මෝඩකම ප‍්‍රදර්ශනය කිරීමය. ඕනෑම ගොනෙකුට යුද්ද කරන්නට පුළුවන් යයි කීම ගොන්කම ප‍්‍රදර්ශනය කිරීමය. මැදවච්චිය අල්ලා කිලිනෙච්චිය ඇල්ලූ බව කීම ඉතාමත් මොන්ටිසෝරි විහිළුය. පාමංකඩ අල්ලා අලිමංකඩ ඇල්ලුවා යැයි කීම ගොන්කමේ හොඳම එකය.දුටුගැමුණුට කාවන්තිස්ස මෙන් මහින්දට රනිල් යුද පසුබිම සකස් කළ බව කියන්නේ උපුල් ජෝසප් පමණි. කාවන්තිස්සට ගැහැනු ඇඳුම් දුටුගැමුණු විසින් යවනු ලැබුවේ කාවන්තිස්ස බියගුල්ලකු ලෙස සලකාය. රනිල්ට ස්තී‍්‍ර ඇඳුම් අලුතින් යැවීම අවශ්‍ය නැත. ඒ නිසා යුද්ධ කරන්නට පරිසරය සැකසූ බව කියන රනිල් වික‍්‍රමසිංහට යැවිය යුත්තේ ස්තී‍්‍ර ඇඳුම් නොවේ. සටන් විරාම ගිවිසුමේ පිටපතක් සහ ප‍්‍රභාකරන් සමඟ ගත් යුගල ඡායාරූපයකි. මේ රටේ ජනතාව රනිල් වික‍්‍රමසිංහ ගේ නිරුවත ගැලවූදාට රනිල් වික‍්‍රමසිංහට සිදුවන්නේ සටන් විරාම ගිවිසුමෙන් නිරුවත වසා ගැනීමය. රනිල් වික‍්‍රමසිංහට දාර ලනු දුන් උපුල් ජෝසප් ගේ නිරුවත අතින් නොව ප‍්‍රභාකරන් සහ රනිල් ගේ යුගල පින්තූරයෙන් වසාගත හැකිය. අපි මෙම සටහනේ මුලදීම අනේ පව්! අහෝ දුකකි! යි කීවේ ඒ නිසාය.එසේ මේ සටහන අවසන් කරන්නට සූදානම් වෙද්දී සිරිකොතින් ආවේ තවත් දුක්බර ආරංචියකි. එනම් උපුල් ජෝසප් ප‍්‍රනාන්දු කිසිදු දැනුම්දීමකින් තොරව රටින් පැන ගිය බවයි. ටිරාන් අලස් අච්චු ගසන්නට යන ‘මව්බිම’ පත‍්‍රයේ කර්තෘකමට ඇඳ සිටි උපුල්ට කුරා කුහුඹියෙකුගේ වත් තර්ජන තිබුණේ නැත. ඒ නිසා ඔහු රටින් පිටවූයේ රනිල් ඉදිරියේ තවත් බොරු මවාපෑමක් කරමිනි.රටින් යන්නට තරම් උපුල්ට ප‍්‍රශ්න තිබුණේ නැත. එහෙත් ඔහුට සිරිකොත අභ්‍යන්තරයෙන් සහ මවගෙන් ප‍්‍රශ්න තිබුණි. රනිල් ගේ කුණු කොන්ත‍්‍රාත් බාර ගෙන එදා වේල විග‍්‍රහයෙන් පහර ගැසු පක්ෂයේ ජ්‍යෙෂ්ඨයෝ උපුල්ට එරෙහිව සිටියහ. කොහොම වුණත් උපුල් රට පැන්නේ පැට‍්‍රල් ෂෙඩ් එකක තෙල් ගැසීමට බව සමහරු කියති. එම තෙල් ගැසීමේ ආදර්ශය දුන්නේ යුරෝපා රටක තෙල් ගැසූ ‘ලංකාදීප’යේ කලවැදි චින්තකය. කෙසේ හෝ චින්තක ‘ලංකාදීප’ මාධ්‍යවේදින්ට කියා ඇත්තේ උපුල් ඉතාමත් ගැලපෙන ජොබ් එක සොයා ගත් බවයි. කේම්බි‍්‍රජ් ටෙරස් ආරංචි මාර්ග හෙළිකරන අන්දමට රට හිටියත් විග‍්‍රහය ලියන ලෙසට කෘතහස්ත උපදෙස් දී ඇත. රටින් පැන්න මේ පුද්ගලයාගේ එකම අරමුණ වූයේ ගසකින් කුරුම්බා ඇට්ටියක් බිමට වැටීමේ සිට ප‍්‍රභාකරන්ට ප‍්‍රහාරයක් එල්ල කිරීම දක්වා වූ සියලු සිද්ධීන්ට මහින්ද රාජපක්ෂ වගකිවයුතු බව පෙන්වීමයි. ගතවූ වසර තුන ඇතුළත ලියූ විග‍්‍රහවල කරුමය පල දෙන යුගය දැන් උපුල්ට උදාවී තිබේ.තමන්ගේ දණ නමා නමස්කාර කරමින් සියල්ල කළ තම නායක රනිල් වික‍්‍රමසිංහ මහතාට ශී‍්‍ර ලංකා ආණ්ඩුවේ නොව සඳලංකාවේ සියඹලාආණ්ඩුවේවත් රජ වෙන්නට වාසනා ගුණය නැති බව සාක්ෂාත් කරගත් උපුල් රට පැන්නේය. තමන්ට තර්ජන ඇතැයි කියමින් පිටරටක දේශපාලන සරණාගතයකු වීම උපුල් ගේ උපක‍්‍රමය බව විදේශ මාධ්‍යවේදියෙක් මාණික්‍යට කීවේය. උපුල්ගේ ඉතිහාසය ද ගුරුදා විග‍්‍රහය තරමටම අපූරුය. ‘ලංකාදීප’ ප‍්‍රධාන කර්තෘ සිරි රණසිංහ ගේ පිහිටෙන් මාධ්‍ය ලෝකයට නැඟ ගත් ඔහු ඉණි මඟට පයින් ගැසුවේය. එකම අරමුණ මාධ්‍ය ආරක්ෂා කිරීමවත් මාධ්‍ය ගුරුවරුන්ට ගරු කිරීමත් නොව රනිල් වික‍්‍රමසිංහ බලයට ගෙන ඒමය. ඒ සඳහා දහඅට වතාවක් ගත් උත්සාහය නිෂ්ඵල වූ තැන එජාපයේ මන්තී‍්‍රවරුන් අතර ද පීචංවී ගියේය.අප මිත‍්‍ර කලවැදි චින්තක ද ඒ ජාතියේම පොරකි. ආණ්ඩුවේම නිවසකට වී ආණ්ඩුවේ වැඩවලට කකුල් මාට්ටු දමන ඔහුට දැන් යන එන මං නැතිලු. දැන් ඔහුට ඉතිරිව ඇත්තේ ජයතුංග පමණි. මහින්ද රාජපක්ෂට මඩ නොගසා රැකියාවෙන් ඉවත් වන ලෙසට චින්තකගේ පවුලේ අය ද බල කරති.මධ්‍යම සහ වයඹ පළාත් සභා ඡන්දයක් තිබෙනවාද යන්න තරමට සියල්ල නිහඬය. එක්සත් ජනතා නිදහස් සන්ධානය තනිවම සටන ගෙන යයි. එජාපය දැන් මැතිවරණ සටන හුදකලා කර තිබේ. වයඹ මහ ඇමැති අපේක්ෂකයා නම් කළ දිනයේම වැඩේ කෙළවෙන බව කුරුණෑගල එජාප ආධාරකරුවෝ ම කීහ.මධ්‍යම පළාතෙන් ඇසෙන්නේ ද එස්.බී. ගේ බ්‍රේක් නැති කතා පමණි. කේන්දරේ අනුව ඔහු ළඟදීම ජනාධිපති වෙනවාලු. එසේ වන්නට කලින් ඔහු මහ ඇමැති විය යුතුලු. ඒත් ඒකට රනිල් ඉඩ දේද යන්න ප‍්‍රශ්නයකි. හැබැයි එස්.බී. ගේ කේන්ද්‍රය බලා ජනාධිපති අනාවැකිය කියන්නට ඇත්තේ පැවැත්වූ හැම මැතිවරණයකින්ම රනිල් දිනන බව කී සාස්තර බණ්ඩාර බව කන්ද උඩරට ජනතාව කියති.රනිල් දැන් එස්.බී. ට එරෙහිව පිහිය මුවත් කරමින් සිටී. ඒ එස්.බී. නමැති රවුම් කැවුම් ගෙඩිය ඉතිහාසයට එක් කිරීමටය. මධ්‍යම පළාත දිනන බව එස්.බී. කීවත් ඔහුගේ සහෝදරයකුවත් එස්.බී.ට සපෝට් නැත.එස්.බී. ජනාධිපති වන බවට කේන්දර බැලු සාස්තර බණ්ඩාර ලසන්ත වික‍්‍රමතුංග ගේ මඟුලටත් වේලාව හදා දුන් බව ඉරුදින පත‍්‍රයේ මාධ්‍යවේදියෙක් මාණික්‍යයට කීවේය. ශී‍්‍රපති රජ වන බවත්, මංගලටත් රාජ යෝගයක් තිබෙන බවටත් අනාවැකි කීවේ ද ඔය බණ්ඩාරමය. මේ විදියට ලසන්තගේ මඟුලට නැකැත් හැදු සාස්තර බණ්ඩාර ලසන්ත මියගිය වෙලේ ඉරුදින පත‍්‍රයට පොල් ගෙඩි අකුරින් කීවේ ලසන්ත එවැනි අනතුරක් සිදුවන බව දැන සිටි බවයි. මේ යකා ඒ බව දැනගත්තා. ඇයි දෙවියනේ ඒ බව ලසන්තට නොකීවේ කියා සාස්තරයාගෙන් අපට අසන්නට සිදුවෙයි. ඒ නිසා අධ්‍යත්මවේදී සාස්තර බණ්ඩාරයාණනි! රට මුලා නොකර රටට ලණු නොදී දේශපාලනඥයන් අමාරුවේ නොදමා කරුණාකර ඔය ජොබ් එක අතාරිනවා නම් මාතෘභූමියට යහපතකි.යුද්ධය සාර්ථකව කරද්දී රණවිරුවන් රට වෙනුවෙන් ලබන ජයග‍්‍රහණ නිසා රනිල්ට මල පැන තිබේ. ඒ නිසා ඔහු දැන් රඟපාන්නේ ප‍්‍රජාතන්ත‍්‍රවාදයේ පියාගේ චරිතයයි මාධ්‍ය නිදහසේ බාප්පාගේ භූමිකාවයි. මොහු බලයේ සිටි කාලයේ ප‍්‍රජාතන්ත‍්‍රවාදය මානව හිමිකම් සහ මාධ්‍ය නිදහස රැකගත් ආකාරය ඔහුට යළි සිහිපත් කරදිය යුතුය.මුලින්ම මානව හිමිකම් රැක්කේ බටලන්දේදීය. ඊළඟට කොරළවැල්ල වෙරළේදීය. ඒ රිචඩ් සොයිසාගේ මළමිනිය හරහාය. නාගරික මන්තී‍්‍ර ලක්ෂ්මන් පෙරේරාගේ ඇට කටුවත් නැත. ඒ තරමටම ඔහුට මානව අයිතිය ලැබුණි.දිවයින බදාදා අතිරේකයේ වමේ කතාව ලියු එච්.ඊ. දයානන්ද ගේ කතාව ද ඛේදජනකය. කිත්සිරි සමරනායකට ඇස් වාට්ටුව හන්දීයේදී මාධ්‍ය නිදහස පෙන්වූයේ උල් පිහියකිනි. ඡායාරූප ශිල්පී සුරේන්ද්‍රට ජා-ඇළදී නිදහස හිමිවිය. ගයිරුක පේරුසිංහ ගේ ප‍්‍රජාතන්ත‍්‍රවාදී අයිතිය දැනෙන්නට සැලැස්වූයේ කන පැලෙන්න ගසාය. මේ සියලු දේ බලා නිහඬව සිටි, කටක් ඇර විරෝධයක් පළ නොකළ මේ අරුම පුදුම මිනිසා දැන් මාධ්‍ය නිදහසේ බාප්පා වන්නට කේන්දර සදයි.රනිල් වික‍්‍රමසිංහ මහතාට ද සාස්තර බණ්ඩාර මෙන් අවවාදයක් දිය යුතුයි. මැරුණු මාධ්‍යවේදින් බොහොමයක් ඉන්නේ බොරැල්ල කනත්තේය. ඒ පැත්ත පළාතේ යන්න එපාය.අප්පා බොල! තවත් අමරණීය දසුනකි. ජේවීපියේ හඳුන්නෙත්ති, සෝමවංශ, අනුර කුමාර, විජිත හේරත් මේ දිනවල රනිල් මෙන්ම මාධ්‍යවේදින්ගේ ලොකු අප්පලා වෙන්නට දඟලති. ලසන්තගේ මළ ගෙදර දවසේ හඳුන්නෙත්ති කතා කළේ 1994 ඉපදුණු තොත්ත බබෙකු සේය.1988 - 89 භීෂණ සමයේදී තේවිස් ගුරුගේ, පේ‍්‍රමකීර්ති ද අල්විස්, සාගරිකා ගෝමස්, කුලසිරි අමරතුංග, විජය කුමාරතුංග වැනි රටක් වටිනා මාධ්‍යවේදින්, නළුවන් කුරිරු ලෙස ඝාතනය කළ හැටි ජේවීපියේ වත්මන් අය අවබෝධ කර ගත යුතුය. හඳුන්නෙත්තිගේ කතා ඇසෙන විට ඒ ඇත්තන් මිනී වළේ සිට දඟලනු ඇත.මාධ්‍ය නිදහස ගැන කතා කරන රනිල් ‘ඉරිදා දිවයින’ ගාමිණි සුමනසේකර ‘ඩේලිමිරර්’ චම්පිකා ලියනආරච්චි, ‘ඉරිදා ලංකාදීප’ ආරියනන්ද දොඹගහවත්ත, ‘ලක්බිම’ ජටිල වැල්ලබඩ යන කර්තෘවරුන් එම තනතුරුවලින් ඉවත් කිරීමේ මෙහෙයුමක නියැලී සිටී.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=ab0901252</link>
    <topic>තිස්සගේ ලේකම්කම ගන්න කට්ටියක් යටින් වැඩ</topic>
    <author>චන්දන බණ්ඩාර</author>
    <content>දේශපාලන බංකොලොත්කම වැසීමට කාවන්තිස්ස හයර් කිරීමතිස්සගේ ලේකම්කම ගන්න කට්ටියක් යටින් වැඩනෝර්වුඩ් මහජන රැළිය අදගිය අඟහරුවාදා අළුයම දෙකට හදිසියේ ම ජනාධිපතිතුමා මාර්ග හා මහාමාර්ග සංවර්ධන ඇමැති ටී.බී. ඒකනායකට කථා කෙළේය.“ටී.බී. ඔයා කොහේද ඉන්නේ””සර් මම කොළඹ ඉන්නේ. ඇයි හදිසියක් ද” ටී.බී. ඒකනායක ඇසුවේය.”මම හෙට නුගේගොඩ ගුවන් පාලම බලන්න යනවා. හෙට උදේ 6.00 වෙනකොට නුගේගොඩට එන්න පුළුවන්ද” ජනාධිපතිතුමා ඇමැති ටී.බී. ගෙන් ඇසුවේය.ඒ සමඟම ඇමැති ටී.බී. ඒකනායක මහාමාර්ග අමාත්‍යාංශයේ ලේකම්වරයාට කථා කෙළේය. ගිය බදාදා උදෑසන 6 වන විට ජනාධිපතිතුමා නුගේගොඩට ගියේය. ඒ වන විට ඇමැති සුසිල් පෙ‍්‍ර්මජයන්ත ඇතුළු මැති ඇමැතිවරු කිහිප දෙනෙක් ද නුගේගොඩට පැමිණ සිටියහ. ජනාධිපතිතුමා නුගේගොඩට පැමිණෙන බව අඩුම තරමේ නුගේගොඩ පොලීසිය හෝ දැන සිටියේ නැත.”පාරවල් වහන්න හදන්න නම් එපා. මේ වෙලාවේ අපේ සහෝදර සහෝදරියන් වැඩට යන වෙලාව. මම හිටියා කියලා ජනතාවට හිරි හැරයක් වෙන්න ඉඩ තියන්න එපා.” ජනාධිපතිතුමා ආරක්ෂක අංශවලට උපදෙස් දුන්නේය.ඉන් අනතුරුව ජනාධිපතිතුමා ප‍්‍රමුඛ මැති ඇමැතිවරු පාලම මතින් ගමන් කරන්නට වූහ. පාලම හොඳින් නිරීක්ෂණය කළ ජනාධිපතිතුමා ඇමැති ටී.බී. ට ස්තුති කෙළේය. පාලමේ මුල් අදියර මෙතරම් ඉක්මනින් නිම කිරීමට අවශ්‍ය කටයුතු සම්පාදනය කිරීම ගැන ජනාධිපතිතුමා අතිශයින් සතුටට පත්ව සිටියේය. එහි මුල් අදියර නිම කිරීමට ගතවී තිබුණේ මාස දෙකක් වැනි කාලයකි.”මේ පාලමේ දෙවැනි මං තීරුවේ වැඩත් ඉක්මනින් ම ඉවර කරන්න කටයුතු යොදන්න. ඒ විතරක් නෙවෙයි දෙහිවල කොහුවල පාලමේ වැඩත් ඉක්මනට පටන් ගන්න” ජනාධිපතිතුමා ඇමැති ටී.බී. ට උපදෙස් දුන්නේය.”ටී.බී. ඔයාට මතකද මම අගමැති කාලේ අර බෝධිය ලඟ ඉඳලා මෙතන හංදියේ ගුවන් පාලම හදන හැටි කථා කළා” ජනාධිපතිතුමා අතීත සිදුවීමක් සිහිපත් කෙළේ නුගේගොඩ බෝධිය පෙන්වමිනි. “ආ... ටී.බී. පාණදුර ගුවන් පාලමේ වැඩ කොහොමද? ඒකට අපේ ජෙයරාජ් ඇමැතිතුමා මුල්ගල තිබ්බා නේද” ජනාධිපතිතුමා ඇමැති ටී.බී. ගෙන් විමසුවේය.”සර් ගුවන් පාලමේ සැලැස්මේ පොඩි ගැටලු වගයක් තියෙනවා. ඒ නිසායි අතරමග නැවතිලා තියෙන්නේ. ඒත් ඉක්මනින්ම වැඩ පටන්ගන්න හිතාගෙන ඉන්නේ. පරක්කු වෙන්න ලොකුම හේතුව ඉඩම් අහිමි වෙන අයට වන්දි ගෙවන්නට තිබීමත් සමහරු නඩු පැවරීමත්. හැබැයි මේ ගුවන් පාලම වෙනුවෙන් මාස එකහමාරකින් වන්දි ගෙව්වා. එ් නිසා මෙතැන වැඩ ඉක්මන් වුණා” ඇමැති ටී.බී. ජනාධිපතිතුමාට පෙන්වා දුන්නේ ඇතැම් ගුවන් පාලම් ඉදිකිරීම් පමා වීමට බලපාන හේතු ගැනය.”ඒ 32 යාපනය පාරේ වැඩත් ඉක්මනින්ම පටන් ගන්න.” ජනාධිපතිතුමා ටී.බී. ට උපදෙස් දුන්නේය.කිරි ඉතිරුණු අයුරු සුබයිගිය සතියේ බ‍්‍රහස්පතින්දා ජනාධිපතිතුමා මහනුවර ජනපති මැදුරට ගොස් දින හතරක් පමණ එහි ගත කරමින් විශේෂ උත්සව කීපයකට ද සහභාගී විය. මහනුවර ජනපති මැදුරේදී ගිය සතියේ තෛපොංගල් උත්සවයක් ද පැවැත්විණි. තෛපොංගල් උත්සවයක් මහනුවර ජනපති මැදුරේ පැවැත්විය යුතු බවට යෝජනා කෙළේ ද ජනාධිපතිතුමා විසින්මය.මහනුවර ජනපති මැදුරේ පොංගල් උත්සවය පැවැත්වීම වෙනුවෙන් අවශ්‍ය සැරැසිලි සිදු කෙළේ ඇමැති තොණ්ඩමන් සහ මුත්තු සිවලිංගම් ඇතුළු පිරිසකි. එදින පොංගල් බත සැකැසීම සඳහා අවශ්‍ය කිරි සහ සහල් මිශ‍්‍රණයක් සකස් කෙළේ ද ඇමැති තොණ්ඩමන් සහ මුත්තුසිවලිංගම් ය.පොංගල් උත්සවයකදී පොංගල් බතෙහි කිරි නැඟෙනහිර දිශාවෙන් ඉතිරෙයි නම් එය සුබ කටයුත්තක් ලෙස සැලකෙයි. එදින මහනුවර රජමැදුරේ පිළියෙළ කළ පොංගල් බතෙහි මුලින්ම කිරි ඉතිරුණේ ද නැඟෙනහිර දිශාවට වන්නටය. ඒ ගැන බොහෝ දෙනා සතුටට පත්වූහ.පොංගල් උත්සවය රජගෙදර පැවැති දිනයේම දෙමළ පාසල් දරුවන් පිරිසක් ගීතයක් ගායනා කළහ. එම ගීතයේ කියැවුණේ ජනාධිපතිතුමා රට වෙනුවෙන් සිදු කරන මෙහෙවර ගැනය. ඉන් අනතුරුව පොංගල් උත්සවයේදී ජනාධිපතිතුමාගේ නළලේ තිලකයක් තබා ආශීර්වාද පූජාවක් ද හින්දු චාරිත‍්‍ර අනුව සිදු කෙරිණි. මාධ්‍යකරුවන් විසින් ජනාධිපතිතුමාගේ නළලේ තිලකය තැබූ පිංතූරයක් සහ පොංගල් උත්සවයේ පිංතූර අන්තර්ජාලයට යොමු කරන ලදී.එම උත්සවය අවසන් වීමෙන් පසුව ජනාධිපතිතුමා ඇමැති රාජිත ඇතුළු මැති ඇමැතිවරු පිරිසක් සමග කථා බහ කරමින් සිටියේය. ඊට මොහොතකට පසුව ජනාධිපතිතුමාට දුරකථන ඇමැතුමක් ලැබිණි. ඒ ජනාධිපතිතුමා ගේ බාල පුතු ලෝහිත රාජපක්ෂගෙනි. “තාත්තා ගේ විශාල පින්තූරයක් අන්තර්ජාලයේ තියෙනවා දැක්කා. ඒක කියන්න කථා කෙළේ” ලෝහිත රාජපක්ෂ සිය පියා වෙන ජනාධිපතිතුමාට කීවේය.ගිය ඉරිදා මධ්‍යම පළාතේ එ.ජා.ප සාමාජිකයන් හයදහසක් මහනුවර ජනපති මැදුරට පැමිණ ජනාධිපතිතුමාට සහාය දක්වන බවට පොරොන්දු වූහ. ජනපති මැදුරේ රැස්වීම් ශාලාවේ පුටු පිළියෙළ කැර තිබුණේ 5000 ක පමණ පිරිසකටය. එහෙත් එම පුටු සියල්ලම මදිවීම නිසා තවත් දහසකට ආසන්න පිරිසකට හිටගෙන සිටිමින් ජනාධිපතිතුමා ගේ කථාව අහන්නට සිදුවිය.එ.ජා.ප 6000ක් මහනුවර ජනපති මැදුරටමධ්‍යම පළාතේ එ.ජා.ප පාක්ෂිකයන් පන්දහසකට වැඩි පිරිසක් රජයට සහාය දැක්වීමට යන පුවත මධ්‍යම පළාත් එ.ජා.ප මහ ඇමැති අපේක්ෂක එස්.බී. දිසානායකට දින කීපයකට පෙර ආරංචි විය. හෙතෙම ඒ සමඟම මාධ්‍ය වෙත නිවේදනයක් නිකුත් කෙළේය. එයින් කියා තිබුණේ ශී‍්‍ර.ල.නි.ප සාමාජිකයන් කොළපාට ටී ෂර්ට් ඇඳගෙන කොළපාට තොප්පි දමාගෙන මහනුවර ජනපති මැදුරට පැමිණීමට නියමිත බව කියැවෙන සාවද්‍ය ප‍්‍රකාශයකි.මේ නිසා එ.ජා.ප පාක්ෂිකයන් පිළිගැනීම සඳහා පැවැති රැස්වීම සංවිධානය කළ බලධාරීන් තීරණය කෙළේ මහනුවර රජ ගෙදරට පැමිණෙන එ.ජා.ප ප‍්‍රාදේශීය සභා මන්තී‍්‍රවරු සහ එ.ජා.ප ප‍්‍රාදේශීය නායකයන් පවසන දෑ රූපවාහිනී මාධ්‍ය මඟින් එ.ජා.ප නායකයන්ට දැක ගැනීමට ඉඩ සැළසීය යුතු බවය.එ.ජා.ප සාමාජිකයන් හයදහසක් රජයට සහාය දැක්වීමට පැමිණීම නිමිත්තෙන් පැවැති රැස්වීමේදී ඇමැති රාජිත කාගේත් සිත් ගන්නා කථාවක් කළේය.ඇමැති රාජිත සිය කථාව පටන් ගත්තේ ශ්ලෝකයක් ද කියමිනි. “ජනනි ජන්ම භූමිෂ්ඨ... සර්වාධියපි හරී යහී...” එම ශ්ලෝකයේ සිංහල තේරුම ද ඇමැති රාජිත සභාවට ඉදිරිපත් කෙළේය. “යමෙකු මෙලොවට වැදූ අම්මාත් ජන්මය ලද භූමියත් ස්වර්ගය හෙවත් නිවන ලෙස සැලකිය යුතුය” එහි තේරුම ඇමැති රාජිත කීය.මාඕ සේතුං වගේ නායකයෙක්ඉන් අනතුරුව ඇමැති රාජිත අතීත අමිහිරි සිදුවීමක් සිහිපත් කෙළේය. “අපේ මහින්ද රාජපක්ෂ ජනාධිපතිතුමාගේ අම්මට ගරු කළා. ශී‍්‍ර.ල.නි.ප වෙනුවෙන් එතුමා හිරගෙදර ඉන්නකොට එතුමා ගේ මව නැති වුණේ. එතුමාට එදා තම මවගේ දේහය බලන්න ඉඩ ලැබුණේ පැය දෙකයි.හැබැයි එතුමා රටේ ජනාධිපති වුණාට පස්සේ එ.ජා.ප ය යේ අසාධාරණ තීන්දු දුන් අයගෙන් පළිගත්තේ නැහැ. මෙතුමා ජනාධිපති වෙලා එ.ජා.ප නායකයාට ඇරැයුම් කළා සමගියෙන් වැඩ කරන්න. අපිත් මුල්කාලයේදී මෙතුමාට විරුද්ධව වැඩ කළ උදවිය. ඒත් එතුමා අපි කණ්ඩායමකට ඇරැයුම් කළා සමගියෙන් වැඩ කරන්න” ඇමැති රාජිත කීවේය.”අද මහින්ද රාජපක්ෂ ජනාධිපතිතුමා එ.ජා.ප යේ මන්තී‍්‍රවරු පිරිසක් සමග රට ඉදිරියට ගෙනියන්නේ අම්මාට වගේම තම ජන්ම භූමියට ආදරය නිසායි. මට මතක් වෙන්නේ මාවෝ සේතුං ගැන. කයිෂෙක් මාඕ සේතුං ගේ දරුවෝ සහ බිරිඳ කපලා මැරුවා. පසුකාලයේදී කයිෂෙක් ජපන් අධිරාජ්‍යයට එරෙහිව සටන් වැදුණා. ඒ වෙනකොට මාඕ සේතුංට අවශ්‍ය නම් හැකියාව තිබුණා කයිෂෙක් ගෙන් පළි ගන්න.එහෙත් මාඕ සේතුං කයිෂෙක් රට වෙනුවෙන් කරන කැප කිරීම නිසා ඔහුගෙන් පළි ගත්තේ නැහැ. අපේ ජනාධිපතිතුමාත් ඒ වගේ කෙනෙක්. එතුමාට විරුද්ධව වැඩ කරපු අය සමග එතුමා රට වෙනුවෙන් වැඩ කරනවා.” ඇමැති රාජිත එ.ජා.ප සාමාජිතයන් හමුවේ කීවේය.ඇමැති රාජිත එසේ කියද්දී ජනාධිපතිතුමා ඉතා සංවේදීව එය අසාගෙන සිටියේය. රාජිත කථාව කැර වේදිකාවට පැමිණි පසු මධ්‍යම පළාත් ආණ්ඩුකාර ටිකිරි කොබ්බෑකඩුව ඇමැති රාජිතට කීවේ “ඔයාගේ කථාවට අස්වලටත් කඳුළු ආවා කියාය.ඇමැති රාජිත සේනාරත්නජනාධිපතිතුමා රැස්ව සිටි පිරිස ඇමැතූ පසුව ඇමැති රාජිත මධ්‍යම පළාතේ එ.ජා.ප යොවුන් පෙරමුණේ සහ ලක්වනිතා සමිතිවල සාමාජික සාමාජිකාවෝ වටකැර ගත්හ. ආහාර ගැනීමෙන් අනතුරුව ජනාධිපතිතුමා මධ්‍යම පළාතේ එ.ජා.ප සාමාජිකයන් සහ ප‍්‍රාදේශීය සභා මන්තී‍්‍රවරු සමඟ සුහද කථා බහක යෙදී සිටියේය.ඒ අතරට හදිසියේම පැමිණි වැඩිහිටි කාන්තාවක් තම දෙකනේ තිබූ කරාබු යුගල ගලවා ජනාධිපතිතුමා අතට දුන්නේ එය “අප වෙනුවෙන් අපි” අරමුදලට බාර කරන ලෙස කියමිනි.”මට රට වෙනුවෙන් ජීවිතය පූජා කරන්න ඕන. ඒත් මම වයසයි. ඒ නිසායි මම මේ කරාබු දෙක පරිත්‍යාග කරන්නේ” වැඩිහිටි කාන්තාව ජනාධිපතිතුමාට කීවේය. ජනාධිපතිතුමා එම කරාබු යුගල ජනාධිපති ජ්‍යෙෂ්ඨ අතිරේක ලේකම් ගාමිණී සෙනරත්ට දුන්නේය. “රණවිරුවන් වෙනුවෙන් කෞතුකාගාරයක් හදනකොට මේ කරාබු දෙකත් ඒකේ තැන්පත් කරන්න.” ජනාධිපතිතුමා කීවේය.මේ අතර ගිය සතියේ මධ්‍යම පළාතේ සන්ධාන අපේක්ෂකයකු වූ ගෝවින්ද රාජා නැමැති ලංකා කම්කරු කොංග‍්‍රස් ප‍්‍රබලයා මරණයට පත් වීය. එම මරණ ගෙදරට ජනාධිපතිතුමා සමඟ ගියේ ඇමැති රාජිතය. ඇමැති රාජිත ජනාධිපතිතුමා සමඟ ගියේ එකම මෝටර් රථයෙනි.ජවිපෙ කටයුතු කරන්නෙඑජාපයට අවශ්‍ය විදිහටයි”පාද යාත‍්‍රා පටන් ගන්න කාලේ ඔයයි මමයි කාර් එකෙන් බහින හැටි මට තාම මතකයි” ජනාධිපතිතුමා තම අතීතය සිහිපත් කරමින් කීවේය.”ලසන්ත මැරුණ වෙලාවේ රාජිත අප්සෙට් එකේ හිටපු බව මං දන්නවා. ඒ නිසායි එදා රෑ මම ඔයාට කථා කෙළේ. මට ලසන්තගේ වෙඩින් එකට යන්න බැරි වුණා. එයාට දෙන්න මම ලෑස්ති කළ තෑග්ග පවා දෙන්න බැරි වුණා. රාජිත ඉතින් මොන දේශපාලන මතයක් දැරුවත් යාළු මිත‍්‍රයෝ අමතක කරන්නේ නැහැනේ” ජනාධිපතිතුමා ඇමැති රාජිතට කීය.ජනතා විමුක්ති පෙරමුණෙන් මධ්‍යම පළාත් සභාවට මාතලේ දිස්ති‍්‍රක්කයෙන් තරග වදින කණ්ඩායමේ උප නායක ලෙස කටයුතු කළේ හිටපු පළාත් සභා මන්තී‍්‍ර සරත් විජේසිංහය.සරත් විජේසිංහ පසුගිය ඉරිදා මුළුමහත් දේශපාලන ලෝකයේම අවධානය දිනා ගත්තේ ඔහු, මාතලේ දිස්ති‍්‍රක්කයෙන් මධ්‍යම පළාත් සභාවට තරග වදින එක්සත් ජනතා නිදහස් සන්ධානයේ අපේක්ෂකයන්ට සහාය පළ කිරීමට ජනාධිපතිතුමාගේ ප‍්‍රධානත්වයෙන් පැවැති රැළියට පැමිණියෝය. ජනමාධ්‍ය මඟින් එම සිදුවීම වාර්තා වුවත් එහි තිරය පිටුපස කතාව අනාවරණය වුයේ නැත.ජාතික නිදහස් පෙරමුණෙන් මාතලේ දිස්ති‍්‍රක්කයට තරග වදින නීතිඥ අරවින්ද වන්නිආරච්චිගේ මැතිවරණ මෙහෙයුම් කටයුතු සිදු කරන්නේ පාර්ලිමේන්තු මන්තී‍්‍ර දීපාල් ගුණසේකරය. පසුගිය දිනක දීපාල් ගුණසේකර හමුවීමට පැමිණි සරත් විජේසිංහ ජවිපෙ ගැන කීවේය.“අපි ජවිපෙ හරි මඟට ගන්න කොච්චර උත්සාහ කළත් පලක් නැහැ. (අනුර - ටිල්වින් කල්ලිය) අද කටයුතු කරන්නේ යූඑන්පීයට ඕන විදිහටයි.” ඒ ගැන දීපාල් ගුණසේකර මන්තී‍්‍රවරයා විමල් වීරවංශ හා නන්දන ගුණතිලක යන ජානිපෙ නායකයන්ට දැනුම් දුන්නේය. මන්තී‍්‍ර විමල් හා මන්තී‍්‍ර නන්දන සමග පැවැති සාකච්ඡාවකින් පසු සරත් විජේසිංහ පවසා සිටියේ තමන් ජාතික නිදහස් පෙරමුණ සමඟ එක්ව දේශපාලන කටයුතු කිරීමට කැමැති බවය.පසුගිය දා රැස් වූ ජාතික නිදහස් පෙරමුණේ දේශපාලන මණ්ඩලයේදී මේ පිළිබඳව සාකච්ඡා වූ අතර එහිදී සරත් විජේසිංහ හිටපු මන්තී‍්‍රවරයා ජානිපෙට එක්කර ගත යුතු බවට තීරණය විය. සරත් විජේසිංහ නාවුල රැළියට එක් වූයේ ඒ සියලු එකඟතාවල ප‍්‍රතිඵලයක් ලෙස.මේ වන විට සරත් විජේසිංහ ජානිපෙ මාතලේ දිස්ති‍්‍රක් මැතිවරණ මෙහෙයුම් කමිටුවට එක්වී නීතිඥ අරවින්ද වන්නිආරච්චිගේ ජයග‍්‍රහණය වෙනුවෙන් කටයුතු කරමින් සිටී.තරු පංතියේමරු කෑමක්ගිය සඳුදා එජාපය ප‍්‍රමුඛ සුළු පක්ෂ කිහිපයක් ගාල්ල නගරයේදී උද්ඝෝෂණ ව්‍යාපාරයක් දියත් කැර තිබිණි. ඒ මෙරට මාධ්‍ය නිදහස නැති බවටත් ප‍්‍රජාතන්ත‍්‍රවාදය දිනෙන් දිනම වල පල්ලට යන බවටත් කියමින් රජයට විරෝධය පළ කිරීම සඳහාය. මේ උද්ඝෝෂණය සංවිධානය කෙළේ එජාප ගාලු දිසා මන්තී‍්‍ර වජිර අබේවර්ධනය.ගිය සඳුදා දහවල් එකයි තිහට පමණ නව වාමාංශික පෙරමුණේ නායක වික‍්‍රමබාහු කරුණාරත්න, චමිල් ජයනෙත්ති ඇතුළු පිරිසක් ගාල්ල නගරයට පැමිණියේ මන්තී‍්‍ර වජිර සංවිධානය කළ උද්ඝෝෂණ ව්‍යාපාරයට සහභාගි වීමටය. කොළඹින් උදෙන් ම පිටත්වූ වික‍්‍රමබාහු කරුණාරත්න ඇතුළු පිරිස ගාල්ල නගරයට පැමිණියේ දිවා ආහාරය ගැනීමේ බලාපොරොත්තුවෙනි.ගාල්ල නගරයට පැමිණි වික‍්‍රමබාහු ඇතුළු පිරිස ඉන් පසුව මන්තී‍්‍ර වජිර අබේවර්ධන හමුවී තිබේ. මන්තී‍්‍ර වජිර වික‍්‍රමබාහු කරුණාරත්න ඇතුළු පිරිස ඉන් අනතුරුව කැඳවාගෙන ගොස් ඇත්තේ ගාල්ල නගරයේ තරු පංතියේ හෝටලයක් වන ‘ලයිට් හවුස්’ හෝටලයටය.මන්තී‍්‍ර වජිර ‘ලයිට් හවුස්’ හෝටලයට ගොස් වික‍්‍රමබාහු ඇතුළු වාමාංශික නායකයන්ට ඇරැයුම් කෙළේ දිවා ආහාරය ලයිට් හවුස් හෝටලයෙන් ගන්නා ලෙසටය. ඒ අනුව නිර්ධන පංති සටන්වල පෙරමුණේ සිටින ආචාර්ය වික‍්‍රමබාහු ඇතුළු පිරිසට එදින සුපිරි දිවා ආහාර වේලක් භුක්ති විඳින්නට හැකි විය.එදින සවස 2.30 ට පමණ ගාල්ල නගරයේ ස්ථාන තුනකින් පෙළපාලි තුනක් ගමන් ආරම්භ කැර තිබිණි’ ගාල්ල කටුවැල්ල හංදිය, ගාල්ල මිනුවන්ගොඩ හංදිය සහ මාගාල්ලේ සමුද්‍රදිසි මාවත යන ස්ථාන තුනෙන් පැමිණි කුඩා පරිමාණයේ පෙළපාලි තුනක් ගාල්ල නගරයේදී එක්වී රජයට එරෙහිව උද්ඝෝෂණයක් දියත් කළේය.ගාලු නගරයේ පැවැති රජයට එරෙහි එම උද්ඝෝෂණයට ශී‍්‍රලනිප මහජන පාර්ශවයේ නායක මංගල සමරවීර සහ විකල්ප ප‍්‍රතිපත්ති කේන්ද්‍රයේ අධ්‍යක්ෂ පාක්‍යසෝති සරවනමුත්තුට ඇරැයුම් කැර තිබුණ ද ඔවුන් දෙදෙනාම සහභාගි නොවීම ගැන එජාප නායකයෝ විමතිය පළ කළහ.“ලසන්ත මැරුවේ කවුද? ඉන්ධන මිල පහළ දමව්, කුරුඳු සහ තේ වලට නියම මිලක් ලබා දෙනු” යනුවෙන් උද්ඝෝෂකයෝ විවිධ සටන්පාඨ කියමින් රජයට එරෙහිව හඬ නැඟූහ. සාමකාමීව ගාල්ල නගරයේ පැවැති උද්ඝෝෂණයේදී විරෝධතා කරුවන් ගමන් ගත්තේ මාර්ගයේ පෝලිමක් ආකාරයටය. “සෙනඟ පේන්න නම් පොලිමට යමු. නැත්නම් එක පොදියට ගියොත් අපේ සෙනඟ පේන්නේ නෑ.තනතුර ඩැහැගන්න පොරයක්මන්තී‍්‍ර වජිර පළාත් සභා මන්තී‍්‍රවරයකුට කියා තිබිණි. උද්ඝෝෂණයට එජාප සාමාජිකයන් පැමිණ සිටිය ද නව වාමාංශික පෙරමුණෙන් සහභාගි වී සිටියේ විසිපහක් තිහක් අතර පිරිසක් වීම ද විශේෂත්වයකි.එ.ජා.ප මහලේකම් තිස්ස අත්තනායකගේ තනතුර ඩැහැ ගන්නට එ.ජා.ප මාධ්‍ය ප‍්‍රකාශක ගයන්ත කරුණාතිලක උත්සාහ කරන බවට රාවයක් ගැන මේ දිනවල එ.ජා.ප නායකයන් ගේ අවධානය යොමුවී තිබේ. මෙහි ප‍්‍රතිඵලයක් ලෙස මන්තී‍්‍ර ගයන්ත එ.ජා.ප නායකයා සමග එක්වී ඒ සඳහා මේ දිනවල කුරුමානම් අල්ලන බව වාර්තා වෙයි.පසුගිය දිනෙක එ.ජා.ප නායකයා එ.ජා.ප නියෝජ්‍ය නායක කරූ ජයසූරියට සහ මහලේකම් තිස්ස අත්තනායකට උපදෙස් දුන්නේ දෙදෙනා එකම මැතිවරණ වේදිකාවට ගොඩ නොවිය යුතු බවය. ඊට හේතුව එ.ජා.ප නියෝජ්‍ය නායක කරු සහ තිස්ස අතර අනවශ්‍ය ප‍්‍රමාණයට හොඳ හිත වර්ධනය වේ යැයි එ.ජා.ප නායකයා ගේ සිතේ බියක් පවතින නිසා බැව් වාර්තා වෙයි.ගයන්තට ගාල්ලේදී අතුල් පහරක්මන්තී‍්‍ර ගයන්ත එ.ජා.ප නායක රනිල් සමඟ එක්වී මහලේකම් ධුරය ඩැහැගනී යන බිය නිසා මහලේකම් තිස්ස අත්තනායක මන්තී‍්‍ර ගයන්තට එරෙහිව කටයුතු කරන්නට පටන්ගෙන ඇති බවද වාර්තා වෙයි. මේ නිසාවෙන් ගිය සතියේ මහලේකම් තිස්ස එ.ජා.ප මාධ්‍ය ප‍්‍රකාශක ගයන්ත කරුණාතිලකට හොඳ පාඩමක් උගන්වා තිබිණි. ඒ ගාල්ල මැතිවරණ කොට්ඨාශයේදීම වීමද විශේෂත්වයකි.මන්තී‍්‍ර ගයන්ත ගේ බෙන්තර – ඇල්පිටිය ආසනයේ කොට්ඨාස ලේකම්වරයා ලෙස කලක් කටයුතු කළ රවි කලංසූරියගේ පියා වූ මුනිදාස කලංසූරිය අභාවප‍්‍රාප්ත වූයේ ගිය සතියේය. ඒ නිසා මන්තී‍්‍ර ගයන්ත රවි සමඟ තිබෙන සුළු වාද භේද අමතක කර පසුගිය දින කීපයේ රවීගේ ගෙදර වැඩි වේලාවක් ගත කෙළේය.සාමාන්‍යයෙන් පක්ෂ නායකයකු ශෝක පණිවිඩයක් නිකුත් කරන්නේ පක්ෂයේ ප‍්‍රබලයකුගේ හෝ මන්තී‍්‍රවරයකුගේ අභාවයකදීය. එසේත් නැතිනම් රටේ ප‍්‍රභූ වරයකුගේ අභාවයකදීය. එහෙත් ගිය සතියේ ගාල්ල ප‍්‍රදේශයේ එ.ජා.ප කොට්ඨාස ලේකම් රවී කලංසූරියගේ පියා වෙනුවෙන් එ.ජා.ප නායකයා ශෝක පණිවිඩයක් නිකුත් කැර තිබිණි.අවමංගල උත්සවයේදී මන්තී‍්‍ර ගයන්ත සභාව ඇමැතූ පසුව එ.ජා.ප මහලේකම් තිස්ස අවමංගල සභාව ඇමැතුවේය. ඉන් අනතුරුව එ.ජා.ප නායකයා සහ විපක්ෂ නායක රනිල් වික‍්‍රමසිංහ ගේ ශෝක පණිවිඩය සභාවට ඉදිරිපත් කරන බව නිවේදකයා කීය.බොහෝ දෙනා බලාපොරොත්තු වූයේ මන්තී‍්‍ර ගයන්ත එය සභාවට ඉදිරිපත් කරනු ඇති බවය. ඒ වෙනවිට එම අවමංගල අවස්ථාවට එ.ජා.ප පළාත් සභා සහ ප‍්‍රාදේශීය සභා මන්ති‍්‍රවරු රැසක් ද එක්ව සිටියහ. නමුත් ඒ මොහොතේ එ.ජා.ප නායකයා ගේ ශෝක පණිවිඩය ඉදිරිපත් කෙළේ සම්පත් සුභසිංහ ආරච්චි නැමැති එ.ජා.ප තරුණ සාමාජිකයෙකි.රවී කලංසූරිය සහ සම්පත් සුබසිංහ මහලේකම් තිස්ස ගේ සමීපතමයින් බැව් කියවේ’ එ.ජා.ප නායකයා ගේ ශෝක පණිවිඩය පළාත් හෝ ප‍්‍රාදේශීය සභා මන්තී‍්‍රවරයකුට ඉදිරිපත් කිරීමට ඉඩ නොදී එ.ජා.ප සාමාජිකයකුට ඉදිරිපත් කිරීමට ඉඩදීම ගැන එ.ජා.ප පළාත් මන්ති‍්‍රවරු පසුව එ.ජා.ප මහලේකම් තිස්සට දොස් පවරමින් කථා කළ බැව් වාර්තා වෙයි.“රනිල් ගේ ශෝක පණිවිඩයක් ඉදිරිපත් කරන්න රනිල්ට දැන් ප‍්‍රාදේශීය සභා මන්තී‍්‍රවරයෙක්වත් නැද්ද?” එ.ජා.ප ප‍්‍රබලයෝ එකිනෙකා කථා වූයේ එ.ජා.ප නායකයාට සිනහ වෙමිනි.විශේෂයෙන් ම මහලේකම් තිස්ස මන්තී‍්‍ර ගයන්ත ගාල්ල ආසනයේදීම කොන් කිරීමට එ.ජා.ප නායකයා ගේ ශෝක පණිවිඩය අවමංගල සභාවට ඉදිරිපත් කිරීමට වෙනත් පුද්ගලයකුට පැවැරූ බවට මන්තී‍්‍ර ගයන්ත පසුව චෝදනා කැර තිබිණි. මේ ගැන මන්තී‍්‍ර ගයන්ත එ.ජා.ප නායකයාට ද පැමිණිලි කළ බැව් වාර්තා වෙයි.එ.ජා.ප මන්ති‍්‍ර වජිර අබේවර්ධනවජිරට එස්.බී. ගෙන්දෝස්මුරයක්ගිය බදාදා රාති‍්‍රයේ ඉන්ටර්කොන්ටිනල් හෝටලයේදී විවාහ මංගල උත්සවයක් පැවැත්විණි. ඒ අධිකරණ සේවා කොමිසමේ ලේකම් චන්ද්‍රා ජයතිලක ගේ පුතාගේ විවාහ මංගල උත්සවයයි. දේවින්ද ජයතිලක සහ කාංචනා පෙරේරා වෙනුවෙන් විවාහයට අස්සන් තැබූයේ ජනාධිපති මහින්ද රාජපක්ෂ මහතාය.රාතී‍්‍ර 7.40 ට පමණ මංගල උත්සවයට සහභාගිවූ ජනාධිපතිතුමා විනාඩි පහළොවක් පමණ උත්සවයට පැමිණ සිටි විවිධ තරාතිරමේ උදවිය සමග කථාබහ කරමින් සිටියේය. කුඩා දරුවන් පිරිසක් අතරට ගිය ජනාධිපතිතුමා ඔවුන්ගෙන් තොරතුරු විමසමින් සිටීම ද කාගේත් අවධානයට ලක්විය.ජනාධිපතිතුමා උත්සව සභාවෙන් පිට වෙනවාත් සමගම මන්තී‍්‍ර වජිර අබේවර්ධන උත්සව සභාවට එමින් සිටියේය. ජනාධිපතිතුමා මන්තී‍්‍ර වජිර සමග වචන කීපයක් කථා කොට පිටව ගියේය. ජනාධිපතිතුමා පිටවී ගොස් විනාඩි පහළොවකට පමණ පසුව අගවිනිසුරු සරත් එන්. සිල්වා විවාහ මංගල උත්සවයට පැමිණියේය.අගවිනිසුරුවරයා තවත් විනිසුරුවරුන් සහ මැති ඇමැතිවරු සමග කථා බහ කරමින් විවාහ මංගල උත්සවය අවසන් වෙන තුරු සිට හෝටලයෙන් පිටව ගියේ රාති‍්‍ර 11.30 ත් පසුවීමෙන් පසුවය.මේ විවාහ උත්සවයට එජාපයෙන් ඇරැයුම් කැර තිබුණේ මන්තී‍්‍ර වජිරට පමණක් වීම විශේෂත්වයකි. සමාජ සේවා ඇමැති ලයනල් පේ‍්‍රමසිරි, ජනාධිපතිතුමාගේ පාර්ලිමේන්තු කටයුතු ලේකම් කුමාරසිරි හෙට්ටිගේ, ශී‍්‍ර ලංකා රතු කුරුස සමාජයේ සභාපති ජගත් අබේසිංහ ද ඊට එක්ව සිටියහ.ගිය බදාදා හිල්ටන් හෝටලයේ තවත් විවාහ මංගල උත්සවයක් පැවැත්විණි. මන්තී‍්‍ර වජිර, කුමාරසිරි හෙට්ටිගේ, ජගත් අබේසිංහ ඇතුළු පිරිස එම විවාහ මංගල උත්සවයට ද සහභාගිවීමට ගියහ. මේ පිරිස හිල්ටන් හෝටලයට ඇතුළු වෙනවා සමගම හමුවූයේ ඇමැතිනී පවිත‍්‍රා වන්නිආරච්චිය. ඇමැතිනී පවිත‍්‍රා ඒ මොහොතේ මන්තී‍්‍ර වජිරට විහිළුවක් ද කළාය.මේ අතර මන්තී‍්‍ර වජිර ගාල්ලේ උද්ඝෝෂණයක් දියත් කිරීම නිසා කෝපයට පත්වී සිටින එජාප මධ්‍යම පළාත් මහ ඇමැති අපේක්ෂක එස්.බී. දිසානායක මේ දිනවල මන්තී‍්‍ර වජිරට බැන වදිමින් දැඩි වාග් ප‍්‍රහාර එල්ල කරන බවද වාර්තා වෙයි.ඉන්දීය බොදු සමුළුවටයෝජනාවක්ජා.හෙ.උ. පාර්ලිමේන්තු මන්තී‍්‍ර පූජ්‍ය අතුරලියේ රතන හිමිපසුගිය ජනවාරි 10 හා 11 යන දෙදින ඉන්දියාවේ මහරාෂ්ට ප‍්‍රාන්තයේ නාන්දේඩ් නගරයේ පැවති ඉන්දියානු මහා බෞද්ධ සමුළුවට ජාතික හෙළ උරුමයේ පාර්ලිමේන්තු කණ්ඩායම් නායක පූජ්‍ය අතුරලියේ රතන හිමියෝ විශේෂ ආරාධිත දේශකයාණන් ලෙස සහභාගි වූහ. එම අවස්ථාවට මුදලක්කුලියේ රතනජෝති නාහිමි කිඹුලාපිටියේ සද්ධානන්ද හිමි, ආචාර්ය කුසුමා මෙහෙණින් වහන්සේ ද සමඟ ස්වාධීන රූපවාහිනි සේවයේ මාධ්‍ය කණ්ඩායමක් ද එක්ව සිටියහ.ඉන්දියාවේ පැවැති මෙම මහා බෞද්ධ සමුළුවට ලක්ෂ 2 කට ආසන්න බෞද්ධ ජනතාවක් අක්කර 11 ක භූමි භාගයකට රැස්ව සිටීම සුවිශේෂ සිදුවීමකි. එහි සමස්ත ඉන්දියානු බෞද්ධ ජනතාව නියෝජනය වන පරිදි අඛිල භාරතීය බෞද්ධ ධර්ම පර්ෂදය නමින් සංවිධානයක් පිහිටුවා ඇත.දස දහස් ගණන් කුලහීන බෞද්ධ ජනතාව (දාලිත්වරු) මේ බෞද්ධ සමුළුවේ දී බුදුදහම වැළඳ ගැනීම කැපී පෙනෙන අවස්ථාවක් විය. ඉන්දියාවේ පැවති මෙම මහා බෞද්ධ සමුළුවට සහභාගි වී පසුගිය 21 දා වන යළි ලංකාවට පැමිණි රතන හිමියන් ඉන්දියාවේ මහා බෞද්ධ නැගිටීම පිළිබඳව දැනුම්වත් කිරීමේ විශේෂ සාකච්ඡාවක් කැඳවීය.මෙම සාකච්ඡා ජාතික හෙළ උරුමයේ ගිහි පැවැදි නායකයන් හා බෞද්ධ සංවිධානවල නියෝජිතයන් ද සහභාගි විය. රතන හිමියෝ මේ බෞද්ධ සමුළුවේ විශේෂ අවස්ථා පිළිබඳව එකිනෙක කරුණු විස්තර කළහ.“ඒ කියන්නේ ජාතික හෙළ උරුමය 2004 රට ගත් මගට ඉන්දියාවත් අවතීර්ණය වෙලා වෙනසක් වෙන්න යනවා.” මිස්සක කමලසිරි හිමි කියා සිටියහ. “දැන් කරන්න ඕනෑ කලාපීය බෞද්ධ ජාත්‍යන්තරයක් ගොඩනඟලා ශක්තිමත් බෞද්ධ ව්‍යාපාරයක් ඇති කරන එක. “රතන හිමි මෙම ගමනේ දී උත්තර ප‍්‍රදේශයේ මහ ඇමැති මායාවතී කුමාරිගේ භාරතීය බහුජන සමාජ පක්ෂය සමඟ කළ සාකච්ඡාව ගැන ද කරුණු පැහැදිලි කළහ.ජනවාරි 10, 11 දෙදින පැවැත්වූ බොදු සමුළුවේ වැදගත් කරුණක් වූයේ ශ‍්‍රී ලංකාවේ කොටි ත‍්‍රස්තවාදය ඇතුළු සාක් කලාපීය සියලු ත‍්‍රස්ත කි‍්‍රයාකාරකම් පිටුදැකීමේ යෝජනාවක් සම්මත කිරීමයි.ති‍්‍රරෝද රියදුරන්ටරු. 1500 ක ඉන්ධනපසුගිය බදාදා ජනාධිපති ලේකම් කාර්යාලයේදී ජනාධිපති ජ්‍යෙෂ්ඨ උපදේශක පාර්ලිමේන්තු මන්තී‍්‍ර බැසිල් රාජපක්ෂ මහතා ගේ ප‍්‍රධානත්වයෙන් විශේෂ සාකච්ඡාවක් පැවැත්විණි. ඊට මුදල් සහ රාජ්‍ය ආදායම් ඇමැති සහ මුදල් නියෝජ්‍ය ඇමැති රංජිත් සියඹලාපිටිය, ජනමාධ්‍ය ඇමැති ලක්ෂ්මන් යාපා අබේවර්ධන ඇතුළු පිරිසක් සහභාගි වූහ. එම සාකච්ඡාවේ අරමුණ වූයේ රජය ප‍්‍රකාශයට පත් කළ සහන පැකේජය මගින් රබර් කර්මාන්තයට ලබා දිය යුතු සහනාධාර පිළිබඳව සාකච්ඡා කිරීමය.ති‍්‍රවිලර් රථ හිමියන්ට ඉදිරියේදී ලබා දෙන පෙට‍්‍රල් සහනාධාරය පිළිබඳව සාකච්ඡා කිරීමට ද බැසිල් රාජපක්ෂ මහතා ගේ ප‍්‍රධානත්වයෙන් පසුගියදා සාකච්ඡාවක් පැවැත්විණි. එහිදී තීරණය කෙරුණේ අදාළ ති‍්‍රරෝද රථ රියදුරන් ග‍්‍රාමසේවා නිලධාරී සහ සමෘද්ධි නියාමකගේ සහතිකය සහිත ඉල්ලුම්පත් සමෘද්ධි බැංකු වෙත ඉදිරිපත් කළ යුතු බවය. ඉන් පසුව අදාල ති‍්‍රරෝද රථ රියදුරන් සමෘද්ධි බැංකුවක ආරම්භ කෙරෙන ගිණුමකට මසකට රුපියල් 1500 බැගින් බැර කිරීමටය.ඇමැති සියඹලාපිටියගේ තනතුරු වෙනසක් නෑඇමැති රංජිත් සියඹලාපිටියරාජ්‍ය පරිපාලන ඇමැති සරත් අමුණුගම මුදල් නියෝජ්‍ය ඇමැතිවරයකු ලෙස ජනාධිපතිතුමා විසින් ගිය සතියේ පත් කැර තිබිණි. එම පත් කිරීම සමගම ඇතැම් මාධ්‍ය වාර්තා කෙළේ රංජිත් සියඹලාපිටිය මුදල් නියෝජ්‍ය ඇමැති ධුරයෙන් ඉවත් කැර ඇති බවය.එම වැරැදි පුවත සමගම කෑගල්ල දිස්ති‍්‍රක්කයේ ඇමැති සියඹලාපිටිය ගේ හිතවතුන් ගෙන් දුරකථන ඇමැතුම් ගලා ආවේය. වෘත්තිය සමිති නායකයන් ද ඇමැති සියඹලාපිටිය අමතන්නට පටන්ගෙන තිබුණි. ඒ ඇමැතිවරයා සියලූම වෘත්තිය සමිති නායකයන් සමග සහයෝගයෙන් කටයුතු කරන නිසාය.ඇතැම් මාධ්‍ය වාර්තා කැර තිබුණේ ඇමැති සියඹලාපිටිය දේශිය මුල්‍ය කටයුතු පිළිබඳවත් ඇමැති සරත් අමුණුගම අන්තර්ජාතික මුල්‍ය කටයුතු පිළිබඳවත් කටයුතු කරන බවට වැරැදි පුවතකි. ඇමැති සියඹලාපිටිය සහ ඇමැති අමුණුගම සමාන බලතල සහිතව නියෝජ්‍ය මුදල් ඇමැතිධුරවල කටයුතු කරන බව ගිය සතියේ වාර්තා විය.පසුගිය සති අන්තයේ දිනෙක ඇමැති සියඹලාපිටිය බැංකුකරුවන්ගේ සංගමයේ රැස්වීමක් වෙනුවෙන් මහනුවර බලා යමින් සිටියේය.ඒ අතරතුර ජනාධිපතිතුමා ගෙන් දුරකථන ඇමැතුමක් ලැබිණි. “සරත් අමුණුගම ඇමැතිතුමා නියෝජ්‍ය මුදල් ඇමැතිවරයෙක් විදියට පත් කරන්න හදන්නේ. ජනාධිපතිතුමා ඇමැති සියඹලාපිටියට කීවේ්ය.චන්දන බණ්ඩාර</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=ab0901253</link>
    <topic>නෝර්වුඩ් මහජන රැළිය අද</topic>
    <author>සුනිල් දයා අල්විස්</author>
    <content>දේශපාලන බංකොලොත්කම වැසීමට කාවන්තිස්ස හයර් කිරීමතිස්සගේ ලේකම්කම ගන්න කට්ටියක් යටින් වැඩනෝර්වුඩ් මහජන රැළිය අදසුනිල් දයා අල්විස්මධ්‍යම පළාත් සභා මැතිවරණය වෙනුවෙන් එක්සත් ජනතා නිදහස් සන්ධානය විසින් පවත්වනු ලබන මහජන රැළියක් නුවරඑළිය නෝර්වුඩ් නගරයේ දී අද (25) පෙරවරුවේදී පැවැත්වෙයි. මේ රැළියට සන්ධානයේ පක්ෂ නායකයන් සහ මැති ඇමැතිවරු රැසක් සහභාගී වෙති.මේ අතර මධ්‍යම පළාත් සභාවට එක්සත් ජනතා නිදහස් සන්ධානයෙන් තරග කරන අපේක්ෂකයන්ට ආධාර පිණිස දඹුල්ලේ දී අගමැතිතුමාගේ ප‍්‍රධානත්වයෙන් තවත් මහජන රැළියක් ලබන 27 වැනිදා පැවැත්වෙනු ඇත.මේ රැළිය සංවිධානය කැර තිබෙන්නේ පළාත් සභා හා පළාත් පාලන ඇමැති ජනක බණ්ඩාර තෙන්නකෝන් මහතාය. මේ රැළිය සඳහා රාජිත සේනාරත්න, පාඨලී චම්පික, හේමකුමාර නානායක්කාර යන අමාත්‍යවරු ද ජාතික නිදහස් පෙරමුණේ නායක පාර්ලිමේන්තු මන්තී‍්‍ර විමල් වීරවංශ මහතා ද ඇතුළු මැති ඇමැතිවරු රැසක් සහභාගී වෙති.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=af0901254</link>
    <topic>අපි සහනාධාර දකින්නේ ආයෝජන හැටියටයි</topic>
    <author>සංවාද සටහන -කේ. සී.ජේ. රත්නායක</author>
    <content>අපි සහනාධාර දකින්නේ ආයෝජන හැටියටයිමාටියා නොගැසූ මඟමරුවකු නොවූ විශිෂ්ටයන් දෙදෙනාට සුපිරි තෑගිජීවිතය සුන්දරයිදරුවන් ගේ ලෝකය සහ අපේ ලෝකයජනමාධ්‍යවේදීන්ට කරන පහරදීම් ජනමනස කලඹන වෑයමක් ද?ජනාධිපති ජ්‍යෙෂ්ඨ උපදේශක පාර්ලිමේන්තු මන්තී‍්‍ර බැසිල් රාජපක්ෂමධ්‍යම – වයඹ පළාත් සභා ඡන්ද විමසීමට තව වැඩි දවසක් නෑ. මේ දේශපාලන පෙළ ගැසීම් ඔබ දකින්නේ මොන ආකාරයට ද?ඓතිහාසික හා සමාජයීය පැත්තෙන් ගත්තත් දේශපාලනමය පැත්තෙන් ගත්තත් මධ්‍යම හා වයඹ ඉතා වැදගත් පළාත් දෙකක්. මධ්‍යම පළාත ඉන්දීය සම්භවයකින් යුත් ජනගහනයක් සහිතයි. වයඹ ගත්තොත් රණවිරුවන් විශාල සංඛ්‍යාවක් ඒ පළාතට අයත් වෙනවා. මේ මොහොතේ පවත්වන ඡන්ද විමසීමෙන් ලැබෙන ජනමතය මෙතෙක් රජය කළ කටයුතු හා ඉදිරියට සැලසුම් කර තියෙන වැඩ පිළිවෙළ සම්බන්ධයෙන් ඉතාම සුවිශේෂ වෙනවා.නැඟෙනහිර පළාත ත‍්‍රස්තවාදීන් ගෙන් මුදා ගෙන පළාත් සභාවකුත් ස්ථාපිත කළා. මොකක්ද දකින්න ලැබෙන ප‍්‍රගතිය?ඇත්තට ම පළාත් සභා ක‍්‍රමය ගෙනාවේ උතුරු - නැඟෙනහිර ප‍්‍රශ්නයට විසඳුමක් හැටියටයි. නමුත් පළාත් සභා ක‍්‍රමය වසර 20 ක සිට මේ පළාත් දෙකේ තමා හරියට කි‍්‍රයාත්මක නොවුනෙත්. අනිත් පළාත් හතේ ජනතාව භුක්ති වින්ද අත්දැකීම මේ පළාත් දෙකට ලැබුණෙත් නෑ. නමුත් දැන් නැඟෙනහිර පළාත් සභාව ස්ථාපිත කරලා තියෙනවා. පළාත් සභා බලය මදි යැයි ප‍්‍රශ්න මතු කරන්න එල්.ටී.ටී.ඊ. යට අවස්ථාව ලැබුණෙත් උතුරු - නැඟෙනහිර පළාත් සභා කි‍්‍රයාත්මක නොවුණ නිසයි. නමුත් දැන් පළාත් සභා ක‍්‍රමයේ අත්දැකීම් ඒ ජනතාව භුක්ති විඳින්නට ගත්තට පසුව ඔවුන් ට අවස්ථාවක් ලැබෙනවා ඔවුනගේ ගැටලුවලට යම් ආකාරයේ විසඳුම් පළාත් සභා මඟින් ඇති කර ගන්න පුළුවන්ය කියලා. ඒක වැදගත් ම ප‍්‍රගතියක්. අනිත් පැත්තෙන් වසර 20 ක් විතර කි‍්‍රයාත්මක වුණ පළාත් සභාවක් එක්ක නැඟෙනහිර පළාත් සභාව සංසන්දනය කරන්න බෑ. මොකද මේ පළාත් සභාව බොහෝම මෑතක ස්ථාපිත කළ නිසා. පළාත් සභාවක් හරියට කි‍්‍රයාත්මක වෙන්න නම් අදාළ අණ පනත් සම්මත කර ගෙන ක‍්‍රමික ගමනක් යන්න ඕනේ. එහෙම ගත්තහම නැඟෙනහිර ජනතාව පළාත් සභාවේ ප‍්‍රතිලාභ භුක්ති විඳින්න පටන් ගත්තා විතරයි කියලත් කියන්න පුළුවන්. මේ අතර නැඟෙනහිර පළාත් සභාව හා මධ්‍යම රජය එකතු වෙලා වැඩසටහන් රාශියක් දැනටමත් කි‍්‍රයාවට නංවා තියෙනවා. සංවර්ධනය, ජීවනෝපාය මාර්ග වැඩි දියුණු කිරීම යනාදී වශයෙන් ක‍්‍රමික දියුණුවකට මඟ පෑදිලා තියෙනවා.ඔය කියන ක‍්‍රමික දියුණුව පිළිබඳව උදාහරණ දෙන්න පුළුවන්ද?හොඳම උදාහරණය මහ කන්නයේ දී ලබා ගත් අස්වැන්නයි. අද නැඟෙනහිර පළාතේ පුරන් වූ, අත් හැරුණු කුඹුරක් දකින්න නැති තරම්. අක්කර එක්ලක්‍ෂ තුන්දහසකට අධික භූමි ප‍්‍රමාණයක ගොවිතැන් කැරෙනවා. මේ නිසා අද රටට අතිරේක වශයෙන් මෙටි‍්‍රක් ටොන් 78,000 ක් විතර අස්වැන්නක් එකතු වෙලා තියෙනවා. ඒ අස්වැන්න පළාත් සභාව හරහා වෙළෙඳපළට ඇවිත් ගොවීන් අතට මුදල් ලැබෙන ක‍්‍රමයකුත් ඇති වෙනවා. මීට අමතරව ගොඩ ගොවිතැනත් ශීඝ‍්‍ර වර්ධනයක් පෙන්නුම් කරනවා. උදාහරණයකට ගත්තොත් බඩ ඉරිඟු වගාව කෙතරම් දුරට පැතිරුණා ද කිව්වොත් අද ගවයන්ට අවශ්‍ය ඉඩම් පවා නැති වෙලා. අන්න ඒ තරමටම ජනතාව ගොවිතැනට ගෙන්වා ගැනීමට පළාත් සභාව සමත් වෙලා තියෙනවා. මෙය විශාල ජයග‍්‍රහණයක්.උතුරු - නැඟෙනහිර සිදු කැරෙන සංවර්ධන කටයුතු ගැන මීට කලින් රූපවාහිනියෙන් දිගින් දිගට ම රූපරාමු දකින්න ලැබුණා. දැන් ඒ තරම්ම ඒ රූපරාමු පේන්න නෑ. ඇයි සංවර්ධන කටයුතු අතරමඟ ඇණහිටිලද?නෑ මම නං දැක්කා ස්වාධීන රූපවාහිනියෙ ඔය රූප රාමු පෙන්වනවා. මේ සංවර්ධන කටයුතු ඒ ආකාරයෙන් ම වේගවත්ව සිදු වෙනවා. මීට රජය – පළාත් සභා සහ විදේශීය ආධාර සංවිධානත් සම්බන්ධයි. ප‍්‍රධාන ම යටිතල පහසුකම් ගොඩනැගීමේ කටයුතු සාර්ථකව සිදු වෙනවා. පසුගියදා අග‍්‍ර විනිශ්චයකාරතුමාත් සම්බන්ධවෙලා ඉටු කැරෙන සෝමාවති - සේරුවිල ප‍්‍රධාන මාර්ග අලුතින් ම ගොඩ නැඟෙනවා. මහවැලි ගඟ හරහා දැවැන්ත පාලමක් පවා ඉදි කෙරෙනවා.විශාල වශයෙන් පාලම් ගොඩ නැඟෙනවා. සමහර ඉදිකිරීම් අවසන් වෙලා. තවත් ඒවා නිම වෙමින් පවතිනවා. මේ හැරෙන්න රූගම්, කරවාරු, අල්ලේ වගේ විශාල වාරි යෝජනා ක‍්‍රමත් ඉදි කෙරෙනවා. මාවිල්ආරු සොරෙව්ව සම්පූර්ණයෙන් ප‍්‍රතිසංස්කරණය කැරෙනවා. ඩී.එස්. සේනානායක යුගයේ හැදූ අඩි 1000 වේල්ලත් අද ප‍්‍රතිසංස්කරණය කැරෙනවා. ඔය කියනවා වගේ ජනමාධ්‍යවලින් මේ සංවර්ධන කටයුතුවලට ප‍්‍රචාරයක් ලැබෙන්නේ නැත්නම් ඒවා පෙන්වා දෙන එකත් ජනමාධ්‍යයේ යුතුකමක්.ලෝක ආර්ථික අවපාතය ශී‍්‍ර ලංකාවටත් දැනෙන බව ඇත්ත. මෙවැනි පසුබිමක ඔය මහා පරිමාණ සංවර්ධන කටයුතු අඛණ්ඩව ඉදිරියට අරගෙන යන්න පුළුවන්ද කියන සැකය බොහෝ දෙනා මතු කරනවා.ඔය කාරණේ දෙපැත්තක් තියෙනවා. ආර්ථික අවපාතය ලෝකයට දැනෙන්න කලින් අපේ ජනාධිපතිතුමා මහින්ද චින්තන වැඩ පිළිවෙළ යටතේ ඒ අභියෝගයට මුහුණ දෙන්න සූදානම් වුණා. මීට හොඳම උදාහරණය ලෝක ආහාර අර්බුදය. ඇමෙරිකාව පවා හාල් විකිණීම කිලෝ දෙකකට සීමා කළා. ඉන්දියාව හාල් අපනයනය තහනම් කළා. ලෝකයේ බොහෝ රටවල්වලට දරුණු තත්ත්වයක් ඇති වුණා. තවත් රටවල මිනිස්සු ආහාර ගන්න දිගු පෝලිම්වල පොර කන තත්ත්වයක් ඇති වුණා. නමුත් ලංකාවේ එහෙම තත්ත්වයක් කොහෙත්ම ඇති වුණේ නෑ. ඒ වගේ ම තමා ලෝක ආර්ථික අර්බුදයත්. අපට මින් බලපෑමක් නැහැයි කියන්න බෑ. නමුත් ඒ බලපෑමට මුහුණ දෙන්න පුළුවන් පරිසරයක් අපි සකස් කරලා තියෙනවා. අපට ණය දෙන රටවල ආර්ථිකය වැටුණාම වගේම අපේ භාණ්ඩ මිලට ගන්න රටවල ආර්ථිකය බිඳ වැටුණහම ඒකෙන් අපේ රටටත් විශාල බලපෑමක් ඇති වෙන්න පුළුවන්.ඒ වගේම සංචාරක කර්මාන්තයේත් යම් අඩුවක් දකින්න ලැබෙයි. මේ වගේ දරුණු තත්ත්වයක් ඇති වෙයි කියලා නොහිතුවත් අපි සැලසුම් කළේ පිටරටවල් මත යැපෙන, ඒ ඒ රටවල ඇතිවන ගැටුම්වලින් එතරම් බලපෑම් ඇති නොවන ආකාරයේ ආර්ථිකයක්, 1977 ඉඳන් වත්මන් ජනාධිපතිතුමා බලයට පත්වුණාට පස්සේ අපේ රටේ ආර්ථිකයේ ඇතිවුණ වැදගත් ම වෙනස ඒකයි. අන්න ඒ නිසා ලෝක ආර්ථික අර්බුදයට මුහුණ දෙන්න අපිට ශක්තිය ඇති වෙලා තියෙන බවත් කියන්න පුළුවන්.නමුත් අපේ තේ හා රබර් අපනයනය විශාල අවදානමක තියෙන බවයි පෙනෙන්නේ?අපේ තේ හා රබර් ගැන අපි කල්පනා කෙළේ මේ අර්බුදය එන්නත් කලින්. ජනාධිපතිතුමා අයවැය යෝජනාවලින් ම ඒ පිළිබඳව අවධානය යොමු කර තිබූ බව ඔබට මතක ඇති. ඉන් පස්සේ ජනවාරි මාසයේ දී තවත් විසඳුම් යෝජනා ඉදිරිපත් කළා. දැන් අද වෙන කොට තේ ප‍්‍රශ්නය බොහෝ දුරට විසඳිලාය කියලා කියන්න පුළුවන්. රබර් සම්බන්ධයෙනුත් අවශ්‍ය කි‍්‍රයාමාර්ග ගනිමින් තිබෙනවා. තේවලට හොඳ මිලක් ලබාදීම හා තේ නිෂ්පාදනය සඳහා යන පිරිවැය අඩු කිරීමත් අපේ අරමුණයි. මේ දෙපැත්තෙන් ම රජය කටයුතු කරනවා. කුඩා තේවතු හිමියන්ට පොහොර සහනය වගේ ම මහා පරිමාණ කර්මාන්ත ශාලාවල විදුලිබිල අඩු කිරීමත් මේ සඳහා උදාහරණ දෙකක්. අඩු පොලියට ණය ලබා දීමත් කර තියෙනවා. තේ අලෙවියේදීත් දිරි ගැන්වීම් ලබා දුන්නා. තේ කර්මාන්තය සම්පූර්ණයෙන් ම වගේ පවතින්නේ පෞද්ගලික අංශය යටතේයි. නමුත් මේ කර්මාන්තය නඟා සිටුවන්න රජය කරන දායකත්වය ඉතාම විශාලයි. රබර් කර්මාන්තයටත් ඒ ආකාරයෙන් ම රජයේ දායකත්වය දෙනවා. දැනට අපිට යම් ප‍්‍රගතියක් දකින්නත් ලැබෙනවා.රජය කෘෂිකාර්මික අංශයට දැවැන්ත සහන ලබා දෙනවා. නිදසුනකට රුපියල් 8000 ක් වටිනා පොහොර මිටියක් දෙන්නේ රු. 350 ට. ඒ විදිහට සහන දුන්නත් පාරිභෝගිකයන් ට සාධාරණ මිලකට භාණ්ඩ ලබා ගන්න හැකියාව තියෙනවදැයි යන්න තවමත් ප‍්‍රශ්නයක්?මොකක්ද සාධාරණ මිල කියන එක පාරිභෝගිකයන්ට ම තීන්දු කරන්න පුළුවන් කාරණයක් නෙවෙයි. හැබැයි අතරමැදියන් හා අනවශ්‍ය පුද්ගලයන් අයුතු ලාබයක් ගන්නවා නම් එතැනදී රජය මැදිහත් වෙනවා. රජය ඒ මැදිහත්වීම කරන්නේ කොයි ආකාරයටද කියලත් මහින්ද චින්තනයේ සඳහන් වෙනවා. බලන්න රජය සතුව තිබුණු බෙදා හැරීමේ ආයතන මුළුමණින් ම වගේ විනාශ කරලයි තිබුණේ. මේවා නැවත ගොඩනගලා ජනතාව ඒකට හුරු කර ගන්න කාලයක් යනවා. විදේශයන් ගෙන් ගෙන්වන තෙල් වගේ දේවල මිල ඉහළ යද්දී අපි ඒක දරා ගන්නවා නම් අපේ රටේ නිෂ්පාදනය කරන දේකට ටිකක් වැඩිපුර ගෙව්වත් කමක් නෑ කියලයි මම නම් හිතන්නේ. මොකද රටේ ආර්ථිකය ශක්තිමත් වුණාම ඒ ප‍්‍රතිලාභ සමස්ත ජනතාව අතරමයි බෙදිලා යන්නේ.රාජ්‍ය ආයතන පෞද්ගලීකරණය නො කරන බව රජය දිගින් දිගටම කියනවා. නමුත් රාජ්‍ය ආයතන අනියම් විදියට පෞද්ගලීකරණය කරන බවට විපක්ෂයත් දිගින් දිගට ම චෝදනා නඟනවා. මොකක්ද ඇත්ත කතාව?පෞද්ගලීකරණය නොකිරීම රජයේ ප‍්‍රතිපත්තියයි. නමුත් රටට විදේශ විනිමය හා විදේශ ආයෝජන අත්‍යවශ්‍ය බවත් අපි කියා තියෙනවා. ඒක පෞද්ගලීකරණය කිරීමක් නෙවෙයි. රටට ආයෝජණ ලැබෙන්නේ පෞද්ගලික අංශය හරහායි. ඒක අවශ්‍ය දෙයකි. මොකද අනෙක් රටවල රජයන් අපිට ණය දෙනවා මිසක් ආයෝජණ අරගෙන එන්නේ නෑ. මේ විදේශ ආයෝජනවලට වැරැදි අර්ථකථනයක් දීලා ඒක පෞද්ගලීකරණය හැටියට පෙන්වන්න සමහරු උත්සාහ ගන්නවා ඇති. නමුත් මහජනතාව දන්නවා ඇත්තටම මොකක්ද වෙන්නේ කියලා.බොහෝ දෙනකුට අමතක වුණ දෙයක් මතක් කරන්නත් කැමැතියි. අපි රජයේ ආයතන පෞද්ගලීකරණය කරන්නේ නෑ කිව්වා විතරක් නෙවෙයි, මීට කලින් පෞද්ගලීකරණය කරලා තිබුණු සමහර ආයතන පවා රජයේ පාලනයට ගත්තා. ඒකට හොඳම උදාහරණය තමා ශ‍්‍රී ලංකන් එයාර් ආයතනය. මේ වගේ තවත් ආයතන ගණනාවක් රජයට ගත්තා. හැබැයි පෞද්ගලික අංශයට දෙන්න එපා රජයෙන් ම කරන්න කියලා කියන උදවිය රජය යම් ආයතනයක් පටන් ගත්තහම ඒකටත් කෑ ගහන එක තමයි පුදුමය.රාජ්‍ය අංශයේ පුළුල්වීමක් සිදු වෙනවාය කීවට රජයේ බඳවා ගැනීම් සීමා කර තිබෙන බව කියැවෙනවා. මොකක්ද ඒකට හේතුව?විපක්ෂයෙන් වත් මෙතෙක් ඔහොම දෙයක් කියවිලා නැහැ කියලයි මගේ කල්පනාව. දිනපතාම, මාස් පතාම රාජ්‍ය අංශයේ බඳවා ගැනීම්, පුරප්පාඩු පිරවීම් සිදු කෙරෙනවා. හෙද සේවය තිබුණේ 12000 යි. දැන් ඒක 30,000 ක් දක්වා වැඩි වෙලා තියෙනවා. ගුරු සේවය එක් ලක්ෂ තිස්දාහකින් විතර ඉහළ නැංවුණා. ආරක්ෂක අංශය විතරක් ගත්තොත් අමතරව එක්ලක්ෂ පණස් දාහකට වඩා වැඩි කරලා තියෙනවා. මේ හැරෙන්න රාජ්‍ය අංශයේ සෑම ක්ෂේත‍්‍රයකම නව බඳවා ගැනීම් කැරෙනවා. හැබැයි මෙතන කාරණේ මේ බඳවා ගන්නේ අවශ්‍යතාව මතයි. එහෙම නැතිව අනවශ්‍ය බඳවා ගැනීම් කරලා රාජ්‍ය ආයතන බං කොළොත් කරන ප‍්‍රතිපත්තියක් නම් අපි අනුගමනය කරන්නේ නෑ. ඒකට මේ රජය මොන ක‍්‍රමයකට වත් ඉඩ දෙන්නේ නෑ. මීට කලින් නම් අනවශ්‍ය බඳවා ගැනීම් කරලා රාජ්‍ය ආයතන පවත්වා ගෙන යන්න බැරි තත්ත්වයක් පත්වෙලා තිබුණා. ඒ විදිහට රාජ්‍ය ආයතන විනාශ කරන්න ඉඩ දෙන්නේ නෑ.දැනට ලැබෙන සහනාධාර ගැනත් සමහරු සැක පළ කරනවා. මැතිවරණ පවත්වන කාලයේදී දෙන සහන මැතිවරණවලින් පසුව කප්පාදු වෙන්න ඉඩක් තිබෙන බවත් සමහරු කියනවා.ජනාධිපතිතුමා ගේ පාලන කාලය දැන් වසර තුනක් ගත වෙලා. ජනාධිපතිතුමා නියමිත කාලයට මැතිවරණ පවත්වනවා. ඔයා ගේ ප‍්‍රශ්නේ හැටියටම උත්තර දුන්නොත් කියන්න තියෙන්නේ වත්මන් ජනාධිපතිතුමා ගේ කාලයේදී සහන කැපෙයි කියලා කිසිම බයක් ඇති කර ගන්න එපා කියලයි. මොකද ඔය විදිහට හිතුවත් රජයට සහන කපන්න වෙන්නේ නෑ... මොකද දැන් දිගටම එන්නේ මැතිවරණ, පළාත් සභා, පළාත් පාලන ඡන්ද... ඊට පස්සේ මහ මැතිවරණ එයි. ඊට පස්සේ ජනාධිපතිවරණයත් එනවා. දැන් ඔබේ ප‍්‍රශ්නයේ අදහස මැතිවරණ තියෙන නිසා සහනාධාර කපන්නේ නැහැ කියල නේ... එහෙම ගත්ත බය වෙන්න දෙයක් නැත්තේ දිගටම මැතිවරණ පැවැත්වෙන නිසා.මේ ජනතා සහන දෙන්නේ අවශ්‍යතාව මතයි. අවශ්‍යතාව නැති නම් දෙන සහන වෙනස් කරන්නත් අවශ්‍යතාව මත සහන තව වැඩි කිරීමත් සිදුවෙනවා. මේවා ඇත්තටම සහනාධාර නෙවෙයි. රටට කරන අනාගත ආයෝජන හැටියටයි දකින්න ඕනේ. පොහොර සහනය දෙන්නේ ජාතික ආර්ථික වර්ධනයේ කොටසක් හැටියටයි. මේක සහනාධාරයකට වඩා අනාගත ආයෝජනයක්. රජය ප‍්‍රකාශ කළ මහජන සහනවලින් සියයට 95 කට වඩා දැනටමත් ලබාදී තියෙනවා. ඉතිරි කොටසත් අය වැයෙන් ලබා දුන්නා. ජල ගාස්තුව, විදුලි ගාස්තුව, අඩු කරන්නත් යම් පියවර ගත්තා.මේ වසරේ සිට වයස අවුරුදු 5 ට අඩු දරුවන්ට දිනපතාම නොමිලේ කිරි වීදුරුවක් ලබාදීමත් ආරම්භ කළා. සමෘද්ධි සහනය කොටස් පහක සියයට සියයකින් වැඩි කළා. ධීවර කර්මාන්තයේ යෙදෙන අයටත් භූමිතෙල් සහනය දුන්නා. දැන් ඒ සහනය දුන්න අවස්ථාවට වඩා භූමි තෙල් මිල සියයට පණහකින් විතර පහළ බැහැලත් තියෙනවා. ඒ විදිහට සහන දිය යුතු, සහන අවශ්‍ය තැන්වලදී රජය කිසිම පැකිළීමකින් තොරව සහනාධාර ලබාදී තියෙනවා. ඒ ප‍්‍රතිපත්තිය ඉදිරියටත් එහෙමයි.රජයේ උපරිම අවධානය යොමු වී තිබෙන්නේ කෘෂිකාර්මික අංශයට බවයි පෙනෙන්නේ. කර්මාන්ත අංශය අමතක කර තියෙන්නේ ඇයි?කිහිප ආකාරයක කර්මාන්ත කි‍්‍රයාත්මක වෙනවා. ස්වයං රැකියා මට්ටමින්, කුඩා හා මධ්‍යම යනාදී වශයෙන් රටේ කර්මාන්ත දකින්න ලැබෙනවා. නමුත් මහා පරිමාණ කර්මාන්ත පටන් ගත යුතුව තිබෙන්නේ සම්පූර්ණයෙන් ම විදේශ රටවල් මත යැපෙන කර්මාන්ත ගැන දෙවරක් හිතන්න වෙනවා. මොකද පිටරට මත යැපෙන කර්මාන්ත හරහා අපේ ස්වෛරීභාවයට පවා බලපෑම් එල්ල වෙන්න පුළුවනි. සමාජ රටවල් අපේ කර්මාන්තවලට නොයෙක් දිරි ගැන්වීම් - සහන දෙනවා. ඒ සහන හරහා විවිධ දේශපාලන කොන්දේසිත් ගැට ගැහිලා එනවා. අපේ රටේ තිබුණු කර්මාන්ත ටික විනාශ කර ගෙන අර අලුත් කර්මාන්ත වලට යන පුරුද්දක් තිබුණා. දැන් බලන්න අපේ රෙදි - පිළි කර්මාන්තය මුළුමණින් ම බිඳ වැටුනොත් විදේශ ගැති කර්මාන්ත කරන්න ගිය නිසයි. දැන් ඇඟළුම් කර්මාන්තය තිබුණට ඒක රඳ්‍ර පවතින්නේ විදේශ රටවල් මතයි. මේ ඇඟලුම්වලට සමහර රටවල් කෝටා, ක‍්‍රම දාලා - ජී.එස්.පී. සහන දීලා ඊට පස්සේ කොන්දේසි දාන්න එනවා. කර්මාන්ත අංශ දියුණු කරන්න ඕනේ ඒ වගේ වහල් කොන්දේසිවලට යට වෙලා නෙවෙයි. නමුත් රජය මේ රටේ කර්මාන්ත හඳුනා ගෙන ඒවා දියුණු කරන්න අලුත් කර්මාන්ත පටන් ගත්ත වගේ ම තිබිලා විනාශ වුණු කර්මාන්ත නැවත පටන් ගන්නත් කි‍්‍රයා කරලා තියෙනවා. විශේෂයෙන් ම කෘෂිකර්මය හා අපනයනය ආශ‍්‍රිත අලුත් කර්මාන්ත පටන් ගැනීම තමා අරමුණ. මොකද අපේ දේශීය නිෂ්පාදකයින් ගණනාවක් ලෝක වෙළෙඳපළේ සාර්ථකව තරග කරලා ඉතාම ඉහළ දියුණුවක් ලබලා තියෙනවා.ශ‍්‍රී ලංකාවට ආනයනය කරන සීනි සඳහා විශාල විදේශ විනිමයක් වැය කෙරෙනවා. කන්තලේ වගේ කර්මාන්ත ශාලා නැවත පටන් ගන්න හැකියාවක් නැද්ද?කර්මාන්තයක් විනාශ කරන්න ගත වෙන්නේ දවසයි දෙකයි. නමුත් ඒවා නැවත පටන් ගන්න වසර ගණනාවක් ගත වෙනවා. කර්මාන්ත ශාලාව පටන් ගන්න වුනත් අක්කර දහස් ගණනක වගාවක් තියෙන්න ඕනේ. ඒකත් කල්ගත වන කි‍්‍රයාවලියකි. කොහොම නමුත් ක‍්‍රමානුකූලව මේ කර්මාන්ත නැවත පටන්ගැනීම කළ යුතුයි.ලෝකයේ සුපිරි රටවල බැංකු කඩා වැටිලා. ලක්ෂ ගණනකගේ රැකියා අහිමි වෙලා. නමුත් මෑතකදී ශ‍්‍රී ලංකාවේ දී කොටස් වෙළෙඳ පොළේ වර්ධනයක් දකින්න ලැබුණා. ලෝක ආර්ථිකය අවපාතයක තියෙද්දී ශ‍්‍රී ලංකාවේ ආර්ථිකයේ දකින්න ලැබෙන වර්ධනීය තත්ත්වය අහම්බයක් ද? නැත්නම් තර්කානුකූල හේතු මත පවතින්නක් ද?මේ රටට ගෙන්වන භාණ්ඩ වෙනුවෙන් අපිට විශාල විදේශ විනිමයක් දරන්න වෙලා තියෙනවා. ත‍්‍රස්තවාදයට එරෙහි යුද්ධය ගත්තොත් යුද්ධෝපකරණ සේරම ගේන්නේ පිටරටවලින්. මේ මුදල ඉතිරි කරගත්තොත් රටේ සංවර්ධනයට විශාල රුකුලක් ලැබෙනවා. ත‍්‍රස්තවාදය, මුලිනුපුටා දැමීම වේගවත් කරලා තියෙන බවත් පේනවා. ඔබ කල්පනා කරන්න මහා වාරි යෝජනා ක‍්‍රම, වරාය, ගුවන් තොටුපළ, ගුවන් පාලම් වගේ හැම තැනකම පාහේ විශාල සංවර්ධනයක් කෙරෙනවා. වෙන මොනවත් ඕනේ නෑ. හදන ගුවන් පාලම් ටික විතරක් ගත්තත් ඇති රටේ සංවර්ධනය කෙරෙන තරම දැක ගන්න.ජනාධිපතිතුමා මේ රටේ අනාගතය ගැන කල්පනා කරන විදිහ හොඳට දැන ගන්න පුළුවන්. ජීවිතාරක්ෂාව ගැන බරපතළ ප‍්‍රශ්න තියෙද්දීත් එතුමා නුගේගොඩ ගුවන් පාලම බලන්න ගියා. මේ සංවර්ධන කටයුතු ගැන ජනාධිපතිතුමා පෞද්ගලිකව ම මැදිහත් වන බව පේනවා. ඒ නිසා වැඩ කටයුතු වේගවත්ව ක‍්‍රමානුකූලව සිදු කෙරෙන බවත් ඇත්ත.පාර, ඇළ වේලි, පාසල්, නගර හදලා ගුවන් පාලම් ඉදි කරලා මහා විදුලි බලාගාර හදන්නේත් යුද්ධයට දැවැන්ත වියදමක් කරන අතරවාරයේයි. මහජන සහනාධාරත් ලබාදී තියෙනවා. රාජ්‍ය බැංකු පද්ධතිය ශක්තිමත් කෙරෙනවා විතරක් නොවෙයි පෞද්ගලික බැංකු අර්බුදයට යත් දී ඒවා ගොඩ ගන්නත් අද රජය මැදිහත් වෙනවා. අපේ ආර්ථිකයේ ඒ තත්ත්වය ඇතිවෙලා තියෙන්නේ නිවැරදි මූල්‍ය කළමනාකරණය නිසා මිසක් අහඹු ප‍්‍රතිඵලයක් හැටියට නෙවෙයි.නමුත් ආර්ථික විශේෂඥයින් දැනටමත් අනාවැකි පළ කර තියෙන්නේ ලෝක ආර්ථික අවපාතය හේතු කොට ගෙන ආර්ථික වර්ධන වේගය 4.4% ක අගයක පවත්වා ගැනීමත් අභියෝගයක් වෙයි කියලයි. අපේ රටේ තත්ත්වය මොකක්ද?මේ රජය ඉහළ වර්ධන වේගයක් පිට පිට වසර තුනක් එක දිගට පවත්වා ගෙන ගියා. සාමාන්‍යයෙන් රටක ආර්ථික වර්ධන වේගය එක් වසරක ඉහළ ගියාම ඊළඟ වසරේදී ඒ තත්ත්වය පවත්වාගෙන යෑම හෝ තවත් ඉහළට නැඟීම දුෂ්කර දෙයක්. එහෙම ගත්තහම වසර තුනක් පිට පිටම ඉහළ ආර්ථික වර්ධන වේගයක් පවත්වා ගෙන යෑම අපි ලැබූ ඉහළම ජයග‍්‍රහණයකි.අපි මේ වසරේත් ඉහළ ආර්ථික වර්ධන වේගයක් බලාපොරොත්තු වෙනවා. කෘෂිකර්ම ක්ෂේත‍්‍රයේත් ඉහළ වර්ධනයක් දකින්න පුළුවන්. ඊළඟ මහ කන්නයේ දී මන්නාරම, කිලිනොච්චිය යන ප‍්‍රදේශවලිනුත් අස්වැන්න ලැබෙන්න පුළුවන්. ඒ වගේ ම ධීවර කර්මාන්තයෙනුත් අපි ලොකු වර්ධනයක් අපේක්ෂා කරනවා.සංවාද සටහන -කේ. සී.ජේ. රත්නායක</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=af0901251</link>
    <topic>මාටියා නොගැසූ මඟමරුවකු නොවූ විශිෂ්ටයන් දෙදෙනාට සුපිරි තෑගි</topic>
    <author>උපාලි සමරසිංහ</author>
    <content>අපි සහනාධාර දකින්නේ ආයෝජන හැටියටයිමාටියා නොගැසූ මඟමරුවකු නොවූ විශිෂ්ටයන් දෙදෙනාට සුපිරි තෑගිජීවිතය සුන්දරයිදරුවන් ගේ ලෝකය සහ අපේ ලෝකයජනමාධ්‍යවේදීන්ට කරන පහරදීම් ජනමනස කලඹන වෑයමක් ද?හිරු අහසේ ගිනිගනිමින් සිටී. මහ රූස්ස ගස් වියළී කරව ගිය සුළඟින් එසැව තම හිස් අතුපතර ගින්නට දැවෙද්දීත් ලෝකයට සෙවණ බෙදති. තමාමජනපතිතුමන් ගේ ආශිර්වාදය ද සමඟ...දවමින් හිරු ලෝකයක් එළිය කරයි. අවංක මිනිසුන් ද මහ ගස් වැන්න. හිරුට ද සමානය. වෙනත් අයගේ අවශ්‍යතා වෙනුවෙන් දහදුක් විඳින අවංක මිනිස්සු ද මෙවැන්නෝය. ලෝකය වෙනුවෙන් අවංකකම මිනිස්කම බෙදන මේ විශිෂ්ට මිනිසුන් ඇගැයෙන්නේ කවරදාද? මේ සිහිනය අප හැමටම තිබේ.එහෙත් එවන් දුලබ මොහොතක් මම දුටුවෙමි. ඒ ලංගමයට 50 වසරක් පිරීම නිමිත්තෙන් පැවැති මහෝත්සවයේදීය. විශිෂ්ටතම රියැදුරු, කොන්දොස්තර, කාර්මික, ඩිපෝ කළමනාකාර වශයෙන් අංශ කීපයක විශිෂ්ටයන් තෝරා ඔවුන් ඇගැයීම මෙහිදී සිදුවිය. ඉනුදු මගේ වඩාත් සිත්ගත්තේ හොඳම මෙන්ම විශිෂ්ට රියැදුරු හා කොන්දොස්තර තෝරාගෙන නිසි හිමි ගෞරව තිළිණපත් හා ත්‍යාග පිරිනැමීමය. එම චරිත දෙකේ ඇත්ත කතාව කීමට පෙර ලංගමයේ කතාව ඔබට මඳක් කීමට අවසර පතමි.ලංගමය ආරම්භ කිරීමට පුරෝගාමී වූයේ එස්.ඩබ්ලිව්.ආර්.ඩී.බණ්ඩාරනායක අගමැතිතුමාය. ඒ යුගයේ තිබූ පෞද්ගලික බස් කොම්පැණිකාරයන්ගේ ඒකාධිපතිත්වය බිඳ පොදු ජනතා මගී සේවාවක් ඇරැඹීම එහි මූලික අරමුණ වීය. එහෙත් කාලයක් යද්දී ඒ මහඟු පොදු ජන සේවය නැවතත් බිඳවැටිණි. කොන්දොස්තර හා රියැදුරන් පිළිබඳ ලැබුණේ කනගාටුදායක ආරංචිය. ‘මාටියා ගැහිල්ල’ කොන්දොස්තරගේ ධර්මතාව යනුවෙන් කවුරුත් හැඳින්වූහ. ජනතාවට අයිති රුපියල් ශත ප‍්‍රවේශපත් නොදී තමන්ගේ සාක්කුවේ රඳවා ගැනීම මේ ‘මාටියා ගැහිල්ලේ’ ක‍්‍රමවේදයයි.විශිෂ්ට රියැදුරුරියැදුරන්ට ’මඟමරුවා’ යැයි කියැවිණි. කහ ඉර මතදී මිනීමරන ඔව්හු අඩිය අඟලට කොටතැයි කවුරුත් කීහ. ඒ ඉතාම හෙමින් ගමන් ගන්නා බවය. ටාගට් ක‍්‍රමය අනුව ගෙවන්නට ගත් විට මේ අය සමඟ මහ පාරේ රේස් දුවන්නට අජානේය අශ්වයනට ද බැරි විය.පෞද්ගලික බස් නැවත කරළියට ආවේ ජේ.ආර්.පාලන සමයේදී ය. ඇත්තටම මේ රටේ පොදු ජන ප‍්‍රවාහන අවශ්‍යතාවෙන් විශාල වපසරියක් ඒ මඟින් ආවරණ කැරිණි.කාලයකදී ඔව්හු ද ‘මඟමරුවා ටුවර්ස්’ අරඹන්නට වූහ. බීමත්කම, නොපණත්කමින් සිදුවූ අනතුරු වැඩිවී ගියේය. කාලය මෙසේ ගෙවී යද්දී විනීත, විශිෂ්ට රියැදුරාට ඇගැයීම් සිදුවන ක‍්‍රමයක් ලංගමය ඇරැඹීය. එහෙත් එතෙක් මෙතෙක් එම රියදුරනට හා කොන්දොස්තරවරුන්ට ලැබුණේ සම්මාන හා සහතිකපත් පමණි.2008 වසර වෙනුවෙන් පැවැති ලංගම 50 වන සංවත්සරය නිමිත්තෙන් මේ විශිෂ්ටයන්ට රුපියල් ලක්ෂ 12 ක් වටිනා මරුති වර්ගයේ නවීන වාහන ද හිමිකැරිණි. ඔවුන් දිරිගැන්වීමේ ක‍්‍රමය වර්ධනය වී ගිය ආකාරය සතුටුදායකය. දැන් අපි මේ ඇගැයුම ලබන රියැදුරු හා කොන්දොස්තරගේ කතාව විමසමු.කිරිඳිවැල ඩිපෝවේ මෙවර විශිෂ්ටතම රියැදුරු සම්මානලාභී ඩබ්ලිව්.ආර්.උපාලි නාගරත්න තවමත් 47 වැනි වියේ පසුවන්නෙකි. ඔහුගේ රියැදුරු දිවිය දැන් වසර 23 කි. ඩිපෝ මට්ටමින් මුලින්ම මේ තෝරාගැනීම සඳහා පදනම වූයේ අනතුරු නැතිකම, පඩි රහිත නිවාඩු නොගැනීම හා විනය පරීක්ෂණ ආදියට යටත් නොවීම වැනි කාරණාය. 1996 හොඳම රියැදුරු තරගයෙන් සමස්ත ලංකා හොඳම රියැදුරු වූයේ ද නාගරත්නය. 1997 දී ජාතික ප‍්‍රවාහනදිනය නිමිත්තෙන් පැවැති තරගයෙන් ද හොඳම රියැදුරු වූයේ හෙතෙමය. 2002 වසරේ දී ප‍්‍රවාහන දිනය නිමිත්තෙන් පැවැති තරගයේ ද මුල්තැන ලබාගත් නාගරත්න තවත් වසර ගණනාවක්ම ප‍්‍රථම ස්ථානය දිනුවේය. 2008 වසරේ විශිෂ්ටතම රියැදුරා වූ නාගරත්න මෙවර ලැබූ ත්‍යාගය අන් හැමටම වඩා ගෞරවානීය බව කීවේය.”මේ තෝරාගැනීමේ කිසිදු දේශපාලනයක් තිබුණේ නෑ. පරීක්ෂණ වට තුනකට පසුවයි මාව තෝරුණේ. හැමදාම මෙවැනි තෝරාගැනීමකින් පස්සෙ මට ලැබුණේ සම්මානයක්. සහතික පත‍්‍රයක් විතරයි. ඩිපෝවේ නිලධාරීන් එක්කාසු වෙලා සමහර විට විදුලි පංකාවක්, ඔරලෝසුවක් ලබා දුන් අවස්ථාවක් තිබුණා. ඒත් මෙවර රුපියල් ලක්ෂ 12 ක් වටිනා මරුති කාරයක් ලැබුණා. ඒක ලබාදුන්නෙ තමන්ට අවශ්‍ය නම් විකුණාගන්නත් පුළුවන් විදිහට. 1996 වසරේ ඉඳන් 2008 දක්වා බලපුවාම අපව අගය කරපු හැටි මේ සම්මාන ප‍්‍රසාදවලින් පෙනෙනවා. නාගරත්න සතුටු මුහුණින් කියයි.මේ කාරය විකුණන්න හිතුණෙ නැද්ද? මම ඇසීමි.ඒක වැරැදියි. සම්මානය සම්මානයක් ලෙස ලබාගන්න එකයි වැදගත්. ඒ අගය කිරීම මුදල්වලට විකුණන්න බෑ. ඔහුගේ පිළිතුර ඉතාම කදිමය. ඔහු තවත් බොහෝ දේ කියාගෙන යයි.විශිෂ්ට කොන්දොස්තරරියැදුරා කියන්නේ මේ සමාජයේ එතරම් උසස් රැකියාවක් කරන කෙනෙක් නොවන්නට පුළුවනි. එහෙත් දිගටම විනීත, විශිෂ්ට රියැදුරකු වශයෙන් සම්මාන ගන්න මට මගේ වෘත්තිය ගැන මහත් අභිමානයක් තියෙනවා. රෝහලට ගියත් බැංකුවට ගියත් තැපැල් කන්තෝරුවට ගියත් මේ ආකාරයෙන් තමන්ගෙ අවශ්‍යතා ඉටුකරගන්න කොතැනකට ගියත් කවුරුත් මාව දන්නවා. මට කඩිනමින් ඒ කටයුතු ඉටුකරලත් දෙනවා.මේවා ඔක්කොම අපට ලැබුණේ මේ අගය කිරීම් නිසයි. දැන් අපේ ඩිපෝවේ බොහෝ රියදුරන් ඊළඟ වතාවෙ එයාලා හොඳම රියැදුරන් වෙන්නත් බලනවා. ඩිපෝ කළමනාකාරවරුන් කාර්මික අංශයේ නිලධාරීනුත් එහෙමයි.ලංගම ලාබ ලබන්න පුළුවන් ආයතනයක්. ඒත් දැන් මහත්මයා මේ හමුවන වෙලාවෙත් අපේ ඩිපෝවෙ බස් කීපයක් ගාල් කරලා. වැඩ කරන්න රියැදුරන් නෑ. සමහර රියැදුරන් රියදුරුකමට අමතරව වෙනත් රස්සා කරනවා. බීමත්කමින් තවත් සමහරුන් නැතිවන්නෙ. ඩලස් ඇමැතිතුමා ආවට පස්සෙ ලංගමය නැවත පුනර්ජීවනය ලැබුවා. සේවකයන්ගේ වැටුප් තලවල පවා වර්ධනයක් ආවා. මේ වගේ රියැදුරන්ට කොන්දොස්තරවරුන්ට කාර් දුන්න යුගයක් අප නම් දන්නෙ නෑ. දැන් අපේ ඩිපෝවෙත් – රියැදුරන්ගේ දුරාචාර අඩුයි. ඒත් නැත්තෙම නෑ.මේ සම්මාන ලබාදීමෙන් මා අගය කළ ගරු ජනපතිතුමාටත්, ප‍්‍රවාහන ඇමැති ඩලස් අලහප්පෙරුම ඇමැතිතුමාටත්, මාර්ගස්ථ මගී ප‍්‍රවාහන ඇමැති ලසන්ත අලගියවන්න මහතාටත්, ලංගම විධායක අධ්‍යක්ෂ දමිත් හේවාපතිරණ මහතාටත් තුති පුදන්න මා කැමැතියි.ටාගට් ගැනීමෙන් වැළැකීද ඔබ රථය ධාවනය කරන්නේ... මම ඇසීමි.නෑ. අප හොඳට ‘ටාගට්’ ලබනවා. ටාගට් ලබන්න වේගයෙන් ගිහින් මඟී ජනතාව අමාරුවෙ දාන්න හොඳ නෑ. උදේ පාන්දර ඩිපෝවෙන් බසය ගත්තට පස්සෙ රාති‍්‍රයට නැවත ගාල් කරනකම් අප ඒක රැකගන්නෙ අපේ දෙවොල වගේ. වයසක උදවිය පාසල් යන දරු දැරියන් බසයට ගොඩවෙනකොට බහිනකොට අප බොහොම පරිස්සම් වෙනවා. ඒවායේ ආශිර්වාදයත් මට ලැබෙන්න ඇති....නාගරත්න මහතාගේ බිරිය මේ සම්මානය ගැන නිහතමානීව මෙසේ කීවාය.අපේ මහත්මයා උදේ ඉඳන් රෑ වෙනකම් බස් රථයේ හිටියත් අපට බය නෑ. හේතුව එයා කවදාවත් රා අරක්කු බොන කෙනෙක් නොවෙයි. මේක මටත් අපේ එකම දුවටත් ලොකු සතුටක්. සේවකයන් මේ විදියට අගය කිරීම ගැන ජනපතිතුමන්ට ප‍්‍රවාහන ඇමැතිතුමාට තුති පුදනවා. මේක අපේ දරුවටත් සිදුවූ ආශිර්වාදයක් ලෙසයි මා දකින්නේ. කලින් අවස්ථාවල එයා ජයගත් විට ලැබුණේ රුපියල් පන්දහසක් හා සහතික පත‍්‍ර පමණයි.මේ දහදිය හෙළන ජනතාවගේ සැබෑ ආශිර්වාදයයි. ඔවුනගේ අව්‍යාජ සතුට අපේ සිතට ද සුව කැඳවයි.රියැදුරු මහතා එම බිරිය හා දියණියඅම්බලන්ගොඩ මීතියාවල කිරිඳිඇල පදිංචි එස්.පී.අමරසිංහ ලක්ෂ 12 ක් වටිනා මරුති කාරයක් දිනාගත් 2008 වසරේ විශිෂ්ටතම කොන්දොස්තරය. ඔහුද අපූරු මිනිසෙකි. මා ඇසූ ප‍්‍රශ්නවලට මේ ඔහුගේ හඬය.”ආයතනයක් නියෝජනය කරන ප‍්‍රියමනාප පුද්ගලයෙක් හැටියට – ජනතාව හමුවන පුද්ගලයෙක් ලෙසින් කොන්දොස්තර හඳුන්වන්නට පුළුවන්. ලංගමයට ප‍්‍රතිලාභයක් ගෙනෙන මුල් පුරුක ලෙස වැඩකළොත් ආයතනයත් රැකගෙන අපටත් රැකෙන්න පුළුවන්. මගීන්ට සතුටු කතාවෙන් සංග‍්‍රහ කරන්න අපට මුදල් යන්නෙ නෑ. කොන්දොස්තර කියපු ගමන් මේ සමාජය ඒ මිනිස්සු දිහා බලන්නෙ වපරැහින්. ‘මාටියා’ ගහන මිනිස්සුන්ගේ දේ කොල්ලකන පිරිසක් හැටියට හැමදෙනා ගැනම හිතන එක වැරදියි.රියැදුරු තෑගි ලැබූ මරුති රථයේ නැඟ...”මේ සම්මානය හා ත්‍යාග ලැබීම අපේ ජීවිත තවත් ධෙර්යය කරන්නට හේතුවක්. මෙය වට තුනක පරීක්‍ෂණයකින් පසු විෂය පිළිබඳ පුළුල් අවබෝධය විමසලයි ඉටුවුණේ. උදේ පාන්දර නාරාවල ඉඳලා කොළඹ ගිහින් ආපසු ගාල්ලට ඒමයි මගේ ගමන් මාර්ගය. මේ ගමනෙදි අපි ආබාධිතයන් ගැන හිතන්න ඕනෑ. පාසල් දරුවන් ගැන හිතන්නට ඕනෑ. කොටින්ම අපේ බසයට නඟින කවුරුත් හොඳින් රැකගැනීම මගේ යුතුකමක්. සමහරු හිතන්නෙ ‘ටාගට්’ ගන්නත් තරග කරන්න ඕනෑ කියලයි. පෞද්ගලික බස් යම් රථ ගාලක ඉදිරියෙන් තිබුණත් අපි අපේ ගමනාන්තය කියලා කථා කළොත් තවමත් මගී ජනතාව ඇදෙන්නෙ ලංගමයට.2004 දෙසැම්බර් 26 සුනාමි ඛේදවාචකයෙදි ඔබ මහත් වික‍්‍රමයක් කළා... මම කීමි. එදා උදේ 7.45 ට කොළඹින් ගාල්ල බලා පිටත් වූඒඒ8624බස් රථයෙ මා රාජකාරි කළේ. මුල්ම රැල්ල ඇවිත් ගිහින් තිබුණෙ බේරුවල හරියට. පාරෙ කලබලයක් වගේ තිබුණෙ. ඉතින් අපි කාටවත් ‘සුනාමි’ ගැන හරි වැටහීමක් තිබුණෙ නෑ,, කළුවාමෝදරින් උපාසකම්මලා ටිකක් බසයට නැංගා. ඒ අය කතා වෙනවා. අද හරි වැඩේනේ. ධර්මශාලාවටත් රළ ආවා. කවරදාවත් වෙලා නෑ කියලා. අලුත්ගම හරියට එනකොට පාරෙ පුදුමාකාර කලබලයක්.විශාල මගී පිරිසක් නැංගා එතැනදි. මා සෙනඟ අතරින් ටිකට් කඩමින් පසුපසට ගියා මිසක් පාරෙ කලබලය ගැන එතරම් ගණන් ගත්තේ නෑ. 10.15 ට පමණ මහ ඉඳුරුවෙ තේ බොන්න නතර කළා. විනාඩි 10 ක් වත් හිටියෙ නෑ, මිනිසුන්ගෙන් ඇහුවම මේ හරියෙ එහෙම මුහුදෙ කලබලයක් නෑ කියලා කියපු නිසා නැවත ගමන් ආරම්භ කළා. මා හිටියෙ පා පුවරුවෙ. බස් එක කොට්ට පොල් ඇහුරුවා වගෙ සෙනඟින් පිරිලා. ගුරුකන්ද නයාඇඬුගල හරියෙ එනකොට මුහුද හිඳී ගොස් තිබෙන බවට කසුකුසුවක් ඇහෙනවා.ඊළඟ වංගුවට එනකොට බසයේ මගීන් කෑගැසුවා බසය නවත්වන්න කියලා. මා බසය නවත්වා පසුපසට ගොස් මුහුද දිහා බැලුවා. මුහුද මට පෙනුණෙ මහ තාප්පයක් වගේ. අඩි 70 – 80 ක් උසට මහ ජල කඳක් ඈතින් පෙනෙනවා. රියැදුරා බය වුණා. ඒත් පාරෙ කලබලය අස්සේ බසය කොහොම හරි ටිකක් එහාට ගන්නැයි මා ඔහුට කීවා. බයිසිකල්, කාර්, ලොරි පාර පුරා තිබුණා. නළාව ශබ්ද කරමින් බසය ගෙනාවා. කොස්ගොඩ පොලිසිය ළඟින් පහුකරන විටම මහ රළ පහරක් ඇවිත් බසය පාවෙලා ගිහින් කරකැවිලා ලයිට් කණුවල හැපුණා.මගීන් ජනේල කඩමින් පැනලා දුවන්න හැදුවා. මා කීවා මැරුණොත් කවුරුත් මැරෙයි. කවුරුත් පනින්න එපා. පැන්නොත් ගහගෙන යාවි. තදින් බසයෙ ආසන හා යකඩ වැටවල් අල්ලගන්න කියලා. ඊළඟ රළ පහරට බස් එක කඩදාසියක් වගේ පාවුණා. යම්තම් ගේට්ටුවකට හිරවුණා. බසය ඇතුළතින් වතුර පාර ගලා යනවා. පැනපු මිනිස්සු දුවපු මිනිස්සු බෝනික්කො වගෙ වතුරෙ ගහගෙන ගියා. මගෙ අතේ ටිකට් පොත මා කිහිල්ලේ තද කර ගත්තා. මුදලුත් පරෙස්සමට ගැට ගහ ගත්තා. දැන් බස් එක ඇතුළෙ වතුර.කොන්දොස්තර මහතා හා එම පවුලේ සාමාජිකයන්ගොඩක් දෙනෙක් මගෙ කීම අහන්නෙ නැතිව දුවන්න ගිහින් වතුරට බිලිවුණා. මගෙ කීම අහගෙන ආසන අල්ලගෙන හිටි කට්ටිය බේරුණා. එක වයසක අම්මා කෙනෙක් බසය ඇතුළෙන් ගහගෙන ඇවිත් පාපුවරුවේ විසි වෙන්න හදනකොට මා අල්ලගන්න ගියා. ඒ අම්මට සීට් එකක් අහුවුණා. මට අත්හැරුණා. මාව වතුරේ ගහගෙන ගියා සෑහෙන දුරක්. වාසනාවට ගස් දෙබලක හිරවුණා.රළ නැවතුණහම මාව මිනිස්සු ගහෙන් බිමට ගත්තා. සීරීම් තුවාල මැදින් මා බසය තිබූ තැනට එන විට මගියන් බස් රථය උඩ හිටියා. පොඩි ළමයෙකුත් හිටියා මතකයි. ඒ සේරම අරගෙන පන්සලකට ගිහින් තමයි ජීවිත ගලවා ගත්තෙ. රියැදුරා වෙනත් තැනකට දිව ගිහින් පස්සෙ හමුවුණා. මගෙ අතේ තිබුණු ටිකට් පොතේ නියමිත මුදල රුපියල් නවදහස් ගණන එසේම තිබුණා. මා මුදල් හා පොත ඩිපෝවට බාර දී ගෙදර ගියා.මගෙ යටතෙ හිටපු මගියො සියල්ල බේරාගන්න ලැබුණා නම් මා ඉතාමත් සතුටු වෙනවා. බේරුණු මිනිසු මට තුති පුදා එවපු ලිපි මා ළඟ තිබෙනවා. (ඔහු එම ලිපි මා අත තැබීය.) එහෙත් ඩිපෝව මේ තරම් වික‍්‍රමයක් කළ ඔහු වෙත පිරිනමා ඇත්තේ සහතිකයක් පමණි. මේ සුනාමි ලිපිය ද පසුකාලයක අතුරුදන් වී තිබුණේය. ඔහු ද දරු දෙදෙනකු සිටින 48 වැනි වියේ පසුවන අහිංසකයෙකි. ලොකු දූ කසාද බැඳ ඇත්තේ දැනට උතුරේ කි‍්‍රයාන්විතයේ නියැළෙන ගුවන් හමුදාවේ රණවිරුවකු සමඟය. අවුරුදු 13 ක පමණ පුතා පාසල් යයි.අද මේ රජය මට කළ ගෞරවය සුළුපටු නෑ. මගේ හොඳ කි‍්‍රයාකාරිත්වය ගැන විෂය පිළිබඳ අවබෝධය හා විනයානුකූල පරීක්‍ෂණය කැර මෙතරම් ත්‍යාගයක් පිරිනැමීම ගැන ජනාධිපතිතුමාට, ප‍්‍රවාහන ඇමැතිතුමාට මා ණයගැතියි.ඇත්තටම මේ සොඳුරු මිනිසා නැතිවූ මුදල් පසුම්බි පවා අහුලා නැවත මගියනට බාර දුන් මිනිසෙකි. නියමිත කාල වේලාව නිම කැර ගෙදර යන්නට අත්සන් කරන මොහොතේ අම්බලන්ගොඩ නගරයේ රාති‍්‍රයක වාහනයක හැපි කාණුවට විසිවූ මවක් රෝහලට ගෙන යන්නට කටයුතු කළ කෙනෙකි. ලංගමයේ මේ කි‍්‍රයාකාරි ප‍්‍රතිපත්ති වඩා සුවපහසු මගී සේවාවක් අපට ලබාදීමට සේවකයන් දිරි ගන්වන්නකි. එහෙත් ඩලස් ඇමැතිතුමනි, දකුණු පළාත් මහ ඇමැතිතුමනි, ඔබට කීමට තවත් කනගාටුදායක කතාවක් තිබේ.මේ අහිංසකයාට රජයෙන් ලැබුණු මරුති කාරය ගෙදරට ගන්නට පාරක් නැත. ගමේ මිනිසුන් එක්වී පහත බිම්කඩ සකසා දුන්නද ඒ කෙළවර පිහිටි බිම ඉඩම්හිමියා ඊට විරුද්ධවීමෙන් ඔහුගේ සිහිනය බොඳවී ඇත්තේය. එනිසා එම ත්‍යාගය දැන් ඇත්තේ ඥාතියකුගේ නිවෙසකය. පාර සකසන්නට විරුද්ධ වන අයට දැන් අයත් ඉඩම රජයෙන් ලැබුණු ඉඩමක් බවද දැනගන්නට ඇත. එනිසා ඒ කාරියන් කර දුන්නොත් මේ අහිංසකයනට මහත්ම පිනෙකි.දුප්පතුන් දිරිමත් කරන රජයේ මහරු දිරිගැන්වීම් ඉන් තව තවත් අර්ථවත් කරනු ද ඇත.උපාලි සමරසිංහඡායාරූප – විමල් කරුණාතිලක,ගීත් ද මෙල්, ප‍්‍රවාහන මාධ්‍ය ඒකකය</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=af0901253</link>
    <topic>දරුවන් ගේ ලෝකය සහ අපේ ලෝකය</topic>
    <author>සුමේධා නවරත්න</author>
    <content>අපි සහනාධාර දකින්නේ ආයෝජන හැටියටයිමාටියා නොගැසූ මඟමරුවකු නොවූ විශිෂ්ටයන් දෙදෙනාට සුපිරි තෑගිජීවිතය සුන්දරයිදරුවන් ගේ ලෝකය සහ අපේ ලෝකයජනමාධ්‍යවේදීන්ට කරන පහරදීම් ජනමනස කලඹන වෑයමක් ද?දරුවන් ගේ ලෝකය සුවිසල්. දරුවො ගැන මොන තරම් දේවල් ලියන්න පුළුවන් ද? දකින්න, හිතන්න පුළුවන් ද? ලොව සාහිත්‍යධරයන් අතින් දරුවන් ගැන අපූරු සාහිත්‍ය කෘති නිර්මාණය වෙලා තියෙන්නෙත් ඒ නිසයි.මෑතකදී එවැනි අපූරු කෘතියක් කියවන්න ලැබුණා. ඒ කත්‍යානා අමරසිංහ විසින් පරිවර්තනය කරනු ලැබු ඩෙනිස් ගේ දස්කම් නමැති කෘතියයි. (රුසියානු ලේඛක වික්ටර් ඩ‍්‍රැගන්ස්කි විසින් රචිත රුසියානු මුල් පිටපතෙහි ඉංගිරිසි පරිවර්තනය වන්නේ ඊඩඥ ඒඤමඥදබභපඥඵ ධට ච්ඥදදඪඵ නමැති කෘතියයි.)මේ කෘතියෙහි දරුවන්ව තේරුම් ගන්න ආකාරය බොහොම සියුම් විදියට මවුපියන්ට දැනෙන්න හැර තිබෙනවා. ඒ දරුවන්ගේ සැබෑම කි‍්‍රයාකලාපයන් මඟින්. ඩෙනිස් ගේ දස්කම් ගැන කථන්දර හතළිස් හයක් ම මෙහි අඩංගුයි.මගේ හිතට තදින් ම කා වැදුණු එක් කථාවක් මෙහි සටහන් කරන්න කැමැතියි. දරුවන් ගේ ලෝකය කෙතරම් සජීවි ද, මවුපිය සෙනෙහස දරුවන්ට කෙතරම් වුවමනා ද යන්න මේ කථාවෙන් අපූරුවට විස්තර කෙරෙනවා.“ඩෙනිස් ගේ දස්කම්” කෘතියේ ප‍්‍රධාන චරිතය අවුරුදු හත අටක දඟකාර දරුවකුගේ. ඔහුගේ මවුපිය දෙදෙනාම රැකියා කරනවා. හවසට ඔවුන් නිවෙසට එන තෙක් ඩෙනිස් බලා සිටින්නෙ නොඉවසිල්ලෙන්. එදා ඩෙනිස්ගේ තාත්තා රාජකාරි වැඩකට දුර ගමනක් ගිහින්. ඒ ගමන යාමට පෙර තාත්තා ඔහුට අලුත් සෙල්ලම් ට‍්‍රක් රථයක් තෑගි කරනවා. එදා ඔහුගෙ අම්මත් වැඩ ඇරිලා ගෙදර එන්න ප‍්‍රමාද වෙනවා. ඩෙනිස් අම්ම එනතුරු මිදුලට වී බලා සිටින්නේ තම අලුත් ට‍්‍රක් රථයත් සමඟයි.මීෂා! ඩෙනිස් ගේ හොඳම යාළුවා. ඩෙනිස් බලන්න එන මීෂා ට මේ ට‍්‍රක් රථය ගැන ලොකු ආශාවක් හිතෙනවා. මුද්දර තුනකට, තමන්ගේ හිල් වූ කිමිදුම් ඇඳුමට මේ ට‍්‍රක් රථය හුවමාරු කරගන්න මීෂා උත්සාහ කරනවා. අන්තිමේට මීෂා ඩෙනිස්ට දෙන්නෙ ගිනි පෙට්ටියක්. එහි ඉන්නෙ කොළ පාට එළිය විහිදුවන කණාමැදිරියෙක්.ඒ හුවමාරුවට නම් ඩෙනිස් හුඟක් කැමැති වෙනවා. මීෂා ට‍්‍රක් රථය සමඟ නිවෙසට යද්දි ඩෙනිස් අම්මා එනතුරු කණාමැදිරි එළියට සමවැදෙනවා.සෑහෙන වෙලාවකට පස්සෙ ඩෙනිස් හුඟක් සතුටට පත් වෙන්නේ අම්මගේ පැමිණීමෙන්. රෑ කෑම කන අතරේ අම්මා විපරම් කරන්නෙ ඩෙනිස් ගෙ අලුත් ට‍්‍රක් රථය ගැන.“කෝ ඔයාගේ අලුත් ට‍්‍රක් එක.”“මං ඒක වික්කා.”“වික්කා! මොකටද?”“මේ කණාමැදිරියා ගන්න! දැක්කද මේ ඉන්නෙ ඌ ගිනිපෙට්ටියෙ. හොඳට බලා ගන්න ලයිට් එක නිවන්න.”අම්මා ලයිට් එක නිවුවා. කාමරේ හොඳට ම කරුවල වුණා. අපි දෙන්නම කණාමැදිරියගෙ කොළ එළිය දිහා බලාගෙන හිටියා. ඊට පස්සෙ අම්මා කාමරේ ලයිට් එක දැම්මා.“ඒක හරියට මැජික් එකක් වගේ. ඒත් ඇයි ඔයා ඔය පුංචි කණාමැදිරියෙක් ගන්න ඔයාගෙ අලුත් ම ට‍්‍රක් එක විකුණුවේ.”“මං ඔයා එනකල් බලා හිටියා. හුඟාක් වෙලා බලාගෙන හිටියා. මට හොඳටම දුක හිතිලයි තිබුණෙ. ඉතින් ට‍්‍රක් එකට වඩා කණාමැදිරියා හොඳයි කියලා හිතුණා.“ඒ ඇයි?”“ඇයි අම්මෙ තේරෙන්නෙ නැද්ද? ඌ දිලිසෙනවා. අනික ඌට පණ තියෙනවා.***දරුවන්ගේ ලෝකය සහ අපේ ලෝකය අතර දැඩි, මනා සම්බන්ධතාවයක් තියෙන්න ඕනෙ. ඒ සම්බන්ධය ඇති විය යුත්තෙ කොහොමද කියන දේශනයකට ඇහුම්කන් දෙන්න පසුගිය දවසක මට පුළුවන් වුණා.මීගමුව ලොයොලා විද්‍යාලයේ පළමු වසරට දරුවන් ඇතුළත් කරගැනීමේ උත්සවයෙන් අනතුරුව ඒ දරුවන්ගේ මවුපියන් ඇමතුවේ සිරිල් ගාමිණී පියතුමා. උන්වහන්සේ ගේ දේශනය ලොයොලා විද්‍යාලයේ දරුවන්ගේ මවුපියන්ට පමණක් නොව සමස්ත මවුපියන්ට ම වැදගත් වෙන නිසා මෙලෙස සටහන් කරන්නට සිතුණා.දරුවකුගෙ උගත්කම, දැනුම, නුවණ පාසලෙන්, පොතපතෙන් ලබා ගන්න පුළුවන්. එහෙත් දරුවා පූර්ණ මිනිසකු සේ වැඩීමට ඒ දැනුම, නුවණ පමණක් ප‍්‍රමාණවත් වෙන්නෙ නැහැ. ඒ සඳහා යහපත්කම අත්‍යවශ්‍ය වෙනවා.යහපත්කම පාසලෙන් පොතපතෙන් පමණක් ලබා ගත හැකි දෙයක් නොවෙයි. දරුවන් යහපත්කම ඉගෙන ගන්නෙ තම ජීවිත අත්දැකීම්වලින්. ඒ ජීවිත අත්දැකීම් ලැබෙන ප‍්‍රධාන පාසල නිවෙසයි. හොඳම ගුරුවරු, මවුපියො. නිවෙසෙන් හා මව්පියන්ගෙන් තමයි දරුවන් මූලිකවම යහපත්කම, මිනිස් සබඳතා අත් දකින්නෙ.සිරිල් ගාමිණී පියතුමා මේ මානව සබඳතා අංශ කිහිපයකින් පැහැදිළි කළා. පියතුමා මුලින්ම සඳහන් කෙළේ මවුපිය සංවාද ගැනයි. මවුපියන් අතර හොඳ සංවාදයක් තිබෙන්න ඕනෙ. ඒ සංවාද කථා බහ අනුන්ගේ කුණු කන්දල් හෝ ඕපාදූප නොවිය යුතුයි.ඒ වගේම එකිනෙකාට තරහවෙන්, වෛරයෙන් කෙරෙන කථා බහ නොවිය යුතුයි. දරුවන් ඉදිරියේ කෙරෙන හැම කථා බහක් මෙන් ම හැම වචනයක් ගැනම මවුපියන් සැළකිලිමත් විය යුතුයි. දරුවාට වැදගත් කථාබහ පිළිබඳ මූලික අඩිතාලම වැටෙන්නෙ මවුපියන්ගෙන් වන නිසා. මවුපියන් එකිනෙකාට දක්වන සැලකිල්ල තවත් වැදගත් කාරණයක්.ඔවුනොවුන් එකිනෙකාට දක්වන ආදරය, කරුණාව පදනම් කරගෙනයි දරුවන් ලෝකයට ආදරය, කරුණාව දක්වන්නෙ. මවුපියන් එකිනෙකාට ද්වේශ කළහොත් දරුවන් ලෝකය දිහා බලන්න හුරු වෙන්නෙත් ද්වේශ සහගතව. ඒ නිසා මවුපියන් ඔවුනොවුන්ට දක්වන ආදරය, කරුණාව, ගෞරවය මතයි දරුවන් ලෝකයට ආදරය, ගෞරවය කිරීමට හුරු වන්නෙ.නිවෙසේ ඇති යම් ප‍්‍රශ්නයක් විසඳ්‍ර ගන්නා ආකාරයත් දරුවන්ට බලපානවා. ප‍්‍රශ්න විසඳ්‍ර ගැනීමේ එකම ක‍්‍රමය ප‍්‍රචණ්ඩත්වය නම් දරුවන් ලෝකය සමඟ ප‍්‍රශ්න විසඳ්‍ර ගැනීමට පෙළඹෙන්නෙත් ප‍්‍රචණ්ඩත්වයෙන්. ලොව සියලු තැන්හි අද දක්නට ලැබෙන්නේ ප‍්‍රචණ්ඩත්වයයි.මේ ප‍්‍රචණ්ඩත්වයේ මූලාරම්භය නිවෙසද? සාකච්ඡාවෙන්, සමඟියෙන්, ඉවසිලිවන්තව ප‍්‍රශ්න විසඳ්‍ර ගැනීමට හැම මවුපියකුම කටයුතු කළහොත් ලෝකයට එකතු වෙන හැම දරුවකුම ප‍්‍රචණ්ඩත්වයෙන් තොර දරුවකු වෙයි.එවැනි දරුවන් සිටින සමාජයක පාතාල ලෝක බිහිවන්නේවත්, යුද ගැටුම් ඇති වන්නේවත් නැහැ. පෙ‍්‍ර්ම සම්බන්ධයකින් පැරදෙන හෝ පෙ‍්‍ර්මය නොලැබුණ තරුණයා තරුණිය පිහියෙන් ඇන මරා නොදමන තත්ත්වයකට දරුවන් ඉවසිලිවන්තව හා කාරුණිකව ගොඩනැඟිය යුත්තේ නිවසයි.බොහෝවිට තවමත් ගෙදර දොර සියලු වැඩ කටයුතු සිදුවන්නේ මවගේ අතින්. ඇතැම් පියවරු සිතන්නේ මූල්‍යම ශක්තිය ගෙදරට සැපයීම ප‍්‍රමාණවත් බවයි. සමහර විට ඒ ශක්තියට මව දායක වුණත් ඇය නිවෙසේ සියලු කටයුතු තනිව කළ යුතුයි. මවුපියන් අතර එකිනෙකාට සහයෝගය උපකාරය නොමැතිවීම දරුවා ආත්මාර්ථකාමී පුද්ගලයකු ලෙස වැඩීමට හේතුවෙනවා. අවසානයේදී එවැනි දරුවන් ලෝකයට තබා තම මවුපියන්ට හෝ පරිත්‍යාගශීලී වන්නෙ නැහැ. අද වැඩිහිටියන්ට නඩත්තු මුදල් ඉල්ලා අධිකරණයේ පිහිට පැතීමට සිදුව තිබෙන්නේ තමන්ගේම වරදින් ද කියන එක ගැනත් සිතා බැලිය යුතුයි.දූ දරු මවුපිය සබඳතාවය දරුවන් පූර්ණ මිනිසුන් බවට පත් කරන තවත් ප‍්‍රධාන ම සාධකයක්. දරුවන් මවුපියන් ගේ ආදරය අත්දැකීය යුතුයි. මවුපියන් තම දරුවන් වෙනුවෙන් උපරිම ලෙස කාලය යෙදවිය යුතුයි.අද හුඟක් මව්වරු අනියම් සම්බන්ධතා, පරාජිත පෙ‍්‍ර්ම, පවුල් ආරවුල් පදනම් කරගත් ටෙලිනාට්‍ය නැරඹීමට බොහෝ කාලයක් ගත කරනවා. ඇතැමෙකුට දරුවන්ගේ බඩගින්නට වඩා වැදගත් වෙන්නෙ ටෙලි නාට්‍ය.එක් මවක් ටෙලිනාට්‍ය නරඹන අතරේ දරුවාට බත් කැව්වා. මේ බත් කටවල් දරුවා ගිල්ලද නැද්ද කියලවත් අම්මා දැන සිටියේ නැහැ. අවසානයේදී දරුවා බත් සිරවී මිය ගිය බවට වාර්තා වුණා. ඒ නිසා මවුවරුන් ටෙලි නාට්‍යයකට, ඕපදූපයන්ට වඩා දරුවන් වෙනුවෙන් සිය අවධානය යොමු කරන්න ඕනෙ. පියවරුන්ටත් ඒ වගකීමෙන් මිදෙන්න බැහැ. මව හා පියා දෙදෙනාම දරුවන් වෙනුවෙන් සිය කාලය උපරිම ලෙස යෙදවිය යුතුයි.දරුවන්ගේ අවශ්‍යතා උපරිම ලෙස ඉටු කිරීම අනෙක් වැදගත් කාරණාවයි. බොහෝ මවුපියන් දරුවන්ගේ අවශ්‍යතා ගැන ඇතැම් අවස්ථාවල සැලකිලිමත් වන්නේ නැහැ. මින් අදහස් කරන්නේ දරුවන් ඉල්ලන නුසුදුසු දේත් සැපයීම නොවේ. එහෙත් දරුවන්ගේ සැබෑ අවශ්‍යතා ගැන මවුපියන් අවබෝධයෙන් සිටිය යුතුයි. දරුවන්ගේ අවශ්‍යතා ඉටු වුණොත් පමණයි දරුවන් පෙරළා ලෝකයට සිය යුතුකම් කිරීමට හුරු වෙන්නෙ.අද සමාජයේ බොහෝ දරුණු ගැටුම් ඇතිවෙලා තියෙන්නේ ආගම ධර්මයක් අනුව ජීවත් නොවීම නිසයි. ඒ නිසා පවුලක් වශයෙන් එකතු වී ආගමික වතාවත්, චාරිත‍්‍ර ආදියේ යෙදීම දරුවන් අධ්‍යාත්මික වශයෙන් ගොඩ නඟන්න උපකාරි වෙනවා.සිරිල් ගාමිණි පියතුමා ගේ මේ අදහස් හැම මවුපියකුටම වැදගත්. උන්වහන්සේ ගේ මේ දේශනය සූදානම් කර තිබුණෙ ලොයොලා විදුහලේ විදුහල්පති ටෙ‍්‍රවෝ මාර්ටින් පියතුමා විසින්. පාසල් විදුහල්පතිවරුන්ට අද සිය පාසල, දරුවන් සංවර්ධනය කිරිමට අමතරව මවුපියන්වත් ගොඩ නඟන්න වෙලා. මොකද මවුපියන්ගේ කඩා වැටීම කියන්නෙ දරුවන්ගෙත් කඩා වැටීමයි.අද සමාජයේ මවුපිය විරසක වීම් සුලබ වෙලා. එවැනි මවුපියවරුන් ගේ දරුවන්, පාසලට, ගුරුවරුන්ට පමණක් ගොඩ නඟන්න අමාරුයි. ඒ නිසා ඒ තත්ත්වය තේරුම් ගත් විදුහල්පතිවරු නිරන්තරයෙන් මවුපියන් ගොඩනැඟීමට වෙහෙසෙනවා. ඒ වෙහෙසීම අගය කළ යුතුයි.දහම් මාවතේඅතැර ගිය සිඟිත්තියදහසක් සිතුවිලි අද දරුවන් වෙනුවෙන් ම වෙන් කළ යුතු බවක් හැඟුණා. මුළු ලෝකයම දරුවන් ගැන කථා කරනවා. සම්මන්ත‍්‍රණ, වැඩමුළු පවත්වනවා. ලෝක ළමා දිනය සමරනවා. අන්තර්ජාතික ළමා ප‍්‍රඥප්ති එළි දකිනවා. දරුවන්ගේ ආරක්ෂාව වෙනුවෙන් විවිධ නීති රීති වගේ ම රාජ්‍ය සංවිධාන, රාජ්‍ය නොවන සංවිධාන බිහිවෙලා තිබෙනවා.ඒ වුණත් පසුගිය දවසක මේ රටේ ළමා හිංසනයට එරෙහි ජාතික දිනයකුත් නිල වශයෙන් ප‍්‍රකාශයට පත් වුණා. දරුවන් වෙනුවෙන් මොනතරම් පියවර ගෙන තිබුණත් ළමා හිංසනයට එරෙහි් දිනයක් නියම කරන්න වී තිබෙන්නේ ඇයි? සිරිල් ගාමිණී පියතුමා කියූ පරිදි අධ්‍යාපනයට අමතරව යහපත්කමෙන් දරුවන් පූර්ණ මනුෂ්‍යයකු ලෙස හැදී වැඩී වැඩිහිටියකු නොවූ නිසා ද?තම මිය ගිය දරුවන් නැගිටුවා දෙන ලෙස බුදුන් වහන්සේගේ මෙන් ම ක‍්‍රිස්තුස් වහන්සේ ගේ සමීපයටම ගිය මවුවරුන් සිටි බවට ආගමික පතපොත සාක්ෂි දරනවා.ඒ වගේ ම ලොව එළිය දැකීමටත් ප‍්‍රථම ගැබෙහි ම දරුවන් විනාශ කරන මවුවරු මෙන් ම ඉපදුණ විගස කිරි කැටියන් මරා දමන, විකුණා දමන, කසළ ගොඩට වීසි කරන මවුවරු සිටිනවා. පසුගියදා මොරටුවේ දහම් මාවතේ දී හොයා ගත්තෙත් එවැනි කිරි කැටි බිළිඳියක්. වාසනාවකට දරුවාගේ පණ රැකී තිබුණා. වන මෘගයන් හෝ නොකරන දෙයක් කළ මවුපිය දෙපළක් අතැර දමා ගිය මේ බිළිඳිය දෙවි දේවතාවුන් වැනි අසල් වැසියන් විසින් පොලිසියට බාර දී තිබුණා.දරුවන් නැති අඹුසැමියන් දරුකමට හදා වඩා ගැනීමට දරුවන් ලබා ගැනීමට ඇතැම් කන්‍යාරාමවල, ළමා නිවාසවල දීර්ඝ කාලයක් ලියාපදිංචි වෙලා සිටිනවා. පසුගිය දවසක මා හිතවත් දරුවන් නැති යුවළක් දරුවකු සොයා එවැනි ආයතන කීපයකට ගියා.එහිදී එක් තැනකින් ඔවුන්ට ලැබුණේ ලැයිස්තුවේ එකසිය විසි වෙනි අංකය. ඊළඟට ලැබුණේ දෙසිය තිස් නම වෙනි අංකය. ඔවුන් නැවත නිවසට පැමිණියේ කඩවුණ බලාපොරොත්තු ඇතිව. ඒත් ඔවුන් දරු පැටියකු ලැබෙන තුරු සිය උත්සාහය අතහැර නැහැ.ඉතින් මේ කිරි සුවඳ හමන පුංචි කිරි කැටියන් මහමඟට වීසි නොකර එවැනි ආයතනයකටවත් දීමට තරම්වත් හදවත් මෙලෙක් කර ගන්නට දරු පැටවුන් ජාතක කරන නරුම මිනිසුන්ට පුළුවන් නම්! දරුවො කියන්නෙ දෙවියන්ගෙන් මිනිසාට ලැබෙන උතුම් ම තෑග්ග. ඊට වඩා දෙයක් මිනිසාට දෙවියන්ගෙන් බලාපොරොත්තු විය හැකිද?දරුවන් නැති යුවළක් වෛද්‍ය උපදෙස් පැතීම හැරුණම පන්සල්, පල්ලි, කෝවිල් සිය ගණනකට ගොස් බාර හාර වෙන්නේ ඒ නිසා නොවේ ද?සුමේධා නවරත්න</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=af0901255</link>
    <topic>ජනමාධ්‍යවේදීන්ට කරන පහරදීම් ජනමනස කලඹන වෑයමක් ද?</topic>
    <author/>
    <content>අපි සහනාධාර දකින්නේ ආයෝජන හැටියටයිමාටියා නොගැසූ මඟමරුවකු නොවූ විශිෂ්ටයන් දෙදෙනාට සුපිරි තෑගිජීවිතය සුන්දරයිදරුවන් ගේ ලෝකය සහ අපේ ලෝකයජනමාධ්‍යවේදීන්ට කරන පහරදීම් ජනමනස කලඹන වෑයමක් ද?රිවිර ප‍්‍රධාන කර්තෘ උපාලි තෙන්නකෝන් මහතා පහර කෑමට ලක්ව රෝහල් ගත කළ අවස්ථාව. රෝහල් අධ්‍යක්ෂ හෙක්ටර් වීරසිංහ මහතා ද වේ.රජය ත‍්‍රස්තවාදයට එරෙහිව දිගින් දිගටම ලබන යුදමය ජයග‍්‍රහණවල කීර්තිය පළුදු කිරීමට හා රජය ජාතිකව හා අන්තර්ජාතිකව අප‍්‍රසාදයට පත්කිරීමේ අරමුණින් සැලසුම් සහගත කුමන්ත‍්‍රණයක් දියත් වන්නේ ද යනුවෙන් මේ වන විට ප‍්‍රබල ලෙස සැක පළ වෙමින් තිබේ. මීට පෙර ජනමාධ්‍ය ආයතනයක ගිනි ගැනීමක් සිදුවූ අතර ඉන් පසුව සන්ඩේ ලීඩර් කර්තෘ ලසන්ත වික‍්‍රමතුංග මහතා ඝාතනයට ලක් කෙරිණි.මේ සිදුවීම්වල උණුසුම පහව යෑමටත් පෙර ඉකුත් සිකුරාදා රිවිර ප‍්‍රධාන කර්තෘ උපාලි තෙන්නකෝන් මහතා ද මැර ප‍්‍රහාරයකට ගොදුරු විය. මේ සිදුවෙමින් පවතින්නේ කුමක්ද? ඒ පිළිබඳව ගිහි පැවිදි විද්වතුන් කිහිප දෙනකු දැක්වූ අදහස් මෙසේය.  - ඇල්ලේ ගුණවංශ හිමිදශක තුනක් පමණ තිස්සේ ජයග‍්‍රහණය කරන්න බැරි යැයි කියූ යුද්ධයක් ජයග‍්‍රහණය කරමින් සිටින මොහොතක යුද්ධයට විරුද්ධව විවිධ වැඩසටහන් කි‍්‍රයාත්මක කළා, විශේෂයෙන්ම බටහිර බලවේග වල ඉත්තන් වී සිටින ඇතැම් රාජ්‍ය නොවන සංවිධානවල නියෝජිතයන් යුද්ධයේ ජයග‍්‍රහණයත් සමඟම රටේ විවිධ අන්දමේ ප‍්‍රශ්න ඇති කිරීමට වෙර දරනවා.විශේෂයෙන් ම මාධ්‍යවේදීන්ට පහරදීමෙන් සිදු කරන්න හදන්නේ ලෝක ජනතාවගේ අවධානය අපේ රට දෙසට යොමු කර ගැටලු ඇතිකර රජය අපහසුතාවයට පත්කිරීමටයි. යුද්ධයේ අවධානය බිඳ දැමීමට විවිධ මාතෘකා ඔස්සේ ගැටලු ඇති කිරීමටයි මේ උත්සාහ දරන්නේ.’රිවිර’ ප‍්‍රධාන කර්තෘ උපාලි තෙන්නකෝන් මාධ්‍යවේදියා පෞද්ගලිකව මා සමඟ දීර්ඝ කාලයක් ඇසුරු කරන කෙනෙක්. මේ නිසා මට ඔහුගේ සිතුම් පැතුම් අදහස් උදහස් පිළිබඳව හොඳ වැටහීමක් තිබෙනවා.ධම්මිකා තෙන්නකෝන් මහත්මිය රෝහලේදීඋපාලි තෙන්නකෝන් කියන්නේ කුරාකුහුඹුවකුටවත් හිංසාවක් පීඩාවක් නොකරන මාධ්‍යවේදියෙක්. මේ පහරදීම කළ කණ්ඩායම මින් බලාපොරොත්තු වෙන්නේ වෙනත් දෙයක්. ඒ නිසා අපි රජයට පැහැදිලිව ප‍්‍රකාශ කර සිටිනවා මේ පහර දුන් පුද්ගලයන් වහා අත්අඩංගුවට ගත යුතුයි කියලා. ඒ වගේ ම අපි බලකර සිටිනවා. ඇතැම් බටහිර රටවල ඉත්තන් බවට පත්ව සිටින පුද්ගලයන් වැස්සක් වහින තුරු බලා සිටින කූඩැල්ලන් මෙන් කිසියම් සිදුවීම් ගණනාවක් බලාපොරොත්තු වෙනවා.මෙන්න මේ අවස්ථාවේ අපේ රටේ ජනතාව අවබෝධයෙන් යුතුව හොඳ සිහියෙන් සංයමයෙන් කටයුතු කළ යුතු වෙනවා. කිසිම අවස්ථාවක අපි මාධ්‍යයකට, මාධ්‍යවේදීන්ට පහර දීම අනුමත කරන්නේ නැහැ.- මහාචාර්ය ජගත් වික‍්‍රමසිංහඕනෑම රටක මාධ්‍ය නිදහස තියෙන්න ඕනෑ. රටක ප‍්‍රජාතන්ත‍්‍රවාදය රැකෙන්නේ මාධ්‍ය නිදහසක් තිබුණොත් පමණයි. දේශපාලකයන්ගෙන් පමණක් නොවෙයි අභ්‍යන්තරවත් මාධ්‍යවේදීන්ට නිදහසේ කටයුතු කිරීමට අවස්ථාව තිබිය යුතුයි. විශ්වවිද්‍යාලවල ගත්තොත් ශාස්තී‍්‍රය නිදහස කියා දෙයක් තියෙනවා.ඒ කියන්නේ විශ්වවිද්‍යාල ආචාර්යවරුන්ට තමන්ගේ අදහස් ප‍්‍රකාශ කිරීමේ නිදහස තිබෙනවා. ඒත් මා දන්නා තරමට මාධ්‍යවේදීන්ට තිබෙන්නේ පොදු නීතියක්. ඔවුන්ට ඔවුන්ගේ අදහස් ප‍්‍රකාශ කිරීමට නිදහස තිබිය යුතුයි. ‘රිවිර’ කර්තෘ උපාලි තෙන්නකෝන් මහතාට කළ පහරදීම මම තරයේ හෙළා දකිනවා.ප‍්‍රධාන කර්තෘවරයකුට පහරදීම පිළිබඳව අපි විරෝධය පාන්න ඕනෑ. ඒ වගේම මාධ්‍යවේදීන්ට කරන මේ පහරදීම් හා ඝාතනය කිරීම් පිළිබඳව සත්‍ය අනාවරණය විය යුතුයි.උපාලි තෙන්නකෝන් මහතා ගමන් ගත් රිය-ආචාර්ය ගුණදාස අමරසේකරමම දන්න ප‍්‍රමාණයට ‘රිවිර’ පුවත්පත ගෙන ගියේ මධ්‍යස්ථ මාධ්‍ය ප‍්‍රතිපත්තියක්. එම පුවත්පත කාටවත් ආවඩන්න ගියෙත් නෑ. රිවිර කර්තෘ උපාලි තෙන්නකෝන් මහතාගේ බිරිය පවසන ආකාරයට ඔහුට පෞද්ගලික තරහකාරයෝ ඉඳලත් නෑ.මේ පහරදීම කුමන්ත‍්‍රණයක්! මේවා මේ ලෙසින් වෙන්නේ රජය අප‍්‍රසාදයට පත් කිරීමට යන්න මගේ හැඟීමයි. මේ අවස්ථාව වනවිට රජය දේශීයව හා විදේශීයව ප‍්‍රසාදයට ලක්වෙලා ඉන්නේ.මෙවැනි පහරදීම් හා ඝාතන විදේශවල පතුරවලා රජය අපහසුවට පත්කිරීමයි මේ කුමන්ත‍්‍රණ කාරයන්ගේ අදහස වී ඇත්තේ. මේ රටේ මාධ්‍ය නිදහස නැතැයි යන්න විදේශවල පතුරවලා ප‍්‍රභාකරන් බේරා ගැනීමට කටයුතු කිරීමේ කුමන්ත‍්‍රණකාරී වැඩපිළිවෙළක් හැටියටයි මා මෙය දකින්නේ.රටේ ජනතාව මේ අවස්ථාවේ බොරු ප‍්‍රචාරවලට නොරැවටී අවබෝධයෙන් කටයුතු කිරීමයි අවශ්‍ය වන්නේ.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=as0901252</link>
    <topic>දෙවිසි වසරකට පසු අකුරු කරන්නට යන අරන්තලාවේ ළමයි</topic>
    <author>කීර්ති මෙන්ඩිස්</author>
    <content>දෙවිසි වසරකට පසු අකුරු කරන්නට යන අරන්තලාවේ ළමයිසොබා දහමේ අසිරිය විඳින්න වළවේ ගඟේ රවුමක් යන්නකුරුල්ලන් නිසා ගුවන් යානයක් විපතට නියමුවාගේ දස්කමින් මඟීහු බේරෙතිඅන් අය රැවටීමෙන් පෝෂණය වන්නෝ අද සමාජයේ බහුලයිනව නිපැයුමක් නිසා රනින් පිදුම් ලැබූ දියණියක්අරන්තලාවේ වැසියෝ කවදත් කාටවත් අතනොපා තම පාඩුවේ ජීවිකාව කරගනිමින් ජීවත් වූහ. ත‍්‍රස්තවාදී උවදුරත් සමඟ ඔවුන්ගේ ජීවිත උඩු යටිකුරුව ගියේ නොසිතූ පරිද්දෙනි.එතැන් පටන් ඔවුන් ගේ ජීවිත සටන මරුවාත් සමග කරන සටනක් බවට පත්වූයේය. වරින්වර එල්ල වූ ත‍්‍රස්ත ප‍්‍රහාර නිසා අවසානයේ එගම් වැසියන් බොහෝ දෙනෙක් ගම අත්හැර දමා ගියෝය.කොටි ත‍්‍රස්තවාදීන් සිදුකළ ම්ලේච්ඡ ඝාතන අතරින් අරන්තලාවේ සිදුවූ මහා භික්ෂු ඝාතනය ඉතිහාස ගතවේ. මින් වසර විසිදෙකකට පෙර ජුනි මස දෙවැනිදා සිදුවූ ඒ මහ ඛේදවාචකයෙන් මුළු රටම කම්පාවටත් ශෝකයටත් පත්විය.අරන්තලාවේ පදිංචිව සිටි ගම්මුන් ටික දෙනා ද ගම අතහැර වෙනත් පළාත්වලට පදිංචියට ගියහ. අරන්තලාව ජනශුන්‍ය විය. කොටි ත‍්‍රස්තවාදීහු අරන්තලාවේ භික්ෂුන් ඝාතනය කරන්නට පෙර අරන්තලාව ගමට ද ප‍්‍රහාරයක් එල්ල කළහ.කඩු තුවක්කු රැගෙන ගමට කඩා වැදුණු ත‍්‍රස්තයෝ ගමේ අහිංසක වැසියන් විසිනව දෙනකු අමු අමුවේ මරා දැමූහ. ඒ ඊට මාස හතරකට කලියෙන් එක්දහස් නවසිය අසුහතේම පෙබරවාරි මස හත්වැනිදාය.අරන්තලාවේ වැසියන් බොහෝදෙනෙක් ජීවත් වූයේ හේන් ගොවිතැනෙනි. ඔවුන් අන්ත අසරණය. හේනේ හෝ වත්තේ කෙළවරක වැවෙන මඤ්ඤොක්කා අලයකින් බතල අලයකින් ඔවුන්ගේ බඩ වියත රැකිණි. ඔවුහු අහස් මාලිගා තනන්නට නොපැතූහ. යානවාහන... නොපැතූහ. දරුවන්ට ලොකු ඉස්කෝල නොඉල්ලූහ.එදා වේල කා බඩ වියත රැකගෙන දරුමාල්ලන් සමඟ එකට වැටී නිදහසේ ජීවත්වීම ඔවුන්ගේ එකම අරමුණ වූයේය. ඒත් සිත්පිත් නැති කොටි ත‍්‍රස්තවාදීහු ඔවුන්ගේ සියලු සිතුම් පැතුම් විනාශ කර දැමූහ.අහිංසක වැසියන් ගම අතැර හැතැප්ම දෙතුන් සියයක් ඈතට ගියේ වෙන කරන්නට දෙයක් නැති නිසාය. සමහරු මහඔය පදියතලාව, මහියංගණය සහ බොරපොල දෙසට පලා ගියහ. ඔවුන් අන්ත අසරණ පවුල්ය.එදා පටන් අරන්තලාව ජනශුන්‍ය ප‍්‍රදේශයක් විය. ත‍්‍රස්තවාදීන් වරින් වර අරන්තලාව ප‍්‍රදේශයේ ආරක්ෂාවේ නියුතු රණවිරුවන්ට ද ප‍්‍රහාර එල්ල කළහ.සමහරු යළි ගම්බිම් සොයා පැමිණිය ද ත‍්‍රස්තවාදීහු යළි යළි ප‍්‍රහාර එල්ල කරන්නට වූහ. දරුවන්ගේ අධ්‍යාපනය රැකියාව හේන ගොවිතැන හරකබාන සියල්ල ඔවුනට අහිමි විය. ඒ අදින් වසර විසිදෙකකට කලියෙන්ය.ත‍්‍රස්තවාදීන් නැගෙනහිරින් පලවා හැරීමත් සමඟ පලා ගිය ගම්හු තම ගම්බිම් බලා පැමිණෙන්නට වූහ. නව නිවාස ඉදිවෙන්නට විය. නැඟෙනහිර නවෝදයේ හිරු පායා එන්නට විය. ඔවුන්ගේ සිත්හි තිබූ බිය කෙමෙන් කෙමෙන් පහව ගියේය. තොප්පිගල කොටි කඳවුර රණවිරුවන් අතට පත්වෙද්දී ඔවුහු සතුටු වූහ.නැඟෙනහිර සම්පූර්ණයෙන්ම කොටින්ගෙන් මුදවා ගනිද්දි ගම්මු සැනසුම් සුසුම් හෙළුහ. පපුවේ බියක් සැකයක් නැතිව ජීවත්වන්නට හැකිවීම ඔවුන්ගේ සිනහමුසු මුහුණින් මොනවට පිළිබිඹු විය.විදුහල ආරම්භ කරන දා පැමිණි ගම්වැසියෝ“මේ පැත්තේ මිනිස්සු හරිම අහිංසකයි. අන්ත අසරණයි. වැස්ස හැමදාම මෙහෙට නැහැ. හේනක් කුඹුරක් කරගෙන තමයි ඒ අය ජීවත්වෙන්නේ... ත‍්‍රස්තවාදීන් බල්ලො බළල්ලු ගානට ගමේ මිනිස්සු මැරුවා... හාමුදුරුවරු ඝාතනය කළා... මංකොල්ල කෑවා... වාහන පැහැරගත්තා... කොටින්ම කියනවනම් අසූපහ අවුරුද්දෙදි අපේ මංගලගම ලොකු හාමුදුරුවෝ පැහැරගෙන ගියා... අදටත් උන්වහන්සේට මොනවා වුණාද දන්නේ නැහැ...මුළු ගමම ජනශුන්‍ය වුණා... හමුදාව ගමට ආවා... හාමුදුරුවෝ පැහැරගෙන ගියේ විසිපස්වැනිදා ඊට පහුවදා ඉඳලා මම ගමට ආවා... හමුදාවේ මහත්තුරු අපිට උදව් වුණා... නැගෙනහිර සම්පූර්ණයෙන්ම මුදවාගත්තට පස්සේ අපේ හිතේ බය නැතිවුණා... දැන්නම් මරණ බියක් දැනෙන්නෙවත් නැහැ... මේ කරපු දේට ජනාධිපතිතුමාට පිංසිද්ධ වෙනවා... මහත්තයො...” අරන්තලාව ශී‍්‍ර ජයතිලකරාමයේ විහාරාධිපති දෙහිගම ඥානරතන හිමියෝ පවසති.වසර ගණනාවකට පසු ඔවුන්ගේ ජීවිතයේ සතුට උදාවී තිබේ. ගම්බිම් අතර පලා ගිය ඔවුහු යළි ගමට පැමිණියහ. වසර විසිදෙකකට පසු ගමේ පාසල යළි ඇරැඹීමට ඔවුනට හැකිවී තිබේ. එය නැඟෙනහිර නවෝදයේ එක්තරා කඩඉමක් ලෙස ඔවුහු දකිති.“අපේ දරුවන්ට ඉස්කෝලයක් තිබුණේ නැහැ. කොටි ගමට ගැහැව්වට පස්සේ අපි මේවා දාලා ගියා... දරුවෝ ඉස්කෝලෙකට ගියේ නැහැ තිබුණු බයට... ඉස්කෝලේ යළි පටන්ගත්ත නිසා මේ දරුවා ආයෙත් ඉස්කෝලෙට දාගන්න පුළුවන් වුණා...” අරන්තලාවේ පදිංචි ඥානවතී කියයි. ඇයට නව නිවෙසක් ලැබී තිබේ. ඇය සිය දියණියගේ දරුවා පාසලට යන්නට ලකලෑස්ති කරන්නේ දැඩි සතුටකිනි.කොටි ප‍්‍රහාරයත් සමඟ අරන්තලාව පාසලේ ගොඩනැගිලි සියල්ල ආරක්ෂක අංශ අතට පත්විය. ගමට ආරක්ෂාව සලසන්න කඳවුරක් ඉදිවූයේ ඊට යාබදවය. වසර විසි දෙකකට පසු අරන්තලාව විදුහල මහින්ද රාජපක්ෂ විදුහල නමින් පසුගිය දා යළි ආරම්භ විය. එහි විදුහල්පති චන්ද්‍රකුමාර බණ්ඩාර ය.චින්තකඅවන්ති“මේ පාරේ වැඩිපුරම යන්නේ දුර ගමන් බස් රථයි. ඒ අම්පාර, මහියංගන නුවර වගේ පළාත්වලට යන බස්. මේ බස් මේ පළාතේ නතර කරන්නේ නැහැ... ඒ නිසා දරුවන්ට ඉස්කෝලෙ යන්න විදියක් ඇත්තේ නැහැ... ඒ නිසා පළාත් අධ්‍යාපන අධ්‍යක්ෂ තුමාගෙන් ඉල්ලුවා මේකට පියවරක් ගන්න කියලා... ඒ පාර තමයි ජනාධිපතිතුමාගේ අවසරය මත ඉස්කෝලෙ යළි පටන්ගන්න නැඟෙනහිර පළාතේ අධ්‍යාපන ඇමැති විමලරත්න දිසානායක මහතා කටයුතු යෙදුවේ...” යැයි විදුහල්පතිවරයා කීය.ඔහු සමඟ එක් ගුරුවරයෙක් විදුහලේ දරුවන්ට අකුරු කරයි. දැනට පාසලට ඇතුළත්ව ඇත්තේදරුවන් දොළොස්දෙනෙක් පමණි. පළමු හා දෙවැනි ශ්‍රේණි පමණක් දැනට අරඹා තිබේ. පළමු වසර සඳහා දරුවන් දහදෙනකු ද දෙවැනි වසර සඳහා දරුවන් දෙදෙනෙක් දැනට මෙහි ඉගෙනුම ලබති.පාසල ඇරැඹී අදට සතියකි. තවත් දරුවන් අද හෙටම විදුහලට ඇතුළත් වීමට සූදානමින් සිටින බව ද විදුහල්පතිවරයා කීය. නිල ඇඳුම්, පොත්පත් හා පොත් බෑග් පවා දරුවන් වෙත ලබාදී තිබේ. දිසානායක ඇමැතිවරයාගේ පෞද්ගලික ධන පරිත්‍යාගයෙන් ද දරුවන්ට බොහෝ දේ ලැබී ඇත.දෙහිගම ඥානරතන හිමිමෙම විදුහල පසුගිය පහළොස්වැනිදා පළාත් අධ්‍යාපන ඇමැති ප‍්‍රමුඛ අම්පාර දිසාපති සුනිල් කන්නන්ගර, කලාප අධ්‍යාපන අධ්‍යක්ෂ ඒ.එච්.ඒ.ඩී. විජේසිරි යන මහත්වරුන්ගේ මූලිකත්වයෙන් විවෘත කෙරිණි.යළි ඇරැඹුණු නව විදුහලේ ඉදිරියේදී සාමාන්‍ය පෙළ දක්වා පංති පැවැත්වීමට ඔවුහු බලාපොරොත්තු වෙති. ඊට අමතරව පෙර පාසලක් ද අරඹා තිබේ.“ගමේ මිනිස්සුන්ගේ ඉල්ලීමක් නිසාමත් නැඟෙනහිර මුදවා ගැනීමට කළ මෙහෙය නිසාත් ජනාධිපතිතුමාට ගෞරවයක් හැටියට ඉස්කෝලෙට එතුමාගෙ නම දාන්න අපට හැකිවුණා...”විදුහල්පති චන්ද්‍රකුමාර බණ්ඩාරඅරන්තලාව පොලිස් මුරපොළ සහ විශේෂ කාර්ය බළකා භටයෝ ද ගමට මෙන්ම පාසලට ද අම්පාර නුවර ප‍්‍රධාන මාර්ගයට ද ආරක්ෂාව සලසති.විදුහල්පති ලෙස කටයුතු කරන බණ්ඩාර මහතා ද බොහෝ අත්දැකීම් ලැබූ අයෙකි. ඔහු කොටි ප‍්‍රහාරවලින් තෙවරක් ම දිවි ගලවා ගත් අයෙකි. පුලාවල ප‍්‍රාථමික විද්‍යාලයේ ගුරුවරයකු ලෙස කටයුතු කළ ඔහු අද මහින්ද රාජපක්ෂ විදුහලේ විදුහල්පතිවරයාය.“අපේ රණවිරුවන් ජීවිතය පූජා කරලා රට රකිනවා... මම ඉපදුණේ මෙහෙ... හැදුණේ වැඩුණේ ඉගෙන ගත්තේ මෙහේ.... ගම දාලා අපට යන්න බැහැ... අරන්තලාව ඉස්කෝලෙ වැඩ බාරගත්තේ හරිම සතුටින්... කැමැත්තෙන්.... අඩුපාඩු ගොඩක් තිබුණත් ඉදිරියේදී කොහොමහරි ඒවා විසඳ්‍රගෙන දරුවන්ට හොඳ අධ්‍යාපනයක් දෙන්න බලාපොරොත්තු වෙනවා... මෙහෙ ජනතාව දැඩි ආර්ථික ප‍්‍රශ්න මැද්දේ තමයි ජීවත්වෙන්නේ... ඔවුන්ගේ ආර්ථිකය නඟා සිටුවන්නටත් කුමක් හෝ දෙයක් කරන්න මගේ සිතේ සැලැසුමක් තියෙනවා...” විදුහල්පතිවරයා කීය. ඔහුගේ බිරිය ද ඒ පළාතේම ගුරුවරියක් වීම ඔහුගේ ගමනට ආශිර්වාදයක් වී ඇත.දරුවන්ගේ විවිධ ප‍්‍රසංගයේ අවස්ථාවක්.මේ අතරේදී තවත් සුවිශේෂ සිදුවීමක් විය. වෙනත් කටයුත්තක් සඳහා මෙම ප‍්‍රදේශයට පැමිණි ජපන් ජාතිකයෙක් අරන්තලාවේ මහින්ද රාජපක්ෂ විදුහල දැකගැනීමට පැමිණියේය. විදුහල්පතිවරයා විසින් ඔහු ආදරයෙන් පිළිගනු ලැබුවේය. ඔහු ජපන් ජාතික අසමු අරිනෝ මහතාය.“ඔබේ රටේ ජනාධිපතිතුමා ත‍්‍රස්තවාදීන්ට එරෙහිව කි‍්‍රයාකර ඔබට නිදහසේ ඉන්න ඉඩ සලසා දුන්නා. මට ඒ ගැන හරි සතුටුයි. ඒ නිසා පාසලේ අඩුපාඩු සකසා ගැනීමට උදව් කිරීමට මං බලාපොරොත්තු වෙනවා...” යැයි ඔහු පැවැසීය.පාසල සඳහා පරිගණකයක් ඇතුළු තවත් උපකරණ රැසක් පරිත්‍යාග කිරීමට ඔහු බලාපොරොත්තු වන බව ද පැවසුවේය. මහින්ද රාජපක්ෂ විදුහලේ දරුවන් මුණ ගැසීමට ද ඔහු අමතක නොකළේය.අසේල චින්තක දෙවැනි වසරට ඇතුළත් වූ දරුවෙකි. ඔහුගේ පියා ජීවත්වන්නේ හේන් ගොවිතැනින්ය. පාසල් යෑමට පැන්සල්, බෑග්, වතුර බෝතල නිල ඇඳුම පවා ඔහුට ලැබී ඇතතත් පයට දමන්නට සපත්තු කුට්ටමක් ඔහුට නැත. පාසලේ බොහෝ දරුවන්ගේ තත්ත්වය ද එයමය. අරන්තලාවට තවත් බොහෝ දෑ සිදුවිය යුතුව ඇත. ඔවුන්ගේ ජීවිත යළි නඟාසිටුවීම ඉන් ප‍්‍රධානය. ආරක්ෂාව අතින් ඔවුහු සෑහීමකට පත්ව ඇත්තාහ. යටිතල පහසුකම් නඟාසිටුවීම තවත් කර්තව්‍යයකි. රජය ඒ සඳහා දැනටමත් පියවර ගෙන ඇත. වැව හදා තවත් පිරිස් මෙහෙ පදිංචි කරවීම දිසාපතිවරයාගේ බලාපොරොත්තුව බව විදුහල්පතිවරයා අප සමඟ කීවේය.කීර්ති මෙන්ඩිස්පිංතූර - වසන්ත චන්ද්‍රපාල දිගාමඩුල්ල විශේෂ</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=as0901253</link>
    <topic>සොබා දහමේ අසිරිය විඳින්න</topic>
    <author>සාගරිකා දිසානායක ජයසිංහ ඡායාරූප - සුමේද දේවපි‍්‍රය</author>
    <content>දෙවිසි වසරකට පසු අකුරු කරන්නට යන අරන්තලාවේ ළමයිසොබා දහමේ අසිරිය විඳින්න වළවේ ගඟේ රවුමක් යන්නකුරුල්ලන් නිසා ගුවන් යානයක් විපතට නියමුවාගේ දස්කමින් මඟීහු බේරෙතිඅන් අය රැවටීමෙන් පෝෂණය වන්නෝ අද සමාජයේ බහුලයිනව නිපැයුමක් නිසා රනින් පිදුම් ලැබූ දියණියක්වළවේ ගඟේ බෝට්ටු සවාරියක යන්න අපි බෝට්ටුවට නැංගේ හිරු අවරට යන්න හෝරා දෙකක් විතර තියෙද්දි. අම්බලන්තොට වාඳුරුප්පේ කාත් කවුරුවත් නොමැති නිසංසල තොටමුණකින් අපි යාත‍්‍රාවට නැංගෙ අම්බලන්තොට සොබා සංචාරක සංගමයේ ලේකම් ආර්.පී.නන්දසිරි මහත්තයගෙ අත් වාරුවෙන්.බටහිර අහස් කුසේ හිරු කුමරා සැඟවෙන්නට ඔන්න මෙන්න කියා තියෙද්දි වළවේ ගං කොමළියගෙ අසිරියත් ඈ වසාගත් වන වදුලේ සිරි නරඹන්නටත් හිමි වුණු ඒ අවස්ථාව ඇත්තටම ජීවිතේ චමත්කාරජනක අත්දැකීමක්.සොබාදහමේ අසිරිය හැබැහින්ම දැකල ආශ්වාදනය කරන්න අවස්ථාවක් ලැබෙන්නෙ කොයිතරම් කලාතුරකින් ද? සිසිල් මදපවනින් ගත සිත සැනැහුණු ඒ සුන්දර සන්ධ්‍යාවෙ වාඳුරුප්පෙන් යාත‍්‍රාවට නැංග අපි ගමන් කළේ ඊට සැතැපුම් තුනක් හතරක් එපිටින් පිහිටි ගොඩවාය වෙතටයි.අතීතයේ විජය රජතුමා ලංකාවට ගොඩබැස්ස ස්ථානය ලෙසත්, අතීත ලංකාවේ ප‍්‍රධානතම වෙළෙඳ වරායක් ලෙසත් සැලකෙන හම්බන්තොටට නුදුරු ගොඩවාය වළවේ ගංගාව මුහුදට වැටෙන ස්ථානයයි. තඹවන් වැල්ලකට උරුමකම් කියන ගොඩවායේ මුහුදු තීරයේ සුන්දරත්වය තවත් වැඩිවෙන්නෙ ලා දුඹුරු වර්ණයෙන් සුසැදි අලංකාර ගල්තලාව නිසයි.වළවේ ගං දෑලේ....සැඳෑ අඳුර ලොව වෙලාගන්නට පෙර කඩිනමින් වළවේ ගංදෑලේ කිරල කැලේ කඩොල් පඳුරු අතරේ සිය කැදැලි කරා ඇදෙන දහස් සංඛ්‍යාත සියොත් කැල සියැසින් දැකගන්නට තරම් අප දෑස් පින්කර තිබුණා. කුරුලු කූජන අහන්නත්, සියොතුන්ගේ හැසිරීම් නිරීක්ෂණය කරන්නත් එවන් නිසංසල සන්ධ්‍යාවක් තරම් සුදුසු තවත් මොහොතක් නැති තරම්.ගංදෑලේ වැඩුණු උස් ගස් වසා පැතිරුණු ලතා මඩුලු අතර ලෙළ දුන් නිල් මැණිකෙන් සුසැදි තොරණ මෙන් පිල් විදාගත් මොනරුන්! කුරුල්ලන්ගේ නිදහස් සුවයට බාධා නොවන සේ යාත‍්‍රාව හසුරුවන්නට නන්දසිරිත්, ඔහුගෙ සගයන් දෙදෙනාත් වෙහෙසුණේ හැකිතාක් කුරුල්ලන් බලන්නට වළිකන අපේ තෘෂ්ණාභරිත සිත් හඳුනාගෙන.නිසලව ගමන් ගන්නා යාත‍්‍රාවට ඉහළින් අපේ හිස් මුදුන්හි ගෑවී නොගෑවී හදිසියේ පියඹා යන කුරුමිනි කුරුලු රෑනක් තමන් ගේ අඩවියට වන් අමුතු සතුන් කවරේදැයි බියෙන් මෙන් ආපසු හැරී පියඹා යන්නේ මං මුළාවූවන් සෙයින්. කිරළ ගාලේ කඩොල් කැලේ වසා පැතිරගත් කලපු කිරළුන් මෙන්ම සුදුවන් කොකුන් සමූහය සැඳෑ අඳුර දුරු කරන්නට එළුෑ සුදුවන් ඇතිරිල්ලක් වගෙයි.ඒ අතර අප කෙදිනකවත් නොදුටු විරූ කළු කෑඳැත්තන්, කොරොව් කෑඳැත්තන්, අළු කොකුන්, කොරොව් කුරුල්ලන්, පෙන්ද දිග කෑඳැත්තන් කෑරලුන්, වඩුකුරුල්ලන්, ගිරවුන් පිළිහුඩුවන් මෙන්ම බ‍්‍රාහ්මණ උකුස්සන්ද රෑන් රෑන් මෙවන් වන අරණක දී හැර අන් තැනෙක එකවර දකින්නට ලැබෙනවද?රාති‍්‍රය මෝදු වන්නට වන්නට ගං දිය ද වඩාත් නිසල වන්නා සේය. අඳුරට පෙර සුපුරුදු නවාතැන් සොයා ඇදෙන සියොතුන් වෙසෙසින් කලබල වී ඇත්තේ අඳුරේදී ඔවුන් අඳ වන නිසාද? ආගන්තුක අපගේ දසුනින් ඔවුන් බියපත් වූ නිසාද? රාති‍්‍ර සේවා මුරය අරඹනු රිසින් දිවා දවසේ ලැග සිටි තැන් හැර පියා තටු ගසා පියාහඹන කළුවන් වවුල් කැල පරයා ඔවුනොවුන් සියොළඟ හැපෙමින් රාති‍්‍රය ගත කරන්නට එකී තිප්පොළ වෙතට ඇදී එන ශ්වේතවර්ණ කොක් රෑනට මොනරුන් ද සෙබඩුන් ද එක්වෙති.හදිසියේ ගඟ දිය මත යාත‍්‍රාව නතර වෙයි. ‘තෙල් ඉවරවෙලාදෝයි’ අනියත බියකින් මසිත සැළෙයි. ගඟ දිය මත වසා පැතිරගත් ජපන් ජබර ගාලෙන් මතුවී සැණින් දිය යට සැඟව යන හැළ කිඹුලා ගේ සමීප රූපයක් ගැනීමට වළිකන ගංගාට, කාංචනාට හෝ සජිතාට එවන් විචිකිච්චාවක් නැත. කිඹුල් අසිරියෙන් මන්මත්වී සිටින ප‍්‍රසන්නටත් සුමේදටත් අප ආපසු ගොඩබිම වෙත යායුතු බවට හැඟීමක් නැති තරම්.මා සිතැඟි වටහා ගත්තාක් මෙන් කිඹුල් තඩියා ගංතුරේ නොසැඟවිණි නම් එළිය වැටෙනතුරු හෝ ගඟ දිය මත පාවෙමින් සිටින්නට අප පිරිස සූදානම් වූ සේය. ගමේ ගොඩේ අප දකින කබරයාට වඩා වළවේ ගංගාවාසී කබරුන් හැඩිදැඩිය. චණ්ඩය. කිඹුලන් පරදවා කබරුන් පිහිනා යන අසිරිය නරඹන්නට වළවේ ගඟේ බෝට්ටු සවාරියක් යන්නටම සිදුවෙයි.ගඟත් මුහුදත් යා කරන ගොඩවායෙන් තම්බපන්නී හෙවත් තඹවන් වැල්ලට ගොඩබට අප ගලින් ගල නැඟී දිව ගියේ අදින් වසර 3000 කට පමණ ඉහත විසුවා යැයි සැලකෙන මානවයකු ගේ ඇටසැකිල්ලක් ගොඩගත් ස්ථානයටයි.ගොඩවායට නොදුරින් පිහිටි ගෝඨපබ්බත විහාරස්ථානයේ ගොඩවාය වරායෙන් ලංකාවට ගොඩබසින ලද විදේශීය වෙළෙඳ යාත‍්‍රාවලින් බදු අය කිරීමට අවසර ලබා දුන් පැරැණි ලියැවිල්ලක් සුරැකිව තිබේ.ගෝඨපබ්බත විහාරය දුටුගැමුණු රජතුමාගේ දස මහා යෝධයන් ගෙන් කෙනකු වන ගෝඨයිම්බරයා විසින් තනවා සාසනයට පුද කරන ලද විහාරය බවයි කියැවෙන්නේ. වාඳුරුප්ප ගොඩවාය හා අවට ස්ථානයන්හි ඓතිහාසික තොරතුරු ද පැරැණි ශිලා ලිපියක් ද ගෝඨපබ්බත විහාරයේ සුරැකිව තිබේ.අතීතයේදී මුහුද ගලා ලංකාව බිලිගත් අවස්ථාවේ රට බේරාගන්නට ඉදිරිපත් වූ වීර විහාර මහා දේවිය මූදේ පාවී විත් ගොඩබිමට පා තැබූ ස්ථානය ලෙස සැලැකෙන්නේ කිරින්දය.අතීතයේ මෙන්ම මෑතදී අප රට බිලිගත් චණ්ඩ සුනාමිය සුන්දර කිරින්දට බොහෝ සේ පීඩා සිදු කළා. රළු මුහුද කොපමණ උසට නැඟුණත් කිරින්දේ සුන්දරත්වය වනසන්නට දළ රළ පෙළ සමත් වූ බවක් අද පෙනෙන්නේ නෑ. කිරින්දෙන් නික්මුණු අප යළිත් තිස්සමහාරාමය වෙත පැමිණියේ තිස්සමහාරාමය වන්දනා කරන්නටයි. තිස්සමහාරාමයට නුදුරින් පිහිටි යටාල වෙහෙර ශ‍්‍රී ලංකාවේ ඉදිකළ දෙවැනි මෙන්ම රුහුණේ ඉදිකරන ලද පළමු දාගැබ සේ සැලකෙනවා.රම්බා විහාරය ද රුහුණු රටේ ශ‍්‍රී විභූතියෙහි නටබුන් රැසක් හමු වූ පෞරාණික සිද්ධස්ථානයක්. පුරාවිද්‍යා දෙපාර්තමේන්තුව විසින් තවමත් කැණීම් සිදු කරනු ලබන මෙම විහාරස්ථ භූමියෙන් නටබුන් රැසක් හමු වී තිබෙනවා. ”අකුරුගොඩ” අදින් වසර දෙදහස් පන්සීයයකටත් තුන් දහසකටත් පමණ එපිට කාලසීමාවක පැවැති ඉපැරැණි ජනාවාසයක නටඹුන් හමු වූ තැනක්.තිස්ස කතරගම ප‍්‍රධාන මාර්ගයේ තිස්සට ආසන්න බිම් කඩෙක මෙම පැරැණි ජනාවාසයේ නටඹුන් දැකිය හැකියි. මෑතදී කරන ලද කැණීම්වලදී පොළොව මට්ටමෙන් අඩි 20 ක් පමණ යටින් පිහිටා ඇති එම ජනාවාසයේ නටඹුන් හමු වී තිබෙනවා.සල්පිලක් සේ සැලැකිය හැකි ගොඩනැගිලි සංකීර්ණයක වැසිකිළි කැසිකිළි පද්ධතියකින් යුතු මහල් කිහිපයකින් යුතු ගොඩනැඟිල්ලක නටඹුන් ද ඒ අතර තිබී මැටි වළං පිඟන් හා ඇට මාල, වළලු වැනි ආභරණ ද හමුවී තිබෙනවා.දකුණු ලක සිරි නරඹමින් යන ගමනේ දී තිස්සේදී අප දුටු තවත් අපූරු ස්ථානයක් උස්සන්ගොඩ. ලංකාවේ වෙනත් කිසිදු පළාතක දැකිය නොහැකි අසාමාන්‍ය භූ විෂමතා ලක්‍ෂණ දක්වන උස්සන්ගොඩ පිළිබඳ නොයෙකුත් ප‍්‍රවාද ගොඩනැඟී තිබෙනවා.කිරින්ද වෙරළේ මනරම් දසුනක්...ප‍්‍රදේශයේ සෙසු තැනිතලා බිම්වලින් උස්ව නැඟුණු තද රතු පැහැගත් පස්වලින් යුතු උස්සන්ගොඩ හැදිල තියෙන්නෙ උල්කාපාතයක් කඩා වැටිල කියලයි ඇතැමුන් කියන්නෙ.රාම රාවණා යුද්දෙදි ඉන්දියාවෙන් කෑල්ලක් කඩාගෙන හනුමන්තා දුව යන කොට කඩා වැටුණු කෑල්ලක් කියලත් ඇතැමුන් කියනවා. කොහොම වුණත් උස්සන්ගොඩ රතු පසේ වැවෙන පුංචි දම්පාට මල් වැල් ගාල හැරුණු විට ඉඳහිට වත් එහි තියෙන්නෙ මුහුදට මායිම්වුණු ගල්තලාවෙ වැවිල තිබුණු පතොක් හා බිම් තඹුරු ගස් කිහිපයක් විතරයි.උස්සන්ගොඩින් අපි ආපසු ආවෙ හිරු කුමරා සිය ශක්තිය උපරිමයෙන් විදහා පාන ගිනි මද්දහනෙ. ගත දවාහළ දාහය නිවාගන්න සිසිලසක් සොයාගෙන යනව වෙනුවට ප‍්‍රසන්නත්, කාංචනාත් අප කැටුව ගියේ මදුනාගල උණුවතුර ළිං බලන්න.පිපාසෙට දිය දෝතක් බොන්නටවත් සිසිල් පැන් බිඳකින් මුව දෝවා ගන්නටවත් බැරි තරම් උණුසුම් ජල දහරකින් ඒ වෙලාවෙ අප පැතූ සිසිලස නොලැබුණාට බුබුළු දදා නටන උණුවතුර ළිංවලින් ගිනිකාෂ්ටක අව්වෙම වතුර බාල්දියක් නාගන්න පොරකාපු අපේම මිනිසුන් අප තුළ දැනෙව්වෙ තරමක විස්මයක්.මදුනාගල උණුවතුර උල්පත්වලින් බුබුළු දදා නටන උණුවතුර ළිඳ මැදි කරල තනා ඇති පරිවාර ළිංවලින් ගලන ජලය ඒ තරම්ම උණුසුම් නෑ. අවට ප‍්‍රදේශය ඉතාම අලංකාර ලෙස පලතුරු එළවළු හා මල්වවල අලංකාර උද්‍යානයක් ලෙස කසක් කරල. ප‍්‍රාදේශීය සංචාරක කර්මාන්තය නඟා සිටුවීමේ අරමුණින් එහි ඉදිකොට ඇති කුරුලු උයනෙ කුරුල්ලො නම් වළවේ ගංදෑලෙ නිදැල්ලෙ සැරිසැරූ කුරුල්ලො තරම් තුටු පහටු ජීවිතයක් ලබන්න පිං කරල නෑ.යාල ගිහින් සතුන් බලන්නට හොඳම වෙලාව හිමිදිරි උදෑසන කියල අහල තිබුණත් කෙටි කාලසටහනක් එක්ක පොරබැදූ අපට යාල කැලේට වදින්න වුණෙත් හිරු අවරට යද්දීමයි.කළුවර වැටෙන්න ඔන්න මෙන්න තියෙද්දි යාල කැලේට රිංගන්න ලැබුණු අවස්ථාවත් දුලභ ගණයේ එකක්. “උදේට වඩා හවස හොඳයි” කියන්න වගෙයි මනරම් කුරුලු කූජනයෙන් අප පිනවමින් නිදැල්ලේ ඔබමොබ පියෑඹු සියොතුන් අප පිළිගත්තෙ. වළවෙ ගංදෑලෙ තරමට නොවුණත් යාලෙදිත් අපි වැඩියෙන්ම දැක්කෙ මොනරුන්.පිල් විදා නටන මොනරුන් තඹ සතේකටවත් නොතකා බඳ ලෙළවා හැඩට අඩිය තබමින් පිටුපා යන සෙබඩුන් මොනරුන්ටත් වඩා අහංකාරයි. නිසිකලට වැසි ලැබිල තරමකට වැසි සමය තුරන් වුණා විතරක් හින්ද යාල ගහ කොළ නිලෙන් පිරිල. මල් පිපිල. කැලෑ මල්වටා බඹරුන් රොද බැදෙන කාලෙ. බඹර පැණි හොයන්නට එළිපෙහෙළියට බැස්ස වලස් පවුලක්.වලස් අම්ම දරුවො දෙන්න ඉස්සර කරගෙන හනි හනිකට වල් වැදුණෙ විස්මයෙන් උන් දෙස බලන අපටත් වඩා ළඟ එන අඳුරට බියෙන් වගේ. වතුර පිරුණු අගලක් අයිනෙ නිසංසලේ වැතිරුණු ගැට කිඹුල්ලු. නිසල ජලතලය කළඹමින් මඩ තලන වල් ඌරු ජෝඩුවක්. හිටිගමන් සීරු මාරුවට පාර මාරුවෙන සද්දන්තයෙක් දෙන්නෙක්.සතියකට හමාරකට ඇතිවෙන්න ගොදුරක් ගිල දමා හති අරින පිඹුරු තඩියෙක්. ඔච්චමට විළිස්සන රිලා රංචු. කන් සොළවා ආචාර පවත්වන ගෝන්නු. කමක් කාරියක් නැතිව හදිසියේ ඔබමොඩ දිවයන මුව රංචු. අතරින් පතර ගොදුරක් සොයා යන කොටි නාම්බෙක්. මේ හැම සතෙක්ම එකම දවසක පැය කීපයක් ඇතුළත එකම තැනකදි සියැසින් දැකගන්න නම් ඔබ හැබෑම වාසනාවන්තයකු වෙන්න ඕනැ කියලයි අප රැගත් සෆාරි ජීප් රථයේ රථචාරී පී.ඩී. කීර්ති කියන්නෙ.තිස්සමහාරාම ස්වාධීන සෆාරි ජීප් රථ සංගමයේ සභාපති කීර්ති. යාල වනෝද්‍යානෙ සතුන් ගැවසෙන හැටි නිරුපද්‍රිතව හොඳින් බලාගන්න නම් ඔවුන් ගෙ සෆාරි ජීප් රථයක සේවය ලබා දෙන්නට ඔවුන් සූදානම්.”පසුගිය කාලෙ යාල වනාන්තරයෙන් විවිධ බාධක පැන නැගුණා. මිනිස්සු යාල බලන්න එන්නත් බය වුණා. දැන් පොලිසියෙනුත් හමුදාවෙනුත් වගේම ගමේ අපිත් එකතුවෙලා යාල ආරක්‍ෂාව ගැන විශේෂයෙන් සැලකිලිමත් වෙනවා. දැන් ආයෙමත් දෙස් විදෙස් සංචාරකයො යාල බලන්න එන්න පටන් අරන්.” කීර්ති කියන්නෙ සතුටින්.දකුණු පළාතෙ සුන්දරතම වෙරළතීරය හමුවන්නෙ තංගල්ලෙන්. තංගල්ලට මූදෙ නාන්න යනව නම් හුම්මානය බලන්නත් අමතක කරන්න හොඳ නෑ. සොබා දහමේ අපූරු නිමැවුමක් ලෙස හුම්මානයේ ස්වභාවික වතුර මල හඳුන්වන්නට පුළුවන්. රැකව මුහුද වෙරළ තීරයත් තංගල්ල තරමට ම සුන්දරයි. ඒත් එහි එක් විශේෂත්වයක් තිබෙනවා.ඒ ලංකාවේ විශාලතම ස්වභාවික කැස්බෑ අභිජනන මධ්‍යස්ථානය වෙරළාශි‍්‍රතව පිහිටා තිබීමයි. කැස්බෑවුන් වෙරළේ බිජු හංගන හැටි උන්ට නොදැනෙන්න හොරෙන්ම බලාගන්නට නම් තරු පිරිවරාගත් සඳ ඇති රාති‍්‍රයක රැකව මුහුද වෙරළේ ගල්තලාවක් මත මොහොතක් නිසලව වාඩිලා ගත යුතුයි.කටට රසට කෑමක් කන්නෙ කරදියෙන් මැවෙන ලුණු කැටේට පින් සිද්ධ වෙන්නයි. අපේ දිව පිනවන ලුණු හැදෙන්නෙ කොහොමද කියා බලන්න නම් පාරෙ යන එන ගමන්වත් හම්බන්තොට ලුණු ලේවාය බලා කියා ගන්න ඕන. පුරාණ ලංකාවෙ වෙළෙඳ වරාය ලෙස සැලකුණු හම්බන්තොට අද දක්‍ෂිණ ලංකාවෙ ප‍්‍රධාන සංවර්ධිත නගරවලින් එකක්.හම්බන්තොට දිස්ති‍්‍රක් වාණිජ මණ්ඩලයෙන් ප‍්‍රාදේශීය ව්‍යාපාරික ප‍්‍රජාවට විශාල මෙහෙවරක් ඉටු කරනවා. ලොකු කුඩා භේදයෙන් තොරව ඉටු කරන මේ මෙහෙවරට රජයේත් ශී‍්‍ර ලංකා ආයෝජන මණ්ඩලය ඇතුළු රාජ්‍ය හා රාජ්‍ය නොවන ආයතන රැසකත් ආධාර අනුබලය ලැබෙනවා. හම්බන්තොට වාණිජ මණ්ඩලය මගින් ප‍්‍රාදේශීය සංචාරක ව්‍යාපාරය සංවර්ධනය කරන්නටත් විශේෂ ව්‍යාපෘති රැසක් කි‍්‍රයාවට නංවනවා.දක්‍ෂිණ ලංකාවේ දෙස් විදෙස් සංචාරකයන්ට වසරේ සෑම කාලයකම සංචාරය කළ හැකි ඓතිහාසික සංස්කෘතික හා ස්වභාවික වටිනාකම්වලින් අනූන ස්ථාන රාශියක් තිබෙනවා. ඒවා අතරින් අපේ ජනතාව හඳුනාගෙන තිබෙන්නේ තිස්ස, කතරගම, සිතුල්පව්ව යාල, වැනි ස්ථාන කිහිපයක් පමණයි. නුවරඑළියේ වසන්ත සැණකෙළිය වගේ වසෙර් එක්තරා කාලයකට පමණක් සීමා නොවී වසරේ ඕනෑම කාලයක නරඹන්නට, වන්දනා කරන්නට හෝ සංචාරය කරන්නට සුදුසු ස්ථාන දක්‍ෂිණ ලංකාවේ ඕනෑ තරම්.එවන් ස්ථාන දෙස් විදෙස් සංචාරකයන්ට හඳුන්වා දෙමින් ඔවුන්ගේ විවේකයත් විනෝදයත් වඩාත් අර්ථවත්ව ගතකරන්නට අවස්ථාව උදාකර දීමේ අදහසින් පසුගිය දෙසැම්බර් මාසෙ 27, 28 සහ 29 දිනවල තිස්සමහාරාමයේදී “ගෝ වයිල්ඩ් ඉන් තිස්ස” නමින් සංචාරක සැණකෙළියක් පැවැත්වුණා.තිස්සමහාරාම ප‍්‍රාදේශීය සභාව, තිස්සමහාරාම වෙළෙඳ සංගමය, රුහුණු සංචාරක කාර්යාංශය සහ හම්බන්තොට දිස්ති‍්‍රක් වාණිජ මණ්ඩලය එක්ව සංවිධානය කළ මෙම සංචාරක සැණකෙළියට ලක්‍ෂ සංඛ්‍යාත ජනකායක් සහභාගී වූ බවයි හම්බන්තොට දිස්ති‍්‍රක් වාණිජ මණ්ඩලයේ සංචාරක ව්‍යාපෘති කළමනාකාරී ප‍්‍රසන්න ගුණවර්ධන අප හා පැවසුවේ.සුපුරුදු තිස්ස කතරගම වන්දනාව හැරුණාම දක්‍ෂිණ ලංකාවෙ බලන්න, වැඳගන්න, විඳගන්න පුළුවන් ස්ථාන කොපමණ නම් තියෙනවද කියල අපටත් හිතුණෙ ඔවුන් සංවිධානය කළ “ගෝ වයිල්ඩ් ඉන් තිස්ස” සැණකෙළියට පෙර ගමනක් ලෙසින් මාධ්‍ය සගයන්ට ඔවුන් සෙනෙහෙසින් පිදූ සෞන්දර්යාත්මක දක්‍ෂිණ සංචාරයට සහභාගි වුණාට පස්සෙ.සාගරිකා දිසානායක ජයසිංහ ඡායාරූප - සුමේද දේවපි‍්‍රය</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=as0901254</link>
    <topic>කුරුල්ලන් නිසා ගුවන් යානයක් විපතට</topic>
    <author>කේ. සී. ජේ. රත්නායක</author>
    <content>දෙවිසි වසරකට පසු අකුරු කරන්නට යන අරන්තලාවේ ළමයිසොබා දහමේ අසිරිය විඳින්න වළවේ ගඟේ රවුමක් යන්නකුරුල්ලන් නිසා ගුවන් යානයක් විපතට නියමුවාගේ දස්කමින් මඟීහු බේරෙතිඅන් අය රැවටීමෙන් පෝෂණය වන්නෝ අද සමාජයේ බහුලයිනව නිපැයුමක් නිසා රනින් පිදුම් ලැබූ දියණියක්නිව්යෝර්ක් නගරයට සන්ධ්‍යා භාගය උදා වෙමින් තිබිණ. ජෙරොම් රොබට්; ඒ වනවිට සිටියේ සිය කාර්යාලයේ තෙවැනි මහලේ කවුළුව අසලය. පහළින් පෙනෙන නිසල හඩ්සන් ගංගාව දෙස හෙතෙම බලා සිටියේ ය. කවදත් නෙත ගැටෙන කුඩා යාත‍්‍රා පෙළ හා ඒ මත අලසව ළැග සිටින පක්ෂි සමූහයා හඩ්සන් ගංගාවේ ම කොටසක් ලෙස පෙනිණ. මේ අතර ගඟ දිය මත යෝධ කුරුල්ලෙකු ගේ බඳු සෙවැණැල්ලක් ඇදී යමින් තිබෙනු දුටු ජෙරොම් හිස ඔසවා අහස දෙස බැලුවේ ය.ඕ... හ් මේ මොකක්ද...? යි ජෙරම්ට ඉබේටම කෑ ගැසිණ. දුටු දෙය ඔහුට අදහා ගත නොහැකි විය.“දැවැන්ත අහස් යාත‍්‍රාවක් ගඟට පහත් වුණා. මං උඩට ඇද ගත්ත හුස්ම එහෙමම නතර වුණා. වතුරට පාත් වුණ අහස් යාත‍්‍රාව ටිකක් දුරක් ඇදිලා ගිහින් නිසොල්මනේ නතර වුණා.”කාර්ය මණ්ඩලය ඇතුළු මගීන් 155 ක් රැගත් අමෙරිකන් ගුවන් සේවයේ 1549 (ඒ 320) ගුවන් යානය පියාසර කිරීමට සූදානම් ය. නිව්යෝර්ක් නුවර  Laguarida ගුවන් තොටුපළේ ධාවන පථය ඔස්සේ ගමන් ඇරඹූ යානය පොළොවෙන් නික්ම ගුවනට පිවිසියේ ය. අඩි 3000 යි... 3200 යි... වේගය පැයට සැතපුම් 250 යි... මේ අතර තම ගමන් මාර්ගය එල්ලේ විශාල කුරුලු රංචුවක් පියඹා එන අයුරු ගුවන් නියමුවා දුටුවේය.ගත වූයේ තත්පර පහකට නො අඩු කාලයකි. “සට - සට” හඩින් යානයේ ඉදිරිපස වීදුරුවේ කුරුලු රංචුව ගැටිණ. “මොහොතකට මුළු වීදුරුව ම කුරුල්ලන් ගෙන් වැහිලා ගියා” යි සහායක ගුවන් නියමුවා කීය. ඒ සමඟම යානයේ එන්ජින් තුළින් අමුතු ශබ්දයක් නික්මිණ. “පිළිස්සෙන කර කඳක් දැනෙන්න ගත්තා” යි ප‍්‍රධාන ගුවන් නියමුවා වූ චෙන්ලි සලෙත්බර්ග් කීවේය.ගංගාවට පහත් කළ යානයවිශාල විපත්තියකට තමන් මුහුණපා ඇති බැව් වටහා ගැනීමට ද පළපුරුදු ගුවන් නියමුවකු වූ සලෙත්බර්ග්ට වැඩි වේලා ගත නොවිණ. යානයේ ප‍්‍රධාන එන්ජින් දෙකම කි‍්‍රයා විරහිතව ගොස් ඇති බැව් අවබෝධ කැර ගත් හෙතෙම වහා ම ගුවන් ගමන් පාලක මැදිරියට ඒ බව දැනුම් දුන්නේ ය.” යානයේ එන්ජින් දෙකම කි‍්‍රයා විරහිත වුණාට පස්සේ මුළු යානය පුරා ම පැතිරුණේ මහා නිහඬතාවක්.පුස්තකාලයක තියෙන නිහඬ බවටත් වඩා මේ නිහඬ බව බලවත් ව දැනුණා” යි නියමුවෝ කීහ. යානය ආපසු හරවා ගත හැකි නම් එය ගුවන් පථයට ගෙන එන ලෙසට පාලක මැදිරියෙන් ප‍්‍රධාන ගුවන් නියමුවාට උපදෙස් ලැබිණ. එහෙත් සලෙත්බර්ග් ඊට එකඟ වූ බවක් නො පෙනිණ. අතිශය ජනාකීර්ණ නිව්යෝර්ක් නගරය හා එහි තදබදව ඇති ගුවනට නැඟී මහා උස් ගොඩනැඟිලි වනාන්තරය ද ඔහු ගේ නෙත ගැටිණ.ආපසු හැරී ගොස් යානය ගුවන් පථයට පහත් කිරීමේදී යානයට හා මඟීන්ට විශාල පීඩාවක් හානියක් ඇතිවීම වැළැක්විය නොහැකි බවත් ඔහු තේරුම් ගත්තේ ය.යම් හෙයකින් ඊට පෙර යානය කඩා වැටුණහොත් මගීන් 155 ක් සමඟ යානය සුන්නද්ධූලී වනවා පමණක් නොව නිව්යෝර්ක් නගරය ද එකම මළ ගමක් වනු නිසැක ය.එහෙත් ළතැවීමට කාලයක් නැත. මඟීන් 155 ක් සමඟ ටොන් 90 ක් බර එන්ජින් දෙකම කි‍්‍රයා විරහිත වූ ගුවන් යානයක් අඩි 3200 ක් ඉහළ ගුවනේ තිබියදී කළ හැක්කේ කුමක් ද?“too slow - too slow” යි සලෙත්බර්ගර් හඬ නඟා කීවේය. “අපි හඩ්සන් ගඟට යනවා” යි හෙතෙම ගුවන් ගමන් පාලක මැදිරිය අමතා අවසන් වරට කීවේ ය. “මොනවා හඩ්සන් ගඟට...”? යි ගුවන් ගමන් පාලක නිලධරයා විමතිය පළ කළ හඬ සලෙත්බර්ග්ට නො ඇසුණා විය යුතු ය. නැතහොත් ඒ නෑසුණාක් මෙන් ඔහු යානය හඩ්සන් ගංගාව වෙත පහත් කෙළේ ය.මේ අතර ගුවන් යානා කාර්ය මණ්ඩලයේ ප‍්‍රධාන නිලධරයා ඇතුළු අනෙකුත් සේවක සේවිකාවෝ යුහුසුලු වූහ. කහ පැහැති ආරක්ෂිත ඇඳුම් පැළඳ ගන්නා ලෙස ඔවුහු උපදෙස් දුන්හ. තමන්ගේ දෙපා යටින් පවා භීතියේ ශීතල දැනෙත් දී ඔවුහු සිය මඟීන්ට “බයවෙන්න දෙයක් නෑ”යි කියමින් සිත් සැනසූහ. වැලී සිය සැමියා වූ ස්වීට් කොලින්ට අවසන් කෙටි පණිවිඩය යැවූයේ මේ සුළු කාලයේ දීය.”මගේ යාබද ආසනේ හිටියේ පුංචි දුවෙක් එක්ක තරුණ අම්මා කෙනෙක්... ඒ මොහොතේ මගේ දරුවා වුණේ ඒ පුංචි කෙල්ල. මම ඈව මගේ එක් අතකට තුරුලු කර ගත්තා. කෙලි පැංචිගේ අම්මා ඒ වන විටත් හිටියේ හොඳ සිහියකින් නොවෙයි...”යි වැලී “ෆොක්ස්” ප‍්‍රවෘත්ති සේවාවට කීවාය.”යානය ගඟට බස්සවන බව අපි දැන ගෙන හිටියා. නමුත් අපි බලාපොරොත්තු වුණේ දුෂ්කර හා අසීරු ගොඩබෑමක්.. නමුත්.. මේක ප‍්‍රාතිහාර්යයක්.. ඔව් හඩ්සන් ගංගාවේ ප‍්‍රාතිහාර්යය... හෙළවීමක්වත් නැතිව යානය වතුරට පහත් වුණා. ඒක ජල කඳ දිගේ ඩොල්ෆින් මාළුවෙක් වගේ ලිස්සලා ගිහින් එකවරම නතර වුණා” යි ගුවන් යානා කාර්ය මණ්ඩලයේ ප‍්‍රධානියා පසුව කීවේය.යානය ගොඩගනිද්දීහඩ්සන් ගංගාව මතට යානය පහත් කිරීම පමණක් නොව මෙහිදී ප‍්‍රධාන ගුවන් නියමු සලෙත්බර්ගර් තවත් මතභේදාත්මක තීන්දුවක් ගෙන තිබිණ. එනම් යානය හැකිතාක් නාවික යාත‍්‍රා නැංගුරම්ලා තිබූ ස්ථානය සමීපයට ම ගොඩබෑමට ය. ජනෙල් කවුළුව අසල සිටි ජෙරොම් රොබට් යෝධ පක්ෂියකුගේ සෙවණැල්ලක් ගඟ දිගේ පාවෙන්නාක් ලෙස දුටුවේ ගුවන් යානය නාවික යාත‍්‍රා සමීපයට පහත්වන ආකාරයයි.”යානය නාවික යාත‍්‍රා සමීපයටම අරගෙන එන්න උත්සාහ කෙළේ මඟීන්ගේ ජීවිත ගැන හිතලයි... මොකද එතකොට ජීවිතාරක්ෂකයන්ට හා සහන සේවකයන්ට ඉතාම පහසුවෙන් යානය තිබෙන තැනට එන්න ලැබෙනවා”යි සහායක ගුවන් නියමුවා කියා තිබිණ.ඊළඟ බැරෑරුම් අවස්ථාව එළඹියේ යානයේ හදිසි දොරටුව විවෘත කිරීම හා මඟීන් යානයෙන් පිටතට යැවීමය. ස්වයංකී‍්‍රය දොරටුව කි‍්‍රයා විරහිතය. ආයාසයෙන් ඒ විවෘත කරනු ලැබීය. යානයෙන් පිටතට යෑමට පොරකන මගී සමූහයා ගේ ජවනිකාව කෙබඳු වී දැයි සිතා ගත යුතුව තිබේ.”දොර අරුණු හැටියේ මම දැක්කේ මහා ජල කඳක්, දෙවරක් නොහිතා මම වතුරට පැනලා පීනන්න ගත්තා. ගඟේ වතුර පුදුමාකාර ශීතලයි. අයිස් වගේ,.. ටික වෙලාවකින් මට තේරුණා මේ ඉන්නේ හඩ්සන් ගඟේ බව. ඒ පාර යානයේ අත්තටුව අල්ලගෙන උඩට එන්න හැදුවා... ඒ වෙනකොට අපිව බේරගන්න ජීවිතාරක්ෂක යාත‍්‍රා කිහිපයක්ම එවලා තිබුණා...”යි මඟියෙක් කීය.”යානය ටිකෙන් ටික වතුර යට ගිලෙන්න ගත්තා.. මගේ මුළු ඇඟම තෙත බරිත වෙලා ගොඩට ආවම සහන සේවකයෙක් කිව්වා. “සර් ඔයා හොඳටම තෙමිලා.. ඔය කමිසේ ගලවලා මගේ කමිසේ ඇඳගන්න” කියලා නමුත් මම එයාට කිව්වා නෑ මම අද උදේ ඇන්ද මේ ඇඳුම් කවදාවත් නැතිකර ගන්නේ නෑ කියලා. මොකද මේ තරම් මතක වස්තුවක් ජීවිත කාලේටම ආයේ හම්බ වෙන්නේ නෑ කියලා.. ඒ පාර අපි දෙන්නටම එකවර හිනාගියා”විවෘත කළ දොරටුවෙන් කුඩා ළමයින් ඇතුළු මඟීන් ආරක්ෂා සහිතව පිට වෙමින් සිටියදී යානය කෙමෙන් කෙමෙන් ජලය යට කිඳ්‍ර බසින බැව් දැනිණි. නියමු කුටියෙන් පිටතට පැමිණි ප‍්‍රධාන ගුවන් නියමු චෙන්ලි සලෙන්ත්බර්ගර් යානයේ සෑම අස්සක් මුල්ලක් නෑරම විපරම් කරන්නට ගත්තේය. වරක් නොව දෙතුන් වරක් යානය සෝදිසි කෙළේය.සියලුම මඟීන් යානයෙන් පිටත්ව ගොස් ඇති බව සැක හැර නිශ්චය කැර ගත් පසුවයි කාර්ය මණ්ඩලය සහ ප‍්‍රධාන නියමුවා යානයෙන් පිටතට පැමිණියේ. සලෙන්ත්බර්ග් සැබැවින්ම වීරයෙක් බැව් අමුතුවෙන් කිව යුතුද? සාමාන්‍ය පුද්ගලයකුගේ නම් හිස බමන්නට ගත හැකි මුත් ඔහු මේ සියල්ලක්ම කෙළේ තත්පර අනූවකදී යැයි කීවොත් ඒ පුදුමයක් මුත් සත්‍යයකි.සලෙන්ත්බර්ග් අමෙරිකාවේ වීරයකු ලෙස නම් කෙරිණ. 58 හැවිරිදි වියෙහි පසුවන හෙතෙම ජනාධිපති බැරැක් ඔබාමා දිවුරුම් දුන් උත්සවයට සහභාගී වූයේ සුවිශේෂී අමුත්තකු ලෙසිනි.අති දැවැන්ත දොඹකරයක ආධාරයෙන් හඩ්සන් ගඟෙහි ගිලී තිබූ 1549(ඒ320) ගුවන් යානය ඉකුත් දා ගොඩට ගනු ලැබීය. එහෙත් කතාව එතෙකින් නිමා වූයේ නැත.රිචඩ් ඩොල්බීර් අමෙරිකාවේ වාසය කරන ජ්‍යෙෂ්ඨතම ජීව විද්‍යාඥයෙකි. ඔහු පෙන්වා දෙන අන්දමට ගුවන් තොටුපළ ආශ‍්‍රිතව ශීඝ‍්‍රයෙන් බෝවන පක්ෂීන් වඳ කළ යුතුª යැයි හඬක් නැඟිණ. සෑම වසරකම පාහේ ගුවන් යානා සමඟ ගැටීමෙන් පක්ෂීන් 7000 ක් 8000 ක් අතර සංඛ්‍යාවක් විනාශ වෙති. ඒ සංඛ්‍යාව ගැණෙන්නේ වාර්තා වන සිදුවීම් ආශ‍්‍රිතවය.ඩොල්බීර් පවසන ආකාරයට ගුවන් යානා සහ පක්ෂි ගැටුම්වලින් 80% ක් පමණ වාර්තා නොවේ. ඇලස්කාවේ එලිමෙන්ඩෝර්ත් ගුවන් තොටුපළින් ගුවනට නැඟි බෝයිං 707 යානය එහි ගමන් ගත් ගුවන් නැවියන් 24 ක් සමඟ විනාශයට පත්විය. ඊට හේතුව වූයේ පක්ෂි රංචුවක් ගුවන් යානය සමඟ ගැටීමය. 1962 දී බොන්ටන් හිදී වූ මෙවැනිම ගැටුමකින් යානය සමඟ පුද්ගලයන් 62 ක් විනාශයට පත්ව ඇත. ඊටත් අමතරව 1975 සිට මේ දක්වා බරපතළ ගනයේ අනතුරු 5 ක් ඇති කිරීමට පක්ෂීන් හේතු කාරක වී තිබේ.දැන් තුවක්කුව මානන්නේ මේ පක්ෂීන් වෙතය. “ගුවන් තොටුපළ ආසන්න ප‍්‍රදේශය පක්ෂීන්ට ජීවත්වීමට උචිත තැනක් නොවන බැව් උන්ට තේරුම් යන ලෙස කි‍්‍රයා කළ යුතු” යැයිද ඩොල්බීර් යෝජනා කරයි.වඳකිරීම, විෂ රසායන, පමණක් නොව මේ සඳහා රයිෆල් පවා යොදා ගත හැකි බවත් ඔහුගේ අදහසයි. කෙසේ වෙතත් ගුවන් තොටුපළ ආශ‍්‍රිතව ජීවත් වන පක්ෂීන්ට නම් මේ උදාවෙමින් තිබෙන්නේ හිතකර වාතාවරණයක් නොවන බැව් මොනවට පෙනෙයි.ගුවන් තොටුපළ හා ආශ‍්‍රිත අහස් කුස අයිති වන්නේ කෘතී‍්‍රම යකඩ කුරුල්ලන්ට පමණක් ද? හසරක් නැතිව එහි එන, පියා සරණ සැබෑ පක්ෂීන්ට අත්වන්නේ වස - විෂ හා රයිෆල් උණ්ඩය පමණක්ද? මහා අනතුරකට මුහුණ පා මගීන් 155 ක ගේ සීරීම් තුවාලයක් වත් නැතිව දිවි ගලවා දුන් අලුත්ම අමෙරිකන් වීරයා වන චෙන්ලි සලෙන්ත්බර්ගර්ට වත් මේ සඳහා විසඳුමක් දිය හැකිද යනු ගැටලුවකි. එහෙත් ඔහුගේ ජනප‍්‍රිය කියමන නම් කාටත් අමතක නොවනු ඇත. එනම් ”too low – too slow” යනුයි.කේ. සී. ජේ. රත්නායක</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=as0901255</link>
    <topic>අන් අය රැවටීමෙන් පෝෂණය වන්නෝ</topic>
    <author>සාකච්ඡා කළේ රමණී සුබසිංහ</author>
    <content>දෙවිසි වසරකට පසු අකුරු කරන්නට යන අරන්තලාවේ ළමයිසොබා දහමේ අසිරිය විඳින්න වළවේ ගඟේ රවුමක් යන්නකුරුල්ලන් නිසා ගුවන් යානයක් විපතට නියමුවාගේ දස්කමින් මඟීහු බේරෙතිඅන් අය රැවටීමෙන් පෝෂණය වන්නෝ අද සමාජයේ බහුලයිනව නිපැයුමක් නිසා රනින් පිදුම් ලැබූ දියණියක්සමාජයේ යහපැවැත්ම උදෙසා මිනිසා ගේ මෙලොව පරලොව ජීවිතය සාර්ථක කර ගැනීමට භික්‍ෂුන්වහන්සේගෙන් ලැබෙන මඟ පෙන්වීම ඉතාම සුවිශේෂී ය.තමන්ටත්, තම දූ දරුවන්ටත් අධ්‍යාත්මිකව මඟ පෙන්වීම් සිදු කරන නිසා උන්වහන්සේ ගේ පැවැත්ම සඳහා අවශ්‍ය පහසුකම් සලසා දීම ගිහියා ගේ වගකීමයි. එවැනි පිරිසක් ඔබ ගේ පරිත්‍යාගවලින් ජීවත් කරවීම කුසල් රැස්කර ගැනීමටත්, අනෙක් අතින් සමාජයේ සදාචාරය ගොඩනැඟීම සඳහාත් සිදු කරන ආයෝජනයක් ද වන්නේ ය.සිඟාලෝවාද සූත‍්‍රයේ දී මේ සමාජය කොටස් හයකට බෙදා දක්වන බුදුරජාණන් වහන්සේ සමාජයේ යහ පැවැත්ම සඳහා මඟ පෙන්වීම් කරන ශ‍්‍රමණ බ‍්‍රාහ්මණයන් උඩ දිශාව ලෙස හඳුන්වා දී ඇත.ශ‍්‍රමණ බ‍්‍රාහ්මණයින් විසින් ගිහි සමාජය කෙරෙහිත්, ගිහියන් ශ‍්‍රමණ බ‍්‍රාහ්මණයන් කෙරෙහිත් පැවැතිය යුතු යුතුකම් එහි දී විග‍්‍රහයට ලක්කර තිබේ. එම යුතුකම් පැහැර හැරීමෙන් ඔබ වසලයකු බවට පත්වන බව අග්ගික භාරද්වාජ සූත‍්‍රයේ දී නැවත අවධාරණය කර ඇති ආකාරය අපට දැකගත හැකිය.යමකු ආහාර ගන්නා වේලාවෙහි ශ‍්‍රමණයකු හෝ බමුණකු පැමිණියේ ද පරොස් බසින් කෝප උපදවන්නේ ද, කිසිත් නොදේද ඔහු වසලයකැයි දැනගත යුතු බව බුදුරජාණන් වහන්සේ පෙන්වා දී තිබේ.”යෝ බ‍්‍රාහ්මණංවා සමණංවා භත්ත කාලෙ උපට්ඨිතෙ රොසෙති වාචා නච දෙති තං ජඤ්ඤා වසලො ඉති”යන ගාථා ධර්මයෙන් අවධාරණය කරන්නේ ඒ කාරණයයි.මෙයින් අප තේරුම් ගත යුතු වන්නේ මේ සමාජයේ අධ්‍යාත්මය ගොඩ නැඟීමට උපකාරී වන, ඒ සඳහා කැපවෙන පිරිස අනිවාර්යයෙන්ම නඩත්තු කළ යුතු බවය. එවැනි බලවේග ගිහි සමාජය විසින් නඩත්තු නොකරන්නේ නම් එවැනි කණ්ඩායම් ද ජීවිතය පවත්වාගෙන යෑම සඳහා ගිහියන් සේ ම විවිධ වෘත්තීන් හි නිරත වීම වැළැක්විය නොහැකි ය.එකල්හි ඔවුන්ට සිය වෘත්තියට අදාළ කි‍්‍රයාකාරකම්වල යෙදෙනවා මිස, ඒ හා සම්බන්ධව දැනුම සහ කුසලතා දියුණු කරගන්නට වෙහෙසෙනවා මිසක සමාජයේ අධ්‍යාත්මික සංවර්ධනය ඇති කිරීම උදෙසා ලබාගත යුතු දැනුම වර්ධනය කරගන්නට තිබෙන අවකාශය ගිලිහී යනු ඇත. ගිහියකු ලෙස අධ්‍යාත්මික බලවේග පෝෂණය කිරීමේ කි‍්‍රයාව වගකීමෙන් ඉටුකළ යුතු බව අවධාරණය කර තිබෙන්නේ මේ නිසාය.ආහාර අනුභව කරන වේලාවෙහි කිසියම් හෝ අවශ්‍යතාවයකට ඔබේ නිවෙසට පැමිණි ආගමික නායකයන් කෙරෙහි තරහ උපදවා, ආහාර ටිකක් පූජා කරන්නට වේ යැයි සිතා ඉන් වැළැකීමට උන්වහන්සේට දෝෂාරෝපණය කිරීම නොකළ යුතුය. පූජා කරන්නට තරම් දෙයක් ගෘහයෙහි ඔබ සතුව නොවන්නේ නම් ඍජුව ම ඒ බව ප‍්‍රකාශ කළ හැකිය.ඔබ ගේ නොහැකියාව ප‍්‍රකාශ නොකර එවැනි පිරිස් කරදරයක් සේ සලකා කෝපයෙන් මුලාවී, ද්වේශයෙන් අගතියට ගොස් නින්දා අපහාස කරන්නේ නම් එයින් අධ්‍යාත්මික නොදියුණු භික්‍ෂුවක් නම්, එය දරාගත නොහැකි දුර්වල මානසික තත්ත්වයක් සහිත භික්‍ෂුවක් නම් උන්වහන්සේ සිවුරු හැරයෑමට වුවද පුළුවන. ශාසනික ජීවිතය පිළිබඳව කලකිරීමට පුළුවන. මෙහිදී අප තේරුම් ගත යුතු දෙයක් වේ.එනම් භික්‍ෂූන් හෝ පූජකවරුන් යන සියලු දෙනා ම අධ්‍යාත්මිකව මාර්ගඵල ලාභීන් නොවන බවය. අටලෝ දහමින් කම්පා නොවන ලෙස බුදුරජාණන් වහන්සේ ගිහියාටත් පැවිද්දාටත් අවධාරණය කර තිබෙන බව සත්‍යයකි. එසේ වුවද පෘථග්ජන ගිහියාට සේම පුහුදුන් භික්‍ෂුවට ද අටලෝ දහම දරාගත නොහැකි අවස්ථා එළඹේ.ඔබ ගේ වචනයෙන් යම් භික්‍ෂුවක් පීඩාවට පත්වන්නේ නම්, එම චෝදනා දරාගත නොහී සිවුරු හැරිපියා දමන්නේ නම් එයින් සිදුකරගත් අකුසල කර්මයට ඔබ ද වගකිව යුතුය.දානමානාදිය පූජා කිරීමෙන් ආගමික නායකයන් කෙරෙහි වූ ඔබ ගේ කැපකිරීම කවර කලෙකවත් නිෂ්ප‍්‍රයෝජන නොවනු ඇත.උන්වහන්සේ පෙරළා මේ සමාජය වෙනුවෙන් මෙහෙවරක් කරනු ඇත. ඒ උපකාරය කරන්නට එම කණ්ඩායම් ජීවත් වී සිටීම අවශ්‍යය. ඔබ ගේ පරිත්‍යාගය පින් ලැබෙන කි‍්‍රයාවකි. ඒ වගේම සමාජ යහ පැවැත්මට උපකාර කරන සමාජ කණ්ඩායමක පැවැත්ම වෙනුවෙන් කරන ආයෝජනයකි.තමන් හමුවට උපකාර ඉල්ලා පැමිණෙන පිරිස් නින්දා කොට පලවා හරින ඇතැම් පුද්ගලයන් එපමණකින් ද වළකින්නේ නැත.යමෙක් තවත් කෙනකුට උදව් උපකාර කරනවා දුටු තැනදී එම පුද්ගලයා වෙතගොස් එය වළකන්නට ද කටයුතු කරති. මිථ්‍යා දෘෂ්ඨියෙහි වෙළුණාට පසුව, මෝහයෙන් මුලා වූ පසුව අපට මහන්සියෙන් උපයා ගත් දෙයින් තවත් කෙනකුට උදව් කරන්නට සිතෙන්නේ නැත. තවත් කෙනෙක් සිදු කරන එවැනි උපකාරයක් බලා සිටීමටත්, එය යහපත් කටයුත්තකැයි ප‍්‍රශංසා කරන්නටත් අපේ සිත ඉඩ දෙන්නේ නැත. ඔබට යමක් කළ නොහැකි නම් එය නොකර සිටීම සාධාරණය.තවත් කෙනෙක් භික්‍ෂුවකට හෝ යාචකයකුට හෝ උදව් කරන කල්හි ඊට මැදිහත් වී නින්දා අපහාස කර ඒ උපකාර වැළැක්වීම බුදු දහමේ අනුමත කරන්නේ නැත. එවැනි පහත් දේ කරනවා නම් බුදුරජාණන් වහන්සේ අවධාරණය කළ ලෙසම ’තං ජඤ්ඤා වසලො ඉති’ස්ථිරවම වසලයකු බවට පත්වන්නේ ය.තවත් අයට උපකාර කරන්ට සමහරු ඉතා කැමැති ය. තවත් පිරිසක් අකැමැති ය. මේ කණ්ඩායම් දෙකෙන් එක් අංශයකට ඔබ ද අයිතිය. මම ද අයිතිය. මම යමකුට උදව් නොකරන්නේ නම් එයට හේතු තිබීමට පුළුවන. එහෙත් මගේ ගෙදරම වෙසෙනා කෙනකු මම උපකාර නොකරන තැනැත්තාට පිහිට වෙනවා විය හැකිය. ඔහු එවැනි උපකාර කරන්නේ හේතුවක් ඇති නිසාය.හේතු ඇතිව උදව් නොකර සිටින්නාසේම හේතු ඇතිව උපකාර කිරීමට ද පුළුවන. යමක් කරනවා ද නැති ද යන්න පිළිබඳව ඔබට තීන්දුවකට පැමිණිය හැකි අතර යමෙක් කරන දෙය වැළැක්වීම සඳහා ඔබ වචනයකින්වත් මැදිහත් නොවිය යුතුය. ඔබ මෙසේ විමසීමට පුළුවන. “වැරැදි මිනිසුන් බව දැන දැනත් ඔවුන්ට උපකාර කිරීම අනුමත කළ හැකිද?” යනුවෙනි.එවැනි අවස්ථාවක දී හැසිරිය යුතු වන්නේ කෙසේද යන්න පිළිබඳව ද සිහිපත් කරමි. ඇතැම් පිරිස් තව කෙනකු ගේ පිහිට පතන්නේ, උපකාර අපේක්‍ෂා කරන්නේ ඒවා අවශ්‍ය නිසාම නොවේ.අනෙක් අය රැවටීමෙන් ම තමන් පෝෂණය විය යුතුයැයි ඇතැමෙක් කල්පනා කරති. එවැනි කෙනෙක් පිළිබඳව ඔබට සනාථ කළ හැකි නිරවුල් තොරතුරු තිබෙනවා නම් එවැනි පිරිස් ගැන දැනුම්වත් කිරීම වරදක් වන්නේ නැත.එහෙත් උපකාර නොකළ යුතුයැයි බල කරන්නට අයිතියක් නැත. එය තීරණය කිරීමේ අයිතිය දියයුතු වන්නේ උපකාර කරන්නට ඉදිරිපත්වන තැනැත්තාටය. අප කළ යුතු වන්නේ අගතිගාමී නොවී මධ්‍යස්ථව අප සතු තොරතුරු ප‍්‍රමාණය ලබාදීම පමණි. ඒ පිළිබඳව දැනුම්වත් කිරීම පමණි. එවිට ඔබට අකුසලයක් සිදු වන්නේ නැත.වසලයෙකු බවට පත්වන්නේ ද නැත. එහෙත් යමකු පිළිබඳව වූ පෞද්ගලික තරහවෙන්, සැබැවින්ම ඔහුට ලැබෙන්නට යන දේත් ලබන්නට ඉඩ නොදී වළකනවා නම් ස්ථිරවම ඔබ අකුසල් රැස්කර ගනී. එය නිවසට පැමිණෙන භික්‍ෂුවකට එසේත් නැතිනම් යාචකයකුට ලැබෙන දාන වේලක් වැළැක්වීම සම්බන්ධයෙන් පමණක් නොවේ. ඔබ ආයතනයක සේවය කරනවායැයි සිතන්න.ඔබේ ම හිතවතකුට ඉහළ තනතුරක් ලැබෙන අවස්ථාවක, එසේත් නැතිනම් කෙනකුට ලැබෙන්නට යන රැකියා අවස්ථාවක් වැළැක්වීම සඳහා පෙත්සම් ගැසීම ආදී කටයුතු සිදුකරනවා නම් එය ඉතාම පහත් කි‍්‍රයාවකි.ඇතැම්විට දරුවකු පාසලට ඇතුළත් කර ගන්නට ඉතාම නිරවුල් තොරතුරු ඉදිරිපත් කර තිබිය දීත් ඔබගේ සිතෙහි පැන නඟින ඊර්ෂ්‍යාවෙන්, ඉතාම උපක‍්‍රමශීලීව එම දරුවා ගේ අධ්‍යාපන ගමන වැළැක්වීම සඳහා අදාළ ආයතනවලට බොරු ප‍්‍රකාශන ඉදිරිපත් කරන්නේ නම් ඔබ වසලයකු බවට පත්වීම වැළැක්විය නොහැකිය.මෙලොව දුෂ්චරිතවත් අයකු පමණක් නොව පරලොව ජීවිතය ද පරිහානය කරා ගෙනයන අයකු බවට පත්වනු ඇත. යම් උපකාරයක් ලබන්නට කෙනෙක් නුසුදුසු වන්නේ නම්, ඒ හා සම්බන්ධව ඔබට ඉදිරිපත් කළ හැකි සත්‍ය සාක්‍ෂි තිබේ නම් ඒ තොරතුරු පමණක් ඉදිරිපත් කරන්න. තීන්දු ලබාදීමට හෝ පෙළඹවීම් කිරීමට ඔබට අයිතියක් නැත.මේ සමාජයේ අධ්‍යාත්මික කණ්ඩායම් අතිශයින්ම වැදගත්ය. එවැනි පිරිස් නොමැතිවුව හොත් මේ සමාජය අනාගමික, ලෞකික සමාජයක් බවට පත්වේ.එවිට එහි සාර ධර්ම, සදාචාරාත්මක අංශය වේගයෙන් බිඳ වැටේ. එහි ප‍්‍රතිඵල පොදු සමාජයට වගේම පෙරළා පෞද්ගලිකව ඔබේ ජීවිතයටත් බලපෑමක් වේ. මේ නිසා අධ්‍යාත්මික කණ්ඩායම් ඔබට හැකි පමණ පෝෂණය කරන්නටත් යමෙක් ඔබට කළ නොහැකි දෙයක් ඔවුන් වෙනුවෙන් කරනවා නම් ඒ සඳහා වචනයෙන් හෝ උපකාර කරමින් ඔබට කළ හැකි දේ කරන්නට පෙළඹෙනවා නම් ඔබ නිවැරැදි මිනිසකු බවට පත්වන්නේය. එය ඔබට මෙන්ම සමස්ත සමාජයේම යහපත පිණිසම වන්නේ ය.සාකච්ඡා කළේ රමණී සුබසිංහඡායාරූප - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=as0901256</link>
    <topic>නව නිපැයුමක් නිසා</topic>
    <author>හර්ෂනී රුද්‍රිගු</author>
    <content>දෙවිසි වසරකට පසු අකුරු කරන්නට යන අරන්තලාවේ ළමයිසොබා දහමේ අසිරිය විඳින්න වළවේ ගඟේ රවුමක් යන්නකුරුල්ලන් නිසා ගුවන් යානයක් විපතට නියමුවාගේ දස්කමින් මඟීහු බේරෙතිඅන් අය රැවටීමෙන් පෝෂණය වන්නෝ අද සමාජයේ බහුලයිනව නිපැයුමක් නිසා රනින් පිදුම් ලැබූ දියණියක්අධ්‍යාපන අමාත්‍යාංශය හා ශ‍්‍රී ලංකා නව නිර්මාණ කොමිසම මඟින් පවත්වනු ලැබූ 2008 වසරේ බස්නාහිර පළාත් තරුණ නව නිර්මාණ තරගාවලියේ ජ්‍යෙෂ්ඨ අංශයෙන් ජයගත් ආනන්දීයන් කීපදෙනකු ගැන ‘සිත්මල්යායෙන්’ අපි ඔබට මීට පෙර දිනකදී හඳුන්වා දුන්නෙමු.මේ එවැනි ම හපන්කමක් නිසා රනින් පුද ලැබූ මියුසියස් දියණියක පිළිබඳ තොරතුරකි.සජිනි ජයනෙත්ති සිය ජයග‍්‍රාහී නිමැවුම කරද්දී ඉගෙනුම ලැබුවේ 7 වැනි ශ්‍රේණියේ ය. ඇය දැන් 8 වැනි ශ්‍රේණියේ ඉගෙනුම ලබන්නීය.පසුගිය වසරේ දී අධ්‍යාපන අමාත්‍යංශය හා ශ‍්‍රී ලංකා නව නිර්මාණ කොමිසම මඟින් පවත්වනු ලැබූ නව නිර්මාණ තරගාවලියේ දී රනින් පුද ලැබූ ඇයගේ නිර්මාණය වූයේ ‘වැඩි දියුණු කළ ගෑස් ළිපකි. තරගාවලිය කාණ්ඩ දෙකක් යටතේ පැවැත්වුණු අතර ඇය කනිෂ්ඨ අංශයෙන් රන් පදක්කම දිනාගැනීමට සමත් වූවාය.දැනට ගෙදරදොරේ භාවිත වන ගෑස් ළිපක කෑම පිසීමේදී ගෘහණියට මුහුණපෑමට සිදුවන අපහසුතා මඟහරවමින් කෑම පිසීමට වැයවන කාලය හා ඉන්ධන ඉතිරි කිරීමේ මහඟු නිර්මාණයක් වන ඇයගේ මේ ‘වැඩිදියුණු කළ ගෑස් ළිප’ සඳහා 2007 වසරේදී ශ‍්‍රී ලංකා ඉංජිනේරු ආයතනය පැවැත්වූ ‘වසරේ නව නිර්මාණකරු’ තරගයේදී කුසලතා සම්මානයත් හිමි විය.එසේ කුසලතා සම්මානයක් හිමිවීමෙන් අනතුරුව ශ‍්‍රී ලංකා ඉංජිනේරු ආයතනය පැවැත්වූ වැඩමුළුවලින් ලැබූ දැනුම හා මඟපෙන්වීම නිසා තමන්ගේ මේ නිර්මාණය තවත් දියුණුකොට අධ්‍යාපන අමාත්‍යංශය හා නව නිර්මාණකරුවන්ගේ කොමිසමෙන් පැවැත්වූ තරගාවලියට ඉදිරිපත් කිරීමට හැකි වූ බව සජිනි පැවසුවාය.ගෙදරදොරේ භාවිතා වන සාමාන්‍ය ගෑස් ළිපක කෑම පිසීමේදී ගෘහණියගේ උදර ප‍්‍රදේශයට අධික උණුසුමක් දැනේ. මෙය සාමාන්‍යයෙන් ගෑස් ළිපක තාපය අපතේ යන බවට හොඳම නිදසුනයි.කෑම පිසිද්දී ගෘහණියට දැඩි උණුසුමෙන් මිදීමට විදුලි පංකාවක් හෝ අසල ඇති ජනේලයක්වත් විවෘත කළ නොහැක්කේ සුළඟ නිසා ගිනි දැල් එහා මෙහා යෑමෙන් පිසීමට බාධා එල්ලවන නිසා ය. මේ හේතුවෙන් වැඩි උණුසුමක දහදිය දමමින් කෑම පිසින්නට ගෘහණියනට සිදුවේ. සජිනිගේ මේ නිර්මාණය එම බාධක මඟහරවමින් කළ නිර්මාණයකි.”ළිපක් ඉදිරිපිටදී එන උණුසුම මඟහරවාගන්න ක‍්‍රමයක් සිතිය යුතුª යැයි මට අදහසක් ආවේ මා ශිෂ්‍යත්ව විභාගයට ලෑස්තිවෙන කොටයි.අම්මා කුස්සියේ උයනකොට මා පොතුත් අරන් කුස්සියෙ මේසෙට එනවා. මා දැක්කා අම්ම ගෑස් ළිප ඉස්සරහ ඉන්නකොට රස්නය නිසා අපහසුවෙන් හුළං ගහනවා. එක්කො ෆෑන් එක දානවා. එතකොට හුළඟ නිසා ළිපේ දැල්ල එහෙ මෙහෙ යනවා. මම මේ ඔස්සේ දිගටම හිතුවා. උණුසුම මඟ හරවගන්න ක‍්‍රමයක්”.”මගේ නව සැකසුම් ළිපේ ගිනි දැල් ඇතුළත පිහිටන නිසා අවට පරිසරය රත්වෙන්නෙ නැහැ. කෑම පිසින බඳුන ඉක්මනින් රත්වන නිසා කෑම පිසීමට ගතවන කාලය වගේ ම විශාල ගෑස් ප‍්‍රමාණයක් ද ඉතිරි වෙනවා.මේ ළිපේ තැබූ භාජනයක ගැට්ට පැන්ටි‍්‍ර තට්ටුවේ උස සමඟ සමව සිටින නිසා උරහිසේ රිදීමකින් තොරවත්, බඳුන පෙරළීමෙන් හා ඉන් පිළිස්සීමේ අවදානමකින් තොරවත් ආහාර පිසගැනීමේ හැකියාව ලැබෙනවා.” යැයි සජිනි පවසයි.ඇය මෙවැනි අනගි නිමැවුමක් කළේ එදිනෙදා දිවියෙන් තමා ලද අත්දැකීමක් නිසාය. මෙවැනි නව නිපැයුම් නිසාවෙන් එදිනෙදා දිවියේ වැඩ කටයුතු ලෙහෙසියෙන් හා පහසුවෙන් කරගැනීමේ හැකියාව උදාවනවා නිසැකය. එහෙයින් වත්මන් කාර්යබහුල සමාජයට මෙවැනි නිර්මාණ කාලෝචිත වනු නොඅනුමානය.නව නිපැයුම් තනන්නා කවදත් ජාතික මෙහෙවරකට උරදෙන්නෙකි. ජාතියක් දියුණුව කරා රැගෙන යන්නෙකි. නව නිපැයුම් තනමින් දස්කම් පානා මෙවන් දරු දැරියන්ගේ නිර්මාණශීලී දෑත් සවිමත් වීමට උරදීම ජාතික මෙහෙවරක් වන්නේය.හර්ෂනී රුද්‍රිගු</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=av09012517</link>
    <topic>කාංචනා දුරුතු මහේ පතිකුලයට ගියදා</topic>
    <author> - හේමාලි</author>
    <content>කාංචනා දුරුතු මහේ පතිකුලයට ගියදාසැප සම්පත් හැරදමා වන සතුන් අතරට ගිය නිළියඕනෑවට වැඩි දඟ ළමයි ගැන මාපියන් සැලකිලිමත් විය යුතුයිබුද්ධික මේ සැරේ කකුල් දෙකෙන් රිය පදවයිඅපේකම රැගෙන ලොව පුරා සරන නෙත් ටී. වී‘මතට තිත’ ටෙලිනාට්‍ය මාලාවක් ලෙසකල එළියටආච්චිගේ ගී මඟෙන් ආලෝකය ලද දූ දරු මිනිබිරි කැලඩාන්සිං ස්ටාර් කිරුළ අකලංකටකුරුලු පාරාදීසයක අලුත් අත්දැකීමක්මගේ 13 වැනි උපන් දිනය ජීවිතේට අමතක කරන්න බෑදීපිකා චීන වෙසින්අජේ සල්මන් ‘දුම්’ දඩ කතිකොහොමඳ තොරතුරුවිවාහය මගේ ඇසින්මොන ප‍්‍රශ්න ආවත් මගේ ගමන මම යනවා“ඇයි? මොකක්ද ප‍්‍රශ්නෙ අර්මි.” (රසදුන නව කථාව)සීතල දුරුතු මහේ ඈ කුළගෙට යනවා. ඈට සුබ පතන්නට කලා ක්‍ෂේත‍්‍රයේ බොහෝ හිතවතුන් හිතවතියන් පසුගියදා බත්තරමුල්ල ‘වෝටර්ස් එජ් වෙත පියමැන්නා.මේ සොඳුරු මනාලිය සිනමාවෙත් පුංචි තිරයෙත් ජනප‍්‍රිය තාරකාවක්.ඈ කාංචනා මෙන්ඩිස්. කාංචනාගේ හදවතට ආදරය, පෙ‍්‍ර්මය එක්තැන් කොට සදාකල් එක්ව වසන්නට ඈ පතිනිය කරගත් ඔහු රොෂාන් රණවක.තොරතුරු තාක්ෂණය පිළිබඳ එක්සත් රාජධානියේ උපාධියක් හදාරමින් සිටින රොෂාන් මංගල්‍යයට දින කිහිපයකට ඉහත දී තමයි ලංකාවට ආවෙ.කාංචනාත් රොෂානුත් දැන හඳුනාගෙන තිබෙන්නේ මීට වසර අටකට පමණ ඉහතදීය.ඒ ශ‍්‍රියානි අමරසේනගේ ‘හේමන්තයේ වසන්තයක්’ ටෙලි නාට්‍යයේ රූගත කිරීම් සඳහා එංගලන්තයට ගිය මොහොතකයි.මේ ටෙලිනාට්‍යයේ නිෂ්පාදක අනුර හෑගොඩ ගේ නිවෙසේ තිබුණු පිය සාදයේදී තමයි කාංචනාට රෙෂාන්ව මුලින්ම මුණගැහිලා තිබෙන්නේ. රොෂාන් ගේ ගම මතුගම. ඔහු පවුලේ එකම දරුවා.තවමත් ඔහු උපාධිය සම්පූර්ණ කර නොමැති නිසා විවාහයෙන් පස්සේ ඔහු නැවතත් එංගලන්තයට යනවා.කාංචනාගේ ජීවිතේ සුන්දරම මොහොතේ ඈ මනාලියක් ලෙස හැඩවෙත්දී ඇගේ යෙහෙළියන් වුණේ කලා ක්‍ෂේත‍්‍රයේ ඇගේ සොයුරියන් වන නදීෂා හේමමාලිත්, පබෝදා සන්දීපනීත්, සචිනි අයේන්ද්‍රාත්ය.විවාහයෙන් පස්සෙ වුණත් කාංචනාගේ රඟපෑම අපට දකින්නට පුළුවන් වේවි.විවාහයෙන් පසු කාංචනාත් - රොෂානුත් ටික කලක් රොෂාන් ගේ මතුගම ගෙදර නතර වෙන්නට බලාපොරොත්තු වෙනවා.කලා කටයුතුවල නිරත වෙනවට රොෂාන්ගේ කිසිම අකැමැත්තක් නෑ කියලයි ඇය කිව්වේ.නව දිවියට පා තැබූ රොෂාන්ටත් – කාංචනාටත් අපේ සුබ පැතුම්!හැඩගැන්වීම – නීලියා මෙන්ඩිස් ඇඳුම් නිර්මාණය – මයිකල් විජේසූරිය මල් සැරසිලි සහ මල් කළඹ නිර්මාණය - සෙකන්ඩ් චාන්ස් - හේමාලිඡායාරූප - ඉන්දික මල්ලවාරච්චි  </content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=av0901251</link>
    <topic>සැප සම්පත් හැරදමා වන සතුන් අතරට ගිය නිළිය</topic>
    <author>ආතර් උස්මීයගේ</author>
    <content>කාංචනා දුරුතු මහේ පතිකුලයට ගියදාසැප සම්පත් හැරදමා වන සතුන් අතරට ගිය නිළියඕනෑවට වැඩි දඟ ළමයි ගැන මාපියන් සැලකිලිමත් විය යුතුයිබුද්ධික මේ සැරේ කකුල් දෙකෙන් රිය පදවයිඅපේකම රැගෙන ලොව පුරා සරන නෙත් ටී. වී‘මතට තිත’ ටෙලිනාට්‍ය මාලාවක් ලෙසකල එළියටආච්චිගේ ගී මඟෙන් ආලෝකය ලද දූ දරු මිනිබිරි කැලඩාන්සිං ස්ටාර් කිරුළ අකලංකටකුරුලු පාරාදීසයක අලුත් අත්දැකීමක්මගේ 13 වැනි උපන් දිනය ජීවිතේට අමතක කරන්න බෑදීපිකා චීන වෙසින්අජේ සල්මන් ‘දුම්’ දඩ කතිකොහොමඳ තොරතුරුවිවාහය මගේ ඇසින්මොන ප‍්‍රශ්න ආවත් මගේ ගමන මම යනවා“ඇයි? මොකක්ද ප‍්‍රශ්නෙ අර්මි.” (රසදුන නව කථාව)අන්නා රයිඩර් රිචඩ්සන් (Anna Ryder Richardson) ළමා කාලයේ සිහින මැව්වේ රංගන ශිල්පිනියක වීමටය. ‘තරුණ කාලයේදී අන්නාට ඇය කුඩා කළ මැවූ සිහිනය සැබෑ කර ගැනීමට හැකි විය.මේ අනුව ඇයට මුලින් ම ’චේන්ජින් රූම්ස්’ (Changing Rooms) නමැති ටෙලි නාට්‍යයේ ප‍්‍රධාන නිළිය ලෙස රඟපෑමට අවස්ථාව ලැබිණි. මෙම රංගනය සමඟම අන්නා ගේ තවත් සිහිනයක් සැබෑවිය. ඒ රූපවාහිනී නිවේදිකාවක වීමය.එතැන් සිට අන්නා රයිඩර් රංගන ශිල්පිනියක හැටියට පමණක් නොව නිවේදිකාවක හැටියට ද රසිකයන් අතරේ පමණක් නොව ප‍්‍රභූන් අතර ද ජනප‍්‍රිය විය.ජනප‍්‍රිය චරිතයක් හැටියට ඇය එතැන් සිට ගනු දෙනු කිරීමට පටන්ගත්තේත්, ඇසුරු කිරීමට පටන්ගත්තේත් ඉහළම පංතියේ ප‍්‍රභූන් සමඟය. මේ වනවිට අන්නා සෑහෙන ධනස්කන්ධයකට ද හිමිකම් කීවාය.මේ අනුව ඇය ග්ලාස්ගෝ ප‍්‍රදේශයෙන් ජොර්ජියානු යුගයට අයත් විශාල මන්දිරයක් ද මිළදී ගත්තාය. නිදන කාමර හතකින් ද තවත් කාමර කීපයකින් ද යුත් මෙම මහා මන්දිරය මිලදී ගැනීමත් සමඟම අන්නා ගේ වටිනාකම ද ජනප‍්‍රියත්වය ද තවත් ඉහළ ගියේය.ඇය කොලින් මැක්ඩුගල් (Colin MacDougall) සමඟ විවාහ වූයේ මේ අතර තුරය. බලය, ජනප‍්‍රියත්වය හා සියලුම සැප සම්පත් අතර ජීවත් වූ අන්නාගේ ජීවිතය වෙනස්වීමට පටන් ගත්තේ මේ කාල වකවානුව තුළය.දරු දෙදෙනාත් මේ පරිසරයට හුරුපාටයි.ඒකාකාරී ජීවිතය ගැන ඇය තුළ ඇති වූයේ කලකිරීමකි. මේ ජනප‍්‍රිය චරිතයෙන් පැන යෑමට ඇය කල්පනා කළාය. ඇයට අවශ්‍ය වූයේ කලබලකාරී පරිසරයෙනුත්, ගෙවන කාර්ය බහුල ජීවිතයෙනුත් ඈත්වී සිය සැමියාත් දරුවනුත් සමඟ (මේ වනවිට ඇයට බිබීබෙල් (වයස 6) සහ ඩෙක්සි ඩොට් (වයස 5) නමින් දූවරුන් දෙදෙනෙක් වූහ) හුදෙකලා වීමටය.අලුත් ම ජීවිතයක් ආරම්භ කිරීමට ආශාවෙන් සිටින බව ඈ සිය සැමියාට දන්වා සිටියාය. ඇගේ සැමියා ද අන්නා ගෙනා යෝජනාවට කැමැත්ත පළ කරමින් ගෙවන ඒකාකාරී ජීවිතයෙන් මිදෙන මඟක් ගැන සිතීය.”මං පුංචි කාලෙ ඉඳලා වනසතුන්ට ආදරෙයි. ඒ නිසා උන් එක් රැස් කොට කුඩා ‘සත්තු වත්තක්’ පටන් ගම්මු” අන්නා සැමියාට යෝජනා කළාය. මෙම යෝජනාව බරපතළ එකක් වුවද එයට විරුද්ධ වීමට කොලින්ට නොහැකි විය.එහෙත් අන්නාගේ පවුලේ අය ඇයට සිනාසුණා පමණක් නොව ඇයට මොළේ අමාරුවක් තිබේද කියා ඇසූහ.’සත්තු වත්තක්’ ආරම්භ කිරීම යනු මහා භාරධූර, විශාල ධනස්කන්ධයක් වැය වෙන කටයුත්තකි. එමෙන්ම දිවා රෑ වෙහෙස විය යුතු කාර්යභාරයකි. ඒ බව අන්නා නොදැන සිටියා නොවේ.මේ බාරදූරකම දැන දැනම ‘සත්තු වත්තක්’ ආරම්භ කිරීමට ඇය අධිෂ්ඨාන කරගත්තාය. මේවැන්නක් ආරම්භ කිරීම සඳහා ඇයට අවශ්‍ය ප‍්‍රාග්ධනයක් ද නොතිබිණ. එහෙත් අවශ්‍ය මුදල් කෙසේ හෝ සොයා ගැනීමට ඇය තීරණය කළාය.මුදල් සොයාගැනීම සඳහා මුලින්ම ඇය කළේ ඇයට අයත් මහා මන්දිරය විකුණා දැමීමය. ඉන්පසු ඇය කළේ පෙම්බෘක්ෂයර් ප‍්‍රදේශයේ පිහිටි (Manor House Wildlife Park නමැති සත්තුවත්ත මිලදී ගැනීමය.මෙම සත්තුවත්ත මිලදී ගැනීම සඳහා ඇය පවුම් මිලියනයක් වැය කළාය. (එය අපේ මුදලින් රු. එක්කෝටි හැටහත් ලක්ෂයක් පමණ) අක්කර පනස් දෙකකින් යුත් මෙම පරණ ‘සත්තු වත්ත’ නවීකරණය කිරීමට ද ඇය තීරණය කළාය.දැනට විවිධ වර්ගයන්ට අයත් සතුන් 140 ක් පමණ මෙහි වෙසෙන බවද උන් රැක බලා ගැනීමට හා පෝෂණය කිරීමට අවශ්‍ය සේවකයින් පිරිසක් සිටින බවද අන්නා කියයි. වොල්ලාබයි (කැන්ගරු වර්ගයකි) ගිබ්සන් (කුළුහරක්), ඔටුවන්, වලසුන්, අප‍්‍රිකානු මුගටින්, කොටින්, වඳුරන්, මුවන් ඇතුළු විවිධ වර්ගයේ සර්පයන් රාශියක් අන්නාගේ පුංචි සත්තු වත්තේ ඇගේ උණුසුම හා සෙනෙහස ලබමින් ඇති දැඩි වෙන බව ඇය කියයි.”මුලින් වැඩි කැමැත්තක් නොදැක්වුවත් දැන් කොලින් තමාටත් වඩා උනන්දුවෙන් සත්තුවත්ත රැක බලා ගන්නවා.’ අන්නා පවසයි.”සත්තුවත්තක් පවත්වාගෙන යෑම හරිම භාරධූර ඉතාමත් වෙහෙසකර ඉතාමත් අසීරු කටයුත්තක්. මේ සඳහා දිනපතා වැය වෙන මුදල ද ශ‍්‍රමය ද අති විශාලයි.”සත්තුවත්ත ආරම්භ කළ මුල් දිනවල තමන් ප‍්‍රශ්න රාශියකට මැදිවෙමින් එය පවත්වාගෙන ආ බව කියන අන්නා අන්තිමට තමා සියලු අභියෝගයන්ට මුහුණ දෙමින් ඒවා ජයගත් බවත් සඳහන් කළාය. ලෝතයේ සතුන් වර්ග රාශියක් වඳවෙමින් පවතියි.මෙම සතුන් බේරාගැනීමත් උන් සංරක්ෂණය කිරීමත් තමන්ගේ එක් අරමුණක් බව අන්නා රයිඩර් කියා සිටියි. සත්තු වත්ත ආරම්භ කිරීමෙන් පසු තමන්ට වඳවී යන සතුන් රාශියක් බේරාගැනීමටත් උන් සංරක්ෂණය කිරීමටත් පුළුවන් වූ බව ඇය සඳහන් කරයි.අප මේ කීවේ අන්නා රයිඩර් රිචඩ්සන්ගේ ජීවිතයේ එක් පැත්තක් පමණි. මේ කතාවේ දුක්මුසු පැත්තක් ද තිබේ. නිළියක හා නිවේදිකාවක ලෙස සියලුම සැප සම්පත් විඳිමින් මන බඳන බැබළෙන ලෝකයක සුපිරි ජීවිතයක් ගත කළ අන්නා රයිඩර් එකල ජීවත්වූයේ මහා මන්දිරයකය. එම මන්දිරයේ ඇයට අවශ්‍ය සියලුම පහසුකම්, සැප සම්පත් තිබිණ.එහෙත් පසුකලෙක නිළි ජීවිතයෙන් ද, නිවේදක තනතුරෙන් ද ඉවත්වී වනසතුන් සොයා ගිය අන්නා අද වනසතුන් සමඟ සත්තුවත්තක ගෙවමින් සිටින්නේ මහ කටුක ජීවිතයකි. එදා සිය සැමියාත් දරුවන් දෙදෙනාත් සමඟ මහා මන්දිරයක සැපසේ ජීවත්වූ අන්නා අද ජීවත්වෙන්නේ සත්තුවත්තේ මුල්ලක ඉදිකරන ලද කුඩා ලෑලි ගෙයකය.එදා ඇය චිත‍්‍රාගාරයට ගොඩවූයේත්, රූපවාහිනියට ඇතුළුවූයේත් ඉස්තරම්ම ඇඳුමෙන් සැරසී මුහුණ පුරා වත්සුනු තවරා (මේක් අප්) ගෙනය. එහෙත් අන්නා අද එම දිළිසෙන ලෝකයෙන් ඈත්වී සිටියි. කාලෙකින් තමා මුහුණට කිසිම ආලේපනයක් තවරා නොගත් බව ඇය කියයි.”වටිනා ලස්සන ඇඳුමකින් සැරසුණ දිනයක් මට මතක නැහැ. ගෙවන්නේ කටුක ජීවිතයක් බව ඇත්ත. ඒත් එකල ගෙවූ සුපිරි ජීවිතයට වඩා මේ ජීවිතය සැහැල්ලුයි. සුන්දරයි. සරලයි. මෙහි සිටින හැම සතෙකුටම මං සලකන්නේ දරුවෙනට වගේ. මගේ ජීවිතයට පුනර්ජීවනයක් ලබා දුන්නේ මෙම සත්තු වත්තයි.’ අන්නා තෘප්තිමත් හැඟීමෙන් පවසයි.ආතර් උස්මීයගේ</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=av0901252</link>
    <topic>ඕනෑවට වැඩි දඟ ළමයි ගැන මාපියන් සැලකිලිමත් විය යුතුයි</topic>
    <author>සාකච්ඡාවකින් සකස් කළේ ගාමිණී සුසන්ත</author>
    <content>කාංචනා දුරුතු මහේ පතිකුලයට ගියදාසැප සම්පත් හැරදමා වන සතුන් අතරට ගිය නිළියඕනෑවට වැඩි දඟ ළමයි ගැන මාපියන් සැලකිලිමත් විය යුතුයිබුද්ධික මේ සැරේ කකුල් දෙකෙන් රිය පදවයිඅපේකම රැගෙන ලොව පුරා සරන නෙත් ටී. වී‘මතට තිත’ ටෙලිනාට්‍ය මාලාවක් ලෙසකල එළියටආච්චිගේ ගී මඟෙන් ආලෝකය ලද දූ දරු මිනිබිරි කැලඩාන්සිං ස්ටාර් කිරුළ අකලංකටකුරුලු පාරාදීසයක අලුත් අත්දැකීමක්මගේ 13 වැනි උපන් දිනය ජීවිතේට අමතක කරන්න බෑදීපිකා චීන වෙසින්අජේ සල්මන් ‘දුම්’ දඩ කතිකොහොමඳ තොරතුරුවිවාහය මගේ ඇසින්මොන ප‍්‍රශ්න ආවත් මගේ ගමන මම යනවා“ඇයි? මොකක්ද ප‍්‍රශ්නෙ අර්මි.” (රසදුන නව කථාව)ළමයින්ගේ කුමන අන්දමක හැසිරීම් මානසික ආබාධයක් ලෙස හඳුනාගන්නවා ද?ළමයා යනු නිරතුරුවම වෙනස් වන වස්තුවක් ලෙස හැඳින්වීම නිවැරැදියි.එසේම මොහොතින් මොහොත ශාරීරිකවත්, මානසිකවත් ළමයා වර්ධනය වෙනවා. තවත් ආකාරයකින් පැවසුවහොත් ළමා අවධිය යනු සෑම අංශයකින්ම ඉක්මන් වෙනසක්, වර්ධනයක් දක්නට ලැබෙන කාලයක්.ළමා කාලයේ සිට වැඩිහිටි වියට පත්වන තෙක්, එක් එක් කාලපරිච්ඡේදවලදී කායික වශයෙන් බුද්ධිමය වශයෙන් සමාජමය වශයෙන් ළමයා දියුණු වෙනවා. මෙහිදී අප හඳුනාගෙන තිබෙනවා, ළමයින් මේ, මේ වයසේදී මේ මේ දේවල් කළ යුතුයි කියා. කිසියම් වයසකදී ළමයා කළ යුතු කාර්යයන් නොකරන්නේ නම්, එහි කිසියම් වෙනසක් තිබෙන බව පෙනී යනවා. වර්ධනයේ ආබාධයක් ඇති බව පෙනෙනවා.කොළඹ රිජ්වේ ආර්යා ළමා රෝහලේ ළමා මානසික රෝග පිළිබඳ විශේෂඥ වෙද්‍ය ස්වර්ණා විජේතුංගදරුවකුගේ සාමාන්‍යයෙන් සිදුවන වර්ධනයට අමතරව වයසට අනුව “කතා කිරීම” වැනි විශේෂ හැකියාවක් දියුණු නොවිය හැකියි. මෙහිදී අනෙකුත් හැම හැකියාවක්ම දියුණු වී “කතා කිරීම” පමණක් දියුණු නොවී තිබිය හැකියි.එසේම අනෙක් සෑම විෂයකටම දක්ෂ ළමයකු ගණිතයට පමණක් දක්ෂ නොවිය හැකියි. තවත් දරුවකු කියවීමට දක්ෂ නොවිය හැකියි. ළදරු වියේ දී ඇතිවන මානසික ආබාධයක් ලෙස හඳුනාගන්නේ මෙම තත්ත්වයනුයි. අප ඒ කතා කළේ වර්ධනය පැත්තෙන්.ළමයකුගේ හැඟීම්වල ගැටලු ඇති බව එම ළමයාගේ හැසිරීමේ වෙනස්කම්වලින් පෙනී යනවා. අධික ලෙස තරහ යාම, ආවේගශීලී වීම එවන් ලක්ෂණ. කෙටියෙන් පවසතොත් කිසියම් දරුවෙක් එම දරුවාගේ වයසට ගැළපෙන ආකාරයෙන් හැසිරෙන්නේ නැත්නම්,වර්ධනය ආපස්සට යාමක් සිදුවේ නම් (හොඳින් සම වයසේ මිතුරන් ඇසුරු කළ දරුවෙක් හුදෙකලා වීමට කැමැත්තක් දැක්වීම වැනි) එම ළමයාට කිසියම් මානසික අඩුපාඩුවක් ඇති බව පෙනී යනවා. වයස අවුරුදු පහක ළමයකු අවුරුදු 2ක ළමයකුගේ හැසිරීම් රටාවක් දක්වයි නම් එම ළමයාට කිසියම් මානසික ආබාධයක් ඇති බව සිතිය හැකියි.මෙවැනි තත්ත්වයක් ඇතිවීමට හේතුවූ කරුණු මොනවාද?කිසියම් ළමයකු නිතර කලකිරුණු ස්වභාවයකින් සිටීනම්, කිසියම් බියකින් පසුවෙයි නම්, කාන්සාවෙන් සිටී නම්, පාසල් යාමට ප‍්‍රිය තාවයක් නොදක්වයි නම්, එයට කිසියම් විශේෂ හේතුවක් තිබෙනවා.මෙවැනි තත්ත්වයන් ඇතිවීමට ළමයා තුළ ඇතිවන චර්යාත්මක(Behaviour) වෙනස්කම්, මෙන්ම චිත්තවේගී (Emotional)  වෙනස්කම් ද හේතු වෙනවා. මෙම දෙආකාරයේ වෙනස්කම්වලට ප‍්‍රධාන වශයෙන්ම හේතුවන්නේ දරුවා සතු ගතිගුණයි; චිත්ත ස්වභාවයයි (Temperament).කිසියම් දරුවකු සතු ගතිගුණවලට, චිත්ත ස්වභාවයට බෝහෝදුරට හේතුවන්නේ මව්පියන්ගේ ජානවලින් එන ගති ලක්ෂණයි. මවගේ පියාගේ බුද්ධි මට්ටම දරුවන්ගේ බුද්ධි මට්ටමටත් සිතිවිලි රටාවටත් බලපෑමක් කරනවා.ඉහත සඳහන් කළ හේතූන් සෑම එකකම ප‍්‍රතිඵලයක් හැටියටයි ළමයකු තුළින් මානසික රෝගාබාධ පෙන්නුම් කරන්නේ.කිසියම් දරුවකුට වෙනත් ළමයෙක් ශාරීරික හිංසාවක් කළ විට, ගුරුතුමිය දොස් නැඟූ විට එකවරම මානසිකව වැටෙන්නේ නෑ. එම දරුවා මානසිකව වැටෙන්නේ පරිසරයෙන් එන පීඩනයන්, කැලඹීම් දරාගත නොහැකි නිසයි.ප‍්‍රශ්නයක් විසඳ්‍ර ගැනීමට හැකියාවක් නැතිවූ විට මානසිකව හැකිලෙනවා. ඒ නිසා මවුපියන් හොඳ මානසික සවිමත් බවක් ළමයාට ලබාදීමට උත්සාහ කිරීම වැදගත්. ළමයින්ගේ මනසේ ඇතිවන රෝගාබාධවලට හේතු මේ යැයි සෘජුවම කිව නොහැකියි.ළමයකුගේ මානසික ස්වභාවය වෙනස්වීමට මවගේ හැසිරීම සෘජුවම බලපානවා. කිසියම් ආකාරයකින් ළමයා ළදරු වියේදී මව මානසික ආතතියෙන් (Depression) පෙළෙයි නම්, ළමයාගේ අවශ්‍යතා කෙරෙහි වැඩි අවධානයක් යොමු කිරීමට අම්මාට හැකිවන්නේ නෑ.එය දරුවාත් මවත් අතර බැඳීම අඩුවීමට හේතුවක්. ඉපදුණු දා පටන් මව තම දරුවාට දක්වන ආදරය, මවත් පියාත් අතර ඇති බැඳීම දරුවාගේ මානසික වර්ධනයට ඉතා වැදගත්.දරුවාට කිසියම් මානසික ඌනතාවයක් ඇතැයි දෙමව්පියන් හඳුනාගන්නේ කෙසේද?autism නම් රෝග තත්ත්වයේදී බොහෝවිට දරුවාගේ සන්නිවේදනය සිදුවන්නේ නෑ. අම්මා දරුවා සමඟ සිනාසෙනවිට, කතා කරන විට ප‍්‍රතිචාරාත්මකව දරුවා සිනාසෙන්නේ නෑ; කතාකරන්නේ නෑ. එම දරුවාගේ භාෂාවේ ගැටලුවක් තිබෙනවා. ඇතැම් දරුවන් හොඳීන් කතා කරමින් සිට කලක් ගතවූ පසුව කතා කළ නොහැකි තත්ත්වයට පත්වෙනවා.මෙවැනි අවස්ථාවලදී මවුපියන් සිතනවා, තමාගේ දරුවා කතා කළ නිසා තව ටික කලක් ගතවූ පසුව නැවත කතා කරාවි යැයි කියා. එසේ නොසිතා ළමයාගේ වෙනස හඳුනාගත් පසුව මානසික වෙද්‍යවරයකු වෙත පෙන්විය යුතුයි. මෙම තත්ත්වය ඉක්මනින් හඳුනාගත් තරමට ඉක්මනින් සුව කිරීමට වෙද්‍යවරයාට හැකිවෙනවා.ඇතැම් ළමයින් එකම දේ කරනවා ඔබ දැක ඇති. මෙයත් ළමයින් තුළ පවතින මානසික දුබලතාවයක්. සාමාන්‍ය දරුවකුට සෙල්ලම් කාරයක් දුන් විට, එය කාරයක් ලෙස සලකා සෙල්ලම් කරනවා. කාර් එක රේස් කරනවා, කාර් එක බිම තබා යවනවා. ආදී වශයෙන්. autism ආබාධය ඇති ළමයෙක් සෙල්ලම් කාරයක් සමඟ සෙල්ලම් කරන්නේ එය කාරයක් ලෙස සලකා නොවෙයි.ඔහුට කාර් කීපයක් දුන් විට කාර් පෝලිමක් හදනවා. ඉන්පසුව ඒ දිහා බලාගෙන ඉන්නවා. එසේ නැතිනම් කාරයේ රෝදයක් පමණක් කරකවනවා. රෝදයට පමණක් ඇල්මක් දක්වනවා. කාරය කඩා හෝ එම රෝදය සමඟ සෙල්ලම් කරනවා. මෙය autism ළක්ෂණයක්. සාමාන්‍යයෙන් ළමයින් මවගේ පියාගේ හෝ වෙනත් අයකුගේ නිතර පෙනෙන කි‍්‍රයාවන් අනුකරණය කරනවා. මෙවැනි ළමයින් එසේ නෑ.ඇතැම් ළමයින් ඇතැම් පාටවලට ඇතැම් ඇඳුම්වලට, සුවඳවලට, අකමැති ස්වභාවයක් දක්වනවා. එක් එක් සංවේදී ඉන්ද්‍රියයන්ට අඩු සංවේදී බවක් හෝ අධි සංවේදී බවක් දක්වනවා. එසේම ඇතැම් ළමයින් නිතර බිම පෙරළෙනවා. එකම තැන කරකැවෙනවා, බිත්ති දිගේ හේත්තු වෙවී ඔහේ ඇවිදිනවා. ඇතැම් ළමයින් ආලෝකයට ප‍්‍රිය නැහැ. ඇතැමුන් ශබ්දවලට ආශා නැති නිසා කන් වසාගෙන ඉන්නවා.ඇතැම් දරුවන් “පුතා”, “දුව“ කියා හෝ, නම කියා හෝ කතා කළවිටත් නෑහුණා සේ ඉන්නවා. ඔවුන්ගේ සංවේදී බව අඩුයි. එවැනි ළමයින් ජීවත්වන්නේ ගල් ගුහාවක් තුළ ජීවත්වන ආකාරයෙන්. ඔවුන්ගේ ලෝක සීමාසහිතයි. එවැනි ළමයින් ඉගෙනීමට උනන්දුවක් දක්වන්නේ නෑ. සමාජය සමඟ මුසුවීමට උනන්දුවක් නෑ. මෙවැනි දරුවන්ට ප‍්‍රතිකාර කර ඔවුන් සිටින මානසික ගල්ගුහා තුළින් එළියට ගත යුතුයි.ඇතැම් ළමයින් බොහෝ දඟ ස්වභාවයක් පෙන්නුම් කරනවා. මෙයත් මානසික රෝගී තත්ත්වයක් ද?ඔව්. මෙය බොහෝ මව්පියන් මුහුණදෙන තත්ත්වයක්. ළමයින් තුළ පවතින මානසික ආබාධයක් ලෙස බොහෝ දෙමව්පියන් මෙය හඳුනාගන්නේ නෑ. මොවුන් අධි කි‍්‍රයාකාරී දරුවන් ලෙසයි හඳුන්වන්නේ. මෙම තත්ත්වය Attention Defficit Hyperactivity Disorder (ADHD) ලෙස හඳුන්වනවා. මෙම ළමයි තුළ අවධානය අඩුයි. කි‍්‍රයාකාරකම් වැඩියි.කි‍්‍රයාකාරී වැඩි එකම මෙම දරුවන්ට එක දෙයකට අවධානය යොමුකිරීම අපහසුයි. මෙවැනි දරුවන් ඉතා ආවේගශීලියි. උඩ නැඟීම, බිමට පැනීම නිවෙසේ බඩුබාහිරාදිය නිතර ඇදීම වැනි කි‍්‍රයාකාරකම් අධිකව පෙන්වනවා. මෙම හැසිරීම් නිවසට පමණක් සීමාවන්නේ නෑ. වෙනත් නිවෙසකට, පන්සලකට ගියද ඉතා දඟ හැසිරීම් පෙන්වනවා.පාසලේදී මෙවැනි ළමයින් ගුරුවරුන්ට විශාල කරදරයක් ලෙස හැසිරෙනවා. මොවුන් පන්තියට බාධා වන අයුරින් කිසිසේත්ම අදාළ නොවන ප‍්‍රශ්න ගුරුවරයාගෙන් අසනවා. තමන්ගේ වාරය එනතෙක් ඉවසා සිටීමට මොවුන්ට නොහැකියි.මේවා දරුවන් සිතාමතා කරන කි‍්‍රයාවන් නොවේ. ඔවුන් තුළ පවතින අධි කි‍්‍රයාකාරිත්වය නිසා සිදුවන කි‍්‍රයා බොහෝ මව්පියන් “ළමයි ඔහොම තමයි, ළමයි කොහොමත් දඟයිනේ.” කියා පවසනවා. එහෙත් මේ පිළිබඳව අවධානය යොමු කළ යුතුයි. කලක් ගත වන විට, මොළය ටිකින් ටික දියුණු වන විට මෙම තත්ත්වය තරමක් මඟහැරී යා හැනි වුවත් සියයට හැටක් පමණ සමහර ලක්ෂණ වැඩිහිටියන් වූ පසුව පවා පෙන්නුම් කරනවා.මෙවැන් තත්ත්වයකින් පෙළෙන දරුවන්ගේ ජීවිතයට විශාල වශයෙන් පාඩු සිදුවනවා. අඩු අවධානය නිසා අධ්‍යාපනය කඩාකප්පල් වෙනවා. එවිට ගුරුතුමිය වෙතින් පාසලේ අනික් ළමයින් වෙතින් කොන් වෙනවා. වැඩිහිටියන් වූ පසුව මත්පැන්, මත්ද්‍රව්‍යවලට ගොදුරුවන්නේ මෙවැනි දරුවන් බව හඳුනාගෙන තිබෙනවා. ඒ නිසා මෙවැනි අධි කි‍්‍රයාකාරී දරුවන් වෙද්‍යවරයකු වෙත යොමු කළ යුතුයි.මෙවැනි රෝගාබාධ සඳහා තිබෙන ප‍්‍රතිකාර මොනවාද?අධි කි‍්‍රයාකාරිත්වය වැනි රෝගවලට ඖෂධීය ප‍්‍රතිකාර තිබෙනවා. ඊට අමතරව ළමයින්ගේ හැසිරීම නිවැරැදි කරන චර්යාත්මක ප‍්‍රතිකාර මව්වරුන්ට පහදා දෙනවා. ගුරුවරුනුත් මෙවැනි දරුවන් පිළිබඳව අවදියෙන් කටයුතු කළ යුතුයි. මෙම රෝගවලදී දෙන ඖෂධීය ප‍්‍රතිකාර දීර්ඝකාලීනව ගත යුතු යැයි කියා බිය විය යුතු නෑ. බොහෝ ඖෂධ කෙටිකාලීනයි. එම ඖෂධවලින් සාර්ථක ප‍්‍රතිඵල ලබාගත හැකියි. ඇතැම් ඖෂධ පාසල් නිවාඩු කාලයේ දෙන්නේ නෑ. ඒ නිසා මෙම ප‍්‍රතිකාර ඉතාම සරලයි.මෙවැනි දරුවන් පිළිබඳව නිවෙසේ උදවිය, අවට සිටින්නන් කෙසේ හැසිරිය යුතුද?දරුවන් සැමවිටම උත්සාහ කරන්නේ තමන් කැමැති දේ ලබා ගැනීමටයි. තමන්ට අවශ්‍ය දේ නිවෙසේ කා වෙතින් හෝ ලබා ගැනීමට දරුවන් උත්සාහ කරනවා. ළමයෙක් කිසියම් වරදක් කළ විට “පුතේ ඒක වැරදි දෙයක්, නිවැරැදි දේ මේකයි” යනුවෙන් පෙන්වා දිය යුතුයි. අම්මා නිවැරැදි යැයි දරුවාට පෙන්වා දෙන දේ තාත්තා විසින් වැරදි යැයි පෙන්වා දීම සුදුසු නෑ.එවිට නිවැරැදි දේ කුමක්ද කියා තීරණය කරගැනීමට දරුවාට නොහැකි වෙනවා. දරුවා මානසික අවුලක පැටලෙනවා. එසේම ළමයෙක් සුළු හෝ හොඳ දෙයක් කළවිට එය අගය කිරීම ඉතාම වැදගත්. නිවෙසක වැඩකටයුතුවල කිසියම් පිළිවෙළක් තිබීම දරුවන්ගේ මානසික තත්ත්වය හොඳ වීමට ප‍්‍රබල හේතුවක්.සාකච්ඡාවකින් සකස් කළේ ගාමිණී සුසන්ත</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=av0901253</link>
    <topic>බුද්ධික මේ සැරේ කකුල් දෙකෙන් රිය පදවයි</topic>
    <author>රූපාන්ති බුලත්සිංහල</author>
    <content>කාංචනා දුරුතු මහේ පතිකුලයට ගියදාසැප සම්පත් හැරදමා වන සතුන් අතරට ගිය නිළියඕනෑවට වැඩි දඟ ළමයි ගැන මාපියන් සැලකිලිමත් විය යුතුයිබුද්ධික මේ සැරේ කකුල් දෙකෙන් රිය පදවයිඅපේකම රැගෙන ලොව පුරා සරන නෙත් ටී. වී‘මතට තිත’ ටෙලිනාට්‍ය මාලාවක් ලෙසකල එළියටආච්චිගේ ගී මඟෙන් ආලෝකය ලද දූ දරු මිනිබිරි කැලඩාන්සිං ස්ටාර් කිරුළ අකලංකටකුරුලු පාරාදීසයක අලුත් අත්දැකීමක්මගේ 13 වැනි උපන් දිනය ජීවිතේට අමතක කරන්න බෑදීපිකා චීන වෙසින්අජේ සල්මන් ‘දුම්’ දඩ කතිකොහොමඳ තොරතුරුවිවාහය මගේ ඇසින්මොන ප‍්‍රශ්න ආවත් මගේ ගමන මම යනවා“ඇයි? මොකක්ද ප‍්‍රශ්නෙ අර්මි.” (රසදුන නව කථාව)ගිනස් වාර්තා පොතට නම ඇතුළත් කරගන්න උත්සාහ දරන රංගන ශිල්පියෙක්, බුද්ධික රඹුක්වැල්ල.ඔබට මතක ඇති මීට ඉස්සර ඔහු රිවර්ස් එකට වාහනයක් පදවල වාර්තාවක් තැබුවා. රඟපෑම් කටයුතු කොච්චර තිබුණත් ගිනස් වාර්තා තබන්න බුද්ධිකට තිබෙන ආසාව නම් නැතිවෙන්නෙ නැති පාටයි. ඔන්න මේ දවස්වල ඔහු නැවත වතාවක් වාර්තාවක් තබන්න සූදානම් වෙනවා.මේ වාර්තාව තවත් අමුතු ආකාරයේ එකක්. පෙබරවාරි මාසේ 21 වැනිදා තමයි බුද්ධික මේ වාර්තාව තබන්න තෝරා ගත් දිනය. එදින උදේ 10 ට ඔහු මහනුවර සිට කොළඹ බලා කකුල්දෙකෙන් මෝටර් රථයක් පදවන්න බලාපොරොත්තු වෙනවා. වාහනය පණ ගැන්වීම, ගියර් මාරු කිරීම, වයිපර් එක කි‍්‍රයාත්මක කිරීම CD යන්ත‍්‍රයේ CD මාරු කිරීම මේ හැම දෙයක්ම ඔහු කරන්නෙ කකුල් දෙකෙන්.අත්දෙක පිටුපසට කර ගැට ගසාගෙන තමයි ඔහු මේ සඳහා සහභාගි වෙන්නෙ. කිලෝ මීටර් සිය ගණනක දුර දෙඅත් ගැටගසා ගෙන දෙපයින් එලවන්න හදන ඔහුගේ වේග සීමාව වෙන්නේ පැයට කිලෝමීටර් 30 ත් 80 ත් අතර. ලංකාවේ ගිනස් ඒජන්තවරයා වශයෙන් කටයුතු කරන දොස්තර ගීතාංජන මෙන්ඩිස්ගේ උපදෙස් හා අධීක්ෂණය යටතෙයි මේ කටයුත්ත කැරෙන්නෙ.මේ අවස්ථාව ඇත්තටම උත්සව ස්වරූපයක් ගන්නවා. දෙඅත් ගැටගසාගෙන කකුල් දෙකෙන් ඉදිරියට රිය පදවන්නේ, විශේෂයෙන් ම පැයට කිලෝමීටර් 30 - 80 ක වේගයෙන් අනෙකුත් වාහනත් පාරේ ගමන් කරත්දියි. රටේ ආරක්ෂක තත්ත්වය මත එක දිගටම නුවර ඉඳලා කොළඹට එන්න අපහසුතා ඇති වුණත් මේ කිලෝ මීටර් ගණන කවර් කරලා කොහොම හරි මම රෙකෝඩ් එක තියනවා. මේ අවස්ථාවට මට අනුග‍්‍රහය දක්වන්නේ මගේම මිතුරන් පිරිසක්. ඒ හැම දෙනාටමත් මේ අවස්ථාවේ ස්තුතිවන්ත වෙන්න ඕන.” බුද්ධික ‘රසඳුන’ ට පැවසුවා.රූපාන්ති බුලත්සිංහල</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=av0901254</link>
    <topic>අපේකම රැගෙන ලොව පුරා සරන නෙත් ටී. වී</topic>
    <author>රූපාන්ති බුලත්සිංහල</author>
    <content>කාංචනා දුරුතු මහේ පතිකුලයට ගියදාසැප සම්පත් හැරදමා වන සතුන් අතරට ගිය නිළියඕනෑවට වැඩි දඟ ළමයි ගැන මාපියන් සැලකිලිමත් විය යුතුයිබුද්ධික මේ සැරේ කකුල් දෙකෙන් රිය පදවයිඅපේකම රැගෙන ලොව පුරා සරන නෙත් ටී. වී‘මතට තිත’ ටෙලිනාට්‍ය මාලාවක් ලෙසකල එළියටආච්චිගේ ගී මඟෙන් ආලෝකය ලද දූ දරු මිනිබිරි කැලඩාන්සිං ස්ටාර් කිරුළ අකලංකටකුරුලු පාරාදීසයක අලුත් අත්දැකීමක්මගේ 13 වැනි උපන් දිනය ජීවිතේට අමතක කරන්න බෑදීපිකා චීන වෙසින්අජේ සල්මන් ‘දුම්’ දඩ කතිකොහොමඳ තොරතුරුවිවාහය මගේ ඇසින්මොන ප‍්‍රශ්න ආවත් මගේ ගමන මම යනවා“ඇයි? මොකක්ද ප‍්‍රශ්නෙ අර්මි.” (රසදුන නව කථාව)විදේශ විනිමය ඉපයීම සඳහා එතෙර ගොස් දහදිය වගුරුවන ශ‍්‍රී ලාංකිකයෝ බොහෝ වෙති. ඔවුහු රසාස්වාදයට කැමැත්තෝය. තමන්ගේ බසින් ජන ගීයක් ජන නැටුමක් භක්ති විඳීමට සිත් ඇත්තෝය. වෙනත් දේශයක තනි වූ විට අපේකම, අපේ දෙය ගිලිහී යන්නට ඇති ඉඩ ප‍්‍රස්ථාව වැඩි වුවත්, එය රැකගැනීමට බොහෝ දෙනෙක් උත්සාහ දරති.මේ නිසාම විදේශීය රටවල වෙසෙන ලාංකිකයෝ සාහිත්‍ය සංගම්, සංගීත කණ්ඩායම් ආදිය ගොඩනඟා ගනිති. තනිකම පාළුව සාහිත්‍ය රසය ආදිය මේ ආකාරයට තමන්ගේ ජීවිත කෙරෙහි ළඟා කර ගැනීමට වෙහෙසෙති.මෙවැනි රසාස්වාදයක් අවැසි ශ‍්‍රී ලාංකිකයන් උදෙසා දේශයේ අභිමානය, මව්බිමේ සිට ලොවට රැගෙන යන නවතම සැටලයිට් රූපවාහිනී නාලිකාව නෙත් ටී.වී. මේ වනවිටත් යුරෝපීය රටවල සංඛ්‍යාත 11938H ඔස්සේ කි‍්‍රයාත්මක වෙයි.ලෝකයේ රටවල් 152 ක් පුරා විකාශය කෙරෙන මේ නාලිකාව ස්වාධීනව කටයුතු කෙරෙන අතර කිසිදු සැටලයිට් නාලිකාවක් සමඟ සම්බන්ධතාවක් නොදක්වයි. පැය විසි හතර පුරාම වැඩසටහන් කි‍්‍රයාත්මක කෙරෙන නෙත් ටී.වී. මඟින් ප‍්‍රයෝජනවත් වැඩසටහන් පෙළක් විකාශනය වේ.විනෝදය, දැනුම, කාලීන සිදුවීම්, ප‍්‍රවෘත්ති රැගත් වැඩසටහන් අපූරු ආකාරයට පෙළගැස්සවීම නෙත් ටී.වී.වලට ආවේණික වූවකි.”ටෙලි නාට්‍ය, විනෝද වැඩසටහන් ආදිය අපි ඉදිරිපත් කරනවා. මේ මඟින් ගතින් දුර සිටියත් සිතින් අපේ මව්බිම සමඟ සිටින්න අපි හුරු කරනවා. රට ගියහම සිංහලත් මතක නැති වෙන තරම් අපේකම අපෙන් දුරස් වෙන එකක් නැහැ එතකොට.” නෙත් නාලිකාවේ ප‍්‍රධාන විධායක කළමනාකරණ අධ්‍යක්ෂ තුසිත හල්ලොලුව මහතා දැක්වූයේ එවැනි අදහසකි.තමන්ගෙ රටේ තොරතුරු දැනගන්න ශ‍්‍රී ලාංකිකයන්ට මූලික අයිතියක් තියෙනවා. ඒ නිසා අපේ රටේ විත්ති එතෙරට ගෙනියන්න අපි මූලික වෙනවා. ඒ සභාපති සුජීව ප‍්‍රියශාන්ත හෙට්ටිආරච්චි මහතා ගේ අදහස.විධායක අධ්‍යක්ෂ – නිහාල් කිරිඇල්ල, මෙහෙයුම් අධ්‍යක්ෂ තේජා ඉද්දමල්ගොඩ, අලෙවි අධ්‍යක්ෂ ප‍්‍රසංග ජයකොඩි, අලෙවි ජාත්‍යන්තර අධ්‍යක්ෂ – චමින්ද සුනිමල්, වැඩසටහන් අධ්‍යක්ෂ මහේෂ් බණ්ඩාර, ප‍්‍රවෘති ප‍්‍රධානී උෂාන්ත වර්ණකුමාර යන මහත්වරු නෙත් ටී.වී. වැඩසටහන් ඔබ වෙත ගෙන ඒමේලා ප‍්‍රමුඛයෝ වෙති. මෙරට සිටින්නන්ට ද අන්තර්ජාලය ඔස්සේ www.NethT.V.com වැඩසටහන් රසවිදිය හැකිය.රූපාන්ති බුලත්සිංහල</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=av0901255</link>
    <topic>‘මතට තිත’ ටෙලිනාට්‍ය මාලාවක් ලෙස</topic>
    <author>වසන්ත ජයසිංහ ආරච්චිගේ ඡායාරූප - දුෂ්මන්ත මායාදුන්නේ  </author>
    <content>කාංචනා දුරුතු මහේ පතිකුලයට ගියදාසැප සම්පත් හැරදමා වන සතුන් අතරට ගිය නිළියඕනෑවට වැඩි දඟ ළමයි ගැන මාපියන් සැලකිලිමත් විය යුතුයිබුද්ධික මේ සැරේ කකුල් දෙකෙන් රිය පදවයිඅපේකම රැගෙන ලොව පුරා සරන නෙත් ටී. වී‘මතට තිත’ ටෙලිනාට්‍ය මාලාවක් ලෙසකල එළියටආච්චිගේ ගී මඟෙන් ආලෝකය ලද දූ දරු මිනිබිරි කැලඩාන්සිං ස්ටාර් කිරුළ අකලංකටකුරුලු පාරාදීසයක අලුත් අත්දැකීමක්මගේ 13 වැනි උපන් දිනය ජීවිතේට අමතක කරන්න බෑදීපිකා චීන වෙසින්අජේ සල්මන් ‘දුම්’ දඩ කතිකොහොමඳ තොරතුරුවිවාහය මගේ ඇසින්මොන ප‍්‍රශ්න ආවත් මගේ ගමන මම යනවා“ඇයි? මොකක්ද ප‍්‍රශ්නෙ අර්මි.” (රසදුන නව කථාව)සුදත්ත තිලකසිරි ඒ ගැන කතා කරයිඑදා ඔහු පටන් ගත්තේ ගායකයකු විදිහට. ඒත් අතරමඟ යොමුවුණේ රංගනයට. ඉන් පසු ටෙලිනාට්‍යය නිෂ්පාදනයට අධ්‍යක්ෂණයට. අභියෝග මඟහැර යාම නොව ඒවාට මුහුණදීම ඔහුගේ ගති ලක්ෂණයයි.සුදත්ත තිලකසිරි කා අතරත් ජනප‍්‍රිය කෙළින් කතා කරන කියන්නට ඇති දේ මූණට කියන රංගන ශිල්පියකු විදිහට. මේ වනවිට වත්මන් දේශපාලන කරළියෙත් කලාකරුවකු ලෙස ඔහු කි‍්‍රයාකාරියි. මේ දිනවල ‘මතට තිත’ නමැති ඒකාංගික ටෙලි නාට්‍ය මාලාව ගෙනෙන්නට සූදානම් වන අතරතුර ඔහු හා දිග හැරුණු සංලාපයයි මේ.‘මතට තිත’ ටෙලිනාට්‍ය මාලාවකට නඟන්න හිතුවේ ඇයි?ඇත්තටම බීමත්කම අද රටේ දැවෙන ප‍්‍රශ්නයක්. විශේෂයෙන් ම ග‍්‍රාමීය මට්ටමෙන් මෙය දැඩි ලෙස බලපා තියෙනවා. මේ නිසා පවුල් සංස්ථාවන් තුළ නැඟෙන අර්බුද වැඩියි.අතිගරු ජනාධිපති තුමන්ගේ සංකල්පයක් අනුව ‘මතට තිත’ වැඩසටහන කි‍්‍රයාත්මක වෙන්නේ. මේ උවදුරේ බරපතලකම තේරුම් ගෙනයි. මතට තිත සංකල්පය පෝෂණය කරලීමේ අරමුණින් ‘මතට තිත’ ඒකාංගික ටෙලි නාට්‍ය මාලාව කරන්න මම කල්පනා කළේ.බොහෝ දුරට මේ ටෙලි නාට්‍ය නිර්මාණය වෙන්නෙත් ග‍්‍රාමීය සමාජ පරිසරය කේන්ද්‍ර කරගෙනයි.මේ වෙනකොට එහි වැඩකටයුතු කොහොම ද?මගේ බලාපොරොත්තුව කොටස් 25 ක් පමණ දක්වා යන්න. දැනට කොටස් 10 ක පමණ වැඩ අවසන්. ගාමිණී රත්නසිරි, නිමල් නවරත්න, කුමාර අටුපොළ මේ නාට්‍ය මාලාවෙ තිර පිටපත් ලියනවා. ඇත්තටම සමහර නිර්මාණ කැරෙන්නේ සත්‍ය කතා පාදක කරගෙනයි. රංගනයෙන් සුමින්ද සිරිසේන, සරත් චන්ද්‍රසිරි, සරත් කොතලාවල, ගයනා සුදර්ශනී ඇතුළු විශාල නළු නිළි කැලක් දායකත්වය ලබාදෙනවා.ටික කලක් ඔබ විදේශගත වෙලා හිටියා. නැවත ලංකාවට එන්න හිතුණේ කලාව නිසා ද?මගේ පවුලේ හැමෝම වගේ ඉන්නේ එංගලන්තයේ. නමුත් අපිට කැක්කුමක් තියෙනවනේ මේ මගේ රට කියලා. මං අවුරුදු 7 ක් එංගලන්තේ හිටියා. එහි හොඳින් ජීවත් වුණා. ජීවත් වෙනවා කියන්නේ කනවා - බොනවා කියන එක විතරක් නෙමෙයිනේ. ගායකයෙක් වෙන්න මං හිතුවා.කැසට් එකක් කළා. යම් දුරකට ගීත ජනප‍්‍රිය වුණා. ඊට පස්සේ රංගන ජීවිතයට ඇතුළු වුණා. මහා ගොඩක් රඟපාලා පෙ‍්‍ර්ක්ෂකයන් අතරට ගිහින් නැහැ. නමුත් මේ මගේ ජනප‍්‍රියත්වය මට ඇති. පළමු වතාවට මේ අලුත් අවුරුද්දේ මට චිත‍්‍රපටයකටත් කතා කළා.ටෙලිනාට්‍යය චිත‍්‍රපටවලට ආරාධනා ඔබට ලැබෙන්නේ අඩුවෙන්. ඇයි ඒ?ඒකට මූලිකම හේතුව මම කෙළින් කතා කිරීම. අද කලාවේ ඉන්න සමහර අය කරන බොරුව දැක්කම මට දරාගන්න බැහැ. ඒ වාගෙ දෙයක් දැක්කහම මම කෙළින් ම කියනවා. ඒක අර කලාව තුළ සද්භාවයෙන් ඉන්න මිනිස්සුන්ට කරන යුතුකමක්. අද ගොඩක් දෙනෙක් මේ වගේ දේවල් දැක දැකත් කතා කරන්නේ නැහැ. තමන්ට ලැබෙන චරිත නැතිවෙයි කියලා.මට ඒක ප‍්‍රශ්නයක් නෙමේ. මට අවුරුද්දකට එකක දෙකක රඟපෑවම ඇති. අද සමහර අය ඉන්නවා දවසකට ටෙලි නාට්‍ය පහක විතර. හැබැයි එක චැනල් එකක සිරිපාල ගේ චරිතයත් තවත් චැනල් එකක එයා කරන ‘සුමනසිරි’ චරිතයෙත් වෙනසක් නෑ. එහෙම රංගන ශිල්පියෙක් වෙන්න නම් මට ඕන නැහැ.ටෙලි නාට්‍යයක් අධ්‍යක්ෂණය කරමින් එහිම රඟපෑම කොයි තරම් දුරට සාධාරණ ද කියල කෙනෙක් ඇසුවොත්.මම බලාපොරොත්තු වුණා ඔබෙන් ඔය ප‍්‍රශ්නය. නමුත් මූලිකම දේ මෙය අභියෝගයක් නේ. මුදල් තිබුණු පලියට නාට්‍යයක් කරන්න බැහැ. සමීක්ෂණ මණ්ඩලවලට දාලා අනුමත වෙන්න ඕන. මගේ ඔළුවේ මැවෙන චරිතයක් වෙන කෙනෙකුට වඩා මට දැනෙන ගතිය වැඩියි. එහෙම චරිතයක් රඟපෑමේ ඇති වැරැද්ද මොකක්ද?කි‍්‍රයාකාරී දේශපාලනයට මැදිහත් වීම කලාකරුවාගේ භූමිකාවට වැදගත් කියා ඔබ හිතනව ද?මම කතා කරන්නේ මට සාපේක්ෂව. මේ රට පසුගිය වකවානුවල මුහුණ දුන්නු ඒ අඳුරු ත‍්‍රස්තවාදය අද අවසන් වෙමින් විජයග‍්‍රාහී මොහොතක අපි ඉන්නේ. අතිගරු ජනාධිපතිතුමන්ට මේ මොහොතේ අපි ශක්තියක් විය යුතුයි. කලාකරුවන් විදිහට අපි එකට එක්ව කටයුතු කරන්න ඕනෑ මොහොතක් මේ. ඒ ගැන අපට තියෙන්නේ ආත්ම තෘප්තියක් මිසක් පෞද්ගලිකව අපි ලබාගත්තු වාසියක් නැහැ.ටෙලි නාට්‍ය අධ්‍යක්ෂණයෙන් සිනමා අධ්‍යක්ෂණයට එන්න බලාපොරාත්තුවක් ඔබට නැද්ද?චිත‍්‍රපටයක් කරන්න ලොකු සූදානමක් නැහැ. (සිනාසී) ලොතරැයියක් ඇදුණොත් කරනවා. හීනයක් තියෙනවා ඉදිරියේදී බලමු සඵල කරගන්න. කීර්ති බණ්ඩාරගේ අලුත් චිත‍්‍රපටයේ රංගනයට ආරාධනාවක් ලැබුණා. ‘අලිපැටියෝ බලාගෙනයි’ ළමා චිත‍්‍රපටයේ පියාගේ භූමිකාවටයි මම එක්වෙන්නේ.සැබෑ ජීවිතයෙන් දැන් ඔබ දරු තිදෙනෙක්ගේ පියෙක්.ඒ තමයි මගේ ලොකුම ශක්තිය. මගේ බිරිඳත් (සුමුදු) බොහෝ වෙලාවට නිෂ්පාදනයෙන් නිර්මාණ වලට දායක වෙනවා. ඒ වගේ ම පුතා සුපුන් දැන් ලයිසියම් ජාත්‍යන්තර පාසලේ 10 වසරේ. දුව යසෝදරාත් එම විදුහලේ ම 6 වසරේ. පොඩි දුව සුපුනි තිලකසිරි 4 වසරේ. දරු තිදෙනාම කලාවට හුඟක් සමීපයි. ඒ වගේ ම ආගම - දහමට ලැදියි. මේ යන ගමනේ මගේ බිරිඳත් දරුවනුත් මට යෝධ සෙවණැල්ලක්.වසන්ත ජයසිංහ ආරච්චිගේ ඡායාරූප - දුෂ්මන්ත මායාදුන්නේ  </content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=av0901256</link>
    <topic>කල එළියට</topic>
    <author>සටහන - උග්ගල්ලේ සිරිසේන රාජපක්ෂ</author>
    <content>කාංචනා දුරුතු මහේ පතිකුලයට ගියදාසැප සම්පත් හැරදමා වන සතුන් අතරට ගිය නිළියඕනෑවට වැඩි දඟ ළමයි ගැන මාපියන් සැලකිලිමත් විය යුතුයිබුද්ධික මේ සැරේ කකුල් දෙකෙන් රිය පදවයිඅපේකම රැගෙන ලොව පුරා සරන නෙත් ටී. වී‘මතට තිත’ ටෙලිනාට්‍ය මාලාවක් ලෙසකල එළියටආච්චිගේ ගී මඟෙන් ආලෝකය ලද දූ දරු මිනිබිරි කැලඩාන්සිං ස්ටාර් කිරුළ අකලංකටකුරුලු පාරාදීසයක අලුත් අත්දැකීමක්මගේ 13 වැනි උපන් දිනය ජීවිතේට අමතක කරන්න බෑදීපිකා චීන වෙසින්අජේ සල්මන් ‘දුම්’ දඩ කතිකොහොමඳ තොරතුරුවිවාහය මගේ ඇසින්මොන ප‍්‍රශ්න ආවත් මගේ ගමන මම යනවා“ඇයි? මොකක්ද ප‍්‍රශ්නෙ අර්මි.” (රසදුන නව කථාව)පහ වසර ශිෂ්‍යත්වය සමත් ව කෝට්ටේ ජනාධිපති විදුහලෙන් කොළඹ තර්ස්ටන් විදුහලට පැමිණීම ඔහුගේ කලා හැකියාවන් ඔප් නංවාගැනීමට මහත් අඩිතාලමක් විය. ඔහු පුරා වසර හතරක් තර්ස්ටන් කලා උලෙළට අනුපමේය දායකත්වයක් දෙමින් විදුහල් වේදිකාවේ නාට්‍ය නිර්මාණකරණයට ද පිවිසීමෙන් කා අතරත් කතා බහට ලක්විය. ඔහු නමින් සචිත‍්‍ර අනූපම රාහුබද්ධය.පසුකලෙක ඔහු බෙල්ලන්විල බෝධිරාජ දහම් පාසලේ ප‍්‍රධාන ශිෂ්‍ය නායකත්වයට පත්ව ‘ගාන්ධර්ව‘ නාට්‍යයක් නිෂ්පාදනය කර එය කොළඹ දිස්ති‍්‍රක්ක තරගයේ දෙවන ස්ථානයට ගෙන ඒමට සමත් විය.ළමා නාට්‍යකරණයට විශේෂ ලැදියාවක් දැක්වූ සචිත‍්‍ර පසු කලෙකදී ‘නිදහසේ වීරයෝ’ නාට්‍ය ඇතුළු ළමා නාට්‍ය කීපයක් ද සංස්කෘතික සංදර්ශන කීපයක් ද ඉදිරිපත් කළේය.ජාතික රූපවාහිනියේ ළමා නාට්‍ය අංශයට සම්බන්ධ වූ ඔහු පෙ‍්‍ර්මලාල් අතුකෝරල කලාකරුවා සමඟ රූපවාහිනි ළමා නාට්‍ය සඳහා දායකත්වය දුන්නේය.ඉන් අනතුරුව ළමා නාට්‍ය නිෂ්පාදිකාවක වන ශ‍්‍රීමතී ලියනගේ මහත්මියගේ මගපෙන්වීම යටතේ රූපවාහිනී වැඩසටහන් නිෂ්පාදනය ගැන දැනුමක් ලබාගත්තේ ය.ඒ කාලයේ ඔහු ‘රන්ඔන්චිල්ලා’ ඇතුළු ප‍්‍රසංග රාශියකට රංගන යෙන්ද නිවේදනයෙන් ද දායක විය.ඊට පසු මැක්ස් ටෙලිවිෂන් ළමා නාට්‍ය අංශයට සම්බන්ධ වූ සචිත‍්‍ර නාට්‍ය නිර්මාණය හා නිවේදන අංශය පිළිබඳ දැනුමක් ලබා ගත්තේ ය.පසුව ටෙලිවිව් ආයතනය මගින් පවත්වන රූපවාහිනි වැඩසටහන් නිෂ්පාදනය හා අධ්‍යක්ෂණය පිළිබඳ වූ ඩිප්ලෝමා සහතිකයට ද හිමිකම් කීය.සිංහල සංස්කෘතික ආයතනයේ නාට්‍ය අනුමණ්ඩලය මෙහෙයවන නාට්‍ය කණ්ඩායමට ඇතුළු වූ සචිත‍්‍ර ප‍්‍රවීණ නාට්‍යවේදී දයා වයමන් ගේ ‘චක‍්‍ර දෙකක්’, ‘අව නඩුවක්’, ‘රෝයල් නයිට්’, ‘ප‍්‍රතිමාවත’, ‘නඩුනිමිත්ත’ යන නාට්‍යවලට රංගදායකත්වය ලබාදුන්නේ ය.‘ලෝචනා’ හා ‘ගමනක රිද්මය’ නමින් වූ වාර්තා චිත‍්‍රපටයට හා කෙටි නාට්‍යයට අමතරව ‘ආරච්චි කෝලම’ නමින් රූපවාහිනී වේදිකා නාට්‍යයක් ද ඔහු අතින් නිර්මාණය කෙරිණ.රංගන ශිල්පීන් විශාල සංඛ්‍යාවකගේ දායකත්වයෙන් නැටුම් ගැයුම් වලින් සපිරි ‘වාසල නාඩගම’ නමින් නාට්‍යයක් මේ දිනවල ඔහු විසින් නිර්මාණය කරමින් සිටින අතර එය ළඟදීම ප‍්‍රසිද්ධ වේදිකාවට ගෙන ඒමට නියමිතය.තමා කලා දිවිය අර්ථවත් කිරීමට දිරිය ලබා දුන් සැළසුම් ශිල්පී ධර්මසිරි රාහුබද්ධ පියාටත් ප‍්‍රසිද්ධ නීතිවේදිනි සුනීතා ඩයස් රාහුබද්ධ මවටත් සිය ගෞරවය පුද කරන සචිත‍්‍ර රූපා ගුණවර්ධන අනුලා ඒකනායක ගාමිණී සමරකෝන් යන ගුරු මහත්ම මහත්මීන්ටත් දිරිය දුන් සැමටත් සිය ප‍්‍රණාමය පුද කර සිටී.සටහන - උග්ගල්ලේ සිරිසේන රාජපක්ෂසෙනසුරාදා දිනයන්හි ජාතික රූපවාහිනියෙන් විකාශය වන දේවින්ද කෝන්ගහගේ ගේ ‘සදිසි තරණය’ නාට්‍යය නරඹනවා නම් මේ මුහුණ ඔබට මතක ඇති. ඔහු තමයි සදිසි තරණයේ එන ‘ජයවර්ධන’. ජයවර්ධන ලෙසින් රංගනයට එක්වන ඔහු සුනිල් වල්පිටයි.සුනිල් වල්පිට කැලණිය ගුරුකුල විද්‍යාලයෙන් සිප් සතර හැදෑරුවෙකි. ඒ කාලයේ පටන්ම වේදිකා නාට්‍ය සඳහා ඔහු රංගනයෙන් එක් විය. පසුව ඔහු හෝටල් ක්ෂේත‍්‍රයට සම්බන්ධ වූ නිසාවෙන් කලාවෙන් මඳකට ඈත් විය.කලාව කෙරෙහි ඔහුගේ ඇති ඇල්ම කොතෙක් ද කිවහොත් පසුව ඔහු හෝටල් ක්ෂේත‍්‍රයෙන් ඉවත්ව යළිත් කලා ක්ෂේත‍්‍රයට පිවිසියේය. සුදත් රෝහණගේ ‘උතුවම් කන්දේ සරදියෙල්’, සහන් විජේසිංහගේ ‘සුදු හාමිනේ’, ‘වනබිමේ සිරකරු’, ‘සසර සෙවණැලි’ වැනි ටෙලි නාට්‍ය රැසක විවිධ චරිත ඔහු නිරූපණය කළේය.පසුගිය දිනවල මම දමිතා අබේරත්නගේ ‘සසර සරණී’ ටෙලි නාට්‍යයේත්, මාලක නන්දන අධ්‍යක්ෂණය කළ නත්තල් ටෙලි නාට්‍යයේත්, සුද්දි ටෙලිනාට්‍යයේත් රඟපෑවා.මීට කලකට ඉස්සර විලියම් ඔලම්ස් අධ්‍යක්ෂණය කළ ‘සමුනොගන්න සුගන්ධිකා’ චිත‍්‍රපටයේත් අශෝක හඳගමගේ ‘අක්ෂරය’ සහ දයාරත්න රටගෙදරගේ ‘නිල් දිය යහන’ චිත‍්‍රපට වලත් රඟපෑවා.කොහොමටත් දැනට මම ටෙලිනාට්‍ය 18 – 20 ක විතරත්, චිත‍්‍රපට 6 ක විතරත් රඟපාලා තිබෙනවා. ඉදිරියේදී මගේ අදහසක් තිබෙනවා තිර පිටපත් රචනය පැත්තටත් යොමු වෙන්න.හේමාලි</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=av0901257</link>
    <topic>ආච්චිගේ ගී මඟෙන් ආලෝකය ලද දූ දරු මිනිබිරි කැල</topic>
    <author>ඉනෝකා පෙරේරා බණ්ඩාර</author>
    <content>කාංචනා දුරුතු මහේ පතිකුලයට ගියදාසැප සම්පත් හැරදමා වන සතුන් අතරට ගිය නිළියඕනෑවට වැඩි දඟ ළමයි ගැන මාපියන් සැලකිලිමත් විය යුතුයිබුද්ධික මේ සැරේ කකුල් දෙකෙන් රිය පදවයිඅපේකම රැගෙන ලොව පුරා සරන නෙත් ටී. වී‘මතට තිත’ ටෙලිනාට්‍ය මාලාවක් ලෙසකල එළියටආච්චිගේ ගී මඟෙන් ආලෝකය ලද දූ දරු මිනිබිරි කැලඩාන්සිං ස්ටාර් කිරුළ අකලංකටකුරුලු පාරාදීසයක අලුත් අත්දැකීමක්මගේ 13 වැනි උපන් දිනය ජීවිතේට අමතක කරන්න බෑදීපිකා චීන වෙසින්අජේ සල්මන් ‘දුම්’ දඩ කතිකොහොමඳ තොරතුරුවිවාහය මගේ ඇසින්මොන ප‍්‍රශ්න ආවත් මගේ ගමන මම යනවා“ඇයි? මොකක්ද ප‍්‍රශ්නෙ අර්මි.” (රසදුන නව කථාව)වසන්තා සන්දනායක පවුලේ කතාව...        වසන්තා සන්දනායකවසන්තා සන්දනායක යුගය ගැන නොදන්න අද පරපුර වුණත්, ඇගේ ගී මිහිර විඳිනව.වසන්තා - දයා හේමන්තා යුග දෙකෙන් පසු, අද සුප‍්‍රියා සහ සධානාත් ඒ ගී ගයන නිසා.’සුර ලලනාවියේ - ගැමි මනමාලියේ යන්නේ කොයිදෝ - හැන්දෑ කාලයේ තනිවී කෝමළ මුහුණේ හසරැලි පාලා... ල..ලා...ල..ලා...ල...ලා..එක ගීයක් මතක් කරලා කොහොම නවතින්නද... එකකට එකක් දෙවැනි නැති ගී මිහිරක්.’රඟන රැඟුම් – ගයන ගැයුම් සතුට සදා දේ... දෝත් සලා - දෑත් විදා රඟන විලාසේ... ඔඕ..ඕ.. රඟන රැඟුම් සීන් - සිනිඳු දෙතොල අගින් නිතර සිනාසේ... තාල් යොදා රඟන පදේ අරුත කියා දේ... තාන තනා නේ...’බලන්න, ඔබට මතකද කියල මේ ගීයත්.’දොළ ළඟ ගුරු පාර දිගේ ඒ..වී සිනා පපා - ටිකිරි නඟා..’මහියංගන සෑ රදුන් වඳින කාටත් මේ ගීය අමතක වෙන්න විදිහක් නෑ.’මහවැලි නදියේ - අසබඩ සැදියේ මහියංගන තූපේ... වඳිනට අපි යනවා .... තොටියෝ....’අරුතින් – තනුවෙන් – ගායනාවෙන් පිරිපුන් ගීවල මිහිර තව කල්පයක් ගියත් එහෙමමයි.වසන්තා සන්දනායක කියන්නෙත් නානා ප‍්‍රකාර ගී මිහිර දසත විහිදුවා ලූ පරපුරක පුරුකක්.ඇගේ මල්ලී, එම්.එම්.ධර්මදාස පෙරේරා. අපේ රටේ ප‍්‍රවීණ ගායිකා සුජාතා අත්තනායකගේ, රංජනී පෙරේරගෙ සහ සුසිල් පෙරේරාගේ පියා.වසන්තට දරු හය දෙනෙක්.සරත් සන්දනායක ඇගෙ වැඩිමල් පුතු. අවුරුදු 16 පටන් ඔහු සිය මව හා ගයනවා.රූපශිකා’ඔන්න පුතේ – ඔය නාමල නෙළා වරෙන් කැලණි ගඟේ ඔරු යනවා - බලා වරෙන්...’ ’මගේ දයාබර ගැමුණු පුතේ පිය රාජ තුමා - කිපිලා තබනවාලු ඔබ – හිරකරලා...’’ගලේ යන්න බැහැ අම්මේ ගල රත්වෙනවා...’ඔය වගේ ගී රැසක් සරත් ගායනා කළේ සිය මව එක්ක.ශ‍්‍රීමතී සන්දනායක පවුලෙ දෙවැනියා. ළමා පිටියෙ පටන් ඈත් බොහෝ කල් ගැයුවා.දයා හේමන්තා, පවුලෙ තුන්වැන්නී. සුප‍්‍රියා සහ සධානගෙ අම්මා ඈ.සිසිර පුතු ඊළඟට.සුජාතා සන්දනායක පස්වැන්නී.සංගීත ගුරුවරයෙක් හා සරල ගී ගායකයෙක් ලෙස අදත් කි‍්‍රයාකාරී ගාමිණී, සන්දනායක මේ පවුලේ බඩපිස්සා.සංගීතයට ආසා වුවත් දූ දරු හයදෙනෙකුත් එක්ක වසන්තා කෙසේ නම් ගායිකාවක වන්න ඇතිද..ඒ ගැන හොඳ හැටි දන්නෙ ඇගේ මඟම ගිය දෙවැනි දූ දයා හේමන්තා.”අපේ අම්මා ප‍්‍රසිද්ධ ගායිකාවක් වුණේ විවාහ වෙලා දූ දරුවො ලැබුණටත් පස්සෙ. තාත්තත් සංගීතයට බොහොම ලැදි කෙනෙක්.අපේ මාමා ධර්මදාස විවාහ වුණේ වටර් හෝල් නිළියක වූ විමලාකාන්තා සමඟ. (සුජාතා අත්තනායකගේ මව) ඈ තමයි අම්මව ටවර්හෝල් වේදිකාවට එක්ක ගියේ.සුප‍්‍රියාඒ, නූර්ති – නාඩගම් – ටවර් රඟහල වේදිකාවෙ අඩු නැති යුගයක්. අම්මගෙ හැකියාව දැකල, ලොකු නැන්දා උදව් කළා අම්මා ගායිකාවක් වුණා. ප‍්‍රවීණ ගුවන්විදුලි ශිල්පී මර්වින් සේනාරත්න තමයි අම්මගෙ බොහොමයක් ගීත රචනා කළේ. තනු නිර්මාණය කළේ.අයියයි – අම්මයි ගැයූ ගීත වගේම, බලන්න බුදු සාමිනී – දරන්න බෑ සෝගිනී.., බුදු හිමි දැක්මට.., සුර ලලනාවියේ, ගයන – ගැයුම් වගේ ගී රැසක්ම..”වසන්තා සන්දනායක ගැයූ ගී ප‍්‍රමාණය 3000 කට වැඩි මිසක් අඩු නැති.”අම්ම ඒ කාලෙ ප‍්‍රසංගවලට රට පුරාම ගියා. අපේ තනියට හිටියෙ ආච්චියි. වැඩට හිටි අයයි. කානිවල් බජව්, පැදුරු සාජ්ජ තමයි ඒ කාලෙ ජය පහට තිබුණෙ.සරත් අයියයි, ශ‍්‍රීමතී අක්කයි තමයි හරි හරියට ඒ කාලේ ගැයුවෙ. මං කවදත් පස්ස ගැහුවා.අක්කත් විවාහවෙලා ගියාට පස්සෙ ගුවන් විදුලි වැඩසටහනකට ළමයෙක් මදිවෙලා අම්මගෙන් මං ගැන අහල තිබුණෙ ලතීෆ් මාස්ටරුයි, පී.එල්.ඒ.සෝමපාල මහත්තයයි.’ඔයා කියනවද...’ වැඩි විශ්වාසයක් නැතිවඅම්මා මගෙන් ඇහුවම මං ‘හා’ කිව්වා.‘ඇත්තටම කැමතිද...’ අම්ම ආයෙත් ඇහුවෙ සැක හැර දැනගන්න. එතකොට මට ඇති අවුරුදු 14 ක් තරම. ඒ ආධුනික වැඩසටහනේ මං අම්මගෙ, ‘රඟන- රැඟුම්’ ගායනා කළා.සංජානාගීතය අවසන් වෙනකල් අම්මා මං ළඟටම වෙලා උන්නා. ඉවර වෙච්චි ගමන්, “මං හිතුවෙ නැහැ මේ තරම් හොඳට ඔයා කියයි කියල...” පුදුමයෙන් මං දිහා බලා හිටියා. ඊට පස්සෙ අම්මගෙ බොහෝ සරල ගී වැඩසටහන්වලදි සහය ගායනයෙන් මං සම්බන්ධ වුණා...’කැලණිය වෙදමුල්ල මහ විදුහලේ ඉගෙනගන්න කාලෙවත් සංගීතයට ඇල්මක් නොදක්වපු දයා හේමන්තා ඔය සිදුවීමෙන් පස්සෙ, ගුවන් විදුලියෙ සරල ගී පරීක්ෂණයෙනුත් සමත් වෙනවා.ඈ ජනප‍්‍රිය චිත‍්‍රපට පසුබිම් ගායිකාවක් වන්නෙ විවාහයෙන් පස්සෙ..චිත‍්‍රපට අධ්‍යක්ෂ ශාන්ති අබේසේකර ඇගේ සැමියා.ඔහු හැදූ ‘වහල් දූපත’ චිත‍්‍රපටයෙ එන මේ ගීයයි, දයා හේමන්තගෙ පළමු චිත‍්‍රපට ගීය වන්නේ.තම සැමියා ශාන්ති අබේසේකර හා චන්ද්‍රකලා නම් නිළිය ප‍්‍රධාන චරිත රැඟූ වහල් දූපතේ මේ පෙම් යුවළටමයි, දයා හේමන්තා සහ ඇගේ සොයුරු සරත් මේ පසුබිම් ගීය ගැයුවෙත්.සුදෙව්මද සීත නල රැල්ල - දැඟලිල්ල පා සැනසිල්ල දී දසත – විසිරී ගියා සිතිවිල්ල ඉතිරී - සැනසිල්ල පැතිරී පෙම් ලෝකයේ සුවඳ – විසිරී ගියා ඔය බැල්ම දෙන කැල්ම - සුරගීත පා සුරතල්ම බව වේය – රහසක් කියා දුක තැල්ම නැතිවී - සිත ඇල්ම මතුවී පම් ලෝකයේ සුවඳ – මුසුවී ගියා...’මුල් ගීයේ හිමිකරුවන් ජීවත්ව සිටියදීම, අද මේ ගීය ඇහෙන්නෙ වෙනත් යුවළකගේ හඩින. කනගාටුවට කාරණයක් වගේම, ගී කොල්ලයක තවත් පූර්වාදර්ශයක්.තිහාරියේ මානෙල් පෙරේරා කිවිඳු ලියූ මේ ගීයට මනරම් සංගීතය යෙදුවෙ ආර්.මුත්තුසාමි මාස්ටර්.සුනිලා චිත‍්‍රපටයට මොරිස් දහනායක හා ඈ ගැයූ මේ ගීය අදත් කොයිතරම් ජනප‍්‍රියදැයි ... මොහොතක් සිතන්න.සධානාරස මියුරු කතා - සිඟිති සිනා සුදාගෙ මූණේ අද නම් හොඳටම පාට වැටී පුන්සඳ වාගේ... මල් කැකුළු පිපී – පුබුදු වුණා වසන්ත කාලේ අද පෙම් යුවළක් එකතු කළා - ඉස්තිර ආලේ’වහල් දූපත, සුනිලා විතරක් නෙවෙයි, මාතෘ භූමි, දාමරිකයෝ, සිදාදියෙන් හයක්, දෙයියන්නෙ රටේ, මව්බිම නැතිනම් මරණය, 97... වැනි චිත‍්‍රපට දහයක පමණ ඈ පසුබිම් ගායනා කළත්, වැඩිමනත්ම ඈ ගැයුවෙ සිය සැමියාගේ චිත‍්‍රපටවල පමණක් වීමයි විශේෂත්වය.සුවච – කීකරු බිරියක් දෝ කියල හිතෙන තරමට ඇයට තිබුණෙ සැමියගෙන් පිරුණු ලෝකයක්.ඒ හින්දම ගායනාවෙන් නම් ඇයට බැරි වුණා අම්මා ගිය දුරට යන්න.හැබැයි, කොහොම බැලුවත් ඈ අයිති වෙන්නෙත් අපේ රටේ සංගීතයෙ සනිටුහන් තැබූ විරල ප‍්‍රවීණයන් ගොන්නට.දයා හේමන්තා - ශාන්ති අබේසේකර යුවළට දරු හත් දෙනෙක්.වැඩිමලා, සුප‍්‍රියා. ආච්චි අම්මාගේත්, අම්මාගේත් මඟ යමින් ඈත් ගායනයට එක්ව දැන් ටික කලක්.ඊළඟට සධානා. ඈ විශාරදවරියක්.ශර්මිලා - රකේෂ් හා දරුවන්දයාරත්න රණතුංග - අමරා රණතුංග යුවළගේ දෙවැනි පුතු නන්දිතයි ඇගේ සැමියා.සධානට පස්සේ උපන්නෙ සංජය. ඔහු ව්‍යාපාරිකයෙක්.දයාරත්න – අමරා යුවළගේ එකම දූ රූපශිඛායි සංජයගෙ බිරිය.සුදේව් උපන්නෙ හතරවැනියට.ඔහු ලතින් ඇමරිකානු නැටුම් සූරයෙක්. වරක් ඔහු අපේ රටේ ලතින් ඇමරිකානු නැටුම් සූරතාව දිනා ගත්තෙ සමස්ත ලංකා තරගයකින්.පිළිවෙළ අනුව ඊළඟට ශර්මිලා ඈ ඉන්දියානු ජාතිකයෙක් වන රකේෂ් හා විවාහ වී එංගලන්තයේයි පදිංචිය.සංජානා මේ පවුලෙ ඊළඟ දූ මොන්ටිසෝරි ගුරුවරියක්.සජනි මේ පවුලෙ බඩපිස්සී. ගායනයටත් නැටුමටත් එකසේ හපනියක්.”පුංචි කාලෙ තාත්තා අපිව කිසිදේකට යවන්න කැමැති වුණේ නෑ. ඒත් සුජාතා ලොකු අම්ම ළඟ තිබුණ ලොකු ටේප් රෙකෝඩරයක්. ඈ මං ලවා හෙළ දීපේ, සත්‍යම් - ශිවම්, ලතා මංගේස්කාර් ගැයූ ශ‍්‍රී ලංකා වගේ අමාරු ගීත ගායනා කරවල රෙකෝඩ් කරනවා.පුංචිකමට, ගීතයට හැඩ දම දමා මං කියන හැටි දැකල හැමදාම මට කියනව, “ඔයා නම් මේ රටේ දක්ෂ ගායිකාවක් වෙනව“ කියල. හින්දි, දමිළ ශාස්තී‍්‍රය ගී තමයි මං ඒ කාලෙ වැඩිපුර කියල තියෙන්නෙ.දයා හේමන්ත - ශාන්ති අබේසේකර යුවළගායනාව කියන දේ මුලින්ම හිතට දැනෙන කොට මට ඇති අවුරුදු 5 ක් තරම. සර්පිනාව, ඕගන් එක – තබ්ලාව - පියානෝව... ඔය කොයි සංගීත භාණ්ඩෙත් පුංචිකාලෙ ඉඳලම ඉගෙන ගත්තා. හැබැයි විශාරද කළේ දරුවො දෙන්නත් ලැබුණට පස්සෙ.නන්දිතටත් එයාගෙ තාත්තා වගේම හොඳට ගයන්න පුළුවන්. මං සංගීත වැඩසටහනකදි වුණත් වැඩිපුර ගැයුවෙ නන්දිත එක්ක.ආච්චි අම්මගෙ අවසාන කාලෙ, එක එක්කෙනා එයාගෙ ගීත ගයන්න අවසර ඉල්ලුවා. පුංචි කාලෙ පටන් මං ආච්චි අම්මගෙ - අම්මගෙ - සුජාතා ලොකු අම්මගෙ ගීතවලට පිස්සු වැටිල හිටියෙ. ආච්චි අම්මා ආසයි ඒවා මං ගායනා කරනව අහන්නත්.අන්තිමේ ආච්චි අම්මා ඒ ගීවල අයිතිය මට පැවරුවා. ඒ විතරක් නෙවෙයි, සුජාතා ලොකු අම්මගෙ ගී වල අයිතියත් අපිටයි තියෙන්නෙ.දරුවන්ගෙ වැඩ කටයුතු නිසා මං ගායනාවෙන් ඈත් වෙලා හිටියට දැන් ආපහු මං සංගීතයටම යොමු වෙලා. ගෙදර සංගීත පංති පවත්වන්නෙ උගන්වන්න තියෙන ආසාවට. අනික පුතාල ගෙ ඉස්කෝලෙ, කොළඹ රාජකීය විදුහලේ ප‍්‍රාථමික අංශයෙ ස්වේච්ඡා සංගීත ගුරුවරියක් විදියටත් මං දරුවන්ට සංගීතය උගන්වනව. ඒක මට හරි තෘප්තිමත් කටයුත්තක්...”සංගීතයට ම ඈඳුණු අක් මුල් නිසා, සධානට තියෙනව ජීවිතේ අමතක කරන්න බැරි සිදුවීමුත්.”හේවුඩ් එකේ මුල්ම මහාචාර්ය, සංගීතඥ ලයනල් එදිරිසිංහ මහත්මය ඒ කාලෙ අම්ම මුණ ගැහෙන්න එනව. අම්ම එතුමගෙ ජනපි‍්‍රය ගෝලයෙක්.නන්දිත - සධානා හා දරුවන්දවසක් එතුමා අපේ ගෙදර ආ වෙලාවක මං ලවා, ‘සත්‍යම් ශිවම් සුන්දරම්...’ ගීතය ගායනා කෙරෙව්වා. මං ගයනව අහගෙන ඉඳල එතුමාගෙ දෑස්වලට කඳුළු ආවා. වහාම මාව ඉන්දියාවට යවල උගන්වන්න ඕනෙ කියල එතුමා සියලු කටයුතු ලෑස්ති කළා.ඒත් ඒ වෙනකොට 83 ජූලි කලබල. මං එදා ඉන්දියාවට යන ගමන වැළකුණා. ඒත් මං ඒ බලාපොරොත්තුව අදටත් අතහැරල නෑ...”කොයිතරම් හොඳද...මොන තරම් අක්මුල් විහිදුණත් තමන්ගෙම කියන නිර්මාණ ඔස්සේ අපි අතරට එන අධිෂ්ඨානයයි ඇයට තිබෙන්නෙ.ඉතින්, එක ඉත්තක පිපි මලකට වුණත්, අනන්‍යතාවක් ගොඩ නැඟෙන්නෙ එහෙම ප‍්‍රතිපත්ති වලින් විතරයි කියලයි අන්තිමට කියන්න වෙන්නෙ.ඉනෝකා පෙරේරා බණ්ඩාර</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=av0901258</link>
    <topic>ඩාන්සිං ස්ටාර් කිරුළ අකලංකට</topic>
    <author>හේමාලි</author>
    <content>කාංචනා දුරුතු මහේ පතිකුලයට ගියදාසැප සම්පත් හැරදමා වන සතුන් අතරට ගිය නිළියඕනෑවට වැඩි දඟ ළමයි ගැන මාපියන් සැලකිලිමත් විය යුතුයිබුද්ධික මේ සැරේ කකුල් දෙකෙන් රිය පදවයිඅපේකම රැගෙන ලොව පුරා සරන නෙත් ටී. වී‘මතට තිත’ ටෙලිනාට්‍ය මාලාවක් ලෙසකල එළියටආච්චිගේ ගී මඟෙන් ආලෝකය ලද දූ දරු මිනිබිරි කැලඩාන්සිං ස්ටාර් කිරුළ අකලංකටකුරුලු පාරාදීසයක අලුත් අත්දැකීමක්මගේ 13 වැනි උපන් දිනය ජීවිතේට අමතක කරන්න බෑදීපිකා චීන වෙසින්අජේ සල්මන් ‘දුම්’ දඩ කතිකොහොමඳ තොරතුරුවිවාහය මගේ ඇසින්මොන ප‍්‍රශ්න ආවත් මගේ ගමන මම යනවා“ඇයි? මොකක්ද ප‍්‍රශ්නෙ අර්මි.” (රසදුන නව කථාව)සිරස ඩාන්සින් ස්ටාර් වැඩසටහනේ අවසන් මහා තරගය උත්කර්ෂවත් අන්දමින් පසුගියදා කොළඹ ඩී.ආර්. විජේවර්ධන මාවතේ පිහිටි ප‍්‍රදර්ශන හා සම්මේලන ශාලාවේදී පැවැත්විණි.පුරා මාස ගණනාවක් ඩාන්සින් ස්ටාර් තරගයට සහභාගි වී අවසන් වටය වෙනුවෙන් තරග වැදුණු නර්තන ශිල්පීන් රැසකගේ නර්තන අංගයන්ගෙන් මෙම උළෙල අලංකාර විය.අවසාන මහා තරගයේ දී ඩාන්සින් ස්ටාර් කිරුළ වෙනුවෙන් තරග වැදුණු කුෂානි සඳරේඛා සහ අකලංක ගනේගම අතර තියුණු තරගයකින් පසු සිරස ඩාන්සින් ස්ටාර් කිරුළ හිමිකර ගත්තේ අකලංක ගනේගම විසිනි.දෙවැනි ස්ථානය කුෂානි සඳරේඛාට හිමි විය.එම උළෙලේ සුවිශේෂි අවස්ථා කිහිපයක් පහත දැක්වේ.හේමාලිඡායාරූප – මාලන් කරුණාරත්න</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=av0901259</link>
    <topic>කුරුලු පාරාදීසයක අලුත් අත්දැකීමක්</topic>
    <author>ඉනෝකා පෙරේරා බණ්ඩාර</author>
    <content>කාංචනා දුරුතු මහේ පතිකුලයට ගියදාසැප සම්පත් හැරදමා වන සතුන් අතරට ගිය නිළියඕනෑවට වැඩි දඟ ළමයි ගැන මාපියන් සැලකිලිමත් විය යුතුයිබුද්ධික මේ සැරේ කකුල් දෙකෙන් රිය පදවයිඅපේකම රැගෙන ලොව පුරා සරන නෙත් ටී. වී‘මතට තිත’ ටෙලිනාට්‍ය මාලාවක් ලෙසකල එළියටආච්චිගේ ගී මඟෙන් ආලෝකය ලද දූ දරු මිනිබිරි කැලඩාන්සිං ස්ටාර් කිරුළ අකලංකටකුරුලු පාරාදීසයක අලුත් අත්දැකීමක්මගේ 13 වැනි උපන් දිනය ජීවිතේට අමතක කරන්න බෑදීපිකා චීන වෙසින්අජේ සල්මන් ‘දුම්’ දඩ කතිකොහොමඳ තොරතුරුවිවාහය මගේ ඇසින්මොන ප‍්‍රශ්න ආවත් මගේ ගමන මම යනවා“ඇයි? මොකක්ද ප‍්‍රශ්නෙ අර්මි.” (රසදුන නව කථාව)කුරුල්ලන්ගෙ කිචි බිචිය මිහිරක්. කොයි තරම් ඇහුවත් ඇති නොවන තරමට.ඇයි උන්ගෙ ගති සිරිත්... මොන තරම් අපූරුද... මොන තරම් විවිධාකාරද...ඒ හින්දම පුංචි කුරුලු පැටියකුට ආදරේ කරන්න කවුද අකැමැති.වී කුරුල්ලකුට හාල් මිටක් දමල බලා ඉන්න හිතෙන්නෙත්, ගේ කුරුලු පවුලකට නවාතැන් දෙන්න, ගෙදරම තැනෙක මුට්ටියක් බැඳල දෙන්න පෙරදැරි වෙන්නෙත් ඒ ආදරයමයි.ඒ විතරක්ද, හුරතලේට ඇති කරන ගිරවට හෝ මයින පැටියට වචනයක් දෙකක් කතා කරන්න උගන්වල අපි විඳින්නෙත් ඒ සතුටම කියලයි මට හිතෙන්නෙ.දර්ශනඅපේ රටේ කුරුලු කොබෙයියන්ට විතරක් නෙවෙයි, ලෝකයේ නා නා විධ රටවලින් මෙහි ආ හැම කුරුල්ලෙකුටමත් ඒ ආදරේ දැනෙනව.මල්වලට - සමනලුන්ට පාට දුන්නෙ කවුද කියන එක පුදුමයක් තමයි. හැබැයි හිතාගන්නවත් බැරි නෙක රමණීය වර්ණ මේ කුරුල්ලන්ට ලැබුණෙ කොහොමද කියන එක ඊටත් වඩා පුදුමයක්. මේ, එකකට එකක් වෙනස් වර්ණ රටා, සංකලන, මෝස්තර වලින් හැඩවුණු, කුරුලු ලෝකයක්.එහෙමත් නැතිනම්, අපේ රටේ ඉදිවුණු ප‍්‍රථම ‘මහජන කුරුලු උයන.’ මං දැන් ඉන්නෙ, අක්කර 2 1/2 ක් පුරා විහිදුණු ඒ මනරම් කුරුලු කැලයෙ.මතකද ඔබට, කැලණිය බොල්ලෑගල ඉදිවුණු අපේ රටේ ප‍්‍රථම විසල් මින් මැදුර - ‘වෝටර් වර්ල්ඩ්’ එහි නිර්මාතෘ දර්ශන ද සොයිසා කලින් කලට අලුත් දේ කරනව. ඔහු සොබාදහමට අතිශය පෙම් බඳින්නෙක්.වෝටර් වර්ල්ඩ් අත්දැකීම එහෙමම තිබෙද්දි, ඊට ඔබ්බෙන් ඉතිරිව තිබු විසල් කැලෑ කොටස ඔහු කුරුලු උයනක් (Bird Park) කරල.වැඩිමනත් ඇමර්සන් වැසි වනාන්තර නිජ බිම කර ගත් කුරුලු වර්ග 80 ක්. කුරුල්ලන් 400 ක්.ඒ එකිනෙකාගේ උපන් ගම. රට, වටිනාකම, ගති සිරිත්, ඉතිහාසය, උන් කැමැති අකැමැති දේ විතරක් නෙවෙයි, තවත් උහු ගැන ලියැවුණු බොහෝ තතු ඇති පුවරු 100 ක් මේ බිමේ.ඒ විතරක් නෙවෙයි අපේ රටට ආවේණික යැයි හඳුනා ගත් කුරුල්ලන් ගේ විසල් ඡායාරූප හා විස්තර එකතුවකුත් මේ කුරුලු උයනෙ.තමන් කැමැති කුරුලු මිතුරකු එක්ක ඡායාරුවකට පෙනී හිටින්නත් මෙහි ඔබට අවසර තියෙනව. කුරුල්ලන් නිදහසේ පියාසර කරන විසල් දැල් කූඩුවට කැමති නම් ඔබ ඇතුළු වන්න.එවිට, කුරුලු යහළුවන් ඔබේ දෑත් මත වසාවි. සූරියකාන්ත ඇටයක්, වී ඇට අහුරක් කවන ගමන් උන්ට ආදරේ කරන්නත් ඔබට පුළුවන්.ඔබ දැක බලා ගන්නට මෙන් දැල් මත විත් වසා සිටින විසල් කොකටු හා ගිරා විශේෂ ඔබේ ආදරය පතනව. සූරියකාන්ත ඇට ඉල්ලා ඔවුන්ට කවාවි යැයි බලාපොරොත්තුවෙන්.“හුඟ දෙනෙක් කුරුල්ලන්ට ආදරේ පෑවත් සමහරු කුරුල්ලො බය කරනව. ළඟට ආවම ගහන්න හදනව. අඩුම තරමෙ කෑගහල හරි හිංසා කරනව. මේ හැම කුරුල්ලෙක්ම ආදරයට කැමැතියි...මාළුන්ට වගේම කුරුල්ලන්ටත් දර්ශනගෙ ආදරේ ලැබෙනව.ඔබ විශ්වාස කරාවිද... ඇතැම් කුරුල්ලකුගෙ ආයු කාලය අවුරුදු 80 ක් තරම් .රන් ආභරණ පෙන්වන්න බැරි ‘මොලක්කන් - කොකටු’වත් එහෙම කුරුල්ලෙක්.සුදෝ සුදු පිහාටු වලින් වැසී ගත් මොලොක්කන් කොකටුව හිස මත ඔටුන්නක්පුදුමයක් - සතුටක් - බියක් දැනුණු ගමන් අර ඔටුන්න විහිදෙනව.“ඔය මුදු බලාගෙන හරි ආසයි හොටෙන් ගලවල ගන්න...දර්ශන කියද්දි මට අතපාන්නම හිතුණා. දෑත්වල තිබුණු මුදු හොටෙන් සීරුවට ඇදල ගන්නයි දැන් මේ සුදු කොකටුවගෙ වෑයම.හැබැයි මේ ආදර වන්තයින් යුවළක්. දෙන්නම දෙපැත්තට වේගයෙන් පැද්දෙමින් පාන අමුතු නැටුම නම්, සතුට වැඩි කමට කියලයි දර්ශන කියන්නෙ.“එයා කැමැති තව හුඟක් දේ තියෙනව. සෙනෙහසට හරි කැමැතියි. සූරියකාන්ත ඇට තමයි කැමැතිම කෑම. සූරියකාන්ත ඇටයක් දුන්නොත් බාරගන්නෙ හරියට රටක් රාජ්‍යයක් ලැබුණ වගේ...” මේ වර්ගයේ කුරුල්ලකුගෙ වටිනාකම රු. 350,000 ක්.කොකටුවන්ගෙ සුන්දර ප‍්‍රභේද කිහිපයක්ම, මේ කුරුලු උයනෙදි ඔබට මුණ ගැහේවි.සුදෝ සුදු කොකටු පෙම්වතෙක් තවත් තැනෙක.“මෙයාට ගැලපෙන කිරිල්ලියක් තවම ලැබුණෙ නැහැ. මෙයාගෙ හිසේ තියෙන ඔටුන්න විදහගත්තම පුදුම ලස්සනක්. දවසම හරි එයාගෙ තටු අපි අතගානවනම් කසනවනම් දීගෙන ඉඳීවි. හැබැයි මෙයාට කෑම දෙන්නෙ දවසට දෙපාරයි. කඩල, තම්බපු ඉරිඟු, ගස්ලබු, ඇපල්, පැෂන් පෘට්, කෙසෙල්, කංකුං මෙයාගෙ පි‍්‍රයතම කෑම... මෙයා කතා කරන්නත් දක්ෂයි.දර්ශනට පිහාටු පාගෙනම මේ කොකටු රජා බලා ඉන්නෙ, තව කොයි තරම් වෙලාවක් හරි කසපුවාවෙ... කියන සිතිවිල්ලෙන් වගේ.මහජන ප‍්‍රදර්ශනයකදී දැකිය හැකි එකම ‘චැටරින් ලෝරි’ කුරුල්ලන්ගෙ රතු පැහැයෙ හිතා ගන්නවත් බැරි තරමෙ දීප්තියක්.නෙස්ටමෝල්ට්වලට මී පැණි සහ සමපෝෂ කළවම් කොට හදන දියර ආහාරය, චැටරින් ලෝරිලට උදේ 6 වෙනකොට ලැබෙනව. ධාන්‍ය සහ පලතුරු කන්නත් පි‍්‍රය කරන මේ කුරුළු ජෝඩුව, වැස්සෙ නාන්න දක්වන්නෙ පුදුම කැමැත්තක් කියලයි දර්ශන කියන්නෙ.ඈත කඳුකර වනාන්තරවල වෙසෙන ‘ඩස්කි ලෝරි’ කුරුල්ලන් ස්වභාවයෙන්ම බොහෝ ඉහළින් පියඹන්න හපනුන්.කිසිදා කෙසෙල් නොකන, ‘කෙසෙල් කන්නා’ හෙවත් ‘ටුරාකෝ වයලට් ප්ලාන්ටන් ඊටර්’ත් තරමක් අමුතු කුරුල්ලෙක්. ලොව අන් කිසි පක්ෂියකුගෙන් හමු නොවන, කොළ පැහැ වර්ණයක් ටුරාකෝ පවුලේ සාමාජිකයන් සතුයි. ලොව පක්ෂීන්ගේ එකම ‘සත්‍ය’ (Original) කොළ පැහැය ඇත්තේ ද ‘ටුරාකෝ’ ලට බවයි කියැවෙන්නේ.කොයි තරම් හුරතල් පෙනුමක් ඇතත්, Golden Collard’ මැකෝ නම් නපුරෙක්. විවිධ වර්ණ සහ වර්ග 70 ක් ඇති මුත් ලංකාවේ සිටින එකම කුරුල්ලා නිසා මිල කළ නොහැකි බවයි දර්ශන කියන්නෙ.ඉතාම කලාතුරකින් බූම් – බූම්, හඩින් කෑගසන පරෙවි පවුලේ සද්ධන්තයා ‘ක‍්‍රවුන් ජිපන්’ ඔබට මුණ ගැහෙන්නෙත්, කහ උණ පඳුරට – විල් තෙරට ඔබ්බෙන්.හිසේ ඇති ඔටුන්න නිසාදෝ මහා ආඩම්බරකාර පෙනුමක්. පරිප්පු - කඩල – මුං - වී – බජිරි පෙන්වන්න බැරි ක‍්‍රවුන් ජිපන් පලතුරු කන්න නම් අකැමැතියි. ලොව වඳවී යාමට ලක්ව ඇති කුරුලු විශේෂයක් ලෙසයි ඌ හැඳින්වෙන්නෙ.හුඟක් වැඩ තිබුණෙ, පුංචි පහේ කුරුල්ලන්ට. එකම මොහොතක්වත් නිසොල්මනේ ඉන්න බැරි ෆිෂර් ලව් බර්ඩ්, ග්‍රේටර් වාසා පැරට්, රෙඩ් ලොආර්ඩ් ඇමර්සන් පැරටි, ඩයමන්ඩ් ඩෝව්, ෂීච් ෆේස් ලව් බර්ඩ්, ලූටිනෝ ලව් බර්ඩ්, නෙකවර්ණ කොකටියල්, රෙඩ් ෆ්රොන්ටඩ් කොන්යු, සෙනගල් පැරට්, ගෝල්ඩියන්, බ්ලැක් මාස්ක්ඩ් ලව් බර්ඩ්, ජාවා ස්පැරෝස්, ඉලෙක්ටස්, ටැටරින් ලෝරි, සීබ‍්‍රා ෆින්ච වැනි කුරුලු කිරිල්ලියන් එක එක වැඩවල.සමහරු වී, බජිරි ඇහිඳිනව. සමහරු සූරියකාන්ත ඇට පතුරු ගහනව. තවත් සමහරු ඇඟ පත සුද්ද කරගන්න හිතාගෙන තටු කසනව. තවත් අය තොරතෝංචියක් නැතිව මොන මොනවදෝ එකිනෙකට කියාගන්න ගමන්න අපි දිහාත් බලනව.පීච් ෆේස් ලව් බර්ඩ් දැක්ක ගමන් මගේ හිත නැවතුණේ පලතුරු තට්ටුවක බැබලි බැබලි හුන් ඉදුණු ගිරා අඹ ගොඩක් ළඟ. ගිරා අඹයකත්, ඒ හැඩයෙම කුරුල්ලකුටත් එකම වර්ණ ලැබුණෙ කොහොමද කියන එකයි පුදුමෙ!සොබා දහම මොන තරම් ඓශ්චර්යමත් දේ මවනවද... ලුටිනෝ ලව් බර්ඩ්ස්ලත් හිමිකම් කියන්නෙ එවැනි සුන්දර පාට එකතුවකට.කොටියකුගෙ ලප, සීබ‍්‍රකුගේ ඉරි, පැහැදිලි තද වර්ණ්, විවිධ රටවලින් පැමිණි මේ කුරුලු අමුත්තන්ගෙ කොච්චර බැලුවත් එපා නොවන වර්ණ සංකලනයන්. වර්ණ වගේමයි මේ අයගෙ කෑම බන්දේසියත්.කොටු කැපූ ඉදුණු පැපොල්, ඇපල් කොටු, වී, නෙක පැහැ බජිරි, කොණ්ඩ කඩල, කෙසෙල් කැබලි, කුකුල් කෑම, සූරියකාන්ත ඇට සහ තවත් ධාන්‍ය වර්ග. හැබැයි කාබයිට් ගසා ඉදවපු කිසිදු පලතුරක් කුරුලු ආහාරයට එක්කරන්නෑ. ඔබ දන්නවද... මේ හැමෝම 2004 ට කලින් අපේ රටට ආ අය. එහෙමත් නැතිනම් මෙහෙ උන්නු මව්පියන්ගෙන් පැවත එන අය.සංක‍්‍රමණික කුරුල්ලන්ගේ පැමිණීම සහ ගෙන්වීම තහනම් කළේ කුරුලු උණ පැතිරි යාම වැළැක්වීමට.එක දිගට කුරුලු සිරි විඳල මහන්සිනම් මේ විසල් උයනෙ දිය පොකුණ ළඟ මොහොතක් නවතින්න. මගෙ නම් හිත ගියේ, පාට පාට ෆයිබර් බෝට්ටු නවතා ඇති ඉවුර ළඟම වූ බක්මී ගහ යට ගල් බංකුවට. යෝධ කහ උණ පඳුරෙ සිලි සිලිය විතරක් නෙවෙයි, උයන පුරා විසිරෙන සිහින් සංගීත රාවයත් ඔබේ ගිමන් නිවාවි.ඉඳහිට, හිස මත වැදීගෙන දෙපා මුල ඇද වැටෙන රතුපාට මදටිය ඇට අතට ගන්න කොට නම් මටත් පුංචි කාලෙ මතක් වුණා.තෙබු, දවුල් කුරුඳු, වැල් කොහිළ, බක් මී, මදටිය, රුක් අත්තන, වල් කුරුඳු සහ දන්න නොදන්න බෙහෙත් පැළ ඖෂධ ගණනාවකින් මේ බිම පොහොසත්.“මේ එක ගහක්වත් කපන්න මං කැමැති වුණේ නෑ. පුළුවන් නම්, කුරුලු කූඩුවෙ, යන අඩි පාරේ හැඩය වෙනස් කළා, ගස් කොළන් රැකෙන විදියට...”සොබා දහමට ඇති ආදරය, සිය වෘත්තිය අතරෙත් රැක ගන්නයි දර්ශනට උවමනා.දර්ශන කුරුලු උයනක සිහින මැව්වෙ මීට අවුරුදු දෙකක පටන්. අන්තර්ජාලය හා දෙස් විදෙස් කුරුලු පොත් අධ්‍යයනය කරමින් තතු සොයමින්, කුරුලු චර්යාවන් අධ්‍යයනය කරමින් සිය සිහිනයට ඔහු අත ගැසුවෙ ඒ දැනුවත් බවින් පස්සෙ.”මේ හැම කුරුල්ලෙක්ම අපේ රටෙන් හොයා ගත් එකතුවක්. සමහර කුරුල්ලන්ගෙ ගෑනු සතුන් අපි තවම හොයනව. කුරුල්ලන් රැක බලා ගැනීම ලේසි දෙයකුත් නෙවෙයි.හැම කුරුල්ලෙක් ම නිරෝගීව ඉන්නවද කියන එක ගැන අපි හරි සැලකිළිමත්. පැත්තකට වෙලා ඔහේ ඉන්නව නම් දවසෙ වැඩි හරියක් නිදි කිරා වැටෙනව නම් රෝගි බවේ ලකුණක්.අව්ව තපින එක, තටු පීරන එක වගේම තටු අස්සෙ පුංචි කිනිතුල්ලන් වැනි සතුන් ඉන්නව නම් හොටෙන් අයින් කරගන්නත් මේ අය දක්ෂයි. වැස්ස වැටෙන කල් බලා ඉන්නෙ, වැහි දියෙන් නාන්න. හිතට පොඩි ‘ජොලියක්’ ආවම නැටුම් පාන්නත් මේ අය හපන්නු...” දර්ශන කියන විදියට කුරුලු ලොවේ සිරි අසිරිය කියා ඉවර කරන්න බැරි තරම්.ඉතින්, මේ කුරුලු පාරාදීසයේ සුන්දර අත්දැකීම ලියල ඉවර කරන්න පුළුවන්ද... විඳලවත් ඉවර කරන්න බැරි ඒ රසබර අත්දැකීම, ‘බර්ඩ් - පාර්ක්’ බිමේදී ඔබටත් දැනේවි.ඉනෝකා පෙරේරා බණ්ඩාරඡායාරූප - ගීත් ද මැල්</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=av09012510</link>
    <topic>මගේ 13 වැනි උපන් දිනය</topic>
    <author>සුජීව තේවහෙට්ටිගේ</author>
    <content>කාංචනා දුරුතු මහේ පතිකුලයට ගියදාසැප සම්පත් හැරදමා වන සතුන් අතරට ගිය නිළියඕනෑවට වැඩි දඟ ළමයි ගැන මාපියන් සැලකිලිමත් විය යුතුයිබුද්ධික මේ සැරේ කකුල් දෙකෙන් රිය පදවයිඅපේකම රැගෙන ලොව පුරා සරන නෙත් ටී. වී‘මතට තිත’ ටෙලිනාට්‍ය මාලාවක් ලෙසකල එළියටආච්චිගේ ගී මඟෙන් ආලෝකය ලද දූ දරු මිනිබිරි කැලඩාන්සිං ස්ටාර් කිරුළ අකලංකටකුරුලු පාරාදීසයක අලුත් අත්දැකීමක්මගේ 13 වැනි උපන් දිනය ජීවිතේට අමතක කරන්න බෑදීපිකා චීන වෙසින්අජේ සල්මන් ‘දුම්’ දඩ කතිකොහොමඳ තොරතුරුවිවාහය මගේ ඇසින්මොන ප‍්‍රශ්න ආවත් මගේ ගමන මම යනවා“ඇයි? මොකක්ද ප‍්‍රශ්නෙ අර්මි.” (රසදුන නව කථාව)වාසනාව දෝතින් තුරුලු කරගෙනයි, ඇය බොලිවුඩ් සිනමාවට පා තැබුවේ. ඒ වාසනා ගුණය ඇය වෙත ලැබුණේ පියාගෙන් ද? මවගෙන් ද? දෙදෙනාගෙන් ම නොඅඩුව ලැබුණාට සැකයක් නැහැ. පියා, කවුරුත් දන්නා ප‍්‍රවීණ නළු අනිල් කපූර්.මවගේත් පියාගේත් සෙනෙහස නොඅඩුව ලබමින් හැදී වැඩී යොවුන් වියේ දී බොලිවුඩ්පුරයට පිවිස, ජනප‍්‍රියත්වයට පත්වෙමින් සිටින ඇය සෝනම් කපූර්.පසුගියදා ඇය ඉන්දියාවේ ප‍්‍රවීණ මාධ්‍යවේදිනියක වන අනුරාධා චෞද්රි සමඟ ආගිය තොරතුරු කතා බහ කළා.ඒ කතා බහේ දී ඇයගේ සිනමා ජීවිතයේ වග තුග ද කතා කෙරුණා. එහිදී සෝනම්, තම පෞද්ගලික ජීවිතයේ රසමුසු තැන් ද හෙළි කරන්නට අමතක කළේ නැහැ.ඔබ නිළියක් නොවුණා නම්, මොනවගේ රැකියාවක් ද කරන්නෙ?“කිසිම සැකයක් නැහැ. නිළියක් වුණේ නැත්නම් මම ලේඛිකාවක් වෙලා. විශේෂයෙන් ම තිර නාටක රචිකාවියක්. එහෙම වුණා නම් මම ලියන්නෙම ආදර කතා තමයි.”මෙතෙක් තිරගත වුණු චිත‍්‍රපටවලින් යම් චරිතයක් ඔබට රඟපාන්න ලැබුණා කියලා හිතමු. ඒ වගේ වෙලාවක මොන චරිතය ද තෝරා ගන්නෙ.“‘චාල්බාස්’ චිත‍්‍රපටයේ ශ‍්‍රී දේවි නිරූපණය කළ චරිතයත්, මෑතකදී තිරගත වුණු ‘ජබ් වී මෙට්’ චිත‍්‍රපටයේ කරීනා කපූර් ගේ චරිතයත්.”අකමැතිම චරිත නිරූපණය මොකක්ද?“ඩේවිඩ් ධාවාන් අධ්‍යක්ෂණය කළ ‘ශාදි නම්බර්වන්’ කියල චිත‍්‍රපටයක්. ඒ චිත‍්‍රපටයෙ ප‍්‍රධාන නිළියන් 6 දෙනෙක් හිටියා. කවුරු හරි මට රු. මිලියන 5 ක් විතර දීලා ඔය චරිත 6 න් එකක් රඟපාන්න කිව්වොත්, මම කෙළින් ම බැහැයි කියනවා.”ආදරය විග‍්‍රහ කරන්නෙ කොහොමද?“ඒක සම්පූර්ණයෙන් ම සිරුරයි ආත්මයයි එකතු වෙලා ලබන අත්දැකීමක්. සංවේදී බවක්,අනුරාගික බවක් ගැබ්වෙලා තියෙනවා. මට නම් ආදරය කියන්නෙ ගීතවත් හැඟීමක් ඇති කරන දෙයක්. හැබැයි තවම මට නම් ඒ හැඟීම ඇතිවෙලා නැහැ.ඔබේ ආදරවන්තයාගෙ නම ඔබගේ සිරුරේ පච්චයක් විදිහට ඇඳගන්න කැමති නැද්ද?“මං මොකටද කාගෙවත් නමක් මගේ ඇගේ පච්ච කොටා ගන්නෙ? මගේ නම වගේ දෙයක් නම් පච්ච කොටා ගන්නවා. ඇත්තම කිව්වොත් මම එහෙම කරලා තියෙනවා. මගේ නමේ තේරුම තමයි, ‘වාසනාව‘. මගේ උකුලේ තමයි නම පච්ච කොටලා තියෙන්නෙ. හැබැයි හින්දියෙන්වත් ඉංග‍්‍රීසියෙන්වත් නෙමෙයි. චීන භාෂාවෙන්.”ළමා වියේ සොඳුරු අත්දැකීම් සිහිපත් කළොත්...?“මට මතකයි ‘රූප් කි රානි චෝරොන් කා රාජා’ කියන චිත‍්‍රපටයේ රූපගත කිරීම් බලන්න ගිය දවස. එදා අපිව එක්කගෙන ගියේ තාත්තායි. එදා අම්මා ගෙදර හිටියෙ නෑ. හිටියා නම් අපිට යන්න ලැබෙන්නෙත් නැහැ. මගේ වයස එතකොට අවුරුදු 7 ක් විතර ඇති. මට තමයි තාත්තාගෙ ආදරය වැඩියෙන් ම ලැබුණෙ. මගේ සපත්තුවල ලේස් පටි පවා බඳින්නෙ තාත්තායි.ඉතින් මම ‘රූප්ති රානි...’ චිත‍්‍රපටයේ රූපගත කිරීම් කෙරෙන හැටි බලන් ඉන්න කොට මම දැක්කා මගේ සපත්තුවක ලේස් පටිය ගැලවිලා තියෙනවා.අධ්‍යක්ෂවරයා ගේ විධානයට අනුව රූපගත කිරීම පටන් ගත්තා. දැන් තාත්තා රඟපානවා. ‘රඟපෑම වගේද? මගෙ ලේස් පටිය. මම කොහොමද ගැට ගහන්නෙ? කියල එවේලේ මට හිතුණා.මාව බලාගත්ත ගෑණු කෙනා ලේස් පටිය ගැට ගැහුවෙත් නෑ. ඒ නිසා මම හයියෙන් ඇඬුවා. මගේ සද්දෙට රූපගත කිරීම නවත්තන්න සිද්ධ වුණා. තාත්තා දැනගත්තා මොකටද අඬන්නෙ කියලා. මා ළඟට ඇවිත් ලේස් පටිය ගැටගහලා ආයෙමත් රඟපෑවා.“තවත් සිද්ධියක් තියෙනවා. මගේ 13 වැනි උපන් දිනය යෙදිල තිබුණු දවසෙ අපි හැමෝම හිටියෙ ලොස් ඇන්ජලීස් වලයි. එදා උදේ ඉඳල රෑ වෙනතුරු අපි යුනිවර්සල් චිත‍්‍රාගාරයේත් ඩිස්නිලන්තයේත් තමයි කාලය ගත කළේ.ඩිස්නිලන්තයේදී අපි මිකී මවුස්වත් මුණ ගැහුණා. තාත්තා අපිව ඒ හැම තැනකටම එක්කගෙන ගියා. ඒවා බලලා ඉවර වෙනකොට රෑ 9.30 ත් පහුවෙලා. ලොස් ඇන්ජලීස්වල 9.30 න් පස්සෙ කිසිම රෙස්ටුරන්ට් එකක්වත්, වෙළෙඳ සැළක්වත් ඇරලා තියෙන්නෙ නැහැ.මගේ උපන් දිනය සමරන්නත් ඕනෑ. ඉතින්, තාත්තා අඳුරන කෙනෙකුට කතා කරලා කොහොම හරි රෙස්ටුරන්ට් එකක් විවෘත කරගත්තා. අපි එතනට ගිහින් මගේ උපන් දිනය වෙනුවෙන් අපි සාදයක් පැවැත්තුවා. ඒ දවස මට මගේ ජීවිතයෙදි කවදාවත් අමතක වෙන්නෙ නැහැ.”සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=av09012511</link>
    <topic>දීපිකා චීන වෙසින්</topic>
    <author>සුජීව තේවහෙට්ටිගේ</author>
    <content>කාංචනා දුරුතු මහේ පතිකුලයට ගියදාසැප සම්පත් හැරදමා වන සතුන් අතරට ගිය නිළියඕනෑවට වැඩි දඟ ළමයි ගැන මාපියන් සැලකිලිමත් විය යුතුයිබුද්ධික මේ සැරේ කකුල් දෙකෙන් රිය පදවයිඅපේකම රැගෙන ලොව පුරා සරන නෙත් ටී. වී‘මතට තිත’ ටෙලිනාට්‍ය මාලාවක් ලෙසකල එළියටආච්චිගේ ගී මඟෙන් ආලෝකය ලද දූ දරු මිනිබිරි කැලඩාන්සිං ස්ටාර් කිරුළ අකලංකටකුරුලු පාරාදීසයක අලුත් අත්දැකීමක්මගේ 13 වැනි උපන් දිනය ජීවිතේට අමතක කරන්න බෑදීපිකා චීන වෙසින්අජේ සල්මන් ‘දුම්’ දඩ කතිකොහොමඳ තොරතුරුවිවාහය මගේ ඇසින්මොන ප‍්‍රශ්න ආවත් මගේ ගමන මම යනවා“ඇයි? මොකක්ද ප‍්‍රශ්නෙ අර්මි.” (රසදුන නව කථාව)පෙ‍්‍ර්ක්ෂකයන් අතර අතිශය ජනප‍්‍රිය වෙතැයි අනාවැකි පළ වී තිබෙන අලුත්ම බොලිවුඩ් චිත‍්‍රපටයක් පසුගිය 16 දා ලොව පුරා තිරගත වීම ආරම්භ කළා.ආක්ෂේ කුමාර් සහ දීපිකා පදුකෝන් ප‍්‍රධාන චරිත නිරූපණය කරන මේ චිත‍්‍රපටය, ‘චාන්ද්නි චෞක් ටු චයිනා’.කුංෆු සටන් කලාවත් හාස්‍යයත් මුසුවූ මේ චිත‍්‍රපටය අධ්‍යක්ෂණය කළේ නිඛිල් අද්වානියි. දීපිකා පදුකෝන් මෙහි ඉන්දියානු තරුණියක සහ චීන තරුණියක ලෙස ද්විත්ව චරිත නිරූපණයක යෙදී සිටිනවා.ජනවාරි 16 දා මේ චිත‍්‍රපටය ඇමරිකා එක්සත් ජනපදයේ සහ කැනඩාවේ සිනමාහල් කිහිපයකම ප‍්‍රදර්ශනය කිරීම ආරම්භ කෙරුණා.මේ චිත‍්‍රපටය ඇමරිකා එක්සත් ජනපදය තුළ තිරගත කිරීමේ අවස්ථාව වෙනුවෙන් විශේෂ උත්සවයක් ද පැවැත්වුණා.මෙවැනි අතිඋත්කර්ෂවත් අවස්ථාවක් මීට පෙර බොලිවුඩ් චිත‍්‍රපටයක් වෙනුවෙන් ඇමරිකා එක්සත් ජනපදය තුළ මෙලෙස පැවැත්වූයේ නැති බවයි සිනමා විචාරකයන් පවසා තිබුණේ.දැනට 22 වැනි වියෙහි පසුවන දීපිකා පදුකෝන්ට මේ චිත‍්‍රපටයේ රඟපෑමට කලින් මාස 6 ක කුංෆු සටන් කලාව පිළිබඳ පුහුණුවක් ලබා ගන්නටත් සිදුවුණා.චිත‍්‍රපටය තිරගත කිරීම නිමිත්තෙන් ඇමරිකා එක්සත් ජනපදයේ දී පැවති ප‍්‍රවෘත්ති සාකච්ඡාවකට එක්වෙමින් ආක්ෂේ කුමාර් පැවසුවේ මේ චිත‍්‍රපටය තම පුත‍්‍රයාට පෙන්වීමට තමා වඩාත් ම කැමැත්තක් දක්වන බවයි.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=av09012512</link>
    <topic>අජේ සල්මන් ‘දුම්’ දඩ කති</topic>
    <author>සුජීව තේවහෙට්ටිගේ</author>
    <content>කාංචනා දුරුතු මහේ පතිකුලයට ගියදාසැප සම්පත් හැරදමා වන සතුන් අතරට ගිය නිළියඕනෑවට වැඩි දඟ ළමයි ගැන මාපියන් සැලකිලිමත් විය යුතුයිබුද්ධික මේ සැරේ කකුල් දෙකෙන් රිය පදවයිඅපේකම රැගෙන ලොව පුරා සරන නෙත් ටී. වී‘මතට තිත’ ටෙලිනාට්‍ය මාලාවක් ලෙසකල එළියටආච්චිගේ ගී මඟෙන් ආලෝකය ලද දූ දරු මිනිබිරි කැලඩාන්සිං ස්ටාර් කිරුළ අකලංකටකුරුලු පාරාදීසයක අලුත් අත්දැකීමක්මගේ 13 වැනි උපන් දිනය ජීවිතේට අමතක කරන්න බෑදීපිකා චීන වෙසින්අජේ සල්මන් ‘දුම්’ දඩ කතිකොහොමඳ තොරතුරුවිවාහය මගේ ඇසින්මොන ප‍්‍රශ්න ආවත් මගේ ගමන මම යනවා“ඇයි? මොකක්ද ප‍්‍රශ්නෙ අර්මි.” (රසදුන නව කථාව)ඉන්දියාවෙ ප‍්‍රසිද්ධ ස්ථානවල දුම්බීම තහනම්. නමුත් මේ තහනම නොතකා දුම් පානය කළ දෙදෙනෙකුට පසුගිය සතියේදී දඩ ගෙවන්නට සිදුවෙලා.මේ නීති විරෝධී කටයුත්තට සම්බන්ධ වෙලා තියෙන්නෙ සල්මන් ඛාන් සහ අජේ දේව්ගන්.චිත‍්‍රපට රූපගත කිරීමකට චන්දිගාර් නගරයට පැමිණි අවස්ථාවේදී සිගරැට්ටුවක් දැල්වූ විගසකින් ම, ඒ ආසන්නයේ රැඳී සිටි පුවත්පත් ඡායාරූප ශිල්පියෙක් අජේ ගේ පින්තූරයක් තම කැමරාවේ සටහන් කරගෙන තිබෙනවා.මේ ඡායාරූපයේ පිටපතක් ලබාගත්ත රාජ්‍ය නොවන සංවිධානයක්, වහාම එය පොලිසියට ඉදිරිපත් කරලා.අජේ අත්අඩංගුවට ගත් පොලිසිය, පසුව ඔහු මහේස්ත‍්‍රාත් අධිකරණයක් වෙත ඉදිරිපත් කර තිබෙනවා. එහිදී අජේට නියෝග කෙරුණේ ප‍්‍රසිද්ධ ස්ථානයක දුම්පානය කිරීමේ වරදට රු. 200 ක දඩයක් ගෙවන ලෙසයි.සල්මන් ඛාන් අතින් දුම්බීම තහනම් නීතිය උල්ලංඝණය වී ඇත්තේ චන්දිගාර් නගරයට ආසන්නයේ පිහිටි මොහාලි ප‍්‍රදේශයේදීයි. නීතිය කැඩූ සල්මන්ටත් දඩ මුදල් ගෙවන්නට සිදුවෙලා.දුම්බීම තහනම් කළ මුල්ම ඉන්දීය නගරය වන්නේ ‘චන්දිගාර්’. මේ තහනම කි‍්‍රයාත්මක වීම ඇරඹුණේ 2007 ජූලි 15 දායි.ඉන්දියාවේ ප‍්‍රසිද්ධ ස්ථානවල දුම්බීම තහනම් වූයේ 2008 ඔක්තෝබර් 2 දායි.සල්මන් සහ අජේ මේ නීති කි‍්‍රයාත්මක වන බව දැනගෙන හිටියේ නැද්දැයි බොහෝ දෙනා ප‍්‍රශ්න කරනවා.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=av09012513</link>
    <topic>කොහොමඳ තොරතුරු</topic>
    <author/>
    <content>කාංචනා දුරුතු මහේ පතිකුලයට ගියදාසැප සම්පත් හැරදමා වන සතුන් අතරට ගිය නිළියඕනෑවට වැඩි දඟ ළමයි ගැන මාපියන් සැලකිලිමත් විය යුතුයිබුද්ධික මේ සැරේ කකුල් දෙකෙන් රිය පදවයිඅපේකම රැගෙන ලොව පුරා සරන නෙත් ටී. වී‘මතට තිත’ ටෙලිනාට්‍ය මාලාවක් ලෙසකල එළියටආච්චිගේ ගී මඟෙන් ආලෝකය ලද දූ දරු මිනිබිරි කැලඩාන්සිං ස්ටාර් කිරුළ අකලංකටකුරුලු පාරාදීසයක අලුත් අත්දැකීමක්මගේ 13 වැනි උපන් දිනය ජීවිතේට අමතක කරන්න බෑදීපිකා චීන වෙසින්අජේ සල්මන් ‘දුම්’ දඩ කතිකොහොමඳ තොරතුරුවිවාහය මගේ ඇසින්මොන ප‍්‍රශ්න ආවත් මගේ ගමන මම යනවා“ඇයි? මොකක්ද ප‍්‍රශ්නෙ අර්මි.” (රසදුන නව කථාව)රටම හිනස්සන ටෙනිසන් කුරේ මේ දිනවල සැරසෙන්න හදන්නෙ නිදහස් වෙළෙඳ කලාපෙ. අපේ රටේ තවත් පෙ‍්‍ර්ක්ෂක පිරිසක් රසගන්වන්න බලාගෙන.“ඇත්තටම කියනවා නම් පසුගිය දවස්වල මම හරියට අපේ ඇඟලුම් සේවක සේවිකාවන්ගේ මෙහෙවර ගැන කල්පනා කළා. මේ හැමෝම දිවා රෑ බලන්නේ නැතිව කරන මෙහෙයෙන් අපේ රටට විශාල වශයෙන් විදේශ විනිමයක් ලැබෙනවා. මේ අයගේ ජීවිතේ වැඩිපුර ගෙවෙන්නේ කම්හලේ.බෝඩිමේ වැඩ වැඩ මිසක් විනෝදයක් ලබන්න ඇත්තටම අවස්ථාවක් නෑ. නමුත් මම දන්න හැටියට ඕනම කෙනෙකුට රැකියාව වුණත් සාර්ථකව කරන්න මානසික සුවය කියන එක අවශ්‍යයි.”මෙහෙම කියන ටෙනී ‘ටාසන් ද බබා’ අරන් කලාපෙ කරක් ගහන්නයි කල්පනාව. “ඒ අතරම පසුගිය දාක ශ‍්‍රී ලංකා ජනමාධ්‍ය පදනමින් මට නිර්මාණශීලී වින්දනාත්මක ගුවන් විදුලි ශිල්පියා වශයෙන් සම්මානයකුත් ලැබුණා.මගේ රංගන ජීවිතයට ඒකත් මට ලොකු ශක්තියක්. ඒ සතුටත් එක්ක අලුත් චිත‍්‍රපටයක පිටපතකුත් මම මේ දවස්වල ලියාගෙන යනවා.සංගීතා මේ දවස්වල ඉන්නේ කොළඹින් පිට. පාරම්පරික අංගම් සටන්කරුවෙකුත් සමඟ තමයි වැඩියෙන් කාලය ගත කරන්නේ. ඒ කියන්නේ සංගීතා මේ දවස්වල විවිධ සටන් ක‍්‍රම පුරුදු පුහුණු වෙනවා. මේක තවත් ;එතිහාසික කතාන්දරයක ආරම්භය.ඇය මේ සූදානම් වෙන්නේ විජය - කුවේණි කතාව සිනමාවට ගෙන ඒමේ පෙර හුරුවක. විජය කුවේණි කතාව සිනමාවට නඟන්නේ ප‍්‍රකට චිත‍්‍රපට අධ්‍යක්ෂවරයෙකු වන ප‍්‍රියන්ත කොළඹගේ.සංගීතා එහි කුවේණි. මේ නිසා ඇයට සිද්ධවෙලා තිබෙනව කඩු හරඹ, දුනු හරඹ වගේ ඓතිහාසික සටන්ක‍්‍රම ඉගෙන ගන්න. ඒ විතරක් නොවෙයි අශ්වයින් පිට යන්නත් ඉගෙන ගන්න.සංගීතාට අශ්වයින් පිට යන්න නම් පුළුවන්. ඒ නිසා ඇය වැඩි අවධානය යොදවන්නෙ අනෙකුත් සටන් ක‍්‍රම ඉගෙන ගන්න. කඩුව පාවිච්චි කරන්න ඉගෙන ගන්න විතරක් මාස 01 1/2 ක් විතර පුරුදු පුහුණු වෙන්න ඕනලු.මාර්තු මාසයේදී තමයි රූගත කිරීම් ආරම්භ වෙන්න නියමිත. රූගත කිරීම් කැරෙන්නෙ හම්බන්තොට සහ අනුරාධපුරය අවට.සංගීතා කුවේණි වෙනකොට විජය රජ්ජුරුවන්ගේ චරිතය රඟපෑමේ වරම හිමිවෙලා තිබෙන්නේ ජනප‍්‍රිය නළු බිමල් ජයකොඩිටයි.ආරංචියේ හැටියට මේ චිත‍්‍රපටයට සම්බන්ධ බොහෝ දෙනෙක් මේ වනවිට ඊට අදාළ සටන් ක‍්‍රම සහ අනෙකුත් පුහුණුවීම්වල යෙදිලා ඉන්නේ.අපේ ප‍්‍රවීණ චිත‍්‍රපට අධ්‍යක්ෂවරයෙක් පසුගියදාක අපට සීගිරිය පැත්තෙදි හමුවුණා. අපි හිතුවා සීගිරිය නරඹන්න ඇවිත් වෙන්න ඇති කියලා. ඒත් ඇහුවම නම් කිව්වේ මම දැන් හේන් ගොවිතැන් කරනවා කියලයි.මේ චිත‍්‍රපට අධ්‍යක්ෂවරයා සෝමරත්න දිසානායකයි. ඇත්තට ම ඔහු මේ දිනවල සීගිරියේ නැවතිලා හේන් ගොවිතැන් කරනවා. ඔහුගේ හේනේ බඩ ඉරිඟු, වට්ටක්කා ආදී වූ නොයෙක් එළවළු බෝගයන්ගෙන් පිරිලා.හැබැයි ඔහු හේන් ගොවිතැනට බැහැල තියෙන්නේ චිත‍්‍රපට හැදිල්ල එපා වෙලා නම් නොවෙයි. ඔහුගේ ඊළඟ චිත‍්‍රපටයේ දර්ශන තලය වෙනුවෙනුයි මේ හේන ඔහු වවන්නේ.‘බිංදු’ නමින් නම් කර තිබෙන මේ චිත‍්‍රපටය අලි මිනිස් ගැටුම පදනම් කරගෙන නිර්මාණය වන්නක්. මෙහි ප‍්‍රධාන චරිත දෙක නිරූපණය කරන්නේ කුඩා ළමයින් දෙදෙනෙක්.ඊට අමතරව සෞම්‍ය ලියනගේ, ජයලත් මනෝරත්න සහ ජයනි සේනානායක ඇතුළු පිරිසක් මේ චිත‍්‍රපටයේ රඟපානවා. පෙබරවාරි මාසයේ මැද රූගත කිරීම් අරඹන්න ඔහු බලාපොරොත්තු වෙනවා.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=av09012514</link>
    <topic>විවාහය මගේ ඇසින්</topic>
    <author/>
    <content>කාංචනා දුරුතු මහේ පතිකුලයට ගියදාසැප සම්පත් හැරදමා වන සතුන් අතරට ගිය නිළියඕනෑවට වැඩි දඟ ළමයි ගැන මාපියන් සැලකිලිමත් විය යුතුයිබුද්ධික මේ සැරේ කකුල් දෙකෙන් රිය පදවයිඅපේකම රැගෙන ලොව පුරා සරන නෙත් ටී. වී‘මතට තිත’ ටෙලිනාට්‍ය මාලාවක් ලෙසකල එළියටආච්චිගේ ගී මඟෙන් ආලෝකය ලද දූ දරු මිනිබිරි කැලඩාන්සිං ස්ටාර් කිරුළ අකලංකටකුරුලු පාරාදීසයක අලුත් අත්දැකීමක්මගේ 13 වැනි උපන් දිනය ජීවිතේට අමතක කරන්න බෑදීපිකා චීන වෙසින්අජේ සල්මන් ‘දුම්’ දඩ කතිකොහොමඳ තොරතුරුවිවාහය මගේ ඇසින්මොන ප‍්‍රශ්න ආවත් මගේ ගමන මම යනවා“ඇයි? මොකක්ද ප‍්‍රශ්නෙ අර්මි.” (රසදුන නව කථාව)1. වඩාත් හොඳ පෙ‍්‍ර්ම විවාහයද? යෝජිත විවාහය ද? දෙකේම එකතුවක් තමයි හොඳ.2. කේන්ද්‍රයට මුල් තැන දිය යුතුද? මුල් තැනක් දිය යුතු නැහැ. නමුත් සැලකිලිමත් විය යුතු යි.3. විවාහයට සුදුසුම වයස? විවාහ වී යුතුකම් ඉටු කිරීමට සෑම පැත්තකින් ම තමුන් සමෘද්ධිමත් කියල විශ්වාසයක් ගොඩනැඟුණම4. මංගල උලෙළ කෙබඳු විය යුතුද? මාට හැකි පමණින් කරගත යුතුයි.5. විවාහයෙන් පසු කලා කටයුතු සීමා කළ යුතු ද? සීමා කළ යුතු නැහැ. නමුත් පවුල් ජීවිතය ගැන හිතන්න ඕන.6. සහකාරිය හෝ සහකරු තුළින් දකින්නට කැමැති ගුණාංගය? සහකාරිය 100% ක් ම සහකාරිය විදියට කටයුතු කරනවා දැකීම.7.ප‍්‍රීතිමත් විවාහයක පදනම කුමක්ද? දෙදෙනා දෙදෙනා ගැන තිබෙන අවබෝධය.8. ඔබත් ආශා පුංචි පවුලකටද? ඔව්.9. ගේ - දොර, සල්ලි - බාගේ, යාන - වාහන නැතිකම යුග දිවිය අවුල්වීමට හේතුවක්ද? සමහරවිට හේතුවක් විය හැකියි.10. විවාහය කෙටියෙන් අරුත් ගන්වතොත්. තමන්ට තනියෙන් ජීවත්වෙන්න බැරි වුණාම සහකාරියක් සොයාගෙන සාර්ථක මිනිහෙක් වෙන්න තවත් කෙනෙක් සහාය කර ගැනීම.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=av09012515</link>
    <topic>මොන ප‍්‍රශ්න ආවත් මගේ ගමන මම යනවා</topic>
    <author>හේමාලි විජේරත්න</author>
    <content>කාංචනා දුරුතු මහේ පතිකුලයට ගියදාසැප සම්පත් හැරදමා වන සතුන් අතරට ගිය නිළියඕනෑවට වැඩි දඟ ළමයි ගැන මාපියන් සැලකිලිමත් විය යුතුයිබුද්ධික මේ සැරේ කකුල් දෙකෙන් රිය පදවයිඅපේකම රැගෙන ලොව පුරා සරන නෙත් ටී. වී‘මතට තිත’ ටෙලිනාට්‍ය මාලාවක් ලෙසකල එළියටආච්චිගේ ගී මඟෙන් ආලෝකය ලද දූ දරු මිනිබිරි කැලඩාන්සිං ස්ටාර් කිරුළ අකලංකටකුරුලු පාරාදීසයක අලුත් අත්දැකීමක්මගේ 13 වැනි උපන් දිනය ජීවිතේට අමතක කරන්න බෑදීපිකා චීන වෙසින්අජේ සල්මන් ‘දුම්’ දඩ කතිකොහොමඳ තොරතුරුවිවාහය මගේ ඇසින්මොන ප‍්‍රශ්න ආවත් මගේ ගමන මම යනවා“ඇයි? මොකක්ද ප‍්‍රශ්නෙ අර්මි.” (රසදුන නව කථාව)- අනර්කලී ආකර්ෂාසිංහල සිනමාවට පැමිණ කෙටි කලකින්ම අතිශයින් ජනප‍්‍රිය වුණු නිළියක් අනර්කලී ආකර්ෂා. පසුගිය කාලය ඇතුළත ඈ ජීවිතේ බොහෝ ප‍්‍රශ්නවලට මුහුණ දුන්නා. ඒත් ඈ කලා කටයුතු අමතක කර නෑ. පසුගිය දවසක ඇගේ අලුත්ම තොරතුරු විමසන්න හමුවුණා ඈ සුපුරුදු පරිදිම.මේ දවස්වල අනර්කලී ගැන වැඩිපුරම කතාබහට ලක්වෙන්නේ ස්වර්ණවාහිනියේ විකාශය වන ‘ෂැඩෝ ස්ටාර්’ වැඩසටහනේ විනිශ්චය මණ්ඩලයේ කටයුතුª කරන නිසාවෙනි.ඉතින් අනර්කලී මොනවද අලුත්ම තොරතුරු? අපි ඈ පිළිසඳරට එක්කර ගනිමින් ඇහුවා.පසුගිය දිනවල හේමසිරි සෙල්ලප්පෙරුම අධ්‍යක්ෂණය කළ ‘සංජානා’ චිත‍්‍රපටයේ හඬකැවීම් සම්පූර්ණයෙන් ඉවර කළා. රන්ජන් රාමනායක අධ්‍යක්ෂණය කළ ‘ලීඩර්’ චිත‍්‍රපටයේ ඉන්දීය නිළි ‘ආර්ඩීන් ඛාන්’ රඟපාපු චරිතයට හඬකැවීම් කළේ මමයි. වෙන කෙනෙක් වෙනුවෙන් හඬ කවන පළමුවැනි සහ අන්තිම අවස්ථාවත් මේක තමයි. මේක මම කළේ රන්ජන් රාමනායකට කරන උදව්වක් විදියටයි. මේ වැඩත් එක්ක අලුත් අවුරුද්දේ මගේ ගීත ඇතුළත් සංයුක්ත තැටියක් නිකුත් කරන්න සූදානමින් ඉන්නවා.ඒ කියන්නේ නව වසරේ අනර්කලී ගායිකාවක් වෙන්නද හදන්නේ?අලුත් අවුරුද්දේ මම කරන්න යන අලුත්ම වැඩේ ඒක. ඒ වුණාට මගේ හිතේ කොතැනකවත් ගායිකාවක් වෙන්න ඕන කියලා නෑ. මේ ගීත තැටිය එළිදක්වන්න එකම හේතුව මීට අවුරුදු දෙක තුනකට ඉස්සර මගේ රසික රසිකාවියන්ට මම පොරොන්දු වුණා ගීත ටිකක් කරනවා කියලා. ඒ පොරොන්දුව තමයි මේ ඉෂ්ට කරන්නේ.මොන වගේ ගීතද මේකට අඩංගු වෙන්නේ?ඔක්කොම සිංහල ගීත. තව එක ගීතයක් විතරක් කරන්න තියෙනවා. ඉදිරියේදී ගීතවල වීඩියෝ කටයුතු කරන්න බලාපොරොත්තු වෙනවා.නිළියක් විදියට අලුත් අවුරුද්දේ ඔබ බාරගත් වැඩ මොනවද?අලුත් අවුරුද්දේ මම කිසිම දෙයක් බාර ගත්තෙ නෑ. මට හිතුණා ටිකක් නිකම් ඉන්න ඕන කියලා.ඇයි ඒ?මට හිතෙනවා මාව එකම ගණයේ චරිතවලට කොටුවෙලා කියලා. ආව කාලය ඇතුළත චිත‍්‍රපට 20 කට ආසන්න ප‍්‍රමාණයක මම රඟපාලා තිබෙනවා.බොහෝ විට මට ලැබුණේ බටහිර පන්නයට නැඹුරු වුණු චරිත. ඒවම කරල මට දැන් එපාවෙලා. ඒ දවස්වල මට බොහෝ දෙනෙක් කිව්වා මට සිංහල බෑ.මගේ උච්චාරණ විදිය හොඳ නැහැ කියලා. නමුත් දැන් මම මගේ ඒ දුර්වලතා බොහෝ දුරට අඩුකරගෙන හදාගෙන තියෙන්නේ. කිසිම අභියෝගයක් නැති එකම වගේ චරිත කරන්න මට කම්මැලියි.ඒ කියන්නේ ඔබට ඕන ගැමි චරිතයක් කරන්නද?නෑ. ගැමි චරිතම නොවෙයි. ඒකාකාරී චරිතවලින් බැහැර වෙලා වෙනස් යමක් කරන්න. කිසියම් ගැඹුරක් තිබෙන චරිතයක් කරන්න කැමැතියි. ටෙලි නාට්‍ය කරන්න නම් මගේ කොහොමත් කැමැත්තක් නෑ. පහුගිය දිනවලත් මට මෙගා ටෙලි නාට්‍ය තුනකට කතා කළා. මම බැහැ කිව්වා.ඇයි ඔබ කැමැති නැද්ද හැමදාම රූපවාහිනියෙන් දකිනවට?සතියේ දින හතේම රූපවාහිනියට ආවත් කමක් නෑ රටට දැයට සමාජයට වැඩදායී දෙයක් වෙනවා නම්. මම කැමැති නෑ පවුල් කැඩෙන, ව්‍යාපාර බිඳ වැටෙන, සමාජයට අහිතකර දේ දකින ඒවත් එක්ක හැමදාම රූපවාහිනියට එන්න.ඔබ බොහොම කෙටි කලකින් ක්ෂේත‍්‍රයේ ජනප‍්‍රිය වුණු නිළියක්. අතීතය ගැන හිතත්දි මොනවද දැනෙන්නේ?ඇත්තටම මම ක්ෂේත‍්‍රයට ඇවිත් අවුරුදු 05 ක් විතර ඇති. මේ කෙටි කලට මම චිත‍්‍රපට 20 ක විතර රඟපාලා තිබෙනවා. මම මැරුණත් ඒ රඟපාපු දේවල් එහෙමම තියේවි.මගේ අතීතය දිහා හැරිලා බැලුවම මට හරිම පුදුමයි. මෙච්චර කෙටි කාලයකට එච්චර දෙයක් මම කළාද කියලා. මම බොහොම ළාබාල වයසින් සිනමාවට ආපු කෙනෙක්. අදටත් මම බොහෝ දේවල් ඉගෙන ගනිමින් ඉන්නේ. පොඩි ළමයෙක් ගෙන් හරි මට යමක් ඉගෙන ගන්න තියනවා නම් ඒක ලබාගන්න මම පැකිලෙන්නෙ නෑ.මේ දිනවල ඔබ තරග විනිශ්චය කරන ‘ෂැඩෝ ස්ටාර්’ වැඩසටහන හරිම ජනප‍්‍රියයි. ඔබ හිතනවද ඒ තරග විනිශ්චයට ඔබ සුදුසුයි කියලා.මේ තරගයට සම්බන්ධ වෙන සමහර තරගකරුවෝ ඒ අය අනුකරණය කරන අය සමහර විට දැකලත් නෑ. නමුත් ඔවුන් තරගයේදී ඒ අය අනුකරණය කරනවා. ඒ වගේ තමයි මමත්.මම ඒ ඒ පුද්ගලයන් පිළිබඳ මගේ නිදහස් අදහස් ප‍්‍රකාශ කරනවා. සමහර විට විනිශ්චය මණ්ඩලයේ අනෙක් අය සමඟ ගැළපෙනවා. සමහර විට නෑ. අපි කරන්නේ උදව්වක් විතරයි.පසුගිය කාලේ ඔබේ පෞද්ගලික ජීවිතේ ප‍්‍රශ්න රැසකට මුහුණදෙන්න වුණා නේද?ඔව්. ඒ සියල්ලම මම මාධ්‍යයට හැංගුවේ නෑ. මාධ්‍ය නැතිනම් අනර්කලී ;කනෙක් නෑ වගේම මගේ සැප දුක දෙකම මම මාධ්‍යයට කීවා. මගේ බොරු හැංගිලි නෑ. කෙලින් කතා කරනවා. ඒ කොයි ප‍්‍රශ්න තිබුණත් මගේ ගමන මම යනවා. මට වැඩිය මහා ලොකු ජනප‍්‍රිය, සුවිසල් චරිතවලටත් ප‍්‍රශ්න තිබුණා. ඒ අතර මම කවුද? මගේ වැඩ සුපුරුදු විදියට කරගෙන යනවා.ඉදිරියේදී ඔබ දකින්න ඉන්න චිත‍්‍රපට මොනවද?රෝයිද සිල්වාගේ ‘සර් ලාස්ට් චාන්ස්’ මගෝ ඩිගො ඩයි, කිං හන්තර්, සංජානා සහ සදාදර ජෝති කියන චිත‍්‍රපටවලින් ඉදිරියේදී මාව දකින්න ලැබේවි.හේමාලි විජේරත්න</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=av09012516</link>
    <topic>“ඇයි? මොකක්ද ප‍්‍රශ්නෙ අර්මි.”</topic>
    <author/>
    <content>කාංචනා දුරුතු මහේ පතිකුලයට ගියදාසැප සම්පත් හැරදමා වන සතුන් අතරට ගිය නිළියඕනෑවට වැඩි දඟ ළමයි ගැන මාපියන් සැලකිලිමත් විය යුතුයිබුද්ධික මේ සැරේ කකුල් දෙකෙන් රිය පදවයිඅපේකම රැගෙන ලොව පුරා සරන නෙත් ටී. වී‘මතට තිත’ ටෙලිනාට්‍ය මාලාවක් ලෙසකල එළියටආච්චිගේ ගී මඟෙන් ආලෝකය ලද දූ දරු මිනිබිරි කැලඩාන්සිං ස්ටාර් කිරුළ අකලංකටකුරුලු පාරාදීසයක අලුත් අත්දැකීමක්මගේ 13 වැනි උපන් දිනය ජීවිතේට අමතක කරන්න බෑදීපිකා චීන වෙසින්අජේ සල්මන් ‘දුම්’ දඩ කතිකොහොමඳ තොරතුරුවිවාහය මගේ ඇසින්මොන ප‍්‍රශ්න ආවත් මගේ ගමන මම යනවා“ඇයි? මොකක්ද ප‍්‍රශ්නෙ අර්මි.” (රසදුන නව කථාව)මෙතෙක් කතාව...ගමේ ප‍්‍රභූ පවුලක එකම දරුවා වූ මහේෂ් දුප්පත් යුවතියක වූ මුතු සමඟ සබඳතාවක් ඇති කරගනී. රූමත් අවිහිංසක යුවතියක වන මුතූ මහේෂ්ට දැඩිසේ ආදරය කළ අතර, මේ නිසා ම මහේෂ් අතින් මුතූ අනාථ වෙයි.අප්පච්චී සහ අම්මා මේ සිදුවීම දැනගත් පසු මහේෂ්ගේ ඇවැස්ස නෑනණ්ඩිය වූ අර්මිලා වෙසෙන එංගලන්තය බලා තම පුතු පිටත් කර යැවීමට කටයුතු කරයි. එහිදී අර්මිලා ගේ ඇසුර නිසා මුතු පිළිබඳව අමතක කර දමන මහේෂ් අර්මිලා සහ විවාහ වෙයි.වසර අටකට පසු මහේෂ් සිය මවු රටට යළි පැමිණෙන්නේ සිය බිරිය සමගිනි. එහිදී ඔවුනට මුතු සහ සුරංග මුණ ගැසේ.මහේෂ් තනිව කෑම කා මඳක් ඇලවුණේය. අර්මිලාගේ අහිංසක ගති පැවතුම් හොඳින් හඳුනන ඔහුට ඇය කළේ අවවාද කිරීමට තරම් වැරැද්දක් දැයි සිතාගන්නට නොහැකි විය. ඇය තමා කෙරේ දක්වන අසීමිත ආදරය නිසා මේ කැලයට හා දොළ පහරට මුලින් ම කැමැති වූ බව දනී. අර්මිලා නිදහසේ ඇවිද යාමට ප‍්‍රිය කළත්, මුතු අර්මිලාට සියලු රැකවරණ සපයන බව මහේෂ්ට රහසක් නොවේ.අර්මිලා නිවෙසට ආවේ මහේෂ් නිදා ගත්තාට පසුවය. ඇය ගේ කැමරාව පින්තූරවලින් පිරී තිබුණි. අම්මාටත් අප්පච්චිටත් ඒවා එකින් එක පෙන්වමින් ඔවුන්ගේ පෑරුණ සිත් සුවපත් කිරීමට ඇය සමත් විය.ඒ අතර තිබූ මුතු ගේ දර්ශනීය පින්තූර දැක ඔවුන් සැක පහළ කළේ මහේෂ් පිළිබඳවය.“එක එක අයගේ පින්තූර මොනවටද? ඕවා වීසි කරල දාන්න දුව.”මව කීවේ ගණනකට නොමැතිවය.“මුතු... හොඳ කෙල්ල. මම එයාට ආදරෙයි මම්මි...” මහේෂ් පිබිදෙන විට සුරංග අප්පච්චී හමුවීමට පැමිණ සිටියේ ය. අර්මිලා මහත් ප‍්‍රබෝධවත් විලසින් අතරින් පතර ඒ කතාවට සම්බන්ධ වී සිටියා ය.“කිරි සල්ලි දෙන්න ආවා...”මහේෂ් දුටු විට සුරංග යටහත් ලෙසින් කීවේය. ඔහු මැද මිදුලේ ලොවි බංකුවේ වාඩිවී සිටියේ ය. අර්මිලාට එය ගැටලුවක් බව අප්පච්චී හඳුනාගත්තේ ඈ වරින් වර බංකුවේ වාඩි වී සිටින සුරංග දෙස බලන ආකාරයෙනි.“කොහොමද මේ පාර?”අප්පච්චී සුරංගගෙන් අසාගෙනම මඳක් එහායින් තිබූ හාන්සි පුටුවට බරදුන්නේ ය. අර්මිලා වහා අප්පච්චිගේ පුටුවේ අත් ඇන්දක වාඩි වී ගෙල වටා අතක් යවා, සවන්දී සිටියා ය. සුරංග නැගිට දෙඅත් එකට එක්වන සේ පහතට දැම්මේය.“කිරි හොරයි ලොකු මහත්තයා... වැස්ස හින්ද ගිය මාසේ ගස් කැපුවේ අතරින් පතර” අප්පච්චී “හ්ම්... ගෑවා පමණි.“හා... එහෙනම් දෙන්න එක්ක කරත්තේ බැඳගෙන ගිහින්, රොටී ටික දීලා වරෙල්ලකෝ” සුරංග මිදුලට බැස නොපෙනී යනවිට, අර්මිලා ඒ දෙසින් ඇස් ඉවතට ගත්තා ය.ඇය අප්පච්චි වෙතින් නැගිට ගොස් විශාල කුළුණට හේත්තු වී කල්පනා කළා ය. සුරංග ගේ බයාදු මුහුණ ඇයට මහත් වේදනාවක් ගෙන දුන්නේ ය. එවැනි හැසිරීමක් අර්මිලා කිසිසේත් ම සුරංග ගෙන් බලාපොරොත්තු වූයේ ද නැත.ඔහු එතරම් බැගෑපත් වන්නේ කුමකට ද? අර්මිලා කුමක්දෝ හදවතේ දරාගෙන සිටින බව මහේෂ්ට මනාව වැටහුණේ මේ හැසිරීම් හොඳින් නිරීක්ෂණය කිරීමෙනි. ඔහු කාමරයට එනවිට අර්මිලා යහනේ වැතිරී කල්පනා කරමින් සිටියා ය.“මොකද්ද ප‍්‍රශ්නේ අර්මි?...”ඔහු යහන මත වාඩි වී ඇගේ හිසට අත තැබුවේ ය. ඇගේ නෙත්වලට කඳුළු පිරී එන බව ඔහු පැහැදිලිව දුටුවේ එවිට ය.“ඇයි රත්තරං... ඇයි අඬන්නේ?”ඔහු දෝතින් ම ඇගේ මුහුණ එසවීමට වෑයම් කළේ ය.“යන්න අහකට...”අර්මිලා අනෙක් ඇලයට හැරී නෙත් වසා ගත්තා ය.“අර්මි... කියන්නකෝ මොකක්ද ප‍්‍රශ්නේ කියලා?”මහේෂ් ඇයගෙන් කිහිප වාරයක් ම දැනගන්නට උත්සාහ දැරුවද, නිහඬව සිටි අර්මිලාට නින්ද ගොස් ඇති බව මහේෂ් වටහා ගත්තේ ය. අර්මිලා කුමක් නිසා එසේ හැසිරුණා දැයි මහේෂ්ට තේරුම් ගැනීමට නුපුළුවන් විය.තමාගේ මව හෝ අප්පච්චී අතින් කිසියම් වරදක් සිදුවී දැයි වරෙක ඔහුට සිතුණි. මව කෙසේ වෙතත් අප්පච්චී නම් අර්මිලාට ප‍්‍රාණය සමානව ආදරය කරන බව රහසක් නොවේ. අර්මිලාගේ රෝස පැහැති මුහුණ මත වේදනාවක් සටහන් වී ඇත.ඔහු කාමරයෙන් එළියට පැමිණ මව කොහේ දැයි බලා ලොවි බංකුවේ වාඩි වූවේ ය. සවස තේ පානයට මුං ගුළි සාදන්නට කුස්සි අම්මාට අත්උදව් දෙමින් සිටි මව දෙඅත් පිසදා ගනිමින් මහේෂ් සමීපයට ආවාය.“කෝ අර්මිලා...?”“නිදි...”මහේෂ් පිළිතුරු දුන්නේ ඕනවට එපාවට ය.“අර්මිලා තාම බරක් පතලක් දන්නෙ නැහැ පුතා... ඒ ළමයට මේ පරිසරය හුරු නෑ.”අම්මා වටින් ගොඩින් කියන්නේ කුමක්දැයි මහේෂ්ට තේරුම් ගත නොහැකි විය.“ඔයාල ඉක්මනින් මෙහෙන් ගියොත් හොඳයි...”“කොහොමත් මේ මාසේ අපි යනවා අම්මා...”මහේෂ් කීවේ ලොවි බංකුවෙන් නැගී සිටිමිනි.“ඔය කොහේ යන්නද?”“කම්මැලියි... ටිකක් ඇවිදලා එන්නම්...”සුරංග හෝ මුතු නොමැති බව දැන සිටි මව කිසිවක් කියන්නට ගියේ නැත. ඕනාවට වඩා නීති දැමීමෙන් මහේෂ් දර දඬු වේ යැයි ඇයට බියක් දැනුණේ ඊයේ පෙරේදා සිට ය. ඇය නැගිට ගොස් මහේෂ්ගේ කාමරයේ තිරය මෑත් කරමින් බැලුවේ අර්මිලා නිදන ආකාරයය.මහේෂ් දිගටම කල්පනා කළේ සිය බිරිය ගේ වෙනස්වීමය. කිසිම දිනක දැක නැති ස්වරූපයක් ඔහු අද අර්මිලාගෙන් දුටුවේ ය.ඈතින් දිස්වූ “අස්මඬල ගල” නොසෙල්වී භූතයකු ලෙස ඔහු දෙස බලා සිටියේ ය. සිය බිරිය මේ ගල් කුළට නැගීමට ඕනෑ බව කියූ හැටි ඔහුට එකවරම මතක් විය.තමා අර්මිලා ගැන මෙයිට වඩා සැලකිලිමත් වන්නට තිබුණි යැයි යටි සිත මුරගෑවේ ය. තමාගේ ජීවිතය යළි අසාර්ථක වී වේදනා විඳීමට සිදුවේ යැයි කාට කිව හැකි ද?මුතු හා මේ ගල් කුළු අතර ඇත්තේ මොන තරම් සමීප සබැඳියාවක් ද? ජීවිතයේ පළමු වතාවට තමා ඉත සිතින් සෙනෙහස පිදූ සුදු පියුමක් වූ මුතු සමඟ වැල්වල එල්ලී ගල මතට නැඟ කුඩා වනරොදේ ප‍්‍රීතිමත්ව සිටි අයුරු... ඓතිහාසික භූමියේදී කිසිදා පියුම් පෙති නොරිදවමියි සිතුවද? දෙදෙනා සැනහී අමන්දානන්දයට පත්වූ සැටි එදා මෙන් ම අදත් මේ පර්වතය නොසැලී තමා දෙස බලා සිටින්නේ ප‍්‍රබල සාක්ෂිකරුවකු විලස යැයි ඔහුට දැනුණි.මේ අස්මඬල ගල තියෙන තුරු, මං වෙනස් වෙන්නෑ මුතු... රාජ කුමාරියෙක් ආවත් මං ඔයා ගෙමයි මුතු.”ඇගේ දෙඅත් තරයේ අල්ලා ගෙන තිර ලෙස ප‍්‍රතිඥා දුන්නේ ද තමාම ය.“මං ඒක දන්නවනෙ බේබි මහත්තයා. මං ජීවත් වෙන තුරාවට වෙන පිරිමියකුට මාව අයිති වෙන්නෑ... එහෙම නම් උන්දැට ලැබෙන්නේ මං නොවෙයි...”“එහෙනම් කාවද මුතු...?”මහේෂ් ඇගේ අක් බමරු කෙහෙරැළි පිරිමදිමින් සිනහවක් නඟා ගත්තේ ය. මුතු කුඩා දැරියක ලෙස ඔහුගේ උරහිසට උඩින් අත දිගු කළේ මානා පඳුරුවලින් ගහනව නොපෙනී, පෙනෙන මහා ප‍්‍රපාතය දෙසට ය.“අන්න අතනින්...”මහේෂ්ගේ සිනහව අතුරුදන් වූයේ ඈ පෙන්වූ හෙල දෙස බැලීමෙනි.“එදාට මං ඔතනින් පහළට පැනලා ජීවිතේ නැති කරගන්නවා... දෙවියන්පා...”මහේෂ් ඇය ගසා දැමුවේ වීසිවී යන පරිද්දෙනි.ඇගේ කිංකිණි සිනහ හඬ නිහඬ බැද්ද පුරා පැතිර යනවිට ඔහු ඇය දෙස රවා බැලුවේ යකෙකු ලෙසිනි.“මුතූ” ඒ හඩින් බියපත් වූ තරුණිය නැඟිට ඔහු වෙතට දිව ආවාය.“පව්කාර කතා කියන්න නම් ආවේ මොකටද? ආයේත් වචනයක් කිව්වොත්? මං ඔය ඇස් දෙකට පේන්න එන්නැහැ තේරුණා ද?”“බේබි මහත්තය... මං කිව්වේ බොරුවක් නෙමෙයි. මට ඔයා නැතුව ඉන්න බෑ. මම ආයෙමත් කියන්නෑ... ආයෙමත් කියන්නෑ...”අතීතය බිහිසුණු කුණාටුවක් ලෙස පසු පස හඹා එමින් වදදෙන බව මහේෂ් වටහා ගත්තේ ය.ඔහු යන්නට ගියේ අරමුණක් නොමැති ගමනක් වුවද දොළ පාරේ ශබ්දය ඇසෙන විට මහේෂ් ප‍්‍රකෘති සිහිය ලැබුවේ ය. මුතූ හා සුරංග රබර් කිරි රොටී විකිණීමට ගිය බැවින් ඔහුට දැනුණේ මුළු පළාතම පාළුවට ගිය ආකාරයකි.බිඳුණ හදවතින් යුතුව ඔහු දොළ පාර පෙනෙන තෙක් මානයට ආවේය. කවුරුන් හෝ ස්නානය කරනු ඇතැයි ඔහුට සිතුණේ ජලයේ කැළැත්තෙන හා වැටෙන ශබ්දය නිසාය.සුරංග හා මුතූ පමණක් නොව, ඉඳහිට කිරි කැපීමට එන ගැහැනියක ද මෙතැනින් ඔයට බසිණු සාමාන්‍ය සිදුවීමක් නිසා, මහේෂ් තුරු වදුළු අතරින් එබී බැලුවේය.ලබන සතියට</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=ay0901251</link>
    <topic>විදුහල්පතිකම පැත්තක තියලා</topic>
    <author>සාගරිකා දිසානායක ජයසිංහ ඡායාරූප – විමල් කරුණාතිලක</author>
    <content>විදුහල්පතිකම පැත්තක තියලා බාස්ලත් එක්ක හරිහරියට සිමෙන්ති ඇනුවාවයඹ දැන් කඩිසරයි!බලශක්තිය පිරිමසින දර ළිපසෙලින්කෝ දියවැඩියා මධ්‍යස්ථානයෙන් සම්පූර්ණ පා සුවතා පරීක්ෂණ පෙළක්කෑගල්ල සාන්ත ජෝසප් බාලිකාවේහිටපු විදුහල්පතිනිශීලා රත්නායකකාන්තාවක වූ පමණින්ම ජීවිතයේ යම් යම් අභියෝග හමුවේ දුර්මුඛ වන කාන්තාවනට කදිම නිදසුනක් වන දිරිය ලක් දියණියක් පසුගිය දා අපට හමු වුණා. ගෑනු පිරිමි කොයි කාටත් ඉගෙනගන්නට හැකි බොහෝ දේ ඇගේ ජීවිත කතාවේ ගැබ්ව තිබෙනවා.ජීවිත ගමනේ හැත්තෑ එක්වැනි සැතැපුම් කණුව පසුකරමින් ජීවිතයේ සන්ධ්‍යා භාගයට පිවිස සිටින ඈ අදටත් ඉතාම නිරෝගී, කාර්යබහුල, කි‍්‍රයාශීලි ධෙර්යවත් ජීවිතයක් ගත කිරීම ම ඒ අතරින් ප‍්‍රධානයි.කෑගල්ල ශාන්ත ජෝශප් බාලිකාව අද තරම් උසස් තත්ත්වයකට පත් කරන්නට සැබැවින්ම ශක්තිය, ශ‍්‍රමය ධනය මෙන්ම ජීවිතයේ හොඳම කාලයත් කැප කළ ඈ ශීලා රත්නායක.ශාන්ත ජෝශප් බාලිකාව සිය ශත සංවත්සරය සමරන මේ මොහොතෙ පුරා වසර දහඅටක් එහි විද්‍යාලාධිපතිනිය ලෙස අනූපමේය මෙහෙවරක් ඉටුකළ ශීලා රත්නායක මෙනෙවියගේ ජීවිත තොරතුරු ඔබ වෙත ගෙන එන්නට ලැබීමත් අපට සතුටක්.ශීලා රත්නායක උපන්නේ 1937 නොවැම්බර් මාසෙ දොළොස්වැනිදා කොළඹ මරදානේදී. ඇගේ පියා ආරච්චි රත්නායක මුදියන්සේලාගේ රත්නායක. මරදාන ප‍්‍රදේශයේ ව්‍යාපාරවල නිරත වෙලා හිටියත් ඔහුගේ උපන්ගම මාවනැල්ල. අම්මා මාග‍්‍රට් රත්නායක.ඈ දක්ෂ කඩිසර ගෘහනියක්. ශීලා පවුලේ කුළුදුල් දියණී. ඈට බාල නංගිලා පහයි. මල්ලිලා තුන්දෙනයි. බරපතළ පවුලක් වුණාට තාත්තගේ ව්‍යාපාර සරු නිසා ඔවුන්ට ඒ හැටි අගහිඟයක් තිබුණෙ නෑ. ශිලා මුලින්ම ඇතුළත් වුණේ මරදානේ ක්ලිප්ටන් බාලිකාවට.පුංචි කාලෙ ඉඳන්ම ඈ පාසල් වැඩට දක්ෂයි. ඒත් ඉගෙන ගන්න කියල ගෙදරින් වැඩි බලපෑමක් ඒ කාලෙ ළමයින්ට එල්ල වුණේ නෑ. ශීලගේ අම්මා බොහොම කඩිසරයි. ඈ පවුලෙ ගෑනු දැරිවියන්ට ඉවුම් පිහුම් ගේ දොර වැඩපළ උගන්වන්න විශේෂයෙන් සැලැකිලිමත් වුණා.පොත පතේ වැඩ මෙන්ම ගේ දොර වැඩපළටත් ඉවුම් පිහුම්වලටත් ශීලා පුංචි කාලෙ ඉඳන්ම සහය වුණා. එකේ ප‍්‍රතිඵලයක් විදිහට අදටත් ඈට ඉතාම රසට කාගෙවත් උදව්වක් නැතුව ඕනෑම කෑමක් බීමක් හදාගන්න පුළුවන්.හයේ පන්තියෙදි කොළඹ විශාඛා විද්‍යාලෙ ඇතුළත් වීමේ විභාගෙ සමත් වෙලා විශාඛාවට ඇතුල් වුණා. ඒ වෙනකොට ශීලලා මාලබේ පදිංචියට ඇවිත්. උදේ පාන්දර නැගිටලා පාඩම් කළා. උයන පිහන කටයුතුවලටත් උදව් වුණා. පසු කාලෙක උදේම නැගිටලා බත් උයාගෙන කෑම මුල් බැඳගෙන පාසල් ගියේ පාසල දෙවරුවේම පැවැත්වුණු නිසයි.ශීලා හැම විෂයටම දස්කම් පෑවත් ඉංගී‍්‍රසි වගේම සිංහල විෂයයන්වලට විශේෂයෙන් දක්ෂයි. ඈ ඉතා හොඳින් සාමාන්‍ය පෙළ සමත් වුණා. උසස් පෙළ විභාගෙනුත් ඉහළින්ම සමත්. 1957 පේරාදෙණිය විශ්ව විද්‍යාලෙ කලා පීඨයට ඇතුළත් වුණා.ජේම්ස් පීරිස් ශාලාවේ නවාතැන් ගත්තා. මහාචාර්ය එදිරිවීර සරච්චන්ද්‍ර, මහාචාර්ය හෙට්ටිආරච්චි වැනි ශ්‍රේෂ්ඨ ආචාර්යවරුන් ගෙන් ඈ අධ්‍යාපනය ලබා ගත්ත. නවසිය හැටේදී උපාධිය ලබාගෙන මුල්ම පත්වීම ලැබුණෙ කෑගල්ල බාලිකාවට.ඒ වෙනකොට බාලිකාවේ විදුහල්පතිනි උදලාගම මහත්මිය. ශීලා උප ගුරුවරියක් ලෙස සේවයට බැඳුනත් විදුහල්පතිනිය ඈට පරිපාලන වැඩ කටයුතු රැසක් බාර කළා. ඈ ඉතා ඉක්මනින් පරිපාලන කටයුතු ඉගෙන ගත්තා. වසරක් යන්තටත් පෙර ඈ කෑගලු බාලිකාවේ උප විදුහල්පතිනිය ලෙස කටයුතු ඇරැඹුවා. 1967 දී අධ්‍යාපන පශ්චාත් උපාධි ඩිප්ලෝමාව හදාරන්නට පේරාදෙණිය සරසවියට ඇතුළත් වුණා.1968 දී අධ්‍යාපන ඩිප්ලෝමා විභාගෙන් ඈට විශිෂ්ට සාමාර්ථයක් සමග මුඛර්ජි ඛාන් රන් පදක්කම හිමි වුණා. වසර පහකට පසුවයි ඒ රන් පදක්කම යමකුට හිමි වුණේ. ඈට අධ්‍යාපනය මිස පදක්කම් ඒ හැටි වැදගත් වුණේ නෑ. ඈ පදක්කම ගන්න උත්සවේට ගියේ නෑ. පසුව විශ්වවිද්‍යාලයෙන් තැපෑලෙන් පදක්කම ඈ වෙත එවා තිබුණා.පුංචි කාලෙ අහවලා වෙනවා, අහවල් දේ කරනවා කියල විශේෂ ඉලක්කයක් ඈ තුළ නොවුණත් වැඩිහිටියකු ලෙස ටිකෙන් ටික වගකීම් වැඩිවෙනකොට ඈට ජීවිතේ වඩාත් පිළිවෙළකට සැලැසුම් කරගන්නට අවශ්‍ය වුණා. අධ්‍යාපන අංශයෙන් හැකිතාක් ඉදිරියට යන්නත් ඈ සතු දැනුම උපරීමයෙන් දූ දරුවන්ට ලබා දෙන්නටත් ඈ තුළ වූ ආශාවත් කැපවීමත් නිසාම විවාහ ජීවිතයට ඇතුළත් වීම ඊට බාධාවක් ලෙසයි ඈ සැලැකුවේ.මුලින් මවුපියන්ගෙන් බලපෑම් ආවත් ඇගේ අදහස වටහා ගත් පසුව කිසිවකු ඊට එරෙහි වුණේ නෑ.නවසිය හැත්තෑවේ ආණ්ඩුව පෙරළුණාම පී.බී.ජී. කළුගල්ල මහත්මය අධ්‍යාපන ඇමැති බවට පත් වුණා. උදලාගම මහත්මිය මාරු කළා. ගුරු මණ්ඩලයේ සිටි ඇමැතිතුමාට හිතවත් ගුරුතුමියක් විදුහල්පතිධුරය ලැබුවා. ඈත් උදලාගම මහත්මියත් අතර මතභේද තිබුණා. උප විදුහල්පතිනිය ලෙස ශීලා බාලිකාවේ ආරම්භක විදුහල්පතිනිය වූ උදලාගම මහත්මියට කෘතවේදීව සමුදීමේ පුංචි උත්සවයක් සූදානම් කළා.නව විදුහල්පතිනිය ඊට එරෙහි වූ නිසා ඈට එය පවත්වන්නට සිදුවූයේ පාසලෙන් පිට. එහි ප‍්‍රතිඵලය වුණේ ශීලාට රුවන්වැල්ලට මාරුවක් ලැබීම. ඈ මාරුව ප‍්‍රතික්ෂේප කළා. ඒ වන විටත් ශීලා දක්ෂ ගුරුවරියක් ලෙසත්, කෙළින් වැඩ කරන පරිපාලිකාවක් ලෙසත් අධ්‍යාපන ක්ෂේත‍්‍රයේ නමක් දිනාගෙන සිටියා.අධ්‍යාපන අධ්‍යක්ෂතුමා ඈ කැඳවා කැමැති තැනක් ඉල්ලන්න කීවා. ඈට ලැබුණෙ මාවනැල්ල මයුරපාද විද්‍යාලය. එහි උප ගුරුවරියක ලෙස සේවය කරමින් සිටින අතරතුර අධ්‍යක්‍ෂකතුමා යළිත් ඈ කැඳෙව්වා. හෙම්මාතගම පාරේ දුෂ්කර පාසලක් වූ ගිරිහාපිටිය බාලිකා විද්‍යාලය බාර අරගෙන දියුණු කරන්න කීවා. ගම්බද කනිටු පාසලක්. ළමයි අඩුයි. පහසුකම් අඩුයි. අභියෝගයක්! ඈ අභියෝගය බාර ගත්තා.”තවත් කෑගලු බාලිකාවක් ගිරිහා පිටියෙන් හදනවා” යැයි අධිෂ්ඨාන කර ගත්තා. පාසලේ උප විදුහල්පතිධුරය බාර ගත්ත. පාසලට ජල විදුලිය පහසුකම් කිසිවක් නෑ. ගමේ දුප්පත් ගැමි දරුවන්ට නගර නගරෙ පාසල්වල ළමයින්ට වගේ සැප පහසුකම් නෑ. පුළු පුළුවන් හැටියට ළමයින්ට ඇඳුම් පිළිවෙළකට අඳින්න, සපත්තු මේස් දාන්න, ගෙදරින් වතුර ගෙනත් බොන්න පුරුදු කළා. හැකි තරම් හොඳට ළමයින්ට ඉගැන්නුවා. පාසලේ මොනව නැතත් ගුරු නිවාසයක් තිබුණා.ඒ වන විටත් පාසලේ හිටපු විදුහල්පතිනිය සිය පවුලත් සමග එහි පදිංචි වෙලා හිටියා. ශීලා අවිවාහක නිසා ඇගෙන් කාමරයක් ඉල්ලගෙන එහි පදිංචි වුණා. අලුත් ගුරුතුමී වැඩට දක්‍ෂයි. උනන්දුයි.මවුපියො රැස් කළා. “ගමේ පාසල හදාගන්න කවුරුත් එකමුතු වෙමු” කියන අදහස ඔවුන්ට දුන්නා. ගමේ හැමෝගෙම සහය ලැබුණා. ළමයින්ට ඉඩ මදි. පාසලට ශාලාවක් දෙකක් නොවෙයි හයි හත්තිය ඇති ගොඩනැඟිලි පහක්ම හදාගන්න අලුත් විදුහල්පතිතුමී සමත් වුණා. ඈ මේ සියල්ල කළේ මහ ලොකු ධනයක් වැය කරලා නොවෙයි. ශ‍්‍රමයත් බුද්ධියත් වැය කරලා. යමක් ඇති හැකි පවුල්වලින් ආධාර ලබා ගත්තා.කැලෙන් කොළෙන් දැව දඬු හොයාගෙන, පොල් අතු හොයාගෙන, මැටිවලින් ගඩොල් කපාගෙන, සිමෙන්තියෙන් බ්ලොක් ගල් කපාගෙන. මේ සියල්ලටම ඈට ගම්මුන්ගේ උපරිම සහය ලැබුණා. ඒ ශ‍්‍රමදානයෙන්. කොළඹ ඉපදිලා ඉංගී‍්‍රසියෙන් ඉගෙනගෙන හැදී වැඩුණු ශීලට අතේ පයේ වැඩ හුරුවක් තිබුණෙ නෑ. ඒත් මවුපියන්ට දරු දැරියන්ට අණ දීලා අත පය හකුළගෙන ඈ කවදාවත් හිටියෙ නෑ. විදුහල්පතිකම පැත්තක තියල ඈත් ඔවුන් සමඟ එක්වෙලා හරි හරියට වැඩ කළා.ගඩොල් කපනකොට ගඩොල් කැපුවා. වැලි අදිනකොට වැලි ඇද්දා. ලී ඉරන්න මිනිස්සු කැලේට යනකොට ට‍්‍රැක්ටර්වල නැගලා ඈත් කැලෑවට ගියා. අත්වැඩ මේසෙන් වැඩ වගේම ඉදිකිරීමේ සැලසුම් සකස් කර ගන්නත් අද ඈට මනා හැකියාවක් ලැබුණෙ මිනිසුන් සමඟ එකතුවෙලා වැඩකරලා ලැබුණු අත්දැකීම් තුළින්මයි. විදුහල්පතිනිය වැඩට බැස්සම කඩිය වගේ. ළමයින්ට තියා ගුරුවරුන්ටවත් මග අරින්න බෑ. ජීවිතේ හැම දේකදිම ඈ අවවාදයට වඩා ආදර්ශය උතුම් බව පෙන්වා දුන්නා.ගිරිහාගම කනිෂ්ඨය බාලිකාවක් වුණාට ඒකෙ පහළ පන්තිවල පිරිමි ළමයිනුත් හිටියා. ඈ යනවිට එකේ සිට අට දක්වා පන්ති පැවැත්වුණු පාසලේ උසස් පෙළ පන්තිත් පටන් ගත්තා. ප‍්‍රතිඵල සෑහෙන මට්ටමකට ආවා. පාසලේ නම හෙම්මාතගම දේවි බාලිකා විද්‍යාලය කියල වෙනස් කළා. පාසලේ ඉඩමේ භව බෝග වගා කළා. පාසල් පාලනය කළ වසර පහ හය ඇතුළත පළාතේ ආදර්ශවත් පාසලක් බවට පත්කළා.ළමයින් 1500 ක් පමණ අවසානයේ පාසලට එක් වුණා. පාසල දියුණු කළාට පස්සෙ ශීලට තමන්ගේ යුතුකම ඉෂ්ට කළා කියලා හිතුණා. ඈ මුලින්ම වැඩ බාර ගන්න වෙලාවෙ ඒ ගමේ හිටපු ඇගේ ඥාතිවර ප‍්‍රභූවරයෙක් හමුවෙන්නට ඈ ගියා. ඒ පාසල දියුණු කරගන්නට උදව් ඉල්ලන්න. ඇයට ඔහු දුන් අවවාදය තමයි “ගමේ ඉස්කෝලෙ හදන්න ලෑස්ති වෙන්න එපා. අපට ගහක ගෙඩියක් කඩාගන්නවත් එකෙක් මේ ගමේ ඉතුරු වෙන එකක් නෑ” යන්න. ඒ පිළිතුර නිසාම ඈ එදා තරයේම හිතා ගත්තා පාසල දියුණු කරන්නට.නවසිය හැත්තෑ හතේ ආයෙත් ආණ්ඩුව පෙරළුණා. ආණ්ඩු පෙරළෙන බොහෝ වාරවල ඈ විරුද්ධ පක්‍ෂයේ කියල හංවඩු ගැහුණා. ඒ නිසාම හැම රජයෙන් ම ඈට ස්ථාන මාරු ලැබුණා. කිසිම අවස්ථාවක ඈ ඒවා වෙනස් කරන්නට ගියෙ නෑ. ඇතැම් අවස්ථාවල ප‍්‍රතික්‍ෂෙප කළා. අලුතින් පත්වුණු අධ්‍යක්‍ෂවරයා තමාට හිතවත් ගුරුවරුන් ඈ වෙත එව්වා. ඈට අවශ්‍ය නැත්නම් ඈ ඒ පත්වීම් ප‍්‍රතික්‍ෂේප කළා. අධ්‍යක්‍ෂකවරයා බොහොම කිපුණා. ඈට පහර දෙන්නට පවා සැලසුම් කළා. ගම්මුන්ගෙන් ඈට ආරංචිය ලැබුණා. ඈ බස් රියේ නැගල ගෙදර ආවා.කෙනෙක් යවල ඇගේ බඩු බාහිරාදිය ගෙන්වා ගත්තා. විදුහල්පතිකම අත ඇරියා. බාහිරව පශ්චාත් අධ්‍යාපන ඩිප්ලෝමාව හදාරන ගුරුවරුන් සඳහා පරීක්‍ෂකවරුන් සඳහා ඉල්ලුම් පත් කැඳවා තිබුණා. ශීලා ඉල්ලුම්පත‍්‍රයක් දැම්මා. ඇයට එම තනතුර හිමි වුණා. 1978 සිට 1980 දක්වා ඈ එම තනතුරේ වැඩ කළා.දවසක් කොළඹ එන අතරතුර ඈ බස් රථයේ විභාග ප‍්‍රශ්න පත‍්‍ර බලමින් ආවා. එය නීත්‍යානුකූල නෑ. යමෙක් එය බලා ඉඳලා අධ්‍යාපන කන්තෝරුවට කේලම කීවා. දින තුනකට පසුව ඈට ප‍්‍රශ්නපත‍්‍ර බැලීම තහනම් කොට නියෝගයක් ආවා. කේලම කී තැනැත්තාට විදුහල්පති තනතුරක් සමඟ උසස්වීමක්. ශීලාගෙන් නිදහසට කරුණු ඇහුවා.ඇගේ කටයුතු හඳුනන අධ්‍යාපන බලධාරීන් ඇගේ තහනම ඉවත් කළා. පසු කලෙක ඇයට දුෂ්කර පාසලක ගුරුවරුන් පරීක්‍ෂා කරන්නට අවස්ථාවක් ලැබුණා. එක්තරා පාසලක විදුහල්පතිවරයා පරීක්‍ෂා කිරීමත් ඇයට බාර වුණා. ඉතා අනපේක්‍ෂිත ලෙස එවර ඈට පරීක්‍ෂා කිරීමට සිදු වූයේ ඈ පිළිබඳ කේලාම් කියා තනතුරක් ලබා ගත් විදුහල්පතිවරයා. ඇයට පළි ගැනීමට කදිම අවස්ථාවක්.ඒත් ඇගේ ප‍්‍රතිපත්තිය සමාව දීමෙන් පාඩමක් ඉගැන්වීමයි. ඈ ඔහුගේ ආත්ම ගෞරවය රැකෙන පරිදි පරීක්‍ෂණය කළා. සාධාරණ විනිශ්චයක් දුන්නා. නිරායාසයෙන්ම “මිනිසත් බවෙහි” පාඩම කියා දුන්නා.1980 දි යළිත් ඈ ගුරු වෘත්තියට පිවිසුණා. ඒ මරදාන සංඝරාජ විද්‍යාලයේ උප ගුරුවරියක් ලෙස. 1980 අග භාගයේදී කෑගල්ල ශාන්ත ජෝශප් බාලිකාවේ උපගුරුවරියක ලෙස පත්ව ආවා. 1981 දි අධ්‍යාපන පශ්චාත් උපාධිය සඳහා යළිත් පේරාදෙණිය විශ්වවිද්‍යාලයට ඇතුළත් වුණා. ඒ කාලෙම අධ්‍යාපන සේවයේ දෙවැනි සහ තෙවැනි ශ්‍රේණිය සඳහා විභාග පැවැත්වුණා.ඈ ඒ දෙකෙන්ම එකවර සමත් වුණා. ප‍්‍රතිඵල පිටවීමෙන් පසු ඇයට දෙවැනි ශ්‍රේණියේ විදුහල්පති තනතුරත් සමඟම කෑගල්ල ශාන්ත ජෝශප් බාලිකාවට මාරුවක්.බාලිකාව 1909 දි විල්මර් කතෝලික කන්‍යා සොයුරිය විසින් ශිෂ්‍යාවන් දස දෙනකුගෙන් ඇරැඹූ පාසලක්. පල්ලියෙන් පාලනය වුවත් පසුකලෙක එහි කතෝලික මෙන්ම බෞද්ධ දැරියන් ද අධ්‍යාපනය ලැබුවා. 1962 දී රජයට පවරාගත් පාසලේ 1982 දී ශීලා රත්නායක මහත්මිය විදුහල්පති ධූරයට පත්වන විට ශිෂ්‍යාවන් 3500 ක් පමණ අධ්‍යාපනය ලබමින් සිටියා.ශිෂ්‍ය සංඛ්‍යාව ඉහළ ගියාට ඔවුන්ගේ පහසුකම් වැඩි දියුණු වී තිබුණේ නෑ. ඉපැරැණි ගොඩනැඟිලි, දිරාගිය වහල සහිත ශාලාව වැසිදාට ගංගාවක්. දැරියන්ට ප‍්‍රමාණවත් තරම් වැසිකිළි කැසිකිළි කිසිවක් නෑ.රත්නායක විදුහල්පතිතුමිය සැලසුමක් කි‍්‍රයාත්මක කළා. කෑගල්ල නගරයේත්, අවට නගරවලත් මිල මුදල් ඇති, දැනුම්වත්, පොහොසත් බොහෝ දෙනකුගෙ දැරියන් පාසලේ සිසුවියන්. ඈ ගුරු දෙගුරු සංගමය, පාසල් සංවර්ධන සමිතිය කැඳවා සාකච්ඡා කළා. දරුවො වගේම මවුපියොත් පාසලට සම්පතක්.සම්පත් දත්ත රැස්කළා. අධ්‍යාපන දෙපාර්තමේන්තුව, පල්ලිය, කන්‍යා සොයුරියන්, මවුපියන් වගේම ගුරු මණ්ඩලෙනුත් උපරිම ප‍්‍රයෝජන ලබාගත්තා. රත්නායක විදුහල්පතිනිය සතුවූ සුවිශේෂ සංවිධාන ශක්තියත්, සැලසුම්සහගත බවත් පාසල සංවර්ධනයේ දී මහෝපකාරී වුණා. ඈ 1983 න් පටන්ගෙන වසරකට තෙමහල් ගොඩනැඟිල්ල බැගින් 1993 දක්වාම ශාලා, විද්‍යාගාර, සම්මන්ත‍්‍රණ ශාලා, කී‍්‍රඩාගාර පමණක් නොවෙයි විදුහල්පති නිල නිවාසයක් පවා තනවා නිම කළා.එතෙක් සීමිත ඉඩකඩක පැවැති ප‍්‍රාථමික අංශය සඳහා කන්‍යා සොයුරියන්ගෙන් ලබා ගත් අක්කර දෙකක බිමේ ඉදිකළ ප‍්‍රාථමික අංශය ලංකාවේ බොහෝ පාසල්වලට පූර්වාදර්ශයක් වූ අංග සම්පූර්ණ වූවක්.මේ සියල්ල සඳහා ඈ ආධාර ලැබුවේ මවුපියන්ගෙන්. අමාත්‍යාංශයෙනුත් සහය ලැබුණා. මවුපියන් නමැති සම්පතෙන් උපරිම ප‍්‍රයෝජන ලබා ගත්තා වගේම ශ‍්‍රමදාන මඟින් ඈ ඉතිරි කරගත් මුදලින් ඇස්තමේන්තු කළ මුදලට අමතරව ගොඩනැඟිලි පවා ඉදිකරගන්නට ඈ සමත් වුණා. මවුපියන් ගෙන් ද්‍රව්‍යාධාර, නීතිමය, ඉන්ජිනේරු හා තාක්ෂණික උපදෙස් වගේම ශ‍්‍රමාධාරද ලැබුණා.රත්නායක විදුහල්පතිනිය තුළ ‘මිනිස් ශ‍්‍රමය’ පිළිබඳව ඇත්තේ ලොකු අභිමානයක්. මිනිසුන් වී ඉපදුණු අප හැකිතාක් වැඩ කළ යුතු බවයි ඇගේ අදහස. පාසල් කාල සටහනෙන් ඉතා සියුම් ලෙස සොරාගත් විනාඩි හතළිස්පහක් ඈ යොදාගත්තේ සුවිශේෂ අධ්‍යයන කාල පරිච්ඡේදය ලෙස. ඒ ;ව්ලාවට පාසලේ සිසුවියන්, ගුරුවරියන් මෙන්ම විදුහල්පතිනියත් ඉදිකිරීමකදී නම් වැලි මල්ලක් ගෙන යාම, ගඩොල් කිහිපයක් හෝ ගලක් දෙකක් වැඩබිම වෙත ගෙනයාම වැනි වැඩක් කළ යුතුයි.විදුහල්පතිනියත් මේසෙන් බාස්ලා සමඟ එක්ව සිමෙන්ති අනාපු, සිමෙන්ති තාච්චි උස්සාපු අවස්ථා එමටයි. විදුහල්පතිනියගේ ආදර්ශය නිසා සිසුවියන්ට වත් ගුරුවරියන්ටවත් ඒ වැඩේ මඟ අරින්න බෑ. මුලින් අකමැති වූ පිරිසත් පසුව මේ වැඩවලට ස්වේච්ඡාවෙන්ම ඉදිරිපත්වීමයි ඈ ලැබූ ජයග‍්‍රහණය.එදා පාසලෙන් ලද පන්නරය අදටත් ඇගේ දෙනික ජීවිතයේදී ඈට ප‍්‍රායෝජනවත් වෙනවා. දැන් ඈ විශ‍්‍රාමික වුණත්, බොහෝ දෙනෙක් ඇගෙන් ඉදිකිරීම් පිළිබඳව උපදෙස් ගන්න එන්නේත් පළපුරුදු ඉන්ජිනේරුවරයකු තරම්ම ඈ ජීවිතෙන් ලත් දැනුමෙන් පොහොසත් නිසයි.ශාන්ත ජෝශප් බාලිකාවො බොහොම ඉක්මනට ඉඩ පාඩු ඇතුව සැප පහසුකම් විඳීන්න වගේම හොඳම ගුරුවරුන්ගෙන් හොඳම අධ්‍යාපන ප‍්‍රතිඵල ලබා ගන්නත් එතරම් කල් ගත වුණේ නෑ. අමතර වැඩ වගේම විෂයානුබද්ධ දැනුමත් උපරිමයෙන් සිසුවියන්ට ලබා දෙන්න විදුහල්පතිනිය කටයුතුª කළා. පාසල් කාලයෙන් පසුව පන්ති පැවැත්වීමට වඩා පාසල් කාලය තුළ උපරිමයෙන් දැනුම ලබා දීමට ඈ උත්සාහ කළා. නැති බැරි ශිෂ්‍යාවන්ට ශිෂ්‍යත්ව ලබා දුන්නෙ කාටවත් නො දැනෙන්න.එහෙම ඉගනගත් ශා.ජෝශප් බාලිකාවො අද වෙද්‍ය, ඉන්ජිනේරු, අධ්‍යාපන ක්‍ෂේත‍්‍රයන්හි ඉහළින් ම වැජඹෙනවා. ඇතැම්මු ඇමෙරිකාව, එංගලන්තය වැනි රටවල විශ්වවිද්‍යාල ආචාර්ය මහාචාර්ය තනතුරු පවා දරනවා. කී‍්‍රඩා අංශයෙන්, නැටුම් ගැයුම් වැයුම්වලින් සමස්ත ලංකා ශූරතා අඛණ්ඩව දිනා ගන්නට ශාන්ත ජෝශප් බාලිකාවො සමත් වුණේ ඇගේ පාලන සමයෙදි. 1990 දි අ.පො.ස. උසස් පෙළ විභාගෙන් ලංකාවේ වැඩිම ලකුණු ලබාගත් බාලිකාවන් දෙදෙනකු සිංගප්පූරු චාරිකාවක යෙදුණා. ඒ වසරෙම ඉහළම ලකුණු ලැබූ ශිෂ්‍යාවන්ට ඔස්ටේ‍්‍රලියාවේ ශිෂ්‍යත්වයක් හිමිවුණා.1988, 89, 90 වසරවල උසස් පෙළ උසස් ප‍්‍රතිඵල ලැබූ සිසුවියන් රුසියාවටත් පහ වසර ශිෂ්‍යත්වයෙන් වැඩිම ලකුණු ලබාගත් සිසුවියන් දෙදෙනකු ජපානයටත්, එලෙසම උසස් ප‍්‍රතිඵල ලැබූ සිසුවියන් රැසක් වරින් වර චීනය, ඉන්දියාව වැනි රටවලටත් ශිෂ්‍යත්ව ලබා ගත්තා.කන්‍යා සොයුරිය් ඇතුළු 150 කට ආසන්න ගුරු මණ්ඩලයකින් යුතු ශාන්ත ජෝශප් බාලිකාවේ සිසුවියන්ගේ විනය මට්ටමත් ඉතා ඉහළයි. රත්නායක විදුහල්පතිනිය හැම විටම “අවවාදයට වඩා ආදර්ශය උතුම්” යන දහම සනාථ කළා. කලට වේලාවට වැඩ කිරීම, පිරිසුදුකම, ගෘහ විද්‍යාව හා පාලනය, පරිසර සුරැකුම හා අලංකරණය වගේම ඉදිකිරීම් හා සැලසුම්කරණය ඈ දැරියන්ට ඉගැන්වූයේ ආදර්ශයෙන් ප‍්‍රායෝගිකව කටයුතු කරමින්.ශාන්ත ජෝශප් බාලිකාව සබරගමු පළාතේ විශිෂ්ට පාසල බවට පත් කිරීමේ ඇගේ පරම පැතුම ඉටුකොට ඈ 1998 අපෙ‍්‍ර්ල් මාසෙ රාජ්‍ය සේවයෙන් විශ‍්‍රාම ගත්තා. ඒ වනවිට පළාතේ පොදු වැඩ කටයුතුවල මූලිකත්වයක් හිමිව තිබූ විදුහල්පතිතුමියට විශ‍්‍රාම ගත්ත කියල විවේකයක් ලැබුණෙ නෑ. පළාතේ දුගී බල පුළුවන්කාරකමින් දුබල ගැමි දරු දැරියන් ගේ ඉංග‍්‍රීසි අධ්‍යාපනය නඟා සිටුවන්නට ඈ තුළ ඇල්මක් තිබුණා.විශ‍්‍රාම ගියාට පස්සෙ ඒ වෙනුවෙන් පූර්ණ කාලීනව යෙදෙන්නට ඈට හැකි වුණා. දරුවන් නව දෙනෙක් මෙලොවට බිහි කරලා ඔවුන් හැම දෙනාම සමාජයට වැඩදායී පුද්ගලයන් බවට පත් කළ අනූ වියැති ඇගේ මෑණියන් අද ඔත්පොළ වී එක්තැන්ව සිටිනවා. විශ‍්‍රාම ගත් පසුව සොයුරියක් විසින් රැකබලාගත් අම්මා ඈ තමා වෙත රැගෙන ආවේ ගිලානෝථස්ථානය තරම් ප‍්‍රායෝගික පුණ්‍යකර්මයක් බොදු දහමේ තවත් නැති හෙයින්.පුරා වසර හයක් තිස්සේ සිතින්, කයින් ඔත්පොළව සයනයේ සැතපෙන මව දිවා රෑ නිදි නොලැබ සාත්තු සප්පායම් කොට තනිවම රැකබලා ගන්නා ඇය ඇගෙන් ඉගෙනුම ලබන්නට එන දරු දැරියන්ට ද ඒ පෙන්වා දෙන්නේ මා පිය දූ දරු සබඳතාවත් කෙළෙහි ගුණ සැලකීමේ දහමත් ආදර්ශයෙන් වටහා දෙමින්.දූ දරුවන් 300 ක් පමණ ඉගෙනුම ලබන ඇගේ දිවා පන්තිය තවත් පුංචි පාසලක් වගේ. රුපියල් පනහක් වැනි සුළු මුදලක් ඈ ඔවුන්ගෙන් අය කරන්නේ ඔවුන්ට සපයන ප‍්‍රශ්න පත‍්‍ර, ලිපි සටහන් සඳහා වැය වන මුදල පිරිමහ ගන්නටයි. එදිනෙදා ජීවිතයට දිරියෙන් මුහුණ දෙන හැටි, පොළොවේ පය ගහල ජීවත්වෙන හැටි කාල කළමනාකරණය, පෞරුෂ වර්ධනය වගේම ධනාත්මක චින්තනයත් ඒ කාලසීමාවෙදිම ඈ දරුවන්ට උගන්වන්නෙ වැඩිපුර සතයක්වත් අය නොකර.පළාතේ කවුරුත් ඈ හා සුහදයි. ඒ සුහදතාවෙන් ඈ නැතිබැරි පාසල්වලට උපකාර ලබා දෙනවා. වයස හැත්තෑ එකක් වුණාට ඈට තිබෙන යුතුකම් හා රාජකාරි ඉටු කරගන්නට දවසේ පැය විසිහතරත් මදි බවයි අපට සමුදෙමින් ඈ පැවසුවේ.සාගරිකා දිසානායක ජයසිංහ ඡායාරූප – විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=ay0901252</link>
    <topic>වයඹ දැන් කඩිසරයි!</topic>
    <author>සුභද්‍රා දේශප‍්‍රිය</author>
    <content>විදුහල්පතිකම පැත්තක තියලා බාස්ලත් එක්ක හරිහරියට සිමෙන්ති ඇනුවාවයඹ දැන් කඩිසරයි!බලශක්තිය පිරිමසින දර ළිපසෙලින්කෝ දියවැඩියා මධ්‍යස්ථානයෙන් සම්පූර්ණ පා සුවතා පරීක්ෂණ පෙළක්විසි වසරකට පසුව පුත්තලම දිස්ති‍්‍රක්කය ශීඝ‍්‍ර දියුණුවක් කරා පැමිණ තිබේ. දිස්ති‍්‍රක්කය පුරා විශාල සංවර්ධන ව්‍යාපෘති කි‍්‍රයාත්මක වෙමින් පවතී.ඒ අතුරින් නොරොච්චෝලයේ ගල්අඟුරු ව්‍යාපෘතිය ප‍්‍රධාන ස්ථානයක් හිමිකර ගෙන තිබේ. සංචාරක කර්මාන්තය, කෘෂිකර්ම, ධීවර, ග‍්‍රාමීය සංවර්ධන, අධ්‍යාපන යන අංශයන්හි විශාල සංවර්ධනයක් සිදුවී තිබේ.අනෙකුත් දිස්ති‍්‍රක්ක හා සැසැඳීමේදී දිළිදුකම හා පරිසරයේ කටුක බව සහ බොහෝ දුෂ්කරතා රැසක් මැද එහි ජනතාවට ජීවත්වීමට සිදුව තිබේ. දිස්ති‍්‍රක්කය සංවර්ධනය කිරීමේ දැඩි අවශ්‍යතාවක් පැන නැගීමට හේතු සාධකය වන්නේත් එයයි.නොරොච්චෝලේ විදුලි බලාගාරයේ ඉදිකිරීම් නිසා නිවාස අහිමිවූවන් සඳහා දළුව ප‍්‍රදේශයේ ඉදිකරන ලද අංග සම්පූර්ණ නිවාසපුත්තලම දිස්ති‍්‍රක්කය ප‍්‍රාදේශීය ලේකම් කාර්යාල දහසයකින් ග‍්‍රාමසේවා කොට්ඨාස පන්සිය හතළිස් අටකින් ද සමන්විත වෙයි. මුළු ජනගහණය හත්ලක්ෂ හතළිස් පන්දහසකි. පවුල් වශයෙන් ගත් විට එක්ලක්ෂ අසුහතරපාලවිය කල්පිටිය මාර්ගය පිළිසකර වෙමින්දහස් දෙසිය විසි හතක් වෙයි.දිස්ති‍්‍රක්කයේ ජනතාවගේ ප‍්‍රධාන ජීවනෝපාය වන්නේ කෘෂිකර්මයයි. ධීවර කර්මාන්තය ද වැදගත් තැනක් හිමිකරගෙන තිබේ.නොරොච්චෝලයේ ගල්අඟුරු ව්‍යාපෘතිය සඳහා විශාල මුදලක් ආයෝජනය කර තිබේ. මෙගා වොට් තුන්සියයේ සිට නවසියය දක්වා අදියර තුනක් යටතේ විදුලිබලය නිපදවීමට කටයුතු යොදා තිබේ. 2010 වන විට මෙහි පළමු අදියරේ වැඩ කටයුතු නිම කිරීමට නියමිතයි.උක්හිටියාගම ධීවර ගම්මානයේ ධීවරයෝසියලු වැඩ කටයුතු 2014 වන විට නිම කෙරේ. මේ ව්‍යාපෘතිය සඳහා ඇමරිකානු ඩොලර් මිලියන හාරසිය පනස් පහක් ආයෝජනය කර තිබේ.ඊට අමතරව කල්පිටිය ප‍්‍රදේශයේ විශේෂ සංවර්ධන ව්‍යාපෘති රැසක් ද කි‍්‍රයාවට නංවා තිබේ. ඉන් ප‍්‍රධාන තැනක් ගන්නේ විදුලිබල හා බලශක්ති අමාත්‍යංශයේ අධාර මත නොරොච්චෝල තාප විදුලි බලාගාර ව්‍යාපෘති යටතේ පාලවිය කල්පිටිය මාර්ගයෙ කිලෝමීටර 1 සිට කිලෝමීටර 5 දක්වා කිලෝමීටර 4 ක් සංවර්ධනය කෙරෙයි.ඊට අමතරව සංචාරක ව්‍යාපාරය වෙනුවෙන් කල්පිටිය ප‍්‍රදේශය විශාල සංවර්ධනයක් සිදුකර ඇත.ආනමඩුව, නාත්තන්ඩිය, වෙන්නප්පුව, දංකොටුව, මුල්හිටියාව, වැනි ප‍්‍රදේශවල විශේෂ සංවර්ධන ව්‍යාපෘති රැසක් කි‍්‍රයාත්මක අතර ධීවර ගම්මාන බිහිකිරීමත්, ඉස්සන් ව්‍යාපාර දියුණු කිරීම, ස්වයං රැකියා සඳහා ජනතාවට සහනාධාර ලබාදීමත් වනාතවිල්ලුව ලුණු ලේවාය වැඩිදියුණු කිරීමත් සිදුකර තිබේ.කළුවරගස්වැව, කරඹගංවිල, නොරොච්චෝලය, ඉගිනිමිටිය ජල ව්‍යාපෘති රැසක වැඩකටයුතු මේ වන විට අවසන්ය.මාරවිල බෝලවත්ත, ප‍්‍රදේශයේ මිලියන දහඅටක වියදමින් විදුලිබල සැපැයුමක් මැතිවරණ කොට්ඨාස තුනකට ලබාදීම කටයුතු දැන් නිමවෙමින් පවතී.වෙන්නප්පුව ප‍්‍රදේශයේ උක්හිටියාව ධීවර ජනතාවට සුබසාධන ගොඩනැගිල්ලක් ඉදිකර දී ඇති අතර එම ප‍්‍රදේශවල ජනතාවට වෙරළේ ගල්වැටි දැමීම මගින් ධීවර කර්මාන්තයට විශාල පිටුවහලක් සැපැයේ. ඊට අමතරව තලවිල තැපැල් කාර්යාලයත් විශ‍්‍රාම ශාලාවත් සකස්කර තිබේ.මීට අමතර වසර විස්සකට පසුව පුරන් කුඹුරු අක්කර දහසක් අස්වැද්දීමේ වැඩසටහනක් ආරම්භකර තිබේ. ‘තිරසාර ගම්මාන’ වැඩසටහන යටතේ ගොවින්ට අවශ්‍ය ගොවි උපකරණ උපදෙස් රෝපණ ද්‍රව්‍ය උඩරට පහතරට බීජ පැළ ලබාදීම සිදු කෙරේ.ගොවිජන සංවර්ධන දෙපාර්තමේන්තුවත් පළාත් කෘෂිකර්ම දෙපාර්තමේන්තුවත් මගින් මෙම වැඩසටහන් සංවිධානය කරයි. දිස්ති‍්‍රක්කය පුරා අන්නාසි, පැපොල්, අඹ, පොල් වගාවේ අතුරු බෝගයන් ලෙස වගා කිරීම ආරම්භ කර තිබේ. ඒ අනුව පැපොල් අක්කර 200 ද, අන්නාසි අක්කර 300 ද අඹ 125 ද වගාකර තිබේ.පුත්තලම දිස්ති‍්‍රක්කයේ ප‍්‍රාදේශීය ලේකම් කොට්ඨාස පහක විශේෂ ව්‍යාපෘති පහක් යටතේ වැව් ප‍්‍රතිසංස්කරණය මේ වන විට නිමාවී පවතින අතර කුඹුරු අක්කර 70 සඳහා ජලය ලබාදීමට ද පානිය ජලය ලබාදීම ද මේ යටතේ සිදුකෙරේ.ඊට අමතරව විශේෂ සංවර්ධන ව්‍යාපෘති රැසක් පුත්තලම දිස්ති‍්‍රක්කයේ කි‍්‍රයාත්මකය. ‘ගම නැඟුම’ වැඩසටහන යටතේ විශේෂ ව්‍යාපෘති එක්දහස් විසිඑකක් කි‍්‍රයාත්මක කර ඇති අතර ඒ සඳහා රුපියල් මිලියන පන්සිය හතළිහක් වැයකර තිබේ. එම වැඩකටයුතු විශාල ප‍්‍රමාණයක් මේ වන විට අවසන් වී තිබේ.නොරොච්චෝල විදුලි බලාගාරයේ ඉදිකිරීම් කටයුතු දිවා රාති‍්‍ර දෙකෙහිම සිදු වෙමින්විදුලිබල ග‍්‍රාමීය ජල සම්පාදනය, මාර්ග සංවර්ධනය වැනි යටිතල පහසුකම් පිළිබඳව වැඩි අවධානයක් යොමුකර ඇති අතර දිස්ති‍්‍රක්කය පුරා එම ව්‍යාපෘති සාර්ථකව කි‍්‍රයාත්මක කෙරේ.විසි වසරකට පසු ප‍්‍රතිසංස්කරණය කරන ලද ඇතාවැටුණුවැවමිලියන පන්සිය හැටක් පමණ ප‍්‍රමාණයක් එක් වසරකට සමෘද්ධි සංවර්ධන වැඩසටහන සඳහා වෙන්කර තිබේ.මේ යටතේ දිළිඳු පවුල්වල ජනතාව දිළිදු භාවයෙන් මුදා ගැනීමේ වැඩසටහන් කි‍්‍රයාත්මක කෙරෙයි.ස්වයං රැකියා සඳහා අවශ්‍ය බැංකු ණය පහසුකම් ලබාදීම ද, අවශ්‍ය උපකරණ ලබාදීම ද සමෘද්ධි බැංකු, වැඩසටහන යටතේ ගෙවතු සංවර්ධන, ආධ්‍යාත්මික වැඩසටහන් වශයෙන් ද වැඩසටහන් කි‍්‍රයාත්මක කර ඇත.පුත්තලම දිස්ති‍්‍රක්කයේ පවුල් හැට හය දහස් හාරසිය පනස් හතරක් සඳහා සමෘද්ධි බැංකු වැඩසටහන් කි‍්‍රයාත්මක වන අතර සමෘද්ධි ප‍්‍රතිලාභ නොලබන පවුල් සඳහා ද සමෘද්ධි වැඩසටහනේ ප‍්‍රතිලාභ ලබාදීමට සමෘද්ධි බැංකු සහ අනෙකුත් වැඩසටහන් රැසක් කටයුතු සම්පාදනය කර තිබේ.පුත්තලම දිස්ති‍්‍රක්කයේ පාසල් 344 ඇති අතර එය කලාප දෙකක් යටතේ කි‍්‍රයාත්මක කෙරෙයි. එනම් පුත්තලම සහ හලාවතයි. පුත්තලම අධ්‍යාපන කොට්ඨාස පහකට ද හලාවත කොට්ඨාස හතරකට ද වෙන් කර තිබේ. සංඛ්‍යාව එක්ලක්ෂ හැට නවදහස් එකසිය හැටහතරක් අධ්‍යාපනය ලබති.විල්පත්තු වනයේ සිට වල් අලිතර්ජනයට ලක්ව පවතින නාහල්ල පල්ලව දක්වා අදියර දෙකක් යටතේ ඉදිකරන ලද විදුලි වැටපාසල් දරුවන්ගේ ළමයින්ගේ සංවර්ධනය කටයුතු සඳහා විවිධ වැඩසටහන් කි‍්‍රයාත්මක වන අතර ම වීදි දරුවන්ගේ අවශ්‍යතා සොයා අධ්‍යාපන සංවර්ධන කටයුතු පිළිබඳව මූලිකව වශයෙන් සොයා බැලීමක් සිදු කෙරේ.සෑම ප‍්‍රාදේශීය ලේකම් කොට්ඨාසයකම නැණසල මධ්‍යස්ථාන දෙක බැගින් නැණසල මධ්‍යස්ථාන තිහක් කි‍්‍රයාත්මක කෙරෙයි. මෙයින් ශිෂ්‍ය ශිෂ්‍යාවන්ට තොරතුරු තාක්ෂණය පිළිබඳව අවශ්‍ය දැනුම ලබාදීමට කටයුතු සිදු කෙරෙයි.පාලවිය සිට කල්පිටිය දක්වා මාර්ගය සම්පූර්ණයෙන් වැඩ කටයුතු අවසන් කර තිබේ.නොරොච්චෝලයේ ප‍්‍රදේශ වාසින්ට දළුව ප‍්‍රදේශයේ නිවාස 80 ක් ලබාදීමට රුපියල් මිලියන 80 පමණ වැය කර තිබේ. පර්චස් විස්සක ඉඩම් කැබැල්ලක් සහ ලක්ෂ පහක් පමණ වටිනා නිවාසයක් ද ඊට අමතරව වගා කිරීම සඳහා අක්කර දෙකක ඉඩම් ප‍්‍රමාණයක් ලබාදී ඇති අතර නිවාස හිමියන්ට ජල විදුලිය ඇතුළු සියලුම යටිතල පහසුකම් ලබාදී ඇත.කළුවරගස්වැව, වනාතවිල්ලුව, නවගත්තේගම, ආනමඩුව අලි මිනිස් ගැටුම නිරන්තරයෙන් පවතී. මේ ගැටුම නිසා වල් අලි මෙන්ම මිනිස්සු ද වසරක් පාසා මිය යති.ලක්ෂ පනස් හතරක ප‍්‍රතිපාදන මේ සඳහා වෙන්කර ඇති අතර මේ තත්ත්වය අවම කිරීම සඳහා ජාතිය ගොඩනැගීමේ අමාත්‍යංශයත්, ප‍්‍රාදේශීය ලේකම් කාර්යාලත්, වනජීවි දෙපාර්තමේන්තුවත් මූලික වී කටයුතු කරයි. එහිදී මූලික වශයෙන් විදුලි වැටක් නිර්මාණය කර ඇත. මෙය විල්පත්තු වනයේ සිට කහල්ලපල්ල දක්වා ඉදිකෙරෙන අතර දැනට කිලෝමීටර 40 ක් වැඩ නිමාකර තිබේ. දෙවැනි අදියරේදී කිලෝමීටර 30 ක් නිම කිරීමට නියමිතයි.පුරන් කුඹුරු අස්වැද්දීමේ වැඩසටහන යටතේ ඇස්වැද්දූ සෙන්දිරියාගම වෙල්යායමෙම දිස්ති‍්‍රක්කයේ වැව් ප‍්‍රමාණයෙන් අටසිය හැත්තෑ අටක් වගාකිරීම් සඳහා යොදාගෙන ඇත. මහා වාරිමාර්ග ව්‍යාපාර 15 පමණ තිබේ. ඉන් ඉගිනිමිටිය ප‍්‍රධාන ජලාශය ලෙස සැලැකිය හැකිය.තබ්බෝව, කොට්ටිකච්චි වැව, කරවිට සියඹලන්කුලම වැව ප‍්‍රධාන වශයෙන් ගත හැකියි. වසර ගණනාවක් පුරා නටබුන්ව පැවැති වැව් විශාල සංඛ්‍යාවන් ප‍්‍රතිසංස්කරණය කර ඇති අතර ඒ යටතේ අලුත් ගම් කෝන්වැව, ඇතාවැටුණුවැව, කෝන්ගස්වැව, කළුවරගස්වැව, පළුගස්වැව, හැලඹ වැව විශේෂ ව්‍යාපෘති යටතේ ප‍්‍රතිසංස්කරණය කර ඇත.කිරිමැටි වැව, රණවරාපිටිය ගම නැගුම යටතේ ප‍්‍රතිසංස්කරණය කර තිබේ. ලක්ෂ හතක මුදලක් ඒ සඳහා වෙන්කර ඇති අතර ප‍්‍රජාදායකත්වයේ වටිනාකම ලක්ෂ හතරක් වේ.සුභද්‍රා දේශප‍්‍රියඡායාරූප- ඉන්ද්‍රජිත් පෙරේරා</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=ay0901253</link>
    <topic>බලශක්තිය පිරිමසින දර ළිප</topic>
    <author>නිහාල් පී. අබේසිංහ</author>
    <content>විදුහල්පතිකම පැත්තක තියලා බාස්ලත් එක්ක හරිහරියට සිමෙන්ති ඇනුවාවයඹ දැන් කඩිසරයි!බලශක්තිය පිරිමසින දර ළිපසෙලින්කෝ දියවැඩියා මධ්‍යස්ථානයෙන් සම්පූර්ණ පා සුවතා පරීක්ෂණ පෙළක්ජගත් සම්මානලාභි නිරංජන් වීරකෝන්ගේ තවත් නව නිපැයුමක්ඔහු උපන් හපන් කම් ඇති නව නිර්මාණකරුවෙකි. වරක් ඔහු පොල් කඩන රොබෝවෙකු හැදුවේය. වරක් ඔහු පොලිතින් වලින් පැට්රල් හැදුවේය. වරක් ඔහු රළ බලයෙන් විදුලිය හැදුවේය. මේ සියල්ලට ඔහුට රන් පදක්කම් සම්මාන ජගත් සම්මාන ජනාධිපති සම්මාන ලැබිණි. ඔහු අන් කවරකුවත් නොව ජගත් සම්මාන ලාභි නව නිර්මාණ ශිල්පි නිරංජන් වීරකෝන් ය.ඔහු මෙවර තවත් නව නිර්මාණයකට අත ගසා ඇත.දැනට වාණිජ මට්ටමින් දියුණු කර ඇති ඒ නිපැයුම අඩු වියදම් දර අඩුවෙන් අවශ්‍ය කාර්යක්ෂම නව තාක්ෂණයේ අනුසාරයෙන් හැදු දර ළිපකි. අද අපේ රටේ ප‍්‍රධාන ළිප් වර්ග 3 ක් භාවිත වේ. ඒ දර ළිප, ගෑස් ළිප, විදුලි ළිපයි.දවසින් දවස විදුලිය හා ගෑස් අර්බුද මතුවෙයි. විදුලිය බිල නිතර නිතර ඉහළ යයි. ගෑස් මිල වැඩි වෙයි. අඩුවෙයි.එසේ නමුත් අපේ ගම්බද ප‍්‍රදේශවල දර බහුලව ඇත. අපේ රටේ වැඩි ප‍්‍රදේශයක දර තරමක් හෝ පවතී. ඒ අනුව අපේ රටේ වැඩිම පිරිසකට සුදුසු දර පිරිමැසෙන කාර්යක්ෂමතාව වැඩි දර ළිපක් ඉහුම් පිහුම්වලට පාවිච්චි කිරීමයි.අද අපේ රටේ සමහරු දර ළිප්වලට වඩා ගෑස්වලට යොමුවී ඇත. දර කෑල්ලක් සොයා ගැනීමට මහන්සි වීමට අකැමැති වීමත් දරවලින් ආහාර පිසීමට කම්මැලි වීමත් නිසා මෙම තත්ත්වය උදාවී තිබේ. මේ නිසා අද ගෑස්වලට පිටරටට කෝටි ගණන් විදේශ විනිමය වැය කිරීමට සිදුවී තිබේ.ඒ අනුව අද අපේ රටේ එක වේලක් ඉවීමට, එක රාති‍්‍රයකදී රටේම ආප්ප ඉවීමට රුපියල් කෝටි ගණනක ගෑස් වැය වේ. මෙය දියුණු වෙමින් පවතින අප රටට තවත් දැරිය නොහැකිය.මේ පිළිබඳව සලකා බලා අඩු වියදම් දර ළිපක් සකස් කිරීමට නිරංජන් වීරකෝන් කල්පනා කළේය. ඒ සඳහා ඔහු මුලින් ම කළේ දැනට පවතින ගෑස් ළිප්, දර ළිප්, අඩු වියදම් ගෑස්වලට විකල්ප ලෙස සකස් කළ දර ළිප් පිළිබඳ අධ්‍යයනයක යෙදීමයි. ඔහු එලෙස අධ්‍යයනය කළ ළිප් ගණන 65 කි. ඉන් පසුව ඔහු මේ නව නිර්මාණයට පෙළඹුණේය.මෙය තනිකරම නිපදවා ඇත්තේ මළ නොකන ගැල්වනයිස් තහඩු මඟිනි. ළිපේ සම්පූර්ණ උස අඟල් 10 කි. පළල අඟල් 7 කට වඩා නැත. දෙපස දර දැමීමට පුංචි කානු දෙකකි. ළිප කොටස් 2 කි. ඉහළ දහන කුටිරයයි. යට අළු එකතුවෙන හතරැස්, සිදුරු සහිත ගැල්වනයිස් චතුරස‍්‍රාකාර කොටසකි.මේ සුවිශේෂි ළිප දැල්වීමට ඉතා පහසුයි. ඒ අනුව ඔබ කළ යුත්තේ මේ ළිපේ දෙපැත්තේ දර දැමීමට ඇති කානු වැනි ස්ථානයට දර දැමීමයි. මෙහිදී මේ ළිපේ විශේෂත්වය නම් ඕනෑම දර වර්ගයක් මෙයට දැමීමට හැකිවීමයි.විශේෂයෙන් පුංචි රබර් දර වඩාත් සුදුසුයි. දර දමා එයට ගිනි තැබු විට ළිප දැල්වෙනවා. පසුව දැල්වීමෙන් ඉතුරුවන අළු යට ඇති ගැල්වනයිස් කොටස තුළට වැටෙනවා.’ නිරංජන් නිපදවු නව තාක්ෂණයේ දර ළිප“මේ ළිපට අවශ්‍ය සාමාන්‍ය ළිපකට යන දර ප‍්‍රමාණයෙන් සියයට 65 ක් පමණයි. මේ ළිපෙන් හාල් සේරු 2 ක බත් සමඟ 18 දෙනකුට බත් වෑංජන සකස් කර ගන්න පුළුවන්. ලංකාවේ දැනට තිබෙන ගෑස්වලට විකල්ප ලෙස සැදු ළිප්වලට වඩා පහසුවෙන් මේක අරන් යන්න පුළුවන්. බර කිලෝ 2 ක් පමණයි.”ළිපේ නිෂ්පාදක නිරංජන් වීරකෝන් මහතා අප සමඟ පැවැසුවේ මේ නිපැයුම පිළිබඳව රජයේ වගකිවයුත්තන් ද සහාය දැක්විය යුතු බව පවසමිනි.මේ ළිපේ බර හා ප‍්‍රමාණය නිසා විනෝද ගමන් වන්දනා ගමන්වල යෙදෙන අයට මේ ළිප සුදුසුම දෙයක්. පුංචි දර කෝටු ටිකක් පාර දෙපැත්තෙන් සොයා ගත්තම බතක් හොද්දක් උයාගන්න ලේසියි. නිරංජන් වීරකෝන් පැවැසීය.නව නිර්මාණය මඟින් ස්වාභාවිකව සිදුවෙන විශේෂ කි‍්‍රයාදාමයක් නිසා ළිපට පිඹ මහන්සි වීම ද අවශ්‍ය නොවේ.මේ ළිපේ උඩ සිලින්ඩර් 2 ක් තිබෙනවා. එකක් ඇතුළේ එකක් තමයි තිබෙන්නේ. ඇතුළේ සිලින්ඩරය මුලින්ම රත්වෙනවා. මේ නිසා පිටත සිලින්ඩරය රත්වෙන්නේ අඩුවෙන්. මේ නිසා පිටතට රස්නය ඒම අඩුවී තිබෙනවා.මේ ඇතුළත සිලින්ඩරය තුළ දහනයක් සිදුවෙනවා. දර පත්තු වෙන කොට ඒ තුළ වාතය රත්වෙනවා. රත්වූ වාතය බරින් අඩු නිසා ප‍්‍රසාරණය වී ඉහළට ගමන් කරනවා. දැන් ඒ ප‍්‍රදේශයේ වාතය අඩු නිසා ළිපේ පහළ ඇති අළු එකතු වන ප‍්‍රදේශයේ සිට වාතය දැල්වෙන කොටස කරා ගමන් කරනවා. එවිට අර දර දැල්වෙනවා. පසුව අළු එකතු වන කොටසට පිටතින් යටින් වාතය ඇතුළු වෙනවා.ඒ සඳහා ළිපේ පහළ කොටස මනාව පිළිවෙළකට සිදුරු කරලයි තිබෙන්නේ. මේ ක‍්‍රමය චකී‍්‍රයව සිදුවෙනවා. මේ නිසා ළිපට දමන දර නිවෙන්නේ නැහැ. අළු හා දුම් ඇතිවෙන්නේ නැහැ. දර අගුරු ඉතිරි වෙන්නේ නැහැ. ළිප තිබෙන තැන අවට ප‍්‍රදේශයේ පරිසරය වාතය දූෂණය වීම සිදුවෙන්නේ නැහැ. මේක සුවිශේෂි ළිපක්. නිරංජන් වීරකෝන් තවදුරටත් කරුණු පැහැදිලි කළේය.නිරංජන් වීරකෝන් මේ ළිප නිපදවීමට වසර 2 ක් තිස්සේ විවිධ පර්යේෂණ සිදුකර ඇත. ඒ අනුව මේ ළිප නිපදවූ දින සිට ඔහු ගෑස් පාවිච්චි කර නැත.“මම කරපු අධ්‍යයනය අනුව ගෑස් ළිපක් පාවිච්චි නොකර මේ ළිප පාවිච්චි කළොත් වසරකට රුපියල් 18000 ක් ඉතුරු වෙනවා.” නිරංජන් තම අත්දැකීම් අපට පැවැසුවේ එය මගින් රටටම පාඩමක් ලැබෙන බැවිනි.මේ ළිපේ තවත් විශේෂත්ව කීපයකි. ඉන් ප‍්‍රධාන එක ගින්දර පාලනය කිරීමයි. ඒ අනුව සරලව දර ඉවත් කිරීමෙන් ළිපේ උෂ්ණත්වය අඩුවන අතර ළිපට තවත් දර දැමුවොත් ළිපේ උෂ්ණත්වය වැඩිවේ.ඒ සමඟම දර ගෑස් පාවිච්චි කිරීම නිසා සමහර වෙද්‍යවරුන් ඉංජිනේරුවන් පවා අනතුරට ලක්වී ඇත. ඒ සමඟම ගෑස්වලට විකල්ප ලෙස නිපදවා ඇති අඩු වියදම් පිරිමැසුම්දායි දර ළිප්වල ද ප‍්‍රශ්න තිබේ. ඒවා ප‍්‍රායෝගිකව නිවසක පාවිච්චි කිරීමේදී සමහර විට ගැටලු ඇතිවේ. නව නිර්මාණයට දර කැබැලි, පොල්කටු කැබලි හනසු ආදිය ද දැමිය හැකිය.මේ නව ළිප මඟින් බලශක්තිය සංරක්ෂණය වෙයි. දර අනෙක් ළිප් වලට වඩා සියයට 65 ක් අඩුවෙන් පාවිච්චි කරන නිසා පාරිසරිකව ඉතා විශාල මෙහෙයක් සිදුවෙයි. ඒ සමඟම අළු පිටතට නොයන නිසා අප පිසින ආහාරවලටත් බාහිර පරිසරයටත් අළු හා දුම් පිටවීම සිදු නොවේ. දැලි බැදීම ද අවමය. ගෑස් ළිපට වඩා මේ ළිප දහස් වරක් ආරක්ෂාකාරිය. මේ අනුව මේ ළිප අපේ ගම්වලට උචිත බව පෙනේ. අඩු වියදම හා පාරිසරික සුරැකුම යන අතින් බැලුවත් මෙය ඉතා සුවිශේෂි නිපැයුමකි.නව නිපැයුම කළ නිරංජන් වීරකෝන් මහතා මේ නිපැයුම වාණිජ මට්ටමින් දියුණු කිරීමට උත්සාහ දරා තිබේ. නමුත් එයට අපේ රටේ වගකිවයුත්තන්ගේ බලධාරීන්ගේ උදව් අවශ්‍ය වේ. පරිසර විද්‍යා තාක්ෂණ වෙළෙඳ අමාත්‍යාංශවල සහාය අවශ්‍යය.නිරංජන් වීරකෝන් ගේ නව නිපැයුමට උදව් දිය හැකි අය සිටීනම් ඒ පිළිබඳව 0715324839 දුරකථන අංකයට ඔහුව ඇමැතීමට පුළුවන. එසේත් නැත්නම් නිරංජන් වීරකෝන් කුරුඳු ගස් මානාන, බදුරලිය යන ලිපිනයට ඔහුට හසුනක් යොමු කිරීමට ඔබට පුළුවන. එය ඔහුට දෙන ශක්තියකි.නිරංජන් වීරකෝන් මීට පෙර තම නව නිපැයුම් වෙනුවෙන් ජගත් හා ජනාධිපති සම්මාන රැසක් දිනා ගෙන තිබේ. 1998 දී නව නිර්මාණය සඳහා ජනාධිපති සම්මාන දිනු ඔහු 2000 වසරේදී ද ජනාධිපති සම්මාන ලබා තිබේ.1999 දී නව නිර්මාණ සඳහා ජිනිවා හිදී රන් පදක්කම් දිනු නිරංජන්, 1999 දී මැලේසියාවේ පැවැති පොදු රාජ්‍ය මණ්ඩලීය තරුණ කටයුතු පිළිබඳ නව නිර්මාණ සඳහා වූ සම්මානය ද ලබා ගෙන තිබේ.මුහුදු රළවලින් විදුලිය නිපදවීමේ පර්යේෂණ වෙනුවෙන් අමෙරිකාවේදී සම්මාන දිනාගෙන ඇති නිරංජන් තම නිර්මාණ සඳහා අතහිත දෙන සෙලින්කෝ සමූහ ව්‍යාපාරයේ අධිපති දේශමාන්‍ය ලලිත් කොතලාවල මහතාට සිය ස්තුතිය පිරිනමයි.නිහාල් පී. අබේසිංහසේයාරූ - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=ay0901254</link>
    <topic>සෙලින්කෝ දියවැඩියා මධ්‍යස්ථානයෙන්</topic>
    <author/>
    <content>විදුහල්පතිකම පැත්තක තියලා බාස්ලත් එක්ක හරිහරියට සිමෙන්ති ඇනුවාවයඹ දැන් කඩිසරයි!බලශක්තිය පිරිමසින දර ළිපසෙලින්කෝ දියවැඩියා මධ්‍යස්ථානයෙන් සම්පූර්ණ පා සුවතා පරීක්ෂණ පෙළක්සෙලින්කෝ දියවැඩියා මධ්‍යස්ථානයට පැමිණෙන අයට වෙද්‍ය පරීක්ෂණ සහ ප‍්‍රතිකාර අඩංගු සම්පූර්ණ පා සුවතා පැකේජයක් හඳුන්වා දී ඇත.සෙලින්කෝ හෙල්ත්කෙයාර් මධ්‍යස්ථානයේදී රෝගියෙකුගේ පාදයක් පරීක්ෂාවට ලක්කෙරෙමින්.මෙම පැකේජයට මධ්‍යස්ථානයේ වෙද්‍යවරයෙකු සහ පුහුණු හෙදියන් මණ්ඩලයක් විසින් දිලීර ආසාදන, පාදයේ අනවශ්‍ය ලෙස ඇති වන ගනවීම් සහ ගල් කැපුම්, සම තුළ අනවශ්‍ය ලෙස වැඩුණු නිය සඳහා ලබා දෙන ප‍්‍රතිකාර මෙන්ම මොනොෆිලමන්ට් සහ බයොතෙසියෝමීටර යන්ත‍්‍ර ආධාරයෙන් සිදු කරන ස්නායු පරීක්ෂාව, ඩෙප්ලර් උපකරණය ආධාරයෙන් සිදුකරන රුධිර සැපැයුම පිළිබඳ පරීක්ෂාව, පාදයේ කෙළවර නාඩි පරීක්ෂාව සහ තුවාලවලට ප‍්‍රතිකාර කිරීම ද ඇතුළත් වේ.දියවැඩියා රෝගීන් සඳහා දෙපා පරීක්ෂාවේ වැදගත්කම පිළිබඳව විශේෂ අවධාරණයක් කළ යුතු බවත් ඔවුන් තම පාද පිළිබඳව අවධානයක් යොමු කිරීම වැදගත් වන්නේ ප‍්‍රතිකාර නිසියාකාරව ලබා නොදීමෙන් පාදයේ සම ඡේදනය කිරීමට සිදුවන තෙක් රෝගය වර්ධනය වීමට අවකාශය ඇති නිසා බව මධ්‍යස්ථානයේ ජ්‍යෙෂ්ඨ වෙද්‍ය නිලධාරිනී වෙද්‍ය චාරුකී වීරසූරිය මහත්මිය පැවසුවාය.මධ්‍යස්ථානයේ ඇති පා සුවතා ඒකකය විසින් පැමිණෙන්නන්ට හොඳ සෞඛ්‍ය පුරුදු සහ අවදානම් සාධක පිළිබඳව කරුණු ලබාදෙන සෞඛ්‍ය හා දියවැඩියාව පිළිබඳ අධ්‍යාපනික වැඩසටහන්, පා සුවතා ප‍්‍රතිකාර ක‍්‍රම හා දියවැඩියාව පාලනය පිළිබඳ නිර්මාණය කරන ලද වීඩියෝ පට සහ පා සුවතාවය පිළිබඳව සැකසූ අධ්‍යාපනික ලිපි ද්‍රව්‍ය ලබා දීමට ද කටයුතු කරයි. </content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=aj0901251</link>
    <topic>එයාර්ටෙල් සභාපතිගෙන්</topic>
    <author/>
    <content>එයාර්ටෙල් සභාපතිගෙන් ජනපතිට සමරු තිළිණයක්ඩුබායි සාප්පු සැණකෙළියට එමිරේට්ස් විශේෂ පැකේජකුරුඳු එකතු කරන්නන්ට ණයවිශිෂ්ටතම වායුසමීකරණ කොන්ත‍්‍රාත්කරු සිවිමෙක්ඇමෙරිකන් එක්ස්ප‍්‍රස් ප්ලැටිනම් කාඩි හිමියන්ට ශී‍්‍ර ලන්කන් වෙතින් සුපිරි වරප‍්‍රසාදකියු බොන්ඩ් කම්හල නරඹමින්නොමිලේ ප‍්‍රතිකාර දෙන අක්ෂි රෝහලක් රත්නපුරණය උපදේශන සේවාවක්භාරතී එයාර්ටෙල් ලංකා පෞද්ගලික සමාගම විසින් සිය සේවාව ශී‍්‍ර ලංකාවට හඳුන්වාදීම සමරමින්, භාරතී එයාර්ටෙල් සභාපති කළමනාකාර අධ්‍යක්ෂ සුනිල් භාරතී මිත්තල් මහතා විසින්, අරලියගහ මන්දිරයේදී ජනාධිපති මහින්ද රාජපක්ෂ මහතා හට සමරු තිළිණයක් ප‍්‍රදානය කරන ලදී.රාජ්‍ය පරිපාලන සහ ස්වදේශ කටයුතු අමාත්‍ය ආචාර්ය සරත් අමුණුගම මහතා ද මෙහි වෙයි.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=aj0901252</link>
    <topic>ඩුබායි සාප්පු සැණකෙළියට</topic>
    <author/>
    <content>එයාර්ටෙල් සභාපතිගෙන් ජනපතිට සමරු තිළිණයක්ඩුබායි සාප්පු සැණකෙළියට එමිරේට්ස් විශේෂ පැකේජකුරුඳු එකතු කරන්නන්ට ණයවිශිෂ්ටතම වායුසමීකරණ කොන්ත‍්‍රාත්කරු සිවිමෙක්ඇමෙරිකන් එක්ස්ප‍්‍රස් ප්ලැටිනම් කාඩි හිමියන්ට ශී‍්‍ර ලන්කන් වෙතින් සුපිරි වරප‍්‍රසාදකියු බොන්ඩ් කම්හල නරඹමින්නොමිලේ ප‍්‍රතිකාර දෙන අක්ෂි රෝහලක් රත්නපුරණය උපදේශන සේවාවක්ඩුබායි සාප්පු සැණකෙළිය 13 වන වරටත් උත්කර්ෂවත් අයුරින් මෙවර පැවැත්වෙන අතර එයට සහභාගිවන්නට එක් පුද්ගලයකුට එක් රාති‍්‍රයක් සඳහා ඇමෙරිකානු ඩොලර් 55 වැනි සුළු මුදලකට පැකේජ ලබාදීමට එහි නිල ගුවන් සමාගම වන එමිරේට්ස් ගුවන් සමාගම ඉදිරිපත් වී ඇත.2009 වසරේ ජනවාරි 15 වෙනිදා සිට වලංගු වන මෙම පැකේජ පෙබරවාරි 15 වෙනිදා දක්වා ලබා ගත හැකිය. මසක් පුරා පැවැත්වෙන මෙම සැණකෙළියට සහභාගිවීමට රාති‍්‍ර තුනක් සඳහා එමිරේට්ස් ගුවන් සමාගම විසින් තෝරාගත් හෝටල් 20ක නවාතැන් පහසුකම් ලබාගත හැකිය.ලොව වටා ලක්ෂ සංඛ්‍යාත ජනතාවක් සහභාගිවන ඩුබායි සාප්පු සැණකෙළිය අනර්ඝගණයේ සාප්පු සැණකෙළියක් බවට පත්වී ඇත. එමිරේට්ස් හි ශ‍්‍රී ලංකාවේ අලෙවි කළමනාකාරිනී දේවිකා ඇල්ලේපොල මහත්මිය පැවසුවේ, ඩුබායි සාප්පු සැණකෙළිය අද ආශ්චර්යජනක සැණකෙළියක් ලෙස ලොව වටා පිළිගැනීමට ලක් වී ඇති බවයි.2009 වසරේ ඩුබායි සාප්පු සැණකෙළිය පෙර වසරටත් වඩා උත්කර්ෂවත් වනු ඇතැයි ද ඇය විශ්වාසය පළ කළාය. ගෙවන මිලට වටිනා අත්දැකීමක් ලබාගැනීමට ශ‍්‍රී ලාංකිකයන්ට මෙය හොඳ අවස්ථාවක් යැයිද ඇල්ලේපොල මහත්මිය ප‍්‍රකාශ කළාය.  </content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=aj0901253</link>
    <topic>කුරුඳු එකතු කරන්නන්ට ණය</topic>
    <author>රූපාන්ති බුලත්සිංහල ඡායාරූපය - සුදම් ගුණසිංහ</author>
    <content>එයාර්ටෙල් සභාපතිගෙන් ජනපතිට සමරු තිළිණයක්ඩුබායි සාප්පු සැණකෙළියට එමිරේට්ස් විශේෂ පැකේජකුරුඳු එකතු කරන්නන්ට ණයවිශිෂ්ටතම වායුසමීකරණ කොන්ත‍්‍රාත්කරු සිවිමෙක්ඇමෙරිකන් එක්ස්ප‍්‍රස් ප්ලැටිනම් කාඩි හිමියන්ට ශී‍්‍ර ලන්කන් වෙතින් සුපිරි වරප‍්‍රසාදකියු බොන්ඩ් කම්හල නරඹමින්නොමිලේ ප‍්‍රතිකාර දෙන අක්ෂි රෝහලක් රත්නපුරණය උපදේශන සේවාවක්කුරුඳු මිල අඩුවීම නිසා කුරුඳු මිලදී ගනු ලබන අතරමැදි වෙළෙන්දු මෙන්ම අපනයනකරුවෝ ද අපහසුතාවයට මුහුණ පා සිටිති.මේ අසීරුතාව වළක්වා ගැනීම සඳහා දින 270 ක් ඇතුළත අයකර ගත හැකි පරිදි සුළු හා මධ්‍ය පරිමාණ කුරුඳු එකතු කරන්නන්ට ණය මුදල් ප‍්‍රදානය කිරීමට අපනයන සංවර්ධන මණ්ඩලය තීරණය කර ඇති අතර වානිජ බැංකු 14 ක් මේ සඳහා සහභාගිකරවා ගැනීමට තීරණය කර ඇත.ඉදිරියේදී කුරුඳු මිලදී ගැනීමේදී ගොරෝසු කුරුඳු කිලෝවක් රුපියල් 400 ත් රු 500 අතර මිලකටත් හීනි කුරුඳු කිලෝවක් රුපියල් 600 ත් 700 ත් අතර මිලකට මිලදී ගැනීමට නියම කරන බව අපනයන සංවර්ධන මණ්ඩලයේ සභාපති අනිල් කොස්තා මහතා පැවසීය.රූපාන්ති බුලත්සිංහල ඡායාරූපය - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=aj0901254</link>
    <topic>විශිෂ්ටතම වායුසමීකරණ කොන්ත‍්‍රාත්කරු සිවිමෙක්</topic>
    <author/>
    <content>එයාර්ටෙල් සභාපතිගෙන් ජනපතිට සමරු තිළිණයක්ඩුබායි සාප්පු සැණකෙළියට එමිරේට්ස් විශේෂ පැකේජකුරුඳු එකතු කරන්නන්ට ණයවිශිෂ්ටතම වායුසමීකරණ කොන්ත‍්‍රාත්කරු සිවිමෙක්ඇමෙරිකන් එක්ස්ප‍්‍රස් ප්ලැටිනම් කාඩි හිමියන්ට ශී‍්‍ර ලන්කන් වෙතින් සුපිරි වරප‍්‍රසාදකියු බොන්ඩ් කම්හල නරඹමින්නොමිලේ ප‍්‍රතිකාර දෙන අක්ෂි රෝහලක් රත්නපුරණය උපදේශන සේවාවක්සිවිමෙක් පුද්ගලික සමාගම 2008 වසරේ විශිෂ්ටතම වායුසමීකරණ කොන්ත‍්‍රාත්කරු ලෙසත් සිවිමෙක් පුද්ගලික සමාගමේ ප‍්‍රධාන ඉංජිනේරු ඉඳුනිල් ජයවර්ධන මහතා 2008 වසරේ විශිෂ්ටතම වායුසමීකරණ ඉංජිනේරුවරයා ලෙසද තාපකරණ, ශීතකරණ හා වායුසමීකරණ ඉංජිනේරුවන්ගේ ඇමෙරිකානු සංගමයේ ශ‍්‍රී ලංකා ශාඛාව මඟින් පිදුම් ලබන ලදී.මෙම සම්මාන සිවිමෙක් සමාගමට ලැබුණේ පසුගිය 2008 වසර තුළදී සමාගම විසින් සාර්ථකව නිම කරන ලද වායුසමීකරණ ව්‍යාපෘතීන් සඳහා අගය කිරීමක් වශයෙනි. මෙම ව්‍යාපෘති අතරින්Omega line සමූහ ව්‍යාපාරයට අයිති බිංගිරියේ පිහිටිBenji ඇඟලුම් කර්මාන්ත ශාලාව, කොළඹ පිහිටිIceland Residencies  නිවාස සංකීර්ණය විශේෂ ස්ථානයක් ගනී.මෙම නිවාස සංකීර්ණයේ මෑතකදී හඳුන්වා දුන් නවීනතම VRV වායුසමීකරණ පද්ධතියක් සවිකරන ලදී. රවීන්ද්‍ර සොයිසා මහතා සිවිමෙක් සමූහ ව්‍යාපාරයේ නිර්මාතෘ සහ සභාපති /කළමනාකාර අධ්‍යක්ෂවරයා වේ. ඔහු වසර 35ක පමණ වායුසමීකරණ ක්ෂේත‍්‍රයේ අත්දැකීම් ඇති ඉංජිනේරුවරයකි.පසුගිය වසර 26 මුළුල්ලේ වායුසමීකරණ ක්ෂේත‍්‍රයේ රැඳී සිටි සිවිමෙක් සමූහ ව්‍යාපාරය සතු අනෙකුත් සමාගම් වන්නේ: වාහන සේවා කටයුතු හා අලුත්වැඩියා කිරීමේ නියුතු මොරටුවේ පිහිටි සිවිමෙක් ඔටෝමොබයිල් පුද්ගලික සමාගම සහ අක්කර 215 ක ගොවිපලක් ගිරාඳුරුකෝට්ටේ පිහිටි උල්හිටියාව ප‍්‍රදේශයේ පවත්වාගෙන යන සිවිමෙක් ඇග්‍රෝ පුද්ගලික සමාගමයි.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=aj0901255</link>
    <topic>ඇමෙරිකන් එක්ස්ප‍්‍රස් ප්ලැටිනම් කාඩි හිමියන්ට</topic>
    <author>සාගරිකා දිසානායක ජයසිංහ</author>
    <content>එයාර්ටෙල් සභාපතිගෙන් ජනපතිට සමරු තිළිණයක්ඩුබායි සාප්පු සැණකෙළියට එමිරේට්ස් විශේෂ පැකේජකුරුඳු එකතු කරන්නන්ට ණයවිශිෂ්ටතම වායුසමීකරණ කොන්ත‍්‍රාත්කරු සිවිමෙක්ඇමෙරිකන් එක්ස්ප‍්‍රස් ප්ලැටිනම් කාඩි හිමියන්ට ශී‍්‍ර ලන්කන් වෙතින් සුපිරි වරප‍්‍රසාදකියු බොන්ඩ් කම්හල නරඹමින්නොමිලේ ප‍්‍රතිකාර දෙන අක්ෂි රෝහලක් රත්නපුරණය උපදේශන සේවාවක්ශී‍්‍ර ලන්කන් ගුවන් සමාගම නේෂන්ස් ට‍්‍රස්ට් බැංකුව සමග ඒකාබද්ධව ඇමරිකන් එක්ස්ප‍්‍රස් ශී‍්‍ර ලන්කන් ප්ලැටිනම් කාඩ්පත පසුගිය දා හඳුන්වා දුන්නේය.ඇමරිකන් එක්ස්ප‍්‍රස් සමාගම සිය විශිෂ්ට ගණයේ ප්ලැටිනම් කාඩ්පතක් ලංකාවේදී නිකුත් කළ ප‍්‍රථම අවස්ථාව මෙය වේ. ප්ලැටිනම් කාඩ් හිමි ශී‍්‍ර ලන්කන් ගුවන් යානාවලින් සංචාරය කරන ගුවන් මගීන්ට විශේෂ දීමනා සහ පහසුකම් රැසක් හිමිවෙතැයි නව කාඩ්පත හඳුන්වා දෙමින් ඇමරිකන් එක්ස්ප‍්‍රස් සමාගමේ උප සභාපති කුල කුලේන්ද්‍රන් මහතා පැවැසීය.ශී‍්‍ර ලංකාවේ ජාතික ගුවන් සේවය හා වඩාත්ම ජනපි‍්‍රය පෞද්ගලික බැංකුවක් සමග එම සුවිශේෂ වරප‍්‍රසාද සිය ගැනුම්කරුවන් වෙත ලබා දීමට හැකිවීම පිළිබඳව ඇමරිකන් එක්ස්ප‍්‍රස් සමාගම සතුටුවන බවත් හෙතෙම පැවැසීය.ශී‍්‍ර ලන්කන් සමාගමේ ප‍්‍රධාන විධායක නිලධාරී මනෝජ් ගුණවර්ධන මහතා පැවැසූයේ සතුටුදායක ආදායම් වාර්තා තබමින් සිටින බවය. ශී‍්‍ර ලංකාවේ ජාතික ගුවන් සේවය වශයෙන් වර්තමාන ගෝලීය ආර්ථික අභියෝගයන්ට සාර්ථකව මුහුණපෑම සඳහා අනවශ්‍ය වියදම් කපා හරිමින්, පාඩු ලැබු යම් ගමනාන්තවලට සංචාරය කිරීම තාවකාලිකව නවතා දැමීම වැනි පියවර මඟින්, සමාගම යළිත් ලාභ උපදවන තත්ත්වය කරා ළඟාවීමට සමත්වූ බවයි.සාගරිකා දිසානායක ජයසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=aj0901256</link>
    <topic>කියු බොන්ඩ් කම්හල නරඹමින්</topic>
    <author/>
    <content>එයාර්ටෙල් සභාපතිගෙන් ජනපතිට සමරු තිළිණයක්ඩුබායි සාප්පු සැණකෙළියට එමිරේට්ස් විශේෂ පැකේජකුරුඳු එකතු කරන්නන්ට ණයවිශිෂ්ටතම වායුසමීකරණ කොන්ත‍්‍රාත්කරු සිවිමෙක්ඇමෙරිකන් එක්ස්ප‍්‍රස් ප්ලැටිනම් කාඩි හිමියන්ට ශී‍්‍ර ලන්කන් වෙතින් සුපිරි වරප‍්‍රසාදකියු බොන්ඩ් කම්හල නරඹමින්නොමිලේ ප‍්‍රතිකාර දෙන අක්ෂි රෝහලක් රත්නපුරණය උපදේශන සේවාවක්චීනයේ කියු බොන්ඩ් තහඩු නිෂ්පාදන ආයතනයේ කළමනාකරණ අධ්‍යක්ෂ ලූ ඩොන්ජියැංග් මහතා පසුගියදා තෙදින නිල සංචාරත් සඳහා ශ‍්‍රී ලංකාවට පැමිණි අවස්ථාවේ කියු බොන්ඩ් ශ‍්‍රී ලංකාවේ නිෂ්පාදනය කරන කැල්ටන් සමූහ ව්‍යාපාරයේ කියු බොන්ඩ් කම්හල නැරඹීමට පැමිණියේ ය.එහි ලූ ඩොන්ජියැංග් මහතා, කැල්ටන් සමූහ ව්‍යාපාරයේ සභාපති ඩී.එස්. ද සිල්වා ප‍්‍රමුඛ අධ්‍යක්ෂ මණ්ඩලය සමඟ සමූහ ඡායාරූපයකට පෙනී සිටි අයුරු.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=aj0901257</link>
    <topic>නොමිලේ ප‍්‍රතිකාර දෙන</topic>
    <author/>
    <content>එයාර්ටෙල් සභාපතිගෙන් ජනපතිට සමරු තිළිණයක්ඩුබායි සාප්පු සැණකෙළියට එමිරේට්ස් විශේෂ පැකේජකුරුඳු එකතු කරන්නන්ට ණයවිශිෂ්ටතම වායුසමීකරණ කොන්ත‍්‍රාත්කරු සිවිමෙක්ඇමෙරිකන් එක්ස්ප‍්‍රස් ප්ලැටිනම් කාඩි හිමියන්ට ශී‍්‍ර ලන්කන් වෙතින් සුපිරි වරප‍්‍රසාදකියු බොන්ඩ් කම්හල නරඹමින්නොමිලේ ප‍්‍රතිකාර දෙන අක්ෂි රෝහලක් රත්නපුරණය උපදේශන සේවාවක්නොමිලේ ප‍්‍රතිකාර ලබාදීමේ අරමුණෙන් සියලුම පහසුකම් සහිත අක්ෂි රෝහලක් රත්නපුරේ ඉදිකිරීමේ කටයුතු ළඟදීම ඇරඹෙනු ඇත.අක්කරයක පමණ භූමි භාගයක ඉදිවෙන එම රෝහලේ නේවාසික රෝගීන් සඳහා ඇඳන් පනහක් සැකසීමට ද අදහස් කෙරේ.පින්ලන්ත 315 බහු මණ්ඩල දිස්ති‍්‍රක්කය නුගේගොඩ සිංහ සමාජය හා නුගේගොඩ මධ්‍යම සිංහ සමාජය ඒකාබද්ධව මේ ව්‍යාපෘතිය ඉදිකෙරනු ඇත. ඒ සඳහා පින්ලන්ත රජයෙන් සිංහ සමාජය වෙත මුදල් පරිත්‍යාග කෙරෙනු ඇත.රුපියල් මිලියන 85 ක වියදමින් මේ රෝහල ඉදි කිරීම සිදු කෙරෙනුයේ හිටපු සිංහාධිපති අශෝක ගුණසේකර මහතා ජාත්‍යන්තර සිංහ සමාජයේ අධ්‍යක්ෂ මණ්ඩලයේ සිටියදී පින්ලන්ත සිංහ සමාජයෙන් දෙනු ලැබූ පොරොන්දුවක් මතය.මේ අතර හැඳල හා පාණදුර එවැනි රෝහල් කි‍්‍රයාත්මක වන අතර නුගේගොඩ සිංහ සමාජය මගින් නොමිලේ අක්ෂි කාච ලබාදීමේ බැංකුවක් ද පවත්වාගෙන යනු ලැබේ.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=aj0901258</link>
    <topic>ණය උපදේශන සේවාවක්</topic>
    <author/>
    <content>එයාර්ටෙල් සභාපතිගෙන් ජනපතිට සමරු තිළිණයක්ඩුබායි සාප්පු සැණකෙළියට එමිරේට්ස් විශේෂ පැකේජකුරුඳු එකතු කරන්නන්ට ණයවිශිෂ්ටතම වායුසමීකරණ කොන්ත‍්‍රාත්කරු සිවිමෙක්ඇමෙරිකන් එක්ස්ප‍්‍රස් ප්ලැටිනම් කාඩි හිමියන්ට ශී‍්‍ර ලන්කන් වෙතින් සුපිරි වරප‍්‍රසාදකියු බොන්ඩ් කම්හල නරඹමින්නොමිලේ ප‍්‍රතිකාර දෙන අක්ෂි රෝහලක් රත්නපුරණය උපදේශන සේවාවක්”උපදේශනා” නමින් ණය උපදේශන කේන්ද්‍රයක්, ශ‍්‍රී ලංකා බැංකු ආයතනය විසින් හඳුන්වා දී ඇත. සමාජ යහපත සඳහා ඇරඹෙන මෙම උපදේශන කේන්ද්‍රය, රාජගිරියේ පිහිටි මහා බැංකුවේ බැංකු අධ්‍යයන කටයුතු ආයතනයේ පිහිටුවා ඇති අතර, මෙම සේවාව දිවයින පුරා පුළුල් කිරීමටද නියමිත ය.ඒ අනුව තම ගෙවීම් සම්බන්ධයෙන් අසීරුතාවට පත් ණය හිමියන්ට තම සතු අරමුදල් හා නැවත ගෙවීම් කළමනාකරණය කර ගනිමින් ණය ගෙවීම් සම්බන්ධයෙන් නිවැරදි මඟකට යොමුවීමට අවශ්‍ය උපදෙස් මෙම ‘උපදේශනා’කේන්ද්‍රයේ දී මූල්‍ය කටයුතු සම්බන්ධයෙන් මනා අවබෝධය හා දැනුමක් හිමි උපදේශක කණ්ඩායමක් විසින් සැපයේ.මෙහි දී සියලු සේවා දැනට සැපයෙන්නේ, නොමිලයේ ය.මෙරට සිටින ණය ලබන්නන් වෙනුවෙන් ණය උපදේශන සේවාවක අවශ්‍යතාව දැඩිව තිබුණා. මන්ද, ණය ලබන්නන් හා ණය දෙන ආයතන යන දෙපිරිසටම මූල්‍ය කළමනාකරණය බොහෝ අදාළවන්නක්.ශ‍්‍රී ලංකා බැංකුª ආයතනයේ මහා ලේකම්, උපාලි ද සිල්වා මහතා පැවැසීය. නැවත ගෙවීමේ ප‍්‍රායෝගික බලපෑම් ගැන වැඩිපුර නොසිතා පෞද්ගලික ණය හා ණයපත් පහසුකම් ලබාගත් සුළු හා මධ්‍ය පරිමාණ ව්‍යවසායකයන්ට සේම, තනි පුද්ගලයන්ට මෙම නව සේවාව කදිම සහනයක් වනු ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>01</month>
      <day>25</day>
    </date>
    <link>http://www.silumina.lk/2009/01/25/_art.asp?fn=aw0901251</link>
    <topic>පඳුරු අස්සෙන් ඇස් ලොකු මිටි මිනිහෙක් මතුවුණා</topic>
    <author>මතුගම මහින්ද විජේතිලක</author>
    <content>පඳුරු අස්සෙන් ඇස් ලොකු මිටි මිනිහෙක් මතුවුණාමිනිසුන්ගේ ජීවිතවලට මැසි මදුරුවන්ගෙන් සර්පයන්ගෙන් හානි සිදුවන්නාක් මෙන් ම පියවි ඇසට නොපෙනෙන ක්ෂුද්‍ර ජීවීන්ගෙන් ද හානි පැමිණෙන බව සියලු දෙනා පිළිගන්නා කාරණයකි. එසේ ම ඇසට නොපෙනෙන අමනුෂ්‍යයන්ගෙන් සිදුවන හානි පිළිබඳ අවබෝධයක්, දැනීමක් හෝ පිළිගැනීමක් නොමැතිකමෙන් හානියට පත්වන ජීවිත ද බොහෝ ය.දීර්ඝ කාලයක් තිස්සේ වෙද්‍ය ප‍්‍රතිකාර ගැනීමෙන් සුව නොවන රෝගීන් ද වෙද්‍ය පරීක්ෂණවලින් රෝග නිර්ණයකට නොඑළඹ පීඩා විඳින රෝගීන් ද බොහෝ ය. එවැනි රෝගීන් වත් පිළිවෙත් මඟින් සුවපත් වූ අවස්ථා ද එමට ය.මේ අතර “අපි හැමදාම උදේ සවස පිරිත් කියනවා. ඒත් අපට නම් කිසිම සහනයක් ලැබුණේ නැතැ”යි කියන්නෝ ද සිටිති. පිරිත යනු ආරක්ෂාව යන අරුත් දෙයි.පිරිතෙන් ගුණ ලබන්නට නම් පිරිත කියන්නන් පිරිත අසන්නන් ශීලමය ප‍්‍රතිපත්තියක පිහිටා සිටිය යුතුය. තමන් සජ්ඣායනා කරන පිරිතේ තේරුම, අර්ථය, සාමාන්‍යයෙන් හෝ දැන සිටිය යුතුය.යටත් පිරිසෙයින් පන්සිල්හිවත් නොපිහිටා කොයි තරම් පිරිත් කීවත් වැඩක් නැත. පිරිත් කියන්නා පන්සිල්හි පිහිටා කටයුතු කළ ද නිවසේ පදිංචි අනිකුත් අය පස්පවෙහි ගැලෙමින් කටයුතු කරති නම් ඒ නිවසට බලාපොරොත්තු වන සහනදායී ප‍්‍රතිඵල ලැබේ යැයි විශ්වාස කළ නොහැකිය. ශ‍්‍රද්ධා බුද්ධි සම්පන්න මව්පියන් සංඝරත්නය නිවසට වැඩමවා ගෞරවයෙන් යුක්තව පිරිත් සජ්ඣායනා කරවද්දී දරුවෝ ඒ පිරිත සාදයකට ගෙන මත්පැන් බී විනෝද වෙති.ඒ පවුලට බලාපොරොත්තු වන ගුණය නොලැබේ ම ය. ඒ නිසා පිරිතේ ගුණය ලැබීමට නම් එය ශ‍්‍රද්ධා ගෞරවයෙන් හා අවබෝධයෙන් ම කළ යුතුය. පිරිත් සජ්ඣායනා කරන්නාත්, ශ‍්‍රවනය කරන්නාත් ශීලමය ප‍්‍රතිපත්තියක පිහිටා ඒ අධ්‍යාත්මීය ශක්තිය තුළින් යහපත ගොඩනඟා ගත යුතුය.වීරසේන සුබසිංහ මහතා බුලත්සිංහල පදිංචිකරුවෙකි. වතු ක්ෂේත‍්‍රයේ නිලධාරියකු ලෙස රැකියාව කොට එයින් පසු විදේශ රැකියාවක නිරතව යමක් උපයාගෙන බිරියටත් දරු දෙදෙනාටත් ජීවනෝපාය සකස් කැර දුන් කෙනෙකි. ඔහු මට මුණ ගැසුණේ කොස්ගම ධම්මසෝභා භාවනා මධ්‍යස්ථානයේ දී ය. සුබසිංහ මහතා ගිහි ශීලයක පිහිටා අනුන්ගේ යහපත පිණිස කටයුතු කළ කෙනෙකි.විශේෂයෙන්ම තමන්ගේ ජීවිතයේ දී සිදුකළ යහපත් කි‍්‍රයා සහ තමන් පිහිටා සිටින ශීලය අධිෂ්ඨාන කොට ඒ සත්‍යකි‍්‍රයාව තුළින් පිරිත් සජ්ඣායනා කොට රෝගීන් සුවපත් කරන කෙනෙකි. මරණාසන්නව මරණ මංචකයේ සිටි රෝගීන් සුවපත් කළ කෙනෙකි. මෙහිදී අප විස්තර කරන්නේ ඔහු මරණාසන්න රෝගීන් මරණයෙන් මුදා ගන්නා අමරජීව කෙනකු හෝ අද්භූත විශ්වකර්මයකු ලෙස හෝ නොවේ.කෙනකු රෝගී වූ විට කර්මානුකූලව ම ඒ රෝගියාට අමනුෂ්‍ය බලපෑම් ළඟා වීම ද බොහෝ විට සිදුවෙයි. ශරීරය දුර්වල වූ පුද්ගලයාගේ මනස ද දුර්වල කරමින් ඉක්මනින් මරණය කරා ගෙන යෑම එවැනි අමනුෂ්‍යයන් ගේ හැටියකි.එවැන්නන්ගේ මනස ශක්තිමත් කරමින් ඔහු වටා සමීපව සිටින අමනුෂ්‍ය බලවේගවලට ප‍්‍රතිකි‍්‍රයා දක්වන ආරක්ෂක විධියකි පිරිත. ඒ නිසා සද්ධා - ශීල - සති - සමාධියෙන් ආධ්‍යාත්මීය ශක්තිය වර්ධනය කැර ගත් පුද්ගලයෝ පිරිතෙන් රෝගීන්ට සහනය ලබා දෙති. සුබසිංහ මහතා කළේ ද එයයි.සුබසිංහ මහතා ස්වකීය බිරියටත් දරු දෙදෙනාටත් අවශ්‍ය යුතුකම් කොට, ඔවුන්ගේ කැමැත්ත ද ඇතිව පසුගිය දා ගිහිගෙයින් නික්ම ගියේය. දොඩම්වල ධම්මරතන නාහිමිපාණන් වහන්සේ ගේ ආචාර්යත්වයෙන් මහනුවර හන්තාන භික්ෂු පුහුණු බෞද්ධ මධ්‍යස්ථානයේ දී බුලත්සිංහල වනරතන හිමි නමින් පැවිදි බව ලැබූහ.මේ වනවිට වනරතන හිමියෝ මාතලේ උඩතැන්න සමාධි බෞද්ධ මධ්‍යස්ථානය සංවර්ධනය කරමින් එම විහාරස්ථානය භාරව වැඩ වසති. ගිහි ජීවිතයේ දී පිරිත් බලයෙන් රෝගීන් සුවපත් කළ පිළිවෙත පැවිදි ජීවිතයේ දී ද අනුන්ගේ යහපත පිණිස කි‍්‍රයාත්මක කරති.උන්වහන්සේ විසින් පිරිත් බලයෙන් අමනුෂ්‍ය දෝෂයක් සුවපත් කරන ලද කතාවකි මේ. එයින් සුවපත් වූ කේ.ඩී.කුරුප්පු මහත්මිය මා සමඟ කළ විස්තරය මෙසේය.”මගේ අම්මා පූජාපිටියේ ඉපැදුණු කෙනෙක්. පියා මහනුවර උඩුවෙල. අම්මා විවාහ වී උඩුවෙලට ආ දවස්වල සිදුවූ දෙයක් මේ. මේ සිද්ධිය අපේ පවුලට සම්බන්ධ හැම කෙනෙක් ම දන්නවා.අම්මා උඩුවෙලට ආ අලුත අපේ නැන්දා සමඟ (පියාගේ නැඟණිය) දර සොයන්න ගිහින් තියෙනවා. අපේ නිවස අසලමයි ගමේ සුසාන භූමිය තියෙන්නෙත්. නැන්දා ටිකක් ඈතට ගොස් දර බිඳින විට අම්මා තණ පඳුරුවලින් වැසී තිබුණු දර කොටයක් දැක එය පළන්නට පොරොව පහර ගසා තියෙනවා.දර ලීයට පළමු පොරව පහර ගසන විට ම ඒ අසල තිබුණු විශාල කෙසෙල් ගසක් ශබ්දනඟා ගෙන බිමට වැටිලා. ඒ ගසේ විශාල කෙසෙල් මුහයක් තිබිලා. අම්මා ඒ කෙසෙල් මුහය කඩන්නට හදන විට ම කෙසෙල් ගස නැගිටලා.බිමට පෙරැළී තිබුණු කෙසෙල් ගස ඉබේම නැගිට්ටා ම අම්මා පුදුම වෙලා. මේ අතරේ පඳුරු අතරින් ඇස් ලොකු මිටි මිනිහෙක් මතු ;වලා. මේ අමුතු මිනිහා දුටු හැටියේ අම්මා කෑ ගහලා. ඒ කෑගැහිල්ල ඇසී නැන්දා දුවගෙන ඇවිත් අම්මා ගෙදර එක්කගෙන ඇවිත් තියෙනවා.ගෙදර ආවත් අම්මා අසිහියෙන් බිත්ති දිගේ ඉහළට නගිනවාලු. මේක සත්‍යම කතාවක්. සාමාන්‍යයෙන් මිනිහෙකුට කපරාරු කළ බිත්තියක නඟින්න බැහැනෙ. ඒත් අපේ අම්මා බිත්ති දිගේ ඉහළට නගිනවාලු.ඉතින් ඇදුරන් ගෙන්නා තෙල් නූල් මතුරා සාත්තු කළත් සුව වී නැහැ. ඊට පසු තොවිල් පවිල් කළත් ස්ථිර සුවයක් ලැබී නැහැ. විටින් විට සිහිනැතිව යනවා. එදා අම්මා දරට පලළා තියෙන්නේ සොහොනක දර කොටයක්.අම්මාට පිරිත් අහන්න බැහැ. ‘මගේ ඇඟ දනවා. පිච්චෙනවා” කියා කෑගහනවා. කොහේ හෝ බෙර හඬක් ඇහෙන කොට “මං යනවා. මං යනවා. අන්න මට අඬ ගහනවා” කියා දුවන්න හදනවා. හතර පස් දෙනෙක් අල්ලාගෙන තමයි නතර කරගන්නේ. අම්මාට දරු පස් දෙනෙක් ඉන්නවා. ඒත් තරුණ කාලෙ හැදුණ මේ භූත දෝෂය තවමත් වරින් වර හැදෙනවා.මමත් තරුණ කාලෙ දවසක් අම්මා අපේ නිවස අසල ගැබිණියක දරු ප‍්‍රසූතියක් කළ අවස්ථාවේ ඒ ගෙදරට ගියා. ඒ වැදුං ගෙදරට ගිහින් එනකොට අපේ ළිඳ ළඟ පන් පඳුරු අතරින් කවුදෝ මතුවෙලා ඉදිරියට ඇවිත් වතුර බාල්දියක් අම්මාගේ ඇඟට දාලා.අම්මා අසිහියෙන් දුවගෙන ඇවිත් ගෙදර මිදුලේ තිබුණු ලොකු ජම නාරං ගහට නැග්ගා. ඒ වන විට අම්මාගෙ වයස අවුරුදු හතළිස් පහයි. බොහොම අමාරුවෙන් තමයි ජම නාරං ගහෙන් බිමට ගත්තේ. හැබැයි කිසිම කටුවක් ඇඟේ ඇනිලවත් නැහැ.අපේ ගෙදර හොඳට කිතුල් පැණි හකුරු තිබුණු ගෙයක්. අම්මා රෑ 10-11 වනතුරු පැණි උණු කරනවා. දවසක් රෑ පැණි උණු කරන කොට අපේ ගේ ඉදිරිපිට කුකුළෙක් කෑ ගහලා. අපේ ගෙදර කුකුළන් හිටියෙත් නැහැ. ඒත් කුකුළෙක් කෑ ගහන නිසා අම්මා ඌ බලන්න ගිහින්. ගේ ඉදිරිපසට ගියා ම ගේ පිටුපස කෑ ගහනවාලු. එදත් අම්මා බය වුණා.ඒ වතාවෙත් තොවිලයක් කරන්න සිද්ධ වුණා. තොවිලයේ ආරම්භක වැඩ කරන්න බැහැ අම්මා දඟලනවා. ඒ සැරේ අපේ ගේ කිට්ටුව ම පදිංචිව සිටි මගේ ලොකුª අක්කලාගේ ගෙදරට මම අම්මා එක්කර ගෙන ගියා. අපි ගෙදරින් පිට වෙන කොට ගෙදර සිටි අය මල් යහන් බඳිනවා. තටු හදනවා වගේ වැඩ කරමින් සිටියා.අපි අක්කාගෙ ගෙදරට යන විටම විශාල කටුස්සෙක් මගේ ඇඟට පැන්නා. ඇඟට පැන ඇඟ හැම තැන ම දුවන්න වුණා. මේ අතරේ අම්මත් කොණ්ඩය කඩාගෙන දඟලන්න පටන් ගත්තා. මම කෑගැහුවා. ඒ කෑගැහිල්ලට අපේ ගෙදර සිටි අය දුවගෙන ඇවිත් අපි දෙන්නව ම නැවතත් ගෙදරට ම එක්කගෙන ගියා. අම්මා එදා ආවේශ වී නටන්න පටන් ගත්තා.“මට යන්න බෑ. මම යන්නෙ නෑ. මම යන්නෙම නෑ” කියලා කෑ ගැහුවා. නූල් බැන්දා ම තාවකාලිකව සුව වුණා. ඒත් වරින් වර හැදුණා. මෙහෙම ඉඳලා අම්මා වයස්ගත වුණා. අපේ ගේ ළඟ විශාල එරමුදු ගහක් තිබුණා. දවසක් අම්මා ගෙදර ඇඳේ නිදාගෙන සිටියදී අර විශාල එරමුදු ගහ එකපාරට ම මහ ශබ්දයක් නඟමින් කඩා වැටුණා. ඒ සමඟ ම අම්මාගෙත් පණ ගියා.මමත් කුඩා කල සිට ම තෙරුවන් ගුණ විශ්වාස කළ කෙනෙක්. ධර්මානුකූලව ජීවත්වුණා. බල්ලන්ට බළලුන්ට කෑම් බීම්වලින් සංග‍්‍රහ කිරීම මගේ පුරුද්දක්. ඒ වගේම ගමේ පාරවල් ශුද්ධ පවිත‍්‍ර කිරීමත් මගේ පුරුද්දක්. ළමා කාලයේ පටන් ම පින් දහම් හි යෙදුණා. තරුණ වියේ දී විවාහ වී උඩුවෙල සිට මාතලේ උඩතැන්නට පදිංචියට ආවා. අපේ ගේ විශාල ගෙයක්.මීට අවුරුදු හතකට කලින් මගේ මහත්මයා මිය ගියා. ළමයි විවාහ වී ගමෙන් පිට පදිංචිය. සමහරු රට රාජ්‍යවල. මේ විශාලගෙයි මම තනිවමයි ජීවත් වෙන්නේ. පෝයට සිල් සමාදන් වෙනවා. බණ පොත් කියවනවා. ධාර්මිකව ජීවත් වෙනවා. ඒත් සිහිනෙන් බය වෙනවා. ගේ ඇතුළට හිටිහැටියේ ආලෝකයක් වැටෙනවා. ජනෙල් දොරවල් අරිනවා ඇහෙනවා.දොරවල් ඇරදා තියෙන කොට මම ගිහින් වහනවා. මට බයක් හිතෙන්නේ නෑ. දොර ජනෙල් අරින සද්දය ඇහෙන කොට ගිහින් බලනවා. හිතට කිසිම බයක් හිතෙන්නේ නෑ. රෑට හීනෙන් බය වී කෑගහගෙන ඇහැරෙනවා. පිළිවෙත් කළාට සුවයක් නැහැ. දවසක් උඩතැන්න පන්සලට දානය ගෙනා වෙලාවේ බුලත්සිංහල වනරතන හාමුදුරුවන්ට මේ සිද්ධිය මම කීවා. උන්වහන්සේ තුන් වේලයි පිරිත් කිව්වේ, ඒ පිළිවෙත් කළා. දැන් ඒ භූත දෝෂය ඉවරයි” කියා කුරුප්පු මහත්මිය කීවාය.මේ පිළිබඳ වනරතන හිමියන්ගෙන් විමසූ විට උන්වහන්සේ මෙසේ වදාළහ. “පිරිත් කියන්නේ ආරක්ෂාව, හාත්පසින් ම සර්ව ආරක්ෂාව. මම පාසලේ පස්වැනි පන්තියේ ඉගෙනුම ලබන කාලෙ ඉඳල ම දහමට නැඹුරුව පිරිත් කීමට, පුරුදු වුණා.වයස අවුරුදු 11 – 12 වන විට ආටානාටිය සූත‍්‍රය, ධම්මචක්ක සූත‍්‍රය පවා කීවා. මට පිරිවානා පොත් වහන්සේ කට පාඩම්. පිරිත් කියන පුද්ගලයා යහපත් ගති පැවතුම්වලින් යුක්ත විය යුතුයි.පිරිසුදු වෙන්න ඕනෑ. නිර්මාංශ ආහාරවලින් යැපෙන්න ඕනෑ. පිරිතේ තේරුම කෙටියෙන් හෝ දැන ගන්න ඕනෑ. තෙරුවන් වැඳ සීලයක පිහිටා මල් පහන් පුදා සූදානම් වෙන්න ඕනෑ. ලෙඩ දුක් භූත දෝෂ ඉවත් කරන්න නම් සතරවරම් දෙවියන්ට පින් දී ආරක්ෂාව ඉල්ලන්න ඕනෑ. සියලුම භූත කොටස් ඉන්නේ හතරවරම් දෙවියන්ගේ අණ ගුණ යටතේයි.පහන දල්වන විට ම දෙවියන් ට ඒ පණිවුඩය යනවා. මේවාට වියදම් කරන්න ඕනෑ දැහැමිව උපයාගත් ආදායමෙන්. කසිප්පු විකිණීම වගේ වැරැදි මිත්‍යා ජීවිකාවෙන් හරිහම්බ කළ ධනය මුසුකරන්න බැහැ.පිරිත් කියන්නා එය මෙති‍්‍රයයෙන් ම කරන්න ඕනෑ. මොහු සුවපත් වේවා, මොහුට යහපතක් ම වේවා යන අදහස සහිත චිත්ත තරංග පිරිත අවසන් වන තුරු ම පිරිත් කියන්නාගෙන් පිට වෙන්න ඕනෑ. මේ සත්‍යයේ බලයෙන් සුවපත් වේවාය අධිෂ්ඨාන කරන්න ඕනෑ.පිරිත අසන්නාට වගේ ම කියන්නාටත් බොහොම ගුණදායකයි. වර්තමානයේ මිනිසුන්ට වැළඳී තියෙන රෝගාබාධවලින් සියයට හැත්තෑපහක් ම පිරිතෙන් සුවපත් කරන්න පුළුවන්. ඖෂධ පමණක් ප‍්‍රමාණවත් නැහැ. කෙනෙක් දුර්වල වන විට, රෝගී වනවිට කර්මානුරූපීව අයහපත් භූත කොටස් සමීප වෙනවා. ඒ නිසා පිරිතේ බලයෙන් ඒ දොස් ඉවත් වන විට ඖෂධ ගුණයත් ශරීරයට පිහිටනවා යැයි ද වදාළහ.මතුගම මහින්ද විජේතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=aa090201_1</link>
    <topic>උතුරේ අහිංසක සිවිල් වැසියන් දැඩි ඉවසීමෙන්-කැපවීමෙන් මුදා ගන්නවා - ජනපති</topic>
    <author>ඉන්දික පොල්කොටුව, අසේල කුරුළුවංශ</author>
    <content>උතුරේ අහිංසක සිවිල් වැසියන් දැඩි ඉවසීමෙන්-කැපවීමෙන් මුදා ගන්නවා - ජනපතිඇමැතිවරයකුගේ නිල වාහනයේ අංකය යොදාගෙන හොරට හැදූ වාහනය අත් අඩංගුවේබන්ධනාගාර රැඳවියකු ගෙන් ප‍්‍රශ්න කෙරේඑජාප කි‍්‍රයාකාරීහු රැසක් සන්ධානයට එක්වෙතිසටන් විරාමයක් ඇති කළ හැක්කේ කොටි අවි බිම දමා යටත් වීමෙන් පමණයිඑල්ටීටීඊයේ අවසන් මොහොත එළඹිලා...ජනපති නියමයෙන් පුවත්පත් කතුවරුන්ට පොලිස් ආරක්‍ෂාවස්තුතිය හොඳයි ඒත් කුහකයිලක් සතොස ලාබ ලබයිවයඹට වාරිමාර්ග ව්‍යාපෘති 245 ක් යල-මහ දෙකේම අක්කර 50,000 ක් අස්වද්දයිදේශභිමානී ගීතාවලිය ස්වර්ණවාහිනියෙන්මිරිදිය මසුන් වගාවට රසායනාගාරයක්පක්ෂග‍්‍රාහී නිරීක්ෂකයන්ගේ බොරු ප‍්‍රකාශ නිදහස් ඡන්දයකට බාධාවක්‘දැයට කිරුළ’ පාසල් ළමයින්ට නොමිලේඉ – ලංකා තේමා ගීතය 3 වැනිදා එළිදකීප‍්‍රංසයෙන් නිදහස් දින සුබපැතුම්කොටින්ගේ ප‍්‍රාණ ඇපයට හසු වී සිටිනඉන්දික පොල්කොටුව, අසේල කුරුළුවංශකොටින් විසින් බලහත්කාරයෙන් රඳවා ගෙන සිටින අහිංසක සිවිල් වැසියන් මුදා ගැනීමට රජය දැඩි ඉවසීමෙන් හා කැපවීමෙන් කි‍්‍රයා කරන බව මහින්ද රාජපක්ෂ ජනාධිපතිතුමා පවසයි.දරුවන්, ගැබිණි මවුවරුන් ඇතුළු අහිංසක සිවිල් ජනතාව වහාම නිදහස් කරන ලෙස තමා නිවට එල්.ටී.ටී.ඊ. යට දැන්වූ බවත් ජනාධිපතිතුමා ස¼ඳහන් කෙළේ ය.ජනාධිපතිතුමා මේ අදහස් පළ කෙළේ, ඊයේ (31) මහනුවර ජනාධිපති මන්දිරයේ පැවැති යොවුන් සිසු - ගුරු හමුව අමතමිනි.මෙහිදී අදහස් දැක්වූ ජනාධිපතිතුමා වැඩිදුරටත් සඳහන් කෙළේ අප අපේ දරුවන්ට අධ්‍යාපනය ලබාදෙන විට ප‍්‍රභාකරන් උතුරේ ද්‍රවිඩ දරුවන් ගේ කරේ සයනයිඩ් එල්ලූ බවයි. එහෙත් අද එම කාලය නිමා වී ඇති බව පෙන්වා දුන් ජනාධිපතිතුමා උතුරේ දරුවන්ට ද අනෙකුත් දරුවන්ට හිමි සියලු වරප‍්‍රසාද නොඅඩුව ලබාදෙන බව සඳහන් කෙළේ ය.තම රජය කවදත් තාරුණ්‍ය පිළිබඳ විශ්වාසය තැබූ රජයක් බව ද මෙහිදී සඳහන් කළ ජනාධිපතිතුමා තරුණ ජවය සහ ශක්තිය මේ රටේ සංවර්ධනය හා මුසු කිරීමට වැඩසටහන් රැසක් මේ වනවිට කි‍්‍රයාවට නංවා ඇති බව පැවැසීය.එමෙන් ම තම රජය මේ රටේ තරුණ තරුණියන්ගේ අනාගතය ගැන විශේෂ අවධානයක් යොමු කර ඇති බව ද සඳහන් කළ ජනාධිපතිතුමා තරුණ ශක්තිය කොන් කළ කිසි අවස්ථාවක මේ රට ගොඩනැඟීමට නොහැකි වූ බව සිහිපත් කළේය.අපගේ වීරෝධාර රණවිරුවන් අද උතුරේ සටන් වදින්නේ අනාගත පරම්පරාවට නිදහස් නිවහල් රටක් ගොඩනගා දීමට බව සඳහන් කළ ජනාධිපතිතුමා හෙට දවස සුරක්ෂිත කිරීම සඳහා අප සියලු දෙනා වෙත ජාතික වගකීමක් පැවරී ඇති බව ද කීය.සුසිල් පෙ‍්‍ර්මජයන්ත, බන්දුල ගුණවර්ධන ඇමැතිවරුන් මෙහිදී අදහස් දැක්වූ අතර මෛතී‍්‍රපාල සිරිසේන, පියසේන ගමගේ, එස්.එම්. චන්ද්‍රසේන යන මැති ඇමැතිවරුන් ද, විශ්ව විද්‍යාල ආචාර්යවරුන්, විදුහල්පතිවරුන්, ගුරුවරුන්, විශ්වවිද්‍යාල, උසස් අධ්‍යාපන ආයතනවල ශිෂ්‍යයන් ඇතුළු පිරිසක් මෙම අවස්ථාවට එක්ව සිටියහ.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=aa090201_2</link>
    <topic>ඇමැතිවරයකුගේ නිල වාහනයේ අංකය යොදාගෙන හොරට හැදූ වාහනය අත් අඩංගුවේ</topic>
    <author>විජයානි එදිරිසිංහ</author>
    <content>උතුරේ අහිංසක සිවිල් වැසියන් දැඩි ඉවසීමෙන්-කැපවීමෙන් මුදා ගන්නවා - ජනපතිඇමැතිවරයකුගේ නිල වාහනයේ අංකය යොදාගෙන හොරට හැදූ වාහනය අත් අඩංගුවේබන්ධනාගාර රැඳවියකු ගෙන් ප‍්‍රශ්න කෙරේඑජාප කි‍්‍රයාකාරීහු රැසක් සන්ධානයට එක්වෙතිසටන් විරාමයක් ඇති කළ හැක්කේ කොටි අවි බිම දමා යටත් වීමෙන් පමණයිඑල්ටීටීඊයේ අවසන් මොහොත එළඹිලා...ජනපති නියමයෙන් පුවත්පත් කතුවරුන්ට පොලිස් ආරක්‍ෂාවස්තුතිය හොඳයි ඒත් කුහකයිලක් සතොස ලාබ ලබයිවයඹට වාරිමාර්ග ව්‍යාපෘති 245 ක් යල-මහ දෙකේම අක්කර 50,000 ක් අස්වද්දයිදේශභිමානී ගීතාවලිය ස්වර්ණවාහිනියෙන්මිරිදිය මසුන් වගාවට රසායනාගාරයක්පක්ෂග‍්‍රාහී නිරීක්ෂකයන්ගේ බොරු ප‍්‍රකාශ නිදහස් ඡන්දයකට බාධාවක්‘දැයට කිරුළ’ පාසල් ළමයින්ට නොමිලේඉ – ලංකා තේමා ගීතය 3 වැනිදා එළිදකීප‍්‍රංසයෙන් නිදහස් දින සුබපැතුම්එජාප මන්තී‍්‍ර පාලිත රංගේ බණ්ඩාර පොලිසියට කට්ටි පනී!විජයානි එදිරිසිංහපුත්තලම් දිස්ති‍්‍රක්කයේ එ.ජා.ප. පාර්ලිමේන්තු මන්තී‍්‍ර පාලිත රංගේ බණ්ඩාර මහතා, ඇමැති මහින්ද රත්නතිලක මහතාගේ නිල රථයේ අංකය යොදා ගනිමින් හොරට කපා කෑලි සවි කළ වාහනයක් පාවිච්චි කරමින් සිටියදී අත්අඩංගුවට ගත් බව පොලිස් මාධ්‍ය ප‍්‍රකාශක ජ්‍යෙෂ්ඨ පොලිස් අධිකාරි රංජිත් ගුණසේකර මහතා පවසයි.අංක 61 - 1211 දරණ එම වාහනය ලෑන්ඩ් කෘෂර් වර්ගයේ රථයකි. මීට දින දෙක තුනකට ඉහත දී මේ වාහනය පුත්තලමේ යුද හමුදා කඳවුර අසල නවතා තිබිය දී සැකපිට අත්අඩංගුවට ගැනිණ. ඒ අවස්ථාවේ වාහනය පරීක්ෂා කිරීමේදී එහි තිබූ බී‍්‍රෆ් කේසයක මි.මී. 9 රිවෝල්වරයකට යොදන උණ්ඩ 16 ක් සහ පතරොම් කැප් එකක් සොයා ගෙන තිබේ. මේ වනවිට රථයේ රියදුරු ලෙස කටයුතු කැර තිබුණේ පාලිත රංගේ බණ්ඩාර මහතා ගේ ඥාති පුත‍්‍රයකු වන රංගේ බණ්ඩාරලා ගේ රුවන් චන්දන නැමැත්තෙකි. පුත්තලම පොලිසිය විසින් රථය හා රියදුරා අත්අඩංගුවට ගන්නා ලදී.ඉකුත් දා මේ සැකකටයුතු වාහනයේ අංකය රථ වාහන ප‍්‍රවාහන දෙපාර්තමේන්තුවෙන් පරීක්ෂා කෙරුණු අතර එහිදී හෙළි වී තිබෙන්නේ ඇමැති මහින්ද රත්නතිලක මහතා ගේ නිල රථයේ අංකය භාවිතා කරමින් නීති විරෝධී ලෙස මේ වාහනය භාවිතා කොට ඇති බවත් ය. මේ රථයේ චැසි හා එන්ජින් අංකයන් ද ව්‍යාජ ඒවා බව හෙළිවී තිබේ.මේ අතර ඇමැති මහින්ද රත්නතිලක මහතා ඊයේ මිරිහාන පොලිස් විශේෂ විමර්ශන ඒකකයට පැමිණ සිය නිල රථය තමන් සතුව තිබෙන බව පෙන්වමින් කටඋත්තරයක් ලබාදී තිබේ. සිද්ධිය සම්බන්ධයෙන් කටඋත්තරයක් ගැනීමට පොලිසියට පැමිණෙන ලෙස පාලිත රංගේ බණ්ඩාර මහතාට දැනුම් දී තිබූ මුත් ඔහු පොලිසියට පැමිණියේ නැත. ඒ වෙනුවට ඔහු පොලිසියට ෆැක්ස් පණිවිඩයක් එවමින් පිළිගෙන ඇත්තේ සැක කටයුතු වාහනයේ තිබී හමු වූ උණ්ඩ තම පිස්තෝලයට අයත් උණ්ඩ බවයි.රජයේ ඇමැතිවරයෙකු සතු නිල රථයේ අංකය යොදා ගනිමින් ව්‍යාජ ලෙස සැකසූ වාහනයක් පරිහරණය කිරීම බරපතළ වරදක් බැව් සඳහන් කළ ජ්‍යෙෂ්ඨ ;පාලිස් අධිකාරි රංජිත් ගුණසේකර මහතා, මේ වාහනය යොදා ගෙන යම් අපරාධයක් සිදු කැර ඒවා ආණ්ඩුව මත පැටවීමට යම් කුමන්ත‍්‍රණයක් තිබුණේ දැයි සොයා බලන බවත් පැවසීය.ලක්ෂ ගණනක් වටිනා වාහනයක් තීරු බදු නො ගෙවා කෑලී වශයෙන් ආනයනය කොට ‘බට්’ කැර නීති විරෝධී ලෙස භාවිතා කිරීම බරපතළ වරදක් බැව් පැවසූ ජ්‍යෙෂ්ඨ පොලිස් අධිකාරිවරයා, මේ සිද්ධිය සම්බන්ධයෙන් පාලිත රංගේ බණ්ඩාර මහතා අත්අඩංගුවට ගැනීමට විශේෂ පොලිස් කණ්ඩායමක් යොදවා තිබෙන බව ද කීය.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=aa090201_3</link>
    <topic>බන්ධනාගාර රැඳවියකු ගෙන් ප‍්‍රශ්න කෙරේ</topic>
    <author/>
    <content>උතුරේ අහිංසක සිවිල් වැසියන් දැඩි ඉවසීමෙන්-කැපවීමෙන් මුදා ගන්නවා - ජනපතිඇමැතිවරයකුගේ නිල වාහනයේ අංකය යොදාගෙන හොරට හැදූ වාහනය අත් අඩංගුවේබන්ධනාගාර රැඳවියකු ගෙන් ප‍්‍රශ්න කෙරේඑජාප කි‍්‍රයාකාරීහු රැසක් සන්ධානයට එක්වෙතිසටන් විරාමයක් ඇති කළ හැක්කේ කොටි අවි බිම දමා යටත් වීමෙන් පමණයිඑල්ටීටීඊයේ අවසන් මොහොත එළඹිලා...ජනපති නියමයෙන් පුවත්පත් කතුවරුන්ට පොලිස් ආරක්‍ෂාවස්තුතිය හොඳයි ඒත් කුහකයිලක් සතොස ලාබ ලබයිවයඹට වාරිමාර්ග ව්‍යාපෘති 245 ක් යල-මහ දෙකේම අක්කර 50,000 ක් අස්වද්දයිදේශභිමානී ගීතාවලිය ස්වර්ණවාහිනියෙන්මිරිදිය මසුන් වගාවට රසායනාගාරයක්පක්ෂග‍්‍රාහී නිරීක්ෂකයන්ගේ බොරු ප‍්‍රකාශ නිදහස් ඡන්දයකට බාධාවක්‘දැයට කිරුළ’ පාසල් ළමයින්ට නොමිලේඉ – ලංකා තේමා ගීතය 3 වැනිදා එළිදකීප‍්‍රංසයෙන් නිදහස් දින සුබපැතුම්ලසන්ත වික‍්‍රමතුංග ඝාතනය:සන්ඩේ ලීඩර් කර්තෘ ලසන්ත වික‍්‍රමතුංග මහතා ගේ ඝාතනය සම්බන්ධයෙන් දැනට බන්ධනාගාර ගතව සිටින පුද්ගලයෙකු ගෙන් ප‍්‍රශ්න කිරීමට පොලිසිය අදහස් කර තිබේ.වික‍්‍රමතුංග මහතා සතුව තිබු ජංගම දුරකථනය ළඟ තබා සිටි පුද්ගලයකුගෙන් ප‍්‍රශ්න කිරීමෙන් ලද තොරතුරු මත බන්ධනාගාර ගතව සිටින මේ පුද්ගලයාගෙන් ප‍්‍රශ්න කිරීමට පොලිසිය අදහස් කර ඇතැයි පොලිස් මාධ්‍ය ප‍්‍රකාශක ජ්‍යෙෂ්ඨ පොලිස් අධිකාරි රංජිත් ගුණසේකර මහතා ‘සිළුමිණ’ට කීය. එකී ජංගම දුරකථනය තමාට ලබා දුන්නේ බන්ධනාගාර ගතව සිටින පුද්ගලයා බව ඔහු පොලිසියට ප‍්‍රකාශ කර තිබේ. ඔහු මත්ද්‍රව්‍ය නඩුවක් සම්බන්ධයෙන් දැනට සිරගතව සිටී. තමා රුපියල් හාරදහසකට එම දුරකථනය මිලදී ගත් බව ඔහු පොලිසියට කියා ඇතැයි වාර්තාවේ.වික‍්‍රමතුංග මහතාට අත්තිඩියේදී ප‍්‍රහාර එල්ලවන අවස්ථාවේ ඒ මහතා සතුව තිබු ජංගම දුරකථනය අතුරුදන් වී තිබිණි. පසුව එම දුරකථනයේ සිම් කාඩ්පත් අංකය ලබාගත් පොලිසිය අධිකරණ නියෝගයක් මත අදාළ දුරකථන ආයතනයෙන් ලබාගත් අංක අනුව පරීක්ෂණ පැවැත්වීමෙන් අනතුරුව සැකකරු අත්අඩංගුවට ගෙන තිබේ.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=aa090201_4</link>
    <topic>එජාප කි‍්‍රයාකාරීහු රැසක් සන්ධානයට එක්වෙති</topic>
    <author/>
    <content>උතුරේ අහිංසක සිවිල් වැසියන් දැඩි ඉවසීමෙන්-කැපවීමෙන් මුදා ගන්නවා - ජනපතිඇමැතිවරයකුගේ නිල වාහනයේ අංකය යොදාගෙන හොරට හැදූ වාහනය අත් අඩංගුවේබන්ධනාගාර රැඳවියකු ගෙන් ප‍්‍රශ්න කෙරේඑජාප කි‍්‍රයාකාරීහු රැසක් සන්ධානයට එක්වෙතිසටන් විරාමයක් ඇති කළ හැක්කේ කොටි අවි බිම දමා යටත් වීමෙන් පමණයිඑල්ටීටීඊයේ අවසන් මොහොත එළඹිලා...ජනපති නියමයෙන් පුවත්පත් කතුවරුන්ට පොලිස් ආරක්‍ෂාවස්තුතිය හොඳයි ඒත් කුහකයිලක් සතොස ලාබ ලබයිවයඹට වාරිමාර්ග ව්‍යාපෘති 245 ක් යල-මහ දෙකේම අක්කර 50,000 ක් අස්වද්දයිදේශභිමානී ගීතාවලිය ස්වර්ණවාහිනියෙන්මිරිදිය මසුන් වගාවට රසායනාගාරයක්පක්ෂග‍්‍රාහී නිරීක්ෂකයන්ගේ බොරු ප‍්‍රකාශ නිදහස් ඡන්දයකට බාධාවක්‘දැයට කිරුළ’ පාසල් ළමයින්ට නොමිලේඉ – ලංකා තේමා ගීතය 3 වැනිදා එළිදකීප‍්‍රංසයෙන් නිදහස් දින සුබපැතුම්බස්නාහිර පළාතේඉදිරියේදී පැවැත්වීමට නියමිත බස්නාහිර පළාත් සභා මැතිවරණයේදී එක්සත් ජනතා නිදහස් සන්ධානයට සහාය පළ කිරීම සඳහා එක්සත් ජාතික පක්ෂයේ ප‍්‍රාදේශීය නායකයෝ පනස් දෙනකු ඇතුළු එජාප කි‍්‍රයාකාරිකයෝ රැසක් එක්සත් ජනතා නිදහස් සන්ධානයට එක් වූහ.දළදා මාලිගය වැඳ පුදා ගත් මේ පිරිස අනතුරුව පෙරහරකින් මහනුවර ජනාධිපති මන්දිරය කරා ගොස් මහින්ද රාජපක්ෂ ජනාධිපතිතුමා හමුවී තමන් එක්සත් ජනතා නිදහස් සන්ධානයට සහාය පළ කරන බවට ප‍්‍රතිඥා දුන්හ.මෙසේ පැමිණි පිරිස අතර ගම්පහ දිස්ති‍්‍රක්කයේ එජාප ප‍්‍රාදේශීය සභා හා නගර සභා මන්තී‍්‍රවරුන් ද, ආසන සංවිධායකවරු ද වෙති.එක්සත් ජාතික පක්ෂයේ ගම්පහ හිටපු සංවිධායක හා ප‍්‍රාදේශීය සභාවේ වත්මන් විපක්ෂ නායක ජයන්ත දයාලාල් ජයකොඩිආරච්චි, ගම්පහ නාගරික මන්තී‍්‍ර බොනී පෙරේරා යන මහත්වරු ඇතුළු තවත් විශාල පිරිසක් එ.ජ.නි.ස. ට එක්වූ අතර ඉදිරියේදී බස්නාහිර පළාතේ තවත් එජාප ප‍්‍රාදේශීය නායකයන් සහ කි‍්‍රයාකාරිකයන් සන්ධානයට එක් වනු ඇති බවත් ඔවුහු පැවැසූහ.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=aa0902011</link>
    <topic>සටන් විරාමයක් ඇති කළ හැක්කේ කොටි අවි බිම දමා යටත් වීමෙන් පමණයි</topic>
    <author/>
    <content>උතුරේ අහිංසක සිවිල් වැසියන් දැඩි ඉවසීමෙන්-කැපවීමෙන් මුදා ගන්නවා - ජනපතිඇමැතිවරයකුගේ නිල වාහනයේ අංකය යොදාගෙන හොරට හැදූ වාහනය අත් අඩංගුවේබන්ධනාගාර රැඳවියකු ගෙන් ප‍්‍රශ්න කෙරේඑජාප කි‍්‍රයාකාරීහු රැසක් සන්ධානයට එක්වෙතිසටන් විරාමයක් ඇති කළ හැක්කේ කොටි අවි බිම දමා යටත් වීමෙන් පමණයිඑල්ටීටීඊයේ අවසන් මොහොත එළඹිලා...ජනපති නියමයෙන් පුවත්පත් කතුවරුන්ට පොලිස් ආරක්‍ෂාවස්තුතිය හොඳයි ඒත් කුහකයිලක් සතොස ලාබ ලබයිවයඹට වාරිමාර්ග ව්‍යාපෘති 245 ක් යල-මහ දෙකේම අක්කර 50,000 ක් අස්වද්දයිදේශභිමානී ගීතාවලිය ස්වර්ණවාහිනියෙන්මිරිදිය මසුන් වගාවට රසායනාගාරයක්පක්ෂග‍්‍රාහී නිරීක්ෂකයන්ගේ බොරු ප‍්‍රකාශ නිදහස් ඡන්දයකට බාධාවක්‘දැයට කිරුළ’ පාසල් ළමයින්ට නොමිලේඉ – ලංකා තේමා ගීතය 3 වැනිදා එළිදකීප‍්‍රංසයෙන් නිදහස් දින සුබපැතුම්තමිල්නාඩු හිටපු මහ ඇමැතිනි ජෙයලලිතා ජෙයරාම්ශී‍්‍ර ලංකාවේ සටන් විරාමයක් ඇති කළ හැක්කේ කොටි සංවිධානය ආයුධ බිම දමා යටත් වීමෙන් පමණක් බැව් තමිල්නාඩුවේ හිටපු මහ ඇමැතිනි ජයලලිතා ජෙයරාම් මහත්මිය අවධාරණය කරයි.තමිල්නාඩුවේදී ජනමාධ්‍ය නියෝජිතයින් හමුවේ අදහස් පළ කරමින් හිටපු මහ ඇමැතිනිය පවසා ඇත්තේ ශී‍්‍ර ලංකාවට පැමිණෙන්නැයි මහින්ද රාජපක්‍ෂ ජනාධිපතිතුමා විසින් කරන ලද ඇරියුම පිළිබඳව තමා ස්තුතිවන්ත වන බවයි.එහෙත් එල්.ටී.ටී.ඊ. සංවිධානය තමන්ට සවන් නොදෙන හෙයින් තමන් ගේ පැමිණීම ප‍්‍රතිඵලදායක නො වන බැව් කියන ඒ මහත්මිය වැඩි දුරටත් සඳහන් කැර ඇත්තේ තමිල්නාඩු මහ ඇමැති කරුණානිධි යම් උපදෙසක් දෙන්නේ නම් ඇතැම් විට එල්.ටී.ටී.ඊ. ය එයට සවන් දෙනු ඇති බවයි.”අද අපිට සටන් විරාමයක් අවශ්‍යයි. එහෙත් සටන් විරාමයක් ඇති කළ හැක්කේ එල්.ටී.ටී.ඊ. ය ආයුධ බිම දමා යටත් වීමෙන් පසුවයි” යි ජයලලිතා ජෙයරාම් මහත්මිය පැවැසී යැයි ඉකුත් දා හින්දු පුවත්පත වාර්තා කැර තිබිණි.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=aa0902012</link>
    <topic>එල්ටීටීඊයේ අවසන් මොහොත එළඹිලා...</topic>
    <author>බුද්ධිකා බ‍්‍රාහ්මණගේ</author>
    <content>උතුරේ අහිංසක සිවිල් වැසියන් දැඩි ඉවසීමෙන්-කැපවීමෙන් මුදා ගන්නවා - ජනපතිඇමැතිවරයකුගේ නිල වාහනයේ අංකය යොදාගෙන හොරට හැදූ වාහනය අත් අඩංගුවේබන්ධනාගාර රැඳවියකු ගෙන් ප‍්‍රශ්න කෙරේඑජාප කි‍්‍රයාකාරීහු රැසක් සන්ධානයට එක්වෙතිසටන් විරාමයක් ඇති කළ හැක්කේ කොටි අවි බිම දමා යටත් වීමෙන් පමණයිඑල්ටීටීඊයේ අවසන් මොහොත එළඹිලා...ජනපති නියමයෙන් පුවත්පත් කතුවරුන්ට පොලිස් ආරක්‍ෂාවස්තුතිය හොඳයි ඒත් කුහකයිලක් සතොස ලාබ ලබයිවයඹට වාරිමාර්ග ව්‍යාපෘති 245 ක් යල-මහ දෙකේම අක්කර 50,000 ක් අස්වද්දයිදේශභිමානී ගීතාවලිය ස්වර්ණවාහිනියෙන්මිරිදිය මසුන් වගාවට රසායනාගාරයක්පක්ෂග‍්‍රාහී නිරීක්ෂකයන්ගේ බොරු ප‍්‍රකාශ නිදහස් ඡන්දයකට බාධාවක්‘දැයට කිරුළ’ පාසල් ළමයින්ට නොමිලේඉ – ලංකා තේමා ගීතය 3 වැනිදා එළිදකීප‍්‍රංසයෙන් නිදහස් දින සුබපැතුම්හින්දු කතුවැකිය කියයිබුද්ධිකා බ‍්‍රාහ්මණගේඑල්ටීටීඊයේ අවසන් මොහොත එළැඹි ඇතැයි පවසන හින්දු පුවත්පතේ කතුවැකිය ලෝකයෙන්ම ප‍්‍රතික්ෂේප වූ එල්ටීටීඊය අහිංසක, සිවිල් වැසියන් ලක්ෂ දෙකකට ආසන්න ප‍්‍රමාණයක් ප‍්‍රාණ ඇපයට ගෙන තිබීමේ සිද්ධිය ලෝක අවධානයට යොමුවිය යුතු බවද පවසයි.ඉන්දියාව, ඇමෙරිකාව, එංගලන්තය ඇතුළු රටවල් 30 කින් ප‍්‍රතික්ෂේප වූ එල්ටීටීඊය අවසන් වශයෙන් ශී‍්‍ර ලංකාවෙන් ද ප‍්‍රතික්ෂේප වී ඇතැයි ද එම කතුවැකිය තවදුරටත් සඳහන් කරයි.2006 වසරේදී වර්ග කිලෝමීටර 150,000 අල්ලා ගෙන සිටි එල්ටීටීඊයට අද ඇත්තේ වර්ග කිලෝමීටර් 350 ක් පමණි.ඉතා අමානුෂික ලෙස මාවිල්ආරු අමුණ වසා දමමින් එල්ටීටීඊයම ඇරැඹු යුද්ධය ශී‍්‍ර ලංකා හමුදාව විසින් ඉතාමත් දක්ෂ ලෙස ඉදිරි සති දෙක තුළදී අවසන් කිරීමට නියමිත බවට පවසන හින්දු කතුවැකිය ශී‍්‍ර ලංකාවේ ගැටලුව විසඳීම සඳහා දේශපාලන විසඳුමක් කඩිනමින් ඉදිරිපත් කිරීමේ වගකීම රජය සතුවන බවද පවසයි.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=aa0902013</link>
    <topic>ජනපති නියමයෙන් පුවත්පත් කතුවරුන්ට පොලිස් ආරක්‍ෂාව</topic>
    <author>කීර්ති මෙන්ඩිස්</author>
    <content>උතුරේ අහිංසක සිවිල් වැසියන් දැඩි ඉවසීමෙන්-කැපවීමෙන් මුදා ගන්නවා - ජනපතිඇමැතිවරයකුගේ නිල වාහනයේ අංකය යොදාගෙන හොරට හැදූ වාහනය අත් අඩංගුවේබන්ධනාගාර රැඳවියකු ගෙන් ප‍්‍රශ්න කෙරේඑජාප කි‍්‍රයාකාරීහු රැසක් සන්ධානයට එක්වෙතිසටන් විරාමයක් ඇති කළ හැක්කේ කොටි අවි බිම දමා යටත් වීමෙන් පමණයිඑල්ටීටීඊයේ අවසන් මොහොත එළඹිලා...ජනපති නියමයෙන් පුවත්පත් කතුවරුන්ට පොලිස් ආරක්‍ෂාවස්තුතිය හොඳයි ඒත් කුහකයිලක් සතොස ලාබ ලබයිවයඹට වාරිමාර්ග ව්‍යාපෘති 245 ක් යල-මහ දෙකේම අක්කර 50,000 ක් අස්වද්දයිදේශභිමානී ගීතාවලිය ස්වර්ණවාහිනියෙන්මිරිදිය මසුන් වගාවට රසායනාගාරයක්පක්ෂග‍්‍රාහී නිරීක්ෂකයන්ගේ බොරු ප‍්‍රකාශ නිදහස් ඡන්දයකට බාධාවක්‘දැයට කිරුළ’ පාසල් ළමයින්ට නොමිලේඉ – ලංකා තේමා ගීතය 3 වැනිදා එළිදකීප‍්‍රංසයෙන් නිදහස් දින සුබපැතුම්කීර්ති මෙන්ඩිස්රජයේ හා පෞද්ගලික මාධ්‍ය ප‍්‍රධානීන් ට හා පුවත්පත් කර්තෘවරුන් සඳහා නිසි ආරක්‍ෂාව ලබා දෙන ලෙස ජනාධිපතිතුමා කළ නියෝගයට අනුව එම ප‍්‍රධානින්ට අවශ්‍ය ආරක්‍ෂාව වහා සපයන ලෙස පොලිස්පතිවරයා අදාළ පොලිස් බලධාරින්ට උපදෙස් දී ඇත.මීට අමතරව අදාළ ප‍්‍රධානීන් පදිංචි ප‍්‍රදේශයෙහි ජංගම සංචාර යොදවන ලෙස පොලිස්පතිවරයා නියෝග කොට ඇත.මේ සම්බන්ධයෙන් පොලිස්පතිවරයාගෙන් කළ විමසීමකදී ඔහු කියා සිටියේ ජනාධිපතිතුමා විසින් මේ සම්බන්ධව උපදෙස් රජයේ ප‍්‍රවෘත්ති අධ්‍යක්‍ෂවරයාට ද ලබාදී ඇති බවය.මාධ්‍ය ප‍්‍රධානින්ට හා පුවත්පත් කර්තෘවරුන්ට එල්ල වී ඇතැයි කියන ජීවිත තර්ජන පිළිබඳව දැඩි අවධානයෙන් සිටින ලෙස පොලිස්පතිවරයා අදාළ බලධාරින්ට උපදෙස් දී ඇත.කිසියම් සංවිධානාත්මක කණ්ඩායමක් රජය හා මාධ්‍යවේදින් අපහසුතාවයට පත් කරමින් පසුගියදා එල්ල කළ ප‍්‍රහාර පිළිබඳව ද විමර්ශන කණ්ඩායම් පරීක්‍ෂණ අරඹා ඇති බවද සඳහන් කෙළේය.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=aa0902014</link>
    <topic>ස්තුතිය හොඳයි  ඒත් කුහකයි</topic>
    <author/>
    <content>උතුරේ අහිංසක සිවිල් වැසියන් දැඩි ඉවසීමෙන්-කැපවීමෙන් මුදා ගන්නවා - ජනපතිඇමැතිවරයකුගේ නිල වාහනයේ අංකය යොදාගෙන හොරට හැදූ වාහනය අත් අඩංගුවේබන්ධනාගාර රැඳවියකු ගෙන් ප‍්‍රශ්න කෙරේඑජාප කි‍්‍රයාකාරීහු රැසක් සන්ධානයට එක්වෙතිසටන් විරාමයක් ඇති කළ හැක්කේ කොටි අවි බිම දමා යටත් වීමෙන් පමණයිඑල්ටීටීඊයේ අවසන් මොහොත එළඹිලා...ජනපති නියමයෙන් පුවත්පත් කතුවරුන්ට පොලිස් ආරක්‍ෂාවස්තුතිය හොඳයි ඒත් කුහකයිලක් සතොස ලාබ ලබයිවයඹට වාරිමාර්ග ව්‍යාපෘති 245 ක් යල-මහ දෙකේම අක්කර 50,000 ක් අස්වද්දයිදේශභිමානී ගීතාවලිය ස්වර්ණවාහිනියෙන්මිරිදිය මසුන් වගාවට රසායනාගාරයක්පක්ෂග‍්‍රාහී නිරීක්ෂකයන්ගේ බොරු ප‍්‍රකාශ නිදහස් ඡන්දයකට බාධාවක්‘දැයට කිරුළ’ පාසල් ළමයින්ට නොමිලේඉ – ලංකා තේමා ගීතය 3 වැනිදා එළිදකීප‍්‍රංසයෙන් නිදහස් දින සුබපැතුම්- ඇමැති ගාමිණී ලොකුගේත‍්‍රස්තවාදය පරදවමින් රණවිරුවන් ලබා ගත් විජයග‍්‍රහණය පිළිබඳව අවසන් මොහොතේ ප‍්‍රමාද වී හෝ රනිල් වික‍්‍රමසිංහ මහතා සිය ස්තුතිය පළ කිරීම ගැන තමා සතුටට පත් වන්නේ යැයි කී‍්‍රඩා ඇමැති ගාමිණී ලොකුගේ මහතා ‘සිළුමිණ’ ට පැවසීය.“එහෙත් ඔහු එම තීරණයට පැමිණියේ බොහෝ ප‍්‍රමාද වෙලා. එයින් රණවිරුවන්ටවත් එජාපයටවත් ඇති සෙතක් නෑ” යි පැවසූ ඇමැතිවරයා තවදුරටත් කියා සිටියේ; රනිල් වික‍්‍රමසිංහ මහතාගේ ස්තුතිය පිටුපස කිසියම් කුහක කමක්ද ඇති බවයි.එනම් ඔහු රණවිරුවන්ට ස්තුතිය පළ කරන මුත් රණවිරුවන්ට නායකත්වය දුන් සේනාධිනායක මහින්ද රාජපක්ෂ ජනාධිපතිතුමා සහ ති‍්‍රවිධ හමුදාපතිවරුන්ට ස්තුතිය පළ නො කිරීම කුහක පිළිවෙතක් බවයි.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=aa0902015</link>
    <topic>ලක් සතොස ලාබ ලබයි</topic>
    <author>සුභද්‍රා දේශප‍්‍රිය</author>
    <content>උතුරේ අහිංසක සිවිල් වැසියන් දැඩි ඉවසීමෙන්-කැපවීමෙන් මුදා ගන්නවා - ජනපතිඇමැතිවරයකුගේ නිල වාහනයේ අංකය යොදාගෙන හොරට හැදූ වාහනය අත් අඩංගුවේබන්ධනාගාර රැඳවියකු ගෙන් ප‍්‍රශ්න කෙරේඑජාප කි‍්‍රයාකාරීහු රැසක් සන්ධානයට එක්වෙතිසටන් විරාමයක් ඇති කළ හැක්කේ කොටි අවි බිම දමා යටත් වීමෙන් පමණයිඑල්ටීටීඊයේ අවසන් මොහොත එළඹිලා...ජනපති නියමයෙන් පුවත්පත් කතුවරුන්ට පොලිස් ආරක්‍ෂාවස්තුතිය හොඳයි ඒත් කුහකයිලක් සතොස ලාබ ලබයිවයඹට වාරිමාර්ග ව්‍යාපෘති 245 ක් යල-මහ දෙකේම අක්කර 50,000 ක් අස්වද්දයිදේශභිමානී ගීතාවලිය ස්වර්ණවාහිනියෙන්මිරිදිය මසුන් වගාවට රසායනාගාරයක්පක්ෂග‍්‍රාහී නිරීක්ෂකයන්ගේ බොරු ප‍්‍රකාශ නිදහස් ඡන්දයකට බාධාවක්‘දැයට කිරුළ’ පාසල් ළමයින්ට නොමිලේඉ – ලංකා තේමා ගීතය 3 වැනිදා එළිදකීප‍්‍රංසයෙන් නිදහස් දින සුබපැතුම්සුභද්‍රා දේශප‍්‍රියවෙළෙඳපොළ තරගකාරිත්වය ඇති කර සාධාරණ මිලට භාණ්ඩ සැපැයීම සඳහා නැවත ආරම්භ කළ ලක් සතොස සියලු නඩත්තුª වියදම් පියවමින් ගිය වසරේදී රු. මිලියන 35ක ශුද්ධ ලාභයක් ලබා ඇති බව ලක් ස.තො.ස. සභාපති නලින් ප‍්‍රනාන්දු මහතා පවසයි.වසර හැටක කාලයක් රජය විසින් පාරිභෝගිකයාට සහන මිලට භාණ්ඩ ලබාදුන් යාන්ත‍්‍රණය අහිමි කැර දමමින් 2002 වසරේදී සතොස පෞද්ගලීකරණය කිරීමෙන් අනතුරුව 2003 වසරේදී මුළුමනින්ම වසා දැමිණි.සේවකයන් 3500 කගේ රැකියා අහිමි කරමින් වසා දැමුණු සතොස යළි 2005 වසරේදී ආරම්භ කිරීමෙන් අනතුරුව පසුගිය වසර වනවිට ශාඛා සියයක් විවෘත කිරීමට හැකිවී තිබෙන බවද මේ වසර අවසාන වනවිට ශාඛා දෙසීයක් විවෘත කිරීමට බලාපොරොත්තු වන බවද ‘ලක් සතොස’ සභාපතිවරයා පැවැසීය.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=aa0902016</link>
    <topic>වයඹට වාරිමාර්ග ව්‍යාපෘති 245 ක් යල-මහ දෙකේම අක්කර 50,000 ක් අස්වද්දයි</topic>
    <author>නිහාල් පී. අබේසිංහ</author>
    <content>උතුරේ අහිංසක සිවිල් වැසියන් දැඩි ඉවසීමෙන්-කැපවීමෙන් මුදා ගන්නවා - ජනපතිඇමැතිවරයකුගේ නිල වාහනයේ අංකය යොදාගෙන හොරට හැදූ වාහනය අත් අඩංගුවේබන්ධනාගාර රැඳවියකු ගෙන් ප‍්‍රශ්න කෙරේඑජාප කි‍්‍රයාකාරීහු රැසක් සන්ධානයට එක්වෙතිසටන් විරාමයක් ඇති කළ හැක්කේ කොටි අවි බිම දමා යටත් වීමෙන් පමණයිඑල්ටීටීඊයේ අවසන් මොහොත එළඹිලා...ජනපති නියමයෙන් පුවත්පත් කතුවරුන්ට පොලිස් ආරක්‍ෂාවස්තුතිය හොඳයි ඒත් කුහකයිලක් සතොස ලාබ ලබයිවයඹට වාරිමාර්ග ව්‍යාපෘති 245 ක් යල-මහ දෙකේම අක්කර 50,000 ක් අස්වද්දයිදේශභිමානී ගීතාවලිය ස්වර්ණවාහිනියෙන්මිරිදිය මසුන් වගාවට රසායනාගාරයක්පක්ෂග‍්‍රාහී නිරීක්ෂකයන්ගේ බොරු ප‍්‍රකාශ නිදහස් ඡන්දයකට බාධාවක්‘දැයට කිරුළ’ පාසල් ළමයින්ට නොමිලේඉ – ලංකා තේමා ගීතය 3 වැනිදා එළිදකීප‍්‍රංසයෙන් නිදහස් දින සුබපැතුම්නිහාල් පී. අබේසිංහවයඹ පළාතේ කුරුණෑගල දිස්ති‍්‍රක්කයේ පසුගිය වසර 3 ඇතුළත කි‍්‍රයාවට නැංවූ වාරිමාර්ග ව්‍යාපෘති 245 මගින් ප‍්‍රදේශයේ ගොඩමඩ ඉඩම් අක්කර 50,000 කට අධික ප‍්‍රමාණයක් යල - මහ කන්න දෙකේදීම අස්වැද්දීමට පියවර ගෙන ඇතැයි කුරුණෑගල කලාප වාරිමාර්ග අධ්‍යක්ෂ ඉංජිනේරු ඩබ්ලියු.එල්.එච්.එම්.පී. බණ්ඩාර මහතා සිළුමිණට කීය.අලුතින් වැව් 16 ක් ඉදිකිරීම ග‍්‍රාමීය වාරි ව්‍යාපෘති 118 ක් ඉදිකිරීම හා වාරි පුනරුත්ථාපන කටයුතු 6 ක්ද මීට ඇතුළත් වේ. මේ සියලු වාරි ව්‍යාපෘති සඳහා රුපියල් කෝටි 718 ක් වැයවෙන අතර ඉන් සෙත සැදෙන ගොවි පවුල් ගණන ලක්ෂයකට අධිකය.මේ ව්‍යාපෘති අතර මහා පරිමාණ මධ්‍යම පරිමාණයේ හා කුඩා ප‍්‍රමාණයේ ව්‍යාපෘති ඇති බවත්, දැදුරු ඔය ව්‍යාපෘතිය මේ ව්‍යාපෘතිවල විශාල ම එක බවත් බණ්ඩාර මහතා පවසයි.කිඹුල්වාන ව්‍යාපාරය, වැව් 12 ක් ඉදිකිරීම, මාගල්ල ව්‍යාපාරයේ පුනරුත්ථාපන කටයුතු, උස්ගල සියඹලන්ගමුව වැව් බැම්ම සුරැකීම ඇතුළු ව්‍යාපෘතින් රැසක් කුරුණෑගල දිස්ති‍්‍රක්කයේ කි‍්‍රයාත්මක කෙරේ.මේ යටතේ බිංගිරිය ආසනයේ වාරි ව්‍යාපෘති 2 ක්ද, කටුගම්පළ එක් ව්‍යාපෘතියක්ද, ගල්ගමුව ව්‍යාපෘති 8 ක්ද, නිකවැරටිය ව්‍යාපෘති 3 ක්ද, හිරියාලේ ව්‍යාපෘති 8 ක්ද, දොඩන්ගස්ලන්දේ ව්‍යාපෘති 1 ක්ද, දඹදෙණියේ එක් වාරි ව්‍යාපෘතියක් ද, කුරුණෑගල ආසනයේ එක් ව්‍යාපෘතියක් ද කි‍්‍රයාවට නංවා ඇතැයි ද බණ්ඩාර මහතා පවසයි.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=aa0902017</link>
    <topic>දේශභිමානී ගීතාවලිය ස්වර්ණවාහිනියෙන්</topic>
    <author/>
    <content>උතුරේ අහිංසක සිවිල් වැසියන් දැඩි ඉවසීමෙන්-කැපවීමෙන් මුදා ගන්නවා - ජනපතිඇමැතිවරයකුගේ නිල වාහනයේ අංකය යොදාගෙන හොරට හැදූ වාහනය අත් අඩංගුවේබන්ධනාගාර රැඳවියකු ගෙන් ප‍්‍රශ්න කෙරේඑජාප කි‍්‍රයාකාරීහු රැසක් සන්ධානයට එක්වෙතිසටන් විරාමයක් ඇති කළ හැක්කේ කොටි අවි බිම දමා යටත් වීමෙන් පමණයිඑල්ටීටීඊයේ අවසන් මොහොත එළඹිලා...ජනපති නියමයෙන් පුවත්පත් කතුවරුන්ට පොලිස් ආරක්‍ෂාවස්තුතිය හොඳයි ඒත් කුහකයිලක් සතොස ලාබ ලබයිවයඹට වාරිමාර්ග ව්‍යාපෘති 245 ක් යල-මහ දෙකේම අක්කර 50,000 ක් අස්වද්දයිදේශභිමානී ගීතාවලිය ස්වර්ණවාහිනියෙන්මිරිදිය මසුන් වගාවට රසායනාගාරයක්පක්ෂග‍්‍රාහී නිරීක්ෂකයන්ගේ බොරු ප‍්‍රකාශ නිදහස් ඡන්දයකට බාධාවක්‘දැයට කිරුළ’ පාසල් ළමයින්ට නොමිලේඉ – ලංකා තේමා ගීතය 3 වැනිදා එළිදකීප‍්‍රංසයෙන් නිදහස් දින සුබපැතුම්පණ්ඩිත් අමරදේව, නන්දා මාලනී, වික්ටර් රත්නායක, සනත් නන්දසිරි, සුනිල් එදිරිසිංහ, ටී.එම්. ජයරත්න, සෝමතිලක ජයමහ, නීලා වික‍්‍රමසිංහ, එඩ්වඩ් ජයකොඩි ඇතුළු ප‍්‍රවීණ ශිල්පීහු රැසක් ගී ගයන “ජන්ම භූමි වන්දනා” දේශාභිමානී ගීතාවලිය නවරත්න ගමගේ ගේ සංගීත අධ්‍යක්ෂණයෙන් යුතුව නිදහස් දින (4) රාති‍්‍ර 9 ට මහනුවර දළදා මැදුරේ මහ මළුවේ සිට සජීවී ලෙස ස්වර්ණවාහිනියෙන් විකාශය කෙරේ.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=aa0902018</link>
    <topic>මිරිදිය මසුන් වගාවට රසායනාගාරයක්</topic>
    <author>සුමිත‍්‍ර ද සිල්වා</author>
    <content>උතුරේ අහිංසක සිවිල් වැසියන් දැඩි ඉවසීමෙන්-කැපවීමෙන් මුදා ගන්නවා - ජනපතිඇමැතිවරයකුගේ නිල වාහනයේ අංකය යොදාගෙන හොරට හැදූ වාහනය අත් අඩංගුවේබන්ධනාගාර රැඳවියකු ගෙන් ප‍්‍රශ්න කෙරේඑජාප කි‍්‍රයාකාරීහු රැසක් සන්ධානයට එක්වෙතිසටන් විරාමයක් ඇති කළ හැක්කේ කොටි අවි බිම දමා යටත් වීමෙන් පමණයිඑල්ටීටීඊයේ අවසන් මොහොත එළඹිලා...ජනපති නියමයෙන් පුවත්පත් කතුවරුන්ට පොලිස් ආරක්‍ෂාවස්තුතිය හොඳයි ඒත් කුහකයිලක් සතොස ලාබ ලබයිවයඹට වාරිමාර්ග ව්‍යාපෘති 245 ක් යල-මහ දෙකේම අක්කර 50,000 ක් අස්වද්දයිදේශභිමානී ගීතාවලිය ස්වර්ණවාහිනියෙන්මිරිදිය මසුන් වගාවට රසායනාගාරයක්පක්ෂග‍්‍රාහී නිරීක්ෂකයන්ගේ බොරු ප‍්‍රකාශ නිදහස් ඡන්දයකට බාධාවක්‘දැයට කිරුළ’ පාසල් ළමයින්ට නොමිලේඉ – ලංකා තේමා ගීතය 3 වැනිදා එළිදකීප‍්‍රංසයෙන් නිදහස් දින සුබපැතුම්සුමිත‍්‍ර ද සිල්වා’වයඹ සංවර්ධන’ වැඩසටහන යටතේ රුපියල් මිලියන 42ක වියදමින් සෞඛ්‍ය ආරක්ෂණ හා පාරිසරික අධීක්ෂණ රසායනාගාරයක් හලාවත බත්තුළුඔය ප‍්‍රදේශයේ විවෘත කොට ඇත.මිරිදිය ජලජීවී වගා සංවර්ධනය උදෙසා පිහිටුවා ඇති මේ රසායනාගාරය ධීවර හා ජලජ සම්පත් අමාත්‍යාංශයේ මුදල් ප‍්‍රතිපාදන මත ඉදිකර ඇත.ඉස්සන් වගාව වැඩි දියුණු කිරීමේ සහ ප‍්‍රදේශයේ මිරිදිය මත්ස්‍ය කර්මාන්තයේ නියැලෙන අයගේ සුභසාධනය පිණිස ඉදිකැර ඇති මේ රසායනාගාරයේදී කිවුල් දිය ඉස්සන් කර්මාන්තය ආශ‍්‍රිතව ව්‍යාප්ත වන ලෙඩ රෝග හඳුනාගැනීම, රෝග ව්‍යාප්තිය පාලනය කිරීම, ඉස්සන් වගාවට සුදුසු ජලප‍්‍රමිතීන් පිළිබඳ අධ්‍යයනය ආදී කටයුතු සිදු කෙරෙන බව ශ‍්‍රී ලංකා ජලජීවී වගා සංවර්ධන අධිකාරියේ අධ්‍යක්ෂ නිමල් චන්ද්‍රරත්න මහතා පැවැසීය.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=aa0902019</link>
    <topic>පක්ෂග‍්‍රාහී නිරීක්ෂකයන්ගේ බොරු ප‍්‍රකාශ නිදහස් ඡන්දයකට බාධාවක්</topic>
    <author/>
    <content>උතුරේ අහිංසක සිවිල් වැසියන් දැඩි ඉවසීමෙන්-කැපවීමෙන් මුදා ගන්නවා - ජනපතිඇමැතිවරයකුගේ නිල වාහනයේ අංකය යොදාගෙන හොරට හැදූ වාහනය අත් අඩංගුවේබන්ධනාගාර රැඳවියකු ගෙන් ප‍්‍රශ්න කෙරේඑජාප කි‍්‍රයාකාරීහු රැසක් සන්ධානයට එක්වෙතිසටන් විරාමයක් ඇති කළ හැක්කේ කොටි අවි බිම දමා යටත් වීමෙන් පමණයිඑල්ටීටීඊයේ අවසන් මොහොත එළඹිලා...ජනපති නියමයෙන් පුවත්පත් කතුවරුන්ට පොලිස් ආරක්‍ෂාවස්තුතිය හොඳයි ඒත් කුහකයිලක් සතොස ලාබ ලබයිවයඹට වාරිමාර්ග ව්‍යාපෘති 245 ක් යල-මහ දෙකේම අක්කර 50,000 ක් අස්වද්දයිදේශභිමානී ගීතාවලිය ස්වර්ණවාහිනියෙන්මිරිදිය මසුන් වගාවට රසායනාගාරයක්පක්ෂග‍්‍රාහී නිරීක්ෂකයන්ගේ බොරු ප‍්‍රකාශ නිදහස් ඡන්දයකට බාධාවක්‘දැයට කිරුළ’ පාසල් ළමයින්ට නොමිලේඉ – ලංකා තේමා ගීතය 3 වැනිදා එළිදකීප‍්‍රංසයෙන් නිදහස් දින සුබපැතුම්- ජ්‍යෙෂ්ඨ නියෝජ්‍ය පොලිස්පති ගාමිණි නවරත්නවිවිධාකාර කණ්ඩායම් විසින් පිහිටුවා ගන්නා ලද මැතිවරණ නිරීක්ෂණ ව්‍යාපාර, පළාත් සභා මැතිවරණයේ සත්‍ය තත්ත්වය වසං කොට යම් යම් දේශපාලන පක්ෂවලට ගැතිව ප‍්‍රකාශ නිකුත් කිරීම මඟින් නිදහස් හා සාධාරණ මැතිවරණයක් පැවැත්වීම කෙරෙහි අගතිදායක ලෙස බලපාන්නේ යැයි මැතිවරණ කටයුතු බාර ජ්‍යෙෂ්ඨ නියෝජ්‍ය පොලිස්පති ගාමිණි නවරත්න මහතා පවසයි.සැබෑ තත්ත්වය වසං කොට මෙසේ පක්ෂග‍්‍රාහීව ප‍්‍රකාශ නිකුත් කරන මැතිවරණ නිරීක්ෂණ කණ්ඩායම් පිළිබඳව මැතිවරණ කොමසාරිස්වරයාගේ අවධානය යොමුව ඇතැයි ද හෙතෙම සඳහන් කෙළේය.මැතිවරණ අපේක්ෂකයින් කුමන ආකාරයේ ප‍්‍රකාශයන් කළ ද නිදහස් සහ සාධාරණ මැතිවරණයක් පැවැත්වීම කඩාකප්පල් කිරීමට ඉඩ නොතබන බව ඒ මහතා වැඩිදුරටත් පවසයි. තවද කුමන ආකාරයේ කල්ලි හෝ කණ්ඩායම්වලට නිදහස් සහ සාධාරණ මැතිවරණයක් පැවැත්වීම කඩාකප්පල් කිරීමට ඉඩ නොතබන බව ද ඒ මහතා පැවැසීය.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=aa09020110</link>
    <topic>‘දැයට කිරුළ’ පාසල් ළමයින්ට නොමිලේ</topic>
    <author>සුනිල් දයා අල්විස්</author>
    <content>උතුරේ අහිංසක සිවිල් වැසියන් දැඩි ඉවසීමෙන්-කැපවීමෙන් මුදා ගන්නවා - ජනපතිඇමැතිවරයකුගේ නිල වාහනයේ අංකය යොදාගෙන හොරට හැදූ වාහනය අත් අඩංගුවේබන්ධනාගාර රැඳවියකු ගෙන් ප‍්‍රශ්න කෙරේඑජාප කි‍්‍රයාකාරීහු රැසක් සන්ධානයට එක්වෙතිසටන් විරාමයක් ඇති කළ හැක්කේ කොටි අවි බිම දමා යටත් වීමෙන් පමණයිඑල්ටීටීඊයේ අවසන් මොහොත එළඹිලා...ජනපති නියමයෙන් පුවත්පත් කතුවරුන්ට පොලිස් ආරක්‍ෂාවස්තුතිය හොඳයි ඒත් කුහකයිලක් සතොස ලාබ ලබයිවයඹට වාරිමාර්ග ව්‍යාපෘති 245 ක් යල-මහ දෙකේම අක්කර 50,000 ක් අස්වද්දයිදේශභිමානී ගීතාවලිය ස්වර්ණවාහිනියෙන්මිරිදිය මසුන් වගාවට රසායනාගාරයක්පක්ෂග‍්‍රාහී නිරීක්ෂකයන්ගේ බොරු ප‍්‍රකාශ නිදහස් ඡන්දයකට බාධාවක්‘දැයට කිරුළ’ පාසල් ළමයින්ට නොමිලේඉ – ලංකා තේමා ගීතය 3 වැනිදා එළිදකීප‍්‍රංසයෙන් නිදහස් දින සුබපැතුම්සුනිල් දයා අල්විස්දැයට කිරුළ ප‍්‍රදර්ශනය මෙවර උත්කර්ෂවත් අන්දමින් බණ්ඩාරනායක සම්මන්ත‍්‍රණ ශාලාවේදී පෙබරවාරි 4 වැනිදා සිට 9 වැනිදා දක්වා පැවැත්වීමට රජය කටයුතු සූදානම් කොට ඇත.රජයේ සංවර්ධන කි‍්‍රයාදාමය විදහා පෙන්වීම අරමුණු කොට ගනිමින් ‘දැයට කිරුළ’ ප‍්‍රදර්ශනය වාර්ෂිකව පැවැත්වීම අඛණ්ඩව කි‍්‍රයාත්මක වූ අතර මෙවර එය පැවැත්වෙන්නේ තුන්වැනි වරටය.‘එක මවකගේ දරුවෝ’ මෙවර දැයට කිරුළ ප‍්‍රදර්ශනයේ ප‍්‍රධාන තේමාවයි. මේ තේමාව යටතේ ජනවර්ග 23 ක් මේ ප‍්‍රදර්ශනයට එක්වන අතර ඒ ඒ සංස්කෘතික අංග සමඟ ගායන හා නිර්මාණාත්මක අංග රැසක් ඉදිරිපත් කිරීමට නියමිතය.කෘෂිකර්මය ඇතුළු රජයේ සංවර්ධන කි‍්‍රයාදාමයන් ද, ති‍්‍රවිධ හමුදාවේ සහ පොලීසියේ කි‍්‍රයාකාරකම් ද, රජයේ විවිධ දෙපාර්තමේන්තු, අමාත්‍යංශ හා සංස්ථා මඟින් ඉටුකැර ඇති මහජන සේවාවන් පිළිබඳවද, මේ ප‍්‍රදර්ශනය මඟින් රටේ අභිමානය පෙන්වීමට ද පියවර ගෙන ඇතැයි ‘දැයට කිරුළ’ මෙහෙයුම් කමිටුවේ සභාපති මුදල් හා රාජ්‍ය ආදායම් ඇමැති රංජිත් සියඹලාපිටිය මහතා පැවැසීය.පෙබරවාරි 4 වැනිදා දැයට කිරුළ ප‍්‍රදර්ශනය මහින්ද රාජපක්ෂ ජනාධිපතිතුමා අතින් විවෘත කිරීමට නියමිතය. මේ ප‍්‍රදර්ශනය පෙබරවාරි 5 සිට 9 දක්වා දිනපතාම උදේ සිට මධ්‍යම රාති‍්‍රය දක්වා මහජනතාවට දැකබලා ගත හැකිය. පාසල් දරුවන්ට මුදල් අයකිරීමක් නොකරන අතර වැඩිහිටියන්ගෙන් පමණක් සුළු මුදලක් නැරැඹීමේ ගාස්තු වශයෙන් අය කරනු ඇත.ප‍්‍රදර්ශනය නැරැඹීමට එන මහජනතාවගේ ආරක්ෂාව තහවුරු කිරීමට සියලු විධිවිධාන යොදා තිබෙන අතර ප‍්‍රදර්ශන භූමියට ඇතුළු වන සියලු දෙනා වෙනුවෙන් පුද්ගලයකු රුපියල් ලක්ෂ දහයක් බැගින් රක්ෂණය කොට තිබේ.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=aa090201_5</link>
    <topic>ඉ – ලංකා තේමා ගීතය 3 වැනිදා එළිදකී</topic>
    <author/>
    <content>උතුරේ අහිංසක සිවිල් වැසියන් දැඩි ඉවසීමෙන්-කැපවීමෙන් මුදා ගන්නවා - ජනපතිඇමැතිවරයකුගේ නිල වාහනයේ අංකය යොදාගෙන හොරට හැදූ වාහනය අත් අඩංගුවේබන්ධනාගාර රැඳවියකු ගෙන් ප‍්‍රශ්න කෙරේඑජාප කි‍්‍රයාකාරීහු රැසක් සන්ධානයට එක්වෙතිසටන් විරාමයක් ඇති කළ හැක්කේ කොටි අවි බිම දමා යටත් වීමෙන් පමණයිඑල්ටීටීඊයේ අවසන් මොහොත එළඹිලා...ජනපති නියමයෙන් පුවත්පත් කතුවරුන්ට පොලිස් ආරක්‍ෂාවස්තුතිය හොඳයි ඒත් කුහකයිලක් සතොස ලාබ ලබයිවයඹට වාරිමාර්ග ව්‍යාපෘති 245 ක් යල-මහ දෙකේම අක්කර 50,000 ක් අස්වද්දයිදේශභිමානී ගීතාවලිය ස්වර්ණවාහිනියෙන්මිරිදිය මසුන් වගාවට රසායනාගාරයක්පක්ෂග‍්‍රාහී නිරීක්ෂකයන්ගේ බොරු ප‍්‍රකාශ නිදහස් ඡන්දයකට බාධාවක්‘දැයට කිරුළ’ පාසල් ළමයින්ට නොමිලේඉ – ලංකා තේමා ගීතය 3 වැනිදා එළිදකීප‍්‍රංසයෙන් නිදහස් දින සුබපැතුම්ඉ - ශ‍්‍රී ලංකා ව්‍යාපෘති ප‍්‍රචාරක කටයුතුවලට භාවිත කිරීම සඳහා ශ‍්‍රී ලංකා තොරතුරු හා සන්නිවේදන තාක්ෂණ නියෝජිතායතනය විසින් සම්පාදනය කරන ලද ‘ඉ – ලංකා තේමා ගීතය මෙම පෙබරවාරි මස 3 වනදා පස්වරුවේ දී කොළඹ දී දොරට වැඩුම සිදුකෙරේ.කසුන් කල්හාර, ඉන්ද්‍රචාපා ලියනගේ, නදීක ජයවර්ධන, කසුන් රණසිංහ, නෙවන්ති ගුණසේකර යන නව පරපුරේ ගායක ගායිකාවෝ මේ තේමා ගීතය ගායනා කරති.මේ තේමා ගීතයේ පද රචනය ඈපා සෙනවිරත්නගෙන් වන අතර සංගීතය නදීක ජයවර්ධන ගෙනි. එහි දෘශ්‍යය සංකලන අධ්‍යක්ෂණය උදය ධර්මවර්ධන විසින් සිදුකර තිබේ.මෙම ගීතය දොරට වැඩුමට සමගාමීව තොරතුරු හා සන්නිවේදන තාක්ෂණය පිළිබඳව ජාතික මට්ටමේ ප‍්‍රචාරක ව්‍යාපාරයක් ආරම්භ වන බවත් ශ‍්‍රී ලංකා තොරතුරු හා සන්නිවේදන තාක්ෂණ නියෝජිතායතනයේ සන්නිවේදන ප‍්‍රධානී අතුල පුෂ්පකුමාර මහතා පවසයි.විශේෂයෙන්ම මහින්ද රාජපක්ෂ ජනාධිපතිතුමා විසින් 2009 වර්ෂය ජාතික තොරතුරු තාක්ෂණ හා ඉංග‍්‍රීසි වසර ලෙස නම් කර ඇති පසුබිමක් තුළ තොරතුරු තාක්ෂණ භාවිතය හා එහි ප‍්‍රතිලාභ පිළිබඳව වැඩිවශයෙන් ජනතාව දැනුම්වත් කිරීම නියෝජිතායතනයේ අරමුණ බව ද ඔහු සඳහන් කරයි.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=aa090201_6</link>
    <topic>ප‍්‍රංසයෙන් නිදහස් දින සුබපැතුම්</topic>
    <author/>
    <content>උතුරේ අහිංසක සිවිල් වැසියන් දැඩි ඉවසීමෙන්-කැපවීමෙන් මුදා ගන්නවා - ජනපතිඇමැතිවරයකුගේ නිල වාහනයේ අංකය යොදාගෙන හොරට හැදූ වාහනය අත් අඩංගුවේබන්ධනාගාර රැඳවියකු ගෙන් ප‍්‍රශ්න කෙරේඑජාප කි‍්‍රයාකාරීහු රැසක් සන්ධානයට එක්වෙතිසටන් විරාමයක් ඇති කළ හැක්කේ කොටි අවි බිම දමා යටත් වීමෙන් පමණයිඑල්ටීටීඊයේ අවසන් මොහොත එළඹිලා...ජනපති නියමයෙන් පුවත්පත් කතුවරුන්ට පොලිස් ආරක්‍ෂාවස්තුතිය හොඳයි ඒත් කුහකයිලක් සතොස ලාබ ලබයිවයඹට වාරිමාර්ග ව්‍යාපෘති 245 ක් යල-මහ දෙකේම අක්කර 50,000 ක් අස්වද්දයිදේශභිමානී ගීතාවලිය ස්වර්ණවාහිනියෙන්මිරිදිය මසුන් වගාවට රසායනාගාරයක්පක්ෂග‍්‍රාහී නිරීක්ෂකයන්ගේ බොරු ප‍්‍රකාශ නිදහස් ඡන්දයකට බාධාවක්‘දැයට කිරුළ’ පාසල් ළමයින්ට නොමිලේඉ – ලංකා තේමා ගීතය 3 වැනිදා එළිදකීප‍්‍රංසයෙන් නිදහස් දින සුබපැතුම්1980 දශකයේ සිට මේ දක්වා දශක තුනකට ආසන්න කාලයක් කිසිදු ජාතික නායකයෙකුට හෝ හමුදාපති වරයෙකුට හෝ ත‍්‍රස්තවාදීන් පරාජය කර අප මව්බිම නැවත එකීය රටක් ලෙස ගොඩගැනීමට නොහැකි වූ බවත් එහෙත් වර්තමාන ජනාධිපති මහින්ද රාජපක්ෂ මැතිතුමාගේ එඩිතර නායකත්වය යටතේ ආරක්ෂක ලේකම්වරයා සහ හමුදාපතිවරුන් ප‍්‍රධාන සියලුම රණවිරුවන් මෙහෙයවා අපට අහිමි වූ සියලුම ප‍්‍රදේශ මුදවා ගැනීමට හැකිව ඇති බව හැට එක්වන නිදහස් සමරුව වෙනුවෙන් ප‍්‍රකාශයක් නිකුත් කරන ශ‍්‍රී ලංකා නිදහස් පක්ෂ ප‍්‍රංශ ජාත්‍යන්තර ශාඛාව කියා සිටී.එහෙත් වර්තමාන ජනාධිපති මහින්ද රාජපක්ෂ මැතිතුමාගේ එඩිතර නායකත්වය යටතේ ආරක්ෂක ලේකම්වරයා සහ හමුදාපතිවරුන් ප‍්‍රධාන සියලුම රණවිරුවන් මෙහෙයවා අපට අහිමි වූ සියලුම ප‍්‍රදේශ නිදහස් කරගැනීමට සමත්ව ඇත. ඒ අනුව 2002 ගිවිසුමෙන් අපට අහිමි කරන ලද භෞමික අඛණ්ඩතාවය සහ සෛවරීභාවය නැවත ලබා ගැනීමේ ශක්තිය උදා වී ඇත.එබැවින් මේ මොහොතේදී ඒ සඳහා කැපවුණු අතිගරු ජනාධිපතිතුමා සහ ති‍්‍රවිධ හමුදාපතිවරුන් ද ශ‍්‍රී ලංකා පොලිසිය ඇතුළු සියලුම රණවිරුවන්ටත් ඒ සඳහා විවිධ ආකාරයෙන් සහාය දුන් සියලුම දේශහිතෛෂී ජනතාවටත් අපගේ භක්ත්‍යාදර ගෞරවය පිරිනමමු.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=ab0902014</link>
    <topic>මට පාර්ලිමේන්තුවේ තුනෙන් දෙකක් අරගෙන දෙන්න</topic>
    <author>චන්දන බණ්ඩාර</author>
    <content>මට පාර්ලිමේන්තුවේ තුනෙන් දෙකක් අරගෙන දෙන්නරනිල් නිල් වෙයිරනිල් බයිලා කියයිමේ හමුදා ජයග‍්‍රහණ ප‍්‍රජාතන්ත‍්‍රවාදය අගයන අප කාටත් සතුටක්සන්ධානයට 64% වැඩි ජයක්සන්ධානයේ මහජන රැළිය අද හඟුරන්කෙත දීනොබෙල් තෑග්ග රනිල් ට දෙන්නජනපති, අකාෂිට කියයිගිය සතියේ ජපානයෙන් මෙරටට පැමිණි විශේෂ නියෝජිත යෂුෂි අකාෂි ජනාධිපතිතුමා හමුවීමට පැමිණියේය. මීට පෙර යෂුෂි අකාෂි මෙරට ජනතාව හඳුනාගෙන සිටියේ ජපාන විශේෂ සාම නියෝජිතයා ලෙසයි.”මම ඔබට සුබ පතනවා. ඔබ දැන් ලෝකයේ ම වීරයෙක්” අකාෂි ජනාධිපතිතුමාට අතට අත දෙමින් කීවේය.ඇමැති චමල් රාජපක්ෂ”මම ජපානයට ස්තුති කරනවා. අපේ රටේ ත‍්‍රස්තවාදයට එරෙහි සටනේ දී ජපානය ලබා දුන් සහයෝගයට.” ජනාධිපතිතුමා යෂුෂි අකාෂි පිළිගනිමින් කීවේය.”ශී‍්‍ර ලංකාව දැන් දේශපාලන විසඳුමක් ගැන සැලකිලිමත් වෙනවා නම් හොඳයි. ගැටුම් පවතින ප‍්‍රදේශවල කොටුවෙලා ඉන්න සිවිල් ජනතාව ගැන විශේෂයෙන් සොයා බලනවා නම් හොඳයි.” යෂුෂි අකාෂි ජනාධිපතිතුමාගේ අවධානයට යොමු කෙළේය.”ඒ ගැන ප‍්‍රශ්නයක් නෑ. සිවිල් ජනතාව ජීවත් වෙන ප‍්‍රදේශවලට බෝම්බයක්වත් වැටන්න අපි ඉඩ තියලා නෑ. කොටි සංවිධානය සිවිල් ජනතාව මිනිස් පළිහක් විදියට හිර කරගෙන ඉන්නේ. යුද්ධයෙන් පස්සේ අපි දේශපාලන විසඳුමක් දෙනවා.” ජනාධිපතිතුමා යෂුෂි අකාෂිට පැහැදිලි කරන්නට පටන් ගත්තේය.”මට දේශපාලන විසඳුමක් ගේන්න පාර්ලිමේන්තුවේ තුනෙන් දෙකක බලයක් ඕනේ. මට ඒකට විපක්ෂයේ සහාය ලබා දෙනවා නම් හොඳයි. දැනට මට බහුතරය 42 ක් තියෙනවා.මේ ප‍්‍රශ්නයට මැදිහත් නොවී රනිල් වික‍්‍රමසිංහ මහත්තයා නොබෙල් සාම තෑග්ග ගන්න බලාගෙන ඉන්නවානම් ඒක රනිල්ටම දෙන්න මට පාර්ලිමේන්තුවේ තුනෙන් දෙකේ බලය අරන් දෙන්න. එතකොට මට මේ ප‍්‍රශ්නයට නිවැරැදි විසඳුමක් දෙන්න පුළුවන්.” ජනාධිපතිතුමා යෂුෂි අකාෂිට පැහැදිලි කළේය.මෙරට පුවත්පත් කතුවරු පිළිබඳව පසුගිය කාලය පුරා කථා බහට ලක්විය. එවැනි පසුබිමකදී ගිය සතියේ ජනාධිපතිතුමා මෙරට සියළුම පුවත්පත් කතුවරු අරලියගහ මැදුරට කැඳවා තිබුණේ සාකච්ඡාවක් සඳහාය.පුවත්පත් කතුවරුන්ගේ හමුවට ඇමැති රාජිත සේනාරත්න, ඇමැති කෙහෙලිය රඹුක්වැල්ල, ජනාධිපති ලේකම් ලලිත් වීරතුංග සහ පොලිස්පතිවරයා ද එක්ව සිටියහ.මහේෂ්වරන්, ලසන්ත ගැන ජනපති කියයි”මම තමුන්නාන්සේලාගෙන් ඉල්ලන්නේ මෙනවා හරි සිද්ධියක් වුණාම එය ආණ්ඩුව පිටින් යවන්න උත්සාහ කරන්න එපා. කරුණාකර ඉතිහාස සිදුවීම් මතක් කැර ගන්න. දේශපාලනඥයන්ට ඕන දෙයක් කියන්න පුළුවන්. ඒ සමහර කතා වාර්තා කරනකොට ඍජුව ම ඇඟිල්ල දිගු කරනවා. ආණ්ඩුව මේ කිසිම ඝාතනයකට සම්බන්ධ නැහැ.ලසන්තගෙයි මගෙයි හිතවත්කම මුළු රටම දන්නවා. එදා සිට මගේ හිතවතුන්ට ගැහුවා.” ජනාධිපතිතුමා පුවත්පත් කතුවරුන්ට පැහැදිලි කරන්නට පටන් ගත්තේ තමන් ඉතාම ළඟින් ආශ‍්‍රය කළ උදවිය ඝාතනය කිරීම් සහ ඔවුන්ට සිදුකළ පහරදීම් ගැනය.”ජෝශප් පරරාජසිංහම් මන්තී‍්‍ර තුමා මම ධීවර ඇමැති කාලේ උතුරු ප‍්‍රදේශයේ ධීවර ගම්මාන පිහිටුවන්න උදව් කරපු කෙනා. එයා සතියකට වරක් මා හමුවෙන්න එනවා. එයයි මගෙයි එහෙම ලොකු සම්බන්ධයෙක් තිබුණා. ඒත් එතුමා මරා දැම්මා. අනිත් කෙනා ටී. මහේෂ්වරන් මන්තී‍්‍රතුමා. එතුමා රනිල් ගේ ආණ්ඩුව කාලේ යාපනයට මා මහා පෙළපාලියකින් එක්කැගෙන ගියේ.එතකොට මම විපක්ෂ නායකයා. එහෙම ගිහින් එතුමා මගේ අතින් ගොඩනැගිලි සංකීර්ණයක් විවෘත කරවා ගත්තා. මම සිංහලෙන් කථා කරනකොට එයා ඒක දෙමළ භාෂාවට පරිවර්තනය කළා. නමුත් එයා රනිල් ගේ මන්තී‍්‍රවරයෙක්. පාර්ලිමේන්තුවේ එයා එක දවසක් කමිසය ගලවලා කෑගහලා එදාම රෑට මා හමුවෙන්න ආවා. “ලොක්කා ඕවා ගණන් ගන්න එපා. මම දේශපාලනයක් කරන්නේ.”එදා රෑ ටී. මහේෂ්වරන් අරලියගහ මැදුරේදි මා හමුවෙලා කිව්වා. ඊළඟට තවත් දවසක මහ පෙළපාලියකින් ගෝල්ෆේස් එක ඉස්සරහට ඇවිත් දුරකථන ඇමැතුමක් දීලා මට කෑගහනවා. මම එතකොට අහනවා වට පිට ඉන්න අයට ඇහෙන්නද කෑ ගහන්නේ කියලා. “කමක් නැහැ කෑගහපන්” කියලා මම කියනවා.එතකොට ෆෝන් එක කට් කරනවා. අන්තිමට පෙළපාලිය ඉවරවෙලා හොරෙන් ම අරලියගහ මැදුරට එනවා. “ලොක්කා මම එහෙම කෑගැහුවේ නැත්නම් මනෝ ගනේෂන්ට ලකුණු යන්නේ. ඒකයි මම එහෙම කෑගහන්නේ” මහේෂ්වරන් මන්තී‍්‍රතුමා මට එදා රෑ එහෙම කිව්වා.”අන්තිමට ටී. මහේෂ්වරන් මැරුවා. ලසන්ත වික‍්‍රමතුංග මාත් එක්ක තිබුණු සම්බන්ධය රටම දන්නවා. ලසන්ත රෑ 10.00 ට මා හමුවෙන්න ආවාම සමහර වෙලාවට අලුයම දෙකට එයාගේ නිවෙසට හැරලන්නේ. මේ අය මේ වෙනකොට ජීවතුන් අතර නැති නිසායි මම මේ සම්බන්ධකම් ගැන කියන්නේ. ඒත් කොටි සංවිධානය මේ හැම දෙනා එක්කම මගේ තිබුණ සම්බන්ධය දැන හිටියා.” ජනාධිපතිතුමා පුවත්පත් කතුවරුන්ට දීර්ඝ ලෙස පැහැදිලි කෙළේය.”මම දෙමළෙන් කතා කරනවා මගේ ඇමැතිවරු දෙමළ භාෂාව දන්නවා. එ් නිසා ජාතිවාදය අවුස්සන්නේ නැතිව වැඩ කරන්න. මම දෙමළ ජනතාව කොටින්ගෙන් බේරා දෙනවා” ජනාධිපතිතුමා දෙමළ පුවත්පත් කතුවරුන්ට පැහැදිලි කෙළේය. ජනාධිපතිතුමා සහ පුවත්පත් කතුවරු අතර සාකච්ඡාව පැවැත්වෙන අතර එ.ජා.ප පළාත් මන්තී‍්‍රවරු පිරිසක් ජනාධිපතිතුමා හමුවීමට පැමිණ සිටියහ.මේ පිරිස අතර පළාත් මන්තී‍්‍රවරයකු වෙන මුස්ලිම් කොංග‍්‍රස් උත්තරීතර මණ්ඩල සාමාජිකයකු, එ.ජා.ප බණ්ඩාරගම ආසන සංවිධායක ප‍්‍රසන්න අමරසේකර, ප‍්‍රාදේශීය සභා විපක්ෂ නායකවරයකු වෙන සුගත් හේවා පතිරණ සහ තවත් දකුණු පළාතේ එ.ජා.ප ආසන සංවිධායකවරයකු ද පැමිණ සිටියහ.උතුරේ ජනතාවටරජයේ ආරක්ෂාවපුවත්පත් කතුවරු සහ ජනාධිපතිතුමාගේ සාකච්ඡාවට පසුව ජනාධිපතිතුමා එ.ජා.ප පළාත් මන්ත‍්‍රීවරු පිරිස හමු විය. එහිදී ජනාධිපතිතුමා දකුණු පළාතේ එ.ජා.ප. සංවිධායකයාට කීවේ “ඔයා දැන්ම ඡායාරූපවලට පේන්න ඉන්න එපා.දකුණු පළාත් සභාව විසුරුවාට පස්සේ අපේ පැත්තට ප‍්‍රසිද්ධියේ එන්න. දැනට රනිල්ට හිතවත්ව එජාපය ඇතුළේ ම ඉන්න. ඔයාලා එනකොට එකම ටීම් එකක් විදියට ආණ්ඩුවට එන්න” ජනාධිපතිතුමා එ.ජා.ප පළාත් මන්තී‍්‍රවරුන්ට කීවේය. ගිය සතියේ ජනාධිපතිතුමා අරලියගහ මැදුරේ සිට හලාවත පැවැති එක්සත් ජනතා නිදහස් සන්ධානයේ ජන රැළිය චන්ද්‍රිකා තාක්ෂණයෙන් ඇමැතුවේ ය.එහිදී ජනාධිපතිතුමා එක්සත් ජනතා නිදහස් සන්ධානයේ කථිකයින්ගේ කථාවලට ද සවන් දුන්නේ ය. එම ජනරැළියේ දී සිදු වූ විශේෂිත සිදුවීම වූයේ එ.ජා.ප පාර්ලිමේන්තු මන්තී‍්‍ර රංගේ බණ්ඩාරගේ බිරිය එ.ජා.නි.ස. යට පැමිණීම ය. රංගේ බණ්ඩාරගේ බිරිය ගේ කථාවට සවන්දීගෙන සිටි ජනාධිපතිතුමා කනගාටුවට පත්වූයේ දරුවෝ දෙදෙනා බලෙන් රැගෙන යාම ගැන රංගේ බණ්ඩාර මන්ත‍්‍රීවරයාගේ බිරිඳ කී කථාව ඇසීමෙන් පසුවය.මේ අතර ගිය සතියේ ඉන්දීය විදේශ ඇමැති ප‍්‍රනාබ් මුකර්ජි මෙරට සංචාරයක් සඳහා පැමිණියේ ය. ජනාධිපතිතුමා ඉන්දීය විදේශ ඇමැතිවරයා පැමිණෙන තුරු අරලියගහ මැදුරට වී සිටියේ ය. ඉන්දීය විදේශ ඇමැතිවරයා අරලියගහ මැදුරට පැමිණියේ රාති‍්‍ර කාලයේ දී ය.දින කීපයකට පෙර ඉන්දීය විදේශ ඇමැතිවරයා මෙරටට පැමිණීම දැන්වූ පසුව ජනාධිපතිතුමා ඉල්ලා සිටියේ තමිල්නාඩු ප‍්‍රාන්තයේ මහ ඇමැති කරුණානිධි සහ එහි විපක්ෂ නායිකා ජයලලිතා ජයරාම් ද සමඟ මෙරට සංචාරය සඳහා එක් වෙන ලෙසට ය. කරුණානිධි මහ ඇමැතිවරයා රෝහල් ගත කරලා ඉන්නේ.” ප‍්‍රනාබ් මුකර්ජි ඉන්දීය විදේශ ඇමැතිවරයා කරුණානිධි මහතා මෙරටට නොපැමිණීමට හේතුව ජනාධිපතිතුමාට දැන්වූයේ ය.“මගේ හොඳ වෛද්‍යවරයෙක් ඉන්නවා එලිඅන්ත කියලා. මට ඕන නම් එයා කරුණානිධි මහත්තයාට ප‍්‍රතිකාර කරන්න ඉන්දියාවට යවන්න පුළුවන්. කිසිම ප‍්‍රශ්නයක් නෑ. “ජනාධිපතිතුමා ඉන්දීය විදේශ ඇමැතිවරයා සමඟ සාකච්ඡා කරන අතරතුර කීවේ ය. ජනාධිපතිතුමා සහ ඉන්දීය විදේශ ඇමැතිවරයා අතර සාකච්ඡාව මධ්‍යම රාති‍්‍රය වෙනතුරු පැවැතියේ ය.“කොටි සංවිධානය මර්ධනය කළ යුතුයි. ඒ ගැන ප‍්‍රශ්නයක් නෑ. ඒ වගේ ම තමයි ත‍්‍රස්තවාදය ගැන අපේ ස්ථාවරයේ වෙනසක් නෑ. ඒත් සාමාන්‍ය ජනතාවට කොටින්ගෙන් නිදහස් වෙලා එන්න අවශ්‍ය පියවර ගත යුතුයි.” ඉන්දීය විදේශ ඇමැතිවරයා ජනාධිපතිතුමාට කීවේය.“අපේ රජය උතුරේ එකම එක් සිවිල් වැසියකුටවත් අනතුරක් වෙන්න ඉඩ තියලා නෑ. ඒ නිසා සිවිල් ජනතාව ගැන කිසිම ප‍්‍රශ්නයක් නැහැ. කොටි සංවිධානය උතුරේ සිවිල් ජනතාව බලෙන් හිර කරගෙන ඉන්නේ.”ජනාධිපතිතුමා ඉන්දීය විදේශ ඇමැතිවරයාට පැහැදිලි කළේ උතුරේ සිදු කරන මානුෂීය මෙහෙයුම්වලදී සිවිල් ජනතාවගේ ආරක්ෂාව වෙනුවෙන් රජය ගෙන තිබෙන පියවරයන් ගැනයි.උතුරේ සිවිල් ජනතාව කොටි සංවිධානයෙන් මිදී ආරක්ෂක හමුදා වෙත පැමිණීමට උත්සාහ දරද්දී එම ජනතාවට කොටි සංවිධානය ලබා දෙන දඬුවම් ගැන ද ජනාධිපතිතුමා සාක්ෂි සහිතව ඉන්දීය විදේශ ඇමැතිවරයාට පෙන්වා දුන්නේ ය.ගිය සතියේ 700 විතර ජනතාව කොටි සංවිධානයෙන් මිදී ආරක්ෂක හමුදාවට බාර වුණා. නමුත් ඒ අයටත් කොටි සංවිධානය බලපෑම් කර තිබුණා.” ජනාධිපතිතුමා කොටි සංවිධානයේ අමානුෂික කි‍්‍රයා ගැන වැඩිදුරටත් පැහැදිලි කෙළේ ය.එළිපිට සහයෝගයයටින් මඩ පෝස්ටර්වයඹ සහ මධ්‍යම පළාත් මැතිවරණය පැවැත්වීමට තව ඇත්තේ සති දෙකකට ආසන්න කාලයකි. පසුගිය සතියේදී මධ්‍යම සහ වයඹ පළාත්වල එක්සත් ජනතා නිදහස් සන්ධානය තම මැතිවරණ ව්‍යාපාරය ඉතා පුළුල් ලෙස දියත් කැර තිබිණි. එහෙත් එම පළාත් දෙකේ ම එජාප අපේක්ෂකයන් මැතිවරණ ව්‍යාපාරයේ කටයුතු කරන්නේ ඉතා අලස ආකාරයටය.ඊට හේතු වී ඇත්තේ එජාප අපේක්ෂකයන්ගේ මැතිවරණ ව්‍යාපාරයට එජාප සාමාජිකයන්ගේ දායකත්වය නොලැබීමය. මේ අතරතුර ගිය සතියේ වයඹ පළාත් සභාවට කුරුණෑගල දිස්ති‍්‍රක්කයෙන් තරග වදින එජාප අපේක්ෂකයන්ගේ ප‍්‍රගති සමාලෝචන රැස්වීම එජාප මන්තී‍්‍ර ජොන්ස්ටන් ප‍්‍රනාන්දු ගේ කාර්යාලයේදී පැවැත්විණි.එහිදී එජාප ප‍්‍රබලයන් බොහෝ දෙනාගේ කථා බහට ලක්වූයේ වයඹ පළාත් එජාප මහ ඇමැති අපේක්ෂක ශ්‍යමල් සෙනරත් සහ අලව්ව ප‍්‍රාදේශීය සභාවේ විපක්ෂ නායක සහ මෙවර වයඹ පළාත් මැතිවරණයට කුරුණෑගල දිසාවෙන් තරග වදින මොහාන් වික‍්‍රමනායක ගැනයි.පසුගිය සති කිහිපයේ ශ්‍යමල් සෙනරත් සහ මොහාන් වික‍්‍රමනායක අපේක්ෂකයා අතර පැවැතියේ දරුණු අර්බුදයකි. නාරම්මල ආසනය නියෝජනය කරමින් මෙවර මැතිවරණයට ඉදිරිපත් වෙන මොහාන් සහ ශ්‍යමල් අතර පැවැති ගැටුම ගිය සතිය වෙන විට සමථයට පත් වී තිබිණි.එජාප නායක රනිල් වික‍්‍රමසිංහ, එජාප නියෝජ්‍ය නායක කරු ජයසූරිය, එජාප මහ ලේකම් තිස්ස අත්තනායක පසුගිය සති කීපයේදීම ශ්‍යමල් සෙනරත්ට සහ මොහාන් වික‍්‍රමනායකට උපදෙස් දී තිබුණේ ගැටුම් ඇති නොකරගෙන මැතිවරණ ව්‍යාපාරයේ යෙදෙන ලෙසටය. කුරුණෑගල දිසා එජාප මන්තී‍්‍ර අකිල විරාජ් කාරියවසම් ද ශ්‍යමල් සහ මොහාන් ගේ ගැටුම විසඳීමට මැදිහත් වී තිබිණි.නාරම්මල ආසනයේ තරුණ නායකයකු ලෙස මෙවර මැතිවරණ ව්‍යාපාරයේ යෙදෙන මොහාන් නොහොත් චූටි අයියා නමැති අපේක්ෂකයා අලව්වේ පිහිටි තම නිවසේදී ගිය සතියේ කුරුණෑගල දිසාවේ එජාප ප‍්‍රබලයන් රැසකට රාතී‍්‍ර භෝජන සංග‍්‍රහයක් ලබා දී තිබිණි.මොහාන් - ශ්‍යමල් ගැටුම නිම වෙයිඑම භෝජන සංග‍්‍රහයට එජාප සභාපති ගාමිණි ජයවික‍්‍රම පෙරේරා, එජාප මන්තී‍්‍රවරුන් වන අකිල විරාජ් කාරියවසම්, චම්පිකා පේ‍්‍රමදාස, සබරගමුව පළාත් හිටපු මන්තී‍්‍ර සිරිල් පල්ලේපොල සහ එජාප කුරුණෑගල දිසා කි‍්‍රයාකාරීහු දහසක් පමණ එක්ව සිටියහ.එහිදී එජාප සභාපති ගාමිණි ජයවික‍්‍රම ;පරේරා අවධාරණය කෙළේ ශ්‍යමල් සහ මොහාන් වික‍්‍රමනායක මෙවර වයඹ පළාත් මැතිවරණයෙන් වැඩිම මනාප ලබා ගැනීම ගැන තමාට විශ්වාසයක් පවතින බවය.“මොහාන් චූටි අයියා කියලා කිව්වාට මට නම් පේන්නේ ලොකු අයියා කෙනෙක් වගෙයි” මන්තී‍්‍ර අකිල විරාජ් එජාප කි‍්‍රයාකාරීන් අමතමින් කීවේය. නාරම්මල මෙවර එජාප මැතිවරණ සටන මෙහෙයවන කෑගල්ල දිසා එජාප මන්තී‍්‍ර චම්පිකා පේ‍්‍රමදාස ද මේ සුහද හමුවේදී එජාප මන්තී‍්‍ර වරයකුට කීවේ “මොහාන් වගේ තරුණ නායකයකු සමග ශ්‍යමල් සෙනරත් සහයෝගයෙන් මැතිවරණ ව්‍යාපාරයේ යෙදීම එජාපයට ලොකු ශක්තියක්” කීයාය.ශ්‍යමල් සෙනරත් එජාප මහ ඇමැති අපේක්ෂකයා මේ දිනවල මොහාන් සමග ප‍්‍රසිද්ධියේ සහයෝගයෙන් කටයුතු කළ ද මැතිවරණයට ආසන්න දින කීපයේදී කුරුණෑගල දිසාවේ ජනපි‍්‍රය එජාප අපේක්ෂකයන්ට එරෙහි මඩ පෝස්ටර් ව්‍යාපාරයක් ගෙන යාමට සූදානමින් සිටින බව එජාප මන්තී‍්‍රවරයකු මේ තීරයට හෙළි කෙළේය.කරු - අකාෂි හමුවක්ගිය සතියේ මෙරටට පැමිණි ජපාන විශේෂ නියෝජිත යෂුෂි අකාෂි එජාප නියෝජ්‍ය නායක කරු ජයසූරිය හමුවීමට අමරසේකර මාවතේ පිහිටි නිවෙසට ගියේය. යෂුෂි අකාෂි ජපානය වෙනුවෙන් තානාපති සේවයේ කටයුතු කරද්දී කරු ජයසූරිය ලංකාව වෙනුවෙන් තානාපති සේවයේ කටයුතු කළ නිසා දෙදෙනා ඉතාම සමීප මිතුරන්ය. මේ නිසා අකාෂි ලංකාවට පැමිණෙන සෑම මොහොතකම කරු හමුවීමට අමරසේකර මාවතේ නිවෙසට පැමිණීමට අමතක නොකරයි.“ලංකාවේ දැන් ත‍්‍රස්තවාදය නිමා කිරීමට ඉතාම ආසන්නයි. අපේ රට ඒ ගැන සතුටු වෙනවා” අකාෂි කරු ජයසූරිය එජාප නියෝජ්‍ය නායකයා සමග කීවේය. එහිදී කරු කියා සිටියේ තමාට ද මෙරට ත‍්‍රස්තවාදය නිමා කිරීමේ සටන ඉදිරියට ගෙනයාමට සහයෝගය ලබාදීමට අවස්ථාව ලැබුණු බවය. “ත‍්‍රස්තවාදය නිමා කිරීමේ සටන ති‍්‍රවිධ හමුදාව හොඳින් කරනවා. රටේ යහපාලනය මීට වඩා හොඳ අතට ගෙන ආ යුතුයි” එජාප නියෝජ්‍ය නායකයා පෙන්වා දුන්නේය.කරු ගිය සතිය පුරාම ගත කෙළේ කුරුණෑගල ආසනයේය. ඒ වයඹ එජාප මැතිවරණ සටනට නායකත්වය ලබා දෙමිනි. ගාමිණි ජයවික‍්‍රම පෙරේරා, ජෝන්ස්ටන් ප‍්‍රනාන්දු, දයාසිරි ජයසේකර, අකිල විරාජ් කාරියවසම් සහ අමරා පියසීලි රත්නායක සමග කරු ගිය සතියේ වයඹ එජාප මැතිවරණ සටනට යම් ජීවයක් දීමට වෙහෙස ගෙන තිබිණි.එජාප ගාලු දිසා මන්තී‍්‍ර වජිර අබේවර්ධනට එරෙහිව ගාලු දිසාවේ එජාප මන්තී‍්‍රවරු පිරිසක් සටනක යෙදීමට සූදානම් වෙන බැව් වාර්තා වෙයි.මේ තීරයට වාර්තා වෙන පරිදි මේ සටනට නායකත්වය ලබා දෙන්නේ එජාප දකුණු පළාත් සභා මන්තී‍්‍රවරු කිහිප දෙනකු බවද වාර්තා වෙයි. මේ සඳහා අදාළ පළාත් මන්තී‍්‍රවරයකු තවත් එජාප පළාත් මන්තී‍්‍රවරු රැසකගේ සහාය ලබා ගැනීමට මේ දිනවල සාකච්ඡා පවත්වමින් සිටිති.ඉදිරි දකුණු පළාත් මැතිවරණයේදී ගාලු දිසාවෙන් දුර්වල එජාප අපේක්ෂක ලැයිස්තුවක් සකස් කිරීමට එජාප මන්තී‍්‍ර වජිර අබේවර්ධනගේ සූදානමක් ඇතැයි ගිය සතියේ තවත් එජාප මන්තී‍්‍රවරු පිරිසක් පවසා තිබිණි.දකුණු පළාත් සභා මන්තී‍්‍රවරුන් වන මනුෂ නානායක්කාර, විජයපාල හෙට්ටිආරච්චි, රංජිත් කුමාරගේ, තවලම ප‍්‍රාදේශීය සභාවේ විපක්ෂ නායක පි‍්‍රයන්ත ජයතිලක, ගාල්ල නගර සභාවේ විපක්ෂ නායක දුෂාන්ත සෙනෙවිරත්න, අක්මීමන ප‍්‍රාදේශීය සභාවේ විපක්ෂ නායක පුෂ්පකුමාර සහ ගාල්ල දිස්ති‍්‍රක්කයේ නමක් දිනා සිටින විශ්ව විද්‍යාල ආචාර්ය වරයකු වෙන ආචාර්ය සම්පත් සුබසිංහ ආරච්චි යන එජාප ප‍්‍රබලයන්ට දකුණු පළාත් මැතිවරණයට ඉදිරිපත් වීමට නොහැකි පසුබිමක් ඇති කිරීමට මන්තී‍්‍ර වජිර සූදානම් වෙන බවට රාවයක් ද ගිය සතියේ පැතිර ගොස් තිබිණි.මේ අතරතුර මන්තී‍්‍ර වජිරට එරෙහිව මන්තී‍්‍ර සජිත් පේ‍්‍රමදාස මේ වන විට ගාල්ල දිසාවේ දේශපාලන සැලැස්මක් දියත් කර ඇති බවද වාර්තා වෙයි.මේ අතර ගාලු දිසාවේ හිටපු ඇමැති එම්.එස්. අමරසිරිගේ පුතා වන ගාලු දිසා හිටපු පාර්ලිමේන්තු මන්තී‍්‍ර උපාලි අමරසිරි නැවත ගාලු දිසාවෙන් දේශපාලනයට ගෙන ඒමට ගාලු දිසාවේ මන්තී‍්‍ර වජිරට එරෙහි පිරිසක් සූදානම් වෙන බවද වාර්තා වෙයි.මෙවැනි වාතාවරණයක මන්තී‍්‍ර වජිර සහ ගාලු දිසාවේ එජාප ප‍්‍රබලයන් කීප දෙනෙකු අතරේ ඉදිරියේදී ගැටුම් ඇතිවෙන මට්ටමක් උදාවී තිබේ. මන්තී‍්‍ර වජිරට එරෙහි පිරිසගේ බලාපොරොත්තුව වී ඇත්තේ මන්තී‍්‍ර වජිර කෙසේ හෝ ආණ්ඩුවට යන තැනට පත් කිරීම බවද වාර්තා වෙයි.උතුරේ ජන හදවත් දිනීමඅසීරු නැහැපසුගියදා මෙරටට පැමිණි ජපාන රජයේ විශේෂ නියෝජිත යසුෂි අකාෂි ජාතික නිදහස් පෙරමුණේ සභාපති, පාර්ලිමේන්තු මන්තී‍්‍ර විමල් වීරවංශ සමග විශේෂ සාකච්ඡාවක් පැවැත්වීය. එම සාකච්ඡාව පැවතියේ ශී‍්‍ර ලංකාවේ ජපාන තානාපති නිල නිවසේදීය.”ශී‍්‍ර ලංකාවට නුදුරේදීම සාමය උදාවේවි. ඉන් පස්සෙ උතුරේ දෙමළ ජනතාව දිනා ගන්න ඔබ යෝජනා කරන්නේ කුමක් ද?” අකාෂි විමල් වීරවංශගෙන් ප‍්‍රශ්න කර සිටියේය.”බෙදුම්වාදය කර පින්නාගත් කොටි සංවිධානය උතුරත් දකුණත් අතර අසමගියේ මහා පවුරක් නිර්මාණය කළා. අපි ඒ අසමගියේ මහා පවුර බිඳ දැමිය යුතුයි. ලෝකයේ කුරිරුතම ත‍්‍රස්තවාදී සංවිධානයට එරෙහි සටන දිනා ගත් අපට උතුරේ දෙමළ ජනතාවගේ හදවත් දිනා ගැනීමට අපහසු වන්නේ නැහැ.” විමල් වීරවංශ පැහැදිලි කළේය.”ඇතැම් රටවල් කොටි පරදවන යුද්ධයටත් බාධා කළා. නමුත් ජපාන රජයෙන් එහෙම බලපෑම් එල්ල නොවීම ගැන අපි ස්තුතිවන්ත වෙනවා. ඒ වගේම උතුරේ ජනතාවගේ ජීවිත යළි නඟා සිටුවන්න ජපන් රජයේ ආධාරයත් ලැබේවියැයි අපි බලාපොරොත්තු වෙනවා.” විමල් වීරවංශ සාකච්ඡාව අවසානයේ අකාෂි මහතාගෙන් ඉල්ලීමක් ද කළේය.දහම් පාසලට ඩෙස් බංකුපරණ බසයට නව බසයක්මෙවර වයඹ පළාත් මැතිවරණයේ ගල්ගමුව මැතිවරණ කොට්ඨාසයේ එක්සත් ජනතා නිදහස් සන්ධානයේ මැතිවරණ ව්‍යාපාරය මෙහෙය වන්නේ ඇමැති චමල් රාජපක්ෂ ගේ ප‍්‍රධානත්වයෙනි. ගල්ගමුව මැතිවරණ බල ප‍්‍රදේශයේ පිහිටි දිවුල්ගනේ පුරාණ රජමහා විහාරයේ අඩුපාඩු රැසකි.එම විහාරස්ථානයේ දහම් පාසල් අධ්‍යාපනය ලබන දරුවන්ට අවශ්‍ය ඩෙස් බංකු හිඟය පිළිබඳව විහාරාධිපති සීලරතන හිමියන් සමඟ ඇමැති චමල් රාජපක්ෂ ගිය සතියේ සාකච්ඡා කෙළේය.“මම ජනාධිපතිතුමාව මේ විහාරස්ථානය ගැන දැනුවත් කරන්නම්. ඉතාම ඉක්මනින් මේ ස්ථානය නඟා සිටුවන්න මම පොරොන්දු වෙනවා” ඇමැති චමල් රාජපක්ෂ විහාරාධිපති හිමිපාණන්ට පොරොන්දු වූහ.ගල්ගමුව ආසනයේ පිහිටි සංගප්පාලිය ගම්මානය යුද හමුදා සෙබළුන් රැසක් ජීවත් වන ගම්මානයකි. වැඩිම රණවිරුවන් පිරිසක් ජීවත් වෙන මේ ගම්මානයට 2006 වසරේ දී ජනාධිපතිතුමා ද ගියේය. එකල මේ ගම්මානයට විදුලිය තිබුණේ නැත. එහෙත් ජනාධිපතිතුමා ගේ මැදිහත් වීමෙන් එම ගම්මානයට විදුලිය සහ බස් රථයක් ලැබී තිබිණි.මේ වන විට එම ගම්මානයට ගල්ගමුවේ සිට ධාවනය කැරෙන බස් රථය තරමක් අබලන් බස් රථයකි. ඒ වෙනුවට නව බස් රථයක් ලබා දෙන ලෙස ගම්වාසින් ගිය සතියේ ඇමැති චමල් රාජපක්ෂගේ මාධ්‍ය ලේකම්වරයා මගින් ඉල්ලීමක් කැර තිබිණි. ඒ අනුව එම ගම්මානයට නව බස් රථයක් ලබා දෙන බවට ඇමැති චමල් ගිය සතියේ පොරොන්දු විය.ගිය අඟහරුවාදා කුරුණෑගල නගරයේ පිහිටි ප‍්‍රසිද්ධ හෝටලයකදී කුරුණෑගල දිස්ති‍්‍රක්කයේ නීතිඥවරු පි‍්‍රය සාදයක් සංවිධානය කැර තිබිණි. එම සාදයට කුරුණෑගල දිස්ති‍්‍රක්කයේ නීතිඥවරු රැසක් සහභාගි වී සිටියහ.වයඹ මහ ඇමැති අපේක්ෂක අතුල විජේසිංහමේ සාදය සංවිධානය කිරීමට නීතිඥවරු කටයුතු කැර තිබුණේ වයඹ පළාත් සභාවට එක්සත් ජනතා නිදහස් සන්ධානයෙන් මහ ඇමැති අපේක්ෂකයා ලෙස ඉදිරිපත් වී සිටින නීතිඥ අතුල විජේසිංහ සහ පළාත් මන්තී‍්‍ර ධුර අපේක්ෂක නීතිඥ චන්දන යාපා ගේ ජයග‍්‍රහණය වෙනුවෙනි.මේ අතර ගිය සතියේ එක්සත් ජනතා නිදහස් සන්ධානයේ මහ ඇමැති අපේක්ෂක අතුල විජේසිංහට දුරකථන ඇමැතුමක් ලැබිණි. දුරකථන ඇමැතුම දුන් පුද්ගලයා කියා තිබුණේ කැෆේ ආයතනයෙන් කථා කරන බවය. “ආ... මල්ලී කැෆේ ට‍්‍රැක්ටර් වයඹට හරි යන්නේ නෑ.” එක්වරම අතුල විජේසිංහ මහ ඇමැති අපේක්ෂකයා කීවේය. “නෑ නෑ ඇමැතිතුමා අපි කැෆේ මැතිවරණ නිරීක්ෂණ මධ්‍යස්ථානයෙන්” යළිත් දුරකථන ඇමැතුම දුන් පුද්ගලයා කීවේය.ඔය ට‍්‍රැක්ටර්වයඹට හරියන්නෙ නැහැඉන් අනතුරුව කැෆේ නම් මැතිවරණ නිරීක්ෂණ මධ්‍යස්ථානයේ අදාළ නිලධාරියා කිවේ මැතිවරණ ප‍්‍රචණ්ඩ කි‍්‍රයා ගැන තොරතුරු තිබේ නම් දැනුම් දෙන ලෙසය. “ඇයි මල්ලී එ.ජා.ප යෙන් දැන් මැතිවරණ ප‍්‍රචණ්ඩ කි‍්‍රයා ගැන බොරු තොරතුරුවත් ඔයාලාට දෙන්නේ නැද්ද” මහ ඇමැති අපේක්ෂක අතුල විජේසිංහ සිනාසෙමින් කීවේය.අනුරාධපුර යුද හමුදා රෝහලේ ප‍්‍රතිකාර ලබන රණවිරුවන් බැලීමට ඈත ගම්බිම්වල සිට දුම්රියෙන් පැමිණෙන මගීන් මුහුණපාන ගැටලුවක් පිළිබඳව ගිය සතියේ ප‍්‍රවාහන ඇමැති ඩලස් අලහප්පෙරුමට දැනගන්නට ලැබිණි.එනම් අනුරාධපුර දුම්රිය ස්ථානයේ සිට අනුරාධපුර යුද හමුදා රෝහල දක්වා ධාවනය කෙරෙන ලංගම බස් රථය පෙරවරු 11.00 ත් පස්වරු 1.00 ත් අතර නිසි පරිදි ධාවනය නොවීම ගැනය. ඒ ගැන දැනුම් දී තිබුණේ අනුර පි‍්‍රයදර්ශන යාපා ඇමැතිවරයාගේ මාධ්‍ය ඒකකයේ නිලධාරියෙකි. ප‍්‍රවාහන ඇමැතිවරයා ඒ ගැන ක්ෂණිකව සොයා බලා බස් රථය නිසි පරිදි ධාවනය කරවන ලෙස බලධාරීන් ට ගිය සතියේ උපදෙස් දී තිබිණි.ගිය ඉරිදා කුරුණෑගල දිසා එ.ජා.ප මන්ති‍්‍රනි අමරා පියසිලි රත්නායක ගේ නිවෙසට එ.ජා.ප යේ ආසන කීපයක කි‍්‍රයාකාරීන් කැඳවා තිබිණි. පොල්ගහවෙල, දඹදෙනිය සහ වාරියපොළ මැතිවරණ ආසනවල එ.ජා.ප ප‍්‍රබලයින් ;මසේ කැඳවා තිබුණේ වයඹ පළාත් මැතිවරණ සටනේ ප‍්‍රගතිය ගැන සාකච්ඡා කිරීමටය. මේ හමුව කැඳවා තිබුණේ මන්තී‍්‍ර වජිර අබේවර්ධන විසිනි.එම හමුව අවසන් කැර මන්තී‍්‍ර වජිර යළිත් කොළඹ බලා පැමිණෙන විට වාරියපොල නගරයේ දී එක්සත් ජනතා නිදහස් සන්ධානයේ වාහන පෙළක් මන්ති‍්‍ර වජිරට හමුවිය. එම වාහන පෙළේ ගමන්ගෙන තිබුණේ ඇමැති එස්.බී., නාවින්න ඇතුළු කි‍්‍රයාකාරින් පිරිසකි. ඇමැති නාවින්න මන්තී‍්‍ර වජිර ගේ රථය හඳුනා ගෙන එම රථය නැවැත්විය. පසුව ඇමැති නාවින්න සහ මන්තී‍්‍ර වජිර වාහනවලින් බැස වාරියපොළ නගරයේ මහ පාර අයිනට වී විනාඩි කිහිපයක් කථා බහ කරමින් සිටියහ.ඉන්පසුව මන්තී‍්‍ර වජිර සහ ඇමැති නාවින්න එකම රථයක නැගී පොල්ගහවෙල නගරයට ආහ. පොල්ගහවෙල පැවැත්වෙමින් තිබූ එක්සත් ජනතා නිදහස් සන්ධානයේ රැළිය පැවැති ස්ථානයට නුදුරින් මන්තී‍්‍ර වජිර ඇමැති නාවින්නගේ රථයෙන් බැස යළි තම රථයට ගොඩවිය.මොන විජ්ජුම්බර දැම්මත්ජය වළක්වන්න බැහැජාතික හෙළ උරුමයේ බි‍්‍රතාන්‍ය ශාඛාවේ සභාපති විශේෂඥ වෛද්‍ය බී. රණතුංග හෙළ උරුමයේ නායක පූජ්‍ය එල්ලාවල මේධානන්ද හිමියන්ට ගිය සතියේ විශේෂ වීඩියෝ පටයක් එවා තිබිණි. එම වීඩියෝ පටය කොටි සංවිධානය යුරෝපය සහ කැනඩාව ඇතුළු රටවල බෙදා හරිමින් සිටී.එම වීඩියෝ පටයේ දර්ශනවලින් පෙන්වා දී තිබුණේ මුලතිව් ප‍්‍රදේශයේ කොටුවී සිටියායැයි සඳහන් සිවිල් වැසියන්ට හමුදා ප‍්‍රහාර වලින් හානි සිදු වෙන බවට සාවද්‍ය දර්ශන සහ තොරතුරුය. ගිය සතියේ ජාතික හෙළ උරුමයේ මධ්‍යම කාරක සභාව නායක පූජ්‍ය එල්ලාවල මේධානන්ද හිමියන් ගේ ප‍්‍රධානත්වයෙන් රැස්විය.ඇමැති පාඨලී චම්පික රණවකඑහිදී නායක එල්ලාවල මේධානන්ද හිමියෝ කොටි සංවිධානයේ වීඩියෝ පටය ගැන විස්තරයක් කළහ. “සිවිල් වැසියන් යුද්ධයට මැදිවී ඝාතනයට ලක්වෙන බවට කොටි සංවිධානය කරන්නේ අමූලික බොරුවක්. ඔය යුද්ධය නිසා අනාථවෙලා ඉන්නවා කියන ජනතාව සිවිල් වැසියන් නෙවෙයි.” ඇමැති පාඨලී චම්පික රණවක අදහස් දක්වන්නට පටන් ගත්තේය.ඉන් අනතුරුව හෙළ උරුමයේ මධ්‍යම කාරක සභාවට අදහස් දැක්වූයේ මධ්‍යම කාරක සභික නිශාන්ත වර්ණසිංහය. “මක්කල් පඩෙයි නමින් කොටි සංවිධානය බිහි කළ මහජන හමුදාවේ සාමාජිකයෝ ඔය කියන සිවිල් ජනතාව කියලා හඳුන්වන පිරිසේ ඉන්නවා.ඔවුහු සිවිල් ජනතාව විදියට ඉන්නේ. රාජ්‍ය නොවන සංවිධාන, මානව හිමිකම් සංවිධාන, අන්තර්ජාතික සංවිධාන සහ ආගමික මූලධර්මවාදීන් මොර දෙන්නේ සිවිල් ජනතාව මරණවා කියලා. නමුත් සිවිල් ජනතාව කියන ඔය පිරිස අතරට ඇවිත් හමුදාව ප‍්‍රහාර එල්ල කරන්නේ නෑ” නිශාන්ත වර්ණසිංහ කීවේ කොටි සංවිධානය අවසන් මොහොතේ කෙසේ හෝ බේරීමට උපාය මාර්ග තෝරමින් සිටින බවය.ඕමල්පේ සෝභිත හිමියන් මධ්‍යම කාරක සභාවට පැවැසුයේ “මොන විජ්ජුම්බර දැම්මත් රණවිරුවන්ගේ ජයග‍්‍රහණ නවත්වන්න බැහැ. දළඳ්‍ර හාමුදුරුවන්ට ප‍්‍රහාර එල්ල කරලා අවුරුදු එකොළහක් සපිරෙන දිනයේ මුලතිව්වල සිංහ කොඩිය ළෙල දුන්නා.දළදා හාමුදුරුවන්ගේ අනුහස් බලය මොනතරම් ද කියලා පව්කාරයන්ට තේරෙන්නේ නැහැ. දැන් රනිල් වික‍්‍රමසිංහ මහත්තයා බොරුවට හමුදාවට ප‍්‍රශංසා කරනවා” ඕමල්පේ හිමියෝ පෙන්වා දුන්හ.”ඒ විතරක් නෙවෙයි වික‍්‍රමසිංහ මහත්තයා කියනවා හමුදාවේ පඩි වැඩි කරන්න කියලා. එයා දැන් කරන්න ඕන හමුදාවට ප‍්‍රශංසා කරන එක නෙවෙයි. ඇත්තටම කරන්න ඕන ති‍්‍රවිධ හමුදාවෙන් සමාව ගැනීමයි. ඒ විතරක් නෙවෙයි රනිල් හමුදාවට කරපු නින්දා, අපහාස, කෙනෙහිලිකම්වලට සහ මහා පාවාදීම්වලට රනිල් තමන් සතු සියළුම දේපළ විකුණලා හමුදාවට වන්දි ගෙව්වොත් හොඳයි” පූජ්‍ය අතුරලියේ රතන හිමියෝ කියා සිටියහ.චන්දන බණ්ඩාර</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=ab0902011</link>
    <topic>රනිල් නිල් වෙයි</topic>
    <author/>
    <content>මට පාර්ලිමේන්තුවේ තුනෙන් දෙකක් අරගෙන දෙන්නරනිල් නිල් වෙයිරනිල් බයිලා කියයිමේ හමුදා ජයග‍්‍රහණ ප‍්‍රජාතන්ත‍්‍රවාදය අගයන අප කාටත් සතුටක්සන්ධානයට 64% වැඩි ජයක්සන්ධානයේ මහජන රැළිය අද හඟුරන්කෙත දීපොර කුකුළු පොර වඩා හොඳින් බලා ගන්නට නම් යන්න ඕනෙ පාර්ලිමේන්තුවට කියලා හිතෙන්නෙ ආණ්ඩු පක්ෂයත් විපක්ෂයත් පාර්ලිමේන්තුවේ දී ඇතැම් වෙලාවට සණ්ඩු කරන ආකාරය දුටුවමයි.සමහර විවාද ගුටිබැට ඇන ගන්න ආසන්න වෙන අවස්ථා තරමට දුරදිග යනවා. පාර්ලිමේන්තුව නැරැඹීමට පැමිණ ගැලරියේ සිටින පාසල් දරුවන් දිහා බලා මැති ඇමැතිවරුන්ට විනීතව හැසිරෙන්නැයි කථා නායක වි.ජ.මු. ලොකු බණ්ඩාර මහතා උපදෙස් දී තියෙන්නෙ වරක් දෙවරක් නොවේ.ආණ්ඩුවේ හා විපක්ෂයේ මේ විරසක බව අද ඊයේක ආරම්භ වූවක් නොවේ. අතීතයේ පටන් අපේ ආණ්ඩු - විපක්ෂ එසේ ය. රටේ ජාතික ප‍්‍රශ්නයට තබා ජනතාවට සහනයක් ලබා දෙන සාමාන්‍ය පනතකටවත් එකඟතාවයකට එන්න අපේ රටේ ආණ්ඩු - විපක්ෂ වලට පුළුවන් වුණා නම් ඒ අතලොස්සක්.ඒත් අපේ රටේ විපක්ෂය නොහොත් විපක්ෂ නායකවරයා හදිසියේ ම උඩුගං බලා පීනන්න පටන්ගෙන. සාමාන්‍ය පනතක් සම්මත කර ගැනීමටවත් විපක්ෂයේ සහයෝගය ලබා ගැනීම හරියට ඉබ්බාගෙන් පිහාටු ඉල්ලනවා වගේ වැඩක්.එසේ තිබියදී මේ උඩුගං පිහිනීම සැබැවින් ම විශ්මය ජනකයි.රනිල් වික‍්‍රමසිංහ මහතා පසුගිය දවසක කළ ප‍්‍රකාශයක් විපක්ෂය උඩුගං බලා යන බවට සිතීමට හේතුවක් වුණා. යුද්ධයෙන් ත‍්‍රස්තවාදය විනාශ කළ යුතු බවට සටන් විරාම ගිවිසුම අහෝසි කර එල්.ටී.ටී.ඊ. ය තහනම් කළ යුතු බවට පුන පුනා කියූ ජ.වි.පෙ. වත් නොකළ ප‍්‍රකාශයක් රනිල් වික‍්‍රමසිංහ මහතා විසින් කරනු ලැබීම සැබැවින් ම විස්මය ජනකයි.හමුදා ජයග‍්‍රහණ ලබමින් සිටි අවස්ථාවකදී ගෙනා අයවැය පරාජය කරමින් ආණ්ඩුව ගෙදර යැවීමේ උත්සාහයක යෙදුණ වික‍්‍රමසිංහ මහතා හිටි හැටියේ සිය කථා ශෛලිය වෙනස් කර තිබෙන්නේ ඇයි?විපක්ෂ නායකවරයා යුදමය ජයග‍්‍රහණ සම්බන්ධව කළ ප‍්‍රකාශය මේ ගැටලුවට, විස්මයට හේතුවයි. ති‍්‍රවිධ හමුදාවත්, පොලීසියත්, ග‍්‍රාමාරක්ෂක නිලධාරින් පමණක් නොව පළාත් පාලන ආයතන නිලධාරිනුත් ඔහු විසින් විශිෂ්ට ලෙස ඇගැයීමට ලක් කරනු ලැබ තිබුණා. ඔහුගේ විස්මය ජනක ඇගැයීම වන්නේ ජනාධිපතිවරයා, අගමැතිවරයා හා කැබිනට් මණ්ඩලය සම්බන්ධව කළ ඇගැයීමයි.ඇමෙරිකාවේ නව ජනාධිපති බරක් ඔබාමා තම ප‍්‍රතිවාදියා වූ හිලරි ක්ලින්ටන් රාජ්‍ය ලේකම් ලෙස පත් කිරීම අපට පුදුමයක් නොවේ. මූල්‍ය වංචා චෝදනා මත හිලරි ක්ලින්ටන් රාජ්‍ය ලේකම්ධුරයට පත් කිරීමට විරෝධය පාමින් නැඟුණ රිපබ්ලිකන් පක්ෂ විරෝධය එහි හිටපු ජනාධිපති අපේක්ෂක ජෝන් මැකේන් විසින් සමනය කරනු ලැබීමත් පුදුමයක් නොවේ. එහෙත් හිටි හැටියේ සිය විවේචනවලින් පිට පනින අපේ රටේ විපක්ෂ නායකවරයා ආණ්ඩුවත්, හමුදාවත් ප‍්‍රශංසා මුඛයෙන් වර්ණනා කිරීම පුදුමයක්.හමුදාවේ කාර්ය සාධනය සැබැවින් ම විශිෂ්ට යැයි කියන වික‍්‍රමසිංහ මහතා මේ ජයග‍්‍රහණ යථාර්ථයක් බවට පත් කර ගැනීමට කැපවුණ හමුදාවන්ගේ ධෛර්යය හා වෘත්තිමය කුසලතාවය එ.ජා.ප. යේ පූර්ණ ඇගැයීමට ලක් කරන බව ද පවසනවා. ඔහුගේ ප‍්‍රකාශය තවදුරටත් වැදගත් වන්නේ ඔහු රටේ ස්වෛරීත්වය හා භෞමික අඛණ්ඩතාවය ගැන කථා කර තිබෙන නිසයි. ඔහු පවසන ආකාරයට හමුදා සාමාජිකයන්ගේ මේ කුසලතාව හේතුකොට ගෙන රටේ ස්වෛරීත්වය ආරක්ෂා වූ අතර භෞමික අඛණ්ඩතාවය ද යළි තහවුරු කරගෙන තිබෙනවා.රටේ ස්වෛරීත්වය, භෞමික අඛණ්ඩතාවය විනාශ කිරීමට තැත් කිරීම සම්බන්ධව චෝදනා ලැබූ ඉදිරි පෙළ දේශපාලන නායකයෙක් නම් ඒ රනිල් වික‍්‍රමසිංහ මහතායි.උතුරු නැඟෙනහිර අර්බුදය සම්බන්ධයෙන් ඔහු විසින් දෙනු ලැබූ විසඳුම්, තීරණ හා ඔහු විසින් ගනු ලැබූ කි‍්‍රයාමාර්ග සෙසු දේශපාලන පක්ෂ හා බහුතර ජනතාව දැඩි ලෙස හෙළා දැක්කේ ඉන් රටේ ස්වෛරීත්වයට හා භෞමික අඛණ්ඩතාවයට තර්ජන එල්ල වූ බව පවසමින්. එවැනි චෝදනා ලැබූ නායකයෙක් අද භෞමික අඛණ්ඩතාවය හා රටේ ස්වෛරීත්වය ආරක්ෂා කර ගැනීමට උර දුන් හමුදාව ගැන උදාර ලීලාවෙන් කථා කිරීම ද සැලකිය යුත්තක්.අනෙක් අතට වික‍්‍රමසිංහ මහතා පූර්ණ ඇගැයීමට ලක් කරන හමුදාවේ ධෛර්යයේ හා වෘත්තීමය කුසලතාවේ අවසන් ඇගැයීම හිමි වන්නේ මෙරට සේනාධිනායකයාටයි. ති‍්‍රවිධ හමුදාපතිවරුන්ටයි.හමුදාව විසින් තොප්පිගල මුදාගත් අවස්ථාවේ එය මහා කැලයක් කියූ රනිල් වික‍්‍රමසිංහ මහතා අද නැඟෙනහිර මුදා ගැනීම ගැන කථා කරන්නේ සාඩම්බරයෙන්. ඔහුගේ ම වචනයෙන් පවසන්නේ නම් එය මෙසේයි.”පොලිස් විශේෂ කාර්ය බලකාය විසින් මෙහෙයුම් ගණනාවක් සිදු කරන ලද අතර නැඟෙනහිර වැදගත් ප‍්‍රදේශ ගණනාවක රජයේ පාලනය තහවුරු කරලන්නට ඔව්හු සමත් වුණා.”මෙවැනි ඇගැයීම් කරන අතරේ වික‍්‍රමසිංහ මහතා ආණ්ඩුවේ අඩුපාඩු ගැන ද තවන් ඒවා ආණ්ඩුවට පෙන්නා දුන් බවද පවසනවා. ඔහු එක් තැනකදී කියන්නේ ආණ්ඩුවේ යම් අඩුපාඩු හේතුකොට ගෙන හමුදා සාමාජිකයන් මියයන බව හා තුවාල ලබන බවයි. වික‍්‍රමසිංහ මහතා මේ බව කථා කරන්නේ එල්.ටී.ටී.ඊ. ය සමඟ අවසන් ගැටුමට එළැඹ ඉතා දරුණු යුදමය අවස්ථාවකට ති‍්‍රවිධ හමුදා මුහුණ දී තිබෙන විටෙකයි.එවැනි වකවානුවක පවා අඩුපාඩු ඇත්නම් ඒවාද සකස් කර ගන්න ලෙසට ආණ්ඩුවට දැනුවත් කිරීම රටට ආදරය කරන විපක්ෂ නායකවරයකු ගේ පරම යුතුකමක්. ඒත් ප‍්‍රශ්නය තියෙන්නේ ඔහු එල්.ටී.ටී.ඊ. ය සමඟ සටන් විරාම ගිවිසුමකට එළැඹ සිටි, සම සභාපතිවරුන් ගේ හා විශේෂයෙන් සාම සාකච්ඡා සඳහා පහසුකම් සපයන්නා ලෙස ඉදිපත් ව සිටි නෝර්වේ දැඩි ඇල්ම බැල්ම, අවධානය රටේ ජාතික ප‍්‍රශ්නයට යොමුව තිබූ යුගයක බුද්ධි අංශයේ ඉහළ ම නිලධාරීන් රුදුරු ත‍්‍රස්තවාදයට ගොදුරු වීමයි.අවසන් යුද්ධයට එළැඹ සිටින මොහොතක පවා සොල්දාදුවන් ගේ ජීවිත ගැන සිතන්නෝ ශ්‍රේෂ්ඨයෝ ය.එහෙත් සටන් විරාම ගිවිසුම පැවැති යුගයේ පවා මේ බුද්ධි අංශ නිලධාරීන්ගේ ජීවිත බේරා ගැනීමට වික‍්‍රමසිංහ මහතා ගේ ආණ්ඩුවට බැරි වුණේ ඇයිද යන්න ගැනත් මිලේනියම් සිටි සිද්ධිය ගැනත් ඔහු උත්තර බැඳීය යුතුයි.හමුදාපතිවරයා පවසන ආකාරයට ඔහු ඇතුළු ති‍්‍රවිධ හමුදාපතිවරු ද සොල්දාදුවෝ ද මේ මුහුණ දෙන්නේ යුද්ධයකටයි.සටන් විරාම ගිවිසුම කාලයේ ගොඩගසා ගත් එල්.ටී.ටී.ඊ. යේ අවි ආයුධවලටයි.එසේ නම් රනිල් වික‍්‍රමසිංහ මහතාට ඒ වගකීමෙන් ගැලවීමට ද ලේසි වන්නේ නැහැ.අනෙක් පැත්තෙන් ඔහු කථා කරන තවත් පාර්ශ්වයක් වන්නේ වන්නියේ සිර වී සිටින ජනතාවයි. වන්නි ජනතාව විඳින ගැහැටවලින් ඔවුන් බේරා ගැනීම රජයේ වගකීම මෙන්ම හෘද සාක්ෂිය ද බව ඔහු පවසයි.වන්නියේ කිලිනොච්චියේ සාමාන්‍ය ජනයා ප‍්‍රභාකරන් ගේ යකඩ සපත්තුවෙන් බැට කෑ යුගය ආරම්භ වූයේ අද ඊයෙක නොවේ. ආනන්ද සංගරී මහතා වාර සිය ගණනක් ඒ ගැන කථා කරන විට වික‍්‍රමසිංහ මහතාට අවබෝධ නොවුණේ ඇයි?මේ ජනතාව නිදහස් කරන ලෙස සංගරී මහතා ප‍්‍රභාකරන්ට ලිපි ලියන්නේ වසර ගණනාවක සිටය.ඒ ගැන ඔහු පැවැති ආණ්ඩු සියල්ල දැනුවත් කළා.මාධ්‍ය මඟින් ද, සෘජුවම ද එක්සත් ජාතීන් ගේ සංවිධානය, ලෝක සංවිධාන හා ලෝක නායකයන් ද දැනුවත් කළා. විපක්ෂ නායකයා ඒ යුගයේ පටන් වන්නියේ දුක් විඳින, ප‍්‍රභාකරන් සිරකරගෙන සිටින ජනතාව ගැන අවදියෙන් සිටියා නම්!මේ යුද්ධය දිනීමට සටන් විරාම ගිවිසුමත් හේතු වුණ බවට වරක් වික‍්‍රමසිංහ මහතා ප‍්‍රකාශ කර තිබුණා. සටන් විරාම ගිවිසුම පැවැති කාලයේ සිදු වුණේ කුමක් ද යන්න පුන පුනා ජනතාවට මතක් කළ යුතු නැහැ.අද පදික වෙළෙඳුන් පවා සටන් බිමේ ජය කෙහෙළි නංවන සොල්දාදුවන් ගේ ඡායාරූප ඇතුළත් පින්තූර, පෝස්ටර් විකුණමින් තම එදා වේල හොයා ගන්න උත්සාහ කරන බව පාර තොටේ යන විට පෙනෙන්න තියෙන දෙයක්. එහෙම එකේ යුද්ධය සම්බන්ධ ති‍්‍රවිධ හමුදාවට, පොලීසියට මෙන්ම ජනාධිපතිවරයාට ලැබෙන ගෞරවයෙන් අංශු මාත‍්‍රයක් හෝ තමා වෙතට ඇද ගැනීමට වික‍්‍රමසිංහ මහතා දරන උත්සාහයේ වරදක් නැහැ.ඒත් නායකයකු වුණාම අනුන්ගේ පහනින් එළිය නොලබා රටට ජනතාවට යමක් අවංකවම කරමින් ජනපි‍්‍රයත්වයට, ගෞරවයට පාත‍්‍ර වෙනවා නම් තමා හොඳ.ඒ වගේ ම සටන් විරාම ගිවිසුම යුද ජයග‍්‍රහණයට හේතුවක් වුණ බවට ආරක්ෂක හමුදාවන්ට කළ ස්තුති කථාවේදී නැවත නොකීමට වික‍්‍රමසිංහ මහතා පරිස්සම් වීමත් හොඳ දෙයක්.කෙසේ වුවත් වික‍්‍රමසිංහ මහතා ගේ මේ ස්තුති කිරීම නොහොත් පාපොච්චාරණය සුළුවෙන් තැකිය හැකි කරුණක් නොවේ.අවසන් මොහොතේ හෝ විපක්ෂ නායකයා ලෙස ඔහු යථාර්ථවාදීව කථා කිරීම අගය කළ යුත්තක්.සමහර විට එජාප නායකත්වය මේ යථාර්ථය කථා කරන්න ගත්තේ යුදමය ජයග‍්‍රහණවලින් රටේ නායකත්වය ගැන පැහැදීමට ලක්වන එජාප පාක්ෂිකයන් පක්ෂයෙන් හැලි හැලී යන මොහොතකයි. යථාර්ථය ඒක ද?* * *තම රට ගැන පුරවැසියා ගැන සැබෑ හැඟීමකින් කථා කරන නායකයන් ගැන ජනතාවට දැනෙන්නේ සතුටක්. නව ඇමෙරිකානු ජනාධිපති බරක් ඔබාමා සිය ජයග‍්‍රහණයෙන් පසුව ඇමෙරිකානුවන් අමතා කථා කළ මොහොත මේ සටහන තබන මොහොතේ සිහියට නැඟෙනවා. තම රටේ කඩා වැටුණ ආර්ථිකය ගැන ඔහු බොහොම අව්‍යාජව සිය අදහස් ප‍්‍රකාශ කළා.“දරුවන් සැපයේ නිදන රාති‍්‍රයේ ඔවුන්ගේ පාසල් ගාස්තු ගෙවා ගන්නේ කෙසේ ද යන්න නිදි වරමින් කල්පනා කරන මවුපියන් සිටින බව මම දන්නවා.”ලෝක බලවතා සිය රටේ ආර්ථිකය කඩා වැටී ඇති තරම ප‍්‍රකාශ කෙළේ එවැනි අව්‍යාජ වැකි වලින්. තම රටේ ප‍්‍රශ්න, ඉදිරි අභියෝග හා වගකීම් ගැන විවෘතව කථා කරන්න පුළුවන් කි‍්‍රයා කරන්න පුළුවන් නායකයකු සිටීම ඒ රටේ පුරවැසියන් ගේ වාසනාවක්.ඔබාමා ගේ මේ කථාව ගැන සිහියට නැඟªණේ පසුගිය දවසක අපේ ජනාධිපතිවරයා කර තිබූ ප‍්‍රකාශයක් හේතුවෙන්.මෙරට මාධ්‍යවේදින්ට තර්ජන තිබුණේ අද ඊයෙක පටන් නොවේ. එහෙත් සන්ඩේ ලීඩර් ප‍්‍රධාන කර්තෘව සිටි ලසන්ත වික‍්‍රමතුංග මහතා ගේ ඝාතනයත් සමග ජනමාධ්‍යවේදින් වෙත එල්ල වන තර්ජන ගර්ජන බිහිසුණු තත්ත්වයකට පත්වෙලා.පසුගිය දා රිවිර පුවත්පතේ ප‍්‍රධාන කර්තෘ උපාලි තෙන්නකෝන් මහතාට එල්ල වූ සාහසික ප‍්‍රහාරයෙන් පසු මාධ්‍යවේදින් කිහිප දෙනකු තාවකාලිකව රට අතැර ගිහින්.මවැනි තත්ත්වයක් යටතේ ආණ්ඩුවක වගකීම ඉටුවිය යුත්තේ කෙසේ ද? ජනාධිපති මහින්ද රාජපක්ෂ මහතා පසුගිය දා මාධ්‍යවේදින් සමග කළ සාකච්ඡාවේදී පවසා තිබුණේ කැලෑ නීතිය රජ කරවීමට තමා කිසිසේත් ඉඩ නොදෙන බවයි. තවද රටේ නායකයා ලෙස ඔහු අව්‍යාජව ප‍්‍රකාශ කර තිබුණේ මෙවැනි කි‍්‍රයා සිදු නොවීමට වග බලා ගැනීම එක්තරා දුරකට තම ආණ්ඩුවේ ද වගකීමක් බවයි. එබැවින් ඒ වගකීමෙන් මිදී නොයා ඉදිරියේදී මේ මැර කි‍්‍රයාවල වරදකරුවන් රටට හෙළි කරන බවට ද ජනාධිපතිවරයා මාධ්‍යවේදින් හමුවේ ප‍්‍රකාශ කර තිබුණා.තම ආණ්ඩුවේ වගකීම මාධ්‍යවේදින් ඉදිරියේ පිළිගැනීමත් මේ රටේ ‘කැලෑ නීතිය’ රජ වීමට ඉඩ නොතබන බවටත් මෙරට සේනාධිනායකයා කළ ප‍්‍රකාශ බෙහෙවින් ප‍්‍රශංසාත්මකයි.රටේ ජනාධිපතිවරයා තම වගකීම, යුතුකම, නිහතමානීව පිළිගැනීම ම, මේ රටේ කාට කාටත් මහඟු ආදර්ශයක්ම වෙනවා.සුමේධා නවරත්න</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=ab0902012</link>
    <topic>රනිල් බයිලා කියයි</topic>
    <author/>
    <content>මට පාර්ලිමේන්තුවේ තුනෙන් දෙකක් අරගෙන දෙන්නරනිල් නිල් වෙයිරනිල් බයිලා කියයිමේ හමුදා ජයග‍්‍රහණ ප‍්‍රජාතන්ත‍්‍රවාදය අගයන අප කාටත් සතුටක්සන්ධානයට 64% වැඩි ජයක්සන්ධානයේ මහජන රැළිය අද හඟුරන්කෙත දීරනිල් වික‍්‍රමසිංහ මහතාට කෘතහස්ත සම්මානය පිරිනැමුවේ එක්සත් ජාතික පක්ෂයෙන් මය. ඒ නිසා ඔහුට එසේ ආමන්ත‍්‍රණය කිරීම පක්ෂයටත් ඔහුටත් විපක්ෂ නායක පදවියටත් ගෞරවයකි. නම්බුවකි. ආඩම්බරයකි.එහෙත් කෘතහස්තට උපදෙස් දෙන්නට බුද්ධිමත් උපදේශක මණ්ඩලයක් නැත. ඉන්නේ වැටුපට වැඩ කරන මාධ්‍ය නඩයක් පමණි. ඒ නිසාම කෘතහස්ත ගතවූ වසර තුන තුළ කි‍්‍රයා කළේ කෘතහස්තයකු මෙන් නොව මොන්ටිසෝරි ළදරුවකු මෙනි.මේ තත්ත්වය නිසා අප ඔහුට දිගින් දිගටම කියා සිටියේ ඔළුවක් පමණක් නොව ඔළුව ඇතුලේ මොළයක් ද ඇති බුද්ධිමත් උපදේශකයකු අවශ්‍ය බවය. අප එසේ කියන විට සමහරුන් කීවේ කෘතහස්තට මඩ ගසන බවයි; ඔහු සමච්චලයට ලක් කරන බවයි. එහෙත් ඔහු තරම් ජනතාව සමච්චලයට ලක් කළ වෙනත් නායකයකු එක්සත් ජාතික පක්ෂයට බිහිවූයේ නැත. රණවිරුවන් හෑල්ලුවට ලක් කළා නම් ඒ කෘතහස්ත සහ ඔහු අනුව ගිය ඔහුගේම ගෝලයන් පමණි.අවසානයේ කෘතහස්තට රණවිරුවන්ට ප‍්‍රණාමය පුද කිරීමට සිදුවිය. කොටි බළකොටු එකින් එක කඩා වැටෙද්දී කටක් ඇරියේ නැත. එහෙත් කිලිනොච්චිය රණවිරුවන් අත්පත් කරගත් විට ඔහු කළේද බොළඳ හා කුහක ප‍්‍රකාශයකි. එනම් කිලිනොච්චිය අල්ලා ගත්තා නම් ඉන්ධන මිල අඩු කළ යුතු බවයි.කිලිනොච්චිය සහ ඉන්ධන මිල අතර කිසිදු සබඳතාවක් නැත. දැන් කෘතහස්තට මොළේ පෑදී ඇති බවක් පෙනේ. කෘතහස්ත ප‍්‍රමාදය. ප‍්‍රමාද වී හෝ අපේ වීරෝධාර, අභීත රණවිරුවන්ට ප‍්‍රණාමය පුද කිරීම පැසසිය යුතුය. ඔහු මුලතිව් ජයග‍්‍රහණයෙන් උද්දාමයට පත්වී ඇත.ඔහු රණවිරුවනට උපහාරය පුද කරයි. එපමණක් නොව ජනාධිපතිට, අගමැතිට, ඇමැති මණ්ඩලයට ද ප‍්‍රශංසා කොට තිබේ. ඒ උතුරේ මෙහෙයුම් ඉතා හොඳින් අධීක්ෂණය කිරීම ගැනයි. එහෙත් සුදට සුදේ උතුරන කිරි කළේට ගොම බිඳක් මුසු කර තිබේ.රණවිරුවන්ට ප‍්‍රණාමය පුද කරමින් විශේෂ ප‍්‍රකාශයක් කළ කෘතහස්ත රජයට තුති පුද කරන්නට නම් ජනතාවගේ ප‍්‍රජාතන්ත‍්‍රවාදී අයිතීන් සියල්ල ලබා දිය යුතු බව කියයි.කුස්සි අම්මා අත් දෙක සබන් ගා හෝදා ගත්තේ දරුවන්ට බත් බෙදන්නටය. එහෙත් සබන් ගා සේදූ අත් දෙක පිසදමා ගත්තේ ඇඳ සිටි රෙද්දෙනි. කෘතහස්ත කළේ ද එවැනිම දෙයකි.ඒ කෘතහස්තගේ ජන්ම පුරුද්දකි. කොච්චර හොඳක් කීවත්, කළත් පරණ ගතිය මතුවෙයි. අපි එයට සමාව දෙමු. ඒ අනුව අවසාන මොහොතේ ප‍්‍රමාද වී හෝ රණවිරුවන්ට ස්තුති කිරීම ගැන කෘතහස්තට අපේ ස්තුතිය පුද කරමු.එතැනින් නතර විය යුතු නැත. තොප්පිගල කැලෑවක් යයි එදා කීවාට ඔහු රණවිරු දරුවන්ගෙන් සමාව ගත යුතුය. කිලිනොච්චිය මුදාගත්තේ නම් ඉන්ධන මිල අඩු කරන්නැයි කී කතාව ඉල්ලා අස්කර ගත යුතුය.එපමණක් ද නොවේ ලක්ෂ්මන් කිරිඇල්ල කෘතහස්තගේ පෙත්තප්පුය. කියන දේ කියවන්නේය. වරෙක මේ ආතල් දේශපාලනඥයා කීවේ ඕනෑම ගොනෙකුට යුද්ධ කළ හැකි බවයි. රණවිරුවන්ට ප‍්‍රණාමය පුද කළ කෘතහස්ත කළයුත්තේ ඔහුගේ කතාව ඉල්ලා අස්කර ගැනීම පමණක් නොව මීට පසු මෙවැනි ගොන් කතා නොකියන ලෙස අවවාද කොට මුත‍්‍රාබර හැදෙන තරමේ ටොක්කක් ඇනීමය.තවත් දාර සයිස් බඩුවක් සිටී. අපේ කොල්ලන් කිසිදාක මුලතිව් අල්ලා ගනීවි යැයි ඒ මිනිසා සිතුවේ නැත. අලිමංකඩ පැත්ත පළාතේ යන්න බැරි යයි සිතුවේය. කිලිනොච්චිය ප‍්‍රභාකරන් ගෙන් ගැනීම නිකම්ම නිකම් සිහිනයක් යැයි සිතුවේය. ප‍්‍රභාකරන් කීවේද කිලිනොච්චිය ගැනීම මහින්ද රාජපක්ෂගේ දවල් සිහිනයක් පමණක් බවයි.ඒ නිසාම මෙම බඩ කඳ මහත පුද්ගලයා කීවේ රණවිරුවන් පාමංකඩ අල්ලා අලිමංකඩ ඇල්ලූ බවය. මැදවච්චියට ගොස් කිලිනොච්චියට ගිය බවයි. දැන් ඉතින් රණවිරුවන්ට ප‍්‍රණාමය පුද කළ කෘතහස්ත කළ යුත්තේ පාමංකඩ මැදවච්චිය ගැන කී බඩ කඳ මහත මිනිසාගේ කනෙන් ඇදගෙන ගොස් කිලිනොච්චිය පෙන්වීමය. අලිමංකඩට ගෙන යාමය.ප‍්‍රජාතන්ත‍්‍රවාදී අයිතීන් ගැන කතා කරන කෘතහස්ත ඔහු කළ තවත් මෝඩ කතාවක් ද ඉල්ලා අස්කර ගත යුතුය. එනම් ආණ්ඩුවට සහ රණවිරුවන්ට උතුර ජයගත හැකි වූයේ සටන් විරාම ගිවිසුම අස්සන් කළ නිසා බවය. සටන් විරාමයේ රඟ දැන් එකින් එක රණවිරුවෝ රටට කියා දෙමින් සිටිති.සටන් විරාම කාලයේ හැදූ ගුවන් පථ හයක් ම අල්ලා ගත්හ. සන්නිවේදන ජාල, සුඛෝපභෝගී නිවාස, බෝම්බ කම්හල්, ඉන්ධන ගබඩා එකින් එක සොයා ගනිති. එපමණක් නොව සබ්මැරීන් හැදුවේ ද සටන් විරාම කාලයේදීය. උතුර ජයගැනීමේ මෙහෙයුම් දුෂ්කර වූයේ සටන් විරාම ගිවිසුම නිසා බව කෘතහස්ත දැන්වත් අවබෝධ කරගත යුතුය.මුලතිව් කැලේ කූඩැල්ලන් කකා සිටි ප‍්‍රභාකරන් වීරයකු කළේ ද යූ.ඇන්.පීයේ ජාතිවාදී උන්මාදය නිසාය. 1983 කළු ජූලිය නිසාය. කොටි සිරකරුවන් එජාපයේ එක් ජාතිවාදී නායකයකුගේ ජාතිවාදී උන්මාදය නිසා අමු අමුවේම ඝාතනය කළ නිසාය. ඒ නිසා කෘතහස්ත කළයුත්තේ මෙතෙක් කළ සියලුම මෝඩ ප‍්‍රකාශ වෙනුවෙන් රණවිරුවන්ගෙන් මෙන්ම සමස්ත ජාතියෙන්ම සමාව ගැනීමය.මෙහිදී අපට තවත් සිද්ධියක් මතක් වෙයි. යුද ජයග‍්‍රහණ ගැන රණවිරුවන්ටත්, ජනාධිපතිතුමාටත්, ප‍්‍රණාමය මුලින්ම පුද කළ එක්සත් ජාතික පාක්ෂිකයා රුක්මන් සේනානායක මහතාය. එක් දිනක් පාර්ලිමේන්තු ආලින්දයේදී රනිල් වික‍්‍රමසිංහ මහතාට රුක්මන් සේනානායක මහතා මුණගැසුණේය.”ආ රුක්මන් මොකද ඔයා මහින්ද රාජපක්ෂට ස්තුති කළේ” රනිල් ඇසුවේය.”එතුමාට නැතිව වෙන කාට ස්තුති කරන්නදැ”යි රුක්මන් ඇසුවේය.රනිල් කට පියාගෙන යන්නට ගියේය.මධ්‍යම සහ වයඹ පළාත් සභා මැතිවරණය දැන් අත ළඟය. ජනාධිපති මහින්ද රාජපක්ෂ මහතා බරටම වැඩය. සියලු රාජකාරි මැද මැතිවරණ ප‍්‍රචාරක වැඩ කටයුතුවලද නියැලී සිටී. ඔහු මේ වනවිට නෝවුඩ්, නාඋල, හලාවත මැතිවරණ රැස්වීම් තුනක් අමතා හමාරය. ජනාධිපති රාජපක්ෂ මේ සියලු දේ කරන්නේ තමන්ගේ සන්ධාන අපේක්ෂකයන් දිනවන්නටය.එහෙත් කෘතහස්ත සියලු උප්පරවැට්ටි යොදන්නේ මධ්‍යමට ඉදිරිපත්වී සිටින අපේක්ෂක එස්.බී.දිසානායක පරාජය කරන්නටය. පළාත් සභා මැතිවරණය පෙබරවාරි 14 වැනිදාය.ප‍්‍රචාරක රැස්වීම් පෙබරවාරි 12 දා අවසන් වෙයි. එක්සත් ජාතික පක්ෂයේ නායක, විපක්ෂ නායක කෘතහස්තගේ ප‍්‍රථම රැස්වීම පෙබරවාරි 02 වැනි දාය. ඒ කියන්නේ සමස්ත ප‍්‍රචාරක රැස්වීම් සඳහා වෙන්කර ඇත්තේ දින දහයක් පමණි.කෙසේ හෝ කෘතහස්ත සියලු දේ පසෙක තබා මාලදිවයින බලා ගියේය. තනිවම නොවේ. සාගල රත්නායක සමඟය. පාක්ෂිකයෝ මොන මොනවා දෝ කියති. කෘතහස්ත කියන්නේ තමන්ට මාලදිවයිනේ ජනාධිපතිගෙන් විශේෂ ආරාධනාවක් ලැබුණ බවයි.එහෙත් ඔහු මාලදිවයිනට ගොස් මුණගැසුණේ හිටපු ජනාධිපති ගයුම් මහතාය. කල්මරන්නට කෘතහස්ත මාලදිවයිනට පැන යාම ගැන එස්.බී.ට මල පැන තිබේ.”ඔය යකා මහනුවරට ආවොත් මට දැන් තියෙන ඡන්ද ටිකත් නැතිවේවි. ඕන මඟුලක් කරගත්දෙන්” යයි එස්.බී. සිය සගයන්ට කීවේය.කෘතහස්ත මාලදිවයිනේය. මාධ්‍ය ඒකකයේ ප‍්‍රධානියා වන කලවැදි චින්තක බොරු ආරක්ෂක ප‍්‍රශ්නයක් මවාගෙන සිංගප්පූරුවට ගියේය. එදා වේල විග‍්‍රහය ලියන උපුල් ජෝසප් මේ දිනවල රැකියාව කරන්නේ ද සිංගප්පූරුවේය. ඔහු කරන්නේ ඉන්ධන ගබඩාවක තෙල් ගහන එකය. ඔහු මෙවර එදා වේල විග‍්‍රහයට ලියා එවා ඇත්තේ එදා මෙදා මාධ්‍ය නිදහස ගැනය. සිංගප්පූරුවට ගිය කලවැදි චින්තක උපුල්ට දුරකථන ඇමතුමක් දුන්නේය.“මචං මේ පළාත් සභා දෙකෙන්ම ලොක්කා ඇන ගන්නවා. උඹ හොඳ වෙලාවට පැන ගත්තේ. ඔය පැත්තේ ෂෙඩ් එකක ජොබ් එකක් හොයා ගන්න බැරි ද”“ඇයි මල්ලි උඹ මෙහේ එන්න ද අහන්නේ” උපුල් ප‍්‍රශ්න කළේය.චින්තක - හැමදාම ලොක්ක ළඟ ඉඳල වැඩක් නෑ. මඩ ජයතුංගයි මමයි හැමදාම කරන්නේ මඩ කන එක තමයි පාරේ යන්නත් බෑ. කිංඩිය දානවා. අපි කියන කරන හැමදේම මාණික්‍ය දන්නවා. මටත් පුළුවන් නම් ජොබ් එකක් හොයල දීපන්. අපි මහ කරුමයක් තමයි ගෙවන්නේ. මලික් ගෙනුත් දැන් කිසිම සපෝට් එකක් නැහැ. ඒ හින්දා මට ර්‍ථචපබ ඊඪථඥ බ්ධඡ එකක් බලාපං.එතැනින් නොනැවතුන කලවැද්දා තවදුරටත් මෙසේ කියා ගෙන ගියේය.“මම ඉන්නේ ආණ්ඩුවේ ගේක. කෘතහස්ත කියන හින්දා අපි මහින්දටයි - ආණ්ඩුවටයි මඩ ගහනවා. මෙහෙම යනකොට ගෙදරින් යන්නත් වේවි. ජනාධිපතිට මඩ ගහන්න එපා කියල ගෑනි හැමදාමත් බර බරේ.කෘතහස්ත කියන්නේ දිගටම තදේට මඩ ගහන්න කියලා. උපුල් දැන් මට ලියවෙන්නෙත් නැහැ. මේ ලොක්කට වැඩ කරල තේරුමක් නැහැ. ඒ නිසා ජොබ් එකක් බලාපන් කෝ.එ පමණක් නොවේ තමන්ට දේශපාලනෙන් ඉවත් වීමට අල් දෙනියේ මාමා බල කරන බව ද කීය. සමන් අතාවුද තමන් කපන්න හදන බවත් කීය. “ඒක අලුත් ගේමක්” චින්තක කීවේය.මාලදිවයිනේ සිට පැමිණි විගසම කෘතහස්ත රාලහාමිගේ මාධ්‍ය නඩය කැඳවීය. කේම්බි‍්‍රජ් ටෙරසයට කට්ටිය පැමිණියේය. එහිදී සමන් අතාවුද මෙසේ කීය.“නායකතුමනි, යුද්ධය ජය ගෙන අවසානයි. දැන් ඉතින් රණවිරුවන්ටයි ආරක්ෂක ලේකම්ටයි ස්තුති කරලා ප‍්‍රකාශයක් නිකුත් කරන්න.මඩ ජයතුංග සහ යුදගිනි දුමින්ද එයට තරයේ විරුද්ධ වූහ. කලවැදි චින්තක ශී‍්‍ර ලංකාවට පැමිණියේ ද එදිනමය. ඔහු කිසියම් කලකිරීමකින් නිහඬව සිටියේය. සෙල් මලික් මාධ්‍ය නඩේට ගෙවන වැටුප ද කපා හැර ඇති බව ද වාර්තා වෙයි.දුමින්ද කට ඇරියේය. හමුදාව ඔය විදියට එක එක ප‍්‍රදේශ තමන්ගේ පාලනයට ගත්තත් හෙට අනිද්දා ප‍්‍රභාකරන් ළඟදීම හොඳ වැඩක් දෙන බව ඔහු කීවේ ය. මේ ගැන තමා ‘ඉරිදා ලංකාදීපය’ට ලියූ විග‍්‍රහය අංගොඩ සිට එන යුද උන්මාදක රණතුංග කපා දැමු බවත් දුමින්ද කීවේය. මෙය ඇසූ කෘතහස්තට අසූහාර දාහට නැග්ගේය. ඔහුට අවශ්‍ය දුමින්ද ලියන විග‍්‍රහය අඩුවක් නැතිව පළකර ගැනීමය. රණතුංග දැඩි වෛරයකින් පසුවෙයි.මෙහිදී මඩ ජයතුංග ද අදහසක් පළ කළේය. ඔහු කීවේ තමන් ලියන සම්මුඛ සාකච්ඡා සහ දේශපාලන තීරු රණතුංග කපන බවයි. කර්තෘ ඒ ගැන නිහඬව සිටින බවයි.ඉවසාගෙන සිටි චින්තක කීවේ රණතුංග කන්තෝරුවේ හැමෝගේම බයිට් එකක් බවට පත්වී තිබෙන බවයි.මෙහිදී උගුර පෑදූ කෘතහස්ත “තමුසෙල කලබල නොවී ඉන්නවා. අපට බාධා කරන ඔය දෙතුන් දෙනාට රතු ලයිට් පත්තු කරලයි තියෙන්නේ. රන්ජිත් විජයවර්ධනට මම සියලු දේ වාර්තා කරලයි තියෙන්නේ” යයි කීය.මෙය ඇසූ කලවැද්දා ජයතුංග රහසේ කීවේ “බම්බුව තමයි හැමදාම රන්ජිත්ට කියනවලු. ඒත් කිසිම ඇක්ෂන් එකක් නෑ. ලොක්කා බලු වෙලා ඉන්නේ” යනුවෙනි.මේ අතර පළාත් සභා මැතිවරණයේ රහස් වාර්තාව කෘතහස්තට ගිය සතියේ ලැබුණි. එම වාර්තාව කියා සිටියේ ඡන්දය පවත්වන මැතිවරණ කොට්ඨාස හතළිහෙන් තුනක් හැර අනිත් සියලුම ආසන එක්සත් ජාතික පක්ෂය පරාජයට පත්වන බවයි. මේ වාර්තාව කියැවූ කෘතහස්තගේ මුවට නැගුණේ උපහාසාත්මක සිනාවකි.“අපේ අනාගත ජනාධිපති මධ්‍යම පළාත් සභාව දිනයි වගේ” එසේ කෘතහස්ත සිනාසෙමින් කීවේ ඡන්ද සමීක්ෂණ වාර්තාව අනුව එස්.බී. පරදින නිසාය.“වාචාල කටක් තිබුණට ඡන්ද දිනන්න බැහැ” ජයතුංග අලගු තැබීය.‘සන්ඩේ ලීඩර්’ කර්තෘ ඝාතනයත් උපාලි තෙන්නකෝන්ට පහරදීමත් නිසා සියලුම කර්තෘවරුන්ට ආරක්ෂාව දීමට ජනාධිපතිතුමා පියවර ගත්තේය. මෙම පියවර ගත්තේ කර්තෘවරුන් අරලියගහ මන්දිරයට කැඳවාය. පොලිස්පති ද එහි සිටියේය.ජනාධිපති මෙසේ කර්තෘවරුන්ට ආරක්ෂාව දීමට ගත් තීරණය ගැන කෘතහස්ත සිය අදහස් පළ කළේය.“ආරක්ෂාව අරගෙන තියෙන්නේ කිසිම තර්ජනයක් නැති එකම මිනිහෙක් විතරයි. ඔය මිනිහ බොරු පම්පෝරිකාරයෙක්. ගමේ මිනිසුන්ට එයාගෙ ලොකුකම පෙන්වන්න ඔය පත්තර කාරයා ආරක්ෂාව අර ගත්තේ” එසේ කෘතහස්ත කීවත් පම්පෝරි කාරයා කවුදැයි කීවේ නැත. එහෙත් ඒ කර්තෘට කෘතහස්ත අකැමැති බව නම් පැහැදිලි විය.“සිරි රණසිංහ, ගාමිණි සුමනසේකර, සිංහ රත්නතුංග, අඩුම වශයෙන් මහින්ද අබේසුන්දරවත් ආරක්ෂාව අරන් නැතිලු නේදැයි කියමින් කෘතහස්ත පිටව ගියේ සමන් අතාවුද සමඟය.කෘතහස්ත ඡන්ද සටන අමතක කොට සිටියත් මහාරාජාට සිරස අමතක නොවේ. ඔහු සිටින්නේ දුක සේ ය. ඔහු දුක සේ කල් ගෙවන බව කියති. මහජනතාව සිරසට යවන එස්.එම්.එස්. එකට රුපියල් දහයක් වැය වන බව කවුරුත් දන්නේ නැතිලු. මහාරාජා දැන් සිය ගෝල බාලයන්ට පාන් බට්ටන් ලෙස සලකනවාලු.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=ab0902013</link>
    <topic>මේ හමුදා ජයග‍්‍රහණ ප‍්‍රජාතන්ත‍්‍රවාදය අගයන අප කාටත් සතුටක්</topic>
    <author>සංවාදය - බුද්ධිකා බ‍්‍රහ්මණගේ ඡායාරූප - දුෂ්මන්ත මායාදුන්නේ</author>
    <content>මට පාර්ලිමේන්තුවේ තුනෙන් දෙකක් අරගෙන දෙන්නරනිල් නිල් වෙයිරනිල් බයිලා කියයිමේ හමුදා ජයග‍්‍රහණ ප‍්‍රජාතන්ත‍්‍රවාදය අගයන අප කාටත් සතුටක්සන්ධානයට 64% වැඩි ජයක්සන්ධානයේ මහජන රැළිය අද හඟුරන්කෙත දීද්‍රවිඩ එක්සත් විමුක්ති පෙරමුණේ නායක- වී. ආනන්ද සංගරීමෙරට දේශපාලනයේ ගාන්ධි ලකුණ වී. ආනන්ද සංගරි මහතායි. බෙදුම්වාදය මෙන් ම ත‍්‍රස්තවාදය හෙළා දකින ඔහු අවධාරණයට ලක් කරන ප‍්‍රධානතම කරුණක් වෙයි. ඒ “සිංහල දෙමළ මුස්ලිම් සහෝදරයින්ට වෙන් නොවූ රටක සහජීවනයෙන් ජීවත්වීමට කිසිදු බාධාවක් නොමැතිය” යන්නයි.රටටම සාමයේ කිරි ඉතිරෙන දිනය ආසන්න වෙමින් පවතී. දකුණේ මෙන් ම උතුරේ වෙසෙන සිංහල, දෙමළ, මුස්ලිම් ජනයාට තිරසාර සාමයක් ළඟා කරගත හැකි මඟ පිළිබඳ වී. ආනන්ද සංගරී මහතා මෙසේ අදහස් දක්වයි.ඉතිහාසය නැවත නැවත ප‍්‍රතිනිර්මාණය වේ යයි අදහසක් තිබෙනවා. ඒත් මේ වසර 25 ක යුද ඉතිහාසය නැවතත් ඇති නොවිය යුතුයි.මේක ඉතාමත් වගකීමෙන් කි‍්‍රයා කළ යුතු අවස්ථාවක්. එකම වරද නැවත නැවත නොවීමට නම් වරද කුමක්දැයි අපි හොඳින් හඳුනාගත යුතුයි. යටත් විජිත කාලයේ අධිරාජ්‍යවාදී පාලකයන්ට වුවමනා වුණේ මෙරට ජාතීන් අතර භේදයක් ඇති කර පොදුවේ ඔවුන්ගේ පරිපාලනයට එල්ලවන විරෝධය නැති කර ගැනීමටයි.ඒ උගුලට අපගේ ජනතාව ගොදුරු වුණේ නෑ. නිදහසින් පසුව 56 වනතුරුත් මෙරට සිංහල දෙමළ ජනතාව සහජීවනයෙන් ජීවත් වුණා. 56 දී සිංහල භාෂාව පමණක් රාජ්‍ය භාෂාව කිරීමෙනුයි මේ අර්බුදයේ මූල බීජය ඇති වුණේ.එස්.ඩබ්ලිව්.ආර්.ඩී. බණ්ඩාරනායක මහතා හොඳ දේශපෙ‍්‍ර්මියෙක්. ඔහුට සිංහල භාෂාව රාජ්‍ය භාෂාව කිරීමට අවංක වුවමනාවක් තිබුණේ නෑ. මට මතකයි ඔහු ශ‍්‍රී ලංකා නිදහස් පක්ෂය ආරම්භ කිරීමෙන් පසුව යාපනයේ නගර ශාලාවේ රැස්වීමක් පැවැත්වූවා. ඒ වනවිට මට අවුරුදු 16 ක් 17 විතර ඇති. එන්. නඩරාජා මහතාත් එහි සමලේකම්වරුන් ලෙස කටයුතු කළා.ඔවුන් එහිදී පැහැදිලි තීරණයක් ගත්තා. ඒ ස්වභාෂා රාජ්‍ය භාෂා කිරීමට. ඒ අනුව සිංහල, දෙමළ භාෂා රාජ්‍ය භාෂා විය යුතුව තිබුණා. නමුත් පසුව දේශපාලන තරගකාරීත්වය හමුවේ සිංහල භාෂාව රාජ්‍ය භාෂාව කිරීමේ සටන් පාඨය ඉදිරියට පැමිණියා. ඒ වෙලාවේ ඔහුට අවශ්‍ය වූයේ කුමන සටන් පාඨයක් ඉදිරියට ගෙන හෝ බලය ලබාගැනීමටයි. පාලකයින්ගේ බල වියරුව දිගින් දිගටම සිදුවූවා.සිංහල රාජ්‍ය භාෂාව වීමෙන් පසුව සිදුවූ කනගාටුදායක දේ තමයි යාපනේ පාසල්වල එතෙක් පැවති සිංහල දෙමළ සහජීවන අධ්‍යාපනය නැතිවීම. ඒ කාලේ දකුණේ බොහෝ අය යාපනයේ පාසල්වල ඉගෙනුම ලැබුවා.යාපනේ අය දකුණට ආවා. යාපනය හාඩි විද්‍යාලයය හරිම ජනප‍්‍රියයි, හිටපු ඇමැති, මෛති‍්‍රපාල සේනානායක, හිටපු කතානායක කේ.බී. රත්නායක වගේ අය ඉගෙන ගත්තේ යාපනයේ. දකුණේ පාසල්වලත් දෙමළ ගුරුවරු ඉගැන්වූවා.මම, මගේ අයියා මුල්කාලීනව ගුරුවරු. මම ඉගැන්වූයේ මීගමුවේ පාසලක මගේ අයියා නෙළුම්දෙණිය මහා විද්‍යාලයේ ඉගැන්වූවා. ජේ.ආර්. ජයවර්ධන මහතා 1977 දී බලයට පත්වීමත් සමඟ මේ අර්බුදයේ උච්චතම අවස්ථාව ගොඩනැගුණා. හයෙන් පහක අතිවිශාල බලයක් සමඟ බලයට පත් ජේ.ආර්. ජයවර්ධන මන්තී‍්‍රවරුන්ගේ දින නැති ඉල්ලා අස්වීමේ ලියුම් සාක්කුවේ දමාගනයි සිටියේ.ඔහුට තිබුණු අසීමිත බලයත් සමඟ විපක්ෂයේ ඉතිරි වූයේ මන්තී‍්‍රවරු කීප දෙනායි. ඔහු ඒ අසීමිත බලතල අයථා අන්දමින් යොදා ගැනීම හේතුවෙන් ම 1983 කළු ජූලිය ඇති වුණා.ඔහු ඡන්දයෙන් පත්වූයේ වසර 6 කට පමණක් වුවත් නැවතත් ජනමත විචාරණයක් මගින් වසර 6 කට කාලය දික් කරගත්තා. මම පාර්ලිමේන්තුවට ආවේ 1970 දී කිලිනොච්චි දිස්ති‍්‍රක්කයෙන්. ඒ අවස්ථාවේ මා ඇතුළු අප පක්ෂයේ මන්තී‍්‍රවරු 17 දෙනෙක්. පාර්ලිමේන්තුවෙන් ඉවත් වූවා.මේ ඉවත්වීමට ප‍්‍රධාන වශයෙන් බලපෑවේ හය වන ව්‍යවස්ථා සංශෝධනයයි. ඇත්තෙන් ම අපි පාර්ලිමේන්තුවෙන් ඉවත් කිරීම සඳහාමයි ඒ සංශෝධනය ගෙන ආවේ.ඒ වෙලාවේ කිසිවෙක් දූරදර්ශීව කටයුතු කළේ නෑ. හයවන ව්‍යවස්ථා සංශෝධනය මගින් ජේ.ආර්. ට වුවමනා වුණේ. රට බෙදීමට කිසිදු අන්දමක සහයෝගයක් නොදෙන බවට පාර්ලිමේන්තු මන්තී‍්‍ර වරයකු වශයෙන් දිවුරුම් ලබාගැනීමයි. අද ඒ දිවුරුමෙන් රජයේ සෑම නිලධාරියෙක් ම බැඳී සිටිනවා. අද පාර්ලිමේන්තුවේ සිටින ටී.එන්.ඒ. මන්තී‍්‍රවරුන් කිසිදු ගැටලුවකින් තොරව ඒ දිවුරුම ලබාදෙනවා.නමුත් 1983 දී අපි ඓතිහාසික වරදක් කරගත්තා ඒ තමයි පාර්ලිමේන්තුවෙන් ඉවත්වීම. ඒ ඉවත්වීම නිසාම උතුරු නැෙඟනහිර දෙමළ දේශපාලන නියෝජනයක් නැති වුණා. ලාංකේය ප‍්‍රජාතන්ති‍්‍රක දේශපාලන රාමුවෙහි දෙමළ ජාතියට ඉඩක් නැතිය යන පණිවිඩය ඉතාමත් ඉක්මනින් සමාජගත වුණා.මම එක උදාහරණයක් කියන්නම් මම පාර්ලිමේන්තු මන්තී‍්‍රවරයකුව සිටින කාලයේ කිලිනොච්චි ප‍්‍රදේශයේ රාති‍්‍රයට යනවිට මගේ වාහනයේ ලයිට් එළිය දුටු පමණින් පාර අයිනේ කල්ලි ගැහුණ තරුණයන්, ආචාර කර පාරෙන් ඉවත් වෙනවා.සමහර විට ඔවුන් කාඩ් සෙල්ලම් කරමින්, පාර මැදට වී ඉඳීම පුරුද්දක්, පාර්ලිමේන්තුවෙන් ඉවත් වූ දා සිට මා ඇතුළු ඒ මන්තී‍්‍ර පිරිසට මේ ආයුධ සන්නද්ධ කණ්ඩායම්වල තුවක්කු බලයට හිස නමන්න වුණා.මුල් කාලීනව ටෙලෝ ඊපීආර්එල්එෆ් ප්ලොට්, ආදී සංවිධාන ගණනාවක් තිබුණත් ඒ සියල්ල විනාශ කරමින් ප‍්‍රභාකරන් කියන ඒකාධිපතියා මතු වුණා. වෙනම රාජ්‍යයක් තැනීමේ ඔහුගේ ව්‍යායාමයෙන් කුමක්ද ඉතිරි වූයේ? කනගාටුදායක මතකයක් විතරයි. මේ රටේ ඉතාමත් සශ‍්‍රීක ප‍්‍රදේශයක් වූ යාපනය අමු සොහොනක් බවට පත් වුණා.යුද්ධය නිසා සිංහල දෙමළ ලක්ෂයකට අධික ජීවිත ගණනක් අහිමි වුණා. වැන්දඹුවන්, අනාථයින්, සරණාගතයින් දහස් ගණනක් ඇතිවුණා. මේ අමිහිරි අතීතයටත් වර්තමානයටත් නැවතීමේ තිත තැබීමට නම් අප හැම කෙනකුම පටු කල්පනාවන්ගෙන් ඈත්වී වගකීමෙන් යුතුව සිතිය යුතුයි.පසුගියදා රජයේ හමුදා කිලිනොච්චි ප‍්‍රදේශය මුදාගත්තා. ඔබ ගේ නිවහන ඇත්තේ එහි 2001 වර්ෂයේ ඔබ එම ප‍්‍රදේශයෙන් ඡන්ද 36000 ක් ලබාගෙනයි පාර්ලිමේන්තුවට පැමිණියේ, එබඳු පුද්ගලයකු වන ඔබටත් මෙතෙක් කලක් ඔබගේ නිවෙසට යා නොහැකිවයි සිටියේ, අද ඒ අවස්ථාව උදා වී තිබෙනවා.හමුදා ජයග‍්‍රහණ මේ රටේ ප‍්‍රජාතන්ත‍්‍රවාදය අගයන සිංහල, දෙමළ, මුස්ලිම් කාටත් සතුටක්. එල්.ටී.ටී.ඊ පාලනය නිසා උපන් ගමට, උපන් නිවෙසට යා නොහැකිව සිටි මා මෙන් දහසකුත් දෙමළ වැසියන්ට සතුටක්.මගේ අම්මගේ ගම නාච්චිවේලි. තාත්තා කයිට්ස්. මගේ නිවෙස තිබෙන්නේ කිලිනොච්චියේ ඒ - 9 පාර අසලමයි. අපි කවුරුත් කැමැතියි අපේ ගෙදර නිදහසේ ජීවත් වෙන්න. අද දකුණේ වගේ ම වතුකරයේ ජීවත්වන දෙමළ වැසියන් තමන්ගේ නිවෙස්වල ඉතාමත් නිදහසේ ජීවත්වෙනවා. එල්.ටී.ටී.ඊ. ඒකාධිපතිත්වය ඇති පළාත්වල ජනයාටයි වාසස්ථාන අහිමි වුණේ.මම අවසන් වතාවට මගේ නිවසට ගියේ 2004 දීයි. එදා ගෙදරට ගියවිට මට හරිම වේදනාවක් ඇති වුණා. ගෙදරින් පිටවන විට මා මෙහෙ රැගෙන ආවේ පොත්පත් ටිකක් විතරයි. ගෘහ භාණ්ඩ වටිනා පොත්පත් රාශියක් එහි තිබුණා. නමුත් මම නැවත එහි යනවිට ඉතිරි වී තිබුණේ බිත්ති හතර විතරයි.වහලයේ ෂීට් පවා එල්.ටී.ටී.ඊ. ය අරගෙන ගිහින්. මගේ ගේ වටේම තියෙන්නේ අඹ ගස්. මම හිටවපු අඹ පැළ දැන් ලොකුවෙලා. මම හිතනවා දැන් ඒ ගස් ඵලදරා ඇති. මා සිටවූ අඹ ගස්වල ගෙඩියක රස බලන්නට තවමත් මට නොහැකි වුණා. මම හිතන්නේ කිසියම් දවසක මිය යා යුත්තේ මගේ නිවසේදීයි.මම ඉස්සර ඒ - 9 පාරේ දවසකට යන ලොරි ගාන ගණන් කරනවා. මාළු ලොරි, අඹ, අල, මිදි, සිමෙන්ති, පුරවපු ලොරි දවසට සිය ගණනන් යාපනේ සිට එනවා. යාපනේ අඹ වලට, මිදි වලට දකුණේ අය හරිම කැමතියි. ඒවා හරිම රස නිසා. මේ පරිසරය මොන තරම් සුන්දරව තිබුණ ද එදා? ඒ තරම්ම ;පාළව සශ‍්‍රීකයි. මාළු, කරවල, කර්මාන්ත, සත්ව පාලනය, අධ්‍යාපනය මේ සියල්ල ඉතාමත් උසස් මට්ටමක තිබුණා.යුද්ධයෙන් ඒ හැම දේමත් නැති වුණා. ඒ බිඳ වැටුණු ආර්ථිකය වගේ ම අහිමි වූ සංස්කෘතික වටිනාකම් නැවත ගොඩනැගීමේ අභියෝගය අප ඉදිරියේ තිබෙනවා. අදත් දකුණේ සිංහල දෙමළ ජනතාව ඉතාමත් සහජීවනයෙන් ජීවත් වෙනවා. ඒ වගේ ම ඒ ඒ ජාතීන්ට අනන්‍ය වූ සංස්කෘතික වටිනාකම් ආරක්ෂා වී තිබෙනවා.සිංහල දෙමළ සාමාන්‍ය ජනයා කවදත් සහජීවනයෙන් ජීවත් වුණා. මම අත්දැකීමෙන් ම එය දන්නවා. වසර 25 ක යුද ඉතිහාසය පුරාම දකුණේ සාමාන්‍ය වැසියන් ඇවිස්සීමට එල්.ටී.ටී.ඊ. ය කොපමණ දේවල් සිදු කළ ද බස්වල, කෝච්චිවල, අහිංසක වැසියන් කී දෙනෙක් බිලිගත්තා ද? නමුත් සාමාන්‍ය ජනතාව එයින් කිපුණේ නෑ.මට හරිම සතුටුයි සිංහල පාසල් දරුවන් වගේ ම විශ්වවිද්‍යාල ළමයින් ගැන. ඔවුන් කිසිම අවස්ථාවක ජාති භේද අවුස්සා කටයුතු කර නෑ. නමුත් එල්.ටී.ටී.ඊ. ය පාසල් ළමයින්ගේ මෙන් ම විශ්ව විද්‍යාල ශිෂ්‍යයින්ගේ මනස විකෘති කරලා.යාපනේ ළමයින් පේරාදෙණිය විශ්වවිද්‍යාලයට ඇවිත් ඉගෙන ගත්තත්, දකුණේ ළමයින් යාපනය විශ්වවිද්‍යාලයට ඇවිත් ඉගෙන ගැනීමේ වාතාවරණයක් නෑ එල්.ටී.ටී.ඊ. ය විසින් විකෘති කරන ලද සමාජ දේහය යළි ගොඩ ගැනීම අපි හැමගේම වගකීමක්. දේශපෙ‍්‍ර්මීත්වය ගැන මම මුලින්ම ඉගෙන ගත්තේ මගේ තාත්තගෙන් ඔහු විදුහල්පතිවරයෙක්. ඔහු එය මට ඉගැන්වූයේ ඉංග‍්‍රීසි කවියකින්. එහි සිංහල තේරුම.“හුස්ම වැටෙන යම් මිනිසෙක් වේද ඔහු උපන් රටට ආදරෙයි. එසේ නැත්නම් ඔහු හදවතක් නැත්තෙකි.”රට කියන වචනයෙහි භූමිය ගැන වගේ ම එහි ජීවත්වන මිනිසුන්, ගහ කොළ, සතා සිවුපාවුන් සියල්ල අයිතියි. අපි රටට ආදරෙයි කියන්නෙ මේ සියල්ලටම ආදරෙයි යන්නයි. එහෙමනම් රටේ ජීවත්වන හැමටම ආදරය කරන පුද්ගලයායි සැබෑ දේශපේ‍්‍රමියා වන්නේ.පසුගියදා ආර්. සම්බන්දන් මන්තී‍්‍රතුමා පාර්ලිමේන්තුවේ ප‍්‍රකාශයක් කළා “යුද්ධය වහා නැවැත්විය යුතුයි යුද්ධය නිසා සාමාන්‍ය දෙමළ වැසියන්ට සිදුවන අනතුරු වැඩිවී ඇතැයි යනුවෙන්”?පාර්ලිමේන්තුවේ සිටින ටීඑන්ඒ මන්තී‍්‍රන් අතරින් වැඩි පිරිසක් එල්ටීටීඊ හිතවාදීන් සම්බන්දනුත් ඔවුන්ගෙන් කෙනෙක්. එල්ටීටීඊය සටන් විරාමය දහස් වාරයක් කඩ කළා. ඔවුන් කිසි විටෙකත් අවංකව සාකච්ඡාවලට එකතු වූයේ නෑ. අවසානයේ මාවිල්ආරු අමුණ වසා රජය යුද්ධයකට ඈඳ්‍රගත්තා. නීත්‍යනුකූල රජයකට ත‍්‍රස්තවාදය වැළැක්වීමට අයිතියක් තියනවා.නමුත් එල්ටීටීඊය ඒ වගේ ද? ඔවුන්ගේ ක්ලේමෝ නිසා සාමාන්‍ය ජනතාව මැරෙන්නේ නැද්ද? සිංහල ගම්මානවලට වැදී ළමයින්, ගැබිනි මව්වරුන්, වියපත් පුද්ගලයින් අමු අමුවේ කපාකොටා දැමු අවස්ථා කොතෙක් තියෙනවාද? කැබිතිගොල්ලෑව බස් බෝම්බයෙන් අතදරුවන්, පාසල් ළමයින් කාන්තාවන් කී දෙනෙක් මැරුණ ද? යුද්ධය නිසා සාමාන්‍ය ජනතාවට අනතුරු සිදුවන්නේ එල්ටීටීඊයේ වැරැදි කි‍්‍රයාකලාපය නිසාමයි.මම සම්බන්දන් ගෙන් අහනවා ආණ්ඩුවෙ ගුවන් ප‍්‍රහාර වැරැදියි නම් එල්ටීටීඊයේ ගුවන් ප‍්‍රහාර හරි ද කියලා. හමුදා ප‍්‍රහාරවලට මුහුණ දෙන්න බැරිව දිගින් දිගටම පසුබැස ගිය එල්ටීටීඊය ඔවුන්ගේ ප‍්‍රදේශවල ජීවත්වූ ජනතාවත් රැගෙනයි පලා ගියේ. අද වන විට පුඩුකුඩුඉරිප්පු කියන කුඩා ගමේ දෙලක්ෂ පනස්දහසක් විතර ගාල්කරගෙන ඉන්නවා.විසිපස්වසරක යුද ඉතිහාසයේදී එල්ටීටීඊයට කන්න දුන්නේ රජයයි. ඒ ප‍්‍රදේශවල ජනයාට ආහාර යැවුවේ රජයයි. අද ඒ ප‍්‍රදේශවල ජනතාවට කෑම නැතිවී තිබෙන්නේ රජයේ වරදින් නෙමෙයි. එල්ටීටීඊය ඔවුන් බලහත්කාරයෙන් රඳවාගෙන සිටින නිසයි.සම්බන්දන් මන්තී‍්‍රතුමාට වගේ ම තමිල්නාඩු මහඇමැති කරුණානිධිටත් මම කියන්නේ යුද්ධය නවත්වන්න, සටන් විරාම ලබා දෙන්න කියා නොඉල්ලා ලංකාවේ සිදුවන සැබෑ තත්ත්වය හඳුනාගන්නා ලෙසයි. පුඩුකුඩුඉරිප්පු කියන්නේ කුඩා ගමක්.ගමේ තියෙන්නේ කුඩා රෝහලක්. පසුගිය දිනවල එහි මවුවරුන් 250 කට දරුවන් ලැබුණු බව කියවෙනවා. එයින් තේරෙන්නේ ඒ ප‍්‍රදේශයේ දෙලක්ෂ පනස්දහසක් පමණ ජනයා ජීවත්වන බවයි.එල්ටීටීඊ අණට කීකරුව පලායන ඔවුන් මේ ලොව සිටින අන්ත අසරණම පිරිසක් ලෙසයි ඒ යන්නේ. ඔවුන් ඇති දැඩි කළ හරක්, කුකුළෝ, එළුවෝ, ගෙවල් දොරවල් හම්බ කරගත් සියල්ල දමා ඇඳුම් කඩමල්ලත්, අතට අහුවෙන දෙයක් විතරයි අරගෙන යන්නේ.පුංචි ප‍්‍රදේශයකට ගාල්වුණ මේ විශාල පිරිසට වතුර කොහෙන්ද? කෑම හදාගන්නේ කොහොමද? එල්ටීටීඊ තුවක්කු බලයෙන් ඔවුන් අන්ත අසරණ වෙලා.සම්බන්දන් කියන විදිහට අතුරුදන්වීම්, කප්පම් ගැනීම් කවුරු කළත් වැරැදියි. එල්ටීටීඊය ඒවා නිරන්තරයෙන්ම සිදුකළා. කුමන පාර්ශවය එවැනි දේවල් සිදුකළත් ඒවා වැරදියි. ප‍්‍රජාතන්ත‍්‍රවාදය මුළුමනින්ම වනසා දමා ඇත්තේ එල්ටීටීඊයයි. දෙමළ ජනතාවට නිදහසේ ජීවත්වීමට නම් නැති කළ යුත්තේ ඒ වියරු ඒකාධිපති පාලනයයි.ඉතාමත් නුදුරු දිනකදී ප‍්‍රභාකරන් ගේ පාලනය මුළුමනින්ම නැතිවීමට නියමිතයි.තව සතියකින් දෙකකින් එබඳු තත්ත්වයක් ඇතිවේයයි මාද විශ්වාස කරනවා. යුද්ධය හැකි ඉක්මනින් අවසන් විය යුතුයි. ආණ්ඩුවට සම්බන්ධවී සිටින ඇතැම් පිරිස් මේ රටට වසර 25 ක 30 ක අතීතයේ වූ විපත හරිහැටි තේරුම් ගෙන නෑ.ඔවුන් හිතන්නේ කොතෙක් කළත් යුද්ධ කළත් කමක් නෑ කියායි. මේ යුද්ධයට සම්බන්ධවී සිටින්නේ පිටිසර පළාත්වල අහිංසක සාමාන්‍ය මිනිසුන්ගේ ළමයින්. යුද්ධය දිගින් දිගටම පැවැතීමෙන් රටක් වශයෙන් අපි දිනෙන් දින අගාධයටයි යන්නේ. යුද්ධය අවසන් කර ස්ථිර විසඳුමක් ලබාදීම සඳහා නායකත්වය ශක්තිමත් කිරීමේ වගකීම රජයට සම්බන්ධ සියලු පාර්ශවයන්ගේ වගකීමක්.යුද්ධය නිසා සිංහල ජාතියට බොහෝ දේ නැතිවූ බව සැබෑවක්. ඒ වගේම අපි උතුරේ ජනතාව ගැනත් හිතන්න ඕන. යුද්ධය නිසා ඔවුන්ට සියල්ලම නැතිවෙලා.ගෙයක් දොරක්, හම්බ කරගත් සියල්ල, රැකියා, කුඹුරු, වතුපිටි, මේ සියල්ල. ඔවුන්ට ඉතිරි වී තිබෙන්නේ අතිශය ප‍්‍රචණ්ඩකාරී සමාජ පරිසරයක්. නූගත්කම, විරැකියාව, මන්ද පෝෂණය, ශාරීරික වගේම මානසික පීඩාවෙන් රෝගී වුවන් පිරි සමාජයක්. අපගේම සමාජයේ කොටසක් වන ඔවුන්ට යථා තත්ත්වයට පැමිණීමට සිංහල සමාජයේ සහයෝගය අත්‍යවශ්‍ය වෙනවා.මේ වන විට යාපන ප‍්‍රදේශය එල්ටීටීඊ පාලනයෙන් මුළුමනින්ම නිදහස්ව තිබෙනවා. අලුතින් දේශපාලනය ඇරැඹූ දකුණේ ඇතැම් දේශපාලකයින් කියන්නේ යාපනයේ ජනතාවට කිසිදු ප‍්‍රශ්නයක් නැති බවයි. නමුත් ඒ මිනිසුන් කොතරම් බයකින් ජීවත් වෙනවාදැයි එහි ගිය විට තේරෙයි. වයිකෝ කැලෑ පාරෙන් ඇවිත් ප‍්‍රභාකරන් හමුවෙලා ඔහුත් සමඟ කෑම කාලා යන්න ගියා.නැදුමරන් සම්බන්දන් එක්ක පාර්ලිමේන්තුවට ඇවිත් පාර්ලිමේන්තුවෙන් කෑම කාලා යන්න ගියා. ලංකාවේ වසර ගණනාවක් පුරා පවතින සංකීර්ණ ප‍්‍රශ්නයක් එසේ සරලව තේරුම් ගත හැකි ද? ඉන්දියාවේ සිට ලංකාවට පැමිණ ප‍්‍රභාකරන් හමුවීමට හැකිනම්, ලංකාවේ පාර්ලිමේන්තුවට යාමට ඉන්දියානුවෙකුට හැකිනම් ලංකාවේ ප‍්‍රජාතන්ත‍්‍රවාදය එයින්ම පැහැදිලි වෙනවා.මේ ඉන්දීය දේශපාලකයින්ට මා කීප වතාවක් ආරාධනා කළා ලංකාවට පැමිණ දකුණේ ජනතාව ජීවත්වන අන්දම දැකගන්න කියලා. නමුත් ඔවුන්ට ඒ සඳහා සැබෑ වුවමනාවක් තිබුණේ නෑ.සෑම තැනකම හමුදාවේ මෙන්ම ඊපීඩීපී මුරපොළවල්, මිනිස්සු කට අරින්නත් බයයි. හමුදාවේ අය මිනිස්සුත් එක්ක ඉතාමත් සුහදයි. මිනිස්සුන්ගේ විශ්වාසය දිනාගෙන කටයුතු කරනවා. නමුත් මිනිස්සු තවමත් ජීවත්වන්නේ හරිම බයකින්.ප‍්‍රජාතන්ත‍්‍රවාදය කියන්නේ කතා කිරිම, විරුද්ධවාදීන් විවේචනය කිරීමට කැමැති තැනක යාමට ඇති නිදහසයි. හමුදාව සාමාන්‍ය ජනතාව සමඟ සුහදව කටයුතු කළත් යාපනය ප‍්‍රදේශයේ ඊපීඩීපී කි‍්‍රයාකාරිත්වය ඊට බාධා ඇති කරනවා.ලංකාවේ අභ්‍යන්තර ප‍්‍රශ්නයකට බලපෑම් කිරීමට උත්සාහ දරන තමිල්නාඩු දේශපාලන නායකයින්ගේ කි‍්‍රයාකලාපය පිළිබඳ ඔබගේ අදහස කුමක් ද?වයිකෝ, නැදුමරන් කියන්නේ දේශපාලන උන්මත්තකයන්. ඔවුන් කිසි දෙයක් හරියට නොදැනයි කතා කරන්නේ. ඔවුන් විසුළු දේශපාලන කී‍්‍රඩාවකයි යෙදී සිටින්නේ. කරුණානිධි මහ ඇමැතිත් මේ විසුළු පුද්ගලයින්ට අනුබල දීම කනගාටුවට හේතුවක්. පවතින තත්ත්වය විසඳ්‍ර ගැනීමට සහායක් ලබාදීමට කරුණානිධිට ඉතා හොඳ හැකියාවක් තිබෙනවා. නමුත් ඔහු එල්ටීටීඊ ප‍්‍රචාරණයන්ට මුලාවී සිටින්නේ.අවසන් විසඳුම ලෙස ඔබ දිගින් දිගටම යෝජනා කළේ පෙඩරල් (සන්ධීය) පාලන ක‍්‍රමයක් පිළිබඳවයි.‘පෙඩරල්’ යන වචනය පාවිච්චි කිරීමට මා අකැමැතියි. මොකද ඇතැම් සිංහල මතධාරීන්ට ඒ වචනය විසයි. ‘ඒකීය’ යන වචනයත් ඇතැම් දෙමළ මතධාරීන්ට විසයි.මා දැන් 76 වියැති වැඩිහිටියෙක්. දේශපාලන ජීවිතයේ විවිධ අත්දැකීම්වලට මා මුහුණ දී තිබෙනවා. ඔබට වැටහෙනවා ඇති මා පටු ජාතිවාදියකු නොවන බවට.යුද්ධයත් ජාතික ප‍්‍රශ්නයත් නිසා රටක් ලෙසින් අත්කරගත හැකිව තිබු ආර්ථික ජයග‍්‍රහණ සියල්ල අපෙන් ගිලිහී තිබෙනවා. යුද්ධය නිසාම පරම්පරා ගණනකට අපි ණයකරුවන් වී තිබෙනවා. දැන් අපි පැහැදිලි විසඳුමකට එළඹිය යුතුයි.මා එහිදී සන්ධීය පාලන ක‍්‍රමයක් පිළිබඳ වඩාත් විශ්වාසය පළ කරනවා. පනස්හයේ සිංහල පමණක් රාජ්‍ය භාෂාව බවට පත්කළේ බණ්ඩාරනායක රජය ඔහුට තිබු ව්‍යවස්ථාව වෙනස් කිරීමේ බලය නිසයි. ඒ අනුව තුනෙන් දෙකක බලයකින් වෙනස් කළ හැකි ව්‍යවස්ථාමය බලයකට යටත් දේශපාලන විසඳුමක් ලබාගැනීම තාවකාලිකයි.ස්ථිරසාර විසඳුමක් ලබාගැනීමට නම් තුනෙන් දෙකක දේශපාලන බලයකින් වෙනස් කළ නොහැකි අන්දමේ විසඳුමක් විය යුතුයි. එස්.ඩබ්ලිව්.ආර්.ඩී. බණ්ඩාරනායක මහතා ඉතාමත් හොඳ මහත්මයෙක්. නමුත් ඔහු පනස්හයේදී ගෙන ආ භාෂා පනත නිසා. මූලික අයිතිවාසිකම් පවා උල්ලංඝනය වූවා. එබඳු දේවල් නැවත සිදු නොවිය යුතුයි.ඉන්දියාවේ පරිපාලන ව්‍යුහය ඉතාමත් හොඳ උදාහරණයක්. තමිල්නාඩුවේ පරිපාලන ව්‍යුහයට සමාන පරිපාලන ක‍්‍රමයකට අනුගතවීමට හැකිනම් දෙමළ ජනතාවට ප‍්‍රමාණවත් යයි මා විශ්වාස කරනවා.අප ගොඩනැගිය යුත්තේ ශී‍්‍ර ලාංකේය බවයි. ජාති, ආගම්, කුල වශයෙන් භේදවීම ඉක්මවා, ශී‍්‍ර ලාංකේය බවට ජාතික ගීයට, ජාතික කොඩියට ගරු කරමින්. ශී‍්‍ර ලාංකේය අභිමානය මතුකිරීම මඟින් රටක් වශයෙන් අපට ඉදිරියට යා හැකියි.සංවාදය - බුද්ධිකා බ‍්‍රහ්මණගේ ඡායාරූප - දුෂ්මන්ත මායාදුන්නේ</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=ab0902015</link>
    <topic>සන්ධානයට 64% වැඩි ජයක්</topic>
    <author>සුනිල් දයා අල්විස්</author>
    <content>මට පාර්ලිමේන්තුවේ තුනෙන් දෙකක් අරගෙන දෙන්නරනිල් නිල් වෙයිරනිල් බයිලා කියයිමේ හමුදා ජයග‍්‍රහණ ප‍්‍රජාතන්ත‍්‍රවාදය අගයන අප කාටත් සතුටක්සන්ධානයට 64% වැඩි ජයක්සන්ධානයේ මහජන රැළිය අද හඟුරන්කෙත දීඅලුත් ම සමීක්ෂණ වාර්තාවකින් කියයිසුනිල් දයා අල්විස්වයඹ පළාත් සභා ඡන්දයෙන් එක්සත් ජනතා නිදහස් සන්ධානයට සියයට හැටහතරක විශිෂ්ට ජයක් හිමි වන බව අලුත්ම සමීක්ෂණ වාර්තාවකින් තහවුරු කැර ඇත.එම පළාත් සභා ඡන්දය පිළිබඳව ඉකුත් සිකුරාදා (30) වනවිට සිදුකැර තිබූ මේ අලුත්ම සමීක්ෂණ වාර්තාව ද අභිබවා ඉදිරි දිනවලදී ජයග‍්‍රහණය මීටත් වඩා ඉහළ මට්ටමට යා හැකි බවද පැවසෙයි.මධ්‍යම පළාත් සභාව ද එක්සත් ජනතා නිදහස් සන්ධානය විශිෂ්ට ලෙසින් ජයග‍්‍රහණය කරන බවද, මේ පළාත් සභාවේ ජයග‍්‍රහණය පිළිබඳව සිදුකරන ලද සමීක්ෂණ වාර්තාවලින් එය කොපමණ දැයි කියන වාර්තා ඉකුත් සිකුරාදා දහවල් වනතුරුම ලැබී නොතිබුණත් එම පළාත් සභාවත් එක්සත් ජනතා නිදහස් සන්ධානය විශිෂ්ට අයුරින් ජයග‍්‍රහණය කරන බව දැනටමත් තහවුරු කැර ඇතැයි ජනමාධ්‍ය අමාත්‍ය ලක්ෂ්මන් යාපා අබේවර්ධන මහතා පවසයි.විපක්ෂය මේ මැතිවරණ දෙකම අතහැර දාලා. එජාපය දැනටමත් පරාදයි. මේ මැතිවරණ දෙකම ජයග‍්‍රහණය කිරීම එක්සත් ජනතා නිදහස් සන්ධානයට කිසිදු බාධාවක් අහසුවක් ඇතිවී නැහැ.මේ මැතිවරණ ව්‍යාපාරයක ප‍්‍රචණ්ඩත්වය අඩුම මැතිවරණ ව්‍යාපාරය මේ මැතිවරණ දෙක බව කියන්න ඕන. විපක්ෂ නායක රනිල් වික‍්‍රමසිංහ මහතා ද මේ මැතිවරණ දෙකම ගැන කිසිදු උනන්දුවක් දක්වන්නේ නෑ. ඔහු මේ දිනවල විදේශ සංචාරයකට රටින් බැහැරව ගිහිල්ලා යැයි ද අමාත්‍යවරයා කීය.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=ab0902016</link>
    <topic>සන්ධානයේ මහජන රැළිය අද හඟුරන්කෙත දී</topic>
    <author/>
    <content>මට පාර්ලිමේන්තුවේ තුනෙන් දෙකක් අරගෙන දෙන්නරනිල් නිල් වෙයිරනිල් බයිලා කියයිමේ හමුදා ජයග‍්‍රහණ ප‍්‍රජාතන්ත‍්‍රවාදය අගයන අප කාටත් සතුටක්සන්ධානයට 64% වැඩි ජයක්සන්ධානයේ මහජන රැළිය අද හඟුරන්කෙත දීඑක්සත් ජනතා නිදහස් සන්ධානයේ තවත් මහජන රැළියක් මහින්ද රාජපක්ෂ ජනාධිපතිතුමාගේ ප‍්‍රධානත්වයෙන් හඟුරන්කෙත ප‍්‍රදේශයේ දී අද (01) පැවැත්වීමට කටයුතු සූදානම් කොට තිබේ.මේ රැළියට සන්ධානයේ පක්ෂවල මැති ඇමැතිවරු රැසක් සහභාගිවෙති. අග‍්‍රාමාත්‍ය රත්නසිරි වික‍්‍රමනායක මහතා ද පෙබරවාරි 3 – 4 යන දිනවල මධ්‍යම හා වයඹ ප‍්‍රචාරක රැළි දෙකකට සහභාගි වනු ඇත.පෙබරවාරි 3 වැනි අඟහරුවාදා සවස 3ට අග‍්‍රාමාත්‍යවරයා හසලක නගරයේ දී එක්සත් ජනතා නිදහස් සන්ධාන ප‍්‍රචාරක රැළියකට සහ 4 වැනිදා සවස 3 ට කුරුණෑගල මාවතගම නගරයේ ප‍්‍රචාරක රැළියකට ද සහභාගිවේ.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=af0902014</link>
    <topic>උතුර නිදහස් වූ දාට සැබෑ නිදහස ලැබෙනු ඇත</topic>
    <author/>
    <content>උතුර නිදහස් වූ දාට සැබෑ නිදහස ලැබෙනු ඇත2010 වන විට සියයට 60 කට පරිගණක දැනුමජාතික ආරක්ෂාව පිළිබඳ රේගුවේ කාර්යභාරයලබුගම - කලටුවාව රක්ෂිත වනාන්තරයට කසළ රැගෙන ඒම නොවේනිදහස් දා කලඑළි බසින එක මවකගෙ දරුවෝවිදේශ වත්කම් විනාශ වී රුපියලේ අගය කඩා වැටේ ද?දැයට කිරුළබස් බෝම්බකරු කළු කොටියෙක්ජන හදවතේ ලියැවුණු අවංක දේශපාලනඥයාකෘෂිකර්ම සංවර්ධන හා ගොවිජන සේවා අමාත්‍ය මෛතී‍්‍රපාල සිරිසේනසමාරම්භයේ සිට මේ දක්වා ශ‍්‍රී ලංකාවේ ඉතිහාසය පිරීක්සා බැලීමේදී වරින් වර විවිධ සතුරු ආක‍්‍රමණයන්ට භාජන වෙමින් මුළු රටම හෝ කොටසක් යටත් වෙමින්, නැවත නිදහස් වෙමින් ආ හැටි දක්නට ලැබේ. පෙබරවාරි හතරවැනිදාට යෙදෙන්නේ එම කි‍්‍රයාවලියේ එක් අවස්ථාවක් වන ශ‍්‍රී ලංකාව බි‍්‍රතාන්‍ය අධිරාජ්‍යයට යටත්ව තිබී නිදහස්වීමේ දිනයයි.1798 පහතරට ප‍්‍රදේශ යටත් කොටගත් ඉංගිරිසින් 1815 උඩරට ද යටත් කොටගෙන උඩරට රදළ නායකයන් සමඟ ගිවිසුමක් ඇති කරගති. නිදහස අහිමි වූ එකී ගිවිසුම ගැන දැක්වීමට පෙර මේ ආකාරයෙන් ම මෙරට වැසියන්ගේ නිදහස අහිමි වූ අවස්ථා කීපයක් සලකා බැලීම වටින්නේ අතීතයේ සිට අද දක්වා එනම්, 1948 ට පෙරත් පසුත් රට රැකගත් වීරයන්ට ගරු කිරීමක් වශයෙනි.අපේ ඉතිහාසයේ දැක්වෙන පරිදි කි‍්‍රස්තු පූර්ව පළමුවැනි සියවසේ දී පාලන මධ්‍යස්ථානය වූ අනුරාධපුරය හා රජරට මුළු ප‍්‍රදේශයේම බලය එළාර විසින් පැහැර ගැනීමෙන් පසු විශේෂයෙන් ම බුද්ධාගමට සිදුවී ඇත්තේ බලවත් හානියක් බව මහාවංසාදී ග‍්‍රන්ථවල මනාව සඳහන් ය.සිංහල පාලකයන්ට රුහුණේ තම ආරක්ෂාව සලසාගෙන නිදහස ලබාගැනීමට සංවිධානය වීමට සිදු වීය. මාගම රාජ්‍ය මධ්‍යස්ථානය කොටගත් කාවන්තිස්ස රජතුමාගේ ජ්‍යෙෂ්ඨ පුත‍්‍ර දුටුගැමුණු රජතුමා මහා සංඝරත්නයේ ද ආශිර්වාද සහිතව කරන ලද රට රැක ගැනීමේ මහා සටනින් එළාර පරාජය කිරීමෙන් මෙරට නිදහස රැක ගැනීමට හැකිවූ අයුරු දක්නට ලැබේ.ඉතිහාසයේ එකම සිදුවීම නැවත නැවත සිදුවන්නේ යැයි කියමන තහවුරු කරමින් නැවත ද එවැනි ම සතුරු ග‍්‍රහණයකට රජරට පත් වූයේ කි‍්‍ර.පූ. පළමු සියවසේ දී ම වළගම්බා රාජ්‍ය සමයේ දී ය. ඒ සමඟම රුහුණේ ද තීය නම් බ‍්‍රාහ්මණයෙක් කැරලි ගසා ප‍්‍රදේශය අත්පත් කොට ගෙන වසර 14 ක් බලයේ සිටියේ ය.මලය රටේ සැඟවී සිටිමින් හමුදා රැස් කොට ගෙන පෙර කී ලෙසම රට බේරා ගෙන ජනතාවට නිදහස ලබා දුන්නේ වළගම්බා මහරජතුමා ය. මේ ආකාරයෙන් නැවත රජරට සතුරාට අයත්වීමේ ප‍්‍රබල අවස්ථාවක් දක්නට ලැබෙන්නේ කි‍්‍ර.ව. 997 දී ය. දකුණු ඉන්දියානු සොලී අධිරාජ්‍යයේ හමුදාවක් රජරට ආක‍්‍රමණය කොට අල්ලා ගෙන රජරට මුම්මඩිචෝළමණ්ඩලම් යනුවෙන් නම් කොට සොලී අධිරාජ්‍යයේ කොටසක් වශයෙන් පාලනය කරමින් මෙරට ධන සම්පත් සියල්ල තම රටට ගෙන යන ලදී.රුහුණේ පාලනය සංවිධානය කරගත් කීර්ති නම් කුමරු (පසුව විජයබාහු මහ රජතුමා) සතුරන්ගෙන් බේරෙනු වස් රුහුණු වනයේ තැනින් තැන සැඟවෙමින් වන මුල් පලා ආහාර කොට ගනිමින්, දහසක් දුක් විඳීමින් රට රැක ගැනීම් අරගලය කල ආකාරය එම සටනේ දී තමා රැකගෙන රට ජාතිය ආගම රැක ගැනීමට ඇප කැපවී කටයුතු කළ සිත්නරු ප‍්‍රදේශයේ බුදල් හා (බුද්ධනායක) නම් සෙනෙවියාට උපහාර වශයෙන් ඔවුන්ගේ පරම්පරාවට ඉඩම් වරප‍්‍රසාද තෑගි කරමින් දෙන ලද පනාකඩු තඹ සන්නසින් අනාවරණය වේ.මහා විජයබා රජතුමා විසින් කරනු ලැබූ මෙකී කැපවීම නොවේ නම් අද සිංහල නමින් ජාතියක් මෙරට නොසිටිය හැකි බව වරෙක මෙරට මහා පුරාවිද්‍යාඥයකු මෙන් ම ඉතිහාසඥයකු ද වන මහාචාර්ය සෙනරත් පරණවිතාන සූරීන් පෙන්වා දී ඇත. මෙසේ නැවත රටට නිදහස ලබාදුන්නේ පොළොන්නරු යුගයේ දී ය.පාලන මධ්‍යස්ථානයඅනතුරුව නැවතත් රජරට පර සතුරන්ට යටත්වූයේ කි‍්‍ර.ව. 1215 දී ය. ඒ කාලිංග මාඝ පොළොන්නරුව ආක‍්‍රමණය කොට රජරට අල්ලා ගැනීමෙනි. ඔහු අන්තවාදී දර්ශනයක් අනුගමනය කළ වීරශෛව නිකායට අයත් බව මහාචාර්ය අමරදාස ලියනගමගේ මහතා පෙන්වා දී තිබේ.එම ආක‍්‍රමණයේ දී විශේෂයෙන් පොළොන්නරුවේ වූ බොහෝ විහාර බිඳ දමමින් පැරණි පොත පත සියල්ල ගිනිබත් කොට, කුල මිශ‍්‍ර කරමින්, ධනවතුන්ගේ ධනය පැහැර ගනිමින් රට විනාශ කළ ආකාරයත්, භික්ෂූන්, පාලකයන් හා ජනතාවත් දිවි රැක ගැනීම සඳහා තම ගම්බිම් අතහැර දමමින් රටේ මධ්‍ය ප‍්‍රදේශය හා නිරිත දිගටත්, භික්ෂූන් ඉන්දියාවටත් පළා ගිය ආකාරය මහාවංසයේ විස්තර වී ඇත. වසර දෙදහසක් පමණ කාලයක් තිස්සේ පැවතුණ ශ්‍රේෂ්ඨ ශිෂ්ටාචාරය විනාශ වූයේ මේ සතුරු පාලනය හේතුවෙනි.එහෙත් නිරිතදිග දඹදෙණියේ රාජ්‍යයක් පිහිටුවාගත් තුන් වැනි විජයබා රජතුමාගේ පුත‍්‍ර දෙවැනි පැරකුම්බා රජතුමා විසින් 13 සියවසේ දී රජරටින් මාඝ එළවා දමා රජරට නිදහස් කරගෙන පොලොන්නරුවට පැමිණ අභිෂේක වී, මහවැලි ගඟේ දාස්තොට දී උපසම්පදා උත්සවාදිය කළ ද පොලොන්නරුව පාලන මධ්‍යස්ථානය වශයෙන් තබා නොගෙන නැවත දඹදෙණියට ගොස් ඇත. එහෙත් රට දෙකඩ වී යාපනයේ වෙනම පාලනයක් පළමු වරට ඇති වන බවට සාක්ෂි ඇත්තේ මේ කාලයෙන් පසුව ය.එහෙත් 1415 ශ‍්‍රී ජයවර්ධනපුර කෝට්ටේ සිය පාලන මධ්‍යස්ථානය වශයෙන් පත්කොට ගෙන රාජ්‍ය පාලනය ඇරඹූ සවැනි පැරකුම්බා රජතුමා සිය සේනාපති සපුමල් කුමාරයා (පසුව 6 වැනි බුවනෙකබා නමින් රජවීය) යවා එතෙක් ප‍්‍රධාන රාජ්‍යයේ බලයෙන් නිදහස් වී තිබූ වන්නි ප‍්‍රදේශය ද, යාපන රාජ්‍යය ද අයත් කරගෙන පොළොන්නරු යුගයෙන් පසු පළමු වතාවට නැවතත් රටෙහි ඒකීය රාජ්‍යයක් ඇති කළේ ය. එහෙත් 1467 එතුමාගේ අභාවයෙන් පසු නායකත්වය සඳහා දකුණේ ඇති වූ රාජ්‍ය අරගලවල දී නැවත යාපනය ඬදහස් වී ය.1505 පරංගීන් කුරුඳු ප‍්‍රධාන වෙළෙඳ ද්‍රව්‍ය ලබාගැනීමේ හා ආගම පැතිරවීමේ අවශ්‍යතාව මුල් කොටගෙන ශ‍්‍රී ජයවර්ධනපුර පාලකයන් හමුවුව ද ක‍්‍රමයෙන් පාලකයන් අතර නායකත්වයට තිබූ බලකාමය ප‍්‍රයෝජනයට ගනිමින් පහතරට ප‍්‍රදේශයේ බලය අයත් කර ගැනීමේ කි‍්‍රයාවලිය ඇරඹූහ. මීට පෙර 1470 දශකයේ දී සේනාසම්මත වික‍්‍රමබාහු යටතේ සෙංකඩගල මුල් කොටගෙන උඩරට වෙනම රාජ්‍යයක් ආරම්භ කොට තිබුණි.කෝට්ටේ සිට පාලකයන් හා ප‍්‍රධානීන් බලකාමයෙන් පරංගි පිහිට පැතීමේ ප‍්‍රතිඵලය වූයේ දොන් ජුවන් ධර්මපාල විසින් සිය රාජ්‍ය උරුමය පෘතුගීසි පාලකයාට ලියා දීමයි. 1543 ඔහු අනාගත පාලකයා බවට නම් කරමින් 7 වැනි බුවනෙකබා විසින් ඔහුගේ රන් පිළිමයක් පෘතුගාලයට යවා පෘතුගීසි අධිරාජයා ලවා අභිෂේක කරන ලද්දේ ඔවුන්ගේ ආරක්ෂාව තම මුනුපුරාට ලබාදීමට ය.1543 ධර්මපාල බුද්ධාගම ද අතහැර කි‍්‍රස්තු භක්තිය වැළඳ ගති. මෙසේ පහතරට පෘතුගීසි බලය පැතිරී ගොස් අවසානයේ සීතාවක රාජසිංහගේ මරණයෙන් පසු 1597 දී එම ප‍්‍රදේශය ද පරංගීන්ට අයත් වූයේ ය. උතුරින් යාපනය රාජ්‍යයත්, දකුණෙන් පෘතුගීසි පාලනයත් අතර වූ උඩරට රාජ්‍යයට කන්ද උඩරට පස් රටත්, මඩකලපුව ඇතුළු නැගෙනහිර ප‍්‍රදේශත් අයත් වීය.1639 - 1658 වන විට ලන්දේසීන් විසින් පෘතුගීසීන්ට අයත්ව තිබූ මේ ප‍්‍රදේශ සියල්ලෙහි බලය තමන් සතු කර ගති. එතැන් පටන් එක් ප‍්‍රදේශ පාලනය කළේ ලන්දේසීන් විසිනි. මෙම වෙළෙඳ අරගලයට එක් වූ ඉංග‍්‍රීසි පෙරදිග ඉන්දියා වෙළෙඳ සමාගම 1796 දී ලන්දේසීන්ගෙන් මෙම ප‍්‍රදේශ පැහැර ගෙන අපේ නිදහස නැති කරමින් 1798 දක්වා එකී සමාගම විසින් පාලනය කළ ද 1798 දී ඒවා බි‍්‍රතාන්‍ය පාලනය යටතට ගති.මේ අතර උඩරට රදළයින් ද, බල ලෝභයෙන් රට ගැන නොසිතා කරන ලද බල අරගලයේ ප‍්‍රතිඵලය වූයේ දකුණු ඉන්දියාවේ නායක් වංශිකයන්ට උඩරට පාලන බලය හිමිවීම ය. උඩරට සිට වඩුග නායකයින් ඉතා සුළු පිරිසට වන්දනාමාන කරමින් කටයුතු කළ රදළයින් නිසා වඩුග බලය උඩරට පුළුල් වීය.එහෙත් රජකම තමාට හිමිකර ගැනීමට වෙර දැරූ ඇහැලේපොල, පිළිමතලාවේ ආදීන් ඒ සඳහා ඉංග‍්‍රීසි පිහිට පැතීමෙන් අසරණ වූයේ උඩරට ජනතාවය. එතෙක් ඔවුන් රැකගෙන සිටි නිදහස 1815 නැති වී ගොස් ඉංග‍්‍රීසි පාලකයෝ උඩරට රදළයන්ගේ කැමැත්තෙන් ගිවිසුමක් යටතේ පාලන බලය ලබා ගැනීමෙන් සිංහලයන්ට තිබුණ නිදහසත් නැතිවිය.උඩරට ගිවිසුම1815 උඩරට ගිවිසුම යනුවෙන් හැඳින්වෙන මෙහි රදළයින් කැමති වී අස්සන් කොට ඇත්තේ උඩරට ඇති දේවාගම් හා බුද්ධාගම රැකීමටත්, රදළයින්ට පැවති වරප‍්‍රසාද වෙනස් නොකොට පාලනය ගෙන යාමටත්ය.1818 වන විට රදළයන්ට හිමිව තිබූ වරප‍්‍රසාද ඉංග‍්‍රීසින් විසින් අහිමි කරන බව දකුණේ රදළයින්ට අයත්ව තිබූ වෙල්ලස්ස ප‍්‍රදේශයට හජ්ජි මුහන්දිරම් පත් කිරීමෙනි. මෙසේ රදළයන්ට වූ අවාසි මුල් කොටගෙන 1818 කැරැල්ල ඇති විය. අනතුරුව විශේෂයෙන් බදු ප‍්‍රශ්න මුල් කොටගෙන 1848 උඩරට කැරැල්ල ඇතිවීය. මෙසේ ජාතියේ නිදහස ලබා ගැනීමේ ප‍්‍රයත්නයේ දී වාරියපොළ සුමංගල හිමි, ගොන්ගාලේගොඩ බණ්ඩා, කැප්පෙටිපොළ ආදී ජාති හිතෛෂීන් ගේ නාමයන් අප ඉතිහාසයට ඇතුළත් වී ඇත.කැරළි මගින් නොහැකි වූ නිදහස ලබා ගැනීමට පාලන ප‍්‍රතිසංස්කරණ මගින් ලබා ගැනීමේ කි‍්‍රයාවලිය පන ගැන්වෙන්නේ 20 වැනි සියවසේ මුල් භාගයේ දී ය. මේ සඳහා විශේෂයෙන් ම පදනම වැටුණේ දේශයත්, ජාතියත්, ආගමත් බේරා ගැනීමට අනගාරික ධර්මපාලතුමා ඇතුළු අනුගාමිකයන් විසින් ඇරැඹූ ව්‍යාපාරයයි. මෙම සමයේ දී දේශහිතෛශී සංගම් හා පුද්ගලයින් ජනතාව තුළ ජාතික හැඟීම් වර්ධනය කරමින් කටයුතු කළ ආකාරය ටිබෙට් ජාතික ඇස්.මහින්ද හිමියන්ගේ:”කෙස් ගහ පවා අන් රටවල මිනිසුන් නේ උස් නිදහස පිණිස සටනට සැරසෙන් නේ ඉස්ගෙඩි තිබෙද්දිත් මේ බව නොසිතන් නේ ඇස් ගෙඩි දෙකට හෙණ ගහලද සිහලුන් නේ”යන කවිවලින් මනාව පැහැදිලි වේ. එහෙයින් එදා ලැබූ ඒ නිදහස සාමූහික උත්සාහයක ප‍්‍රතිඵලයක් වශයෙන් දැක්විය හැකිය. පොන්නම්බලම් අරුණාචලම්, මොහොට්ටිවත්තේ ගුණානන්ද හිමි, සී.ඩබ්.ඩබ්.කන්නන්ගර, එෆ්.ආර්.සේනානායක ඇතුළු තවත් විශාල පිරිසක් විවිධාකාරයෙන් මෙයට දායක වී ඇත.නිදහස් සටනඑසේම මෙරට සිංහල දෙමළ නායකයින් මේ සඳහා පෙළඹ වූ තවත් වැදගත් සාධකයක් වූයේ මේ වනවිට ඉන්දියාවේ ඇති වී තිබූ නිදහස් සටන් ව්‍යාපාරයයි. මහත්මා ගාන්ධි මුල්කොට ගෙන ඇති වී තිබූ මෙකී ව්‍යාපාරය නිසා 1947 ඉන්දියාවට නිදහස ලැබුණි. මෙහි බලපෑම මෙරට නායකයන්ට බෙහෙවින් බලපෑවේය. ඒ අනුව කරන ලද අරගල අනුව 1948 පෙබරවාරි 4 දින ශ‍්‍රී ලංකාව බි‍්‍රතාන්‍යයෙන් නිදහස් රාජ්‍යයක් බවට ප‍්‍රකාශ විය.මෙසේ 1948 බි‍්‍රතාන්‍ය රජයෙන් ශ‍්‍රී ලංකාවට යම් නිදහසක් ලැබුණ ද පොදුරාජ්‍ය මණ්ඩලය හා බැඳීම් මඟින් සත්‍ය වශයෙන් නිදහසක් ඇති වූයේ 1970 ශ‍්‍රී ලංකා නිදහස් පක්ෂ රජය සමයේ ශ‍්‍රී ලංකාව ජනරජයක් බවට පත්කිරීමෙනි. අනෙක් අතට 1948 නිදහස ලැබුණ ද මෙරට සාමාන්‍ය ජනතාවට ලැබුණු නිදහස කුමක්දැයි සෙවිය යුත්තේ ඉන්පසු ඔවුන් ජීවත් වූ ආකාරය සොයා බැලීමෙනි.එවැනි සොයා බැලීමකින් පෙනී යන්නේ මෙරට සිටි ධනවාදී හා ඉංග‍්‍රීසියෙන් සිතන හා කටයුතු කරන, කතා කරන පිරිස බලවත් වී ඇති බවයි. සාමාන්‍ය ජනතාවට සිදුවූයේ “සුද්දන් වෙනුවට මේ නව සුද්දන්ගේ” අවශ්‍යතා අනුව යටත්ව තම නිදහස පාවා දී සිටීමටය.උදාහරණ වශයෙන් සිංහල දෙමළ දරුවන්ට සිය මවු බස ඉගෙනීමෙන් ලබාගත හැකි වූ ඉහළම රැකියාව හෝ එකම රැකියාව වූයේ පුහුණු ගුරු පත්වීමක් දක්වා යාම පමණක් බව දැක්විය හැකිය. එය වුවද ඉතාමත් සුළු දෙනෙකුට සීමා විය. ඔවුන්ගේ ආර්ථිකය ඉතාමත් පහළ මට්ටමක වූයේ දේශීය ධනවාදී ඉහළ පැලැන්තියේ අවශ්‍යතාවට අනුව සකස් වී තිබූ පාලන ප‍්‍රතිපත්ති නිසාය. 1956 වන තුරු දේශීය සංස්කෘතියට නිදහස ලැබී තිබුණේ නැත.මෙම තත්ත්වයෙන් සත්‍ය වශයෙන්ම මෙරට පොදු ජනතාව නිදහස ලබන්නේ 1956 එස්.ඩබ්ලිව්.ආර්.ඩී.බණ්ඩාරනායක ශ‍්‍රීමතාණන් විසින් අරඹන ලද ජනතා රජයෙනි. සඟ, වෙද, ගුරු, ගොවි, කම්කරු සියලු දෙනාටම අද තිබෙන තත්ත්වය දක්වා නිදහස ලබාදීම පිළිබඳව වියරු වැටුණවුන් කළේ එතුමාගේ වටිනා ජීවිතය විනාශ කිරීමය. රටක් වශයෙන් පොදු ජනතාව නිදහසක් ලබා ගත්තේ මෙසේය.ඒ අතර පසුගිය දශක කීපයේ දී උතුර හා නැඟෙනහිර සියලු ජනතාවට ඔවුන්ගේ නිදහස නැති වූයේ පුරාණ කාලයේ මෙන් නැවතත් බලහත්කාරයෙන් එකී ප‍්‍රදේශවල බලය තහවුරු කරගත් අය නිසාය. ඔවුන්ට තමා කැමැති පරිදි කටයුතු කිරීම, අදහස් ප‍්‍රකාශ කිරීම ඇතුළු සියලු ප‍්‍රජාතන්ත‍්‍රවාදී නිදහස නැති වී ගියේය.ගිවිසුම් මඟින් මේ නිදහස එකී ප‍්‍රදේශ වැසියන්ට ලබා දීමට සමහර නායකයන් නොයෙක් උත්සාහ කළ ද ඉන් සිදුවූයේ බලහත්කාරයෙන් බලය ලබාගත්තවුන්ගේ බලය තව තවත් වැඩිවීම පමණකි.අවසානයේ මහින්ද රාජපක්ෂ ජනාධිපතිතුමාගේ නායකත්වයෙන් යුත් නව රජය මඟින් වසර දෙකක් පමණ කාලයක දී නැඟෙනහිර පළාතේ ජනතාවට සම්පූර්ණ නිදහස ලබා දී ඇති අතර මුලතිව් මුදා ගැනීමේ ක‍්‍රියාන්විතයද දැන් ක‍්‍රියාත්මක වෙයි. ඇත්ත වශයෙන්ම මෙය මෙරට මෑත කාලීන සැබෑ නිදහස සනිටුහන් කරන අවස්ථාවකි.මන්ද මෙතෙක් උතුරු නැඟෙනහිර පැවතියේ පරංගි, ලන්දේසි හෝ ඉංග‍්‍රීසි පාලනයකටත් වඩා බෙහෙවින් අන්ත ෆැසිස්ට්වාදීන්ට යටත්ව නිසාය. ඉතා නුදුරු අනාගතයේ දී මුළු උතුරේ ජනතාවටම ඔවුන් අපේක්ෂා කරන ප‍්‍රජාතන්ත‍්‍රවාදී සමාජය හා නිදහස වත්මන් රජය විසින් ලබා දීම පවතින්නේ වැඩි ඈතක නොවේ. මෙම නැඟෙනහිර හා උතුරු නිදහස ද මෙරට නිදහසේ ඉතිහාසයට එක්වනු ඇත.එය එදා දුටුගැමුණු මහ රජතුමා රුහුණේ සිට පැමිණ උතුර ජයගත් සේය. එහෙයින් එදා සිට මෙදා දක්වා රටත්, ජාතියත්, ආගමත් රැක ගැනීමට අප‍්‍රතිහත ධෛර්යයකින් හා කැපවීමකින් කටයුතු කළ සේනාධිනායක මහින්ද රාජපක්ෂ ජනාධිපතිතුමා ඇතුළු ජන නායකයින්ටත්, රණවිරුවන්ටත් අප හැමගේ උපහාරය මෙම නිදහස් දිනයේ දී පුද කළ යුත්තේ මෙය මෑත අවදියේ රටේ නැති වී ගිය නිදහස නැවත ලබාගැනීම සිහිපත් කරමින් අපේ ඉතිහාසයට එක් කරමින්ය.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=af0902011</link>
    <topic>2010 වන විට සියයට 60 කට පරිගණක දැනුම</topic>
    <author>සකස් කෙළේසුභාෂිණී ජයරත්න ඡායාරූපය – විමල් කරුණාතිලක</author>
    <content>උතුර නිදහස් වූ දාට සැබෑ නිදහස ලැබෙනු ඇත2010 වන විට සියයට 60 කට පරිගණක දැනුමජාතික ආරක්ෂාව පිළිබඳ රේගුවේ කාර්යභාරයලබුගම - කලටුවාව රක්ෂිත වනාන්තරයට කසළ රැගෙන ඒම නොවේනිදහස් දා කලඑළි බසින එක මවකගෙ දරුවෝවිදේශ වත්කම් විනාශ වී රුපියලේ අගය කඩා වැටේ ද?දැයට කිරුළබස් බෝම්බකරු කළු කොටියෙක්ජන හදවතේ ලියැවුණු අවංක දේශපාලනඥයාඅධ්‍යාපන අමාත්‍යංශයේ ‘දැනුම කේන්ද්‍ර කැරගත් අනාගතයක්’ ව්‍යාපෘතියේ අධ්‍යක්ෂ - අනුර දිසානායක2009 වසර තොරතුරු තාක්ෂණ හා ඉංගිරිසි භාෂා ප‍්‍රවර්ධන වසර ලෙස අධ්‍යාපන අමාත්‍යංශය මඟින් නම් කර ඇත. තොරතුරු තාක්ෂණය හරහා පාසල් පද්ධතිය නවීකරණය කිරීමටත්, දැනුමින් පිරි සමාජයක් බිහිකිරීමත්, රැකියා අවස්ථා විවර කිරීමටත් මෙමඟින් බලාපොරොත්තු වෙයි. 2010 ඉලක්ක වසර කරගෙන ආරම්භ කර ඇති මෙම වැඩ සටහන පිළිබඳව ‘දැනුම කේන්ද්‍ර කරගත් අනාගතයක්’ සඳහා වූ ව්‍යාපෘතියේ අධ්‍යක්ෂ අධ්‍යාපන අමාත්‍යංශයේ අනුර දිසානායක මහතා සිළුමිණට පළ කළ අදහස් මෙසේ ය.2009 වසර තොරතුරු තාක්ෂණ හා ඉංගිරිසි ප‍්‍රවර්ධන වසර ලෙස රජය නම් කර ඇත. මේ වසරට සමගාමීව අධ්‍යාපන අමාත්‍යංශය මඟින් විශේෂ වැඩ සටහන් රාශියක් සැලැසුම් කර ඇත.දැනුම කේන්ද්‍රීය කරගත් සමාජයක් නිර්මාණය කිරීම සඳහා සිසු පරපුර සවිබල ගැන්වීම අරමුණු කරගෙන මෙම වැඩ සටහන් කි‍්‍රයාත්මක වෙයි.මීට දශක දෙකක කාලයක සිට අධ්‍යාපනයේ භෞතික සම්පත් හා ගුණාත්මක අංශයේ වර්ධනය සඳහා විදේශීය ආධාර ලැබුණි. අධ්‍යාපන අමාත්‍යංශය ආසියානු සංවර්ධන බැංකු ආධාර ද්විතීයික අධ්‍යාපනයේ සංවර්ධනයටත්, ලෝක බැංකු ආධාර ප‍්‍රාථමික අධ්‍යාපනයේ දියුණුවටත් යෙදවීය.ද්විතීයක අධ්‍යාපනයේ විෂය ක්ෂේත‍්‍ර වැඩිදියුණු කිරීම සඳහා තෝරාගත් විෂයයන් රැසක් ආසියානු සංවර්ධන බැංකු ආධාර මත දියුණු කිරීම කෙරෙයි. කාලීන වැදගත් කමකින් යුතු මේ ක්ෂේත‍්‍ර අතර විද්‍යාව, ගණිතය, තොරතුරු තාක්ෂණය, වාණිජ හා ඉංගිරිසි යන ප‍්‍රධාන විෂය ක්ෂේත‍්‍ර සංවර්ධනය කෙරෙයි.2005 වසර වන විට ලංකාවේ පාසල් විද්‍යා අධ්‍යාපනය සඳහා වරප‍්‍රසාද ලැබූයේ පාසල් 500 ක ප‍්‍රමාණයකි. නමුත් ආසියානු සංවර්ධන බැංකු ආධාර මත විද්‍යා අධ්‍යාපනය පාසල් 700 දක්වා වැඩිදියුණු කරන්නට හැකිවිය. එසේ ම ප‍්‍රාදේශීය ලේකම් කොට්ඨාස 61 ක නොතිබු විද්‍යා අධ්‍යාපනය එම පළාත් වලටත් ලබා දීමට අවස්ථාව උදාවිය.රසායනාගාර පහසුකම්බොහෝ දුෂ්කර පාසල් වල රසායනාගාර පහසුකම් නොවීය. මේ පාසල් වලට රසායනාගාර පහසුකම් ලබා දීමෙන් හා විද්‍යාපීඨ ගුරුවරු ලබා දීමෙන් මේ පාසල් සංවර්ධනය කරන්නට අධ්‍යාපන අමාත්‍යංශයට හැකිවිය. මේ පහසුකම් ලබාදීමෙන් අපේක්ෂා කරන්නේ විශ්ව විද්‍යාලවලින් පිටවන විද්‍යා උපාධිධාරීන් සියයට 40 කින් ද, වාණිජ උපාධිධාරීන් සියයට 30 කින් ද, කලා උපාධිධාරීන් සියයට 30 කින් ද ඉහළ නැංවීමයි.එසේ ම 2010 වර්ෂය වන විට මෙරට ජනගහනයෙන් සියයට 60 ක් පරිගණක තාක්ෂණයෙන් දැනුම්වත් කිරීමට ද බලාපොරොත්තු වෙයි. එනම් 2000 දී සියයට 7 ක තිබු පරිගණක සාක්ෂරතාවය 2010 වන විට සියයට 60 ක් දක්වා ඉහළ නැංවීම මෙම ව්‍යාපෘතියෙන් බලාපොරොත්තු වෙයි.මේ සඳහා තොරතුරු තාක්ෂණය, භෞතික සම්පත්, අන්තර්ජාල පහසුකම්, මෘදුකාංග හා මානව සම්පත් පුහුණු කිරීම යන ක‍්‍රමවේද ඔස්සේ මේ වන විට අධ්‍යාපන පද්ධතියේ පරිගණක විද්‍යාගාර 2500 ක් ස්ථාපනය කෙරිණි. මේ හා සමගාමීව ගුරුවරු 50000 කට ජාත්‍යන්තර පරිගණක සහතික පත‍්‍ර පාඨමාලාව සමත්විය හැකි පුහුණුවද ලබාදී ඇත. මීට අමතරව ගුරුවරු 30000 කට ජාතික අධ්‍යාපන ආයතනයේ විෂය නිර්දේශ අනුව පුහුණුවීම් ලබා දීමට ද අමාත්‍යංශය කටයුතු කර ඇත.අන්තර්ජාල2009 වර්ෂයේ School Net වෙබ් අඩවි හා අන්තර්ජාල පහසුකම් පාසල් 1500 කට ලබා දීම ද මෙම වැඩපිළිවෙළේ තවත් ප‍්‍රගතිශීලි පියවරකි. මේ හරහා පාසල් කාලයේ එක් දිනකට ශිෂ්‍යයන් ලක්ෂ 30 කට අන්තර්ජාලයට පිවිසීමේ හැකියාව ලැබේ.විෂය නිර්දේශය පරිගණක ගත කිරීම හා නව ආකාරයකට පංති කාමරයේ ඉගැන්වීම මෙහි තවත් පියවරකි. විෂය නිර්දේශයට අදාළ අධ්‍යාපන මෘදුකාංග නිපදවීමේ වැඩ සටහනක් ජාතික අධ්‍යාපන ආයතනය, අන්තර්ජාතික ආයතන හයක් සමඟ සම්බන්ධ වෙමින් ආරම්භ කර ඇත. 2010 වන විට සෑම විෂයකටම විෂය නිර්දේශ ඇතුළත් අධ්‍යාපන මෘදුකාංග  (School Net) වලින් බලාගත හැකි පරිදි අවශ්‍ය පහසුකම් ලබා දීමටත් මෙම වැඩ සටහනින් බලාපොරොත්තු වෙයි.මෙතෙක් පංති කාමරයේ නොතිබූ පහසුකම් රැසක් ද මේ වනවිට පංති කාමරයට ලබා දී ඇත.විශේෂයෙන්ම උගන්වන පාඩමට සම්බන්ධ ති‍්‍රමාන රූප ඇතුළත් දර්ශන පෙන්වීම මඟින් පංති කාමරයේ උගන්වන දේ වඩාත් අර්ථවත් කර ඇත. අද බහුතරයක් විදුහල්වල පංති කාමරයේ ති‍්‍රමාන රූප අධ්‍යයනය කිරීමේ අවස්ථාව ශිෂ්‍යයන්ට උදා කැර දී ඇත.තොරතුරු තාක්ෂණ වැඩසටහන තුළදී ග‍්‍රාමීය නාගරික බේදයකින් තොරව සැම පාසලක පරිගණක 23 ක් ලබා දෙයි. එයින් 20 ක් පරිගණක විද්‍යාගාරයේ තැබිය යුතු අතර, 2 ක් ගුරු විවේකාගාරයේත්, 1 ක් විදුහල්පති කාමරයේත් තබා ගත යුතුයි. පංති කාමරයට යාමට ප‍්‍රථම ගුරුවරුන්ට සූදානම් වීමටත්, තවදුරටත් පුහුණු වීමට ගුරු විවේකාගාරවල ඇති පරිගණක වලින් හැකියාව ලැබෙයි. මේ සඳහා අවශ්‍ය ගුරුවරු විදුහල්පතිවරු පුහුණු කිරීම් දැනටමත් මෙම ව්‍යාපෘතිය තුළ අමාත්‍යංශය ආරම්භ කර ඇත.මේ අතරින් පරිගණක තාක්ෂණය පිළිබඳ දැඩි උනන්දුවක් දක්වන පාසල්වලට රැහැන් රහිත තාක්ෂණය හරහා විද්‍යාල භූමියට අන්තර්ජාල පහසුකම් ප‍්‍රවිෂ්ට කරවීමට ද අමාත්‍යාංශය බලාපොරොත්තු වෙයි. විවේක කාලවලදී පරිගණකයක් හරහා පුවත්පත් කියවීමට, අමතර දැනුම ලබා ගැනීම ආදී විවිධ කි‍්‍රයා සඳහා යොමුවීමට දරුවන්ට හා ගුරුවරුන්ට අවස්ථාව සැලසෙයි.තොරතුරු හුවමාරුවමීට අමතරව මේ වැඩසටහන යටතේ විද්‍යුත් තැපැල් දස ලක්ෂයක් ගුරුවරු හා ශිෂ්‍යයන් අතර ලබාදීම ද තවත් ප‍්‍රශංසනීය පියවරකි. විද්‍යුත් තැපැල් ලිපින ආරම්භ කර දීමෙන් අපේක්ෂා කරන්නේ එකිනෙකා අතර තොරතුරු හුවමාරුවයි.මෙලෙස ශිෂ්‍යත්ව අන්තර්ජාල පහසුකම් ලබාදීමේදී ඇතිවන ප‍්‍රායෝගික ප‍්‍රශ්න එමටයි. විශේෂයෙන්ම අන්තර්ජාල හරහා දරුවන්ට සුදුසු දේ මෙන්ම නුසුදුසු දේ ද ගලා එන නිසා මොරටුව විශ්වවිද්‍යාලයේ මේ ශිෂ්‍යයන්ට ලබා දෙන අන්තර්ජාල තොරතුරු පාලනය කිරීම සඳහා මධ්‍යස්ථානයක් ද කි‍්‍රයාත්මක වෙයි. ළමයින් අතරට යාමට අවශ්‍ය මෙන්ම අනවශ්‍ය තොරතුරු සියල්ල තෝරා බේරා ගෙන School Net හරහා ළමයින්ට අවශ්‍ය යායුතු දේ පමණක් යැවීම කෙරෙයි.අන්තර්ජාලය භාවිත කිරීමේ දී ලබාගැනීමට අවශ්‍ය හොඳ තොරතුරක් තිබේ නම්, දැනට තමන්ට එය නොලැබේ නම් මොරටුව විශ්වවිද්‍යාලයේ පිහිටි මෙම පාලන ඒකකය මඟින් අලුත් වෙබ් අඩවියක් විවෘත කිරීමෙන් පසුව එය ළමයින්ට ලබා ගත හැක.මෙම පරිගණක තාක්ෂණය ශිෂ්‍යයන්ට ලබාදීමේදී වයස් සීමාවක් නැත. මෙහිදී ලක්ෂ 40 කට පරිගණක තාක්ෂණය, දැනුම ලබා දීම අපේක්ෂිතය. මෙම පරිගණක සාක්ෂරතාව ලබාදීම විෂය මාලාවට ඇතුළත් කර නැති අතර ළමයින්ට රිසිසේ හැදෑරීමේ අවස්ථාව හිමිවේ.විෂය මාලාවදැනට සොයාගත් ආකාරයට 900 ක පමණ පාසල්වල මේ කටයුත්ත ඉතා හොඳින් සිදුකරන අතර සාමාන්‍ය පරිදි පාසල් 600 ක පමණ සිදු කෙරෙයි.මීට අමතරව පරිගණක තාක්ෂණය විභාගයකට එනම් සාමාන්‍ය පරිගණක දැනුම විභාගයට (GIT) මුහුණ දීම සඳහා ඉගැන්වීම කෙරෙයි. මේ අය සඳහා විෂය මාලාවට පරිගණක තාක්ෂණය ඇතුළත් කර ඇති අතර සාමාන්‍ය පෙළ විභාගයේ වෙකල්පිත විෂයක් ද වෙයි.මීට අමතරව ඉහත සඳහන් කළ පරිදි ගුරුවරුන්ට පංති කාමරයේ දී විදේශ රටවල භාවිත කරන ආකාරයට පරිගණක මෙවලමක් ලෙස ති‍්‍රමාන රූප භාවිතා කිරීම ද කෙරයි.ඉගෙනගන්න පසුව ගෙවන්නමීට අමතරව අධ්‍යාපන අමාත්‍යාංශයේ අවසරය මත හවස 3 සිට රාති‍්‍ර 8 දක්වා පාසල් පරිගණක මධ්‍යස්ථාන ලෙස යොදා ගනිමින් පාඨමාලා පැවැත්වීම කෙරෙයි. මෙහි අරමුණ තවත් පිරිසකට පරිගණක සාක්ෂරතාව ලබාදීමයි. මෙය පාඨමාලා 6 ක් යටතේ ඉතා අඩු මිලකට කෙරෙයි. මීට අමතරව දුෂ්කර ග‍්‍රාමීය ප‍්‍රදේශවල විභාග අවසන් කර නිවෙසට වී සිටින අයට ‘දැන් ඉගෙනගෙන පසුව ගෙවන්න’ යන පැකේජය ද ආරම්භ කර ඇත.පරිගණක 2500 ක් ලබා දීමේ දී සියලුම පාසල් වර්ගීකරණයන්ම ඇතුළත් වන පරිදි පරිගණක ලබා දී ඇති අතර 2 වන වර්ගයේ පාසල් 1000 ක් සඳහා මේ වසර දී පරිගණක ලබාදීමට අමාත්‍යාංශය බලාපොරොත්තු වෙයි.මීට අමතරව මෙම වැඩසටහන යටතේ e-ගම්මාන සංකල්පය ද හඳුන්වා දී ඇත. මුලින්ම මැදවච්චිය වැනි දුෂ්කර ප‍්‍රදේශයකින් ආරම්භ කළ මෙම සංකල්පය දැනට ගම්මාන 25 ක දියත් කර ඇත. පාසල ආසන්නයේ ප‍්‍රජා මධ්‍යස්ථානයක් තෝරාගෙන දුරස්ථ පරිගණක 3 ක් හරහා තොරතුරු දැනුම මෙන්ම පුවත්පත් කියවීමේ හැකියාව එම ගමේ ගැමියන්ට ලබා දීම මෙමඟින් සිදුවෙයි.ව්‍යාපෘතිමෙය සම්පූර්ණයෙන්ම නොමිලයේ සිදු කෙරෙන අතර පරිගණක ශිල්පය ඉගැන්වීම් ද කෙරෙයි. මහළ කොටුව, නිකවැරටිය, ලග්ගල වැනි දුෂ්කර ප‍්‍රාදේශීය ලේකම් කොට්ඨාස හරහා සිදු කෙරෙයි.මේ ව්‍යාපෘතිය හරහා දියත් කෙරෙන තවත් ප‍්‍රධාන ව්‍යාපෘතියක් වන්නේ ඉසුරු පාසල්ය.මහින්ද චින්තනයේ 10 වසරක සැලැස්ම යටතේ සෑම ප‍්‍රාදේශීය ලේකම් කොට්ඨාසයකම මේ පාසලක් ස්ථාපනය වෙයි. ඒ අනුව දිවයින පුරා අංගසම්පූර්ණ තත්ත්වයේ පාසල් 325 ක් මෙමඟින් ඉදිරියේදී ස්ථාපනය වෙයි. භෞතික, මානව, නව තාක්ෂණ යන අංශ 3 යටතේ මෙම පාසල් වැඩිදියුණු කෙරේ.සකස් කෙළේසුභාෂිණී ජයරත්න ඡායාරූපය – විමල් කරුණාතිලක </content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=af0902012</link>
    <topic>ජාතික ආරක්ෂාව පිළිබඳ රේගුවේ කාර්යභාරය</topic>
    <author>ජී.ඒ. ලෙස්ලි ගාමිණී නියෝජ්‍ය රේගු අධ්‍යක්‍ෂ</author>
    <content>උතුර නිදහස් වූ දාට සැබෑ නිදහස ලැබෙනු ඇත2010 වන විට සියයට 60 කට පරිගණක දැනුමජාතික ආරක්ෂාව පිළිබඳ රේගුවේ කාර්යභාරයලබුගම - කලටුවාව රක්ෂිත වනාන්තරයට කසළ රැගෙන ඒම නොවේනිදහස් දා කලඑළි බසින එක මවකගෙ දරුවෝවිදේශ වත්කම් විනාශ වී රුපියලේ අගය කඩා වැටේ ද?දැයට කිරුළබස් බෝම්බකරු කළු කොටියෙක්ජන හදවතේ ලියැවුණු අවංක දේශපාලනඥයාව පැරණිතම වෘත්තීයක් වන රේගු නිලධාරියාගේ වෘත්තීය සැලකේ අනාදිමත් කාලයක සිට දේශ දේශාන්තරයන්හි සැරිසරන වෙළෙඳුන්ගේ හා අනෙකුත් විදේශීය මගීන්ගේ ගමන් භාණ්ඩ පරීක්‍ෂාව සිදු කළේ හුදෙක් අයබදු එකතු කිරීම සඳහා පමණක්ම නොවේ.යම් රාජ්‍යයකට සැපත්වන ඕනෑම පුද්ගලයකු රාජ්‍ය නායකයාට ඒ පිළිබඳ වාර්තා කිරීම හා පුද පඬුරු පිරිනැමීමේ චාරිත‍්‍රමය සංකල්පයේ අරමුණ වූයේ තමන්ට එකී රාජ්‍යයයේ සුව පහසුවෙන් ආරක්‍ෂා සහිතව වාසය කිරීමේ පරමාර්ථය උදෙසාය. මෙකී ආරක්‍ෂාව සලසනු පිණිස රාජ්‍ය විසින් පත් කරනු ලබන නිලධාරීන් විසින් රාජ්‍යයට ඇතුළුවන හා පිටවන භාණ්ඩ හා මගීන් පරීක්‍ෂාව සිදු කරනු ලැබූහ.පරමාර්ථඅවුරුදු දහස් ගණනක සිට විකාශය වූ මෙම මාහැඟි සංකල්පය අදට ද එකසේ වලංගු වන්නේ රේගුවේ මූලික පරමාර්ථයන් වන අයබදු එකතු කිරීම, වෙළෙඳුන්ට පහසුකම් සැලසීම, නීතිමය බලාත්මක කිරීම, සමාජ සුබසාධනය හා මහජන ආරක්‍ෂාව යන මූලික කරුණු පදනම් කරගෙනය.මෙහිදී රාජ්‍ය ආරක්‍ෂාවට ලැබෙන්නේ සුවිශේෂී ස්ථානයකි. වෙනත් පරමාර්ථ අභිබවා රාජ්‍යයේ ආරක්‍ෂාවට උරදෙන නෙතික හා සමාජමය වටපිටාව සකස් කිරීම සඳහා යටත් විජිත යුගයේ සිටම රේගු නීති ක‍්‍රම සැකසී තිබුණි.නෙතික සංකල්පය1869 දී පැනවූ මුල්ම රේගු ආඥාපනතේ දැක්වූ උපලේඛනයේ පටන් අද දක්වාම නොවෙනස් වූ වැදගත් කරුණක් වන්නේ, රාජ්‍යයේ ආරක්‍ෂාවට තර්ජනයක් වන ආකාරයේ පිස්තෝල, පිස්තෝල පැන්සල්, අත්බෝම්බ, මූනිස්සම් ආදිය මෙන්ම වායු නිකුත් කරන එවැනි උපකරණ මෙරටට ගෙන්වීම සම්පූර්ණයෙන් තහනම් කර ඇති බවයි. එවැනි භාණ්ඩ දේශ සීමාවට ලඟාවත්ම රාජසන්තක කිරීමට රේගුවට බලය ලබා දී ඇත.එපමණක් නොව වචනයෙන්, කතාබහෙන්, කියවීමෙන්, සංඥාවෙන් හෝ වෙනත් ශ‍්‍රවන හෝ දෘශ්‍ය මාධ්‍යයකින් හෝ වෙනත් ක‍්‍රමයකින් ජනාධිපතිතුමා, රාජ්‍යය හෝ මහජනතාව බියගන්වන, තැතිගන්වන හෝ ඒ සඳහා තැත් කිරීමට උදව්වන ආකාරයේ හෝ ඒ සඳහා කුළුගන්වන ආකාරයේ පොත්පත්, පුවත්පත්, ලිපිලේඛන, පති‍්‍රකා ආදිය ගෙන්වීම රේගුව විසින් වළක්වනු ලැබේ. මෙය සම්පූර්ණයෙන් තහනම් භාණ්ඩ ලෙස සලකනු ලබන අතර, රාජසන්තක කිරීමේ බලය රේගුවට ලබා දී ඇත.රේගු ආඥා පනතට අමතරව, පුපුරන ද්‍රව්‍ය ආඥා පනත, ගිනි අවි ආඥා පනත, අන්තරායකර ඖෂධ හා උපකරණ ආඥා පනත ආදී විවිධ පනත් මඟින් මෙරට ආරක්‍ෂාවට තර්ජනය වන ආකාරයේ උපකරණ ගෙන්වීම තහනම් කිරීමට රේගුවට බලය ලැබී ඇති අතර, නිලධාරින් ඒ පිළිබඳව නිරතුරුව සැලකිලිමත් වේ.ගිනි අවි පමණක් නොව ගිනි අවියක් ලෙසට පරිවර්තනය කළ හැකි සෙල්ලම් තුවක්කු පවා මෙරටට ගෙන්වීම තහනම් කිරීමට විධි විධාන සලසා ඇත්තේ රාජ්‍යයට උපරිම ආරක්‍ෂාව සැලසීමේ අරමුණු පදනම් කරගෙනය.කඩු, කිනිසි වැනි තියුණු අවි ආයුධ මෙන්ම පුපුරන ද්‍රව්‍ය හා එවැනි දේ සවිකරන ලද වාහන පවා රේගුව මඟින් පරීක්‍ෂාවට ලක් කර තහනමට ලක් කරන භාණ්ඩ වේ. ත‍්‍රස්තවාදී සංවිධානයක් හෝ රාජ්‍යයට තර්ජනයක් වන ආකාරයේ සංවිධාන කටයුතුවලට උපයෝගී කරගන්නා අධිබලැති විදුලි සංදේශ උපකරණ ආදිය පිළිබඳව රේගුව විමසිලිමත් වේ.එපමණකින් නොනැවතී අන්තර්ජාතිකව බලපැවැත්වෙන නීතිරීති හා ප‍්‍රඥප්ති මගින් පනවා ඇති විධිවිධාන ඔස්සේ රාජ්‍යයේ උපරිම ආරක්‍ෂාව සැලසීමට අන්තර් ජාතික ප‍්‍රජාව ඉදිරිපත් වීම මඟින් දේශයේ ආරක්‍ෂාව පිළිබඳව රේගුවට අතිරේක කාර්යභාරයක් පැවරී ඇත.කාර්යභාරයඕනෑම භාණ්ඩයක් හෝ පුද්ගලයෙක් යම් රටකට සම්ප‍්‍රාප්තවීමේදී මුල්වරට මුණ ගැසෙන්නේ රේගුවයි. රේගුව රාජ්‍යයක ආරක්‍ෂාවට වැට කඩොලු බඳින මූලික මුරපොළයි.වෙනත් මුරපොළක පරීක්‍ෂාවකදි සිදුවන කටුක පරීක්‍ෂාවකට වඩා සුහදශීලීව, ආචාරශීලීව හා ආගන්තුකව සිදුකරන පිළිගැනීම් මඟින් රේගු නිලධාරින් තම උකුසු ඇස මෙහෙයවන්නේ රජයේ ආරක්‍ෂාවට හානිවන ආකාරයේ කිසියම් උවදුරක් මැඩලීමේ අරමුණිනි. අභ්‍යන්තර ආරක්‍ෂාව රඳ්‍ර පවතින්නේ මූලික වශයෙන් රේගුව මඟින් සිදුකරන මෙම මාහැඟි කාර්යභාරය මඟිනි.රාජ්‍ය ආරක්‍ෂාවට හෝ මහජනතාවගේ ආරක්‍ෂාවට තර්ජනය වන ආකාරයේ තහනම් භාණ්ඩ පරීක්‍ෂාව සිදු කිරීම, ඔවුන් අත්අඩංගුවට ගැනීම, සෝදිසි කිරීම, ගෙවල් දොරවල් සෝදිසි කිරීම, සැක කටයුතු වාහන නැවැත්වීම, පරීක්‍ෂාව, පරීක්‍ෂණ සිදු කිරීම, විමර්ශනය කිරීම හා එකී භාණ්ඩ රාජසන්තක කිරීම මෙන්ම විනාශ කිරීම ද රේගුව සතු කාර්යභාරයයි.මුලික වශයෙන් ගුවන් මඟින්, මුහුදු මඟින්, තැපැල් මඟින් හෝ වෙනත් නීති විරෝධී මාර්ගවලින් මෙරටට ඕනෑම භාණ්ඩයක් ගෙන්වීමට ඕනෑම පුද්ගලයකුට අවකාශ ලැබී ඇත.ඒ සෑම අංශයක්ම ආවරණය වන ආකාරයේ සූක්ෂම පරීක්‍ෂා සිදු කිරීමට රේගු නිලධාරීන් දිවා රෑ නොබලා ඇප කැපවී සිටිති.තත්කාලීන සමාජ වටපිටාව සකස් වී ඇති ආකාරය පිළිබඳව සැලකිලිමත් වෙමින් දිවි පරදුවට තබා තම රාජකාරිය ඉටුකරන රේගු නිලධාරින් කීප අවස්ථාවකදීම මුහුණ පෑ අතවර බොහෝය.මහ සමුදුර දෙදරවමින් පාවෙන ටොන් ලක්ෂ ගණනක් බර අවි ආයුධ පැටවූ නෞකාවේ පටන් ලියුම් කවරයක බහා එවන ඇන්ත‍්‍රැක්ස් වැනි ඉතා සියුම් අංශු මාත‍්‍ර දක්වා ලොකු කුඩා සෑම අංශයක් කෙරෙහිම අවධානය යොමුකොට පරීක්‍ෂා කිරීමට රේගුව සමත් වී ඇත.මහා පරිමාණයේ බහාලුම් පැටවූ නැව්, ත‍්‍රස්තවාදීන් සතු ප‍්‍රහාරක ගුවන් යානා, ත‍්‍රස්තවාදී සංවිධානවලට ගෙන්වන කෝටි ගණන් වටිනා විදුලි සංදේශ උපකරණ, ත‍්‍රස්තවාදී සංවිධානවලට උපකාර කරන සංවිධානාත්මක අපරාධ කල්ලි ගෙන්වන මත්ද්‍රව්‍ය මෙන්ම මෑතකාලීන ප‍්‍රවණතාවයක් ලෙස සලකන රසායනික අවි සඳහා භාවිතා කරන සූක්‍ෂම රසායනික සංයෝග ආදිය පරීක්‍ෂා කිරීමේ උපක‍්‍රමශීලී ක‍්‍රම බොහෝ ගණනක් හඳුනාගෙන ඒවා වළක්වා ඇති අවස්ථා බොහෝය.කලින් කලට හොරබඩු ජාවාරම්කරුවන් තම ක‍්‍රමෝපායයන් උපක‍්‍රමශීලීව වෙනස් කරන ආකාරය නිසි පරිදි අධ්‍යයනය කර සැලකිය යුතු තාක්ෂණික මෙවලම් නොමැතිව වුවද, රේගු නිලධාරියා තම දැනුම හා පළපුරුද්ද මඟින් කාර්යභාරය සිදු කරන්නේ පෞද්ගලික ආරක්ෂාව ගැනද නොතකමිනි.යුද බිමට බට සෙබළා ත‍්‍රස්තවාදීන් හා මුහුණට මුහුණ ලා සටන් කර රාජ්‍යයේ ආරක්‍ෂාව සැලසීම අප අගය කරන අතර, යුද බිමට නොබට රේගු නිලධාරියා විවිධ ක්ෂේත‍්‍රයන් ඔස්සේ මුළු මහත් රාජ්‍ය තන්ත‍්‍රයම සෑම අංශයක්ම ආවරණය වන පරිදි මූලික වශයෙන් ආරක්‍ෂා කිරීමට සටන් වදින බව දුරාතීතයේ සිට සිදු කරන කාර්යභාරයෙන් මනාව පැහැදිලි වේ.ජී.ඒ. ලෙස්ලි ගාමිණී නියෝජ්‍ය රේගු අධ්‍යක්‍ෂ</content>
  </post></root>