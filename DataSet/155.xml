<?xml version="1.0" encoding="UTF-8" standalone="no"?><root><post>
    <category>NEWSPAPER</category>
    <date>
      <year>2008</year>
      <month>08</month>
      <day>10</day>
    </date>
    <link>http://www.silumina.lk/2008/08/10/_art.asp?fn=av08081011</link>
    <topic>කොහොමද තොරතුරු</topic>
    <author>හේමාලිගෙන්</author>
    <content>’නේත‍්‍රා’ ලෙසින් ඔබ දකින චමල්ෂාඔබාමා වගේ තවත් කෙනෙක්බොහෝවිට ගෙලෙහි වායු ගෙඩි ඇතිවන්නේ කාන්තාවන්ගේමහින්ද ගේ ආගිය කතා "තාමත් මම ඉන්නෙ සිනමාවත් එක්ක"හැම වෙලේම ‘පීක්’ හොයන පොඩි මල්ලි හම්බවෙච්චිඅපේ කමට මදිකමක්පරම්පරා තුනක් කරා විහිදුණු නළු-නිළි පරපුරක්තව සිහින ගොඩක් තියෙනවාකොහොමද තොරතුරුලොකුම - හොඳමභාරත ගීත කෝකිලාවිය ගේ මුල් නම ‘හේමා’උපන්දින සාදයේදි ඇවිළුණු ගින්න නොනිවෙයිඇයි මම වගේ දුප්පත් කෙල්ලක් තෝරාගත්තෙ?"පහළොස් දහසක් දෙනා හැම උදයකම මගේ ජයග‍්‍රහණය වෙනුවෙන් යාඥා කරනවා"කෑගලු පුරවරයෙන් විකසිත වන ‘ගුරු ගීතය’කොහොමද තොරතුරුබූඩී කීර්තිසේන මේ දවස්වල දකින්නේ තවත් අලුත් සිනමා හීනයක්. ඒ පසුගියදා ආරම්භ කළ ඔහුගේ අලුත්ම චිත‍්‍රපටය වන ‘නිම්නයක හුදකලාව‘. මේ බූඩී හදන තුන්වෙනි චිත‍්‍රපටයයි.බූඩී ගේ චිත‍්‍රපටයේ විශේෂම දේ තමයි ඔහු හදන චිත‍්‍රපට නිෂ්පාදනය කරන්නේ ඔහු ගේ පියා වන බුද්ධි කීර්තිසේන වීම. මීට කලින් බූඩී හදපු “මිල්ලෙ සොයා “ චිත‍්‍රපටයට තාත්තා හැරුණාම තවත් නිෂ්පාදකවරුන් හිටියා.මේ පාර බූඩී ගේ චිත‍්‍රපටයේ ප‍්‍රධාන නළු නිළි යුවළ වෙන්නේ සෞම්‍ය ලියනගේ සහ සංගීතා වීරරත්නයි. අලුත් චිත‍්‍රපටයේ වැඩ කටයුතු වෙනුවෙන් එහෙට මෙහෙට දුවන බූඩී ට මේ දවස්වල විවේකයක් නම් ඇත්තෙම නෑ.මේ තාත්තයි- පුතයි දෙන්න එකතු වෙලා හොඳ නිර්මාණයක් පේ‍්‍රක්ෂකයින්ට ලබල දෙයි කියලා අපිත් බලාපොරොත්තුවේ දෑස් දල්වාගෙන බලා ඉන්නවා.සංගීතා කවදත් කී‍්‍රඩාවට වැඩි කැමැත්තක් දක්වන කෙනෙක්. කාලයක් අපට මතකයි කී‍්‍රඩිකාවකගේ චරිතයක් නිරූපණය කිරීම සඳහා ඇය පුහුණුවීම් කටයුතුවලත් යෙදුණා. ඔලිම්පික් යන්නට සූදානම් වෙන අනුරුද්ධ රත්නායක වෙනුවෙන් නිර්මාණය කෙරුණු දැන්වීමක ඇය පෙනී ඉන්නවා පසුගිය දවස්වල අපි දැක්කා.ඉතින් මේ දිනවල සංගීතා සූදානම් වෙන්නේ චීනයේ පැවැත්වෙන ඔලිම්පික් තරගාවලිය නරඹන්නට යන්නයි. “සුසන්තිකා, අනුරුද්ධ,මයුමි වගේ අය ගැන මම බලාපොරොත්තු තියාගෙන ඉන්නවා. මට ආසයි ඒ ගොල්ල අපේ රට වෙනුවෙන් ජයග‍්‍රහණය කරනවා දකින්න. ඔලිම්පික් අවසන් සංදර්ශනය කිට්ටු කරලා තමයි මම චීනයට යන්න බලාපොරොත්තු වෙන්නේ.චීනය කියන්නේ මුළු ලෝකෙටම රතිඤ්ඤා හදන රටක්. මට ආසයි ඒ අයගේ fire work බලන්න. ඔලිම්පික් නරඹලා ආවට පස්සෙ බූඩී කීර්තිසේනගේ ‘නිම්නයක හුදකලාව‘ චිත‍්‍රපටයේ වැඩ සඳහා සූදානම් වෙන්න ඕන.මඳ විරාමයක් ඕනෑඑක කාලයක් තිබුණ නදීෂා හේමමාලි නිතරම පුංචි තිරයෙන් දැකපු .ඇය රඟපාපු ටෙලිනාට්‍ය රැසක්ම ඒ දිනවල එක දිගටම විකාශය වෙන්න ගත්තා.ඒත් පසුගිය දිනවල නිතර දෙවේලේම ඇය අපට දකින්න ලැබුණේ නෑ. ටෙලි නාට්‍යවල නැති වුණත් පසුගිය දිනවල ඇය හිටියේ ටිකක් කාර්ය බහුලවයි.ඒකට හේතුව තමයි ඇය රඟපාපු ‘ජූලියා’ චිත‍්‍රපටය. නව යෞවනයේ පසුවන ඇයගේ ජීවිතය පේ‍්‍රමයත් සමඟ බැඳීමෙන් හැලහැප්පීම් වලට මුහුණ දෙනවා. ‘ජූලියා’ චිත‍්‍රපටයත් එක්ක නදීෂා ළඟදීම රසික රසිකාවන් හමුවට එනවා.පසුගිය දින ටිකේම ‘ජූලියා’ චිත‍්‍රපටයේ හඬ කැවීම් එක්ක තමයි නදීෂා හිටියේ. ඒත් එක්කම සිරස රූපවාහිනියේ ‘තරු මංසල’ වැඩ සටහන ඉදිරිපත් කරන්නෙත් නදීෂා නිසා ඒ පැත්තෙනුත් ටිකක් කාර්ය බහුල වෙලා හිටියා.ටෙලි නාට්‍ය චිත‍්‍රපට සඳහා ආරාධනා ලැබුණත් මේ දිනවල ටිකක් විවේකයෙන් ඉන්න ඕන කියලා තමයි නදීෂා කියන්නේ.අසංග ගීත රචනයටමාධ්‍ය ජීවිතයේ වසර දහයක අත්දැකීම් සපුරනවා කියන්නේ මාධ්‍යවේදියකුට සුවිශේෂී මොහොතක්. ඔහු ඇසුර FM  ගුවන් විදුලියේ අසංග කරුණාරත්නයි.අසංග අද ඇසුර එෆ්.එම්. ගුවන් විදුලියේ ලාංඡන කළමනාකරු වශයෙන් සේවය කළද ඔහු පෙ‍්‍ර්ක්ෂක ජනතාව අතර වඩාත් ප‍්‍රකට නිවේදකයකු වශයෙන්. කලක් ඔහු ලක්හඬ ගුවන් විදුලියේ කලාල මියැසිය ඉදිරිපත් කළා.නිවේදකයකු වශයෙන් බොහෝ දෙනෙක් ඔහු දැන හඳුනාගෙන සිටියද ඔහු හොඳ ගීත රචකයකු බව බොහෝ දෙනෙක් නොදන්නා කරුණක්.උපාලි රංජිත් ගායනා කරන හද හඬනා නිහඬ රැයේ ගීතයේ ගීත රචකයා වන්නේද අසංගයි.මේ දිනවල තවත් අලුත් ගීත රැසක් රචනා කරමින් සිටින අසංග ඉදිරියේදීත් ගීත රචකයකු වශයෙන් ඔබ හමුවට ඒවි.හේමාලිගෙන්     </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>10</day>
    </date>
    <link>http://www.silumina.lk/2008/08/10/_art.asp?fn=av08081012</link>
    <topic>ලොකුම - හොඳම</topic>
    <author>හේමාලි</author>
    <content>’නේත‍්‍රා’ ලෙසින් ඔබ දකින චමල්ෂාඔබාමා වගේ තවත් කෙනෙක්බොහෝවිට ගෙලෙහි වායු ගෙඩි ඇතිවන්නේ කාන්තාවන්ගේමහින්ද ගේ ආගිය කතා "තාමත් මම ඉන්නෙ සිනමාවත් එක්ක"හැම වෙලේම ‘පීක්’ හොයන පොඩි මල්ලි හම්බවෙච්චිඅපේ කමට මදිකමක්පරම්පරා තුනක් කරා විහිදුණු නළු-නිළි පරපුරක්තව සිහින ගොඩක් තියෙනවාකොහොමද තොරතුරුලොකුම - හොඳමභාරත ගීත කෝකිලාවිය ගේ මුල් නම ‘හේමා’උපන්දින සාදයේදි ඇවිළුණු ගින්න නොනිවෙයිඇයි මම වගේ දුප්පත් කෙල්ලක් තෝරාගත්තෙ?"පහළොස් දහසක් දෙනා හැම උදයකම මගේ ජයග‍්‍රහණය වෙනුවෙන් යාඥා කරනවා"කෑගලු පුරවරයෙන් විකසිත වන ‘ගුරු ගීතය’ලොකුම සතුට - ලෙස්ටර් මහත්මයා ගොළු හදවත ටෙලි නාට්‍යයේ චරිතයකට තෝරා ගැනීම. ඒක තමයි මගේ පළවෙනි ටෙලි නාට්‍යය.ලොකුම දුක - මම බොහෝම ළඟින් ආශ‍්‍රය කරපු මාමා කෙනෙක් හිටියා ආනන්ද කියලා. ඔහු මිය ගිය දිනය තමයි මෙතෙක් මා ලබපු ලොකුම දුක.ලොකුම දිනුම - මුලින්ම සම්මානයක් ලබපු දවස. ඒ හොඳම නැගී එන නළුවාට සුමති සම්මානයක් ලැබීම.ලොකුම පරාජය – තාම එහෙම එකක් වෙලා නෑ.ලොකුම ගමන - මම දකින ලොකුම ගමන ජීවන ගමනයිලොකුම පැතුම - මේ රටට තවදුරටත් වැඩදායක කෙනෙක් විදියට ජීවත්වෙලා කරදරයක් නැතිව මිය යන එක.හොඳම යහළුවා - මහනුවර ඉස්කෝලෙ යන කාලේ හිටපු අය තමයි හොඳම යහළුවන්හොඳම යෙහෙළිය - එක්කෙනෙක් කියලා නෑ කීප දෙනෙක්ම ඉන්නවා.හොඳම දවස -මම හිතන්නේ හොඳම දවස අද කියලයිහොඳම තැන - මහනුවරහේමාලි    </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>10</day>
    </date>
    <link>http://www.silumina.lk/2008/08/10/_art.asp?fn=av08081013</link>
    <topic>භාරත ගීත කෝකිලාවිය ගේ</topic>
    <author>සුජීව තේවහෙට්ටිගේ</author>
    <content>’නේත‍්‍රා’ ලෙසින් ඔබ දකින චමල්ෂාඔබාමා වගේ තවත් කෙනෙක්බොහෝවිට ගෙලෙහි වායු ගෙඩි ඇතිවන්නේ කාන්තාවන්ගේමහින්ද ගේ ආගිය කතා "තාමත් මම ඉන්නෙ සිනමාවත් එක්ක"හැම වෙලේම ‘පීක්’ හොයන පොඩි මල්ලි හම්බවෙච්චිඅපේ කමට මදිකමක්පරම්පරා තුනක් කරා විහිදුණු නළු-නිළි පරපුරක්තව සිහින ගොඩක් තියෙනවාකොහොමද තොරතුරුලොකුම - හොඳමභාරත ගීත කෝකිලාවිය ගේ මුල් නම ‘හේමා’උපන්දින සාදයේදි ඇවිළුණු ගින්න නොනිවෙයිඇයි මම වගේ දුප්පත් කෙල්ලක් තෝරාගත්තෙ?"පහළොස් දහසක් දෙනා හැම උදයකම මගේ ජයග‍්‍රහණය වෙනුවෙන් යාඥා කරනවා"කෑගලු පුරවරයෙන් විකසිත වන ‘ගුරු ගීතය’සැඟවුණු වගතුග එළිදකීභාරත දේශය, ශී‍්‍ර ලංකාව පමණක් නොවෙයි, මුළු ලොව වෙසෙන අති විශාල රසික පිරිසකගේ ගෞරවාදරයට පාත‍්‍ර වූ ගීත කෝකිලාව ඇයයි. ලතා මංගේෂ්කාර් නම් වූ මේ අමරණීය ගායිකාව ගේ සැබෑ නම ‘හේමා’ යැයි දන්නේ කීයෙන් කී දෙනෙක් ද? සැබවින්ම එවැනි කරුණු බොහෝ දෙනකු දන්නේ නැහැ.යුග යුග හදවත් බැඳී මේ මහා ගායිකාවගේ පෞද්ගලික සහ කලා දිවියේ එවැනි සැඟවුණු වග තුග හෙළි කළ ග‍්‍රන්ථයක් පසුගියදා ඉන්දියාවේ කොල්කටා නගරයේ දී නිකුත් කෙරුණා.මෙහි කර්තෘවරයා, ස්නේ්හසිස් චැටර්ජියි. හෙතෙම, ගීත රසිකයෙක්, විශේෂයෙන්ම ලතා මංගේෂ්කර් ගේ ගීත බෙහෙවින් ම පි‍්‍රය කරන ‘ලතා රසිකයෙක්’ හැටියට හඳුන්වන්න පුළුවනි.ස්නෙහසිස් විසින් රචනා කරන ලද මේ ග‍්‍රන්ථය නම් කර තිබෙන්නේ ‘ලතා ගීතිකෝෂ් ‘ යනුවෙන්.කතුවරයා පවසන්නේ මේ චරිතාපදානයට ලතාගේ ගායන සහ පෞද්ගලික දිවියේ මෙතෙක් හෙළි නොවූ සත්‍ය කරුණු ඇතුළත් කර තිබෙන බවයි.”ලතා ගෙ මව්පියන් දිනනාත් මහතා සහ ශෙවන්ති මහත්මිය බව කවුරුත් දන්නවා. ඒත් මේ දෙන්නාට ලැබුණු දියණියට හේමා කියල නමක් දාපු බව කවුරුවත් දන්නෙ නැහැ.ලතා මුලින්ම ගීයක් ගායනා කළේ මරාති චිත‍්‍රපටයක් වෙනුවෙන්. ඒ 1942 දී ‘ කිටි හසාල්’ චිත‍්‍රපටයටයි.නමුත් ඒ ගීතය චිත‍්‍රපටයට ඇතුළත් වුණේ නැහැ. ඉන් පස්සෙ 1942 දීම ‘පහිළි’ කියන තවත් මරාති චිත‍්‍රපටයකට ගීයක් ගායනා කළා. ඒක නම් චිත‍්‍රපටයට ඇතුළත් වුණා””ලතා චිත‍්‍රපට දහයක රඟපාලත් තියෙනවා. ඒ චිත‍්‍රපට වලින් කිහිපයක් ‘බාඩිමා’ (1945) , ‘ජීවන් යාත‍්‍රා’ (1946) , ‘මන්දිර්’ (1948)’ඒ විතරක් නෙමෙයි’ ලතා තනු නිර්මාණය කළ ගීත කිහිපයකුත් තියෙනවා. හැබැයි, ඒ ගීතවල තනු නිර්මාණය කළේ තමන්ය කියලා ඇය කිසිම වෙලාවක සඳහන් කරල නැහැ.තමන්ගෙ නම වෙනුවට ඒ ගීතවල තනු නිර්මාපකයා හැටියට ‘ආනන්ද සාන්’ කියන ආරූඪ නාමයයි. ඇය සඳහන් කරලා තියෙන්නෙ. බෙංගාලි ගීත දෙකකුත් ලතාගේ තනු නිර්මාණවලින් හැඩ ගැන්විලා තියෙනවා.මේ ගීත දෙක ගායනා කළේ ප‍්‍රවීණ ගායකයකුවූ කිශෝර් කුමාර්. මේ හැරුණාම මරාති චිත‍්‍රපට 5 ක් වෙනුවෙන් ද ලතා සංගීත නිර්මාණයන් කරලා තියෙනවා”ලතා , ගායිකාවක්, සංගීත අධ්‍යක්‍ෂවරියක් විතරක් නොවෙයි. චිත‍්‍රපට නිෂ්පාදිකාවක් හැටියටත් හින්දි සිනමා ක්ෂේත‍්‍රයට එක් වී සිටි බව බොහෝ දෙනෙක් දන්නේ නැහැ.ලතා මංගේෂ්කාර් නම් වූ මේ චිත‍්‍රපට නිෂ්පාදිකාව පිළිබඳ තොරතුරු ද ‘ලතා ගීතිකෝෂ්’ ග‍්‍රන්ථයෙහි ඇතුළත් වෙනවා. 1953 දී තිරගත වූ මරාති චිත‍්‍රපටයක් වූ ‘යදාල් ‘ සහ 1953 දී තිරගත වූ ‘ජානජාර් ‘ 1955 දී තිරගත වූ ‘කන්චන්’ සහ 1990 දී තිරගත වූ ‘ලෙකින්’ නම් වූ හින්දි චිත‍්‍රපට ලතා නිෂ්පාදනය කර තිබෙන බව, එහි සඳහන් වෙනවා. 1989 දී විකාශය වූ ‘කුච් පායා කුච් ඛෝයා’ නම් වූ රූපවාහිනී වෘත්තාන්තයේ නිෂ්පාදිකාව ද ලතායි .මේ දක්වාම ලතා ගායනා කළ සියලුම ගීතවල එකතුවක් එළි දක්වලා නැහැ. පොත් සාප්පුවල තියෙන ලතාගේ ගීත රැගත් පොත්වල ඇතුළත් වෙන්නෙත් නිවැරැදි වචන නෙමෙයි. ඉන්දියාවේ ප‍්‍රසිද්ධ මාධ්‍යවලින් පවා ලතා ගායනා කළ ගීත සංඛ්‍යාව පිළිබඳව සඳහන් කරන තොරතුරු නිවැරැදි නැහැ. ඇය මෙතෙක් ගායනා කළ ගීත වල නිවැරැදි සංඛ්‍යාව 7000 ක් විය යුතුයි.මේ විශාල ගීත සංඛ්‍යාවට ලතා විසින් ගායනා කරන ලද විවිධ භාෂාවලින් ගැයූ චිත‍්‍රපට නොවන ගීත ඇතුළත් . මේ ගීත සියල්ලම ඇතුළත් ග‍්‍රැමෆෝන් තැටි, කැසට් පට , ශ‍්‍රව්‍ය සහ දෘශ්‍ය වීඩියෝ තැටි හැම එකක්ම මා ළඟ තියෙනවා.ස්නෙහසිස් චැටර්ජි මහත් ආඩම්බරයකින් යුතුව කියා සිටිනවා.සුජීව තේවහෙට්ටිගේ    </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>10</day>
    </date>
    <link>http://www.silumina.lk/2008/08/10/_art.asp?fn=av08081015</link>
    <topic>ඇයි මම වගේ දුප්පත් කෙල්ලක් තෝරාගත්තෙ?</topic>
    <author>එඩ්වඩ් මල්ලවආරච්චි</author>
    <content>’නේත‍්‍රා’ ලෙසින් ඔබ දකින චමල්ෂාඔබාමා වගේ තවත් කෙනෙක්බොහෝවිට ගෙලෙහි වායු ගෙඩි ඇතිවන්නේ කාන්තාවන්ගේමහින්ද ගේ ආගිය කතා "තාමත් මම ඉන්නෙ සිනමාවත් එක්ක"හැම වෙලේම ‘පීක්’ හොයන පොඩි මල්ලි හම්බවෙච්චිඅපේ කමට මදිකමක්පරම්පරා තුනක් කරා විහිදුණු නළු-නිළි පරපුරක්තව සිහින ගොඩක් තියෙනවාකොහොමද තොරතුරුලොකුම - හොඳමභාරත ගීත කෝකිලාවිය ගේ මුල් නම ‘හේමා’උපන්දින සාදයේදි ඇවිළුණු ගින්න නොනිවෙයිඇයි මම වගේ දුප්පත් කෙල්ලක් තෝරාගත්තෙ?"පහළොස් දහසක් දෙනා හැම උදයකම මගේ ජයග‍්‍රහණය වෙනුවෙන් යාඥා කරනවා"කෑගලු පුරවරයෙන් විකසිත වන ‘ගුරු ගීතය’එඩ්වඩ් මල්ලවආරච්චිමෙතෙක් කතාවචංචලාට ප‍්‍රකට ටෙලිනාට්‍ය නිෂ්පාදිකාවක වන අනුලා සිරිවර්ධන මැතිනිය මුණ ගැසෙන්නේ මව සමඟ බෝධි පූජාවකට පන්සලට ගිය විට ය. අනුලාගේ එකම පුතා අනුප් එදින මුහුරත් උත්සවයේ කැසටය තුළින් චංචලාගේ රුව දකී. ඒ රුවට වශී වන ඔහු චංචලා මුණගැසීමට පන්සල අසල රැක සිටී.මේ අතර රැකියා විරහිත තරුණ විරෝධතා පෙළපාලියකදී පහර කෑමට ලක්වන චංචලා රෝහල් ගත වන අතර, රූපවාහිනිය තුළින් එම සිද්ධිය ප‍්‍රචාරය කිරීම නිසා ඇය වඩාත් ප‍්‍රසිද්ධියට පත්වෙයි.මේ පිළිබඳව දැනගන්නා අනුප් රෝහලට ගොස් ඇය හමුවන අතර දෙදෙනා අතර හිතවත්කමක් ගොඩනැඟෙයි. දුරකතනයෙන් නිතර කතා කිරීමත්, නිතර හමුවීමත් නිසා මේ දෙදෙනා සිතින් වඩාත් ළංවෙයි. රැකියාවක් නොමැති කමින් පීඩා විඳින චංචලාට අනුප්ගේ මිතුරකුගේ ගුවන් විදුලියක පුහුණුවීමට අවස්ථාව සැලසෙයි.දිනපතා මුණ ගැසෙන ඔවුන් පෙම්වතුන් බවට පත්වෙයි. මේ අතර අනුප්ගේ පියා ලෙස්ලි සිය ඉන්දියානු බිරිය දියණිය සහ සුරූපිනියක සමඟ ලංකාවට එයි. මෙම ගමනේ අරමුණ අනුප්ට එම ඉන්දියානු යුවතිය විවාහ කරදීම බව දැනගන්නා අනුලා සිරිවර්ධන ඒ ගැන සිත් තැවුලෙන් පසුවෙයි.කොතරම් අසාධාරණ වැඩක් ද. හමුවූ මොහොතේ සිට මේ දක්වා වූ සිදුවීම් මතකයට ගලා ආවේය. ගැහැනු යනු මිනිසාට ඇතිවත් බැරි නැතිවත් බැරි සත්ව විශේෂයකි. එදා ගෙල බදා සිටියදී දැනුණ සුවඳ සතුට. දෑස් පියා සිටියදී නොසිහිවුණු දෙයක් නැත."පුතා නිදිද. නැගිටින්ට. බැහැල යමු.""මට බෑ සීයා. ඔයා ගිහින් එන්ට" ඔහු දෑස් විවර කර බැලුවේ ය. මේ කිසිසේත් අදහා ගත නොහැකි දෙයකි. මේ චංචලාගෙ ගෙදර නේද? මේ ගමනින් සිදුවන්නේ ඇය බාල්දු කිරීමකි."සීයා ගිහින් එන්න මම කාර් එකට වෙලා ඉන්නම්""බෑ... බෑ... ඒක හරි නෑ... මේ මනුස්සයා හඳුනා ගත යුතු බුද්ධිමතෙක්. පුතා කවද හරි ලස්සන කෙල්ලෙක් බඳිනවයි කිව්වෙ විමලරත්නයි. හඳහන ටිකක් බලවාගෙන යමු." ඔහු නිහඬව රථයෙන් බැස්සේ ස්ථීරවම යමක් සිතා ගෙන ය.චංචලා හඬමින් මවගේ ගෙල බදා ගත්තා ය."මට අනුප් නැතිව බෑ අම්මා. කොහොමද මම විරුද්ධ වෙන්නෙ"ඇය පිළිතුරක් නොදී දුවගේ හිස පිරිමැද්දා ය."අනුප්ව ගෙදරින් පන්නාවි. එතකොට ජීවත් වෙන්නෙ කොහොමද?"අම්මා මම කුලී වැඩක් කරල හරි අනුප්ට කන්ට දෙන්නම්. අනුප් හැර වෙන කෙනෙක් එක්ක යන්ට බෑ. අපිව වෙන් කරන්ට එපා. එහෙම වුණොත් මම මැරෙනවා."දොර අසල සිට යෞවනියගේ කතාවට සවන් දෙද්දී අනුලාගේ දෙනෙතේ කඳුළු නැගුණි.ඇත්තටම සැබෑ ආදරය කියන්නෙ ඒකට තමයි.තමා සෙනෙහස දක්වන අය වෙනුවෙන් ඕනෑම කැප කිරීමක් කිරීමට ගැහැනු එඩිතර වෙති.මැය එවන් ආදරයක ස්පර්ෂය ලද්දියකි. තමා සෙවූයේ මෙවන් මානවිකාවකි.ඇය නිහඬව කුඩා සාලයේ අසුන් ගත්තා ය. විමලරත්නට පානදුරේ හාමු හඳුනා ගැනීමට වැඩි වේලාවක් ගතවූයේ නැත.මෙවන් පැල් පතකට ධන කුවේරයෙක් කිසිදා පැමිණ නැත. හැමදාම තමා ඔවුන් හා ගැටෙමින් සමාජවාදය වෙනුවෙන් කතා කළ හැටි සිහිවෙයි."හාමු කොහෙවත් යන ගමන් ද?""අපි මේ වැදගත් ගමනක් යන ගමන් පොඩ්ඩකට නතර වුණා.""ඇත්ත කියන්නකො තාත්තා. අපි මේ පුතාට මනමාලියෙක් බලන්න යන ගමන්. පොඩ්ඩක් නතර වුණා. නේද පුතා" අනුලා කීවා ය.අනුප් පිළිතුරක් නොදී ඉවත බලා ගත්තේ ය. දුව තමාට නොදෙන බව පැවැසූ තැනැත්තා දෙස නිකමටවත් බැලීමට සිතුණේ නැත. මටත් වෙලාව එන්නෙ නැතෑ උගන්වන්නම් හොඳ පාඩමක්.ඔහු පහත් කරගත් හිසින් යුතුව සිටියා විනා ළඟින් අසුන් ගත් අය දෙසවත් බැලුවේ නැත. සැවොම කාමරයෙන් පිටව ගියේ හඳහන බැලීමට විය යුතු ය. තනිව සිටි මොහොතේ ඇගේ කාමරයට ගිය හැටි සිහිවෙයි. එහෙත් අම්මා, සීයා ඉන් දෙද්දී ඒ දේ කළ නොහැක.ආදරයේ වේදනාවත් සතුටත් තියෙන්නෙ එකම හදවතේ. හුරු පුරුදු සුවඳක් සමඟ කිසිවෙක් මෘදු ලෙස තම අත අල්ලා ගන්නවා දැනුණ ද ඔහු හිස එසෙව්වේ නැත."මට යමක් කියන්ට ඉඩදෙන්න""තවත් යමක් ඔයාට මට කියන්ඩ තියෙනවද?""රත්තරන් මේක නොකියූ කතාවක්. මේක මේ පන්ති ක‍්‍රමය යටතේ සිදු නොවිය හැකි දෙයක්. සදාකාලිකව මම තනිවෙලා ඉන්නම්" ඇය දෑත් පටලවා ගනිමින් කීවා ය."පූර්වා ඇවිදින් ඉන්නෙ මාව ගෙනියන්නයි. එහෙම නම් මෙහෙම කරමු. අපි දෙන්නම මැරෙමු. එතකොට කතාව ඉවරයි." ඇය මෘදු ලෙස ඔහුගේ මුව වැසුවා ය. කතාව නිමවීමට ප‍්‍රථම අනුප්ගේ මව සහ සීයා එනු දුටු චංචලා අසුනින් නැගී සිටියා ය."තාත්තා මම හිතන් හිටියෙ මේවගෙ කෙනෙක් තමයි. මේ බලන්න හොඳයි නේද? ඇය චංචලා ගේ දෙකම්මුල් සිප ගනිමින් කීවා ය."වැඩක් නෑ සීයා අපි යමු. දෙන්නෙ නැහැ කියල මූණටම කිව්වානෙ." අනුප් සැවොම සිනස්සවමින් කීවේය."දෙන්නෙ නෑ කිව්වට අත හරින්ට බැහැනෙ. දෙන්නා ටිකක් කතා කර ඉන්ටකො."පැහැදිලිව ම එය සතුටුදායක සැදෑ සමයක් වුණි."අපි බෞද්ධයො හැටියට වෛරයෙන් ජීවත්වෙන්න හොඳ නෑ. එනිසා අපි ලෙස්ලිට සමාව දෙමු.""වයි ෂූඩ් අයි. මම මොටද තරහ වෙන්නෙ. මා එක්ක ඉන්න බැරි නම් වෙන ගැහැනියෙක් ගන්න එයාට අයිතියක් තියෙනවා. ඒකනේ අපි වෙන්වුණේ.""පුතා ගෙ මනමාලි බලන්න ලෙස්ලිත් කැමති ඇතිනෙ.""එන්න කියන්න. හැබැයි තාත්තා මාව විතරක් මුණ ගස්සවන්ට හිතන්ට එපා."ලෙස්ලි ඉන්දියානු බිරිඳ හා දරුවා සමඟ එනු දුටු ඇය චංචලාගේ කාමරයට ගියා ය. අවුරුදු විස්සකට පමණ පසු එම කටහඬ ශ‍්‍රවණය වුණි. මඳ වේලාවකට පසු තමා සොයමින් පැමිණි සුපුණ්ණා දැකීමෙන් සිතේ වූ අමනාපය තුරන්ව ගියා ය.සුපුණ්ණා මොහොතක් අනුලා ගේ තුරුළට වී සිටියා ය.මඳ වේලාවකට පසු කාමරයට පිවිසි රුවැත්තිය දෙස අනුලා බලා සිටියා ය. තම සමස්ත ජීවිතයම කණ පිට හැරීමට මුල් වූ මෙම දුෂ්ඨ ගැහැනියට කිසිදාක සමාවක් නොදෙන බවට සිතින් සපථ කළ හැටි සිහිවෙයි."මම උපේන්ද්‍රා ශර්මා. ඔබේ ජීවිතය සොරාගත්ත දුෂ්ඨ ගැහැනිය" ඈ තෙත් වූ දෑසින් යුතුව කීවා ය. අනුලා කට කොනකට සිනාවක් නගාගත්තා විනා වචනය කුදු දෙඩුවේ නැත."මගේ ජීවිතය ලියලා තිබුණේ මේ විදිහටයි අක්කේ. වරදක් වුණා තමයි මට සමාවෙන්න" ඇය හඬමින් ඇඳේ සිටි අනුලාගේ දෙපා වඳිමින් කීවා ය. හිතේ තරහක් තිබූ බව ඇත්ත. එහෙත් ගැහැනියකට වෛර කරන්නෙ කොහොමද?"මගේ හිතේ තරහක් තිබූ බව ඇත්ත. මේ සුදු කෙල්ල නිසා ඔක්කොම නැති වුණා." අනුලා දැරියගේ මුහුණ සිප ගනිමින් කීවාය. යළි ඈ උපේන්ද්‍රගේ අතගත්තා ය.අඳුර දසත ගලා ගොස් ඇත. සෞම්‍ය සඳ කිරණ ගස් අතරින් බිමට පතිත වී ඇත. ඇය අනුප් ගේ අත අල්ලා ලයේ හිස හොවා ගත්තා ය."ඇයි මා වගේ දුප්පත් කෙල්ලක් තෝරා ගත්තෙ.""ඔයාගෙ හදවත ධනවත් නිසා."තවත් ඒ පිළිබඳව කතා කළ යුතු දෙයක් නැත. තමා අද කොතරම් වාසනාවන්තියක් දැයි චංචලාට සිතෙයි.නිමි.  </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>10</day>
    </date>
    <link>http://www.silumina.lk/2008/08/10/_art.asp?fn=av08081016</link>
    <topic>"පහළොස් දහසක් දෙනා හැම උදයකම</topic>
    <author>විශේෂ ස්තුතියස්ලිම්ලයින් ආයතනයේ සුදම් එස්. පහළගම මහතාට.ගාමිණී සුසන්ත ඡායාරූප - විමල් කරුණාතිලක</author>
    <content>’නේත‍්‍රා’ ලෙසින් ඔබ දකින චමල්ෂාඔබාමා වගේ තවත් කෙනෙක්බොහෝවිට ගෙලෙහි වායු ගෙඩි ඇතිවන්නේ කාන්තාවන්ගේමහින්ද ගේ ආගිය කතා "තාමත් මම ඉන්නෙ සිනමාවත් එක්ක"හැම වෙලේම ‘පීක්’ හොයන පොඩි මල්ලි හම්බවෙච්චිඅපේ කමට මදිකමක්පරම්පරා තුනක් කරා විහිදුණු නළු-නිළි පරපුරක්තව සිහින ගොඩක් තියෙනවාකොහොමද තොරතුරුලොකුම - හොඳමභාරත ගීත කෝකිලාවිය ගේ මුල් නම ‘හේමා’උපන්දින සාදයේදි ඇවිළුණු ගින්න නොනිවෙයිඇයි මම වගේ දුප්පත් කෙල්ලක් තෝරාගත්තෙ?"පහළොස් දහසක් දෙනා හැම උදයකම මගේ ජයග‍්‍රහණය වෙනුවෙන් යාඥා කරනවා"කෑගලු පුරවරයෙන් විකසිත වන ‘ගුරු ගීතය’ඔලිම්පික් ගිය බොක්සිං ශූරයා අනුරුද්ධ හමුවූ මොහොතක්ඔහුගේ දෑස් තියුණු ය. අධිෂ්ඨානශීලී ය. සිහින් මිටි අයකු වුව ද ශක්තිමත් මස් පිඬු, මනාව පුහුණුවීම්වල යෙදෙන කී‍්‍රඩකයකුගේ ගති ලක්ෂණ ඔහු කෙරෙන් විදහාපායි.චීනයේ බීජිං නුවර (අගෝ. 8 දා) ඇරඹි 27 වැනි ඔලිම්පික් උලෙළ සඳහා ශ‍්‍රී ලංකාව නියෝජනය කරමින් බොක්සිං තරග සඳහා සහභාගිවන්නේ ඔහු ය.අද වනවිට ශ‍්‍රී ලංකාව තුළ ජනප‍්‍රිය කී‍්‍රඩා තරුවක් බවට පත්වීමට ඔහුට හැකිවී ඇත.පසුගියදා පැවති ජාතික කී‍්‍රඩා ගෞරව සම්මාන උලෙළේදී වසරේ ජනප‍්‍රියම කී‍්‍රඩකයා වූයේ අනුරුද්ධ රත්නායක නම් වන ඔහු ය.පසුගිය දිනෙක අප අනුරුද්ධ රත්නායක මුණ ගැසුණේ සුගතදාස ගෘහස්ථ කී‍්‍රඩාංගණයේ පුහුණුවීම්වල යෙදෙන අතරතුරදී ය.අනුරුද්ධගේ කී‍්‍රඩා ජීවිතය පිළිබඳවත් මෙවර ඔලිම්පික් තරගාවලියට ඔහුගේ ඇති සූදානම පිළිබඳවත් එහිදී අපි ඔහුගෙන් විමසා සිටියෙමු.කන්ද උඩරට පිළිමතලාව රණවන ගමේ ඉපිදී අනුරුද්ධ මුලින් ම අකුරු කරවූයේ ගමේ පාසලෙනි. ගමේ පාසලට ගිය මේ පුංචි කොල්ලා 'බොක්සිංකාරයකු' වීමේ අඩිතාලම වැටුණේ පේරාදෙණිය මධ්‍ය මහා විද්‍යාලයට ඇතුළත්වීමෙන් පසුව ය.ජයග‍්‍රහණයට මඟ පෑදූ කියුබානු ජාතික පුහුණුකරු පෙ‍්‍රමෙතා මතෝස් සහ දේශීය පුහුණුකරු වසන්ත කුමාර."අපේ ගමට ආසන්න යටිනුවර කුඹල්වෑමුල්ල මහ විදුහලට තමයි මම පස්වැනි ශ්‍රේණිය තෙක් පාසල් ගියෙ. ඉන් පසුව පේරාදෙණිය මධ්‍ය මහා විද්‍යාලයට ඇතුළත්වෙන්න අවස්ථාව ලැබුණා.ඒ 1986 දී එතැන තමයි මගෙ බොක්සිං කී‍්‍රඩාවෙ ආරම්භය. ඒ කාලෙ සාන්ත සිල්වෙස්ටර් විද්‍යාලය, අපේ පාසල වගේ ම නුවර සෑම පාසලකම වාගෙ බොක්සිං කී‍්‍රඩාව ඉතාම ජනප‍්‍රිය වෙලා තිබුණා. අපේ ඉස්කෝලෙ වැඩිහිටි සිසුන් බොක්සිං කී‍්‍රඩාව කරන හැටි මම ඉතාම ආශාවෙන් බලාගෙන හිටිය. ඒ දවස්වල ඒ වැඩිහිටි සිසුන් තමයි මගෙ ලෝකෙ වීරයො.එතැනින් තමයි මට ආශාවන් ඇති වුණේ බොක්සිං කී‍්‍රඩකයෙක් වෙන්න. 1987 දී ජාතික පාසල් කී‍්‍රඩා තරගාවලියේදී රන් පදක්කම ලබාගන්න මට හැකි වුණා.ඊට පස්සෙ දිගටම බොක්සිං කී‍්‍රඩාවෙ යෙදුණා. හැබැයි 1990 දී මම ටික කාලෙකට බොක්සිං වලින් ඈත් වුණා. ඒත් ඒ අවුරුද්දෙත් ජාතික පාසල් කී‍්‍රඩා උලෙළෙදි රදී පදක්කම දිනාගන්න මට හැකි වුණා.ඉන් පසුව 1991, 92 වර්ෂවල ජාතික පාසල් කී‍්‍රඩා උලෙළෙදි රන් පදක්කම දිනාගෙන පාසලට ගෞරවයක් ලබාදෙන්න මට හැකි වුණා.ඒ පාසල් සමය. කොහොමද ඔබ ජාතික මට්ටමේ කී‍්‍රඩකයෙක් වුණේ?පාසලේදී මගෙ දක්ෂතා දැකපු මගෙ ගුරුවරු යාලුවො මාව දිරිමත් කළා. මම තීරණය කළා බොක්සිං මගෙ ජීවිතය කරගන්න. 1993 වන විට මම ජාතික ශූරයෙක් වී හමාරයි.ඔලිම්පික් ජයග‍්‍රහණයට මේ පුහුණුව වැදගත්1995 දී ඉන්දියාවේ මදුරාසියේ පැවැත්වුණු සාෆ් තරගාවලියට සහභාගි වෙන්න මට අවස්ථාව ලැබුණා. එහිදී මට ලැබුණෙ රිදී පදක්කම. 1999 සාෆ් තරගාවලියේදිත් රිදී පදක්කම දිනාගන්න මට හැකි වුණා. 1999 දීම ඉන්දියාවේ පැවැත්වුණු අඩජානියා ජාත්‍යන්තර බොක්සිං තරගාවලියේදී රටවල් 7 ක් පරදවල රන් පදක්කම ලබාගන්න මට හැකි වුණා.2003 සාෆ් තරගාවලියේදීත් මම රිදී පදක්කම ලබාගත්ත. තවත් ජාත්‍යන්තර තරග ගණනාවකටම මම සහභාගි වෙලා තියෙනව. ඒවායින් ජය අරගෙනත් තියෙනව.ඔබේ අම්මා තාත්තා ඔබ බොක්සිං ගහනවට කැමතිද?මගෙ අම්මයි (ඉන්දුවතී මැණිකේ) තාත්තයි (ඩිංගිරි බණ්ඩා රත්නායක) මුලින් ම කිසිම කැමැත්තක් දැක්වූවේ නෑ. මං පවුලේ වැඩිමලා සමහරවිට ඒ නිසත් වෙන්නැති. ඒත් මේ කී‍්‍රඩාවෙන් මට ඉදිරියට යන්න හැකිවෙයි කියල හිතෙන කොට ඒ අය මට උදව් කරන්න පටන් ගත්ත. දැන් මගෙ අම්මයි තාත්තයි නංගියි මල්ලියි මාව හැම තිස්සෙම උනන්දු කරනවා.මගෙ පස්සෙන් ම දැන් ඉන්නෙ ඒ අය. ඒත් අපේ අම්මා මම බොක්සිං ගහනවා බලන්න තාම ඇවිත් නෑ. ඒ, මම ගහගන්නව බලන්න අකමැති නිසා, මට තියෙන ආදරේ නිසා.කොහොමද ඔලිම්පික් තරගාවලියට (කිලෝ ග‍්‍රෑම් 51 බර පන්තිය) සුදුසුකම් ලැබුවේ?මගෙ ඔලිම්පික් කී‍්‍රඩාවෙ දෙවැනි ආරම්භය සිදුවුණේ 'ස්ලිම්ලයින්' ආයතනයේ රැකියාවට ආවට පස්සෙ. එහි කළමනාකාර අධ්‍යක්ෂ ඩයන් ගෝමස් මහත්මයා මගෙ හැකියාවන් හඳුනාගෙන මට උදව් කරන්න පටන් ගත්ත.මට අවශ්‍ය සියලුම පහසුකම් ලබාදුන්නා. ඔලිම්පික් පදක්කමක් පිළිබඳව බලාපොරොත්තු මට ඇති වුණේ එතැනින්. මම දැන් හිතන්නෙ ඔලිම්පික් පදක්කම ගැන විතරයි.ගෙදර දොර ප‍්‍රශ්න, මට තියෙන අඩුපාඩු වෙනත් කිසිම දෙයක් ගැන හිතන්න ඩයන් මහත්මයා ඉඩ තිබ්බෙ නැහැ. මගෙ ජීවිතේ වුණේ බොක්සිං විතරයි. විදෙස් රටවල් කීපයකටම ගිහින් පුහුණුවෙන්න මට අවස්ථාව ලැබුණා.කියුබාව ඉන් ප‍්‍රධානයි. ඒ පුහුණුවීම් මගෙ ජීවිතේට ඉතාම වැදගත්. ජාත්‍යන්තර මට්ටම පිළිබඳව හොඳ අවබෝධයක් ලබාගන්නත් මට අවස්ථාව ලැබුණා. ලංකාවේ මගේ පුහුණුකරු වසන්ත කුමාර මහත්මයා.ඔහුට අමතරව කියුබානු ජාතික පුහුණුකරුවකු වන පෙ‍්‍රමෙතා මතොස් ගේ සේවය ලබාගන්නත් මට දැන් හැකිවෙලා තියෙනවා.මේ හැම දෙයක් ම ලැබුණේ ඩයන් මහත්මය නිසා.""පෙ‍්‍රමෙතා මහත්මයා ලංකාවට ඇවිත් මගෙ පුහුණුකරු වශයෙන් වැඩ ආරම්භ කළාට පස්සෙ, අන්තර්ජාලය මගින් ලෝක බොක්සිං ශූරයින් තෝරන තරගාවලියකට මාව යොමු කළා. මට මුලින් ම මුහුණ දෙන්න වුණේ ටැන්සානියාවෙ පැවැත්වුණු තරගයකට.ඒකෙදි මට රන් පදක්කම දිනාගන්න හැකි වුණා.ඊට පස්සෙ මම ඇමරිකාවෙ චිකාගෝවල පැවැත්වුණු ඔලිම්පික් තරග සඳහා සුදුස්සන් තෝරන තරගාවලියට සහභාගි වුණා.ඒකට ඇවිල්ලා හිටියා ලෝකයේ දක්ෂතම බොක්සිං කී‍්‍රඩකයො 40 කට වැඩි ගණනක්. ඉතාම තියුණු තරගයක් ඒ සෑම කී‍්‍රඩකයෙක් අතරම තිබුණා. නමුත් ඉතාලි ඉක්වදෝර්, ඕස්ටේ‍්‍රලියානු ක‍්‍රීඩකයින් පරදවල හොඳම කී‍්‍රඩකයන් පස් දෙනා අතරට එන්න මට හැකි වුණා. ඒ විදියට තමයි මෙවර ඔලිම්පික් උලෙළට සහභාගි වෙන්න මට අවස්ථාව ලැබුණේ. ශ‍්‍රී ලංකාවෙන් ඔලිම්පික් තරග සඳහා බොක්සිං කී‍්‍රඩකයෙක් සහභාගි වෙලා තියෙන්නෙ. මීට අවුරුදු 39 කට ඉස්සර. ඒ කාලෙ දැන් වාගෙ තේරීමක් කරලා නෙමෙයි තරගකරුවන් සහභාගි කරගෙන තියෙන්නෙ.ඒ නිසා ලෝක මට්ටමේ කී‍්‍රඩකයන් සමඟ තරග කර සිටින ඔලිම්පික් සඳහා සුදුසුකම් ලැබීම ගැන මට සතුටුයි.ජාතික කී‍්‍රඩා ගෞරව සම්මාන උලෙළෙදි ඔබ ජනප‍්‍රියම කී‍්‍රඩකයා ලෙස සම්මාන ලැබුවා. ලංකාව පුරා සිටින කී‍්‍රඩා ලෝලීන් ඔබට දක්වන ආදරය ගැන ඔබට මොනවද හිතෙන්නෙ?ඇත්තටම මට හරිම පුදුමයි, මේ සමාජයෙ හැම තරාතිරමකම කෙනෙක් ම මට දක්වන ආදරය ගැන. ඒ ගැන කියන්න මට වචන නෑ.මම පාරේ යනවිට හමුවෙන අයත් මට කියන්නෙ "මල්ලි කොහොම හරි ලංකාවට පදක්කමක් අරගෙන වරෙන්" කියලා. ජාතික මට්ටමේ සූරයෙක් වුණත් මෑතක් වනතෙක් මාව දැනගෙන හිටියෙ ගමේ අයයි, මම සේවය කරන ස්ලිම්ලයින් ආයතනයේ සහෝදර සේවක සේවිකාවොයි විතරයි.ඒත් දැන් රටම මාව දන්නව. මාව දිරිගන්වනවා. මට ආදරය කරනවා ඒ ආදරය, දිරිගැන්වීම් ඔලිම්පික් පදක්කමක් කරායන්නට මාව පොළඹවනව. ස්ලිම්ලයින් ආයතනයේ පහළොස් දහසක් විතර ඉන්න සහෝදර සේවක සේවිකාවො හැමදාම දවසේ වැඩ පටන්ගන්නෙ මගෙ ජයග‍්‍රහණය පතල, විනාඩි දෙකක යාඥාවක් කරලා.ඒ වගේ ම ඔවුන් මගේ ජයග‍්‍රහණය පතලා බෝධි පූජා පවා කරනවා. ඒ දිරිගැන්වීම මට විශාල හයියක්.ලංකාවෙ කී‍්‍රඩා ලෝලීන් ඔබ ගැන තබල තියෙන බලාපොරොත්තු ඔබේ හිතට බරක් වගේ දැනෙන්නෙ නැතිද?නැහැ. එහෙම නැහැ. මට විශ්වාසයි කිසියම් පදක්කමක් කරා යන්න මට පුලුවන් බවට. ඒ නිසා මගෙ මුළු ශක්තියම යොදලා කී‍්‍රඩා කරනවා. බොක්සිං කී‍්‍රඩාව ඔලිම්පික් මට්ටමින් කරන්න පුළුවන් අවුරුදු 34 වනතෙක් පමණයි. මට දැන් වයස අවුරුදු 33 යි. මේ සැරෙන් පස්සෙ ඔලිම්පික් යන්න මට අවස්ථාව ලැබෙන්නෙ නෑ.නමුත් ඒ කිසිම දෙයක් ගැන හිතන්නෙ නෑ. මම හිතන්නෙ ඔලිම්පික් පදක්කම ගැන විතරයි. ලංකාවේ කී‍්‍රඩා ලෝලීන්ගේ ආශිර්වාදය ආදරය ශක්තියක් වෙන බව මට විශ්වාසයි.බොක්සිං වලට අමතරව ඔබ කැමති වෙනත් කී‍්‍රඩා ඉසව් මොනවද? කැමැති කී‍්‍රඩකයින් කවුද?කි‍්‍රකට් වලට මම කැමැතියි. මං කැමැතිම කී‍්‍රඩකයා තමයි මුරලිදරන්.අනාගත බලාපොරොත්තු මොනවද?බොක්සිං තමයි මගෙ ජීවිතේ කී‍්‍රඩාවෙන් ඉවත් වුණාට පස්සෙ බොක්සිං පුහුණුකරුවෙක් හැටියට මම දන්න දේ අනාගත පරපුරට කියල දෙන්න මම හරිම ආසයි. ඒ නිසා බොක්සිං පුහුණු කරුවෙක් වීම තමයි මගේ අනාගත බලාපොරොත්තුව.කොණ්ඩෙ වවන්නෙ විලාසිතාවකට ද?මුලින් ම මම කොණ්ඩෙ වැව්වෙ විනෝදෙට වාගෙ. ඒත් ඒකෙන් කී‍්‍රඩාවට ශක්තියක් ආවා කියල මට දැනුණා. දැන් ඒක මගෙ විලාසිතාවක් වෙලා."විශේෂ ස්තුතියස්ලිම්ලයින් ආයතනයේ සුදම් එස්. පහළගම මහතාට.ගාමිණී සුසන්ත ඡායාරූප - විමල් කරුණාතිලක    </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>10</day>
    </date>
    <link>http://www.silumina.lk/2008/08/10/_art.asp?fn=av08081017</link>
    <topic>කෑගලු පුරවරයෙන් විකසිත වන</topic>
    <author>ජයමිණි අත්තනායක</author>
    <content>’නේත‍්‍රා’ ලෙසින් ඔබ දකින චමල්ෂාඔබාමා වගේ තවත් කෙනෙක්බොහෝවිට ගෙලෙහි වායු ගෙඩි ඇතිවන්නේ කාන්තාවන්ගේමහින්ද ගේ ආගිය කතා "තාමත් මම ඉන්නෙ සිනමාවත් එක්ක"හැම වෙලේම ‘පීක්’ හොයන පොඩි මල්ලි හම්බවෙච්චිඅපේ කමට මදිකමක්පරම්පරා තුනක් කරා විහිදුණු නළු-නිළි පරපුරක්තව සිහින ගොඩක් තියෙනවාකොහොමද තොරතුරුලොකුම - හොඳමභාරත ගීත කෝකිලාවිය ගේ මුල් නම ‘හේමා’උපන්දින සාදයේදි ඇවිළුණු ගින්න නොනිවෙයිඇයි මම වගේ දුප්පත් කෙල්ලක් තෝරාගත්තෙ?"පහළොස් දහසක් දෙනා හැම උදයකම මගේ ජයග‍්‍රහණය වෙනුවෙන් යාඥා කරනවා"කෑගලු පුරවරයෙන් විකසිත වන ‘ගුරු ගීතය’”ගුරු ගීතය” ස්වාධීන රූපවාහිනිය ඔස්සේ පෙළ ගැසෙන තවත් එක් නැවුම් සංගීත වැඩසටහනක් ...හා හා පුරා කියා අගෝස්තු 13 වැනි බදාදා රාතී‍්‍ර 10.00 ට විකාශය වීමට නියමිත මෙම වැඩසටහන ඇරඹෙන්නේ ඈත ගම්දොර රහසේ මිළිනව යන අපගේ ගුරු පරපුරේ නිර්මාණශීලි ‘කටහඬ’ ජාතික තලයට ගෙන ඒමේ අරමුණෙන්.මෙම සංගීත වැඩ සටහනේ මංගල පියවර අද (10) දින ප.ව. 2.30 ට කෑගලුපුර ශ‍්‍රවණාගාරයේදී ඇරඹෙනවා. මේ සඳහා සම්බන්ධවන ලෙස ආරාධනා කර සිටින්නේ ‘ඉන් ටෙලිජන්ට්’ ටෙලිවිෂන් රූපවාහිනී නිෂ්පාදන ආයතනය වෙනුවෙන් ‘ගුරුගීතය’ ගෙන එන ජගත් ගාමිණී මාවතගමයි.නව නිර්මාණ ගී ගායනා කිරීමෙන් ලබන පරිචය තුළින් ගායන හැකියාව ඇති, ගරු පරපුරේ හැකියාවන් ඔප් නංවාලීම අරමුණු කොටගත් මේ වැඩසටහන නිෂ්පාදනය කොට අධ්‍යක්‍ෂණය කරනු ලබන්නේද ජගත් මයි. ඔහු මේ වැඩසටහන පිළිබඳව රසඳුන ට අදහස් පළ කළේ මෙහෙමයි.”ගායක ගායිකාවන් තේරීමේ තරග අද කොතරම් අපිට අසන්නට දකින්නට ලැබුණත් “ගුරු “ භූමිය විෂය කරගත් පාසල් ගුරු මහත්ම මහත්මීන්ට ඒ සඳහා ඔවුන්ගේ ගායන හැකියාව , ඉදිරියට ගෙන ඒමට මෙතෙක් අවස්ථාවක් ලැබී නැහැ”සංගීතය , ගායනය , ඉතා ගැඹුරින් හදාරා, ගායනා කුසලතා ඇති කෙනෙක් දුෂ්කර පළාතක ගුරු වෘත්තියට යාමත් සමඟ ඔවුන් තුළ ජීවත් වූ ශිල්පියා හෝ ශිල්පිනිය මිය යනවා. ඉතුරු වෙන්නේ තවත් එක් ගුරුවරයෙක් හෝ ගුරුවරියක් පමණයි.ඇත්තටම ඔවුන් තුළ වින්දන ශක්තියක්, හොඳ නිර්මාණ හැකියාවක් තියෙනවා. එහෙත් ඒ සමාජ පරිසරය ඔවුන් නිහඬ කරලා.ශිල්පීයත්වයක් සහිත මොවුන් සඳහා මාධ්‍යයක අවස්ථා ලබාදීමේ සම්ප‍්‍රදායකුත් ක‍්‍රමයකුත් නැහැ. මේ වැදගත් අවශ්‍යතාව සපුරා ලීමටයි මම “ගුරු ගීතය” ආරම්භ කළේ. මාසිකව පැවැත්වීමට බලාපොරොත්තු වන දීප ව්‍යාප්ත මෙම ප‍්‍රසංග මාලාවේ පළමුවැන්නයි මේ සබරගමු පළාතෙන් ආරම්භ කරන්නේ.මේ වැඩසටහන ගායනා තරගයක්ම නෙවේ. තරගයකදී පැවැත්වෙන සාමාන්‍ය ස්වභාවය මෙහි නැහැ.සංගීත ගුරුවරුන්ටම මෙය සීමා වී නැහැ. වෙනත් විෂයක් උගන්වන ගායන කටහඬක් ඇති ඕනෑම ගුරුවරයෙකු ට මෙයට සහභාගී වෙන්න පුළුවන්.ඉදිරියේදී අපි, බලාපොරොත්තු වෙනවා මුළු මහත් අධ්‍යාපන ක්ෂේත‍්‍රයට අදාළ සියලු දෙනාටම සහභාගී විය හැකි විවෘත තරගයක් බවට පත් කරන්න.ගුරු ගීතයේ නිෂ්පාදක ජගත් ගාමිණී මාවතගම“මේ සඳහා ස්වාධීන රූපවාහිනී සේවයේ සභාපති අනුර සිරිවර්ධන මහතාගෙන් ලැබුණ සහය විශාලයි”සබරගමුවෙන් ඇරඹුණ මේ වැඩසටහන දිවයිනේ හතර දිග් භාගයටම ගෙන යෑම මෙහි නිෂ්පාදකවරයාගේ අරමුණයි.පළමු අදියර සඳහා සබරගමු පළාතේ විසිරී පැතිරී ඇති පාසල් වල ගුරු භවතුන් රැසක් මීට ඉදිරිපත්වෙලා.එම තරගයට ඉදිරිපත්ව ජයග‍්‍රහණය ලැබූ ගුරු භවතුන්ට නව නිර්මාණ ගීත ගායනා කරමින් සංයුක්ත පට එළිදක්වන්නත් නව (ගීත) රූප රචනා එළිදක්වන්නත් සංගීත ප‍්‍රසංග සඳහා එක්වීමටත් අවස්ථාව සැලසෙනවා.මේ වැඩ සටහනට ගීත රචනයෙන් පරාක‍්‍රම කොඩිතුවක්කු , සුදත් ගාමිණී,කිත්සිරි කොතලාවල , තනුජා ධර්මපාල, තිලක් පුෂ්පකුමාර , ජගත් ගාමිණී මාවතගම, ප‍්‍රියන්ත ජයලත් හා පි‍්‍රයන්ත තුඩුවගේ යන අය දායක වූ අතර, සංගීත නිර්මාණයෙන් , ඩී.ඩී ගුණසේන , තිස්ස සිරි පෙරේරා හා ජගත් වික‍්‍රමසිංහ යන ශිල්පීහු දායක වෙති.සංගීතවේදී, ජගත් වික‍්‍රමසිංහ මෙම වැඩසටහනේ සංගීත අධ්‍යක්‍ෂක වරයායි. සැඟවුණු කුසලතා ඇති ශිල්පීන් මේ ඔස්සේ හඳුනාගත හැකි බවයි ජගත් කියන්නේ .ජයමිණි අත්තනායක    </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>10</day>
    </date>
    <link>http://www.silumina.lk/2008/08/10/_art.asp?fn=am0808111</link>
    <topic>බර වැඩියි: අපට කොන්දේ අමාරුව</topic>
    <author>සාගරිකා දිසානායක -ජයසිංහ</author>
    <content>බර වැඩියි: අපට කොන්දේ අමාරුවපාසල් පරිසරයේ පවත්නා ක්‍ෂමතා සාධක වැඩි ප‍්‍රමාණයක් නියමිත ප‍්‍රමිතීනට අනුකූල නොවන බව මෑතදී කරන ලද සමීක්ෂණයකින් හඳුනා ගෙන ඇත.සිසුන් භාවිතා කරන අධික බරින් යුතු පොත් බෑග්, නියමිත ප‍්‍රමිතියෙන් තොර පුටු බංකු හා නියමිත ප‍්‍රමිතීන්ට අනුකූල නොවන පන්ති කාමර හා උපකරණ වැනි හේතු මත පාසල් දරුවන් කොඳු ඇට පෙළෙහි ආබාධ, දෘෂ්‍යාබාධ මාංශ පේශි ආබාධ වැනි දිගු කාලීන අයහපත් ප‍්‍රතිඵල ලබා දෙන රෝග පීඩාවනට ගොදුරු වී ඇතැයි එම සමීක්‍ෂණයෙන් හෙළි වී තිබේ.ලෝක බැංකුවේ සෞඛ්‍ය අංශය සංවර්ධනය කිරීමේ වැඩ සටහන යටතේ පවුල් සෞඛ්‍ය කාර්යාංශය මගින් පාසල් යන නව යෞවන දරුවන්ගේ පාසල් අධ්‍යාපනික පරිසරයේ ක්‍ෂමතා සාධක හා ඉන් ඇතිවන බලපෑම හඳුනා ගැනීමේ අරමුණින් එම සමීක්ෂණය පවත්වනු ලැබීය.කොළඹ විශ්ව විද්‍යාලයේ වෛද්‍ය පීඨයේ පීඨාධිපති මහාචාර්ය දුලිනා එන් ප‍්‍රනාන්දු මහත්මිය ගේ සුපරීක්ෂාව යටතේ සෞඛ්‍ය අමාත්‍යංශයේ පවුල් සෞඛ්‍ය කාර්යාංශයේ ප‍්‍රධාන පර්යේෂණ නිලධාරි වෛද්‍ය කපිල ජයරත්න ඇතුළු පර්යේෂණ කණ්ඩායමක් මගින් සිදු කරනු ලැබුණු මෙම සමීක්ෂණය ශී‍්‍ර ලංකාවේ පමණක් නොව දකුණු ආසියා කලාපයේම උක්ත විෂය පාදක කොට ගෙන කරනු ලැබූ මුල්ම පරීක්ෂණය වේ.සමස්ත ලංකාවටම අදාළ වන පරිදි නියැදි වශයෙන් ගම්පහ දිස්ති‍්‍රක්කයේ පාසල් 55 ක 6, 7, 8, යන ශ්‍රේණිවල අධ්‍යාපනය ලබන සිසු සිසුවියෝ 1607 දෙනෙක් මේ සමීක්ෂණය සඳහා තෝරා ගනු ලැබූහ. ඉන් 52.1% ක් ගැහැනු දරුවෝද 47.9% ක් පිරිමි දරුවෝද වූහ.ක්‍ෂමතා සාධක යනු යමකු වැඩ කරන ස්ථානයේ හෝ පාසලේදී භාවිතා කැරෙන සාධක ඒ පුද්ගලයාගේ ශාරීරික අවශ්‍යතා හා මිනුම් සමග කොතෙක් දුරට අනුකූල වේද යන්නයි. සේවා ස්ථානයක් ලෙස පාසල එහි ගුරුවරුන්ට මෙන්ම සිසුන්ටද අදාළ වේ.අද මෙරට පාසල් පරිසරයේ පවත්නා සාධක බොහොමයක්ම ක්‍ෂමතාව ලෙස අනුකූල නොවන අතර එමගින් මෙරට දරු පරපුරට අයහපත් සෞඛ්‍ය බලපෑම් ඇති කොට ඇති බවද උක්ත සමීක්‍ෂණයෙන් හෙළිවී තිබේ.පාසල් පරිසරයේ පැවැතිය යුතු ක්‍ෂමතා සාධක ලෙස දරුවා පාසලට පොත් පත් රැගෙන යන බෑගය සූට්කේසය හෝ මල්ල, පන්ති කාමරයේ ඉඩකඩ, පුටු, බංකු හා මේස සඳහා පැවතිය යුතු ප‍්‍රමිතිය, කළු ලෑල්ලේ සිට දරුවා ගේ ආසනය දක්වා ඇති දුර ප‍්‍රමාණය, ගුරුවරයා දෙස දරුවා බලන දිසාව, දරුවන් ගේ බංකු පුටු අතර පැවැතිය යුතු ඉඩ ප‍්‍රමාණය,, පංති කාමරයට ලැබෙන ආලෝකය, වාතාශ‍්‍රය, පාසල් ගොඩනැගිලිවල වහලය ආදි බොහෝ සාධක දැක්වේ.එම සාධක මෙන්ම දරුවනට කී‍්‍රඩා කිරීමට ප‍්‍රමාණවත් තරම් ඉඩකඩ තිබීම, පාසලක් පවත්වාගෙන යාමට සුදුසු පරිසරයක පිහිටා තිබීම, ආපන ශාලා විවේකාගාර කී‍්‍රඩාගාර වැනි බොහෝ කරුණු ඊට අයත්ය.එම ක්‍ෂමතා සාධක සපුරා තිබීම රජයේ පාසල්වල සඳහා අත්‍යවශ්‍ය කරුණක් වෙතැයි අධ්‍යාපන අමාත්‍යංශය පවසයි. එකී සාධක නියමිත පරිදි සපුරා ඇත්දැයි සොයා බැලීමට වෙන්වූ අංශයක් ද, බලධාරිහුද අධ්‍යාපන අමාත්‍යංශයෙහි වෙති.එහෙත් ලංකාවේ ප‍්‍රධාන නගර කිහිපයක ප‍්‍රධාන පෙළේ පාසල් කිහිපයක හැර අනෙක් පාසල් ක්‍ෂමතා සාධක ප‍්‍රමිතීන්ට අනුකූල පරිදි පවත්වා ගන්නේ නැතැයි බලධාරීහු පවසති.මෙරට පෞද්ගලික අංශයේ පාසල් පිළිබඳ තත්ත්වය අතිශයින් කනගාටුදායකය. බොහොමයක් පාසල් අරඹන විට ඉහත සඳහන් ක්‍ෂමතා සාධකවලින් කිහිපයක් හෝ පවත්වා ගැනීමට වෙර දරතත්, කල් යත් යත්ම ආරම්භයේ පැවති සාධකද අභාවයට පත් වන්නට ඉඩ හැර පාසල්වල සිසුන් සංඛ්‍යාව වර්ධනය කර ගැනීම පිළිබඳව පමණක් වෙහෙසීම කනගාටුවට කරුණකි.පෞද්ගලික පාසල්, අමාත්‍යංශයේ බලපෑම්වලටද යටත් නොවන හෙයින් එම පාසල් දරු දැරියෝ ඉහත සඳහන් රෝග පීඩාවනට ගොදුරු වීම පිළිබඳ කිසිවෙක් අවධානය යොමු නොකරති.මෙරට ජනගහනයෙන් මිලියන හතරක් පමණ පාසල් දරුවෝය. ඔවුන් ගේ අධ්‍යාපනය සඳහා ශී‍්‍ර ලංකාවේ දළ දේශීය නිෂ්පාදිතයෙන් 2.8% ක් පමණ එනම් රුපියල් මිලියන 78,332 ක් රජය වාර්ෂිකව වියදම් කරයි. මෙසේ වියදම් කොට ලබා දෙන නිදහස් අධ්‍යාපනයෙහි කෙළවර රටේ දරුවන්ගෙන් කොටසක් දිගුකාලීන රෝගී තත්ත්වයන් ගෙන් පීඩා ලබන රෝගීන් පිරිසක් බවට පත් වන්නේ නම් ඒ වැය කරන්නාවූ මුදල් සම්භාරයෙන් නිසි ඵලක් ලැබෙන්නේ නැත.උක්ත සමීක්ෂණයට බඳුන් වූ දරුවන් පාසල් ගෙන යන බෑගය, හිඳ ගන්නා පුටු සහ මේස, කළු හෝ සුදු ලෑල්ලට නිර්දේශිත දුර, ආලෝකය, ඉඩ ප‍්‍රමාණය, වාතාශ‍්‍රය වැනි කරුණු මෙහිදී පරීක්ෂා කැරිණි. අන්තර් ජාතික ප‍්‍රමිතීන්ට අනුව උක්ත කරුණු පරීක්ෂාවට බඳුන් කළ බව සමීක්‍ෂණයේ ප‍්‍රධාන පර්යේෂණ නිලධාරි වෛද්‍ය කපිල ජයරත්න මහතා පවසයි.ඒ මහතා පවසන පරිදි සමීක්ෂණයට බඳුන් වූ ළමයින් 1607 අතරින් සියයට 57.9% ක් අන්තර් ජාතික ප‍්‍රමිතිය වූ සීමාව ඉක්මවූ අධික බරකින් යුතු පොත් බෑගයක් දිනපතාම ඔසොවා ගෙන පාසල් යති. එති. මෙම ළමයින් ඔසොවාගෙන යන පාසල් බෑගයෙහි සාමාන්‍ය බර කිලෝ ග‍්‍රෑම් 3.72 කි. එය ශරීර ස්කන්ධයෙන් 11.04% කි. මෙය ජාත්‍යන්තරව නිර්දේශිත සීමාව වූ 10% ඉක්මවයි. බෑගයේ මුළු බරෙන් සියයට 36.56 ක්ම මුද්‍රිත පොත්ය. සියයට 30.38 ක් වෙනත් පොත් හා සියයට 17.74 ක් පොත් නොවන ද්‍රව්‍යය ද වේ. දරුවන් පාසල් ද්‍රව්‍ය රැගෙන යාම සඳහා විවිධ වූ බෑග් වර්ග භාවිතා කරයි.පිටෙහි එල්ලා ගෙන යන බෑග, සූට්කේස්, ටෙ‍්‍රාලි බෑග් විශේෂ ද, පොත් අතේ් ගෙන යෑම ද වේ. මේ අතරින් පිටෙහි එල්ලාගෙන යන බෑගය සෞඛ්‍යයට වඩාත් හිතකර මාදිලිය වේ. සමීක්‍ෂණයට සහභාගි වූ දරුවන් අතරින් සියයට 79.6 ක් එම ක‍්‍රමය අනුගමනය කරති. උරහිසේ එල්ලාගෙන යාමේදී උරහිස් දෙකටම පටි සහිතව බෑග එල්ලාගෙන යාම වඩාත් සුදුසුය.ඉණ පටියක් සහිත එවැනි බෑග් 29.5% ක් වූ අතර එහෙත් ඉණ පටිය පැළඳගෙන යන්නේ සිසුන් 30.5% ක් පමණි.විවිධ ආබාධවලින් පෙළුණ දරුවන් මෙම සමීක්‍ෂණයෙන් හඳුනා ගැනිණි. ඒ අතර මාංශ පේශි හා සැකිලි ආශි‍්‍රත වේදනාවෙන් පෙළුණු ළමයි 71.2% ක් වූහ. ඉන් සියයට 35.9% ක් ම දිගින් දිගටම වේදනාවෙන් පෙළෙන දරුවෝ වූහ.එසේ දිගින් දිගටම වේදනාව ඇති වීම හා ක්‍ෂමතාව අතර සබඳතාව සොයා බැලූ කල්හි උරහිස් දෙකෙන් එකක බෑගය එල්ලාගෙන යන හා බඳ පටිය භාවිතා නොකරන දරුවන් අතර රෝගය වැඩි වශයෙන් දැකිය හැකි විය.පුටුවේ වාඩි වී සිටින කොටස දරුවන් ගේ තට්ටම් කොටස හා අනුකූල නොවීම මාංශ පේශි හා සැකිළි ආශි‍්‍රත වේදනාව දිගින් දිගටම ඇතිවීමට පැහැදිලි බලපෑමක් ඇති කරන බව හඳුනා ගැනිණි. සුව පහසු නොවූ පුටුවල අසුන් ගත් සිසුන් මාංශ පේශි ආශි‍්‍රත වේදනාවට ගොදුරුව සිටියහ.බර ඉසිලීම කායික වෙනස්කම් ඇති කිරීමට හේතු වේ. දිගු කාලීන කොන්දේ වේදනාව, කොඳු ඇට පෙළෙහි ඇදවීම හා උරහිස් පහත් වී කුදු බවට පත්වීමට ඉඩ ඇත. සමීක්ෂණයට බඳුන්වූ දරුවන් අතරින් සියයට 35 ක්ම කොඳු ඇට පෙළ ඇද වීමට ලක්ව සිටියහ.සාගරිකා දිසානායක -ජයසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>10</day>
    </date>
    <link>http://www.silumina.lk/2008/08/10/_art.asp?fn=ay0808101</link>
    <topic>මං හැදූ විස්කම් නිවස බලන්න</topic>
    <author>උපාලි සමරසිංහ ඡායාරූපය - විමල් කරුණාතිලක</author>
    <content>මං හැදූ විස්කම් නිවස බලන්න සාර්ක් රාජ්‍ය නායකයෝත් ආවාපිබිදෙන රජරට මේක හොඳයි සෝනියාට දෙන්න කියලා රාජිව් ගාන්ධි කිල්ලෝටයක් අරන් ගියාපී.ජී.රත්නායකපිහිලියන්ගේ ගෙදර රත්නායක පරිපාලන සේවයේ ප‍්‍රකට වූයේ පී.ජී. යන කෙටි නමිනි. 1967 දී ශ‍්‍රී ලංකා පරිපාලන සේවයට බැඳුණු පී.ජී. පුරා වසර හතළිහකට නොඅඩු කලක් විවිධ රාජ්‍ය ආයතනවල අධ්‍යක්ෂ, රාජ්‍ය ලේකම් හා උපදේශක තනතුරු දැරීය.අදත් ජාතික ශිල්ප සභාවේ උපදේශකවරයකු වශයෙන් කටයුතු කරන හෙතෙම තම රැකියා චාරිකාවේ විවිධ රසමුසු තැන් මේ කතිකාවේදී අප හමුවේ තබයි. ”පළමුව රැකියාව - දෙවනුව ජීවිතය” යන පාඨයෙන් කටයුතු කළ පී.ජී.අදත් ජවසම්පන්න මිනිසෙකි. 71-89 මේ රටේ ඇතිවූ කැරැලිවලදී ද ඔහු අදීනව කටයුතු කෙළේය. සරල කතා ආඛ්‍යානයෙන් අපි ඔහුගේ හඬ අවදි කරමු.මා උපන්නේ මාතලේ අඹගහකෝරළේ පල්ලම ගමේ. පියා එම්.බී.හේරත් වතු පාලකවරයෙක්. මව රන්මැණිකේ හේරත්. අපේ පවුලේ පස් දෙනෙක් හිටියා. මා දෙවැනියා.මුල්ම තක්සලාව වුණේ අකුරම්බොඩ මධ්‍ය මහා විද්‍යාලයය. පසුකාලයක කයිකාවල මහා විද්‍යාලයයෙත් මාතලේ විජය විදුහලෙත් ඉගෙන ගත්තා. ජ්‍යෙෂ්ඨ පාඨශාලා සහතික පත‍්‍ර විභාගයට මා පෙනී සිටියේ එහිදී.1959 – 60 කාලයේදී මා අනුරාධපුර මධ්‍ය මහා විද්‍යාලයේ ඉගෙන ගත්තෙ. 1961 දී පේරාදෙණිය විශ්වවිද්‍යාලයට ඇතුළත් වුණා. 1965 දී භූගෝල විද්‍යාව පිළිබඳ ගෞරව උපාධියක් දිනාගත්තා.තරුණයෙක් හැටියට විශ්වවිද්‍යාලයයෙන් පිටවෙලා නිකම්ම ඉන්න මා කැමැති වුණේ නෑ. ඒ කාලයේ ද වෝල්ටර් තොම්සන් ආයතනය දැන්වීම් ආයතනයක් හැටියට ප‍්‍රසිද්ධයි.මා ඒකෙ ටික කලක් සේවයට ගියා. ඒකත් මට ඇල්ලුවේ නෑ. ඒ නිසා ගුරු වෘත්තියට ඇතුළු වුණා. ගුරුකමේ වරදක් නැති වුණත් මගෙ දෛවය ඒකටත් ඉඩදුන්නේ මාස 2ක සුළු කාලයකට පමණයි.මේ අතර 1966 දී පොදු රාජ්‍ය මණ්ඩලීය ශිෂ්‍යත්වයක් ලැබිලා බංග්ලාදේශයේ ඩැකා විශ්වවිද්‍යාලයයට ගියා. ඒ කාලයේ බංග්ලාදේශය හැඳින්වුණේ නැඟෙනහිර පාකිස්ථානය කියලයි.සංචාරක කර්මාන්තය ගැන පශ්චාද් උපාධියක් එහිදී ලබාගත්තා. ලංකාවට ආ ගමන් කළේ පරිපාලන විභාගෙ. ඒ ප‍්‍රතිඵලවලින් 1967 ඔක්තෝබර් 01 දා ශ‍්‍රී ලංකා පරිපාලන සේවයට ආවා.මාස දෙකක් පමණ රත්නපුර කච්චේරියේ හා කලවාන ආදායම් පාලක කාර්යාලයේ පුහුණුව ලැබූ මා මුල්ම පත්වීම ලැබුවේ බළන්ගොඩට. එහි ආදායම් පාලක ලෙස 1967 සිට 1972 දක්වා සේවය කළා.බළන්ගොඩට එද්දී මගේ වයස 26යි. වැලිගෙපොළ කල්තොට ජනපදයේ ඉඩම් කටයුතු හා සංවර්ධන කටයුතු තමයි මට බාරව තිබුණෙ. 71 කැරැල්ල වැල්ලවායෙන් – පටන්ගෙන මේ ප‍්‍රදේශ හරහා වඩාත් උණුසුම් ස්වභාවයකින් මතුවුණා.මගේ ඩී.ආර්.ඕ.කන්තෝරුව තිබුණෙ සිරිමාවෝ බණ්ඩාරනායක මැතිනියගේ රත්වත්තෙ මහ වලව්වෙම පහත මාලයක. අපට තිබුණු අභියෝගය බරපතලයි.රජය නියෝග කළා ප‍්‍රදේශයේ වතුවල ගෙවල්වල තිබෙන තුවක්කු ටික එකතු කර ගන්න. ඒක කරන්න ඕනෑ පොලිසිය වුණත් ඒ ගොල්ලො බය වුණා.පස්සෙදි ඒකත් කරන්න වුණේ මටයි ග‍්‍රාමසේවා නිලධාරීන්ටයි විතරයි. අපි බොහොම දුෂ්කර ව්‍යායාම කරලා ගමේ තිබුණු තුවක්කු 1200 ක් එකතු කැර ගත්තා.කැරැලිකාරයන් අතට තුවක්කු ගියොත් තවත් අවදානම් නිසා ඉතාම අපහසු තැන්වල පවා අපට යන්නට සිදුවුණා. බළන්ගොඩ, බෙලිහුල්ඔය, හුණුවල, ඕපනායක, කල්තොට භීෂණය තවත් දරුණු වුණා. මා අවුරුදු 26ක තරුණයෙක් හැටියට තරුණයන් මරා දමනවාට බෙහෙවින්ම විරුද්ධයි.පොලිසිය තිබුණේ මගෙ නිල නිවසට බොහෝ ඈතකින් නොවෙයි. තරුණයන් ටිකක් අල්ලාගෙන ඇවිත් කියන හෝඩුවාවකට මා දවසක් ඒ පොලීසියට ගොඩ වී ඕ.අයි.සී. ළඟට ගියා. මා දැක්කා අවුරුදු 18, 20, 22 වයසේ තරුණ හිරිමල් ගැටව් හත් අටදෙනෙක් කූඩුවේ ගාල් කරලා තියෙනවා.මා ඇහුවා ඕ.අයි.සී. ගෙන් මොකටද? මේ ළමයි අල්ලාගෙන ඉන්නෙ” කියලා.ඔහු උත්තර දුන්නෙ වෙන මොනවටද, මුන් තියාගෙන ඉන්නෙ මරන්න කියලයි.මා හිතුවා විහිළු කතාවක් කියන්න ඇතිය කියා. ඒත් එදාම රාති‍්‍රයේ 11 ට විතර වෙඩි හඬ දෙක තුනක් ඇහුණා. මා දුරකථන ඇමතුමක් දීලා පොලීසියට මොනවාද? ඒ ශබ්ද කියා විමසුවා.එතැන හිටි නිලධාරියා කීවෙ ත‍්‍රස්තයො කැලෑ වැදිලා ඉන්නවා. උන්ව පන්නන්න ආරක්ෂක හමුදාව වෙඩි තබනවා කියලයි. ආයිත් අඩ හෝරාවකින් විතර තවත් වෙඩි හඬ තුන හතරක් ඇසුණා.ආයිත් ඇහුවාම කීවෙ මුලින් කී උත්තරයමයි. පහුවදා උදේම රෝහලේ කාණු කපන්නන් කීප දෙනෙක් පොලිසියෙ ඉඳන් පිටවී යනවා දුටු අයෙක් මට කීවා සිද්ධිය. වෙඩි තබා මරපු තරුණයො පොලිසිය පිටුපස්සෙ දිගු කාණුවේ වලදාලා.එදා රෝහලේ සිටි ඩීඑම්ඕ මා සමඟ කීවා ඒ සිද්ධිය නම් තමා දන් ලිපිය ලිපිගොනුවෙන් ඉවත් කරනවා. මට මේ ගැන පැමිණිලි කීපයක් ආවා.ඒ වගේ සිද්ධියක් හඹා ගිය මා නියම අයිතිකාරයා කතා කරලා විරෝධතාව මොකක්ද? කියා විමසුවා.බලන කොට මිනිහා මුකුත් ම දන්නෙ නෑ. මා ඒ විෂයභාර නිලධාරියාට විනයානුකූල දඬුවම් දීලා සාධාරණය ඉෂ්ට කළා. මේ විරෝධතා ලිපිය ෆයිල් එකට දාන්නෙත් ඒ මිනිහාමයි.1979 සිට 90 පමණ කාලය තුළ අපට කිසිම ඉස්පාසුවක් නෑ. ඒ කාලෙ අගමැති ආර්. පෙ‍්‍ර්මදාස. එතුමාට මා යෝජනා කළා දේශීය කලා නිර්මාණකරුවන්ගේ විස්මිත නිමැවුම් කොළඹ එකතැනක තබන්න පුළුවන්.මට කොළඹින් ඉඩමක් දුන්නොත් කියලා. මට ඉඩම දුන්නොත් ගොඩනැගිල්ල අපිම හදාගන්නම් කියලත් කීවා. ඒ වනකොට බංග්ලාදේශයේ එවැනි ගම්මාන අප දැකලා තිබුණා. අගමැතිතුමා කීවා කොළඹ ඉඩමක් දැක්කොත් කියන්නය කියලා.මා මගේ දුව පාසලට ඇරලන්න යන ගමන තුම්මුල්ලේ හන්දියේ පර්චස් 9 ක තුන්හුලස් ඉඩමක් දැක්කා. මේ ගැන අගමැතිතුමන්ට දැනුම් දීලා ගත වුණේ පැය 48 ක් පමණයි.ඒ ඉඩම අපට ලැබුණා. රටේත් කලබල. භාණ්ඩාගාරයෙන් මුදල් ගන්නත් බෑ. ගොඩනැගිලි හදනවා කීවාට අපට මුදලුත් නෑ. මා ජපාන තානාපති හමුවුණා. රුපියල් ලක්ෂ 20 ක් ආධාර ඉල්ලුවා. ලැබුණේ නෑ. චීන තානාපති හමුවුණා. වැඩක් වුණේ නෑ. අන්තිමට පිහිටට ආවේ නෝර්වේ තානාපති.සති දෙකකින් අවශ්‍ය මුදල ලැබුණා. ඉඩමේ ගොඩනැගිලි හදන්න ගියහම දැක්කෙ එතැන තිබෙන විශාල ෆයිබර්ග්ලාස් බුදු පිළිමය. මේක ගලවලා අදට ගැලපෙන ඉහළ මට්ටමේ බුදු පිළිමයක් හදන්න මට ඕනෑ කළා.මේ වැඩ වැඩිය සද්ද නොකර රාති‍්‍ර කාලයේ කරන්නයි තීන්දු කලේ. රටේ දෙවැනි කැරැලිකාර භීෂණය ඇරැඹිලා. අපි සීරුවට මේ ෆයිබර්ග්ලාස් පිළිමය ගලවලා එතැන කලාසූරී සෝමබන්දු විද්‍යාපතිට කියලා ඉහළ මට්ටමේ බුදු පිළිමයක් නිර්මාණය කළා.සියලු කටයුතු නෝර්වේ පාර්ශ්වයෙන් ඉටු කළා. ඒ ව්‍යාපෘතිය බාර අධ්‍යක්ෂිකා , මේ තුම්මුල්ලෙ විස්කම් නිවස අරඹා කීවේ නෝර්වේ ආධාරවලින් පළමුවැනි වතාවට නියමිත කාලෙටත් කලින් වැඩ අවසන් කළ සාර්ථකම ව්‍යාපෘතිය වුණේ මේ විස්කම් නිවස කියලයි.මෙහි තිබුණු විස්මිත දේශීය නිපැයුම් බලන්න ලංකාවේ පැවැති පළමු වැනි සාර්ක් සමුළුවට ආපු රාජ්‍ය නායකයන් ආවා. මට මතකයි නේපාලයේ හා භූතානයේ රජවරු ඉන්දියාවේ රජීව් ගාන්ධි.පාකිස්ථානයේ සියා උල්හක්. බංග්ලාදේශයේ එර්ෂාඩ් වගෙ අය ආවා. අපේ රාජ්‍ය නායකයා ජේ.ආර්. ජයවර්ධන මහත්මයා කීවා කලාපීය රාජ්‍ය නායකයන්ට තමන්ට අවශ්‍ය ඕනෑ ම දෙයක් මින් තෝරාගන්න කියලා. පාකිස්තානයේ නායකයා සියා උල්හක් තෝරාගත්තෙ එතැන තිබුණු විශාලතම පිත්තල ‘ටේ‍්‍ර’ එක. රජීව් ගාන්ධි හැම තැනම ඇවිදලා ඉතාම කුඩා අතිසුන්දර කිල්ලෝටයක් තෝරාගෙන තමන්ගෙ සාක්කුවෙ දමා ගත්තා. මේක යෝනියාට දෙන්න හොඳයි කියලා.බුද්ධගයාවේ රන්වැට හැදුණෙත් මේ කාලෙද... මම අසමි.ඒක සිද්ධ වුණෙ මෙහෙමයි. අගමැති පෙ‍්‍ර්මදාස ජනාධිපති වුණා. උදේ පාන්දර සුබ පැතුමක් ආවා පිටරට වැඩ හුන් මාපලගම විපුලසාර හාමුදුරුවන්ගෙන්. උන් වහන්සේගේ සුබ පැතුම බාරගත් පෙ‍්‍ර්මදාස ජනපතිතුමා සිදුවිය යුතු යමක් ඇද්දැයි විමසා සිටියා.එවිට මාපලගම හාමුදුරුවෝ කියලා තියෙනවා. ඔබතුමා අගමැති වනවිට කළ ඉල්ලීම තවම ඉටුවුණේ නෑ කියලා. ඒ ඉල්ලීම තමයි ඉන්දියාවේ බුද්ධගයාවේ මහා බෝධි රන්වැට හදන ලෙස.මෙවර එය ඉටු කරනවා පැවැසූ පෙ‍්‍ර්මදාස මහත්මයා මේක පැවැරුවේ අපට. කළුතර සුරේන්ද්‍ර මහත්මයාවයි, කොළොන්නාවේ යන්ත්‍රෝපකරණ ගබඩාවේ ප‍්‍රධානියාවයි මටයි හෙට උදේ ම ඉන්දියාවේ යන්න කියලා එතුමා නියෝග කළා.අපි ගෙදර ගිහින් ඊට පසුවදා ගුවන් තොටුපළට යනවිට වීසා සියල්ල සූදානම්. බිහාර් ප‍්‍රාන්තයේ පුරාවිද්‍යා කොමසාරිස් මේ රන්වැට හැදීමට විරුද්ධ බව මට තේරුම් ගියා. මා ඒ බව ජනපතිතුමන්ව දැනුවත් කළා. කරුණු කාරණා පැහැදිලි කරලා ඉන්දීය පුරා විද්‍යා කොමසාරිස් තැන හමුවන්න අපේ පුරා විද්‍යා කොමසාරිස් අරින්න එතුමා කටයුතු කළා. අවසර ලැබුණා.ඒත් රන්වැට හදන එක පහසු නෑ. මුදල් තිබුණත් ඒ රන් වැටේ ඇතුළත කුහර වත් කරලා මැදලා අලුතින් හදන්න සිංගප්පූරුවෙන් පිත්තල කුට්ටි ගෙන්වන්න ඕනෑ.ඒවා අවශ්‍ය පරිදි මැදලා සකසලා ආයිත් යවන්න ඕනෑ. මේ ඔක්කොටම ජනපතිතුමා කල්දුන්නෙ දවස් 15 යි. ඒ මොකද පෙ‍්‍ර්මදාස මහත්මයා ‘ඩකා’ සාර්ක් උලෙළට ගිහින් එමින් ගමන ඉන්දියාවෙදි මේ කටයුත්ත විවෘත කරන්න බලාපොරොත්තු වුණා.කිසිම නිලධරයෙක් එතුමාට නෑ, බෑ වචන කියන්නෙ නෑ. ඒත් කාලෙක පටන් එතුමා පිටරට යනවිට මට කියලා විසිතුරු බඩු හදවා ගන්නෙ. ඒ නිසා මා බය නැතිව ගිහින් අපහසුකම කීවා. දවස් 15 කින් එක් පැත්තක් ඉවර කරලා විවෘත කරන්න ඉඩ ලබාදෙන්නම් කියලත් කීවා. එතුමා හුඟාක් සතුටු වුණා.දැන් සිංගප්පූරුවෙන් ගෙනෙන පිත්තල කුට්ටි ලංකාවෙ ඒ වැඩ කරන හොඳම තැනට යවලා මැදලා අවශ්‍ය පරිදි රන් වැටට සකසනවා. ඒවාට රන් ආලේප කරනවා. ජනාධිපතිතුමා ‘ඩකා’ සාර්ක් උලෙළට ගිහින් එන ගමන ඒ රන්වැට විවෘත කරන්න පුළුවන් එක් පැත්තක් නිමා කළා.ඒකෙ අනෙක් කොටස් නිමා කරලා අවසන් කරනකොට එතුමා ගේ ගම්උදා ව්‍යාපාරය ඉන්දියාවෙත් ප‍්‍රචලිතයි. ඒ නිසා බුද්ධගයාවෙ අසල ඉන්න ඉතා දුප්පත් ජනතාව තෝරාගෙන එහිත් ගෙවල් 150 ක් තිබෙන ගම් උදාවක් හැදුවා.මා දන්නා හැටියට මේ මුදල් හොයා ගත්තේ පෞද්ගලික ව්‍යාපාර හිමියන්ගෙන්. නවලෝක මුදලාලි විශාල බර පැනක් ඉසිලුවා.ජන කලා කේන්ද්‍රයත් එතුමාගේ සංකල්පයක්. මා සමඟ මේ ගැන කතා කළාම මා කීවා ලී කැටයම්වලට ගාල්ලට යන්න ඕනෑ මැටිවලට කැලණියට, පිත්තල වැඩ වලට මහනුවරට යන්න ඕනෑ.මේවා එකම තැනක තබන්න ක‍්‍රමයක් තියෙනවා නම් හොඳයි කියලා. ඒ අනුව තමයි අක්කර 25 ක පමණ ඉඩම් කැබැල්ලක් අරන් ඒ කටයුතු පටන් ගත්තෙ. එතුමාගේ කාලයේ මේ වැඩ හරිම පිළිවෙළයි.ආයතනය දේශීය නිර්මාණවලට එළියක් වුණාට ඒ ඉදිරිපිට තිබෙන ස්මාරකය ඊට ගැළපෙන්නේ නෑ.ඒක තමයි. එල්.ටී.ටී.ඊ. ය සමඟ සටන් කැර මිය ගිය ඉන්දීය සොල්දාදුවො සිහිකර ස්මාරකය මෙතැන හැදුවෙ ඇයි? කියන එක මටත් ප‍්‍රශ්නයක්. ඒක හදන්න තිබුණෙ වව්නියාවෙ... ඔහු කීවේය.ඔහු ජාතික මෝස්තර මධ්‍යස්ථානයේ ද මහ මෙහෙයක් ඉටු කළ කෙනෙකි. තුම්මුල්ලේ විස්කම් නිවසෙන් පසුව නුවරඑළියේ විස්කම් නිවස, මාතලේ විස්කම් නිවස ආදිය පිහිටැවුණේ ද ඔහුගේ කාලයේ දී යි.මේ මගින් දේශීය හස්ත කර්මාන්ත ශිල්පියාට විශාල සේවාවක් ඉටු වූ බව ද නොරහසකි.පාසල් වියේදීත් චිත‍්‍ර ප‍්‍රදර්ශන ආදිය පැවැත්වූ පී.ජී. අදත් ජාතික ශිල්ප සභාවේ උපදේශකවරයෙකි. ජනාධිපති කාර්යාලයේ සියලුම පිත්තල කටයුතු මෙන් ම අගමැති කාර්යාලයේ අලංකාර කටයුතු සියල්ල නිමැවූයේ ඔහුගේ අධීක්ෂණය යටතේ ය.විශ්ව විද්‍යාල ජීවිතේදී මහාචාර්ය සරච්චන්ද්‍රයන්ගේ ‘සිංහබාහු අත්වැල් ගායනයට එක්වූ හෙතෙම විශ‍්‍රාම යන විට සිටියේ ග‍්‍රාමීය කර්මාන්ත අමාත්‍යාංශයේ රාජ්‍ය ලේකම් හැටියට ය.පෙ‍්‍ර්මදාස මහත්මයා රට ගෙන ගිය සියලු ම නිර්මාණ කළේ ඔබද? මම කනින් කොණින් ඇසුණු කතාවක් සපථ කැර ගැනීමට ඇසුවෙමි.පිළිගන්න. එතුමා සෑහීමකට පත් කරන්න හරිම අමාරුයි. ඒත් අගමැතිවරයා ජනාධිපතිවරයා වශයෙන් එතුමා සේවය කළ කාලය පුරාම එතුමා විදේශීය අමුත්තන්ට පිළිගන්වන ත්‍යාග සිහිවටන හා හස්ත කර්මාන්ත සියල්ලම නිර්මාණය කළේ මමයි.සාර්ක් සමුළුව ලංකාවේ පළමුවර පවත්වන විටත් ඒ සඳහා සාර්ක් රටවල රාජ්‍ය නායකයන්ට ආරාධනය කිරීමට ගෙන ගිය ත්‍යාග භාණ්ඩ නිර්මාණය කළෙත් මමයි.සාර්ක් සම්මේලනය ශ‍්‍රී ලංකාවේ පවත්වන විට ඒ සඳහා එදා පාවිච්චි කළ පිත්තල පහන නිර්මාණය කළෙත් මමයි. එය අදත් සිහිවටනයක් ලෙස මගේ නිවසේ තිබෙනවා... ඔහු කීවේය.මාතලේ අඹන්ගඟ කෝරළේ ලග්ගල ආසනයේ බිහිවූ පළමු වැනි උපාධිධරයාත් පළමු වන ශ‍්‍රී ලංකා පරිපාලන නිලධාරියාත් පී.ජී. ය.උපාලි සමරසිංහ ඡායාරූපය - විමල් කරුණාතිලක    </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>10</day>
    </date>
    <link>http://www.silumina.lk/2008/08/10/_art.asp?fn=ay0808102</link>
    <topic>පිබිදෙන රජරට</topic>
    <author>උතුරු මැද සංචාරයකින් පසුසටහන් කළේ නිහාල් පී.අබේසිංහසේයාරූ - සුදම් ගුණසිංහ</author>
    <content>මං හැදූ විස්කම් නිවස බලන්න සාර්ක් රාජ්‍ය නායකයෝත් ආවාපිබිදෙන රජරටරජ රට සංවර්ධනය කිරීම මගින් මුළු රටම ශී‍්‍ර විභූතියෙන් ඔප නැංවීම සඳහා උතුරු මැද පළාත ඇතුළත සංවර්ධන ව්‍යාපෘති රැසක් කි‍්‍රයාවට නංවා ඇත.ඒ අනුව කි‍්‍රයාත්මක වන ප‍්‍රධානම ව්‍යාපෘතියක් වන්නේ අනුරාධපුර පොලොන්නරුව මඩකළපුව එක් කරන මඩකළපුව - මරදන්කඩවල මහා මාර්ගයයි. ඒ සඳහා වැය වන සම්පූර්ණ මුදල කෝටි 1000 කි.එම ව්‍යාපෘතියේ සුවිශේෂ අංගයක් 2007 ඔක්තෝබර් 26 වැනිදා ජනාධිපති මහින්ද රාජපක්ෂ මැතිතුමා අතින් විවෘත විය.ඒ අතීතයේ මනම්පිටියේ දුම්රිය මාර්ගයත් මහා මාර්ගයත් එකට තිබුණු මාර්ගය වෙනුවට ඉදිකළ මනම්පිටිය සාම මිත‍්‍රත්ව පාලමයි.මේ සඳහා රුපියල් කෝටි 400 ක් වැයවූ අතර ජනාධිපතිතුමාගේ ඉල්ලීම පරිදි සියලු ප‍්‍රතිපාදන රජය මගින් ලබාදී තිබිණි. පාලමේ දිග මීටර් 302 ක් වූ අතර පළල මීටර් 10.2 කි.පොලොන්නරුවේ සරු බඩඉරිඟු අස්වැන්නෙන් සතුටට පත් කෘෂි සංවර්ධන සහ ගොවිජන සේවා ඇමැති මෛති‍්‍රපාල සිරිසේන මහතාමඩකළපුව මරදන්කඩවල මහා මාර්ගයට සම්බන්ධ තවත් විශාල පාලමක් මරදන්කඩවල හබරණ මාර්ගයේ දැන් ඉදිවෙමින් පවතී. එහි දිග මීටර් 54 ක් වන අතර පළල මීටර් 10 කි. මේ පාලම ඉදිවීමෙන් දැනට ඇති වංගු සහිත මාර්ගය වෙනුවට කෙළින් මාර්ගයක් ලැබේ. ගංවතුරින් පාර යටවීමද වැළකෙයි.මරදන්කඩවල - මඩකළපුව මහා මාර්ගය නිසා උතුරු මැද ජනතාවට කාපට් පාරක් ඔස්සේ ඉතා පහසුවෙන් ප‍්‍රවාහන කටයුතු ඉටු කර ගැනීමට අවස්ථාව සැලසේ.මීට අමතරව පොලොන්නරුව දිස්ති‍්‍රක්කයේ මහවැලි ‘බී’ කලාපය ආශි‍්‍රතව මහවැලි ඒකාබද්ධ සංවර්ධන වැඩ සටහනක් ද දැන් කි‍්‍රයාවට නැංවී ඇත. මහවැලි අධිකාරියේ සැලසුම් අධ්‍යක්ෂ චූලානන්ද වෙල්ලප්පිලි මහතා පවසන පරිදි ඒ සඳහා මහවැලි අධිකාරිය රුපියල් ලක්ෂ 28000 ක් වැය කරයි. ඒ යටතේ සියලු මහවැලි ඇළ වේලි ප‍්‍රතිසංස්කරණය කරනු ලැබේ. එම සියලු දේ සිදු කරනු ලබන්නේ් ගොවි සංවිධාන විසින් වීමද විශේෂත්වයයි.මේ නිසා ඇළ වේලිවල ජල කාන්දුවීම් නවතා කාර්යක්ෂම ලෙස ගොවි බිම්වලට ජලය ලබා දීමට අවස්ථාව ලැබේ. වැලිකන්ද මනම්පිටිය හා දිඹුලාගල ප‍්‍රදේශවලට එමඟින් සෙත සැලසේ. මීට අමතරව උතුරු මැද පළාත් සභාව හා ප‍්‍රාදේශීය සභා මගින් විවිධ ව්‍යාපෘති රැසක් ද පොළොන්නරු දිස්ති‍්‍රක්කයේ දී කි‍්‍රයාවට නංවා ඇත.මරදන්කඩවල - මඩකළපුව මාර්ගය හබරණදී සංවර්ධනය කරන අයුරු.පොළොන්නරුව දිස්ති‍්‍රක් පාර්ලිමේන්තු මන්තී‍්‍ර කෘෂි සංවර්ධන හා ගොවි ජන සේවා ඇමැති මෛති‍්‍රපාල සිරිසේන මහතාගේ උනන්දුව මත මේ සියලු වැඩ කටයුතු කි‍්‍රයාත්මක වෙයි.අනුරාධපුර දිස්ති‍්‍රක්කයේද ජාතිය ගොඩ නැගීමේ ඇමැති එස්. එම්. චන්ද්‍රසේන, දේශීය වෛද්‍ය ඇමැති තිස්ස කරලියැද්ද, හිටපු මහ ඇමැති බර්ටි පෙ‍්‍ර්මලාල් දිසානායක, ඛනිජ තෙල් සංවර්ධන ඇමැති දුමින්ද දිසානායක යන මහත්වරුන්ගේ මෙහෙයවීමෙන් ව්‍යාපෘති රැසක් කි‍්‍රයාවට නංවා ඇත.දිස්ති‍්‍රක්කය ඇතුළත ඉදි කෙරෙමින් පවතින නිවාස යෝජනා ක‍්‍රම මගින් නිවාස නැති පුද්ගලයන් 500කට නව නිවාස ලබා දීමට සැලසුම් කර ඇත.ඒ අනුව ජාතිය ගොඩ නැගීමේ අමාත්‍යංශය මගින් නිවාස 100 කින් සමන්විත නව ගම්මානයක් හොරොව්පතානේ දෙමටවැව ඉදිකර ඇත.සෑම නිවසකටම ජලය විදුලිය යන පහසුකම් ලබා දෙමින් තිබේ. මේ අනුව මුළු නිවාස යෝජනා ක‍්‍රමය සඳහා රජය රුපියල් කෝටි 3 ක් වැය කර ඇත.මිහින්තලේ කරුවලගස්වැව ප‍්‍රදේශයේ අහිකුන්ඨික ජනතාව සඳහා අංග සම්පූර්ණ නිවාස 37 ක ගම්මානයක් ඉදිවෙමින් පවතී.ජනාධිපති කාර්යාලයේ උපදෙස් මත ජාතිය ගොඩ නැගීමේ අමාත්‍යංශය ඒ සඳහා රුපියල් ලක්ෂ 50 ක් වෙන් කර තිබේ.එම පිරිසට හැඳුනුම්පත් හා ඡන්ද බලය ලබා දීමටත් කටයුතු කරනවා. මීට අමතරව අනුරාධපුර දිස්ති‍්‍රක්කයේ ප‍්‍රාදේශීය සභා මඟිනුත් විශාල යටිතල පහසුකම් වර්ධනයක් සිදුවී තිබෙනවා.හොරොව්පතාන ආපදා කළමනාකරණ මධ්‍යස්ථානයේ ගිනි නිවන රථඉන් කහටගස්දිගිලිය ප‍්‍රාදේශීය සභාව පෙරමුණේම සිටිනවා. ඒ අනුව ඒ ප‍්‍රාදේශීය සභාව පසුගිය වසර 2 ඇතුළත ප‍්‍රදේශයේ රුපියල් කෝටි 10 ක පමණ සංවර්ධන කටයුතු ජනතාව සතු කර තිබෙනවා.” ජාතිය ගොඩ නැගීමේ ඇමැති එස්. එම්. චන්ද්‍රසේන මහතා පැවසීය.කහටගස්දිගිලිය ප‍්‍රාදේශීය සභාපති ගාමිණි ජයසේකර මහතාගේ මෙහෙයවීම මත 2007 වසර ඇතුළත සංවර්ධන කෝටි 5 ක් වටිනා ව්‍යාපෘති 100 ක් මගින් ජනතාවට සෙත සාදා තිබේ.මේ අතර ප‍්‍රධාන තැනක් ගන්නේ කහටගස්දිගිලියේ ඉදිවන අක්කර 8 කින් යුතු කී‍්‍රඩාංගණයයි.ඕනෑම කී‍්‍රඩාවක් කිරීමට අවශ්‍ය පහසුකම් ලබා දෙන මේ කී‍්‍රඩා පිටිය සඳහා කහටගස්දිගිලිය ප‍්‍රාදේශීය සභාව රුපියල් ලක්ෂ 50 ක් වැය කර ඇත.කී‍්‍රඩාංගනය සමඟම නව පුස්තකාලයක් ද දැන් කහටගස්දිගිලිය ප‍්‍රදේශයේ ඉදිවෙමින් පවතී. ආසන 700 කින් යුත් නව ශ‍්‍රවණාගාරයක් ද ඉදිවේ.මේ සියලු යටිතල පහසුකම් හා මානව කුසලතා වර්ධන වැඩ සටහන් සඳහා රුපියල් ලක්ෂ 2500 ක් වැයවී තිබෙන බව කහටගස්දිගිලිය ප‍්‍රාදේශීය සභාවේ සභාපති ගාමිණි විජේසේකර මහතා පවසයි.ගම් 50 කට විදුලිය ලබා දීමේ වැඩ සටහනක් ද කහටගස්දිගිලිය ප‍්‍රාදේශීය සභාව මගින් කි‍්‍රයාත්මක කර තිබේ.ඒ සමගම දීගන්හන්මිල්ල ප‍්‍රදේශයේ කර්මාන්ත ජනපදයක්ද ඉදිකෙරේ. කර්මාන්ත 25 ක් එහි ස්ථාපනය කරන අතර මෙහි සම්පූර්ණ වපසරිය අක්කර 50 කි.කහටගස්දිගිලියේ නිවාස 58 ක ‘සඳ සිරි පුර’ ගම්මානයද ඉදි කර ඇත. ජලය විදුලිය සියලු පහසුකම් ඇති මේ නිවාසවල වටිනාකම රුපියල් ලක්ෂ 580 ක් පමණ වේ.කාමර 3 ක් මුළුතැන්ගෙයක් වැසිකිළියක් අඩංගු මේ නිවාස වැඩිපුරම ලබාදී ඇත්තේ අඩු ආදායම් පවුල්වලට හා රණවිරු පවුල්වලට ය.හොරොව්පතාන පරිගණක පුහුණු මධ්‍යස්ථානයඒ සමඟම හොරොව්පතාන ප‍්‍රදේශයේ ග‍්‍රාමිය පානීය යෝජනා ක‍්‍රම පහක් ද කි‍්‍රයාත්මක වෙයි. වඩිගවැව, කපුගොල්ලෑව, පරංගියාවත්ත, මරදන්කඩවල කල්පේ මැගිච්චාව ප‍්‍රදේශවල එම ජල ව්‍යාපෘති කි‍්‍රයාත්මක වෙයි.මේ ව්‍යාපෘති මගින් ජල බිංදුවකට කඳුළු හෙළු වියළි කලාපයේ ගොවි පවුල් 1000 කට වසරේ මාස 12 ම නොකඩවා නළ මගින් ජලය ලැබේ.මේ සඳහා රජය රුපියල් කෝටියකට ආසන්න මුදලක් ලබා දී තිබෙන බව හොරොව්පතාන ප‍්‍රාදේශීය සභාවේ උප සභාපති එස්. ආර්. එස්. කති‍්‍රආරච්චි මහතා පැවසීය.මේ අතර ග‍්‍රාමීය මාර්ග සංවර්ධනය කිරීමට ද උතුරු මැද පළාතේ පොලිසි හා ප‍්‍රාදේශීය සභා ඒකාබද්ධ වැඩ පිළිවෙළක් කි‍්‍රයාත්මක කරයි.නියමු ව්‍යාපෘතියක් ලෙස කහටගස්දිගිලිය වහගහපු වැව, කුඩුගොල්ලෑව දක්වා වූ කිලෝ මීටර් 7 ක මාර්ගය ප‍්‍රතිසංස්කරණය කරන ලදී.රණවිරුවන් සඳහා ප‍්‍රථම රණවිරු නිවාස සංකීර්ණය ඉදිවන්නේ හොරොව්පතානේ මොරවැව ප‍්‍රදේශයේය. එහි නිවාස 5000 ක් ඉදිවන අතර, ඉඩම් කැබැලි වෙන්කිරීම් දැන් අවසන් කර ඇත.සෑම රණවිරුවකුටම සියලු පහසුකම් ඇති රුපියල් ලක්ෂ 15ක් පමණ වටිනා නිවසක් හිමිවේ.ඊට අමතරව කහටගස්දිගිලියේ අලුත් දිවුල්වැව ප‍්‍රදේශයේ ධීවර පවුල් 100 ක් සඳහා ධීවර ගම්මානයක් ද ඉදිකිරීමට මූලික කටයුතු සිදු කර ඇත. ආරක්ෂක අමාත්‍යංශයත් ධීවර අමාත්‍යංශයත් ජාතිය ගොඩනැඟීමේ අමාත්‍යංශයත් මේ ගම්මාන දෙකේ වැඩ කටයුතු මෙහෙයවයි.ඉතාලි රජයේ ආධාර ඇතිව ජාතිය ගොඩනැගීමේ අමාත්‍යංශය විසින් හොරොව්පතානේ ආපදා සහන හා ගිනි නිවීම් පුහුණු මධ්‍යස්ථානයක්ද පරිගණක පුහුණු මධ්‍යස්ථානයක්ද ඉදිකර තිබේ. මෙහි වටිනාකම රුපියල් කෝටි 20 කට අධිකය. ගිනි නිවීමේ රථ 4ක් පරිගණක 20 ක් මෙහි ඇත.ආරක්ෂක ඇස වැඩ පිළිවෙළ යටතේ හොරොව්පතාන පොලිස් බල ප‍්‍රදේශයේ සියලු මාර්ග පිළිසකර කිරීමේ හා පිරිසුදු කිරීමේ වැඩසටහනක් ද කි‍්‍රයාත්මක වෙයි.පසුගිය වසර කිහිපය ඇතුළතදී උතුරු මැද පළාතේ ප‍්‍රබල කෘෂිකර්ම සංවර්ධනයක් සිදුවී තිබේ. 2000 වසරේදී බැංකු පහසුකම් යටතේ උතුරු මැද පළාතේ බඩඉරිඟු අක්කර 4100 ක් වගා කර තිබිණ.අනුරාධපුර කුඩාපට්ටිය නිවාස යෝජනා ක‍්‍රමය 2007 වන විට එසේ වගා කළ බඩඉරිඟු අක්කර ප‍්‍රමාණය 58300 දක්වා වැඩිවී ඇත. ඒ වැඩිවීම 14 ගුණයකි. ඒ සමඟම එලෙස 2000 දී වගා කර ලැබූ අස්වැන්න වූයේ මෙටි‍්‍රක් ටොන් 7380 කි. 2007 දී ඉහත ඉඩම් ප‍්‍රමාණයෙන් මෙටි‍්‍රක් ටොන් 81620 බඩඉරිඟු අස්වැන්නක් ලබා තිබේ.2000දී බැංකු පහසුකම් යටතේ බඩඉරිඟු වගා කළ ගොවි පවුල් ගණන 2400 ක් විය. 2007 වන විට ඒ පවුල් ගණන 39400 දක්වා වැඩිවී ඇත.ඒ සමඟම 2010 වන විට උතුරු මැද පළාත ඇතුළත හෙක්ටයාර 60,000ක බඩඉරිඟු වගා කිරීමට අපේක්ෂා කරයි.ජනාධිපති මහින්ද රාජපක්ෂ මැතිතුමා පත් කළ බඩඉරිඟු කාර්ය සාධක බළකාය එම කටයුතු සිදු කර ඇත. ජාතිය ගොඩනැඟීමේ ඇමැති එස්.එම්.චන්ද්‍රසේන දේශීය වෛද්‍ය ඇමැති තිස්ස කරල්ලියැද්ද හිටපු උතුරු මැද මහ ඇමැති බර්ටි පෙ‍්‍ර්මලාල් දිසානායක යන මහත්වරු බඩඉරිඟු බළකායට අයත් වූහ.මීට අමතරව 2005/2006 මහ කන්නයේදී උතුරු මැද පළාතේ හෙක්ටයාර 60324.4ක වී වගා කැර ඇත. ඒ ප‍්‍රමාණය 2007/2008 මහ කන්නයේදී හෙක්ටයාර 63271 දක්වා වැඩිවී තිබේ.2005/2006 වසරේ උතුරු මැද පළාතේ වී අස්වැන්න මෙටි‍්‍රක් ටොන් 267,779 ක් වූ අතර 2007/2008 අතර කාලයේදී වී අස්වැන්න මෙටි‍්‍රක් ටොන් 290,245 දක්වා වැඩිවී ඇත.ඒ අනුව පසුපස වසර 2 තුළදී උතුරු මැද වී අස්වැන්න මෙටි‍්‍රක් ටොන් 22000 කින් වැඩි වී තිබේ.රජරට ප‍්‍රදේශයේ විවිධ ස්ථානවල පාරම්පරික අත්කම් නිපදවනු ලැබූවත් ඒවා විකුණාගැනීමේ ප‍්‍රශ්නයක් තිබිණි.මීට පිළිතුරක් ලෙස රජය මඟින් දැන් ගල්කුලම තිරප්පනේ ප‍්‍රදේශයේ ‘ගැමි ඉසුර’ නමින් අත්කම් හා සංස්කෘතික වෙළෙඳ සංකීර්ණයක් ඉදිකර තිබේ. අනුරාධපුරයට ආවේණික වූ ඖෂධ, ධාන්‍ය හා ආහාර මෙන්ම අත්කම්, ලී, මැටි ආදී නිපැයුම් ද මෙහි විකිණීමට තබා තිබේ.වෙළෙඳ මධ්‍යස්ථාන 10 ක් මෙහි ඇති අතර වාහන නැවැත්වීමේ පහසුකම් ද තිබේ. හිටපු මහ ඇමැති බර්ටි පෙ‍්‍ර්මලාල් දිසානායක මහතාගේ මඟපෙන්වීම යටතේ මෙය ඉදිකර ඇත.අනුරාධපුරයේ ඕනෑම තැනක වැවෙන වැටමාර හෙවත් ඇල්බීසියා ලී මඟින් දැව ඉන්ධන විදුලිය නිපදවන විදුලි බලාගාරයක්ද අනුරාධපුරයේ තිරප්පනේ පිහිටුවා ඇත. ඛනිජ සම්පත් සංවර්ධන ඇමැති දුමින්ද දිසානායක මහතාගේ මෙහෙයවීම මත ඉදිකළ මේ දැව ඉන්ධන බලාගාරයෙන් මෙගා වොට් 1.5 ක් නිපදවෙන බව එහි ඉංජිනේරුවෝ පවසති.මේ සියලු වැඩ කටයුතු මඟින් උතුරු මැද සිංහල, දෙමළ, මුස්ලිම් ජනතාවට අලුත් රජ රටක් දැනටම බිහිවී ඇති බව එහි ජනතාව පවසති.උතුරු මැද සංචාරයකින් පසුසටහන් කළේ නිහාල් පී.අබේසිංහසේයාරූ - සුදම් ගුණසිංහ      </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>10</day>
    </date>
    <link>http://www.silumina.lk/2008/08/10/_art.asp?fn=aj0808101</link>
    <topic>ඉන්ෆොටෙල් ප‍්‍රදර්ශනයට ඩයලොග් ටෙලිකොම් අනුග‍්‍රහය</topic>
    <author/>
    <content>ඉන්ෆොටෙල් ප‍්‍රදර්ශනයට ඩයලොග් ටෙලිකොම් අනුග‍්‍රහයසෙලින්කෝ ලයිෆ් ‘ෆැමිලි සවාරි 2’සිවු නිවුන් දරුවන්ට කොහොඹ බේබි තිළිණකොළඹ ක‍්‍රමය නියෝජිතයෝ සිද්ධාලේප ආයතනය නරඹතිමහජන බැංකු සංවත්සරයට පිළිකා රෝහලට පරිත්‍යාගඩෙල්මේජ් ඩිස්ටි‍්‍රබියුටර්ස් අලෙවි කණ්ඩායම ඇගයීමටඩයලොග් ටෙලිකොම්, ඉන්ෆොටෙල් 2008 හි සන්නිවේදන සහ බ්‍රෝඩ්බෑන්ඩ් සහකරු වශයෙන් කටයුතු කිරීම සඳහා ඉදිරිපත්ව සිටී.ඩයලොග් ටෙලිකොම්හි සමූහ ප‍්‍රධාන මූල්‍ය නිලධාරි තිවංක රංගල විසින් ඉන්ෆොටෙල් ලංකා සංගමයෙහි සභාපති රොෂාන් රසූල් වෙත අනුග‍්‍රාහකත්ව ගිවිසුම පිරිනමන අයුරු.ඉන්ෆොටෙල් තොරතුරු තාක්ෂණ ප‍්‍රදර්ශනය මගින්, ක්ෂේත‍්‍රයෙහි විශේෂඥයන්, වෘත්තිකයන්, අධ්‍යයන හා සාමාන්‍ය ප‍්‍රජාවන් එකම වේදිකාවක් මතට ගෙන එනු ඇත.මෙම අනුග‍්‍රාහකත්වය පිළිබඳව සිය අදහස් පළ කළ ඩයලොග් ටෙලිකොම්හි සමූහ ප‍්‍රධාන මූල්‍ය නිලධාරි තිවංක රංගල මෙසේ පැවසීය.මේ ප‍්‍රදර්ශනය මගින් ශී‍්‍ර ලංකාවේ තොරතුරු තාක්ෂණ ක්ෂේත‍්‍රය සතු හාකියාවන් හඳුනා ගනිමින් එයින් උපරිම ප‍්‍රතිඵල ලබා ගැනීම සඳහා අදාළ පුද්ගලයන් සහ සංවිධානයන් වෙත මහඟු අවස්ථාවක් හිමි වෙනවා.සමස්තයක් වශයෙන් මෙම ප‍්‍රදර්ශනය මගින් මහජනතාවගේ තොරතුරු තාක්ෂණ දැනුම වර්ධනය කරමින් අදාළ ක්ෂේත‍්‍රයෙහි පවතින සුවිශේෂී ව්‍යාපාරික අවස්ථාවන් ඔවුන් වෙත හඳුන්වා දෙනු ඇති බව මාගේ විශ්වාසයයි.’ඉන්ෆොටෙල් 2008 ප‍්‍රදර්ශනය තුළදී නවීන මෘදුකාංග හා දෘඩාංග හඳුන්වාදීමට අමතරව, තොරතුරු තාක්ෂණය හදාරන්නා වූ සිසුන් සඳහා වෘත්තීය මාර්ගෝපදේශන ඒකකයක්ද කි‍්‍රයාත්මක වනු ඇත.ජාතික තොරතුරු සන්නිවේදන තාක්ෂණ සතියට සමගාමීව පැවැත්වෙන ඉන්ෆොටෙල් 2008 සේවා සම්පාදකයන් සහ දේශීය හා විදේශීය පාරිභෝගිකයන් සඳහා හමුවීමේ මධ්‍යස්ථානයක් වශයෙන් කි‍්‍රයාත්මක වනු ඇත.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>10</day>
    </date>
    <link>http://www.silumina.lk/2008/08/10/_art.asp?fn=aj0808102</link>
    <topic>සෙලින්කෝ ලයිෆ් ‘ෆැමිලි සවාරි 2’</topic>
    <author/>
    <content>ඉන්ෆොටෙල් ප‍්‍රදර්ශනයට ඩයලොග් ටෙලිකොම් අනුග‍්‍රහයසෙලින්කෝ ලයිෆ් ‘ෆැමිලි සවාරි 2’සිවු නිවුන් දරුවන්ට කොහොඹ බේබි තිළිණකොළඹ ක‍්‍රමය නියෝජිතයෝ සිද්ධාලේප ආයතනය නරඹතිමහජන බැංකු සංවත්සරයට පිළිකා රෝහලට පරිත්‍යාගඩෙල්මේජ් ඩිස්ටි‍්‍රබියුටර්ස් අලෙවි කණ්ඩායම ඇගයීමටසුඛෝපභෝගි මුහුදු සවාරියක්සුඛෝපභෝගි මුහුදු සවාරියක් අත්විඳීමට අවස්ථාව මේ වසරේ සෙලින්කෝ ලයිෆ් ෆැමිලි සවාරි වෙතින් වාසනාවන්ත ශී‍්‍ර ලාංකික පවුල් පහකට උදා කර දෙනු ඇත.ජීවිත රක්ෂණ වෙළෙඳපළ වර්ධනය කිරීමේ අරමුණින් හඳුන්වා දුන් සෙලින්කෝ ලයිෆ් ෆැමිලි සවාරි ප‍්‍රවර්ධන වැඩ සටහන මගින් මීට අමතරව පවුල් 600 කට “ලෙෂර් වර්ල්ඩ්” හි දිනක් ගත කිරීමට අවස්ථාව ද ලබා දන බව සමාගම කියයි.සෙලින්කෝ ලයිෆ්හි සියලුම ජීවිත රක්ෂණ ඔප්පු ලාභීන් හා 2008 අගෝස්තු 1 වැනිදා සිට දෙසැම්බර් 31 අතර කාලයේදී ජීවිත රක්ෂණ ඔප්පු මිලදී ගන්නා සියල්ලෝම සෙලින්කෝ ලයිෆ් ෆැමිලි සවාරි වැඩ සටහනට ඇතුළත් වේ.ෆැමිලි සවාරි වැඩ සටහන ගැන කරුණු දැක්වූ සෙලින්කෝ ලයිෆ්හි ප‍්‍රධාන විධායක අධ්‍යක්ෂ ආර්. රෙන්ගනාදන් මහතා කියා සිටියේ ප‍්‍රවර්ධන වැඩ සටහනේ විශාලත්වය, රටෙහි ඉතා දුෂ්කර ප‍්‍රදේශවලට පවා එය ගෙන යාමේ හැකියාව සහ ලබා දෙන ත්‍යාග වල අනර්ඝත්වය වර්ෂයක් පාසා වර්ධනය වී ඇති බවයි.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>10</day>
    </date>
    <link>http://www.silumina.lk/2008/08/10/_art.asp?fn=aj0808103</link>
    <topic>සිවු නිවුන් දරුවන්ට කොහොඹ බේබි තිළිණ</topic>
    <author/>
    <content>ඉන්ෆොටෙල් ප‍්‍රදර්ශනයට ඩයලොග් ටෙලිකොම් අනුග‍්‍රහයසෙලින්කෝ ලයිෆ් ‘ෆැමිලි සවාරි 2’සිවු නිවුන් දරුවන්ට කොහොඹ බේබි තිළිණකොළඹ ක‍්‍රමය නියෝජිතයෝ සිද්ධාලේප ආයතනය නරඹතිමහජන බැංකු සංවත්සරයට පිළිකා රෝහලට පරිත්‍යාගඩෙල්මේජ් ඩිස්ටි‍්‍රබියුටර්ස් අලෙවි කණ්ඩායම ඇගයීමට”කොහොඹ බේබි” නිෂ්පාදකයන් සහ බෙදාහරින්නන් වන කඳ්‍රනේ සීමාසහිත ස්වදේශී කර්මාන්තායතනය මතුගම ප‍්‍රදේශයේ සිවු නිවුන් දරුවන්ට මාස 6 ක් පුරාවට අවශ්‍ය ළදරු නිෂ්පාදන ලබා දීමට ඉදිරිපත් වී ඇත.සමාගම විසින් දරුවන්ගේ මව වෙත පළමු වන මාසය සඳහා අවශ්‍ය ශාකසාර බේබි සබන්, බේබි ක්ලෝන්, බේබි පවුඩර් සහ බේබි කී‍්‍රම් අඩංගු තිලිණ අසුරණය පසුගිය දා ලබා දෙන ලදී.කාසල් මාතෘ රෝහලේදී දමයන්ති නදීශානි මහත්මියට නයනි නදීරා, නඳුනි දිනාරා, නුවනි පුලාරා සහ නිදුලි තිනාරා යන සිවු නිවුන් දරුවන් උපත ලද අතර ඔවුන්ගේ පියා වන නයනජිත් මුතුකුමාර හා සිව් නිවුන් දරුවන්ගේ වැඩිමහල් සහෝදරිය ජයෝදා ඕෂදී සමඟ පවුල සාමාජිකයන් සත් දෙනෙකුගෙන් සමන්විත වේ.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>10</day>
    </date>
    <link>http://www.silumina.lk/2008/08/10/_art.asp?fn=aj0808104</link>
    <topic>කොළඹ ක‍්‍රමය නියෝජිතයෝ සිද්ධාලේප ආයතනය නරඹති</topic>
    <author/>
    <content>ඉන්ෆොටෙල් ප‍්‍රදර්ශනයට ඩයලොග් ටෙලිකොම් අනුග‍්‍රහයසෙලින්කෝ ලයිෆ් ‘ෆැමිලි සවාරි 2’සිවු නිවුන් දරුවන්ට කොහොඹ බේබි තිළිණකොළඹ ක‍්‍රමය නියෝජිතයෝ සිද්ධාලේප ආයතනය නරඹතිමහජන බැංකු සංවත්සරයට පිළිකා රෝහලට පරිත්‍යාගඩෙල්මේජ් ඩිස්ටි‍්‍රබියුටර්ස් අලෙවි කණ්ඩායම ඇගයීමටව්‍යවසායක සංවර්ධන වැඩමුළුවක් සඳහා කොළඹ ක‍්‍රමය සාමාජික රටවලින් පැමිණි නියෝජිතයන් පසුගිය දා සිද්ධාලේප ආයතනයට පැමිණියේ ව්‍යවසාය සංවර්ධනය පිළිබඳ ශී‍්‍ර ලාංකික උදාහරණයක් ලෙස සිද්ධාලේප ආයතනය තෝරා ගෙන ඇති බැවිනි.කොළඹ ක‍්‍රමය මහා ලේකම් කාර්යාලය, මැනිලා නුවර තාක්ෂණික අධ්‍යාපනය පිළිබඳ කොළඹ ක‍්‍රමය සේවක විදුහල සංවිධානය කළ මේ වැඩමුළුවට කොළඹ ක‍්‍රමය මහලේකම් පැටි‍්‍රෂියා යුන් - මෝයි මහත්මියගේ ආරාධනයෙන් සිද්ධාලේප කළමනාකාර අධ්‍යක්ෂ අසෝක හෙට්ටිගොඩ මහතා ව්‍යවසාය සංවර්ධනය පිළිබඳ දේශනයක් ද පැවැත්වීය.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>10</day>
    </date>
    <link>http://www.silumina.lk/2008/08/10/_art.asp?fn=aj0808105</link>
    <topic>මහජන බැංකු සංවත්සරයට පිළිකා රෝහලට පරිත්‍යාග</topic>
    <author/>
    <content>ඉන්ෆොටෙල් ප‍්‍රදර්ශනයට ඩයලොග් ටෙලිකොම් අනුග‍්‍රහයසෙලින්කෝ ලයිෆ් ‘ෆැමිලි සවාරි 2’සිවු නිවුන් දරුවන්ට කොහොඹ බේබි තිළිණකොළඹ ක‍්‍රමය නියෝජිතයෝ සිද්ධාලේප ආයතනය නරඹතිමහජන බැංකු සංවත්සරයට පිළිකා රෝහලට පරිත්‍යාගඩෙල්මේජ් ඩිස්ටි‍්‍රබියුටර්ස් අලෙවි කණ්ඩායම ඇගයීමටමහජන බැංකුවේ 47 වැනි සංවත්සරය නිමිත්තෙන් මහරගම පිළිකා රෝහලේ වාට්ටු අංක 7 සහ 8 ප‍්‍රතිසංස්කරණය කිරීම මහරගම ශාඛාවේ මෙහෙය වීමෙන් සිදු කරන ලදී.ගොඩනැගිල්ල, ඇඳන් සහ මේස වර්ණාලේප කොට, ඇඳ ඇතිරිලි සහ ජනෙල් තිර දැමීමත්, රූපවාහිනි යන්ත‍්‍ර 04 ක් ඇඳ පුටු, අල්මාරි ඇතුළු භාණ්ඩ රැසක් පරිත්‍යාග කිරීමත් ඊට ඇතුළත් ය.මහජන බැංකුවේ සභාපති ඩබ්ලිව්. කරුණාජීව මහතාගේ ප‍්‍රධානත්වයෙන් මෙම පරිත්‍යාගයන් රෝහලේ අධ්‍යක්ෂ විශේෂඥ වෛද්‍ය කණිෂ්ක කරුණාරත්න මහතා වෙත බාර දුන් අවස්ථාවට සහකාර සාමාන්‍යාධිකාරී සරත් විජේසිංහ සහ මහරගම ශාඛා කළමනාකාර ඩී. එම්. එච්. බණ්ඩාර යන මහත්වරු මෙහි වෙති.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>10</day>
    </date>
    <link>http://www.silumina.lk/2008/08/10/_art.asp?fn=aj0808106</link>
    <topic>ඩෙල්මේජ් ඩිස්ටි‍්‍රබියුටර්ස් අලෙවි කණ්ඩායම ඇගයීමට</topic>
    <author/>
    <content>ඉන්ෆොටෙල් ප‍්‍රදර්ශනයට ඩයලොග් ටෙලිකොම් අනුග‍්‍රහයසෙලින්කෝ ලයිෆ් ‘ෆැමිලි සවාරි 2’සිවු නිවුන් දරුවන්ට කොහොඹ බේබි තිළිණකොළඹ ක‍්‍රමය නියෝජිතයෝ සිද්ධාලේප ආයතනය නරඹතිමහජන බැංකු සංවත්සරයට පිළිකා රෝහලට පරිත්‍යාගඩෙල්මේජ් ඩිස්ටි‍්‍රබියුටර්ස් අලෙවි කණ්ඩායම ඇගයීමටඩෙල්මේජ් ඩිස්ටි‍්‍රබියුටර්ස්, තම අලෙවි කණ්ඩායමේ සේවය අගය කිරීමේ උත්සවයක් පසුගියදා පවත්වන ලදී.සම්මාන 9 ක් එහිදී ප‍්‍රදානය කරන ලදී. දක්ෂතම අලෙවි නියෝජිතයාට හිමි සභාපති කුසලානය හිමි වූයේ හිඟුරක්ගොඩ ජේ. ඒ. උපුල් සම්පත් මහතාටය. 2007 – 2008 වසරේ කැපී පෙනෙන වෙළෙඳ ආයතනය ලෙස සම්මාන ලැබුවේ ජාඇල කීර්ති ස්ටෝර්ස්ය. කණ්ඩායම් සම්මානය හිමිවූයේ දකුණු පළාත් කණ්ඩායමටය.එහිදී සභාව ඇමතූ ඩෙල්මේජ් ඩිස්ටි‍්‍රබියුටර්ස් හි ප‍්‍රධාන විධායක නිලධාරි දිනේෂ් නල්ලයියා මහතා කියා සිටියේ ඉහළම මෙන්ම පහළම සීමා සමාගම විසින් ඉක්මවා ඇති බවය.යෝ යෝ සහ ලෝචේ රසකැවිලි වර්ග, ඒස් බබල්ගම් පසුගිය කාලය තුළ ඩෙල්මේජ් තම සමාගම යටතේ දියත් කළ බවත් මැන්ගෝ ෆලූඩා මිකිස් හඳුන්වා දෙමින් මෝතා නිෂ්පාදන පෙළ තවදුරටත් පුළුල් කළ බව නල්ලයියා මහතා වැඩිදුරටත් කීය.”ටින් කරන ලද මාළු අංශයෙන් ඩෙල්මේජ් ඩිස්ටි‍්‍රබියුටර්ස් තම ස්ථානය තවදුරටත් ශක්තිමත් කර ගෙන ඇති අතර තායිලන්තයේ නිෂ්පාදිත කුඩා ප‍්‍රමාණයේ මාළු ටින් වෙළෙඳපොළට හඳුන්වා දෙනු ලැබුවා. අතුරුපස අලෙවි අංශයෙන් 80% ක් හිමි කර ගෙන තියෙන්නේ මෝතා නිෂ්පාදනයි. එමෙන්ම ඩෙල්මේජ් සුපිරි සෝයි අලෙවිය ද ශක්තිමත් වූවා. ඩෙල්මේජ් සන්නම් නාමය යටතේ ඇති භාණ්ඩ අලෙවිය ඉතා හොඳ ප‍්‍රතිඵල ලබා දුන්නා. එය සමාගමේ පිරිවැටුම ඉහළ නැංවීමට බොහෝ සේ උපකාරී වූවා” නල්ලයියා මහතා තවදුරටත් සඳහන් කළේය.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>10</day>
    </date>
    <link>http://www.silumina.lk/2008/08/10/_art.asp?fn=aw0808101</link>
    <topic>මව් කුසින් උපන් නයි දරුවා</topic>
    <author>මතුගම මහින්ද විජේතිලක</author>
    <content>මව් කුසින් උපන් නයි දරුවාලෝකයේ රටවල වරින්වර විවිධ වූ විස්මිත දේ සිදු වේ.මේවා නවීන විද්‍යාවේ මිණුම් දඬුවලට ගෝචර නොවුණද අසත්‍ය යැයි බැහැර කළ නොහැකිය. එවැනි සිදුවීම් පරම්පරාවෙන් පරම්පරාවට යුගයෙන් යුගයට ජන විඥානය තුළ අලුත් වෙමින් පවතී.භෞතිකවාදීන් මෙවැනි විස්මිත දේට අනම් මනම් කියනවා මිසක එවැනි සිද්ධීන් ගවේෂණය කොට නිගමනයක් දෙන්නේ ද නැත.සීවලී මහ රහතන් වහන්සේ ඉපදීමට පෙර මව්කුස තුළ අවුරුදු හතයි මාස හතයි දවස් හතක් විසූ බව ප‍්‍රසිද්ධ කාරණයකි.විශාල සංඛ්‍යාත්මක ගණිත ගැටලු තත්පරයකින් විසඳ්‍ර උත්තරය කියන දරුවකු පිළිබඳ සිද්ධියක් වරෙක අපි ඇසුවෙමු.මෙවැනි අතිශය දුර්ලභ වූ විස්මිත සිද්ධීන් පිළිබඳ නියත නිගමන දිය නොහැකිය. කාන්තාවකගේ කුසින් නයි පැටවුන් ප‍්‍රසූත කළා යැයි කීවොත් එය කෙනකුට පිළිගත හැකිද?මහා පරාක‍්‍රමබාහු රජතුමා පස්යොදුන් රට ගොවිතැනින් සරු කරද්දී කුඩා වැව් ඉදිකරමින්, ඇළවල් කපා වැඩි ජලය ගංගාවලට බස්සවද්දී කුඩා වැව් අසල පත්තිනි දේවාල ඉදිකොට ඇත.වර්තමාන වැලිපැන්න දේවාලය අතීතයේ හැඳින්වූයේ දොඩන්ගොඩ දේවාලය නමිනි. ඒ දේවාල ඉතිහාසයේ අපූරු කතාවක් ඇත.දොඩන්ගොඩ දේවාලයේ පත්තිනි රාළගේ බිරිය (පත්තිනි හාමි) වරක් ගැබ්බරව සිට ප‍්‍රසූත කළේ නයි පැටවුන් හත් දෙනෙකි. ඇය මේ නයි පැටවුන් හත්දෙනා දරුවන් හා සමානව පෝෂණය කළාය.කිරි උණු කොට නිවුණු පසුව හැන්දෙන් වළඳට තට්ටු කිරීම නයි පැටවුනට දෙන සංඥාවයි. ඒ හඬ ඇසුණු පසු තැන් තැන්වල සිටින නයි පැටවුන් හත්දෙනා වහා පැමිණ කිරි පානය කිරීම සිරිතය.දිනක් කිරි උණු කොට වළඳ ලිපෙන් බිමට ගත් සැණින් පත්තිනි හාමි අතින් හැන්ද වළං ගැට්ටේ වැදී හඬ නැගිණි. ආහාරයට වේලාව දැනුම් දුන්නා යැයි සිතා නයි පැටවුන් හත්දෙනා වහා පැමිණ කිරි බොන්නට සූදානම් වූ විට උන්ගේ කටවල් පිච්චුණි.එයින් අමනාප වූ නයි හත්දෙනා පත්තිනි රාළගේ නිවසින් පිටව ගොස් දේවාල හතක නතර වූ බව කියයි. ඒ දේවාල හත වැලිපැන්න (දොඩන්ගොඩ) දේවාලය, කපුගෙදර දේවාලය, ගුරුදල දේවාලය, හුරුළුගෙදර දේවාලය, අඹේගොඩ දේවාලය, ලත්පඳුර ;ද්වාලය සහ රබලිය දේවාලය, යන දේවාල හතයි. මේ දේවාල ඉතිහාසයන්හි ද නයි හත් දෙනාගේ කතාව කියැවෙයි.ඇත්තටම මිනිස් මවකගේ කුසින් නයි පැටවුන් බිහිවිය හැකි ද? එය විද්‍යාත්මකද? මෙය මහත් ගැටලුවකි. මේවා දේවාල ආනුභාව මතු කැර පෙන්වීම සඳහා නිර්මාණය කළ කතා විය හැකිය. මම ද මේ කතාව සුරංගනා කතාවක් විය හැකියැයි සිතා සිටියෙමි.පල්ලේකැලේ ජාත්‍යන්තර සමථ විපස්සනා භාවනා මධ්‍යස්ථානයේ භාවනා පුහුණුවට පසුගියදා මම ද ඇතුළත් වී නේවාසික වූයෙමි. අපේ භාවනා වැඩසටහන අවසන් වූයේ ඇසළ පසළොස්වක පොහෝ දිනයේය.එදින හපුකොටුව, ජම්බුගස්පිටියේ, ඩෙරිල්ටන් ද සිල්වා මහතා ද සිල් සමාදන්වීම සඳහා භාවනා මධ්‍යස්ථානයට පැමිණ සිටියේය.අප සතුටු සාමීචියේ යෙදෙද්දී ඔහුගෙන් කියැවුණු මෑත අතීතයේ මවකට නයි පැටවකු උපන් කතාවකි මේ. හැටපස්වැනි වියේ පසුවන ඩෙරිල්ටන් මහතා මා සමඟ විස්තර කළ ඒ කතාව ඔහුගේ වචනයෙන් ම මෙසේය.“මං ජම්බුගස්පිටියේ දැන් පදිංචිව හිටියත් මගේ උපන් ගම මාතර තොටමුණ. මගේ පියා සිඩ්නි අර්නස්ට් ද සිල්වා. ව්‍යාපාරිකයෙක්. අම්මා ආර්.පී. ඒඩා ද සිල්වා. මගේ ආච්චි අම්මා මිය ගියේ එක්දහස් නවසිය පනහේ අවුරුද්දේ.මේ ආච්චි අම්මා දරුවන් විසි ගණනක් ප‍්‍රසූත කැර තියෙනවා. එයින් හුඟ දෙනෙක් උපන් හැටියෙ ම වගේ මැරිලා.මගේ අම්මා ඇතුළු ගැහැනු දරුවෝ හතරයි මාමලා තුන් දෙනයි ජීවත් වුණේ. මගේ ලොකු අම්මා තවමත් මාතර ජීවත් වෙනවා. අපේ පවුල්වල අය තවමත් මේ අය හඳුන්වන්නේ නයි අම්මගේ පවුලේ අය කියා.මේක මාතර තොටමුණේ ප‍්‍රසිද්ධ කතාවක්. අපේ ආච්චි වරක් පිරිමි දරුවකු ප‍්‍රසූත කැර තියෙනවා.ඒ කාලේ ආණ්ඩුවේ වින්නඹු හෝ පවුල් සෞඛ්‍ය සේවිකාවන් නැහැ. ගමේ ම පළපුරුදු වැඩිහිටි කාන්තාවක් තමයි වින්නඹු අම්මා ලෙස කටයුතු කරන්නේ.දරුවා උපන්නා ම සීයා වේලාව අරගෙන නක්ෂත‍්‍රකරුවකු හමුවෙන්න ගිහින් තියෙනවා වේලාපත්කඩය හදා ගන්න. ඒ නක්ෂත‍්‍රකරු බොහෝභ ප‍්‍රසිද්ධ දක්ෂ කෙනෙක්.නම පින්තු. නක්ෂත‍්‍රකරු වේලාව පරීක්ෂා කැර කියා තියෙනවා මේ වෙලාවට දරුවො දෙන්නෙක් උපදින්න ඕනැය කියා. සීයා කියා තියෙනවා “නැහැ” කියා.“එහෙම වෙන්න බැහැ. මේ වේලාවේ හැටියට දෙන්නෙක් උපදින්න ඕනෑ. ඒක එහෙම නොවෙයි කියනවා නම් මට මේ හඳහන හදන්න බැහැ”යි කියා ප‍්‍රතික්ෂේප කැර තියෙනවා.ඉතින් සීයා ආපහු ගෙදර එන්න පිටත්වුණා. මේ එන අතරමඟ තමයි වින්නඹු අම්මාගේ ගෙදර තියෙන්නේ. එන ගමන් ඒ ;ගදරට ගොඩ වැදිලා වින්නඹු අම්මා මුණ ගැසී සිද්ධිය කියා තියෙනවා.“ඉතින් වින්නඹු අම්මා කියා තියෙනවා ‘දරුවො නම් උපන්නේ එක්කෙනයි. හැබැයි මස් වැදල්ලකුත් නළිය නළියා එළියට ආවා. පණුවෙක් වෙන්න ඇති කියා මම එතන බිත්ති කණ්ඩිය උඩින් තියලා ඇති” කියලා.සීයා ඉක්මනින් ගෙදර ඇවිත් බිත්ති කණ්ඩිය උඩ බලලා තියෙනවා. ඒ මස් වැදැල්ල බිත්තියේ තිබුණු මැටි වැලි තැවරිලා ඒ වෙලාවෙත් නළිය නළියා තියෙනවාලු. කෝටු කෑල්ලකින් ටිකක් සුද්ධ කැර බලන කොට පණුවෙක් වගේ පුංචි නයි පැටියෙක්.මේ සිද්ධිය ආච්චිට කීවාම ඒ නයි පැටියා ගෙන්න ගෙන තනකිරි ටිකක් දොවලා පහන් තිරයකින් කිරි පොවලා තියෙනවා. මේ නයි පැටියත් ඒ ගෙදර ම දරුවොත් එක්ක හැදිලා වැඩිලා තියෙනවා. පහුවෙන කොට එළකිරි දුන්නාලු ආහාරයට. රෑටත් නයි පැටියා එහේ මෙහේ යනවාලු. නිදාගෙන ඉන්න දරුවන්ගෙ ඇඟ උඩින් යනවාලු. එයා එක්කම ඉපැදුණු දරුවා ළඟට වෙලත් ඉන්නවාලු.අවුරුද්දක් දෙකක් ගතවෙන විට නයි පැටියා අඩි තුනක් විතර දිගට හැදිලා තියෙනවා. දවසක් මේ පවුලේ අය කතරගම වන්දනාවෙ ගිහින් තියෙනවා. ඒ කාලෙ හැටියට කරත්තෙන් තමයි ගිහින් තියෙන්නේ.කතරගමට ගිහින් බලන කොට මෙන්න නයි පැටියත් කරත්තෙට නැගිලා ඇවිත්. මිනිස්සු වගේ ම නවාතැන් ගත්ත මඩමටත් ගිහින් එහේ මෙහේ ඇවිදින්න පටන් අරගෙන.පවුලේ අයටත් මෙයාව හොය හොයා ඉන්න වේලාවක් නෑ තම තමන්ගේ වැඩ කරගන්න එපායැ. උඹ ආවා නම් ඇවිදලා වරෙන් කියලා කෑම බීම උයන්න පිහන්න පටන් ගත්තාලු.නයා තැන තැන ඇවිදින්න ගිහින්. එහෙම ගිය තැනකදි මිනිස්සු බය වෙලා මන්දක් ගහලා බැඳලා ගල් වලකට ගිහින් දාලා තියෙනවා. නයා ගල්වලෙන් උඩට ඇවිත් තියෙනවා පෙණය පුප්පාගෙන. එතන හිටපු මිනිහෙක් ගල් ගෙඩියක් උස්සලා නයාගෙ ඇඟට අත ඇරලා. නයා එතැනම මැරිලා.පැය කීපයකට පස්සේ නයා පේන්න නැති නිසා පවුලේ අය නයා ගැන විපරම් කරලා තියෙනවා. ඊට පස්සෙ ආරංචි වෙලා තියෙනවා නයාට සිද්ධ වෙච්ච හරිය. කොහොම වුණත් තමන්ගෙ කුසෙන් වදාපු සතානෙ. ආච්චිටත් හිතට අමාරුලු.ආපු වන්දනා කටයුතු ඉෂ්ට කරලා ආපහු ගමට එන්න පිටත් වුණාලු.කතරගම සිට මාතර බලා ගමන් කරන අතරමඟදි අර නයා එක්ක උපන් දරුවා අසනීප වුණාලු. ප‍්‍රතිකාර කළත් සනීප වෙලා නැහැ. මාතර තොටමුණේ ගෙදරට ආ හැටියේ ඒ දරුවාගෙත් පණ ගියාලු.එසේ ම පල්ලේකැලේ භාවනාවට පැමිණ සිටි අම්පාරේ ඒ. ජයසේන මහතා ද එවැනි කතාවක් කීවේය. තමන්ට වයස අවුරුදු දොළහේ දී පමණ තම ගමේ කාන්තාවක ඉතාම කුඩා අලි පැටවකු ප‍්‍රසූත කළ බවත් කකුල් හතර, ;හාඬවැල අලි මුහුණ මැනැවින් පැහැදිලිව තිබුණු බවත්, එහෙත් ඒ අලි දරුවා උපදින විට ම ප‍්‍රාණය නිරුද්ධ වී තිබුණු බවත්, ගමේ හා අවට ගම්වල බොහෝ දෙනා මේ අලි දරුවා දැක ගැනීමට පැමිණි බවත් පැවැසීය.මෙවැනි සුවිශේෂී සිද්ධින් පිළිබඳ අපේ රටේ සංවිධානාත්මක ගවේෂණයක් සිදු නොවීමත්, යටත් පිරිසෙයින් සජීවි දත්ත රැස්කිරීමක් පවා සිදු නොකිරීමත් මහත් අඩුපාඩුවකි.මව් කුසකින් නයි පැටවකු උපදින්නට පුළුවන් දැයි මම ගලිගමුවේ ඤාණදීප හිමියන්ගෙන් විමසුවෙමි.“පුළුවන්. පෙර අකුසල් නිසාත්, සාප කිරීම් නිසාත් ඒ වගේ අද්භූත උත්පත්ති සිදුවෙන්න පුළුවන්. බුද්ධ දේශනාවේත් සඳහන් වෙනවා. අණ්ඩජ, ජලාබුජ, සංසේදජ, ඕපපාතික යන ක‍්‍රම හතරෙන්ම නාගයන් උපදින බව සංයුක්ත නිකායයේ සඳහන් වෙනවා. ඒ වගේම මීට අවුරුදු පණහකට පමණ පෙර ලංකාවේ එක්තරා කාන්තාවකට යක් පැටවෙක් උපන් සිද්ධිය ප‍්‍රසිද්ධ කතාවක්. යක්ෂයෙක් වගේ හැඩරුව ඇතිව රෝම පිරුණු ශරීරයකින් ඉපැදුණු මේ අද්භූත යක් පැටවා බලාගෙන සිටියදී උස් මහත්වී කුස්සියට දුවගෙන ගොස් ලිප් ගල මත වාඩි වුණාලු. ගෙදර අය මෝල් ගහකින් ගසා මරා දමා තියෙනවා. ඒක ප‍්‍රසිද්ධ කතාවක්. පාප කර්ම විපාක අනුව එවැනි දේ සිදු වෙනවා” යි උන්වහන්සේ පැවැසූහ.මතුගම මහින්ද විජේතිලක  </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=aa0808172</link>
    <topic>දස ලක්ෂ 300ක වංචාවක් ගැන රවි ගෙන් කරුණු විමසයි</topic>
    <author/>
    <content>කෘෂි ආර්ථිකය විනාශ කිරීමේ කුමන්ත‍්‍රණය පරාජය කළාදස ලක්ෂ 300ක වංචාවක් ගැන රවි ගෙන් කරුණු විමසයිජවිපෙට ඕනෑ මළ කඳක්කොටි ත‍්‍රස්තවාදය විනාශ කළ හැක්කේ මහින්ද රාජපක්ෂ ජනාධිපතිතුමාට පමණයිසාමාන්‍ය ජනතාව මිනිස් පළිහක් ලෙස යොදා ගන්නා බවට ඇමිනෙස්ටියෙන් කොටින්ට දැඩි චෝදනාවක්මෙවරත් ජයග‍්‍රහණය අපටයිපොහොර සහන පිරිවැය 94% දක්වා ඉහළටවයඹ-දකුණ හා නැඟෙනහිර වාරි යෝජනා තුනකට මිලියන 10,400 ක්ළමයින් යුද කටයුතුවලින් මුදා ගැනීමට රජය ගෙන යන වෑයමට එ.ජා. සහායලේ බැංකුවේ වරදක් ඇත්නම් වගකිවයුතු අයට දඬුවම් දෙනවාගුරු වැටුප් විසඳුම් යෝජනා ලබන සතියේ...යාන් ඔය ව්‍යාපෘතියෙන් ගොවි පවුල් 30000 කට සෙතකොලොන්නෙ - කහවත්තේ ගම් 27ක් ගැමි දිරියෙන් සංවර්ධනය වෙයිවිශ්වවිද්‍යාල පෞද්ගලිකරණයක් කිසි විටෙකත් සිදු වෙන්නේ නැහැවලේබොඩ නව මාර්ගය විවෘත කිරීම අදසිබිල් වෙත්තසිංහ ළමා රචනා තරගයක්රුපියල් දස ලක්ෂ 300 කට අධික විදේශ විනිමය වංචාවක් පිළිබඳව නිදහසට කරුණු දක්වන ලෙස ශ‍්‍රී ලංකා මහ බැංකුවේ විනිමය දෙපාර්තමේන්තුව එක්සත් ජාතික පක්ෂ පාර්ලිමේන්තු මන්තී‍්‍ර රවී කරුණානායකට දන්වා ඇතැයි දැනගන්නට තිබේ. මෙයට අදාළ චෝදනා පත‍්‍රය දැනටමත් නිකුත් කර ඇති බවද වාර්තා වෙයි.ඇමෙරිකාවේ පදිංචි කොටි හිතවාදී දෙමළ ජාතිකයකු මෙම මුදල් කරුණානායක මහතාට ලබා දී තිබේ. ඒ මඟින් ශ‍්‍රී ලංකාවේ විදේශ විනිමය නීති උල්ලංඝනය වී ඇත.මෙම චෝදනාවට වැරැදිකරු බව සනාථ වුවහොත් රුපියල් දස ලක්ෂ 300ක මුදල මෙන් තුන් ගුණයක දඩයක් නියම කළ යුතු බව ශ‍්‍රී ලංකා මහ බැංකු ආරංචි මාර්ග හෙළි කරයි.වෙනත් පුද්ගලයින්ගේ නම් ව්‍යාජ ලෙස භාවිත කරමින් මෙම මුදල ලබාගෙන ඇති බව කරන ලද පරීක්ෂණවලින් හෙළිවී තිබේ.රජය අපහසුතාවයට පත්කිරීමේ අරමුණින් කරුණානායක මහතා දකුණේ දේශපාලන කුමන්ත‍්‍රණ මෙයෙවන බවත් කොටි සංවිධානයේ න්‍යාය පත‍්‍රයට අනුව කි‍්‍රයා කරන බවත් දේශපාලන විචාරකයෝ ප‍්‍රකාශ කරති.කරුණානායක මහතාගේ මෙම කි‍්‍රයා කලාපය එක්සත් ජාතික පක්ෂයේ මන්තී‍්‍රවරුන්ගේ ම කනස්සල්ලට හේතුවී තිබේ.  </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=aa0808178</link>
    <topic>ජවිපෙට ඕනෑ මළ කඳක්</topic>
    <author/>
    <content>කෘෂි ආර්ථිකය විනාශ කිරීමේ කුමන්ත‍්‍රණය පරාජය කළාදස ලක්ෂ 300ක වංචාවක් ගැන රවි ගෙන් කරුණු විමසයිජවිපෙට ඕනෑ මළ කඳක්කොටි ත‍්‍රස්තවාදය විනාශ කළ හැක්කේ මහින්ද රාජපක්ෂ ජනාධිපතිතුමාට පමණයිසාමාන්‍ය ජනතාව මිනිස් පළිහක් ලෙස යොදා ගන්නා බවට ඇමිනෙස්ටියෙන් කොටින්ට දැඩි චෝදනාවක්මෙවරත් ජයග‍්‍රහණය අපටයිපොහොර සහන පිරිවැය 94% දක්වා ඉහළටවයඹ-දකුණ හා නැඟෙනහිර වාරි යෝජනා තුනකට මිලියන 10,400 ක්ළමයින් යුද කටයුතුවලින් මුදා ගැනීමට රජය ගෙන යන වෑයමට එ.ජා. සහායලේ බැංකුවේ වරදක් ඇත්නම් වගකිවයුතු අයට දඬුවම් දෙනවාගුරු වැටුප් විසඳුම් යෝජනා ලබන සතියේ...යාන් ඔය ව්‍යාපෘතියෙන් ගොවි පවුල් 30000 කට සෙතකොලොන්නෙ - කහවත්තේ ගම් 27ක් ගැමි දිරියෙන් සංවර්ධනය වෙයිවිශ්වවිද්‍යාල පෞද්ගලිකරණයක් කිසි විටෙකත් සිදු වෙන්නේ නැහැවලේබොඩ නව මාර්ගය විවෘත කිරීම අදසිබිල් වෙත්තසිංහ ළමා රචනා තරගයක්-ජාතික හෙළ උරුමයජනතා විමුක්ති පෙරමුණ විශ්වවිද්‍යාල ශිෂ්‍යයන් ගේ මළ කඳන් මතින් තම පරාජයේ නිරුවත වසාගැනීමේ දුෂ්ට වෑයමක යෙදී සිටින්නේ යැයි ජාතික හෙළ උරුමයේ මාධ්‍ය ප‍්‍රකාශක නිශාන්ත ශ‍්‍රී වර්ණසිංහ මහතා චෝදනා කරයි.නොයෙකුත් හේතූන් පෙන්වමින් සමස්ත විශ්වවිද්‍යාල පද්ධතියම අකර්මණ්‍ය කොට සරසවි ශිෂ්‍ය ශිෂ්‍යාවන් මහ මඟට කැඳවා ඔවුන් පොලීසිය සමඟ ගැටුම්වලට යෙදවීමෙන් යම් නොසන්සුන්තාවක් නිර්මාණය කිරීමට ද ජනතා විමුක්ති පෙරමුණ උත්සාහ ගනිමින් සිටින බවත් හෙතෙම සඳහන් කරයි.ජනතා විමුක්ති පෙරමුණ මේ වන විට කැබලි කිහිපයකට බෙදී වෙන් වී ඇති බවත්, එම සාමාජිකයන් ශීඝ‍්‍රයෙන් ඉවත් වෙමින් සිටින බවත් පෙන්වා දෙන වර්ණසිංහ මහතා ; අද ජ.වි.පෙ. වෑයම් කරමින් සිටින්නේ එම කඩා වැටීම වසං කැර ගැනීම සඳහා විශ්වවිද්‍යාල ශිෂ්‍යයන් කුපිතකාරී ව්‍යාපාරයක් වෙත පොළඹවා ගැනීමට බවත් කියයි.විශ්වවිද්‍යාල වසා දමා ශිෂ්‍යයන් මහ මඟට ඇද දමා පසුව ඔවුන් ලවා නීතිවිරෝධී කි‍්‍රයා සිදු කැරවීමත්, පොලීසිය සමඟ ගැටුම් ඇතිකොට ශිෂ්‍යයන් අනතුරට පත් කොට එහි දේශපාලන වාසිය ගැනීමටත් ජ.වි.පෙ. උත්සාහ ගන්නා බවත් පෙන්වා දෙන ජාතික හෙළ උරුමය වැඩි දුරටත් පෙන්වා දෙන්නේ, ජ.වි.පෙ. යනු අභ්‍යන්තර ප‍්‍රජාතන්ත‍්‍රවාදයක් හෝ ප‍්‍රතිවිරුද්ධ මත නොඉවසන ප‍්‍රජාතන්ත‍්‍ර විරෝධී පක්ෂයක් බවයි.තමන්ගෙන් ඉවත්ව යන පිරිසට පහර දීමත් විශ්වවිද්‍යාල තුළ දැඩි මර්දනකාරී දේශපාලනයක් ගෙන යන ජ.වි.පෙ. රටේ ප‍්‍රජාතන්ත‍්‍රවාදය, මාධ්‍ය නිදහස හා මානව හිමිකම් ගැන කතා කිරීම විහිළුවක් බවත් හෙතෙම කීය.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=aa0808171_1</link>
    <topic>කොටි ත‍්‍රස්තවාදය විනාශ කළ හැක්කේ</topic>
    <author>ශානිකා ශ‍්‍රියානන්ද</author>
    <content>කෘෂි ආර්ථිකය විනාශ කිරීමේ කුමන්ත‍්‍රණය පරාජය කළාදස ලක්ෂ 300ක වංචාවක් ගැන රවි ගෙන් කරුණු විමසයිජවිපෙට ඕනෑ මළ කඳක්කොටි ත‍්‍රස්තවාදය විනාශ කළ හැක්කේ මහින්ද රාජපක්ෂ ජනාධිපතිතුමාට පමණයිසාමාන්‍ය ජනතාව මිනිස් පළිහක් ලෙස යොදා ගන්නා බවට ඇමිනෙස්ටියෙන් කොටින්ට දැඩි චෝදනාවක්මෙවරත් ජයග‍්‍රහණය අපටයිපොහොර සහන පිරිවැය 94% දක්වා ඉහළටවයඹ-දකුණ හා නැඟෙනහිර වාරි යෝජනා තුනකට මිලියන 10,400 ක්ළමයින් යුද කටයුතුවලින් මුදා ගැනීමට රජය ගෙන යන වෑයමට එ.ජා. සහායලේ බැංකුවේ වරදක් ඇත්නම් වගකිවයුතු අයට දඬුවම් දෙනවාගුරු වැටුප් විසඳුම් යෝජනා ලබන සතියේ...යාන් ඔය ව්‍යාපෘතියෙන් ගොවි පවුල් 30000 කට සෙතකොලොන්නෙ - කහවත්තේ ගම් 27ක් ගැමි දිරියෙන් සංවර්ධනය වෙයිවිශ්වවිද්‍යාල පෞද්ගලිකරණයක් කිසි විටෙකත් සිදු වෙන්නේ නැහැවලේබොඩ නව මාර්ගය විවෘත කිරීම අදසිබිල් වෙත්තසිංහ ළමා රචනා තරගයක්ශානිකා ශ‍්‍රියානන්දඑල්.ටී.ටී.ඊ. ය මුළුමනින් ම විනාශ කොට එල්ටීටීඊ ග‍්‍රහණයෙන් පීඩා විඳින අහිංසක ජනතාව මුදා ගත හැක්කේ මහින්ද රාජපක්ෂ ජනාධිපතිතුමාටපමණෙකැයි ටීඑම්වීපී පක්ෂයේ නායක විනයාගමුර්ති මුරලිදරන් (කරුණා) කියයි.මින් ඉහත පැවැති රජයන් කෙළේ යුද්ධය ඔවුනගේ දේශපාලන අරමුණු ඉටු කිරීමට යොදා ගැනීම බවත් මහින්ද රාජපක්ෂ රජය ත‍්‍රස්තවාදය පරාජය කොට රට සංවර්ධනය කිරීමේ අරමුණින් යුද්ධය නිසි ආකාරයෙන් කැරගෙන යන බවත් කරුණා අම්මාන් පැවැසීය.කලක් ප‍්‍රභාකරන්ගේ සමීපතමයකු වූ කරුණා සඳහන් කෙළේ රජයේ ආරක්ෂක හමුදාවල මෙහෙයුම් හමුවේ ප‍්‍රභාකරන්ගේ ඊළම සිහිනයක් වනු ඇති බවයි.එල්ටීටීඊ දුෂ්ට ප‍්‍රචාර වලට ප‍්‍රතිචාර දක්වමින් ටීඑම්වීපී පක්ෂය වෙබ් අඩවි මගින් සැබෑ තොරතුරු ලෝ පුරා හෙළි දක්වන බව සඳහන් කරන කරුණා අම්මාන් සාමාන්‍ය ජනතාව මිනිස් පළිහක් ලෙස යොදා ගනිමින් එල්ටීටීඊ ය සිදු කරන්නට අරමුණු කරන වැඩපිළිවෙළ ඒ මගින් පෙන්වා දෙන බවත් කීය.කරුණා දකින්නේ මහින්ද රාජපක්ෂ ජනාධිපතිතුමා ආරක්ෂක ලේකම් ගෝඨාභය රාජපක්ෂ හා යුද හමුදාපති ලුතිනන් ජෙනරාල් සරත් ෆොන්සේකා මහත්වරු ආරක්ෂක හමුදා නිවැරැදි ලෙස ජයග‍්‍රහණය කරා මෙහෙයවන බවයි.ප‍්‍රභාකරන් යනු තම ගැලවීම උදෙසා ඕනෑ දෙයක් කරන නරුමයෙක් ලෙස හඳුන්වන කරුණා අම්මාන් ඔහු දෙමළ ජනතාවගේ ජීවිත බිලිගනිමින් ඔවුනගේ අනාගතය විනාශ කරන්නේ යැයි චෝදනා නඟයි.බලහත්කාරයෙන් එල්.ටී.ටී.ඊ. හමුදාවට බඳවා ගන්නා දෙමළ තරුණ තරුණියන් ගෙන් ඉල්ලීමක් කරන කරුණා එල්.ටී.ටී.ඊ. ය අතහැර රජයේ පාලන ප‍්‍රදේශ වෙත පැමිණෙන්නැයි ඉල්ලා සිටී. එසේ පලා එන සාමාන්‍ය ජනතාවට පුනරුත්ථාපනය කිරීමේ වැඩපිළිවෙළක් රජය කි‍්‍රයාත්මක කරන බව හෙතෙම පෙන්වා දෙයි.මෙම තීරණාත්මක මොහොතේ සියලු ශ‍්‍රී ලාංකිකයන් එකමුතුව කොටි ත‍්‍රස්තවාදය පරාජය කිරීමේ සටනට සහාය දෙන්නැයි ඔහු ඉල්ලීමක් කරයි. පොදු සතුරා ජය ගැනීමට සියලු වාද භේද පසෙකලා එකමුතු විය යුතු බව කියන කරුණා අම්මාන් අවසානයේ මේ යුද්ධයෙන් අන්ත පරාජයක් ලබන ප‍්‍රභාකරන්ට රැකවරණය ලබා දෙන්නට විදේශ රටක් හෝ ඉදිරිපත් නොවනු ඇතැයි ද දක්වයි.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=aa0808171_2</link>
    <topic>සාමාන්‍ය ජනතාව මිනිස් පළිහක් ලෙස යොදා ගන්නා බවට</topic>
    <author/>
    <content>කෘෂි ආර්ථිකය විනාශ කිරීමේ කුමන්ත‍්‍රණය පරාජය කළාදස ලක්ෂ 300ක වංචාවක් ගැන රවි ගෙන් කරුණු විමසයිජවිපෙට ඕනෑ මළ කඳක්කොටි ත‍්‍රස්තවාදය විනාශ කළ හැක්කේ මහින්ද රාජපක්ෂ ජනාධිපතිතුමාට පමණයිසාමාන්‍ය ජනතාව මිනිස් පළිහක් ලෙස යොදා ගන්නා බවට ඇමිනෙස්ටියෙන් කොටින්ට දැඩි චෝදනාවක්මෙවරත් ජයග‍්‍රහණය අපටයිපොහොර සහන පිරිවැය 94% දක්වා ඉහළටවයඹ-දකුණ හා නැඟෙනහිර වාරි යෝජනා තුනකට මිලියන 10,400 ක්ළමයින් යුද කටයුතුවලින් මුදා ගැනීමට රජය ගෙන යන වෑයමට එ.ජා. සහායලේ බැංකුවේ වරදක් ඇත්නම් වගකිවයුතු අයට දඬුවම් දෙනවාගුරු වැටුප් විසඳුම් යෝජනා ලබන සතියේ...යාන් ඔය ව්‍යාපෘතියෙන් ගොවි පවුල් 30000 කට සෙතකොලොන්නෙ - කහවත්තේ ගම් 27ක් ගැමි දිරියෙන් සංවර්ධනය වෙයිවිශ්වවිද්‍යාල පෞද්ගලිකරණයක් කිසි විටෙකත් සිදු වෙන්නේ නැහැවලේබොඩ නව මාර්ගය විවෘත කිරීම අදසිබිල් වෙත්තසිංහ ළමා රචනා තරගයක්ශ‍්‍රී ලංකා රජයේ හමුදාවන් සමඟ යුද වැදී සිටින එල්.ටී.ටී.ඊ. තම ආරක්ෂාව සඳහා සාමාන්‍ය ජනතාව මිනිස් පළිහක් ලෙස භාවිතා කිරීම තරයේ හෙළා දකින්නේ යැයි ඇමිනෙස්ටි ඉන්ටර්නැෂනල් සංවිධානය පවසයි. සාමාන්‍ය ජනතාව ඇතැම් ප‍්‍රදේශවල බලහත්කාරයෙන් රඳවා ගැනීමට එල්.ටී.ටී.ඊ. ය කි‍්‍රයාකැර ඇති බැව් පෙන්වා දෙන මේ සංවිධානය ආරක්ෂිත ප‍්‍රදේශ කරා සාමාන්‍ය ජනතාවට යා නොදී තර්ජනය කරමින් ඔවුන් ගේ ජීවිත අවදානම් තත්ත්වයකට හෙළා ඇති බවත් පෙන්වා දෙයි.එල්.ටී.ටී.ඊ. සංවිධානයේ මේ කි‍්‍රයාව කිසිසේත් අනුමත නො කරන බව වැඩි දුරටත් පවසන ඇමිනෙෂ්ටි ඉන්ටර්නැෂනල් සංවිධානය විසින් කොටි සංවිධානයේ මානව විරෝධී කි‍්‍රයාකාරකම් දැඩි ලෙස හෙළා දැකීමට ද පියවර ගෙන තිබේ.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=aa0808171_3</link>
    <topic>මෙවරත් ජයග‍්‍රහණය අපටයි</topic>
    <author>සුනිල් දයා අල්විස්</author>
    <content>කෘෂි ආර්ථිකය විනාශ කිරීමේ කුමන්ත‍්‍රණය පරාජය කළාදස ලක්ෂ 300ක වංචාවක් ගැන රවි ගෙන් කරුණු විමසයිජවිපෙට ඕනෑ මළ කඳක්කොටි ත‍්‍රස්තවාදය විනාශ කළ හැක්කේ මහින්ද රාජපක්ෂ ජනාධිපතිතුමාට පමණයිසාමාන්‍ය ජනතාව මිනිස් පළිහක් ලෙස යොදා ගන්නා බවට ඇමිනෙස්ටියෙන් කොටින්ට දැඩි චෝදනාවක්මෙවරත් ජයග‍්‍රහණය අපටයිපොහොර සහන පිරිවැය 94% දක්වා ඉහළටවයඹ-දකුණ හා නැඟෙනහිර වාරි යෝජනා තුනකට මිලියන 10,400 ක්ළමයින් යුද කටයුතුවලින් මුදා ගැනීමට රජය ගෙන යන වෑයමට එ.ජා. සහායලේ බැංකුවේ වරදක් ඇත්නම් වගකිවයුතු අයට දඬුවම් දෙනවාගුරු වැටුප් විසඳුම් යෝජනා ලබන සතියේ...යාන් ඔය ව්‍යාපෘතියෙන් ගොවි පවුල් 30000 කට සෙතකොලොන්නෙ - කහවත්තේ ගම් 27ක් ගැමි දිරියෙන් සංවර්ධනය වෙයිවිශ්වවිද්‍යාල පෞද්ගලිකරණයක් කිසි විටෙකත් සිදු වෙන්නේ නැහැවලේබොඩ නව මාර්ගය විවෘත කිරීම අදසිබිල් වෙත්තසිංහ ළමා රචනා තරගයක්සුනිල් දයා අල්විස්ත‍්‍රස්තවාදය පරාජය කොට රටේ සංවර්ධනය ඇති කිරීමට සහාය දෙන බහුතර ජනතාව සමඟ උතුරු මැද හා සබරගමුව පළාත් සභා දෙකේ ජනතාවත් රජය සමඟ එක්ව මෙවරත් මේ පළාත් සභා දෙකේ ජයග‍්‍රහණය රජයට තහවුරු කර දෙන බවට ඒකාන්ත යැයි සෞඛ්‍ය ඇමැති නිමල් සිරිපාල ද සිල්වා මහතා පවසයි.ජීවන වියදම් ප‍්‍රශ්න විවිධ ප‍්‍රශ්නවලට හේතු සාධකය හා බාධකය කුරිරු ත‍්‍රස්තවාදය බවත් මහින්ද රාජපක්ෂ ජනාධිපතිතුමා ත‍්‍රස්තවාදයට එරෙහිව නිසි ආකාරයෙන් කටයුතු කරමින් ජයග‍්‍රහණ රැසක් අත්කරගෙන තිබෙන බවත් ජනාධිපතිතුමාගේ දෑත් ශක්තිමත් කිරීමට එතුමා කෙරෙහි පූර්ණ විශ්වාසයෙන් රටේ ජනතාවම එතුමාට සහයෝගය පළ කරන බව කීය.මේ රජයට පැහැදිලි දර්ශනයක් තිබෙනවා. ඒ මග ඔස්සේ රජය ත‍්‍රස්තවාදය පරාජය කරමින් රටේ අනිකුත් සංවර්ධන වැඩ කොටසක් ද සිදුකරගෙන යනවා. අපේ ජයග‍්‍රහණය තහවුරු කරනවා. අනිසි බලපෑම්වලට බුද්ධිමත් ජනතාව රවටන්න බැහැ. ජනතාව ජනාධිපතිතුමාට ලොකු ගෞරවයක් සහයෝගයක් දක්වනවා. ඒ නිසා පැහැදිලි ජයග‍්‍රහණයක් අප අත්කර ගන්නවා යයි ද හෙතෙම කීය.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=aa0808173</link>
    <topic>පොහොර සහන පිරිවැය 94% දක්වා ඉහළට</topic>
    <author/>
    <content>කෘෂි ආර්ථිකය විනාශ කිරීමේ කුමන්ත‍්‍රණය පරාජය කළාදස ලක්ෂ 300ක වංචාවක් ගැන රවි ගෙන් කරුණු විමසයිජවිපෙට ඕනෑ මළ කඳක්කොටි ත‍්‍රස්තවාදය විනාශ කළ හැක්කේ මහින්ද රාජපක්ෂ ජනාධිපතිතුමාට පමණයිසාමාන්‍ය ජනතාව මිනිස් පළිහක් ලෙස යොදා ගන්නා බවට ඇමිනෙස්ටියෙන් කොටින්ට දැඩි චෝදනාවක්මෙවරත් ජයග‍්‍රහණය අපටයිපොහොර සහන පිරිවැය 94% දක්වා ඉහළටවයඹ-දකුණ හා නැඟෙනහිර වාරි යෝජනා තුනකට මිලියන 10,400 ක්ළමයින් යුද කටයුතුවලින් මුදා ගැනීමට රජය ගෙන යන වෑයමට එ.ජා. සහායලේ බැංකුවේ වරදක් ඇත්නම් වගකිවයුතු අයට දඬුවම් දෙනවාගුරු වැටුප් විසඳුම් යෝජනා ලබන සතියේ...යාන් ඔය ව්‍යාපෘතියෙන් ගොවි පවුල් 30000 කට සෙතකොලොන්නෙ - කහවත්තේ ගම් 27ක් ගැමි දිරියෙන් සංවර්ධනය වෙයිවිශ්වවිද්‍යාල පෞද්ගලිකරණයක් කිසි විටෙකත් සිදු වෙන්නේ නැහැවලේබොඩ නව මාර්ගය විවෘත කිරීම අදසිබිල් වෙත්තසිංහ ළමා රචනා තරගයක්පොහොර සහනාධාරය වෙනුවෙන් රජය දරණ පිරිවැය සියයට 94 දක්වා ඉහළ ගොස් තිබේ. කිලෝග‍්‍රෑම් 50 ක පොහොර මිටියක් සඳහා සහනාධාර ලෙස රජය විසින් දරණ ලද පිරිවැය 2004 වසරේ දී රු. 1450 ක් වූ අතර එම මුදල 2008 වසර වන විට රු. 4750 ක් වී ඇත.2004 වසරේ දී පොහොර මිටියක මිල රු. 1800 ක් වූ අතර, මේ වනවිට පොහොර මිටියක මිල රු. 5100 දක්වා ඉහළ නැඟ තිබේ.2004 වර්ෂයේදී පොහොර සහනාධාර ලබා දීම සඳහා රජය විසින් රුපියල් මිලියන 9000 ක මුදලක් වෙන් කළ අතර 2008 වර්ෂයේ දී වෙන් කළ මුදල රුපියල් මිලියන 15000 කි. ජාත්‍යන්තර වෙළෙඳපොලේ පොහොර මිල වැඩි වීම හේතුවෙන් පොහොර කි.ග‍්‍රෑ. 50 ක මිටියක් රුපියල් 350 ටම ගොවීන්ට ලබාදීම සඳහා අයවැයෙන් වෙන් කළ මුදලට ආසන්න මුදලක් වර්ෂයේ පළමු පස් මස තුළ වියදම් වී ඇති අතර පසුගිය දා පාර්ලිමේන්තුවේදී පරිපූරක ඇස්තමේන්තුවක් මඟින් පොහොර සහනාධාරය සඳහා රුපියල් මිලියන 11000 ක අමතර මුදලක් වෙන් කරන ලදී.2004 දී පොහොර සඳහා 80% ක් සහනාධාරයක් ලබාදෙන ලදී. පොහොර මිළ වැඩිවීම හේතුවෙන් රජය විසින් දරනු ලබන පිරිවැය මේ වනවිට 92% - 94% දක්වා වැඩි වී ඇති බව රජයේ ප‍්‍රවෘත්ති දෙපාර්තමේන්තුවේ නිවේදනයක සඳහන් වේ.මෙසේ රජය විසින් වී ගොවීන්ට ලබාදෙන ලද විවිධ නිෂ්පාදන සහනාධාර හේතුවෙන් 2006 - 2007 මහ කන්නයට සාපේක්ෂව 2007 - 2008 මහ කන්නයේ වී නිෂ්පාදනයේ 7.6% ක වර්ධනයක් පෙන්නුම් කර ඇති බවත් 2007 - 2008 මහ කන්නයේ මුළු වී නිෂ්පාදනය බුසල් මිලියන 102 ක් බවත් එම වාර්තාවෙන් තවදුරටත් අනාවරණය වේ.  </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=aa0808174</link>
    <topic>වයඹ-දකුණ හා නැඟෙනහිර වාරි යෝජනා තුනකට මිලියන 10,400 ක්</topic>
    <author>සුමිත‍්‍ර ද සිල්වා</author>
    <content>කෘෂි ආර්ථිකය විනාශ කිරීමේ කුමන්ත‍්‍රණය පරාජය කළාදස ලක්ෂ 300ක වංචාවක් ගැන රවි ගෙන් කරුණු විමසයිජවිපෙට ඕනෑ මළ කඳක්කොටි ත‍්‍රස්තවාදය විනාශ කළ හැක්කේ මහින්ද රාජපක්ෂ ජනාධිපතිතුමාට පමණයිසාමාන්‍ය ජනතාව මිනිස් පළිහක් ලෙස යොදා ගන්නා බවට ඇමිනෙස්ටියෙන් කොටින්ට දැඩි චෝදනාවක්මෙවරත් ජයග‍්‍රහණය අපටයිපොහොර සහන පිරිවැය 94% දක්වා ඉහළටවයඹ-දකුණ හා නැඟෙනහිර වාරි යෝජනා තුනකට මිලියන 10,400 ක්ළමයින් යුද කටයුතුවලින් මුදා ගැනීමට රජය ගෙන යන වෑයමට එ.ජා. සහායලේ බැංකුවේ වරදක් ඇත්නම් වගකිවයුතු අයට දඬුවම් දෙනවාගුරු වැටුප් විසඳුම් යෝජනා ලබන සතියේ...යාන් ඔය ව්‍යාපෘතියෙන් ගොවි පවුල් 30000 කට සෙතකොලොන්නෙ - කහවත්තේ ගම් 27ක් ගැමි දිරියෙන් සංවර්ධනය වෙයිවිශ්වවිද්‍යාල පෞද්ගලිකරණයක් කිසි විටෙකත් සිදු වෙන්නේ නැහැවලේබොඩ නව මාර්ගය විවෘත කිරීම අදසිබිල් වෙත්තසිංහ ළමා රචනා තරගයක්සුමිත‍්‍ර ද සිල්වාමෑත ඉතිහාසයේ ප‍්‍රථම වරට දේශීය මුදල් හා දේශීය බුද්ධිමය සම්පත් යොදා ගනිමින් ආරම්භ කරන ලද ප‍්‍රධාන පෙළේ වාරිමාර්ග යෝජනා ක‍්‍රම තුනක වැඩ කටයුතු 2010 දී නිම කිරීමට කටයුතු යොදා තිබේ.මේ වාරි යෝජනා ක‍්‍රම තුන මඟින් වයඹ, දකුණ හා නැඟෙනහිර පළාත් ආවරණය කැරෙන අතර ඒ සඳහා වෙන් කොට තිබෙන මුදල රු. මිලියන 10,400 කි. මේ සම්පූර්ණ මුදල දේශීය ආයෝජන වන අතර වාරි යෝජනා ක‍්‍රම සඳහා යොදා ගෙන තිබෙන්නේ ද දේශීය බුද්ධිමය සම්පත්ය.නව වාරි යෝජනා ක‍්‍රම 2010 දී කි‍්‍රයාත්මක වීමත් සමඟම රටේ ප‍්‍රධාන පළාත් තුනකට දියවර සැපයෙන අතර එමඟින් කෘෂි නිෂ්පාදනයත් සියයට 60 කින් ඉහළ නැංවෙනු ඇති බවත් සඳහන් වෙයි.වයඹ පළාත ආවරණය කැරෙමින් දැදුරුඔය වාරි ව්‍යාපෘතියත්, නැඟෙනහිර පළාත සඳහා රඹකැන් ඔය ව්‍යාපෘතියත් කි‍්‍රයාත්මක වන අතර දකුණු පළාත ආවරණය කැරෙමින් මැණික් ගඟ ව්‍යාපෘතියත් කි‍්‍රයාත්මක කැරෙයි.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=aa0808175</link>
    <topic>ළමයින් යුද කටයුතුවලින් මුදා ගැනීමට රජය ගෙන යන වෑයමට එ.ජා. සහාය</topic>
    <author/>
    <content>කෘෂි ආර්ථිකය විනාශ කිරීමේ කුමන්ත‍්‍රණය පරාජය කළාදස ලක්ෂ 300ක වංචාවක් ගැන රවි ගෙන් කරුණු විමසයිජවිපෙට ඕනෑ මළ කඳක්කොටි ත‍්‍රස්තවාදය විනාශ කළ හැක්කේ මහින්ද රාජපක්ෂ ජනාධිපතිතුමාට පමණයිසාමාන්‍ය ජනතාව මිනිස් පළිහක් ලෙස යොදා ගන්නා බවට ඇමිනෙස්ටියෙන් කොටින්ට දැඩි චෝදනාවක්මෙවරත් ජයග‍්‍රහණය අපටයිපොහොර සහන පිරිවැය 94% දක්වා ඉහළටවයඹ-දකුණ හා නැඟෙනහිර වාරි යෝජනා තුනකට මිලියන 10,400 ක්ළමයින් යුද කටයුතුවලින් මුදා ගැනීමට රජය ගෙන යන වෑයමට එ.ජා. සහායලේ බැංකුවේ වරදක් ඇත්නම් වගකිවයුතු අයට දඬුවම් දෙනවාගුරු වැටුප් විසඳුම් යෝජනා ලබන සතියේ...යාන් ඔය ව්‍යාපෘතියෙන් ගොවි පවුල් 30000 කට සෙතකොලොන්නෙ - කහවත්තේ ගම් 27ක් ගැමි දිරියෙන් සංවර්ධනය වෙයිවිශ්වවිද්‍යාල පෞද්ගලිකරණයක් කිසි විටෙකත් සිදු වෙන්නේ නැහැවලේබොඩ නව මාර්ගය විවෘත කිරීම අදසිබිල් වෙත්තසිංහ ළමා රචනා තරගයක්ළමයින් යුදමය කටයුතුවලට යොදාගැනීම වැළැක්වීම සඳහා ශ‍්‍රී ලංකා රජය විසින් ගෙන යනු ලබන සාධනීය කි‍්‍රයාමාර්ගවලට සහයෝගය ලබාදීමට එක්සත් ජාතීන්ගේ සංවිධානය තීරණය කොට තිබේ. එක්සත් ජාතීන්ගේ සංවිධානයේ විශේෂ නියෝජිතවරියක ලෙස කි‍්‍රයා කරන ආචාර්ය රාධිකා කුමාරස්වාමි මහත්මිය ඉකුත් දා ශ‍්‍රී ලංකාවට පැමිණි අතර එහිදී ශ‍්‍රී ලංකා විදේශ ඇමැති රෝහිත බෝගොල්ලාගම මහතා සමඟ ඒකාබද්ධ ප‍්‍රවෘත්ති සාකච්ඡාවකට සහභාගී වෙමින් ඒ මහත්මිය මේ බව ප‍්‍රකාශ කොට තිබේ.යුදමය කටයුතුවල යෙදී සිටියදී ශ‍්‍රී ලංකා රජයට බාර වූ ළමයින් පුනරුත්ථාපනය කොට එම ප‍්‍රජාවන් වෙත යොමු කිරීමට රජය ගෙන යන වැඩපිළිවෙළ ප‍්‍රගතියක් අත්කැර දී ඇති බවත් මෙහිදී ප‍්‍රකාශ වී තිබේ.පසුගිය කාලය ශ‍්‍රී ලංකාවට අඳුරු කාලයක් වූ නමුත් මේ වනවිට නැඟෙනහිර පළාත ත‍්‍රස්ත ග‍්‍රහණයෙන් මුදාගෙන එම ජනතාවට විමුක්තිය හා ප‍්‍රජාතන්ත‍්‍රවාදය ලබාදීමට කි‍්‍රයාකරන අතර වාරයේ එම මානුෂීය ප‍්‍රජාතන්ත‍්‍රවාදී හිමිකම් උතුරේ ජනතාවටත් ලබාදීම සඳහා රජය මේ වනවිට කි‍්‍රයා කරමින් සිටින බවත් විදේශ ඇමැති රෝහිත බෝගොල්ලාගම මහතා මෙහිදී සඳහන් කොට ඇත. </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=aa0808176</link>
    <topic>ලේ බැංකුවේ වරදක් ඇත්නම් වගකිවයුතු අයට දඬුවම් දෙනවා</topic>
    <author>සුනිල් දයා අල්විස්</author>
    <content>කෘෂි ආර්ථිකය විනාශ කිරීමේ කුමන්ත‍්‍රණය පරාජය කළාදස ලක්ෂ 300ක වංචාවක් ගැන රවි ගෙන් කරුණු විමසයිජවිපෙට ඕනෑ මළ කඳක්කොටි ත‍්‍රස්තවාදය විනාශ කළ හැක්කේ මහින්ද රාජපක්ෂ ජනාධිපතිතුමාට පමණයිසාමාන්‍ය ජනතාව මිනිස් පළිහක් ලෙස යොදා ගන්නා බවට ඇමිනෙස්ටියෙන් කොටින්ට දැඩි චෝදනාවක්මෙවරත් ජයග‍්‍රහණය අපටයිපොහොර සහන පිරිවැය 94% දක්වා ඉහළටවයඹ-දකුණ හා නැඟෙනහිර වාරි යෝජනා තුනකට මිලියන 10,400 ක්ළමයින් යුද කටයුතුවලින් මුදා ගැනීමට රජය ගෙන යන වෑයමට එ.ජා. සහායලේ බැංකුවේ වරදක් ඇත්නම් වගකිවයුතු අයට දඬුවම් දෙනවාගුරු වැටුප් විසඳුම් යෝජනා ලබන සතියේ...යාන් ඔය ව්‍යාපෘතියෙන් ගොවි පවුල් 30000 කට සෙතකොලොන්නෙ - කහවත්තේ ගම් 27ක් ගැමි දිරියෙන් සංවර්ධනය වෙයිවිශ්වවිද්‍යාල පෞද්ගලිකරණයක් කිසි විටෙකත් සිදු වෙන්නේ නැහැවලේබොඩ නව මාර්ගය විවෘත කිරීම අදසිබිල් වෙත්තසිංහ ළමා රචනා තරගයක්- සෞඛ්‍ය ලේකම්සුනිල් දයා අල්විස්කල් ඉකුත් වී ඇති රුධිර පාරවිලනය කට්ටල් ඇනවුම් කිරීම පිළිබඳව ජාතික රුධිර පාරවිලන මධ්‍යස්ථානය සම්බන්ධයෙන් දැනට සිදු කරගෙන යන පරීක්ෂණවලින් වරදක් කර ඇති බවට චෝදනා තහවුරු වුවහොත් තරාතිරම නොබලා ඒ සියලු දෙනාට විනයානුකූලව කි‍්‍රයා මාර්ග ගන්නා බව සෞඛ්‍ය අමාත්‍යංශයේ ලේකම් වෛද්‍ය අතුල කහදලියනගේ මහතා සිළුමිණට පැවැසීය.මේ සිද්ධිය වසං කිරීමට හෝ වරදකරුවන් රකින්න කිසිදු වුවමනාවක් නැති බවත් වරදක් කර තිබෙන සියලු දෙනාට එරෙහිව දඬුවම් කි‍්‍රයාත්මක කරන බවත් වරදකල හා නොමග යැවූ අයට දඬුවම් විඳින්න සිදුවන බවත් කීය.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=aa0808177</link>
    <topic>ගුරු වැටුප් විසඳුම් යෝජනා ලබන සතියේ...</topic>
    <author>සුභාෂිණි ජයරත්න</author>
    <content>කෘෂි ආර්ථිකය විනාශ කිරීමේ කුමන්ත‍්‍රණය පරාජය කළාදස ලක්ෂ 300ක වංචාවක් ගැන රවි ගෙන් කරුණු විමසයිජවිපෙට ඕනෑ මළ කඳක්කොටි ත‍්‍රස්තවාදය විනාශ කළ හැක්කේ මහින්ද රාජපක්ෂ ජනාධිපතිතුමාට පමණයිසාමාන්‍ය ජනතාව මිනිස් පළිහක් ලෙස යොදා ගන්නා බවට ඇමිනෙස්ටියෙන් කොටින්ට දැඩි චෝදනාවක්මෙවරත් ජයග‍්‍රහණය අපටයිපොහොර සහන පිරිවැය 94% දක්වා ඉහළටවයඹ-දකුණ හා නැඟෙනහිර වාරි යෝජනා තුනකට මිලියන 10,400 ක්ළමයින් යුද කටයුතුවලින් මුදා ගැනීමට රජය ගෙන යන වෑයමට එ.ජා. සහායලේ බැංකුවේ වරදක් ඇත්නම් වගකිවයුතු අයට දඬුවම් දෙනවාගුරු වැටුප් විසඳුම් යෝජනා ලබන සතියේ...යාන් ඔය ව්‍යාපෘතියෙන් ගොවි පවුල් 30000 කට සෙතකොලොන්නෙ - කහවත්තේ ගම් 27ක් ගැමි දිරියෙන් සංවර්ධනය වෙයිවිශ්වවිද්‍යාල පෞද්ගලිකරණයක් කිසි විටෙකත් සිදු වෙන්නේ නැහැවලේබොඩ නව මාර්ගය විවෘත කිරීම අදසිබිල් වෙත්තසිංහ ළමා රචනා තරගයක්සුභාෂිණි ජයරත්නගුරු හා විදුහල්පති වැටුප් විෂමතා සඳහා විසඳුම ලබන සතියේ ප‍්‍රකාශයට පත්කිරීමට නියමිත බව අධ්‍යාපන අමාත්‍යාංශයේ ලේකම් නිමල් බණ්ඩාර මහතා සිළුමිණට පැවැසීය.වෘත්තිය සමිති වැටුප් විෂමතා පිළිබඳව ඉදිරිපත් කළ යෝජනා සලකා ජනාධිපති ලේකම්, වැටුප් හා සේවක සංඛ්‍යා කොමිසම, මුදල් අමාත්‍යාංශය, රාජ්‍ය සේවා කොමිසමේ නිලධාරීන් විසින් මෙම විසඳුම් ලබාදී ඇත.1997 සිට විදුහල්පති, ගුරු ක්ෂේත‍්‍රවල පැවැති ගැටලු ලබන සතිය වන විට නිරාකරණය වනු ඇතැයි අධ්‍යාපන අමාත්‍යාංශය බලාපොරොත්තු වෙයි.මේ යෝජනාව කි‍්‍රයාත්මක වීමෙන් අනතුරුව වසර 8 ක් මුළුල්ලේ කි‍්‍රයාත්මක නොවූ විදුහල්පති ශ්‍රේණිවල උසස් වීම් ද ලබාදීමට අමාත්‍යාංශ කටයුතු යොදාගෙන යන අතර නියමිත සුදුසුකම් සපුරා ඇති සියලුම විදුහල්පතිවරුන්ට ඊළඟ ශ්‍රේණි සඳහා උසස්වීම් ප‍්‍රදානය කැරේ.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=aa0808179</link>
    <topic>යාන් ඔය ව්‍යාපෘතියෙන් ගොවි පවුල් 30000 කට සෙත</topic>
    <author>නිහාල් පී. අබේසිංහ</author>
    <content>කෘෂි ආර්ථිකය විනාශ කිරීමේ කුමන්ත‍්‍රණය පරාජය කළාදස ලක්ෂ 300ක වංචාවක් ගැන රවි ගෙන් කරුණු විමසයිජවිපෙට ඕනෑ මළ කඳක්කොටි ත‍්‍රස්තවාදය විනාශ කළ හැක්කේ මහින්ද රාජපක්ෂ ජනාධිපතිතුමාට පමණයිසාමාන්‍ය ජනතාව මිනිස් පළිහක් ලෙස යොදා ගන්නා බවට ඇමිනෙස්ටියෙන් කොටින්ට දැඩි චෝදනාවක්මෙවරත් ජයග‍්‍රහණය අපටයිපොහොර සහන පිරිවැය 94% දක්වා ඉහළටවයඹ-දකුණ හා නැඟෙනහිර වාරි යෝජනා තුනකට මිලියන 10,400 ක්ළමයින් යුද කටයුතුවලින් මුදා ගැනීමට රජය ගෙන යන වෑයමට එ.ජා. සහායලේ බැංකුවේ වරදක් ඇත්නම් වගකිවයුතු අයට දඬුවම් දෙනවාගුරු වැටුප් විසඳුම් යෝජනා ලබන සතියේ...යාන් ඔය ව්‍යාපෘතියෙන් ගොවි පවුල් 30000 කට සෙතකොලොන්නෙ - කහවත්තේ ගම් 27ක් ගැමි දිරියෙන් සංවර්ධනය වෙයිවිශ්වවිද්‍යාල පෞද්ගලිකරණයක් කිසි විටෙකත් සිදු වෙන්නේ නැහැවලේබොඩ නව මාර්ගය විවෘත කිරීම අදසිබිල් වෙත්තසිංහ ළමා රචනා තරගයක්නිහාල් පී. අබේසිංහමහින්ද චින්තනය අනුව උතුරු මැද පළාතේ කි‍්‍රයාවට නංවන අලුත්ම ව්‍යාපෘතිය වන යාන්ඔය සංවර්ධන වාරි ව්‍යාපෘතිය මගින් උතුරුමැද හා නැඟෙනහිර මායිමේ අලුත් ඉඩම් අක්කර 36000 ක් අස්වද්දන බවත් ඉන් ගොවි පවුල් 30000 කට පමණ සෙත සැලසෙන බවත් වාරිමාර්ග දෙපාර්තමේන්තුව පවසයි.ව්‍යාපෘතිය හොරොව්පතාන ආසනයේ හා ඊට ආසන්නයේ ක‍්‍රියාත්මක වේ. යාන්ඔය ව්‍යාපෘතිය යටතේ කහටගස්දිගිලිය ප‍්‍රදේශයේ කි‍්‍රයාත්මක යාන්ඔය ඇල්ලෙපොතාන ව්‍යාපෘතිය දැනටම සියයට 30 ක් පමණ කර ඇති අතර සම්පූර්ණ යාන් ඔය ව්‍යාපෘතිය මගින් උතුරු මැද හා නැඟෙනහිර මායිමේ මහ වැව් 25 ක් සහ කුඩා වැව් 100 ක් පමණ පෝෂණය කරන බව වාරිමාර්ග හා ජල කළමනාකරණ අමාත්‍යාංශයේ ලේකම් ඒ.ඩී.එස්. ගුණවර්ධන මහතා පවසයි.වාරිමාර්ග දෙපාර්තමේන්තුව මෙම සම්පූර්ණ ව්‍යාපෘතියේ සියලු වැඩකටයුතු මෙහෙයවන අතර යාන් ඔය ව්‍යාපෘතිය සඳහා මුළු වියදම රුපියල් කෝටි 900 ක් ද වන බව ගුණවර්ධන මහතා කීය.යාන් ඔය ව්‍යාපාරය යටතේ රජ සමයෙන් පසු උතුරු මැද ඉදිකරන දිගම වේල්ල යාන් ඔය හරහා ඉදිවන බවත් එහි දිග මීටර් 2350 ක් පමණ බවත් එහි පළල මීටර් 8 ක් හා උස මීටර් 20 ක් බවත් වාරිමාර්ග දෙපාර්තමේන්තුවේ සැලසුම් අධ්‍යක්ෂ ජී.වී. රත්නාසාර මහතා ‘සිළුමිණ’ ට කීය.මෙම වේල්ලෙන් ඝන මීටර් මිලියන 254 ක් විශාල ජලාශයක් ඉදිවන බවත් ඉන් දකුණු ඉවුර හා වම් ඉවුර ඔස්සේ ජලය දෙන බවත් රත්නසාර මහතා කීය.මෙතෙක් යල කන්නයේ ජල බිඳක් නැතිව සිටි ජනතාවටත් මහ කන්නයේ වැසි දියෙන් පමණක් කුඹුරු වගා කළ ජනතාවටත් මේ ව්‍යාපෘතියෙන් සෙත සැලසෙන බව ප‍්‍රදේශයේ ගොවි නායකයෝ පවසති.මේ යාන් ඔය ඇල්ලෙපොතාන ව්‍යාපෘතිය කි‍්‍රයාවට නංවන ලෙස වසර 43 ක් තිස්සේ උතුරු මැද ගොවින් විවිධ රජයන්ගෙන් ඉල්ලා සිටි බවත් ඒත් මෙය කි‍්‍රයාවට නැංවීමට පියවර ගත්තේ ඇමැති එස්.එම්. චන්ද්‍රසේන මහතාගේ ඉල්ලීම මත ජනාධිපති මහින්ද රාජපක්ෂ මැතිතුමා බවත් ඒ පිළිබඳව ජනාධිපතිතුමාට උතුරු මැද ගොවි ජනතාවගේ ස්තුතිය පිරිනමන බව කහටගස්දිගිලිය ගොවි නායකයකු වූ ගාමිණී සේනාධීර මහතා කියයි.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=aa08081710</link>
    <topic>කොලොන්නෙ - කහවත්තේ ගම් 27ක් ගැමි දිරියෙන් සංවර්ධනය වෙයි</topic>
    <author>නිහාල් පී. අබේසිංහ</author>
    <content>කෘෂි ආර්ථිකය විනාශ කිරීමේ කුමන්ත‍්‍රණය පරාජය කළාදස ලක්ෂ 300ක වංචාවක් ගැන රවි ගෙන් කරුණු විමසයිජවිපෙට ඕනෑ මළ කඳක්කොටි ත‍්‍රස්තවාදය විනාශ කළ හැක්කේ මහින්ද රාජපක්ෂ ජනාධිපතිතුමාට පමණයිසාමාන්‍ය ජනතාව මිනිස් පළිහක් ලෙස යොදා ගන්නා බවට ඇමිනෙස්ටියෙන් කොටින්ට දැඩි චෝදනාවක්මෙවරත් ජයග‍්‍රහණය අපටයිපොහොර සහන පිරිවැය 94% දක්වා ඉහළටවයඹ-දකුණ හා නැඟෙනහිර වාරි යෝජනා තුනකට මිලියන 10,400 ක්ළමයින් යුද කටයුතුවලින් මුදා ගැනීමට රජය ගෙන යන වෑයමට එ.ජා. සහායලේ බැංකුවේ වරදක් ඇත්නම් වගකිවයුතු අයට දඬුවම් දෙනවාගුරු වැටුප් විසඳුම් යෝජනා ලබන සතියේ...යාන් ඔය ව්‍යාපෘතියෙන් ගොවි පවුල් 30000 කට සෙතකොලොන්නෙ - කහවත්තේ ගම් 27ක් ගැමි දිරියෙන් සංවර්ධනය වෙයිවිශ්වවිද්‍යාල පෞද්ගලිකරණයක් කිසි විටෙකත් සිදු වෙන්නේ නැහැවලේබොඩ නව මාර්ගය විවෘත කිරීම අදසිබිල් වෙත්තසිංහ ළමා රචනා තරගයක්නිහාල් පී. අබේසිංහරත්නපුර දිස්ති‍්‍රක්කයේ කොලොන්න ප‍්‍රාදේශීය ලේකම් කොට්ඨාසයේ ගම්මාන 16 ක් හා කහවත්ත ප‍්‍රාදේශීය ලේකම් කොට්ඨාසයේ ගම්මාන 11 ක් ගැමිදිරිය මගින් සංවර්ධනය කෙරේ.ජාතිය ගොඩනැගීමේ අමාත්‍යාංශයේ මෙහෙයවීම මත ගැමිදිරිය පදනමේ අධීක්ෂණයෙන් අදාළ ක්ෂේත‍්‍ර මෙහෙයුම් කාර්යාලවල උපදෙස් අනුව මේ වැඩ කටයුතු මෙහෙයවනු ලබන්නේ සහාය සංවිධානය වන ශී‍්‍ර ලංකා හරිත මිතුරෝ සන්විධානය හා අදාළ ගැමි දිරිය සමාගම් මඟිනි.කහවත්තේ ගම්මාන 11 සංවර්ධනය සඳහා රුපියල් ලක්ෂ 273 ක් (4 වන අදියර වෙනුවෙන්) වෙන් කර ඇති බවත් කොලොන්නේ ගම්මාන 16 සංවර්ධනය සඳහා (3 වැනි අදියර) රුපියල් ලක්ෂ 908 ක් වෙන්කර ඇති බවත් මෙම වැඩසටහනේ සහාය සංවිධානය වන හරිත මිතුරෝ සංවිධානයේ සභාපති පි‍්‍රයදර්ශන සමන් කුමාර මහතා පවසයි.ජීවන මාර්ග උසස් කිරීම, යටිතල පහසුකම් සංවර්ධනය, පළමු ප‍්‍රතිලාභි අරමුදල් නිපුණතා සංවර්ධනය හා ග‍්‍රාමීය ඉතිරිම් සංවර්ධනය යන ක්ෂේත‍්‍රය ඔස්සේ මෙම සංවර්ධන කටයුතු සිදුකෙරෙන බවද පි‍්‍රයදර්ශන මහතා කීය.ගැමිදිරිය ක්ෂේත‍්‍ර කාර්යාල හා ගැමිදිරිය සමාගම් මෙම කටයුතු කිරීමේදී පූර්ණ සහාය ලබා දෙන බවත් මේ කටයුතු සඳහා ජාතිය ගොඩනැගීමේ අමාත්‍යාංශය ලබා දෙන සහාය අගය කළ යුතු බවත් පි‍්‍රයදර්ශන සමන් කුමාර මහතා සිළුමිණට කීය.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=aa08081711</link>
    <topic>විශ්වවිද්‍යාල පෞද්ගලිකරණයක් කිසි විටෙකත් සිදු වෙන්නේ නැහැ</topic>
    <author/>
    <content>කෘෂි ආර්ථිකය විනාශ කිරීමේ කුමන්ත‍්‍රණය පරාජය කළාදස ලක්ෂ 300ක වංචාවක් ගැන රවි ගෙන් කරුණු විමසයිජවිපෙට ඕනෑ මළ කඳක්කොටි ත‍්‍රස්තවාදය විනාශ කළ හැක්කේ මහින්ද රාජපක්ෂ ජනාධිපතිතුමාට පමණයිසාමාන්‍ය ජනතාව මිනිස් පළිහක් ලෙස යොදා ගන්නා බවට ඇමිනෙස්ටියෙන් කොටින්ට දැඩි චෝදනාවක්මෙවරත් ජයග‍්‍රහණය අපටයිපොහොර සහන පිරිවැය 94% දක්වා ඉහළටවයඹ-දකුණ හා නැඟෙනහිර වාරි යෝජනා තුනකට මිලියන 10,400 ක්ළමයින් යුද කටයුතුවලින් මුදා ගැනීමට රජය ගෙන යන වෑයමට එ.ජා. සහායලේ බැංකුවේ වරදක් ඇත්නම් වගකිවයුතු අයට දඬුවම් දෙනවාගුරු වැටුප් විසඳුම් යෝජනා ලබන සතියේ...යාන් ඔය ව්‍යාපෘතියෙන් ගොවි පවුල් 30000 කට සෙතකොලොන්නෙ - කහවත්තේ ගම් 27ක් ගැමි දිරියෙන් සංවර්ධනය වෙයිවිශ්වවිද්‍යාල පෞද්ගලිකරණයක් කිසි විටෙකත් සිදු වෙන්නේ නැහැවලේබොඩ නව මාර්ගය විවෘත කිරීම අදසිබිල් වෙත්තසිංහ ළමා රචනා තරගයක්- ශ‍්‍රී ලංකා නිදහස් නීති ශිෂ්‍ය සංවිධානයරජය විසින් විශ්ව විද්‍යාල පෞද්ගලිකකරණයක් කිසි විටෙකත් සිදු නොවෙන බව ශ‍්‍රී ලංකා නිදහස් නීති ශිෂ්‍ය සංවිධානයේ ප‍්‍රධාන ලේකම් ප‍්‍රසාද් ගුණවර්ධන මහතා පවසයි.ශ‍්‍රී ලංකා නිදහස් නීති ශිෂ්‍ය සංවිධානය පුවත්පත් නිවේදනයක් නිකුත් කරමින් මේ බව පවසා සිටී. එම පුවත්පත් නිවේදනයේ මෙසේ ද සඳහන් වේ.අන්තර් විශ්වවිද්‍යාලයීය ශිෂ්‍ය බලමණ්ඩලය සංවිධානය කළ විරෝධතා පා ගමනක් (බ‍්‍රහස්පතින්දා) ශ‍්‍රී ජයවර්ධනපුර විශ්වවිද්‍යාලයෙන් ආරම්භ විය. මීට පන්දහසක පමණ පිරිසක් සහභාගි වූ බව පැවසිනි.ඔවුන් සියලු දෙනාටම අවශ්‍ය වූයේ එකවරම අරලියගහ මන්දිරයට ඇතුළු වී රටේ ජනාධිපතිතුමන් මුණ ගැසීම ය. මෙය ඉතා හාස්‍ය ජනක රංගනයකි.අන්තර් විශ්වවිද්‍යාල ශිෂ්‍ය බලමණ්ඩලයට සැබෑ අවශ්‍යතාවක් විණි නම් ශිෂ්‍ය නියෝජිත කණ්ඩායමකට රටේ ජනාධිපතිතුමන් හා සාකච්ඡා කළ හැකිය.නමුත් තිඹිරිගෙයි සිට ම සිසු පරපුරේ මෘත දේහයන් මතින් දේශපාලනය කර පුරුදු ජනතා විමුක්ති පෙරමුණට අවශ්‍ය වූයේ සිසුන් හා ආරක්ෂක අංශ අතර ගැටුමක් ඇති කරවීම ය.එනිසා මෙවැනි කූට දේශපාලන උපායන් මෙරට ජනතාවත් සිසු පරපුරත් එක්වර එක්ව ප‍්‍රතික්ෂේප කළ යුතු කාලය දැන් එළඹ ඇත.අනෙක් අතට අන්තර් විශ්වවිද්‍යාලයීය ශිෂ්‍ය බල මණ්ඩලයේ ප‍්‍රධාන සටන් පාඨය වී ඇත්තේ විශ්වවිද්‍යාල පෞද්ගලිකරණයයි. නමුත් එවැනි කිසිදු පියවරක් වත්මන් රජය විසින් ගෙන නොමැති බව ඉතා පැහැදිලි ය.අන්තරය පුල පුලා ඉස්මතු කරන්නේ මීට කාලයකට ඉහත දී ඇක්වයිනාස් ආයතනයට ලබාදුන් අවසරය සම්බන්ධයෙනි.වත්මන් ජනාධිපතිතුමන්ගේ පාලන කාලය තුළ අපි එවැනි පියවරක් කිසිසේත් ම අපේක්ෂා නොකරමු. එබැවින්, හුදෙක් මෙය ළඟ එන මැතිවරණය අලලා සැකසුණු ඒකාංගික ටෙලිනාට්‍යයක් පමණි.එබැවින් මෙරට ශිෂ්‍ය ප‍්‍රජාවගෙන් අප යළි යළිත් ඉල්ලා සිටින්නේ ඉතා බුද්ධිමත්ව විමසිලිමත් දෑසින් සියලු කරුණු සොයා බලා යථාර්තය පසක් කරගන්නා ලෙස ය.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=aa08081712</link>
    <topic>වලේබොඩ නව මාර්ගය විවෘත කිරීම අද</topic>
    <author/>
    <content>කෘෂි ආර්ථිකය විනාශ කිරීමේ කුමන්ත‍්‍රණය පරාජය කළාදස ලක්ෂ 300ක වංචාවක් ගැන රවි ගෙන් කරුණු විමසයිජවිපෙට ඕනෑ මළ කඳක්කොටි ත‍්‍රස්තවාදය විනාශ කළ හැක්කේ මහින්ද රාජපක්ෂ ජනාධිපතිතුමාට පමණයිසාමාන්‍ය ජනතාව මිනිස් පළිහක් ලෙස යොදා ගන්නා බවට ඇමිනෙස්ටියෙන් කොටින්ට දැඩි චෝදනාවක්මෙවරත් ජයග‍්‍රහණය අපටයිපොහොර සහන පිරිවැය 94% දක්වා ඉහළටවයඹ-දකුණ හා නැඟෙනහිර වාරි යෝජනා තුනකට මිලියන 10,400 ක්ළමයින් යුද කටයුතුවලින් මුදා ගැනීමට රජය ගෙන යන වෑයමට එ.ජා. සහායලේ බැංකුවේ වරදක් ඇත්නම් වගකිවයුතු අයට දඬුවම් දෙනවාගුරු වැටුප් විසඳුම් යෝජනා ලබන සතියේ...යාන් ඔය ව්‍යාපෘතියෙන් ගොවි පවුල් 30000 කට සෙතකොලොන්නෙ - කහවත්තේ ගම් 27ක් ගැමි දිරියෙන් සංවර්ධනය වෙයිවිශ්වවිද්‍යාල පෞද්ගලිකරණයක් කිසි විටෙකත් සිදු වෙන්නේ නැහැවලේබොඩ නව මාර්ගය විවෘත කිරීම අදසිබිල් වෙත්තසිංහ ළමා රචනා තරගයක්අතිගරු ජනාධිපතිතුමන්ගේ මග නැගුම සංකල්පය යටතේ බලංගොඩ මැතිවරණ කොට්ඨාසයේ වලේගොඩ ඉදිකළ නව මාර්ගය අගෝස්තු 17 දා ප.ව. 2.000ට වෛද්‍ය සුදර්ශනී ප‍්‍රනාන්දුපුල්ලේ මැතිනිය අතින් උත්සවාකාරයෙන් විවෘත කිරීමට කටයුතු යොදා ඇත.දකුණු තලංගම මයුරපාද පිරිවෙන් විහාරාධිපති ආචාර්ය වලේබොඩ ගුණසිරි නායක ස්වාමීන් වහන්සේගේ අනුශාසනා පරිදි පැවැත්වෙන මෙම උත්සව අවස්ථාවේදී පාසල් සිසුන් දහසකට, පොත් පත්, ඇඳුම් බෙදාදීමට නියමිතය.මරදාන ශ‍්‍රී ලංකා මහ පිරිවෙන් විහාරාධිපති, නාගොඩ අමරවංස නායක ස්වාමීන් වහන්සේගේ් ප‍්‍රධානත්වයෙන් පැවැත්වෙන මෙම උත්සවයට ජනාධිපති, ආගමික උපදේශක සුනිල් මුතුමාල මහතා ඇතුළු මැති ඇමැතිවරු රාශියක් සහභාගිවෙති.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=aa08081713</link>
    <topic>සිබිල් වෙත්තසිංහ ළමා රචනා තරගයක්</topic>
    <author/>
    <content>කෘෂි ආර්ථිකය විනාශ කිරීමේ කුමන්ත‍්‍රණය පරාජය කළාදස ලක්ෂ 300ක වංචාවක් ගැන රවි ගෙන් කරුණු විමසයිජවිපෙට ඕනෑ මළ කඳක්කොටි ත‍්‍රස්තවාදය විනාශ කළ හැක්කේ මහින්ද රාජපක්ෂ ජනාධිපතිතුමාට පමණයිසාමාන්‍ය ජනතාව මිනිස් පළිහක් ලෙස යොදා ගන්නා බවට ඇමිනෙස්ටියෙන් කොටින්ට දැඩි චෝදනාවක්මෙවරත් ජයග‍්‍රහණය අපටයිපොහොර සහන පිරිවැය 94% දක්වා ඉහළටවයඹ-දකුණ හා නැඟෙනහිර වාරි යෝජනා තුනකට මිලියන 10,400 ක්ළමයින් යුද කටයුතුවලින් මුදා ගැනීමට රජය ගෙන යන වෑයමට එ.ජා. සහායලේ බැංකුවේ වරදක් ඇත්නම් වගකිවයුතු අයට දඬුවම් දෙනවාගුරු වැටුප් විසඳුම් යෝජනා ලබන සතියේ...යාන් ඔය ව්‍යාපෘතියෙන් ගොවි පවුල් 30000 කට සෙතකොලොන්නෙ - කහවත්තේ ගම් 27ක් ගැමි දිරියෙන් සංවර්ධනය වෙයිවිශ්වවිද්‍යාල පෞද්ගලිකරණයක් කිසි විටෙකත් සිදු වෙන්නේ නැහැවලේබොඩ නව මාර්ගය විවෘත කිරීම අදසිබිල් වෙත්තසිංහ ළමා රචනා තරගයක්ළමා සාහිත්‍යයට සහ ළමා චිත‍්‍ර කලාවට අනුපමේය මෙහෙයක් ඉටු කළ සිබිල් වෙත්තසිංහ මහත්මිය මේ වසරේ ඔක්තෝබර් 31 වැනිදා සිය ජීවිතයේ අසූවන වසර සපුරයි.ඒ නිමිත්තෙන් ‘මා දකින සිබිල් නැන්දා’ මැයෙන් ළමා රචනා තරගයක් පැවැත්වෙයි.හොඳම රචනා සඳහා කොළඹ මරදානේ ගොඩගේ පොත් මැදුරෙන් තෑගි ද, අන්තර්ජාතික යොවුන් හා ළමා ග‍්‍රන්ථ මණ්ඩලයෙන් සහතික පත් ද පිරිනැමේ.ශ‍්‍රී ලංකාවේ පාසල් දරු දැරියනට මේ තරගයට එක්විය හැකි ය. රචනාව වචන 750 ක් පමණ විය යුතු ය. තමා ඉගෙන ගන්නා පාසලේ විදුහල්පති තුමා මගින් සැප්තැම්බර් 10 වැනිදාට පෙර පහත සඳහන් ලිපිනයට ඒ රචනා එවිය යුතු ය.ලේකම්, අන්තර්ජාතික යොවුන් හා ළමා ග‍්‍රන්ථ මණ්ඩලයේ ශ‍්‍රී ලංකා ශාඛාව, 119, පොල්හේන, කැලණිය.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=ab0808171</link>
    <topic>කුරුවිට ජවිපෙ පිරිසක් ශ‍්‍රීලනිපයට එක්වෙති</topic>
    <author/>
    <content>කුරුවිට ජවිපෙ පිරිසක් ශ‍්‍රීලනිපයට එක්වෙතිසන්ධානයේ පළාත් සභා ජය සමඟම එජාපයේ විනාශයත් සිදුවෙනවාමහත හාදයා හීන දකිනවාමේ මොහොතේ සියල්ලටම වඩා ප‍්‍රධාන විය යුත්තේ රටපවතින නායකත්වය බලයට ගෙන ඒම ගැන අපි පසුතැවිලිවන්නේ නැහැජනතා විමුක්ති පෙරමුණේ වත්මන් කි‍්‍රයාකාරිත්වය හා එහි නායකත්වය විසින් ගනු ලැබූ අත්තනෝමතික තීන්දු තීරණ පිළිබඳව ජ.වි.පෙ පහළ මට්ටමේ සාමාජිකත්වයට කිසිදු පැහැදීමක් හෝ විශ්වාසයක් නොමැති බැවින් තවදුරටත් ජ.වි.පෙ. තුළ රැඳී සිටීමෙන් පත්ව ඇති කළකිරීම හා අපේක්ෂාභංගත්වය සැලකිල්ලට ගෙන ජනාධිපති මහින්ද රාජපක්ෂ රජය ගෙන යන වැඩපිළිවෙළ ගැන පැහැදී මින් ඉදිරියට ශ‍්‍රී ලංකා නිදහස් පක්ෂයේ දේශපාලන ගමන් මගට එක්වීමට තීරණය කළේ යැයි කුරුවිට ප‍්‍රාදේශීය සභාවේ ජනතා විමුක්ති පෙරමුණේ ප‍්‍රාදේශීය සභා මන්තී‍්‍ර එල්. චන්ද්‍රසිරි මහතා පවසයි.ඔහු එසේ පැවසුවේ සාමාජිකයන් 100 ක් සමඟ කුරුවිට කොස්ගොඩ පැවති ජනහමුවකදී රත්නපුර දිස්ති‍්‍රක්කයේ ශ‍්‍රී ලංකා නිදහස් පක්ෂ නායක විදුලිබල හා බලශක්ති අමාත්‍ය ඩබ්.ඩී.ජේ. සෙනෙවිරත්න මහතා හමුවේ ශ‍්‍රී ලංකා නිදහස් පක්ෂයේ සාමාජිකත්වය ලබා ගත් අවස්ථාවේදීය.පසුගිය කාලපරිච්ඡේදයේදී ජනතා විමුක්ති පෙරමුණේ නායකත්වය විසින් පක්ෂ අභ්‍යන්තරයේ අර්බුද හා ගැටුම් ඇතිකර ගනිමින් ගෙන ගිය වැඩපිළිවෙල හේතුවෙන් ජ.වි.පෙ. දෙදරා යාමට ලක්වූ බවත්, පක්ෂයේ ජනප‍්‍රිය නායකයෙකු ලෙස ඉස්මතුවූ විමල් වීරවංශ මහතා සම්බන්ධයෙන් පක්ෂ නායකත්වය කි‍්‍රයා කළ ආකාරය පිළිබඳව සිය විරෝධය පළ කරමින් තවදුරටත් ජනතා විමුක්ති පෙරමුණ තුළ රැඳී සිටීමට නොහැකි බැවින් එම අත්තනෝමතික කි‍්‍රයා කලාපයන් මත පක්ෂයේ ඉදිරි දර්ශනය විනාශ වී ඇති බැවින්, තමන් මෙසේ පක්ෂය හැර යන බව එම සාමාජික පිරිස් වැඩිදුරටත් පැවසූහ.මෙහිදී අදහස් දැක්වූ විදුලිබල හා බලශක්ති අමාත්‍ය ඩබ්.ඩී.ජේ. සෙනෙවිරත්න මහතා, නිවැරදි දර්ශනයක් මත රටේ සංවර්ධනය මෙහෙයවමින්, උතුරේ ත‍්‍රස්තවාදයට එරෙහිව දැඩි කි‍්‍රයාමාර්ගයක් අනුගමනය කරමින් රටට සාමය උදා කිරීමට රජය ගෙන යන දැවැන්ත වැඩපිළිවෙල පිළිබඳව මේ රටේ දේශපාලන පක්ෂ භේදයකින් තොරව සෑම පුරවැසියෙක්ම පිළිගන්නා බැවින් තවදුරටත් පක්ෂ පාට මත දේශපාලනය අමතක කර රටේ සංවර්ධනය උදෙසා ජනාධිපති මහින්ද රාජපක්ෂ මැතිතුමාගේ නායකත්වය පිළිගෙන රජයට සහයෝගය දැක්වීමට විශාල ජනතාවක් මේ වනවිට රජය සමඟ එකතු වී සිටින බව පැවසීය.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=ab0808172</link>
    <topic>සන්ධානයේ පළාත් සභා ජය සමඟම එජාපයේ විනාශයත් සිදුවෙනවා</topic>
    <author/>
    <content>කුරුවිට ජවිපෙ පිරිසක් ශ‍්‍රීලනිපයට එක්වෙතිසන්ධානයේ පළාත් සභා ජය සමඟම එජාපයේ විනාශයත් සිදුවෙනවාමහත හාදයා හීන දකිනවාමේ මොහොතේ සියල්ලටම වඩා ප‍්‍රධාන විය යුත්තේ රටපවතින නායකත්වය බලයට ගෙන ඒම ගැන අපි පසුතැවිලිවන්නේ නැහැ- ඇමැති මෛති‍්‍රපාල සිරිසේනලබන පළාත් සභා මැතිවරණයේදී බුලත් කොළයට කතිරය ගසා එ.ජනතා නිදහස් සංධානයට විශිෂ්ට ජයග‍්‍රහණයක් ලබාදීමට රජරට ජනතාව බලා සිටිනවා සේම, එ.ජා.පක්ෂ නායකත්වයට විරුද්ධව තුන්වන කැරැල්ල නිර්මාණය කිරීමට එක්සත් ජාතික පක්ෂයේ මන්තී‍්‍ර කණ්ඩායමක් මැතිවරණයේ ප‍්‍රතිඵල නිකුත් වනතෙක් ඇඟිලි ගැන ගැන බලා සිටින බව කෘෂිකර්ම හා ගොවිජන සේවා අමාත්‍ය මෛති‍්‍රපාල සිරිසේන මහතා පැවසීය.අමාත්‍යවරයා මේ බව සඳහන් කළේ මහවැලි ‘සී’ කලාපයේ, ඉහළ යන්තුරේ, දමනේ වැව ප‍්‍රදේශවල රු. ලක්ෂ 600 ක වියදමින් නව විදුලි යෝජනා ක‍්‍රම දෙකක වැඩ ආරම්භ කිරීමේ උත්සව අවස්ථාවකට සහභාගි වෙමිනි.“තවදුරටත් කථා කළ අමාත්‍යවරයා මෙසේ ද පැවසීය. “අද එ.ජා.ප. මහා සෝදා පාළුවකට ලක්වෙලා. කිසිම දවසකට එ.ජා.පක්ෂයට බලයට එන්න ලැබෙන්නේ නෑ.නායකත්වයත් සමඟ පක්ෂය විනාශ වෙලා ඉවරයි. අද පක්ෂය යන්නේ නොන්ඩි ගහගෙන ප‍්‍රදේශයේ මහ ඇමැති අපේක්ෂකයකුවත් නම් කරන්න බැරිවෙලා. ඇයි ඔවුන්ට මේ ප‍්‍රදේශවල මහ ඇමැති අපේක්ෂකයෙකු නැති වුණේ.ඒ තරමට අද පක්ෂ නන්නත්තාර වෙලා ඉවරයි. මහ ඇමැති අපේක්ෂක රටින් ගෙනල්ලා. එයත් දැන් යූ.එන්.පී. ලණුව කාල අමාරුවෙ වැටිලා ඉන්නේ.”ජනතා විමුක්ති පෙරමුණුට ගිය පළාත් සභා මැතිවරණයේදී ශ‍්‍රී.ල.නිදහස් පක්ෂයේ සාමාජිකයින් ඡන්දය දීලා මන්තී‍්‍ර ආසන 03 ක් ලැබුණා.නමුත් මෙවර ඔවුන්ට එක මන්තී‍්‍ර ආසනයක්වත් ලබාදීමට බුද්ධිමත් ජනතාව සූදානම් නෑ. ඒ බව ජනතා විමුක්ති පෙරමුණේ නාය යෑමෙන් ම පැහැදිලි වෙනවා යැයි ද මෛති‍්‍රපාල සිරිසේන මහතා කීය.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=ab0808173</link>
    <topic>මහත හාදයා හීන දකිනවා</topic>
    <author/>
    <content>කුරුවිට ජවිපෙ පිරිසක් ශ‍්‍රීලනිපයට එක්වෙතිසන්ධානයේ පළාත් සභා ජය සමඟම එජාපයේ විනාශයත් සිදුවෙනවාමහත හාදයා හීන දකිනවාමේ මොහොතේ සියල්ලටම වඩා ප‍්‍රධාන විය යුත්තේ රටපවතින නායකත්වය බලයට ගෙන ඒම ගැන අපි පසුතැවිලිවන්නේ නැහැකොටින්ගේ බල කඳවුරු එකින් එක වැටෙමින් තිබේ. ප‍්‍රභාකරන් කරන්නට දෙයක් නැතිව මුලතිව් බංකරයක හිරවී සිටී. වීරෝදාර හමුදාව අවම හානි ඇතිව කිලිනොච්චියට ළඟා වී සිටී.ඔවුන් ආපස්සට හැරෙන්නේ නැත. ඉදිරියට තැබූ පියවර නැඟෙනහිරදී සේම ආපසු නොගනු ඇත. ඔවුන්ට දේශපාලන න්‍යාය පත‍්‍රයක් නැත. දේශපාලන න්‍යාය පත‍්‍රය ඇත්තේ ආණ්ඩුවටය.යුදමය න්‍යාය පත‍්‍රය අකුරට කි‍්‍රයා කරන හමුදාවෝ උතුර නිදහස් කර දුන් විගස දේශපාලන න්‍යාය පත‍්‍රයට වැඩ කරන්නට ආණ්ඩුව සූදානමින් සිටී.මේ සියලු ජයග‍්‍රහණ උහුලන්නට බැරි කුහක දේශපාලනඥයෝද කොළඹ සිටිති. සමහරුන්ට ඇඟපතේ තරමට මොළේ නැත. මොළෙන් වැඩගන්නේ රටේ යහපතට නොවේ.ඒ සියල්ල දේශපාලන වාසිය සහ අවස්ථාවාදය අස්සේ යටපත් වන්නේය. රටට හෙණ ගැහුවත් කමක් නැත.කට හැකරකමට කුහක දේශපාලන ප‍්‍රකාශයක් කොට ති‍්‍රවිධ හමුදාව අවතක්සේරුවට ලක් කිරීම එක්සත් ජාතික පක්ෂයේ ඊනියා ප‍්‍රතිපත්තිය වී තිබේ.ආණ්ඩුව කොටින් සමඟ රහස් සාකච්ඡා පවත්වන බව රවි කරුණානායක හෙවත් සිහින මනමාලයා කියන්නේ ඒ නිසාය.උතුර මුදාගෙන පළාත් සභාව ඔස්සේ ප‍්‍රජාතන්ත‍්‍රවාදී කි‍්‍රයාදාමයකට ආණ්ඩුව ගියහොත් එක්සත් ජාතික පක්ෂය දේශපාලන ලෝකයේ නන්නත්තාර වන බව එජාපයම දනී.ඒ නිසා කුහක දේශපාලනයෙන් රට අවුල් කොට ප‍්‍රභාකරන්ට සේලයින් දෙන්නට රවි කරුණානායක යොදන උපක‍්‍රම සාර්ථක නොවනු ඇත.කොටින්ගේ දෑත් ශක්තිමත් කරන්නට බොරු කටකතා පතුරුවා රවි කරුණානායක ලජ්ජා නැතිව සාර්ක් සමුළුවෙන් අත් වූ ප‍්‍රතිඵල ගැනද විමසයි.රුපියල් කෝටි 590 ක් වැය කොට ලබාගත් ප‍්‍රතිඵල වහාම ලබා දෙන ලෙස මාධ්‍ය හමුවක් හමුවේ කරුණානායක ඉල්ලා සිටී.මෙම ඉල්ලීම ඔහු කෙළේ හොඳට කලිසම කමීස ටයි කෝට් පැළඳ ගෙන මහත්මයකු ලෙසය. අප එසේ කියන්නේ වසර දෙකක මොහුගේ ඉතිහාසය යළි සිහිපත් කළහොත් ඔහුට රෙදි ඇඳගෙන සිටින්නට බැරිය.ඒවා ඉබේම කඩා හැලෙන්නේය. ඒ තරමටම මේ මිනිසා රටේ ජාතික සම්පත් විනාශ කෙළේය. රාජ්‍ය මුදල් තමන්ගේ අම්මගේ බූදලය ලෙස වැය කෙළේය.ඔහු චන්ද්‍රා සිල්වා කී‍්‍රඩාංගණය පොළොවට සමතලා කොට එච්එස්බීසී බැංකුවට විකුණා දැමුවේ චන්ද්‍රා සිල්වා කී‍්‍රඩාංගණයේ නිර්මාතෘ කෝට්ටේ හිටපු නගරාධිපති චන්ද්‍රා සිල්වාගේ තුන් මාසයේ දානයටත් පෙරය.කෝට්ටේ මෙම දේශපාලන බලවතා කෝට්ටේ නගර සභාවේ නගරාධිපති කුරේ මහතාගේ පුටුවද බලෙන් අයිති කරගත්තේය. කෝට්ටේ ජනතා ප‍්‍රශ්න විසඳීමට කාර්යාලය කරගත්තේ නගරාධිපතිගේ කාර්යාලයයි.ඉඳගත්තේ නගරාධිපතිගේ පුටුවේය. එයින් කලකිරුණ නගරාධිපති රට හැර ගොස් චිත්ත වේදනාවෙන් මිය ගියේය. රවි කරුණානායක එම පාපයටද වගකිව යුතුය.රනිල් වික‍්‍රමසිංහ ආණ්ඩුවේ වෙළෙඳ, වාණිජ සහ පාරිභෝගික ඇමැති වශයෙන් රවි කරුණානායක මේ රටේ රාජ්‍ය දේපළවලට කළ හානිය කිසිදා අමතක නොවේ.බණ්ඩාරනායක රජය යටතේ ටී.බී.ඉලංගරත්න ස්ථාපිත කළ මුල් රාජ්‍ය සංස්ථාව වූ සතොස විනාශ කළ යක්ෂයා බවට රවි කරුණානායක ඉතිහාස ගතවෙයි.බිල්ඩින් ටික විකුණුවේය. සතොස පැය විසිහතර පුරා විවෘත කරන්නට මෙම අදූරදර්ශී දේශපාලනඥයා කි‍්‍රයා කළේ නගරයේ පමණක් නොව ඈත එපිට සතොස සිල්ලර වෙළෙඳ සල්වලින් ගැමි ජනතාව දවසේ පැය විසිහතර පුරා සතොසට එන බව සිතින් මවා ගෙනය.ඇඟපත තිබුණාට ගමේ මිනිසුන්ගේ බුද්ධි මට්ටමවත් මෙම හාදයාට නැත.එකින් එක සතොස වැසුණේය. කඩ බක්කි මැස්සන්ට ලියා දුන්නේය. සේවකයෝ රැකියා නැතිව සුසුම් හෙළන්නට වූහ.අපේ වීරෝදාර ඇමැති කරුණානායක ඇමෙරිකාවේ රස්තියාදුකාර යූ.බී. 40 සංගීත කණ්ඩායම කොළඹට ගෙනාවේය. බජව් පිට බජව් දැම්මේය.වැය කළ මුදල අසීමිතය. මේ කිසිම දේකටවත් රවි කරුණානායක ඇමැති මණ්ඩල අනුමැතිය ගත්තේ නැත. අගමැතිට කීවේ නැත.ඊළඟට මේ හාදයා නිදහස් චතුරශ‍්‍රය තැබෑරුමක් කළේය. තැන තැන බජව් දැම්මේය. සේනානායක පිළිරුව ළඟ වාඩිවී කොල්ලෝ කුරුට්ටෝ අරක්කු බියර් බීවෝය.සේනානායක පිළිරුවේ දෑසින් කඳුළු ගැලූ බව ජ්‍යෙෂ්ඨ යූ.ඇන්.පී.කාරයෝ කීහ. මහපොළ ඔන්ලයින් ලොතරැයියකට යට කළේය. ඇමැති වශයෙන් සිටියදී තමන් යටතේ ඇති සියලු ආයතන කාබාසිනියා කළ මෙම නාස්තිකාර පුත්තරයාට සාර්ක් ගැන අසන්නට ඇති අයිතිය කුමක්දැයි විමසිය යුතුය.එක්සත් ජාතික පක්ෂයට අදත් රටේ බලය ගන්නට ඉඩ නැත්තේ රවි කරුණානායක වැනි අපතයන් රටේ සම්පත් විනාශ කිරීම නිසාය. ඒ සියලු ව්‍යසන දෙස දෙනෙත් පියාගෙන නායකයා සිටි නිසාය.සබරගමුව සහ උතුරු මැද ඡන්දය දැන් උණුසුම් වී තිබේ. සන්ධානයේ ජනතා රැලිවලට ලක්ෂ සංඛ්‍යාත පිරිස් පැමිණෙන්නේ රන්ජන් වැනි නළුබට්ටන් සහ ජානක වැනි පරාජිත හමුදා ජෙනරාල්ලාට ගමක් පළාතක් භාරදීම නරියාට කුකුල් කොටුව භාරදීමට සමාන නිසා ය.රන්ජන් ඡන්දයෙන් පසු කටානට යනු ඇත. අනුරාධපුරයේ පුංචි කාමරයක් කුලියට ගත් ජානක පුංචි සූට් කේස් එකත් රැගෙන ආපසු කොළඹ ගමට යනු ඇත.රන්ජන් හෙවත් වන්ෂොට් පැල්මඩුල්ලේදී ටෙන්ඩර් දමා ලෙඩක් දාගත්තේ ය. ඔහු දේශපාලනය සහ නළුකම පටලවා ගෙන තිබේ. පැල්මඩුල්ලේ තලගොඩ හන්දියේ සන්ධාන රැස්වීම පැවැත්වෙද්දී පොඩි චණ්ඩි පාට් එකක් දැමීමට වන්ෂොට්ට අවශ්‍ය විය.දේශපාලනය, සන්ධානය ඡන්දදායකයා වන්ෂොට්ට පේන්නේ චිත‍්‍රපටයක් සේ ය. ඒ නිසා චිත‍්‍රපටයක දුෂ්ට ජවනිකාවක් රියර්සල් කරන්නට ඔහු තෝරා ගත්තේ තලගොඩ හන්දියයි. එතැන පැවැත්වෙමින් තිබුණේ සන්ධානයේ රැලියකි.රැලිය මඟ හැර යන්නට විකල්ප මාර්ග ඕනෑ තරම් තිබිණි. එහෙත් වන්ෂොට්ට අවශ්‍ය වූයේ රැස්වීම් භූමියට ගොස් එළියට බැස සන්ධානයේ ආධාරකරුවන්ට ටටා කියා ඔවුන් ගේ සහාය දිනා ගැනීමට ය.පල් පාට් දැම්මොත් වන්ෂොට් චිත‍්‍රපටයේ මෙන් පොඩි කරාටේ ෂෝ එකක් දමා වැඩ පෙන්වීමට ය.ඒවාට රත්නපුරේ ජනතාව කැමැති නැත. නළුකම එකකි. දේශපාලනය තවත් එකකි. ඒ නිසා රන්ජන් රාමනායක පැල්මඬුල්ලේදී යමක් ඉගෙන ගත්තේ ය. අගෝස්තු 24 දා සියලු පාඩම් රැගෙන ඔහු කටානට එනු ඇත.දැන් දැන් එක්සත් ජාතික පක්ෂයත් යුද්ධය ගැන ලකුණු දාගන්නට සූදානම් වෙයි. ජනාධිපති මහින්ද රාජපක්ෂ නිසි ලෙස යුද්ධය කරන බව ජානක පෙරේරාත් තිස්ස අත්තනායකත් පිළිගනිති.ඒ නිසා ජනාධිපතිතුමාගේ දෑත් ශක්තිමත් කළ යුතු බවත් පිළිගනිති. එහෙත් යුද්ධයේ ජයග‍්‍රහණ වාසිය ජනාධිපතිතුමාට ලබාදිය නොහැකි බව තිස්ස අත්තනායක කියා ඇත.යුද්ධයේ ජයග‍්‍රහණ වාසිය ජනාධිපතිට අවශ්‍ය නැත. එය ජනතාවට ලැබෙනු ඇත. ජනතාව ලබන ජයග‍්‍රහණයේ ගෞරවය ආරක්ෂක හමුදාවට හිමි වනු ඇත.මේ සියලු කලබල අස්සේ විපක්ෂනායකත් ඔහුගේ මාධ්‍ය නඩයත් ඉව වැරදුණු සුනඛයන් සේ ඉහළ පහල දුවමින් සිටිති. නන්නත්තාරවී සිටිති.උතුරු මැද සහ සබරගමු ඡන්දවලින් විපක්ෂනායකගේ කණ්ඩායම පරාජයට පත්වන බව පක්ෂයේ හිතවතුන් දැනටමත් වාර්තා කර තිබීම කලබලවීමට හේතුව වී ඇත.බින්තැන්නේ ලක්ෂ්මන්, ජොන්ස්ටන්, සිහින මනමාලයා හෙවත් රවි පළාත් සභා ඡන්දයෙන් පසු විපක්ෂ නායකත් ඔහුට ලණු දෙන මාධ්‍ය නඩයටත් පහරදී පන්නා දමන බව ප‍්‍රසිද්ධියේ ම ප‍්‍රකාශ කර ඇත.මාධ්‍ය නඩයට පහරදීමට සැලසුම් සකස් වෙද්දී රුක්මන් සේනානායක වැනි පක්ෂයේ ජ්‍යෙෂ්ඨයන් එජාපය හැර දමා ආණ්ඩුවට එක් වූ කණ්ඩායම සමඟ සාකච්ඡා කර තිබේ.”මේ ඡන්දයෙන් පස්සෙ යූ.ඇන්.පිය පිරිසිදු වෙනවා. ඒ නිසා යළි පක්ෂයට එන්න ඕනැම වගකීමක් අපි බාර දෙන්න සූදානම්” බව කියා තිබේ.”රට ගොඩනඟන්න ත‍්‍රස්තවාදයෙන් රට බේරා ගන්න අවසාන අදියරේ දැන් ඉන්නේ. ජනාධිපතිතුමා ගෙන යන මෙම උදාර කාර්යභාරයට අපි සැවොම සහාය ලබාදිය යුතුයි.ඒ නිසා ඔබතුමාගේ සහායත් ආණ්ඩුවට ලබා දෙන්නැ”යි රුක්මන් සේනානායක මහතාගෙන් එජාපය හැරගිය කණ්ඩායම ඉල්ලා ඇත.රුක්මන් සේනානායක මහතා පක්ෂය හැර ගිය කණ්ඩායමට කළ යෝජනාවට රවි කරුණානායක හෙවත් සිහින කුමාරයා විරුද්ධත්වය පළකර තිබේ.”රුක්මන්ලා කරන මේ පිස්සු වැඩ හින්දා පක්ෂයේ තරුණ ජවය නැතිවෙනවා. පක්ෂයට තරුණ ජවයක් අවශ්‍ය වේලාවක්. කරු-රුක්මන් වැනි වයසක එවුන් ගෙනල්ල වැඩේ වණ කරගන්නයි හදන්නේ ගියවුන් ගියදෙන්” රවි එසේ කියා විරෝධය පළ කෙළේය.කොහොමටත් මහින්ද මේ අවුරුදු 12 යනවනේ. ඒක වෙනස් කරන්න දැන්ම බැහැ. රවි කරුණානායකත් වෙනත් පක්ෂයක ඉඳලා ආපු බව කවුරුත් මතක තබාගන්න” ජ්‍යෙෂ්ඨ මන්තී‍්‍රවරු මේ අවස්ථාවේ රුක්මන් සේනානායකට කීහ. මේ නිසා රවිගේ විරෝධය ගණන් නොගත යුතු බවද ඔවුහු කීහ.මේ අතර පරාජය පිළිබඳ ඉව වැටුණ මාධ්‍ය නඩයේ අය එකිනෙකා කෙළගන්නට පටන් ගෙන තිබේ. කලවැදි චින්තකට ප‍්‍රහාර එල්ලවෙමින් පවතී. සමන් අතාවුද, ගංගානාත, පඩි උපුල්, කප්පම් ලසන්ත, දුමින්ද, මඩ ජයතුංග මාධ්‍ය නඩයේ අවුලට එක්වී සිටිති.ඡන්ද වැඩවලට ලැබුණ මුදල් යටි මඩි ගැසීම ගැනද විපක්ෂ නායකගේ උදහස එල්ල වී ඇත. මෙයින් බරපතළම චෝදනා ඇත්තේ් කලවැදි චින්තකටයි.පසුගිය දිනෙක විපක්ෂ නායක හොර රහසේම දකුණු ඉන්දියාවට ගියේය. ඒ අරමුණු දෙකක් සඳහාය. ඉන් පළමු වැනි අරමුණ පළාත් සභා ඡන්දයට දකුණු ඉන්දියාවෙන් ගතමනාවක් ලබා ගැනීමය.දෙවැන්න කොටි සංවිධානයට උදව් කරන ඉන්දියාවේ සිටින ප‍්‍රබලයන් හමුවීමය. ඔවුන් මුණගැසී කියා ඇත්තේ කොළඹ කලබල ඇතිකොට තමන් බේරා ගන්නා ලෙසය.මුදල් ඉල්ලා සිටි විට ඔවුන්ගේ ප‍්‍රතිචාරය වී ඇත්තේ හැම ඡන්දයක්ම පරදින අයට මුදල් දීමට නොහැකි බවයි. කලින් ලබාගත් මුදලින් ගාලුපාර ඉදිරිපිට කොල්ලුපිටියේ බිල්ඩිමක් මිලට ගැනීම ගැන ඉන්දීය බලධරයන් ප‍්‍රශ්න කර ඇත.කොටි නියෝජිත සාකච්ඡාවේ ප‍්‍රතිඵල අනාගතයේදී දැන ගත හැකි වනු ඇත. මෙහිදී ජානක පෙරේරාට එකක් කිව යුතුය. විපක්ෂ නායක හොර රහසේම ඉන්දියාවට ගියේ මොන උට්ටලමක් අදින්නදැයි ප‍්‍රවේසම් විය යුතු බවයි.උතුරු මැද හා සබරගමුව ඡන්දය පැරදුනාට පසු විපක්ෂ නායකයා සහ තමන් රැකෙන්නේ කෙසේදැයි සැලසුම් සකස් කරමින් මාධ්‍ය නඩයේ චින්තක, උපුල්, ජයතුංග, දුමින්ද, ලසන්ත පසුවෙති.පළාත් සභා මැතිවරණයේ අවසන් සතියේ ජනාධිපති මහින්ද රාජපක්ෂ මහතාට දැවැන්ත මඩ ප‍්‍රහාරයක් එල්ල කිරීමට උපුල් සහ චින්තක රහසිගත කුමන්ත‍්‍රණයක යෙදී සිටිති.රහසිගතව සැලසුම් කරන මඩ ප‍්‍රචාරය මැතිවරණයට දින තුනකට පෙර මාධ්‍ය ඔස්සේ එළියට දැමීමට ඔවුහු සූදානම් වෙති. ඔවුන්ගේ පෞද්ගලික ඉලක්කය ජනාධිපති මහින්ද රාජපක්ෂ මහතාය. එම මඩ කතාව නිර්මාණය කොට අවසන් බවට ප¾ඩි උපුල් සහතික වෙයි.මේ අතර විපක්ෂ නායක සියලු පුවත්පත් කතුවරයන් කැඳවීය. මෙම රැස්වීමට ‘ඉරිදා ලංකාදීප’ පත‍්‍රයේ ආරියරත්න දොඹගහවත්ත සහභාගි වූයේ නැත. මේ ගැන විපක්ෂ නායකට මළ පැන තිබේ.චින්තක ඔහුට දිගින් දිගට ඇරියුම් කර ඇතත් දොඹගහවත්තගේ ගමන වළක්වා ඇත්තේ යුද උන්මාදයෙන් පෙළෙන රණතුංගයි. දොඹගහවත්ත මහින්ද රාජපක්ෂගේ පන්දම්කාරයකු බව චින්තක කර්තෘවරුන් හමුවේ විපක්ෂ නායකයාට ප‍්‍රකාශ කෙළේය.එවිට කර්තෘවරුන් චින්තකගෙන් මෙසේ ප‍්‍රශ්න කර ඇත.”ඔබ විපක්ෂ නායකගේ කවුද? කොලු ගැටයාද? පන්දම්කාරයාද? කසකාරයාද? කේළම්කාරයාද?කර්තෘවරුන් එසේ කීවිට චින්තක පස්ස දොරින් මාරුවී ඇත.සාස්තර බණ්ඩාර ද පත්තරවලින් කැපී තිබේ. ඔහුගේ අනාවැකි අමු බොරු නිසා අනෙකුත් පත්තර ඔහුගේ අනාවැකි පළ නොකරයි. ‘ඉරුදින’ පත‍්‍රයේ පමණක් පළවෙයි.ඉදිරියේ කලබල ඇතිවිය හැකි බව බණ්ඩාර ‘ඉරුදින’ හරහා කියා සිටී. පළාත් සභා පරදින බව බණ්ඩාර දනී. එහෙත් ඇත්ත කීවොත් දීමනා අඩුවෙයි.පළාත් සභා ඡන්දය ගැන අලුත්ම සොයාගැනීම දැන් කරළියට පැමිණ තිබේ. එනම් විපක්ෂ නායකයා නම් කළ මහ ඇමැති අපේක්ෂකයන් දෙදෙනාටම පළාත් සභා බල ප‍්‍රදේශයේ ඡන්දයක් නොතිබීමයි.අනුරාධපුරයේ පදිංචිකරුවකු නොවන ජානක පෙරේරා කොළඹ පදිංචිකරුවෙකි. අල්පොන්සෝද සබරගමුවේ පදිංචිකරුවකු නොවේ. ඔහුට ඡන්දය ඇත්තේ කටානේය.ඒ නිසා ලබන 24 දාට මේ දෙදෙනාටම කොළඹ සහ කටානේ ගෙවල්වලට වී කල්පනා කරමින් සිටීමට සිදුවන්නේය. </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=ab0808174</link>
    <topic>මේ මොහොතේ සියල්ලටම වඩා ප‍්‍රධාන විය යුත්තේ රට</topic>
    <author>සංවාද සටහන සුමේධා නවරත්න</author>
    <content>කුරුවිට ජවිපෙ පිරිසක් ශ‍්‍රීලනිපයට එක්වෙතිසන්ධානයේ පළාත් සභා ජය සමඟම එජාපයේ විනාශයත් සිදුවෙනවාමහත හාදයා හීන දකිනවාමේ මොහොතේ සියල්ලටම වඩා ප‍්‍රධාන විය යුත්තේ රටපවතින නායකත්වය බලයට ගෙන ඒම ගැන අපි පසුතැවිලිවන්නේ නැහැනන්දන ගුණතිලක - ජාතික නිදහස් පෙරමුණේ ප‍්‍රධාන ලේකම්ඔබේ අලුත් පක්ෂයේ වර්තමාන ගමන් මඟ සාර්ථකද?ජාතික නිදහස් පෙරමුණ කියන්නෙ තවමත් දවස් ගණනක පක්ෂයක්. ඒත් දේශපාලන පක්ෂයක් ලෙස ගැඹුරු සටහන් තබන්නට මේ මොහොත වෙනවිට අපට පුළුවන් වී ඇති බව අපේ විශ්වාසයයි.අපි දැන් මුහුණ දී සිටින්නේ ප‍්‍රධාන සංකීර්ණ දේශපාලන අර්බුදයකටයි. බෙදුම්වාදී එල්.ටී.ටී.ඊ. ත‍්‍රස්තවාදය පරාජය කිරීම සඳහා ජනාධිපතිවරයා, ආරක්ෂක ලේකම්වරයා ඇතුළු අපේ ආරක්ෂක නායකයන් හමුදා සාමාජිකයන් සමඟ දැවැන්ත සටනක් කරන තීරණාත්මක අවස්ථාවක්.මොකද කිලිනොච්චියට, මුලතිව්වලට කොටුවෙලා සිටින එල්.ටී.ටී.ඊ.ය අවසානය කරා ගෙන යාම ඉතා දුෂ්කර කටයුත්තක්. ඒකට හේතුව එල්.ටී.ටී.ඊ.යේ ඉතිරිවෙලා තියෙන “ශක්තිය” නම් නොවේ.එහෙනම් මොකක්ද?මෙතෙක් එල්.ටී.ටී.ඊ.ය ආරක්ෂා කළ පෝෂණය කළ අන්තර්ජාතික සංවිධාන මේ අවස්ථාවේ බරපතල ලෙස මැදිහත් වෙන්න පුළුවන්. රටේ බහුතරය ඒක තේරුම් ගෙන නැහැ.ඒ නිසා මේ ගැන අපි ජනතාව දැනුවත් කිරීමේ වැඩපිළිවෙළක නිරතවෙලා ඉන්නවා. ඒ මඟින් හමුදාව ධෛර්යමත් කිරීමට ජනතාව පෙළගැස්වීමට අප කටයුතුª කරනවා. මේ වන විට පක්ෂයේ වර්තමාන වැඩපිළිවෙළ එයයි.දේශපාලන වශයෙන් ගැඹුරු සටහන් තබන්නට ඔබේ පක්ෂය සමත් වී සිටින බව ඔබ පවසනවා. ඒත් ජ.වි.පෙ. ප‍්‍රමුඛ විපක්ෂය පවසන්නෙ ඔබේ පක්ෂය ආණ්ඩුවට “කඩේ” යන බවයි?අපේ පක්ෂය ඉතා අවංකව මැදිහත්ව සිටින්නෙ සමස්ත ජනතාව වෙනුවෙන්ම විසඳ්‍රලිය යුතු ජාතික ප‍්‍රශ්නය විසඳීමේ කාර්ය භාරයෙයි.අපි “ජාතික වගකීම්” ඉටු කරන විට ඒ “වගකීම” තේරුම් ගත නොහැකි ජ.වි.පෙ. හා එ.ජා.ප.ය කියනවා අපි “කඩේ” යනවා කියලා. ඔවුන්ගේ් ප‍්‍රකාශවලින් පැහැදිලි වන්නෙ ඔවුන්ගෙ දේශපාලන දුබලකම.මේ මොහොතේ රට පාලනය කරන්නෙ කව්ද කියන එක නෙමෙයි වැදගත් ;වන්නෙ. මේ ප‍්‍රශ්නයට විසඳුම් සොයන ආකාරයයි වැදගත් වෙන්නෙ. ආණ්ඩුව ගෙන යන මේ අරගලයට උදව් කිරීම ජාතික වගකීමක්. ඒ දේශපෙ‍්‍ර්මී වගකීමයි අපි ඉටු කරන්නෙ.අපිට කඩේ යනවා කියලා කරන චෝදනාවලින් පැහැදිලි වෙන්නෙ ඔවුන්ගේ දේශපාලන අඳබාලකම පමණක් නොවෙයි. රට ජාතිය ගැන ඇති “ජාතික වගකීම” යන වචන ගැනවත් ඔවුන් නොදන්න බවයි.ඔබ ජ.වි.පෙ. හිටපු මහලේකම්වරයෙක්. ජනාධිපති අපේක්ෂකයෙක්. තවමත් සන්ධාන සභාපතිවරයා ඔබයි. ඒ හැරුනාම අසූනමය භීෂණයෙන් පසුව පක්ෂ බර කරට ගත් ප‍්‍රධානියෙක්. එල්.ටී.ටී.ඊ.ය ගැන ජ.වි.පෙ. ස්ථාවරය මොකක්ද කියලා මා ඔබට අමුතුවෙන් කිවයුතු නැහැ.ඔබ කියන විදියට ජ.වි.පෙ. ජාතික වගකීමෙන් මිදුණෙ කවදා ඉඳලද?ඔබ පැවසූ විදියටම 89 පසුව පක්ෂය නැවත ගොඩනැඟීමට ඉතා දුෂ්කර කාර්යභාරයක් ඉටු කළා. වෙහෙසී වැඩ කළ දෙතුන් දෙනාගෙන් එක්කෙනෙක් මම.ඒ කාලෙ සෝමවංශ අමරසිංහ විදේශගත වුණේ අපි කිසිවකුට කියලත් නොවේ. ඔහුත් ඔහුගේ බිරිඳත් දරුවන් විදේශගත වෙන බව අපි කවුරුත් දැන සිටියේ නැහැ.හැබැයි නොකියා වුණත් ඔහු ගිය එක හොඳයි. මොකද නායකයන් අතරින් ජීවිතය ඉතිරි වුණේ ඔහුගේ විතරයි. ඔහුගේ අත්දැකීම්, දැනුම ජ.වි.පෙ. නැවත ගොඩනැඟීමට බොහෝ ඉවහල් වුණා.කොහොම වුණත් විජේවීර සහෝදරයා මේ රට වඩා යහපත් කරන්න මාර්ගයක් තෝරලා දුන්නා. ඒ තමයි මේ රට විදේශ බලපෑම්වලින් මුදාගැනීම.මේ වන විටත් අඩුවැඩි වශයෙන් රට අර්ධ යටත් විජිතයක් බවට පත්වෙලා. ඒ තත්ත්වය යටතේ රටට පූර්ණ ප‍්‍රජාතන්ත‍්‍රවාදය හෝ සමානාත්මතාවය ඇති කරන්න බැහැ.මේ තත්ත්වය වෙනස් කරන්නද ජ.වි.පෙ. සන්ධානගත වෙන්න අදහස් කෙළේ?පැහැදිලිවම ඔව්. නිදහස් අරගලය හරහා සමානාත්මතාවය ගොඩ නඟමු කියන අදහසේ පිහිටලා තමයි අනූ හතරේ සිට අපි ඒ වෙනුවෙන් විශේෂයෙන් කැපවීමෙන් වැඩ කළේ. දෙදාස් එකේ සන්ධාන ආණ්ඩුව හැදෙන්නෙත් ඒ අර්ථයෙන්.”යළි පුබුදමු ශ‍්‍රී ලංකා” රට පාවා දෙන වැඩ සටහන යටතේ බලය ලබාගෙන රනිල් වික‍්‍රමසිංහ රට ආර්ථික දේශපාලන ප‍්‍රපාතයකට තල්ලු කරමින් සිටියා. එවැනි මොහොතක අපි නැවත සන්ධානගත වුණේ සහ ආණ්ඩු පිහිටවූයේ ඒ භයානක තත්ත්වය නැවැත්වීමේ පළමු පියවර ලෙසයි.එහිදී අධිරාජ්‍ය විරෝධී පළල් දේශපාලන පෙරමුණක් බිහිකිරීමේ අදහස වගේ එය ඉදිරියට ගෙන යාමටත් අප අදහස් කළා. ඒත් දෙදාස් පහේ ජනාධිපතිවරණයෙන් පසුව ජ.වි.පෙ. මේ ගමන් මාර්ගය අත්හැරියා.ඇයි ඒ?ජ.වි.පෙ. නායකත්වය අන්ත පොතේ ගුරු වාදයකට කොටුවීම එක හේතුවක්. රටේ හතුරන්ගෙ ග‍්‍රහණයට නතුවීම තව හේතුවක්.මේ නිසා නිදහස් අරගලය දෙවෙනි තැනට දාලා ජනපති විරෝධය කියන පටු වුවමනාව පෙරදැරි කරගෙන තමයි ජ.වි.පෙ. දැන් කටයුතු කරන්නෙ.ඒ නිසා දැන් ඔවුන්ට රනිල්ගෙයි මහින්දගෙයි වෙනසක් පේන්නෙ නැහැ. අද මහින්ද රාජපක්ෂ ආණ්ඩුව බෙදුම්වාදී ත‍්‍රස්තවාදය පරාජය කරමින් ඉදිරියට යාම හරහා අධිරාජ්‍යවාදීන් සමඟ ගැටෙන බව මේ අන්ත පොතේගුරුවාදී, කුමන්ත‍්‍රණකාරී ජ.වි.පෙ. නායකයන් පිළිගන්නේ නැහැ.ඒ නිසා තමයි විජාතික බලවේග වගේම එ.ජා.ප.යේ වුවමනාවන් ඉටු කැරගැනීමට අනියමින් උදව් වෙන විදියට වැඩ කරමින් ඉන්නෙ.ඔබ කරන චෝදනා නිවැරැදි නම්, ජ.වි.පෙ. ඇයි ජනාධිපතිවරණයේදී රනිල් වික‍්‍රමසිංහට උදව් නොකළේ?අද ජ.වි.පෙ. වැරැදි පාරක ගෙනියන ජ.වි.පෙ. නායකයො එදත් උත්සාහ කෙළේ මහින්දට කොන්දේසි සහිතව හෝ උදව් කිරීමට නොවේ. ජ.වි.පෙ. අපේක්ෂකයෙක් ඉදිරිපත් කරලා රනිල්ට පාර කපලා දෙන්නයි ඔවුන් එදත් උත්සාහ කළේ.ඔබ හා විමල් වීරවංශ චෝදනා කරන විදියට වැඩි බලයක්, ජ.වි.පෙ. කුමන්ත‍්‍රණකාරී යැයි කියන නායකයන්ට තිබුණා. ඉතිං කොහොමද ඔවුන්ගෙ උත්සහ වැළකුණේ?ඒ වෙලාවේ ඔවුන්ගෙ අදහසට මධ්‍යම කාරක සභාවේ වැඩි පිරිසක් එකඟ වුණේ නැහැ. අවසානයේ මේ කුමන්ත‍්‍රණකාරී නායකයන්ට හැකි වුණා ජ.වි.පෙ. මහින්ද රාජපක්ෂගෙ ආණ්ඩුවත් සමඟ සන්ධානගත වීම වළක්වන්න. ඒකට ඕන බහුතරය ඔවුන් හදා ගත්තා.ඔබ මේ කියන කථාව තර්කානුකූූල නැහැ. මහින්ද රාජපක්ෂ බලයට නොගෙනීමේ කුමන්ත‍්‍රණයට අසු නොවූ ජ.වි.පෙ. මධ්‍යම කාරක සභාව, රාජපක්ෂ ආණ්ඩුව සමඟ සන්ධානගත නොවීමේ කුමන්ත‍්‍රණයට අසු වෙනවා.අනික කුමන්ත‍්‍රණවලට අසුවීමට තරම් පහළ මානසිකත්වයක් තියෙන පිරිසක් ද මේ ම.කා.සභාවේ ඉන්නේ?මෙහෙම වෙන්න පුළුවන්කම මධ්‍යම කාරක සභාවේ සංයුතිය ඇතුළෙ තිබුණා. එහි සිටින අතිබහුතරයක් ප‍්‍රජාතන්ත‍්‍රවාදීව පත්වූ අය නොවෙයි. අනික ඔවුන් වැඩි දෙනෙක් ජනවිඥානය හඳුනන්නෙ නැහැ.ඒ නිසා ම ඔවුන්ව ම.කා.ස.ට තෝරාගැනීමට මැදිහත් වූ මේ නායකයන්ගෙ දේශපාලන විග‍්‍රහවලට එකඟ කර ගැනීමට මේ නායකයන්ට හැකි වුණා.තවමත් මේ සමාජය වෙනස් කරන්න පුළුවන් , නමසිය ගණන්වල කෙරුණ විප්ලව අනුව කටයුතු කිරීමෙන් පමණයි කියලයි මේ නායකයො හිතාගෙන ඉන්නෙ.මෑත කාලයේ ලෝකයේ සිදු වූ පරිවර්තනයන් ගැන ඔවුන් කල්පනා කරන්නෙ නැහැ. විශේෂයෙන් ලතින් ඇමෙරිකානු කලාපයේ, නේපාලයේ, චීනයේ හා වියට්නාමයේ පවතින වෙනස්වීම් වලින් හෝ ඉගෙන ගන්න ඔවුන් සූදානම් නැහැ.ඔබ පක්ෂයේ හිටපු ලේකම්වරයෙක්. විමල් වීරවංශ කියන්නෙ අවසාන මොහොත දක්වා එහි සිටි ප‍්‍රචාරක ලේකම්. ඔබ වැනි නායකයන්ට ඇයි මේ වැරැදි නිවැරදි කරන්න බැරි වුණේ?මූලික වශයෙන් ඊට හේතු වුණේ ව්‍යුහය පිළිබඳ මූලික ප‍්‍රශ්නයක්.මධ්‍යම කාරක සභාවට නියෝජිතයන් පත් කිරීමේ දී වැඩි බලය තිබුණේ මම කියූ පොතේගුරුවාදී කුමන්ත‍්‍රණකාරී නායකයන්ට.එහෙම වෙන්නෙ කොහොමද? එතකොට ජ.වි.පෙ. සම්මේලනයක් තියෙන්නෙ මොකටද?ජ.වි.පෙ. සම්මේලනයක් තිබුණට තවමත් පළල් ප‍්‍රජාතන්ත‍්‍රවාදී පදනමකින් නොවෙයි ම.කා සභාවට සාමාජිකයන් පත් කරන්නෙ.ජ.වි.පෙ. ඉහළ නායකයන් තමන්ට අදාල ක්ෂේත‍්‍රවලින් කැමති අය තෝරා ගන්නවා. ඉතා කුඩා පිරිසක් අතරෙන් ඒ අය ගැන ඡන්ද විමසීමක් කරනවා.මේ විදියට තමන්ගේ අනුගාමිකයෝ පිරිසක් මධ්‍යම කාරක සභාවට පත් කරගන්න ඔවුන්ට පුළුවන් වුණා. අවසානයේදී සන්ධාන ආණ්ඩුවට එකතු වෙනවාද නැද්ද යන තීරණාත්මක ප‍්‍රශ්නයේ දී ඔවුන්ට හැකි වුණා තමන්ගේ මතයට බහුතරය හදා ගන්න.මේ ම.කා. සභා සභිකයන් ඉන්නා තුරු හෝ ඔවුන් පත් කර ගන්නා ක‍්‍රමය තිබෙන තුරු අපේ අදහස් බහුතරයේ අදහස් වෙන්නෙ නැහැ. ඒ නිසා අපට මේ තීන්දුව ගන්න වුණා.ඔබ මේ කරන්නේ ඔබ ජාතක වූ දේශපාලන පක්ෂය පිළිබඳ දේශපාලන පාපොච්චාරණයක් . මේ තත්ත්වය යටතේ ජනතාව කොහොමද ඔබ ඇතුළු පිරිසක් විශ්වාස කරන්නේ ? අනික ඔබ ඇතුළු ජාතික නිදහස් පෙරමුණ නායකත්වය පත් කර ගන්නෙත් ඔබට හිතවත් මධ්‍යම කාරක සභාවක් ?ඔබට ඔය ප‍්‍රශ්නය අහන්න අයිතියක් තියෙනවා. අපි අපේ පක්ෂය පුළුල් ප‍්‍රජාතන්ත‍්‍රවාදී ආකාරයකට පිහිටුවලයි නිර්මාණය කරන්නෙ. ඇත්ත තමයි, ආරම්භයේ දී එකතුවෙන පිරිස නායකත්වයට ඒම ස්වාභාවිකයි.ඒත් අපි වැඩි කාලයක් නොගෙන ගම් මට්ටමේ ශාඛා සමිතිවල සිට මධ්‍යම කාරක සභාව දක්වා නියෝජිතයන් තෝරා පත් කර ගැනීමේ ක‍්‍රමවේදයක් ඇති කරනවා.ඒ සාමාජිකයන්ගේ ඡන්දයෙන් නායකත්වයට පත්වීමේ ක‍්‍රමවේදයක් අපේ පක්ෂයේ ඇති කරනවා. එය දැනටමත් අපේ මධ්‍යම කාරක සභාවෙන් අනුමත වෙලයි තියෙන්නෙ.ඒ අනුව අපි දැන් ගම් මට්ටමේ ශාඛා සමිති ගොඩ නඟනවා. ඒ වගේම අපේ පක්ෂයේ ම.කා. සභාව ප‍්‍රජාතන්ත‍්‍රවාදීව පත්වුණ ඒ නිසාම ජන විඥාානය හොඳින් අඳුනන පක්ෂයක් බවට පත් කෙරෙනවා. ඒ ගැන ඔබට එවිට විශ්වාස කරන්න පුළුවන් වෙයි.ජ.වි.පෙ. න් ඉවත් වෙන තෙක් ඔබ ඇතුළු ජා.නි. පෙරමුණේ නායකත්වය ජ.වි.පෙ. ගැන කථා කළ ආකාරය අමතක කරන්න බැහැ. ඒ කියන්නෙ පක්ෂයේ විනය , ප‍්‍රජාතන්ත‍්‍රවාදී බව , සමානාත්මතාවය නිවැරදි තීරණ ගැනීම , සුදුස්සාට සුදුසු තැන ලැබීම වැනි දේවල් ගැන ඔබ ඇතුළු පිරිස කළ ප‍්‍රකාශ අසත්‍යයන් . ඇයි ඔබ ජනතාව මුලා කළේ.ඇත්තටම ජ.වි.පෙ. සාමාජිකයන් ගෙ විනය හා ගුණයන් ගැන ඒ වකවානුවේ අපි කියපු දේවල් හරියටම හරි. නමුත් මේ කුමන්ත‍්‍රණකාරී නායකයන්ගෙ ග‍්‍රහණයට ජ.වි.පෙ. ක‍්‍රමයෙන් නතුවෙමින් යන විට මේ ලක්ෂණ පිරිහෙන්න පටන් ගත්තා.මේ තත්ත්වය යටතේ අනූ හතරේ එක් මන්තී‍්‍ර ධූරයක්ව තිබූ ජ.වි.පෙ. 2004 වෙන විට මන්තී‍්‍රධූර 41 ක් දක්වා තෙක් සාර්ථක ගමනක් ආවේ කොහොමද?ප‍්‍රජාතන්ත‍්‍රවාදය ගැන ජ.වි.පෙ. සාමාජිකයන්ට බරපතල ප‍්‍රශ්නයක් තිබුණෙ නැහැ. ඒකට හේතුව ජ.වි.පෙ. නායකත්වය 94 න් පස්සෙ ගත් තීන්දු හැම එකකින්ම ජ.වි.පෙ.ට විශාල ජයග‍්‍රහණ ලැබුණා.වසර දහයක් ඇතුළත මන්තී‍්‍රධූර 41 ක් ගැනීම සුළුකොට තකන්න බැහැ.මෙවැනි ජයග‍්‍රාහී තත්ත්වයකට ජ.වි.පෙ. නායකත්වය , පක්ෂය ඔසවා තැබුවා. ඒත් එතැනින් පසුව කුමන්ත‍්‍රණකාරී නායකත්වය අතට බලය මාරුවීමත් සමඟ තමයි ජ.වි.පෙ. පරාජය නිර්මාණය වෙන්න ගත්තෙ.ඔබ ඔහොම කිව්වත් ජ.වි.පෙ. නායකත්වය දැනටත් පවසන්නෙ ආණ්ඩුවට එකතුවීමේ ඉඩක් සන්ධාන නායකත්වයට නොතිබූ බවයි ?ඒක බොරුවක්. ම.කා. සභාවේ බහුතරය ආණ්ඩුවට එකතු නොවන බවට තීරණය ගත්තෙ, ජනාධිපතිවරණය පවත්වන්නත් කලින්. තමන්ගෙ කොන්දේසි ඉටු නොකිරීම හා විශාල කැබිනට් මණ්ඩලය හේතු ලෙස ඉදිරිපත් කරමින් ඔවුන් මේ කරුණෙන් ගැලවුණා.ඒත් අද ඔප්පු වෙලා තියෙනවා. ජ.වි.පෙ. එකතු නොවුණත්, ජනාධිපතිවරයා ජ.වි.පෙ ඉල්ලීම් බොහෝමයක් ඉටු කළ බව. සන්ධානගත වුණා නම් මීට කලින් ඒ ඉල්ලීම් දිනා ගන්න තිබුණා. සටන් විරාම ගිවිසුම ඉල්ලීම්වලින් ප‍්‍රබල එකක්.හොඳයි. ජ.වි.පෙ. අද ආණ්ඩුව ගැන කරන චෝදනාවල කිසිදු සාධාරණ බවක් නැද්ද?මේ විවේචනයන් ඇතුලේ සර්ව කාලීන සාධාරණ විවේචන තියෙනවා. මෙතෙක් තිබුණ හැම ආණ්ඩුවෙමත් තිබුණා.ඒත් රට ඉදිරියේ තිබෙන බරපතලම ප‍්‍රශ්නය වෙන ත‍්‍රස්තවාදී ප‍්‍රශ්නය විසඳීම කල් දාන්න බැහැ. ඇත්තටම රටට ආදරය කරන දේශපාලන පක්ෂයක් නම් ජ.වි.පෙ. මේ විවේචනය කරන ප‍්‍රශ්න විවේචනය කළ යුත්තෙ දෙවැනිව .මේ මොහොතේ ප‍්‍රධාන විය යුත්තෙ මේ රට. ඒකයි මම කියන්නෙ මේ මොහෙතේ මේ විවේචන වැරදිය කියලා. ඒකෙන් දිනන්නෙ එල්.ටී.ටී. ඊ. ය හා එ.ජා.ප. ය ඇතුළු විජාතික බලවේගයි.එහෙත් ජ.වි.පෙ. අදටත් වැඩි නපුර දකින්නෙ එ.ජා.ප. යේ ඉතිං කොහොමද එ.ජා.ප. ය දිනවන්න කටයුතු කරනවා කියන්නෙ?ඔය කියන්නෙ ඇත්ත නම් ඇයි ජ.වි.පෙ . නායකයයි රනිල් වික‍්‍රමසිංහයි එකතු වෙලා එකට අත්සන් කරලා මේ රටේ පෙර නොවූ විරූ භීෂණයක් තිබෙන බවට නිවේදන නිකුත් කරන්නෙ. සුදු, කළු, පාට පාට වෑන් ඇවිත් මේ රටේ දරුවො හැට දහසක් මැරූ යුගය රෝහණ විජේවීර ඇතුළු නායකයො මැරූ යුගය මීට වඩා අඩු භීෂණයක්ද?හොඳයි. මතු යම් දවසක ජ.වි.පෙ.ත් ඇතුළුව ශී‍්‍ර.ල.නි. ප. ය ප‍්‍රමුඛ සන්ධානගතවීමක් සිදු වුවහොත් ජා.නි.පෙරමුණත් ඊට එකතු වෙනවද?වැරදි මාර්ගයක ගමන් කරන ජ.වි.පෙ නිවැරදි මාර්ගයට ගන්න ජ.වි.පෙ. සාමාජිකත්වය සමත් වුණොත් , නිදහස් අරගලය හරහා සමානාත්මතාවය දිනා ගැනීමට ජ.වි.පෙ. සූදානම් නම්, අනාගතයේදී අපට එකතු වෙන්න වෙන කිසිම බාධාවක් නැහැ.සංවාද සටහන සුමේධා නවරත්න</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=ab0808175</link>
    <topic>පවතින නායකත්වය බලයට ගෙන ඒම ගැන අපි පසුතැවිලිවන්නේ නැහැ</topic>
    <author>සංවාද සටහන සුමේධා නවරත්න</author>
    <content>කුරුවිට ජවිපෙ පිරිසක් ශ‍්‍රීලනිපයට එක්වෙතිසන්ධානයේ පළාත් සභා ජය සමඟම එජාපයේ විනාශයත් සිදුවෙනවාමහත හාදයා හීන දකිනවාමේ මොහොතේ සියල්ලටම වඩා ප‍්‍රධාන විය යුත්තේ රටපවතින නායකත්වය බලයට ගෙන ඒම ගැන අපි පසුතැවිලිවන්නේ නැහැඅනුර කුමාර දිසානායක - ජනතා විමුක්ති පෙරමුණේ පාර්ලිමේන්තු කණ්ඩායම් නායක“වෙනසක් කරමු”, ජ.වි.පෙ. අලුත් ම ආදර්ශ පාඨයයි. මොකක්ද මේ වෙනස?පළාත් සභා, පාලනය වෙන ආකාරය දිහා බැලුවම වෙනසක් අවශ්‍ය වෙන බව අමුතුවෙන් කිව යුතු නැහැ. ජනතාව මේ වෙනස බලාපොරොත්තු වෙනවා.මේ පළාත් සභා සියල්ල අකාර්යක්ෂමයි. අඩුම තරමේ භාණ්ඩාගාරයෙන් ලැබෙන මුදල් ටිකවත් ආපසු හරවා නොයවා වැඩ කරගන්න පළාත් සභාවේ අය දන්නෙ නැහැ.ඔබ ඇයි ඔහොම චෝදනා නඟන්නෙ? හිටපු මහ ඇමැතිවරු මැතිවරණ වේදිකාවල කළ සේවය ගැන කථා කරනවනෙ?කතාව විතරයි, වැඩ නැහැ. මේ පළාත්වලට ඇවිත් බලන්න ජනතාවට මොනවද කරල තියෙන්නෙ කියලා. දෙදාස් හය වසරේ වාරිමාර්ග සඳහා වෙන් කළ මුදල් වලින් සියයට තිහයි වියදම් කර තියෙන්නෙ.ඉතිරි සියයට හැත්තෑවම ආපහු භාණ්ඩාගාරයට. ජනතාව වෙනුවෙන් කළ යුතු වැඩ බොහෝ තියෙනවා. සෞඛ්‍ය, අධ්‍යාපන, යටිතල පහසුකම් ආදී විවිධ ප‍්‍රමුඛ අවශ්‍යතාවල අඩුපාඩු එමටයි.ජනතාව රස්තියාදු කරනවා හැර වෙන කිසිවක් මේ අය කරලා නැහැ. පළාත් සභා ඉබාගාතේ යනවා. මහ ඇමැතිලගෙ සිතැඟි විතරයි ඉටු වෙන්නෙ.සෞඛ්‍ය, අධ්‍යාපනය වැනි ක්ෂේත‍්‍ර වඩා දියුණු තත්ත්වයට ගෙන ඒමට කටයුතු කළ බව හිටපු මහ ඇමැතිවරු පවසනවා. ඒ ප‍්‍රකාශ අසත්‍යයක් බව ද ඔබ කියන්නෙ?ඒ කොහොමදැයි සාධක ඇතිව ඔප්පු කරන්න කියන්න. ඔය කියන විදියට අධ්‍යාපනය දියුණු කළා නම් පොළොන්නරු දිස්ත‍්‍රික්කයේ සියයට හැට අටක් සාමාන්‍ය පෙළ විභාගය අසමත් වෙනවද? කෑගල්ලෙ සියයට හැට පහක් සාමාන්‍ය පෙළ විභාගය අසමත් වෙනවද? කෑගල්ලේ මහ ආණ්ඩුවට අයිති පාසල් පහයි.ඉතිරි පාසල් පන්සිය විසි පහම අයිති පළාත් සභාවට. දියුණු කළා නම් කෝ ප‍්‍රතිඵල. සෞඛ්‍යයත් එහෙමයි. සියල්ල කඩා වැටිලා. සංවර්ධනයක් නැහැ. සැලසුමක් නැහැ. ප‍්‍රමුඛත්වයන් හඳුනාගෙන නැහැ.ඒ වුණාට, හොරකම්, දූෂණය, නාස්තිය, අකාර්යක්ෂමතාවය යනාදී මේ සියල්ලෙන් පළාත් සභා පෝෂිතයි. උදාහරණයක් පෙන්වන්නම් පසුගිය පාසල් වාර විභාගයක ප‍්‍රශ්න පත්තර මුද්‍රණයට රුපියල් ලක්ෂ සියයක් භාණ්ඩාගාරයෙන් උතුරු මැද පළාත් සභාවට ලැබුණා.ඒත් ප‍්‍රශ්න පත්තර ම‍්‍රද්‍රණය කළේ ලක්ෂ තිස් අටක විතරයි. ඉතිරි සියල්ල පෝස්ටර් පත්තර ගහන්න යොදාගෙන. ගස්ලබු පැල බෙදාදීමේ පටන් ම කරන්නෙ හොරකම තමයි. ඒවා පත්තරවලත් පළවුණා.ජ.වි.පෙ. කොහොමද මේවා වෙනස් කරන්න හදන්නෙ. මොකක්ද ජ.වි.පෙ. ට තියෙන සැලැස්ම?අපි ජනතාවට අපේ සැලසුම්, ප‍්‍රතිපත්ති ඉදිරිපත් කර තියෙනවා. ජනතාවගේ දෛනික අවශ්‍යතා සියල්ලම පාහේ ඉටු කරනු ලබන්නේ පළාත් සභාව මඟින් පාලනය වෙන ආයතනවලින්.රෝහල් කියන්නෙ ජනතාවගේ ප‍්‍රධාන අවශ්‍යතාවක්. පළාත් සභා යටතේ පවතින සියලු රෝහල් අපේ පාලනය යටතේ අපි සංවර්ධනය කරනවා. ඒ වගේ මාර්ග පද්ධති සියල්ල කඩිනමින් සකස් කරනවා.කුඩා හා මධ්‍ය පරිමාණ වැව් ඇතුළු වාරිමාර්ග පද්ධතිය, කිරි ගම්මාන ව්‍යාපෘතිය, සත්ත්ව පාලනය, ග‍්‍රාමීය සංවර්ධනය, කී‍්‍රඩා, ළමා අධ්‍යාපනය යනාදී පළාත් සභා යටතට අයිති සියලුම ක්ෂේත‍්‍ර අපේ පාලනයක් යටතේ නව සැලසුමකින් කාර්යක්ෂම ඉටු කිරීමට අපි කටයුතු කරනවා.ප‍්‍රාදේශීය සභා පළාත් සභා අතර මනා සම්බන්ධීකරණයකින් යුතුව කාර්යක්ෂම වැඩපිළිවෙළක් අපි දියත් කරනවා.“වෙනසක් කරමු” ආදර්ශ පාඨය ඇමෙරිකාවේ ජනාධිපතිධූර අපේක්ෂක බරක් ඔබාමා ගෙන් සොරාගෙන ඇති බවට චෝදනාවක් නැඟෙනවා.ඔබාමා කථා කරන්නෙ වෙනත් දේශපාලන දිසාවක් ගැන වෙනසක්. අපි කථා කරන්නෙ ඉහත කී දේශපාලන වෙනස්කම් ගැන. ඕනෑම කෙනෙකුට තමන්ට අදාළව ‘වෙනස්වීම’ ගැන කථා කළ හැකියි. මෙය තේරුම් ගන්න බැරිවීම කනගාටුවක්.ජ.වි.පෙ. ‘වෙනසක්’ ගැන කථා කළාට තවම ඉන්නෙ එක්දහස් නමසිය හැත්තෑ එකේ සමාජවාදය සමඟ බවට සමහරු විවේචන ඉදිරිපත් කරනවා. මේ හණමිටි අදහස් සමඟ ඉදිරි ගමනක් නැතැයි තවත් සමහරෙක් කියනවා. මොකද හිතන්නෙ?අද ලංකාවේ තිබෙන නූතන පක්ෂය ජ.වි.පෙ. යි. අනෙක් පක්ෂවල අද ඉන්නෙ ග‍්‍රාම්‍ය සාටකකාරයො ටිකක් විතරයි. මහීපාලගෙ, බර්ටිගෙ තියෙන නවීනකම මොකක්ද? අපි උතුරු මැදට ඉදිරිපත් කරලා ඉන්න අපේක්ෂකයා.කැලණි විශ්ව විද්‍යාලයේ කළමනාකරණ අංශයෙ උසස් උපාධියක් ගත්, ජාත්‍යන්තර සබඳතා හොඳින් ගොඩනඟාගත් දක්ෂයෙක්.එතකොට සබරගමුව බලන්නකො. කැලණිය විශ්වවිද්‍යාලයෙ අධ්‍යාපනය ලබපු ලෝකයේ සමාජවාදී තරුණ සංවිධාන සමඟ සම්බන්ධකම් පවත්වන ලංකාවේ තරුණ සංවිධානයට නායකත්වය දුන් දක්ෂයෙක්.කවුද නවීන ලෝකය සමඟ ඉන්නෙ කියලා පැහැදිලියිනෙ. අපි මේ ලෝකයේ වෙනස්කම් සමඟ හොඳට හැඩ ගැහෙනවා.ප‍්‍රතිපත්තියක් නැති හංකඩ කෑලි අපි ළඟ නැහැ. මාක්ස්වාදයෙ නිතරම කියන්නෙ ඉදිරිය දකින්න කියල. අපි ඉදිරිය දැකපු, ඉදිරියෙන් හිටපු හා සිටින පක්ෂයක්.ගෝලීයකරණයේ පවා සාධනීය ලක්ෂණ සමඟ යාවෙන රටට අහිතකර ලක්ෂණ ඍජුව ප‍්‍රතික්ෂේප කරන පක්ෂයක්.එහෙම ඉදිරියක් දුටු පක්ෂයේ ප‍්‍රචාරක ලේකම් ඇතුළු පිරිසක් පක්ෂයෙන් ඉවත් වෙන්නෙ ඇයි? ඔවුන් ඉවත් වෙන බව පක්ෂය නොදැක්කෙ ඇයි?අපි පක්ෂ සාමාජිකත්වය විශ්වාස කරනවා. පක්ෂ සාමාජිකත්වය විශ්වාස කරනවා වගේ ම වගකීම් පවරන්නත් පක්ෂය කිසිවිටෙක පැකිලෙන්නෙ නැහැ.පසුගියදා රූපවාහිනි නාලිකාවක් ඔහු සමඟ පැවැත්වූ සාකච්ඡාවකින් පසුව තමයි අපි දන්නෙ ඔහු 1994 සිටම මන්තී‍්‍රධූරය බලාපොරොත්තුවෙන් සිට ඇති බව.කොහොම නමුත් පක්ෂය සාමාජිකත්වය කෙරෙහි ඇති විශ්වාසය මත වගකීම් පැවරීමට බිය නොවෙනවා වගේ ම විශ්වාසය කඩ කරන ඕනෑම මොහොතක පන්නා දමන්නත් බිය නැහැ.ඒ වගකීම්වලින් ලබාගත් සමාජ බලය හෝ නායකයකු වීම ඔහුගේ වැරැදි සම්බන්ධයෙන් තීරණ ගැනීමේදී පැකිලීමට හේතුවක් වෙන්නෙ නැහැ. එහෙම පැකිලෙනවා නම් තමයි වැරැද්ද.ජ.වි.පෙ. මුහුණ දෙන සමීප ම දේශපාලන කටයුත්ත වන්නෙ ඉදිරි පළාත් සභා මැතිවරණයයි. එහි ප‍්‍රතිඵල ගැන මොනවද හිතෙන්නෙ?මේ වනවිට පැවැති පාලනයන් නිසා ආර්ථිකය, පරිපාලනය, විනය, සංවර්ධනය ආදී මේ සියල්ල කඩා වැටිලා. මැර කණ්ඩායම් මේ පාලනය යටතේ බලවත් වෙලා.වංචාව, දූෂණය, නාස්තිය එමටයි. මේ තත්ත්වයන් වෙනස් කරන්න නම් මහ ආණ්ඩුවෙම වෙනසක් විය යුතුයි. ඒත් අපි ජනතාවට කියන්නෙ ඊට පෙර, අත්හදා බැලීමකට මේ පළාත් දෙක අපට බාර දෙන්න කියලයි.අපි රට කරන්නෙ කොහොමද කියලා මේ පළාත් සභා අපි මෙහෙයවන විදියෙන් තේරුම් ගන්න. අපි කෙරෙහි විශ්වාසය තබන්න කියලා අපි ජනතාවගෙන් ඉල්ලනවා.මොකද දැන් තියෙන්නෙ පළාත් සභා නොවේ වරිග සභා. පාර්ලිමේන්තුවෙ ඇත්තන්ගෙ ඥාති තමයි මේවායේ අපේක්ෂකයො. හැම තැනින්ම වරිගය සංවර්ධනය කරගන්න තමයි ඔවුන් බලන්නෙ.ජ. වි. පෙ. ට බලපෑ ආසන්නම දේශපාලන සිදුවීම් ගැන යමක් කථා කළ යුතුයි. විමල් පිලේ ඉවත්වීම, නැඟෙනහිර පළාත් සභා මැතිවරණය හා හිතපු තරමට සාර්ථක නොවූ වැඩ වර්ජනය. මේ සිද්ධීන්ට සමගාමීව බලන විට ජනතාව ජ. වි. පෙ. කෙරෙහි තබා ඇති විශ්වාසය ගැන මොකද හිතෙන්නෙ?පිරිසක් පක්ෂයෙන් ඉවත් යෑමෙන් ඔප්පු වුණේ අපේ පක්ෂයට විනයක් තිබුණ බවයි. විනයක් නැති පිරිසක් පක්ෂයේ තබා ගැනීමෙන් තමයි පක්ෂයට අවාසි වෙන්නෙ.දැන් ජනතාව පක්ෂයට විනයක් තිබෙන බව හරියටම දන්නවා. අපේ මහලේකම් දඬුවම් දෙන්න කියලා දෙවියන් යදිමින් ඉන්නෙ නැහැ.නැඟෙනහිර මැතිවරණය ගැන මම අමුතුවෙන් කථා කළ යුතු නැහැ. එය සන්නද්ධ කල්ලි යොදා ගෙන කළ මැතිවරණයක්.වර්ජනය ගැන කව්රු මොනවා කිව්වත් මේ වර්ජනය සාර්ථකයි. සියයට පනහක් සේවකයෝ වැඩට ගියේ නැහැ.ඔබ දැඩි ලෙස පවතින පාලන තන්ත‍්‍රය විවේචනය කරනවා. ඒත් මේ පාලන තන්ත‍්‍රය ඇති කිරීමට අදාල පක්ෂයටත් වඩා පෙරමුණේ හිටියෙ ජ. වි. පෙරමුණයි. තමන් පත් කළ පාලන තන්ත‍්‍රයට තමන්ට ම මැසිවිලි නගන්න සිද්ධ වුණේ නිවැරැදිව ඉදිරිය නොදැක්ක නිසා ද?දෙදහස් හතරේදි අපි පෙරමුණට සහයෝගය දුන්නා. පරිවාස ආණ්ඩුව පිහිටුවලා සහය දෙන අතර ආණ්ඩුවට නිවැරැදිව යාමට බලපෑම් කළා. ඒ සහාය අපි මහින්ද රාජපක්ෂ ජනාධිපතිතුමාට ලබා දුන්නා. ශී‍්‍ර. ල. නි. ප. ය හා ජ. වි. පෙ. සාමාජිකත්වය සමඟ ඉදිරියට යාමට අපේ අපේක්ෂාවක් තිබුණා.අපි එතැනදී නායකත්වයෙන් ඇමැතිධූර, තානාපතිධූර හෝ සංස්ථා සභාපතිධූර ඉල්ලා සිටියේ නැහැ. යුද්ධය පටන් ගන්න; උතුරු නැඟෙනහිර වෙන් කරන්න; සටන් විරාමය අහෝසි කරන්න; වංචා දූෂණ විමර්ශන කොමිසමට පණ දීලා වැරැදි කාරයන්ට දඬුවම් දෙන්න; ඇමැතිවරු තිහකට අඩු කරන්න; මහා ව්‍යාපෘති නතර කරලා රටේ අත්‍යවශ්‍ය ව්‍යාපෘති කරන්න වගේ රටට හිත කර යෝජනා කිහිපයක් අපි ඉදිරිපත් කළා. ඒත් මේ හැම දේටම බැහැ කිව්වා.ආණ්ඩුවට එකතු වීම ගැන තවදුරටත් සාකච්ඡා කරන අතරේ කරු ජයසූරියට ආණ්ඩුවට එකතු වෙන්න කියල ලියුම් ඇරිය. එක කසාදයක් කර ගන්න පොරොන්දම් බලන අතරේ තව කසාදයක් කර ගැනීම සදාචාරයට පටහැනියිනෙ.වැරැදිකරුවන්ට දඬුවම් දෙන්න කියන කොට වැරැදිකරුවන් එකතු කර ගත්තා. ඒත් අපි හොඳ දේට සහාය දුන්නා.ඒත් දිගින් දිගටම වෙන්න ගත්තෙ වැරැදි දේවල්. මිහින් එයාර් පාඩුව ලක්ෂ තිස් දෙදාහයි. පොහොර හොරකම ලක්ෂ පන්දාහයි. තවත් තැනක පොහොර හොරකම ලක්ෂ එක්දහස් තුන්සියයි.ජනතාවගේ මුදල් නාස්තිය ගැන දූෂණ වංචා ගැන අපිට නිහඬව ඉන්න බැහැ. ජනතා විරෝධී කි‍්‍රයාවන්ට විරුද්ධව අපි නැගී සිටිනවා.යුද්ධය, සටන් විරාම ගිවිසුම, උතුරු නැඟෙනහිර වෙන් කිරීම ජ. වි. පෙ. ප‍්‍රධාන ඉල්ලීම්. මේ ඉල්ලීම් පිළිගෙන තිබෙන මොහොතක නැවත සන්ධානගත වීමක් ගැන හිතන්න බැරිද?ඒ කරුණු නිශ්චිත වෙන විට සන්ධානගත වීමට තිබෙන සියලු දොරගුළු වැහිලා ඉවරයි. කරු ජයසූරියලා එකතු කර ගෙන; තව පැත්තකින් ප‍්‍රජාතන්ත‍්‍ර විරෝධී බොහෝ දේවල් සිද්ධ වෙනවා.සාමකාමී උද්ඝෝෂණවලට පහර දෙනවා. එකසිය දහයක ඇමැති මණ්ඩලයක් දාගෙන රටේ සල්ලි කාබාසිනියා කරනවා. කෝටි ප‍්‍රකෝටි හොරකම් වංචා, දූෂණ සිද්ධ වෙනවා. වැට් වංචා හොරු ආරක්ෂා කරනවා. අකාර්යක්ෂමතාවය හැම තැනම.ඒ සියල්ල පමණක් නොවෙයි, දැන් දහතුන් වෙනි ව්‍යවස්ථාව සංශෝධනය බලාත්මක කරන්න යනවා. ඉඩම් පොලිස් බලතල දීම ගැන කතා බහ කරනවා. දැන් ෆෙඩරල් රාජ්‍යයකට ගමන් මඟ හදාගෙනයි යන්නෙ.අපි කලින් කරන ලද ඉල්ලීම්වලින් ඉටු කළේ සොච්චමයි. රටට කරන වැරදි අප‍්‍රමාණයි.මේ කෙරෙන යුද්ධය සොච්චමක් හැටියට ද ඔබ දකින්නෙ?අපේ වීරෝධාර හමුදා නැගෙනහිර ජය ගත්තා. ඔවුන් දැන් උතුරට ඇතුල් වෙමින් සිටිනවා. ජයග‍්‍රාහී ගමනක යෙදෙන ඔවුන්ට ආණ්ඩුව දීලා තියෙන සහනය මොකක්ද? කැප කිරීම මොකක්ද? මහා ඇමැති මණ්ඩලයක්, නාස්තිය, දූෂණය, හොරකම.ජීවිත කැප කරමින් ඉදිරියට යන ගම්වල අහිංසක දෙමව්පියන්ගෙ දරුවන් වෙනුවෙන් මීට වඩා කැපකිරීමක් තියෙන්න ඕනෙ.බෙදුම්වාදී ත‍්‍රස්ත පෙරමුණ විතරක් නොවෙයි. ඉඩම් පොලිස් බලතල ඉල්ලන බෙදුම්වාදී සම්මුති පෙරමුණත් පරාජය කිරීමට ආණ්ඩුව කටයුතු කළ යුතුයි.පවතින නායකත්වය ගැන ඔබ පක්ෂය කිසිදු පැහැදීමක් නැති බවයි මේ කථා බහෙන් වැටහෙන්නෙ. මේ නායකත්වය බිහි කිරීම උදෙසා කළ කැපවීම, මහන්සිය ගැන අද පක්ෂය පසුතැවිලි වෙනවද?කොහෙත්ම නැහැ.ඇයි ඒ?2005 ජනාධිපතිවරණය වන විට රනිල් කොටි ගිවිසුම නිසා රටේ ආරක්ෂාව නරක අතකට හැරෙමින් තිබුණ. ඒක නතර කරන්න අපිට අවශ්‍ය වුණා. ඒ නිසා වැඩි නපුර වෙනුවට අඩු නපුර ජයග‍්‍රහණය කරවන්න අපි කටයුතු කළා.අඩු නපුර ජයග‍්‍රහණය කෙරෙව්වට පසුව ආණ්ඩුව සමඟ සන්ධානගත යුතු බවට ඔබේ පක්ෂ නායක සෝමවංශ අමරසිංහට සිතුන අවස්ථාවක් ගැන ‘නැත්ත වෙනුවට ඇත්ත’ කෘතියෙන් හෙළි වෙනවා. නැවත එහෙම සිතුවිල්ලක් එයිද?ඕක ඔය භාගෙට ලියපු පොතක්නෙ. මධ්‍යම කාරක සභාව ආණ්ඩුවට යාම සඳහා ගත්ත තීරණය හෝ ඒ ගැන ලියැවුණ ලිපි හෝ ඔය පොතේ නැහැනෙ. එයාටයි එයා රකින්න ඉන්න නායකයන්ටයි වාසි වෙන ලිපි විතරයි ඕකෙ තියෙන්නෙ.හරි විදියට බැලුවොත් ඔය ලිපි තමන් ළඟ තියා ගන්නත් එයාට බැහැ. ඒවා මහ ලේකම්ට දෙන්න ඕනෙ. මෙයා ඒවා ළඟ තියා ගත් බව දැන ගත්තා නම් ඒ කාලෙදියි විනය පරීක්ෂණ තියන්නෙ.ඒකෙන්ම පේනවනෙ මේ හාදයා පක්ෂයටත් පක්ෂ සාමාජිකත්වයටත් ද්‍රෝහි වෙලා කටයුතු කර තිබෙන බව.මගේ ප‍්‍රශ්නයට නිසි පිළිතුරක් ලැබුණෙ නැහැ. ඉදිරියේදී මේ අඩු නපුරත් එක්ක සන්ධානගත වීමකට මැතිවරණවලට තරග කිරීමට හෝ ආණ්ඩු පිහිටුවීමට ජ. වි. පෙ. ට අදහසක් ඇත්තෙම නැද්ද?අපි ඔය තත්ත්වයන් ප‍්‍රතික්ෂේප කරන්නෙ නැහැ. ජ. වි. පෙ. කියන්නෙ නම්‍යශීලි පක්ෂයක්. හැබැයි දේශපාලන වශයෙන් සෘජු තීරණ ගන්න පක්ෂයක්. අපේ ජාතික ලැයිස්තුවෙන් මන්තී‍්‍ර ධූර තුනක් ඉල්ලන විට අපි ඒවා චන්ද්‍රිකාට දුන්නා.හැබැයි සුනාමි සහන මණ්ඩලයේදී අපි ආණ්ඩුවෙන් ඉවත් වුණා. අන්න ඒකයි අපේ දේශපාලන සෘජු බව. ඒ වගේම රටේ මතුවෙන ඕනෑම දේශපාලන චලනයන් හොඳින් විග‍්‍රහ කරගෙන සන්ධාන හෝ පෙරමුණ ගැන තීන්දු ගන්න අපි පැකිලෙන්නෙ නැහැ.සංවාද සටහන සුමේධා නවරත්න</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=af0808172</link>
    <topic>මහීපාල ගැන අපි හිතා ගෙන හිටපු හැටි වැරදියි</topic>
    <author>සුනිල් ලිලානන්ද පෙරේරා</author>
    <content>මොරගහකන්දෙන් රජරටට පායන ‘අලුත් ඉරක්’මහීපාල ගැන අපි හිතා ගෙන හිටපු හැටි වැරදියිගම් පළාතට ගම් පළාතේම මිනිහෙක්ඩොලර් වලට නොව රට වෙනුවෙන් මැතිවරණ නිරීක්‍ෂණයසමූපකාර ව්‍යාපාරයේ පුරෝගාමියා සඳලංකාවේ වින්සන්ට් සුබසිංහචීනයට එරෙහිව විරෝධතා දැක්වූවන් පරාජිතයන් ලෙස ඉතිහාසයට එක් වනු ඇතමහීපාල හේරත් ගැන නෑසූ කථාවක්එ ය 2004 අගෝස්තු මස එක්තරා දිනයකි. සබරගමු පළාත් සභා මැතිවරණයේ අවසන් ප‍්‍රතිඵල නිකුත් කර තිබිණි.එවකට දස හැවිරිදි වියේ සිටි මගේ කුඩා දියණිය අසල ඥාති නිවෙසක සිට මවෙත දිව ආවේ හැඬූ කඳුළිණි. ඇගේ හැඬුමට හේතු විමසූ මට අසන්නට ලැබුණේ අපූරු කතන්දරයකි.වැඩිහිටි ඥාතිවරියක කුඩා ඈ බිය ගන්වා තිබුණේ මහීපාල හේරත් නම් සැර පරුෂ පුද්ගලයකු මහ ඇමැති ධූරයට පත් වන බව පවසමිනි. තාත්තාගේ කන්තෝරුවේ අලුත් ලොක්කා මිනිසුන්ට ගහන බනින දඩබ්බර පුද්ගලයකු ලෙස එම අඥාන වැඩිහිටි ස්තී‍්‍රය කුඩා දැරිය බිය ගන්වා තිබිණි.ඉකි ගසමින් මෙපුවත විස්තර කළ දියණිය මගෙන් ඉල්ලීමක් ද කළාය. එනම් මින් මතු රස්සායට නොයන ලෙසය.මෙම සිදුවීමෙන් මාස දෙක තුනකට පසු අකුරෙන් අකුර මේ සිද්ධිය මහීපාල හේරත් සබරගමු මහ ඇමැතිවරයා හමුවේ කීමට මට අවස්ථාවක් උදා විය.රත්නපුර සුමන බාලිකා විද්‍යාලයේ පැවැති උත්සවයක ප‍්‍රධාන ආරාධිතයා වූයේ මහීපාල හේරත් මහ ඇමැතිවරයා ය. උත්සවය අවසන් වූ සැණින් පාසල අසලම පිහිටි මහ ඇමැති නිල නිවෙසට ගොඩවී යමු දැයි ඔහු මට යෝජනා කෙළේය.යටත් විජිත සමය සිහි ගන්වන පැරැණි අඳුරු නිල නිවහනේ ආලින්දයේ අසුන් ගන්නකුට එකවර දිස්වන්නේ නිල්වන් සමනොල ගිර හා එහි පරිවාර කඳු වළල්ලය.සුපුරුදු අසුනට බර වූ මහ ඇමැතිවරයා සිහින් රේඛා මෙන් ඈතින් පෙනෙන සමනොල කඳු වැටිය දෙස බලා සිටී. ඒ සමගම සිරි වැසි පොදක් කඩා වැටෙන්නට විය.පොද වැස්ස මහෝගයක් බවට පත්වීමට ගත වූයේ නිමේෂයකි. නිල නිවහනේ බිඳුණු උළු කැටයකින් දෙකකින් වැසි බිඳක් දෙකක් රූරා වැටේ. නොතෙමෙන ඉසව් සොයමින් අසුන් ගත් පුටුව කීප වරක් ඔබ මොබ ගෙන යාමට මහ ඇමැතිවරයාට සිදු විය.අනපේක්ෂිතව වට මහ වැස්සත් ඒ මොහොතේ පැවති කුමක්දෝ හැඟුම් සමුදායකුත් නිසා මාස කීපයකට පෙර මගේ කුඩා දියණිය මහීපාල හේරත් මහතා පිළිබඳව කළ සඳහන ඔහුට පැවසීමට මගේ සිත මා පොළඹවයි.වසර හතරක් මහීපාල හේරත් නමැති පුද්ගලයා සමීපයේ කටයුතු කළ මා ඔහුගේ දෑස් මුල්වරට කඳුළු කැට නලියනු දුටුවේ එදිනය.ගල් පිළිමයක් වන් ප‍්‍රතාපවත් මේ දැවැන්ත මිනිසාගේ දෑසට නැගුණු කඳුළු හමුවේ වරදක් කෙළෙමි යන හැඟුම මසිත පාරන්නට විය. ඉනික්බිති කළ යුත්තේ කුමක්දැයි නිනව්වක් ද මට නොවිණි.මිනිසුන්ට ලේබල් අලවන එක මහා පාප කර්මයක්. අනිවාරතයේ නිදොස් මිනිසුන්ට අලවන ඔය වගේ ලේබල් එක්කම සමහරු මැරිලා යනවා. වැරදි කාරයෝ විදිහට.බොහෝ වෙලාවක් ඈතින් පෙනෙන කඳු වැටි දෙස බලා සිටි හේරත් මහතා කළ ඒ සඳහන මටද එසේත් නැත්නම් ලොවටම දුන් පිළිතුරක්දැයි මට සිතා ගැනීමට නොහැකි විය.සුනාමියෙන් පසුදා මහීපාල හේරත් මහතා හම්බන්තොට බලා පිටව ගියේ විවිධ වෘත්තිකයන්ගෙන් සමන්විත සිය ගණනක සහන සේවා බලකායක් සමගය.ඔවුන් එහි ළඟා වන විට හම්බන්තොටම විසාලා මහනුවරකි. යකුන් නැටූ පිටියක් බඳු එනුවර මාවත් අතුරු මාවත් පුරා මැසි මදුරුවන් ගණනට විසිරී ගිය මළ සිරුරය.මොහොතක් එදෙස බලා සිටි හේරත් මහතා සඳහන් කළේ තමන් තුළ මහණ දම් පුරන්නට තරම් කලකිරීමක් ඇති වූ බවය.දහස් ගණනක් වූ සිරුරු එතීම සඳහා ඉටි රෙදිකඩේ පටන් සනීපාරක්ෂක කම්කරුවන්ගේ භාවිතයට අත් වැසුම් දක්වා අවැසි අඩුම කුඩුම රැගෙන හම්බන්තොටට ගිය සබරගමු මහ ඇමැතිවරයා වරින් වර තම පරමාදර්ශ චරිතයක් වූ සිය වසකට පෙර හම්බන්තොට දිසාව කළ මිනිසුන්ට බෙහෙවින් සෙනෙහෙවන්ත වූ ඉංගී‍්‍රසි ජාතික ලෙනාඩ් වුල්ෆ් නමැති ආණ්ඩුවේ ඒජන්තවරයා ද සිහිපත් කළේය.හම්බන්තොටට පැමිණි දිනයේම මාතර සහ ගාල්ල දිස්ති‍්‍රක් දෙකේ විපත් සොයා බලා හැකි අයුරින් උදව් උපකාර කිරීමට මැදිහත් වෙන්නැයි හේරත් මහතා තම කණ්ඩායමට යෝජනා කෙළේ කිසිවකුට හෝ විරුද්ධ විය නොහැකි ආයාචනාත්මක බැල්මකින් යුතුවය.සයුර ගොඩ ගලා දිනකට හෝ දෙකකට පසු හම්බන්තොට, තංගල්ල, මාතර, ගාල්ල හරහා කොළඹ දෙසට ගමන් ගත් ප‍්‍රථම මගී කණ්ඩායමේ පුරෝගාමියා මහීපාල හේරත් මහතා බව ඒ අතර මගින් මග හමුවූවෝ අපට පැවසූහ.සුනාමියෙන් විපතට පත් වූවන් සඳහා නිත්‍ය නිවෙස් ඉදිකිරීමේ වැඩ කටයුතු ඉන් සතියකින් දෙකකින් පසු ආරම්භ විය. නිවෙස් ඉදිකිරීම සඳහා ඉදිරිපත් වූ සංවිධාන රාජ්‍ය ආයතන ඊට අදාල ගිවිසුම්වලට එළඹියේ එවකට අගමැති වශයෙන් කටයුතු කළ මහින්ද රාජපක්ෂ මහතා සමගය.සබරගමු පළාත් සභාව නිවාස 50 ක් ඉදිකළ යුතු යැයි තීරණය කර තිබිණි. එම තීරණයත් සමග මහ ඇමැතිවරයා ප‍්‍රමුඛ පළාත් සභාවේ ඉහළම නිලධාරින් පිරිසක් හම්බන්තොට මිරිජ්ජවිල විහාරමහා දේවි සම්පත් මධ්‍යස්ථානය බලා ගියේ අදාල අවබෝධතා ගිවිසුමට අස්සන් කිරීමටය.මෙම මහා ව්‍යසනයෙන් පසු විපතට පත් වූවන් සඳහා නිවාස ඉදිකිරීමේ දැවැන්ත ජාතික වැඩ පිළිවෙළට මුල පුරමින් මහින්ද රාජපක්ෂ මහතා සමඟ ප‍්‍රථම ගිවිසුමට අස්සන් කිරීමේ අවස්ථාව දෛවය විසින් පවරා තිබුණේ මහීපාල හේරත් සබරගමු මහ ඇමැතිවරයාටය.ගිවිසුම අස්සන් කිරීමට මත්තෙන් අතිශය මිත‍්‍රශීලි බැල්මකින් මහීපාල හේරත් මහතා දෙස බැලූ අගමැතිතුමා ‘මහී ගෙවල් කීයක් හදනවාද’ යනුවෙන් විමැසීය.අපි ගෙවල් 100 ක් හදනවා’ මහ ඇමැතිවරයාගේ කෙටි පිළිතුර ඔහු සමග පැමිණි සබරගමුවේ ජ්‍යෙෂ්ඨ නිලධාරින් මොහොතකට තිගැස්මකට ලක් කළේය.අපි කොහොම හරි ගෙවල් 100 හදමු යැයි නිලධාරින් අස්වසාලු මහ ඇමැතිවරයා ඕක අපට ඒ තරම් වැඩක් නොවේ යැයි විශ්වාසයෙන් පැවසීය.ගෙවල් 100 වෙනුවට ගෙවල් 104 ක් හම්බන්තොට ඉදිකිරීමට සබරගමු මහ ඇමැතිවරයා සමත් විය. නිවාස ඉදිකිරීමේ ජාතික වැඩ පිළිවෙළ ආරම්භ වූයේ හම්බන්තොට සිරිබෝ පුරයේ ය.මුල්ගල් තැබීම ජනාධිපතිතුමියගේ ප‍්‍රධානත්වයෙන් පැවැත්වීමට සියලු කටයුතු සූදානම් කර තිබුණ ද එතුමියගේ ගමන ප‍්‍රමාද වූයෙන් එම අවස්ථාව මහින්ද රාජපක්ෂ අගමැතිවරයාට හිමි විය. අවසානයේ මෙම නිවාස විවෘත කිරීමේ ප‍්‍රධාන ආරාධිතයා වූයේද මහින්ද රාජපක්ෂ ජනාධිපතිවරයාය.සුනාමි නිවාස සඳහා පළමු ගිවිසුම අස්සන් කළ සබරගමු පළාත් සභාව පළමු නිවෙස ඉදිකිරීමේ කටයුතු ආරම්භභ කළා මෙන්ම පළමුව සියලු නිවාසවල වැඩ අවසන් කර ඒවා ප‍්‍රතිලාභීන්ට පවරා දෙමින් කවදත් පළමුවැනියා වීමේ සබරගමු මහ ඇමැතිවරයාගේ නොසිඳෙන මන දොලද සපුරාලීය.නිවාස 50 ක් ඉදිකිරීමට ගොස් එය දෙගුණ කරගත් සබරගමු මහ ඇමැතිවරයා ඉන් නොනැවතී එය 104 දක්වා නංවාලීම පසුපස ඇත්තේ ද තවත් අපූරු කතන්දරයකි.සුනාමියෙන් හම්බන්තොට දිස්ති‍්‍රක්කයේ උන්හිටි තැන් අහිම වූ ප‍්‍රාදේශීය මාධ්‍යවේදීන් පිළිබඳ අතිශය සංවේදී පුවතක් ඒ දිනවල පුවත්පත් වල පළවී තිබිණි.එය දුටු සැණින් මහීපාල හේරත් මහතාගේ තීරණය වූයේ ඔවුන් සියලු දෙනා වෙනුවෙන් සබරගමු පළාත් සභාව නිවෙස් ඉදිකළ යුතු බවය. එහෙත් ඒ වන විට ඒ එකදු මාධ්‍යවේදියකු අඩුතරමින් දෑසින් දැක හෝ නමින් කවුරුන්දැයි මහීපාල හේරත් මහතා දැන නොසිටියේය.සුනාමි නිවෙස් ඉදිවෙන අතර සතියකට කීප වරක් හම්බන්තොට සිරිබෝ පුර වෙත යන හේරත් මහතා ඉදිවන නිවෙස් එකිනෙක වෙන වෙනම විමසුමට ලක් කළේය.ඇතැම් නිවෙස් පියසකට යොදා තිබූ දැව දඬු ප‍්‍රමිතියෙන් තොර යැයි ඔහුම මැදිහත් වී ඒවා බිමට ඇද දැමූ අවස්ථා ඒ අතර විය.උළු කැටයෙන් උළු කැටය පිරික්සන ඔහු ඉදිකිරීම් කොන්ත‍්‍රාත්කරුවන් හා වාද විවාද වලට පැටළුණේ ඒවායේ ප‍්‍රමිතිය පිළිබඳව සැක සංකා මතු කරමිනි.මේ ඇඟිලි ගැසීමේ අවසන් ප‍්‍රතිඵඵලය වූයේ සබරගමු පළාත් සභාවට හම්බන්තොට සිරිබෝ පුරවරයේ ප‍්‍රමිතියෙන් ඉතා අනගි නිවෙස් 104 ක් ඉදිකිරීමට හැකි වීමය.නිවාස අහිමි වූ මාධ්‍යවේදීන් සිව් දෙනා අතුරින් ග‍්‍රැන්විල් රත්නායක හම්බන්තොට ලක්බිම ප‍්‍රාදේශීය මාධ්‍යවේදියාය. රුදුරු සුනාමි රකුසා ඔහුගේ තුරුණු බිරියත් දෙදරුවනුත් පැහැර ගෙන ගොස් තිබුණි.දරු පවුලම ගිල ගත් ගොලු මුහුද ඔවුන්ගේ සිරුරු පවා ග‍්‍රැන්විල්ට නොපෙන්වන්නට තරම් සැහැසි විය.එක්තරා සැන්දෑවක හම්බන්තොට නිවාස වැඩ බිමට ගිය මහ ඇමැතිවරයා ඇතුලු පිරිසට පාපැදියකින් පැමිණි කෙසඟ තරුණයකු මුණ ගැසිණි.එතෙක් දුරකථනයෙන් සහ ලියුම් කියුම්වලින් පමණක් දැන හඳුනා සිටි ග‍්‍රැන්විල් රත්නායක තමාම මහීපාල හේරත් මහතාට හඳුන්වා දෙමින් වනේ වන හතුරකුටවත් සිදු නොවිය යුතු තම ඛේදවාචකය අකුරින් අකුර විස්තර කෙළේය.අනතුරුව තම පැරණි නිවෙස තිබූ ස්ථානය දැක බලා ගන්න එන්නැයි ඔහු මහ ඇමැතිවරයාට ඇරයුම් කෙළේය.හැන්දෑ ගොම්මනේ ඔහු පසුපස ගිය පිරිසට දක්නට ලැබුණේ නිවෙසක් තිබූ ලකුණක්වත් නොතබා සෝදා පාලුවට ලක්වූ යකුන් නැටූ පිටියකි.ලන්තෑරුමක් අතින් ගත් අසූ විය ඉක්මවූ මැහැල්ලක් සයුරට සාප කරමින් මොන මොනවාදෝ දොඩවයි. ග‍්‍රැන්විල් සඳහන් කළේ අසල්වාසී ඇගේ පවුලේ සියල්ලෝද ගොලු මුහුද ගිල ගත් බවය.අපට බඹ කීපයක් ඔබ්බෙන් මහ සයුර සැඳෑ ගොම්මනේ ගිලේ. මළ හිරුගේ අවසන් රැස් දහර සහ සැඳෑ ගොම්මන එකිනෙකට අනුපාන වෙමින් සයුරු දිය මත කැලතෙයි. දරු පැටවුන් සහ තුරුණු බිරිඳ සිහිපත්ව ග‍්‍රැන්විල් ඉකි ගසා හඬන්නට විය.මහීපාල හේරත් නම් නොසැලෙන මිනිසාගේ දෙඇස් සසල කරමින් කඩා වැටෙන කඳුළු සෙස්සන්ගෙන් සඟවාලීමට සැදෑ ගොම්මන කොතරම් වලි කෑවත් එය සඵල නොවිණි.“කෑගල්ල ශාන්ත මරියා විද්‍යාලයේ අකුරු කරන දවස්වල මමයි බුද්ධදාස විතානච්චියි අතරයි ලොකු තරගයක් තිබුණා.”තවත් දවසක මහීපාල හේරත් මහතා වෙනත් මාදිලියක කථාවකට මුල පිරීය. දිවයිනේ පළාත් සභා අතුරින් සබරගමුව ප‍්‍රථම ස්ථානයට පත්ව බණ්ඩාරනායක සම්මන්ත‍්‍රණ ශාලාවේදී ඊට අදාළ ජය සංකේතය දෝතින් ගත් මහීපාල හේරත් මහතා එම අතුරු කථාව අපට පැවසීමට එය නිමිත්තක් කර ගත්තේය.“සාහිත්‍ය දිනයේදී කථික තරගයෙන් පළවෙනි තැන මට ලැබේවියැයි මට ලොකු විශ්වාසයක් තිබුණා. ඒත් පළමුවෙනියා වුණේ බුද්ධදාස විතානාච්චි දෙවැනියා හැටියට මට තෑග්ගට ලැබුණේ කේ. ජයතිලකගේ චරිත තුනක් පොත.තෑග්ගට ලැබුණු පොත අරගෙන හිතේ අමාරුව යන්නත් එක්ක මම කෑගල්ල ටවුමේ සල්ගාදු හෝටලයට ගොඩ වුණේ තේ කෝප්පයක් තොළ ගාන්න.පත්තරයක සඟාවක පළවූ පින්තූරයක මිස මම හැබැහින් ඒ වන තුරු කේ. ජයතිලක මහත්මයා දැකල තිබුණේ නැහැ. තේ එක බොන අතරතුරේ මම දැක්කා කේ. ජයතිලකගේ රූපයට සමාන මහත්මයෙක් නුදුරු මේසයක තේ කෝප්පයක් තොල ගානවා.හිතේ සැකයට මම එතුමා ළඟට ගිහින් ඔබතුමා කේ. ජයතිලක මහත්මයාදැයි ඇසුවා. විපරම් දෑසින් මා දෙස බැලූ ඔහු හිස වනා මගේ අනුමානය අනුමත කළා.මම මොහොතකට පෙර පැවැති සාහිත්‍ය තරගය එහි දෙවැනියා වී මට ලැබුණු චරිත තුනක් පොත මේ සියල්ල විස්තර කර ඒ පොතේම එතුමාගේ අස්සනත් ලබා ගත්තා.හැමදාම පළමුවෙනියා වීම අරමුණ කරගත් මම දෙවැනියකු වීම ගැන ජීවිත කාලයේදීම සතුටු වුණ එකම දවසයි ඒ.එදා මම පළමුවෙනියා උණානම් මට කේ. ජයතිලකගේ පොතක කේ. ජයතිලක මහතා ලවා ම අස්සන ලබා ගැනීමේ වාසනාව හිමි වෙන්නේ නැහැ.වසර තිහ හතළිහකට පෙර සිද්ධියක් මතක් කරමින් හේරත් මහතා අප හා එසේ පැවැසීය.ගෙවී ගිය සිව් වසර ඇතුළත මහීපාල හේරත් සබරගමු මහ ඇමැතිවරයා සහභාගිවූ රූපවාහිනී වැඩසටහන් රැසක් මගේ මතකයට එයි. ස්වර්ණවාහිනී හත්දින්නත්තරු ජනපි‍්‍රය වැඩසටහනද ඉන් එකකි.මහ ඇමැතිවරයාට අමතරව විජය නන්දසිරි, ලක්ෂ්මන් විජේසේකර, ප‍්‍රමෝද්‍ය වික‍්‍රමසිංහ වැනි තරු කීපයක්ද එම වැඩසටහනට එක්ව සිටියහ.වැඩසටහන අවසන් වන විට රාති‍්‍රය දොළහ පසුවී විනාඩි කීපයක් ගෙවී තිබිණි. කොළඹ අහසට උඩින් සඳ පළුවක් බැස යයි.හදිසියේ අවදි වූ කපුටකු පසුදාට පහන් වී ඇතැයි වැරැදි ආරංචියක් සිය සගයින්ට දෙමින් විටින් විට කරව් කරයි.වැඩසටහනට පැමිණි සියලු ආරාධිතයින් පිටව ගොසිනි. එහෙත් මහීපාල හේරත් මහතා පමණක් තවම ස්වර්ණවාහිනී භූමියේ රැඳී සිටී.ඔහු වැඩසටහන් නිෂ්පාදකයාගේ පටන් විදුලි කාර්මිකයා දක්වා ස්වර්ණවාහිනී කාර්ය මණ්ඩලයේ විවිධ වෘත්තිකයන් නිවෙස්වලට හැරලීමේ වගකීමද සියතට පවරාගෙනය.පසු දිනක අප ඇමතූ එම ආයතනයේ සහෝදර ශිල්පියකු සඳහන් කළේ එම වැඩසටහනට සහභාගිවීමට එතෙක් පැමිණි විවිධ පුද්ගලයන් අතුරින් තමන් රෑ බෝ වී ගෙදර යන්නේ කෙසේදැයි විමසා ගමන් කටයුතු ගැටලුවක් ව තිබු ඇතැමකුට ගමන් පහසුව සැලැසූ එකම ආරාධිතයාද මහීපාල හේරත් මහතා බවය.තවත් රූපවාහිනී නාලිකාවක ප‍්‍රවෘත්ති අංශයේ ඉහළම නිලධාරියකු තම කුළුඳුල් පර්යේෂණ කෘතිය දොරට වැඩුමේ අවස්ථාවට සහභාගි වන්නැයි මහීපාල හේරත් මහතාට ද ඇරැයුම් කළේය.උත්සවය පැවැතියේ කොළඹ පුස්තකාල සේවා ශ‍්‍රවණාගාරයේය. එම අවස්ථාවට ඇරැයුම් ලද එකම දේශපාලනඥයා මහීපාල හේරත් පමණකැයි එහි සංවිධායක කර්තෘවරයාම පැවැසීය.උත්සවය ආරම්භ වී විනාඩි කීපයක් ඇතුළත කතුවරයා කැඳවූ හේරත් මහතා යම් කරුණු කාරණාවක් විමසීය. සිය සේසතම වැයකර බිරියගේ කණකර පවා උකස් කොට පොත මුද්‍රණය කළ ද පොත අලෙවියට වැඩපිළිවෙළක් නැතැයි කතුවරයා රහසේම මහ ඇමැතිවරයාට පැවැසීය.තම පිළිගැනීමේ කථාවේදී ද ඔහු සඳහන් කෙළේ පොත මුද්‍රණය කරගෙන යාමේදී තමා විඳි ආර්ථික අපහසුතාවන්ය.ශාස්තී‍්‍රය දෙසුම් කීපයකින් පසු වචන කීපයක් සඳහා මහීපාල හේරත් මහතාට ද ඇරැයුම් ලැබිණි. හේරත් මහතාගේ නම කී සැණින් එහි සිටි ඇතැම් ප‍්‍රාඥයින්ගේ දෙබැමි ඉහළට එසවිණි.සිය කෙටි අදහස් දැක්වීමේදී මහීපාල හේරත් මහතා සඳහන් කළේ දුක්කම්කටොලුවලින් පිරි තම යටගියාව සිහිපත් කරමින් කතුවරයා පළ කළ අදහස් තමාටද තම යටගියාව සිහිපත් කළ බවය.කුළුඳුල් කෘතිය අලෙවි කිරීමට නොහැකි වුවහොත් අංකුර නිර්මාණකරුවකු උකටලී වනු ඇතැයි කී හේරත් මහතා එම කෘතියේ 1500 ක්වූ සියලු පිටපත් තමා මිලදී ගන්නා බව සඳහන් කළේ සභාවේ සිටි ඔළුගෙඩි මිස සිත්පිත් නැති සියලුම ප‍්‍රාඥයින්ට ද අපූරු ආදර්ශයක් දෙමිනි.පසු දිනෙක පොත් තොගය භාරදීමට පැමිණි තුරුණු නිර්මාණකරුවා දිරිමත් කරමින් සඳහන් කළේ තවත් කෘතියක් ලියා පළ කරන ලෙසය.තවත් වරෙක ස්වාධීන රූපවාහිනියේ ගී - රස විත වැඩසටහන සඳහා මහීපාල හේරත් මහ ඇමැතිවරයාට ඇරැයුම් ලැබුණි. සොබාදහමට අතිශය පෙම් කරන මේ අපූරු පුද්ගලයා සඳහා වූ එම වැඩසටහන එළිමහනක රූගත කිරීම වඩා යෝග්‍ය යැයි ජගත් ගාමිණි මාවතගම නිෂ්පාදකවරයාගේ අදහස විය.ඔහු ඒ සඳහා මීගොඩ ආසන්නයේ සොඳුරු වෙල් තීරයක් තෝරාගෙන තිබිණි. නිෂ්පාදන කණ්ඩායම අවශ්‍ය උපාංග එහි අටවා ගත්තා පමණි. අනපේක්ෂිත මහා වර්ෂාවක් එහි කඩා වැටුණේ සියලු දෙන අන්දමන්ද කරමිනි. කැමරා ලට්ට ලොට්ට කරට ගත් ජගත් ඇතුළු පිරිස ඒ අසල නිවෙසකට ගොඩ වූහ.වැස්ස නතර කරන පාටක් ද නැත. වැඩසටහනද කළ යුතුය. අඩක් නිමවූ පහළ මධ්‍යම පාන්තික නිවසේ රැඳෙමින් වැස්සට සාප කරමින් සිටි නිෂ්පාදක පිරිස අවසානයේ සඳහන් කළේ වැඩසටහන ඒ නිවස තුළ රූගත කරනවා මිස දැන් ඉතින් වෙනත් තැනකට ගෙන යාමට ඉඩක් හසරක් නැති බවය.එහෙත් එවන් පොඩි තැනක් මහ ඇමැතිවරයකුට ගැලපේදැයි තවෙකෙකු ප‍්‍රශ්න කළේය.නිවැසි කෙසඟ දරු පැටව් දෙදෙනකු මේ අපූරු අමුත්තෝ දෙස ද අරුමෝසම් ගැජට් බැජට් දෙස ද කර පොවා බලයි. මේ අතරතුර මහීපාල හේරත් මහතා දුරකථන මගින් වංහුං අසා දැනගෙන පිරිස සිටි නිවෙසට ගොඩ විය.ගෙට ගොඩවූ සැණින් ඔහුගේ දෑස් දිවයන්නේ අර කෙසඟ කොලු පැටවුන් දෙදෙනා වෙතය.මතුවී ඇති ගැටලු හමුවේ වැඩසටහන ඒ නිවෙසේ රූගත කරනවා හැර වෙනත් විකල්පයක් නැතැයි ජගත් ගාමිණි කීය. වැඩසටහනට වඩා අර කෙසඟ කොලු පැටවුන් දෙදෙනා පිළිබඳ මොකක්දෝ කථාවක් ඔහුගේ් දෑස්වල ලියවෙයි.හිස වනා තම ආරක්ෂක නිලධාරියා කැඳවූ හේරත් මහතා යමක් මුමුණයි. එසැණින් මහ ඇමැති නිල රථය මීගොඩ නගරයට පියඹා යයි.ආරක්ෂක නිලධාරියා මොහොතකට පසු යළි අප හමුවේ පෙනී සිටින්නේ රසකැවිලි පොදි රැසක් සමඟය. ඒ සියල්ල අර කෙසඟ දරුවන් දෙදෙනාට බෙදා දුන් මහීපාල හේරත් මහතා දැන් ඉතින් ඕනැ එකක් යැයි වැඩසටහනට සූදානම් විය.තම සිත් ගත් ගී තුනක් පිළිබඳ විවර්ණිකා සැපයීම එම වැඩසටහනට සහභාගි වන්නන්ගෙන් නිෂ්පාදකයා අපේක්ෂා කරයි. මහීපාල හේරත් මහතාගේ පළමු තේරීම වූයේ එඩ්වඩ් ජයකොඩි ගයන කෙකර කෙකර පිපිඤ්ඤා ගීතයයි.මම මේකට කැමැති එඩ්වඩ් අපේ ඉස්කෝලේ අපට පන්ති කීපයක් පහළින් සිටිය නිසාම නොවෙයි. මේ ගීතය ඇහෙන කොට මට මගේ ගම මට මගේ ළමාවිය සිහිපත් වන නිසයි.ඒ ඔහුගේ පළමු පුරෝකථනයයි. ඔහුගේ දෙවන තේරීම නන්දා මාලිනිගේ අම්මාවරුණේ ගීතය විය. අදටත් සිය මව හමුවේ නොදරුවකු මෙන් හැසිරෙන මහීපාල හේරත්ගේ ඒ තේරීම පිළිබඳව ඔහුගේ සහෘදයින්ට පුදුමයක් නොවීය.තෙවන සහ අවසන් ගීතය අමරදේවයන් ගයන සසර වසන තුරු නිවන් දකින තුරු ගීතය බව සඳහන් කළ හේරත් මහතා අමරදේවයන්ගේ සෑම ගීතයකටම තමා පෙම් කරන බවද කීය.අමරදේවයන් පිළිබඳ මහත් බැතියෙන් සඳහන් කළ ඔහු අවසානයේ පැවැසුවේ අමරදේවගේ ලය සුසුම පවා මටනම් ගීතයක් යන අතිසංවේදී තෙපුලකි.මෙම වැඩසටහන ස්වාධීන රූපවාහිනියේ විකාශය වීමෙන් පසු එහි නිෂ්පාදක ජගත් ගාමිණි මාවතගමට ශී‍්‍ර ලංකා පාර්ලිමේන්තුවේ උත්තරීතර පදවියක් හොබවන සැබෑ රසවතකුගෙන් දුරකථන ඇමතුමක් ලැබිණි.හේරත් මහතා අයත් දේශපාලන පක්ෂයට ප‍්‍රතිපාක්ෂිකයකු වූ ඇසූ පිරූ තැන් ඇති ඒ මහා ප‍්‍රඥයා සඳහන් කර තිබුණේ එම වැඩසටහන අති විශිෂ්ට බවය. අපි මෙච්චර කල් මහීපාල හේරත් ගැන අසා තිබු කරුණු මොනතරම් බොරුදැයි වැඩසටහන අගයමින් එම ප‍්‍රඥාවන්ත දේශපාලනඥයා අතුරු විවරණයක් ද කර තිබිණි.මිනිසුන්ගේ සැබෑ ගුණ රුව බොරු ලේබල්වලින් සදාකාලිකව වසාලිය නොහැකි බව එදා දස හැවිරිදි මගේ දියණියගේ හැඬුම් බසටත් මෙදා පාර්ලිමේන්තුවේ දැවැන්තම ප‍්‍රඥාවන්තයාගේ අර්ථකතනයටත් ප‍්‍රතිචාර දක්වමින් මගේ සිත මටම කියයි.සුනිල් ලිලානන්ද පෙරේරා</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=af0808174</link>
    <topic>ඩොලර් වලට නොව රට වෙනුවෙන් මැතිවරණ නිරීක්‍ෂණය</topic>
    <author>සටහන – රමණී සුබසිංහ ඡායාරූප :- විමල් කරුණාතිලක</author>
    <content>මොරගහකන්දෙන් රජරටට පායන ‘අලුත් ඉරක්’මහීපාල ගැන අපි හිතා ගෙන හිටපු හැටි වැරදියිගම් පළාතට ගම් පළාතේම මිනිහෙක්ඩොලර් වලට නොව රට වෙනුවෙන් මැතිවරණ නිරීක්‍ෂණයසමූපකාර ව්‍යාපාරයේ පුරෝගාමියා සඳලංකාවේ වින්සන්ට් සුබසිංහචීනයට එරෙහිව විරෝධතා දැක්වූවන් පරාජිතයන් ලෙස ඉතිහාසයට එක් වනු ඇතජාතික මැතිවරණ නිරීක්‍ෂණ මධ්‍යස්ථානයේ මාධ්‍ය ප‍්‍රකාශක නීතිඥ සාගර කාරියවසම්මැතිවරණයක් පවතින කාල සීමාවේ දී ශී‍්‍ර ලංකාව මානව හිමිකම් කඩන රටක් ලෙස, අසාර්ථක රාජ්‍යයක් ලෙස හඳුන්වා දීමට විවිධ බාහිර බලවේග, කණ්ඩායම් උත්සාහ දරති. එය රටේ ප‍්‍රතිරූපයට විශාල හානියකි.උතුරුමැද හා සබරගමුව පළාත් සභා මැතිවරණය, ඉලක්ක කර ගනිමින් ජාතික මැතිවරණ නිරීක්‍ෂණ මධ්‍යස්ථානය ආරම්භ කෙළේ එවන් බලවේග පරදවමින් මේ රටේ ප‍්‍රජාතන්ත‍්‍රවාදය හා සමානාත්මතාවය ආරක්‍ෂා කිරීමත්, ජනතාවට අපක්‍ෂපාතීව තොරතුරු ලබාදීමත් අරමුණු කොට ගෙනය.කුඩා කණ්ඩායමක් ලෙස මෙතෙක් කලක් කි‍්‍රයාත්මක වෙමින් කළ නිරීක්‍ෂණවලදී විවිධ මැතිවරණ නිරීක්‍ෂණ කණ්ඩායම් ඉදිරිපත් කරන තොරතුරු සියයට සියයක්ම නිවැරැදි ඒවා නොවන බවද අපට අවබෝධ විය.ඒ අනුව නීතිඥයන්, ඉංජිනේරුවන්, වෛද්‍යවරුන්, විශ්වවිද්‍යාල ආචාර්යවරුන් ආදී වෘත්තිකයන් ලෙස අපේ රට වෙනුවෙන්, රටේ අනාගතය වෙනුවෙන් අපට යමක් කළ හැකියි යන බලාපොරොත්තුව කි‍්‍රයාවට නංවමින් මෙම ජාතික මැතිවරණ නිරීක්‍ෂණ මධ්‍යස්ථානය කි‍්‍රයාත්මකය.මේ රට වෙනුවෙන්, රටේ නම වෙනුවෙන් පෙනී සිටීම අප ගේ අරමුණය. කිසිදු අවස්ථාවක මුදල් හෝ වෙනත් ලාබ මත අපේ රටේ ප‍්‍රතිරූපය වෙනස් කිරීමට ඉඩදිය නොහැකිය.පසුගිය වකවානුවේ මේ රටේ මානව අයිතිවාසිකම් ඩොලර්වලට විකිණී ගියේය. ඒ රටේ කීර්ති නාමය ද සමඟිනි.ජාතික මැතිවරණ නිරීක්‍ෂණ කණ්ඩායමක් ලෙස අප කිසිදු විටෙක දේශපාලන පක්‍ෂයකට හෝ කණ්ඩායමකට සුදු හුණු ගෑම ප‍්‍රතික්ෂේප කරමු. යම් හෙයකින් රජය වැරැදි කරනවා නම් අප රජය ද ආරක්‍ෂා නොකරමු.උතුරුමැද හා සබරගමුව පළාත් සභා ඡන්දය වෙනුවෙන් කටයුතු කැරෙන මේ අවස්ථාවේ සෑම මැතිවරණ කොට්ඨාසයකින්ම නිවැරැදි තොරතුරු ලබා ගැනීමට ජාතික මැතිවරණ නිරීක්‍ෂණ මධ්‍යස්ථානය කටයුතු කොට ඇත.ඒ අනුව මැතිවරණ කොට්ඨාසයකට එක් නීතිඥවරයෙක් සහ සම්බන්ධීකරණ නිලධාරීන් දෙදෙනෙක් පත් කර තිබේ. විවිධ අංශවල වෘත්තිකයන් සිටින නිසා ඒ ඒ ප‍්‍රදේශ වල තොරතුරු කඩිනමින් ලබාගත හැකි වීම ද සුවිශේෂී ය. මේ සියල්ලට අමතරව නිරීක්‍ෂණ චාරිකා ද සිදු කෙරේ.උතුරුමැද පළාතේ ත‍්‍රස්ත තර්ජන වලට ගොදුරු වූ ප‍්‍රදේශ වල තිස්හය දහසකට ආසන්න පිරිසකට කිසිදු ආකාරයක හැඳුනුම්පත් නොමැති බව වාර්තා ෂය. ඒ අනුව මැතිවරණ කොමසාරිස්වරයා හමු වී ඒ ජනතාවගේ ඡන්ද අයිතිය සුරක්‍ෂිත කර දීම පිළිබඳව කළ සාකච්ඡාවේ ප‍්‍රතිඵලයක් ලෙස ඒ සඳහා අවශ්‍ය පියවර ගෙන තිබීම ද සතුටට කරුණකි.උතුරුමැද හා සබරගමුව පළාත්වල මෙතෙක් කළ මැතිවරණ නිරීක්‍ෂණවල දී සියයකට ආසන්න ප‍්‍රමාණයක් සිදුවීම් වාර්තා වී ඇත. ඒවායින් සියයට අසුවක්ම ඉතාම සුළු සිදුවීම් ය.සියයට හතළිස් පහක් පමණම ඇත්තේ නිශ්චිත පුද්ගලයෙක් ඉලක්ක කර නොගත් පැමිණිලිය. ලද තොරතුරු අනුව සමහර දේශපාලන පක්‍ෂ කිසිම විශේෂ හේතුවක් නොමැතිව තම ඡන්ද දායකයන් වැඩි කර ගැනීමේ අරමුණින් පමණක් කළ පැමිණිලි ද වේ.මැතිවරණ කි‍්‍රයාදාමයකට යම් පමණ හෝ බලපෑමක් කළ හැකි සිදුවීම් වාර්තා වී ඇත්තේ සියයට විස්සක් පමණ ප‍්‍රතිශතයකි. මෙම සිදුවීම් පිළිබඳව කළ නිරීක්‍ෂණයන්ට අනුව පැහැදිලි වී ඇත්තේ මෙම කි‍්‍රයා අදාළ ප‍්‍රදේශවලට පරිබාහිර අය විසින් කළ ඒවා බවයි.උතුරු මැද පළාතේ සිදුවීම් රැසකට හිටපු හමුදා සාමාජිකයන් මූලික වී ඇති බව ද අනාවරණය වී ඇත. එය වඩාත් කි‍්‍රයාත්මක වන්නේ අනුරාධපුර දිස්ති‍්‍රක්කයේ ය.අනෙක් අතට මෙතෙක් වාර්තා වී ඇති සිදුවීම් වලින් සියයට පනහක් ම වාර්තා වන්නේ අනුරාධපුර දිස්ති‍්‍රක්කයෙනි. ඒ ද පරිබාහිර පුද්ගලයන් විසිනි.මැතිවරණ ආඥා පණතේ 69 වැනි වගන්තිය යටතේ නාම යෝජනා භාර දුන්නාට පසු පෙළපාලි යාමට කිසිදු පක්‍ෂයකට අයිතියක් නැත. එහෙත් මෙවර නාමයෝජනා දුන් මුල් අවස්ථාවේ දී එවන් කනගාටුදායක තත්ත්වයක් ඇතිවිය.එක් දේශපාලන පක්‍ෂයක් (ජනතා විමුක්ති පෙරමුණ) කිසිදු පැකිලීමකින් තොරව බරපතල ප‍්‍රචණ්ඩකාරී තත්ත්වයක් ඇති කළ ආකාරය ජනමාධ්‍යවලින් අපි දුටුවෙමු. මෙවැනි විශාල පිරිසක් මෙහෙය වූ මැතිවරණ නීති උල්ලංඝනය කළ පළමු වැනි අවස්ථාවද මෙයයි.දේශපාලන පක්‍ෂවලින් අප ඉල්ලා සිටින්නේ එවැනි කි‍්‍රයාවන්ට ඉඩ නොදී නිදහස් හා සාධාරණ මැතිවරණයකට දායක වන්නට හැකි සැමවිටම උත්සාහ ගන්නා ලෙසයි.සටහන – රමණී සුබසිංහ ඡායාරූප :- විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=af0808175</link>
    <topic>සමූපකාර ව්‍යාපාරයේ පුරෝගාමියා සඳලංකාවේ වින්සන්ට් සුබසිංහ</topic>
    <author>තුසිත් සාගර චන්ද්‍රසිංහ</author>
    <content>මොරගහකන්දෙන් රජරටට පායන ‘අලුත් ඉරක්’මහීපාල ගැන අපි හිතා ගෙන හිටපු හැටි වැරදියිගම් පළාතට ගම් පළාතේම මිනිහෙක්ඩොලර් වලට නොව රට වෙනුවෙන් මැතිවරණ නිරීක්‍ෂණයසමූපකාර ව්‍යාපාරයේ පුරෝගාමියා සඳලංකාවේ වින්සන්ට් සුබසිංහචීනයට එරෙහිව විරෝධතා දැක්වූවන් පරාජිතයන් ලෙස ඉතිහාසයට එක් වනු ඇතසඳලංකාවේ සමූපකාර ව්‍යාපාරයේ නිර්මාතෘ සහ ශී‍්‍ර ලංකාවේ සමූපකාර ව්‍යාපාරයේ පියා ලෙස සැලකෙන සඳලංකාවේ ශී‍්‍රධර වින්සන්ට් සුබසිංහ මහතා අසූව දශකයේ ආරම්භයේ සිට ඔහු මිය යන තෙක්ම මාධ්‍යවේදියකු ලෙස ඇසුරු කෙළෙමි.සමූපකාර ව්‍යාපාරය කෙරෙහි ඔහුගේ ඉමහත් කැපවීම හා ඇල්ම කෙනකු විස්මයට පත් කරවන සුලු ය. ගැමි ජනතාවගේ දුක් කම්කටොලු හොඳින් තේරුම්ගත් – එමෙන්ම ඒ දුකින් මුදා ඔවුන් සුඛිත මුදිත කරනු පිණිස පුරෝගාමී ව වෙහෙස ගත් එකම ප‍්‍රායෝගික නායකයා වින්සන්ට් සුබසිංහ මහතා යැ’යි පැවසීම වැරැදි නොවේ.සඳ ලංකාවේ සිටු පවුල් ක්‍ෂෙත‍්‍රයේ උපත ලැබූ වින්සන්ට් සුබසිංහ මහතා 1930 ගණන්වල ලෝක ආර්ථිකයේ ඇති වූ පරිහානිය ලංකාවේ ගැමි ජනතාවට බලපෑ අයුරු සියැසින් දුටුවේය.එදා සඳ ලංකාව හා තදාසන්න ප‍්‍රදේශවල පොල් ආදායම පහත වැටිණ. කුඩා පොල්වතු හිමියා පහළට ඇද වැටිණි.තම ප‍්‍රදේශවාසී ගැමියන් මුහුණ පෑ මෙම ශෝචනීය තත්ත්වය වෙනස් කිරීමට සමත් වැඩපිළිවෙළක අවශ්‍යතාව වින්සන්ට් සුබසිංහයන් තුළ තදින් ම මතු වී ආයේ ය.එහි දී ඔහු තෝරා ගත් වැඩ පිළිවෙළ වූයේ සමූපාකාර ක‍්‍රමයයි. පොල් නිපදවන්නන්ගේ සමූපකාර සමිතිය සඳ ලංකාවේදී ඇරැඹෙන්නේ ඒ අනුවය.ප‍්‍රදේශයේ වෙනත් වෙළෙඳුන් ගෙවන මිළට වැඩිමිලක් සමූපකාර සමිතිය මගින් ගෙවිය හැකි විය. මේ නිසා සමිතියේ සාමාජික සංඛ්‍යාව ක‍්‍රමයෙන් ඉහළ යන්නට විය.ක‍්‍රමානුකූලව පොල් මෝලක් සවි කළහොත් කපාපු පොල් නිපදවමින් සමූපකාර සාමාජිකයන්ටත් සේවකයින්ටත් මෙයට වඩා සේවයක් සහ ලාභයක් අත්කර දිය හැකි බව සුබසිංහයිනට වැටහිණ. රජයෙන් ණය මුදලක් ලබාගෙන සමූපකාර ව්‍යාපාරයට අනුබද්ධ ව පොල් මෝලක් තැනවීය.ඉඩම් අක්කර 22 ක් මිලයට ගත් සමූපකාර සමිතිය මහා පරිමාණ කොහු නිෂ්පාදන වැඩ පිළිවෙළක් ද ආරම්භ කෙළේය.මේ වන විට ප‍්‍රදේශයේ දුප්පත් දරු - දැරියන්ට විද්‍යාව හා ඉංගී‍්‍රසි භාෂාව ඇතුළු හොඳ අධ්‍යාපනයක් නොමැතිකම ප‍්‍රදේශයේ දියුණුවට ප‍්‍රධාන බාධකයක් බව වින්සන්ට් සුබසිංහ මහතා අවබෝධ කරගෙන සිටියේය.සිය පියාගෙන් ඉඩම් කෑල්ලක් ඉල්ලා ගත් හෙතෙම “සඳලංකා මහා විද්‍යාලය” ආරම්භ කෙළේය.අනතුරුව එවක අධ්‍යාපන ඇමැති සී.ඩබ්.ඩබ්. කන්නන්ගර මහතා හමු වී අනුමැතිය ද රැගෙන විධිමත් පහසුකම් සහිතව විද්‍යාලය ආරම්භ කෙළේය.1942 දී පාරිභෝගික සේවා අංශයක්ද සමූපකාරය මගින් ඔහු විවෘත කෙළේය. සමිති බල ප‍්‍රදේශයේ සඳලංකා සමූපකාර සමිතියේ ප‍්‍රාදේශික පිහිටුවමින් හෙතෙම සමූපකාර ව්‍යාපාරයේ විප්ලවයක් සිදු කෙළේය.සුබසිංහ මහතා කාන්තාවන්ගේ සමූපකාර පේෂකර්මාන්ත සමිතියක් ආරම්භ කෙළේය. පහසු ගෙවීමේ ක‍්‍රමයට එම කාන්තාවන්ට රෙදිවියන අත්යන්ත‍්‍ර ද සපයා දුන්නේ ය. ප‍්‍රදේශය පුරා දේශීය රෙදිපිළිවලට නිසි තැනක් ලැබිණ.පොල් නිෂ්පාදන අංශය, පාරිභෝගික අංශය, පේෂකර්ම අංශය , ලී පට්ටල් වැඩ, මුද්‍රණ අංශය , තොග හා සිල්ලර බෙදා හැරීමේ අංශය , සමූපකාර ප‍්‍රාදේශික , ආදියෙන් සමන්විත සඳලංකාවේ සමූපකාරය වින්සන්ට් සුබසිංහ නම් වූ සිය පුරෝගාමී නායකයාගේ විස්මිත කළමනාකරණ ශෛලියේ පහස ලබමින් සංවර්ධන කරා ම පිය නැගීය.තම ප‍්‍රදේශවාසීන් ලෙඩකට දුකකට බෙහෙතක් ලබා ගැනීමට බොහෝ දුර බැහැර යා යුතුබව දුටු සුබසිංහ මහතා සඳලංකා සමූපකාර ව්‍යාපාරය මගින් අංග සම්පූර්ණ රෝහලක් සඳලංකාවේ ඉදි කර වූයේය.වෛද්‍යවරුන් සඳහා වෛද්‍ය නිවාස ද තැනවීය. එසේම ඉන්දියාවෙන් වෛද්‍යවරුන් ගෙන්වා වෛද්‍ය හිඟයට පිළියම් යෙදීය.රෝගීන්ට නේවාසිකාරව ප‍්‍රතිකාර ලබා ගැනීමට ද ඉඩ සලසා දුන් හෙතෙම සඳලංකාවාසී ජනතාවට පරිපූර්ණ සෞඛ්‍ය වෛද්‍ය සේවාවක් කි‍්‍රයාත්මක කළේය.ඒ අනුව සියලු පහසුකම්වලින් සමන්විත සඳලංකාවේ සමූපකාර සිනමා ශාලාව බිහි කරවිය. ඉන්ධන පිරවුම් හලක්ද සමූපකාරය මගින් ආරම්භ කැරිණි.කුදු – මහත් පාරිභෝගික අවශ්‍යතා පිරිමසින ලෙස විවිධ සේවා සඳලංකා සමූපකාරය මගින් ඔහු ලබා දී තිබේ. ඔහුගේ සිතිවිලි සහ චින්තනට ප‍්‍රායෝගිකයා උපයෝගීතාවාදී දාර්ශනික චින්තාවකින් හෙබියේ ය.කැප වී වැඩ කිරීම, අවංකභාවය සහ නිකළැල් චරිත සංවර්ධනය ද නිසා සඳ ලංකාවේ යෝධ මහා සමූපකාරය ලෙසින් හැදී වැඩී ආ සමූපකාරය ව්‍යායාමයට නායකත්වය දුන් සුබසිංහ මහතාට 1956 දී රජය සමූපකාර තොග වෙළෙඳ ආයතනයේ (ස.තො.ස) සභාපති තනතුරට ආරාධනා කැරිණි.ආරාධනය පිළිගත් හෙතෙම සුබසිංහ දර්ශනය නොහොත් සමූපකාර පිළිවෙත කි‍්‍රයාත්මක කර කෙටිකලකින්ම සතොස ලාභ ලබන ආයතනයක් බවට එක් කෙළේය.වර්ෂ අවසානයේ ලාභ මුදලින් කොටසක් සේවකයින් අතර බෙදා දුන්නේ ය. මේ නිසා සේවකයින් එදා උනන්දුවෙන් – අවංකව වැඩ කළ බව සුබසිංහ මහතා අප සමග පැවසීය.1961 දී මහජන බැංකුවේ ආරම්භක සභාපති තනතුරට ආරාධනා කෙරිණ. ආරාධනය පිළිගත් හෙතෙම බැංකු සේවයේ අරමුණු පුළුල් කළේය. ගැමි ගොවිජනතාවට බැංකුවේ දොර විවෘත කර දුන්නේ ය.බැංකු ඉතිහාසයේ ප‍්‍රථම වතාවට සිංහලෙන් චෙක් පත් ලිවීම ආරම්භ කෙළේ සුබසිංහ සභාපතිතුමාගේ නියමයෙන් මහජන බැංකුවෙනි.ඔහු මේ තනතුරුවලට හිමි වැටුප සතයකුදු ලබා නොගත්තේ ය. ‘සේවය’ යනු වැටුපක් ලබා ගැනීමක් හෝ ආත්මාර්ථය ගොඩ නඟා ගැනීමක් නොවන බව ඔහු ඔප්පු කළේය.තෙවාර්ෂික මහජන බැංකු සභාපති වැටුප, සතොස සභාපති වැටුප, සංස්ථා සේවා දීමනා. මහජන බැංකුවේ සභාපතිව සිටිය දී බැංකු සැලැස්මක් සකස් කිරීම සඳහා ඉන්දියාවට ගිය ගමන් වියදම් ආදිය ද ලබා නොගත් මේ උදාර පුරුෂයා ‘සේවය’ යන වදනට අගෞරව වන කිසිවක් ම කිසිදාක නො කළ උතුම් ම ගණයේ ශ්‍රේෂ්ඨ පුරුෂයෙකි. මානව හිතවාදියෙකි.ගම්බද ජනතාව ආර්ථික ශක්තියෙන් උසස් කරනු රිසි තරුණ වින්සන්ට් සුබසිංහ, සිය ධනය වැය කර නිකවැරටිය තබ්බෝව , පුත්තලම වැනි ප‍්‍රදේශයන්හි විශාල සමූපකාර ජනපද ඇතිකර ප‍්‍රදේශයේ තරුණයන් ඒවායේ පදිංචි කරවා අනතුරුව සශී‍්‍රක වූ වගාබිම් එම පිරිස අතර සමසේ බෙදා දුන්නේය.සඳලංකාවෙන් ඇරැඹි සමූපකාර සේවය, අවසන චීන අගමැති චෞඵන්ලායි මහතා සමග සබඳතා පවත්වන සංස්කෘතික බැඳීමක් කරා සංවර්ධනය කළ සඳලංකාවේ ශී‍්‍රධර වින්සන්ට් සුබසිංහ රාළහාමි නම් වූ ඔහු සඳලංකාවට අන්තර්ජාතික කීර්තියක් අත් කර දුන්නේය.වින්සන්ට් සුබසිංහ මහතා වියෝ වී මෙම 24 වැනි දිනට වසර 23ක් සම්පූර්ණ වෙයි. සුබසිංහ මහතාගේ සසර පැතුම් සඵල වේවා!තුසිත් සාගර චන්ද්‍රසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=af0808176</link>
    <topic>චීනයට එරෙහිව විරෝධතා දැක්වූවන් පරාජිතයන් ලෙස ඉතිහාසයට එක් වනු ඇත</topic>
    <author/>
    <content>මොරගහකන්දෙන් රජරටට පායන ‘අලුත් ඉරක්’මහීපාල ගැන අපි හිතා ගෙන හිටපු හැටි වැරදියිගම් පළාතට ගම් පළාතේම මිනිහෙක්ඩොලර් වලට නොව රට වෙනුවෙන් මැතිවරණ නිරීක්‍ෂණයසමූපකාර ව්‍යාපාරයේ පුරෝගාමියා සඳලංකාවේ වින්සන්ට් සුබසිංහචීනයට එරෙහිව විරෝධතා දැක්වූවන් පරාජිතයන් ලෙස ඉතිහාසයට එක් වනු ඇතශී‍්‍ර ලංකාවේ චීන තානාපති යේ ඩාබෝමෙවර ඔලිම්පික් උළෙලේ සැබෑ පරාජිතයන් වන්නේ එය කඩාකප්පල් කිරීමේ අරමුණෙන් විරෝධතා සංවිධානය කළ පිරිස් බව මෙරට චීන තානාපති යේ ඩාබෝ පවසයි. ටිබෙට් ප‍්‍රශ්නයක් මුල් කර ගෙන ඇති වූ විරෝධතාවල සැබෑ අරමුණ වූයේ ඔලිම්පික් උළෙල කඩාකප්පල් කිරීමය. එහෙත් මෙතෙක් ඉතිහාසයේ නොවූ විරූ අන්දමේ සාර්ථක ඔලිම්පික් උළෙලක් පැවැත්වීමට චීන ආණ්ඩුවත්, ජනතාවටත් හැකිවූ බව ඔලිම්පික් ඉතිහාසයේ සටහන් වනු නියතය. මේ නිසා මෙවර ඔලිම්පික් උළෙලේ සැබෑ පරාජිතයන් වනු ඇත්තේ අන්තවාදී අරමුණකින් චීනයට එරෙහිව විරෝධතා දැක්වූවන් ය. මේ චීන තානාපතිවරයා දැක්වූ අදහස්ය.ආසියාවේ බලවතා වන මහජන චීන සමූහාණ්ඩුව ශී‍්‍ර ලංකාව වැනි කුඩා රටක් සිය මිත‍්‍ර දේශයක් ලෙස සැලකීමට ඇති විශේෂ හේතු මොනවාද?අන්තර් ජාතික සබඳතා පැත්තෙන් චීන රජය ලොකු, කුඩා, දුප්පත්, පොහොසත්, බලවත්, ශක්තිමත් සියලු රාජ්‍යයන් එකම ජාත්‍යන්තර ප‍්‍රජාවක සාමාජිකයන් ලෙස සැලකීමට අන්තර්ජාතික සබඳතා සඳහා දොරටු විවර කර තිබෙනවා.සාමය සහ සෞභාග්‍ය අඛණ්ඩව පවතින සහජීවනයෙන් යුත් ලෝකයක් ගොඩ නැඟීමට චීනය සිය දායකත්වය කැපවීමෙන් ලබා දෙනවා. චීනය සහ ශී‍්‍ර ලංකාව මිත‍්‍ර රාජ්‍යයන් බව දැනටමත් ඔප්පු කොට හමාරයි.ජාතික ස්වාධිපත්‍ය, කලාපීය ඒකාග‍්‍රතාව වැනි කරුණුවලදී අප දෙරට එකිනෙකාට ඉතා යහපත් අයුරින් උදව් උපකාර වී තිබෙනවා.විශේෂයෙන් ම තායිවානය සහ ටිබෙටය සම්බන්ධ කරුණුවලදී එකම චීනය යන ප‍්‍රතිපත්තිය මත පිහිටා කටයුතු කිරීමට හැකිවීම සම්බන්ධයෙන් ශී‍්‍ර ලංකා රජයට චීනයේ ප‍්‍රශංසාව හිමි වෙනවා.ඉතා දුෂ්කර අවස්ථාවන්හිදී අප දෙරට එකමුතුව කටයුතු කර තිබෙනවා. 2004 ශී‍්‍ර ලංකාව සුනාමි ඛේදවාචකයෙන් විපතට පත් මොහොතේ චීන රජය, ඉතා ඉක්මණින් විපතට පත් වූවන් බේරා ගැනීමේ මානුෂීය සහාය ලබා දුන්නා.අත්‍යවශ්‍ය භාණ්ඩ මෙන් ම වෛද්‍ය කණ්ඩායම් ද ශී‍්‍ර ලංකාවට පිටත් කර හැරියා. චීන සහාය මත ප‍්‍රතිසංස්කරණ හා පුනරුත්ථාපන ව්‍යාපෘති රැසක් දියත් කළා.ඒ වගේ ම 2008 මැයි මාසයේ දී චීනය එහි සිදු වූ ඉතා දරුණු භූමි කම්පාවෙන් විපතට පත් මොහොතේ ශී‍්‍ර ලංකා රජය ද පෙරළා අපට සහාය ලබා දුන්නා.දිගු කාලයක් තිස්සේ මෙසේ චීන ශී‍්‍ර ලංකා සබඳතා ශක්තිමත්ව නැගී සිටිනවා. සාමකාමී සහජීවනය සම්බන්ධයෙන් වන පස් වැදෑරුම් මූලධර්මයන්හි පිහිටා කටයුතු කරන ජාත්‍යන්තර රාජ්‍යයන් සම්බන්ධයෙන් මෙය කදිම ආදර්ශයක්.චීන රජය සහ එහි පුරවැසියන් ශී‍්‍ර ලංකා රජය සහ එහි පුරවැසියන් සම්බන්ධයෙන් පවතින මිතුදම සුරක්ෂිත කොට සිටිනවා. කිසිදා නොමියෙන මිත‍්‍රත්වයක් උදෙසා අන්‍යොන්‍ය සහයෙන් යුක්තව තවදුරටත් ශී‍්‍ර ලංකාව සමග සහයෝගයෙන්, එක්සිත්ව අප කටයුතු කරනවා.චීනය හා ශී‍්‍ර ලංකාව පසුගිය වසරේ 50 වසරක රාජ්‍ය තාන්ති‍්‍රක සබඳතා සැමරුවා. මේ වන විට එම සබඳතාවන්ගේ තත්ත්වය කෙසේ ද?යේ ඩාබෝ මහතා මෙරට තානාපතිවරයා වශයෙන් ජනාධිපති මහින්ද රාජපක්ෂ මහතා වෙත අක්ත පත‍්‍ර භාරදෙමින්චීනය සහ ශී‍්‍ර ලංකාව වසර දෙදහසකට පැරැණි ආයතනයකට හිමිකම් කියන ආගමික, සංස්කෘතික මෙන් ම වෙළෙඳ කටයුතු සම්බන්ධයෙන් ද අනර්ඝ සබඳතා සහිත රාජ්‍යයන් දෙකක්.1957 වසරේ දී මෙම රාජ්‍ය තාන්ති‍්‍රක සබඳතා නිල වශයෙන් ස්ථාපනය වීමත් සමග මිත‍්‍ර සබඳකම්වල නව පරිච්ඡේදයක් ආරම්භ වුණා. මෙම රාජ්‍ය තාන්ති‍්‍රක සබඳතා පිහිටුවීමේ ස්වර්ණ ජයන්තිය පසුගිය වසරේ අප විසින් සමරනු ලැබුවා.ජනාධිපති මහින්ද රාජපක්ෂ මැතිතුමන්ගේ චීන සංචාරය සමඟ මෙය ඉතා සාර්ථක මෙන් ම කැපී පෙනුණු අවස්ථාවක් බවට පත් වුණා.චීන ශී‍්‍ර ලංකා සබඳතා ඉතා ශක්තිමත්, අඛණ්ඩ සහ ස්ථිර ආකාරයන්ගෙන් වර්ධනය වී තිබෙනවා. නිරන්තර රාජ්‍ය තාන්ති‍්‍රක මුණ ගැසීම් හේතුවෙන් දේශපාලනික අන්‍යොන්‍ය විශ්වාසය තවදුරටත් පුළුල් ලෙස තහවුරු කර ගැනීමට අපට හැකි වී තිබෙනවා.මෙම වසරේදී ජනාධිපති මහින්ද රාජපක්ෂ මැතිතුමන් වාර්ෂික ආසියානු (බාවෝ) සමුළුවට සහභාගි වීම සඳහා නැවතත් චීනයට සම්ප‍්‍රාප්ත වුණා.මෙහිදී චීන ජනාධිපති හූ ජින්තාවෝ සමඟ කෙරුණු සාකච්ඡාවලදී ඉතා වැදගත් කරුණු රැසක් සම්බන්ධයෙන් එකඟතාවට පැමිණෙන්නට හැකි වුණා.වෙළෙඳ සහ ආර්ථික කටයුතු සම්බන්ධයෙන් අන්‍යොන්‍ය සහාය දෙරට අතර පුළුල් ලෙස වර්ධනය වී තිබෙනවා. චීනය ශී‍්‍ර ලංකාවේ සිව් වැනි විශාලතම වාණිජපාර්ශවකරුවා .2007 වසරේ අපගේ සමස්ත වාණිජ ධාරිතාවය ඇමෙරිකානු ඩොලර් බිලියන 1.4 ක් වුණා. එය ඊට පෙර වසරට වඩා 23% ක වර්ධනයක්.මේ අතරම සංස්කෘතික, ආගමික, අධ්‍යාපනික සහ සමාජයීය සබඳතා පිළිබඳ හුවමාරු වැඩසටහන් ද අප විසින් අඛණ්ඩව හොඳ තත්ත්වයෙන් පවත්වා ගනිමින් තිබෙනවා. ඉදිරියේදී අපගේ සාමූහික සබඳතා පුළුල් ලෙස පියවරෙන් පියවර ශක්තිමත් වන බව අප දැඩි ලෙස විශ්වාස කරනවා.ඈත අතීතයේ සිට ශී‍්‍ර ලංකාවේ සංවර්ධනය සඳහා චීනය විශාල වශයෙන් දායක වී තිබෙනවා. මේ වන විට ශී‍්‍ර ලංකාවේ කි‍්‍රයාත්මකව පවතින එවැනි සංවර්ධන ව්‍යාපෘතී මොනවාද?ජාතික ආර්ථිකය සංවර්ධනය කිරීමට මෙන් ම ලාංකිකයන්ගේ ජීවන තත්ත්වය නඟා සිටුවීම සම්බන්ධයෙන් චීනය සැමවිටම ශී‍්‍ර ලංකාවට උදව්, උපකාර වී තිබෙනවා.පසුගිය දශක කිහිපය පුරාම චීනය සිය උපරිම ශක්ති ප‍්‍රමාණයෙන් ශී‍්‍ර ලංකාවේ සංවර්ධනයට අවශ්‍ය සහාය ලබාදී තිබෙනවා. ආර්ථික ප‍්‍රදානයන්, පොලී රහිත ණය සහ සහනදායි ණය ආධාර ද ඒ අතර වනවා.ඊට අමතරව ආර්ථික සංවර්ධනය සම්බන්ධයෙන් චීනය සතු අත්දැකීම් ශී‍්‍ර ලංකාව වෙත ද බෙදා දීමට කටයුතු කර තිබෙනවා. මෙහිදී තාක්ෂණික සහාය මෙන් ම මානව සම්පත් සංවර්ධන වැඩසටහන් ද චීනයෙන් ශී‍්‍ර ලංකාවට ලැබී තිබෙනවා.බණ්ඩාරනායක ජාත්‍යන්තර අනුස්මරණ සම්මන්ත‍්‍රණ ශාලාව ශ්‍රේෂ්ඨාධිකරණ සංකීර්ණය , මධ්‍යම තැපැල් හුවමාරුව , මංමාවත්, පාලම්, ධීවර වරාය මිත‍්‍රත්ව ගම්මාන වැනි සංවර්ධන වැඩකටයුතු ගණනාවක් ශී‍්‍ර ලංකාවේ දියත් වුණේ චීන රජයේ සහායෙන්. මේ අතර පසුගිය වසරේ චීන රජයේ සහායෙන් දියත් වුණු සුවිසල් ව්‍යාපෘතීන් දෙකක් වන පුත්තලමේ ගල් අඟුරු බලාගාර ව්‍යාපෘතිය සහ හම්බන්තොට වරාය සංවර්ධන ව්‍යාපෘතිය ද ශී‍්‍ර ලංකාව තුළ කි‍්‍රයාත්මකව පවතිනු දැකීම සතුටට කරුණක්.මේ වසරේදී චීන සහායෙන් සමාරම්භ කරන්නට යෙදුණු ජාතික ප‍්‍රසාංගික කලා මධ්‍යස්ථානය ද චීනයෙන් ශී‍්‍ර ලංකාවට ලැබුණු අනර්ඝ පරිත්‍යාගයක්. මෙහි ඉදිකිරීම් අවසන් වූ පසු එය චීන ශී‍්‍ර ලංකා මිත‍්‍රත්වය ගොඩනැඟීමේ සංකේතයක් වනු ඇති.මීට අමතරව චීනයෙන් මූල්‍යාධාර සැපයෙන නව ව්‍යාපෘති ගණනාවක් මේ වසරේ දී ශී‍්‍ර ලංකාවේ ආරම්භ කිරීමට නියමිතයි. බණ්ඩාරනායක අනුස්මරණ ජාත්‍යන්තර සම්මන්ත‍්‍රණ ශාලාවේ නවීකරණ කටයුතු සහ කොළඹ කටුනායක අධිවේගී මාර්ග ව්‍යාපෘතියේ කටයුතු ද මේ අතර වනවා.ශී‍්‍ර ලංකාවේ වසර 30 ක අධික කාලයක් පුරා යුද වාතාවරණයක් පවතිනවා. මේ තත්ත්වය පිළිබඳ චීනයේ ආකල්පය කුමක්ද?ශී‍්‍ර ලංකා ආර්ථික වර්ධනය , ජාතික එකමුතු බව මෙන් ම සමගි සම්පන්න බව පිළිබඳ චීනය මිත‍්‍ර පාර්ශ්වික අසල්වැසියෙක් ලෙස නිරන්තරයෙන් ම සුපරික්ෂාකාරී වනවා සේම එවැනි කරුණු සම්බන්ධයෙන් වන සංවර්ධන කි‍්‍රයාදාමයන් පිළිබඳ උත්සාහයන්ට ශී‍්‍ර ලංකා රජයට සහාය ද පළ කර සිටිනවා.ශී‍්‍ර ලංකාවට ඉතා ඉක්මණින් ජාතික සාමය සහ ස්ථාවරත්වය ගොඩනඟා ගත හැකි වන බව චීන රජයේ විශ්වාසයයි.මෙවර ඔලිම්පික් උළෙල සමඟ චීනයට එරෙහිව ලෝකයේ දැවැන්ත ප‍්‍රචාරක ව්‍යාපාරයක් දියත් කර තිබෙනවා. මෙය ඔබ දකින්නේ කෙසේදඔලිම්පික් තරග අවස්ථාවක්2008 බෙයිජිං ඔලිම්පික් කී‍්‍රඩා උළෙල “එක් ලොවක් . එක් සිහිනයක් “ යන තේමාව යටතේ අතිසාර්ථක කී‍්‍රඩා උළෙලක බව කියන්න පුළුවන්. 2008 බෙයිජිං ඔලිම්පික් උළෙල චීන ජාතිකයන්ට පමණක් සුවිශේෂී වූ අවස්ථාවක් පමණක් ම නොවේ.එය මුළු ලෝකයට ම එකසේ වැදගත් අති උත්කර්ෂවත් අවස්ථාවක්. මේ කී‍්‍රඩා උළෙල මගින් අන්‍යෝන්‍ය අවබෝධය , මිත‍්‍රත්වය මෙන් ම සහයෝගීතාව පිළිබඳ ව වඩා පුළුල් සංකල්පයක් ලෝකයට ලබාදීම චීනයේ අපේක්ෂාවයි.ශී‍්‍ර ලංකාව ඇතුළු අන්තර්ජාතික ප‍්‍රජාව බෙයිජිං ඔලිම්පික් උළෙලේ සාර්ථකත්වය පිළිබඳ චීනයට සහාය පළ කිරීම සහ සුබ පැතීම සම්බන්ධයෙන් අප ඉතා කෘතඥතාපූර්වක වනවා.මෙහදී ඇතැම් පාර්ශ්ව මේ සම්බන්ධයෙන් සිය අන්තගාමී භාවය පළ කිරීම ගැන කනගාටුයි. එහෙත් මෙහිදී මා එක් දෙයක් කිව යුතුයි.එනම්, සමස්ත ඔලිම්පික් ඉතිහාසයේ ම මූලධර්මයන්ට සහ හර පද්ධතියට මෙන් ම බහුතර ලෝක වාසීන්ගේ ද අභිප‍්‍රායන්ට විරුද්ධධව කි‍්‍රයා කිරීමේ හේතුවෙන් එවැනි විරෝධතා දක්වන සියලුදෙනා අවසානයේ දී පරාජිතයන් වනු ඇති බවයි.2008 මාර්තු මස 14 වන දින චීනයේ ටිබෙට් ප‍්‍රදේශයේ ප‍්‍රචණ්ඩකාරීතත්වයක් ඇති වුණා. එහිදී සුළු කැරලිකරුවන් පිරිසක් විසින් පහරදීම් , විනාශකිරීම් මෙන් ම ගිනි තැබීම් ද සිදු කෙරුණා. මෙය ඔබ විග‍්‍රහ කරන්නේ කෙසේ ද?රජයේ කාර්යාල වැනි 300 කට අධික ස්ථාන සංඛ්‍යාවක් ගිනිබත් කෙරුණා. එහිදී අවම වශයෙන් සාමාන්‍ය පුරවැසියන් 18 දෙනකු සහ එක් පොලිස් නිලධාරියෙක් ද මරණයට පත් වුණා.මේ අතර මෙම ප‍්‍රචණ්ඩකාරී තත්ත්වයෙන් සාමාන්‍ය වැසියන් 380 දෙනෙක් සහ පොලිස් නිලධාරීන් 241 දෙනෙක් තුවාල ලැබුවා. මෙම ප‍්‍රදේශයන්හි ව්‍යාපාර කටයුතු ඇණ හිටියා.වාසස්ථාන, කඩසාප්පු සහ වාහන ද පහරදීම්වලට ලක්වුණා. මෙහිදී සිදුවූ සෘජු දේපළ විනාශය ඇමෙරිකානු ඩොලර් මිලියන 35 කට ආසන්නයි. මෙය සමස්ත චීන ජනතාවගේ ම කෝපයට තුඩු දුන් කාරණයක්.ඒ අතර ම ටිබෙටයේ සියලු ජනවර්ගවලට අයත් ප‍්‍රජාව ද මෙය දැඩි ලෙස හෙළා දැක්කා. ඉන්පසු එළැඹි තෙමස තුළ යළිත් වතාවක් සාමකාමී පරිසරයක් ගොඩනැගෙන්නට පටන් ගත්තා.පාසල් යළි විවෘත කෙරුණු අතර ව්‍යාපාරික කටයුතු මෙන් ම ආගමික කටයුතු ද යථාවත් කෙරුණා.මෙම කලකෝලාහල ඉතා සංවිධානාත්මකව සිදුකළ බවට සාක්ෂි තිබෙනවා. ටිබෙටයේ පවතින ස්ථාවර බව කඩාකප්පල් කරමින් සාමාජික ව්‍යාකූල්තවයක් ඇති කරන්නටත් එමඟින් ජාතික සහජීවනයට දැඩි ලෙස බාධා පමුණුවා බෙයිජිං ඔලිම්පික් උලෙළ කඩාකප්පල් කිරීමයි ඔවුන්ට අවශ්‍ය වුණේ.මෙම කෝලාහල තුළින් නැවතත් දලයිලාමාගේ කල්ලියේ “සාමවාදී” සහ “අවිහිංසාවාදී” ප‍්‍රතිපත්තිවල යථා ස්වරූපය මෙන්ම බෙදුම්වාදී බවද ලෝකයට කියා පා තිබෙනවා.චීන රජය සැමවිට ම සෛ්වරීත්වය සහ කලාපීය ඒකාග‍්‍රතාව දැඩි ලෙස ආරක්ෂා කරමින් සිටිනවා. ඉතා ස්ථාවර ටිබෙට් දේශයක් ගොඩනඟමින් එහි සියලු ආකාරයේ ජන වර්ගයන්ට අයත් ජන ජීවිතය සහ ඔවුන්ගේ දේපළවල ආරක්ෂාව සුරක්ෂිත කරමින් ඔවුන් අභිවෘද්ධිය කරා රැගෙන යාම පිණිස චීනය දැඩිව කැපවී සිටිනවා.එහිදී චීනයේ භෞමික අඛණ්ඩතාව බිඳ දමනු වස් දියත් කෙරෙන කිසිදු ආකාරයක හෝ උත්සාහයයන්ට ටිබෙට් ජාතිකයන් ඇතුළු සියලු ජනවර්ගයන් විරුද්ධ වනු ඇති අතර එවැනි කූට උපක‍්‍රමයන් සැමවිටම පරාජයට ද පත්වෙනු ඇති.වයඹ දිග චීනයේ සිචුආන් ප‍්‍රදේශයේ පසුගිය මැයි මාසයේදී ඉතා දරුණු භූමිකම්පාවක් හට ගත්තා. මෙම භූමිකම්පාවෙන් විපතට පත් ප‍්‍රදේශවල තත්ත්වය සහ එහිදී විපතට පත්වූවන් වෙනුවෙන් චීන රජය ගෙන යන සහන වැඩපිළිවෙළ පිළිබඳ විස්තර කළොත්.2008 මැයි 12 වන දින චීනයේ වයඹ දිග සිචුආන් පළාතට සහ අවට ප‍්‍රදේශයන්ට මහත් විපත් ගෙන දුන් මෙම භූමිකම්පාව රික්ටර් මාපාංකයේ ඒකක 8.0 ක් ලෙස සටහන් වූ විශාල ඛේදවාචකයක්.මෙම භූමිකම්පාවෙන් වර්ග කිලෝමීටර 65,000 ක පමණ භූමි ප‍්‍රදේශයක් දරුණු ලෙස කම්පනයට පත්වුණා. එහිදී මිලියන 20 ක පමණ ජනතාවක් අනතුරට ලක්වූ අතර 70,000 කට අධික පිරිසක් මියගිය බවට ද ස්ථිර ලෙස වාර්තා වුණා.මෙම භූමිකම්පාවට චීන රජය ඉතා ඉක්මන් ප‍්‍රතිචාර දැක්වූවා. චීන ජනාධිපති හූ ජින්තාඕ, අගමැති වෙන් ජියාබෝ සහ අනෙකුත් රාජ්‍ය නායකයින් විපත සිදුවී ඉතා කෙටි වේලාවකින් වහාම එම පළාත් බලා පිටත් වුණා.හමුදාව, සන්නද්ධ පොලීසිය, ගිනි භටයින් වගේ ම වෛද්‍ය කාර්ය මණ්ඩල ද භූමිකම්පාවෙන් විපතට පත් ප‍්‍රදේශවලට ඉතා ඉක්මණින් ම පිටත්කර යැවුණා.පළමු අදියරේ සහන වැඩපිළිවෙළ යටතේ මූලිකත්වය දී කටයුතු කළේ විපතට පත් වූවන්ගේ ජීවිත බේරා ගැනීම සඳහා යි. ජූනි 26 වන දින වන විට සහන සේවකයන් විසින් අනතුරට පත් වූවන්ගෙන් මිලියන 1.47 ක පමණ පිරිසක් බේරා ගන්නටත් අනතුරට පත් ස්ථානවලින් ඉවත් කරන්නටත් පියවර ගෙන තිබුණා.තාවකාලික නිවාස ලක්ෂ 3 කට වඩා ස්ථාපනය කරන ලද අතර යටිතල පහසුකම් ප‍්‍රතිසංස්කරණ කටයුතු ඉතා කාර්යක්ෂම ලෙස දියත් කෙරුණා.රජයේ විපත් සහන අරමුදල මේ වන විට ඇමෙරිකානු ඩොලර් බිලියන 7.81 කට ආසන්නව තිබුණා. මෙම සහන වැඩකටයුතු හා ප‍්‍රතිසංස්කරණ කටයුතු පිළිබඳ වාර්තාවක් චීනයේ ජාතික මහජන කොංග‍්‍රසය මඟින් සම්මත කර ගැනුණා.මෙම සැලැසුමට අනුව මෙම වසරේ මධ්‍යම අයවැය ගැලපුම පශ්චාත් භූ කම්පන ව්‍යාපෘතියේ ප‍්‍රතිසංස්කරණ අරමුදල ස්ථාපනය කිරීම සඳහා යෙදවෙනු ඇති.මූලික ප‍්‍රතිසංස්කරණ කටයුතු තෙවසරකින් නිම කිරීමට නියමිතයි. භූ කම්පනයෙන් විපතට පත් ප‍්‍රදේශ තවදුරටත් සංවර්ධනය කිරීමට තවත් වසර 5 ක් ගත වනු ඇති.මෙම දරුණු භූමිකම්පාවෙන් අනතුරුව ශී‍්‍ර ලංකා අග‍්‍රාමාත්‍ය රත්නසිරි වික‍්‍රමනායක මැතිතුමන් ඇතුළු විදෙස් රාජ්‍ය නායකයින් ශෝකය සහ චීන රජය මඟින් විපතට පත් වූවන්ට සලසන සහන වැඩපිළිවෙළට සහාය පළ කරමින් පණිවුඩ ගණනාවක් එවා තිබුණා.ශී‍්‍ර ලංකාවේ ජනාධිපති රාජපක්ෂ මැතිතුමන්, විදේශ කටයුතු පිළිබඳ අමාත්‍ය බෝගොල්ලාගම මැතිතුමන් සහ අනෙකුත් අමාත්‍යවරුන් කොළඹ පිහිටි චීන තානාපති කාර්යාලයට පෞද්ගලිකවම පැමිණ ඒ වෙනුවෙන් තබා තිබූ ශෝක ප‍්‍රකාශ පොතේ අස්සන් තැබුවා.ශී‍්‍ර ලංකා රජයෙන් කූඩාරම්, වෛද්‍ය උපකරණ, ඇඟලුම් වැනි සහන භාණ්ඩ රැසක් ම රැගත් විශේෂ ගුවන් යානයක් චීනය වෙත පිටත්කර තිබුණා.චීනයේ ශී‍්‍ර ලංකා තානාපති කේ. අමුණුගම මහතා තවත් කූඩාරම් දහසක ප‍්‍රමාණයක් භූමිකම්පාවෙන් අනතුරට පත් වූවන්ට පරිත්‍යාග කළා.මේ සියලු දේ සඳහා චීන රජය සහ එහි ජනතාව වෙනුවෙන් මම ශී‍්‍ර ලංකා රජයටත්, එහි සයලු පුරවැසියන්ටත් මගේ හෘදයාංගම ස්තුතිය පුද කරන්න කැමැතියි.‘මහජන චීනය’ සඟරාවේ අලුත් කලාපයෙන් උපුටා ගැනිණි.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=as0808171</link>
    <topic>අපරාජිතයකු වූ පරාජිත මල්ලවපොර ශූරයා</topic>
    <author>ඉනෝකා සමරවික‍්‍රම ඡායාරූප – දුෂ්මන්ත මායාදුන්න</author>
    <content>අපරාජිතයකු වූ පරාජිත මල්ලවපොර ශූරයාඅපේ තනියට සිටි ලාලුනෙළුම් විලඔලිම්පික් කී‍්‍රඩා උලෙළ හා බැඳුණු සොඳුරු මතකයන් අපේ රටට නැතිවාම නොවෙයි. අද මෙන් පහසුකම් නොතිබූ කාලයේ ද අපේ රටෙන් ඔලිම්පික් උලෙළට සහභාගි වූ කී‍්‍රඩක කී‍්‍රඩිකාවෝ වූහ.ඒ 1964 අවුරුද්දයි. ජපානයේ තෝකියෝ නුවර පැවැත් වූ ඔලිම්පික් උලෙළට අපේ රටෙන් කී‍්‍රඩකයන් හයදෙනෙක් සහභාගි වූහ. ඒ අතර ඉලක්කයට වෙඩිතැබීම , මල්ලවපොර මැරතන් මීටර් 10,000 තිබුණා.මැරතන් ඉසව්වට සහභාගි වුණේ ආර්. කේ.ජී. කරුණානන්ද සහ තවත් අය මේ ඔලිම්පික් කී‍්‍රඩා උලෙළේ වූ විශේෂත්වය වුණේ කරුණානන්දගේ දිවීමයි. මෙයට පෙර හෝ පසුව ඔලිම්පික් උලෙළකදී එවැනි දෙයක් සිදු නොවී තිබීම විශේෂයි. මේ ගැන අසන්නට අද කරුණානන්ද ජීවතුන් අතර නැත. එහෙත් ඔහු හා ඔලිම්පික් උලෙළේදී එකම කාමරයේ සිටි සමීපතමයකු අපට හමු විය. ඔහු මල්ලව පොර ශූර අර්නස් ප‍්‍රනාන්දු ය. 1964 දී සිදු වූ ඒ අපූරුජපානයේදී කරුණානන්ද සමඟ පාසලක කී‍්‍රඩා තරගයක ප‍්‍රධාන ආරාධිත අමුත්තන් සේ සහභාගිවීසිදුවීම පිළිබඳව අපි ඔහුගෙන්ම අහමු.”අපි ඒ ගිය ඔලිම්පික් කී‍්‍රඩා උලෙළේදී අපි කාටවත් ජයක් ලබාගන්න බැරි වුණා. ඒත් කරුණානන්දට පුළුවන් වුණා. අපේ රටට කීර්තියක් ගෙන එන්නට. ඒක වුණේ මෙහෙමයි.කරුණානන්ද දිවීමේ තරගය ආරම්භ කළා. ඒ සමඟ සහභාගි වූ කී‍්‍රඩකයන් ඔවුන්ගේ ඉසව්ව සාර්ථකව අවසන් කළා. රන් , රිදී, ලෝකඩ, පදක්කම් සඳහා කී‍්‍රඩකයන් තෝරා ගැනුණා. ඔවුන් අපේ කී‍්‍රඩකයා පසු කරගෙන ගිහිල්ලා ජයග‍්‍රහණය ලැබුවත් අපේ කරුණානන්ද තනිවම පළමු වටය දුවනවා.අවසන් කළා . ඊට පසුව ඔහු දෙවැනි වටය දුවන්න පටන් ගත්තා.පෙ‍්‍ර්ක්‍ෂකයෝ ඔහුට පළමුවැනි වටය දුවද්දී ‘හූ’ කියන්න ගත්තා. දෙවැනි වටයෙදි එක එක විසුළු කළා. ඒත් කරුණානන්ද නෙමෙයි තමන්ගෙ ගමන අතරමඟ නතර කළේ.අපිට පිටි පස්සෙන් හිටපු ජපන් කාරයෝ අපේ කන් වලින් ඔලුවෙන් ඇද ඇද විහිළු කළා. “සිලෝන් මැන් නො ගුඩ් ‘ කිය කියා ඔවුන් අපට විහිළු කළා.අර්නස් යොවුන් වියේදී මල්ලවපොර තරගයක දී.අපත් සමඟ සිටි රවි ජයවර්ධන කිව්වා “” මේ මිනිහා මොකක්ද මේ කරන්නේ, පිස්සු කියලා හිතයි කියලා .” අපි මොනවා හිතුවත් පෙ‍්‍ර්ක්‍ෂකයන් මෙනවා කිව්වත් කරුණානන්ද තුන්වැනි වටයත් දුවන්න පටන් ගත්තා.ඒ ගමන පේ‍්‍රක්‍ෂකයෝත් ඔක්කෝම නිහඬ වුණා. ඔහු හතරවැනි වටය දුවන්න පටන් ගන්නකොට පේ‍්‍රක්‍ෂකාගාරයම නැගිටලා ඔල්වරසන් දෙන්න පටන් ගත්තා. ඔහු ඔහුගේ ඉසව්ව අවසන් කරනකොට එතැන හිටපු ජනමාධ්‍යවේදීන් කැමරා ඔසවාගෙන ඔහු ඉදිරියට දිව ගියා. කරුණානන්ද කිව්වේ මම ආවේ දිනන්නම නෙමෙයි.තරගයට සහභාගි වෙන්නයි. මං ඒ දෙය හොදින් ඉටු කළා කියලා.ඇත්තටම මට හිතෙන දෙයක් තමයි එදා කරුණානන්දට තිබූ ඒ ධෛර්ය අද වෙන අයට නෑ කියන එක.කරුණානන්ද අකාලයේ දියේ ගිලී මිය ගියේ ය. කරුණානන්ද ගැන තොරතුරු කියන අර්නස් ප‍්‍රනාන්දු මහතා ද විශේෂිත වන්නේය. ඒ එදා මෙදා තුර මල්ලවපොර ඉසව්ව සඳහා ඔලිම්පික් ගිය එකම කී‍්‍රඩකයා ඔහු වන බැවිනි. හතරදෙනකුගෙන් යුත් පවුලේ දෙවැනියාව උපන් අර්නස් බොහෝ කී‍්‍රඩා දක්‍ෂකම් පෑවේය.1938 දී උපන් ඔහු මූලික අධ්‍යාපනය ලැබුවේ බම්බලපිටිය සෙන් පීටර්ස් විද්‍යාලයෙනි.ඔහුගේ ජීවිතයේ නව ඉසව්වන් උදාවන්නේ දෙහිවල සෙන් මේරිස් විද්‍යාලයේ ඉගෙන ගන්නා සමයේදී ය.”මං මුල්කාලේ කි‍්‍රකට් කී‍්‍රඩා කලා. පාපන්දු කී‍්‍රඩා කලා.ඒත් 1950 දී විතර අපේ පාසලට බොනිෆස් සිල්වා කියලා ගුරුවරයකු ආවා. ඔහු මල්ලවපොර කී‍්‍රඩාව පිළිබඳව ඉගැන්නුවේ.මම ඒ සඳහා යොමු වුණා. ඒ නිසා මගේ අනිත් කී‍්‍රඩාවන් අත් හැරුණා. අපේ තාත්තා සිල්වෙස්ටර් ප‍්‍රනාන්දු , ඔහු ඉතාම කැමැත්තෙන් මට සහයෝගය දුන්නා.මගේ උපදේශක හැටියට දිගටම කටයුතු කළේ බොනිෆස් සිල්වා මහතා. මම ආසියානු තරගවලට සහභාගිවී තිබෙනවා.ඒත් මට පෙර හෝ පසුව අද වන තුරු මල්ලවපොර තරගයට ඔලිම්පික් එකට කවුරුවත් සහභාගි වී නෑ. ලංකාවේ මල්ලව පොර කී‍්‍රඩාව තිබුණත් ඔලිම්පික් යන මට්ටමට ඒ කී‍්‍රඩකයෝ හැදිලා නෑ.අර්නස්ට් බොහෝ තරගවලට සහභාගි වී ශූරතාවය දිනුවේය. විටෙක අනුශූරතාවය දිනුවේය. තවත් විටෙක හොඳම පරාජිතයා වෙනුවෙන් ඇගයීමට ලක්වූයේය.ඔහු වසර විසිපහකට ආසන්න කාලයක් කැලණිය විශ්වවිද්‍යාලයේ මල්ලවපොර උපදේශක වශයෙන් කටයුතු කළේය.අර්නස්ට් ප‍්‍රනාන්දු මහතාඑමෙන්ම මල්ලවපොර සංගමයේ භාණ්ඩාගාරික, උපදේශක , සභාපති ආදි වශයෙන් විටින් විට කටයුතු කළේය.මුල් කාලයේ රක්‍ෂණ ආයතනයේ සේවය කළ ඔහු අද රක්‍ෂණ භාරකාර අරමුදලේ උපදේශක වශයෙන් කටයුතු කරන්නේය.මම රස්සාවට ගිය කාලේ අපෙ තාත්තා අම්මිට කිව්වා මගේ පඩිය ගන්න එපා. ඒක එයාගේ විටමින් වර්ග කෑම වර්ග ගන්න තියාගන්න කියලා.තාත්තගෙන් මගෙ ගමනට විශාල සහයෝගයක් තිබුණා. මල්ලිලා දෙන්නත් මල්ලවපොර කී‍්‍රඩාවට සම්බන්ධයි.ඔහු චන්ද්‍රා ප‍්‍රනාන්දු සමඟ විවාහ ජීවිතයට එළැඹුණේය. ඇය ද රක්‍ෂණ සංස්ථාවේ රැකියාව කළාය.ඔවුන්ගේ කැදැල්ලේ නිවුන් දියණියන් දෙදෙනෙකි. ඔහු මේ ගෙවන්නේ ජීවිතයේ සැදෑසමයයි. එහෙත් ඔහු නීරෝගීය. කඩිසරය, කි‍්‍රයාශීලිය.මං හැමදාම උදේ 3.30 ට විතර අවදිවෙලා එස්.ද .එස් .ජයසිංහ කී‍්‍රඩාංගනයට යනවා. ඒ ගිහිල්ලා ව්‍යායාම එහෙම කරලා ගෙදරට එනවිට පහමාර විතර වෙනවා. ඊට පස්සේ සූදානම් වෙලා රැකියාවට යනවා. මම දන්නවා මං හොඳ නිරෝගියි කියලා. ඒ මගෙ ඇවතුම් පැවතුම් නිසා.මම කෑමෙන් පාවිච්චිය වෙනවා. මට දිඩවැඩියාව කොලොස්ටරෝල් පෙ‍්‍රෂර් මුකුත් නෑ. දැන් මගේ වයස අවුරුදු හැට නමයයි.විශ්ව විද්‍යාලයේ මල්ලවපොර පුහුණුකරු හැටියට හිටිය එකෙන් ඉවත් වුණේ ඇයි.”දැන් අපේ කාලේ ඉවරයි. එකක් තමයි අපි අලුත් අයට ඉඩදෙන්න ඕනෑ. අනිත් එක මං ඒ දරුවන්ව පුහුණු කරනවා නම් මං පිටියට බැහැලා තරග කරන්න ඕන. ඇත්තටම ගහගන්න ඕන. ඒත් මං ඒ අයට ජවය හුරු කරන්න ඕන. ඒත් දැන් අපේ ජවය අඩු වී ගෙන ගිහිල්ලා තියෙන්නේ. ඉතින් මං ඒ අයට පුහුණු කරනව නම් ඒ අයට කරන්නේ අසාධාරණයක්. එනිසයි ඉවත්වුණේ. මං තරුණකාලේ මේ කී‍්‍රඩාව වෙනුවෙන් බොහෝ කැපවීම් කළා.ඒ දවස්වල මං පුහුණු වීම් වලට ගිහිල්ලා ගෙදර ඇවිල්ලා කෑම කාලා වේලාසනින් නිදිය ගන්නවා. අමතර කිසිම දෙයකට සහභාගි වුණේ නෑ. බිව්වේ නෑ. ඒ කැපවීමත් එක්ක තමයි මම මේ ගමන ආවේ.ඔහු ලැබූ සහතිකපත් , කුසලාන බොහෝය. එදා මෙදාතුර අම්මාගෙන් තාත්තා ගෙන් පසුව ඔහුගේ කී‍්‍රඩා දිවියට දිරියක් වූයේ ඇයයි.ඇය අදටත් ඔහුට අමතක වන දේ සිහිපත් කරයි. ඔහු පිළිබඳව ඡායාරූප පුවත්පත් වල පල වූ තොරතුරු ආදිය අපට ගෙන හැර පෑවේය. ඒ ඔහුගේ පි‍්‍රය බිරිය චන්ද්‍රාය .අපි ඔලිම්පික් යන කාලේ ලංකාවට රූපවාහිනී ඇවිල්ලවත් නෑ. මං ජීවිතේ පළමුවැනි වතාවට රූපවාහිනියක් දැක්කේ ජපානයට ගිය වෙලාවේ.අපි තරගවල සහභාගි වීමට මෝටර් රථයේ යන ගමනේදී පැවැත්වෙන තරග පිළිබඳව මෝටර් රථයේ සවිකරලා තියෙන රූපවාහිනියෙන් බලමින් යනවා. අපේ රටේ අය තොරතුරු දැන ගත්තේ ගුවන්විදුලියෙන් හා පත්තරවලින් ආපිට හැරිලා බලනකොට මට මං ගැන ආඩම්බර හිතෙනවා. අර්නස්ට් මහතා එසේ පවසන්නේ තම කී‍්‍රඩා දිවිය පිළිබඳව තෘප්තියෙනි.ඔහු බොහෝ තරගවලට සහභාගි වී ජය ලැබුවේය. විටෙක ශූරයා විය. තවත් විටෙක හොඳම පරාජිතයා විය.ඔලිම්පික් කී‍්‍රඩා උලෙළට සහභාගිවී පරාජිත වූයේ ද ඔහු එදා මෙදාතුර ලංකා මල්ලවපොර ඉතිහාසයේ අපරාජිත නාමයක් දිනා සිටින්නේය.ඒ එදා මෙදාතුර මෙරටින් ඔලිම්පික් සඳහා මල්ලවපොර කී‍්‍රඩාව සඳහා ඔහුගෙන් පසුව හෝ ඔහුට පෙර කිසිදු කී‍්‍රඩකයකු සහභාගි නොවූ බැවිනි.ඉනෝකා සමරවික‍්‍රම ඡායාරූප – දුෂ්මන්ත මායාදුන්න    </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=as0808172</link>
    <topic>අපේ තනියට සිටි ලාලු</topic>
    <author>කේ.ජී.එච්. මුනිදාස</author>
    <content>අපරාජිතයකු වූ පරාජිත මල්ලවපොර ශූරයාඅපේ තනියට සිටි ලාලුනෙළුම් විලමා මුල් වරට ලාලු දුටුවේ ජාතික වනෝද්‍යාන පාලකවරයාගේ කාර්යාලයේ දී ය. ඒ අවස්ථාවේ ලාලු සිටියේ කාර්යාලය අසල කොටයක් මත එක් පාදයකට තදකර ගත් කොරළි මාළු පෙත්තකින් තීරු ඉරා කමිණි. වන සත්වාරක්‍ෂක ආඥා පනතින් ආරක්ෂා කරනු ලබන පක්ෂියකු ළඟ තබා ගැනීමේ වරදට අත්අඩංගුවට ගත් තැනැත්තෙකුගෙන් ලාලු වන සත්ව නිලධාරීන්ගේ භාරයට පත් වූයේ ඊට දින කීපයකට පෙරයි.පියා පත් දැඩි ව ඌට නිදහසේ පියැඹීමට අවස්ථාව උදා වන තෙක් ලාලු කාර්යාල භූමියේ රඳවා ගැනීමට උද්‍යාන පාලකවරයා තීරණය කළේය.ලාලු වූ කලී ළපැටි විය නොඉක්ම වූ වැව් රාජාලියෙකි.ගැමියන් විසින් එම ජලාශි‍්‍රත පක්ෂියා හැඳින්වීමට භාවිතා කරන ලද “ලූල් මාරා “ නාමයට අන්වරථ වන සේ ඌට ලාලු යන නම යොදා තිබිණි.ලාලු මට දෙවැනි වරට මුණ ගැසුණේ වලවේ ජාතික වනෝද්‍යානයට ගිය අවස්ථාවකයි.අප ගමන් ගත් ජීප් රථය වෙහෙරමංකඩ කඳවුරට ළඟා වීමට මොහොතකට පෙර ගඟ දියෙන් මල් කොරළියෙකු ගසා ගත් ලාලු, දුරට ඇසෙන තම නාද ගීතය පණ ගන්වමින් වේගයෙන් ගලා බස්නා ජල කඳට නැඹුරු වූ ගසක අත්තක් මත ගොදුර ගිල දමමින් සිටිනු අපට දැක ගත හැකි විය.ඈත රක්වාන කඳු මුදුන් අතර මළ හිරු බසිමින් තිබියදී කඳවුර වෙත ඉගිලී ආ ලාලු මිදුලේ ගසක අත්තක වාඩි වී හඬ නඟන්නට වීය.එහි සිටි කිසිවකුත් තමන් ගැන උනන්දුවක් නොගත් බව වටහා ගත් ලාලු එතැනින් ජීප් රථයේ වහල මතට ඉගිලී එහි සිට ගඟ දෙසින් එන අඩි පාර දෙසට නෙත් යොමා පසු වූයේය.සන්ධ්‍යාවේ මාළු බාමින් සිටි කඳවුරේ කාර්ය මණ්ඩලය ගඟ දෙස සිට ඉදිරියට එනු දුටු ඌ ආවේශ වූ කලක මෙන් මහ හඬ නඟා ඉගිලී ගොස් ඔවුන්ගේ දෙපා මුල වැටී ඔවුන් අත වූ මාළු කූූරියන් උදුරා ගැනීමට උත්සාහ කළේය.මෙදින වටින් -ගොඩින් ගොම්මන් වැටීගෙන එන යාමයේ වෙහෙරමංකඩ සිට ගඟෙන් එගොඩ සැතපුමක් පමණ ඈත කැලයේ ගල් තලාවක් මත අප අලි බලමින් සිටියදී අඩෙව් සහකාර යසපාල සිහින් හඩින් මට කී ලාලු පිළිබඳ කතාන්තරය මෙසේය:-වෙහෙරමංකඩට ගෙන ආ තැන් සිට ලාලු හැසිරුණේ කැලෑ සතකු මෙන් නොවේ. මෙහිදී භක්ති විඳීන්නට ලැබුණු නිදහස් ජීවිතයත් අවට සොඳුරු පරිසරයත් බෙහෙවින් අගය කළ බවක් ලාලු හැම විටම විදහා පෑවේය.වන දිවිය ගැන මනා අවබෝධයක් ඇති අඩෙව් සහකරුවන් ඇසුරෙහි ලාලු ඇති දැඩි වූයේ මිනිස් දරුවකු මෙණි.අසල ගසක වාඩියට නැමුණු අත්තක් හා වාඩියේ පොල් අතු වහළේ “ මුඳුන අතරින් එක් තැනක් දිනපතා රාති‍්‍ර කාලයේ ලැගීම සඳහා ඌ තෝරා ගත්තේය. ඇතැම් අවස්ථාවල ලාලු වාඩිය ඇතුළේ ද රාති‍්‍රය ගත කළේය.නියාමකයන් විසින් දිනපතා ගඟෙන් අල්ලා ගෙනෙනු ලබන කොරළි මාළු ලාලු දිනකට දෙවරක් ආහාරයට ගත්තේය. මේ අතර දවසේ අවශේෂ කාලය තුළ ගඟ දියට පැන තමාම එය සපයා ගත්තේය.අත්තක් මත සිට වේගයෙන් ගලන ගඟට පාත් වී ඉතා සූර අන්දමින් මාළුවෙකු නිය තුඩින් ඩැහැ ගෙන එය සුපුරුදු අතු දෙබලකට ගෙන ගොස් ගිල දැමීම ලාලුගේ පුරුද්දයි.මුලදී මසුන් ඇල්ලීම ලාලුට නුහුරු කලාවක් වූයේය. එහෙත් ඌ තනිවම ගඟ අද්දරට ගොස් වැඩි කල් නොයා ස්වොත්සාහයෙන් එහි නිපුණත්වයක් ලබා ගත්තේය.ගඟ මැද උඩට නෙරා ගිය කොටයක් හෝ ගල් තලාවකට වී ජලයේ පීනන මසුන් දෙස ලාලු පැය ගණන් එක දිගට බලාගෙන සිටියේය.අනතුරුව කඳවුරට ආ ඌ අත්තක සිට මිදුලේ වූ රබර් සෙරෙප්පු වෙත පාත් වී මසුන් ඩැහැ ගන්නාක් මෙන් ඒවා නිය තුඩින් උසුලා ගෙන යෑමට නිතර උත්සාහ දැරුවේය.දිනක් මාළු බෑමට ගඟට ගිය නියාමකයෝ හිස් අතින් ආපසු පැමිණ සිය නාන ඇඳුම් වේලෙන්නට මිදුලේ වනා තැබූහ. ගසකට වී මෙය බලා සිටි ලාලු ක්ෂණයකින් එහි පහත් වී ඉන් රතු පැහැති එක් යට ඇඳුමක් තම නිය අතර රඳවාගෙන අහසට ඉගිලී ගියේය. මඳ වේලාවකින් එහි සැරිසැරූ ලාලු උස් තුරු මුදුනක වසා නාන ඇඳුම සිහින් තීරුවලට ඉරා සුළගෙහි පා කර හැරියේය. ලාලු කිසි විටෙකත් ඝන කැලෑව පි‍්‍රය නොකල අතර ගඟෙහි සැතපුම් භාගයක පමණ කොටසක් සිය ‘දඩ බිම ‘ ලෙස තෝරා ගෙන තිබිණි.පැය ගණන් ලාලු දක්නට නොසිටියත් උගේ සිවුරුහන් ලෑම හැම මොහොතකම ගඟ දෙසින් ඇසුණේය. මේ අතර කිසිවකුත් උගේ හඬ අනුකරණය කර ශබ්දයක් කළහොත් ලාලු එක් වරටම එයට පිළිතුරු හඬ නැඟීය. එසේ නැති නම් අතුපතර සොළවා ගෙන පවනට බඳු වේගයෙන් කඳවුර වෙත ඉගිලී ආවේය.ගඟෙහි ලාලු හිමිකම් කී කොටසෙහි තනි මුහුදු රාජාලියකු ද සැරිසරණු ඇතැම් විට දක්නට ලැබිණි. එහෙත් බලවතාගේ රාජකාරිවලට හොට ගැසීමට ලාලු කිසි දිනක උත්සාහ නොකළේය.උදෑසන ලැග්මෙන් බිමට බසින ලාලු එතැන් සිට ආහාරයට යමක් ලැබෙන තෙක් කොඳුරමින් වාඩියේ හැමදෙනා පසු පසම ඇවිද්දේය.ඔවුන් මුළුතැන් ගෙයි උදය ආහාරය පිළියෙළ කරද්දී එහි ගිය ලාලු ඔවුන්ගේ ඇඳුම්වලින් ඇද්දේය.නැත්නම් ඔවුන්ගේ කකුල් හෙමින් හොටයෙන් කොනිස්සුවේය. නියාමකයින් හැන්දෑවේ දිය නා මාළු ද රැගෙන වාඩියට පෙරළා එන තෙක් ලාලු පසු වූයේ නොඉවසිල්ලෙණි.අලි බලා එදින අප ආපසු වාඩියට එන විට රෑ බෝවී තිබිණි. අඩි හතළිහක් පමණ උඩ අත්තක ලාලු ලැග සිටිනු විදුලි පන්දම් එළියෙන් අපි දුටු වෙමු. එතැනින් ඌ කළුවරේම වහලය උඩට පැන ගත්තේය.කඳවුරේ බූරු ඇඳක දිගා වී ගඟෙන් එගොඩ ඈත කැලයේ අලි රංචුවකගේ කෑ ගෑමට කන් දී සිටි මට නින්ද යන තුරුම වහලය මත සිටි ලාලුගේ කෙඳිරිලි හඬ ඇසුණේය.උදය පෙරවරු 6.30 ට අවදි වී මිදුලට ආ මට තම උදෑසන ආහාරය ඉල්ලා හඬමින් සිටින ලාලු දැක ගත හැකි විය. මම ලාලු දෑතින් අල්වා ඔසවා හිස ආදරයෙන් පිරිමදින්නට වූ විට පූස් පැටියෙකු මෙන් පුරු - පුරු ගාමින් ඌ එය ඉවසා සිටියේය.උදය තේ පානයෙන් පසුව තිඹොල්කැටිය බලා පිටත් වීමට අප ජීප් රථයට නගිද්දී ගඟ මැද ලී කොටයක වසා පහළ දියේ පීනන මාළුන් දෙස උනන්දුවෙන් බලා සිටින ලාලු අපට දුරට පෙනිණි.පසු වදන :- ඊට මාසයකට පමණ පසුව ලාලු වෙහෙරමංකඩ කඳවුරෙන් අතුරුදන් වූ බව අපට දැන ගන්නට ලැබිණි.උඩ වලව ජලාශයේ මසුන් අල්ලන්නකු ගෙන් මසුන් උදුරා ගැනීමට ගොස් ඌ අනතුරකට පත් වන්නට ඇති බව වනෝද්‍යාන කාර්ය මණ්ඩලයේ අදහස විය.කේ.ජී.එච්. මුනිදාස   </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=as0808173</link>
    <topic>නෙළුම් විල</topic>
    <author>කැප්පිටිවලාන, තෝරවල්පොළ මල්ලිකා වීරසූරිය මහත්මිය විසින් යොමුකරන ලද ලිපියක් ඇසුරිනි.</author>
    <content>අපරාජිතයකු වූ පරාජිත මල්ලවපොර ශූරයාඅපේ තනියට සිටි ලාලුනෙළුම් විලඒ දැන්වීම නොවිණි නම්...සවස හතරයි තිහට පමණ කොළඹ කොටුවෙන් මහනුවර බලා පිටත් වූ ශීඝ‍්‍රගාමී දුම්රියේ සෙනඟ පිරී සිටියහ.මම ද එහි හිරවී සිටියෙමි. අසුන් දෙකක් අතර මා සිටියේ තනි කකුලෙනි.තෙරපෙමින් මිරිකෙමින් සිටි අය අතර ගැබිණි කතක් ද වූවාය. ඇය ද රැකියාවක් කරන්නියක් බව පෙනිණි.හිඳ සිටි කිසිවෙක් ඇයට අසුනක් දුන්නේ නැත.දුම්රිය පැද්දෙමින් ඉදිරියට ඇදිණ. බලවත් අපහසුවෙන් සිටි ඈ හිඳ සිටි මගීන් දෙස බැලුවා ය.’මට වාඩිවෙන්න ඉඩ ටිකක් දෙනවද? මං හැමදාම එන්නෙ මෙතෙන්ට තමා. අර!’ ඇය දුම්රියේ වූ දැන්වීමක් කෙරෙහි අප අවධානය යොමු කළා ය.’ගැබිණි මවුවරුන් සඳහා’ එහි ලියැවී තිබිණ.අදාළ අසුනේ හිඳ සිටි තරුණියක් නැගිට්ටා ය.කැප්පිටිවලාන, තෝරවල්පොළ මල්ලිකා වීරසූරිය මහත්මිය විසින් යොමුකරන ලද ලිපියක් ඇසුරිනි.ඕදේවතාවියකිමෑක දී මට ගම්පහ ප‍්‍රදේශයේ පාසල් කිහිපයකට නිරන්තර ව යෑමට සිදු විය.මා එසේ ගියේ මා දියණිය උසස් පෙළ පන්තියට ඇතුළුවීම පිණිස යවන ලද අයැදුම්පත ලැබී ඇත්ද? ඒ සඳහා ඇය තෝරා ගනු ලැබ ඇද්ද යන කාරණා දැනගනු පිණිස ය.මේ කියන දිනයේ උදෑසන ද මම දියණිය කැටුව පාසලක ගේට්ටුව අබියස රැඳී සිටියෙමි. සවස දෙක වන තුරු රැඳී සිටින්නැයි අපට දන්වන ලද්දෙන් අපි ඒ අසල හෙවණකට වී රැඳී සිටියෙමු.එක්තරා මහත්මියක් අප අසලින් පාරේ යමින් සිටියා ය.ඒ අවස්ථාවේ ඇය එක්තරා සුළු අපහසුතාවකට මුහුණ දී සිටියා ය.ඇය මගෙන් පිහිට පැතුවා ය. මම එය ඉටු කර දුනිමි.’ඇයි ඔයාල මෙතන ඉන්නෙ?’ අවසානයේ ඇය ඇසුවා ය.අපි තත්ත්වය හෙළි කළෙමු. ඇය මා දියණිය සමඟ ද කතා කළා ය.සමහර විට අද ඔයාව මේ විද්‍යාලෙට තෝර ගෙන තියේවි. ප‍්‍රතිඵලවල හැටියට ඔයාව තෝර ගන්න ඕනෑ. එහෙම නැති වුණොත් හෙට ඔයා ඇවිත් මාව අධ්‍යාපන කාර්යාලෙදි හමුවෙන්න. මං වැඩකරන්නෙ එතන. මං උදව්වක් කරන්නං’ඇගේ වදන් අප සනසාලීය.ඇය සිය දුර ඇමතුම් අංකය ද ලියා දී යන්නට ගියා ය.ඈ බස නිවැරැදි විය. ඈ කී පරිදි ම මගේ දියණිය ඒ පාසලට තෝරා ගෙන තිබිණ. එහෙයින් පසුදා අපට ඇය හමුවීමේ අවශ්‍යතාවක් මතු වූයේ නැත.එහෙත් ඈ මා සිතින් බැහැර නොයයි. විටින් විට මට ඇය සිහිවෙයි. මා ඇයට කළේ සුළු උපකාරයකි. ඇය ඒ වෙනුවෙන් ලොකු උපකාරයක් කරන්නට සූදානම් වූවා ය.මහත්මියනි, ඔබ බඳු අය දේවතාවියන් ය. ඔබට යහපත සැලසේවා!අනන්‍යතාව සඟවා තබා ගැනීමට කැමැති අත්තනගල්ල ප‍්‍රදේශයේ මවක විසින් යොමුකරන ලද ලිපියක් ඇසුරිනි.’කළු මැණිකමගේ ...’ඉකුත් සතියේ නෙළුම්විලේ පළ වූ ‘කළු කෙල්ලේ නුඹ...’ කියැවූ පසු මේ ලිපිය ඉබේ ම ලියැවිණි.මා දියණිය තලෙළු ය. උසට සරිලන මහතින් යුතු ය. ඇය ගණකාධිකාරිනියකි. ඈ වෙනුවෙන් තැනෙන ලක්ෂ සියයක් පමණ වටිනා දෙමහල් නිවෙසෙහි වැඩ නිමවෙමින් පවතී.එහෙත් ඇගේ පැහැය මහත් හිසරදයක් ව පවතී. පුතුන් සිටිනා මවුවරුන් සිතන්නේ ‘පුතුන් රජුන්’ කියා ය. එහෙත් ඔවුන් අපේ දියණිවරුන් රැජිණියන් කියා සිතන්නේ නැත.ඈ ගැන පුවත්පත්හි මංගල යෝජනා තීරුවල කිහිප වතාවක් පළ කළ ද පලක් නොවිණ. දැන් මම කපුමහත්ම මහත්මීන් පසුපස අඹා යමින් සිටිමි.ඇය බලනු පිණිස මගේ ඇරියුමෙන් අප නිවෙසට එන්නන්ගෙන් ද අඩුවක් නැත. ඔවුහු මුල දී මෙසේ කියති.’දුවට දෙන්නෙ මොනවද? අපිට ගෙවල්-දොරවල් ඕනෑතරම් තියනවා. දෑවැද්දට සල්ලියි ඕනෑ’’ඔප්පුව දුවගෙ නමට ලියලද?’ඒ ප‍්‍රශ්න සියල්ලට ම අපි පිළිතුරු සොයා ඇත්තෙමු.සියල්ල අවසානයේ ඔවුහු මෙසේ කියති.’ඔයාගෙ දූ ලස්සන මදිනෙ’’අපේ පුතා හොයන්නෙ සුදු එක්කෙනෙක්’සියල්ල අවසානයේ අප කැරකී එන්නේ මුල සිටි තැනට ම ය.මේ සෙල්ලමේ නිමාවක් දකින්නේ කවදා ද?දුවේ, මට නුඹ මැණිකකි. ඔව්, කළු මැණිකකි.අනන්‍යතාව හෙළි කිරීමට අකැමැති මවක විසින් යොමු කරන ලද ලිපියක් ඇසුරිනි.දුන් දේසුවඳයිබසයේ සිටියේ මගීන් කිහිප දෙනෙකි. ඇතැමෙක් කිරා වැටෙමින් සිටියහ. මම නවකතාවක් කියවන්නට වීමි.කිසිවකු මා උරහිසට අත තැබූ සේ ය. මම වහා පිටුපස හැරුණෙමි. වියපත් කතකි.’ඇයි?’’වෙලාව කීයද?’මම වෙලාව කියා යළි නවකතාවට දෑස යොමු කළෙමි.බසය මඳ දුරක් යන්නට ඇත.ඇය යළි මා උරහිසට අත තැබුවා ය.’ඇයි?’’මහර හන්දිය පහු වුණාද?’’නැහැ. තව ඉස්සරහ.’ඇය සටකපට කතකැ’යි මට සිතිණි. මම අසුනේ කෙළවරට වීමි.මහර හන්දිය ළං විය. මම පිටුපස හැරී ඒ බව ඇයට කීමි.ඇය බැස්සේ නැත. කවුළුවෙන් පිටත බලාගෙන ඔහේ හිටියා ය.ටිකකින් ඈ මා ඇමැතුවාය.’නෝන, මට උදව්වක් කරන්ඩ’’මොන වගේ උදව්වක්ද?’’මට බේත් ගන්ඩ සල්ලි රුපියල් පනහක් දෙන්ඩ’ඇගේ උපක‍්‍රමය හරි ගියේය. ඈ සිය අරමුණ කරා එන්නට මා හා මිතුරු වන්නට ගත් තැත මහත් ය.ඈ කීවේ ඇත්තක් වුව ද බොරුවක් වුව ද මට කම් නැත. ඇගේ වියපත්කම ද දිළිඳු පෙනුම ද සැලකිල්ලට ගත් මම ඇයට මුදලක් දුනිමි.’දුන් දේ සුවඳයි’ මම සිතමි.කැලණියේ ධර්මාලෝක මාවතේ, නයනා දීප්ති ගුණරත්න මෙනෙවිය විසින් යොමු කරන ලද ලිපියක් ඇසුරිනි.මව් රට පිපිමලෙක සුවඳඑංගලන්තයේ වෙසෙන මා නැගණිය ගේ පුතු ගෙ විවාහ මංගල්‍යයට සහභාගි වනු පිණිස අපි ගියෙමු.තෙමසක පමණ කලක් එහි නැවතී සිටි අපි නැවත මව් රට බලා පිටත් ව ඒමට කිට්ටු දිනෙක තවත් ඥාති සොයුරියක ගේ නිවෙස සොයා ගියෙමු.ක්‍රොයිඩන් පළාතේ පිහිටි අප ඥාති සොයුරිය ගේ නිවෙසට කිට්ටු දුම්රියපළට අප ළඟා වන විට කළුවර වැටිණි.ඒ වන විට ප‍්‍රවේශපත් කවුළුව වසා තිබිණි. ස්වයංකී‍්‍රයව ප‍්‍රවේශ පත් ලබා ගත හැකි කවුළුවක් විවෘත ව තිබුණ ද එයින් අප යා යුතු පෙදෙසට සෘජුව ම ප‍්‍රවේශ පත‍්‍රයක් ලබාගත හැකි ද යන්න අපට ගැටලුවක් විය.ඊට යාබද ව තරුණයෙක් සිටියේ ය. ඉංගිරිසි බසින් ඔහු ඇමතූ මා සොයුරා අප මුහුණ දී සිටි ගැටලුවට විසැඳුමක් විමසී ය.’අංකල්ලා ලංකාවෙද?’ තරුණයා එකවර සිංහලෙන් ඇසුවේ ය. අපේ තරුණයකු හඳුනා ගත නොහැකි වීම ගැන අප තුළ ලජ්ජාවක් ඇති විය.අපි සතුටින් කතා බහ කළෙමු. තමන් වික්ටෝරියා දුම්රිය නැවතුමෙන් මාරු වී විම්බල්ඩන් පළාතට යන බව ඔහු කීවේය. අප ද වික්ටෝරියා නැවතුමෙන් මාරු වී පර්ලි බලා යන දුම්රියකට නැගිය යුතු විය. ප‍්‍රවේශ පත‍්‍ර ලබා ගත් අපි ඔහු සමඟ අදාළ දුම්රියට නැගුණෙමු.ඔහු නිරෝෂන් ය. ඔහු ගේ මව සිංහල ය. පියා දෙමළ ය. ඒ මාපිය යුවල බොහෝ කලක් එංගලන්තයේ ගුවන් තොටුපළක සේවාව කළහ.නිරෝෂන්ලා කලක් මහනුවර පදිංචි ව සිට ඇත. ඔහු උසස් පෙළ දක්වා උගෙන තිබුණේ කිංස්වුඩ්හි ය. පසු ව ඔහු සිය සොහොයුරා ද සමඟ මාපියන් වෙත ආවේ ය.’මට ලංකාව නිතර ම මතක් වෙනව. මං ආසයි එහෙ යන්ඩ. ඒත් මං තනියම යනවට අම්මයි තාත්තයි බයයි.’ නිරෝෂන් කීවේ ය.අඩ හෝරාවක් ගෙවිණි. අපි වික්ටෝරියා දුම්රිය නැවතුමට පැමිණියෙමු.මීට කලින් මෙහි පැමිණ තිබූ මගේ සොයුරාට ද සැමියාට ද ඊළඟට ගොඩ විය යුතු දුම්රිය ගැන දැනුමක් තිබිණි. එහෙත් නිරෝෂන් අපේ උදව්වට ඉදිරිපත් වූයේ ය.’ඉන්න අංකල් මං ගේට් එක බලාගෙන එන්නං.’ කියා ගෙන ඔහු ගියේය.දුම්රිය වේදිකාවල අංක රූපවාහිනි තිරයෙන් දැක්වෙයි. ඔහු ගියේ එය බලාගෙන ඒමටයි.වික්ටෝරියා දුම්රිය නැවතුම් පොළ විශාල වූවකි. කඩ සාප්පු පිරී තිබේ. සෙනග ද බොහෝ ය.නිරෝෂන් ආපසු ආවේ ය.’අංකල්ලා යන්න ඕනෑ අංක 13 ට ඔහු කීවේ ය.නිරෝෂන් සමුගත් මොහොත මට කිසි දා අමතක නොවෙයි.ඔහු දණ බිම ඔබා අප තිදෙනාට ම වැඳ සමු ගත්තේය.අපේ දෑස් තෙමී ගියේ ය.එංගලන්තය වැනි රටක දී ඉලන්දාරියකු ගෙන් මෙවැන්නක් අපේක්ෂා කළ නොහැකි ය. ඔහු ලංකාවේ හැදුණු වැඩුණු බොදු පරිසරය හා යහපත් මාපිය දෙපළ ගේ මග පෙන්වීම ඊට මග හෙළි කළා විය යුතුය.මා සොහොයුරා දුරකථන අංකය ඉල්ලූ විට නිරෝෂන් එහි නම ලියුවේ සිංහලෙනි.නිරෝෂන් හා අපි වෙන්වීමු.අවසානයේ අපි ඥාති සොයුරිය ගේ නිවෙසට ගියෙමු. ඔවුන් ගේ හිතවතුන් කිහිප දෙනෙක් ද එහි පැමිණ සිටියහ.අපි නිරෝෂන් ගේ හමුවීමත් ඔහු ගේ හැසිරීමත් ගැන ඔවුනට කීමු.’එයාගෙ ඔළුවෙ අමාරුවක් ඇති.’ එතැන සිටි තරුණයෙක් කීවේ ය.මගේ හිතට දැනුණේ මහත් දුකකි.’එහෙම කියන්ඩ එපා පුතා, එයා හොඳ ළමයෙක්.’ මා සොයුරා එසේ කියා නිහඬ වූයේ ය. දැනුදු අප හමු වූ විට නිරෝෂන් ගැන සිහිපත් කැරෙන්නේ නිරායාසයෙනි.නිරෝෂන් ඔබ අපට දිවි ඇති තෙක් විඳිය හැකි සුපසන් අත්දැකීමක් උරුම කර දුන්නෙහි ය.සීදුව, ලියනගෙමුල්ලේ නාලිනි අත්තනායක විශ‍්‍රාමික ගුරු මහත්මිය විසින් යොමු කරන ලද ලිපියක් ඇසුරිනි.දුවේ, මමනුඹ හැඳින්නෙමිබොරලැස්ගමුවේ තැපැල්හලට ගොස් ලිපියක් ලියුම් පෙට්ටියට ලා ආපසු එමින් සිටියෙමි.ඒ බොරලැස්ගමුව මහා විද්‍යාලයයේ පළමු ශ්‍රේණිය ඇරුණු වෙලාවයි.පාරවල් පාසල් දරුවන් ගෙන් ද ඔවුන් කැඳවා ගෙන යන ඥාතීන් ගෙන් ද වැසී තිබිණි.කුඩා සිසුවියෝ පිරිසක් මා අසලින් යමින් සිටියහ. ඉන් එක් දැරියක් තම මවගෙන් මිදී මවෙත පැමිණ මට දණ නමා වැන්දේය.එක් වරම වික්ෂිප්ත වූ මම එය යටපත් කර ගෙන ඇගේ හිස පිරි මැදීය.’මගේ පුංචි දූට බුදු සරණයි, දෙවි පිහිටයි.’ මට ඉබේම කියැවිණි.මා ඇය පෞද්ගලිකව හඳුනන්නේ නැත. ඇය ද මා පෞද්ගලික ව හඳුනන්නේ නැත.මෙබඳු යහ ගුණයෙන් පිරි දරුවන් අප රටට වාසනාව ගෙන දෙන බව හැට හැවිරිදි මම සිතමි.බොරලැස්ගමුවේ, එච්. එම්. ගර්ලි මහත්මිය විසින් යොමු කරන ලද ලිපියක් ඇසුරිනි.අරුංගල් ජෝඩුවසීතා බටපොළ දංකැටියේ වෙසෙන පස් දරු මවකි.සිය බාල දියණිය ගේ කන් විද අරුංගල් පළඳවා හැඩ බැලීමට ඈ කෙරෙහි වූයේ මහත් ආශාවකි.වැඩිමහලු දියණියන් ගේ පාසල් අවශ්‍යතා සඳහා අරපිරිමැස්මෙන් මුදල් වැය කළ ඇය මහන්සියෙන් එකතු කරගත් මුදලින් අරුංගල් ජෝඩුවක් මිල දී ගෙන නැකැත් දිනය එළඹෙන තුරු බලා සිටියේ නොඉවසිල්ලෙනි.අලුයම රෝහල් පෝලිමට එක් වූ ඇය අනුක‍්‍රමයෙන් වෛද්‍යවරිය වෙත ළං වූවා ය. පුදුමයකි. අරංගල් ජෝඩුව නැත. ඇගේ හද හඬා වැටෙන්නට වූයේය.සය මසක කාලය ගෙවී ගියේ ඉබි ගමනිනි. ඇය දැරිය කැටුව රෝහලට ගොස් වෛද්‍යවරිය හමුවූවාය.දැරිය ගේ කන් පෙති විද්ද වෛද්‍යවරිය මව විසින් දෙන ලද අරුංගල් ජෝඩුව කන් දෙපෙත්තේ පැළඳ වූවාය.’අනේ නෝන මහත්තය අපේ දූගෙ කන් විදින්න මාස හයක් පරක්කු වුණා.’’ඇයි?’’මීට මාස හයකට කලින් මං දූවත් අරගෙන මෙහාට ආව. බැලින්නම් අරුංගල් ජෝඩුව අතුරුදහන් වෙලා. ඉතිං මොනව කරන්න ද? .ආපහු ගියා . තව අරුංගල් ජෝඩුවක් ගන්න මාස හයක් බලාගෙන ඉන්න සිද්ධ වුණා. ‘වෛද්‍යවරියගේ මුහුණේ ඉරියව් වෙනස් විය. ඇය කල්පනාබරව සිය මේස ලාච්චුව හැර යමක් අතට ගෙන එය මවගේ අතේ තැබුවාය.සිලි සිලි කොළය දිග හැරිණි. මව ගේ දෑස මහත් විය. ’දෙයියනේ ! නැතිවෙච්ච අරුංගල් ජෝඩුව !?මේ ලිපිය ලියන ලද්දේ ගා/ බටපොළ පර්යන්ත රෝහලේ මාලා දොස්තර මහත්මියට කළ ගුණ සලකනු පිණිස ය. බටපොළ අලුත්වත්තේ, පේ‍්‍රමදාස මානවඩු , සාමාදාන විනිශ්චයකාර මහතා විසින් යොමු කරන ලද ලිපියක් ඇසුරිනි.වනන්තරේවන සපුමලඉතා දුෂ්කර පෙදෙසක හත්වන ශ්‍රේණියේ ඉගෙනුම ලබන ශිෂ්‍යාවක්මි.අප පියා පසුවන්නේ අසනීපයෙනි. මව අප ජීවත් කරවීමට ගෙවල්වල වැඩපළ කරයි.මට අයියලා දෙදෙනෙකි. මුදල් නැති නිසා ලොකු අයියා පාසල් නොයයි.අපට ගෙදරක් කියා ඇත්තේ එක කාමරයකි. අප සියල්ල කරගන්නේ මේ කාමර කෑල්ලේයි.මා පාඩම් කරන්නේ කුප්පි ලාම්පුවෙනි. අප නොකා සිටින වේල් ගණන වැඩි ය. මම ඉගෙනුමට ආශා කරමි. මට අවශ්‍යව ඇත්තේ හොඳින් ඉගෙන ගෙන මේ දුකින් මිදීමටයි. හැකි කෙනකු සිටිනවා නම්, අපට ගේ හදාගන්න, මේසයක්, පුටුවක් ගන්න පිහිට වෙන්න.හසලක ප‍්‍රදේශයේ ශිෂ්‍යාවක විසින් යොමුකරන ලද ලිපියක් ඇසුරිනි.ඇගේ යහපත තකා අනන්‍යතාව සඟවා තැබේ. ඇයට උදව් කිරීමට කැමති අයට ඇගේ ලිපිනය නෙළුම්විලෙන් ලබා ගත හැකිය. 0112429265 දුර ඇමතුමින් සිළුමිණ කර්තෘ මණ්ඩලයේ සේමාලි මහත්මිය අමතන්න.ගුණසිංහ හෙට්ටිආරච්චි නෙළුම් විල, සිළුමිණ, ලේක්හවුස්, කොළඹ    </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=av0808171</link>
    <topic>'සුළඟක් වී...'ජනපි‍්‍රය වූ</topic>
    <author>ජයමිණි</author>
    <content>'සුළඟක් වී...'ජනපි‍්‍රය වූ නතාෂා...මහ රැජනගෙන් පසු රජ කිරුළ චාල්ස්ට නොවේ විලියම්ට ?ලෙඩට අතවනන තරබාරුකමෙන් මිදෙන්නමහින්ද ගේ ආගිය කතාහොඳම රසිකයා ලෙස සම්මාන දිනූ ගාමාරඟපාද්දි චරිතෙ මිස වයස මට ප‍්‍රශ්නයක් නොවේආදරයේ මිහිර මැද ගලා ගිය සංගීත ජීවිතසරත්ගේ ‘සුමියුරු’ දෙහිවලදී“ඉතිං ඊට පස්සේ ” පුංචි තිරයට'අබා' හි රඟන මේ ගුම්බකබූතා කවුද ?කොහොමද තොරතුරු ?ලොකුම - හොඳමසල්මන් හමුවන්න දහදුක් විඳින දෙබිඩි සොයුරියෝඅමීර් ඛාන්ගේ ඥාති පුතෙක් බොලිවුඩ් තරු අතරට‘ඉතාලියෙ ඉන්න අපේ ළමයි සංගීතයට හරිම ආසයි’රීදී තිරය ජයගත් පුංචි වීරයෝ'ටීටර් ගී' සබයට ගෙනෙන ලයනල් ගුණතිලක"සුළඟක් වී මං එනවා දුර අහසේ ඇවිදින්නට අප්පච්චි කොහොමද? මං අල්ලන්නේ..."විශාරද එඩ්වඩ් ජයකොඩි මාමාත් එක්ක මේ ගීතය ගායනා කරන විට ඈ අවුරුදු 08 ක පුංචි දැරිවියක්.පුංචි කාලෙදීම ගායිකාවක ලෙස ඉදිරියට ඒමට භාග්‍ය උදාකරගත් ඈ නතාෂා පෙරේරා... අද 'රසඳුන' කවරය සරසන්නියද ඇයයි.නතාෂා රංගනයටත් දක්ෂයි. නාලක ස්වර්ණතිලක අධ්‍යක්ෂණය කළ 'දඟමල්ල හා අමුතු ඉස්කෝලේ' වේදිකා නාට්‍යයේදී 'ඒ හින්දම එලිසබෙත් වුණෙත් ඇය. දඟ වැඩ කරන ළමා චරිතයකින් දස්කම් පෑ ඇය එහිදී 2003 වසරේ රාජ්‍ය ළමා නාට්‍ය උළෙලේදී හොඳම ළමා නිළියට හිමි සම්මානයත් දිනාගනු ලැබුවා.මේ පුංචි කෙල්ල දැන්නම් ලොකු ළමයෙක්. ඈ කලාවට සංගීතයට ආදරය කළත් උසස් පෙළ විභාගයට පෙනී ඉන්නේ ජීව විද්‍යා අංශයෙන්. ලබන වසරේදියි නතාෂා සරසවි පිවිසුම් පෙළ විභාගයට පෙනී ඉන්නේ.ඒ වුණත් ඇය ලැබෙන හැම පුංචි විරාමයක්ම වෙන් කරන්නේ සංගීතය හදාරන්න.සිතාරය, ගිටාරය, ඕගන් වාදන පුහුණුවීම්වල නිරත වෙන්න. ඒ ඇරුණම පොත් කියවන එක ඇගේ විනෝදාංශය. කොහොම වුණත් ඇය පාසල් නිවාඩුවට විදේශගත වීමටයි බලාපෙරොත්තුව.මේ අතරතුර ඈ ඇගේ නවතම ගීත එකතුව එළිදක්වන්නත් සූදානම් වෙනවා.ජයමිණි   </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=av0808172</link>
    <topic>මහ රැජනගෙන් පසු රජ කිරුළ</topic>
    <author>ආතර් උස්මීයගේ</author>
    <content>'සුළඟක් වී...'ජනපි‍්‍රය වූ නතාෂා...මහ රැජනගෙන් පසු රජ කිරුළ චාල්ස්ට නොවේ විලියම්ට ?ලෙඩට අතවනන තරබාරුකමෙන් මිදෙන්නමහින්ද ගේ ආගිය කතාහොඳම රසිකයා ලෙස සම්මාන දිනූ ගාමාරඟපාද්දි චරිතෙ මිස වයස මට ප‍්‍රශ්නයක් නොවේආදරයේ මිහිර මැද ගලා ගිය සංගීත ජීවිතසරත්ගේ ‘සුමියුරු’ දෙහිවලදී“ඉතිං ඊට පස්සේ ” පුංචි තිරයට'අබා' හි රඟන මේ ගුම්බකබූතා කවුද ?කොහොමද තොරතුරු ?ලොකුම - හොඳමසල්මන් හමුවන්න දහදුක් විඳින දෙබිඩි සොයුරියෝඅමීර් ඛාන්ගේ ඥාති පුතෙක් බොලිවුඩ් තරු අතරට‘ඉතාලියෙ ඉන්න අපේ ළමයි සංගීතයට හරිම ආසයි’රීදී තිරය ජයගත් පුංචි වීරයෝ'ටීටර් ගී' සබයට ගෙනෙන ලයනල් ගුණතිලකඑළිසබත් මහ රැජනගෙන් පසු මහා බි‍්‍රතාන්‍යයේ රජකම හිමිවන්නේ චාල්ස් කුමරුටද එසේත් නැත්නම් විලියම් කුමරුට ද යන්න තවමත් විසඳී නැති ප‍්‍රශ්නයකි.රජ පෙළපතේ නෑකම, චාරිත‍්‍ර හා සම්ප‍්‍රදාය අනුව මීළඟට මහා බි‍්‍රතාන්‍යයේ රජකම හිමි විය යුත්තේ මහ රැජනගේ පුත් චාල්ස් කුමරුට ය. එහෙත් දැනට අසූ දෙහැවිරිදි වියේ පසුවන මහ රැජන තවමත් සිය පුත‍්‍රයාට රජකම බාර දීමට කැමැත්තක් දක්වන බව පෙනෙන්නට නැත.එයට හේතුව චාල්ස් කුමරුගේ විවාහයයි.ඔහු විවාහ වී සිටින කැමිලා රජ පෙළපතකට අයත් කාන්තාවක නොවේ.මේ ප‍්‍රශ්නය මුල් කරගෙන චාල්ස් කුමරුට රජකම නොදීමට තීරණය කර සිටින මහ රැජින, සිය පුත‍්‍රයාට දිය යුතු රජකම, සිය මුණුබුරාට නොහොත් විලියම් කුමරුට බාරදීමට මේ වන විටත් තීරණයක් ගෙන තිබෙන බව රජ ගෙදරින් ලැබෙන ආරංචි මාර්ග සඳහන් කරයි.සිය පියාට රජකම නොදෙන්නේ නම් අනාගතයේදී මහා බි‍්‍රතාන්‍යයේ රජ කිරුළ තමන් බාර ගැනීමට කැමැත්තෙන් සිටින බව විලියම් කුමරු කියා සිටියි.රජකම ලැබීමට අවශ්‍ය සියලුම සුදුසුකම් මේ වන විට විලියම් කුමරු ලබා තිබෙන බව ද ආරංචි මාර්ග සඳහන් කරයි.දැනට විසිපස් වන වියේ පසුවන විලියම් කුමරු උපාධි ලබා ගැනීමෙන් පසු විශ්ව විද්‍යාල ජීවිතයෙන් ද සමුගෙන සිටී.රටක රජෙකු වීම සඳහා අධ්‍යාපන සුදුසුකම් පමණක් නොසෑහේ. එය සඳහා තවත් සුදුසුකම් කීපයක්ම අනිවාර්යයෙන්ම අවශ්‍ය වෙයි.සෙබළෙකු ලෙස හමුදාවට බැඳී යුද පුහුණුවක් ලබා ගත යුතුය. විලියම් කුමරු සෙබළකු ලෙස හමුදාවට බැඳී මාස ගණනක පුහුණුවක් ලැබුවේය. ඒ ඔහු විශ්ව විද්‍යාලයේ දී උපාධියට සූදානම් වෙමින් සිටිද්දී ය.මෙම පුහුණුව ඔහු ලබා ගත්තේ සෑන්ඩ්හර්ස්ට් මිලිටරි කොලේජ් (Sandhurst Military College) නමැති යුද පුහුණු විද්‍යාලයෙනි.මේ පුහුණුව ලබා ගැනීම සඳහා විලියම් කුමරුට මාස දහ අටක කාලයක් නොවිඳිනා දුක් විඳීමට සිදු විය.සමහර විට අගල්වල ද, මඩවගුරුවල ද, කැලෑවල්වල ද, කඳු බඩගාමින් ද, බිම දිගේ ඇදෙමින් ද ඔහුට මෙම පුහුණුව ලබා ගැනීමට සිදු විය.හමුදා පුහුණුව අවසන් කිරීමෙන් පසු විලියම් කුමරු රාජකීය නාවික හමුදාවට බැඳී පුහුණුවක්ලැබුවේය.මේ පුහුණුව ලැබීම සඳහා ඔහුට මාස ගණනක් නැව් තුළ මහ මුහුදේ නොවිඳිනා දුක් විඳීමට සිදු විය. සමහර විට මුහුදට පවා පැනීමට සිදුවූ වාර අනන්තය.විලියම් කුමරු නාවික පුහුණුව ලබා ගන්නා ලද්දේ දකුණු ඩේවන් හී ඩාට්මවුන් නමැති ප‍්‍රදේශයේ පිහිටි Rvitannia Royal Naval College නමැති විද්‍යාලයෙනි.මෙම පුහුණුවෙන් පසු ඔහුට කිසිවෙකුගේ සහයක් නැතිව නැවක් පවා ගෙන යෑමට පුළුවන්කම ලැබී තිබේ.මෙම පුහුණුවෙන් පසු ඔහුට උප ලුතිනන් පදවිය (Sub Lieutenant) පිරි නමා ඇත.විලියම් කුමරුගේ ජීවිතයේ අනිත් පරිච්ඡේදය ආරම්භ වූයේ යුද හමුදාවේත්, නාවික හමුදාවේත් පුහුණුවෙන් පසුව ය.විලියම් කුඩා කල සිටම ගුවන් නියමුවෙකු නොහොත් පයිලට්වරයකු (Pilot) වීමට සිහින මැව්වේය.ඔහුගේ සිහිනය දැන් සැබෑවී තිබේ. ඔහු දැන් හඳුන්වනු ලබන්නේ ප්ලයිං ඔෆිසර් විලියම් වේල්ස් නමිනි.(Flying Officer William Wales) තනියම කුඩා ගුවන් යානයක් පදවාගෙන යෑම සඳහා ඔහු පුහුණුවක් ලැබුවේ පාසල් යන අවධියේ සිටය.එහෙත් එම පුහුණුව පියාසර නිලධාරියකුගේ තනතුර ලැබීමට සුදුසු නැත.මේ නිසා ඔහුට රාජකීය ගුවන් හමුදාවට (Royal Air Force) බැඳී පුහුණුවක් ලබා ගැනීමට සිදු විය. ගුවන් හමුදාවෙන් ද ඔහුට ලැබුණේ දැඩි පුහුණුවකි.රාජකීය ගුවන් හමුදා පුහුණු පාසලට බැඳුණු විලියම් කුමරු එහිදී මාස තුනක පුහුණුවක් ලැබුවේය. මෙම පුහුණුවෙන් පසු ඔහුට සාමාන්‍ය ගුවන් යානයක් පමණක් නොව, යුද ගුවන් යානයක් වුව ද තනියම පදවා ගෙන යෑමට හැකියාව ලැබී තිබේ.රාජකීය ගුවන් හමුදාවේ පුහුණුවෙන් පසු උපාධි ප‍්‍රදානෝත්සවයක් ද පසුගියදා තාන්වේල්හි පිහිටි රාජකීය ගුවන් හමුදා මධ්‍යස්ථායේදී ඉතාමත් ජයට පැවැත්විණි. මෙම උපාධි ප‍්‍රදානයට පැමිණි විශේෂ ආරාධිත අමුත්තා වුයේ විලියම් කුමරුගේ පියා වන චාල්ස් කුමරුය. ගුවන් හමුදාවේ පුහුණුවක් ලැබූ ඔහු එහි එයාර් වයිස් මාෂල්(Air vice Marshal)  කෙනෙකි.ඉතාමත් ජයට පැවැත්වූ මෙම උපාධි ප‍්‍රදානෝත්සවයට රාජකීය ආරාධිත අමුත්තෝ රාශියක් ම පැමිණ සිටියහ. මොවුන් අතර විලියම් කුමරු ගේ පෙම්වතිය වන කේට් මිඩ්ල්ටන් (kate Middleton)  ද විය.මෙම උත්සවයට සහභාගි වන ලෙස කේට්ට ආරාධනා යවා තිබුණේ විලියම් කුමරු විසිනි.කෙසේ වෙතත් රජකම ලැබෙන තෙක් විවාහ වී නොසිටීමට විලියම් කුමරුගේ බලාපොරොත්තුවක් නැති බව පෙනේ. දැනටමත් ඔහු විවාහ වීමේ සුදුසු වයසට පැමිණ සිටින හෙයිනි.කේට් මිඩ්ල්ටන් සමග, විලියම් කුමරු හාද කමක් පැවැත්වීමට පටන් ගත්තේ විශ්ව විද්‍යාලයට ඇතුළත් වූ මුල් යුගයේදීම ය.පසු කලකදි එය කැඩී ගියේය. එහෙත් අමනාපකම් දුරු වීමෙන් පසු ඔවුහු යළිත් වරක් පසුගියදා එක් වූහ. මේ එක්වීම සදාකාලික බව විලියම් කුමරු කියයි.විලියම් කුමරු, කේට් සමග මිත‍්‍රවීමෙන් පසු බොහෝ ගමන් බිමන් ගියේ හොර රහසෙනි.විශේෂයෙන් ම මාධ්‍යකරුවන්ට හා මාධ්‍ය ඡායාරූප ශිල්පීන්ට හොරෙනි. මේ නිසා ඔවුන් දෙදෙනා කේන්ද්‍ර කොට ගෙන නොයෙක් විධියේ කටකතා හා දූෂමාන ආරංචි පැතිරීමට පටන් ගත්තේය.මෙම කටකතා හා දූෂමාන ආරංචි නතර කිරීමට කාලය එළඹ ඇතැයි පවසන විලියම් කුමරු මින් ඉදිරියට කේට් සමග සිදු කරන රහස් ගමන් නතර කරන බවත්, ඇය සමග ප‍්‍රසිද්ධියේ කාටත් පෙනෙන ලෙස හැසිරෙන බවත් කියා සිටියි.විලියම් කුමරුගේ මෙම ප‍්‍රකාශයට අනුව රජකමට ප‍්‍රථම ඔහුගේත්, කේට්ගේත් විවාහය සිදුවීමට බොහෝ දුරට ඉඩ තිබෙන බව පෙනේ. රජගෙදර ඇත්තන්ගෙන් ද මෙම විවාහයට කැමැත්ත පළ වී ඇති හෙයිනි.ආතර් උස්මීයගේ     </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=av0808173</link>
    <topic>ලෙඩට අතවනන තරබාරුකමෙන් මිදෙන්න</topic>
    <author>මහරගම පිළිකා රෝහලේ සහ කොළඹ පොලිස් රෝහලේ කායික රෝග විශේෂඥ වෛද්‍ය හර්ෂණී ප‍්‍රනාන්දු සකස් කළෙ ගාමිණී සුසන්ත</author>
    <content>'සුළඟක් වී...'ජනපි‍්‍රය වූ නතාෂා...මහ රැජනගෙන් පසු රජ කිරුළ චාල්ස්ට නොවේ විලියම්ට ?ලෙඩට අතවනන තරබාරුකමෙන් මිදෙන්නමහින්ද ගේ ආගිය කතාහොඳම රසිකයා ලෙස සම්මාන දිනූ ගාමාරඟපාද්දි චරිතෙ මිස වයස මට ප‍්‍රශ්නයක් නොවේආදරයේ මිහිර මැද ගලා ගිය සංගීත ජීවිතසරත්ගේ ‘සුමියුරු’ දෙහිවලදී“ඉතිං ඊට පස්සේ ” පුංචි තිරයට'අබා' හි රඟන මේ ගුම්බකබූතා කවුද ?කොහොමද තොරතුරු ?ලොකුම - හොඳමසල්මන් හමුවන්න දහදුක් විඳින දෙබිඩි සොයුරියෝඅමීර් ඛාන්ගේ ඥාති පුතෙක් බොලිවුඩ් තරු අතරට‘ඉතාලියෙ ඉන්න අපේ ළමයි සංගීතයට හරිම ආසයි’රීදී තිරය ජයගත් පුංචි වීරයෝ'ටීටර් ගී' සබයට ගෙනෙන ලයනල් ගුණතිලකවෛද්‍ය විද්‍යාවට අනුව තරබාරුකම යනුවෙන් හඳුන්වන්නේ කුමක් ද?යම්කිසි පුද්ගලයකුගේ උස බොහෝ විට තීරණය වන්නේ ඔහුගේ හෝ ඇයගේ මව්පියන්ගේ ජානවලින්.එසේම කුඩා අවධියේදී ඇතිවන යම් යම් රෝගාබාධ, ව්‍යායාමයන්හි සහ කී‍්‍රඩාවන්හි යෙදීම හෝ නොයෙදීම වැනි කරුණු ද යමෙකුගේ උස තීරණය වීමට යම් බලපෑමක් කරනවා. නිරෝගී ඕනෑම අයකුගේ උසට ගැළපෙන ශරීර බරක් තිබෙනවා. උසට ගැළපෙන බරට වඩා වැඩි ශරීර බරකින් යුක්ත වූ විට, එම පුද්ගලයා තරබාරු (ස්ථුල) බවට පත්වෙනවා.එමනිසා උසට ගැළපෙන ශරීර බරට වඩා වැඩි බරකින් යුතු පුද්ගලයින් තරබාරු පුද්ගලයින් ලෙස හඳුන්වනවා. තරබාරු බව වර්තමානයේ බොහෝ දෙනෙක් මුහුණ දෙන ගැටලුවක්. විද්‍යාත්මකව කර ඇති පර්යේෂණ මඟින් නිරෝගී පුද්ගලයකුගේ “උසට සරිලන බර” පිළිබඳව කිසියම් නිගමනයකට ඒමට හැකිවී තිබෙනවා. එය හඳුන්වන්නේ දේහ ස්කන්ධ දර්ශකය (Body Mass Index – BMI) නමින්. යුරෝපීය ජාතීන් සඳහා BMI අගය 25 ක් ලෙස සැලැකුවත් ආසියාතිකයින් සඳහා එය 23 ක් විය යුතු බවයි පිළිගැනීම.ශරීරයේ බර පිළිබඳව සැලකිලිමත් විය යුත්තේ කුමන වයසේ දී ද?ළදරු වයසේ පටන් බර පිළිබඳව සැලකිලිමත් විය යුතුයි. වර්තමානයේදී බටහිර රටවල මෙන්ම ශ‍්‍රී ලංකාවේ ද ළමයින් බොහොමයක් මුහුණ දී ඇති ගැටලුවක් වන්නේ වයසට නො ගැළපෙන තරබාරු බවකින් යුක්ත වීමයි.(වර්තමානයේදී ලංකාවේ ඇතැම් දරුවන් තරබාරු වන්නා සේම, ඇතැම් දරුවන් මන්දපෝෂණයෙන් පෙළෙනවා). මන්දපෝෂණය සහ තරබාරු බව යන දෙකම අනාගත පරපුර රෝගී පිරිසක් වීමට හේතුවෙනවා.අද බොහෝ මව්වරුන් ළමයාට ආහාරයට ගත නොහැකි තරමේ කෑම පිඟානක් ගෙන නොයෙක් දේ කියමින් කරමින් එම කෑම පිඟානම ළමයාට කැවීමට උත්සාහ කරනවා. මෙය ඉතාම මෝඩ කි‍්‍රයාවක්.එසේම ක්ෂණික ආහාර, රසකාරක, අධික ලෙස සීනි යෙදූ ආහාර නිතර දෙනවා.මේවා දෙන්නේ ළමයාට ඇති ආදරය නිසා බව ඇත්ත.එසේ වුවත් දරුවාට අනවශ්‍ය පෝෂණයක් ලබාදීමෙන් ළමයා රෝගිියකු බවට පත්වීම වැළැක්විය නොහැකියි.ළමයකු ඉපදී මුල් අවුරුදු දෙක තුළ අධික පෝෂණය නිසා එම ළමයා තරබාරු වුවහොත් තරුණ වියේදී මෙන්ම වයස්ගත වූ විටද තරබාරු බවෙන් අත්මිඳිය නොහැකි වෙනවා.ඒ නිසා කුඩා දරුවන් සිටින මව්වරු විශේෂයෙන්ම සිහි තබා ගත යුතුයි තමන්ගේ දරුවන්ට අනවශ්‍ය ආකාරයෙන් ආහාර ලබා නොදීමට.තරබාරු වෙන්නේ කොහොමද?එදිනෙදා අපේ වැඩකටයුතු කරගැනීමට අවශ්‍ය ශක්තිය ලබාගැනීමට මේදය අත්‍යවශ්‍යයි. ශරීරයේ කි‍්‍රයාකාරිත්වයට අවශ්‍ය ප‍්‍රමාණයට වඩා මේදය ප‍්‍රමාණයක් ශරීරයට ලැබුණත් ඒවා ශරීරයේ තැන්පත් වී තරබාරු වෙනවා.තරබාරු බව, ලෙඩ රෝග විශාල සංඛ්‍යාවකට අතවැනීමක්. ජීවිත කාලය කෙටි වීමට ලොකු හේතුවක්. තරබාරු වීමට බලපාන හේතු කීපයක් තිබෙනවා. ඒවා ප‍්‍රධාන වශයෙන් පාලනය කළ හැකි හේතු සහ පාලනය කළ නොහැකි හේතු ලෙස ප‍්‍රධාන කොටස් දෙකකට බෙදිය හැකියි.ශරීරයේ කි‍්‍රයාකාරිත්වයට අවශ්‍ය ප‍්‍රමාණයට වඩා ආහාර ගැනීම, පාලනය කළ හැකි හේතුවක්. යම් අයෙකුට කෙතරම් ශක්තියක් අවශ්‍යද කියන එක වයස අනුව, ස්තී‍්‍ර පුරුෂ බව අනුව, ශරීරයේ ඇති රෝග අනුව මෙන්ම එම පුද්ගලයා කරනු ලබන වැඩ (යෙදී සිටින රැකියාව) අනුව තීරණය වෙනවා. ළමා වියේදී වැඩෙන වයසේදී මේදය වැඩි පෝෂ්‍ය කොටස් යම් ප‍්‍රමාණයක් අවශ්‍යයි. ඒවා නොලැබුණොත් එම දරුවාගේ වර්ධනය බාලවෙනවා.එසේම ගර්භණී මවකටත් ශරීරය වෙහෙසා වැඩ කරන අයකුටත් හොඳ පෝෂණයක් අවශ්‍යයි. එහෙත් මැදිවයසේ සිටින අධි රුධිර පීඩනය දියවැඩියාව වැනි රෝග ඇති කය වැඩියෙන් නොවෙහෙසන අයකු ගත යුත්තේ සරල ආහාර වේලක්.වර්තමානයේදී තරබාරු බවට බෙහෙවින්ම බලපා ඇත්තේ වැරැදි ආහාර රටාවයි. එසේම අපේ රටේ ළමයින් අනවශ්‍ය ලෙස තරබාරු වීමට බලපා ඇති ප‍්‍රධාන කරුණක් වන්නේ කී‍්‍රඩා නොකිරීමයි.වර්තමානයේදී පාසල් දරුවන්ගෙන් කී‍්‍රඩාවට යොමුවන්නේ ටික දෙනයි. බොහෝ මවුපියන් දරුවන් යොමු කරන්නේ පාසල් වේලාවෙන් පසුව ටියුෂන් පන්ති යාමටයි.මෙහි ප‍්‍රතිඵලය වන්නේ සැමවිටම රෝගීවන කාර්යක්ෂමතාවයෙන් අඩු දරු පරපුරක් බිහිවීමයි. කට්ලට්, පැටිස්, රෝල්ස්, මාළුපාන් වැනි ආහාර ගිලින කී‍්‍රඩා නොකරන දරුවන් තරබාරු වන්නේ එලෙසයි. මේවා අවබෝධ කරගැනීමෙන් පාලනය කරගත හැකියි.මෙලෙස පාලනය කළ නොහැකි තත්ත්වයන්ද තරබාරු වීමට බලපානවා. ශරීරයේ තයිරොක්සින් හෝමෝනය අඩුවීම. (Hypothyrodisum) එසේමCortisol නම් හෝමෝනය ශරීරය තුළ වැඩිවීම(Cushings Syndrome) එසේම අපගේ ශරීරය වර්ධනය වන හෝමෝන ප‍්‍රමාණය වැඩිවීම(Acromeglay) මේවා රෝගී තත්ත්ව. එසේම ඇතැම් රෝගාබාධ සඳහා දෙනු ලබන ඇතැම් ඖෂධ ඉතා දිගු කාලයක් ගැනීම නිසාත් (Prednesolon  වැනි) තරබාරු විය හැකියි. සැහැල්ලු මානසික තත්ත්වයක් නොතිබීම නිසා ඇතැමුන් වැඩිපුර ආහාර ගැනීමට පෙළඹෙනවා. එවිටත් තරබාරු වෙනවා. එසේම පරම්පරාවෙන් එන තරබාරු බවද ඇතැමෙකුට තිබිය හැකියි.තරබාරු පුද්ගලයකු ගේ අත් කකුල් පවා මහත නම්, මහතට පෙනෙන්නේ උදරය පමණක් නොවේ නම්, (Central Obesity)  ඔවුන්ගේ සෞඛ්‍ය තත්ත්වයට එතරම් ගැටලුවක් ඇතිවන්නේ නෑ. එහෙත් අතපය එතරම් මහත නැති උදරය ඉදිරියට නෙරා ඇති පුද්ගලයින්ගේ සෞඛ්‍ය ඉතා දුර්වලයි.තරබාරුවීමේ අවාසි මොනවාද?බොහෝ දෙනෙක් සිතා සිටින්නේ මහත පිරිපුන් ශරීරයක් තිබීම ඉතා හොඳ දෙයක් හැටියට. “අර ළමය බෝලෙ වගේ හරි ලස්සනයි” වැනි කියමන් ඔබත් අසා ඇති.එසේම තමාගේ තරබාරු බව තේරුම්ගෙන ආහාර පාලනය කරමින් ව්‍යායාමවල යෙදී ශරීරය තරමක් කෙට්ටු කරගත් අයකු දුටුවිට “අනේ ඇයි ඇදිලා ගිහිල්ලා වගේ” වැනි කතාත් ඔබ අසා ඇති. කවුරු මොනවා පැවසුවත්, නිරෝගීව දිගු කලක් ජීවත්වීමට අවශ්‍ය නම් අප කළ යුත්තේ අපගේ උසට සරිලන බරක් පවත්වාගෙන යාමයි. තරබාරු පුද්ගලයින් දියවැඩියාව, හෘදයාබාධ, අංශභාගය, වැනි රෝගයන්ට ගොදුරුවීමේ හැකියාව වැඩියි.තරබාරු පුද්ගලයන්හට තමාගේ දෙපයින් විශාල බරක් දැරීමට සිදුවෙනවා. ඒ නිසා සන්ධි ආශ‍්‍රිත ව විවිධ රෝගාබාධ ඇතිවිය හැකියි.(Ostio Artheritis  වැනි) මහා මාර්ගයේ ගමන් කරන විට වුණත් ඔවුන් හදිසි අනතුරුවලට ලක්වීමේ හැකියාව වැඩියි.එසේම කොන්දේ කැක්කුම, ස්වසන අපහසුතා නිසා නින්දෙන් ගෙරවීම, පිත්තාශය ආශ‍්‍රිත ආබාධ ඇතිවීම තරබාරු බව නිසා ඇතිවන රෝගාබාධ. එසේම පාසල් යන තරබාරු දරුවන්ට අනෙකුත් ළමයින්ගේ උසුළු විසුළුවලට පවා ලක්වීමට සිදුවෙනවා.තරබාරු බවෙන් මිදෙන්නේ කොහොමද?පළමුව BMI සටහනට අනුව ශරීරයේ බර වැඩිනම්, තරබාරු බව තේරුම්ගත යුතුයි. ඉන්පසුව අඩුකළ යුතු ශරීර බර ප‍්‍රමාණය අඩු කිරීමට තීරණයක් ගත යුතුයි.මෙහිදී වඩාත් වැදගත් වන්නේ ආහාර ගැනීම පාලනය කරගැනීමයි. මිටිකිරි යෙදූ ආහාර, ගැඹුරු තෙලේ බදින ලද ආහාර, තෙම්පරාදු කළ ආහාර, මස්, බිත්තර, බටර්, මාගරින්, අයිස්කී‍්‍රම්, පුඩිම් වැනි ආහාර, කිරිපිටි වර්ග පාන් පිටිවලින් සාදන ලද ආහාර ගැනීම නතර කළ යුතුයි. මසකට වරක් හෝ ඉඳහිට මෙවැනි ආහාර ස්වල්පයක් කෑමට ගැනීම ශරීරයට එතරම් බලපෑමක් ඇතිකරන්නේ නෑ. ඒත් මේවා නිතර ආහාරයට ගැනීමෙන් ජීවිත කාලය කෙටිවීම වැළැක්විය නොහැකියි.වඩාත් සුදුසුවන්නේ දියකිරෙන් පිසින ලද කෙඳි සහිත, මුං කව්පි, පරිප්පු වැනි ධාන්‍ය අඩංගු සමබර ආහාර වේලකුයි. එසේම කඩිසරව ඇවිදීම, වේගයෙන් දිවීම, පිහිනීම වැනි ව්‍යායාම තරබාරු බවෙන් මිදීමට ඉතාම සුදුසුයි.කෙට්ටු වීම සඳහා රාති‍්‍රයට ආහාර නොගෙන සිටීම සුදුසු ද?මෙය ඉතාම නුසුදුසු මෝඩ කි‍්‍රයාවක්. කාලයක් රාති‍්‍රයට නොකා සිටීමෙන් තරබාරු බව වැඩිවිය හැකියි. මිනිස් ශරීරයට ප‍්‍රධාන ආහාර වේල් 3ක් අවශ්‍යයි.රාතී‍්‍ර ආහාර වේලෙන් පසුව කය වෙහෙසා වැඩ නොකරන නිසා බර ආහාර වේලක් රාති‍්‍රයට සුදුසු නෑ. ඒ නිසා රාති‍්‍රයට සුදුසු වන්නේ සැහැල්ලු ආහාර වේලක්.මහරගම පිළිකා රෝහලේ සහ කොළඹ පොලිස් රෝහලේ කායික රෝග විශේෂඥ වෛද්‍ය හර්ෂණී ප‍්‍රනාන්දු සකස් කළෙ ගාමිණී සුසන්ත      </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=av0808174</link>
    <topic>මහින්ද ගේ ආගිය කතා</topic>
    <author/>
    <content>'සුළඟක් වී...'ජනපි‍්‍රය වූ නතාෂා...මහ රැජනගෙන් පසු රජ කිරුළ චාල්ස්ට නොවේ විලියම්ට ?ලෙඩට අතවනන තරබාරුකමෙන් මිදෙන්නමහින්ද ගේ ආගිය කතාහොඳම රසිකයා ලෙස සම්මාන දිනූ ගාමාරඟපාද්දි චරිතෙ මිස වයස මට ප‍්‍රශ්නයක් නොවේආදරයේ මිහිර මැද ගලා ගිය සංගීත ජීවිතසරත්ගේ ‘සුමියුරු’ දෙහිවලදී“ඉතිං ඊට පස්සේ ” පුංචි තිරයට'අබා' හි රඟන මේ ගුම්බකබූතා කවුද ?කොහොමද තොරතුරු ?ලොකුම - හොඳමසල්මන් හමුවන්න දහදුක් විඳින දෙබිඩි සොයුරියෝඅමීර් ඛාන්ගේ ඥාති පුතෙක් බොලිවුඩ් තරු අතරට‘ඉතාලියෙ ඉන්න අපේ ළමයි සංගීතයට හරිම ආසයි’රීදී තිරය ජයගත් පුංචි වීරයෝ'ටීටර් ගී' සබයට ගෙනෙන ලයනල් ගුණතිලකඅමතකවීම් – අවධානයක් නොමැතිවීම් මේ සියල්ලම පෘථග්ජනයන්ට වෙන දේවල්. හැබැයි ඉතින් ඕවායේ ප‍්‍රතිඵල නරක පැත්තට හැරෙන්නත් පුළුවන්. අවධානය වෙනතකට යොමු වුණාම ඒකේ අන්තිම කතාව සිනාවට හේතුවෙන්නත් පුළුවන්.බැටරිය තියෙනවාඒකාලේ යතුරු පැදි තිබුණේ ගමටම එකයි. සමහර ගම්වල ඇත්තෙම නෑ. එක දවසක් අපේ සහෝදරයා බයිසිකලේ පිටුපස ලගේජ් එකේ බැටරියක් බැන්දා – බැටරියක් කිව්වේ ලොකු ගඩොලයක සයිස් පෙට්ටියක්. ඒ බැටරියෙන් තමයි රේඩියෝ එක අහන්නේ.ඉතින් බැටරිය මුලින්ම බැඳලා ඊට පස්සෙ පොඩි එකා වාඩි කරගත්තා. පොඩි එකා සහෝදරයගෙ අක්කගෙ පුතා. දැන් ඔන්න ගමේ පාරක් දිගේ බයිසිකලය වේගයෙන් පැදගෙන යනවා. බෝක්කුවක ගැට්ටක් උඩින් බයිසිකලේ රෝදෙ ගැස්සිල ගියා. සහෝදරයා බැටරිය තියෙනවද කියල බලන්න පස්සෙ ලගේජ් එක අත ගාලා බැලුවා. බැටරිය නම් තියෙනවා. පොඩි එකා නැහැ.ආපහු හරෝගෙන ආවා. මෙන්න බොලේ පොඩි එකා බෝක්කුව පල්ලෙ දඟල දඟලා ඉන්නවා.ඇයි බහින්නෙඔය වගේ වැඩක් දයාටත් වුණා. එයා නෝනා එක්ක ගමනක් ගියා.දැන් හෝල්ට් එකේ බස් එක එනකං හිටියා. බස් එක නතර කළාම කඩිමුඩියේ නෝනගෙ අතින් අල්ලගෙන බස් එකට නැග්ගා.බැඳපු අලුත ඉතින් එහෙම තමයි. බස් එකට නැඟලා බැලින්නම් ඒ එයාගෙ නෝනා නෙවෙයි. වෙනත් නෝනා කෙනෙක්. ඉතින් දයා කලබලයෙන් බස් එකෙන් බැස්සලු නියම නෝනා නග්ගගන්න.එතකොට අර වැරදීමෙන් බස්එකට නග්ගගත්තා නෝනා අහනවලු “ඇයි ඔයා බහින්නෙ” කියල.මම මෝචරිය ළඟතවත් අපේ මිත‍්‍රයෙකුට ඊයේ පෙරේදා මරු වැඩක් වුණා. එයා පුතා එක්ක දත් වාට්ටුවට ගියා.දතක අමාරුවකට – වයස එකොළහයි. දත් පෙන්වන්න වෙන දවසක එන්න කියලා දත් වාට්ටුවෙන් කිව්වා. ඔන්න ඉතින් එයා පුතා මෝටර් බයික් එකේ නග්ගගෙන යන්න පටන්ගත්තා.පුතාට කොච්චර ආදරේද කිව්වොත් බයික් එකේ යන ගමනුත් පුතාට එක එක අවවාද, පාරෙ යන හැටි, පාර මාරුවන හැටි – හදිසියක් වුණොත් කරන්න ඕන දේ අවවාද ඉවරයක් නෑ.ඔහොම යනකොට මෑන්ගේ ජංගම දුරකථනය නාදවුණා.”හලෝ තාත්තේ මං මෝචරිය ළඟ” පුතාගෙ කටහඬ. එතකොට තමයි දැක්කෙ පිලියන් එක උඩ පුතා නෑ. ආපහු ගියා. යනකොට මෝචරිය ළඟ ඇම්බියුලන්ස් එකක් නතර කරලා. පුතා ඉන්නවා.ඇම්බියුලන්ස් එකේ රියැදුරු මාමාට තමයි පුතාට වෙච්ච දේ කියල තියෙන්නේ. තාත්තගෙ නොම්මරේ පුතාට මතකයි. ඒකෙන් තමයි රියැදුරු මාමා තාත්තට කතා කළේ.රියැදුරු මාමා තාත්තත් එක්ක පරණ කතාවකුත් කිව්වා.“මහත්තයා මටත් එක දවසක් ඔය වගේ වැඩක් වුණා. මමයි නෝනයි වෙසක් දවසෙ තොරණ බලන්න ගියා තොරණ බලලා යන්න ගියා.ටික දුරක් යනකොට එක මනුස්සයෙක් ඇවිත් මට කියනවා “නෝනා තොරණ ළඟ” කියල.   </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=av0808175</link>
    <topic>හොඳම රසිකයා ලෙස සම්මාන දිනූ ගාමා</topic>
    <author>ජයමිණී අත්තනායක</author>
    <content>'සුළඟක් වී...'ජනපි‍්‍රය වූ නතාෂා...මහ රැජනගෙන් පසු රජ කිරුළ චාල්ස්ට නොවේ විලියම්ට ?ලෙඩට අතවනන තරබාරුකමෙන් මිදෙන්නමහින්ද ගේ ආගිය කතාහොඳම රසිකයා ලෙස සම්මාන දිනූ ගාමාරඟපාද්දි චරිතෙ මිස වයස මට ප‍්‍රශ්නයක් නොවේආදරයේ මිහිර මැද ගලා ගිය සංගීත ජීවිතසරත්ගේ ‘සුමියුරු’ දෙහිවලදී“ඉතිං ඊට පස්සේ ” පුංචි තිරයට'අබා' හි රඟන මේ ගුම්බකබූතා කවුද ?කොහොමද තොරතුරු ?ලොකුම - හොඳමසල්මන් හමුවන්න දහදුක් විඳින දෙබිඩි සොයුරියෝඅමීර් ඛාන්ගේ ඥාති පුතෙක් බොලිවුඩ් තරු අතරට‘ඉතාලියෙ ඉන්න අපේ ළමයි සංගීතයට හරිම ආසයි’රීදී තිරය ජයගත් පුංචි වීරයෝ'ටීටර් ගී' සබයට ගෙනෙන ලයනල් ගුණතිලකචිත‍්‍රපටයට විතරක් නොවෙයි. ගුªවන් විදුලියට ඇහුම් කන් දෙන්න, ගීත එකතු කරන්න, වගේම ඒ බිළිබදව ලියැවුණු , පුවත්පත් සඟා එකතු කරන්නත් ඔහුට තිබුණේ පුදුම උනන්දුවක් .ඔහු ගාමා ගාමිණී සුබසිංහ ...බොහෝ විට ගුවන් විදුලි වැඩසටහන් වල අසන්නන්ගේ ඉල්ලීම් තීරයේදී නිතර දෙවේලේ ඔහුගේ නම ඇහුණා. තවමත් ඔහුගේ නම එක් දිනයකදී කුමන හෝ ගුවන් විදුලි නාලිකාවකින් දෙතුන් පාරකට වඩා ප‍්‍රචාරය වෙන බවයි ගාමා ගාමිණී කියන්නේ.”මම ගුවන්විදුලියට නිතර දෙවේලේම , අසන්නෙක් විදිහට සම්බන්ධ වෙනවා. ගුවන් විදුලි රසිකයෙක් වුණේ ගැමුණු විජේසූරිය හා චන්ද්‍රා වයමන් ඒ දවස්වල ශී‍්‍ර ලංකා ගුවන් විදුලිය ඔස්සේ කරපු “ රිදී රේඛා” වැඩසටහනින්. ඔය අතර “ගිණිගත් හදවත්” කියලා ගුවන් විදුලියට නාට්‍යයක් ලියලා, අසන්නෙක් විදිහට භාර දුන්නා. ඒකත් ප‍්‍රචාරය වුණා.” මට මතකයි, ඉස්සරවෙලාම මම, “සරසවිය” සිනමා පුවත්පත මිලදී ගත්තේ 1963 අපේ‍්‍රල් 10 වෙනිදා. ඒ පත‍්‍රය තාම මගේ ළඟ. එදා සිට මේ දක්වාම සතියක් නෑර මම “ සරසවිය” පත‍්‍රය මිළදී ගත්තා.ලේක්හවුස් දිනමිණ පුවත්පත මගින් පැවැත් වූ “ ලස්සන අත් අකුරු” තේරීමේ තරගාවලියේ දී මම සියලු තරගකරුවන් අභිබවා පළමු ස්ථානය දිනා ගත්තා.ඒ අතර “ජනතා” පුවත්පතට ඉදිරිපත් කළ මා ලියූ “ ග‍්‍රාමසේවක” රාළහාමි “ නම් කෙටිකතාවත්” ජග‍්‍රහණය කළා.හැම වර්ගයකම (ඉංගී‍්‍රසි, සිංහල , දමිළ වගේම , හින්දී ගීත) ගීත , කැසට්පට සයුක්ත පට ලෙසින් 50,000 කට ආසන්න ගීත ප‍්‍රමාණයක් මා ළඟ තියෙනවා.චිත‍්‍රපට 1500 කට වඩා ප‍්‍රමාණයකුත් මා සංරක්‍ෂණය කරගෙන ඉන්නවා. ඒ අතර ගායක ගායිකාවන්ගේ, නළු නිළියන්ගේ මෙන්ම මාධ්‍යවේදීන් සහභාගී වූ සජීවි වැඩසටහන්ද සියයක් පටිගතකොට ළඟ තියෙනවා. මම ඒවා කළේ රුහුණු සේවයට සම්බන්ධව උන්නු කාලයේ දී.පුරුද්දක් වශයෙන් මම ඉන්දියාවේ යනවා. එහේ සිනමාහල් 18 ක චිත‍්‍රපට 174 ක් නරඹලා තියෙනවා. අපේ රටේ තියෙන හැම සිනමා ශාලාවකටම ගිහිල්ලා චිත‍්‍රපට නරඹලා තියෙනවා.රසිකයෙක් විදිහට හැම වර්ගයේම 50,000 කට ආසන්න ප‍්‍රමාණයක චිත‍්‍රපට නැරඹුවා.අද මගේ ගෙදර පොත් පුවත්පත්, සඟා, චිත‍්‍රපට , කැසට් පටි ආදී තැටි පටි සරංක්‍ෂණය කරපු පුංචි ස්ථානයකුත් වෙන් වෙලා තියෙනවා.ගාමාට 1971 දී උසස් පෙළ විභාගයෙන් සරසවි වරම් ලැබුණත්, ඒ සඳහා යොමුවෙන්න ඉඩ ප‍්‍රස්ථා හිමි වී නැහැ. හේතුව ඒ දවස්වල සරසවිවල තිබුණා අර්බුධ කාරි තත්ත්වයන්.ඒ අතර තුර ඔහු “ යුද හමුදාවට බැඳුණා, බලයලත් නිළධාරියෙක් විදිහට. එහිදී ඔහු , “රථ වාහන ක්ෂේත‍්‍රය පිළිබඳව ’’ඒඔ’’ කියන උපාධිය ලබා ගත්තා. ඒ ඉන්දියාවේ පිහිටි රථවාහන පිළිබඳව උපදේශක මධ්‍යස්ථානයකින්, ඒ දැනුමත්, උනන්දුවත් නිසාම මේ වන විට ඔහු, මෝටර් කාර්මික ශිල්පය ආශි‍්‍රත ග‍්‍රන්ථ හයක්ම ලියා පළකොට තිබෙනවා.අංග සම්පූර්ණ ලෙස සියලුම වාහන නිවැරදිව නඩත්තු කිරීමේ උපදෙස් හා වාහන පදවන්නන්ට නිවැරදිව උපදෙස් දෙන අයුරු ඒ කෘති වල සඳහන් කර තියෙනවා.පුවත්පත්, ගුවන් විදුලි හා සිනමාවට, දැක්වූ ඇල්ම උනන්දුව නිසාම , ඔහු ශී‍්‍ර ලංකාවේ එක්තරා අවධියකදී, වැඩිම රසික මනාප සංඛ්‍යාවක් ලබා ගනිමින් “ ශී‍්‍ර ලංකාවේ ජනපි‍්‍රයම රසිකයාට “ හිමි සම්මානයත් මේ වන විට දිනාගෙන .ඒ 1995 දී පුවත්පත් අනුග‍්‍රාහකත්වයෙන් පැවැත් වූ “ ජනපි‍්‍රයම රසිකයා තේරීමේ තරගාවලියේදී. ඊට අමතරව ඔහු අංක විද්‍යාවෙන් ඕනෑම අයෙකුට දෛවය පිළිබඳව ද තොරතුරු හෙළි කරන්නෙක්ද වෙනවා.ගාමා කලාවට ආදරය කරනවා වගේම ඔහු ගේ බිරිඳ උනන්දු වූයේ , රූපලාවන්‍ය ක්ෂේත‍්‍රයට.රූපලාවන්‍ය පිළිබඳ විශේෂ දැනුමක් ඇති ඇය , හිල්ඩා වික‍්‍රමසිංහ , සකුරා දිල්හාරා ඔවුන්ගේ එකම දියණිය ඈන් අම්මා වගේම ඒ ක්ෂේත‍්‍රයට උනන්දුයි. එ් වගේම ගුවන් විදුලි නාලිකාවන්ට දුරකථනය ඔස්සේ ගීත ගයන්නටත් ඇය හුරුවෙලා.ජයමිණී අත්තනායක  </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=av0808176</link>
    <topic>රඟපාද්දි චරිතෙ මිස වයස මට ප‍්‍රශ්නයක් නොවේ</topic>
    <author>වසන්ත ජයසිංහ ආරච්චිගේ ඡායාරූප දුෂ්මන්ත මායාදුන්නේ</author>
    <content>'සුළඟක් වී...'ජනපි‍්‍රය වූ නතාෂා...මහ රැජනගෙන් පසු රජ කිරුළ චාල්ස්ට නොවේ විලියම්ට ?ලෙඩට අතවනන තරබාරුකමෙන් මිදෙන්නමහින්ද ගේ ආගිය කතාහොඳම රසිකයා ලෙස සම්මාන දිනූ ගාමාරඟපාද්දි චරිතෙ මිස වයස මට ප‍්‍රශ්නයක් නොවේආදරයේ මිහිර මැද ගලා ගිය සංගීත ජීවිතසරත්ගේ ‘සුමියුරු’ දෙහිවලදී“ඉතිං ඊට පස්සේ ” පුංචි තිරයට'අබා' හි රඟන මේ ගුම්බකබූතා කවුද ?කොහොමද තොරතුරු ?ලොකුම - හොඳමසල්මන් හමුවන්න දහදුක් විඳින දෙබිඩි සොයුරියෝඅමීර් ඛාන්ගේ ඥාති පුතෙක් බොලිවුඩ් තරු අතරට‘ඉතාලියෙ ඉන්න අපේ ළමයි සංගීතයට හරිම ආසයි’රීදී තිරය ජයගත් පුංචි වීරයෝ'ටීටර් ගී' සබයට ගෙනෙන ලයනල් ගුණතිලකසනත් ගුණතිලකමොන තරම් සල්ලි බාගේ තිබුණත් මේ ඒකාකාරී සාම්ප‍්‍රදායික පවුල් ජීවිතය වෙලාවකට ඔහුට තිත්ත වෙන තරම්.ව්‍යාපාරිකයෙක් විදිහට දියුණුවේ හිණිපෙත්තටම නැග්ගත් හිතේ සතුටක් නැත්නම් මොකට ද? ඒ නිසයි අහම්බෙන් මෙන් ඔහුගේ සිත සම්බාහන මධ්‍යස්ථානයක තරුණියක වෙත ඇදී යන්නෙ.මෙතැනින් පස්සේ ඔහුගේ ජීවිතය රෝසමල් යහනාවක් වෙයි ද? නැත්නම් විෂකටු යහනාවක් වෙයි ද?රාජගිරිය හේවාවිතාරණ පාරේ පිහිටා ඇති දෙමහල් නිවහනක වෙසෙන ජනක නම් ව්‍යාපාරිකයා අන් කවුරුවත් නොවෙයි සනත් ගුණතිලක. දැවැන්ත විදුලි එළි කැමරා ආම්පන්න එල්ලවී තිබුණේ ඔහු දෙසට.ඕ.කේ. රෙඩි ඇක්ෂන්.මේ ව්‍යාපාරිකයා පෙනී සිටින එක් රූපාවලියක් රූ ගැන්වීමටයි සූදානම.සිරිතුංග පෙරේරාගේ කුළුඳුල් සිනමා අධ්‍යක්ෂණය 'කන්‍යාවි' රූගත වන මේ දර්ශන තලයේ අපේ කාලය ද ගෙවුණේ විසිතුරු අත්දැකීම් සමඟ.මේ ප‍්‍රවීණ රංගන ශිල්පියා මඳ විරාමයක් ලද ඇසිල්ලෙන් අප වෙත ආවේ සුපුරුදු ළෙන්ගතු බව පාමින්.'පිටසක්වළ කුමාරයයි - පැංචො හතයි' හී පිටසක්වළ ජීවින් සොයමින් පර්යේෂණයේ යෙදෙන වයස්ගත විද්‍යාඥයා ගේ භූමිකාව සනත්ගේ අලුත්ම රංගනයයි."ඇත්තටම මේ චිත‍්‍රපටය විතරක් නෙමෙයි මෑත කාලයේ ළමයින් වෙනුවෙන් නිෂ්පාදනය වුණු චිත‍්‍රපට කිහිපයකම මා රඟපෑවා.නමුත් මට පෙනුණු දෙයක් තමයි ටයිටස් තොටවත්ත මහත්තයා හදපු 'හඳයා' චිත‍්‍රපටය තරම් ඉහළ ප‍්‍රමිතියක් තියෙන චිත‍්‍රපටයක් ඉන්පසුව හැදුණේ නැහැ කියන එක. ඒක මගේ පෞද්ගලික මතය. ඒකෙන් මම අනෙක් කිසිම ළමා චිත‍්‍රපටයක් අවතක්සේරුවට ලක් කරනවා නෙමෙයි. ඒවා බැහැර කරනවාත් නෙමෙයි.කුමන පරමාර්ථයක හෝ ඉඳගෙන ළමයින් වෙනුවෙන් චිත‍්‍රපට හැදෙන එක වැදගත්. ළමයින් උදෙසා කරන චිත‍්‍රපටයක රඟපාන්න ආරාධනා කරද්දි අඩුම වශයෙන් රංගනයෙන් දායකවෙලා හරි ළමා පරපුර වෙනුවෙන් යම් සේවයක් කරනවා කියලා හිත හදාගන්න පුළුවන්.එහෙත් මේ වගේ චිත‍්‍රපටවලදි ඔබ වැනි රංගන ශිල්පියකුට කරන්න තරම් ලොකු දෙයක් නැහැ නේද?ඇත්ත එහෙම වෙන්න පුළුවන්. නමුත් මම කිව්වනේ මේ ප‍්‍රබන්ධ හැදිලා තියෙන්නේ ළමයින්ගේ සිත් ඇඳබැද ගන්න කියලා.එය සාර්ථක වුණා ද අසාර්ථක වුණා ද කියන එක වෙනම කතාවක්. අනික් අතට මේ වගේ චිත‍්‍රපටයකට ආරාධනා කරද්දි මට මේකේ කරන්න මුකුත් නැහැනේ කියලා ඈත්වෙන්න තරම් මට හිත දෙන්නේ නැහැ. ඒ සමහරවිට කුඩා ළමයින් කෙරෙහි මා තුළ තියෙන විශේෂ පි‍්‍රයතාවය නිසා වෙන්න ඇති.සමහරවිට ඒ රංගනය මගේ රංගන දිවියට රුකුලක් නොවෙන්න පුළුවන්. නමුත් ළමයින් වෙනුවෙන් ඒ වගේ පරිත්‍යාගයක් කරන්න මං මැලිවෙන්නේ නැහැ.'පිටසක්වළ කුමාරයයි පැංචෝ හතයි' චිත‍්‍රපටයේ ඔබේ චරිතය පිළිබඳ මොකක්ද අදහස?ඇත්තටම කාර්ය බහුලකම නිසාත් මගේ පාදයක තිබුණ ආබාධයක් නිසාත් චිත‍්‍රපටය බලන්න මට තවම බැරිවුණා.නමුත් මම මේ චිත‍්‍රපටයේ චරිතයට යම් සාධාරණයක් කළා කියලා හිතෙනවා. මම ඊට වඩා බලන්නේ කලින් කීවා වගේ මේ චිත‍්‍රපටයෙන් ළමා මනදොළ සපිරෙනවාද කියන එකයි. එහෙම වෙනවානම් ඒක මට සතුටක්.තවත් දෙයක් මම 'සිරි කුල රත්නගේ 'රාස්ස කැලේ' කියන ළමා චිත‍්‍රපටයටත් දායක වුණා.'කන්‍යාවි'හී ව්‍යාපාරිකයා ඔබ දකින්නේ කොයි විදිහට ද?මේ තිර රචනය මෑත කාලයේ මට ලැබුණු හොඳ තිර රචනයක්. මෙහි තිර රචනයත් අධ්‍යක්ෂක සිරිතුංග පෙරේරාගේ.අනිවාර්යයෙන්ම මේ කාගේ හෝ අත්දැකීමක් ජීවන කතාවක් යැයි මට මෙය හැඟුණේ එම සියලුම චරිතවල තිබුණු විශ්වසනීයත්වය නිසා.මේ චිත‍්‍රපටයෙදි මගේ චරිතය තරුණ වියත් මැදිවියත් අතර ගොඩනැඟෙන්නෙ. මගේ පෙනුම මේ චරිතයට ගැළපෙන්න ඇති කියලා මම විශ්වාස කරනවා.මෑතක සිට ඔබ වයසින් මුහුකුරා ගිය චරිත සඳහා දායක වීමේ යම් ප‍්‍රවණතාවයක් දකිනවා.යම් චරිතයක් නිරූපණයෙදි එල්ල වෙන අභියෝගය මිස වයස් සීමාව ගැන මම උනන්දු වෙන්නේ නැහැ.ඒ නිර්භීතකම හා දැඩි ආත්ම විශ්වාසය මා තුළ තියෙනවා. උදාහරණයක් විදිහට ආනන්ද වික‍්‍රමසිංහගේ අලුත්ම චිත‍්‍රපටයේ මම චතුරිකා පීරිස්ගේ පියා.ඒ වකවානුවේම රූගත කෙරෙන 'කන්‍යාවි' චිත‍්‍රපටයේ චතුරිකාගේ වයසේ යුවතියක් වූ ඩිලානි මධුරසිංහ ගේ පෙම්වතා. 'රාස්ස කැලේ' චිත‍්‍රපටයේ නීටා ප‍්‍රනාන්දුගේ මහත්තයා. 'අංජලිකා' චිත‍්‍රපටයේ මම පූජාගේ පියා. ඊට පසුව රූගත කළ 'ආසයි මං පියාඹන්න' චිත‍්‍රපටයේ පූජා ගේ පෙම්වතා.හැබැයි ඔය වැඩේ හැමදාම කරන්න බැහැ කියලා මම දන්නවා. රංගන ශිල්පියෙක් ලෙස තිර නාටකය ඔස්සේ මගේ හිතේ මැවෙන චරිත කෙසේ හෝ ජීවත් කරවීම සඳහා මං උනන්දු වෙනවා.ඔබේ කුළුඳුල් සිනමා අධ්‍යක්ෂණය 'එකමත් එක රටෙක' වැඩකටයුතු අවසන්. නමුත් ඒ ගැන මේ දවස්වල හාහූවක් නැහැ.මගේ චිත‍්‍රපටය ළඟදීම දකින්න ලැබෙයි. චිත‍්‍රපටය පිළිබඳ අනාවැකි කියන්න මම කැමති නැහැ.සියලුම රංගන ශිල්පීන් සහ කාර්මික ශිල්පීන් ඔවුන්ගේ උපරිමය මෙම චිත‍්‍රපටය වෙනුවෙන් පුදකළා.නමුත් චිත‍්‍රපටය කිරීමේදී දෙදෙනෙක් ගැන මගේ ඔළුවේ හැම වෙලේම දෝංකාර දෙනවා.ඒ එක්කෙනෙක් 'ආචාර්ය පේ‍්‍රමසිරි කේමදාස. අනෙක් කෙනා නිරෝෂා පෙරේරා.වසන්ත ජයසිංහ ආරච්චිගේ ඡායාරූප දුෂ්මන්ත මායාදුන්නේ    </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=av0808177</link>
    <topic>ආදරයේ මිහිර මැද ගලා ගිය සංගීත ජීවිත</topic>
    <author>ඉනෝකා පෙරේරා බණ්ඩාර ඡායාරූප - ගීත් ද මැල්</author>
    <content>'සුළඟක් වී...'ජනපි‍්‍රය වූ නතාෂා...මහ රැජනගෙන් පසු රජ කිරුළ චාල්ස්ට නොවේ විලියම්ට ?ලෙඩට අතවනන තරබාරුකමෙන් මිදෙන්නමහින්ද ගේ ආගිය කතාහොඳම රසිකයා ලෙස සම්මාන දිනූ ගාමාරඟපාද්දි චරිතෙ මිස වයස මට ප‍්‍රශ්නයක් නොවේආදරයේ මිහිර මැද ගලා ගිය සංගීත ජීවිතසරත්ගේ ‘සුමියුරු’ දෙහිවලදී“ඉතිං ඊට පස්සේ ” පුංචි තිරයට'අබා' හි රඟන මේ ගුම්බකබූතා කවුද ?කොහොමද තොරතුරු ?ලොකුම - හොඳමසල්මන් හමුවන්න දහදුක් විඳින දෙබිඩි සොයුරියෝඅමීර් ඛාන්ගේ ඥාති පුතෙක් බොලිවුඩ් තරු අතරට‘ඉතාලියෙ ඉන්න අපේ ළමයි සංගීතයට හරිම ආසයි’රීදී තිරය ජයගත් පුංචි වීරයෝ'ටීටර් ගී' සබයට ගෙනෙන ලයනල් ගුණතිලකසනත් - මල්කාන්ති කලා පවුලේ කතාව...මල්කාන්තිගෙන් ඇරැඹුණු සප්ත ස්වරයේ මිහිර, මේ පවුල් ගසේ හැම අතු රිකිල්ලකම විසිර ගිහින්.නිරංජලා.. නිර්මලා... මල්කාන්ති අක්ක නඟාල විතරක් නෙවෙයි, තබ්ලා විශාරද මනෝජ් මල්ලි අයිතිවෙන්නෙත් ඔය පවුල් ගසෙ, එක ඉත්තක පිපී ගත් මල් ගොන්නට.ඒ විතරක් ද.. පවුලට ඈඳුණෙත් විශාරද බෑණල.ඒ අතරෙ මහාචාර්ය තුමෙකුත්.නුවන්,සෙව්වන්දි,නිහාල් වික‍්‍රම, විජයරත්න-නිර්මලා, නුවන්ගේ බිරියඅපේ රටේ සංගීතය පිළිබඳ බිහිවූ පළමු මහාචාර්යවරිය අමරා රණතුංග.ඊළඟට බිහිවුණේ, මහාචාර්ය වරයෙක්. ඒ සනත් නන්දසිරි. මල්කාන්තිගෙ පිය හිමි.මේ දෙන්නගෙ එකම දූ අනුරාධා. හය අවුරුද්දක්ම තමන් උගත් පාසලේම සංගීත ගුරුවරී. විවාහයෙන් පසු විදෙස් ගතවූ අනුරාධා සැමියාත් සමගම යළි මවු රට ඇවිත්. පහුගිය දිනවල තරමක් අසනීප වූ තාත්තා දැක ගන්නට ආ දූ, යළි නොයන්නට තීරණය කරල.දැන් හැමෝම ආපහු එකම කැදැල්ලක.හරියට ඉස්සර දවස් වගේ.හිතත් ඈතට යනව. එහෙම ගිහින් ගිහින්, මල්කාන්ති නවතින්නෙ මහ ගෙදර. අම්මා, තාත්තා, නංගිල මල්ලිල හැමෝම ඒ ගෙදර.අම්මා රෙජිනා පීරිස්. තාත්තා හැරිසන් පීරිස්. මේ දෙන්නගෙ කුළුඳුලේ දරුව, රංජිනි මල්කාන්ති. ඊළඟට කුමාර්.තවත් නංගියෙකුයි මල්ලියෙකුයි ඊට පස්සෙ. හැබැයි ඉතින් මේ නංගියි - මල්ලියි නම් පුංචි අවධියෙදිම මිය ගියා. නිර්මලා, නිරංජලා, සකුන්තලා තුන්දෙනාට පස්සෙයි මනෝජ්."මට හොඳට මතකයි අපි පුංචි කාලෙ හැන්දෑ වෙනකොට, තාත්තා ගන්නව එකෝඩියන් එක. පොඩි ජැපනීස් මැන්ඩලීන් එක වයන්නෙ අම්මා. කුමාර් ලොකු මල්ලි මොකක් හරි අල්ලගෙන තට්ටු කරනව. තබ්ලාව විදියට. රෑ වෙනකල් ඉතින්, රුක්මණීලගෙ සිංදු, ගීතිකා ඉවරයක් නෑ. හරිම සුන්දරයි..."මහා ස්වර ඥානයක් නැතත් ඇහෙන විදියට, දැනෙන විදියට වයන්න, ගයන්න මේ පවුලෙ දරුවො පටන් ගත්තෙ ඔය විදියට.පල්ලියෙ ගීතිකා හඬ මිනිස් සිත වෙනස් කරනව.කියන්න බැරි තරමෙ ගාම්භීර බවකුත් එක්ක හිතට ඇතුළු වෙන ගීතිකාවක මිහිර මල්කාන්තිට දැනෙන්න ගන්න කොට වයස අවුරුදු 11 ක් ඇති."මගේ තාත්තා පුවත්පත් කලාවේදියෙක්. ඒ කාලෙ The Messenger කිතුණු පුවත් පතේ කතුවරයා ඔහු.පල්ලියට ආධාර පිණිස දෙන පත්තර ටික, ඉරිද පූජාවෙන් පස්සෙ පොඩි මේසෙක තියාගෙන විකිණුවෙ මං. ඒ කාලෙ මං ගීතිකා කණ්ඩායමෙත් හිටියා.""අපේ අම්ම බොහොම ආසයි සිංදු වලට. 'රේඩියෝග‍්‍රෑම්' එක තිබුණෙ සාලෙ. ආසාවටවත් අල්ලන්න තහනම්. අපි කඩයි කියල බයට.හැබැයි කුස්සියේ තිබුණ 'රෙඩිෆියුෂන්' එකක්. මාසෙට ගාණක් ගෙවන්න තියෙන්නෙ. කොම්පැණියෙන්ම ඇවිත් හයි කරල යනව. උදේ පටන් ගත්තම රෑ දහය වෙනකල් එක දිගට වැඩ.අපේ අම්ම මුළු දවසම ඕක දමල. අම්මත් ගීත මුමුණනව. මටත් කියල දෙනව. තවත් කල් යනකොට ගුවන් විදුලිය ආවා.දැන් අම්මට ඕනෙ මාව ගුවන් විදුලියට දමන්න. 'ආධුනික පැය' ට ඉල්ලුම් පතක් යවල ඉතින් මාව තේරුණා. මගේ ජීවිතේ් පළමු වතාවට ඔන්න මං ගුවන් විදුලියට යනව.වයස 11 යි. ආරියදාස පීරිස් තමයි වැඩ සටහනෙ නිවේදකයා. මං ගැයුවෙ රුක්මණිගෙ, 'මා ඔබේ සුදා.. ගීතය. මං දෙවැනි වටයට --තේරුණ.අබේවර්ධන - නිරංජලා යුවළඒකට අනුන්ගෙ ගීත කියන්න බෑ. අම්මා ඉතින් අර, මා සුදා ගීතයට වචන ටිකක් ලියුව.'මා පි‍්‍රය මව්නි...' කියල. දැන් අම්ම තමයි මට වචන දම දමා අර තනුවලට ගීත ලියන්නෙ. කොහොම හරි මං පළමුවැනියා වුණා.මට අවුරුදු 12 ක් වෙනකොට,, සරත් විමලවීර සහ කරුණාරත්න අබේසේකර අම්මට කිව්වා, මාව ළමා මණ්ඩපයට එවන්න කියල.එදා මුළු රටෙන්ම එන ගීත වලට ඒ වෙලාවෙම තනු දාලා දෙන්න තුන් දෙනෙක් හිටියා. ඩී. ඩී. ඩැනී,, තිලකසිරි ප‍්‍රනාන්දු හා ශාන්ති දිසානායක තුන් දෙනා.රෝහණ සිරිවර්ධන, රංජිත් යාපාද අල්විස්, චන්ද්‍රානි මානෙල් කල්දේරා, විජිත කුසුම් ලියනගේ, නොයෙලින් ලියනගේ එදා මගේ සමකාලීනයෝ.'ඔන්න ඉතින් ටික ටික ලොකු වෙනකොට මගේ් තනියට නිර්මලා නංගි ආවා. නිරංජලා ඊළඟට ආවා.ඔහොම ඇවිත් ඒ ගොල්ලොත් ගායනා කරන්න ගත්තා. අවුරුදු 17 වෙනකොට මං ළමා මණ්ඩපයෙන් අයින් වෙලා සරල ගී පරීක්ෂණය විශිෂ්ට ශ්‍රේණියෙන් සමත් වුණා. නංගිල දෙන්නත් ඒ වගේ.නිරෝෂ සහ අනුරාධාමං සරල ගී කියන්න ගත්තෙ යුග ගායනා හැටියට. ජයතිස්ස හෙට්ටිආරච්චි, ආර්. එම්. එස්. විජය ශී‍්‍ර ඔය වගේ ගායකයන් එක්කයි ගැයුවෙ.රූපා ඉන්දුමතියි, මායි පළමු වතාවට යුග ගීයක් ගැයුව ඒ කාලෙදිම.'හද පුදසුනේ, සෙනහස බැඳුණේ..' එක ගෑනු ළමයෙක් තමන්ගෙ පෙ‍්‍ර්මය නිසා දුක් වෙනවා. අනෙක් ගෑනු ළමයා සතුටු වෙනවා. ගීතය ලියුවෙ පෙ‍්‍ර්මකීර්ති ද අල්විස්. ඒ තමයි පෙ‍්‍ර්ම්ගෙත් පළමු ගීය.ඔය කාලෙ තමයි සනත් ඉන්දියාවෙ ඉඳල ලංකාවට ආවෙ. ගුවන් විදුලියෙදි අපි නිතර මුණ ගැහුණා. සංගීත වැඩ සටහන්වලට සම්බන්ධ වුණා.කොයි තරම් හොඳට හුරුවට ගායනා කළත්, ස්වර ඥානය ගැන ඒ තරම් අවබෝධයක් එතකොට මට නෑ.සකුන්තලාමං ගෙදර ගිහින් අම්මට කිව්වා,, 'විශාරද' කියල ඉන්දියාවෙන් එක්කෙනෙක් ඇවිත්. එයා තමයි සංගීත වැඩ සටහන් කරන්නෙ කියල.පස්සෙයි දන්නෙ නම සනත්. විශාරද කියන්නෙ සංගීතයෙ එන ගෞරව නාමයක් කියල.'එහෙම පටන්ගත්තු සංගීතය සහ ආදර ජීවිතේ අදටත් අපිට නැවුම්. සංගීතයෙ මුල් පාඩම් පී. ඩන්ස්ටන් ද සිල්වා ගුරුතුමාගෙන් ඉගෙන ගත්තත්. පසුකාලීනව සනත් තමයි මගේ සංගීත ජීවිතය පෝෂණය කළේ.මල්කාන්ති ළඟට කුමාර්. ඔහුගෙ බිරිය නන්දනී. පුතු 'ඉසාක්' තබ්ලා වාදනයෙ සූරයෙක්. ඔහු කෝට්ටේ ශා. තෝමස් විදුහලේ උසස් පෙළ පන්තියේ.මල්කාන්ති පවුලෙන් ඊළඟට ආ නිර්මලා විවාහ වුණේ විජයරත්න රණතුංග තබ්ලා විශාරද එක්ක. ඔවුන්ට දරු දෙදෙනෙක්. වැඩුමලා නුවන්, තාත්තා සේම තබ්ලා වාදනයෙ සූරයෙක්.සෙව්වන්දි අම්මා හා ගැයූ, 'සිනා මල් පොදක් - නෑ කඳුළු මල් පොදක්... ගීය අසා නැත්තෙ කවුරුද. ඈත් විවාපත්වූ දෙදරු මවක්.නිවේදක නිහාල් වික‍්‍රම එදිරිසුරියයි ඇගේ සැමියා.නිරංජලා සරෝජිනි මේ පවුලෙ හතර වැන්නී. ජනපි‍්‍රය ගායක අබේවර්ධන බාලසූරියට පිය බිරිය වී, ඈත් තුටින්.මනෝජ්'ගජමුතු' ජනපි‍්‍රය ගුවන් විදුලි නාට්‍යයේ 'මුතු' ගේ චරිතයෙන් ශ‍්‍රාවක සිත් සතන් ඇඳ බැඳ ගත් ඈ ගැයූ ගීත ගොන්නක්.'මනමාලිය වී හෙට දවසේ, මේ ගඟ මේ දුරු, පුංචි දුවෙක් ඉස්කෝලෙට පාර පනිනවා' 'බඹරකු හැඬුවා...' මතක් කළොත් තවත් ගී ඕනෙ තරම්.රන් ශී‍්‍රමලී සකුන්තලා මේ පවුල් පස්වැන්නී. සංගීතයෙන් ඈත් වූ එකම සාමාජිකාව. අද පිලිපීනයේ 'වෙරිටාස්' ගුවන් විදුලියේ නිවේදිකාවක්.පීරිස් පවුලේ බඩ පිස්සා මනෝජ්, රටම දන්නා තබ්ලා විශාරද.ඉතින්, ගැයුම, වැයුම... ඉන් ඔබ්බට ගිය සංගීතාචාර්ය පදවි... මේ සියල්ල සංගීතයේ ඔවුන්ගෙ වපසරිය.එක ඉත්තක පිපී සුවඳ හමන මේ සංගීත පවුල, තවත් පරපුරු ගණනාවකටම එහි සුවඳ විහිදුවාවි.ඉනෝකා පෙරේරා බණ්ඩාර ඡායාරූප - ගීත් ද මැල්     </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=av0808178</link>
    <topic>සරත්ගේ ‘සුමියුරු’ දෙහිවලදී</topic>
    <author/>
    <content>'සුළඟක් වී...'ජනපි‍්‍රය වූ නතාෂා...මහ රැජනගෙන් පසු රජ කිරුළ චාල්ස්ට නොවේ විලියම්ට ?ලෙඩට අතවනන තරබාරුකමෙන් මිදෙන්නමහින්ද ගේ ආගිය කතාහොඳම රසිකයා ලෙස සම්මාන දිනූ ගාමාරඟපාද්දි චරිතෙ මිස වයස මට ප‍්‍රශ්නයක් නොවේආදරයේ මිහිර මැද ගලා ගිය සංගීත ජීවිතසරත්ගේ ‘සුමියුරු’ දෙහිවලදී“ඉතිං ඊට පස්සේ ” පුංචි තිරයට'අබා' හි රඟන මේ ගුම්බකබූතා කවුද ?කොහොමද තොරතුරු ?ලොකුම - හොඳමසල්මන් හමුවන්න දහදුක් විඳින දෙබිඩි සොයුරියෝඅමීර් ඛාන්ගේ ඥාති පුතෙක් බොලිවුඩ් තරු අතරට‘ඉතාලියෙ ඉන්න අපේ ළමයි සංගීතයට හරිම ආසයි’රීදී තිරය ජයගත් පුංචි වීරයෝ'ටීටර් ගී' සබයට ගෙනෙන ලයනල් ගුණතිලකඑම්.එස්.ප‍්‍රනාන්දුගේ පුත් සරත් ප‍්‍රනාන්දුගේ ‘සුමියුරු’ සංගීත ප‍්‍රසංගය අගෝස්තු මස 23 වැනිදා සවස 3.00ට දෙහිවල එස්. ද එස්. ජයසිංහ ශාලාවේදී පැවැත්වේ.ගිටාරය සිය ආත්මය කරගත් සරත් ප‍්‍රනාන්දු බටහිර සංගීතයත් පෙරදිග සංගීතයත් තනිව හදාරමින් ප‍්‍රගුණ කරමින් පියාගේ ගීත හා තමාගේ ම ගීත කිහිපයක් මෙහිදී ඉදිරිපත් කරයි.”මට තවත් එම්.එස්.ප‍්‍රනාන්දු කෙනෙක් වෙන්න වුවමනා නෑ. මට ඕනේ සරත් ප‍්‍රනාන්දු විදිහට ඉදිරියට එන්න” යැයි සරත් පවසයි.  </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=av0808179</link>
    <topic>“ඉතිං ඊට පස්සේ ” පුංචි තිරයට</topic>
    <author>සටහන හේමාලි ඡායා පාලිත ගුණසේන</author>
    <content>'සුළඟක් වී...'ජනපි‍්‍රය වූ නතාෂා...මහ රැජනගෙන් පසු රජ කිරුළ චාල්ස්ට නොවේ විලියම්ට ?ලෙඩට අතවනන තරබාරුකමෙන් මිදෙන්නමහින්ද ගේ ආගිය කතාහොඳම රසිකයා ලෙස සම්මාන දිනූ ගාමාරඟපාද්දි චරිතෙ මිස වයස මට ප‍්‍රශ්නයක් නොවේආදරයේ මිහිර මැද ගලා ගිය සංගීත ජීවිතසරත්ගේ ‘සුමියුරු’ දෙහිවලදී“ඉතිං ඊට පස්සේ ” පුංචි තිරයට'අබා' හි රඟන මේ ගුම්බකබූතා කවුද ?කොහොමද තොරතුරු ?ලොකුම - හොඳමසල්මන් හමුවන්න දහදුක් විඳින දෙබිඩි සොයුරියෝඅමීර් ඛාන්ගේ ඥාති පුතෙක් බොලිවුඩ් තරු අතරට‘ඉතාලියෙ ඉන්න අපේ ළමයි සංගීතයට හරිම ආසයි’රීදී තිරය ජයගත් පුංචි වීරයෝ'ටීටර් ගී' සබයට ගෙනෙන ලයනල් ගුණතිලක1970 දශකයේ මැද භාගයේදී ‘සිත්තර’ චිත‍්‍රකතා පත‍්‍රයට බලංගොඩ සරත් මධු සිතුවම් කළ ‘ඉතිං ඊට පස්සේ ‘ චිත‍්‍ර කතාව ටෙලිනාට්‍යයක් ලෙස දොරට වැඩීමේ සුබ මොහොත පසුගියදා බත්තරමුල්ල ‘සෙනෝරා’ හෝටලයේදී පැවැත්වුණා. ස්වාධීන රූපවාහිනි ආයතනය සහ නිල්වලා වීඩියෝ ටීම් වෙනුවෙන් උපුල් ජයසිංහ සම නිෂ්පාදනයට එක්වන “ ඉතින් ඊට පස්සේ” ටෙලිනාට්‍ය අධ්‍යක්‍ෂණය කරනු ලබන්නේ චන්දික විජේසේන විසිනි. ඉතිං ඊට පස්සේ ටෙලිනාට්‍යයේ ප‍්‍රධාන චරිත දෙක වන දේදුණු සහ කැලුම් ගේ චරිත සඳහා එක්වනුයේ උමයංගනා වික‍්‍රමසිංහ සමඟ සම්පත් කුමාරතුංගයි.කැලුම් (සම්පත්) දේදුනු (උමයංගනා) දෙදෙනා සමඟ සරත්මධුක්ලීටස් මෙන්ඩිස් , සනත් විමලසිරි, ගිහාන් ප‍්‍රනාන්දු , සරත් කොතලාවල, අවන්ති අපොන්සු, අනුලා බුලත්සිංහල, ජනිත් වික‍්‍රමගේ, සුනිල් කෝට්ටගේ, ඇල්ප‍්‍රඩ් පෙරේරා, චන්දික නානායක්කාර, රිචඩ් මානමුදලි, සරත් දික්කුඹුර, ශාන් බන්දු වීරසිංහ ඇතුළු නළු නිළියන් රැසක් මේ සඳහා එක්වෙනවා.’ඉතිං ඊට පස්සේ ‘ කථාව හා සංකල්පය බලංගොඩ සරත් මධූ ගේ රූපවාහිනි රචනය හා නිෂ්පාදන සම්බන්ධීකරණය සඳුන් රාජකකරුණා ගෙනි. රෝහණ වීරසිංහ සංගීත නිර්මාණයෙන්ද, චන්න ජයනාත් ගීත රචනයෙන්ද, උරේෂා රවිහාරි සමඟ චාමික සිරිමාන්න ගීත ගායනයෙන් මේ සඳහා එක් වෙනවා.ලලිත් වසන්ත චන්න ජයනාත් සමඟ නීල් රුක්මන් මෙහි නිෂ්පාදන විධායකවරුන් ලෙස කටයුතු කරනවා.සටහන හේමාලි ඡායා පාලිත ගුණසේනපුංවි තිරයේ අලුත්ම පෙම් යුවළ දේදුනු කැලුම්       </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=av08081710</link>
    <topic>'අබා' හි රඟන මේ ගුම්බකබූතා කවුද ?</topic>
    <author>හේමාලි විජේරත්න ඡායාරූප දුෂ්මන්ත මායාදුන්න</author>
    <content>'සුළඟක් වී...'ජනපි‍්‍රය වූ නතාෂා...මහ රැජනගෙන් පසු රජ කිරුළ චාල්ස්ට නොවේ විලියම්ට ?ලෙඩට අතවනන තරබාරුකමෙන් මිදෙන්නමහින්ද ගේ ආගිය කතාහොඳම රසිකයා ලෙස සම්මාන දිනූ ගාමාරඟපාද්දි චරිතෙ මිස වයස මට ප‍්‍රශ්නයක් නොවේආදරයේ මිහිර මැද ගලා ගිය සංගීත ජීවිතසරත්ගේ ‘සුමියුරු’ දෙහිවලදී“ඉතිං ඊට පස්සේ ” පුංචි තිරයට'අබා' හි රඟන මේ ගුම්බකබූතා කවුද ?කොහොමද තොරතුරු ?ලොකුම - හොඳමසල්මන් හමුවන්න දහදුක් විඳින දෙබිඩි සොයුරියෝඅමීර් ඛාන්ගේ ඥාති පුතෙක් බොලිවුඩ් තරු අතරට‘ඉතාලියෙ ඉන්න අපේ ළමයි සංගීතයට හරිම ආසයි’රීදී තිරය ජයගත් පුංචි වීරයෝ'ටීටර් ගී' සබයට ගෙනෙන ලයනල් ගුණතිලකදුලානි අනුරාධා හමුවෙමුදීඝ ගාමිණී කුමරුට දාව චිත‍්‍රා කුමරිය බිහිකරන බිළිඳ්‍ර සුරක්ෂිතව දොරමඬලාව ග‍්‍රාමය වෙත ගෙන යාම අතිශය බිහිසුණු සහ අවදානම් සහිත කර්තව්‍යයක්.චිත‍්‍රා කුමරිය බිහිකළ පිරිමි දරුවා මරා දමන්නට අවි අමෝරා සිටින චිත‍්‍රා කුමරියගේ සහෝදරයන්ගෙන් මිදී බිළිඳ්‍ර දොරමඬලාව වෙත ගෙන යන්නේ හබරා සමඟ එක්වන ගුම්බකබූතා ය.දොරමඬලාවේ වැඩෙන පණ්ඩුකාභය කුමරා සිය පණ මෙන් සුරකින්නේ ද මේ හබරා සමඟ ගුම්බකබූතා විසිනි.ගුම්බකබූතා අපට හමුවන්නේ මේ දිනවල තිරගත වන ජැක්සන් ඇන්තනී ගේ 'අබා' චිත‍්‍රපටයෙනි. ගුම්බකබූතාට ජීවය දෙන ඇය මෙතෙක් අපි දැක ඇති හුරු පුරුදු මුහුණක් නොවේ.නමින් ඇය දුලානි අනුරාධා ය. දුලානි ගුම්බකබූතා වූ අයුරු දැනගන්නට පසුගිය දිනෙක අප ගියා පාණදුර පිහිටි ඇගේ නිවහනට.දුලානිගේ මවත්, පියාත් රජයේ මුද්‍රණ දෙපාර්තමේන්තුවේ සේවය කර මේ වනවිට විශ‍්‍රාම ගිහින්. දුලානි පවුලේ බාලයා. ඇගේ වැඩිමල් සොයුරා ඕමාන් ගුවන් සමාගමේ සේවය කරයි.දුලානි මේ වනවිට සෞන්දර්ය විශ්ව විද්‍යාලයේ නර්තනය විෂය හදාරන අවසන් වසරේ සිසුවියකි.මම ඉස්කෝලෙ ගියේ පාණදුර බාලිකා විද්‍යාලයට. උසස් පෙළ කළාට පස්සෙ සෞන්දර්ය කලා විශ්වවිද්‍යාලයට ඇතුළත් වුණා.කාලයක් මම නර්තන ගුරුවරියක් විදිහට පාණදුර මෙතෝදිස්ත විද්‍යාලයේ සේවය කළා.විශ්වවිද්‍යාලයේ ඉන්න අතරතුරයි. සිරස කුමරිය තරගය ආරම්භ වුණේ. මගේ අම්මගෙයි යාළුවන්ගෙයි බලකිරීම නිසයි සිරස කුමරියට ඉල්ලුම් පත‍්‍රයක් දැම්මෙ. අම්මා තමයි ඒකට වැඩියෙන් උනන්දු උනේ. මගේ ඉල්ලුම්පත‍්‍රය අත්සන් කළෙත් අම්මා.සිරස කුමරිය වැඩසටහනින් මම 'බුද්ධිමත්ම තරුණිය' විදියට තේරුණා.සිරස කුමරිය වැඩසටහන සඳහා මම කරපු නර්තනය ජැක්සන් ඇන්තනී මහත්මයා දැකලා තිබුණා. ඊට පස්සෙ චන්දන වික‍්‍රමසිංහ සර්ට කියලා තමයි මාව ගෙන්න ගත්තේ. මාව ගෙන්නගෙන මුලින් ම මගේ නර්තන හැකියාව ගැන බැලුවා. ඊට පස්සෙ මට රඟපාන්න පුළුවන් ද බැලුවා. ඔය විදියට තමයි මාව ගුම්බක බූතා චරිතයට තෝර ගත්තේ."'අබා' කියන්නේ මගේ පළවෙනි චිත‍්‍රපටය. මීට කලින් කිසිම දේකට රංගනයෙන් දායකවෙලා නෑ. මං විශ්වාස කරනවා මට මේ ලැබුණු අවස්ථාව මෑත කාලයේ කිසිම නවක නිළියකට ලැබෙන්න නැතුව ඇති කියලා.පියා මව සහ අයියා සමඟඒ සම්බන්ධයෙන් පුංචි ආඩම්බරයකුත් මගේ හිතේ තිබෙනවා. විශේෂයෙන් ම මගේ විෂයයට (නර්තනය) සම්බන්ධ වුණු රංගනයක නියැලෙන්න ලැබීමත් මට වැදගත්. 'අබා' චිත‍්‍රපටය ඉදිරියට ගෙනියන්නේ සෞම්‍ය ලියනගේ කරපු හබරා ගේ චරිතයෙන් සහ මම කරපු ගුම්බකබූතා ගේ චරිතයෙන්.මේ චිත‍්‍රපටයේ වැඩ කිරීම නිසා අවුරුදු 10 - 15 ක් තිස්සේ වැඩ කිරීමෙන් ලබන අන්දමේ අත්දැකීම් රැසක් මම ලැබුවා.මගේ ගෙදරින් වුණත් මේ චිත‍්‍රපටයේ රඟපානවට විරුද්ධත්වයක් ඇති වුණේ නෑ. මගේ අම්ම තාත්තා කලාවට සම්බන්ධ අය නොවුණට හොඳ රසිකත්වයක් තිබෙන අය.ජැක්සන් ඇන්තනී කියන පුද්ගලයගේ ජ්‍යෙෂ්ඨත්වය සහ ඔහු නිර්මාණකරණයේ යෙදෙන අන්දම ගැන අපේ ගෙදර අය දැනගෙන හිටි නිසා ඔවුන් හැමෝම මාව දිරිමත් කළා.මේ චිත‍්‍රපටයේ මට රඟපාන්න ලැබුණේ අපේ ප‍්‍රවීණ නළු නිළියන් රැසක් එක්ක. ලංකාවේ මෙතෙක් නිපදවූ දැවැන්තම චිත‍්‍රපටයෙන් මට සිනමාවට එන්න අවස්ථාව ලැබුණා.ඉස්සරහට මට මේ වගේ අවස්ථාවක් ලැබෙයි කියල හිතන්න අමාරුයි.""ගුම්බකබූතා රඟපාද්දී මම හරිම සැහැල්ලුවෙන් තමයි කටයුතු කළේ. තාණ්ඩව නර්තනයක් ඉදිරිපත් කරන්න තිබුණේ. මේ හැම දෙයක් ම අධ්‍යක්ෂවරයා බොහොම සැහැල්ලුවෙන් මගෙන් ගත්තා.අබා චිත‍්‍රපටයේ රඟන දුලානිමුල් කාලේ මට ලොකු බරක් තිබුණා මට මේක කරගන්න පුළුවන් වෙයි ද කියලා.නමුත් අන්තිමේ චිත‍්‍රපටය බලනකොට හිතෙනවා. මම මෙහෙම දෙයක් කළා ද කියලා.""දැනට මගේ තියෙන ලොකුම බලාපොරොත්තුව තමයි මගේ අවසාන විභාගය හොඳින් කරල උපාධිය ලබාගන්න එක. ඊට අමතරව නර්තනය වැඩිදුරටත් හදාරන්න බලාපොරොත්තුවක් තිබෙනවා.දැනට මම දේශීය සහ ඉන්දියානු නර්තන විතරයි ඉගෙන ගෙන තිබෙන්නේ. මට ආසයි බටහිර නර්තනයත් ඉගෙන ගන්න.ඉදිරියේදී හොඳ නිර්මාණයකට දායක වෙන්න අවස්ථාව ලැබුණොත් මම සම්බන්ධ වෙනවා.ඊටත් වඩා මේ චිත‍්‍රපටයෙන් මට ලැබුණු වටිනාකම ආරක්ෂා කරගන්න එක තමයි මට තිබෙන ලොකුම අභියෝගය."හේමාලි විජේරත්න ඡායාරූප දුෂ්මන්ත මායාදුන්න  </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=av08081711</link>
    <topic>කොහොමද තොරතුරු ?</topic>
    <author>හේමාලිගෙන්</author>
    <content>'සුළඟක් වී...'ජනපි‍්‍රය වූ නතාෂා...මහ රැජනගෙන් පසු රජ කිරුළ චාල්ස්ට නොවේ විලියම්ට ?ලෙඩට අතවනන තරබාරුකමෙන් මිදෙන්නමහින්ද ගේ ආගිය කතාහොඳම රසිකයා ලෙස සම්මාන දිනූ ගාමාරඟපාද්දි චරිතෙ මිස වයස මට ප‍්‍රශ්නයක් නොවේආදරයේ මිහිර මැද ගලා ගිය සංගීත ජීවිතසරත්ගේ ‘සුමියුරු’ දෙහිවලදී“ඉතිං ඊට පස්සේ ” පුංචි තිරයට'අබා' හි රඟන මේ ගුම්බකබූතා කවුද ?කොහොමද තොරතුරු ?ලොකුම - හොඳමසල්මන් හමුවන්න දහදුක් විඳින දෙබිඩි සොයුරියෝඅමීර් ඛාන්ගේ ඥාති පුතෙක් බොලිවුඩ් තරු අතරට‘ඉතාලියෙ ඉන්න අපේ ළමයි සංගීතයට හරිම ආසයි’රීදී තිරය ජයගත් පුංචි වීරයෝ'ටීටර් ගී' සබයට ගෙනෙන ලයනල් ගුණතිලකලකී ඩයස් කිව්වම මේ දිනවල කාටත් මතක් වෙන්නේ 'යර්ස් බොස්' හි නිහාල් සර්. ඒත් ලකී මේ දිනවල තවත් අලුත්ම අත්දැකීමක් ඇති චරිතයක් එක්ක තමයි ජීවත්වෙන්නේ.ඒ මේ දිනවල සනත් අබේසේකර අධ්‍යක්ෂණය කරන'One Blood' චිත‍්‍රපටයේ 'ධර්මරාජ්'. මේ චිත‍්‍රපටයේ ප‍්‍රධාන චරිතයක් වන 'ධර්ම රාජ්' නම් වූ දෙමළ ගුරුවරයෙක්.ඇත්තටම මේක මට අලුත් අත්දැකීමක්. මීට කලින් මම මේ වගේ ද්‍රවිඩ චරිතයක් නිරූපණය කරලා නෑ. වේට්ටි ඇඳලා කොණ්ඩෙ වවලා, නළලට පොට්ටු තියලා බාහිර ස්වරූපයෙනුත් මාව වෙනස් වෙලා."සනත් කියන්නේ මගේ පරණ මිතුරෙක්. ඔහු ඉතාම ලස්සනට ලියන කෙනෙක්.ඔහුගේ නිර්මාණයකට මම සම්බන්ධ වෙන්න කැමැත්තෙන් හිටියේ. 'ධර්මරාජ්' ගේ චරිතය වුණත් ඔහු හරිම අපූරුවට නිර්මාණය කරලා තිබුණා.මට හිතෙනවා මගේ රංගන ජීවිතේට මේක වෙනසක් කියලා."රේණුකා - සෝමේ විටින් විට රටරේණුකා බාලසූරිය - සෝමරත්න දිසානායක යුවළට පහුගිය කාලේ ඉස්පාසුවක් තිබුණේ නැත්තේ ඔවුන්ගේ අලුත්ම චිත‍්‍රපටය වූ 'සිරි රජ සිරි' ප‍්‍රදර්ශනය කරපු නිසා.මේ දවස්වල මේ දෙන්නම ආයෙත් හරි හරියට වැඩ. මාරුවෙන් මාරුවට චිත‍්‍රපටයත් අරගෙන දෙන්නාටම පිටරටවල යන්නත් සිද්ධ වෙලා. පසුගිය සතියේ ඉතාලිය බලා දෙන්නම ගියේ එහි පැවැත්වූ අන්තර් ජාතික චිත‍්‍රපට උලෙළකට සිරි රජසිරි තේරී තිබුණ නිසයි.සෝමරත්න පිටරට ඉඳලා ලංකාවට එනකොට රේණුකා චිත‍්‍රපටයත් අරන් තවත් රටකට යනවා. 'සිරි රජ සිරි' ඉදිරි කාලයේදී ලන්ඩනයේ මෙක්සිකෝවෙ, පින්ලන්තේ වගේ ම කෙන්යාවේ ලෝලා කැනඩාවේ රිමෝස්කි ඔස්ටේ‍්‍රලියාවේ ආසියා පැසිපික් වැනි අන්තර්ජාතික චිත‍්‍රපට උලෙළ නියෝජනය කිරීමටත් නියමිතයි.රේණුකාටත් සෝමෙටත් ඒ නිසා මාස ගණනකට ඉස්පාසුවක් ලැබෙන එකක් නෑ.චතුරිකා මේ දවස්වල චන්න පෙරේරා ගේ පෙම්වතිය වෙලයි ඉන්නේ. ඒ මේ දිනවල රූගත කරන ආනන්ද වික‍්‍රමසිංහගේ අලුත්ම චිත‍්‍රපටයේ.චිත‍්‍රපටයේ නම 'හදවත මල් යායයි’. පේ‍්‍රමය වස්තු විෂය කරගත්ත මේ චිත‍්‍රපටය විනෝදාත්මක චිත‍්‍රපටයක් කියල තමයි චතුරිකා නම් කියන්නේ.ඒ වගේම මේ චිත‍්‍රපටය චතුරිකාට අපූරු අත්දැකීම් රැසක් ලබා දෙනවලු.චන්න සමඟ මේ චිත‍්‍රපටයේ ටෙනිසන් කුරේත් රංගනයට එක්වෙනවා. චතුරිකා සහ ටෙනිසන් චිත‍්‍රපටයක එකට වැඩ කරන පළමු අවස්ථාව මේක. චතුරිකා කියන විදියට චිත‍්‍රපටයේ වැඩ නිම වනතුරුම ඒ ගැන දැනුණෙවත් නැතිලු. ඒ තරමට සුහදව වැඩේ කරගෙන ගිහින්.ඔක්කොටම වැඩිය, ටෙනිසන් කුරේගේ විහිළු කතා නිසා වෙලාව යනවා දැනෙන්නෙවත් නැති බවයි චතුරිකා පවසන්නෙ.හේමාලිගෙන්    </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=av08081712</link>
    <topic>ලොකුම - හොඳම</topic>
    <author>හේමාලි</author>
    <content>'සුළඟක් වී...'ජනපි‍්‍රය වූ නතාෂා...මහ රැජනගෙන් පසු රජ කිරුළ චාල්ස්ට නොවේ විලියම්ට ?ලෙඩට අතවනන තරබාරුකමෙන් මිදෙන්නමහින්ද ගේ ආගිය කතාහොඳම රසිකයා ලෙස සම්මාන දිනූ ගාමාරඟපාද්දි චරිතෙ මිස වයස මට ප‍්‍රශ්නයක් නොවේආදරයේ මිහිර මැද ගලා ගිය සංගීත ජීවිතසරත්ගේ ‘සුමියුරු’ දෙහිවලදී“ඉතිං ඊට පස්සේ ” පුංචි තිරයට'අබා' හි රඟන මේ ගුම්බකබූතා කවුද ?කොහොමද තොරතුරු ?ලොකුම - හොඳමසල්මන් හමුවන්න දහදුක් විඳින දෙබිඩි සොයුරියෝඅමීර් ඛාන්ගේ ඥාති පුතෙක් බොලිවුඩ් තරු අතරට‘ඉතාලියෙ ඉන්න අපේ ළමයි සංගීතයට හරිම ආසයි’රීදී තිරය ජයගත් පුංචි වීරයෝ'ටීටර් ගී' සබයට ගෙනෙන ලයනල් ගුණතිලකලොකුම සතුට - එහෙම සතුටක් තාම මම ලබල නෑ.ලොකුම දුක - මගේ ආච්චි නැතිවුණ දවසෙ දැනුන දුක.ලොකුම දිනුම - මම හිතන්නේ තාම එහෙම දිනුමක් ලබල නෑ කියල.ලොකුම පරාජය - එහෙම දෙයක් විඳලත් නෑ.ලොකුම ගමන - එකක් කියන්න බෑ. විදේශ සංචාර රාශියකට එක්වෙලා තිබෙනවා.ලොකුම පැතුම - හොඳින් ජීවත්වෙන එක.හොඳම යහළුවා - කීපදෙනෙක්ම ඉන්නවා.හොඳම යෙහෙළිය - යෙහෙළියොත් කීපදෙනෙක්ම ඉන්නවා.හොඳම දවස - හෙටහොඳම තැන - නිදහසේ ඉන්න පුළුවන් ඕනම තැනක්.හේමාලි    </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=av08081713</link>
    <topic>සල්මන් හමුවන්න දහදුක් විඳින</topic>
    <author>සුජීව තේවහෙට්ටිගේ</author>
    <content>'සුළඟක් වී...'ජනපි‍්‍රය වූ නතාෂා...මහ රැජනගෙන් පසු රජ කිරුළ චාල්ස්ට නොවේ විලියම්ට ?ලෙඩට අතවනන තරබාරුකමෙන් මිදෙන්නමහින්ද ගේ ආගිය කතාහොඳම රසිකයා ලෙස සම්මාන දිනූ ගාමාරඟපාද්දි චරිතෙ මිස වයස මට ප‍්‍රශ්නයක් නොවේආදරයේ මිහිර මැද ගලා ගිය සංගීත ජීවිතසරත්ගේ ‘සුමියුරු’ දෙහිවලදී“ඉතිං ඊට පස්සේ ” පුංචි තිරයට'අබා' හි රඟන මේ ගුම්බකබූතා කවුද ?කොහොමද තොරතුරු ?ලොකුම - හොඳමසල්මන් හමුවන්න දහදුක් විඳින දෙබිඩි සොයුරියෝඅමීර් ඛාන්ගේ ඥාති පුතෙක් බොලිවුඩ් තරු අතරට‘ඉතාලියෙ ඉන්න අපේ ළමයි සංගීතයට හරිම ආසයි’රීදී තිරය ජයගත් පුංචි වීරයෝ'ටීටර් ගී' සබයට ගෙනෙන ලයනල් ගුණතිලකසමහරුන්ට සල්මන් ඛාන් පෙනෙන්නේ මහා දඩබ්බරයෙකු ලෙසයි. එහෙත් ඔහුට සැබවින් ම ආදරය කරන රසික රසිකාවියන් ඉන්දියාවේ සිටිනවා. දහතුන් හැවිරිදි දෙබිඩි සොහොයුරියන් වන සාබා සහ ෆාරා එවැනි පුංචි රසිකාවියන් දෙදෙනෙක්. ඔවුන් දෙදෙනාට සල්මන්ව මීට වසර තුනකට පමණ පෙර මුම්බායි නගරයේ දී මුණ ගැසී තිබෙනවා.එදා ඔවුන් සමඟ සල්මන් ඉතාම ළෙන්ගතුව කතා කළ නිසා ඔවුන් දෙදෙනාගේ සිත්වලින් සල්මන් බැහැර කරන්නට නොහැකි වෙලා.පසුගියදා ඔවුන් පවසා ඇත්තේ සල්මන් ගේ අතක 'රාඛි' නම් වූ නූලක් (චාරිත‍්‍රානුකූලව අතෙහි බඳින නූලකි) බඳින්නට තමන් දෙදෙනාට නොහැකි වුණොත් නිරාහාරව සිටින බවයි."අපි සල්මන් අයියාට හරිම ආදරෙයි. අපි කෑම කන්නේ නිදා ගන්නේ එයා හිතේ රඳවාගෙනයි.එයා අපේ ආත්මය යි. මේ අවුරුද්දෙදි සල්මන් ගෙ අතක 'රාඛි' එකක් ගැට ගහන්නයි, අපි පෙරුම් පුරාගෙන ඉන්නෙ. බැරි වුණොත් අපි කෑම කන්නෙවත් වතුර බොන්නෙවත් නැහැ" සාබා සහ ෆාරා අහිංසක සිනාවක් පාමින් පැවසුවා.මේ දෙබිඩි සොහොයුරියන් ගේ මවුපියන් හරිම දුප්පත්. 'රාඛි' නූලක් ගැට ගසන්නේ සහෝදරියක විසින් සහෝදරයාට තමා ගේ සෙනෙහස ප‍්‍රකාශ කරන්නටයි.මෙය ඉන්දියාවේ සිදු කෙරෙන චාරිත‍්‍රයක්."අපි හරිම දුප්පත් මිනිස්සු. මම කොහොමද මේ දෙන්නව සල්මන් ගාවට අරගෙන යන්නෙ? ඒකට මා ගාව සල්ලි නැහැ. සල්මන් කියන්නෙ ප‍්‍රසිද්ධ නළුවෙක්. අපිට එයාව මුණ ගැහෙන්න බැහැනෙ?" සාබා සහ ෆාරා ගේ පියා ශකීල් අහමඩ් දැඩි වේදනාවකින් යුතුව කියා සිටියා."නංගිලා දෙන්නා සල්මන් මුණ ගැහෙන්න පුදුම ආසාවකිනුයි ඉන්නෙ. සල්මන් මෙහෙයවන 'දස් කා දම්' කියන ජනප‍්‍රිය රූපවාහිනී වැඩසටහනට සහභාගි වෙන්නත් ආසාවෙන් හිටියා.ඒත් ඒවාට යන්න තරම් වත්කමක් අපිට නැහැ.අපිට එහෙම යන්න බැහැයි කියල නංගිලාට තේරෙන්නෙ නැහැ." දෙබිඩි සොහොයුරියන්ගේ අයියා ද එලෙස පැවසුවේ වේදනාවකින්. "මේ දෙන්නා මඟ බල බලා ඉන්නෙ සල්මන් අපේ ගෙදරට ඒවිය කියලයි. කවදා හරි දවසක සල්මන්, එයාලව බලන්න ඒවිලු. සාබා සහ ෆාරා ගේ මව, රුබිනා ඛාටූන් පැවසුවා.ඇය යළි කියා සිටියේ සල්මන් මුණ ගැසෙන තුරු කෑම නම නොගැනීමට දැනටමත් මේ දෙදෙනා තීරණය කර ඇති නිසා දෙදෙනාගේ සෞඛ්‍ය තත්ත්වය ද මඳක් පිරිහී තිබෙන බවයි.සාබා සහ ෆාරා ගේ සිරුරු එක් වී තිබෙන්නේ ඔවුන්ගේ හිස් වලින් සහ බෙල්ලෙන්.මේ දෙදෙනාගේ ඡායාරූපයක් පුවත් පතක පළවී තිබෙනු දුටු අබුඩාබියේ ශීක් මොහොමඩ් බින් සායෙඩ් කුමරු, ඔවුන් දෙදෙනා සැත්කමකින් වෙන් කිරීමට ඩොලර් මිලියනයක ආධාරයක් ලබාදී තිබෙනවා.එහෙත් එය සිදුවූයේ නැතැයි සාබා සහ ෆාරාගේ පියා පැවසුවා.එයට හේතුවූයේ සැත්කමක් සිදු කළහොත් එක් අයෙකුගේ ජීවිතය පමණක් ඉතිරිවීමට ඉඩ තිබෙන බව වෛද්‍යවරුන් ප‍්‍රකාශ කිරීමයි.දැනට ඔවුන් ගේ සෞඛ්‍ය තත්ත්වය සාමාන්‍ය වුවත් කල් ගත වද්දී දෙදෙනාම දුර්වල වනු ඇතැයි පැවසෙනවා.එවැනි අවදානම් තත්වයක් තිබෙද්දීත් සල්මන් දකින තුරු මේ දෙසොහොයුරියන් නිරාහාරව සිටීම නිසා ඔවුන්ගේ මව්පියන් දැන් සිටින්නේ දැඩි මානසික පීඩනයකින්.සුජීව තේවහෙට්ටිගේ     </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=av08081714</link>
    <topic>අමීර් ඛාන්ගේ ඥාති පුතෙක්</topic>
    <author>සුජීව තේවහෙට්ටිගේ</author>
    <content>'සුළඟක් වී...'ජනපි‍්‍රය වූ නතාෂා...මහ රැජනගෙන් පසු රජ කිරුළ චාල්ස්ට නොවේ විලියම්ට ?ලෙඩට අතවනන තරබාරුකමෙන් මිදෙන්නමහින්ද ගේ ආගිය කතාහොඳම රසිකයා ලෙස සම්මාන දිනූ ගාමාරඟපාද්දි චරිතෙ මිස වයස මට ප‍්‍රශ්නයක් නොවේආදරයේ මිහිර මැද ගලා ගිය සංගීත ජීවිතසරත්ගේ ‘සුමියුරු’ දෙහිවලදී“ඉතිං ඊට පස්සේ ” පුංචි තිරයට'අබා' හි රඟන මේ ගුම්බකබූතා කවුද ?කොහොමද තොරතුරු ?ලොකුම - හොඳමසල්මන් හමුවන්න දහදුක් විඳින දෙබිඩි සොයුරියෝඅමීර් ඛාන්ගේ ඥාති පුතෙක් බොලිවුඩ් තරු අතරට‘ඉතාලියෙ ඉන්න අපේ ළමයි සංගීතයට හරිම ආසයි’රීදී තිරය ජයගත් පුංචි වීරයෝ'ටීටර් ගී' සබයට ගෙනෙන ලයනල් ගුණතිලකභද්‍ර යෞවනය සංකේතවත් කරන නවක තරුවක් දැන් බොලිවුඩ්පුරයට එක්වී සිටිනවා.ඔහු ඉම්රාන්. මේ යෞවනයා බොලිවුඩ් සිනමාවට එක් වුණේ සුපිරි රංගන ශිල්පියෙකු, චිත‍්‍රපට නිෂ්පාදකවරයෙකු සහ අධ්‍යක්ෂවරයෙකු ද වන දැවැන්තයෙකු ගේ මඟ පෙන්වීමෙන්.මේ සුපිරි සිනමා කලාකරුවා, අමීර් ඛාන්. මේ දිනවල දී රූපගත කිරීම් සිදු කෙරෙන අලුත්ම බොලිවුඩ් චිත‍්‍රපටයක් වන 'ජානෙ තු යා ජානෙනා' හි ප‍්‍රධාන චරිතයක් නිරූපණය කිරීමේ වරම ඉම්රාන් ට හිමිවෙලා. ඔහු අමීර්ගේ ඥාති පුත‍්‍රයෙක්. අබ්බාස් ටයිරෙවාලා අධ්‍යක්ෂණය කරන මේ චිත‍්‍රපටයේ නිෂ්පාදකවරයා වන්නේත් අමීර් ඛාන්.'ජානෙ තුයා...' චිත‍්‍රපටයේ අමීර් ද ප‍්‍රධාන චරිතයක් රඟපාන බවයි ආරංචි.මේ උණුසුම් පුවත දැනගත්ත ඉන්දීය මාධ්‍යවේදියෙකු, අමීර් සහ ඉම්රාන් පසුගිය සෙනසුරාදා දිනයක දී හමු වුණා.එහිදී ඉම්රාන් ඉතාම නිහතමානීව තම පාසල් ජීවිතය සිහිපත් කළේ මෙන්න මේ විදිහටයි..."මගේ පාසල් ජීවිතය නවකතාවක් විදිහට ලියන්න පුළුවනි නම් කොයිතරම් හොඳ ද? ඒ කාලය මට අමතක වෙන්නෙ නැහැ. මම ඉගෙන ගත්තෙ හරිම දුෂ්කර ගම්මානයක තිබුණු පාසලකයි. ශිෂ්‍යයෝ හිටියෙ 25 දෙනායි. ඒ ගමේ නම 'ගෙඩායි'. ඌටි නගරයේ ඉඳල එතනට යන්න පැය 3 ක් විතර ගතවෙනවා. අපි පදිංචි වෙලා හිටියෙ මේ ගමෙන් කිලෝමීටර් 6 ක් විතර ඈතින්.මුළු ගමටම විදුලි බලය තිබුණෙ නැහැ. හරි හැටි වතුරවත් තිබුණෙ නැහැ.කැලේ සත්තු නම් හිටියා. වල් ඌරො නම් හැම තැනම හිටියා. උන්ව බලන්න කැලේට යන්න ඕනෑ වුණේ නැහැ. අපේ ගෙදර තිබුණෙ භූමිතෙල් ලාම්පු. අපි වතුර ගත්තෙ ඇළකින්. ඒ ඇළේ වතුර තමයි අපි හැමදේකටම පාවිච්චි කළේ. අපි කෑමට ගත්තෙ අපිම වවා ගත්තු එළවළුයි. අපිටම කියල පීනන්න තටාකයකුත් හදාගත්තා.ඒ දවස්වල මම මේ ගමේ මාස 8 ක් ඉඳලා, ඉතිරි කාලෙ මුම්බායි නගරයට එනවා."ඉම්රාන්, බොලිවුඩ් සිනමාවට එක්වන බව දැනගත්තු ඔහුගේ සමීප මිතුරන් මවිතයට පත් වුණාලු. "දෙයියනේ! ඔයාත් රඟපාන්න යනවද? ඔයා කොහොමද ඔය චිත‍්‍රපටවල රඟපාන්නෙ? නළු නිළියො, අධ්‍යක්ෂවරු, නිෂ්පාදකවරු එක්ක ඔයා කොහොමද වැඩ කරන්නෙ?" මේ වගේ දහසකුත් එකක් ප‍්‍රශ්න ඉම්රාන්ට යොමු වුණා.ඒ වුණත්, ඉම්රාන් සිනමා ලෝකයට පිවිසුණේ ඒ ගැන කිසිවක් නොදැන නොවෙයි."මම නිව්යෝක් වල චිත‍්‍රපට ඇකඩමියෙන් සිනමාව ගැන ඉගෙන ගෙන තියෙනවා. ලොස් ඇන්ජලීස්වල රූපවාහිනි වැඩ සටහනක් වෙනුවෙනුත් වැඩ කරලා තියෙනවා.මට ඕනෑ වුණේ තිරනාටක රචකයෙක් සහ චිත‍්‍රපට අධ්‍යක්ෂවරයෙක් වෙන්නයි. ඇමරිකාවෙ ඉඳල මුම්බායි නගරයට ආවට පස්සෙ සිනමාවට සම්බන්ධ හුඟ දෙනෙක් මට හමුවුණා.මම රූපවාහිනී වැඩසටහනක් වෙනුවෙන් තිර පිටපතක් ලිව්වා. හැබැයි ඒක වෙනත් චැනලයක කවුදෝ කෙනෙක් හොරකම් කළා!" ඉම්රාන් ගේ මේ කතාව අමීර් අහගෙන හිටියෙ පුදුමයකින්.ඉන්පස්සෙ ඔහු තම ඥාති පුත‍්‍රයා (බෑණා) ගැන කිව්වෙ මෙන්න මේ කාරණයයි."ඉම්රාන්ට රඟපාන්න පුළුවන් කියල මම නම් හිතුවෙ නැහැ. හැබැයි, මට මතක් වුණා, මම මුලින් ම රඟපාන්න යන කොටත් සමහරු මට කිව්ව දේවල්. ඒ අය කිව්වෙ අමීර්ට රඟපාන්න බැහැ කියලයි.මමත් ඉම්රාන් ගැන හිතුවෙ ඒ විදිහටම තමයි. නමුත් දැන් මට තේරෙනවා ඉම්රාන් ගෙ හැකියාවන්.එයාට අනාගතයේදී දක්ෂ නළුවෙක් වෙන්න පුළුවනි. ඒ හැකියාව එයාට තියෙනවා.""මේ චිත‍්‍රපටය මුලින් ම නිෂ්පාදනය කරන්න භාර ගත්තෙ වෙන කෙනෙක්.නමුත්, ඒ නිෂ්පාදකවරයා අයින් වුණාට පස්සෙ අධ්‍යක්ෂ අබ්බාස්, මාව මුණ ගැහිලා කිව්වා, 'ජානෙ තු යා...' චිත‍්‍රපටය නිෂ්පාදනය කිරීමේ කටයුත්ත භාරගන්නය කියලා.මම ඒකට කැමැති වුණා. එතකොටත් අධ්‍යක්ෂවරයා ඉම්රාන්ව මේ චිත‍්‍රපටයට තෝරා ගෙනයි හිටියේ. ඉතින්, මම ඉම්රාන් ගෙන් ඇහුවා, චිත‍්‍රපටයේ තිර නාටකයට කැමති ද කියලා.අබ්බාස් හොඳ චිත‍්‍රපටයක් කරන බව විශ්වාස ද කියලත් ඇහුවා. ඉම්රාන් කිව්වා ඔව් කියලා. මම කිව්වා, එහෙම නම් චිත‍්‍රපටයේ රඟපාන්න කියලා."අමීර් ඒ කතාව කිව්වේ ඉම්රාන් 'ජානෙ තු යා...' චිත‍්‍රපටයට එක්කර ගැනුණේ තමා ගේ මැදිහත්වීමක් නැතිව බව හඟවන්නයි.සුජීව තේවහෙට්ටිගේ  </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=av08081715</link>
    <topic>‘ඉතාලියෙ ඉන්න අපේ ළමයි සංගීතයට හරිම ආසයි’</topic>
    <author>බුද්ධිකා බ‍්‍රාහ්මණගේ</author>
    <content>'සුළඟක් වී...'ජනපි‍්‍රය වූ නතාෂා...මහ රැජනගෙන් පසු රජ කිරුළ චාල්ස්ට නොවේ විලියම්ට ?ලෙඩට අතවනන තරබාරුකමෙන් මිදෙන්නමහින්ද ගේ ආගිය කතාහොඳම රසිකයා ලෙස සම්මාන දිනූ ගාමාරඟපාද්දි චරිතෙ මිස වයස මට ප‍්‍රශ්නයක් නොවේආදරයේ මිහිර මැද ගලා ගිය සංගීත ජීවිතසරත්ගේ ‘සුමියුරු’ දෙහිවලදී“ඉතිං ඊට පස්සේ ” පුංචි තිරයට'අබා' හි රඟන මේ ගුම්බකබූතා කවුද ?කොහොමද තොරතුරු ?ලොකුම - හොඳමසල්මන් හමුවන්න දහදුක් විඳින දෙබිඩි සොයුරියෝඅමීර් ඛාන්ගේ ඥාති පුතෙක් බොලිවුඩ් තරු අතරට‘ඉතාලියෙ ඉන්න අපේ ළමයි සංගීතයට හරිම ආසයි’රීදී තිරය ජයගත් පුංචි වීරයෝ'ටීටර් ගී' සබයට ගෙනෙන ලයනල් ගුණතිලකවීරසිරි – අනුෂා කලකට පසු හමුවී...”පුංචි ළමුන්නේ දඟ ඇති පුංචි ළමුන්නේ, අකුරට යන්නට කලියෙන් මවුපියො වැඳුමෙන් අත්වෙයි ශිල්පය මැනවින්”මේ ගී ඛණ්ඩයත් සමඟ හුරතල් ළමාවියට හිත ඇදී යන්නේ නිතැතින්මයි. ඒ ළමාවියට අප කැන්දා ගෙන යන්නේ වීරසිරි මල්වත්තයි. වීරසිරි ගැයූ “ සටන් බිමේ මිය ගියාට මගෙ තනියක් දැනෙන්නෙපා” ගීතය මේ දිනවලද නිරතුරුව රණවිරුවනට උත්තමාචාරයක් ලෙස මාධ්‍ය මගින් ප‍්‍රචාරය වෙයි. හමුදාසේවයේ සිටියදීම ගායකයකු ලෙස රසික ආදරය, දිනා සිටි වීරසිරි පසුගිය කාලෙ කලා කටයුතු වලින් ඈත්වෙලා හිටියෙ විදෙස් ගත වී සිටි නිසයි.වීරසිරිගෙ නමට ඈදුන අනිත් කෙනා විශාරද අනුශා මල්වත්ත , රූපවාහිනීයෙන් විකාශය වූ ‘සප්ත ස්වර’ ළමා සංගීත වැඩසටහන නැරඹූ ළමුන්ට නම් “අනුෂා” ව හොඳට මතක ඇති.අනුෂාගේ සංගීත පාඩම දුටු ඉතාලියේ අධ්‍යාපන ආයතනයක් එහිවිත් සේවය කරන ලෙස ඇයට ආරාධනා කරලා. ඒ අනුවයි අනුෂා වීරසිරි යුවළ ඉතාලියේ පෙරදිග සංගීතය ඉගැන්වීම් කටයුතු වලට එහි ගියේ.”මුලින්ම අධ්‍යාපන කටයුතුවලට ප‍්‍රවේශවීම අපහසු වුණේ භාෂාව ඉගෙනගැනීමට තිබුණ දුෂ්කර බව හින්දයි. ඒත් අපි ඒ අභියෝගය ඉක්මනින්ම ජයගත්තා. සංගීතය විශ්ව භාෂාවක්නෙ.ඒ නිසා භාෂා අඩුපාඩු මැඩගෙන ශිල්පය ලබාදෙන්න පුළුවන් වුණා. එහෙම කියමින් “අනුෂා” ඔවුන් ඉතාලියේ දී එරට වෙසෙන සිංහල ළමයින් හා වැඩිහිටියන් සමඟින් පවත්වන ලද සංගීතමය හා නර්තන ප‍්‍රසංගවල ඡායාරූප ගොඩක් පෙන්නුවා.”ඒ විතරත් නෙමෙයි ඉතාලියේ වෙසෙන ශී‍්‍ර ලංකිකයන් වෙනුවෙන්ම රූපවාහිනී චැනල් කීපයක්ම විකාශය වෙනවා. ඒ අතර නෙත්, ශී‍්‍ර ටීවී, ටී වී ලංකා වගේ නාළිකා ශී‍්‍ර ලාංකිකයන් අතර වඩාත් ජනපි‍්‍රයයි. මේ වන විට අප දෙදෙනා විසින්ම එරට පෞද්ගලිකව පවත්වාගෙන යන කලා ආයතනයේ සහභාගීත්වයෙන් මෙම නාළිකාවල විවිධ සංස්කෘතික අංග ඇතුළත් වැඩසටහන් ඉදිරිපත් කරනවා.විශේෂයෙන් අලුත් අවුරුද්දට ඔන්චිලි වාරය. මේවරකෙළිය , වගේ අපේ සංස්කෘතිය හා බැදි දේවල් වගේම අවුරුදු උදාව පිළිබඳ ගීත ආදිය ඉදිරිපත් කරනවා. මේවාට සහභාගි කරගන්නේ ඉතාලියේ පදිංචි අපේ සිංහල පවුල්වල ළමයි වගේම වැඩිහිටියන්. ඒ අය හරිම කැමැත්තෙන් තමයි මේ වැඩසටහන්වලට වගේම පුහුණුවීම් වලටත් එකතු වෙන්නේ.දියණිය සහ පුතු සමඟසමහරු පුහුණුවීම් වලට එන්නේ මහ රෑ. ඒත් අපි කොහොම හරි ඒ අය පුහුණු කර වැඩසටහන් පවත්වනවා.සංගීත විෂය ඉගැන්වීමෙන් ලැබෙන සතුට අතරින් උනත් තිබෙන එකම කනගාටුව තමයි දුව තිරසනී ගෙනුත් පුතු නවීන් ගෙනුත් ඈත් වී සිටීම. ඒත් දූවත් පුතාත් හොඳින් ඒ අයගේ අධ්‍යාපන කටයුතු වල නිරතවීම ලොකු සතුටක්.දුව තමයි ලංකාවේ ළාබාලතම විශාරද එයා අවුරුදු 17 නුයි විශාරද උනේ, පූතාත් විශාරද විභාගයේ පළමු කොටසට මේ දිනවල සූදානම් වෙනවා.හිතට තියන එකම අස්වැසිල්ල අපි ලංකාවේ නැතත් අපේ දෙමාපියන් සෙවනේ ඒ අය හොඳින් ජීවත්වීමයි.”මගේ පැරණි ගීතත් අලුත් ගීතත් එකතුකර අලුත් සී.ඩී. එකක් ‘සත් දින්නත්තරු’ නමින් ඉදිරිපත් කෙරෙනවා. ගීත 18 කින් සමන්විත එම ගීත ඇල්බමය අපි ලංකාවේ නැතත් අපේ රසික රසිකාවියන්ට අපි පිළිබඳ මතකය අලුත් කරාවි කියල හිතනවා “.බුද්ධිකා බ‍්‍රාහ්මණගේ   </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=av08081716</link>
    <topic>රීදී තිරය ජයගත් පුංචි වීරයෝ</topic>
    <author>හේමාලි විජේරත්න ඡායාරූප – දුෂ්මන්ත මායාදුන්න ගීත් ද මෙල්</author>
    <content>'සුළඟක් වී...'ජනපි‍්‍රය වූ නතාෂා...මහ රැජනගෙන් පසු රජ කිරුළ චාල්ස්ට නොවේ විලියම්ට ?ලෙඩට අතවනන තරබාරුකමෙන් මිදෙන්නමහින්ද ගේ ආගිය කතාහොඳම රසිකයා ලෙස සම්මාන දිනූ ගාමාරඟපාද්දි චරිතෙ මිස වයස මට ප‍්‍රශ්නයක් නොවේආදරයේ මිහිර මැද ගලා ගිය සංගීත ජීවිතසරත්ගේ ‘සුමියුරු’ දෙහිවලදී“ඉතිං ඊට පස්සේ ” පුංචි තිරයට'අබා' හි රඟන මේ ගුම්බකබූතා කවුද ?කොහොමද තොරතුරු ?ලොකුම - හොඳමසල්මන් හමුවන්න දහදුක් විඳින දෙබිඩි සොයුරියෝඅමීර් ඛාන්ගේ ඥාති පුතෙක් බොලිවුඩ් තරු අතරට‘ඉතාලියෙ ඉන්න අපේ ළමයි සංගීතයට හරිම ආසයි’රීදී තිරය ජයගත් පුංචි වීරයෝ'ටීටර් ගී' සබයට ගෙනෙන ලයනල් ගුණතිලකපුංචි පුංචි තරු පායා රිදී තිරය එළිය වෙලාසජිත අනුත්තරදිවයිනේ සිනමා ශාලා රැසක මේ දිනවල තිරගතවන චිත‍්‍රපට දෙකකින් අපට හමුවන්නේ රිදී තිරයේ ප‍්‍රධාන චරිතවලට එක්වුණු ළමා නළු නිළියන් රැසක්. පසුගියදා ප‍්‍රදර්ශනය ආරම්භ වුණු ජැක්සන් ඇන්තනී ගේ ‘අබා’ සහ සිරිමල් විජේසිංහ ගේ ‘පිට සක්වල ජීවියයි පැංචො හතයි’ යන චිත‍්‍රපට දෙකේම ප‍්‍රධාන චරිතයන්ට පණ දෙන්නේ දක්ෂතා සපිරි අපේ රටේ පුංචි දූ පුතුන්.අද අපේ කතාබහට එක්වන්නේ ඒ දූ පුතුන්ගෙන් කිහිප දෙනෙකි.’අබා’ චිත‍්‍රපටයෙහි ප‍්‍රධාන චරිතය හෙවත් පණ්ඩුකාභය කුමාරයාගේ චරිතය නිරූපණය කරනුයේ සජිත අනුත්තරයි.සජිත ශාන්ත ජෝශප් විද්‍යාලයෙන්ජනිත් බානුකසාමාන්‍ය පෙළ සමත්ව දැන් කොළඹ ආනන්ද විද්‍යාලයේ අ.පො.ස. උසස් පෙළ කලා අංශයෙන් ඉගෙනුම ලබනවා.ජැක්සන් ඇන්තනී ගේ සහ කුමාරි මුණසිංහගේ පුතෙකු වන ඔහු off road, සූරිය අරණ සහ කුරුලු පිහාටු වැනි චිත‍්‍රපටවලින් රංගනයට එක්වුණා.’අබා’ කියන්නේ ශ‍්‍රී ලංකාවේ නිර්මාණය වුණු සැම අතින්ම දැවැන්ත සිනමා නිර්මාණයක්.මේ වගේ චිත‍්‍රපටයක ප‍්‍රධාන චරිතයක් සඳහා මට අවස්ථාව ලබාදීම ගැන මුලින්ම අප්පච්චීට මම ස්තුතිවන්ත වෙන්න ඕන.අප්පච්චි මේ චරිතය සඳහා මාව පුහුණු කරල තියෙන්නේ පුංචි කාලේ ඉඳලමයි. ඒ කාලේ අප්පච්චි මාව ජිම්නාස්ටික් වලට යැව්වා.කසුන් චාමරනර්තනය ඉගැන්නුවා. ඒ කාලේ මට තේරුණේ නෑ අප්පච්චි මොනවද මට කරන්න යන්නෙ කියලා.දැන් තමයි මට තේරෙන්නේ අවුරදු 16 ක් තිස්සෙම අප්පච්චි මාව පුහුණු කරල තිබෙන්නේ මේ චරිතයට බව.”සජිත චිත‍්‍රපටය ගැන කතා කළා. සජිතට සිනමාව කියන්නේ අලුත් තැනක් නොවෙයි.ඔහු සිනමා රංගනය වෙනුවෙන් ජනාධිපති කුසලතා සම්මාන, සරසවිය කුසලතා සම්මාන සහ සිග්නිස් සම්මාන උළෙලින් සහතික පවා දිනා ගත්තෙක්.චිත‍්‍රා කුමරියට උපන් පණ්ඩුකාභය හොර රහසේම පිටමං කර වෙනත් ගැහැනියකගේ කුසින් උපන් බිළිඳියක් රජමාලිගාවේ රජ කුමරිය වශයෙන් හැදී වැඩෙනවා. ඒ රජකුමරිය ලෙස රගපාන්නේ සරලා කාරියවසම්.සරලා කාරියවසම්ඇය ගැනත් අලුත් හැඳින්වීම් අවශ්‍ය වන්නේ නෑ. දීපා මෙහෙතා ගේWater චිත‍්‍රපටයේ රඟපා හොඳම ළමා නිළිය වශයෙන් අන්තර්ජාතික සම්මානයට පාත‍්‍ර වුණේ ඇය. ‘අබා’ සරලා රඟපාන දෙවැනි චිත‍්‍රපටය සහ පළවෙනි සිංහල චිත‍්‍රපටය.සරලා දැන් ගාල්ල සංඝමිත්තා බාලිකාවේ 8 වැනි වසරේ ඉගෙනුම ලබනවා. සිරස රූපවාහිනියේ ‘පුංචි පැංචි’ වැඩසටහනින් ද ඔබ හමුවට එන ඇය ගේ ආසාව වෛද්‍යවරියක් වෙන්න.සරලාට අක්කා කෙනෙක් හා අයියා කෙනෙක් ද ඉන්නවා. භවනි කාරියවසම් සහ සරත් කාරියවසම් සරලාගේ මව්පියන්. මේ හැමදෙනාම සරලාගේ කලා ජීවිතයට ශක්තියක්.විශ්ව නිරංජන්පණ්ඩුකාභය කුමාරයා දොරමඬලාවේ රහසිගතව සැදී වැඩෙන්නේ තවත් නිවුන් සහෝදරයකුත් එක්ක. ඒ නිවුන් සහෝදරයාගේ නම කසුබු. කසුබු ලෙස චිත‍්‍රපටයට එක්වන්නේ ජනිත් බානුක කුලරත්නය.ඔහු කොළඹ නාලන්දා විද්‍යාලයේ 10 වසරේ ශිෂ්‍යයෙක්. ‘රන්දිය දහර’ චිත‍්‍රපටයේ කුඩා චරිතයක් මීට ප‍්‍රථම රඟපා තිබුණු ජනිත් පසුව සුමනා ජයතිලකගේ ‘හඳමාමා’ වැඩසටහනට සහභාගි වූවා. ඒ අතරම ඔහු ‘උණු හිම’ නම් වූ කෙටි චිත‍්‍රපටයක රඟ පා තිබුණා. මේ කෙටි චිත‍්‍රපටය දුටු ජැක්සන් ඇන්තනි ඔහු මේ චරිතයට තෝරගෙන තිබෙනවා.රොෂෙල් නටාෂා”චිත‍්‍රපටයට තෝරගත්තට පස්සෙ අවුරුදු 1 1/2ක් විතර මට කොණ්ඩෙ වවන්න සිද්ධ වුණා. කොණ්ඩෙ වවාගෙන ඉස්කෝලෙ යන්න අපේ විදුහල්පතිතුමා හේමන්ත පෙ‍්‍ර්මතිලක මහතා අවසර දුන්නා. පළමුවෙන්ම ඒ ගැන ඔහුට ස්තුතිවන්ත වෙන්න ඕන. මගේ තාත්තා ලලිත් කුලරත්න. අම්මා සමුද්‍රා කුලරත්න. මට අක්ක කෙනෙක් ඉන්නවා. මේ තුන්දෙනාම මගේ කලා ජීවිතේට ලොකු සහයෝගයක් ලබා දෙනවා.දොරමඬලාව ගමේ හැදෙන පණ්ඩුකාභය කුමාරයා අධ්‍යාපනය ලබන්න පණ්ඩුල බ‍්‍රාහ්මණයා ළඟට එන්න වෙනවා. පණ්ඩුල බ‍්‍රාහ්මණයාගේ පුත් ‘චන්ද්‍ර’ ලෙසින් තවත් දක්ෂතා පිරී ළමා නළුවෙක් ‘අබා’ තුළින් සිනමාවට එක්වෙනවා.හෂිනි අනෝධ්‍යා ඔහු කසුන් චාමර කුමානායක. ඔබ ස්වර්ණවාහිනියේ ‘හපන් පැදුර’ නරඹනවා නම් කසුන් කවුදැයි නොදැන සිටින්නට විදියක් නෑ.කොළඹ රාජකීය විද්‍යාලයේ උසස් පෙළ විද්‍යා අංශයේ ඉගෙනුම ලබන ඔහු කලා හැකියාව උත්පත්තියෙන්ම උරුමකර ගෙන ආවෙක්.වේදිකා නාට්‍ය ක්ෂේත‍්‍රයේත් චිත‍්‍රපට හා ටෙලිනාට්‍ය ක්ෂේත‍්‍රයේ ජනප‍්‍රිය චරිතයක් වන රවීන්ද්‍ර යසස් කුමානායක ඔහුගේ පියායි.”මම ඉස්සරලම ස්වර්ණවාහිනියේ ‘සුරුබුහුටි’ වැඩසටහනට සම්බන්ධ වුණා. එතැනදි තමයි ජැක්සන් මාමා හපන් පැදුරට තෝර ගත්තේ. ඊට පස්සෙ මම වසන්ත ඔබේසේකරගේ ’අසනි වර්ෂා’ සහ ‘පිං පොං’ කියන චිත‍්‍රපටවල රඟපෑවා.දෙව්නක පෝරගේඅබා චිත‍්‍රපටයට සම්බන්ධ වෙන්න ලැබීම මගේ ජීවිතේ සුවිශේෂී අත්දැකීමක්. ඉතිහාසය පිළිබඳ විශාල දැනුමක් ඒ හින්දා අපට ලැබුණා. මේ චරිතය වෙනුවෙන් කාලයක් මට කොණ්ඩෙ වවන්න වුණා. රාජකීය විද්‍යාලයේ පළවෙනි වතාවට තමයි මට කොණ්ඩෙ වවාගෙන ඉස්කෝලෙ යන්න අවසර දුන්නේ. ප‍්‍රථමයෙන්ම ඒ වෙනුවෙන් අපේ විදුහල්පතිතුමා උපාලි ගුණසේකර මහතාටත් පෙරදිග සංගීත අංශ බාර අශෝක පුෂ්පකුමාර ගුරුතුමාටත් ස්තුතිවන්ත වෙන්න ඕන.මගේ ඉස්කෝලෙ හැඳුනුම්පත හැදුවෙත් ඔය කාලෙ නිසා ඒකෙ ඉන්නෙත් කොණ්ඩෙ වවාගෙන.දොරමඬලාව ගමේදී අබා කණ්ඩායමේ ඉන්න ‘ගිරියෝධ’ ගේ චරිතය නිරූපණය කරන්නේ විශ්ව නිරංජන් ප‍්‍රනාන්දුයි. රුමලි චමත්කාඔහු කඳ්‍රන ද මැසනද් විද්‍යාලයේ 11 වසරේ ඉගෙනුම ලබන ශිෂ්‍යයෙක්. මීට කලින් නිර්මාණ සඳහා සම්බන්ධ නොවුණත් අබා චිත‍්‍රපටය නිසා ඉදිරියේදී රංගනයට ආස හිතුණලු.ඔහුටත් කොණ්ඩෙ වවන්න ද මැසනද් විද්‍යාලයේ විදුහල්පති බර්ට‍්‍රම් පියතුමා අවසර දී තිබෙනවා. පියා රොහාන් ප‍්‍රනාන්දු සහ මව ශ‍්‍රීමාලි ප‍්‍රනාන්දුත් ඔහුට ලොකු ශක්තියක්.මේ දිනවල තිරගත වන ‘පිටසක්වල ජීවියයි පැංචො හතයි’ චිත‍්‍රපටයෙන් ද තවත් පුංචි දූ පුතුන් හත්දෙනෙක් සිනමාවට පිවිසෙනවා. ඔවුන් රුමලි චමත්කා, ඉෂාම් සම්සුදීන්, තාරුක මධුනාත් වීරසේකර, මයිකල් ඇන්ජලෝ, නානායක්කාර හෂිනි අනෝධ්‍යා වීරතුංග, රොෂෙල් නටාෂා ෆිට්ස්රෝයි මෙන්ඩිස් සහ දෙවිනක පෝරගේ යි.මයිකල් ඇන්ජලෝරුමලි චමත්කා මේ චිත‍්‍රපටයේ ‘සීනා’ ගේ චරිතය නිරූපණය කරනවා. මීට ප‍්‍රථම ඇය නෙත් එෆ්.එම්.ගුවන් විදුලියේ හඬ කැවීම්වලටත් රජීව් ආනන්දගේ ‘සඳ දිය සිත්තම’ ටෙලිනාට්‍යයේ සහ අනුර චන්ද්‍රසිරිගේ ‘බොල්වී අහුරු’ ටෙලි නාට්‍යයේත් රඟපා තිබෙනවා.පෙ‍්‍රස්බෙටේරියන් බාලිකා විද්‍යාලයේ 9 වැනි වසරේ ඉගෙන ගන්න ඇය සෝමලතා සුබසිංහ මහත්මියගේ නාට්‍ය රැසකට රංගනයෙන් ද එක්වෙනවා.ඉෂාම් සම්සුදීන් නම් බොහෝ ටෙලි නාට්‍යවලින් සහ චිත‍්‍රපටවලින් අපට හමුවුණු ළමා නළුවෙක්. උදය කාන්ත වර්ණසූරියගේ ‘රන් කෙවිට’ චිත‍්‍රපටයේ ප‍්‍රධාන චරිතය නිරූපණය කළෙත් ඔහු. තාරුක මධුනාත්පැංචෝ හත්දෙනා ගේ කණ්ඩායමේ ‘ලොක්කා’ තමයි තාරක මධුනාත් වීරසේකර. කොටුගොඩ ශ‍්‍රීී රාහුල මහා විද්‍යාලයේ 10 වසරේ ඉගෙනුම ලබනවා.ඉස්කෝලෙදි රංගනයට දක්වන දක්ෂතා දැකලා කාන්ති ගුරුතුමිය ඔහුව ‘සිරි සිරිමල්’ ටෙලිනාට්‍යයට සම්බන්ධ කරවනවා.මේ ඔහු චිත‍්‍රපටයකට සම්බන්ධ වුණු පළවෙනි වතාව. චිත‍්‍රපටය කරත්දි අපූරු අත්දැකීම් රැසක් ඔවුන්ට තිබෙනවා.”එක දවසක් ෂූටිං කරත්දි අපි කට්ටියට තියනවා හෙළකින් පහළට වැටෙන දර්ශනයක්. අපිත් එක්ක රඟපාපු දෙවිනක මල්ලි ඇත්තටම එතනින් පල්ලට වැටුණා.ඉෂාම් සම්සුදීන්ඊට පස්සෙ ෂූටිං නවත්තලා එයා රෝහලට අරගෙන ගියා. මට මේ චිත‍්‍රපටයට සම්බන්ධ වෙන්න අවස්ථාව ලැබුණේ ප‍්‍රභාත් රෝෂණ මාමා නිසයි. ඒ නිසා ඔහුට ස්තුතිවන්ත විය යුතුයි.මේ දවස්වල සිරස රූපවාහිනියේ විකාශය වෙන සුනිල් කොස්තා අධ්‍යක්ෂණය කළ ‘සිහින වසන්තයක්’ ටෙලි නාට්‍යයේ ‘බන්දු’ ගේ චරිතය රඟපානවා. මට අයියලා දෙන්නෙක් ඉන්නවා. ඒ දෙන්නයි තාත්තයි අම්මයි තමයි කලා කටයුතුවලට උදව් කරන්නේ.පැංචෝ හත්දෙනා අතරේ ‘බෝලේ’ විදියට රඟපාන්නේ මයිකල් ඇන්ජලෝ නානායක්කාරය.මයිකල් චිත‍්‍රපටයට සම්බන්ධවෙලා තිබෙන්නේ පත්තරේ දාපු දැන්වීමකට අනුව සම්මුඛ පරීක්ෂණයකට ගිහිල්ලයි. චිත‍්‍රපටයේ රඟපාන්න කලින් ඔහු එම්.ඩී.ජෑම් වෙළෙඳ දැන්වීමේ ඉඳල තිබෙනවා. කොළඹ මහානාම විද්‍යාලයේ 9 වැනි වසරේ ඉගෙන ගන්න මයිකල් ඉදිරියේදීත් හොඳ නිර්මාණයක් ලැබුණොත් රඟපාන්න ආසාවෙන් ඉන්නවා.ඔහුගේ මව එච්.එම්.ෆොල්ත්මන් සහ පියා ඒ.පී.එස්.නානායක්කාර ඔහුට වැඩිමල් සහෝදරයෙක් ඉන්නවා.පිටසක්වල දැරිය ‘ටීනා’ ඔබට මතකද? ටීනාට ජීවය දෙන ඈ හෂිනි අනෝධ්‍යා වීරතුංග. හෂිනිට මේ අවස්ථාව ලැබිලා තියෙන්නේ අම්මත් එක්ක පන්සල් ගිය ගමනකදි.පන්සලේදී හෂිනිව දැකපු අශෝක අතාවුදහෙට්ටි ඔහුගේ ටෙලි නාට්‍යයකට ඇයව ගන්න හිතාන දුරකථන අංකය අරන් ගිහින් තිබෙනවා.අන්තිමේ ඔහුගේ ටෙලි නාට්‍යයට කලින් චිත‍්‍රපටයට සම්බන්ධවෙන්න අවස්ථාව ලැබිලා තිබෙනවා. නුගේගොඩ අනුලා විද්‍යාලයේ පහ වසරේ ඉගෙන ගන්න හෂිනි මේ අවුරුද්දේ තමයි ශිෂ්‍යත්ව විභාගය ලියන්නේ.වෙළෙඳ දැන්වීම් කිහිපයකටම සම්බන්ධ වුණු හෂිනිට චිත‍්‍රපටයේ රඟපාද්දි බයක් දැනුණෙ නෑ කියල තමයි කිව්වේ.හෂිනි ගේ අම්මා දයානි ගෝනලගොඩ තාත්තා අසේල වීරතුංග කුවේට් රටේ සේවය කරන්නෙ. ඉස්සරහටත් හොඳ අවස්ථාවක් ලැබුණොත් හෂිනි රඟපාන්න ආසාවෙන් ඉන්නවා.රොෂෙල් නටාෂා ෆිට්ස්රෝයි මෙන්ඩිස්. ඇය තමයි පැංචෝ හත්දෙනාගේ ‘පැංචි’ විදියට රඟපාන්නේ කළුතර ශුද්ධ වූ පවුලේ කන්‍යාරාමයේ හතරවෙනි වසරේ ඉගෙනුම ලබනවා.හෂිනි කලාවට කැමැතියි කියලා හෂිනිගේ තාත්තට දැනුණ මොහොතේ ඉඳලම ඇය මේ පැත්තට උනන්දු කරල තිබෙනවා.ඒ නිසාම පුංචි හෂිනි රංගනය පිළිබඳ වැඩමුළුවලටත් සහභාගි කරල තිබෙනවා.මේ චිත‍්‍රපටයට ළමා නළු නිළියන් ගන්නවා කියන දැන්වීම පුවත්පතක දැකලා හෂිනිගේ තාත්තා ඇයව එතැනට එක්කගෙන ගිහින් තිබෙනවා. ඒ වෙනකොට සම්මුඛ පරීක්ෂණය අවසන් වෙලා කට්ටිය යන්නත් සූදානම් වෙලා.ඒත් ඒ මොහොතේ ආව හෂිනි ස්කී‍්‍රන් ටෙස්ට් එකෙන් සමත්වෙලා තමයි චිත‍්‍රපටයට සම්බන්ධ වුණේ. ෂූටිං කරත්දි හෂිනිට නම් අමතක නොවන සිදුවීම් රැසක්ම තිබෙනවා.වරක් ගල්කිස්ස බීච් එකේ ෂූටිං කරත්දි හෂිනි මුහුදට ගහගෙන යන්න ගිහින් වැලි කැවිලා ලොකු කරදරේකට මූණ දීලා තිබෙනවා.ඊට පස්සෙ පාන්දර 6.00ට නාච්චදූව වැවේ රූගත කිරීම් කරත්දි හෂිනිට සීතල හැදිලා වෙව්ලන්න ගත්තලු.සැරින් සැරේ ගොඩට අරගෙන කෝපි පොව පොව තමයි රූගත කිරීම් කරල තියෙන්නේ.ඇගේ මව පුබුදු කුසුම් ප‍්‍රියදර්ශනී පියා දුමිඳු ෆිට්ස්රෝසි මෙන්ඩිස්. ඉදිරියටත් හොඳ අවස්ථාවක් ආවොත් රඟපාන්න ආසයිලු.පැංචො හත්දෙනාගේ අවසන් පැංචා තමයි දෙවිනක පෝරගේ. ඔහු කැලණිය ’’Elic’ විද්‍යාලයේ 6 වැනි පංතියේ ඉගෙන ගන්න ශිෂ්‍යයෙක්.මීට කලින් වෙළෙඳ දැන්වීම් රැසකට ඔහු සම්බන්ධවෙලා තිබෙනවා.මේ චිත‍්‍රපටය රඟපෑවට පස්සෙ සුනිල් කොස්තා අධ්‍යක්ෂණය කළ ‘සිහින වසන්තය’ ටෙලි නාට්‍යයේ රඟපාලා තිබෙනවා.මේ චිත‍්‍රපටයේ කැමරාකරණය කළේ දෙවිනකගේ මාමා ප‍්‍රභාත් රෝෂණයි. ඒ හින්දම ඔහුට ලොකේෂන් එක අමුතු තැනක් වෙලා නෑ.දෙවිනක කියන්නේ අපේ ටෙලි නාට්‍ය නිළි නිමන්ති පෝරගේ ගේ අයියගේ පුතාටයි.දෙවිනකගේ පියා දමින්ද පෝරගේ ’’Elic’ විද්‍යාලයේ අධ්‍යක්ෂවරයාය. මව ෂර්මිලා පෝරගේ ’’Elic’ විද්‍යාලයේ විදුහල්පතිනියයි.ඉදිරියේදීත් දෙවිනක රඟපාන්න ආසාවෙන් ඉන්නවා. ඒ වුණාට දෙවිනක වැඩියෙන් කැමැති හොඳ කි‍්‍රකටර් කෙනෙක් වෙන්නයි.හේමාලි විජේරත්න ඡායාරූප – දුෂ්මන්ත මායාදුන්න ගීත් ද මෙල්     </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=av08081717</link>
    <topic>'ටීටර් ගී' සබයට ගෙනෙන</topic>
    <author>ජයමිණි අත්තනායක</author>
    <content>'සුළඟක් වී...'ජනපි‍්‍රය වූ නතාෂා...මහ රැජනගෙන් පසු රජ කිරුළ චාල්ස්ට නොවේ විලියම්ට ?ලෙඩට අතවනන තරබාරුකමෙන් මිදෙන්නමහින්ද ගේ ආගිය කතාහොඳම රසිකයා ලෙස සම්මාන දිනූ ගාමාරඟපාද්දි චරිතෙ මිස වයස මට ප‍්‍රශ්නයක් නොවේආදරයේ මිහිර මැද ගලා ගිය සංගීත ජීවිතසරත්ගේ ‘සුමියුරු’ දෙහිවලදී“ඉතිං ඊට පස්සේ ” පුංචි තිරයට'අබා' හි රඟන මේ ගුම්බකබූතා කවුද ?කොහොමද තොරතුරු ?ලොකුම - හොඳමසල්මන් හමුවන්න දහදුක් විඳින දෙබිඩි සොයුරියෝඅමීර් ඛාන්ගේ ඥාති පුතෙක් බොලිවුඩ් තරු අතරට‘ඉතාලියෙ ඉන්න අපේ ළමයි සංගීතයට හරිම ආසයි’රීදී තිරය ජයගත් පුංචි වීරයෝ'ටීටර් ගී' සබයට ගෙනෙන ලයනල් ගුණතිලකගී රඟ මිහිර 23 දා"අද වෙස්සන්තර රාජපුතා මන්තී‍්‍ර කුමාරි බඳී දෙවෝප කාර වෙවා සෑදී සෙත්..."මේ කාටත් හුරු පුරුදු නූර්ති ගීතයක්. ජෝන් ද සිල්වා ශූරීන් විසින් පමණක් රචනා කරන ලද මෙවන් නූර්ති ගීත දහසකට අධිකයි...ඒ වුණත් මෙවන් ගීත අද ගුවන් විදුලියෙන් ඇහෙන්නේ නැති තරම්. ඒත් එදා නම් මේ ගීත නිතරම පාහේ ගුවන් විදුලියෙන් ප‍්‍රචාරය වුණා.මේ ගීත සංගීතයෙන් ඉතා ඉහළ අගයක රැඳුණා. අදත් මේ ගීත අපට ඇහෙන්න සලස්වන්නට ඒ අතීත උරුමය අපට සිහිපත් කරවන්නට වෙර දරන රසකාමීන් අතර ඔහුගේ නමත් ඉදිරියෙන්.ඔහු කලා භූෂණ, සංගීතවේදී ලයනල් ගුණතිලක. නූර්ති ගීතයට සමීපව හැමදාමත් ඔහුගේ නම කියැවෙන තරමටම ඔහු නූර්ති ගීතවලට ආදරය කරන රසවතෙක් කීවොත් හරි.ඔහුගේ සංගීත කලා දිවියට 60 වසරක් සපිරීම නිමිති කොට ගෙන, ඔහු විසින් ගයන ලද එදා ඇසුණු ගී, නූර්ති, ග‍්‍රැමෆෝන් හා බජව් ගීත, 26 ක් අඩංගු සංයුක්ත තැටි යුගලය හා කැසට් පටය දොරට වැඩීමේ උලෙළ පැවැත්වීමට මේ වනවිටත් කටයුතු සංවිධානය කරලා."ගී රඟ මිහිර" නම් මේ ප‍්‍රසංගාත්මක උලෙළ ලබන 23 වැනි දින ප.ව. 3.00 ට කොළඹ ජෝන් ද සිල්වා සමරු රඟහලේදී පැවැත්වෙනවා.මේ උත්සවය සංවිධානය කරනු ලබන්නේ ලයනල් ගුණතිලක සහෘද හිත මිතුරු කිමිටුවයි. ඒ සඳහා සංස්කෘතික දෙපාර්තමේන්තුව හා කලා මණ්ඩලය, පූර්ණ අනුග‍්‍රාහකත්වය ලබා දෙනවා.එදා නූර්ති ගීත ගැයූ සියලුම ගායක ගායිකාවන්ට උපහාරයක් පවත්වා ඔවුන්ට පිං පැමිණවීමේ කටයුත්ත ද එදින සිදු කෙරෙන අතර, ලයනල් ගුණතිලක විසින් රචිත, කෘති කීපයක් ම පාඨකයින්ට එදින හඳුන්වා දෙනු ඇත.(නූර්ති ගීත ශතකය - ප‍්‍රථම භය - ද්විතීය භාගය, කතා පෙට්ටියේ ගී, පැරණි රසාංග, සරල ශාස්තී‍්‍රය සර්පිනා වාදන, හෙළයේ ගාන්ධර්වයාණෝ හා දරුවෝ යන කෘතීන්)සංගීත් නිපුන් මහාචාර්ය සනත් නන්දසිරි, වික්ටර් රත්නායක, එඩ්වඩ් ජයකොඩි, ජගත් වික‍්‍රමසිංහ, රවීන්ද්‍ර ප‍්‍රනාන්දු, කථිකාචාර්ය බැසිල් පෙරේරා යන කලාකරුවන්ගේ ප‍්‍රධානත්වයෙන් පැවැත්වෙන මෙම උලෙළේ දී ලයනල් ගුණතිලකයන් විසින් නිකුත් කෙරෙන සීඩී තැටියේ අඩංගු ගීත කීපයක් ගායන කෙරෙන අතර, විශාරද එඩ්වඩ් ජයකොඩි, ත්‍යාගා එන්. එඩ්වඩ්, දිමිත‍්‍රා රත්නායක ඇතුළු පිරිසක් ඒ සඳහා ඔහුට සහාය වෙනවා.නීතිඥ ජෝන් ද සිල්වා ශූරීන් ගේ රාමායණය, සිරිසඟබෝ, වෙස්සන්තර, දුටුගැමුණු ශ‍්‍රී වික‍්‍රම ආදී නාටකවල ගීත 20 ක නෘත්‍යමය ජවනිකා, ලයනල් ගුණතිලකයන්ගේ අධ්‍යක්ෂණයෙන් හා සීමා සපරිත ටොරානා - වීඩියෝ මූවීස් අනුග‍්‍රහයෙන් මහින්ද මාකලන්ද (ජෝන් ද සිල්වා ගේ මුණුබුරු) විසින් නිෂ්පාදනය කරනු ලැබූ වීඩියෝ සංයුක්ත තැටිය ද එදිනට දොරට වඩිනවා.ආචාර්ය දයාරත්න, අමරා රණතුංග, යමුනා විනෝදනී, ක්ලැමන්ට් පෙරේරා, ගාමිණී අම්බලන්ගොඩ, රොඩ්නි වර්ණකුල, ඇන්ටන් ජූඩ්, පෙ‍්‍ර්මදාස විතානගේ, කාංචනා මාලා මහවිතාන, ස්ටැන්ලි ලියනගේ, ධම්මිකා සේනාරත්න මෙම වීසීඩී තැටියට ගී ගයා ඇති අතර, කුමුද්වති, රූපශිකා රණතුංග, සඳුන් විජේසිරි, ගාමිණී අම්බලන්ගොඩ, තිහාරි සමන්කුමාරි, නිශ්ශංක වීරසිංහ, රවීන්ද්‍ර කෝදාගොඩ, කාංචනා මාලා මහවිතාන, පෙ‍්‍ර්මදාස විතානගේ, වික්ටර් බණ්ඩාර සේනාරත්න, අනුර විජේසේකර, රොඩ්නි වර්ණකුල ආදීන් රංගනයෙන් දායක වෙලා.ඉතින් 'ගී - රඟ මිහිර' රැව් පිළිරැව් දෙන ඒ අසිරිමත් හෝරාවට පැමිණ ඒකාත්මික වන ලෙසයි, ගීතලෝලී සැමට ලයනල් ගුණතිලකයන් විවෘතව ඇරියුම් කරන්නේ.ජයමිණි අත්තනායක    </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=am0808171</link>
    <topic>ඉස්කෝලේ ඇරිලා ආවාම</topic>
    <author>සෞඛ්‍ය අධ්‍යාපන කාර්යාංශයේ පැවැති වැඩමුළුව ඇසුරින් සකස් කළේ සාගරිකා දිසානායකජයසිංහ</author>
    <content>ඉස්කෝලේ ඇරිලා ආවාම ඇඟ රිදෙනවා කියනවාපාසල් යන දරුවන් ගැන ඔබට නොසිතෙන දේ - 2පන්ති කාමරය තුළ දරුවා අසුන් ගන්නා ස්ථානයේ සිට කළුලෑල්ල දක්වා නිශ්චිත දුර ප‍්‍රමාණයක් තිබිය යුතු බව බොහෝ ගුරුවරු පවා නො දනිති. එවැනි කරුණු වැදගත් වෙතැයි ඔවුන් සිතන්නේ ද නැත.දරුවා තමාට අවශ්‍ය පාසලට ඇතුළත් කරගත් පසු සියලු අවශ්‍යතා සපිරුණා යැයි සිතා මවුපියෝ තෘප්තිමත් වෙති. දරුවා ඉගෙනගන්නා පරිසරය කෙබඳු ද? ඔවුන්ට ප‍්‍රමාණවත් පරිදි වාතාශ‍්‍රය ලැබෙනවා ද? පන්ති කාමරයේ ප‍්‍රමාණවත් තරම් ඉඩ කඩ තිබෙනවාද? කියා සොයා බැලීමට ඔවුන්ට ඕනෑකමක් නැත.ලකුණු මට්ටම ඉහළ දමා ගැනීම හා තමා ගේ දරුවා කවරාකාරයෙන් හෝ කැපී පෙනෙන මට්ටමක රඳවා ගැනීම ගැන විනා දරුවාගේ සෞඛ්‍යමත් භාවය පිළිබඳ අවධානය යොමු කිරීමට බොහෝ මවුපියෝ නොවෙහෙසෙති.රජයේ පාසල්වල පන්ති කාමරවල තරමක් ඉඩකඩ ඇතත් ඇතැම් පෞද්ගලික අංශයේ පාසල්වල තත්ත්වය අතිශයින් කනගාටුදායක ය.ප‍්‍රමාණවත් තරම් ඉඩකඩ පංති කාමරය තුළ නැත. දරුවනට එහා මෙහා ඇවිදීමට නැගිටීමට හෝ ඉරියව් මාරු කිරීමට තරම් ඉඩකඩ ඩෙස් පුටු අතර නැත.පාසලක සිසු සිසුවියෝ සියලු දෙනා එකම ශරීර ප‍්‍රමාණයේ නොවෙති. උස මහතින් වැඩි සිසු සිසුවියන් දවස මුළුල්ලේ ම කුඩා පුටු බංකුවල වාඩි වී සිටීමෙන් ඔවුන්ගේ මාංශ පේශී ආබාධ ඇතිවන්නේ කිසිවකුගේ වැඩි අවධානයට යොමු නොවන පරිද්දෙනි.කුඩා දරුවෝ ශාරීරික වේදනා පිළිබඳව එක්වර හඳුනා ගෙන ඒ පිළිබඳ චෝදනා කිරීමට නොදනිති. එහෙයින් මුලින් දැනෙන අපහසුතාව ඉවසාගෙන සිට පසුව වේදනාව දැඩිව දැනෙන කල ඒ ගැන පවසති. එවිට සිදුවන්නට තිබූ හානිය විශාල වශයෙන් සිදුවී හමාර වී තිබිය හැකි ය.දරුවා කළු හෝ සුදු ලෑල්ල වෙත ආයාසයෙන් බලමින් නිසි ප‍්‍රමිතියෙන් තොර දුරක සිට බලමින් අකුරු කියවන විට කල් යාමේදී ඔවුන් ඇස් පෙනීමේ දුබලතාවනට ගොදුරු වීමට ඇති ඉඩකඩ වැඩි ය.කොළඹ වෛද්‍ය පීඨය මගින් පැවැත්වුණු සමීක්ෂණයේ දී මෙවැනි අඩුපාඩු බොහොමයක් හඳුනා ගෙන තිබේ.සමීක්ෂණයට සහභාගි වූ දරුවන් හට පන්ති කාමරය තුළ කළු සුදු ලෑල්ලට සාපේක්ෂව විවිධ කෝණවලින් හා විවිධ දුර ප‍්‍රමාණවලින් වාඩිවීමට සලස්වා තිබිණි. කළු ලෑල්ල දෙස බැලීමට අංශක හතළිස් පහකට වඩා ගෙල හරවන්නට සිදුවන සංඛ්‍යාව සියයට 23 කි.කළු ලෑල්ලට සිසුන් වාඩි වී සිටි ස්ථානයේ සිට දුර සෙන්ටි මීටර් 398 තරම් වැඩි අගයක පවතී.පන්ති කාමරයක තිබිය යුතු පුටු එකට ප‍්‍රමිතියකින් යුතු වුවත් පාසල් බොහොමයක එකම පන්ති කාමරයේ වුවත් විවිධාකාර පුටු බංකුවල සිසුහු අසුන් ගෙන සිටිති. ඇන්දක් සහිත බාපත් රහිත පුටුවල සියයට 95.6% ක් අසුන් ගෙන සිටිති. සියයට 2.1 ක් පොදු බංකුවල වාඩි වී සිටිති. පිට ඇන්ද සහිත බාපත් සහිත පුටුවල වාඩි වී සිටියේ සියයට 1.4 කි.පිට ඇන්ද භාවිත කරනුයේ සිසුන් 12.1% ක් පමණි. පුටුවේ වාඩි වන කොටස දරුවන් ගේ තට්ටම් කොටස හා අනුකූල නොවූ ප‍්‍රතිශතය 87.3% කි. පුටුවේ උස දරුවන් ගේ දෙපතුල් බිම ගෑවෙන සේ නොතිබූ පුටු ප‍්‍රමාණය 79.8% කි.තනි ඩෙස්කුවක් හිමිවූයේ සිසුන් ගෙන් 78.3% කට පමණයි. 82% ක පා රදවනයක් තිබිණි. ඩෙස්ක් එකේ උස, දරුවන්ගේ උස හා දරුවන්ගේ දණ හිස දක්වා උස නියමිත ප‍්‍රමිතියට නොවූ ප‍්‍රමාණය සියයට 76.3 කි.පාසලට දිනපතා ඔසවාගෙන යන පොත් බෑගයේ බර ද දරුවන්ට දැරීමට අපහසු ය. පෙර කල පාසල් දරුවන් පොත් පත් අතේ ගෙන ගිය අතර මේ තරම් අච්චු පොත් ප‍්‍රමාණයක් අවශ්‍ය වූයේ ද නැත.එක දෙක තුන වැනි මූලික ශ්‍රේණිවල පටන් ම එක් එක් විෂයය සඳහා පෙළ පොත් දෙක තුන බැගින් ද, ලිවීම සඳහා එකම විෂයයට කොපි පොත් දෙක තුන බැගින් ද ගෙන යන්නට සිදුව තිබේ.නිදසුන් වශයෙන් ගතහොත් ඉංග‍්‍රීසි විෂයය ගත් කළ ඒ සඳහා පෙළ පොත් කිහිපයක් ද ලිවීමට පොත් කිහිපයක් ද තිබේ. මේ සියලු පොත් ඉංග‍්‍රීසි විෂය ඇති සෑම දිනකම පාසලට ගෙන යන්නට දරුවාට සිදුවේ.බොහෝ විට සිංහල ගණිතය ඉංග‍්‍රීසි වැනි විෂයයන් සතියේ දින පහේ ම උගන්වන හෙයින් සතියේ දින පහේම ඒ පොත් ගොන්න උසුලා ගෙන යන්නට දරුවනට සිදුවෙයි.කිසියම් විෂයයක් සඳහා නියමිත මුළු වසරටම අදාළ කරුණු ඇතුළත් විශාල ප‍්‍රමාණයේ අච්චු පොත් බරින් ඉතා වැඩි ය. ඒ වර්ගයේ පොතක් වාර තුනක් සඳහා කොටස් කොට පොත් තුනක් ලෙස සපයා දිය හැකි නම් බර බෙදී යාමක් සිදු වේ. එවැනි විශාල පොත් විෂයයන් කිහිපයක් සඳහා දිනපතාම ඔසොවා ගෙන යාමට සිදුවීම සැබැවින්ම ශාරීරික හිංසනයක් වන තරම් ය.මේ සඳහා පිළියමක් වශයෙන් පාසලට එදිනෙදා අවශ්‍ය ලියන කියන පත පොත හැර පෙළ පොත් වැනි දෑ පන්ති කාමරයේම සුරක්ෂිතව තබා යාම කළ හැකි ය.එහෙත් පහසුකම් සපිරි සුපිරි පාසල් අතලොස්සක හැරුණු කළ මේ පහසුකම් ගම්වල පාසල්වල නැත.එවැනි පහසුකම් දුර බැහැර රජයේ පාසල්වල මෙන්ම ඇතැම් පෞද්ගලික අංශයේ පාසල්වල පවා දැකිය නොහැකි ය.නොමිලේ අධ්‍යාපනය ලබාදෙන රජයේ පාසල්වල තත්ත්වය එසේ වුවත් සෑම දෙයටම මුදල් අය කරන පෞද්ගලික අංශයේ පාසල්වල තත්ත්වය ද එසේ වීම කනගාටුදායක ය. මේ පිළිබඳව අධ්‍යාපන අමාත්‍යාංශයේ අවධානය විශේෂයෙන් යොමු විය යුතු ය.දිනපතා පාසල වෙත ළමයා විසින් ඔසවා ගෙන යා යුතු බර පිළිබඳ ප‍්‍රමිතියක් නියම කිරීම හා පොත් පත් ගබඩා කිරීමේ පහසුකම් සැපැයීම පිළිබඳ සොයා බැලීම අධ්‍යාපන බලධාරීන් ගේ අවධානයට යොමු විය යුතු කරුණු ය.නො එසේ නම් කවර සමීක්ෂණයක ප‍්‍රතිඵල වුවද නිසි ඵල ලබා නොදෙනු ඇත.සෞඛ්‍ය අමාත්‍යාංශයෙන් නිර්දේශිත ප‍්‍රතිපත්ති හා සැලසුම් නිසි පරිදි කි‍්‍රයාත්මක නො කළහොත් රටේ අනාගත සිසු පරපුර උක්ත කරුණු හේතු කොට ගෙන කොඳු ඇට පෙළ හා මාංශ පේශීන් ආශ‍්‍රිත රෝගවලින් පීඩා විඳින රෝගී පරපුරක් බවට පත්වනු නිසැකය.සමීක්ෂණයේ ප‍්‍රතිඵල ඇසුරින් ලංකාවේ සමස්ත පාසල් ජාලය සඳහාම පොදු ප‍්‍රමිතියකින් යුතු ක්ෂමතා සාධක හඳුන්වා දීමත්, ඒවා නිසි පරිදි කි‍්‍රයාත්මක වේද නැද්ද යන්න පිළිබඳව අධ්‍යාපන හා සෞඛ්‍ය අංශවල බලධාරීන් සැලකිලිමත් වීමත් කඩිනම්ව කළ යුතු ය.පාසල් දරුවනට පුටු බංකු සැපැයීමේදි අදාළ මිනුම් දඬු හා අනුකූූලතාව අධ්‍යයනය කිරීම අත්‍යවශ්‍ය වේ. අනාගතයේ දි පාසල්වලට උපකරණ සැපැයීමේදී අදාළ බලධාරීන් ගේ නිසි අවධානය යොමු වීම වැදගත් ය.රජයේ මෙන්ම පෞද්ගලික අංශයේ පාසල් ද රජයේ අනුමැතිය ලැබීම සඳහා එවැනි අධීක්ෂණයකට ලක් වීම වැදගත් ය. අදාළ සියලු පාර්ශ්වයන් ඒ පිළිබඳ අවදියෙන් සිටිය යුතු ය.මුදලට හෝ බලයට යටත්ව අයුක්තියට ඉඩ නොදී අවංකව තම වගකීම් හා යුතුකම් ඉටු කිරීමට අදාළ සෑම ක්ෂේත‍්‍රයකම බලධාරීන් වග බලා ගත යුතු ය.එසේ නොවන අවස්ථා වහා හඳුනා ගන්නටත්, හඳුනාගත් වහාම සදොස් තැන් නිදොස් කරන්නටත් කටයුතු කිරීම මවුපියන් ඇතුළු සමස්ත සමාජයේ ම යුතුකමත් වගකීමත් වෙයි.සෞඛ්‍ය අධ්‍යාපන කාර්යාංශයේ පැවැති වැඩමුළුව ඇසුරින් සකස් කළේ සාගරිකා දිසානායකජයසිංහ  </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=ay0808171</link>
    <topic>එක පංතියක මාස දෙක තුනක් හිටියාම</topic>
    <author>සාගරිකා දිසානායක ජයසිංහ ඡායාරූපය විමල් කරුණාතිලක</author>
    <content>එක පංතියක මාස දෙක තුනක් හිටියාම ගුරුතුමාට සතුටු නම් ඉහළ පංතියට දානවාරජරට ගොවි ජනතාවට තෑග්ගක්ඓතිහාසික සීතාවක රාජධානියට අයිති කෝරළ තුනෙන් එකක් වූ අටුළුගම් කෝරළේ ඉහළ තල්දූව ග‍්‍රාමයේදී ඔහු උපන්නෙ නවසිය විසි අටේ දෙසැම්බර් මාසෙ විසි වැනිදා. නාපේ ලියන්නලාගේ සාර්ලිස් අමරසිරි නම් වන ඔහු අවිස්සාවේල්ල සීතාවක මධ්‍ය මහා විද්‍යාලය, ගලපිටමඩ වළගම්බා මහා විද්‍යාලය, අටුළුගම මායාදුන්න මහා විද්‍යාලය වැනි විදුහල්වල විදුහල්පතිවරයා ලෙස සේවය කොට අද විවේක සුවයෙන් කල් ගෙවනවා.දඹදෙනි රාජ්‍යයේ රජ කළ දෙවැනි පරාක‍්‍රමබාහු රජතුමා ට පුස්කොළ පත් ලියා දුන් මුතුන්මිත්තන්ගේ පරපුරෙන් පැවත ආ නිසා, ඔවුන්ට ‘නාපේ ලියන්නලාගේ’ යන වාසගම ලැබුණු බවයි සාර්ලිස් හිටපු විදුහල්පතිතුමා කියන්නෙ.ඔහුගේ පියා දක්ෂ ගොවියෙක්. අම්මා වෙද පරපුරකින් පැවත ආ නිසා ඈ හොඳ ගෘහනියක්. දක්ෂ විෂ වෛද්‍යාචාර්යවරියක්.සාර්ලිස්ලාගේ පවුලේ හය දෙනයි සාර්ලිස්ට වැඩිමල් අක්කලා දෙන්නයි. සාර්ලිස් පවුලේ තුන්වැන්නා. ඔහුට බාල මල්ලියි, නංගිලා දෙන්නයි. සාර්ලිස්ට නමෝවිත්තියෙන් අකුරු කියෙව්වේ ඉහළ තල්දූවේ සිංහල මිශ‍්‍ර පාඨශාලාවෙ විදුහල්පති එම්.පී. තිසේරා මහත්තයා. එතකොට පුංචි සාර්ලිස්ට අවුරුදු පහක් විතර ඇති.අටළුගම මායාදුන්න හිටපු විදුහල්පති සාර්ලිස් අමරසිරිසාර්ලිස් ඇතුළත් වුණෙත් නිවෙසට බොහෝම කිට්ටුවෙන් තිබුණු ඉහළ තල්දූවෙ සිංහල මිශ‍්‍ර පාඨශාලාවටමයි. ඒ කාලේ මවුපියන්ට ළමයින්ට උසස් මට්ටමේ අධ්‍යාපනයක් දෙන්න ඕනෑ කියන බලවත් වුවමනාවක් තිබුණෙ නෑ. ඒ නිසා සාර්ලිස්ගේ අම්මා තාත්තාත් ගොවිතැන් බත්, ගේ දොර වැඩපොළ ගැන තරමට ළමයින්ට උගන්නන්න ඒ හැටි දැඟලුවේ නෑ.සාර්ලිස්ලා ජීවත්වුණේ බොහෝම සැහැල්ලුවෙන්. ගේ ළඟින් ගලා ගිය ඇළේ දොළේ පීල්ලෙන් නාලා වෙල් ඉපනැල්ලේ දුව පැන ඇවිදලා, කැලේට රිංගලා දං, මාදං, හිඹුටු, වෙරළු, ගඩාගෙඩි කඩාගෙන කාලා බොහෝම සරල සුන්දර ළමා කාලයක් ඔවුන් ගත කළා. අම්මා තාත්තා ඒ හැටි ඉගනීමට බල නොකළත් අකුරු සාස්තරේ අගය දැනගෙන හිටියා. සාර්ලිස් තුළත් ඉගනගැනීමේ හැකියාවකුත් ආශාවකුත් පුංචි කාලේ ඉඳන්ම තිබුණා.1939 වෙනකොට දෙවැනි ලෝක යුද්දේ උණුසුම ලංකාවටත් දැනෙන්න පටන්ගත්තා.කොළඹට ජපනුන් බෝම්බ දැම්මා. නගරෙ විතරක් නොවෙයි ඈත ගම් නියංගම්වල ජනතාවටත් යුද්දේ අනිසි ප‍්‍රතිඵලවලින් පීඩා විඳින්න සිද්ධ වුණා. සාර්ලිස්ලගේ අධ්‍යාපනේටත් මේ යුද්දෙ අනිසි විදිහට බලපෑවා. වරින්වර පාසල් වහලා දැම්මා.ගම්වල මිනිස්සුන්ට පවා ආහාර හිඟේ තදින්ම දැනුණා. ගොවිතැන් බත් කළ නිසා සාර්ලිස්ලට ඒ හැටිම අහේනියක් නොවුණත් සලාකෙන් ලැබුණු ලුණු, මිරිස් තුනපහ ටික අරපිරිමහගෙන කන්න බොන්නටත්, අල බතල කොස් දෙල්වලින් දවසෙ වේලක් දෙකක් පිරිමහගන්නටත් සිදු වුණා.ඉහළ තල්දූව කනිෂ්ඨෙන් ආණ්ඩුවෙන් පවත්තපු කනිෂ්ඨ පාඨශාලා සහතිකපත‍්‍ර විභාගය හොඳින් සමත්වෙන්නට සාර්ලිස්ට හැකි වුණා. ජ්‍යෙෂ්ඨ පන්තියට යන්නට සාර්ලිස්ට වුවමනා වුණත් පාසලේ ජ්‍යෙෂ්ඨ පන්ති නෑ. ඉහළට ඉගෙනගන්නට ඇති කැමැත්ත ගැන විදුහල්පතිතුමාට දැන්වූවාම ඔහු දුන්න අවවාදෙ “ඉහළ අධ්‍යාපනේ පැත්තක කියලා කිරි ටිකක් කපාගෙන ජීවත් වෙන්න” කියන එකයි. සාර්ලිස්ගෙ හිත රිදුනත් දෛවය ඔහුට පරාද වෙන්න ඉඩ දුන්නෙ නෑ. ඒ වන විට ඔහුගේ අක්කා විවාහ වී සිටි මස්සිනා ඔහුගෙ පිහිටට ඉදිරිපත් වුණා.දෙහිඕවිට බෞද්ධ මිශ‍්‍ර පාඨශාලාවට සාර්ලිස් ඇතුළු කරන්න මස්සිනා මඟපෙන්වූවා. ඒ පාසලෙන් ජ්‍යෙෂ්ඨය සමත්වුණු සාර්ලිස්ට ඉංගී‍්‍රසි මාධ්‍යයෙන් ඉගනුම ලබන්න ලොකු ආසාවක් ඇතිවුණා. ඒ නිදහස් අධ්‍යාපනය ඇරැඹුණු කාලෙ. මහා විද්‍යාල මධ්‍ය මහා විද්‍යාල මඟින් ගම්බද ශිෂ්‍ය ශිෂ්‍යාවන්ටත් ඉංගී‍්‍රසියෙන් ඉගනගන්න අවස්ථාව උදාවුණා. අහල පහළින් ඉංගී‍්‍රසි අධ්‍යාපනයක් ලබා දුන්නෙ සීතාවක මහා විද්‍යාලෙ විතරයි.ඒ කාලෙ හිටපු විදුහල්පතිතුමා අනුරාධ තිලකරත්න මහත්තයා. සාර්ලිස් ගිහින් එතුමා හමුවුණා. ඉංගී‍්‍රසියෙන් ඉගනගන්න නම් මුල ඉඳලා එන්න ඕනෑ. සාර්ලිස් ජ්‍යෙෂ්ඨ පන්තියේ “ඔහෙලා වගේ වයස වැඩි ළමයි ඇතුළු වුණාම පාසලේ විනය පිරිහෙනවා.” එතැනත් කඩුල්ලක්. ඒත් සාර්ලිස්ගේ ඉරණම හොඳයි.මගතොටදී සාර්ලිස්ගේ පියා හමුවූ තිලකරත්න මහතා පුතාට සීතාවක විද්‍යාලෙට එන්න කියන්නැයි පණිවුඩයක් එව්වා. සාර්ලිස්ගේ ඉහේ මලක් පිපුණා. ඔහු සීතාවක විද්‍යාලෙට ඇතුළු වුණා. ඒත් පහේ පන්තියට. මුල හිටන් ඉංගී‍්‍රසියෙන් ඉගෙන ගන්නට. ඉතා ඉක්මනින් ඔහු ඉහළට ගියා.ඇතැම් ශ්‍රේණියක ඔහු ගත කළේ මාස දෙකක් වැනි සුළු කාලයක්. ගුරුතුමා සතුටු නම් ගෝලයා උසස් පන්තියට දමනවා. සාර්ලිස්ගේ වැඩ හොඳයි ඔහු හොඳ අනාගතයක පෙරනිමිති පෙන්නුවා. ඒ 1949 වසර. ඔහු ජ්‍යෙෂ්ඨ පන්තියේ. ආණ්ඩුවෙන් ගුරු විද්‍යාලවලට සිසුන් තෝරාගන්න තරග විභාගයක් පවත්වන්නට කටයුතු කළා. සාර්ලිස්ගේ හැකියාවන් හැඳින සිටි තිලකරත්න විදුහල්පතිතුමා මේ විභාගෙට ඉල්ලන්නැයි කීවා. ඔහුට උගන්වන ගුරුවරුත් ඒ විභාගෙ ගන්නවා. ඔහු පසුබට වුණා.ඒත් තිලකරත්න මහත්තයගේ ඉල්ලීමට පිටුපාන්නට බැරි නිසා විභාගෙට ලිව්වා. ලංකාව පුරා අපේක්ෂකයන් 63,000 ක් විභාගෙට පෙනී සිටියා. සමත් වුණේ 375 යි. සාර්ලිසුත් ඒ අතරෙ හිටියා. මුළු හතර කෝරළෙන්ම සමත්ව සිටියේ සාර්ලිස් පමණයි.ප‍්‍රතිඵල පිටවූ හැටියෙම ඔහුට බළපිටියෙ ගුරු විදුහලෙන් කැඳවීමක්. 1949-1950 දෙවසර සාර්ලිස් ගුරු විද්‍යාලෙ පුහුණුව ලැබුවා. ගණිතය, ඉතිහාසය, භූගෝලය, චිත‍්‍ර කර්මය අත්වැඩ, සෞඛ්‍යය, අධ්‍යාපන ක‍්‍රම, අධ්‍යාපන මනෝ විද්‍යාව වගේම බාලාංශ ක‍්‍රම පිළිබඳවත් මනා පුහුණුවක්. ගුරු පුහුණුව ලැබුවෙ බළපිටියේ රේවත විද්‍යාලෙන්.1951 දී සාර්ලිස්ට ප‍්‍රථම පත්වීම ලැබුණේ හපුතලේ හොරදොරොව්ව කනිෂ්ඨ විද්‍යාලෙට. ඒ පාසලට පත්ව ගිය මුල්ම පුහුණු ගුරුවරයා සාර්ලිස්. ඔහුට ගම්මුන්ගෙන් ලැබුණෙ ඉහළ පිළිගැනීමක්. මුලින්ම පාසලේ වැඩ බාරගන්න ගියේ ආරිය සිංහල ඇඳුම ඇඳලා. නවතින්නම බලාගෙන, ඇඳුම් කැඩුම් ටිකකුත් පොඩි සූට්කේස් එකක දමාගෙන. හිටපු විදුහල්පතිතුමා ගමේ පන්සලේ ධම්මිස්සර හාමුදුරුවන්ට ඔහු හඳුන්වා දුන්නා.හාමුදුරුවන්ගේ මහගෙදර සාර්ලිස්ට නවාතැන් ලැබුණා. බළපිටියේ රේවතේ උගන්නල පුරුදු සාර්ලිස්ට හපුතලේ ළමයින්ගේ අහිංසක බව තදින් දැනුණා. එතෙක් සාමාන්‍ය පෙළ පන්ති නොතිබූ පාසලේ ඔහු සාමාන්‍ය පෙළ පන්ති පටන්ගත්තා. අවුරුදු තුන හමාරක් ඔහු ඉතා සතුටින් එහි සේවය කළා.1954 ජනවාරි පළවැනිදා සිට ඔහු උගත් සීතාවක මහා විද්‍යාලයට ස්ථාන මාරුවක්. අනපේක්ෂිත මාරුවක්. තමා උගත් පාසලත් උපන් ගම්පළාතත් නිසා සාර්ලිස් ඒ පත්වීම සතුටින් බාරගත්තා. ආපු හැටියෙම ඔහුට සාමාන්‍යපෙළ පන්තියේ සෑම විෂයක්ම උගන්වන්නටත් හතරවැනි ශ්‍රේණිය භාර ආචාර්යවරයා ලෙසත් වැඩ කරන්නට සිදු වුණා. ඔය අතරේ බාහිර අපේක්‍ෂකයෙකු ලෙස ඉංගී‍්‍රසි මාධ්‍යයෙන් ජ්‍යෙෂ්ඨ විභාගෙටත් පෙනී සිටියා.ඔය කාලේදිම පේරාදෙණිය විශ්වවිද්‍යාලය මගින් ගුරුවරුන් සඳහා සිංහල ඩිප්ලෝමා පාඨමාලාවක් ඇරැඹුවා. සාර්ලිස් පේරාදෙණි විශ්වවිද්‍යාලෙට ඇතුළු වෙලා ඩිප්ලෝමාව හැදෑරුවා. අභ්‍යන්තර ශිෂ්‍යයකු ලෙස රාමනාදන් ශාලාවෙ නැවතී ඉගෙනගත් ඒ දෙවසර තුළ ඔහු ජීවිතයට අධ්‍යාපනය මෙන්ම බොහෝ අත්දැකීම් එකතු කර ගත්තා.මහාචාර්ය හෙට්ටිආරච්චි, මහාචාර්ය සරච්චන්ද්‍ර , මහාචාර්ය ඩොරික් සූසා , මහාචාර්ය සෙනරත් පරණවිතාන වැනි බහුශ‍්‍රැතයන්ගේ ඉගැන්වීම් මෙන්ම ඇසුරත් ඔහුගේ ජීවිතයට පරමාදර්ශයක් බවට පත් වුණා. ඒ කාලෙ රාමනාදන් ශාලාවේ හොඳම කාමරයක්, හොඳම කෑම බීම ශිෂ්‍යයන්ට ලැබුණා. ඒත් කෑම හොඳ නෑ කියලා ශිෂ්‍යයෝ වර්ජනය කළා.ශිෂ්‍ය අරගල කියන්නෙ අතීතය පුරා විහිදුණු සනාතන ප‍්‍රශ්නයක් බවයි ඔහු කියන්නේ. සරසවි පුස්තකාලෙන් ඔහු උපරිම ඵල ලබා ගත්තා . ඔහු කියන්නේ සරසවියෙදි ඔහු ලැබූ මහඟු වරමක් සරච්චන්ද්‍ර ඇදුරුතුමාගේ නාට්‍යවල බෙර වාදනයෙන් සහය වන්නට අවස්ථාව උදාවීම . සරච්චන්ද්‍ර ඇදුරුතුමා තමන්ගෙ නාට්‍යවල බෙර වාදනයට දක්‍ෂ සිසුන් හොයනවා කියල සාර්ලිස්ට කිව්වෙ යාළුවෙක් .ගෙදර ඉන්න කාලෙ ඉඳන්ම විවේකයේදී විනෝදෙට කවි කියල බෙරගහල අත හුරු වුණු සාර්ලිස්ට මේක සුබ ආරංචියක්. ඔහු මහාචාර්යතුමා හමු වුණා. ඇදුරුතුමා සාර්ලිස්ට යක් බෙරයක් දීල, සුරල් ගහලා පෙන්නන්න කිව්වා. දන්න හැටියට වැඩේ කළා. පසුදා ඉඳන්ම පුහුණු වීම් වලට එන්න කියලා පණිවුඩයක් ලැබුණා.1959 දී ඩිප්ලෝමාව සමත් වෙලා සීතාවක විද්‍යාලෙටම ආවා. සීතාවක විද්‍යාලයේ උසස් පෙළ කලා පන්ති තිබුණේ නෑ. සාර්ලිස් ගුරුතුමා පී.ජී. දයාරත්න ගුරුතුමත් එක්ක එකතුවෙලා උසස් පෙළ කලා පන්ති ඇරැඹුවා. ඒ කාලෙ හිටපු විදුහල්පති ඒ.ජී. සුගතපාල විදුහල්පතිතුමාගේ සහය ඔහුට ලැබුණා. විද්‍යාලෙ නැටුම් ගුරුවරයෙක් හිටියෙ නෑ. සංගීත ගුරුතුමා ඩී.ඒ. ගාමිණී පේ‍්‍රමතිලක.සාර්ලිස් ගුරුතුමා තුළ පොපියන කලා කුසලතා පාසල් ශිෂ්‍ය ශිෂ්‍යාවන්ට ලබා දෙන්න ඔහු තුළ තිබුණෙ බලවත් වුවමනාවක්. සාර්ලිස් ගුරුතුමා නාට්‍යයක් ලිව්වා නම “ සම්බුලා “. ගාමිණී පෙ‍්‍ර්මතිලක ගුරුතුමා සංගීතය සපැයුවා.සාර්ලිස් ගුරුතුමා නැටුම් හා රංගනය පුහුණු කළා. ශිෂ්‍ය ශිෂ්‍යාවො ඉදිරිපත් කළ සම්බුලා නාට්‍යයට මව්පියන් ගෙන් පළාතෙ ජනතාවගෙන් ඉහළ ප‍්‍රතිචාර ලැබුණා. සංගීත ගුරුතුමාගෙ මැදිහත් වීමෙන් සම්බුලා නාට්‍යය ගුවන් විදුලියෙනුත් ප‍්‍රචාරය වුණා. සාර්ලිස් ගුරුතුමාට ශිෂ්‍ය ශිෂ්‍යාවන් අතරත් , ප‍්‍රදේශයේ ජනතාව අතරත් විශාල ජනපි‍්‍රයත්වයක් ලැබුණා. එයම ඔහුගේ නරකට හිටියා .සතුරු බලවේගයක් කි‍්‍රයාත්මක වුණා. නොසිතූ අවස්ථාවක අයගම මහා විද්‍යාලයට ස්ථාන මාරුවක් ලැබුණා. එතැනින් කලවානට මාරුවක් .කලවානෙන් ඇහැළියගොඩ මහා විද්‍යාලෙට. වසරෙන් දෙකෙන් ස්ථාන මාරු. සම්බුලා ගේ ජනපි‍්‍රයත්වය වගේම ඔහු වාමාංශික අදහස් දැරීමත් මේ ස්ථානමාරුවලට හේතු වුණා.සාර්ලිස් විවාහ දිවියට ඇතුළත් වුණේ නවසිය පනස් නවයෙදි. යෝජනාවක් අනුව . මංගල්‍යයට සුදුසු සහකාරිය සොයද්දි ඔහුගේ ආරියසිංහල ඇඳුම වරක් පරහට හිටියා. තමන්ගේම ඥාතියකු ඉදිරිපත් කළ යෝජනාවක දී මනාලියගේ අයියා බටහිර වෛද්‍යවරයකු වීමත් සාර්ලිස් ජාතික ඇදුම ඇදීමෙන් දොස්තර අයියාට මදිකමක් වෙතැයි ඒ යෝජනාව ප‍්‍රතික්‍ෂේප වුණා. මනාලියක් නොලැබුණත් ඇඳුම වෙනස් නොකරන්නට ඔහු තීන්දු කළා. වාද්දුවේ මැලෑගමින් ගෙනා යෝජනාවකට ඔහු එකඟ වුණා. ඈ ඩේලි ප‍්‍රනාන්දු .ඔහුටම කැපෙන සහකාරියක් .1960 දී ඔවුන්ගේ කුළුදුල් දියණිය දීපා චන්ද්‍රිකා ඉපැදුණා. දීපා අද සෞඛ්‍ය අමාත්‍යාංශයේ සේවය කරනවා. දෙවැන්නී රධනිකා උපන්නේ 1962 දී. කලක් ඉන්ජිනේරු වෘත්තියෙහි යෙදී සිටි ඇය අද දරුවන් උදෙසා සිය වෘත්තිය කැපකර ගෘහනියක බවට පත්ව සිටිනවා. පවුලේ බඩපිස්සා උදයන උපන්නේ 1964 දි. උදයන අද දෙහිඕවිට ප‍්‍රාදේශීය ලේකම් කාර්යාලයේ සේවය කරනවා.1960 දී පිරිවෙන් විශ්වවිද්‍යාල ඇරැඹීමත් සමඟම සාර්ලිස් විද්‍යොදය විශ්ව විද්‍යාලෙ බාහිර අපේක්‍ෂකයෙක් විදිහට ලියාපදිංචි වුණා. පුරා විද්‍යාව සිංහල හා බෞද්ධ සංස්කෘතිය ඔහු තෝරාගත් විෂයයන්. පේරාදෙණිය විශ්වවිද්‍යාලෙදි පරණවිතාන මහත්තයාගෙන් ලබපු ගුරුහරුකම් වගේම පුස්තකාලෙන් ලබාපු උපරිම ප‍්‍රයෝජනත් හේතුවෙන් උපාධිය සඳහා දෙවැනි පන්ති අදස්තන්‍ය සාමාර්ථයයක් ලබා ගන්නට සාර්ලිස් සමත් වුණා.1961 දි යළිත් සීතාවක විදුහලේ නියෝජ්‍ය විදුහල්පතිධූරයේ කටයුතු කරන්නට ඔහුට අවස්ථාව උදා වුණා. ඒ සමගම බාහිර කථිකාචාර්යවරයකු ලෙස ඇස්වත්ත ගුරු අභ්‍යාස විද්‍යාලයේද කටයුතු කළා.සම්බුලා නාටකයේ ජනපි‍්‍රයත්වයත් සමඟම වරින්වර ස්ථාන මාරු රැසක් ලැබූ සාර්ලිස් ගුරුතුමාට පුංචි ඉස්පාසුවක් ලැබුණේ 1972 දී ආණ්ඩුව පෙරලුණාට පස්සෙ. ගලපිටමඩ වළගම්බා විද්‍යාලයේ විදුහල්පතිධූරය ඔහුට හිමි වුණා.සාර්ලිස් විදුහල්පතිතුමා පාසල භාරගන්නකොට ඒ පාසලේ ගුරුවරුන් භේද භින්න වෙලා . කාරණේ දේශපාලනේ. දේශපාලනෙයි රාජකාරියෙයි වෙනස හඳුන්වල දීලා ගුරුමණ්ඩලේ සමගි කරවගෙන මුල ඉදන්ම පාසල සංවර්ධනය කරන්න ඔහුට සිදුවුණා. අධ්‍යාපන තත්ත්වය ඉහළට නංවන්න, කි‍්‍රඩා අංශය දියුණු කරන්න, කලා අංශය දියුණු කරන්න ඔහු කැප වී කටයුතු කළා. පාසලේ කෘෂිකර්ම අංශය දියුණු කොට කුඹුරු අස්වද්දන්ටත් පාසල් ළමයිනට හැකි වුණා. පාසලට නැටුම් ශාලාවක් ඉදිකරවා දුන්නා.1976 දී ඔහු කෑ/ අවුළුගම මායාදුන්න මහා විද්‍යාලයේ විදුහල්පති තනතුර භාරගත්තා. එහි උසස් පෙළ කලා අංශය ඇරැඹුවා. ශිෂ්‍යයන් සරසවි වරම් ලැබුවා. වාර්ෂික ත්‍යාග ප‍්‍රදානෝත්සවය , කී‍්‍රඩා උළෙල වගේම වාර්ෂික පෙරහරකුත් පවත්වා එතෙක් උදාසීනව සිටි සිසුන් උද්‍යෝගයට පත් කළා. එතෙක් මුළු ගැන්වී සිටි සිසුන් නව ප‍්‍රබෝධයක් ලැබුවා. පාසලට ප‍්‍රදේශයේ පිළිගැනීමක් ලැබුණා.විදුහලේ අඩුපාඩු තිබුණා. විදුහල්පතිතුමා අමාත්‍යාංශයෙන් කොතෙක් ඉල්ලීම් කළත් දේශපාලන ගැති නිළධාරීන් ඔහුගේ ඉල්ලීම් ඉටු කළේ නෑ. පාසල අධ්‍යාපනය කී‍්‍රඩා හා කලා අංශවලින් කොතෙක් ඉහළට ගියත් අවශ්‍ය සහයෝගය උසස් නිලධාරීන් වෙතින් නොලැබීම සාර්ලිස් විදුහල්පතිතුමා තුළ ඇති කළේ විශාල කලකිරීමක්.1983 දෙසැම්බර් 20 ඔහුට පනස් පස් විය පිරුණු දා සාර්ලිස් විදුහල්පතිතුමා රාජ්‍ය සේවයෙන් විශ‍්‍රාම ලැබුවා. ආරම්භයේ පටන්ම වාමාංශික අදහස් දැරූ සාර්ලිස් ගුරුතුමාට ආතාවුද සෙනෙවිරත්න මහත්තයා ගෙන් ඇරැයුමක් ලැබුණා.ලංකා සමසමාජ පක්‍ෂයෙන් දෙහිඕවිට ප‍්‍රාදේශීය සභාවේ සභාපති අපේක්‍ෂකයා ලෙස ඉදිරිපත් වනලෙස ඒ ඉල්ලීම පිළිගෙන සාර්ලිස් ගුරුතුමා දේශපාලන පොරපිටියට බැස්සා. “ඡන්දෙට මට වියදම් වුණේ රුපියල් 1500 යි. ඒ ඡන්ද පති‍්‍රකා ටිකක් ගහගන්න නංගි ඒකෙනුත් රුපියල් 500 ක් දුන්න. පළාතේ ජනතාවගේ වැඩිඡන්ද රැසක් ලබාගෙන මම ඡන්දෙන් දිනුව. “ ඡන්දෙන් දිනල ගමට මොනවද කළේ? මගෙන් පැනයක්.ඉහළ තල්දූවෙ අබලන් පාරවල් කීපයක්ම තාර දමල හැදුවා. පාලම් හැදුව. වැහි නැති කාලෙට අපේ ගමේ ඇළ දොළ හිඳෙනවා. ගමට වතුර නෑ.අවශ්‍ය කරන තැන්වලට වතුර අරන් දුන්න. 1991 – 1996 දක්වා දෙහිඕවිට ප‍්‍රාදේශීය සභාවේ මන්තී‍්‍රවරයකු ලෙස කටයුතු කළා. ඉන්පස්සෙ මම කි‍්‍රයාකාරී දේශපාලනනෙන් ඉවත් වුණා””ආයුර්වේදය ගැන මගෙ හිතේ ඇල්මක් උපන්නෙ. පුංචි කාලෙ ඉඳන්මයි. අම්ම ලෙඩ්ඩුන්ට සාත්තු කරනව මං බලාහිටිය. බෙහෙත් හදන්න උදව් වුණා. අපේ ගෙදර උසස් වෛද්‍ය පත පොත තිබුණා. මේ පත පොත හොඳින් කියවා දැනුම ලබා ගත්තා. අත් හදා බැලීම් කළා. වෙදකමත් පටන් ගත්තා. අදටත් විෂ වෙදකමට මට අවශ්‍ය කරන ඕනෑම ඖෂධයක් මම ගෙවත්තේ වවාගෙන තිබෙනවා.මගේ බිරිය 1986 දී රෝගී බවට පත් වුණා. 1991 දී ඇය මිය යනතුරුම ඇයට ගිලානෝපස්ථාන කළේ මමයි. සතෙක් සර්පයෙක් කෑවම වෙදකම් පතාගෙන ආ රෝගීන්ට මා එදා ඖෂධ හදා දුන්නා. අද මා ඔවුන්ට බේත් ලියා දෙනවා. මගේ ගෙවත්තෙන් බෙහෙත් හොයා දෙනවා. මේවා මුදල් බලාගෙන කරන දේ නොවෙයි. ආත්ම තෘප්තිය පතා කරන දේවල්.නක්‍ෂත‍්‍රය ශාස්ත‍්‍රය ගැන මා තුළ ඇල්මක් වැඩුණේ තල්දූව පන්සලේ වැඩ සිටි ප‍්‍රකට ඡ්‍යොතිර්වේදියකු වූ ගෝණගමුවේ සෝමානන්ද හාමුදුරුවෝ නිසයි. ඒ හාමුදුරුවන් ගෙන් නක්‍ෂත‍්‍රය වගේම පාලි සංස්කෘත භාෂා දැනුමක් ලබා ගත්තා. අදත් හඳහනක් බලල සෙත්කවියක් ලියා දෙන්න හොඳ අවබෝධයක් මට තියෙන්නේ ඒ හාමුදුරුවන්ට පිං සිදුවන්නයි. සාර්ලිස් ගුරුතුමා කියනවා.වයස අවුරුදු හැට පහ පිරුණු දා ඔහු “ සත් පත්තිනියෝ “ නමින් දේව කතා සංග‍්‍රහයක් ඉදිරිපත් කළා. මහාචාර්ය නන්දදාස කෝදාගොඩ මහත්මයා ගේ පූර්ණ පදනම මගින් පැවැත්වූ පාසල් අතිරේක පොත් රචනා තරගයෙන් ජයගත් සීතාවක පුරාණය ග‍්‍රන්ථය පසුකලෙක මුද්‍රණයෙන් පිට වුණා.සබරගමු පළාත් සභාව මගින් සංස්කරණය කළ සබරගමු වංශ කථාව ග‍්‍රන්ථය සඳහා සීතාවක රාජධානිය පිළිබඳ ඓතිහාසික පුරාවෘත්තිය ලිව්වෙ සාර්ලිස් ගුරුතුමා. විවිධ පුවත්පත් සඳහා ශාස්තී‍්‍රය ලිපි ලේඛන රැසක් ලියා පළකළ ගුරුතුමා බොහෝ අවස්ථාවල විවිධ ආයතන හා සංවිධාන මගින් ගෞරව බහුමානයට පාත‍්‍රවෙලා තිබෙනවා.ඒ අතර සබරගමු පළාත් සභාව මගින් පිරිනමන ලද ලේඛන විශාරද උපාධියත් සර්වෝදය මගින් සිංහල සංස්කෘතිය හා ඡ්‍යොතිෂය , ලේඛන කලාව හා ආයුර්වේද වෛද්‍යසේවාව ඉටු කළ මෙහෙවර උදෙසා පුදන ලද විශේෂ උපහාරයත්, සංස්කෘතික කටයුතු දෙපාර්තමේන්තුව මගින් පිරිනමන ලද කලාභූෂණ සම්මානයත් විශේෂයි.අද ජීවිත ගමනේ අසූ වැනි සැතැපුම් කණුව පසුකරමින් සැනසිල්ලේ පසුවෙන සාර්ලිස් ගුරුතුමා තවමත් කාර්ය බහුලයි. විවේකයේදී ඔහු අතින් නිමැවෙන රුක් කලාවක් මනරම් කලා නිර්මාණයක් බවට පත්වෙනවා. ඔහු අතින් වැවෙන අල බතල මඤ්ඤොක්කා වගේම එළවළු පලතුරුත් ඔහුගේ ගෙවත්ත පුරාම. හැම අවුරුද්දෙම ගමේ ඉසතෙල් ගානදාට ගමටම ඉසතෙල් හදා දෙන්නේ සාර්ලිස් ගුරුතුමා.අදටත් ඉතිහාසය , පුරාවිද්‍යාව සිංහල, වගේම ගණිතය’ ඉගෙන ගන්න එන විශ්ව විද්‍යාල ශිෂ්‍යයො වගේම පාසල් දරුදැරියන්ටත් දැනුම බෙදා දෙන්න ඔහු සතයක්වත් අය කරන්නෙ නෑ. මුණුබුරු මිනිපිරියන් පස්දෙනකුගේ සුරතල් බලමින් ජීවිතයේ සැඳෑ සමය අතිශය තෘප්තිමත්ව ගෙවා දමන සාර්ලිස් ගුරුතුමා පතන්නෙ එළැඹ සිටි සිහියෙන්, බුද්ධානුස්මෘතියෙන් යුතුව මිය පරළොව යෑමටයි.සාගරිකා දිසානායක ජයසිංහ ඡායාරූපය විමල් කරුණාතිලක </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=ay0808172</link>
    <topic>රජරට ගොවි ජනතාවට තෑග්ගක්</topic>
    <author>නිහාල් පී.අබේසිංහ යාන් ඔය ව්‍යාපෘතියේ සිට. සේයාරූ - සුදම් ගුණසිංහ</author>
    <content>එක පංතියක මාස දෙක තුනක් හිටියාම ගුරුතුමාට සතුටු නම් ඉහළ පංතියට දානවාරජරට ගොවි ජනතාවට තෑග්ගක්යාන් ඔයඋතුරු මැද හා නැඟෙනහිර මායිමේ මහ වැව් 25 ක් හා කුඩා වැව් 100 ක් පෝෂණය කරන හා ගොඩ මඩ ඉඩම් අක්කර 35000 ක් යල – මහ දෙකන්නයේම අලුතින් අස්වද්දන යාන් ඔය වාරි ව්‍යාපෘතිය උතුරු මැද පළාතේ කි‍්‍රයාත්මකය. මේ ව්‍යාපෘතියෙන් ගොවි පවුල් 30000 කට පමණ සෙත සැලසේ. සම්පූර්ණ වියදම රුපියල් කෝටි 830කි.මගේ සිත වසර 8 ක් පමණ අතීතයට යයි. මා හිතවත් උතුරු මැද පළාත් සභා ඇමැතිවරයෙක් මට අමුතු කථාවක් කිව්වේය.”මේ දවස්වල මෙහේ නියඟය. ගොයම් මැරිලා යනවා. ඒත් යාන් ඔයේ වතුර තියෙනවා. නිකම් මුහුදට යනවා. මිනිස්සු එකතුවෙලා වැලි ගෝනි ගහලා දැන් යාන්ඔය හරහා වේල්ලක් බැඳලා වතුර කුඹුරුවලට අරන් ගොයම් හරි ගිහිල්ලා.”එය ඇත්තටම ගොවියන්ගේ අප‍්‍රතිහත ධෛර්යයේත්, උත්සාහයේත් ප‍්‍රතිඵලයක් විය. මම යාන්ඔයට ගොස් ඒ විස්මකර්ම වැඩේ බැලුවෙමි. රජරට දරුණු නියඟය තිබේ. ඒත් යාන්ඔය වියළී නැත. ගොවීන් සිය ගණනක් එක්වී ඒ ජලය කුඹුරුවලට ගෙනඒමට වැලි වේල්ලක් බැඳ ඇළක් කැපූහ. කුඹුරු යාය සරු විය. පසුව ආ ගංවතුරට වැලි ගෝනි වේල්ල ගලවාගෙන ගියේය.යාන් ඔය ව්‍යාපෘතිය අත්‍යවශ්‍ය දෙයක් බව ඒ කි‍්‍රයාවෙන් ප‍්‍රදේශයේ දේශපාලනඥයන්ට පැහැදිලි විය.යාන්ඔය සීගිරියෙන් පටන්ගෙන පුල්මුඩේදී මුහුදට එක්වන්නේ එහි ජල කඳේ ප‍්‍රමාණයෙන් සියයට 10 ක් වත් ප‍්‍රයෝජනයට ගෙන නොවේ. මෙහි ජල පෝෂිත ප‍්‍රදේශය වර්ග කිලෝමීටර් 1500 ක් වන අතර මුළු දිග කිලෝමීටර් 122 ක් වේ.මේ අනුව වසර ගණනක් තිස්සේ ප‍්‍රදේශයේ ගොවි හදවත්වල පරම්පරාවෙන් පරම්පරාවට යාන් ඔය හැරවීමේ සිහිනය වරින්වර මතුවිය.මේ යෝජනා ක‍්‍රමය හොරොව්පතානේ ආරම්භ කරන ලෙස මුලින්ම ඉල්ලා ඇත්තේ 1965 දීය.මේ පිළිබඳව අපට කරුණු දැක්වූ යාන්ඔය ව්‍යාපෘතියේ මුල්ම සැලසුම් කරුවූ කහටගස්දිගිලිය සමථ මූල මණ්ඩල සභාපති හා ගොවි නායක ගාමිණී සේනාධීර මහතා පැවැසුවේ තම පියාණන් වූ එම්.මාරසිංහ මහතා 1965 දී මුලින්ම මේ යාන්ඔය ව්‍යාපෘතිය කි‍්‍රයාවට නංවන ලෙස රජයෙන් ඉල්ලා සිටි බවයි.අපි වැලි කොට්ට දමල යාන්ඔය හරස් කරලා වේල්ලක් හැදුවා. ඒක බලන්න අපේ මන්තී‍්‍ර ජාතිය ගොඩනැඟීමේ ඇමැති එස්.එම්.චන්ද්‍රසේන මහත්තයත් ආවා. එතුමා මේ ව්‍යාපෘතියේ අවශ්‍යතාව පිළිබඳව ජනාධිපති මහින්ද රාජපක්ෂ මැතිතුමාට දැනුම් දුන්නා. ජනාධිපතිතුමා මේ ව්‍යාපෘතිය පිළිබඳව උනන්දු වෙලා ඒක මහින්ද චින්තනයට පවා ඇතුළත් කළා. පසුගිය වසරේ එස්.එම්.චන්ද්‍රසේන ඇමැතිතුමා යාන්ඔය ඇල්ලෙපොතාන ව්‍යාපෘතියට මුල්ගල තිබ්බා. දැන් එය කි‍්‍රයාත්මකයි. ගාමිණී සේනාධීර මහතා ඇතුළු ගොවීහු සතුට පළ කරතිඅපි අවුරුදු 43 ක් දුටු සිහිනය අද සැබෑවී තිබෙනවා. අද මේ පැත්තේ සේරම ගොවියන්ට ලොකු සතුටක් තිබෙනවා. මැරෙන්න පෙර මේක ඉවර වෙනවා දකින්නයි බලා ඉන්නේ” සේනාධීර මහතා කීය.යාන්ඔය ව්‍යාපෘතිය ප‍්‍රධාන අංග 3කි. ඉන් පළමුවැන්න යාන් ඔය මහ ජලාශ ව්‍යාපෘතියයි. ඒ සඳහා රුපියල් කෝටි 830 ක් වැය වන බව වාරිමාර්ග දෙපාර්තමේන්තුව පවසයි.අනෙක් අනු ව්‍යාපෘතිය යාන්ඔය නව වේල්ල ආශ‍්‍රිත සංවර්ධන කටයුතුය. ඊට අමතරව ඇල්ලෙපොතාන ව්‍යාපෘතිය හා පහළ යාන්ඔය වේල්ල ආශ‍්‍රිත සංවර්ධන කටයුතු කි‍්‍රයාත්මක වෙයි.මේ සියල්ලගෙන්ම රජරට උතුරු මැද ජනතාවගේ කෘෂිකාර්මික වාරිමාර්ග හා පානීය ජල අවශ්‍යතා සපිරෙනු ඇත. ප‍්‍රදේශයේ කුඹුරු යල මහ දෙකන්නයේ කරදරයක් නැතිව වගාකිරීමට නෑමට එදිනෙදා කටයුතු වලට අවශ්‍ය ජලය ලැබෙනු ඇත.වාරිමාර්ග දෙපාර්තමේන්තුවේ සැලසුම් අධ්‍යක්ෂ ජී.වී.රත්නසාර මහතා පවසන පරිදි මේ මුළු සමස්ත යාන්ඔය ව්‍යාපෘතිය මඟින් උතුරු මැද හා නැඟෙනහිර පළාත්වල මහ වැව් 25 ක් කුඩා වැව් 100 ක් සඳහා වසරේ මාස 12 ඇතුළතම ජලය නොකඩවා ලැබේ.අලුතින් අස්වැද්දීමට යෝජිත ගොඩමඩ ඉඩම් ප‍්‍රමාණය අක්කර 35000 කට අධිකය.උතුරු මැද පළාතේ හොරොව්පතාන ආසනය ඇතුළත මේ ව්‍යාපෘතිය නිසා ශීඝ‍්‍ර සංවර්ධනයක් ඇතිවේ. පවුල් 30000 කට පමණ සෙත සැලසේ. මෙහි ප‍්‍රධාන ව්‍යාපෘතිය සිදු වන්නේ යාන් ඔය හරහා වාහල්කඩ වැව ආසන්නයේ උතුරු මැද හා නැගෙනහිර මායිම අසල මහ වේල්ලක් බැඳීමෙනි. මෑතක වාරිමාර්ග දෙපාර්තමේන්තුව ඉදිකරන දිගම වේල්ල මෙයයි.ඇල්ලෙපොතාන දකුණු ඉවුර ඇළමෙහි දිග මීටර් 2350 කි. කිලෝමීටර් 2.5 කට ආසන්නය. උස මීටර් 20 කි. වේල්ල හොරොව්පතාන ආසනයේ ඉදිවේ. වේල්ල ඉදිකිරීමෙන් පසු ජලය ඝන මීටර් දස ලක්ෂ 254 ක් ගබඩා කළ හැකි මහා ජලාශයක්ද ඒ අසල ඉදිවේ. ඊට පසු ජලාශයේ එක්වන ජලය බෙදීමට දකුණු ඉවුර ඇළ හා වම් ඉවුර ඇළ කැපේ. දකුණු ඉවුර ඇළ කිලෝමීටර් 15 කි. වම් ඉවුර ඇළ කිලෝමීටර් 20 කි.යාන් ඔය ප‍්‍රධාන ව්‍යාපෘතියේ ජලය මගින් ජයන්ති වැව, මී ඔය ජල පෝෂක ප‍්‍රදේශය වාහල්කඩ ජල පෝෂිත ප‍්‍රදේශය ආදියටද ජලය නොකඩවා ලැබේ. මින් අස්වැද්දෙන ගොඩ මඩ ඉඩම් ප‍්‍රමාණය අක්කර 12,200 කි. ඊට අමරව උතුරු මැද හා නැගෙනහිර කුඩා වැව් 60 කට පමණ මේ ව්‍යාපෘතියෙන් ජලය ලැබේ.ව්‍යාපෘතියේ මූලික ඉඩම් වෙන් කිරීමේ පස් පරීක්ෂණ කටයුතු දැනට සිදු කරගෙන යන බවත් ඉදිරි මාස දෙක තුළ ව්‍යාපෘතියේ ඉදිකිරීම් වේගවත් කරන බවත් වාරිමාර්ග හා ජල කළමනාකරණ අමාත්‍යංශයේ ලේකම් ඉංජිනේරු ඒ. ඩී. එස්. ගුණවර්ධන මහතා පවසයි.මේ මුළු ව්‍යාපෘතියේ කටයුතු හා ප‍්‍රතිලාභවලින් වැඩි කොටසක්ම ලැබෙන්නේ උතුරු මැද පළාතටත් හොරොව්පතාන හා මැදවච්චිය ආසනවලටත්ය. යාන් ඔය ව්‍යාපෘතියට අනුබද්ධ අනෙක් ව්‍යාපෘතිය ඇල්ලෙපොතානයි. එය තනිකරම කි‍්‍රයාත්මක වන්නේ හොරොව්පතාන ආසනයේය.එහිදී සිදුවන්නේ හොරොව්පතානට කිලෝ මීටර් 10 ක් දුරින් යාන් ඔය හරහා ඇල්ලපොතානේදී වේල්ලක් බැඳ එහි ජලය උතුරු හා දකුණු ඇළවල් ඔස්සේ මහ වැව් 10 ක් පෝෂණය කිරීමට ලබා දීමයි. මෙහි සුළු පරිමානයේ ජලාශයක්ද ඉදිකිරීමට නියමිතය. මෙහි වැඩ කටයුතු දැන් වේගවත්ව සිදු කර ගෙන යන බවත් ඒ සඳහා ප‍්‍රදේශයේ ගොවි ජනතාව ද ශ‍්‍රම දායකත්වය දක්වන බවත් එහි සංචාරයක යෙදුණු අපට දැක ගන්නට ලැබිණි.ඇල්ලෙපොතාන ව්‍යාපෘතිය යටතේ වඩිග වැව, ඇලපත්තැව වැව, විලේ වැව, කුඩා වැව, තිරප්පකඩවල වැව, සියඹලෑව වැව, ඇල්ලෙපොතාන වැව, වහගහපු වැව හා ඊට අදාළ කුඩා වැව් වලට යල මහ දෙකන්නයේම ජලය ලැබේ. මේ මුළු ව්‍යාපෘතියට රුපියල් ලක්ෂ 3000 ක් වැය වන අතර අක්කර 1515 ක් අස්වද්දනු ලැබේ.යාන් ඔය ඇල්ලෙපොතාන වැඩ කටයුතු සියල්ල මෙහෙයවන්නේ හුරුළු වැව වාරිමාර්ග ඉංජිනේරු එස්. ඩී. ඒ. වාගිම් මහතාගේ මෙහෙයවීම මතයි.අපි මේකෙන් දකුණු ඇළ කිලෝමීටර් 4 ක් හා වම් ඇල කිලෝමීටර් 15 ක් කපනවා. ඒ කටයුතු දැන් සිදු කර ගෙන යනවා. ඔක්තෝබර් මාසය ඒමට පෙර දකුණු ඇළේ කටයුතු අවසන් කරනවා. එහි පළල අඩි 5 ක් විතර වෙනවා. වාරිමාර්ග අධ්‍යක්ෂ ජනරාල් සෝමසිරි මහතාගේත් පූර්ණ සහාය මේ සඳහා ලැබෙනවා. අවුරුදු 3 කින් මේ ව්‍යාපෘතිය අවසන් කිරීමටයි අදහස.” ඉංජිනේරු වාහිමි මහතා අප සමඟ පැවසුවේ ඇල්ලෙපොතාන වැඩ බිමේ අධීක්ෂණ චාරිකාවකදීය.මීට සම්බන්ධ අනෙක් අනු ව්‍යාපෘතිය යාන් ඔය නව අමුණ මගින් කෙරෙන සංවර්ධන වැඩ කටයුතුයි. ඒ මගින් ප‍්‍රදේශයේ ප‍්‍රධාන වැව් 9 කට වසරේ මාස 12 ඇතුළතම ජලය ලබා දෙනු ලැබේ.ඒ අනුව තිරප්පනේ වැව, ඇතාබැඳි වැව, කුඩාදිවුල් වැව, බක්මීගහවැව, කරගහ වැව, පන්කෙටියාය වැව, පුලියන්කඩවල වැව, බෙල්ලන්කඩවල වැව හා කිවුලේකඩවල වැව යන වැව් සඳහා ජලය ලබා දෙන බව වාරිමාර්ග දෙපාර්තමේන්තුවේ නියෝජ්‍ය අධ්‍යක්ෂ ජල සම්පත් හා ව්‍යාපෘති සැලසුම් සී. එම්. දේවේන්ද්‍ර මහත්මිය පවසන්නීය.ඇල්ලේපොතානේදී අපට හමුවූ බී. වීරතුංග ගොවි මහතා පැවසුවේ මේ ව්‍යාපෘතිය ප‍්‍රදේශයේ ජනතාව ගේ කෙත් වතු යල මහ දෙකන්නයම සරු කරන එකක් බවයි.“දැන් අපි අහස් දියෙන් මහට කුඹුරු කෑල්ලක් කර ගන්නවා. යලට දැඩි නියඟෙ. ඒත් යාන් ඔය වතුර පිරිලා මුහුදට යනවා. ඒ වතුර හරවලා කුඹුරු අස්වද්දන එක ලොකු සෙතක්.” ඔහු කීය.ඇල්ලෙපොතාන ඩී. කරුණාරත්න මහතා ද පැවසුවේ මේ ව්‍යාපෘතිය ජනාධිපතිතුමාත් ඇස්. ඇම්. චන්ද්‍රසේන ඇමැතිතුමාත්, චමල් රාජපක්ෂ ඇමැතිතුමාත් මේ ප‍්‍රදේශයේ ගොවි පරපුරට දුන් තෑග්ගක් බවයි. ගලෙන්බිඳුනු වැව එච්. විජේපාල මහතා ද මේ අදහස අනුමත කරයි.නිහාල් පී.අබේසිංහ යාන් ඔය ව්‍යාපෘතියේ සිට. සේයාරූ - සුදම් ගුණසිංහ </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=aj0808171</link>
    <topic> ටෙලිකොම් සමාගමට ජංගම</topic>
    <author/>
    <content> ටෙලිකොම් සමාගමට ජංගම රූපවාහිනී විකාශන බලපතචීන – ලංකා සහයෝගිතාවෙන් ඔලිම්පික් දැනුම මිනුම තරගයක්අමෙරිකන් ඊෆඩ් ලංකා ප‍්‍රධාන නූල් සැපයුම්කරුනාවික ඉංජිනේරු විද්‍යාලයේ ප‍්‍රථම උපාධි ප‍්‍රදානෝත්සවයශ‍්‍රී ලංකා ටෙලිකොම් සමාගම එස්එල්ටී මෙගාලයින් හඳුන්වාදෙයිපාරිභෝගිකයා පීඩාවට පත් කරන සහල් මාෆියාවට ඉඩ නොතබමුජනමාධ්‍ය හා තොරතුරු අමාත්‍යාංශය විසින් ශී‍්‍ර ලංකා ටෙලිකොම් මොබිටෙල් සමාගම වෙත ජංගම රූපවාහිනී විකාශන බලපත‍්‍රය ලබාදීමත් සමඟම ශී‍්‍ර ලංකා ටෙලිකොම් සමූහය ඉන්ටර්නෙට්, ජංගම දුරකථන රූපවාහිනී සේවා සහ IPTV  එක්තැන් වූ පුළුල් ආවරණයක් ලබාදෙයි.මෙම බලපත‍්‍රයත් සමගම ශී‍්‍ර ලංකා ටෙලිකොම් සමාගමේ පූර්ණ අනුබද්ධිත මොබිටෙල් සමාගමට සිය සුපිරි 3.5 HSPA ජාලය හරහා මොබිටෙල් පාරිභෝගිකයන්හට දේශීය හා විදේශීය රූපවාහිනී දීප ව්‍යාප්තව ලබාදීමේ අවසරය ලැබෙයි.ප‍්‍රධාන ගණකාධිකාරි එම්. ඒ. විජේදාස , ජ්‍යෙෂ්ඨ සහකාර ලේකම් පි‍්‍රයන්ත මායාදුන්නේ, අතිරේක ලේකම් වජිර නාරම්පනාව , ලේකම් ඒ . දිසානායක , ජනමාධ්‍ය හා තොරතුරු අමාත්‍ය අනුර පි‍්‍රයදර්ශන යාපා, ශී‍්‍ර ලංකා ටෙලිකොම් සමාගමේ සහ මොබිටෙල් සමාගමේ සභාපතිනි ලේෂා ද සිල්වා චන්ද්‍රසේන , ශී‍්‍ර ලංකා ටෙලිකොම් මොබිටෙල් සමාගමේ ප‍්‍රධාන විධායක නිලධාරි සුරේන් ජේ. අමරසේකර , සමාගම් සැලසුම් , ජාත්‍යන්තර හා විශේෂාංග සේවා සාමාන්‍යාධිකාරි ජානක ජයලත් යන මහත්ම මහත්මීහුමොබිටෙල් සමාගම වෙත ජංගම දුරකථන රූපවාහිනී බලපත‍්‍ර ලබාදීමේ උත්සවයේදී අදහස් දක්වමින් සමාගමේ සභාපතිනි ලේෂා ද සිල්වා චන්ද්‍රසේන මහත්මිය, ජංගම රූපවාහිනී සේවා බලපත‍්‍රය නියාමනය කිරීමෙන් දක්වන ලද දූර්දර්ෂීභාවයටත් සහ එමඟින් ශී‍්‍ර ලංකා ටෙලිකොම් සමූහය විසින් සිය පාරිභෝගිකයන් වෙත ඉන්ටර්නෙට් , ජංගම දුරකථන රූපවාහිනි සේවා සහ IPTV  එක්තැන් වූ සේවාවක් ලබාදීම සඳහා ජනමාධ්‍ය සහ තොරතුරු අමාත්‍යාංශයෙන් ලැබුණු දිරි ගැන්වීමටත් ස්තුතිය පළ කර සිටියාය.දිවයිනේ කොතැන සිටියත් අපගේ මොබිටෙල් පාරිභෝගිකයන් හට තමන්ගේ පි‍්‍රයතම රූපවාහිනී වැඩසටහන තම මොබිටෙල් දුරකථනය හරහා නැරඹීමේ හැකියාව මෙම සේවාව මගින් ලැබෙනවා.උදාහරණයක් ලෙස අපගේ පාරිභෝගිකයන්ට සිය ජංගම දුරකථනය හරහා මේ වන විට පැවැත්වෙන ඔලිම්පික් තරගාවලිය පවා නැරඹිය හැකියි” ඇය වැඩිදුරටත් පැවසුවාය.      </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=aj0808172</link>
    <topic>චීන – ලංකා සහයෝගිතාවෙන්</topic>
    <author>සුභාෂිණී ජයරත්න</author>
    <content> ටෙලිකොම් සමාගමට ජංගම රූපවාහිනී විකාශන බලපතචීන – ලංකා සහයෝගිතාවෙන් ඔලිම්පික් දැනුම මිනුම තරගයක්අමෙරිකන් ඊෆඩ් ලංකා ප‍්‍රධාන නූල් සැපයුම්කරුනාවික ඉංජිනේරු විද්‍යාලයේ ප‍්‍රථම උපාධි ප‍්‍රදානෝත්සවයශ‍්‍රී ලංකා ටෙලිකොම් සමාගම එස්එල්ටී මෙගාලයින් හඳුන්වාදෙයිපාරිභෝගිකයා පීඩාවට පත් කරන සහල් මාෆියාවට ඉඩ නොතබමුසුභාෂිණී ජයරත්නශී‍්‍ර ලංකා - චීන සමාජ හා සංස්කෘතික සහයෝගීතා සංගමය ඔලිම්පික් කී‍්‍රඩා උළෙලට සහය පළකිරීමේ වැඩසටහන් රැසක් ආරම්භ කර තිබේ.ඔලිම්පික් දැනුම මිනුම තරගාවලියක් පැවැත්වීම , පාසල් සිසුන් ගේ අස්සන් සහිත බැනර් චීනයට , ඔලිම්පික් කමිටුවට , හා චීන තානාපති කාර්යාලයට පිළිගැන්වීම මෙන්ම හතළිස් ලක්‍ෂයක පාසල් සිසුන් හා එක් ලක්ෂ හතළිස් දාහක ගුරුවරු නියෝජනය වන පාසල් කී‍්‍රඩා සංගම් ආවරණය වන සේ ශී‍්‍ර ලංකා චීන මිත‍්‍රත්ව කී‍්‍රඩා පදනම පිහිටුවීම ඒ අතර ප‍්‍රධාන වෙයි.මේ පිළිබඳ සංදේශයක් පසුගියදා ශී‍්‍ර ලංකා චීන සමාජ හා සංස්කෘතික සහයෝගීතා පදනම මගින් චීන තානාපති කාර්යාලයේ කොන්සල්වර ගේ ගුවැංයු මහතාට පිළිගන්වන ලදී.ශී‍්‍ර ලංකා – චීන භික්‍ෂු කවයේ ප‍්‍රධාන ලේකම් මැදගොඩ අභයතිස්ස හිමි, එහි ප‍්‍රචාරක ලේකම් ගලගම ධම්ම රංසි හිමි, භාණ්ඩාගාරික ගල්ලෑල්ලේ ධම්මරතන හිමි, විචාරක සභාපති නන්දසේන මදවන්ආරච්චි, විධායක ලේකම් මංගල ජයසිංහ , භාණ්ඩාගාරික කේ. ආර්. ඩබ්ලිව්. රාජපක්ෂ , ශී‍්‍ර ලංකා - චීන මිත‍්‍රත්ව කී‍්‍රඩා පදනමේ සභාපති එල්.කේ.ජයවීර නියෝජ්‍ය අධ්‍යාපන අධ්‍යක්‍ෂ ඩබ්ලිව් .නිහාල් ප‍්‍රනාන්දු මහත්වරු එම අවස්ථාවට එක් වූහ.      </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=aj0808175</link>
    <topic>අමෙරිකන් ඊෆඩ් ලංකා ප‍්‍රධාන නූල් සැපයුම්කරු</topic>
    <author/>
    <content> ටෙලිකොම් සමාගමට ජංගම රූපවාහිනී විකාශන බලපතචීන – ලංකා සහයෝගිතාවෙන් ඔලිම්පික් දැනුම මිනුම තරගයක්අමෙරිකන් ඊෆඩ් ලංකා ප‍්‍රධාන නූල් සැපයුම්කරුනාවික ඉංජිනේරු විද්‍යාලයේ ප‍්‍රථම උපාධි ප‍්‍රදානෝත්සවයශ‍්‍රී ලංකා ටෙලිකොම් සමාගම එස්එල්ටී මෙගාලයින් හඳුන්වාදෙයිපාරිභෝගිකයා පීඩාවට පත් කරන සහල් මාෆියාවට ඉඩ නොතබමුඇඟලුම් ක්ෂේත‍්‍රය සඳහා ජාත්‍යන්තර ප‍්‍රමිතියේ නූල් නිෂ්පාදනය කරන අමරිකන් ඇන්ඩ් ඊෆර්ඩ් ලංකා සමාගම තුන් වැනි වසරටත් ශී‍්‍ර ලංකා ඇඟලුම් අපනයනකරුවන්ගේ සංගමයේ නූල් සැපයුම්කරු බවට තෝරා පත් කර ඇත.ඒ පිළිබඳව වූ ගිවිසුම අත්සන් කරන අවස්ථාවේ කරුණු දැක්වූ සමාගමේ සාමාන්‍යාධිකාරි විකුණුම් සහ අලෙවි අන්ජලෝ ලියනගේ මහතා පැවසුවේ සමාගමේ දිගුකාලීන පර්යේෂණ හා සංවර්ධන වැඩ සටහන් හා සංවිධානාත්මක නිෂ්පාදන කි‍්‍රයාවලි හරහා එහි කාර්යක්ෂමතාවය වර්ධනය වී ඇති බවත් මේ සියල්ල ශී‍්‍ර ලාංකික ඇඟලුම් නිෂ්පාදනයන්ගේ කි‍්‍රයාදාමයනට අගය එකතු කරන බවත් ය.අයි එස් ඕ 14001 – 2004 පාරිසරික කළමනාකාර පද්ධතිය සඳහා සහතික ලත් සමාගම මැසීමේදී භාවිතා වන නූල් සඳහා වන ශී‍්‍ර ලාංකික වෙළෙඳ පළෙහි වැඩි කොටසකට හිමිකම් කියයි.තරගකාරී වෙළෙඳපළ තුළ තම පාරිභෝගිකයන්ට ඉතා කාර්යක්ෂමව සේවා ලබා දීම දර්ශනය කර ගත් තම සමාගම නවීනතම තාක්ෂණය භාවිතය, සැලසුම් සහගතව භාණ්ඩ අදාළ ස්ථානයන්ට බාර දීමේ කි‍්‍රයාවලිය, නව්‍යකරණය, නිෂ්පාදන කාර්යක්ෂමතාව හා නම්‍යශීලි සේවා ලබාදීම වැනි අංශයන්හි ප‍්‍රමුඛත්වය උසුලන අතර පුළුල් නිෂ්පාදන ජාලයකින් ද සමන්විත බව ලියනගේ මහතා කීය.ශී‍්‍ර ලංකා ඇඟලුම් අපනයන කරුවන්ගේ සංගමයේ සභාපති නොයෙල් පියතිලක මහතා, සමාගමේ සාමාන්‍යාධිකාරි අලෙවි අන්ජලෝ ලියනගේ මහතා අතින් අවබෝධතා ගිවිසුම ලබා ගත් අයුරු. ශී‍්‍ර ලංකා ඇඟලුම් අපනයන කරුවන්ගේ සංගමයේ පරිපාලන ලේකම් හේමමාලි සිරිසේන මහත්මිය ද ඡායාරූපයේ සිටී.    </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=aj0808173</link>
    <topic>නාවික ඉංජිනේරු විද්‍යාලයේ</topic>
    <author/>
    <content> ටෙලිකොම් සමාගමට ජංගම රූපවාහිනී විකාශන බලපතචීන – ලංකා සහයෝගිතාවෙන් ඔලිම්පික් දැනුම මිනුම තරගයක්අමෙරිකන් ඊෆඩ් ලංකා ප‍්‍රධාන නූල් සැපයුම්කරුනාවික ඉංජිනේරු විද්‍යාලයේ ප‍්‍රථම උපාධි ප‍්‍රදානෝත්සවයශ‍්‍රී ලංකා ටෙලිකොම් සමාගම එස්එල්ටී මෙගාලයින් හඳුන්වාදෙයිපාරිභෝගිකයා පීඩාවට පත් කරන සහල් මාෆියාවට ඉඩ නොතබමුකොළඹ ජාත්‍යන්තර නාවුක ඉංජිනේරු විද්‍යාලය හි ප‍්‍රථම උපාධි ප‍්‍රදානෝත්සවය පසුගියදා පැවැත්විණි.විද්‍යාවේදී නාවුක විද්‍යාව , විද්‍යාවේදී නාවුක ඉංජිනේරු සහ ජාත්‍යන්තර ඩිප්ලෝමා පාඨමාලා සාර්ථකව නිමකළ සිසුන් සඳහා විද්‍යාවේදී උපාධි සහ ජාත්‍යන්තර ඩිප්ලෝමා සහතිකපත් පිරි නැමිණි.ලොව විශාලතම නාවුක විශ්ව විද්‍යාලය වන ඩාලියන් මෙරිටයිම් විශ්ව විද්‍යාලය පූර්ණ අනුග‍්‍රහය හා කළමනාකාරිත්වය යටතේ මෙම උපාධි පිරිනැමුණු ඩිප්ලෝමාධාරින් හා විද්‍යාවේදී උපාධිධාරීන් හට වැඩිදුර අධ්‍යාපනය හැදෑරීමට ලොව ඕනෑම විශ්වවිද්‍යාලයකින් පශ්චාත් උපාධි පාඨමාලා සඳහා අයදුම් කිරීමේ වරප‍්‍රසාදය හිමි විය.ඩාලියන් මෙරිටයිම් විශ්වවිද්‍යාලයේ ප‍්‍රධානී මහාචාර්ය වොංග් සුවැන් ;ග් ප‍්‍රධානත්වයෙන් හා සිනෙක් මෙරිටයිම් කැම්පස්හි කුලපති මහචාර්ය පී.කේ. මුඛර්ජි සිනෙක් ප‍්‍රධානී කපිතාන් අසිත විජේසේකර , පීඨාධිපතිවරුන් වන කපිතාන් නාලක ජයකොඩි, මහාචාර්ය රාජ්කුමාර් සහ දෙස් විදෙස් සම්භාවනීය අමුත්තන් මෙන්ම විද්‍යාලීය ආචාර්ය මණ්ඩලය කළමනාකාරිත්වය දෙමාපියන් ආදි හා වත්මන් සිසුනගේ සහභාගිත්වයෙන් මෙම උත්සවය පැවැත්විණි.වෙළෙඳ නාවුක ක්ෂේත‍්‍රයට අවශ්‍ය විශේෂඥයන් බිහිකිරීමේ මුඛ්‍ය පරමාර්ථයෙන් 1990 වසරේදී මෙම ආයතනය ආරම්භ කරන ලදී.ශී‍්‍ර ලංකා ආර්ථිකයේ තිරසාර සංවර්ධනයක් උදෙසා විදේශ විනිමය ගෙන ඒමේ නිපුණතාවයෙන් යුත් ශ‍්‍රම හමුදාවක් බිහි කරමින් දකුණු ආසියාවේ ප‍්‍රමුඛයා වීමේ ගෞරවය සිනෙක් ආයතනය විසින් හිමි කරගෙන ඇත.    </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=aj0808174</link>
    <topic>ශ‍්‍රී ලංකා ටෙලිකොම් සමාගම</topic>
    <author>දයා ඩී. ෆොන්සේකා</author>
    <content> ටෙලිකොම් සමාගමට ජංගම රූපවාහිනී විකාශන බලපතචීන – ලංකා සහයෝගිතාවෙන් ඔලිම්පික් දැනුම මිනුම තරගයක්අමෙරිකන් ඊෆඩ් ලංකා ප‍්‍රධාන නූල් සැපයුම්කරුනාවික ඉංජිනේරු විද්‍යාලයේ ප‍්‍රථම උපාධි ප‍්‍රදානෝත්සවයශ‍්‍රී ලංකා ටෙලිකොම් සමාගම එස්එල්ටී මෙගාලයින් හඳුන්වාදෙයිපාරිභෝගිකයා පීඩාවට පත් කරන සහල් මාෆියාවට ඉඩ නොතබමුදයා ඩී. ෆොන්සේකාශ‍්‍රී ලංකා ටෙලිකොම් සමාගම විසින් තවත් සුවිශේෂී සේවාවක් වන එස්එල්ටී මෙගාලයින්, හඳුන්වාදෙන ලදී.මෙමඟින් ශ‍්‍රී ලංකා ටෙලිකොම් සමාගම විසින් රැහැන් සබඳතාව ඔස්සේ පාරිභෝගිකයන්ට තමන්ගේ රුචිකත්වය පරිදි ඔවුන්ට අවශ්‍ය සේවා විශේෂයෙන් ම බ්‍රෝඩ්බෑන්ඩ් ඉන්ටර්නෙට්, ඇමතුම් සඳහා වන වර්ධිත සේවා තෝරා ගැනීමට අවකාශය සලසා දෙයි.එමඟින් රැහැන් සබඳතාව මහජනතාවට වඩාත් සමීප සන්නිවේදන මාධ්‍යයක් බවට පත් කිරීම සමාගමේ අරමුණයි.මේ පැකේජයන් හතරකින් සමන්විතය. එනම් බ්‍රොන්ස්, සිල්වර්, ගෝල්ඩ් සහ ප්ලැටිනම් වශයෙනි. බ්‍රොන්ස් පැකේජය මූලික පැකේජයක් වන අතර එමඟින් මූලික රැහැන් සබඳතාවය ලබාදෙයි.ශ‍්‍රී ලංකා ටෙලිකොම් සභාපතිනී ලේෂා ද සිල්වා චන්ද්‍රසේන මහත්මිය හා එස්එල්ටී මෙගාලයින් හඳුන්වා දුන් අවස්ථාවේ ප‍්‍රවර්ධන නියෝජිත සිනමා නළු රොෂාන් රණවන ද මෙහි වෙයි. ඡායාරූපය - සුමනචන්ද්‍ර ආරියවංශසිල්වර් පැකේජය මඟින් වර්ධිත සේවාවන් සමඟ රැහැන් සබඳතාව ලබාදෙන්නකි.ගෝල්ඩ් පැකේජය මඟින් ඩයල් - අප් ඉන්ටර්නෙට්, වර්ධිත සේවා හා රැහැන් සබඳතාව ලබාදෙයි. ප්ලැටිනම් පැකේජයේදී ඒඩීඑස්එල් සබඳතාවය, වර්ධිත සේවාවන් සමඟ රැහැන් සබඳතාව ලබාදෙයි.මෙම පැකේජයන් ශ‍්‍රී ලංකා ටෙලිකොම් ප‍්‍රාදේශීය කාර්යාල හෝ ටෙලිෂොප් ශාඛා මඟින් ලබාගත හැකි ය.ශ‍්‍රී ලංකා ටෙලිකොම් සමාගමේ සභාපතිනි ලේෂා ද සිල්වා චන්ද්‍රසේන මහත්මිය මෙසේ පැවසුවා ය.අපි නිරන්තරයෙන් ම නව තාක්ෂණයන් හඳුන්වාදීමේ ප‍්‍රමුඛයන් වශයෙන් කටයුතු කළෙමු. දැන් අප අපගේ ප‍්‍රධානතම නිෂ්පාදනය, ආකර්ෂණීය පැකේජයන් හතරක් ඔස්සේ ලබාදෙන්නෙමු.මෙමඟින් පාරිභෝගිකයන්ට තෝරාගැනීමේ වැඩි අවස්ථාවන් ලබාදීම, නම්‍යශීලිත්වය වර්ධනය කිරීම සහ මනා පාලනයක් ඇති කිරීමට අපේක්ෂිත ය.වර්තමානයේ දී විදුලි සංදේශ සේවා සැපයුම්කරුවන් විසින් වැඩි වේගයක් සමඟ සුපිරි තත්ත්වයක් සහ වැඩි විශ්වාසයක් සහිත නව සේවාවන් හඳුන්වා දිය යුතුව ඇත.”    </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=aj0808176</link>
    <topic>පාරිභෝගිකයා පීඩාවට පත් කරන සහල් මාෆියාවට ඉඩ නොතබමු</topic>
    <author>සැකැසුම - ටෙක්ලා පද්මිණී කාරියවසම්</author>
    <content> ටෙලිකොම් සමාගමට ජංගම රූපවාහිනී විකාශන බලපතචීන – ලංකා සහයෝගිතාවෙන් ඔලිම්පික් දැනුම මිනුම තරගයක්අමෙරිකන් ඊෆඩ් ලංකා ප‍්‍රධාන නූල් සැපයුම්කරුනාවික ඉංජිනේරු විද්‍යාලයේ ප‍්‍රථම උපාධි ප‍්‍රදානෝත්සවයශ‍්‍රී ලංකා ටෙලිකොම් සමාගම එස්එල්ටී මෙගාලයින් හඳුන්වාදෙයිපාරිභෝගිකයා පීඩාවට පත් කරන සහල් මාෆියාවට ඉඩ නොතබමුවෙළෙඳ පාරිභෝගික කටයුතු හා සමූපකාර සේවා අමාත්‍ය බන්දුල ගුණවර්ධනගොවියා රටේ ආහාර නිෂ්පාදකයා ය. එබැවින් කෘෂි නිෂ්පාදන සඳහා හොඳ මිලක් ලබා දී කෘෂිකර්මයෙහි යෙදෙන ගොවිජනතාව ආරක්‍ෂා කිරීම රජයේ වගකීමයි.වත්මන් රජය ඒ වගකීම හොඳින් වටහා ගෙන තිබේ. ඒ නිසාම ගොවියා නඟා සිටුවීම සඳහා අවශ්‍ය සියලු කටයුතු සිදු කරමින් සිටී.වී ගොවියා සඳහා අවශ්‍ය පොහොර සහනාධාර මෙන්ම වී සඳහා සහතික මිලක් ද නිකුත් කර තිබේ. එළවලු ගොවියා ආරක්‍ෂා කිරීම සඳහා ද රජය මැදිහත් වී කටයුතු කර ඇත.දේශීය වී ගොවියා ආරක්‍ෂා කිරීමට නම් වී මිල පහළයාම වළක්වාලිය යුතුය. රජය වී සඳහා රුපියල් 28 – 30 අතර සහතික මිලක් වී ගොවියාට ලබාදී තිබේ.එය ඉතා සාධාරණ මිල නියම කිරීමකි. රට පුරා ඇති වී මිලදී ගැනීමේ මධ්‍යස්ථාන මගින් ද පෞද්ගලික අංශයේ ගැණුම්කරුවෝ ද මෙම මිලට වී මිලදී ගනිති.ඉහත සහතික කළ මිලට වී මිලදී ගැනීමෙන් පාරිභෝගිකයා වෙත රු. 60 /- කට සහල් අලෙවි කළ හැකි ය. එය පාරිභෝගික ජනතාවට සහනයකි.අතරමැදියා හා වෙළෙන්දා ට හිමිවිය යුතු ලාභ කෙටස නොඅඩුව මෙහිදී ලැබේ. රජයක් සියලු ජනයා කෙරෙහි අවධානය යොමු කල යුතු ය.සු ගිය කන්නයේ සහතික මිල පසෙකලා පෞද්ගලික ගැනුම් කරුවෝ වැඩි මිලට වී මිලදී ගත්හ. එසේ කරනු ලැබූයේ ලෝකයට ම බලපවත්නා ආහාර අර්බුදයට ශී‍්‍ර ලංකාව ද මුහුණ දී සිටි අවස්ථාවකය.එයින් සහල් රු 100 / - සිට 120 /- දක්වා වැඩි මිලකට වෙළෙඳ පොළෙහි අලෙවි විය. එයින් පාරිභෝගිකයා අතිශයින් පීඩාවට පත්වූ බව රහසක් නොවේ.ඒ අවස්ථාවේ රජය පාරිභෝගික ජනයා කෙරෙහි වැඩි අවධානය යොමු කොට සහල් සඳහා පාලන මිලක් නියම කළේය.ඒ ලංකා ඉතිහාසයේ ප‍්‍රථම වතාවටය. එහිදී සම්බා සහල් කිලෝ 1 ක් සඳහා උපරිම මිල රුපියල් 70 /- ලෙස ද නාඩු හා කැකුළු සහල් කිලෝ 1 ක් සඳහා උපරිම සිල්ලර මිල රුපියල් 65 /- ක් ලෙසද තීරණය විය.මේ නිසා වැඩි මිලට සහල් අලෙවි කරන්නන් අත්අඩංගුවට ගෙන අධිකරණයට ඉදිරිපත් කළ අතර සඟවා තැබූ තොග අත් අඩංගුවට ගැනීමට අවශ්‍ය කටයුතු පාරිභෝගික ආරක්‍ෂණ අධිකාරිය මගින් සිදු කළේය.ඒ සිංහල අලුත් අවුරුදු සමයයි. ලංකාවේ කිසි කලෙක අලුත් අවුරුදු සමයේ සහල් මිල එලෙස ශීඝ‍්‍ර වැඩිවීමක් සිදුවී තිබුණේ නැත.අස්වනු නෙළන අවුරුදු සමයේ සහල් ආනයනය කිරීමක් ද මීට කලින් සිදු වී තිබුණේ නැත.එහෙත් පසු ගිය කන්නයේ රජය මියන්මාරයෙන් පාරිභෝගික යහපත තකා ආරක්‍ෂිත තොග ලෙස සහල් ආනයනය කළේය. ඕනෑම පුද්ගලයකුට සහල් ආනයනයට අවසර ද ලබා දී තිබිණි.ආනයනික සහල් සඳහා බදු අය කළේද නැත. සහල් පාලන මිල හේතු කොටගෙන වෙළෙන්දෝ රජයට වීරෝධය ද ප‍්‍රකාශ කළහ.එදා ආනයනය කළ රැන්ගුන් සම්බා අද රු 50 /- මිලට රජයේ තොග ගබඩාවෙන් (කිරි අලෙවි මණ්ඩල මාවතේ) තොග සිල්ලර වෙළෙන්දන්ට මිලදී ගත හැකි ය.රු. 52 /- සිල්ලර මිලකට ඒවා පාරිභෝගිකයා අතට පත්වේ. මේ වන විට රටේ සහල් හිඟයක් නැත. තරගකාරි වෙළෙඳ පොළ කි‍්‍රයාකාරිත්වය හේතු කොටගෙන සහල් මිල රු. 49/- - 54/- අතර මිලක පවතී.සහල් යනු අපගේ දේශීය ආහාරයයි. ඈත අතීතයේ සිටම අප බත් අනුභව කොට දිවි ගෙවූ ජාතියකි. අපට තිරිඟු හා පරිප්පු පරිභෝජනයට හුරු කළේ සංවර්ධිත රටවල් ය.මේවා ලංකාවේ නිෂ්පාදනය නොකරන කෘෂි බෝගයන් ය. එම ආනයනික ආහාර ද්‍රව්‍යයන් ගේ මිල හා ඉල්ලුම වැඩිවෙද්දී රටෙන් පිටතට ඇදී යන ජාතික ධනය ද වාර්ෂිකව වැඩිවේ.ලෝක වෙළෙඳ පොළේ ඛනිජ තෙල් සඳහා ගෙවිය යුතු ඩොලර් ප‍්‍රමාණය වැඩි විම නිසා තිරිඟුපිටි මිල ද වැඩි විය. මෙනිසා වැඩි පාරිභෝගික පිරිසකගේ ආහාරයක් වු පාන් හා ඒ ආශි‍්‍රත නිෂ්පාදන මිල ද වැඩි විය.මේ හේතුව තිරිඟුපිටි පාන් හා ඒ ආශි‍්‍රත නිෂ්පාදන ඉල්ලුම පහත වැටීමට බලපෑම් කළේය. ඒ හැරුණු විට රජයේ කෘෂි ප‍්‍රතිපත්තිය හේතුකොට ගෙන ජනයා සහල් පරිභෝජනය කරා යොමු කරවීමද තිරිඟු පිටිහා ඒ ආශ‍්‍රිත නිෂ්පාදන ඉල්ලුම පහත වැටීමට හේතු විය. සියලු සාධකයන්ගේ ප‍්‍රතිඵලය වූයේ සහල් පරිභෝජනය වැඩි වීමයි.සහල් පරිභෝජනය වැඩි වී තිරිඟු පිටි පරිභෝජනය අඩුවීම තිරිඟු නිෂ්පාදනය කරන රටවල සහ මෙරට සිටින ඔවුන් ගේ නියෝජිත පිරිසගේ අප‍්‍රසාදයට හේතුවක් විය.මෙසේ තිරිඟු පිටි ආශ‍්‍රිත ඉල්ලුම අඩුවීම රටින් පිට රටවල් කරා ඇදීයන ධනය යම් පමණකින් හෝ අඩු කිරීමට හේතුවිය.තිරිඟු පිටි පරිභෝජනයට ජනතාව යළි යොමුකරවා ගැනීමට නම් සහල් මිල ඉක්මනින් වැඩි කළ යුතුයි. ඒ සඳහා දේශපාලන කුමන්ත‍්‍රණයක්ද කි‍්‍රයාත්මක විය.දැන හෝ නොදැන ඇතැම් මෝල් හිමියෝ හා ඔවුන්ගේ අදෘෂ්‍යමාන නියෝජිතයෝ මෙසේ සහල් මිල වැඩි කිරීමේ කොන්ත‍්‍රාත්තුව කි‍්‍රයාත්මක කළහ.වී ගොවියාගෙන් වැඩි මිලට වී මිලදී ගෙන තොග සඟවා තබා ගැනිණි. අනවශ්‍ය ලෙස තොග රැස් කිරීමද කෙළේය. හිතු මනාපයේ සහල් මිල රු.150/- දක්වා ගෙනයාමට ද එයින් පාරිභෝගිකයා පීඩාවට පත් කරවා ලීමට ද කටයුතු කෙරිණි.එහි ප‍්‍රතිඵලය වූයේ සහල් සඳහා මිල පාලනය කිරීමයි. එදා සිට සහල් පාරිභෝගිකයා ආරක්ෂා විය. අනවශ්‍ය ලෙස වී තොග රැස්කර රජය හා ජනතාව පීඩාවට පත්කරමින් දේශපාලන හා වෙළෙඳ වාසි ලබාගැනීමට උත්සාහ දැරූ පිරිස යම් පමණකින් පීඩාවට පත්වූහ.එහෙත් එම පීඩාව එතරම් විශාල එකක් නොවුණේ සහල් සඳහා පාලන මිල රුපියල් 60/- ලෙස තීරණය කළ බැවිනි.සහල් මිල තීරණය කිරීමෙන් අනතුරුව සහල් හා වී තොග සඟවා ගැනීම නියමිත මිලට වඩා වැඩි මිලට අලෙවි කිරීම ආදියේදී දේශපාලන පක්ෂ පාට නොබලා නීතිය කි‍්‍රයාත්මක කිරීමට පාරිභෝගික අධිකාරිය ඉදිරිපත් විය.මේ යළිත් අස්වනු නෙළන කාලයයි. වී සඳහා නියම කළ සහතික මිලක් තිබේ. පසුගිය සතිය ආරම්භවෙද්දී සහල් මාෆියාව යළිත් හිස එසවීමට ආරම්භ කර ඇති බව පැහැදිලි ය.ඔවුහු මේ කන්නයේ ද සම්බා වී කිලෝවක් සඳහා රුපියල් 40/- 42/-ක් ගොවියාට ගෙවීමට ඉදිරිපත්ව සිටිති. නැවත සම්බා සහල් රුපියල් 80-100 තෙක් ගෙන ඒම ඔවුන් ගේ අරමුණයි.රටේ ජනතාවට නිසි ලෙස තත්ත්වය පැහැදිලි කරදීමෙන් සම්බා සහල් පරිභෝජනය අඩු කළ හැකි බව කුමන්ත‍්‍රණකරුවන් වටහා ගෙන නැත. ශ‍්‍රී ලංකාවේ අතිමහත් බහුතරය පරිභෝජනයට ගනුයේ කැකුළු හෝ නාඩු සහල්ය.එනිසා සම්බා වී ඉතා හොඳ මිලකට වී ගොවියාගෙන් ගැනීම වී ගොවියාට වාසියකි.එහෙත් වෙළෙඳුන්ගෙන් රජය ඉල්ලා සිටින්නේ සම්බා සහල් රුපියල් 70/- වැඩි මිලකට අලෙවි නොකරන ලෙසිනි. වැඩිමිලට අලෙවි කිරීම තොග සඟවා තැබීම වැනි උත්සාහයන් නොකළ යුතු බවය.මෙවර පසුගිය වරටත් වඩා සංවිධානාත්මකව ක‍්‍රමානුකූූලව කටයුතු කරමින් පාරිභෝගිකයා පීඩාවට පත්කරන්නත් අධිකරණයට ඉදිරිපත් කිරීමට පාරිභෝගික ආරක්ෂණ අධිකාරිය සූදානම්ව සිටී. ඒ සඳහා අවශ්‍ය මහජන සහයෝගය ද නො අඩුව ලැබෙනු ඇත.සැකැසුම - ටෙක්ලා පද්මිණී කාරියවසම්</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>17</day>
    </date>
    <link>http://www.silumina.lk/2008/08/17/_art.asp?fn=aw0808171</link>
    <topic>නාග දෂ්ටයෙන් කෙළවර වූ</topic>
    <author>මතුගම මහින්ද විජේතිලක</author>
    <content>නාග දෂ්ටයෙන් කෙළවර වූ නොසන්සිඳුණු වෛරයතමන් කැමැති දෙයට ආශාවෙන් තණ්හා වෙන්, උපාදානයෙන් හෙවත් ඇලීමෙන් මිය යන පුදගලයාත් තමන් අකැමැති දෙයට තරහවෙන්, ද්වේෂයෙන්, වෛරයෙන් , ක්‍රෝධයෙන් හෙවත් ගැටීමෙන් මිය යන පුද්ගලයාත් දුගතියෙහි ඉපැදීම අනිවාර්ය වේ.ක‍්‍රමයෙන් දාන ,ශීල භාවනාදියෙහි නොයෙදෙන සිත දියුණු කැර නොගත් පුද්ගලයා ගේ සිතෙහි ඇලීම හා ගැටීම ඇතිවීම ස්වාභාවිකය. ඇත්ත ඇති සැටියෙන් නොදැනීම හෙවත් මෝහය ද මීට ඉවහල් වේ.පල්ලේකැලේ, දෙවැනි පෑතිස් ජාත්‍යන්තර සමථ විපස්සනා භාවනා මධ්‍යස්ථානයේ දී අපට මුණ ගැසුණු ජා ඇල, මාකේවිට, පී, සමරසිංහ මහතා ද්වේෂයේ ආදීනවය පිළිබඳ පැවසූ කතාවකි මේ.මෙය කන්ද උඩරය සුප‍්‍රසිද්ධ ගම්මානයක මෙයට අවුරුදු දහයකට පමණ පෙර සිදු වූ දෙයකි. මේ කතාව ලියැවෙන්නේ සමරසිංහ මහතාගෙන් කියැවුණූ තොරතුරු ඇසුරෙනි.විමලාවතී ගුණරත්නගේත්, ජයසේනගේත් මෑණියෝය. පියාගේ මරණයෙන් පසු මේ දරු දෙදෙනා හදා වඩා ගත්තේ විමලාවතීගේ උත්සාහයෙනි.චාම් ජීවිතය හා අරපරෙස්සම ඉක්මවාගිය දැඩි ලෝභකමකින් යුතු විමලාවතී මසුරු ගැහැනියක බව ගම ම දන්නා කාරණයකි.නිසි වයස් එළැඹි වැඩි මහල් පුත් ගුණරත්නට සුදුසු පෙළවහක් කැරදීමට විමලාවතීට අවශ්‍ය වීය. ගුණරත්නට අවශ්‍ය වූයේ හුරුබුහුටි කරුණාවන්ත කෙල්ලකි.විමලාවතීට අවශ්‍ය වුයේ ගෙදර දොරේ වැඩ පළෙහි දක්ෂකමත්, සියල්ලටම වඩා දායාදයන් ය. මනාලියන් විසි තිස් දෙනකු බලන්නට ගොස් අන්තිමේ විමලාවතීගේ සම්මුඛ පරීක්‍ෂණවලින් සමත් වූයේ චන්ද්‍රිකා ය.ගුණරත්න ගේ බිරිය වශයෙන් මේ නිවසට පැමිණි දා සිටම පුතුන් දෙදෙනා සේම චන්ද්‍රිකා ද විමලාවතී ගේ පාලන අධිකාරියට යටත් විය යුතුවිය.විවාහක තරුණ අඹු සැමි දෙදෙනකුට අවශ්‍ය වූ සතුට සොම්නස හා විනෝදය විමලාවතීගේ ඒකාධිකාරය විසින් දැඩි සේ පාලනයට යටත් කරනු ලැබිණි. අධ්‍යාපනයෙන්, ගුණදහමෙන් හා සමාජ ආශ‍්‍රයෙන් හැදුණු වැඩුණු චන්ද්‍රිකා පවුලේ සමගියට බාධා නොවන ලෙසින්, අඬදබර ඇති නොවන ලෙසින් නුවණින් හා ප‍්‍රවේශමෙන් කටයුතු කළාය.කෙසේ නමුත් මේ ඒකාධිපති නැන්දම්මා ගේ සීමාව ඉක්මවා ගිය පාලනයට යටි හිතින් අකැමැති වූ චන්ද්‍රිකා සිය ස්වාමි පුරුෂයා ද පොළඹවා ගෙන මේ නිවසට තරමක් ඈතින් ඉඩම් කොටසක් මිල දී ගත්තාය. ”දැන් ඉතින් මල්ලිටත් අනාගතයක් තියෙන්නෙට එපායැ.නේද අම්මේ “ යි කියමින් අලුතින් ගත් ඉඩමේ නව නිවසක් ඉදිකිරීමට අවශ්‍ය කටයුතු සම්පාදනය කළාය.මේ හිර ගෙදරින් නිදහස් වී තමන්ගේ ස්වාමි පුරුෂයා සමඟ පී‍්‍රතියෙන් ජීවත්වීම ඇගේ එකම උවමනාව වීය.ලොකු පුතාගේ අලුත් නිවසේ වැඩ අවසන් වන විට ජයසේනටත් විවාහයක් කැර දීමට විමලාවතී පියවර ගත්තාය.ජයසේන ගේ භාර්යාව වශයෙන් විමලාවතීගේ තේරීම වූයේ රංජනීය .රංජනී කැන්දා ගෙන ඇවිත් සතියක් පමණ ගත වනවිට ගුණරත්න, චන්ද්‍රිකා සමඟ අලුත් ගෙදර පදිංචියට ගියේය.දැන් මහ ගෙදර ඉන්නේ විමලාවතීත් පොඩි පුතාත් ලේලියත්ය. රංජනී චන්ද්‍රිකා තරම්ම මටසිළිටි වූයේ නැත.රංජනී ඇයට අවශ්‍ය පරිදි තමන් කැමති කෑම්බීම් උයා පිහාගෙන කෑවාය.තමන් කැමති පරිදි ඇන්දාය. පැළැන්දාය. ජයසේන සමඟ නෑදෑ ගමන් ගියාය. චිත‍්‍රපට බලන්න ගියාය.විය පැහැදම් කළාය. විමලාවතී මේවාට හරස් වන විට ඊට පිළිතුරු දෙන්නට ද පසු බට වූයේ නැත.” ඒක හරි කෝළමක් නෙ. තරුණ කාලෙට හොඳට කාලබීල විනෝද වෙන්නෙ නැතුව. කුම්මැහිකමෙන් ජීවත්වෙලා මොන මඟªලටදැ”යි කියන්න තරම් රංජනී නිර්භීත වූවාය.”මේවා හරිහම්බ කළේ මම , ගොඩ නැගුවේ මම. මේ ගෙදර මට ඕනෑ විදිහටයි වැඩ කෙරෙන්න ඕනෑ. ජයසේන පුතේ! උඹ එහෙම නොවෙයි ඔය අලුත් පද වලට නටන්නේ . එහෙනං කො,” විමලාවතී ද යුද්ධ ප‍්‍රකාශ කළාය.ඒවා ගණන් ගත්තේ රංජනී නොවේ. දැන් දැන් සතියකට කීප වතාවක් මේ බෙලිකටු මලු දෙකේ කච කචය නිවසින් පිටතට ද ඇහෙන්නට පටන් ගැනිණි.”මේ සැරේ හම්බ වෙච්ච ලේලි නම් විමලාවතී උන්දැට තකට තක හරි. ඒකිත් අරින්නෙ නෑ. හොඳ වැඩේ මසුරු කමට කුණූ කං කර කර හිටියා “ යි අහල පහළ අයද කියන්නට වූහ.මේ දෙන්නාගේ යුද්ධය පටන් ගත් සැණින් ජයසේන කළේ පාපැදියට නැඟී මඟ හැර අයියලාගේ නිවසට යෑමය.”මොකද මල්ලී! මේ පැත්තට පැන ගත්තේ ඒ පැත්තේ යුද්දෙ පටන් අරගෙනද? හෙº හෙº “ යැයි ගුණරත්න සිය සොහොයුරාට විහිළුවක් කරමින් මහ ගෙදර තත්ත්වය විමසයි.”අනේ ! ඔව් අය්යේ ! බට කැලේට ගිනි අර ගත්තා වගෙයි. කණක් ඇහිලා ඉන්න නෑ. මං මේ පැත්තට ආවා “ යි ජයසේන ද පිළිතුරු දෙයි.”ආ ....මල්ලී, මං වගේ හැම ගෑනියෙක්ම ඉවසන්නේ නෑ. දෙන්නෙක් කසාද බැන්දහම ඒ දෙන්නටත් ටිකක් නිදහසේ සන්තෝසෙන් විනෝදෙන් ඉන්න එපායැ. හැම දේටම ඇඟිලි ගගහා පාලනේ කරන්න ආවාම හැමෝම ඉවසන්නේ නෑ. ඉක්මනින්ම ගේ හදාගෙන අපි අයින් වෙලා ආවෙත් ඔය කට හින්දම තමයි. කොයි දේක වුණත් සීමාවක් තියෙන්න එපැයැ “ යි චන්ද්‍රිකා දෙසොහොයුරන්ගේ කතාව ඌණ පූරණය කළාය.හොඳට හොයා බලා තෝරා බේරා පිරිපහදු කොට තමන්ට ම උවමනා විදිහට කැන්දා ගෙන ආ ලේලිය තමන්ගේ අධිරාජ්‍යයේ බලය තහවුරු කැර ගැනීම විමලාවතීට නම් ඔරොත්තු දුන්නේ ම නැත.”මේක තමයි දවසකටවත් බඩ්ඩ. අනේ! අර චන්ද්‍රිකා කෙල්ල නම් වාසනා කරන්න ඕනෑ. මේ පට්ට .....මේ ගෙදරට ආවත් හරි. ජයසේන කොලුවත් මේකි ගහන ගහන පදේට නටන්න පටන් ගත්තා. මේව පේන කොට තමයි මගේ ඇඟේ මාළු නටන්නෙ “ යි විමලාවතී කියවන්නට පටන් ගනී.ඒ සමඟ ම “ ඔන්න පටන්ගත්තා. ඔන්න පටන් ගත්තා මළ වඳෙ කණක් ඇහිල ඉන්න නෑ”යි කියමින් ප‍්‍රලය වෙමින් කාමරයේ සිට සාලයට එන රංජනී ගුවන් විදුලි යන්ත‍්‍රය හෝ රූපවාහිනී යන්ත‍්‍රය ගමට ම ඇහෙන හඩින් කි‍්‍රයාත්මක කරන්නීය.ඊට අමතරව “නොදෝකින් යස්සනී වගේ තු විතරක් “ යැයි කාරා කෙළ ගැසීමටද රංජනී බියක් නොදක්වයි.ජයසේන රැකියාවට ගොස් හැන්දෑවට ගෙදර ආ හැටියේ විමලාවතී නැවතත් පටන් ගනී. එහෙත් ජයසේන ද සිය බිරියට වචනයකින්වත් දොසක් නොපැවරීම ගැන උදහස් වෙන විමලාවතී පුතාටත් ලේලියටත් දෙස් දෙවොල් තියන්නට පටන් ගනී.ලේලි යටත් කැර ගන්නට බැරිම තැන විමලාවතී වෙන ම උයාගෙන කන්නට වූවා ය. මෙයින් මේ නැන්දා ලේලි දෙන්නා ගේ වෛරය තවත් දිග් ගැසිණි.විමලාවතී ගේ සීමාව ඉක්මවා ගිය ලෝබ මසුරුකම නිසා ඇගේ ගමේ සහෝදර සහෝදරියෝද ඇය සමඟ අමනාපව පසුවූහ.තමන්ට උරුමයෙන් අයිතිවූ ඉඩම් කොටස් සහෝදරියින්ට නොදී වැඩි මිලකට පිටස්තරයන්ට විකිණීම නිසා විමලාවතීගේ සහෝදරයන් ද සහෝදරකම් අතහැර දමා ඇත.මේ දැඩි තණ්හාව නිසා ම මේ ගමේ අය ද ඇය සමඟ ඇසුරක් නැත. සාධාරණය අසාධාරණය කුමක් හෝ වේවා රංජනී ද හොස්සාගෙන් මැස්සා යන්න බැරිව කුපිත වන ජාතියේ වෙඩි බෙහෙත් කරලකි. මේ දෙන්නාගේ සණ්ඩු සරුවල් බැණ ගැනීම් දෙස් දෙවොල් දැන් ගමේ අයට ද සාමාන්‍ය දෙයක් වී ඇත.ඊර්ෂ්‍යාව,වෛරය හා ඔරොත්තු නොදෙන කෝපය නිසා විමලාවතී දියවැඩියා රෝගිණියක බවට පත් වූවාය.ඉවසාගත නොහැකි කේන්තිය හා පීඩනය නිසා රංජනීට ද අධික රුධිර පීඩනය වැළඳුණි.රැකියාව කරන තැන නිදහසේ දහවල් දවස ගෙවා, හැන්දෑවට අපායට යන සෙයින් ගෙදර එන ජයසේන ද හොර පොළෙන් දෙකක් දා ගෙන එන්නට ද පුරුදු වූයේය.වෙනදා උදේ පාන්දර හතරට පහට අවදී වී රංජනී වෙනුවෙන් විමලාවතී ආරම්භ කරන යාතිකාව එදා ඇසුනේ නැත. රංජනීටත් ජයසේනටත් පුදුමයකි. උදේ හයට ද දෙස් දෙවොල් වැඩ සටහන ආරම්භ වුයේ නැත. කාමරයට එබී බලන්නට ද ජයසේන ගේ හිත බියක් දනවයි. කිසිම හැලහොල්මනක් නැත. රැකියාවට යන්නට සූදානම් වී ජයසේන දොර රෙද්ද මෑත් කොට අම්මාගේ කාමරයට එබිකම් කොට බැලීය.දෙයියනේ! මෙච්චර කාලයක් තණ්හාවෙන් අල්ලා ගෙන සියල්ල අත හැර දමා විමලාවතී අවසන් ගමන් ගොස් සිටියාය. ”ඒයි! රංජනී “ යි ජයසේන හඬ නඟා සිය බිරියට කතා කළේය. ජයසේන ගේ හඩින්ම තිගැස්සුණු රංජනී මොකක් හෝ ලොකු අමුත්තක් වී ඇතැයි සිතා දුව ගෙන ආවාය.”ඇස්ගෙඩි දෙකත් එළියට දාගෙන යස්සනියෙක් වගේ මැරිල තියෙන හැටි . තුº විතරක් “ යැයි කෙළ ගහන්නට තරම් රංජනී ද දරුණු වූවාය.අම්මාගේ සීමාව ඉක්මවා ගිය අසාධාරණ කම් නිසා මෙතෙක් කල් ඉවසා සිටි ජයසේනට ද යක්ෂයා ආරූඩ වූයේය.”පරට්ට බැල්ලියෙ, මොකා වුණත් මේ වදාපු අම්මා “ යැයි කියමින් රංජනීගේ බෙල්ලෙන් අල්ලා දත් ටික බඩට යවන්නට තරම් වේගයෙන් මිට මොළවා එසැවූ අත යළි ඉවසා පහත හෙළීය. රංජනී ද නුදුසුදු අවස්ථාවකදීත් සීමාව ඉක්මවා යෑම පිළිබඳ උහුලා බිම බලාගෙන ගොස් චන්ද්‍රිකාට දුරකතන ඇමතුමක් දී සිද්ධිය සැළ කළාය.ගුණරත්නත් ජයසේනත් තම අම්මාගේ අවසන් කටයුතු චාම් අන්දමින් ඉටු කළහ. රංජනී ද ඉඩක් ලැබුණු සැටියේ චන්ද්‍රිකා සමග කටු කුටු ගෑවත් ජයසේනට ඇහෙන්නට කට ඉස්සුවේ නැත. ලේලිලා දෙන්නාද සිය නැන්දණිය වෙනුවෙන් අවශ්‍ය සමාජ චාරිත‍්‍ර ඉටු කරන්නට වග බලා ගත්හ.මහගෙදර පිටුපස කුරුඳු ඉඩමේ කෙළවරක විමලාවතීගේ දේහය මිහිදන් කළ අතර සත් දවසේ හා තුන් මාසයේ පින්කම්ද ඉටු කැරිණි. දැන් ඇගේ මරණයෙන් වසරක් ගතවීමටද ආසන්නය. මේ කාලය පුරා දර ටිකක් සොයා ගැනීමට හෝ විමලාවතීගේ මිනීවළ අසලින් යන්නට සිදුවුවහොත් “තු“ යැයි කාරා කෙළ ගැසීම රංජනී කෙරෙන් නොවරදවා ම සිදුවීය.අවුරුද්දේ පිංකමද සූදානම් කැරිණි. දානයේ අවශ්‍යතා සඳහා දර ටිකත් සොයා ගන්නට රංජනී චන්ද්‍රිකා සමඟ ඉඩම පිටුපස ඉඩමක ගියාය. ඒ යන අවස්ථාවේ ද නැන්දණියගේ මිනීවළට “තුº” යැයි කාරා කෙළ ගැසුවාය.”නැන්දම්මා නපුරු තමයි. ඒත් මැරුණු උන්දැ එක්කත් මේකිගෙ තියෙන පුදුම තරහක්” යැයි චන්ද්‍රිකා තනිවම කල්පනා කළාය.දර බිඳගෙන ආපසසු එද්දී රංජනී චන්ද්‍රිකාට ඉදිරියෙන් ගමන් කළාය. නැන්දම්මාගේ මිනී වළ ළඟ දී රංජනී “ඌයි” කියා හිටි හැටියේ කෑ ගැසුවාය. කුඩා නයි පැටවෙක් ඇයට දෂ්ට කළේය. ඇය කෑ ගසා ගෙන දුවද්දී නයි පැටවා ගේ ළඟටම පන්න පන්නා ඇයට දෂ්ට කළේය. ඇය දුවගෙන ගොස් ගේ දොරකඩ වැටුණා වැටුණාමය. රංජනී ද මෙලොවින් සමු ගත්තාය.ද්වේෂයේ තරමක මහත!සිද්ධිය කුමක් වුවත් එයින් පසු ඒ ගමට විශාල යහපතක් උදා වීය. එනම් ඒ ගමේ නැන්දම්මලා ලේලිලා කිරි පැණි මෙන් සමගියෙන් විසීමට වග බලා ගැනීම යැයි සමරසිංහ මහතා කතාව අවසන් කළෙය.මතුගම මහින්ද විජේතිලක  </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=aa0808241</link>
    <topic>ගුරු හා විදුහල්පති වැටුප් ලබන මස සිට ඉහළට</topic>
    <author>ප‍්‍රභාෂිණී ජයරත්න</author>
    <content>ගුරු හා විදුහල්පති වැටුප් ලබන මස සිට ඉහළටමාස අටක දී ආහාර මිල පහත හෙළීමට රජයෙන් කෝටි 6039 ක්රජයෙන් වී මිලදී ගැනීම ඇරැඹේ සම්බා 30 ට - නාඩු 28 ට ගනී“ජයෝදයේ රණ ඝෝෂා” රථ පෙරහැර 30දාකල් ඉකුත් වූ රුධිර කට්ටල පිට පළාත්වලටත් ගියාද?පොලිසියෙන් මහජනතාවට තුති!සියනෑ තරු කී‍්‍රඩක කී‍්‍රඩිකාවෝ රන් කුසලාන අවසන් තරග දෙකට...!කැලණි රජමහා විහාරයේ රන්වැට සහිත ගෝපුරය ජනාධිපතිතුමා අතින් විවෘත කෙරේ...වැටුප් වැඩි කිරීමට රු. කෝටි 160 ක් වෙන් කරයිප‍්‍රභාෂිණී ජයරත්නගුරු හා විදුහල්පති වැටුප් විෂමතා ඉවත් කිරීම සඳහා අධ්‍යාපන අමාත්‍යාංශය ඉදිරිපත් කළ නව චක‍්‍රලේඛයට අනුව සෑම ගුරුවරයකුටම මාසිකව රුපියල් 295 සිට රුපියල් 2200ක වැටුප් වර්ධකයක් ද සෑම විදුහල්පතිවරයකුටම රුපියල් 750 සිට රුපියල් 2400ක මාසික වැටුප් වැඩිවීමක් ද සැප්තැම්බර් මස මුල සිට ලබාදීමට කටයුතු සූදානම් කැර ඇති බවත් අධ්‍යාපන අමාත්‍යංශයේ ලේකම් නිමල් බණ්ඩාර මහතා සිළුමිණට කීය.ඒ සඳහා වාර්ෂිකව රජයට වැය වන මුදල රුපියල් කෝටි 160ක් බව ලේකම්වරයා පවසයි. ඒ මහතා එසේ පැවසුවේ දැනට පවත්නා උත්තර පත‍්‍ර ඇගැයීම වර්ජනය කිරීම සම්බන්ධව ගුරුවරු ගෙන ඇති දැඩි කි‍්‍රයාමාර්ගය පිළිබඳව කළ විමසීමේදීය. මේ පිළිබඳව වැඩි දුරටත් අදහස් දැක්වූ ඒ මහතා පැවසුවේ ඉදිරියේදී සමස්ත රාජ්‍ය සේවයේම වැටුප් වැඩිවීමක් සමඟම අනිවාර්යයෙන්ම ගුරුවරුන්ගේත් වැටුප් වැඩි කිරීමක් සිදුවන බවත්ය. ළමයින් ඇපයට යොදාගෙන ගුරුවරු කරන්නාවූ ඇගැයීම් වර්ජනය එල්. ටී. ටී. ඊ. ත‍්‍රස්තවාදීන් කරන්නාවූ යුද්ධයට වඩා බිහිසුණු බවත් හෙතෙම පැවසීය.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=aa0808242</link>
    <topic>මාස අටක දී ආහාර මිල පහත හෙළීමට රජයෙන් කෝටි 6039 ක්</topic>
    <author>සුභද්‍රා දේශපි‍්‍රය</author>
    <content>ගුරු හා විදුහල්පති වැටුප් ලබන මස සිට ඉහළටමාස අටක දී ආහාර මිල පහත හෙළීමට රජයෙන් කෝටි 6039 ක්රජයෙන් වී මිලදී ගැනීම ඇරැඹේ සම්බා 30 ට - නාඩු 28 ට ගනී“ජයෝදයේ රණ ඝෝෂා” රථ පෙරහැර 30දාකල් ඉකුත් වූ රුධිර කට්ටල පිට පළාත්වලටත් ගියාද?පොලිසියෙන් මහජනතාවට තුති!සියනෑ තරු කී‍්‍රඩක කී‍්‍රඩිකාවෝ රන් කුසලාන අවසන් තරග දෙකට...!කැලණි රජමහා විහාරයේ රන්වැට සහිත ගෝපුරය ජනාධිපතිතුමා අතින් විවෘත කෙරේ...සුභද්‍රා දේශපි‍්‍රයඅත්‍යවශ්‍ය ආහාර ද්‍රව්‍ය අඩු මිලට ලබාදීම සඳහා රජය ඉකුත් මාස අටක කාලයේදී බදු සහන වශයෙන් රුපියල් කෝටි හයදහස් තිස්නවයක් වැය කොට ඇතැයි වෙළද ඇමැති බන්දුල ගුණවර්ධන මහතා පවසයි.ඇමැතිවරයා වැඩිදුරටත් සඳහන් කරන පරිදි 2007 වසරේදී අත්‍යවශ්‍ය ආහාර සඳහා ලබා දී ඇති බදු සහනය රු. කෝටි 1500 කි. අත්‍යවශ්‍ය භාණ්ඩ 10 ක් ආනයනය කිරීමේදී අය කළ විවිධ බදු වෙනුවට එක් (සංයුක්ත) බද්දක් හඳුන්වා දීමට රජය පියවර ගෙන ඇති අතර එහි ප‍්‍රතිඵලයක් වශයෙන් ජීවන වියදම පාලනය කිරීමට පිටුබලයක් සැපැයුණු බවත් හෙතෙම සඳහන් කෙළේය. මේ අනුව කිරි පිටි සඳහා සියයට 1777 ක බදු සහන ලැබී ඇති අතර පරිප්පු සඳහා සියයට 160 ක බදු සහන ලබා දී ඇති අතර වටානා පරිප්පු වෙනුවෙන් සියයට 146 ක සහනයක් ජනතාවට ලබා දුන් අතර ටින් මාළු හා කඩල සඳහා පිළිවෙළින් සියයට 150 ක හා 75 ක සහන ලබා දී ඇත.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=aa0808243</link>
    <topic>රජයෙන් වී මිලදී ගැනීම ඇරැඹේ සම්බා 30 ට - නාඩු 28 ට ගනී</topic>
    <author>නිහාල් පී. අබේසිංහ</author>
    <content>ගුරු හා විදුහල්පති වැටුප් ලබන මස සිට ඉහළටමාස අටක දී ආහාර මිල පහත හෙළීමට රජයෙන් කෝටි 6039 ක්රජයෙන් වී මිලදී ගැනීම ඇරැඹේ සම්බා 30 ට - නාඩු 28 ට ගනී“ජයෝදයේ රණ ඝෝෂා” රථ පෙරහැර 30දාකල් ඉකුත් වූ රුධිර කට්ටල පිට පළාත්වලටත් ගියාද?පොලිසියෙන් මහජනතාවට තුති!සියනෑ තරු කී‍්‍රඩක කී‍්‍රඩිකාවෝ රන් කුසලාන අවසන් තරග දෙකට...!කැලණි රජමහා විහාරයේ රන්වැට සහිත ගෝපුරය ජනාධිපතිතුමා අතින් විවෘත කෙරේ...නිහාල් පී. අබේසිංහසම්බා වී කිලෝවක් රුපියල් 30 ටත්, නාඩු වී කිලෝවක් රුපියල් 28 ටත් යල කන්නයේ මිලදී ගැනීමට රජය දිස්ති‍්‍රක් ලේකම්වරු මගින් දැනටමත් ආරම්භ කර ඇතැයි කෘෂිකර්ම සංවර්ධන හා ගොවිජන සේවා ඇමැති මෛතී‍්‍රපාල සිරිසේන මහතා පවසයි.ඒ සඳහා අවශ්‍ය මුදල් දිස්ති‍්‍රක් ලේකම්වරුන්ට ලබා දී ඇති බවද පොහොර සහනාධාරය ඉදිරියටත් නොකඩවා ලබා දෙන බවද ඇමැතිවරයා පවසා ඇත.වී අලෙවි මණ්ඩලය මේ සියලු කටයුතු අධීක්‍ෂණය කරන බවද ඇමැතිවරයා කීය.මේ අතර අපි වවමු - රට නඟමු වැඩසටහන යටතේ සුවිශේෂ බෝග වර්ග 29 ක් රට පුරා ව්‍යාප්ත කිරීමට කෘෂි නිලධාරිවරුන් 24 ක් පත්කිරීමට ද කෘෂිකර්ම සංවර්ධන හා ගොවිජන සේවා අමාත්‍යාංශය කටයුතු යොදා ඇත.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=aa0808244</link>
    <topic>“ජයෝදයේ රණ ඝෝෂා” රථ පෙරහැර 30දා</topic>
    <author/>
    <content>ගුරු හා විදුහල්පති වැටුප් ලබන මස සිට ඉහළටමාස අටක දී ආහාර මිල පහත හෙළීමට රජයෙන් කෝටි 6039 ක්රජයෙන් වී මිලදී ගැනීම ඇරැඹේ සම්බා 30 ට - නාඩු 28 ට ගනී“ජයෝදයේ රණ ඝෝෂා” රථ පෙරහැර 30දාකල් ඉකුත් වූ රුධිර කට්ටල පිට පළාත්වලටත් ගියාද?පොලිසියෙන් මහජනතාවට තුති!සියනෑ තරු කී‍්‍රඩක කී‍්‍රඩිකාවෝ රන් කුසලාන අවසන් තරග දෙකට...!කැලණි රජමහා විහාරයේ රන්වැට සහිත ගෝපුරය ජනාධිපතිතුමා අතින් විවෘත කෙරේ...උතුර මුදා ගැනීමේ අවසන් සටනෙහි නිරතව සිටින රණවිරුවන්ට ජය පතමින් “ජයෝදයේ රණඝෝෂා” නමින් රථ පෙරහැරක් පැවැත්වීමට මානෙල් මල් ව්‍යාපාරය ප‍්‍රමුඛ ජාතික සංවිධාන එකමුතුව කටයුතු සූදානම් කර ඇතැයි මානෙල් මල් ව්‍යාපාරයේ පුරෝගාමී මණ්ඩල සාමාජික ආචාර්ය ගුණදාස අමරසේකර මහතා පවසයි. මෙම රථ පෙරහැර අගෝස්තු 30 වැනි දා පෙරවරු 7.00ට පෑලියගොඩ විද්‍යාලංකාර පිරිවෙනෙන් ගමන් ඇරඹීමට නියමිතය. එසේ ගමන් අරඹන රථ පෙරහැර එදින පස්වරු 5.00ට මහනුවර දළදා මාලිගය වෙත ළඟාවේ.රණවිරුවන්ගේ මෙන්ම ඔවුන්ගේ පවුල්වල සාමාජිකයන්ගේ චිත්ත ධෛර්ය වර්ධනය වන්නේ මෙම සටන සමඟ ජනතාව ඒකාත්මික වීම මත බවත් ඒ සඳහා ජනතාව පෙළ ගැස්වීම අරමුණු කර ගනිමින් මෙවැනි රථ පෙරහරක් සංවිධානය කළ බවත් අමරසේකර මහතා පෙන්වා දෙයි.මෙම රථ පෙරහැර මහජන සහභාගිත්වය සහිත රථ 300කින් පමණ සමන්විත වේ. එසේම රථ පෙරහැර තුළ ජය පිරිත් සජ්ජායනය කිරීමට නියමිත අතර රණවිරු උපහාර ස්මාරක, හේවිසි, රණබෙර හා විවිධ දර්ශන හා පණිවිඩ ප‍්‍රදර්ශනයද සිදු කිරීමට නියමිතය. තවද ශී‍්‍ර දළදා මාලිගාවට මල් පූජාව, පිරිකර පූජාව ඇතුළු ආගමික කටයුතු රැසක් එදින සිදු කෙරේ. මෙම කටයුතු අවසානයේ එළඹෙන සතිය තුළ පිරිත් පැන්, පිරිත් නූල් සහ රණවිරුවන්ට තෑගි බෝග සහිත රථ පෙරහැරක් මන්නාරම සටන් පෙරමුණ දක්වා යැවීමටද මානෙල් මල් ව්‍යාපාරය ප‍්‍රමුඛ සංවිධාන එකමුතුව කටයුතු යොදා තිබේ.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=aa0808245</link>
    <topic>කල් ඉකුත් වූ රුධිර කට්ටල පිට පළාත්වලටත් ගියාද?</topic>
    <author/>
    <content>ගුරු හා විදුහල්පති වැටුප් ලබන මස සිට ඉහළටමාස අටක දී ආහාර මිල පහත හෙළීමට රජයෙන් කෝටි 6039 ක්රජයෙන් වී මිලදී ගැනීම ඇරැඹේ සම්බා 30 ට - නාඩු 28 ට ගනී“ජයෝදයේ රණ ඝෝෂා” රථ පෙරහැර 30දාකල් ඉකුත් වූ රුධිර කට්ටල පිට පළාත්වලටත් ගියාද?පොලිසියෙන් මහජනතාවට තුති!සියනෑ තරු කී‍්‍රඩක කී‍්‍රඩිකාවෝ රන් කුසලාන අවසන් තරග දෙකට...!කැලණි රජමහා විහාරයේ රන්වැට සහිත ගෝපුරය ජනාධිපතිතුමා අතින් විවෘත කෙරේ...කල් ඉකුත් වූ රුධිර කට්ට සහ ‘ප්ලාස්මා’ සම්බන්ධව සිදුකරන පරීක්ෂණ දිගටම තවදුරටත් පවත්වාගෙන යාමට පියවර ගෙන ඇත.සෞඛ්‍ය ඇමැති නිමල් සිරිපාල ද සිල්වා මහතාගේ නියෝගයෙන් මේ පරීක්ෂණ තවදුරටත් අඛණ්ඩව සිදුකරගෙන යාමට පියවර ගෙන ඇත්තේ කොළඹින් බැහැර රෝහල් කිහිපයක මේ උපකරණ කට්ටල් හා රුධිරය බෙදා හැරි බවට තොරතුරු අනාවරණය වී ඇති නිසා බව සෞඛ්‍ය අමාත්‍යාංශයේ උසස් නිලධාරියෙක් කීය.අමාත්‍යාංශය මගින් සිදුකරන පරීක්ෂණවලදී බොහෝ කරුණු අනාවරණය වී ඇති බවත් නාරාහේන්පිට ජාතික රුධිර පාරවිලයන මධ්‍යස්ථානයට සහ ජාතික රෝහලේ රුධිර අංශයේ මේ පිළිබඳව අනාවරණය වූ කරුණුවලට අමතරව ප‍්‍රාදේශීය රෝහල් කිහිපයකට මේ රුධිර කට්ටල් රුධිර බෙදා හැර ඇති බවට ලැබී ඇති තොරතුරු ගැනද දැන් පුළුල් පරීක්ෂණ පවත්වාගෙන යයි.මේ ප‍්‍රාදේශීය රෝහල් ලෙස නුවර කුරුණෑගල අනුරාධපුර දිස්ති‍්‍රක්කයේ රෝහල් තුනක් අයත්වන බව දැනගන්නට තිබේ.මේ සම්පූර්ණ සිද්ධිය පිළිබඳව සියලු තොරතුරු හා සාක්කි ලබා ගැනීමෙන් පසු අල්ලස් හා දූෂණ අංශය සහ විගණකාධිපති අංශය මගින් ද මේ පිළිබඳව කරන පරීක්ෂණ වාර්තා අනුව වරදකරුවන්ට විනයානුකූල දඬුවම් ලබාදීමට පියවර ගන්නා බවද අමාත්‍යාංශය සඳහන් කරයි.මේ අතර ලේ පාරවිලයන මධ්‍යස්ථානයේ අධ්‍යක්ෂිකා වෛද්‍ය ආර්. එච්. බිංදුසාර මහත්මියට සහ වෛද්‍ය වරයකු වන එම්. ඒ. එල්. ඒ. නසීර් යන මහතාට ස්ථාන මාරුවක් ලබාදී ඇති අතර ගබඩා භාර කරුවන් දෙදෙනකුගේ වැඩ තහනම් කිරීම ද සෞඛ්‍ය අමාත්‍යාංශය මගින් කි‍්‍රයාත්මක කර තිබේ.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=aa0808246</link>
    <topic>පොලිසියෙන් මහජනතාවට තුති!</topic>
    <author/>
    <content>ගුරු හා විදුහල්පති වැටුප් ලබන මස සිට ඉහළටමාස අටක දී ආහාර මිල පහත හෙළීමට රජයෙන් කෝටි 6039 ක්රජයෙන් වී මිලදී ගැනීම ඇරැඹේ සම්බා 30 ට - නාඩු 28 ට ගනී“ජයෝදයේ රණ ඝෝෂා” රථ පෙරහැර 30දාකල් ඉකුත් වූ රුධිර කට්ටල පිට පළාත්වලටත් ගියාද?පොලිසියෙන් මහජනතාවට තුති!සියනෑ තරු කී‍්‍රඩක කී‍්‍රඩිකාවෝ රන් කුසලාන අවසන් තරග දෙකට...!කැලණි රජමහා විහාරයේ රන්වැට සහිත ගෝපුරය ජනාධිපතිතුමා අතින් විවෘත කෙරේ...සබරගමුව හා උතුරු මැද පළාත් සභා ඡන්දය ඉතා සාර්ථකව හා සාධාරණ ලෙස පැවැත්වුණු බවත් ඒ වෙනුවෙන් පොලිසිය මහජනතාවට ස්තුතිය පළ කරන බවත් පොලිස් මාධ්‍ය ප‍්‍රකාශක ජ්‍යෙෂ්ඨ පොලිස් අධිකාරි රංජිත් ගුණසේකර මහතා ‘සිළුමිණ’ ට පැවසීය.පොලිස් නිලධාරීන් දහස් ගණනක් මැතිවරණ රාජකාරි සඳහා යොදවා තිබූ මුත් මේ මැතිවරණය ඉතාම සාමකාමීව පවත්වා ගැනීමට හැකි වූයේ මහජනතාව ගේ සහයෝගය නිසා බවත් හෙතෙම සඳහන් කෙළේ ය. </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=aa08082410</link>
    <topic>සියනෑ තරු කී‍්‍රඩක කී‍්‍රඩිකාවෝ රන් කුසලාන අවසන් තරග දෙකට...!</topic>
    <author/>
    <content>ගුරු හා විදුහල්පති වැටුප් ලබන මස සිට ඉහළටමාස අටක දී ආහාර මිල පහත හෙළීමට රජයෙන් කෝටි 6039 ක්රජයෙන් වී මිලදී ගැනීම ඇරැඹේ සම්බා 30 ට - නාඩු 28 ට ගනී“ජයෝදයේ රණ ඝෝෂා” රථ පෙරහැර 30දාකල් ඉකුත් වූ රුධිර කට්ටල පිට පළාත්වලටත් ගියාද?පොලිසියෙන් මහජනතාවට තුති!සියනෑ තරු කී‍්‍රඩක කී‍්‍රඩිකාවෝ රන් කුසලාන අවසන් තරග දෙකට...!කැලණි රජමහා විහාරයේ රන්වැට සහිත ගෝපුරය ජනාධිපතිතුමා අතින් විවෘත කෙරේ...ජනාධිපති රන් කුසලාන වොලිබෝල් අවසන් තරග සඳහා ගම්පහ සියනෑ තරු කාන්තා සහ පිරිමි කණ්ඩායම් දෙකම සුදුසුකම් ලබාගත්හ.මෙය ශ‍්‍රී ලංකා වොලිබෝල් ඉතිහාසයේ සුවිශේෂී අවස්ථාවක් ලෙසින් සටහන් වෙයි.ගම්පහ සියනෑ තරු කී‍්‍රඩක කී‍්‍රඩිකාවන් තම කී‍්‍රඩා පිටියෙන් පාරට තල්ලු කිරීම නිසා පුහුණු වන්නට කී‍්‍රඩා පිටියක් නොමැති තත්ත්වයක් උද්ගතව තිබියදීත් මෙවැනි ආකාරයේ විශිෂ්ට දස්කම් දැක්වීම පිළිබඳව ගම්පහ ප‍්‍රදේශයේ වොලිබෝල් රසිකයෝ මහත් සතුටට පත්ව සිටිති.සියනෑ තරු කී‍්‍රඩකයෝ අවසාන තරගයේදී සීදූව “සිරිදුව“ කී‍්‍රඩකයන් සමඟ තරග වදින අතර සියනෑ තරු කී‍්‍රඩිකාවෝ රදාවාන “ගෝල්ඩන් බර්ඩ්ස්” කී‍්‍රඩා සමාජය සමඟ තරග වදී.මේ කණ්ඩායම් දෙකම පළාත් තරගවලදී සියනෑ තරු කී‍්‍රඩක කී‍්‍රඩිකාවන් අතින් පරාජයට පත්විය.එහෙත් ඉන්පසු පුහුණුවන්නට කී‍්‍රඩා පිටියක් තබා අවුරුදු ගණනාවක් කී‍්‍රඩා කළ වොලිබෝල් කණු දෙකත් ඔවුනට අහිමි විය. ඒ කණු දෙකත් ගම්පහ නගර සභාව විසින් ගලවාගෙන ගොස් ඇත.ගම්පහට කීර්තියක් ලබා දුන් සියනෑ තරු කී‍්‍රඩා සමාජයට සිදු කළ මේ අසාධාරණ කි‍්‍රයාවට අප‍්‍රසාදය පළකරන ගම්පහ වොලිබෝල් රසිකයන් පවසන්නේ යම් හෙයකින් සියනෑ තරු කී‍්‍රඩක කී‍්‍රඩාකාවන් අවසන් මහා තරගවලදී පරාජයට පත්වුව හොත් එහි වගකීම ගම්පහ පුරපතිවරයා විසින් භාරගත යුතු බවයි.අවසාන තරග අගෝස්තු 30 වැනි සෙනසුරාදා සවස 1.00ට මහරගම තරුණ සේවා කී‍්‍රඩාංගණයේදී ආරම්භ වේ.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=aa0808241_cap</link>
    <topic>ශ‍්‍රී ලංකා යුද හමුදාවේ දායකත්වයෙන් ඓතිහාසික කැලණි රජමහා විහාරස්ථානයේ ඉදිකරන ලද රන්වැට සහිත ගෝපුරය ඊයේ (23) මහින්ද රාජපක්ෂ ජනාධිපතිතුමා අතින් විවෘත කෙරිණ.</topic>
    <author>ඡායාරූපය - සුදත් මලවීර</author>
    <content>ගුරු හා විදුහල්පති වැටුප් ලබන මස සිට ඉහළටමාස අටක දී ආහාර මිල පහත හෙළීමට රජයෙන් කෝටි 6039 ක්රජයෙන් වී මිලදී ගැනීම ඇරැඹේ සම්බා 30 ට - නාඩු 28 ට ගනී“ජයෝදයේ රණ ඝෝෂා” රථ පෙරහැර 30දාකල් ඉකුත් වූ රුධිර කට්ටල පිට පළාත්වලටත් ගියාද?පොලිසියෙන් මහජනතාවට තුති!සියනෑ තරු කී‍්‍රඩක කී‍්‍රඩිකාවෝ රන් කුසලාන අවසන් තරග දෙකට...!කැලණි රජමහා විහාරයේ රන්වැට සහිත ගෝපුරය ජනාධිපතිතුමා අතින් විවෘත කෙරේ...ශ‍්‍රී ලංකා යුද හමුදාවේ දායකත්වයෙන් ඓතිහාසික කැලණි රජමහා විහාරස්ථානයේ ඉදිකරන ලද රන්වැට සහිත ගෝපුරය ඊයේ (23) මහින්ද රාජපක්ෂ ජනාධිපතිතුමා අතින් විවෘත කෙරිණ.රටේ එක්සත්භාවයත්, නිත්‍ය සාමයත් ප‍්‍රාර්ථනා කරමින් ඒ සඳහා කැප වී කටයුතු කරන මහින්ද රාජපක්ෂ ජනාධිපතිතුමාටත්, ආරක්ෂක ලේකම් ගෝඨාභය රාජපක්ෂ මැතිතුමාටත්, සියලුම රණවිරුවන්ටත් ආශිර්වාද කිරීමේ අරමුණින් යුද හමුදාපති සරත් ෆොන්සේකා මහතාගේ මෙහෙයවීමෙන් මෙම රන්වැට සහිත ගෝපුරය ඉදි කරන ලදී.රත්රන් පවුම් 520 ක් යොදා ගනිමින් ඉදිකර ඇති මෙම රන්වැට කණු 205 කින් යුක්තය. ඊයේ විවෘත වූ බෝධි ප‍්‍රවේශ මාර්ගය වූ ශෛලමය බෝධිගෝපුරය, කැලණි විහාරස්ථානයට කලක සිට පැවති අඩුපාඩුවක් සපුරාලීමක් ලෙස ද සැලකේ.අද පස්වරුවේ ඓතිහාසික කැලණිය පුද බිමට පිවිසි ජනාධිපතිතුමා කැලණිය රජමහාවිහාරාධිපති මහාචාර්ය කොල්ලුපිටියේ මහින්ද සංඝරක්ඛිත හිමිපාණන් විසින් පවත්වන ලද ආගමික වතාවත් සඳහා සහභාගි විය.මහා සංඝරත්නය විසින් මෙහිදී විශේෂ සෙත් පිරිත් සජ්ජායනයක් පවත්වා ජනාධිපතිතුමා ඇතුළු රජයටත් , රණවිරුවන්ටත් ආශිර්වාද කළහ.මෙම අවස්ථාවට විද්‍යාලංකාර පරිවෙණාධිපති පූජ්‍ය වැලමිටියාවේ කුසලධම්ම නා හිමිපාණන් ඇතුළු මහා සංඝරත්නය ද, කථානායක විජමු ලොකුබණ්ඩාර, අමාත්‍ය කරු ජයසූරිය, ජනාධිපති ලේකම් ලලිත් වීරතුංග, දළදා මාලිගාවේ දියවඩන නිලමේ නිලංග දෑල යන මහත්වරු ඇතුළු ගිහි පැවිදි විශාල පිරිසක් ද යුද හමුදාපතිවරයා ඇතුළු රණවිරුවන් ද එක්ව සිටියහ.ඡායාරූපය - සුදත් මලවීර</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=ab0808241</link>
    <topic>පරාජයේ අඳුරු සෙවණැලි මැද රනිල් පූචානම් දොඩනවා</topic>
    <author/>
    <content>පරාජයේ අඳුරු සෙවණැලි මැද රනිල් පූචානම් දොඩනවාජවිපෙ මන්තී‍්‍ර පෙ‍්‍ර්මසිරි මානගේ අත් අඩංගුවේයළි භීෂණය ඇති කිරීමට ජ.වි.පෙ. උත්සාහ කරනවා70% ක් ඡන්දය භාවිතා කරයිබෝම්බ, ආයුධ සමඟ එජාප කි‍්‍රයාකාරීන් රැසක් අත්අඩංගුවේමේ රට ගොඩගන්න පුළුවන් ඔබතුමාටයිපළාත් සභා සුදු අලියකු නොවීමට නම්..!පසුගිය පළාත් සභා මැතිවරණයේදී සන්ධානය උතුරු මැද හා සබරගමුව ජයගත්තේ මෙහෙමයිඉන්දීය විරෝධය විලාසිතාවක් පමණයිඡන්ද පොළ අසල බොරු කලබල ඇති කරන වෑයම වරදීපරාජයේ අඳුරු සෙවණැලි මැද එ. ජා. පය ව්‍යාජ ප‍්‍රචණ්ඩත්වයක් මවාපෑමට උත්සාහ දරමින් සිටින මුත් එක්සත් ජනතා නිදහස් සංධානය කිසිවිටෙක ප‍්‍රචණ්ඩ කි‍්‍රයා අනුමත නොකරන බව පළාත් පාලන හා පළාත් සභා ඇමැති ජනක බණ්ඩාර තෙන්නකෝන් මහතා පවසයි.නියත පරාජය හමුවේ අද එ. ජා. ප. නායකයාට වන්ෂොට් හා ගන්ෂොට් රෝගය වැළඳී ඇති බැව් පෙන්වා දුන් ඇමැතිවරයා වැඩිදුරටත් කියා සිටියේ තම නොහැකියාව වසා ගැනීම සඳහා එජාප නායකයා බොරු ඝෝෂාවක් සිදු කරමින් සිටින බවයි.ආත්මාරක්‍ෂාව සඳහා, ගැහුවොත් ගහන බවට එ. ජා. ප. නායකයා වහසි බස් දෙඩුවේ එ. ජා. ප. පාක්‍ෂිකයන් ගේ බිඳවැටුණු මානසිකත්වය ගොඩ නැඟීමට මුත් පහරදීමට කිසිවකුත් නො එන නිසා ප‍්‍රතිප‍්‍රහාර පිළිබඳ ගැටලුවක් පැන නොනඟින බවත් ඇමැතිවරයා කීය.කුමන ආකාරයේ හෝ ප‍්‍රචණ්ඩ කි‍්‍රයා අනුමත නොකරන බවත්, එක්සත් ජනතා නිදහස් සංධානයට පළාත් සභා දෙකේම පැහැදිලි ජයග‍්‍රහණයක් හිමිවී තිබෙන බවත් හෙතෙම පැවසීය.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=ab0808241_1</link>
    <topic>ජවිපෙ මන්තී‍්‍ර පෙ‍්‍ර්මසිරි මානගේ අත් අඩංගුවේ</topic>
    <author/>
    <content>පරාජයේ අඳුරු සෙවණැලි මැද රනිල් පූචානම් දොඩනවාජවිපෙ මන්තී‍්‍ර පෙ‍්‍ර්මසිරි මානගේ අත් අඩංගුවේයළි භීෂණය ඇති කිරීමට ජ.වි.පෙ. උත්සාහ කරනවා70% ක් ඡන්දය භාවිතා කරයිබෝම්බ, ආයුධ සමඟ එජාප කි‍්‍රයාකාරීන් රැසක් අත්අඩංගුවේමේ රට ගොඩගන්න පුළුවන් ඔබතුමාටයිපළාත් සභා සුදු අලියකු නොවීමට නම්..!පසුගිය පළාත් සභා මැතිවරණයේදී සන්ධානය උතුරු මැද හා සබරගමුව ජයගත්තේ මෙහෙමයිඉන්දීය විරෝධය විලාසිතාවක් පමණයිඡන්ද පොළ අසල බොරු කලබල ඇති කරන වෑයම වරදීපුද්ගලයකුට අමානුෂික ලෙස පහර දුන්නැයි කියන සිද්ධියක් සම්බන්ධයෙන් ජනතා විමුක්ති පෙරමුණේ පාර්ලිමේන්තු මන්තී‍්‍ර පෙ‍්‍ර්මසිරි මානගේ මහතා ඊයේ සවස රඹුක්කනදී පොලිස් අත්අඩංගුවට පත් ව තිබේ.ඉකුත් 18 වැනිදා මානගේ මහතා විසින් එක්සත් ජනතා නිදහස් සංධානයේ ආධාරකරුවෙකුට අමානුෂික ලෙස පහරදී ඇතැයි කියන අතර ඒ පුද්ගලයා අසාධ්‍ය තත්ත්වයෙන් කෑගල්ල රෝහලේ ප‍්‍රතිකාර ලබමින් සිටින බවත් පොලිසිය සඳහන් කරයි.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=ab0808241_2</link>
    <topic>යළි භීෂණය ඇති කිරීමට ජ.වි.පෙ. උත්සාහ කරනවා</topic>
    <author/>
    <content>පරාජයේ අඳුරු සෙවණැලි මැද රනිල් පූචානම් දොඩනවාජවිපෙ මන්තී‍්‍ර පෙ‍්‍ර්මසිරි මානගේ අත් අඩංගුවේයළි භීෂණය ඇති කිරීමට ජ.වි.පෙ. උත්සාහ කරනවා70% ක් ඡන්දය භාවිතා කරයිබෝම්බ, ආයුධ සමඟ එජාප කි‍්‍රයාකාරීන් රැසක් අත්අඩංගුවේමේ රට ගොඩගන්න පුළුවන් ඔබතුමාටයිපළාත් සභා සුදු අලියකු නොවීමට නම්..!පසුගිය පළාත් සභා මැතිවරණයේදී සන්ධානය උතුරු මැද හා සබරගමුව ජයගත්තේ මෙහෙමයිඉන්දීය විරෝධය විලාසිතාවක් පමණයිඡන්ද පොළ අසල බොරු කලබල ඇති කරන වෑයම වරදීයකඩ ඇණ සවිකරමින් ජනතා විමුක්ති පෙරමුණ 88 - 89 භීෂණය යළි ඇති කිරීමට උත්සාහ ගන්නා බව පොලොන්නරුව දිස්ති‍්‍රක්කයේ ඡන්දයට පෙර දින රාත‍්‍රියේ සහ ඡන්දය දා අලුයම මං මාවත්වල සිදු කළ කඩාකප්පල්කාරි කි‍්‍රයාවලින් පැහැදිලි වන්නේ යැයි ඇමැති මෛති‍්‍රපාල සිරිසේන මහතා ප‍්‍රකාශ කරයි.මේ කි‍්‍රයාදාමයන් හැර ඉතා සාමකාමි හා නිදහස් සාධාරණ මැතිවරණයක් පැවැත්වුණ බව ඇමැතිවරයා අවධාරණය කර සිටියේය. ජ.වි.පෙ. මැතිවරණ දිනට පෙර දිනයේත් මැතිවරණ දින උදෑසනත් සිදු කළා වූ කි‍්‍රයා කිසිදාක ශී‍්‍ර.ල.නි.පය හෝ එ.ජා.පය සිදු කරන්නේ නැති බවද හෙතෙම කීය.උතුරුමැද පළාත් එ.ජා.ප මහ ඇමැති අපේක්‍ෂක මේජර් ජෙනරාල් ජානක පෙරේරා මහතා ඡන්දය විමසීම අවසන් වූ පසු මාධ්‍යයට අදහස් දක්වමින් පැවසුවේ ද උතුරුමැද ඡන්ද විමසීම සාමකාමීව සිදු වූ බවයි.කලාවැව - මිහින්තලේ සහ කැකිරාව වැනි ප‍්‍රදේශවල සුළු සිද්ධින් කිහිපයක් සිදු වුවද බහුතර ජනතාව කැපවීමකින් ඡන්දය පාවිච්චි කර තිබෙන බවද ඔහු කීය.ජ.වි.පෙ. උතුරුමැද මහ ඇමැති අපේක්‍ෂක වසන්ත සමරසිංහ මහතා ප‍්‍රචණ්ඩත්වය පරදවා පළාත් සභාවේ සැබෑ ජනතාවාදි ජයග‍්‍රහණයක් උදෙසා උතුරුමැද ජනතාව විජයග‍්‍රාහි පියවරක් ගනු ඇතැයි කීය.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=ab0808241_3</link>
    <topic>70% ක් ඡන්දය භාවිතා කරයි</topic>
    <author/>
    <content>පරාජයේ අඳුරු සෙවණැලි මැද රනිල් පූචානම් දොඩනවාජවිපෙ මන්තී‍්‍ර පෙ‍්‍ර්මසිරි මානගේ අත් අඩංගුවේයළි භීෂණය ඇති කිරීමට ජ.වි.පෙ. උත්සාහ කරනවා70% ක් ඡන්දය භාවිතා කරයිබෝම්බ, ආයුධ සමඟ එජාප කි‍්‍රයාකාරීන් රැසක් අත්අඩංගුවේමේ රට ගොඩගන්න පුළුවන් ඔබතුමාටයිපළාත් සභා සුදු අලියකු නොවීමට නම්..!පසුගිය පළාත් සභා මැතිවරණයේදී සන්ධානය උතුරු මැද හා සබරගමුව ජයගත්තේ මෙහෙමයිඉන්දීය විරෝධය විලාසිතාවක් පමණයිඡන්ද පොළ අසල බොරු කලබල ඇති කරන වෑයම වරදීනිදහස් හා සාමකාමී ඡන්දයක්:උතුරු මැද හා සබරගමුව පළාත් සභාවල ඊයේ පැවැති ඡන්ද විමසීමේදී ඡන්දය පාවිච්චි කිරීම සියයට 70 ප‍්‍රතිශතයක පැවතුණි. එසේම මේ පළාත් සභා මැතිවරණය සාමකාමීව හා ප‍්‍රචණ්ඩත්වයෙන් තොරව පැවැති බවට ප‍්‍රධාන දේශපාලන පක්ෂ දෙකේම අපේක්ෂකයෝ පැවසූහ.උදේ 7.00 සිට සවස 4.00 දක්වා පැවැති මෙහි ඡන්ද විමසීමේදී දහවල් 2 වනවිට සියයට 50 අධිකව ඡන්දය පාවිච්ච් කර තිබුණි. තැපැල් ඡන්ද 51248 ඡන්ද ගණන් කිරීම මේ පළාත් දෙකේම තැපැල් ඡන්ද ගණන් කිරීමේ විශේ්්ෂ මධ්‍යස්ථානවලදී සවස 4.15 වනවිට ආරම්භ කරනු ලැබුණි.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=ab0808241_4</link>
    <topic>බෝම්බ, ආයුධ සමඟ එජාප කි‍්‍රයාකාරීන් රැසක් අත්අඩංගුවේ</topic>
    <author>එස්.ටී.බී. සේනාරත්න උතුරු මැද පළාත් විශේෂ</author>
    <content>පරාජයේ අඳුරු සෙවණැලි මැද රනිල් පූචානම් දොඩනවාජවිපෙ මන්තී‍්‍ර පෙ‍්‍ර්මසිරි මානගේ අත් අඩංගුවේයළි භීෂණය ඇති කිරීමට ජ.වි.පෙ. උත්සාහ කරනවා70% ක් ඡන්දය භාවිතා කරයිබෝම්බ, ආයුධ සමඟ එජාප කි‍්‍රයාකාරීන් රැසක් අත්අඩංගුවේමේ රට ගොඩගන්න පුළුවන් ඔබතුමාටයිපළාත් සභා සුදු අලියකු නොවීමට නම්..!පසුගිය පළාත් සභා මැතිවරණයේදී සන්ධානය උතුරු මැද හා සබරගමුව ජයගත්තේ මෙහෙමයිඉන්දීය විරෝධය විලාසිතාවක් පමණයිඡන්ද පොළ අසල බොරු කලබල ඇති කරන වෑයම වරදීඑස්.ටී.බී. සේනාරත්න උතුරු මැද පළාත් විශේෂඅනුරාධපුර - යටියන්තොට සහ කලවානේ දී බෝම්බ සහ අවිආයුධ සමඟ එක්සත් ජාතික පක්ෂයේ අවිගත් කණ්ඩායම් පොලිසිය මගින් අත්අඩංගුවට ගෙන තිබේ.අනුරාධපුරයේදී සත් දෙනකු අත්අඩංගුවට ගෙන ඇති අතර මොවුන් වෑන් රථයකින් ගමන් කරමින් සිටියදී අනුරාධපුර පොලිසිය මගින් අත්අඩංගුවට ගෙන ඇත.මෙයින් 3 දෙනකු හමුදාවෙන් පැනගිය ඝාතන රැසකට සම්බන්ධ වූවන් බවට ද තොරතුරු අනාවරණය වෙයි.යුද හමුදාව පාවිච්චි කරන පණිවිඩ හුවමාරු උපකරණ තුනක් ද රජය අපකීර්තියට පත් කරන පති‍්‍රකා තොගයක් ද ව්‍යාජ ලෙස සකස් කරන ලද පොලිස් අවසර පත‍්‍රයක් ද රජයට සම්බන්ධ ඉහළ නිලධාරියකු ඝාතනය කිරීමේ සැලැස්මක් ද මේ පිරිස පරීක්ෂා කිරීමේදී ඔවුන් ළඟ හමු වී ඇත.යටියන්තොට දී අත්අඩංගුවට පත් සැකකටයුතු 6 දෙනා ද එ.ජා.ප. ආධාරකරුවෝ ය. මේ පුද්ගලයන් ළඟ ද අවි ආයුධ තිබූ බව පොලිසිය පවසයි.කලවානේ දී පොලිස් අත්අඩංගුවට ගෙන ඇති එ.ජා.ප. ආධාරකරුවන් සිව් දෙනා පරීක්ෂා කිරීමේදී ඔවුන් ළඟ ද බෝම්බ තිබී හමුවී තිබේ. ඊයේ පැවැති උතුරු මැද හා සබරගමුව පළාත් සභා ඡන්ද විමසීම කිසිදු අන්දමේ බලපෑමකින් තොරව සාධාරණ හා නිදහස් ඡන්දයක් ලෙස පැවැති බව ජාතික මැතිවරණ නිරීක්ෂණ මධ්‍යස්ථානය පවසයි.පොලිසිය හා ආරක්ෂක අංශ මගින් ඡන්ද මධ්‍යස්ථාන හා අවට ප‍්‍රදේශවල යොදා තිබූ ආරක්ෂක වැඩපිළිවෙළ සාර්ථකව කි‍්‍රයාත්මක වූ බව ද එම මධ්‍යස්ථානය සඳහන් කරයි.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=ab0808242</link>
    <topic>මේ රට ගොඩගන්න පුළුවන් ඔබතුමාටයි</topic>
    <author>- චන්දන බණ්ඩාර</author>
    <content>පරාජයේ අඳුරු සෙවණැලි මැද රනිල් පූචානම් දොඩනවාජවිපෙ මන්තී‍්‍ර පෙ‍්‍ර්මසිරි මානගේ අත් අඩංගුවේයළි භීෂණය ඇති කිරීමට ජ.වි.පෙ. උත්සාහ කරනවා70% ක් ඡන්දය භාවිතා කරයිබෝම්බ, ආයුධ සමඟ එජාප කි‍්‍රයාකාරීන් රැසක් අත්අඩංගුවේමේ රට ගොඩගන්න පුළුවන් ඔබතුමාටයිපළාත් සභා සුදු අලියකු නොවීමට නම්..!පසුගිය පළාත් සභා මැතිවරණයේදී සන්ධානය උතුරු මැද හා සබරගමුව ජයගත්තේ මෙහෙමයිඉන්දීය විරෝධය විලාසිතාවක් පමණයිඡන්ද පොළ අසල බොරු කලබල ඇති කරන වෑයම වරදීඅස්ගිරි මහානායක හිමියන්ගෙන් ජනාධිපතිට පැසසුමක්ගිය සතිය මෙරට දේශපාලනයේ තීරණාත්මක සතියක් බවට පත් විය. ඒ තීරණාත්මක පළාත් සභා මැතිවරණ දෙක පැවැත්වීමට ආසන්නම සතිය වීමය. මේ සටහන ලියන මොහොත වන විට (සිකුරාදා) මෙරට දේශපාලන පොර පිටිය ඉතාම උණුසුම් වී තිබිණි.ඉතාම සාමකාමීව පැවැත්වීමට රජය විධි විධාන යොදා තිබෙන පළාත් සභා මැතිවරණ දෙක ප‍්‍රචණ්ඩත්වය කරා ගෙන යාමට එ.ජා.ප.ය සූදානම් වෙන බවට ද සිකුරාදා මේ තීරයට එ.ජා.ප. අභ්‍යන්තර ආරංචි මාර්ගයන් හෙළි කෙළේය. කෙසේ වෙතත් රජය පොලීසිය සහ හමුදාව යොදවා පළාත් සභා මැතිවරණ දෙක ඉතාම සාමකාමීව පැවැත්වීමට කටයුතුª කර ඇති බව මේ සටහන ලියන මොහොත වනවිට අනාවරණය වීය.සන්ධානයට විශිෂ්ට ජයක්උතුරු මැද සහ සබරගමුව පළාතෙන් ලැබෙන දේශපාලන ආරංචි මාර්ග අනුව මේ මැතිවරණයේ දී පළාත් සභා දෙකම රජයේ පාර්ශ්වය වන එක්සත් ජනතා නිදහස් සන්ධානය විශිෂ්ට ලෙස ජයගන්නා බව තහවුරු වෙමින් තිබිණි. ඒ බව මධ්‍යස්ථ දේශපාලන විචාරකයෝද තහවුරු කළහ.ගිය සතියේ ජනාධිපතිතුමාගේ “ මහගෙදර” එනම් මැදමුලන නිවෙස මංගල සිරි ගෙන තිබිණි. මනමාලයා වූයේ ඇමැති චමල් රාජපක්ෂගේ පුත‍්‍රයකු වන චමින්ද රාජපක්ෂය. මනාලිය වූයේ රංජිත් කරුණාරත්නගේ දියණිය වන රෝෂණී කරුණාරත්නය.මේ මංගල උත්සවය ඉතා ජයට කරන්නට වෙහෙස මහන්සි වී සංවිධාන කටයුතු කළේ කතරගම දේවාලයේ බස්නායක නිලමේ ශෂින්ද්‍ර කුමාර රාජපක්ෂයි. මෙයට සහභාගි වූ ජනාධිපතිතුමාගේ සමීපතම හිතවතුන් කීවේ මංගල උත්සවය හරියටම ජනාධිපතිතුමා එකල විවාහ වන විට සිදු කළ මංගල උත්සවයට සමාන බවය. එයට හේතු වූයේ මංගල උත්සවයේ සැරසිලි බොහොමයක්ම සාම්ප‍්‍රදායික සිංහල ගැමි මංගල උත්සවයක සැරැසිලිවලට සමාන වීමය.මේ මංගල උත්සවයේ ඇරියුම් ලද්දෝ වූයේ ජනාධිපතිතුමාගේ සහ චමල් රාජපක්ෂ ඇමැතිතුමාගේ සමීපතම හිතවතුන් සහ මැදමුලන ගමේ 2500 කට ආසන්න ගැමියෝය. කොළඹ අවට පදිංචි රාජපක්ෂ පවුලේ ඥාතීන් කීප දෙනෙක්ද මේ මංගල උත්සවයට එක්ව සිටියහ. ගැමි සිරිතට විරිතට මුල්තැන දුන් මේ මංගල උත්සවයේ මත්පැන් නොතිබීමද බොහෝ දෙනාගේ පැසසුමට ලක්විය.මංගල උත්සවයට පැමිණි ජනාධිපතිතුමා ඉතාම සැහැල්ලුවෙන් සියලු දෙනා සමග කථා බහ කරමින් සිටියේය. මංගල උත්සවයේ කෑම මේසය දෙසට ඇදෙන පෝලිමට වඩා වැඩි පෝලිමක් ජනාධිපතිතුමා සිටි තැනට ඇදෙන්නට විය. වීරකැටිය මැදමුලන උපන් ජනතාවට තම ආදරණීය නායකයා සමග සතුටු සාමිචියේ යෙදෙන්නට තවත් මොහොතක් උදා විය. මැදිවියේ සහ මැදි විය ඉක්ම වූ බොහෝ අම්මාවරු පියවරු ජනාධිපතිතුමාගේ අතින් අල්ලාගෙන අතීත තොරතුරු සිහිපත් කරන්නට වූහ. ඒ අතරතුර ඇතැමෙක් තම තමන්ගේ ගැටලුද ජනාධිපතිතුමාට ඉදිරිපත් කළහ.තිස්ස අත්තනායක එ.ජා.ප. මහ ලේකම්ජනාධිපතිතුමාගේ ඥාති සහෝදරයකු වන චන්ද්‍රා රාජපක්ෂ විදේශයක සිට මංගල උත්සවයට පැමිණ සිටියේය. කොළඹ සිට පැමිණි රාජපක්ෂ පවුලේ හිතවතුන් මේ මංගල උත්සවයේ දී කථා කළේ ගමේ වෙල්යාය සහ නිල්පාටින් බබළන ගහ කොළ ගැනය.මේ අතරතුර ජනාධිපතිතුමාගේ සහෝදරයකු වන චන්ද්‍රා රාජපක්ෂ අතීත තොරතුරක් හෙළි කළේය. “ අපේ ගෙදර කාමර පහයි තිබුණේ. ඒ කාලේ අම්මා ගෙදර ඉන්න කොට අපි අපේ බිරින්දෑවරු සමග ගෙදර එන්නේ. ඒ කාලේ ගෝඨා අයියාට දෙන්නේ වී ගබඩා කාමරය. අදටත් ගෝඨා අයියාට එහෙමයි.” මැදමුලන නිවෙසේ මංගල උත්සවය ඉතාම චාම් සහ උත්කර්ෂවත් ලෙස නිමාවට පත් විය.මැදමුලන මංගල සිරි ගනීජනාධිපතිතුමා මැදමුලන මංගල උත්සවය නිමා වූ පසුව ගියේ මහනුවර ජනපති මැදුරටය. එහිදී ජනපතිතුමාට හිටපු ජනපතිවරයකුගේ දියණියක හමු විය. ඒ ඩී.බී. විජේතුංග ජනාධිපතිතුමාගේ දියණියකි. “ සර් අපේ තාත්තාට ගොඩක් අමාරුයි. අපි ඔබතුමා ගැන කියනකොට ඇස් ලොකු කරගෙන අහගෙන ඉන්නවා. ඔබතුමා ගැන උනන්දුවෙන් කථා කරන්නේ .යුද්ධය ගැන අපේ තාත්තා ගෙන ගිය වැඩපිළිවෙළ ඔබතුමා ගෙනියනවා කියලා තාත්තා කියනවා. ඒත් එක්කම තාත්තාගේ ඇස්වලින් කදුළු එනවා. හිටපු ජනාධිපතිතුමාගේ දියණිය කීවාය.”අපි හිටපු ජනාධිපතිතුමාගේ අවශ්‍ය කටයුතුවලට යොදවපු රජයේ හෙදියගේ වැඩ කටයුතු කොහොමද?” ජනාධිපතිතුමා ඩී.බී. විජේතුංග හිටපු ජනපතිගේ දියණියගෙන් විමසුවේය.මේ අතරතුර මහනුවර ජනපති මැදුරට දියවඩන නිලමේ ප‍්‍රදීප් නිලංග දෑල, මධ්‍යම පළාත් ආණ්ඩුකාර ටිකිරි කොබ්බෑකඩුව , ඇමැති කෙහෙලිය රඹුක්වැල්ල පැමිණියහ. ඒ ජනාධිපතිතුමා සමග මහනුවර අවසන් ඇසළ මහා පෙරහර ගැන සාකච්ඡා කිරීමටයි.මෙවර ජනාධිපතිතුමා මහනුවර අවසන් ඇසළ මහා පෙරහර නැරඹූයේ වෙනදා පෙරහර නරඹන ස්ථානයේ සිට නොවේ. ඒ ආරක්ෂක හේතු මතයි. පෙරහර අවසන් වූ දිනට පසු දින ජනාධිපති තුමා මල්වතු මහානායක හිමියන් මුණ ගැසුණේය. මේ අවස්ථාවේ ඇමැති පාඨලී චම්පික රණවක ඇත්දළ යුගලක් මල්වතු මහනායක හිමියන්ට පරිත්‍යාග කිරීමට ගෙනැවිත් තිබිණි. “මේ ඇත්දළ යුගලයේ සන්නස අපේ හාමුදුරුවනේ හැබැයි මේක මගෙන් නෙවෙයි . අපේ පාඨලී ඇමැතිතුමාගෙන් “ ජනාධිපතිතුමා ඇත් දළ යුගලයේ අයිතිය පැවරීමේ සන්නස බාර දෙමින් කීවේය.නන්දිමිත‍්‍ර ඒකනායක ලග්ගල එ.ජා.ප. සංවිධායක මධ්‍යම පළාත් සභා මන්තී‍්‍ර” මුලින්ම සාර්ථක ව සාර්ක් සමුළුව පැවැත්වීම ගැන මම ප‍්‍රශංසා කරනවා. දැන් රටේ වර්ජන සමග තර්ජනත් තියෙනවා නේද? එයාලා හැමෝම ගැන අපි හොඳට දන්නවා. ඔබතුමාගේ වැඩපිළිවෙළ ඉදිරියටම ගෙනයන්න මම ආශිර්වාද කරනවා. දැන් විශ්වවිද්‍යාල ළමයි ඉදිරියට දාලා සමහරු අරගල කරනවා. ඔබතුමා මේ දරුවන්ගේ මාපියන්ට මේ ගැන පැහැදිලි කරලා දෙන්න. විශ්වවිද්‍යාලවලට දරුවෝ ආවාම සොයා බලන්න කියන්න. “ මල්වතු මහානායක හිමියෝ ජනාධිපතිතුමාට පැවසූහ.ඉන්පසුව ජනාධිපතිතුමා ගියේ අස්ගිරි මහානායක හිමියන් බැහැ දැකීමටය. එහිදී අස්ගිරි මහනායක හිමියන් ජනාධිපතිතුමාගෙන් විමසුයේ යුද්ධය අවසන් කිරීමට තවත් කොතරම් කාලයක් ගතවේ ද යන්නය. “ හමුදාවේ උනන්දුව කොහොමද ? අපි ආශිර්වාද කරනවා ඔබතුමාට . මේ රට ගොඩනගන්න පුළුවන් ඔබතුමාට. ඒ නිසා ඔබතුමාට වගේම රණවිරුවන්ට අපේ ආශිර්වාදය පිරිනමනවා. ” අස්ගිරි මහනායක හිමියෝ කීහ.අස්ගිරි මහා විහාරයෙන් සමුගත් ජනාධිපතිතුමා ඉන් අනතුරුව ගියේ ගැටඹේ විහාරයටය. ගැටඹේ විහාරයේදී ජනාධිපතිතුමා දුටුවේ මහපාර අසල එකතු වී සිටින මහජනතාවය . ඒ මොහොතේ ජනාධිපතිතුමා අසළට පැමිණ බොහෝ දෙනා එතුමා සමඟ කථා බහ කළහ.මේ මහ ජනතාව අතර මෙරට ප‍්‍රසිද්ධ හිමි නමකගේ සහෝදරයෙක්ද සිටියේය.ඒ හාරිස්පත්තුවේ ආරියවංශාලංකාර හිමියන්ගේ මලණුවන්ය. තමා කව්දැයි හදුන්වා දුන් පසුව ඔහු ජනාධිපතිතුමාට කීවේ රටේ බුදු දහම ආරක්ෂා වෙන්නේ ඔබතුමා නිසා බවයි.ජනාධිපතිගෙන් මාධ්‍යවේදීන්ට පාඩමක්මහනුවර ජනපති මැදුරට එදින මධ්‍යම පළාත් මහ ඇමැති සරත් ඒකනායක මහතා සමග හිටපු කැබිනට් ඇමැතිවරයකු මෙන්ම එ.ජා.ප. පළාත් මන්තී‍්‍රවරයකුද වන අයකු පැමිණෙන බව කලින්ම ජනාධිපතිතුමාට දැනුම් දී තිබිණි. ඒ එ.ජා.ප. ලග්ගල ආසන සංවිධායක මධ්‍යම පළාත් එ.ජා.ප. මන්තී‍්‍ර නන්දිමිත‍්‍ර ඒකනායකය. මධ්‍යම පළාත් මහ ඇමැතිවරයා සමග මන්තී‍්‍ර නන්දිමිත‍්‍ර ඒකනායක ද මොහොතකින් ජනපති මැදුරට ආවේය.” නන්දිමිත‍්‍ර ඔයා රජයට සහාය දෙනවා නම් ඒ ගැන කියන්න හෙට රුවන්වැල්ලේ රැස්වීමට එන්න “ ජනාධිපතිතුමා නන්දිමිත‍්‍ර ඒකනායකට කීය.ගිය 18 වනදා ජනාධිපතිතුමා රුවන්වැල්ල ජන රැළියට සහභාගිවීමට යාමට නියමිතව තිබුණේ ගුවනින්ය. එහෙත් ජනාධිපතිතුමා එය ප‍්‍රතික්ෂේප කළේය. “ මට ගම නැඟුම සහ මඟ නැඟුම සංවර්ධන ව්‍යාපෘති ගැන බලන්න ඕන. ඒ නිසා බයිරෝඩ් යමු “ ජනාධිපතිතුමා තම ආරක්ෂක අංශයට දැනුම් දුන්නේය.ඒ අනුව ජනාධිපතිතුමා රුවන්වැල්ල ජන රැළියට ආවේ ගුවනින් නොව මහාමාර්ගය ඔස්සේය. මේ අතරතුර රුවන්වැල්ලට කෑගල්ල දිස්ති‍්‍රක්කයේ විවිධ ආසනවල ජනතාව බස් රථ වලින් එමින් සිටියහ. මේ නිසා ඇති වූ වාහන තද බදයෙන් ජනාධිපතිතුමා එන මාර්ගයද අවහිර වීය. එහෙත් ජනාධිපතිතුමා ඒ ගැන එතරම් කලබල වූයේ නැත. රුවන්වැල්ල ජනහමුවට මධ්‍යම පළාත් එ.ජා.ප. මන්තී‍්‍ර නන්දිමිත‍්‍ර ඒකනායකද එක්වීය.ජනපති මැදිහත්වීමෙන් පාසල් සිසුන්ට මාධ්‍ය පුහුණුවජනපති ජන හමුව සජීවි වැඩසටහන ගිය සතියේද අරලියගහ මැදුරේ සිට කි‍්‍රයාත්මක වීය. ජනාධිපතිතුමාගෙන් තම ගැටලුවලට විසඳුම් ලබා ගැනීමට මෙවර මැදිරිගිරිය, කැබිතිගොල්ලෑව , කලවාන සහ දැදිගම යන ප‍්‍රදේශවල ජනතාව සජීවි ලෙස සම්බන්ධ කැර ගැනීමද සිදු වීය. ජනපති ජන හමුව වැඩසටහන ඇරැඹීමට පැය භාගයකට පෙර ජනාධිපතිතුමා ජන මාධ්‍ය කණ්ඩායම් සිටි ස්ථානයට ආවේය. ඒ සමගම මාධ්‍යවේදීන් ජනපතිතුමා ළඟට ගොස් කීවේ “ සර් මේ විෂයන්ට අදාළව ප‍්‍රශ්න ඇසීමට තමන් සුදානමින් සිටින බවය. එහෙත් මාධ්‍යවේදීන් එසේ කියනවාට ජනාධිපතිතුමා කැමැති වුයේ නැත. “ජනතාවට ඕනෑම ප‍්‍රශ්නයක් අහන්න ඉඩ දෙන්න මේ වැඩේ කෘති‍්‍රම ප‍්‍රශ්න අහන වැඩක් කරන්න එපා. එතතොට ජනතාවගේ සැබෑ ගැටලු එළියට එන්නේ නෑ. මම නුවර ඉදන් රුවන්වැල්ලට යනකොට දැක්ක දේවල් හොඳටම ඇති උත්තර දෙන්න. මම ජනතාවට දැනෙන්න රටට වැඩ කරලා තියෙනවා. මිනිස්සු බණිනවා නම් එයාලට බණින්න ඉඩ දෙන්න . රටේ සංවර්ධනය ගැන මම දන්න දෙයින් උත්තර දෙනවා “ ජනාධිපතිතුමා මාධ්‍යවේදීන්ට පැහැදිලි කළේය.ජනපති ජනහමුව වැඩ සටහන නරඹන ලෙස සියලුම මැති ඇමැතිවරුන්ට සහ අමාත්‍යාංශ ලේකම්වරුන්ට ජනාධිපතිතුමා දැනුම් දී තිබිණි. ඒ ජනතාවගෙන් ඉදිරිපත් වන ගැටලුවලට එවෙලේම විසඳුම් ලබා දිය යුතු නිසාය. ජනපති ජනහමුව වැඩසටහන අතරතුර ජනතාවගෙන් ඉදිරිපත් වූ ගැටලුවලට විසඳුම් ලබා දීමද සිදු විය. ඩලස් අලහප්පෙරුම , නිමල් සිරිපාල ද සිල්වා, ටී.බී. ඒකනායක , තිස්ස කරලියද්ද ඇතුළු මැති ඇමැතිවරු මෙන්ම අමාත්‍යාංශ ලේකම්වරුද ජනතාවගේ ගැටලුවලට ක්ෂණික විසඳුම් ලබා දුන්හ.ජනාධිපතිතුමාගේ් උපදෙස් පරිදි ශ‍්‍රී ලංකා රූපවාහිනී අභ්‍යාස විද්‍යාලයේ විශේෂ මාධ්‍ය පුහුණුවක් ලබමින් සිටින රත්නපුර/රඹුක මහා විද්‍යාලයේ මාධ්‍ය හා තොරතුරු අංශයේ සිසුන් පිරිසක් පසුගිය සිකුරාදා අරලියගහ මන්දිරයේ දී ජනාධිපතිතුමා හමු වූහ.මෙම විද්‍යාලයේ 8 වසරේ ඉගෙනුම ලබන කාවින්දි මධුෂිකා සිසුවිය විසින් තම පාසලේ මාධ්‍ය ඒකකයේ සිසු සිසුවියන් හට මාධ්‍ය ක්ෂේත‍්‍රය පිළිබඳ පුහුණුවක් ලබාගැනීමේ අරමුණින් පසුගිය අපෙ‍්‍ර්ල් මස මුල් සතියේ දී ජනාධිපතිතුමා වෙත ලිපියක් යොමු කරනු ලැබීය. ඒ අනුව දින තුනක් ඇතුළත එම පාසල් සිසුන් ශ‍්‍රීී ලංකා රූපවාහිනී අභ්‍යාස ආයතනයේ පුහුණුවකට යොමුකිරීමට ජනාධිපතිතුමා විසින් උපදෙස් ලබා දෙන ලදී.රූපවාහිනී අභ්‍යාස ආයතනය ලබාදුන් මෙම පුහුණු වැඩමුළුවට කැමරාකරණය, සංස්කරණය, නිවේදන කලාව, ප‍්‍රවෘත්ති සැකසීම පිළිබඳ මූලික න්‍යායික හා ප‍්‍රායෝගික පුහුණුවක් ඇතුළත්ය. මෙම නේවාසික පුහුණු කාල සීමාවේදී මාධ්‍ය ක්ෂේත‍්‍රයේ ප‍්‍රවීණයන් කිහිප දෙනෙකුගේ දේශනවලට සවන්දීමේ අවස්ථාව ද සිසුන්ට හිමි විය.කලවාන වැනි දුෂ්කර ප‍්‍රදේශයක පිහිටි තම පාසලට මෙවැනි අවස්ථාවක් ලබාදීම පිළිබඳවත් තමන් යොමු කළ ලිපියට දින තුනක් වැනි කෙටි කාලයකදී ප‍්‍රතිචාර දැක්වීම පිළිබඳවත් මෙහිදී පාසල් දරුවන් ජනාධිපතිතුමා වෙත සිය සතුට හා ස්තුතිය පළ කළ අතර ජනාධිපතිතුමා මැදිහත්වීමෙන් තමන් වෙත ලබාදුන් මෙම වටිනා පුහුණුව උපයෝගී කර ගනිමින් අනාගතයේ ක්ෂේත‍්‍රයේ වගකීමකින් කටයුතුª කිරීමටත්, විශිෂ්ට දක්ෂතා දැක්වීමටත් කැපවී කටයුතු කරන බව මෙහිදී සිසුහු ප‍්‍රකාශ කළහ.පාසල විසින් ඉදිරියේ දී කි‍්‍රයාත්මක කරනු ලැබීමට නියමිත ඊ-සමාජ ගම්මානය පිළිබඳ ව්‍යාපෘති වාර්තාව ද මෙහිදී ජනාධිපතිතුමා වෙත භාර දුන්නේ ය. අරලියගහ මන්දිර පරිශ‍්‍රය නැරඹීමට ද මෙහිදී සිසුන්ට අවස්ථාව උදා වූ අතර සිසුන් සමඟ සුහද කතා බහක නිරත වෙමින් ජනාධිපතිතුමා ඔවුන් සමඟ දිවා භෝජන සංග‍්‍රහයකට ද සහභාගී විය.රන්ජන්ට බොරුවක්වත් හරියට කරගන්න බැහැගිය සතිය එ.ජා.ප. නායක රනිල් වික‍්‍රමසිංහට කාර්ය බහුල සතියක් විය . ඒ පළාත් සභා මැතිවරණ දෙකෙහි ප‍්‍රචාරක කටයුතු අවසන් කිරීමට තිබූ නිසාය. ගිය සෙනසුරාදා එ.ජා.ප. නායකයා කොළඹ සිට රත්නපුරය බලා පිටත් වීය. ඒ රත්නපුර ජන රැලියට සහභාගි වීමටය. මේ රැලිය සංවිධානය කළේ නන්ද මුත්තෙට්ටුව සහ හසිත මුහන්දිරම් යන එ.ජා.ප. කි‍්‍රයාකාරිකයන් දෙදෙනාය.මේ ජන රැළියට ජෝන් අමරතුංග , එස්.බී. දිසානායක , තලතා අතුකෝරාළ , දුනේෂ් ගන්කන්ද සහ රන්ජන් රාමනායක සහභාගි වූහ. එදින රත්නපුර දිස්ති‍්‍රක්කයේ නිවිතිගල පැල්මඩුල්ල බඹරකොටුව සහ බලංගොඩ යන ප‍්‍රදේශවල එ.ජා.ප. ජනහමු කීපයක්ම සංවිධානය කැර තිබිණි. මේ ජනහමුවලදී එ.ජා.ප. නායකයාට කැවුම්, කොකිස්, කිරිබත් ආදියෙන් සංග‍්‍රහ කිරීමටද ජනතාව අමතක නොකළහ.ගිය සෙනසුරාදා රාති‍්‍රයේ රත්නපුර ජිලානි හෝටලයේදී රත්නපුර එ.ජා.ප. පළාත්සභා අපේක්ෂකයන්ගේ හදිසි රැස්වීමක් කැදවා තිබිණි.ගිය ඉරිදා එ.ජා.ප. නායක රනිල් වික‍්‍රමසිංහ සිටියේ් කෑගල්ල දිස්ති‍්‍රක්කයේ ජනහමු කීපයකට එක් වෙමිනි. ගිය සතියේදී එ.ජා.ප. නායකයා දළදා මාලිගාවට ගොස් වැද පුදා ගැනීමටද අමතක නොකළේය. මහනුවරට පැමිණි එ.ජා.ප. නායකයා නවාතැන් ගත්තේ එ.ජා.ප. හිටපු සභාපති මලික් සමරවික‍්‍රමගේ මහනුවර වටපුළුවේ පිහිටි නිවෙසේය.එ.ජා.ප. ය පළාත් සභා මැතිවරණය වෙනුවෙන් සංවිධානය කළ අවසන් ජන රැළිය පැවතියේ අනුරාධපුර කඩ 50 හන්දියේය. මේ රැස්වීමේ එ.ජා.ප. නායකයා කථා කැරෙමින් සිටියදී එක්වරම ගිලන් රථ පෙළක් නලා ශබ්ද කරමින් ආවේය . “ ඔය අපේ හමුදා සෙබළු තුවාල වෙලා ගේනවා වෙන්ඩ ඇති කරුණාකරලා පාරේ ඉඩ දෙන්න “ නායක රනිල් කීවේය.මේ සටහන ලියන මොහොත වන විට රටේ මැතිවරණ උණුසුම වැඩිවෙමින් තිබිණි. මෙවර උතුරුමැද සහ සබරගමුව පළාත් මැතිවරණ දෙක කෙසේ හෝ ජය ගැනීමට එ.ජා.ප. ය සැරසෙන බව දේශපාලන ආරංචි මාර්ග පවසයි. කෙසේ වෙතත් එය හීනයකින්ම පමණක් බව දන්නා එ.ජා.ප. නායකයා ගේ අලුත්ම උප්පරවැට්ටියක් ගැන එ.ජා.ප. මන්තී‍්‍රවරයෙක් මේ තිරයට හෙළි කළේය. “ පළාත් මැතිවරණ දෙක පරදින බව දැනගෙන නායකතුමා අපි රවට්ටන්න දැන් සල්ලි බෙදනවා. ආසන සංවිධායකයන්ට සහ මන්තී‍්‍රතුමන්ලාට රුපියල් ලක්ෂ 5 සහ ලක්ෂ 10 බැගින් දෙනවා. නැඟෙනහිර ඡන්දය කරන්න එක රුපියලක් අපිට දුන්නේ නෑ. එ.ජා.ප මන්තී‍්‍රවරයා කීවේය.මේ අතරතුර ගිය සතියේ බ‍්‍රහස්පතින්දා සහ සිකුරාදා එනම් මැතිවරණයට පැය 48 ක් සහ පැය 24 ක් තිබියදී එ.ජා.ප. මහලේකම් තිස්ස අත්තනායක රත්නපුර, කෑගල්ල අනුරාධපුර සහ පොලොන්නරුව එ.ජා.ප. අපේක්ෂකයින් කැඳවා තිබිණි. මෙහි අරමුණ වුයේ අවසන් මැතිවරණ මෙහෙයුම ගැන උපදෙස් දීමය. හැම ඡන්දපොළක් ළඟම කුමන හෝ ආකාරයක ප‍්‍රචණ්ඩ කි‍්‍රයාවක් කරන්න. එතකොට අපි මේ මැතිවරණය පරාජයට පත් වුණත් කමක් නෑ. හැබැයි එහෙම වෙන්න බෑ. අපි මේක දිනාගන්න ඕන. “එ.ජා.ප. ප‍්‍රබලයකු අපේක්ෂකයින්ට උපදෙස් දී තිබේ. “ හැකිනම් ශී‍්‍ර.ල.නි.පෙ. ප‍්‍රබලයන්ගේ නිවෙස්වලට ප‍්‍රහාර එල්ල කැර හෝ ඔවුන් ඡන්ද පොළට නොයන තැනට කටයුතු කරවන ලෙස මේ එ.ජා.ප. ප‍්‍රබලයා උපදෙස් දී තිබේ.රනිල් ගේ කොන්ත‍්‍රාතුවක්එ.ජා.ප. නායකයා සබරගමුව සහ උතුරුමැද ආසන සංවිධායකයන් සහ මන්තී‍්‍රවරුන් ට මුදල් ලබාදීම සම්බන්ධිකරණයට පුද්ගලයන් කීප දෙනකුම නම් කැර තිබේ. එ.ජා.ප. නායකයාගේ පෞද්ගලික ලේකම් සුදත් චන්ද්‍රසේකර සමන් අතාවුදහෙට්ටි සහ රඛිත ජයවර්ධනට එම කොන්ත‍්‍රාත්තුව බාර දී තිබේ. මේ මැතිවරණයේදී සන්ධානේ ආධාරකරුවන්ට ගහන්න ගිහිං අපේ පාක්ෂිකයන්ට වෙන අලාභය අපි ලබා දෙනවා. එ.ජා.ප. නායකයා එ.ජා.ප අපේක්ෂකයන්ට පොරොන්දුවක්ද දී තිබෙන බව එ.ජා.ප. අභ්‍යන්තර ආරංචි මාර්ගයක් හෙළි කළේය.මේ අතරතුර එ.ජා.ප. සබරගමුව මහ ඇමැති අපේක්ෂක රන්ජන් රාමනායක ජනතාව හමුවේ තම සුපුරුදු රංගනයක් ගිය සතියේ ඉදිරිපත් කළේය. රන්ජන් රත්නපුර ප‍්‍රදේශයේ මැතිවරණ ප‍්‍රචාරක කටයුතු කැර එමින් සිටියදී ඔහුට මැර ප‍්‍රහාරයක් එල්ල විය. කෙසේ වෙතත් එම ප‍්‍රහාරය එතරම් ප‍්‍රබල ප‍්‍රහාරයක් නොවන බව අදාළ ප‍්‍රදේශයේ පොලිසිය මේ තීරයට තහවුරු කළේය. එහෙත් එ.ජා.ප. යට හිතවත් දෙමළ ජාතිකයකුට අයත් මාධ්‍ය ජාලයන් මේ සුළු ප‍්‍රහාරය විසල් ප‍්‍රහාරයක් ලෙස හුවාදැක්වීය. රන්ජන් රාමනායකගේ අතේ සිරීම් කීපයක් ඇති විය. එහෙත් එ.ජා.ප. නායකයා උපදෙස් දුන්නේ අත හොදට බැන්ඩේජ් කරන ලෙසය. පසුව රත්නපුර තවත් ජනරැලියකට ගිය රන්ජන් තමන්ගේ තුවාල වූ අත අනෙක් අතින් අල්ලගෙන වේදනාවෙන් මෙන් සිටියේය. ඉන් පසුව රන්ජන් සභාව ඇමතුවේය. බොහොම වේදනාවෙන් සිටි රන්ජන්ගේ අත මිට මොළවමින් ඔහු හයියෙන් කථා කරන්නට පටන් ගත්තේය. බරපතල තුවාලයක් ඇති අතක් මිට මොලවා ගන්නට නොහැකි බව රන්ජන්ට අමතකවිය. මේ සභාවේ සිටි එ.ජා.ප. අපේක්ෂකයකු එ.ජා.ප. මන්තී‍්‍රතුමියකට කියා තිබුණේ “මේ යකාට බොරුවක්වත් හරියට කරගන්න බෑ “ කියාය.මේ අතරතුර එ.ජා.ප. නායකයා එ.ජා.ප. මන්තී‍්‍රවරුන්ට ඡන්ද කිරීමට යැයි කියමින් ලබාදෙන මුදල් ව්‍යාපෘතියට ආයෝජනය කරන්නේ එ.ජා.ප. හිටපු සභාපතිවරයකු බව වාර්තා වෙයි.පැවැති එ.ජා.ප. රජය සමයේ ශී‍්‍ර ලංකා ගුවන්සේවයේ පාලනය එමිරේට්ස් සමාගමේ පාලනයෙන් ඉවත්වීම වළක්වා කාලය දික්කැර දීමේ කොන්ත‍්‍රාත්තුව බාරගෙන ඒ සඳහා ඩොලර් මිලියන 20 ක් අදාළ එ.ජා.ප. හිටපු සභාපතිවරයා ලබාගත් බවද මේ තීරයට එ.ජා.ප. මන්තී‍්‍රවරයෙක් කළේය.ජ.වි.පෙ. තවත් ගැටුමක්පළාත් සභා මැතිවරණය කට උඩටම එද්දී නැවැතවරක් ජ.වි.පෙ. අභ්‍යන්තර අර්බුදයක් ගැන වාර්තා වෙයි. පළාත් සභා මැතිවරණයෙන් ජ.වි.පෙ. ලබන අන්ත පරාජය සමඟම ජ.වි.පෙ. යළිත් ගැටුමක් හට ගන්නා ලකුණු පහළ වී තිබේ. ජ.වි.පෙ. ප‍්‍රචාරක ලේකම් විජිත හේරත්ගේ සහ ජ.වි.පෙ. පාර්ලිමේන්තු කණ්ඩායම් නායක අනුර දිසානායක අතර මේ ගැටුම ඇති වී තිබෙන බව වාර්තා වෙයි. මෙහි උච්චතම අවස්ථාව වන්නේ මේ මන්තී‍්‍ර දෙපලටම තවත් පාර්ලිමේන්තු මන්තී‍්‍රවරුන් සහාය පළ කිරීම නිසා විජිත හේරත් සහ අනුර පාර්ශ්වයට මන්තී‍්‍රවරුන් බෙදෙමින් සිටින බව ජ.වි.පෙ. මධ්‍යස්ථ මතධාරී මන්තී‍්‍රවරයෙක් මේ තීරයට හෙළි කළේය. මේ ගැටුමට හේතු වී ඇත්තේ විජිත හේරත් මන්තී‍්‍රවරයා ජ.වි.පෙ ප‍්‍රචාරක ව්‍යාපෘති නිසි පරිදි සිදු නොකරන බවට සහ විජිත හේරත් මන්තී‍්‍රවරයාගේ පෞද්ගලික කාරණා කීපයක් අනුර දිසානායක මන්තී‍්‍රවරයා විවේචනය කිරීම බවද වාර්තා වෙයි. මේ පිළිබ¼ඳ ලැබෙන අලුත්ම තොරතුරු ඉදිරියේදී මේ තීරයෙන් හෙළි කිරීමටද අපි සූදානමින් සිටිමු.මේ අතරතුර ගිය සතියේ ජ.වි.පෙ. මන්තී‍්‍ර කේ.ඩී. ලාල්කාන්ත තඹුත්තේගම ජන රැළියකදී තම පක්ෂයේ ලජ්ජානැතිකම රටට ඔප්පු කළේය. “ බර්ටිලාගේ කාර්යාල මුළුමනිනම සුද්ද කරන්න අපේ සහෝදරවරු හතර පස් දෙනෙකුට පුළුවන්. මැර බලයෙන් ඡන්ද කරන බර්ටිලාට පාඩම් උගන්වන්න ජ.වි.පෙ. ට පුළුවන් . හැබැයි ඒකට අපේ දේශපාලන මණ්ඩලයේ අනුමැතිය ලැබෙන්න ඕන” කේ.ඩී. ලාල්කාන්ත මන්තී‍්‍රවරයා කීය. මේ ගැන ජාතික නිදහස් පෙරමුණේ මන්තී‍්‍රවරයකු රජයේ ඇමැතිවරයකුට කියා තිබුණේ “ මහනුවර පශු වෛද්‍යවරයාට ජ.වි.පෙ. සාමාජිකයන් යකඩ ඇණ ගැසු පොලුවලින් පහර දුන්නේ ජ.වි.පෙ. දේශපාලන මණ්ඩලයේ අනුමැතියෙන් වෙන්ඩ ඇති කියාය.ලාල්කාන්ත මන්තී‍්‍රවරයාගේ ප‍්‍රකාශය ගැන සබරගමුව පළාත් සභා එ.ජ.නි. ස. අපේක්ෂක හර්ෂ සියඹලාපිටිය අපූරු කථාවක් ගිය සතියේ කීවේය. “ ජ.වි.පෙ මේ රටේ භීෂණයක් යළිත් ඇති කරන්න සමහරවිට ඉඩ තියෙනවා. මොකද එයාලාගේ දේශපාලන මණ්ඩලය එහෙම දෙයක් තීරණය කළොත් ජ.වි.පෙ. මන්තී‍්‍රවරුත් කඩු පොලු බෝම්බ අතට ගනීවි. මොකද ජ.වි.පෙ. දේශපාලන මණ්ඩලය ගන්න ඕනම තීරණයක් කි‍්‍රයාත්මක කරන්න ජ.වි.පෙ. මන්තී‍්‍රවරු බැදී ඉන්න නිසා” එ.ජා.නි.ස. සබරගමුව අපේක්ෂක හර්ෂ සියඹලාපිටිය එසේ කියමින් ජ.වි.පෙ. ට හොඳ හැටි දෙහි කැපුවේය.මේ අතරතුර සබරගමුවෙන් සහ උතුරුමැද පළාතේ දේශපාලන ආරංචි මාර්ග අනුව මෙවර ජ.වි.පෙ. ඡන්ද පදනම ඉතාම පහළ මට්ටමකට වැටී තිබේ. සබරගමුව පළාතෙන් අවම වශයෙන් ජ.වි.පෙ. එක් මන්තී‍්‍රවරයකු සහ උතුරුමැද පළාතෙන් ජ.වි.පෙ. මන්තී‍්‍රවරයකු හෝ උපරිම වශයෙන් මන්තී‍්‍ර ආසන දෙකක් පමණක් දිනා ගැනීමට හැකි වෙතැයි එම දේශපාලන ආරංචි මාර්ග හෙළි කරයි. විමල් වීරවංශ නෙරපා දැමීම , කොටි සංවිධානයට හිතැති පිළිවෙතකට ජ.වි.පෙ නැඹුරුවීම නිසා ජ.වි.පෙ. ඡන්ද පදනම ඉතාම ශීඝ‍්‍ර ලෙස පහත වැටීම ඊට හේතු වී ඇතැයි වාර්තා වෙයි.දෙරට ගැටුණොත් වාසිය කොටින්ටජා.නි.පෙ. දේශපාලන මණ්ඩලය ගිය සතියේ දී ද රැස්විය. ඒ ජා.නි.ස. මහලේකම් නන්දන ගුණතිලක සහ සභාපති විමල් වීරවංශ ගේ් ප‍්‍රධානත්වයෙනි.”කච්චතිව් දූපත ඉදිරියට දාගෙන ලංකාව සහ ඉන්දියාව අතර ආරවුලක් ඇති කරන්න දකුණු ඉන්දීය දේශපාලනඥයෝ උත්සාහ කරනවා. පසුගිය දවසක දකුණු ඉන්දියානු මාධ්‍යවේදියකුත් කච්චතිව් දූපතට ගියා. ලංකාව සහ ඉන්දියාව අතර ගැටුමක් ඇති වුණොත් ඒකෙන් ප‍්‍රයෝජන ගන්නේ කොටි ත‍්‍රස්තවාදීන්” ජා.නි.පෙ. සභාපති විමල් වීරවංශ දේශපාලන මණ්ඩලයේ දී කීය.ගිය සතියේ දී ඇමැති පාඨලී චම්පික හමුවීමට ලංකාවේ නව බි‍්‍රතාන්‍ය මහකොමසාරිස් ආචාර්ය පීටර් හේස් ආවේය. මේ අවස්ථාවට පාර්ලිමේන්තු මන්තී‍්‍ර පූජ්‍ය අතුරලියේ රතන හිමි, උදය ගම්මන්පිල සහ නිශාන්ත වර්ණසිංහ එක්වූහ. “ලංකා ආණ්ඩුව බොහොම වේගයෙන් චීනය සහ ඉරානය දෙසට යනවා. ඒ නිසා බටහිර රටවල් ලංකාව ගැන සැකයෙන් බලන්න පටන් අරගෙන. චීනයට සහ ඉරානයට එරෙහිව මානව හිමිකම් චෝදනා තිබෙනවා” ලංකාවේ බි‍්‍රතාන්‍ය මහ කොමසාරිස් සාකච්ඡාව ආරම්භයේ දී ම කීය.”බටහිර රටවල මානව හිමිකම් දර්ශක පිළිගන්න අපි සූදානම් නෑ. බෞද්ධයෝ විදියට අපට පුළුල් අදහසක් සහ ඇගැයීම් පද්ධතියක් තිබෙනවා. අපි ඒ අනුවයි කටයුතු කරන්නේ” ඇමැති චම්පික රණවක මහකොමසාරිස්වරයාට පිළිතුරු දුන්නේය.මන්නාරම දිස්ති‍්‍රක්කය ත‍්‍රස්තවාදයෙන් මුදවා ගත් පසු එම ප‍්‍රදේශයේ සිවිල් පරිපාලන කටයුතු යථා තත්ත්වයට පත් කිරීමේ කාර්ය සම්බන්ධීකරණය කරන ලෙස ස්වදේශ කටයුතු අමාත්‍යංශයට ගිය සතියේ ජනාධිපතිතුමා දැනුම් දුන්නේය.නිදහසින් පසු බිහි වූ හොඳම නායකයා ජනපතිතුමයිපසුගිය දිනෙක එක්සත් ජනතා නිදහස් සන්ධානයේ ජය තහවුරු කිරීමේ රැළියක් කැකිරාව නගරයේදී පැවැත්විණි. මේ රැළියට නැඟෙනහිර මහ ඇමැති ශිවනේශතුරෙහි චන්ද්‍රකාන්ත්ද පැමිණියේය. නැඟෙනහිර මහ ඇමැතිවරයා මේ රැළියේදී අපූරු කථාවක් කළේය. මහ ඇමැතිවරයාගේ කථාව සිංහලට පරිවර්තනය කළේ අගමැතිතුමාගේ මාධ්‍ය ලේකම් ප‍්‍රවීණ නිවේදක සීලරත්න සෙනරත්ය.”කැලේ හිටපු අපට සමාජය කියන්නේ මොකද්ද කියලා දැන් තේරෙනවා. අපිට ප‍්‍රජාතන්ත‍්‍රවාදයේ පාර පෙන්වූයේ ජනාධිපති මහින්ද රාජපක්ෂ මැතිතුමා. නැඟෙනහිර පළාත් සභාව රජයට හිතවත් පාර්ශ්ව පරාජය කරන්න රාජ්‍ය නොවන සංවිධාන කෝටි ගණන් මුදල් විසි කළා. එයාලාට ඕන වුනේ එක්සත් ජාතික පක්ෂය ජයග‍්‍රහණය කරවන්න. හැබැයි අපිට මුදල් තිබේබේ නෑ. අපිට සිටියේ ජනාධිපතිතුමා විතරයි. අපිට තිබුණේ ජනාධිපතිතුමාගේ ශක්තිය විතරයි. “ නැෙඟනහිර මහ ඇමැතිවරයා ජනතාවගේ අත්පොළසන් හඬ මධ්‍යයේ කීවේය.” මම කනගාටුවෙනවා මට සිංහල කථා කරන්න නොහැකිවීම ගැන. ඒත් මම දැන් සිංහල ඉගෙන ගන්නවා. අපේ ජනාධිපතිතුමා ළඟ මනුස්සකම තියෙනවා. ලංකාව නිදහස ලබා ගත්තට පස්සේ බිහි වුණ හො¼ඳම නායකයා රාජපක්ෂ ජනාධිපතිතුමා , දැන් නැගෙනහිර, දකුණේ ඇතැම් පළාත්වලට වැඩිය දියුණුයි. උතුරේ සිටින අපේ සහෝදර දෙමළ ජනතාවටත් මේ වරප‍්‍රසාද ලබා දෙන්න ජනාධිපතිතුමාට පුළුවන් බව අපිට විශ්වාසයි. අප හැමෝම ඒ දිනය ඉක්මනින්ම උදා වේවායි ප‍්‍රාර්ථනය කරමු. නැඟෙනහිර මහ ඇමැති ශිවනේශතුරෙයි චන්ද්‍රකාන්තන් ඉතාම හැඟුම් බරව කීවේය.නැඟෙනහිර මහ ඇමැතිතුමා ගේ කථාව නියම අර්ථයම ගෙන දෙන පරිදි සීලරත්න සෙනරත් සිංහලයට පරිවර්තනය කළ බව එතැන සිටි මුස්ලිම් මන්තී‍්‍රවරයකු කියා තිබිණි. ගිය සතියේ මාවනැල්ල නගරයේදීද එක්සත් ජනතා නිදහස් සන්ධානයේ ජය තහවුරු කරන තවත් ජන රැළියක් පැවැත්විණි. මේ රැස්වීමේදී එ.ජා.ප. ප‍්‍රජාතන්ත‍්‍රවාදී පිලේ ප‍්‍රබල ඇමැති වරයකු වන එම්. එච්. මොහොමඩ් රටට අපූරු පණිවුඩයක් දුන්නේය.” අද ලංකාවේ තියෙන්නේ එකම පක්ෂයයි. ඒ එක්සත් ජනතා නිදහස් සන්ධානය විතරයි. එක්සත් ජාතික පක්ෂයෙන් සහ ජනතා විමුක්ති පෙරමුණෙන් බුරුතු පිටින් සාමාජික සාමාජිකාවෝ රජය සමඟ එකතුවෙනවා.අද අපේ රටේ ඉන්නෙත් එකම නායකයායි. ඒ ජනාධිපතිතුමා විතරයි. ඒ නිසා මේ පළාත් සභා දෙක රජය වාර්තා ගත විශිෂ්ට ජයග‍්‍රහණයක් ලබන බව විශ්වාසයි. “ එම්. එච්. මොහොමඩ් ඇමැතිවරයා කීවේය.- චන්දන බණ්ඩාර</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=ab0808243</link>
    <topic>පළාත් සභා සුදු අලියකු නොවීමට නම්..!</topic>
    <author>- ඩබ්ලිව්. කේ. ප‍්‍රසාද් මංජු</author>
    <content>පරාජයේ අඳුරු සෙවණැලි මැද රනිල් පූචානම් දොඩනවාජවිපෙ මන්තී‍්‍ර පෙ‍්‍ර්මසිරි මානගේ අත් අඩංගුවේයළි භීෂණය ඇති කිරීමට ජ.වි.පෙ. උත්සාහ කරනවා70% ක් ඡන්දය භාවිතා කරයිබෝම්බ, ආයුධ සමඟ එජාප කි‍්‍රයාකාරීන් රැසක් අත්අඩංගුවේමේ රට ගොඩගන්න පුළුවන් ඔබතුමාටයිපළාත් සභා සුදු අලියකු නොවීමට නම්..!පසුගිය පළාත් සභා මැතිවරණයේදී සන්ධානය උතුරු මැද හා සබරගමුව ජයගත්තේ මෙහෙමයිඉන්දීය විරෝධය විලාසිතාවක් පමණයිඡන්ද පොළ අසල බොරු කලබල ඇති කරන වෑයම වරදී“පලා බබා අපට එපා. පලා බබා අපට එපා.” යනුවෙන් 80 දශකයේ අගභාගයේ දී පාසල් ළමයින් පෙළපාලි ගිය හැටි තවමත් මතකය. කිසිදු හසරක් නොදන්නා මේ ළමයින් පෙළපාලියාමට හේතුව ඔවුන් වැඩිහිටියන් වූ පසුවත් නොදන්නවා ඇති.ඒ අවස්ථාවේදී ඉන්දියාවට එරෙහිව ජනතා විමුක්ති පෙරමුණ ප‍්‍රමුඛ දේශපෙ‍්‍ර්මී ජනතා ව්‍යාපාරය දැඩි විරෝධයක් ගෙන ගිය අතර විශ්වවිද්‍යාලවල හා පාසල්වල උද්ඝෝෂණ පැවැත්වුණේද ඔවුන්ගේ බලකිරීම මතය.විශ්වවිද්‍යාලවල හා පාසල්වල දින ගණනාවක්ම උද්ඝෝෂණ පැවැත්වීම නිසා අවසානයේ දී විශ්වවිද්‍යාල හා පාසල් මාස ගණනක් වසා දැමීමට එවකට පැවැති එක්සත් ජාතික පක්ෂ රජය තීරණය කෙළේය.යම් යම් බලකිරීම් මත එම උද්ඝෝෂණවලට සම්බන්ධ වූ සරසවි සිසුන් ගේ පාසල් සිසුන්ගේ නිවාසවලට රාතී‍්‍ර කාලයේ පැමිණි අංක තහඩු නොමැති වාහනවලින් බලහත්කාරයෙන් පැහැරගෙන ගිය බව නොරහසකි.ඔවුන්ගේ මවුපියනට සදහටම කඳුළු පමණක් ඉතිරි කරමින් එම සිසුන්ගේ ඉරණම බොහෝවිට විසඳුවේ මහමඟ ගොඩගසන ලද ටයර් සෑයවල් මතය. බබෙක් වුණාට පළාත් සභා කරපු හරිය මදිද? කියන තර්කයක් මෙතැනදි මතුවීම නොවැළැක්විය හැකිය.පළාත් සභා ක‍්‍රමය සම්බන්ධයෙන් ජනතාවගේ ඇත්තේ එතරම් පැහැදිලි චිත‍්‍රයක් නොවේ. ජනතාවගේ සිත්වල එවැනි චිත‍්‍රයක් ඇතිවීමට සියලු දේශපාලන පක්ෂ අඩුවෙන් හා වැඩියෙන් වගකිව යුතුයි.පළාත් සභා මෙරට ස්ථාපනය කිරීමට හේතුවූ කරුණු ගැන අවධානය යොමු කිරීමට පෙර පළාත් සභා මෙරටට අලුත් දෙයක් නොවන බව කෙරෙහි අවධානය යොමුකිරීම වැදගත්වේ.මේ දිනවල පළාත් සභා මැතිවරණය ගැන කතා කෙරුණද පළාත් සභා ක‍්‍රමය මෙරටට අලුත් දෙයක් නොවන බවට සාධක ඕනෑතරම් ඇත.රජ කාලයේදී ද මෙරට රුහුණු, මායා, පිහිටි වශයෙන් පාලනය කෙරුණු අතර එහිදී රට වෙන් කිරීමක් කිසිදු ආකාරයකින් සිදුනොවීය.මහාවංශය සඳහන් කරන අන්දමට විජය කුමරු සිය රාජ්‍ය පාලනයේ අවසාන කාලයේදී සිය බාල සොහොයුරාට ශ‍්‍රී ලංකාවට පැමිණ රාජ්‍ය පාලනය කරන ලෙසට ඉල්ලීමක් කර තිබේ. එහෙත් ඊට කැමැති නොවූ ඔහු සිය බාල පුත‍්‍රයා වූ පඬුවස් කුමරු ශ‍්‍රී ලංකාවට එවීය.අද ති‍්‍රකුණාමලය නමින් ඛ්ැඳින්වෙන එදා ගෝකන්න නමින් හැඳින්වූ ප‍්‍රදේශයට ඔහු ගොඩ බැස ඇත. පඬුවස් දෙව් කුමරු සමඟ තවත් තිස් දෙදෙනෙක් පැමිණ ඇති අතර පඬුවස් දෙව් කුමරු අභිෂේක ලැබුවේ උපතිස්ස ගමේදීය.මෙසේ ඉන්දු ආර්ය ජනපද රටේ ප‍්‍රදේශ ගණනාවකම ව්‍යාප්ත විය. කි‍්‍ර.පූ.5වන සියවසේ දී මෙය ආරම්භ කෙරුණු අතර ප‍්‍රථමයෙන්ම බස්නාහිර මධ්‍යම වෙරළේ පදිංචි වූ පිරිස පසුව මල්වතුඔය ඉවුරේ පදිංචිවීමට පටන්ගත්හ.ඒ සමඟම ගංගා අසබඩ ජනපද බිහිවූ අකර විජය රජ පෙළපතේ මුල් රජවරුන් රාජ්‍ය පාලනය කෙළේ එතැන් සිටය. ශ‍්‍රී ලංකාවේ මුල්ම රාජධානිය ලෙස සැලකෙන්නේ උපතිස්ස ගමයි.රජ සමයේදී රාජ්‍ය අමාත්‍යවරුන් හා දිසා අමාත්‍යවරුන් පත්කළේ රට පාලනය කිරීමට අදාළ බලය විමධ්‍යගත කිරීමටය.මෑතක් වනතුරුම රාජ්‍ය අමාත්‍යවරුන් හා දිසා අමාත්‍යවරුන් මධ්‍යම ආණ්ඩුවෙන් පත්කර තිබුණේ එම ප‍්‍රදේශවල සංවර්ධන කටයුතු සෘජුව අධීක්ෂණය කොට රාජ්‍ය නායකයාට වාර්තා කිරීමටය.ජේ.ආර්.ජයවර්ධන ජනාධිපතිවරයාගේ කාලයේ දිසා අමාත්‍යවරුන් කිහිපදෙනෙක්ම පත්කර තිබුණි. එම නිසා රාජ්‍ය අමාත්‍ය දිසා අමාත්‍ය කියන නම් අපට නුහුරු නොවන සේ එසේ බලය විමධ්‍යගත කිරීම ද අපට නුහුරු නො වේ.එය ඉතිහාසයේ සිටම පැවත එන්නේ ජනතාවගේ අවශ්‍යතාවන් අනුව පැන නැඟුණු දෙයක් වන නිසාය.ගම් සභා ක‍්‍රමය ද ඉතිහාසයේ බලය විමධ්‍යගත කෙරුණු තවත් පාලන රටාවකි. ගම්සභාවකින් ගැමියන්ට සිදුවූ සේවාව මෙතෙකැයි අමතක කළ නොහැකියි.ගම්සභාව රැස්වී ගැමියන්ගේ ප‍්‍රශ්න නිරාකරණය කරගන්නා කාලයේදී ගැමියනට නගරයට පැමිණීමට කිසිදු හේතුවක් නොවීය.ගමේ කුඹුරක්, හේනක් කොටාගෙන ගමේ දොලෙන් නාගෙන, ගමේ කඩපිලට ගොස් අවශ්‍ය කළමනා රැගෙන ජීවත් වූ ගැමියාට නගරයට පැමිණීමට කිසිදු හේතුවක් නොමැත.ගමේ පන්සලට ගොස් ආගමික වතාවත්වල යෙදෙන ගැමියෝ හතර පෝයටම සිල් සමාදන් වීමට ද පුරුදුව සිටියහ.නඩුවක් පළහිලව්වක් වූ විට ගමේ ආරච්චිල මුණගැහෙන ගැමියන් ඔවුන්ගේ ගැටලු නිරාකරණය කරගන්නේ කිසිදු රස්තියාදුවක් හෝ කිසිදු මුදලක් ද ගෙවීමකින් තොරවයි.ගම්සභාව යම් යම් අවස්ථාවලදී උසාවියක ස්වරූපයක් ගන්නේ බරපතළ ගණයේ චෝදනාවක් එල්ල වූ විටය. නුගේගොඩට ආසන්නයේ ඇති ගම් සභා හන්දිය ඉතිහාසයේ ගම් සභාවක් රැස්වූ ස්ථානයක්ය.එය ගම්සභා උසාවිය පැවැත්වූ ස්ථානය වශයෙන් ද හැඳින්වේ. අදටත් එම ස්ථානයේ නඩු විභාග කරන අතර අද එය හඳුන්වනු ලබන්නේ ගංගොඩවිල මහේස්ත‍්‍රාත් අධිකරණය නමිනි.පෙරකාලයේ කඩපොළ හැඳින්වූයේ සතියේ දිනවල නම් වලිනි. සඳුදා පොළ, අඟහරුවාදා පොළ, සිකුරාදා පොළ වශයෙන් තවමත් ඇතැම් කඩ පොළ හැඳින්වේ.මෙම කරුණුවලින් අනාවරණය වන්නේ ගැමියන් තමන් ජීවත්වන ගම තුළින්ම තමන්ගේ අවශ්‍යතා සපුරාගැනීමට පුරුදුව සිටි බවයි. ගැමියන්ගේ අල්පේච්ඡ ඹ්ෂතයට ද ගම්සභා ක‍්‍රමය විශාල රුකුලක් විය.එදා ගැමියා ඉඳහිට නගරයට පැමිණියේ අත්‍යවශ්‍යයම කටයුත්තකට පමණි. එදා ගම්වල සුපර් මාකට්, ෆුඩ් සිටි, තිබුණේ නැත. ගමට පැමිණෙන තොරොංබොල් කාරයාගේ පෙට්ටියේ ගම්මුන්ට අවශ්‍ය හැම දෙයක්ම තිබුණි.හැම අංගයක්ම තියෙන දෙයකට අදටත් කියමනට කියන්නේ තොරාංබොල් කාරයාගේ පෙට්ටිය කියාය.ගමට බලය ලැබෙනවාට ගම්මුන් කැමැතිය. ඔවුන් තමාගේ ගම්සභා නියෝජිතයා තෝරා පත්කර ගැනීමට දක්වන්නේ මහත් උනන්දුවකි. වෙඩිතබා ගැනීමට, කපාකොටා ගැනීමට, මරා ගැනීමට ඔවුන්ට අවශ්‍ය නැත.ඒ නිසා තමාගේ අඩුපාඩු ගැන ඉතා හොඳින් සොයා බලන ගම්සභා නියෝජිතයා ඔවුන් තෝරාගනු ලබන්නේ ඉතාම සාමකාමී ආකාරයටයි.එදා සිටම ඔවුන්ගේ ගමේ කෙනකු ගම්සභාවට තෝරා පත්කර ගැනීමට දක්වන උනන්දුව වාගේම වර්තමානයේදී ඡන්ද දායකයින්ට අවශ්‍ය වී ඇත්තේ තමාගේ ගමේ රටේ ප‍්‍රශ්න හොඳට හඳුනන ජනතා නියෝජිතයකු නගර සභාවට, පළාත් සභාවට හෝ පාර්ලිමේන්තුවට පත්කර ගැනීමටය.සාමකාමීව ඡන්දදායකයින් සිදුකළ මෙම කාර්යය කණපිට පෙරළීමට ගත්තේ මනාප ඡන්ද ක‍්‍රමය හඳුන්වාදීමත් සමඟය. එමනිසා ඡන්දය යුද්ධයක් බවට පත්ව ඇත.එකම පක්ෂයේ අපේක්ෂකයින් අද ගහ මරා ගන්නා තත්ත්වයට පත්ව ඇත්තේද මෙම මනාප ක‍්‍රමය නිසාය. එමනිසා මනාප ක‍්‍රමයට විකල්පයක් සොයා මැතිවරණ ක‍්‍රමය වෙනස් නොකළොත් ඉදිරියේදී මේ රටේ මැතිවරණ කිරීමට සිදුවන්නේ මැතිවරණ කාර්යාල හදාගෙන නොව බංකර් හදාගෙනය.ඒ තරමටම මනාප ක‍්‍රමය නිසා බොහෝ දේශපාලන පක්ෂ ප‍්‍රචණ්ඩත්වයකට නැඹුරු වී ඇත්තේ අපේක්ෂකයින්ගේ දැඩි තරගකාරිත්වය නිසාය.13 වෙනි ව්‍යවස්ථා සංශෝධනය යටතේ පළාත් සභා ක‍්‍රමය 1987 දී ඇති කරනු ලැබුවේ උතුරු නැඟෙනහිර අර්බුදයට පිළියමක් වශයෙනි.ගම් සභා, ප‍්‍රාදේශීය සභා, නගර සභාවලට හුරුවී ඒ ආයතන හරහා තම අඩුපාඩු සපුරාගත් ජනතාවට පළාත් සභා අලුත් ආයතනයක් නොවී ය.උතුරු නැෙඟනහිර අර්බුදයට දේශපාලන විසඳුමක් වශයෙන් පළාත් සභා ක‍්‍රමය හඳුන්වා දුන්න ද වසර 20 කට ආසන්න කාලයක්ම පළාත් සභා කි‍්‍රයාත්මක නොවුණේ ඒ පළාත් දෙකේ පමණි.අනෙක් පළාත්වල පළාත් සභා කි‍්‍රයාත්මක වුව ද බොහෝ දෙනකු පළාත් සභා දෙස බැලුවේ මෙය උතුරු - නැඟෙනහිරට ලබාදුන් විසඳුමක් වශයෙන් පමණි.මෙමඟින් අනෙකුත් පළාත්වලට සිදුවිය හැකි සේවා හා ලබාගත යුතු සේවා ගැන කිසිවකුත් වැඩි අවධානයක් යොමු නොකිරීම කනගාටුවට කරුණකි. පළාත් සභා යම්තාක් ජනතාවගෙන් දුරස්ථවීමට ද හේතු වූයේ මේ කරුණයි.ඉන්දියාවේ අවශ්‍යතාවකට පළාත් සභා ක‍්‍රමය ශ‍්‍රී ලංකාව මත බලහත්කාරයෙන් පැටවූ බව චෝදනා එල්ල කරන පාර්ශ්ව පළාත් සභා ක‍්‍රමයේ යහපත් ලක්ෂණ කිසිවක් නොදකී.රටේ පවතින ජාතික අර්බුදයට ලබාදිය හැකි හොඳම දේශපාලන විසඳුම පළාත් සභාවට ඉන්දියාව පිළිගෙන ඇති අතර ශ‍්‍රී ලංකාවේ බහුතරයක් දේශපාලන පක්ෂ ද ඒ මතය පිළිගෙන තිබේ.කිසිදු ආකාරයකින් රට බෙදන්නේ නොමැතිව පළාත් සභා ක‍්‍රමය තුළින් මෙම ගැටළුව විසඳිය හැකි නම් එයට කිසිවකුත් බිය විය යුතු නැත.කළ යුත්තේ උතුරු නැඟෙනහිරට පමණක් නොව අනෙකුත් පළාත්වලට ද පළාත් සභා ක‍්‍රමයෙන් ගත හැකි උපරිම සේවා ජනතාව වෙනුවෙන් ලබාගැනීමයි.ඒ සඳහා ජනතාව දැනුවත් කර ජනතාවට පළාත් සභා කෙරෙහි විශ්වාසයක් ඇති කිරීම සඳහා වගකීමකින් කි‍්‍රයා කළ යුත්තේ ද දේශපාලන පක්ෂයයි.ගම් සභා, ප‍්‍රාදේශීය සභා, නගර සභා මැතිවරණවලදී ගමේත් එසේ නොමැති නම් එම නගර සීමාවේත් දක්ෂ තරුණයකුට හෝ තරුණියකුට ජනතා නියෝජනයක් ලබාගැනීම එතරම් අපහසු නොවේ.චන්ඩි පාලන ව්‍යුහයකින් දේශපාලනය ආරම්භ කර මේ රට පාලනය කිරීම දක්වා පැමිණි දේශපාලනඥයින් ද සිටින බව අප අමතක නොකළ යුතුයි.ඒ නිසා ග‍්‍රාමීය තලයේ සිට කි‍්‍රයාකාරී දේශපාලනයට පිවිසීමට සිටින දක්ෂ තරුණියන්ට පළාත් සභාව හොඳම අවස්ථාවකි. එහිදී නවක පිරිස්වලට දේශපාලනයට පිවිසීමට අවස්ථාවක් උදාකරගත හැකි යි.එතනදී වගකිව යුතු දේශපාලනඥයින් තමන්ගේ ඥාති පරපුරේ නම් ලැයිස්තු ඇතුළත් කරනුයේ නවක තරුණ තරුණියන්ගේ නම් කපා දමමිනි. ඒ තත්ත්වය නැති කිරීමට පක්ෂ නායකයින් වගබලා ගත යුතුයි.මෙවර පළාත් සභා මැතිවරණයේදී ඥාතිකම්වලට අපේක්ෂකත්වය ලබාගත් අයට තනි මනාප නොදෙන ලෙස ජනතාවගෙන් ඉල්ලූ ජනාධිපතිතුමා කියා සිටියේ එවැනි අයට පළාත් සභාවේ කිසිදු තනතුරක් ලබා නොදෙන බවයි.රණසිංහ පෙ‍්‍ර්මදාස හිටපු ජනාධිපතිවරයා ජනාධිපති ජංගම සේවය ගමින් ගමට ගෙන ගියේත් ප‍්‍රාදේශීය ලේකම් කාර්යාලවලට වැඩි බලතල ලැබෙන ව්‍යුහයක් සකස් කළේත් බලය විමධ්‍යගත කිරීමේ අරමුණෙන් ය.ඒ සංකල්පය තවත් ඉදිරියට පළාත් සභා ක‍්‍රමයෙන් ගෙන යා හැක. ප‍්‍රදේශයේ පාසල්, මං මාවත්, වාරි ක‍්‍රම, නගර සැලසුම්, ජල සම්පාදනය ඇතුළු අංග රැසක් පළාත් සභා ක‍්‍රමය මගින් තවත් වැඩි දියුණු කළ හැක.පළාත් සභා නඩත්තුවට විශාල මුදලක් වෙන් කරනවා නම් එමගින් ජනතාවට නිසි ප‍්‍රයෝජන ලබාගැනීමේ වැඩපිළිවෙළක් අනිවාර්යයෙන් ම කි‍්‍රයාත්මක විය යුතුයි.ඒ සඳහා එක්සත් ජනතා නිදහස් සන්ධානයට, එක්සත් ජාතික පක්ෂයට, ජනතා විමුක්ති පෙරමුණට වාගේ ම ජාතික හෙළ උරුමයටත් වගකීමක් තිබේ.පළාත් සභා අහෝසි කළ යුතුයි කියන ඇතැම් දේශපාලන පක්ෂ ජාතික අර්බුදයට ලබාදිය යුතු දේශපාලන විසඳුම ගැන මුනිවත රකී. පළාත් සභා අහෝසි කරනවා නම් ඊට අදාළ විකල්පය ඉදිරිපත් කළ යුතුයි.එවැනි විකල්පයක් ඉදිරිපත් කරන බවක් නො පෙනේ. එම නිසා කළ යුත්තේ පළාත් සභා සුදු අලියෙක් යැයි කෑකෝ ගැසීමට පෙර එය වඩාත් කාර්යක්ෂම කර ජනතා සේවයට යොදා ගැනීමට කි‍්‍රයාකිරීමයි.නැඟෙනහිර පළාත මුළුමනින් ම ත‍්‍රස්තවාදයෙන් මුදාගැනීමෙන් අනතුරුව නැඟෙනහිර පළාත් සභා මැතිවරණය පැවැත්වූයේ වසර 20 කට පසුව ය.මහ ඇමැති ලෙස පිල්ලෙයාන් පත්වූ අතර කොටි සංවිධානයෙන් ඉවත් වී ත‍්‍රස්තවාදය ප‍්‍රතික්ෂේප කරන පිරිස පළාත් සභා ක‍්‍රමය පිළිගැනීම එක් පැත්තකින් ජයග‍්‍රහණයකි.කරුණා අම්මාන් ද පළාත් සභා ක‍්‍රමය පිළිගෙන ඇත. උතුªරු පළාත ද මුළුමනින් ම මුදාගැනීමෙන් අනතුරුව උතුරට ද පළාත් සභා මැතිවරණයක් පවත්වන බව ආණ්ඩුව කියයි.උතුරු නැඟෙනහිර ජනතාව තුළ ද පළාත් සභා ක‍්‍රමය ගැන විශ්වාසයක් ගොඩනැඟීම ඉතාම වැදගත් ය. නැඟෙනහිර පළාත්සභා මැතිවරණයේ භාවිතා වූ ඡන්ද ප‍්‍රමාණයෙන් ඒ බව පසක් වේ.එම නිසා ජාතික ගැටළුවට හොඳම විසඳුම පළාත් සභා ක‍්‍රමය බව සර්ව පාක්ෂික නියෝජිත කමිටුව විසින්ද පිළිගෙන තිබේ.පළාත් සභාවලට වෙන් වීමට අයිතියක් නොමැති නිසා ඒ ගැන අනිසි බියක් ඇති කරගත යුතු නැත. වර්ධරාජා පෙරුමාල් උතුරු නැඟෙනහිර පළාත් සභාව ඒකාබද්ධ කළ වේලාවේ මහ ඇමැති ධූරයට පත්වී ඊළාම් ධජය ඔසවා වෙනම රාජ්‍යයක් ප‍්‍රකාශයට පත් කිරීමට සූදානම් විය.දෙමළ ජාතික හමුදාවක් ද යොදාගෙන ඔහු කි‍්‍රයා කළේ ප‍්‍රභාකරන් හා සමානවම තවත් ගමනක් යෑමට ය. ආණ්ඩුක‍්‍රම ව්‍යවස්ථාව අනුව මේ ගැන අනිසි බියක් ඇති කරගැනීම අවශ්‍ය ;නාවන බව එවකට හිටපු ජනාධිපති රණසිංහ පෙ‍්‍ර්මදාස මහතා පෙන්වා දුන්නේ ය.ඔහු තම බලතල පාවිච්චි කරමින් උතුරු නැඟෙනහිර පළාත් සභාව විසුරුවා හැරියේ වර්ධරාජා පෙරුමාල්ගේ මනෝ ලෝකය විනාශ කරමිණි.එමනිසා පළාත් සභාවේ කිසිවකුට උවමනා ආකාරයට පිස්සු කෙළිය නොහැකි බවට වර්ධරාජා පෙරුමාල්ගේ සිද්ධිය හොඳම උදාහරණයකි.එම නිසා පළාත් සභා ක‍්‍රමය ගැන හොඳ හැටි දන්නවා නම් හුඹස් බියක් ඇති කර ගැනීම අනවශ්‍යයයි.වසර 20 කට පසුව පළාත් සභා කලාත්මක කර ඊට අදාළ සියලු බලතල ලබාදිය යුතු බව කියා සිටියේ මහින්ද රාජපක්ෂ ජනාධිපතිවරයා පමණි.ඊට පෙර සිටි කිසිදු රාජ්‍ය නායකයකු පළාත් සභාවලින් නියම ප‍්‍රයෝජන ගැනීමට කි‍්‍රයා කෙළේ නැත. ඉඩම් හා පොලිස් බලතල පළාත් සභාවලට ලබාදීම සම්බන්ධයෙන් පවතින්නේ තවමත් සාකච්ඡා මට්ටමේ ය.ත‍්‍රස්තවාදය මුළුමනින් ම යුද්ධයෙන් තුරන් කළ ද මෙම ගැටළුව මුළුමනින් ම විසඳීම සඳහා දේශපාලන විසඳුමක් අත්‍යවශ්‍ය බව කවුරුත් පිළිගන්නා මතයකි.එම නිසා ඊට දේශපාලන විසඳුමක් ලබාදීමට ස්ථාපනය කෙරුණු පළාත් සභා තුළින් වසර 20 කට පසුව හෝ නිසි ප‍්‍රයෝජන ලබාගතතොත් එය උතුරේ ජනතාවට පමණක් නොවේ, දකුණේ ජනතාවට ද වැදගත් වනු ඇත.- ඩබ්ලිව්. කේ. ප‍්‍රසාද් මංජු</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=ab0808244</link>
    <topic>පසුගිය පළාත් සභා මැතිවරණයේදී</topic>
    <author>රමණී සුබසිංහ</author>
    <content>පරාජයේ අඳුරු සෙවණැලි මැද රනිල් පූචානම් දොඩනවාජවිපෙ මන්තී‍්‍ර පෙ‍්‍ර්මසිරි මානගේ අත් අඩංගුවේයළි භීෂණය ඇති කිරීමට ජ.වි.පෙ. උත්සාහ කරනවා70% ක් ඡන්දය භාවිතා කරයිබෝම්බ, ආයුධ සමඟ එජාප කි‍්‍රයාකාරීන් රැසක් අත්අඩංගුවේමේ රට ගොඩගන්න පුළුවන් ඔබතුමාටයිපළාත් සභා සුදු අලියකු නොවීමට නම්..!පසුගිය පළාත් සභා මැතිවරණයේදී සන්ධානය උතුරු මැද හා සබරගමුව ජයගත්තේ මෙහෙමයිඉන්දීය විරෝධය විලාසිතාවක් පමණයිඡන්ද පොළ අසල බොරු කලබල ඇති කරන වෑයම වරදී2004 ජූලි මස 10 දා පවත්වන ලද පළාත් සභාමැතිවරණය සබරගමුවකෑගල්ල දිස්ති‍්‍රක්කයදැදිගම ඡන්ද කොට්ඨාසය ලැබූ ඡන්ද ප‍්‍රමාණය       ගලිගමුව ඡන්ද කොට්ඨාසයඑ.ජ.නි.ස. - එ.ජා.ප. - වැඩි ඡන්ද -කෑගල්ල ඡන්ද කොට්ඨාසයඑ.ජ.නි.ස. - එ.ජා.ප. - වැඩි ඡන්ද -රඹුක්කන ඡන්ද කොට්ඨාසයඑ.ජ.නි.ස. - එ.ජා.ප. - වැඩි ඡන්ද -මාවනැල්ල ඡන්ද කොට්ඨාසයඑ.ජ.නි.ස. - එ.ජා.ප. - වැඩි ඡන්ද -අරනායක ඡන්ද කොට්ඨාසයඑ.ජ.නි.ස. - එ.ජා.ප. - වැඩි ඡන්ද -යටියන්තොට ඡන්ද කොට්ඨාසයඑ.ජ.නි.ස. - එ.ජා.ප. - වැඩි ඡන්ද -රුවන්වැල්ල ඡන්ද කොට්ඨාසයඑ.ජ.නි.ස. - එ.ජා.ප. - වැඩි ඡන්ද -දැරනියගල ඡන්ද කොට්ඨාසයඑ.ජ.නි.ස. - එ.ජා.ප. - වැඩි ඡන්ද -කෑගල්ල දිස්ති‍්‍රක්කයට අයත් ඡන්ද කොට්ඨාස 09 ම එක්සත් ජනතා නිදහස් සන්ධානය ජයගත්තේය.පළාත් සභා මන්තී‍්‍රවරු ගණන - එ.ජ.නි.ස. මන්තී‍්‍රවරු ගණන - එ.ජා.ප. මන්තී‍්‍රවරු ගණන -රත්නපුර දිස්ති‍්‍රක්කයඇහැලියගොඩ ඡන්ද කොට්ඨාසයඑ.ජ.නි.ස. - එ.ජා.ප. - වැඩි ඡන්ද -රත්නපුර ඡන්ද කොට්ඨාසයඑ.ජ.නි.ස. - එ.ජා.ප. - වැඩි ඡන්ද -පැල්මඩුල්ල ඡන්ද කොට්ඨාසයඑ.ජ.නි.ස. - එ.ජා.ප. - වැඩි ඡන්ද -බලන්ගොඩ ඡන්ද කොට්ඨාසයඑ.ජ.නි.ස. - එ.ජා.ප. -රක්වාන ඡන්ද කොට්ඨාසයඑ.ජ.නි.ස. - එ.ජා.ප. - වැඩි ඡන්ද -නිවිතිගල ඡන්ද කොට්ඨාසයඑ.ජ.නි.ස. - එ.ජා.ප. - වැඩි ඡන්ද -කලවාන ඡන්ද කොට්ඨාසයඑ.ජ.නි.ස. - එ.ජා.ප. - වැඩි ඡන්ද -කොලොන්න ඡන්ද කොට්ඨාසයඑ.ජ.නි.ස. - එ.ජා.ප. - වැඩි ඡන්ද -රත්නපුර දිස්ති‍්‍රක්කයේ ඡන්ද කොට්ඨාස අටම එක්සත් ජනතා නිදහස් සන්ධානය ජයග‍්‍රහණය කර ඇත.පළාත් සභා මන්තී‍්‍රවරු ගණන - 24 එ.ජ.නි.ස. මන්තී‍්‍රවරු ගණන - 15 එ.ජා.ප. මන්තී‍්‍රවරු ගණන - 08 ලංකා කම්කරු කොංග‍්‍රසය - 012004 ජූලි මස 10 දා පවත්වන ලද පළාත් සභාමැතිවරණයඋතුරු මැද පළාතඅනුරාධපුර දිස්ති‍්‍රක්කයමැදවච්චිය ඡන්ද කොට්ඨාසයඑ.ජ.නි.ස. - එ.ජා.ප. - වැඩි ඡන්ද -හොරොව්පතාන ඡන්ද කොට්ඨාසයඑ.ජ.නි.ස. - එ.ජා.ප. - වැඩි ඡන්ද -නැ.අනුරාධපුර ඡන්ද කොට්ඨාසයඑ.ජ.නි.ස. - එ.ජා.ප. - වැඩි ඡන්ද -බ.අනුරාධපුර ඡන්ද කොට්ඨාසයඑ.ජ.නි.ස. - එ.ජා.ප. - වැඩි ඡන්ද -කලාවැව ඡන්ද කොට්ඨාසයඑ.ජ.නි.ස. - එ.ජා.ප. - වැඩි ඡන්ද -මිහින්තලේ ඡන්ද කොට්ඨාසයඑ.ජ.නි.ස. - එ.ජා.ප. - වැඩි ඡන්ද -කැකිරාව ඡන්ද කොට්ඨාසයඑ.ජ.නි.ස. - එ.ජා.ප. - වැඩි ඡන්ද -අනුරාධපුර දිස්ති‍්‍රක්කයට අයත් ඡන්ද කොට්ඨාස හතම එක්සත් ජනතා නිදහස් සන්ධානය ජය ගත්තේය.තේරී පත්වූ මුළු මන්තී‍්‍රවරු ගණන - 21එ.ජ.නි.ස. මන්තී‍්‍රවරු ගණන - 14 එ.ජා.ප. මන්තී‍්‍රවරු ගණන - 06 ශ‍්‍රී ලංකා මුස්ලිම් කොංග‍්‍රසය - 01පොළොන්නරුව දිස්ති‍්‍රක්කයමින්නේරිය ඡන්ද කොට්ඨාසයඑ.ජ.නි.ස. - එ.ජා.ප. - වැඩි ඡන්ද -මැදිරිගිරිය ඡන්ද කොට්ඨාසයඑ.ජ.නි.ස. - එ.ජා.ප. - වැඩි ඡන්ද -පොළොන්නරුව ඡන්ද කොට්ඨාසයඑ.ජ.නි.ස. - එ.ජා.ප. - වැඩි ඡන්ද -පොළොන්නරුව දිස්ති‍්‍රක්කයට අයත් ඡන්ද කොට්ඨාස තුනම එක්සත් ජනතා නිදහස් සන්ධානය ජයග‍්‍රහණය කෙළේය.තේරී පත්වූ මුළු මන්තී‍්‍රවරු ගණන - 10 එ.ජ.නි.ස. මන්තී‍්‍රවරු ගණන - 06 එ.ජා.ප. මන්තී‍්‍රවරු ගණන - 04 25789 11040 14749 22700  15647 7053 40340 26886  13454රමණී සුබසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=ab0808245</link>
    <topic/>
    <author/>
    <content>පරාජයේ අඳුරු සෙවණැලි මැද රනිල් පූචානම් දොඩනවාජවිපෙ මන්තී‍්‍ර පෙ‍්‍ර්මසිරි මානගේ අත් අඩංගුවේයළි භීෂණය ඇති කිරීමට ජ.වි.පෙ. උත්සාහ කරනවා70% ක් ඡන්දය භාවිතා කරයිබෝම්බ, ආයුධ සමඟ එජාප කි‍්‍රයාකාරීන් රැසක් අත්අඩංගුවේමේ රට ගොඩගන්න පුළුවන් ඔබතුමාටයිපළාත් සභා සුදු අලියකු නොවීමට නම්..!පසුගිය පළාත් සභා මැතිවරණයේදී සන්ධානය උතුරු මැද හා සබරගමුව ජයගත්තේ මෙහෙමයිඉන්දීය විරෝධය විලාසිතාවක් පමණයිඡන්ද පොළ අසල බොරු කලබල ඇති කරන වෑයම වරදීඅද මුළු ලෝකයම අවිවාදයෙන් පිළිගන්නා දෙයක් තමයි ඉන්දියානු වෙළෙඳ පොළ ශීඝ‍්‍රයෙන් විකාශනය වන වෙළෙඳ පොළක් බව. අද ඇමරිකාව, යුරෝපය, ජපානය, බංගලාදේශය මේ හැම රටක්ම නව ආර්ථිකයේ සංවර්ධනය ගැන කථා කරනවා. අපි පුංචි දූපත් මානසිකත්වයෙන් එළියට යන්න ඕනෑනම්, විශාල වෙළෙඳ පොළක් ගැන කල්පනා කරන්න වෙනවා. එතකොට අනිවාර්යයෙන් ඉන්දියාව ගැන අපට හිතන්න සිද්ධ වෙනවා.ඉන්දියාව අද ආර්ථික කළමනාකරණය අතින් ලෝකයේ ආදර්ශවත් රටක් බව අපට පිළිගන්න සිද්ධ වෙනවා. ඉන්දියාවේ දැනට අවුරුදු පහළොවකට ඉස්සෙල්ලා හිටපු ඉන්දීය දේශපාලනඥයින් කිව්වේ, “අපේ රටට කිසිම දෙයක් ගෙනෙන්න දෙන්න එපා. අපේ රට පුංචි බලකොටුවක් හැටියට ආර්ථික වශයෙන් දියුණු කරන්න පුළුවන්. අපේ ව්‍යවසායකයින්ට මේ වැඩේ තනිවම කරන්න පුළුවන්” කියායි. අවුරුදු පහළොවකට ඉස්සෙල්ලා ඉන්දියාවේ ඕනෑම සඟාවක් අරගෙන ඕනෑම සම්මන්ත‍්‍රණයක විස්තර කියෙව්වාම මේ සම්බන්ධව විමල් වීරවංශ මන්තී‍්‍රතුමා මේ සභාවට ඉදිරිපත් කළ දර්ශනය ඉතාම පැහැදිලිව දකින්න තිබෙනවා.ආර්ථික සංවර්ධනයමට මතකයි. මම එක වතාවක් දිවංගත ලලිත් ඇතුළත්මුදලි මැතිතුමා සමඟ ගියා ගෝවේ නගරයේ පැවැති සම්මන්ත‍්‍රණයකට. ඒ අවස්ථාවේදී ඉන්දියාවේ කෘෂිකර්ම ඇමැතිතුමා එතැන හිටියා. ඒ රැස්වීමට ආපු විදේශ විශේෂඥයින් ඇහුවා “ඔබතුමන්ලාගේ කෘෂිකර්මය දියුණු කරන්න නම්, ඇයි ජපානයෙන් අත්ට‍්‍රැක්ටර් ගෙනෙන්න ඉඩ දෙන්නේ නැත්තේ” කියා. “ඔබතුමන්ලාගේ රටේ අත්ට‍්‍රැක්ටර් යන්ත‍්‍ර කි‍්‍රයාත්මක වෙන්නේ නැහැ. ගණන් වැඩියි” කියාත් කිව්වා. නමුත්, ඒ වෙලාවේ කෘෂිකර්ම ඇමැතිතුමා කිව්වා, “අපි මේ හැම දේම අපේ රට ඇතුළත කරනවා”ය කියා. මොකක්ද ප‍්‍රතිඵලය? ඒ කාලයේ සම්පූර්ණයෙන්ම ආර්ථිකයේ සංවර්ධනය සියයට දෙකයි. සියයට එක හමාරයි. දුප්පත්කම වැඩිවුණා. අන්තිමට ලෝක ආර්ථික විශේෂඥයින් ඒකට කිව්වේ මොකක්ද? ඔවුන් හිනාවෙලා කිව්වා”ඊඩඪඵ ඪඵ බඩඥ ඩ්ඪදඤධ පචබඥ ධට ඨපධඹබඩ” කියා. හින්දු සංවර්ධන වේගය සියයට එකයි. සියයට එකහමාරයි. ඔය දර්ශනය රුසියාවත් කරන්න හැදුවා. නැඟෙනහිර ජර්මනිය, අප ඒ දවස්වල නිතර ගිය රටක්. මිත‍්‍රයෝ හිටියා. සෝවියට් කඳවුරේ තාක්ෂණය අතින් ඉතාම දියුණු වුණු රට නැඟෙනහිර ජර්මනියයි. මොකද, ජර්මනිය දෙකට බෙදා එක කොටසක් සෝවියට් ග‍්‍රහණය යටතට ගියා. එපමණ හොඳ දීර්ඝ, කාර්මික ඉතිහාසයක් තිබුණු ඒ රටවල්වල අයට පවා බැරිවුණා. මේ බලකොටු ආර්ථිකයේ ඉදිරියට යන්න.ඒ නිසා අද අප සාකච්ඡා කරන්නේ, බලකොටු ආර්ථිකයක ආර්ථික සංවර්ධනයට යන්න පුළුවන්ද, එහෙම නැත්නම් සංවෘත ආර්ථිකයක අපට සංවර්ධනයට යන්න පුළුවන් ද කියන එක ගැනයි. මීට හොඳම නිදසුන ප‍්‍රංස ආර්ථිකයයි. එහි විශාල ජනගහනයක් ඉන්නවා. ඒ වගේම උසස් තාක්ෂණය තිබුණා. ඒ ගොල්ලනුත් කිව්වා. “අපට ලොකු වෙළෙඳ පොළක් තිබෙනවා. අපි බලකොටු ආර්ථිකයකට යමු”යි කියා නමුත් අද නව රැල්ලක් ඇවිල්ලා ඉතිහාසයේ ඒවා අමතක වෙලා. අද ලෝකයේ මිනිස් ශ‍්‍රමය, භූමි මායිම් හරහා යනවා. ධනය මායිම් හරහා යනවා. ඉස්සර කාල්මාක්ස්ගේ දර්ශනය අනුව, ප‍්‍රාග්ධනය සහ ශ‍්‍රමය කොයි විදියටද ගමන් කරන්නේ කියා අපි ඉගෙන ගත්තා. ප‍්‍රාග්ධනය රටක රැඳෙන්නේ නැහැ. අර කියාපු බූවල්ලන් හැටියට පිටරට යනවා. නමුත් ශ‍්‍රමය එක තැනක රැඳෙනවාය කියන තර්ක තිබුණා. නමුත් ඒ ආර්ථික දර්ශන, ඒ ආර්ථික විග‍්‍රහයන් අද වෙනස්. අද සෝවියට් දේශය නැහැ.ඉන්දියානු ආයෝජකයාඅද පුටින්, රුසියාව කවදාවත් නැති වර්ධන වේගයකට ගෙන යනවා. තව අවුරුදු හතරකින් එයා රුසියන් ආර්ථිකය ලෝකයේ ඉහළටම ගෙන යයි. මෙය ඉතාම වැදගත් පසුබිමක්. මෙතැන දර්ශන දෙකක් තිබෙනවා. එකක් තමයි පුංචි රටකට ආර්ථික බල කොටුවක් හැටියට ඉදිරියට යන්න පුළුවන්ද කියන අදහස. කුමන පරිසරයක කුමන විද්‍යාත්මක එළඹුමක අපි මෙය සාකච්ඡාවට ගන්නවාද කියන එක බලන්න ඕනෑ. සීපා ගිවිසුම නැහැයි කියලා ඉන්දියාවේ ආර්ථිකය කඩා වැටෙන්නේ නැහැ. ඇත්ත වශයෙන්ම අද තත්ත්වය මොකක්ද? අද ඉන්දියාවේ දර්ශන දෙකක් තිබෙනවා. එක දර්ශනයක් තමයි. පැහැදිලිවම ඒ ගොල්ලන් කියනවා” මේ පුංචි රටවල් එක්ක අපට ගනුදෙනු කරන්න දෙයක් නැහැ. මේ ගොල්ලනුත් එක්ක කථා කරලා අපට වැඩක් නැහැ. අප තරගයකට යන්න ඕනෑ ඇමරිකාවත් සමඟයි. අපි තරගයකට යන්න ඕනෑ යුරෝපයත් සමඟයි” කියලා. අද ඒ තරම් ප‍්‍රාග්ධන තිබෙනවා. ලෝකයේ ඉන්න ධනවත්ම දහදෙනාගෙන් දෙන්නෙක් ඉන්දියාවේ අය.අද ලක්ෂ්මී මිත්තල් කියන ඉන්දියානු ආයෝජකයා ඇමරිකාවේ වානේ කර්මාන්ත ශාලා අරගෙන ලෝකයේම විශාලතම වානේ කර්මාන්තකරුවා වෙලා. ටාටා සමාගම අද ඇමරිකාවේ කර්මාන්ත මිලදී ගන්නවා. ඒ නිසා අපි මේවා දෙස යථාර්ථවාදීව බලන්න ඕනෑ. ඉන්දියාවේ ලොකු මතයක් ඇති වී ගෙන එනවා. අපට ලෝකයේ ඕනෑම තැනකට ගිහිල්ලා ආර්ථික හරඹ කරන්න පුළුවන්”යි කියලා. ඒ නිසා මේ “සීපා” එක ඇති වුණාය කියලා ඉන්දියාවේ මන්මෝහන් සිං මහත්තයා නින්ද කඩාගන්නේ නැහැ. ඉන්දියානු අර්ථ ශාස්ත‍්‍රඥයෝ ඔලුව කහ කහා ඉන්නවා. ි අපිට මේක නිසා නිදා ගන්න බැරි වෙයි කියලා. එහෙම නැහැ. අද ඉන්දියාවේ ලොකුª අය කථාකරනවා, “අපට සහන දෙන්න. අපි ගිහිල්ලා සටන් කරමු ඇමෙරිකන් බිස්නස්කාරයොත් එක්ක. ඒකට ඒගොල්ලන් ලැහැස්තියි. අද අප‍්‍රිකාවට ගියාම අප‍්‍රිකාවේ තරගයට චීනය හා ඉන්දියාව බටහිර රටවල්වලට එරෙහිව ඉන්නවා. මේවා යථාර්ථවාදී දේවල්. ඒ නිසා අපි මේ සාකච්ඡාව ගෙන යන්න ඕනෑ නැහැ.ඇතැම් දේශපාලන පක්ෂඅපේ රටේ බෙල්ල මිරිකන්න නැත්නම් අපේ රටේ ආර්ථිකය විනාශ කරන්න හොර රහසේ අපේ වත්කම ඇද ගන්න කරන පරිශ‍්‍රමයක්ය කියා හිතාගෙන මම හිතන විදියට ලෝකයේ කාරණා දන්නා කෙනෙක් ඒවා ගැන වීරවංශ මන්තී‍්‍රතුමා වගේ කලබල වෙන්නේ නැහැ.මෙන්න බලන්න මෙතුමා කියන දෙය. ඔබතුමාගේ තර්කය ගැන. මා නම් හිතුවේ නැහැ මෙහෙම කෙලින්ම සමන් කැලේගම ආචාර්යතුමා උත්තර දේවිය කියා.ඔබතුමා ගරු ජී.ඇල්. පීරිස් මැතිතුමා ගැනත් නොයෙක් උපකල්පනයන් කළා. ඒක ඔබතුමාගේ අයිතිය. මන්තී‍්‍රවරයකු හැටියට ඕනෑ දෙයක් කියන්නට පුලුවන්. පෞද්ගලික දෙයක් නොවෙයිනේ. ඔබතුමා අපට පෞද්ගලිකව සුහද වන්නට පුලුවන්. දේශපාලන වශයෙන් ඔබතුමාගේ මතය එකක්.අපේ මතය තව එකක්. ඒකට තවත් උත්තරයක් තිබෙන්නට පුලුවන්. ප‍්‍රතිඋත්තරයක් තිබෙන්නට පුලුවන්. දැන් මේ කියන දෙය බලන්න. ආචාර්ය සමන් කැලේගම මැතිතුමායි මේක කියන්නේ. එතුමා මෙහෙම කියනවා.ඒ අය මේ රටට පහර වදින කිසිදු තීරණයක් ගන්නේ නැහැ. ඇතැම් දේශපාලන පක්ෂ ගොඩ නැඟී තිබෙන්නේ, ඉන්දීය විරෝධී පාර්ට් එකෙන් . ඉන්දියාව සමග කුමක් හෝ කරන විට මේ අය කරන්නේ ලෝකයේ නැති විවේචන කරමින් පහරදීමයි. ගැඹුරින් අධ්‍යයනය නොකර මේ ආකාරයට විවේචන කිරීම ඉතා පහසුයි.එක්තරා විදියක බුද්ධිමත් සංවාදයක් ගැනයි මා කථා කරන්නේ. අපේ රටේ ආර්ථිකය ගෙනි යන්න මුදල් ආයෝජනය කරන්නට ඕනෑ. ප‍්‍රාග්ධනය ආයෝජනය කරන්නට ඕනෑ. අපි කොහෙන් හෝ මේ ප‍්‍රාග්ධනය ගන්නේ නැතිව අපේ දේශීය ඉතිරිකිරීම් වලින් අපට මේ විධියේ ශීඝ‍්‍ර ආයෝජනයක් කරන්නට බැහැ. ඉතිරිකිරීම් තිබෙනවා නම් හොදයි . දේශීය ඉතිරි කිරීම් වලින් ඒ වාගේ ප‍්‍රාග්ධනයක් යට කරන්නට පුලුවන් වෙන්නේ තෙල් තිබෙන රටවලට පමණයි. අද ඒක චීනයට කරන්නත් බැහැ. අද ඉන්දියාවට ඒක කරන්නටත් බැහැ. අපට කරන්නටත් බැහැ. නමුත් මැද පෙරදිග තෙල් තිබෙන රටවල් ඒක කරනවා. අද ඩුබායි රටේ ඒක කෙරෙනවා. ඔබතුමා කිව්වා වාගේ අද රුසියාවේ ඒක කෙරෙනවා. තෙල් තිබෙන රටවලට දේශීය ඉතිරිකිරීම් වලින් ආර්ථික උත්තේජනය ලබා ගන්නට පුලුවන්. නමුත් තෙල් නැති රටවලට ජනගහනය වැඩි රටවලට මේක කරන්නට බැහැ. මේවා ප‍්‍රධාන ආර්ථීක ප‍්‍රශ්නයි. අපි මේවාට මුහුණ දෙන්න ඕනෑ. තමුන්නාන්සේ පෙන්නුවා ඉන්දියාවෙන් ආනයනය කිරීම වැඩි වුණාය කියා. අර්ථ ශාස්ත‍්‍රය අනුව එම තර්කය අපට විරුද්ධ එකක් හැටියට පිළිගන්න බෑ. ඉන්දියාවෙන් නැත්නම් ඒවා වෙනත් රටකින් ගනීවි. ආනයනය වැඩි වන්නේ ඉන්දියාවෙන් ගෙන්වන නිසා නොවෙයි.ව්‍යවසායන්ගේ ශක්තියසංවර්ධනය නිසා මේ රටේ කාර්මික සංවර්ධනයක් ඇතිවන කොට සිමෙන්ති ගන්න ඕනෑ නම් සමහරවිට ඉන්දුනීසියාවෙන් ගන්න පුලුවන්. ඉන්දියාවෙන් ගන්න පුලුවන්. මැලේසියාවෙන් ගන්න පුලුවන්. ඉන්දියාවේ ලාභනම් අපි ලාභ එක ගන්නවා. ඒ හින්දා ඒ ගැන කථා කරලා මේ ගිවිසුමේ වැරැද්දක් කියන්න බැහැ. නමුත් ඇත්ත තත්ත්වය මොකක්ද? විමල් වීරවංශ මහතා අපේ ව්‍යවසායන්ගේ ශක්තිය ඉතාම අඩු ලන්සුවකිනුයි සලකන්නේ. බලන්න අද අපේ අය ගිහිල්ලා ඉන්දියාවේ ආයෝජනය කරනවා. මා මුදල් ඇමති කාලයේදී තමයි මා ඒ අයට ඒ සල්ලි දුන්නේ පිටරටවල ගිහිල්ලා ආයෝජනය කරන්න කියා. ඇත්ත වශයෙන්ම මා ඒ ගැන ආඩම්බර වෙනවා. අද “දම්රෝ” ආයතනය මුලු ඉන්දියාවම අල්ලලා තිබෙනවා. ඒ ගොල්ලන්ගේ මධ්‍යස්ථාන හැට ගණනක් තිබෙනවා. අද “ දම්රෝ ” කියන නම ඉන්දියාවේ හැම ගෙදරක්ම දන්නා නමක්.සමාගම්ඒට්කන් ස්පෙන්ස් බලන්න. අද ඒ අය දිල්ලියේ හෝටලයක් ඉදිකරලා. මදුරාසියේ හෝටල් ඉදි කරලා. මම උදාහරණ දෙන්නම්. මෙතැනින් නවත්වන්නේ නැහැ. ඊළඟට ජෝන් කීල්ස් සමාගම මේ රටේ බ්ලූචිප් කියන සමාගම් ඔක්කෝම පිට රටවලට ගිහිල්ලා ආයෝජනය කරනවා. එහෙම ආයෝජනය කරන කොට සමහර ඒවා හරි යනවා. සමහර ඒවා වරදිනවා. මම තමයි මුදල් ඇමැති හැටියට මන්චි බිස්කට් නිෂ්පාදන ආයතනයට ඉන්දියාවට ගිහිල්ලා ආයෝජනය කරන්න කියා මුදල් දුන්නේ. ඒ අය පන්ජාබයේ තිබුණු කොම්පැනියක් ගත්තා. අපි පෞද්ගලිකව ගිහිල්ලා ඉන්දියාවේ ඇමැතිවරුන් සමග කථාකර තිබෙන බව මම තමුන්නාන්සේට කියන්න ඕනෑ. ජී.එල්. පීරිස් ඇමතිතුමා ගිහින් කථා කළා මම ගිහින් කථා කළා. එහි නීති ප‍්‍රශ්න තිබෙනවා.තමුන්නාන්සේට මා තවත් කරුණක් කියන්නම්. ඉන්දියාවෙන් ලංකාවට ආවා. “අමූල්” කොම්පැනිය “ කිරියා” කියලයි මෙහේ පටන් ගත්තේ. ඒ අවස්ථාවේදී නොයෙක් විදියේ බාධා දැම්මා. එදා ඉන්දියාවේ “අමූල්” ලංකාවේ ස්ථාපිත කරන්න ඉඩ දුන්නා නම් අද අපේ කිරි නිෂ්පාදනය මීට වඩා හුඟක් ඉහළ මට්ටමකට යනවා. නමුත් අපේ නිලධාරි පැළැන්තිය ඒකට ඉඩ දුන්නේ නැහැ. ඒ නිසාම ඒ ගොල්ලෝ කියනවාද ඉන්දියාවෙන් ලංකාවට ඇවිල්ලා ආයෝජනය කරන්න එපාය කියා. ඉන්දියාට ආයෝජනය කරන්න ගිහිල්ලා යම් යම් ප‍්‍රශ්න ඇති වෙච්ච අය අපේ මිත‍්‍රයෝ ඒ අය වෙනුවෙන් අපි ඉදිරිපත් වෙලා තිබෙනවා. නමුත් ඒ නිසාම, එක ව්‍යාපෘතියක් වැදුණාය කියලා මේ වාගේ ගිවිසුම් ගහන්න බැහැයි කියා අපට තර්ක කරන්න බැහැ.බටහිර මිලටලෝකයේ හැම රටක්ම අද තම තමන්ගේ කලාපවල ගිවිසුම් ගහනවා. කරුණාකර මුලු කලාපයටම මේ විදියේ සහන ලබා දෙන්නය කියා බංග්ලාදේශයෙන් ඉල්ලා සිටිනවා. මම කරුණු ලබාගත්තේ ආචාර්ය සමන් කැලේගම මැතිතුමාගේ කථාවෙන්. අද ඉතාම ලාභ මිලට පුංචි මිනිහෙකුට කාර් එකක් ගන්න පුලුවන් නම් එය ඉන්දියාවේ නිෂ්පාදනය කරපු කාර් එකක්. අද අපි ලාභ මිලට බෙහෙත් ගන්නවා නම් ඒ ඉන්දියාවෙන්. තමුන්නාන්සේලාත් අපත් මෙය ඉතා හොඳින් පරිශීලනය කළ යුතු දෙයක්. බටහිර ඖෂධ වර්ගවල මිල වැඩිය කියා අද බටහිර ගැන ලෝකයේ විශාල විවේචනයන් තිබෙනවා.අපි‍්‍රකාවට බටහිර ඖෂධ විකුණන කොට ඒ මිනිසුන්ගේ ලේ දහදිය ඇතුළු හැම දේම සූරාගෙන කනවාය කියා අද තර්ක කරනවා. ඒ ගොල්ලන්ට අභියෝගයක් දෙන්නේ කවුද? ඉන්දියාව ඉන්දියානු බෙහෙත් අද ඉන්දියානු බෙහෙත් කර්මාන්තය තමයි මුලු ලෝකයටම ආදර්ශයක් බවට පත්වෙලා තිබෙන්නේ. බටහිර මිලට බෙහෙත් ගන්න ගියා නම් අද අපේ ඉසිපිරිතාල පවත්වා ගෙන යන්න බැහැ. කරුණාකර මෙය කියවා බලන්න.තී‍්‍ර විලර් ගැන බලන්න. දැන් තී‍්‍රවිලර් හොඳ නරකද කියලා අපිට කියන්න පුලුවන්ද? අපි තමයි තී‍්‍ර විලර් ලංකාවේ ව්‍යාප්ත කළේ. තී‍්‍ර‍්‍ර විලර් පිට රටින් ගෙනැල්ලායි තිබෙන්නේ.දැන් ඒවාට වෙන නමක් කියන්නේත් නැහැ. ඒවාට බොහෝ දෙනා “බජාජ්” කියලායි කියන්නේ. අපි ගමකට ගිහිල්ලා ඇහැව්වොත් ඒ අය මොනවාද කියන්නේ? අර “ බජාජ්” එකට එන්න කියන්න “ කියලයි කියන්නේ. ඉතින් මේවා හොඳද නරකද කියලා අපි බලන්න ඕනෑ. අපි අද ලාබෙට දෙන හුඟක් භාණ්ඩ ඉන්දියාවේ නිෂ්පාදනය කරනවා.ඔරොත්තු දෙන තාක්ෂණයඅද ඉන්දියාවේ ප‍්‍රධානම අංශ දෙක තමයි ඩොලර් 1000 කාර් එක සහ ඩොලර් 100 කොම්පියුටර් එක. මේක විවාදාත්මක දෙයක් නොවෙයි.අද ඉන්දීයය තාක්ෂණය බලන්න. සම්මන්ත‍්‍රණවලට ගිහිල්ලා ජී.එල්.පීරිස් ඇමැතිතුමයි . මමයි හැමදාම කියනවා . (ඒනනනපධනපඪචබඥ ඊඥජඩදධතධඨර) එක ගැන. රටට ඔරොත්තු දෙන තාක්ෂණය ගන්නය කියලායි අපි හැමදාම කිව්වේ. මේ සම්බන්ධව අපි පොත්පත් ලියනවා. නමුත් ඉන්දියාවේ විතරයයි ඒක කි‍්‍රයාත්මක කරන්නේ. මේ සඳහා ඉන්දියාවේ තමයි අද එංගලන්තයට වඩා ලොකු විද්‍යාත්මක සංචිතයක් තියෙන්නේ. අද ඇමෙරිකන් තොරතුරු තාක්‍ෂණ කර්මාන්තය බලන්න. එය රවි කරුණානාය මන්තී‍්‍රතුමා සනාථ කරයි. ඒක ගෙන යන්නේ ඉන්දියානු විද්‍යාඥයන් මතින්.අද ලෝකයේ තිබෙන ලොකු තොරතුරු තාක්‍ෂණ සමාගමක් තමයි වර්ටුසා කොම්පැනිය.ඒක ලාංකිකයකුට අයිති කොම්පැනියක්. ඔහු බොස්ටන් වලට ගිහිල්ලා ඒ කොම්පැනිය ආරම්භ කරලා හැම දෙනාටම එහි සේවය ලබා දෙනවා. එය අද ලෝකයේ සිදුවන දෙයක්. අපේ මිනිස්සු එතැනට දමන්න ඕනෑ.ඒ ගොල්ලන්ට ඉදිරියට යන්න අපි සල්ලි දෙන්න ඕනෑ. ඒ ගොල්ලන් උනන්දු කරවන්න ඕනෑ. ඒ සම්බන්ධව තර්ක කෙරෙන්න ඕනෑ. ඇයි අපේ ව්‍යවසායකයන් ගැන මෙච්චර සැකෙන් සිතන්නේ? මෙතැන තවත් ප‍්‍රශ්නයක් තිබෙනවා. බාල බඩු හදන අය තරගයට අකැමැතියි. ඒක අද ලෝකයේ පිළිගත් දෙයක්.දේශීය නිෂ්පාදකයෝඅද පිටරටවලින් භාණ්ඩ එන්න දෙන එක හොඳයි. එතකොට අනිවාර්යයෙන්ම දේශීය නිෂ්පාදකයාටත් ඉහළ මට්ටමකට එන්න වෙනවා. ඒක ලෝකයේ හොඳටම සාකච්ඡා කරලා තීරණය කරපු දෙයක්. ඒ විදියේ බාධක දමපුවාම සීමා දමපුවාම දේශීය නිෂ්පාදකයන් ඉහළ මට්ටමකින් තම නිෂ්පාදනය කරන්නේ නෑ. නමුත් ඒ අරමුණ නොවෙයි වැදගත් ඊට ප‍්‍රතිවිරුද්ධ අදහසක්. අපි දේශීය නිෂ්පාදකයෝ ජාත්‍යන්තරයට යවන්න බලන්න ඕනෑ. ඒ ගොල්ලන්ගේ භාණ්ඩත් එක්ක රජය ඒකට උදවු කරන්න ඕනෑ. චීනය උදව් කරනවා. රජය කරන උදව්ව, අපි කරන උදව්ව තමයි ඒ ගොල්ලන්ට සහන මුදලකට මේ ලොකු වෙළෙඳ පොළට යන්න පුළුවන් තත්ත්වයක් ඇති කිරීම. පළමු වෙනි වතාවට මොකක්ද වෙන්නේ? මම මෙන්න මේ කාරණය කියන්න කැමැතියි. පළමු වෙනි වතාවට ලෝකයේ හැම තැනම ඒකාබද්ධ ව්‍යාපාර ඇති වෙනවා. අප සියයට 30ක් දේශීය භාණ්ඩ පාවිච්චි කරනවා නම් වෙන වෙන මිනිස්සු මෙහාට එනවා.අද පොක්ස්වාගන් කාරයෝ එන්න කැමැතියි කියා. චීනයේ චෙරි කිව් කිව් ආයතනයේ අය එන්න කැමැතියි කියා. නොයෙක් විදියේ පුංචි කාර් හදන අය එන්න කැමැතියි. මොකද ඒ ගොල්ලන් ඉන්දියාවෙන් බඩු මෙහාට ගෙනැල්ලා කටයුතු කරන්න දැන් සාකච්ඡා කරගන යනවා.පකිස්තානයේ අගමැතිතුමා ආපු වෙලාවේ මමත් කතා කළා. ඒ අපේ කොම්පැනියක් ඉන්දියාවත් එක්ක එක්කහු වෙලා මෙහේ අත්යන්ත‍්‍ර, ට‍්‍රැක්ටර් හදලා පකිස්ථානයට යවන්න. ඉන්දියාවට පුළුවන් මෙහේ නිෂ්පාදනය කරලා මොකද පකිස්ථානයත් එක්ක අපේ වෙළෙඳ ගිවිසුමක් තිබෙනවා. ජ්ඊඒ එකක් තියෙනවා ඒ වෙළෙඳ පොළට යවන්න.අපි හැම වෙලාවේම සාකච්ඡා කරන්නේ අපට ලබා ගන්න පුළුවන් ඒ අවස්ථා වැඩි කරගන්න. ඒ නිසා කරුණාකර අපි මේ ගැන හිතන්න ඕනෑ.අපේ මිනිස්සු අවතක්සේරු කරන්න හොඳ නැහැ. අපේ මිනිස්සු හැමදාම දෙවෙනි පන්තියේ තැබීම අවශ්‍ය නැහැ. ඒ අය හැමදාම කිරි පොවා හදන්න ඕනෑය කියන දර්ශනය මම නම් පිළිගන්නේ නැහැ. අපේ අයට ඕනෑ තැනක ගිහිල්ලා තරග කරන්න පුළුවන්.අපි රජයෙන් ඒ අයට අත හිත දෙනවා නම්. අද ලංකාවේ ආයෝජනය කරන්න අමාරුයි. අපේ මේ තියෙන පොලී ක‍්‍රමය මත ආයෝජනය කරන්න අමාරුයි. ඒ නිසා දැන් රජය තීරණය කර තිබෙනවා, විදේශ විනිමය හම්බ කරන ව්‍යවසායකයන්ට විදේශයෙන් ණය ගන්න අවස්ථාව ලබා දෙන්න.ඒ ගොල්ලන්ගෙන් සියයට දෙකේ තුනේ පොලියට ඩොලර් ණය ගන්න පුළුවන්. ඒකෙන් අද තේ කර්මාන්තයට ලොකු උත්තේජනයක් ඇවිල්ලා තිබෙනවා.රවි කරුණානායක මන්තී‍්‍රතුමා දන්නවා මමත් තේ කර්මාන්තය ගැන විශාල උනන්දුවක් දක්වන බව. ඒක ගැන මේ ගරු සභාවේදීත් කිව්වා. ඒ ගොල්ලන්ට අද ඩොලර් ණය ලබාගෙන ඉස්සරට වඩා විශාල වශයෙන් තේ වෙළෙඳ පොළෙන් අරගෙන පිටරට විකුණන්න පුළුවන්. එතකොට ගත් ණය අඩු පොලියට ගෙවන්න පුළුවන්.ඒ නිසා අද ලංකා ඉතිහාසයේ පළමුවන වතාවට අපේ තේ කර්මාන්තයට ඇමෙරිකන් ඩොලර් බිලියනයක ආදායමක් ලැබී තියෙනවා. එවන් මුදලක් රටට ගෙනෙන්න පුළුවන් වෙලා තිබෙනවා.මේ ඔක්කොම කිව්වේ ගිවිසුම ගැන තමයි. ගිවිසුම ගැන නොකියා එහි පුංචි ඇණයක් මුරිච්චියක් ගැන කථා කරලා වැඩක් නැහැ. අපි මේ යන්ත‍්‍රණය ගැනයි කථා කරන්නේ.මේවාට උත්තර දෙන කොට හරි අමාරුයි. ගිවිසුමත් කියන්නේ රාමුවක් විතරයි. මේවාට නෛතික බලය තිබෙන නොයෙක් නොයෙක් අණපනත් අපි ගෙනෙනවා. නමුත් එකක් කියන්න ඕනෑ. අර කථාවක් තිබෙනවා කණාට මැණිකක් පෑගුණත් ඔහු එය මැණිකක් හැටියට දන්නේ නැහැ කියලා.වෙළෙඳපොළ ආක‍්‍රමණයමෙය ලංකාවට ආර්ථික වශයෙන් විශාල පිටුබලයක්. මේ වගේ ලොකු වෙළෙඳ පොළක් තියෙන්න ඕනෑ. ආර්ථිකය දියුණු කරන්න ලොකු වෙළෙඳ පොළක් තියෙන්න ඕනෑ. අද තමුන්නාන්සේලා දන්නවා සිංගප්පූරුව දියුණු වුණේ කොහොමද කියලා සිංගප්පූරුවේ තියෙන හපන්කම්වලට අමතරව එක පැත්තකින් ඉන්දුනීසියාව කියන විශාල වෙළෙඳ පොළ තිබෙනවා. අනෙක් පැත්තෙන් මැලේසියාව කියන වෙළෙඳ පොළ තිබෙනවා එතකොට ආර්ථික සංවර්ධනයකට යන්න පුළුවන්.තායිවානය කොහොමද ගියේ? ඒ ළඟ තිබෙන විශාල වෙළෙඳ පොළ ආක‍්‍රමණය කිරීමෙනුයි. ඒ ගොල්ලන්ට දක්ෂතාව තිබෙනවා. ඒ ගොල්ලන්ට හැකියාව තිබෙනවා. එම නිසා වෙළෙඳපොළ ආක‍්‍රමණය කරනවා. ඒ අනුව අපිත් යන්න ඕනෑ. අපේ දරුවන්ට හොඳට උගන්වන්න ඕනෑ. විද්‍යාව උගන්වන්න ඕනෑ. විදේශ භාෂා උගන්වන්න ඕනෑ. ඒ ගොල්ලන්ට හැකියාව දියුණු කරන්න ඕනෑ. අපේ ව්‍යවසායකයන්ට ආධාර දෙන්න ඕනෑ.බිමල් රත්නායක මැතිතුමා චීනයට ගිය නිසා මේ කාරණය මතක ඇති. අද චීන ආණ්ඩුව ආයෝජකයන්, ව්‍යවසායකයන් ඔක්කොම ගෙන්වලා කියනවා සමහරවිට අපේ යුආන් එක අවතක්සේරු කරන්න වෙයි. අඩු කරන්න වෙයි. ඉක්මනට ගිහිල්ලා පිටරටවල ආයෝජනය කරන්නය කියලා.අඩුපාඩුකම්මේවා රටට ගෙනාවොත් චීනයේ උද්ධමනය වැඩි වෙනවා. ඒ නිසා ඉක්මනට ගිහින් පිටරටවල ආයෝජනය කරන්නය කියලා කියනවා ඒක වෙනම ලෝකයක්. අපි බුද්ධිමත්ව මේ ලෝකයට ඇතුළු වෙමු. අපි සංවාද කරමු. ඔබතුමාලා කියන අඩුපාඩුකම් තිබෙනවා නම් හදාගනිමු. හැම වෙලාවෙම මේ ගිවිසුමේ ඥයඪබ ජතචභඵඥඵ තිබෙනවා. මේකත් විවාහය වාගෙයි. දෙපැත්තටම ඕනෑ නම් අයින් වෙන්න පුළුවන්. ඒ නිසා අපි මේ ගැන සාකච්ඡා කරන්න ඕනෑ. සමහරවිට ඔබතුමා කියනවා වාගේ කොමිටියක් තුළින් නැත්නම් අපි දෙගොල්ල එක්කාසු වෙලා අඩුපාඩු තිබෙනවා නම් ඒවා ගැන සාකච්ඡා කරන්න පුළුවන්. යම් යම් සැක තිබෙනවා නම් බිය තිබෙනවා නම් ඒවා සොයා බලා අපි සාකච්ඡා කරමු. නමුත් මෙය ලොකු වෙළෙඳ පොළක් සොයා යෑමේ ප‍්‍රයත්නයක්.අපි ගමන් කරන්නේ හරි අඩි පාරේ බව මතක් කරන්නට කැමැතියි.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=ab0808246</link>
    <topic>ඡන්ද පොළ අසල බොරු කලබල ඇති කරන වෑයම වරදී</topic>
    <author/>
    <content>පරාජයේ අඳුරු සෙවණැලි මැද රනිල් පූචානම් දොඩනවාජවිපෙ මන්තී‍්‍ර පෙ‍්‍ර්මසිරි මානගේ අත් අඩංගුවේයළි භීෂණය ඇති කිරීමට ජ.වි.පෙ. උත්සාහ කරනවා70% ක් ඡන්දය භාවිතා කරයිබෝම්බ, ආයුධ සමඟ එජාප කි‍්‍රයාකාරීන් රැසක් අත්අඩංගුවේමේ රට ගොඩගන්න පුළුවන් ඔබතුමාටයිපළාත් සභා සුදු අලියකු නොවීමට නම්..!පසුගිය පළාත් සභා මැතිවරණයේදී සන්ධානය උතුරු මැද හා සබරගමුව ජයගත්තේ මෙහෙමයිඉන්දීය විරෝධය විලාසිතාවක් පමණයිඡන්ද පොළ අසල බොරු කලබල ඇති කරන වෑයම වරදීඋතුරු මැද හා සබරගමුව පළාත් සභා මැතිවරණ දිනයේ සෑම ඡන්ද මධ්‍යස්ථානයක් අසලම කලබල හා ගැටුම්කාරී කි‍්‍රයා සිදු කරන්නැයි එ.ජා.ප ප‍්‍රබලයකු එජාප ඡන්ද අපේක්ෂකයන් ගෙන් කරන ලද ඉල්ලීමක් ඡන්ද අපේක්‍ෂකයන් බහුතරයක් ප‍්‍රතික්ෂේප කරන ලදැයි දැන ගන්නට ඇත.ඉකුත් බ‍්‍රහස්පතින්දා සහ සිකුරාදා උතුරු මැද හා සබරගමුව එජාප ඡන්ද අපේක්‍ෂකයන් කැඳවා රහසිගත සාකච්ඡාවක් පවත්වා ඇති අතර එම රැස්වීම් කැඳවා ඇත්තේ තිස්ස අත්තනායක මහතා බවත් දැන ගන්නට ඇත. මෙහි දී එජාප ප‍්‍රබලයා පවසා ඇත්තේ ඡන්දය පැවැත්වෙන දිනයේ හැකි තාක් කලබලකාරී කි‍්‍රයා සිදු කොට මැතිවරණය ප‍්‍රචණ්ඩ කි‍්‍රයා රැසක් මධ්‍යයේ පැවැත් වූ බව එතෙර පැතිරවීමට හැකි ආකාරයේ සාක්ෂි නිර්මාණය කරන ලෙසයි.එහෙත් මේ රැස්වීම්වලට සහභාගී වූ එ.ජා.ප ඡන්ද අපේක්‍ෂකයන් බහුතරයක් එම ඉල්ලීම ප‍්‍රතික්ෂේප කොට ඇත. කෙසේ වෙතත් එ.ජා.ප යට සම්බන්ධ මැර කණ්ඩායම් කිහිපයක් මැතිවරණ දිනයේ අනවශ්‍ය කලබල ඇති කිරීමට සූදානමින් සිටි නමුත් නියත වශයෙන්ම එජාපය ලබන පරාජය වසං කැර ගැනීම සඳහා ගෙන යන එබඳු කි‍්‍රයා වලට තමන් හසු නොවන බව එක්සත් ජනතා නිදහස් සංධානය ප‍්‍රකාශ කැර සිටියේ ය.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=af0808241</link>
    <topic>පාසල් ගුරුවරයා සහ සරසවි කථිකාචාර්යවරයා</topic>
    <author/>
    <content>පාසල් ගුරුවරයා සහ සරසවි කථිකාචාර්යවරයාජීවිතය සුන්දරයිනැගෙනහිර නවෝදය හා එක් වූ රබර් වගාවදෙදිනකින් සැකකරුවන් කොටුවුණු දෙනියායේ රන් කොල්ලයගුරු සේවයේ රසකතාභාණ්ඩ ප‍්‍රචාරණයට යන වියදම දරන්නේත් පාරිභෝගිකයායසුසී...! මුළු රටම නුඹ වෙනුවෙන් රන් පදක්කමක් වී අවසානයි‘සුරතලී’ නැහැ පෙරහරේමහාචාර්ය නන්දසේන රත්නපාල අනුස්මරණසමරු දේශනය ඇසුරිනිඅප දැනට අත්දකින අයුරින් විශ්ව විද්‍යාලයය, කථිකාචාර්යවරයකු සතු කාර්ය සහ ඔහුගේ භූමිකාව අධ්‍යයනය කිරීමේ දී එයට ප‍්‍රවේශයක් වශයෙන් පළමුව විශ්ව විද්‍යාලයය යනු කුමක්දැයි සහ ආචාර්යවරයාගේ කාර්යය කුමක්දැයි විමසා බැලිය යුතුය.මහාචාර්ය නන්දසේන රත්නපාලවිශ්වවිද්‍යාලයය යනු සුවිසල් ගොඩනැඟිලි සමූහයක් නොව ප‍්‍රජාවකි නැතහොත් සමාජයකි. එය නිශ්චිත පරමාර්ථ මත ස්වේච්ඡාවෙන් එක්වූ පුද්ගලයන් සමූහයකින් සමන්විත වූ බුද්ධිමය ඒකකයකි.මේ අනුව විශ්ව විද්‍යාලයය හාත්පසින් ම පාසලෙන් වෙනස් වී ඇත. පාසල වූ කලි වැඩිහිටියන් විසින් බාල ළමුන්ට යම් විෂයයන් උගන්වන ස්ථානයක් වන අතර විශ්ව විද්‍යාලයය නවීන දැනුම ගවේෂණය සඳහා නිර්මාණය වී ඇත.නව්‍ය දැනුම ගවේෂණය විශ්ව විද්‍යාලයෙහි මුඛ්‍ය අරමුණයි.එලෙස විශ්ව විද්‍යාල අතීතයේදී මෙන් ම වර්තමානයේදී ද මූලික වශයෙන් ගවේෂණය (ඤඪඵජධමඥපර) සඳහා නිර්මාණය කර ඇත.ශිෂ්‍යයන්ගෙන් තොරව කිසිදු පාසලක් පැවතිය නොහැකි අතර ශිෂ්‍යයන්ගෙන් හෙවත් උපාධි අපේක්ෂකයන්ගෙන් තොරව විශ්වවිද්‍යාලයක් පැවතිය හැකි ය.ලෝකයේ සමහර විශ්වවිද්‍යාල පශ්චාත් උපාධි අපේක්ෂකයන්ට පමණක් සීමා කර තිබීම නිදසුනක් ලෙස සඳහන් කළ හැකි ය.මේ සත්‍ය අවබෝධ කර නොගත් අපේ සමහර තරුණ කථිකාචාර්යවරුන් අප ඉන්නේ ශිෂ්‍යයන් නිසා යයි ප‍්‍රකාශ කරනු ඇසී ඇත.මේ අනුව විශ්ව විද්‍යාල ඉගෙනීම, පර්යේෂණ සිදුකිරීම සහ සේවය ලබාදීම සඳහා සංකල්පිතව හඳුනා ගෙන ඇති මධ්‍යස්ථානයක් ලෙසට හැඳින්විය හැකි ය.ඉතාමත් සාම්ප‍්‍රදායක අර්ථයෙන්, විශ්ව විද්‍යාලයය යනු මානව ප‍්‍රජාවේ අමරණීයත්වයේ දෘෂ්‍ය නියෝජනය හෝ වෙනත් ආකාරයකින් ඉදිරිපත් කරන්නේ නම්, සත්‍යයේ සංස්ථායික මුහුණුවර වේ.එසේ ම එය මතු පරපුරට අවශ්‍ය උසස් මට්ටමේ බුද්ධිමතුන් බිහිකිරීමේ කාර්යය සඳහා ඕනෑම කාලයක සවිඥානාවිතව සහ විධිමත්ව කාර්යභාරය ඉටු කරනු ලබන ස්ථානයයි.ශත වර්ෂ ගණනාවකට ඉහතදී බොලොඤ්ඤා විශ්ව විද්‍යාලයය ස්ථාපිත කිරීම මඟින් විශ්වවිද්‍යාලයය යනු උගත් පුද්ගලයන් විසින් තොරතුරු සහ දැනුම ආධුනිකයන් වෙත සම්පෙ‍්‍ර්ෂණය කරන මධ්‍යස්ථානයක් යන මතය තවදුරටත් අවධාරණය කර ඇත.නූතන ලෝකයේ විශ්ව විද්‍යාල හෝ උසස් අධ්‍යාපන ආයතන ලෙස වඩා පුළුල්ව හඳුන්වනු ලබන මධ්‍යස්ථාන, පුද්ගලයන්ගේ සමාජයීය සහ ආර්ථික චල්‍යතාවයේ ප‍්‍රධාන අංගයක් හෝ පුළුල් අර්ථයෙන් දැක්වුවහොත්, එය සමාජයන්හි සහ විශේෂිත ප‍්‍රජාවන්ගේ වෙනස් වන ආකෘතිය සඳහා වන දීර්ඝ කාලීන මඟ පෙන්වන්නාවේ.ඒ හැර විශ්ව විද්‍යාල සංකීර්ණත්වයෙන් සහ කඩිනම් වෙනසකින් නිර්මිත සංදර්භයකදී, උසස් අධ්‍යාපනය අනපේක්ෂිත අවස්ථා සහ සංකීර්ණ අභියෝගයන්ට මුහුණ දෙනු ලබයි. ඒවායින් බොහෝමයක් තීරණාත්මක සංයුක්ත සහ ඉතාමත් තීක්ෂණ අභියෝගයන් ය.මෙලෙස විශ්ව විද්‍යාල යනු දැනුම ජනනය කිරීමට සහ මානව සම්පත් සංවර්ධනයට කැපවුණු ආයතන බැව් ඉතාමත් පැහැදිලිය. එසේ හෙයින්, විශ්ව විද්‍යාලයක් සතුව රටේ සම්භාව්‍ය බුද්ධිමය දේපල පවත්නා බව පෙනීයයි.ඉහත සඳහන් කළ මූලික කාර්යයන්ට අමතරව විශ්වවිද්‍යාලයක් විසින් ප‍්‍රජා සත්කාර සඳහා අධ්‍යයන ප‍්‍රවීණතාවය තුළින් ජාතික සංවර්ධනයට උරදීම වැනි අනෙකුත් සමාජ වගකීම් ද ඉටු කරනු ලැබේ.බොහෝ රටවල, අනාගතයේදී සමාජයේ ඇතිවිය හැකි විප්ලව හා විපර්යාස පිළිබඳ අනාවැකි පල කළ හැකි මානයක් ලෙස සහ මතු විය හැකි පොදු මතයක් දක්වන කැඩපතක් ලෙස ද විශ්වවිද්‍යාල කටයුතු කර ඇත.විශ්වවිද්‍යාලයක් යනු රටක බලපවත්නා තත්කාලීන කරුණු සංවාදයට ගත හැකි සහ ඒ සඳහා අවස්ථා ලබාදිය යුතු ස්ථානයකි.එවැනි සංවාදයන් පවත්නා වටිනාකමක් ඇති කරුණු නිර්ණය කිරීමට අත්‍යවශ්‍යයෙන් ම අවස්ථාව ලබාදෙන ඉතාමත් යහපත් සහ විවෘත සාකච්ඡා විය යුතු ඒවාය.එසේම එවැනි සංවාද ආචාර්යවරුන් සහ ශිෂ්‍යයන් අතර මුල් බැස ගත් බෙදීමක් හෝ වෛරයක් ඇති නොකරවන එහෙත් අධ්‍යයන සහ ඉගෙනුම් කාර්යයක් ගොඩනැංවිය හැකි කර්තව්‍යයක් විය යුතුයි.ආචාර්යවරයාගේ කාර්යයවිශ්ව විද්‍යාල පාසල වෙතින් වෙනස්වන්නාසේ ම විශ්වවිද්‍යාල ආචාර්යවරයාගේ කාර්යය ගුරුවරයාගේ කාර්යය වෙතින් ද වෙනස්වේ. පාසල් ගුරුවරයා ප‍්‍රධාන වශයෙන් සිසුන්ට ඉගෙන්වීමේ කාර්යයෙහි පමණක් නිරතවේ.ඒ සම්බන්ධව ඔහු විසින් නිර්දිෂ්ඨ ග‍්‍රන්ථ පරිශීලනය කරනු ලැබේ. පාසල් ශිෂ්‍යයන් තම ගුරුවරයා සහ නිර්දිෂ්ඨ ග‍්‍රන්ථ අවිවාදයෙන් ම නිවැරැදි යයි විශ්වාස කෙරේ.විශ්වවිද්‍යාලයකදී එම මිථ්‍යා මත ඉවත දමනු ලැබේ. විශිෂ්ට ගණයේ ආචාර්යවරු මෙන් ම ශිෂ්‍යයන් ද තමා නොදන්නා බව නිරන්තරව මෙනෙහි කළ යුතු අතර නොදන්නා දේ දැනගැනීම සඳහා තමන් ම කළ හැකි දේ කරන බවට අධිෂ්ඨාන කර ගත යුතු ය.පාසලේදී යම් විෂයයන් පිළිබඳ සාධක උගන්වන අතර විශ්වවිද්‍යාලයේදී එම සාධක පිළිබඳ විවේචනාත්මකව විමසීමට පුරුදු පුහුණු කරනු ලැබේ.මෙහි ප‍්‍රතිඵලයක් ලෙස පාසලේදී මෙන් විශ්ව විද්‍යාලයේදී ආචාර්යවරු සහ මහාචාර්යවරු නිරතුරුවම විශ්වවිද්‍යාලයේ දැකිය නොහැකි ය. සමහර ආචාර්යවරුන් සතියකට පැය කිහිපයක් පමණක් දේශන පැවැත්විය හැකි ය.එයට ප‍්‍රධානතම හේතුව නම් විශ්වවිද්‍යාලය යනු හුදෙක් උගන්වන ආයතනයක් නොවීම ය. එහි මහාචාර්ය සහ ආචාර්යවරුන්ගේ මූලික කාර්යය පර්යේෂණ පැවැත්වීමය.මේ අනුව බොහෝ විශ්ව විද්‍යාල ආචාර්යවරුන්ට විශේෂ පරීක්ෂණ ක්ෂේත‍්‍රයක් ඇත. ඔවුහු වසර ගණනාවක්ම එකම ක්ෂේත‍්‍රයක පරීක්ෂණ කටයුතුවල නියැලෙන අතර තම උපාධි අපේක්ෂකයින් තුළ ගවේෂණය පිළිබඳව සාරය ජනිත කරනු ලැබේ.මේ අනුව ඇතැම් විශ්ව විද්‍යාලවල සමහර දෙපාර්තමේන්තු වෙතින් පළමු වසරේ සිට ශාස්ත‍්‍රපති හා ආචාර්ය උපාධිය දක්වා අඛණ්ඩවම ගලායන පර්යේෂණ දම්වැලක් දැකිය හැකිය.මහාචාර්යවරයා තම පර්යේෂණ ආශ‍්‍රයෙන් රචනා කරන ලද ග‍්‍රන්ථයන් පුස්තකාලය තුළ ඇති අතර ඔහුගේ මරණයෙන් පසුව ද එම පර්යේෂණ කටයුතු අන්‍යයන් විසින් කි‍්‍රයාත්මක කෙරේ.මේ අනුව විශ්ව විද්‍යාලයය යනු පාසල සහ වැඩ ලෝකය(එධපතඤ ධට ඹධපඬ) අතර තිබෙන අතරමැදි මධ්‍යස්ථානයකි. පාසල තුළ අනම්‍ය වූ විනයක් ඇති අතර විශ්වවිද්‍යාල තුළ ස්වයං විනයක් තිබිය යුතු ය. පාසල තුළ සංවිධාන සැලැස්මක් ඇති අතර විශ්වවිද්‍යාලයේදී ශිෂ්‍යයා සහ ආචාර්යවරයා වෙත ස්වයං සංවිධාන සැලැස්මක් තිබිය යුතු ය. විශ්වවිද්‍යාලයය ස්වාධීන ආයතනයක් වන අතර විශ්ව විද්‍යාල ආචාර්යවරයා වෙත ශාස්තී‍්‍රය නිදහස ඇත.ශ‍්‍රී ලංකාවේ හෝ ලෝකයෙහි අන් රටක වේවා අද අප ජීවත් වනුයේ අඛණ්ඩව වෙනස්වීම් සිදුවන අවදියක ය. එවැනි වෙනස්වීම් සිදු වනුයේ ගෝලීය ආර්ථික අර්බුදය, ආහාර අර්බුදය, බලශක්ති අර්බුදය, සමාජ දේශපාලනික ගැටුම්, තාක්ෂණික උන්නතීන් සහ සමාජ සාරධර්ම පිරිහීයාම වැනි විවිධ කරුණු හේතුවෙනි.විශේෂයෙන් ම නිදහස ලැබීමෙන් පසු අවධියේදී මෙම වෙනස්වීම්වල බලපෑම ලාංකික බුද්ධිමත් ප‍්‍රජාවට ක‍්‍රමයෙන් දැනෙන්නට විය.කෙසේ වෙතත්, මහාචාර්ය රත්නපාල වැනි විශ්වවිද්‍යාල කථිකාචාර්යවරුන් තමා වටා මෙසේ සිදු වෙමින් පැවැති වෙනස්කම්වලට බුද්ධිමත් ලෙස හැඩ ගැසෙනු අපට දැකිය හැකි විය.මහාචාර්ය රත්නපාල ශූරීන් තුළ පැවැති පර්යේෂණ සඳහා වූ කැපවීම, දැනුම ප‍්‍රචාරණය, අධ්‍යයන සංනිවේදන නිපුණතාව හා බුද්ධිමත් නායකත්වය ඉතාමත් ආකර්ෂණීය එකක් විය.එමගින් බුද්ධිමත් යෝධයකුගේ ප‍්‍රතිරුව හෝ දැනුමේ උල්පතක ප‍්‍රතිරූපය නිරූපනය වේ. ඔහු තම ප‍්‍රඥාව දයානුකම්පා සහගතව සහ නිහතමානීව පරිශීලනය කළ අතර එමගින් පොදු ජනතාවට ළඟා විය නොහැකි සුපිරි ගනයේ විජාතිකයකු නොවී ඇත.එසේ හෙයින්, වෙනස් වන සමාජ වටාපිටාවක, මහාචාර්ය රත්නපාලයන්ගේ වෘත්තීය ජීවිතයෙන් උගත හැකි ආදර්ශයන් නිදර්ශන ලෙස ගෙන හැර දක්වමින් වෙනස් වන සමාජයක විශ්ව විද්‍යාල කථිකාචාර්යවරයකුගේ භූමිකාව සැලකීමේදී විශ්ව විද්‍යාල ආචාර්යවරයකු වෙතින් නිරූපනය විය යුතු ගුණාංග විමසා බැලිය යුතු ය. ඒවා නම් පිළිවලින්;කැපවීම හෙවත් තම වගකීම්වලටබැඳී සිටීම උපයෝජ්‍යතාව හෙවත් සමාජවෙනස්වීම් මත ඇතිවන අභියෝගයන්ටඅනුගතවීමේ හැකියාව පර්යේෂණ කුසලතා හෙවත්පර්යේෂණ මගින් නව දැනුම් සොයායෑමට ඇති තදබල උත්සාහය වෘත්තිය දක්ෂතාව හෙවත්ගරු කටයුතු වෘත්තිකයකු ලෙස ප‍්‍රතිරූපය ගොඩනඟා ගැනීම සංනිවේදන කුසලතාවය හෙවත්දැනුම පැතිරවීම සඳහා ඵලදායි ලෙස සංනිවේදනය භාවිතා කිරීමසමාජ අවශ්‍යතා සඳහා සංවේදීවීමහෙවත් මහජනතාවගේ හෘද ස්පන්දනය අවබෝධ කර ගැනීමඅභියෝගවලට මුහුණදීමපුරා දශක හතරකට වැඩි වූ තම විශ්වවිද්‍යාල ජීවිතයේදී සහ විශ‍්‍රාමික දිවියේදී මහාචාර්ය රත්නපාල ශූරීන් විසින් ඉතාමත් දක්ෂ ලෙස කරන ලද ඉගැන්වීම්, පර්යේෂණ සහ රචනා මගින් අධ්‍යයන කාර්යය සඳහා ඔහු ගේ ඇල්ම මනාව විදහා දක්වයි.දැනුම සොයා යෑම පිළිබඳ ඔහු තුළ පැවති කැපවීම සහ ඉතාමත් යෝග්‍ය භාෂාවකින් සහ ශෛලියකින් උසස් නිලධාරීන් සහ පොදු ජනතාව වෙත එම දැනුම ව්‍යාප්ත කළ ආකාරයෙන්, පරමාදර්ශී ආචාර්යවරයෙකුගේ භූමිකාව ඔහු වෙතින් මනාව පෙන්නුම් කර ඇත.ඔහුගේ උසස් අධ්‍යයන කටයුතු ආරම්භ වූයේ ප‍්‍රථම උපාධි අපේක්ෂකයෙකු ලෙස එදා ලංකා විශ්වවිද්‍යාලයය නමින් හැඳින්වූ අද පේරාදෙණිය විශ්වවිද්‍යාලයයට ඇතුල්වීමත් සමඟ ය.ඔහු විශ්ව විද්‍යාලයට ඇතුල්වීමට පෙර රාජකීය විද්‍යාලයයේ ශිෂ්‍යයකු ලෙස ගත කළ කාල පරිච්ඡේදයේ පවා සාහිත්‍යමය නිර්මාණයන්ට බොහෝ සෙයින් දායක වුණු අතර විශ්වවිද්‍යාල ආචාර්යවරයකු ලෙස එම කාර්යය වඩාත් ප‍්‍රබලව සහ ක‍්‍රමානුකූලව අඛණ්ඩව පවත්වාගෙන ගොස් ඇත.එක් අවස්ථාවකදී ඔහුගේ ශිෂ්‍යයෙක් ඔහු මතක තබා ගත යුත්තේ කෙසේ දැයි ඇසූ බව මම අසා ඇත්තෙමි. “මා සම්පූර්ණයෙන් අමතක කර දමන්න, ඔබ කැමති නම් පමණක් මා ලියූ පොත් කියවන්න.සමස්ත මා මතකයේ රඳවා ගැනීම මම අපේක්ෂා නොකරමි” යනුවෙන් ඔහු එම ශිෂ්‍යයාට පිළිතුරු දී තිබිණි.ඔහුගේ විශ‍්‍රාමයෙන් පසු ද දැනුම ව්‍යාප්ත කිරීම සඳහා ඔහු විසින් මෙසේ කැප වෙන ලදී. එම උපදේශය වෙත රැඳෙමින් ඔහු විසින් සමාජ විද්‍යාව, මානව විද්‍යාව සහ අපරාධ විද්‍යාව යන ක්ෂේත‍්‍රයන් හි පනහකට අධික වූ ප‍්‍රකාශන සම්පූර්ණ කර ඇත.කෙටි කථා සහ කාව්‍ය රචනා කිරීම මගින් අනගිභවනීය සිංහල ප‍්‍රාඥයකු ලෙස සිංහල සාහිත්‍යයට ද අමිල මෙහෙවරක් සිදුකර ඇත.පර්යේෂණ කුසලතාසෑම තරාතිරමකම විශ්වවිද්‍යාල සේවකයන් සහ විශ්ව විද්‍යාලයෙන් පරිභාහිර වූ සෑම පුද්ගලයෙක් ම පිළිගන්නා පරිදි මහාචාර්ය රත්නපාල ශූරීන් මෘදු ගතිපැවතුම් හා මහත්මා ගති ඇත්තෙකි.ඔහු ගේ මෙවැනි ගතිගුණ ග‍්‍රාමීය පරිසරයකින් සහ මධ්‍යම පාංතික පවුලකින් පැවත ඒම හේතුවෙන් සංවර්ධනය වූ බව සැලකිය හැකි ය.සමාජයෙන් ඈත්වීම නොව වෘත්තියමය ඉනිමඟෙහි හිනි පෙත්තට නගින අතර සමාජය සමඟ සමීප සම්බන්ධතාවයක් පවත්වා ගැනීම යන ගුණය නූතන විශ්ව විද්‍යාල ආචාර්යවරුන් විසින් සැලකිය යුතු සහ සංවර්ධනය කළ යුතු අංගයක් ලෙස සඳහන් කිරීමට කැමැත්තෙමි.වෙනස්වන සමාජ වටපිටාවට හොඳින් අනුගත විය හැකි පුද්ගලයකු ලෙස, මහාචාර්ය රත්නපාල ශූරීන් ද්විතියික සහ පශ්චාත් තෘතියික යන අධ්‍යාපන අදියර අතර රඳ්‍ර පැවති තම අධ්‍යයන වෘත්තිය ජීවිතය පුරා ඔහුගේ බුද්ධිමය ශක්තිය බාධාවකින් තොරව පවත්වා ගත්තේ ය.ඔහුගේ පර්යේෂණ සහ අනෙකුත් අධ්‍යයන කාර්ය සවිස්තරාත්මකව විග‍්‍රහ කරද්දී මනාව පිළිබිඹු වන කාරණය ඒවායේ තීව‍්‍රතාවයේ පැවති ඒකීයභාවය සහ විශ්ලේෂණයේ පැවති විචාරාත්මක භාවයයි.මින් මනාව විදහා දැක්වෙන අංගය නම් වසර 40 කට අධික කාලයක් වෙනස් වන සමාජ වටාපිටාවට පැවති අනුගතවීමේ හැකියාවයි. පුළුල් රුචිකත්වයන් ඇති විවිධ පුද්ගලයන් සමඟ එක්ව පර්යේෂණ පැවැත්වීමේ හැකියාව ඔහු වෙත පැවතුණි.ඔහු විසින් ආරක්ෂක අංශයේ පිරිස්, වෛද්‍ය වෘත්තිකයන්, ගුරුවරුන්, ලිංගිකත්වය පිළිබඳ කටයුතු කරන්නන්, පොදු ජනතාව, යාචකයන්, ශිෂ්‍යයන් ඇතුළුව සමාජයේ සෑම තරාතිරමකම පුද්ගලයන් සමඟ සමීප සම්බන්ධතාවයක් පවත්වන ලදී.ඔහු විසින් බොහෝ අවස්ථාවන්හි දී තම පර්යේෂණ නියැදින් හි වෙසෙමින් කි‍්‍රයාකාරී පර්යේෂණ පවත්වන ලදී. මෙමගින් පුළුල් සහ සංකීර්ණ ලෙස වෙනස් වන සමාජ වටාපිටාවක් තුළ සත්‍ය සොයා යෑම කෙරෙහි ඔහු වෙත පැවති ලැදියාව මනාව පිළිබිඹු වේ.ඔහුගේ පර්යේෂණ ගුණාත්මක භාවයෙන් ඉහළ මට්ටමක පැවති අතර බොහෝමයක් සමාජ ගැටලුවලදී ඔහු විසින් පර්යේෂණ ක‍්‍රමවේදය ඉතාමත් ඵලදායි ලෙස යොදා ගන්නා ලදී.එසේම ඉන්දියාවේ වන්දිගාර් විශ්වවිද්‍යාලයය සමඟ එක්ව පර්යේෂණ අත්පොත නැමැති ග‍්‍රන්ථය ද සම්පාදනය කරන ලදී. එසේ හෙයින් මාගේ සහෘද ආචාර්යවරුන්ට මෙහිදී අවධාරණය කර සිටිනුයේ සාමාන්‍ය ගුරුවරයකුගෙන් ඔබව වෙන් කොට හඳුනාගත හැකි එකම සාධකය පර්යේෂණය බවයි.විශ්වවිද්‍යාල ආචාර්යවරයෙක් තම ක්ෂේත‍්‍රයට අදාළව පවත්නා තත්කාලීන සමාජ ගැටලු පිළිබඳ පර්යේෂණ පවත්වන ශක්තිමත් සහ කැපවුණු පර්යේෂකයෙක් විය යුතු ය.සාමූහික ප‍්‍රවේගයකින් සමස්ත සමාජයට ප‍්‍රතිලාභ ලැබිය හැකි වන අයුරින් එම ප‍්‍රතිඵල කි‍්‍රයාත්මක කිරීමට හැකි වන සේ සහ සම්බන්ධ ආයතන සමඟ ඒකාබද්ධව තම පර්යේෂණ පැවැත්විය යුතු ය.වෘත්තිය දක්ෂතාවසෑම දෙයකටම වඩා වැදගත් කාරණය වූයේ, පරමාදර්ශී වෘත්තිමය කථිකාචාර්යවරයකුට අවශ්‍ය වන අත්දැකීම් සපුරාලු අධ්‍යයන ජීවිතයක් ඔහු විසින් ගත කර තිබීම ය.වර්තමානයේදී ආචාර්යවරුන්ගේ වෘත්තිමය දක්ෂතාවය අල්ප වශයෙන් සාකච්ඡාවට බඳුන් වුව ද එය සංවර්ධනය කළ යුතු, දියුණු කළ යුතු, අභ්‍යාසයේ යෙදිය යුතු සහ පිළිගැනීමට ලක්විය යුතු අත්‍යවශ්‍ය අංගයකි.පර්යේෂණ, ඉගැන්වීම්, ඇගැයීම් සහ අධ්‍යයන හැසිරීම් සඳහා වන වෘත්තියමය ප‍්‍රවේශය, විශ්වවිද්‍යාල ආචාර්යවරුන් සඳහා ක‍්‍රමවත් චර්යා සංග‍්‍රහයක් නිර්මාණය කරමින් හඳුන්වා දිය යුතු අත්‍යාවශ්‍ය අංගයකි.මහාචාර්ය රත්නපාල මහතාගේ වෘත්තිය ජීවිතය හැදෑරීම ඒ සඳහා වන වඩාත්ම ප‍්‍රායෝගික සහ පරමාදර්ශී අධ්‍යයනය හෝ නිරූපනය වන්නේ ය.බොහෝ විට විශ්ව විද්‍යාල ආචාර්යවරයකු ගෙන් අද අප දකින්නේ ගෞරව සම්මානයට පාත‍්‍ර වූ පාසල් ගුරුවරයකුගේ චරිත ස්වභාවය මිස අවශ්‍ය තරමේ පර්යේෂණ පවත්වන සහ අත්‍යවශ්‍ය සාහිත්‍යයමය කාර්යන් හෝ ප‍්‍රකාශනයන් සිදුකරන සත්‍යවාදී විශ්වවිද්‍යාල ආචාර්යවරයකු නොවන බව සඳහන් කළ යුතු ය.දැනුම බෙදාදුන් හැටිදිවංගත මහාචාර්ය රත්නපාලයන් විසින් රචිත කෙටි කතා හා වෙනත් ප‍්‍රකාශන, දැනුම ව්‍යාප්ත කිරීම සඳහා එතුමාගේ පැවති කැපවීමට වඩාත්ම යෝග්‍ය සාක්ෂිය වන්නේ ය.එම ප‍්‍රකාශනයන්හි ගුණාත්මකභාවය අධ්‍යයනය කිරීමේදී පෙනී යන්නේ සංනිවේදනය සඳහා එතුමාගේ කුසලතාවයයි.නූතන සමාජයේ අප දකින බොහෝමයක් ආචාර්යවරු පර්යේෂණ පවත්වන්නේ දැනුම ජනනය කිරීමට නොව පත්ඉරු පිරවීමටය. එවැනි ආකල්ප සත්‍යවාදී ආචාර්යවරයකු තුළ නොපැවතිය යුතු ය.තම රටේ පවත්නා දැවෙන ගැටලු කෙරෙහි අපගේ අවධානය යොමු කළ යුතු අතර අප කුමන ක්ෂේත‍්‍රයක රැඳී සිටිය ද ඒවා විසඳීමට අවශ්‍යය පූර්ණ බුද්ධිමය සහයෝගය ලබා දිය යුතුය.මහාචාර්ය රත්නපාල ශූරීන් තම විශ‍්‍රාම දිවිය පුරා ද එවකට ඔහු විසින් යෙදී සිටි පර්යේෂණ සහ රචනා අඛණ්ඩව සිදු කිරීම මගින් පැහැදිලි වන්නේ බුද්ධිමය කර්තව්‍යන් කෙරෙහි ඔහුගේ පැවති සත්‍යවාදී කැපවීමයි.මහාචාර්ය රත්නපාල ශූරීන් ගේ නිහතමානී ගති පැවතුම් සහ පොදු ජනයාව අවබෝධ කර ගැනීමට තිබූ හැකියාව ඔහුගේ චරිතයෙන් අපට උකහා ගත හැකි මූලික ලක්ෂණ ලෙස නම් කළ හැකි ය.සමස්ත සමාජය සමඟ සහජීවනයෙන් විසීම සහ අදාළ පර්යේෂණ අධ්‍යයනය තුළින් ඔවුන්ගේ ගැටලු නිරාකරණය කිරීමට උත්සුකවීම නූතන විශ්වවිද්‍යාල ආචාර්යවරුන් ද ප‍්‍රගුණ කළ යුතු වටිනා ගුණාංගයකි.වෙනස්වන සමාජ අවශ්‍යතාවයන් මගින් පැන නැගෙන අභියෝගයන්ට පූර්ව සූදානමකින් කි‍්‍රයාකාරීව මුහුණදීමට හැකි වන පරිදි විශ්වවිද්‍යාල කථිකාචාර්යවරුන්ගේ භූමිකාව මෙමගින් උසස් තලයකට ගෙන ආ හැකිය.ආචාර්යවරුන් සහ බාහිර සමාජය අතර පවත්නා පරතරය අවම කිරීමට ඛ්ැකි අභ්‍යාසයක් ලෙස අධ්‍යයන ආයතන තුළ සහ ඒ අවට පවත්නා සමාජයේ කඩිනම් අවශ්‍යතාවයන් හඳුනා ගැනීමට ඇති හැකියාව හඳුන්වා දිය හැකි ය.සමස්තයක් ලෙස ගත් කළ, ප‍්‍රකට සමාජ විද්‍යාඥයෙක් හා මානව හිතවාදියෙක් ලෙස මහාචාර්ය රත්නපාල ශූරීන් තම රටේ සාමාන්‍ය ජනතාවගේ ශුභ සිද්ධිය වෙනුවෙන් තම බුද්ධිමය ධනය සහ ශක්තිය සම්පූර්ණයෙන් වැය කළ සත්‍යවාදී හා ගුණගරුක විශ්වවිද්‍යාල ආචාර්යවරයකු වීය.ඔහු සමාජයට ලබා දුන් නිදර්ශන ඔහු සම්පාදනය කළ සම්ප‍්‍රදායන් සහ ඔහු ගේ රචනාවන්, ඒවායේ එල්බ ඇති මත සහ දර්ශනයත් උකහා ගත හැකි වන අයුරින් නිසි ලෙස එක්රැස් කොට තවදුරටත් විශ්ලේෂණය කළ යුතු ය.මහාචාර්ය නන්දසේන රත්නපාල පදනම මගින් මෙම කාර්යභාරය නුදුරු අනාගතයේදීම සැබෑවක් කරනු ඇතැයි මම ප‍්‍රාර්ථනා කරමි. මෙම දේශනය පිළියෙළ කිරීමේදී දිවංගත මහාචාර්ය එදිරිවීර සරච්චන්ද්‍රයන් 1977 දී, දිවංගත මහාචාර්ය එච්.ඒ.ඩී.එස්. ගුණසේකරයන් ගේ අවමංගල උත්සවයේ දී මහාචාර්ය ගුණසේකරයන් කූට බුද්ධිමතකු නොව වචනයේ පරිසමාප්ත අර්ථයෙන් ම බුද්ධිමතකු වශයෙන් හඳුන්වන ලදී.ඒවාගේම මහාචාර්ය නන්දසේන රත්නපාලයන්ද කූට බුද්ධිමතකු නොව වචනයේ පරිසමාප්ත අර්ථයෙන් ම බුද්ධිමතකු බව සඳහන් කරමි.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=af0808242</link>
    <topic>ජීවිතය සුන්දරයි</topic>
    <author/>
    <content>පාසල් ගුරුවරයා සහ සරසවි කථිකාචාර්යවරයාජීවිතය සුන්දරයිනැගෙනහිර නවෝදය හා එක් වූ රබර් වගාවදෙදිනකින් සැකකරුවන් කොටුවුණු දෙනියායේ රන් කොල්ලයගුරු සේවයේ රසකතාභාණ්ඩ ප‍්‍රචාරණයට යන වියදම දරන්නේත් පාරිභෝගිකයායසුසී...! මුළු රටම නුඹ වෙනුවෙන් රන් පදක්කමක් වී අවසානයි‘සුරතලී’ නැහැ පෙරහරේනොයෙකුත් අන්දමේ අය ගෙදරට පැමිණීම මගේ වාසනාවක් හැටියටයි මම හිතන්නෙ. කැලණිය විශ්ව විද්‍යාලයේ ශිෂ්‍යයන් වැඩිපුරම එන්නේ ඔවුන්ගේ විභාගය කිට්ටු වුනහමයි. ඔවුන් ආචාර්ය රෝහණ ලක්ෂ්මන් පියදාසගේ ගෝලයො.“සර් කිව්ව සුනිල් අයියව හම්බවෙන්න කියල.” ඒ අවස්ථාවලදී මම රෝහණට හිතෙන් ස්තුතිවන්ත වෙනව.තරුණ තරුණියන් සමඟ ජනමාධ්‍ය ගැන පමණක් නොව තවත් බොහෝ දේවල් ගැන කතා කිරීම මහත් ආස්වාදයක් ගෙන දෙන්නක්.දින කිහිපයකට පෙර ගෙදරට පැමිණියේ පසුගිය අවුරුද්දේ විභාගයට පෙනි සිටී තරුණියන් හතර දෙනෙක්. විභාගය සමත්වුවත් තවමත් කාටවත් රැකියාවක් නැහැ. “ඇයි ඔය දැන් ආණ්ඩුවෙ මාධ්‍ය ආයතනවල විතරක් නෙමෙයි පෞද්ගලික තැන්වලත් රස්සා දෙන්නෙ එක එක්කෙනාගෙ ලියුම්වලටනෙ.”බොහෝ දේ කතා කිරීමෙන් පසු හදිසියේම එක් තරුණයෙක් ඔමාර් ඛයියාම් ගැන කතා කරන්න පටන්ගත්ත.“උඹල ජී.බී. සේනානායක පරිවර්තනය කරපු රුබයියාට් කියවල තියෙනවද?”කවුරුවත් කියවල නැහැ.“ඒකත හොයාගෙන කියවන්න. මා ළඟ තිබුණ පොතත් කවුරුහරි අරගෙන ගිහින්.”ම කාමරයට ගොස් එඩ්වර්ඩ් ෆිට්ස්ජෙලේගේ ඉංගී‍්‍රසි පරිවර්තනය රැගෙන ආව.“මේක තාත්තගෙ පොතක්. ඔමාර් ඛයියාම්ගේ සොහොන ගැන. එයාගෙ ගෝලයෙක් කියූ කතාවක් මේකෙ තියෙනව. ක්වාජා නිසාම් කියන ගෝලය මෙහෙම කියනව. “මම නිතරම මගේ ගුරුතුමා වන ඛයියාම් සමඟ සාකච්ඡා කරනව. දවසක් ඔහු මෙහෙම කිව්ව.කවදා හෝ දිනක මගේ සොහොන තියෙන්න ඕන උතුරු සුළඟට වැදී රෝසමල් පෙති වැටෙන ස්ථානයක. ඔහු තේරුමක් නැතිව වචන පාවිච්චි කරන කෙනෙක් නොවෙයි. ඔහුගේ මරණයෙන් අවුරුදු කීපයකට පසු මම යළිත් තයිෂපුර්වලට ගිය අවස්ථාවක ඔහුගෙ සොහොන බලන්න ගියා. එය තිබෙන්නෙ විශාල වත්තක. පිටතින් සොහොන පැත්තට නැවී තිබෙන අතුවල මල් පිපිල බලන්න ලස්සනයි. ඔහුගේ සොහොන මල්පෙතිවලින් වැහිල.”“මම ඔමාර් ඛයියාම් ගැනත් රුබයියාට් ගැනත් ඔවුන් සමඟ කතා කළා. “ඔමාර් ඛයියාම් මියගියේ එක්දහස් එකසිය විසිතුනේ. මධුපානය ගැන ලියවී තිබෙන පැරැණිම කවිය හැටියට සලකන්නෙ චීන කවියක්.මම යළිත් කාමරයට ගොස් විස්ඩම් ඔෆ් චයිනා කියන පොත අරගෙන ආවා.“මේ කවිය යටින් ඉරි ගහල තියෙන්නෙ අපේ තාත්තා. කවියාගේ නමක් නැහැ. කි‍්‍රස්තු පූර්ව දොළොස්වැනි සියවසේ ලියූ කවියක්.“තණපත් මත පිණිබිඳු වැටී ඇත.අන්තිමේදී හිරු බැස ගියේය.පුරවන්න, පුරවන්න බඳුන්තවමත් රාති‍්‍රය තරුණයරැය පුරාමතණපත් මත පිණිබිඳු වැටෙනු ඇතඉක්මණින්ම, ඉක්මණින්මපිණිබිඳු වියළී යයිඉක්මණින්ම රාති‍්‍රය ගෙවී යයි”මගේ මිත‍්‍රයින් එය අසාගෙන හිටියෙ මහත් ආසාවෙන්. තවත් කවියක් තියෙනව.‘මල් පොකුරු මැද තිබෙනවයින් බඳුනෙන්මම තනිවම බොන්නෙමි.මගේ බඳුන ඔසවාමම දිළිසෙන සඳට කියමි.මගේ සෙවනැල්ල මට ගෙනවිත් දෙන්නඑවිට අපි තිදෙනෙකි.අහෝ! සඳට බොන්න නොහැකියමගේ සෙවනැල්ල ද මා තනිකොට ඇත.කමක් නැහැ.මද වේලාවකට හෝමට මේ මිතුරෝ සිටියහ.මගේ මිත‍්‍රයින් කිසියම් අන්දමක සුන්දර බවක් වින්ද බව මට තේරුම් ගියා. එවැනිම සුන්දරත්වයක් මම ද වින්දා.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=af0808243</link>
    <topic>නැගෙනහිර නවෝදය හා එක් වූ රබර් වගාව</topic>
    <author>ආචාර්ය</author>
    <content>පාසල් ගුරුවරයා සහ සරසවි කථිකාචාර්යවරයාජීවිතය සුන්දරයිනැගෙනහිර නවෝදය හා එක් වූ රබර් වගාවදෙදිනකින් සැකකරුවන් කොටුවුණු දෙනියායේ රන් කොල්ලයගුරු සේවයේ රසකතාභාණ්ඩ ප‍්‍රචාරණයට යන වියදම දරන්නේත් පාරිභෝගිකයායසුසී...! මුළු රටම නුඹ වෙනුවෙන් රන් පදක්කමක් වී අවසානයි‘සුරතලී’ නැහැ පෙරහරේග‍්‍රාමීය දරිද්‍රතාවය තුරන් කිරීම සඳහා වූ ස්ථිරසාර වැඩපිළිවෙලක්දැනට ශී‍්‍ර ලංකා ආර්ථීකයේ ප‍්‍රධාන තැනක් ගන්නා රබර් වගාව 1876 බි‍්‍රතාන්‍ය ජාතික ශී‍්‍රමත් හෙන්රි විකම් බ‍්‍රසීලයේ සිට ලන්ඩනයේ කිව් උද්‍යානය හරහා ලංකාවට ගෙන එන ලද රබර් පැළ ස්වල්පයට නෑකම් කියයි.ලෝකයේ ස්වභාවික රබර් නිෂ්පාදනයේ 9 වැනි ස්ථානය හිමිකරගන සිටින ශී‍්‍ර ලංකාව රබර් අමුද්‍රව්‍යක් ලෙස නිර්යාතය මගින් රුපියල් මිලියන 4,724 ක් පසුගිය වසරේදී ලබා ගන්නා ලදී.එලෙසම , රබර් අඩංගු නිෂ්පාදන අපනයනය උපයාගන්නා ලද මුදල රුපියල් මිලියන 39000 කට වැඩි වේ. වර්තමාන ජීවන රටාව පවත්වා ගැනීමට අවශ්‍ය බොහෝ භාණ්ඩ නිෂ්පාදනය සඳහා ස්වභාවික රබර් අත්‍යාවශ්‍ය වේ.එබැවින් ජීවන තත්ත්වයේ වැඩිදියුණූව රබර් වෙළඳපොළ තව දුරටත් ශක්තිමත් කිරීමට ඉවහල් වී ඇත. එලෙසම කෘතිම රබර් සඳහා ඇති අධික මිලත්, පරිසර හිතකාමි ද්‍රව්‍ය පිළිබඳ ඇති නැඹුරුවත් මගින් රබර් වෙළෙඳපොළ ශක්තිමත් වී ඇත.ශී‍්‍ර ලංකාව තුළ රබර් හා සම්බන්ධ කර්මාන්ත වැඩිවෙමින් පවතින අතර එමඟින් ප‍්‍රාථමික තත්ත්වයෙන් නිර්යාත කරනු ලබන අමු රබර් වෙනුවට විශේෂිත මිලක් සහිත රබර් භාණ්ඩ නිර්යාතය තුළින් විශාල විදේශ විනිමයක් උපයා ගත හැකිය.එලෙසම මෙම කර්තව්‍ය නව රැකී රක්ෂා ජනනය කිරීමටත් මූලික වී තිබේ. මෙම කේෂ්ත‍්‍රයේ ශී‍්‍ර ලාංකික හැකියාවන් සහතික කිරීමට හොඳම නිදසුනක් වන්නේ දැනට ලෝකයේ ගල් ටයර් නිෂ්පාදනයේ ප‍්‍රමුඛ ස්ථානය ගන්නා ලෝඩ්ස්ටා සමාගමයි.රබර් පර්යේෂණ ආයතනයත් රබර් සංවර්ධන දෙපාර්තමේන්තුවත් ඉඩම් හිමියන් හා එකතුව රබර් වගාවේ ඵලදායිතාව ඉහළ දැමීම සඳහා කටයුතු කළ ද , මේ මගින් පමණක් අනාගත රබර් අවශ්‍යතාව සඳහා වූ ඉලක්කය කරා ළඟා විය නොහැක.එසේ නම් ඊළඟ ප‍්‍රයත්නය විය යුත්තේ රබර් වගාව කරනු ලබන ඉඩම් ප‍්‍රමාණය වැඩි කිරීමයි. නාගරීකරණය හා කාර්මිකරණය අපගේ තෙත් කලාපය තුළ ඉතා දැඩිව සිදු වන බැවින් නව රබර් වගාවන් සඳහා ඉඩම් සොයා ගැනීම ඉතාමත් අපහසුය.එබැවින් වැවිලි කර්මාන්ත අමාත්‍යාංශයේ අරමුණ වී ඇත්තේ දකුණු හා නැගෙනහිර වර්ෂාපතනය අනුව අතරමැදි කලාපයන්ට අයත් ප‍්‍රදේශ තුළ රබර් වගාව ප‍්‍රචලිත කිරීමයි.මේ මගින් ති‍්‍රවිධාකාර ප‍්‍රතිලාභ අපහට උරුම වනු ඇත. මූලිකව රබර් නිෂ්පාදනය හා රබර් භාණ්ඩ නිෂ්පාදනය මගින් ජාතික ආදායම වැඩි වනු ඇත.දෙවනුව මෙවැනි වැඩ සටහනක් මගින් වැඩිපුරම ප‍්‍රතිලාභ ලබනුයේ කෘෂි කර්මාන්තය තම ජීවනෝපාය කරගත් දැනට දරිද්‍රතාව තුළ සිර වී සිටින අහස් දියෙන් වගා කටයුතු වල නියැලෙන සහෝදර ගොවි ජනතාවය .මෙවැන්නක් මගින් ගැමි ආර්ථිකය ශක්තිමත් වන අතර සමෘද්ධි වැනි සහනාධාර ක‍්‍රම සඳහා වැය වන මුදල් සම්භාරය ඉතිරිකරගත හැක.තෙවැනි වාසිය වන්නේ ස්වාභාවික වනයකට පමණක් දෙවැනි වන රබර් වගාව මගින් විනාශ වූ පරිසරය නැවත ගොඩ ගැනීමයි.විශේෂයෙන්ම දැනට දිගුකාලීන හේන් ගොවිතැන් මගින් නිසරුවූ ගොවිබිම් වල රබර් වගාව මගින් එම ඉඩම් ප‍්‍රතිස්ථාපනයටත් වායු ගෝලයේ ඇති අංගාරික අම්ල වායුව තිර කර මිනිසාට අහිතකර වූ හරිතාගාර බලපෑම අවම කිරීමටත් ඉඩ ප‍්‍රස්ථා ලැබෙනු ඇත.සංවර්ධන ව්‍යාපෘතිදැනට අතරමැදි කලාපයේ ඇති රබර් වගාව මොණරාගල හා හම්බන්තොට දිස්ති‍්‍රක්ක වල හෙක්ටයාර 4,000 කට අඩු ඉඩම් ප‍්‍රමාණයකට සීමා වි තිබේ.යුද්ධයේ සාපයට ලක් වූ නැගෙනහිර පළාත වර්තමානයේ “ නැගෙනහිර නවෝදය” වැඩ සටහන මගින් දියුණූ තත්ත්වයකට පරිවර්තනය කිරීම රජයේ අරමුණයි.මේ ප‍්‍රදේශයේ ජනගහනය විසිරී ඇති අතර රබර් වැනි වැවිලි බෝග සඳහා අවශ්‍ය ඉඩම් සපයා ගැනීම අපහසු නොවේ.රබර් පර්යේෂණායතනය හා රබර් සංවර්ධන දෙපාර්තමේන්තුව සමඟ කරනු ලැබූ මූලික සමීක්ෂණයක් මගින් මෙම නැගෙනහිර පළාත රබර් වගාවට සුදුසු යැයි හැගී ගිය අතර “ නැගෙනහිර නවෝදය” වැඩ සටහන් යටතේ පර්යේෂණ හා සංවර්ධන ව්‍යාපෘතියක් ලෙස නැගෙනහිර පළාතේ රබර් වගාව ස්ථාපනය කිරීමට කටයුතු ආරම්භ කරන ලදී.රබර් වගාව මෙම ප‍්‍රදේශයන්ට උචිත බව පෙනීයන බැවින් ඒ සඳහා අවශ්‍ය ඉඩම් බලපත‍්‍ර නිකුත් කිරීමට ප‍්‍රාදේශීය ලේකම්වරුන්ගේ කැමැත්ත පළ වී තිබේ.දැනට රබර් වගාව පිළිබඳ ව්‍යාප්ති සේවයන් මේ ප‍්‍රදේය තුළ නොමැති බැවින් වගා කටයුතු පිළිබඳ ගොවීන් දැනුවත් කරීමත්, වගාවන් හි තත්ත්වය නිරීක්ෂණය කිරීමත් එතරම් පහසු නොවේ.රබර් වගාව සඳහා මූලිකව අවශ්‍ය වන තාක්ෂණ ක‍්‍රම පිළිබඳ වැඩමුළු ව්‍යාපෘතිය ආරම්භයේ දී සිදු කරන ලදී.මෙය ප‍්‍රමාණවත් නොවන බැවින් ග‍්‍රාමියව, ස්වභාවිකව පවතින සන්නිවේදන ක‍්‍රම වන දැකීම තුළින් විශ්වාසය ඇති කිරීම සහ ගැමියන් විසින් විශ්වාසය තබා ඇති පුද්ගලයන්ගේ මැදිහත් වීම යන ක‍්‍රම දැනුම සම්පේෂනය කිරීම සඳහා යොදාගන්නා ලදී.මෙහිදී කෝමාන ග‍්‍රාමය කේන්ද්‍ර කොට පදියතලාව ප‍්‍රාදේශීය සභාව තුළ රබර් වගාව ප‍්‍රචලිත කිරීමේ ක‍්‍රම වේදය සකසන ලදී. ආරම්භයේදී එනම්, 2003 වසරේදී ගොවීන් තුන් දෙනෙකු සමඟ අක්කර තුනක රබර් පැල සිටවන ලදී.පාරම්පරිකව පවතින කෘෂි කාර්මාන්ත ක‍්‍රම වලට හා ග‍්‍රාමීය ජීවන රටාවට හානි නොවන ලෙස රබර් වගාව පවත්වා ගෙන යාම සඳහා ගොවින් හට ප‍්‍රදේයට උරුම වූ බෝග වන බඩඉරිඟු සහ කවුපි වැනි බෝග රබර් සමඟ වගා කිරීමට ඉඩ හරින ලදී.පළමු උත්සහයේදී ගොවීන් දෙදෙනෙකු පමණක් සාර්ථක වුවද ඊළඟ වර්ෂය සඳහා මෙම දෙදෙනා සමඟ ගොවීන් 18 ක් රබර් වගාවට අවතීර්ණ විය. මෙහිදී අක්කර 18 ක භූමි ප‍්‍රදේශයක රබර් වගා කිරීමට හැකි විය.තුන්වන වසරේදී රබර් වගාව කෝමාන ග‍්‍රාමය හා බැඳී තිබෙන හෙළ කෝමාන ග‍්‍රාමයටද ප‍්‍රචලිත කිරීමට හැකි විය.2007 වසර අවසාන වන විට ගොවීන් 140 ක් සමඟින් අක්කර 150 කට වැඩි ප‍්‍රදේශයක් තුළ රබර් වගා කර තිබිණ.වර්තමානයේ රබර් වගාව සඳහා දැඩි ඉල්ලුමක් කෝමාන අවට ඇති කෙහෙල්උල්ල, මිරිස්වත්ත සහ හතකුඹුර යන ප‍්‍රදේශ වල ද පවතී. තත්ත්වය මෙසේ වුව ද ප‍්‍රදේශයේ යටිතල පහසුකම් අවම වීම රබර් වගාව ව්‍යාප්ත වීම සීමා වනු ඇත.වගාවට සුදුසු රබර් පැළ සකසා ගැනීම , ක‍්‍රමානුකූූලව හා ඉතා සුපරීක්ෂාවෙන් කළ යුතුව ඇති අතර ප‍්‍රදේශයට ඇති ළඟම රබර් තවාන පිහිටා ඇත්තේ කි.මී. 150 ට වඩා වැඩිදුරකින් පිහිටි මොණරාගල ප‍්‍රදේශයේය.එම නිසා 2007 වසරේ දී කෝමාන හා හෙළකෝමාන ග‍්‍රාමයන්හි කුඩා බෑග් පැළ තවාන් කිිපයක් ඇති කිරීමට ගොවීන් යොමු කරන ලද අතර බෑග්වල සිටුවීම සඳහා අවශ්‍ය බද්ධ කල ‘රබර්පැල අංකුර වර්ධනයට පෙර පස් රහිතව ලබා දෙන ලදී.කේෂත‍්‍රයේ වගාකළ යුතු කාලයට මාස 7 කට පමණ පෙර මෙම තවාන ඇති කල මුත් අවශ්‍ය මට්ටමට පැළ වල වර්ධනය පවත්වා ගැනීම එතරම් අපහසු නොවීය.ගොවීන්, විශේෂයෙන් කණ්ඩායම් නායකයින් තවාන් නඩත්තුව පිළිබඳ දැනුම්වත් කරන ලද අතර 2007 වසරේදී රබර් වගාවට යොමු වූ සියලුම ගොවීන් මෙම තවාන් රැක බලා ගැනීම සඳහා ඉදිරිපත් විය.කෝමාන හා හෙළකෝමාන ගම් වල තිබූ පෞද්ගලිකව පාවිච්චි කළ දුරකථන දෙක ගොවීන් හා අප අතර දැනුම සංනිවේදනය කිරීමට දායකත්වයක් සැපයීය. අපහට නිරතුරුවම ගොවි කණ්ඩායම් නායකයන්ගෙන් දුරකථන ඇමතුම් ලැබිණ.අවම වශයෙන් මෙම ඇමතුම් සතියකට එකක් පමණවත් වූ අතර විශේෂිත අවස්ථාවන්හිදී වැඩි ඇමතුම් ප‍්‍රමාණයක් ලැබිණ. දෙපාර්ශයටම සාකච්ඡා කාර්යාල වේලාවෙන් පරිබාහිරව උදයේම හෝ සවස පවත්වන ලදී.මෙම පහසුකම මගින් මාස 2 කට පමණක් වන පරිදි කේෂත‍්‍ර චාරිකාවන්හි නිරත වී වගාවන්හි ප‍්‍රගතිය පවත්වා ගැනීමට හැකි විය.වගාවන්හි වර්ධනය2003 සිට 2005 දක්වා වගාවන්හි සිටුවන ලද පැළ වලින් දළ වශයෙන් 75% ක් පමණ ප‍්‍රමාණයක් හොඳින් ස්ථාපනය වී තිබීම මෙහි සාර්ථකත්වය මැනවින් කියා පාන්නකි.කෝමාන ගම්මානයට සාපේක්ෂව හෙළකෝමාන ගම්මානයේ සිටුවන ලද රබර් පැළ මදක් පසු බෑමට ලක් වී තිබිණ.පොහොර දැමීමද, නිසිකලට සිදුනොවූ අතර යොදන ලද වාර ප‍්‍රමාණය වර්ෂයකට එක් වරකට සීමා විය. මෙම සීමාකාරී තත්ත්වයන් යටතේ වුවද රබර් වගාවේ දක්නට ලැබූ වර්ධනය සතුටුදායක මට්ටමක පැවතිණ.කෙසේ වුවද පොහොර යෙදීම පිළිබඳ නිර්දේශයන් තෙත් කලාපයේ කරන ලද පර්යේෂණයන් හා බැදී ඇති බැවින් මෙම ප‍්‍රදේශයේ පාංශු තත්ව පරීක්ෂා කර මෙම නිර්දේශයන් ප‍්‍රතිසංශෝධනය කරීමේ අවශ්‍යතාවක්ද පවතී .වර්ධන වේගයතෙත් කලාපය තුළ ඉතා හොඳ වර්ධක තත්ත්වයන් යටතේ වසරකට සෙ.මී.10 ක වර්ධන සීඝ‍්‍රතාවක් බලාපොරොත්තු වන අතර මෙමඟින් අවු 5 ක් අවසානයේ කිරි කැපීමට සුදුසු වගාවක් ලබා ගැනීම අපේක්ෂාව වේ.රබර් හොඳින් වගා කරන බොහෝ අය වසරකට සෙ.මී. 8 ක පමණ වර්ධක වේගයක් තබා ගනිමින් අවු 6 ක දී කිරි කැපීමට හැකි තත්ත්වයකට ළඟාවේ.තෙත් කලාපයේ ද බොහෝ කුඩා ඉඩම් හිමියන් රබර් වගාවන්හි වර්ධක වේගය ඉතා අඩු බැවින් කිරි කපා ගැනීම සඳහා අවු 07 ක හෝ ඊට වැඩි කාලයක් ගත කිරීමට සිදුවේ.ඉදිරි වසර වලදී රබර් වගාව පිළිබඳ ගොවීන්ගේ හැකියාව තවදුරටත් වැඩිවන බැවින් අවශ්‍ය වර්ධන වේගයන් පවත්වා ගැනීම අපහසු නොවනු ඇත.අවධානම් පිළිබඳ සමීක්ෂණයප‍්‍රදේශයේ රබර් වගා ව්‍යාප්ත කිරීමේ ක‍්‍රම වේදය සකස් කිරීම අරමුණු කොට ඉඑර්‍ණඊ විශ්ලේෂණයක් සිදු කරන ලද අතර මේ සඳහා කෝමාන හා හෙළකෝමාන ගම් වල රබර් වගාව පිළිබඳ උනන්දුවක් දක්වන ගොවීන් රැස් කරන ලදී.රබර් වගාව ප‍්‍රදේශයට හඳුන්වා දී වසරකට පසු මෙම විශ්ලේෂණය සිදු කළ බැවින් මෙම අවස්ථාව වනවිට රබර් වගාව පිළිබඳ යම් ප‍්‍රායෝගික දැනුමක් ගොවීන් හට තිබිණ.රබර් වගාව සඳහා කැපකළ හැකි ඉඩම් තිබීම විශාලතම ශක්තිය වූ අතර 70% ක පමණ ගොවීන් හට අක්කර 03 සිට 04 දක්වා ප‍්‍රමාණයක් රබර් වගාව වෙනුවෙන් යෙදීමට හැකියාව තිබුණි.මෙම වැඩමුළුව සඳහා සහභාගි වූ සියලුම ගොවීන් රබර් වගා කිරීමට කැමැත්තෙන් සිටි අය බැවින් රබර් වගාව සඳහා ගොවීන් සතු කැමැත්ත ශක්තීන් අතරින් දෙවන ස්ථානය ගනී.විශේෂයෙන්ම ගොවීන් තමුන්ගේ පවුල තුළ ඇති ශ‍්‍රමය රබර් වගාව සඳහා යෙදවීමට කැමැත්ත පළකළහ. පාරම්පරික ගම්මාන වන බැවින් පවුල් අතර ඇති අන්තර් සම්බන්ධතා ද රබර් වගාව සඳහා ශක්තියක් විය.රබර් වගාවත් සමඟ ඉදිරියේදී ස්ථාපනය වන ව්‍යාප්ති සේවය ප‍්‍රධාන හා වැදගත්ම අවස්ථාව ලෙස ගොවීන් විසින් නම් කළ අතර දෙවන ස්ථානයේ පසු වූයේ රබර් සහනාධාර මගින් ලැබෙන මූල්‍යාධාරයි.ඉදිරි ගමන් මඟරබර් වල වර්ධනය හා සාමාජීය කරුණු පිළිබඳ මේ දක්වා ලබා ගන්නා ලද දත්තයන් ප‍්‍රදේශයේ රබර් වගාව ස්ථාපනය කරීම පිළිබඳ ධන ආකල්ප ඇති කරයි. මූලිකව වර්ෂාව අනුව අතර මැදි කලාපයට අයත් වන ප‍්‍රදේශ ඉලක්ක කොට රබර් වගාව ප‍්‍රචලිත කළ හැකි අතර පසු කාලීනව ගොවීන්ගේ දැනුවත් වීම හා ප‍්‍රදේශය සඳහා වඩාත් සුදුසු තාක්ෂණයක් සොයා ගැනීමත් සමඟ අනිත් ප‍්‍රදේශ කරා ද රබර් වගාව ලැබෙනු ඇත. මේ සඳහා ගොවින්ගේ උනන්දුව හා කැපවීම තිබුණද රාජ්‍ය ව්‍යුහය ඇතුළත ප‍්‍රධාන වගකීම් 4 ක් පවතී.රබර් පර්යේෂණ ආයතනය විසින් ප‍්‍රදේශය සඳහා උපයෝගිතා පර්යේෂණ වලින් වඩාත් සුදුසු තාක්ෂණයක් සොයා ගත යුතුය.එලෙසම ඔවුන් විසින් එම දැනුම රබර් ව්‍යාප්ත සේවය සඳහා මූලික වන රබර් සංවර්ධන දෙපාර්තමේන්තුවටද ලබා දීමටද කටයුතු කළ යුතුව ඇත.විශේෂයෙන්ම රබර් සංවර්ධන දෙපාර්තමේන්තුව විසින් අවශ්‍ය පැල සහ පොහොර වැනි වෙනත් අවශ්‍ය දෑ කලට වේලාවට සැපයිය යුතු වේ.අපගේ මෙම වසරේ අරමුණ වන්නේ අරමුණ වන්නේ අලුතින් රබර් හෙක්ටයාර් 40 ක් (අක්කර 100) වගා කිරීමටත් ඊළඟ වසර වනවිට ඊට වඩා වැඩි ප‍්‍රමාණයක රබර් වගා කිරීමට යොමු වීමය.හෙළකෝමාන ග‍්‍රාමසේවා වසමේ රබර් වගාකිරීමට හැකියාව ඇති ඉඩම් ප‍්‍රමාණය හෙක්ටයාර් 400 ඉක්මවයි. මෙයින් 75% ප‍්‍රමාණයක වත් රබර් වගා කළහොත් හෙක්ටයාර් 300 ක් පමණ භූමි භාගයක් හෙළකෝමාන තුළ රබර් වගා කිරීමට දායක වේ.මෙම තත්ත්වයක් අනෙකුත් ග‍්‍රාමසේවා වසම් වල පැවතිය හොත් පදියතලාව හා මහඔය බල ප‍්‍රදේශයේ පවතින අන්තර් කලාපයට අයත් ග‍්‍රාමසේවා වසම් 37 තුළ හෙක්ටයාර් 10,000 කට වැඩි භූමි භාගයක් තුළ රබර් වගා කිරීමට හැකි වේ.රබර් වගාව තුළින් ප‍්‍රදේශයේ වෙළඳපොළ තුළ ඇතිවන සංවර්ධනය නිසා රබර් වගාවේ නියැලෙන ගොවීන්ට අමතරව අනෙක් අයහටද ප‍්‍රතිලාභ ලැබෙනු ඇත.ආචාර්යඑස්.එම්.එම්.ඉක්බාල්ශී‍්‍ර ලංකා රබර් පර්යේෂණායතනය,</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=af0808244</link>
    <topic>දෙනියායේ රන් කොල්ලය</topic>
    <author>කීර්ති මෙන්ඩිස්</author>
    <content>පාසල් ගුරුවරයා සහ සරසවි කථිකාචාර්යවරයාජීවිතය සුන්දරයිනැගෙනහිර නවෝදය හා එක් වූ රබර් වගාවදෙදිනකින් සැකකරුවන් කොටුවුණු දෙනියායේ රන් කොල්ලයගුරු සේවයේ රසකතාභාණ්ඩ ප‍්‍රචාරණයට යන වියදම දරන්නේත් පාරිභෝගිකයායසුසී...! මුළු රටම නුඹ වෙනුවෙන් රන් පදක්කමක් වී අවසානයි‘සුරතලී’ නැහැ පෙරහරේ දෙදිනකින් සැකකරුවන් කොටුවුණුදුෂ්ෂ්‍යන්ත හැඩිදැඩි වුවත් කඩිසරය. කුඩා කල සිටම ඔහු හැදුණේ වැඩුණේ සිය මිත්තණිය ළඟය. ආච්චි අම්මා ඔහුට දැඩි සෙනෙහසක් පෑවාය. ඒ සෙනෙහස කරුණාව ඔහුට අම්මාගෙන් ලැබුණු ආදරයට දෙවැනි වූයේ නැත.ගමේ හැදුණු වැඩුණු දුෂ්ෂ්‍යන්ත මුලින්ම සිප්සතර හැදැරුවේ දෙනියාය මධ්‍ය මහා විදුහලෙනි. තරුණ වියේදී කොළඹට පැමිණි ඔහු ගිණුම්කරණය පිළිබඳ කළමනාකරණ පාඨමාලාව හැදැරුවේ කොළඹදීය. එය ඔහුගේ ජීවිතය තවත් සන්ධිස්ථානයකට ගෙන ඒමට සමත්විය.සැකකරුවන් අල්ලාගත් නිලධාරීන් කණ්ඩායමලබාගත් දැනුමෙන් නිසි ඵල ලබාගත් ඔහු මීට වසර අට නවයකට පෙර විදේශ ගතවූයේය. වසර පහක්ම ඩුබායිහි ගිණුම්කරණය පිළිබඳ විධායකයකු ලෙස රැකියාව කළ ඔහු යළි දිවයිනට පැමිණීමෙන් පසු නැවතත් සවුදිය බලා ගියේය. එම රටේ ජර්මන් කර්මාන්ත ශාලාවක විධායක ගිණුම්කරුවකු ලෙස හේ සතුටින් රැකියාව කෙළේය.තරුණ වියේ පසුවූ දුෂ්ෂ්‍යන්ත ඒ වන විටත් සිය ආදරය තරුණියකට පූජා කර තිබුණේය. පාසල් වියේ ඇරැඹී ආදර අන්දරය එලෙසම පවත්වාගෙන යෑමට දෙදෙනාටම හැකිවිය. දුෂ්ෂ්‍යන්ත ඇයට පණ මෙන් ආදරය කළේය. ඇය තේ කර්මාන්ත ශාලාවක ලේකම්වරියක ලෙස රැකියාව කළාය. ඔවුහු සිය ආදරයේ මල්ඵල නෙළා ගනු වස් එක වහලයක් යට එක්තැන් වීමට පෙරුම් පිරූහ.“මේ පාර ආවම අපි දිනයක් දාගනිමු...” දුෂ්ෂ්‍යන්ත කීවේය. ඇය ද ඊට එකහෙළා කැමැත්ත පළ කළාය.“මං ඔයාට මුද්දකුත් හැදුවා... ඒක ඔයාට වෙඩින් එකට ගන්න පුළුවන්...” දුෂ්ෂ්‍යන්ත තමා වෙනුවෙන් කරන කැපවීම ඇය බෙහෙවින් අගය කළාය. දුෂ්ෂ්‍යන්ත යළි මෙරටට එනතුරු ඇය ඇඟිලි ගැන්නාය. වසර තුනක සේවා කාලයකින් පසු සියරට පැමිණි දුෂ්ෂ්‍යන්ත කෙළින්ම ගියේ ආච්චි අම්මා බලන්නටය. මුණුබුරා දුටු ආච්චි අම්මාගේ දෑසින් සතුටු කඳුළු වැගිරිණි.“උඹට දෙවියන්ගේම පිහිටයි පුතේ...” ඇය සෙමෙන් මිමිණුවාය.දුෂ්ෂ්‍යන්තගේ ඊළඟ පියවර වූයේ තම පෙම්වතිය දැක බලාගැනීමය. ඔවුන්ගේ පේ‍්‍රමය මෙසේ ගලා යද්දී ඒ දෙස තෙවැන්නකු ද ඇස ගසාගෙන සිටින බව දුෂ්ෂ්‍යන්තවත් ඔහුගේ පෙම්වතියවත් දැන නොසිටියහ. දිනක් දුෂ්ෂ්‍යන්ත සිය පෙම්වතිය සමඟ බසයට නගිද්දී මේ තෙවැන්නා ද බසයට ගොඩවී ඔවුනට පිටුපස අසුනේ වාඩිවිය. දුෂ්ෂ්‍යන්ත සිය ගෙදරට යනතුරු ඔහුද හොරගල් අහුලමින් ඒ පසුපස ගිය ද දුෂ්ෂ්‍යන්ත ඒ බව නොදත්තේය.දිනක් දුෂ්ෂ්‍යන්ත රාති‍්‍රයේ නගරයට පැමිණ නිවෙසට යෑමේ බලාපොරොත්තුවෙන් සිටියේය. දෙනියාය පොලිසියේ සේවය කරන සැරයන් විතානගේ මේ අවස්ථාවේ එතැනින් සිය නිවෙසට යන්නට ආවේය. අවේලාවේ නගරයේ සිටින දුෂ්ෂ්‍යන්ත හඳුනාගත් සැරයන්වරයා තම කාර්යය මදකට පසෙකට දමමින් දුෂ්ෂ්‍යන්ත නිවෙසටම කැටුව ගොස් ඇරලවන්න තරම් කාරුණික විය. දුෂ්ෂ්‍යන්තට සැරයන්වරයා ගැන පැහැදීමක් ඇතිවූයේය.මං ඔයාට එක අවවාදයක් දෙන්නම්... අතේ කරේ රත්රන් බඩු දාගෙන යන්න හොඳ කාලයක් නෙවෙයි මේක...”දුෂ්ෂ්‍යන්ත ඔහුගේ කීම පිළිගත්තේය. දෙදෙනා අතර මිතුරුදමක්ද ඇතිවිය. ඒත් රත්රන් ගලවා දමන්නට දුෂ්ෂ්‍යන්තට ඉඩක් නොලැබිණි. ඔහු සැරයන් විතානගේ ගේ කීමට එතරම් අවධානයක් යොමු නොකරන්නට ඇත.දිනක් දුෂ්ෂ්‍යන්ත සිය පෙම්වතිය හමුවීමට මොරවක ප‍්‍රදේශයට ගියේය.මෙය අර කලින් කී පුද්ගලයාගේ නෙත ගැටිණි. ඔහු දුෂ්ෂ්‍යන්ත පසුපසම යන්නට විය. දුෂ්ෂ්‍යන්ත බසයකට නැඟ ගත්තේය. අර පුද්ගලයා යතුරු පැදියේ විය. දුෂ්ෂ්‍යන්ත බසයෙන් බැස ඉදිරියට ආවේය.“පාළු හරියකදී වැඩේ දෙන්න ඕනැ...”ඒත් දුෂ්ෂ්‍යන්ත නිවෙසක ගේට්ටුව විවෘත කොට ඇතුළට යන අයුරු ඔහු දුටුවේය. ඔහුගේ ගමන නතර විය. එතැන සිටි කොලු ගැටයකු ළඟට සේන්දු වූ ඔහු යමක් විමසීය.“මල්ලි කාගේද ඒ ගෙදර...”“ඒ අයියා රට ඉඳන් ආවේ ගෙදර කවුරුත් නැහැ... ආච්චි අම්මා කෙනෙක් විතරයි ඉන්නේ...” ඔහු සියලු තොරතුරු කොලුගැටයාගෙන් ලබාගත්තේය.මේ තවත් දිනයකි. දුෂ්ෂ්‍යන්ත කිසියම් කාරණයකට නිවෙසින් පිටත්ව ගොස් තිබිණි. නිවෙස අසල මෝටර් සයිකලයක් නතර වූයේ ඒ අතරතුරය. ඒ වන විට නිවෙසේ කිසිවෙක්වත් නොසිටියහ. මිත්තණිය පමණක් ඇඳක වැතිරී සිටියාය. වැටීමෙන් ඇගේ පාදයට තුවාල සිදුවී තිබීම ඊට හේතුව විය. වත්තට ඇතුළුවූ පුද්ගලයා දොරට තට්ටු කෙළේය.“ඉස්සරහ දොර වහලා පස්සෙන් එන්න පුතේ...”“අනේ පුතේ මට ඇඳෙන් බහින්න බැහැ... වාඩිවෙන්න...” මිත්තණිය ඔහුට කීවාය.“මගේ මල්ලි කෙනෙක් ඉන්නවා... ගුරුගේ සර්ගේ පන්තියට දාගන්න... ඒකට කතා කරන්නයි ආවේ...”“අනේ පුතේ ගෙදර කව්රුත් නැහැ... ගුරුගේ සර් එන්නේ නවයට... මගේ මුණුපුරා නම් දැන් එයි... ඉඳලා යන්න...”මින් කලබලයට පත්වූ ඔහු පසුව පැමිණෙන බව කියමින් නිවෙසින් පිටවිය.‘ගුරුගේ සර්’ යනු දෙනියාය මධ්‍ය මහා විද්‍යාලයේ ගුරුවරයකු වන අතර ඔහු ගමේ ප‍්‍රසිද්ධව සිටින්නේ ගිණුම්කරණය හා ව්‍යාපාර අධ්‍යාපනය පිළිබඳ අමතර පන්ති පැවැත්වීම නිසාය. දුෂ්ෂ්‍යන්ත ගෙදර පැමිණි පසු මේ සිද්ධිය දැනගත්තද ඔහුද සිතුවේ පැමිණි තැනැත්තා ගුරුගේ සර් හමුවීමට පැමිණි කෙනකු ලෙසය. තව දින දෙකතුනක් ගෙවී ගියේය. ඒ පසුගිය දහඅටවැනිදාය. දුෂ්ෂ්‍යන්ත ද මිත්තණියද නිවෙසේ සිටියහ. ගුරුගේ මහතා අධ්‍යාපන කටයුතුවලට පිටව ගොස්ය. මෝටර් සයිකලයක පැමිණි දෙදෙනෙක් නිවසට පැමිණියහ. එකකු සරමක් ඇඳ සිටි අතර අනෙකා කලිසමක් ඇඳගෙන සිටියේය.“ගුරුගේ සර් ඉන්නවද...” එකෙක් විමසීය. දුෂ්ෂ්‍යන්ත ඉදිරියට ආවේය.“ගුරුගේ සර් නැහැ... හම්බවෙන්න ඕනැනම් ටවුන් එකට ගිහින් හම්බවෙන්න... එහෙ ක්ලාස් කරනවා...”“අද ගුරුගේ සර්ට ක්ලාස් නැහැ නේද...”ගතවූයේ නිමේෂයකි. එකෙක් අත තිබු බෑගයක් එළියට ඇද ගත්තේය. අනෙකා ඉණේ තිබු කිණිස්සක් දික් කළේය. පිහිතුඩ දුෂ්ෂ්‍යන්තගේ ගෙල ළඟ නතර විය. අනෙකා බෑගයෙන් ගත් පිස්තෝ,ය ඔහුට එල්ල කෙළේය.“ගලවපන්... රත්තරන්...”දුෂ්ෂ්‍යන්ත කුස්සිය දෙසට ඇදගෙන ගිය ඔවුහු මිත්තණිය නිදා සිටි කාමරයට ද ඇතුළු වූහ. ඉන් බියට පත් ඇය කෑගැසුවාය. පිහි තුඩ ඇගේ ගෙලට ද එල්ල විය. දුෂ්ෂ්‍යන්තගේ කෝපය ඉහිළුම් නොදෙන්න විය.“ගලවපන් ඕවා...”දුෂ්ෂ්‍යන්ත අතකර තිබු රත්රන් මාල මුදු අත්පළඳනා සියල්ල එකින්එක ගැලෙව්වේය.“බැඳපන් ඕකගේ මුහුණ” එකෙක් කීවේය.“මුහුණ බඳින්න ඕන නැහැ... උඹලට ඕන දෙයක් අරගෙන පලයල්ලා... අපට හිරිහැර නොකර...”කොල්ලකරුවන් දෙදෙනා ඉන් සෑහීමකට පත්වූහ. ඒ අතරතුර එකෙක් කුස්සියේ තිබු ආයුධ ගෙන කාමරයේ අල්මාරිය බිඳින අයුරු දුෂ්ෂ්‍යන්තට ඇසුණේය. මිත්තණිය දුෂ්ෂ්‍යන්තගේ පාදය වටා අතක් දමාගෙන ඔහුට දඟලන්නට ඉඩ නුදුන්නේ එසේ වුවහොත් මොවුන් පුතා ද තමා ද මරන්නට ඉඩ ඇතැයි සිතූ නිසාය.“උඹ මෙතනින් නැගිටින්නේ නැහැ... පොලිසියට මේ ගැන කිව්වොත් දන්නවනේ...” ගල්කටස් තුවක්කුව පෙන්වූ එකෙක් දුෂ්ෂ්‍යන්තට කීවේය. අනෙකා ගෙලට කිණිසි තුඩ තදකිරීම නිසා ගෙලෙන් රුධිරය ගලන බව දුෂ්ෂ්‍යන්තට දැනුණේය. සියල්ල නිමාවිය. කොල්ලකරුවන් බයිසිකලයට නැඟ එය පණ ගන්වන හඬ දුෂ්ෂ්‍යන්තට ඇසිණි. ඔහු ඇසිපිය නඟන වේගයෙන් ගේට්ටුව අසලට පැමිණියේය. නිවසේ විනාඩි 45 ක් පමණ රැඳුණු කොල්ලකරුවෝ එතැනින් පලා යමින් සිටියහ.“නිල්පාට ඩස්කවරි බයික් එකක්... අපරාදේ නොම්මරේ පෙනුණේ නැහැනේ...”දුෂ්ෂ්‍යන්ත කඩිසර විය. ඔහු වහා දුරකථනයෙන් අවට පොලිසිවලට මේ බව දැනුම් දුන්නේය. රත්රන් බඩු පැහැරගෙන ගියත් ආච්චි අම්මාගේත් තමාගේත් දිවි බේරුණු එක ගැන ඔහු දෙවියන්ට ස්තුති කෙළේය. අවසානයේ දෙනියාය පොලිසියට මේ බව දැනගන්නට ලැබිණි.දෙනියාය පොලිස් ස්ථානාධිපති පි‍්‍රයන්ත සිද්ධිය මෙසේ විස්තර කළේය.“අපි සිද්ධිය දැනගත්ත ගමන් යන්න හදනකොට මෙයත් දුවගෙන පොලිසියට ආවා... පොලිසියේ තියෙන යතුරුපැදි සියල්ල පිටත්කරලා පාරවල් ආවරණය කළා...”සිදුවීම වූයේ පොලිසිය ළඟ සිට කිලෝමීටර පහක් පමණ ඈතිනි. ඒ වන විටත් කොල්ලකරුවන් අවශ්‍ය සීමාව පැන අහවරය. දුෂ්ෂ්‍යන්තගෙන් ලද තොරතුරු මත කොල්ලකරුවන් පලා යන යතුරුපැදිය ගැන අවට පොලිසි දැනුවත් කිරීමට පොලිස් ස්ථානාධිපතිවරයා පියවර ගත්තේය. ඒ වන විට වේලාව උදෑසන එකොළහයි තිහට ආසන්න ය. සිද්ධිය පිළිබඳ සහකාර පොලිස් අධිකාරි ඇතුළු ඉහළ නිලධාරින් ද දැනුවත් කැරිණි. එහෙත් එම දවස ගෙවී ගිය ද පොලිසියට හෝඩුවාවක් දැනගන්නට නොලැබිණි.පොලිසිය ‘ඩිස්කවරි’ වර්ගයේ බයිසිකලයක් පසුපස පැන්නුවේය. පොලිසියේ සහායට දුෂ්ෂ්‍යන්ත ද විය. තමන් සතු වාහනය පවා දෙමින් ඔහු නිලධාරින්ට සහාය වූයේය. මේ අතර දික්වැල්ල පොලිසියෙන් දෙනියාය පොලිසියට පණිවිඩයක් ලැබිණි. තම බල ප‍්‍රදේශයේ ඩිස්කවරි වර්ගයේ බයිසිකලයක් දමා ගොස් ඇති බව ඉන් කියවිණි. වහා නිලධාරින් පිටත්කර යැවුවද එම බයිසිකලය පොලිසියට හසුවී ඇති වේලාව හා සසඳන කල එය කොල්ලකෑමට යොදාගත් එක නොවන බව නිලධාරින්ට ඒත්තු ගැනිණි. සහකාර පොලිස් අධිකාරි හෙට්ටිආරච්චි මහතාට තොරතුරක් ලැබුණේ ඒ අතරය. ඔත්තුව ලැබුණේ ඔහුට හිතවත් රාලහාමි කෙනකුගෙනි.“සර් කට්ටියක් රත්රන් බඩු වගයක් විකුණගන්න කැරකෙනවා...”ඔහුට දෙනියායේ සිදුවූ රත්රන් කොල්ලය මතකයට ආවේය. රත්රන් භාණ්ඩ රැගත් පිරිසක් අකුරැස්සේ සිට තී‍්‍රවීලරයකින් පැමිණෙන බව දැනගත් දෙනියාය පොලිස් ස්ථානාධිපතිවරයා වහා අකුරැස්සේ සිට පිටබැද්දරින් දෙනියායට යන පාර ආවරණය වන පරිදි මාර්ග බාධකයක් යොදන්නට යුහුසුලු විය. ඊට අකුරැස්ස පොලිසියේ නිලධාරින්ද සහාය කරගන්නට ඔහු අමතක නොකළේය. අකුරැස්ස නගරයට ඈතින් පිහිටි සපත්තු පාලම අසල මාර්ග බාධකයක් යෙදවිණි. අපරාධ විමර්ශන අංශය බාර විමලකීර්ති ඇතුළු නිලධාරීහුද ඊට එක්ව සිටියහ.“මං ජීප්එක හංගලා සිවිල් ඇඳුමෙන් නිලධාරින් දාලා රෝඩ් බ්ලොක් එකෙන් එන වාහන චෙක් කරන්නට උපදෙස් දුන්නා... ඒ අතර තමයි ඔය කියපු තී‍්‍රවිලරය ආවේ... දෙන්නෙක් හිටියා... එක්කෙනෙක් මුස්ලිම් අනෙකා සිංහල... අපි තී‍්‍රවිලරය පරීක්ෂා කළත් මුකුත් හොයාගන්න බැරිවුණා... පස්සේ තී‍්‍රවිලරය පැත්තකට කරලා... ඊට පස්සේ බයික් එක එන විශ්වාසයට මඟ රැකලා හිටියා...”දෙනියාය පොලිස් ස්ථානාධිපතිවරයා සිද්ධිය කියන්නට විය.“මාර්ග බාධකය ලෑස්ති කරලා... අවි සහිත නිලධාරින් යොදවලා... බයික්එක නතර නොකළහොත් වෙඩි තියන්න පවා උපදෙස් දුන්නා...”ඉදිරියට ඇදෙමින් තිබු නිල්පාට ඩිස්කවරි වර්ගයේ මෝටර් සයිකලය ඒ සමඟම මාර්ග බාධකය අසලට පැමිණියේය. නිලධාරීහු කිසිත් නොදන්නා සේ යතුරුපැදිය නතර කළහ. එහි පැමිණි අය සෝදිසියට ලක්වූහ. නිලධාරින් සිතුවා නිවැරැදිය. එකෙකුගේ ඉණේ ගල්කටස් වර්ගයේ තුවක්කුව විය. අනෙකා පරීක්ෂා කරද්දි රත්රන් බඩු දෙකතුනක් අසුවිය. රම්බෝ වර්ගයේ පිහියද ඔවුන් අතර විය.එම රන්මාල හා අත්පළඳනා තමාගේ ඒවා බව දුෂ්ෂ්‍යන්ත ද හඳුනාගත්තේය. සැකකරුවන් පොලිසියට රැගෙන ගිය නිලධාරීහු ඔවුන්ගෙන් දීර්ඝ ලෙස ප‍්‍රශ්න කරන්නට වූහ.“ඉස්සෙල්ලා මුකුත් කීවේ නැහැ... එක එක බොරු කීවා... ඒත් අපි අතහැරියේ නැහැ... පස්සේ කිව්වා බුලත්සිංහල ආපු කට්ටියක් තමයි රොබරිය දුන්නේ කියලා... කොල්ලකෑ බඩු අපිට විකුණන්න බාරදීලා ගියා කියලා...”“නමුත් දෙන්නා වෙන් කරලා ප‍්‍රශ්න කරද්දි ඇත්ත නැත්ත හෙළිවුණා...” පොලිස් පරීක්ෂක පි‍්‍රයන්ත කරුණු පැහැදිලි කළේය.“එක් පුද්ගලයෙක් මොරවකදී දුෂ්ෂ්‍යන්ත ගේ අතේ කරේ තිබුණු රත්රන් දැකලා ඒවාට ආසා හිතිලා එයාගේ පස්සේ පන්නලා... ගෙදරට ඇවිල්ලා ගෙදර කවුරුත් නැති බව දැනගෙන තමයි කොල්ලකෑම කරලා තියෙන්නේ...”“හොඳ වෙලාවට එදා මේ අය ගෙදරට පැමිණි දවසට ඉස්සෙල්ලා ගුරුගේ මහත්තයාගේ ලක්ෂ හතරක සල්ලි බැංකුවට දාල තිබුණා... නැත්නම් මුන්ට මේකත් අහුවෙනවා...”“ඒත් එතැනින් සල්ලි වගයකුයි... කැමරා සෙලියුලර් දුරකථන දෙකකුයි කොල්ලකරුවන් අරගෙන ගිහින් තිබුණා... අපි ඒවා සොයාගත්තා...” ස්ථානාධිපතිවරයා තවදුරටත් කරුණු පැහැදිලි කළේය.එකකුගේ මෝටර් සයිකලයේ පිටුපස රෝදය බුරුල් නිසා කොල්ලකෑම සඳහා මොවුන් හිනිදුම පොලිස් වසමේ නතර කර තිබු ‘ඩිස්කවරි’ වර්ගයේ මෝටර් සයිකලයක් පැහැරගෙන තිබුණා. ඒකෙන් තමයි ඇවිත් රොබරිය දුන්නේ අපි ඒකත් සොයාගත්තා...”පවුම් තිහක් පමණ බරැති රන් අත්පළඳනා තුනක්, සහ මුදු පහක්, පොලිසිය විසින් සොයා ගත් අතර අනෙක් බඩුබාහිරාදිය පොලිතින් උරවල දමා ගල් දෙබොක්කාවක සඟවා තිබී සොයා ගැනිණි.“පොලිසියේ මහත්තුරු නැත්නම් මට ජීවිතේ මේ දේවල් හොයාගන්න බැහැ... මාත් පැය විසිහතරේම මහත්තුරුත් එක්ක ඉඳගෙන මේවා සොයාගන්න උදව් කළා... ඕඅයිසී මහත්තයත්, උපපරීක්ෂක විමලකීර්තිත් ඉද්දමල්ගොඩ සාජන් මහත්තයාත් මේ සම්බන්ධව පුදුම කැපවීමක් කළා... මා ඒ අයට හුඟක් ස්තුතිවන්ත වෙනවා...” යැයි දුෂ්ෂ්‍යන්ත කීවේ හදපිරි සතුටිනි.ඇල්පිටිය කොට්ඨාස බාර ජ්‍යෙෂ්ඨ පොලිස් අධිකාරි බී.පී.බී. ආයුපාල, සහකාර පොලිස් අධිකාරි පේ‍්‍රමතිලක හෙට්ටිආරච්චි යන මහත්වරුන්ගේ අධීක්ෂණය මත දෙනියාය පොලිස් ස්ථානාධිපති බන්දුල පි‍්‍රයන්ත මහතාගේ මෙහෙයවීමෙන් අපරාධ විමර්ශන අංශය බාර උප පරීක්ෂක විමලකීර්ති ප‍්‍රමුඛ සැරයන්වරුන් වන විතානගේ (24490), ශාමන්ත (28278), ඉද්දමල්ගොඩ (20497), කුමානායක (64785) හා කොස්තාපල්වරුන් වූ වලාකුළුආරච්චි (66181), චාමර (77095) සහ පද්මසිරි (5571) යන නිලධාරින් ද මොරවක පොලිස් ස්ථානාධිපති ප‍්‍රදීප් වීරසේකර මහතාගෙන් ද සහාය ද කොල්ලය අල්ලා ගැනීම සඳහා ලැබිණි. උපපරීක්ෂක නානායක්කාර හා කොස්තාපල්වරුන් වූ නන්දසිරි (54592), හා වර්ණදාස (56052), අකුරැස්ස පොලිසියේ විතාන (5244), සුනිල් (56030), විජේසිංහ (64412), සහායක ගමගේ (693) යන මහත්වරු ද ඊට සහාය දුන්හ.පොලිස් පරීක්ෂණ ඇසුරෙන් ලිපිය සකස් විය.කීර්ති මෙන්ඩිස්පිංතූර - මධුජිත් ප‍්‍රසන්න</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=af0808245</link>
    <topic>ගුරු සේවයේ රසකතා</topic>
    <author>විශ‍්‍රාමලත් ආචාර්යඩී.එන්.දිසානායක</author>
    <content>පාසල් ගුරුවරයා සහ සරසවි කථිකාචාර්යවරයාජීවිතය සුන්දරයිනැගෙනහිර නවෝදය හා එක් වූ රබර් වගාවදෙදිනකින් සැකකරුවන් කොටුවුණු දෙනියායේ රන් කොල්ලයගුරු සේවයේ රසකතාභාණ්ඩ ප‍්‍රචාරණයට යන වියදම දරන්නේත් පාරිභෝගිකයායසුසී...! මුළු රටම නුඹ වෙනුවෙන් රන් පදක්කමක් වී අවසානයි‘සුරතලී’ නැහැ පෙරහරේගුරු සේවයේ රසකතාබිංගිරිය ප‍්‍රදේශයේ පාසලක වසර විසිහයක්ම සේවය කර දැනට විශ‍්‍රාම සුවයෙන් පසුවන නවරත්න ගුරුතුමා එම පාසලේ සේවය කළ මුළු කාලය පුරාම පාසලේ බාහිර කි‍්‍රයාකාරකම්වලදී ඕනෑම දුෂ්කර කාර්යයකට උරදුන්, කරදුන් ගුරුවරයෙක් වූයේය. පාසලේ එකල වරින් වර සිටි සමහර ප‍්‍රධානීන් යම් යම් අවස්ථාවන්හිදී තම තමන්ගෙන් ඉටුවිය යුතු බොහෝ අපහසු කාර්යයන් නිතැතින්ම නවරත්න ගුරුතුමා වෙත පවරා ඉන් බැහැරවීම නිතර නිතරම සිදුවිය.පාසලේ පැවැත්වෙන නොයෙකුත් උත්සව අවස්ථාවන්හිදී තොරණ ඉදිකිරීම්, සැරසිලි කිරීම්, වේදිකා සකස් කිරීම්, ප‍්‍රදර්ශන වැනි දෑ ඔහු වෙත පැවරුණේ ඔහු ඒ පිළිබඳව සහජ හැකියා ඇති අයකු වූ බැවිනි. එසේ වුවද ඒ සෑම දේකම අඩුපාඩු දකින්නෝද එමට විය.මේ අතර පාසලට යාබද ඉඩමක් පාසලට පවරා ගැනීමේ කාර්යය දෙපාර්තමේන්තු මට්ටමින් පවරා තිබුණේ එවකට වැඩ බැලූ විදුහල්පති වෙතටය. යෝජිත ඉඩමේ ගොඩනැඟිලි හා පොල් ගස්, කොස් හා අඹ ගස්, කජු හා තැඹිලි ගස් ඇතුළු භෞතික සම්පත් පිළිබඳ වාර්තාවක් ඒ සියලු දේ අඩංගු කර ඉඩම රජයට පවරා දීමට කැමැති බවට ඉඩම් හිමියාගේ අත්සනින් යුතු ලිපි ලේඛන දෙපාර්තමේන්තුවට යැවිය යුතු විය.මේ වනවිට ඉඩම් හිමිකරු මේ පිළිබඳව දැඩි කෝපයකින් හා වෛරයකින් පසුවූ අතර ඉඩම පවරා ගැනීමට එන කවරෙකු හට වුවද තර්ජනාංගුලි එසවීමට ඔහු සූදානම්ව සිටින බවට තොරතුරු වැඩ බැලූ විදුහල්පතිට දැනගන්නට ලැබී තිබිණි. ඉඩම පවරා ගත යුතු දිනය එළැඹිණි. පාසල නිමවීමට ඔන්න මෙන්න කියා තිබියදී වැඩ බැලූ විදුහල්පතිට දැඩි උදරාබාධයක් වැළඳිණි. මේ අතර නියෝජ්‍ය විදුහල්පතිට තදබල හිසේ රුදාවක් වැළඳුණු අතර මේ හේතුවෙන් ඉඩම පවරා ගැනීමේ කටයුත්ත අවසානයේ පැවරුණේ “කෝකටත් තෛලයව සිටි පාසලේ හැම රුදාවකටම කරගහන” නවරත්න ගුරුතුමා වෙතටය.මෙම බාරදූර කාර්යය ඔහුට බාරදුන් වැඩ බැලූ විදුහල්පති හා නියෝජ්‍ය විදුහල්පති පාසලේ සීනුව නාදවෙත්ම පිටව ගිය අතර සියලුම ලියකියවිලි අතට ගෙන සෙමින් සෙමින් ඉඩම් හිමිකරුගේ නිවසට සේන්දු වූ නවරත්න ගුරුතුමා ඉඩම් හිමිකරු සමඟ ඉතාමත් සුහද කතාබහක යෙදුණේ ඔහුට සිදුවූ අසාධාරණය පිළිබඳව ශෝකාන්විත වදන් පවසමිනි.ඉඩම් හිමිකරු තම පුටුව දෙපසින් තබාගෙන තිබූ ගිනි අවිය හා කඩු කිණිසි දෙස නෙත් යොමුකළ නවරත්න ගුරුතුමා ඔහු සමඟ ඉතාමත්ම සුහදව ගැහෙන හදවතින් යුතුව කතාබස් කරන අතරතුරම ගිනිඅවිය ඇතුළු එම අවි ආයුධ එකිනෙක රැගෙන ගොස් ගෙයින් තැබීමට ද සමත් විය. මේ අවස්ථාවේ තම සිතෙහි ඇතිවූ තදබල කම්පනය මඟහරවා ගනු වස් සැරබීම බෝතලයක් තම පුටුව අසලින් තබාගෙන වරින් වර ඉන් සප්පායම් වූ ඉඩම් හිමිකරු නවරත්න ගුරුතුමාට ද ඉන් වීදුරුවක් ඉතාමත් සුහදව පිළිගැන්වූයේ තම සිත් තුළ එතෙක් පැවැති සියලු වෛර, ක්‍රෝධ ඉවත දමමිනි.මෙය නවරත්න ගුරුතුමාගේ හද ගැස්මට ද කටගැස්මක් විය. දෙදෙනාගේම සුහදශීලී බව වැඩිවත්ම තමා පැමිණි කාරණය ඉඩම් හිමිකරුට ඉතාමත් ළෙන්ගතුව පැවැසූ නවරත්න ගුරුතුමා ඉඩම හිමිකරු සමඟින්ම පවරා ගැනීමට යෝජිත ඉඩම පුරාම ඇවිද එහිවූ ගොඩනැඟිලි හා සියලුම භෞතික සම්පත් පිළිබඳ සංගණන වාර්තාව සකස් කොට අවසානයේ තම ඉඩම ඇතුළු ඒ සියලු දේ පාසලට පවරා දුන් බවට එම සියලුම ලියකියවිලිවලට ඉඩම් හිමියාගේ අත්සන ලබාගත්තේ ඉතාමත් සුහදශීලීව සිනහමුසු මුහුණිනි.මෙම සියලුම ලියකියවිලි අතට ගත් නවරත්න ගුරුතුමා කිසිම අතුරු අන්තරාවක් නොමැතිව තම නිවෙස බලා පිටත්ව ගිය අතර මෙම බාරදූර කර්තව්‍යයෙන් මඟහැරගිය වැඩ බැලූ මුල්ගුරු හා නියෝජ්‍ය මුල්ගුරු පසුදින උදෙන්ම පාසලට පැමිණ විපරම් කර බැලුවේ නවරත්න ගුරුතුමාගේ සුවදුක් පිළිබඳවය. මෙහි නම් මනºකල්පිතය. මෙය සත්‍ය සිද්ධියකි.විශ‍්‍රාමලත් ආචාර්යඩී.එන්.දිසානායකකොස්වත්ත, බිංගිරිය.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=af0808247</link>
    <topic>භාණ්ඩ ප‍්‍රචාරණයට යන වියදම දරන්නේත් පාරිභෝගිකයාය</topic>
    <author>සැකැසුම - ටෙක්ලා පද්මිණී කාරියවසම්</author>
    <content>පාසල් ගුරුවරයා සහ සරසවි කථිකාචාර්යවරයාජීවිතය සුන්දරයිනැගෙනහිර නවෝදය හා එක් වූ රබර් වගාවදෙදිනකින් සැකකරුවන් කොටුවුණු දෙනියායේ රන් කොල්ලයගුරු සේවයේ රසකතාභාණ්ඩ ප‍්‍රචාරණයට යන වියදම දරන්නේත් පාරිභෝගිකයායසුසී...! මුළු රටම නුඹ වෙනුවෙන් රන් පදක්කමක් වී අවසානයි‘සුරතලී’ නැහැ පෙරහරේවෙළෙඳ ප‍්‍රචාරණය ජනතාවගේ ජීවන බර වැඩි කරයි. ඉල්ලුම සැපයුම මත මිල යාන්ත‍්‍රණය කි‍්‍රයාත්මක වන වෙළෙඳ ආර්ථිකයේ දී පාරිභෝගිකයා රජෙකි. පාරිභෝගිකයා ඉල්ලුම් නොකරන කිසිදු ද්‍රව්‍යයක් නිපදවීමෙන් ව්‍යාපාරිකයාට ලාභ ලැබිය නොහැකි බව පැවැසේ. නමුත් ව්‍යාපාරික ආයතන මගින් පාරිභෝගිකයාට කිසිසේත් අනවශ්‍ය ද්‍රව්‍ය පවා නිපදවා අලෙවි කිරීමට යොදාගෙන ඇති නවතම මෙවලම වෙළෙඳ ප‍්‍රචාරණ යයි.ලෝක ප‍්‍රකට ජ්‍යෙෂ්ඨ අලෙවිකරණවේදියකු වන කොලම් පවසන්නේ මෙලොව බිහිවන සෑම මනුෂ්‍යයකුට ගැලවිය නොහැකි ප‍්‍රධාන සාධක ති‍්‍රත්වයක් පවතින බවයි. එනම් මරණය , බදු, ප‍්‍රචාරණය යන තුනයි.වෙළෙඳ පාරිභෝගික කටයුතු හා සමූපකාර සේවා අමාත්‍ය බන්දුල ගුණවර්ධනආර්ථික විද්‍යාඥයින්ගේ මතය වී ඇත්තේ වෙළෙඳපළ ආර්ථිකයේදි වෙළෙඳ භාණ්ඩ සඳහා සිදු කෙරෙන ප‍්‍රචාරණය හේතුවෙන් පාරිභෝගික සාධිපත්‍ය සංකලනය කි‍්‍රයාත්මක නොවන බවයි. නිදහස් තරගකාරී වෙළෙඳපොළ ආර්ථීකයක ඉල්ලුම සැපයුම බලවේග කි‍්‍රයාකාරිත්වයෙන් භාණ්ඩ හා සේවාවන්ගේ මිල තීරණය වේ. එම මිල සංඥා අනුව සම්පත් බෙදාහැරීමේ රටාව තීරණය වේ. එනිසා මිල යාන්ත‍්‍රණය වෙළෙඳපළ ආර්ථිකය හසුරුවන අදෘෂ්‍යමාන බලවේගයක් ලෙස හැඳින්විය හැකිය. එම අදෘෂ්‍යමාන බලවේගය වෙළඳපොළ ආර්ථීකයේ පාරිභෝගිකයා රජ කරන බව ආර්ථික නියාමයකි. එහිදී ව්‍යාපාරික ආයතන මගින් නිපදවිය යුත්තේ පාරිභෝගිකයා ඉල්ලුම කරන ද්‍රව්‍ය පමණි. කුමන ද්‍රව්‍යයකින් කොපමණ ප‍්‍රමාණයක් කෙසේ කා සඳහා නිපදවනවාද යන තීරණ ගනු ලබන්නේ මිල මගින් දෙනු ලබන සංඥා අනුවය. පාරිභෝගිකයා ඉල්ලන දේ නිෂ්පාදනයටද පාරිභෝගිකයා ඉල්ලුම් නොකරන දේ නිපදවීමෙන් වැළැකී සිටීමටද වැඩිපුර ඉල්ලන දේ වැඩිපුර නිපදවා අඩුවෙන් ඉල්ලුම් කරන දේ අඩුවෙන් නිපදවීමට ද නිෂ්පාදකයා පෙළඹේ. මෙයින් බැහැරව කටයුතු කිරීමෙන් ව්‍යාපාරිකයාට ලාභ ලැබිය නොහැක.වැඩි පුර මිලක් ගෙවිය හැකි පිරිසට නිෂ්පාදනයේ වැඩි කොටස ද එවන් මිලක් ගෙවීමට නොහැකි පිරිසට නිෂ්පාදනයෙන් කුඩා කොටසක් ද හිමිවේ. මෙම ආර්ථික නියාමයට අනුව අලෙවිකරණ විෂයේදී පාරිභෝගිකයා වෙළෙඳපොළේ රජකරන බැවින් අවශ්‍ය භාණ්ඩ අවශ්‍ය ප‍්‍රමාණය අවශ්‍යවෙලාවට කැමති තැනකදී කැමැති මිලකට ලබා දීමෙන් පාරිභෝගිකයා තෘප්තිමත් වන බවත් එසේ තෘප්තිමත් වන පාරිභෝගිකයා නිසා ව්‍යාපාරික ආයතනයේ පරමාර්ථ ඉටුකර ගැනීමේ හැකියාව ලැබෙන බවත් අලෙවිකරණයේදි කියැවේ.ප‍්‍රචාරණය හේතුවෙන් මේ වෙළෙඳපොළ කි‍්‍රයාකාරිත්වය වෙනස්වේ. වෙළෙඳපොළේ පාරිභෝගික ස්වාධිපත්‍ය ප‍්‍රචාරණය හේතුකොට ගෙන බිඳවැටේ.පාරිභෝගිකයා ස්ව කැමැත්ත මත ඉල්ලුම් නොකරන ද්‍රව්‍ය ව්‍යාපාරික ආයතන මඟින් නිපදවා ප‍්‍රචාරණය කරයි. එවිට පාරිභෝගිකයා ව්‍යාපාරිකයාට වුවමනා දේ තම ඉල්ලුම බවට පරිවර්තනය කර ගනී. මේ නිසා ඇත්තට අද වෙළෙඳ ප‍්‍රචාරණය හමුවේ පාරිභෝගිකයා රජෙක් නොව වහලෙකි. පාරිභෝකියා ගේ සිතුම් පැතුම් , ප‍්‍රතිචාර ආකල්ප ධර්මතා ආදිය වෙනස් කිරීමට සමත්වන ප‍්‍රචාරණය වෙළෙඳුන්ගේ උවමනාවන් ඉටු කරමින් නව උපයෝගිතා ජනිත කරයි. මෙසේ උපයෝගිතා මැවීම නිසා පාරිභෝගිකයා යම් යම් භාණ්ඩ ඉල්ලුම් කරයි.අතීතයේ අපගේ මුතුන්මිත්තන් ගේ මෑත ඉතිහාසයේ ලංකාවට නිදහස ලැබෙන්නට පෙර දේශීය ලාංකිකයා භාවිත කරනු ලැබූයේ දියර කිරි ය. විවෘත වෙළෙඳ පොළ ආර්ථිකයේ කි‍්‍රයාකාරිත්වය සමඟ බහුජාතික සමාගම් මගින් ගෙන ගිය වෙළෙඳ ප‍්‍රචාරණයේ ප‍්‍රතිඵලයක් ලෙස දේශීය දියර කිරි පරිභෝජනය අතහැර ශී‍්‍ර ලාංකික ජනයා විදේශයන්ගෙන් ආනයනය කරනු ලබන පිටිකිරි පරිභෝජනයට හුරු විය. කිරිපිටි යනු මනුෂ්‍ය ජීවිතයේ පැවැත්මට අත්‍යවශ්‍ය දෙයක් බවට පත්කළේ වෙළෙඳ ප‍්‍රචාරණයයි.බහු ජාතික සමාගම් ගෙන ගිය දැවැන්ත වෙළෙඳ ප‍්‍රචාරණයේ ප‍්‍රතිඵලය ලෙස දේශීය කිරිගොවියා ගේ ආදායම පහළ ගිය අතර ශී‍්‍ර ලාංකිකයා කිරිපිටි ඉල්ලා හඬන ජාතියක් බවට පත්විය. මෙය වෙළෙඳ ප‍්‍රචාරණයේ බලපෑම යැයි කීමට ලංකාවෙන් ගතහැකි හොඳම උදාහරණයයි.අලුත් ශී‍්‍ර ලංකාවක් වැඩ පිළිවෙළ යටතේ දියරකිරි ප‍්‍රචලිත කිරීමත් සමඟ පිටිකිරි පරිභෝජනය මේ වන විට 25% කින් පහත බැස තිබේ. මෙනිසා වෙළෙඳපොළ ඒකාධිකාරියට හිමිකම් කී සමාගම් අතිවිශාල වියදම් දරමින් කිරිපිටි රටේ සෑම අස්සක් මුල්ලක්ම කිරිපිටි දැන්වීම් වලින් පුරවා ඇත. ගම්මාන පවා මෙම දැන්වීම්වලින් වැසී ඇත. මේ අසාමාන්‍ය ප‍්‍රචාරණයට වැය කරනු ලබන රුපියල් කෝටි ගණන් වැය බර කිරිපිටි මිලට එකතු වී අනතුරුව පාරිභෝගිකයාගේ ජීවන බරට එකතුවේ. පාරිභෝගිකයා වෙළෙඳ ප‍්‍රචාරණය හමුවේ වෙළෙඳපොළ රජකු නොවී වහලකු වන්නේ මේ නිසාය. පැණිබීම මෙරට වෙළෙඳ පොළට දේශීය ව්‍යාපාරිකයන් විසින් හඳුන්වා දෙනු ලැබීමෙන් පසු 1977 විවෘත ආර්ථික ක‍්‍රමය සමඟ විජාතික බහුජාතික සමාගම් මගින් පැණිබීම ලංකාවේ බෙදා හැරීමට කටයුතු කෙළේය. මෙසේ හඳුන්වා දුන් කොකා කෝලා පෙප්සි කෝලා සංස්කෘතිය ඈත ගම් නියම් ගම්වල පවා ප‍්‍රචලිත වූ අතර මෙය ලංකාවට පමණක් සුවිශේෂී වූ ගැටලුවක් නොවීය.විශේෂයෙන් තරුණ පරපුර ඉලක්ක කොට ගෙන ගිය දැවැන්ත ප‍්‍රචාරණ වැඩ පිළිවෙළ කි‍්‍රයාත්මක වෙද්දී පාරිභෝගිකයා වෙළෙඳපොළේ රජකු නොවී ප‍්‍රචාරණයේ වහලෙක් බවට පත්විය. මේ වෙළෙඳ ප‍්‍රචාරණය සඳහා එම පැණි බීම සමාගම් දරණ සම්පූර්ණ වියදම පැණිබීම බෝතලයේ මිලට එකතු වී ඇති බැවින් එම බර දැරිය යුතුවී ඇත්තේ එම බීම පරිභෝජනය කරනු ලබන පාරිභෝගිකයාය.ප‍්‍රචාරණය හරහා ජනතාවට පෙන්වනු ලබන භාණ්ඩ හා සේවා පරිභෝජනයට ජනතාව වැඩි වැඩියෙන් යොමුවන බැවින් දියුණු රටවල ප‍්‍රචාරණයට දැඩි බාධා කිරීම් කරනු ලබයි . දියුණු රටවල දේශපාලන සටන්පාඨ කරුවන් වෙනුවට රටේ අනාගතයට මඟ පෙන්වනු ලබන විද්වතුන් සිටී. එම දූරදර්ශි දේශපාලන විද්වතුන් එම රටවල සමාජයට අහිතකර, පාරිභෝගිකයාට අහිතකර ප‍්‍රචාරණයට විරුද්ධ වේ. අපේ රටේද එවන් තත්ත්වයක් දුම් වැටි සම්බන්ධයෙන් දක්නට ලැබිණි. කීර්තිමත් පුද්ගලයන් භාවිත කරමින් කරගෙන ගිය දුම්වැටි පිළිබඳ වෙළෙඳ ප‍්‍රචාරණයට එකල ලාංකික තරුණ පරපුර ගොදුරු විය. පසු කාලීනව දුම් වැටි නිෂ්පාදකයන්ට විරුද්ධ විරෝධාකල්ප මතු වූ අතර පොදු ප‍්‍රවාහන සේවය මහමාර්ග ආදියෙහි දුම්පානය පහත් කි‍්‍රයාවක් ලෙස සැලකිණි. මේ සමඟ රජය දුම්වැටි ප‍්‍රචරණයට දැඩි සීමා පැනවීමද සිදු කළේය. පාරිභෝගික ආරක්‍ෂණ අධිකාරි පනතට අනුව අවවාදාත්මක වැකි දුම්වැටියෙහි සටහන් කළේය. කී‍්‍රඩා කටයුතු ස¼ඳහා දුම්වැටි නිෂ්පාදන සමාගම් මගින් ලබාගත් අනුග‍්‍රාහක දායකත්වය ලබාගැනීම නවතා දැමිණි. මේවන විට ලංකාවේ දුම්වැටි පරිභෝජනය පහතවැටී තිබේ. තරුණ පිරිස දුම්වැටියෙන් ඉවත් විය. ප‍්‍රචාරණය අඩපණවූ කල ජනතාවට අත්‍යාවශ්‍ය නොවන පාරිභෝජන ද්‍රව්‍ය අලෙවිය පහළ වැටේ.ලාංකික සමාජයේ ජීවත්වන ජනතාවට අත්‍යාවශ්‍ය නොවන පාරිභෝගික භාණ්ඩ හා සේවා අත්‍යාවශ්‍ය ලෙස හුවා දක්වා කරන ප‍්‍රචාරණයන්ට විරුද්ධව සාමාන්‍ය ජනතාවගෙන් තබා රැඩිකල් දේශපාලනඥයන්ගෙන් ද විරෝධාකල්ප එල්ල නොවේ. ඊට හේතුව ඇතැම් දේශපාලනඥයන්ගේ දේශපාලන ව්‍යාපාර නඩත්තුවට ද මහා පරිමාන ප‍්‍රචාරණ ජාවාරම් කරුවන් සම්මාදම් වන බැවිනි.ඉදිරියේදී පාරිභෝගික ආරක්ෂාව සඳහා ද රටේ ජනතාවට හා රටේ අනාගත පරපුරට අහිතකර දේ ප‍්‍රචාරණය කොට අලෙවි කිරීම සීමා කිරීම සඳහා ද වෙළෙඳ හා පාරිභෝගික කටයුතු අමාත්‍යංශය කටයුතු කරමින් සිටී. නුදුරේදීම සංශෝධනය වන පාරිභෝගික ආරක්‍ෂණ අධිකාරි පනත මගින් ප‍්‍රචාරණ බර නිසා ජීවන බරට ඇතිවන බලපෑම අවම කරන්නට රජය මැදිහත් වී කටයුතු කරමින් සිටී.සැකැසුම - ටෙක්ලා පද්මිණී කාරියවසම්</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=af0808248</link>
    <topic>සුසී...! මුළු රටම නුඹ වෙනුවෙන් රන් පදක්කමක් වී අවසානයි</topic>
    <author>කසුරි</author>
    <content>පාසල් ගුරුවරයා සහ සරසවි කථිකාචාර්යවරයාජීවිතය සුන්දරයිනැගෙනහිර නවෝදය හා එක් වූ රබර් වගාවදෙදිනකින් සැකකරුවන් කොටුවුණු දෙනියායේ රන් කොල්ලයගුරු සේවයේ රසකතාභාණ්ඩ ප‍්‍රචාරණයට යන වියදම දරන්නේත් පාරිභෝගිකයායසුසී...! මුළු රටම නුඹ වෙනුවෙන් රන් පදක්කමක් වී අවසානයි‘සුරතලී’ නැහැ පෙරහරේකසුරිසුසී ට මීටර් දෙසීයේ අවසාන වටයට එන්නට නොහැකිවුණා. ඒ නිසා ඔලිම්පික් පදක්කමක් පිළිබඳ ඇගේ බලාපොරොත්තුවත් රටේ බලාපොරොත්තුවත් සුන්වී ගිය බව ඇත්තක්.ඒත් සත්‍යවශයෙන්ම සුසී රන්පදක්කමක් දිනාගත්තා. ඒ ශ‍්‍රී ලංකාවාසීන්ගේ හදවත් සාමූහිකව ප‍්‍රදානය කළ රන්පදක්කමක්. ආත්මශක්තිය හෝ ආත්ම අධිෂ්ඨානය පිළිබඳව ඔලිම්පික් රන් පදක්කමක් ප‍්‍රදානය කළා නම් නිසැකවම එය හිමිවන්නේ ශ‍්‍රී ලංකාවේ සුසන්තිකා ජයසිංහටයි. එහෙත් එය තත්පර විසිදෙකක කතාවක් නම් නෙමෙයි. වසර දහසයක කතාවක්.වරකාපොළ ඇට්නාවල ගමේ අගහිඟකම්වලින් පිරී ගිය පවුලක උපන් සුසී වසර පහක් යනතුරු අම්මාගෙන් කිරිබිව් බව දැන් අපි කවුරුත් දන්නා කරුණක්. ලෝකය නිර්මාණය වන්නේ හිරුගේ උණුසුමින් සහ අම්මාගේ කිරිවල ශක්තියෙන් යැයි ශ්‍රේෂ්ඨ රුසියානු ලේඛක මැක්සිම් ගෝර්කි ප‍්‍රකාශ කොට තිබෙනවා.සැබැවින්ම සුසන්තිකාටත් ලැබුණේ නොමිලයේම ලැබෙන හිරුගේ උණුසුමත් අම්මාගේ කිරිවල ශක්තියත් පමණයි. ඒ කෙල්ල තමයි ඔලිම්පික් තරගමාලා හතරක් වෙනුවෙන් ශ‍්‍රී ලංකාව නියෝජනය කෙළේ.ශ‍්‍රී ලංකාවේ සුසී සමඟ ධාවනය පටන්ගත් කිසිම කී‍්‍රඩිකාවක් අද වෙන විට ඔලිම්පික් ධාවන පථයේ නැහැ. ඒ සියල්ලන්ම කී‍්‍රඩා ක්‍ෂේත‍්‍රයෙන් සමුගෙන ගිහින්. වසර 2000 දී සිඩ්නි ඔලිම්පික් තරගාවලියේදී සුසන්තිකා මීටර් දෙසීයෙන් ලෝකඩ පදක්කම දිනා ගන්නා විට රන් පදක්කම දිනාගත් අමෙරිකා එක්සත් ජනපදයේ මේරියන් ජෝන්ස් තහනම් උත්තේජක භාවිතයට වරදකාරීය වී කී‍්‍රඩා ක්‍ෂේත‍්‍රයෙන් පන්නා දමා තිබෙනවා. ඒ රන් පදක්කම් සියල්ල ඈට අහිමියි. එසේ නම් සුසන්තිකාට ඇත්තටම හිමිවිය යුතුව තිබුණේ ඔලිම්පික් ලෝකඩ පදක්කම නොව රිදී පදක්කමක්. එදා සුසීත් සමඟ ධාවනයෙහි යෙදී රිදී පදක්කම දිනාගත් බහමාස් කී‍්‍රඩිකාව දැන් පෙනෙන තෙක් මානයකවත් නැහැ. මේරියන් ජෝන්ස් වෙනුවට ජැමෙයිකාවේ වෙරෝනිකා කැම්බල් ලා ඔලිම්පික් ධාවන පථයට ඇවිත්. ඒත් සුසන්තිකා වසර අටකට පසුත් ධාවනයෙහි යෙදුණා. අර්ධ අවසාන පූර්ව වටය දක්වා පැමිණියා.ඈ විවාහකයි. වයස අවුරුදු තිස් දෙකත් පසුකරලා. ඈ ඔලිම්පික් පදක්කම දිනාගන්නා විට වයස අවුරුදු විසිහතරයි. ඒ තමයි කෙටි දුර ධාවනය සඳහා ඉතාම හොඳ වයස. ඒත් ජගත් කී‍්‍රඩිකාවන් හැමදෙනාම වයස විසිපහ විසිහය වෙනවිට ධාවන පථයෙන් වීසිවී ගිහින්. ඇතැම් විට විවාහ වී පවුල්කනවා විය හැකියි.ඒත් අපේ සුසී... වයස 32 වනතුරුම රට වෙනුවෙන් දිව්වා. සුසී.. අපි නුඹ ගැන ආඩම්බර වන්නේ නුඹේ හිත පුරා තිබුණු මේ ආත්මශක්තියට අපි ගරු කරන නිසයි.සුසී ඔලිම්පික් පදක්කමක් දිනාගත්තේ සුමට මං තීරුවක දුවලා නෙමෙයි. කටුකොහොල් පිරි මාවතක ධාවනය කරලා.2000 සිඩ්නි ඔලිම්පික් තරගාවලියේ දී ලෝකඩ පදක්කම දිනාගන්නා විටත් ඈ ඉදිරියේ තිබුණු අභියෝග, වැටකඩුලු සහ අවලාද දැන් බොහෝ දෙනකුට අමතකව ගිහින් ඇති.ප‍්‍රබල දේශපාලකයන් සමඟ සටන් කරන්නටත් ඈට සිදුවුණා. ඒ බාධක, ඒ අපහාස, ඒ කෙණෙහිලිකම් ඉදිරියේ සුසන්තිකා තනි ගැහැනියක් ලෙසින් සෘජුව නොසැලී සිටියා මිසක වෙනත් ගැහැනියක නොව පිරිමියකු වුවද කී‍්‍රඩා ක්‍ෂේත‍්‍රයෙන් ඉවත් වෙනවාට කිසිම සැකක් නැහැ. ඒ තරමට පීඩාකාරී කටුක වාතාවරණයක් සුසන්තිකාට එරෙහිව ගොඩනැඟී තිබුණා.ඈත් සමඟ තරග කළ අනෙකුත් කී‍්‍රඩිකාවන්ට තිබුණේ ධාවන පථයට බැහැලා තමන්ට හිමි මංතීරුව ඔස්සේ දුවන එක විතරයි. වෙනත් කිසිදු ප‍්‍රශ්නයක් ඔවුනට තිබුණේ නැහැ. එහෙත් සුසන්තිකාට..? එක ප‍්‍රශ්නයක් නොව ප‍්‍රශ්න පත‍්‍රයක්ම තිබුණා. ඒත් ඈ පසුපස ශ‍්‍රී ලංකාවේ මිනිසුන් සිටියා. මාධ්‍යවේදීන් සිටියා.. නීතීඥ මහත්වරුන් කීපදෙනෙක් හිටියා.දේශපාලකයන් සහ ඔවුන් ගේ ආවතේවකාරයන්ගේ කෙණෙහිලිකම්වලට අමතරව ඈට තහනම් උත්තේජක චෝදනාවක්ද එල්ල වුණා. ඇට්නාවල ගමේ කෙල්ලට ජගත් ධාවන පථය අහිමිකරලා ආපසු ගමට තල්ලුකර යවන්න කීපදෙනෙකුට අවශ්‍ය වෙලා තිබුණා. ඒත් සුසන්තිකා ඒ සියලු අභියෝග ඉදිරියේ ඉන්ද්‍රඛීලයක් සේ නොසැලී සිටියා. පන්නරය ලැබූ වානේ කඳක් මෙන් ඇගේ සිත ශක්තිමත් වී තිබුණා. සියලු බාධක බිඳ දමමින් ඈ සිඩ්නි ඔලිම්පික් ධාවන පථය හරහා මීටර් දෙසීයක් දිව්වා.ලෝකයේම තුන්වැන්නිය වුණා. මේරියන් ජෝන්ස් තහනම් උත්තේජක අරගෙන දිව්වා කියලා ඔප්පු වුණා. එහෙම බැලුවාම ඇත්තටම සුසන්තිකා ලෝකයෙන්ම දෙවැන්නිය බවට පත්වෙනවා.ශ‍්‍රී ලංකා ඉතිහාසයේ ලබාගත් ඔලිම්පික් පදක්කම් දෙකෙන් එකක් තම රටට ලබාදී ඉතිහාස ගතවෙන්නට ඇට්නාවල ගැමි කෙල්ලට හැකියාවක් ලැබුණා.සුසන්තිකා ජවසම්පන්නයි. ඒ වගේම කටකාරයි. ඇගේ කටකාරකම නොමැති වූවා නම් ඈ ධාවන පථයෙන් වීසි වෙන්නේ සිඩ්නි යන්නටත් පෙර. ඒ කටකාරකම නිසාම ඉතිහාසයේ දෙවැනි ඔලිම්පික් පදක්කම ශ‍්‍රී ලංකාවට ලැබුණා. ඊට අවුරුදු අටකට පස්සෙත් එනම් 2008 බෙයිජිං ඔලිම්පික් තරගාවලියේදීත් සුසන්තිකා මීටර් දෙසීයේ ඔලිම්පික් පදක්කම පෙනෙන තෙක් මානයට ආවා.”ඒ හුඟාක් අය මට වඩා හුඟාක් බාලයි. අවුරුදු විස්ස විසිපහ අතර අය. තරගයෙන් තරගයට ඉදිරියට යනවා මිසක ඔවුන් පස්සේ දුවගොස් අමාරුවේ නොවැටෙන්නට මම වගබලා ගන්නවා.”අදටත් හෙටටත් ඔලිම්පික් අවසාන පූර්ව වටයකට එන්නට තරම්වත් කෙනෙක් පෙනෙනතෙක් මානයකවත් නැහැ. එක වෙලාවකට හිතෙනවා සුසන්තිකා මලල කී‍්‍රඩාව වෙනුවෙන් හුදෙකලා සටනක් ගෙන ගියාද කියලත්.ශ‍්‍රියානි කුලවංශ සමුගත්තාට පස්සෙ අපට කඩුලු මතින් දුවන්න කී‍්‍රඩිකාවක් නැහැ.ධම්මිකා මැණිකේ, සමුගත්තාට පසුව මීටර් 800, 1500 හරිහැටි දුවන්න කී‍්‍රඩිකාවක් නැහැ.දමයන්ති දර්ශා සමුගත්තාට පසු මීටර් 400, දුවන්න කී‍්‍රඩිකාවක් නැහැ. දැන් සුසන්තිකා සමුගත්තාට පසු ඔලිම්පික් නෙමෙයි ආසියාතික මට්ටමට යන්ඩ පුළුවන් කී‍්‍රඩිකාවක් නැහැ. මේක කාන්තා පක්ෂයට පමණක් නොවෙයි. පිරිමි පක්ෂයටත් පොදුයි.දැන් අපි අපේ ජාතික වාර්තා බිඳහෙළන තැනින් පටන්ගන්ඩ ඕනෑ. ශ‍්‍රියානිගේ, දර්ශාගේ, සුසන්තිකාගේ ජාතික වාර්තා බිඳ දමන තැනින් පටන්ගන්ඩ ඕනෑ. සාක් වාර්තා බිඳින තැනින්, ඉන්පසු ආසියාතික වාර්තා බිඳ දමන තැන දක්වා ක‍්‍රමයෙන් යන්ඩ වෙනවා. ඔලිම්පික් පදක්කමක් ගැන සිහින මැවිය හැක්කේ ඉන්පසුවයි.ඩන්කන් වයිට් ඔලිම්පික් පදක්කම දිනාගත්තේ් 1948 දී. සුසන්තිකා ඔලිම්පික් පදක්කම දිනාගත්තේ 2000 දී. හරියටම අවුරුදු 52කට පසු. ශ‍්‍රී ලංකා ඉතිහාසයේ තුන්වැනි ඔලිම්පික් පදක්කම දිනාගැනීම සඳහා තවත් අවුරුදු 50 ක් ගත කළ යුතුද?කී‍්‍රඩා බලධාරීන්ගේ වගකීම වන්නේ ඊට පෙර ඒ පදක්කම ලබාගැනීම සඳහා කී‍්‍රඩාව සැලසුම් කිරීමයි. බෝල්ට් කෙනෙක් හෝ වෙරොනිකා කැම්බල් කෙනෙක් ම නොව අඩුම තරමින් තවත් සුසන්තිකා කෙනෙක් බිහිකිරීමේ වගකීම ඔවුනට තිබෙනවා.ඉතින් සුසී... ඉතිහාසයේ නුඹට වෙන්ව තිබූ වගකීම හා කාර්යභාරය මැනවින් ඉටුකළා. මේ සටහන ආරම්භයේදී සඳහන් කළාක් මෙන්ම ආත්ම ශක්තිය සහ සියල්ල දරාගැනීමේ ශක්තිය වෙනුවෙන් ඔලිම්පික් රන් පදක්කම පිදෙනවා නම් නිසැකවම ඒ පදක්කම නුඹට හිමිවෙනවා. 2008 බෙයිජිං ඔලිම්පික් තරගාවලියේදී නුඹට ඔලිම්පික් පදක්කමක් හිමිවුණේ නැහැ. ඒත් ශ‍්‍රී ලංකාවාසීන්ගේ හදවත් සියල්ල නුඹ වෙනුවෙන් රන් පදක්කම් බවට පත්වෙලා.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=af0808249</link>
    <topic>‘සුරතලී’ නැහැ පෙරහරේ</topic>
    <author>උපාලි සමරසිංහ</author>
    <content>පාසල් ගුරුවරයා සහ සරසවි කථිකාචාර්යවරයාජීවිතය සුන්දරයිනැගෙනහිර නවෝදය හා එක් වූ රබර් වගාවදෙදිනකින් සැකකරුවන් කොටුවුණු දෙනියායේ රන් කොල්ලයගුරු සේවයේ රසකතාභාණ්ඩ ප‍්‍රචාරණයට යන වියදම දරන්නේත් පාරිභෝගිකයායසුසී...! මුළු රටම නුඹ වෙනුවෙන් රන් පදක්කමක් වී අවසානයි‘සුරතලී’ නැහැ පෙරහරේමහනුවර ඇසළ පෙරහරේ ‘සුරතලී’ සදහටම සමුගනී. මරණයට හේතුව අධික ලෙස කැවුම් කිරිබත් කෑමයි. සතා සීපාවාට වුණත් අනිසි විපතක් වුණාම අපේ හදවත් සසල වෙනවා. මේ ප‍්‍රවෘත්තියත් එහෙම එකක්.‘සුරතලී’ කුඩා කාලේ අල්ලාගෙන තිබෙන්නේ ගල්කුලම වනාන්තරයෙන්. එතකොටත් එයාගේ වයස 7 - 8 ක් පමණ ඇති. මිය යන විට එයාට වයස අවුරුදු 65 ක්. සාමාන්‍යයෙන් අලියෙක් හෝ කෙණරක් ජීවත්වන කාලය අවුරුදු 70 - 75 කට සීමා වෙනවා. එහෙම බැලුවම සුරතලී මිය ගිහින් තියෙන්නෙ වයසත් එක්ක කියලා කෙනෙක් හිතාවි.ඒත් මේ සිද්ධිය ඊට වඩා වෙනස්. නුවර දළදා පෙරහරේ 25 වසරක් පමණ මෙයා ඇවිද්දා. අන්තිම වතාවටත් මේ සැරෙත් දින 11 ක් ම පෙරහරේ ඇවිදලා තියෙනවා. ඇයට තම සේවාව අවසානයේ ලැබුණු කිරිබත් භාජනයත් කැවුම් දෙතුන් සියයකුත් එක පාර ගිල දැම්මේ සතුටට වෙන්න ඇති. ඒත් මිනිහෙක් හරි සතෙක් හරි කෑම ගන්න ඕනෑ තමන්ට ගැලපෙන ප‍්‍රමාණයටයි. මේ අහිංසකීට එච්චර දෙයක් තේරෙනවද?මිනිස්සු ආදරයට භක්තියට සතුන්ට ආහාර දීමෙන් සිදුවූ තවත් මරණයක් මේක. කිරිබත් කැවුම්වල ඇති තෙල් අපේ වයසක උන්දෑලටත් දිරවගන්න බැරි කොට සුරතලීට දිරවයි ද? පේරාදෙණියෙ පශු වෛද්‍ය දංගොල්ල මහත්මයා කියන්නෙ මේ මරණයට හේතුව උදාරාබාධයක් කියලයි. අලින්ගෙ ප‍්‍රශ්න හරියටම දන්නෙ අලි අයිතිකාරයො. අලි බලන්නො. උන්ටත් හෘදයාබාධ හැදෙනවා. කොලෙස්ටරෝල් ලෙඩ දුක් ප‍්‍රශ්න තියෙනවා. මිනිසුන්ගෙ මෝඩ හිතවත්කමට ගොව්වගෙ නොසැලකිල්ලට ශරීරයට ඔරොත්තු නොදෙන ආහාර ප‍්‍රමාණයක් ඈට ලැබුණා. අහිංසකී ජීවිතයෙන් වන්දි ගෙව්වා.ජීවත්වන තුරාවට ලෝකෙටවත් තමන්ටවත් වැඩක් නැති මිනිසුන්ට මේ ජීවිතය ආදර්ශයක්. ඈ අවුරුදු 25 ක් දළදා පෙරහරේ ගියා. මිය ගියෙත් ඒ උණුහුමේ. බෞද්ධ චාරිත‍්‍රානුකූූලව පාංශු කුලයක් ලබලා මිය යන්න ඇයට හැකි වුණේ ඒ සේවයට. කුමාරයා ළඟ හිටපු මෝඩ වඳුරගෙ හිතවත්කම සතුන්ට එපා කියලා සුරතලීගෙ මරණය අපට කියා දෙනවා.තරුණයන් දෙදෙනකු සම¼ඟ හෝටලයක සිටි පාසල් සිසුවියන් දෙදෙනා අත්අඩංගුවට. අනේ කාලේ වනේ වාසේ කීවලු. මේ සිරස්තලය කියෙව්වම මට හිතුණෙ අපේ අය සාමාන්‍ය පෙළ පාස් නොකරම උසස් පෙළ සමත් වෙන්න හෝටල්වලට යනවා කියලයි. මේක බෞද්ධ රට. ධර්මද්වීපය. මේකෙ ඉන්නා ඇතැම් කුලඟනක් අද කරන වැඩ බලු වටින්නෙ නෑ. ඇතැම් බටහිර රටවල තරුණ යුවතියන් පාසල් යනකොට ඒ අම්මලා දරුවන් ලැබීම වළක්වන පෙති බොන්න දෙනවා. අද අපේ රටත් ඒ තත්ත්වයට බොහොම ළඟයි.මේ පැටික්කියො දෙන්නා හෝටලයකට ගිහින් තියෙන්නෙ පෞද්ගලික පංති යන මුවාවෙන්. ප‍්‍රසිද්ධ විදුහල් දෙකක 10 වසර බාල වයස්කාර මේ බාලිකාවන් කිරිල්ලවල කඩවත නගරයේදී තවත් තරුණයන් දෙදෙනෙක් සමඟ හෝටලයක ඉඳලා පොලිසියට හසුවෙලා. මල්වාන, වෑබඩ පැත්තෙ යුවතියන් දෙන්නෙක් තමයි සිද්ධියට සම්බන්ධ.මහරජ්ජුරුවො වෙලත් කුස රජ්ජුරුවො පබාවතීව බලාගත්තෙ නෙළුම් පොකුණෙ නෙළුම් ගාලක හැංගිලයි. පුරාණ කාලෙ අපේ ආච්චිලා සීයලා මුලින් ම ඔවුනොවුන් දැකබලා ගන්න යොදාගත්තෙ පන්සල, ගම්මඩු උත්සවය, තොවිල් ගෙදර, මළගෙදර වැනි තැන්. පස්සෙ කාලයක තරුණයො තමන්ගෙ පෙම්වතිය සමඟ චිත‍්‍රපට ශාලාවකට මුලින් ම ගියා. දැන් මේ කෙල්ලො තමන්ගෙ පෙම්වතා මුලින් ම හමුවන්නෙ හෝටලයක. කොච්චර දියුණු ද?දියුණුවක් නෑ. අධ්‍යාත්මයෙන් පිරිහිලා. ටියුෂන් පංතියට මාපියන් අමාරුවෙන් දෙන මුදල හෝටලයට දෙන්නෙ. බොහෝ වෙලාවට මේකෙන් අසරණ වෙන්නෙ තරුණියන්. හරිහැටි ආදරයක් තිබෙනවා නම් නියම පෙම්වතෙක් තමන්ගෙ පෙම්වතියගෙ ආත්ම ගරුත්වය මුලින් ම රැක ගන්නවා. මේ පෙම්වතුන් නොවේ කාමාතුරයො. ඒක දැනගන්නකොට දුවේ! කෝච්චිය ගිහිල්ලා ඉවරයි. හෝටලයෙ තරු පහේ නිමේෂය නුඹේ ජීවිතයම කඳුළින් පුරවාවි.සෝමාවතී රක්ෂිතයේදී මුවකු මරා මස් ගෙන යද්දී ග‍්‍රාමාරක්ෂක දෙදෙනෙක් දැලේ මෙන්න! තවත් අපේ කාලේ ප‍්‍රවෘත්තියක්.වගකීමක් නැති අය අතට ආයුධ ලැබුණාම සිදුවන විස්සුක දස්සන තමයි මේවා. මොවුන් දෙදෙනා මහින්දපුර පොලිස් මුරපොළකට අනුයුක්තව සේවය කළත් නියම රාජකාරිය කරන්නෙ රක්ෂිත කැලේ. මේ දඩ මස් ජාවාරම කලක පටන් කළ බව සේරුවිල පොලිසියෙ පරීක්ෂණවලට දැනටත් හසුවෙලා ඉවරයි. රාත‍්‍රියෙ යතුරු පැදියකින් මුව මස් කිලෝ 15 ක් අරගෙන යද්දී මොවුන් කොටු කරගත්තෙ අහිංසක අනෙක් මුවන්ගෙ වාසනාවට.සිවිල් ආරක්ෂක සේවය පිහිටැවුණේ යහපත් අරමුණින්. මොවුන්ට කිසිම විනය නීතියක් නෑ. විධිමත් අධ්‍යාපනයක් නෑ. පොලිසියෙ ඉහළ නිලධාරින්ටත් මේක අවනම්බුවක්. අවුරුද්දෙ වැඩිම ගණනක් මෙවැනි වැරැදි කරන්නෙ ග‍්‍රාමාරක්ෂකයන් කියලා දැන් ඔප්පු වෙලා.පොලිසියයි මහජනතාවයි එක්කාසු කරන්න ඕනෑ කියලා පොලිස්පතිතුමා කෑ ගහනවා. ඒත් පොලිසියට අනුයුක්ත මේ ගම්බට්ටො කරන නොපනත්කම්වලට තවමත් වැට බැඳුණෙ නෑ.මේ මස් වැද්දන්ට ගැලවී යන්න නම් දෙන්න එපා.උපාලි සමරසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=as0808241</link>
    <topic>හතයි පනහේ මාසික දීමනාවට වෙරළ මුර කළා</topic>
    <author>ඉනෝකා සමරවික‍්‍රම සහ මාතර මධ්‍යම - ඒ.ඩබ්ලිව්. ගුණවර්ධන</author>
    <content>හතයි පනහේ මාසික දීමනාවට වෙරළ මුර කළාඊජිප්තුවටම කිරි එරුණු සත් නිවුන් දරු උපතනෙළුම් විල,ඩාන්සින් ස්ටාර්ස් සහ පෙරහරේ තරුසාරධර්ම පරිහානියෙන් මිදීමට සිතුම් පැතුම් වෙනස් කළ යුතුයිගුරු සේවයේ රසකතා104 වසරක අතීත මතක සිහිපත් කරන ගුරු පියෙක්දිගු කලක් නිරෝගීව ජීවත්වීමට ලැබෙන්නේ නම් එය ආශිර්වාදයකි. සියවසකට අධික කාලයක් ජීවත් වූවෝ බොහෝ ය. එහෙත් යුගයේ හැටියට සියවසකට අධික කාලයක් ජීවත් වන්නෝ පිළිබඳව විටෙක අපට ඇත්තේ අරුමයකි.වර්තමානය නොව අතීතය හා බැඳුණු හරබර රසවත් සිදුවීම් සහ නිරෝගී යහපැවැත්ම සහිතව ජීවත්වන ඔවුහු සැබැවින් ම භාග්‍යවන්තයෝ ය.වසර එකසිය හතරක් ජීවිතයේ විවිධ වූ දුක්ඛදෝමනස්සයන්ට මුහුණ දෙමින් පරම්පරා හතරකට සම්බන්ධ දරු මුණුබුරන් හතළිහකට අධික පිරිසක් දැක බලාගනිමින් ජීවත්වන අපූරු පුද්ගලයකු පසුගියදා අපට හමුවූයේය.විශ‍්‍රාමලත් විදුහල්පතිවරයකු වන එන්.කේ.ජී. ජයසේකර මහතා අපේ කතාවේ කතානායකයා ය.1904 වසරේදී මාතර බඹරැන්දේ උපන් එන්.කේ.ජී. ජයසේකර මහතාට තවමත් තම ළමාවිය තුරුණු විය හොඳ හැටි මතකය.රත්මලේ බෞද්ධ පාසලෙන් අධ්‍යාපනය ලැබූ හෙතෙම එම පාසලේ 8 වැනි පංතිය සමත්ව ශිෂ්‍ය ගුරු විභාගයෙන් සමත් ව ගුරුපත්වීමක් ලැබුවේ ය.“ඒ කාලේ අට සමත්වෙනවා කියන්නේ ලොකු දෙයක්. ඉගෙන ගන්න කාලේ මගෙ හිත තිබුණේ ඉගෙනීමට විතරයි. මං හොඳින් ඉගෙන ගත්තා.මට ශිෂ්‍ය ගුරුපත්වීම ලැබුණේ ඉගෙන ගත්ත ඉස්කෝලෙටමයි. අවුරුදු තුනක් මම රත්මලේ බෞද්ධ පාසලේ ඉගැන්වීම් කටයුතු කළා. ඊට පස්සේ මගෙ පත්වීම ස්ථිර වුණා.මොනවද ඒ කාලේ උගන්නපු විෂයන්?මම අතරමැදි ප‍්‍රශ්නයක් ඇසුවෙමි. ඒ කාලේ ගුරුවරයෙක් වුණහම පංතියක් බාර දුන්නට පස්සේ ඒ පංතියේ සියලුම විෂයන් උගන්නන්න ඕනෑ. භාෂාව ඉතිහාසය ගණිතය ආදී සියලු විෂයන් උගන්නන්න වුණා.මට ඉස්සෙල්ලම බාර දුන්නේ හතරේ පංතිය. ඊට පස්සේ පහ, හය, හත අට ආදී වශයෙන් පංතිවල ඉගැන්නුවා. දැන්නම් ඇහුවම පුදුමත් හිතෙයි. මං ගුරුකම කළ මුල් කාලේ මට වැටුපට ලැබුණේ රුපියල් 35 යි.ඊට පස්සේ රුපියල් හැට දක්වා වැඩි වුණා. ඊට පස්සේ රුපියල් 210 ක් ලැබුණා. ඔහොම ක‍්‍රම ක‍්‍රමයෙන් වැඩි වුණේ. මං විශ‍්‍රාම ගියේ විදුහල්පතිවරයෙක් හැටියට. අද විදුහල්පති වැටුපට සරිලන විශ‍්‍රාම වැටුපක් ලබනවා.ගුරු සේවයෙන් විශාල සමාජ මෙහෙවරක් කළ ජයසේකර ගුරුතුමාගෙන් ඉගෙනුම ලැබූ ශිෂ්‍ය ශිෂ්‍යාවෝ දිවයින පුරා විසිර සිටිති.ගාල්ල හෑගොඩ විදුහල හක්මන පල්ලෙවෙල විදුහල සහ දික්වැල්ල බතීගම විදුහල යන විදුහල්වල සේවය කළ ජයසේකර මහතා 1938 දී අගුරුබැවිල විද්‍යාලයේ විදුහල්පතිවරයා වශයෙන් වැඩ භාර ගත්තේ ය. ඉන්පසුව අම්බලන්තොට ථෙරපුත්ත විද්‍යාලයේ විදුහල්පති ලෙස 1955 දී සේවය බාරගත් අතර 1965 වසරේ විශ‍්‍රාම යනතුරුම පාතේගම උතුර විදුහලේ විදුහල්පතිවරයා ලෙස කටයුතු කළේ ය.ජයසේකර මහතා තම සේවා කාලයේ දී ඍජුව කටයුතු කළ අයෙකි. ඔහු කාගේවත් බහකට නොනැමුණේ ය. මේ පුරුද්ද කුඩා වියේදී ද ඔහු සතු විය. මේ එවන් සිදුවීමකි. ජයසේකර මහතා පැටිවියේ කළ දඟකාරකම් පිළිබඳව සිහිපත් කරන්නේ, හිනැහෙමිනි.“මේක වුණේ මං රත්මලේ බෞද්ධ පාසලේ පස්වැනි පංතියේ විතර ඉගෙන ගන්න කාලේ. අපේ පංතියට එගොඩහ වලව්ව කියන වලව්කාර ගෙදරකින් ගැහැනු ළමයි දෙන්නෙක් ආවා.ඒ ළමයි වලව්වකින් ආව නිසා ද මන්දා උද්ධච්ඡ ගතියකින් පංතියේ හැසිරුණේ... දවසක් ගුරුතුමා පාඩමක් කියලා දීලා හරි වැරැදි ලකුණු කර ඒ අනුව ළමයින්ටත් එය ලියා හරි වැරැදි ලකුණු කරන ලෙස දැන්නුවා.පංතියේ පිරිමි ළමයි මේ ගැහැනු ළමයි දෙන්නට පාඩමක් උගන්නන්න බලාගෙන හිටියේ. මේක ඒ අයට හොඳ අවස්ථාවක් වුණා.එක පිරිමි ළමයෙක් අර ගැහැනු ළමයගෙ පොත අරගෙන හරි වැරැදි ලකුණු කරනවා වෙනුවට පොතේ පිටුව අරගෙන ලොකු කතිරයක් ගැහුවා. ගැහුනු ළමයා පොත අරගෙන අඬාගෙන ගිහිල්ලා විදුහල්පතිතුමාට පෙන්නුවා. ඒ ළමය වලව්වක කෙනෙක් නිසා විදුහල්පතිතුමත් ටිකක් බය වුණා. විදුහල්පතිතුමා පංතියට ඇවිත් සේරම ළමයි නැගිට්ටෙව්වා.“කවුද මේ වැඩේ කළේ?” බොහොම සැරෙන් ඇහුවා.පංතියේ හැමෝම බිල්ලෝ වගේ හිටියා. විදුහල්පතිතුමාට කේන්ති ගියා. පංතියේ හැමෝටම කෝටු පාර බැගින් දීලා ඩෙස් එක යටට රිංගන්න අණ කළා. මට මේක ඉවස ගන්න බැරිව ගියා. අපි වරදක් කළේ නෑනේ. මං අත උස්සලා කිව්වා.“අපි වරදක් කළේ නෑ. ඒ නිසා අපට බෑ ඩෙස් යට රිංගන්න කියලා. ගුරුතුමාට තවත් තරහා ගියා.“එහෙනම් ඩෙස් උඩ නඟිනවා” කියා විදුහල්පතිතුමා කිව්වා.“මම ආයෙමත් කිව්වා, අපි ඩෙස් උඩ නෙමෙයි තාප්පෙ උඩ වුණත් නඟින්නම්” කියා. එතකොට පංතියේ ඔක්කෝම එක පාරටම බංකු උඩ හිට ගත්තා.”ජයසේකර මහතා මේ සිදුවීම් සියල්ල සිහි කරන්නේ ආඩම්බරයෙනි.ඔහුට එකල රටේ සිදුවූ බොහෝ වැදගත් සිදුවීම් තවමත් හොඳ හැටි මතක ය.ඒ එක්දහස් නමසිය දහ අටේ අවුරුද්දයි. එකල ජයසේකරගේ වයස අවුරුදු දාහතරක් තරම් ය. සිංහල මරක්කල කෝලාහලය පටන් ගත්තේ මේ කාලයේ ය.“මට මතකයි සිංහල මරක්කල කෝලාහලය පැතිරිලා ගිහිල්ලා මිනිස්සු අකුරැස්ස ගොඩපිටිය මුස්ලිම් පල්ලිය බිමට සමතලා කරලා දැම්මා. එතකොට තිබුණේ ඉංග‍්‍රීසි ආණ්ඩුව.ඉංග‍්‍රීසි ආණ්ඩුව ගොඩපිටිය පල්ලියේ සිට සැතපුම් හතරක් ඇතුළත පදිංචි සියලුම අයගෙන් වත්කමේ හැටියට මුදල් එකතු කර පල්ලිය තිබුණටත් වඩා හොඳට හැදුවා.ඊට පස්සේ මිනිස්සු එකතුවෙලා දික්වැල්ලේ පල්ලිය කඩන්න කුමන්ත‍්‍රණය කළා. ඒ කාලේ ගම්මුලාදෑනියට ඉහළින් හිටියේ විදාන රාලහාමි. ඔහු බතීගම මරදානේ කෙනෙක්.අපේ සුළු පියා හා විදානආරච්චි රාලහාමි ගම්මු රැස් කරලා, අපි වෙලාව ආවහම කියන්නම් එතෙක් කලබල නැතිව හිටපල්ලා කියලා මිනිස්සුන් පිටත් කර හැරියා.ඒ ගමන ඉංග‍්‍රීසි ආණ්ඩුව ‘මාෂල් ලෝ’ නීතිය දැමීම නිසා පල්ලිය කඩන එක මඟ හැරී ගියා. පල්ලිය කැඩෙන එක නතර වුණ නිසා ඒ ගැන සතුටු වෙච්ච මුස්ලිම් මිනිස්සු විදානආරච්චි රාළහාමිට බන්දේසිවල තියලා සල්ලි දුන්නා.”ගුරුකමට අමතරව දෙවැනි ලෝක යුද්ධ සමයේ දී ජයසේකර මහතාට මුරසේවයේද යෙදෙන්නට සිදු විය.“ඒක වුණේ මෙහෙමයි. දෙවැනි ලෝක යුද්ධ කාලෙදි සතුරන් නැව්වලින් ඇවිල්ලා ගොඩබිමට පහර දේවී කියලා ඉංග‍්‍රීසි ආණ්ඩුවට බයක් තිබුණා. ඒ නිසා වෙරළාරක්ෂක සේවයට රුපියල් 42 දීමනාවට සුරාබදු නිලධාරීන් යොදවන්න තීරණය කළා.ඒ කාලේ අධ්‍යාපනය බාරව හිටියේ සී.ඩබ්ලිව්.ඩබ්ලිව්. කන්නංගර මහත්තයා. ඔහු රුපියල් 7.50 දීමනාවකට රජයේ ගුරුවරුන් වෙරළාරක්ෂක සේවයට යොදවන්න යෝජනා කළා.මං ආරක්ෂක සේවයට බැඳුණේ එහෙමයි. මට ලැබුණේ අම්බලන්තොට වලවේ ගඟේ මෝය අසල වැලිපටන්විල ප‍්‍රදේශය මුර කරන්න. දවසක් වැලිපටන්විල රාතී‍්‍ර සේවයේ යෙදී ඉන්න කොට කැලේ ඉදලා දුවගෙන ආව ඉත්තෑවෙක් කකුල් දෙක අස්සෙන් දිව්වා. ඉත්තෑකූරු ඇනිලා කකුලෙන් ලේ ගලන්න පටන් ගත්තා. රෑ නිසා කර කියා ගන්න දෙයක් නෑ. රෙදි කෑල්ලක්වත් හොයා ගන්න නෑ. මොනවා කරන්නද ලේ ගලද්දිත් එළිවනතුරු මුරසේවයේ යෙදුණා.1914 සිට 1918 දක්වා යුද්ධය තිබුණා. 1918 දී තමයි සමාදාන වුණේ. ඒ කාලේ පිටරටින් එන බඩු හරිම මිලයි. මට මතකයි ශත 5 ට තිබුණා කොපි පොත යුද්ධ කාලෙදි ශත හැත්තෑ පහයි. හම්බන්තොට පැත්තෙන්වත් වී හාල් ගේන්න දුන්නේ නෑ. බලපත‍්‍ර ඇතිව තමයි ගේන්න දුන්නේ.”ජයසේකර මහතා අවුරුදු විසි දෙකක් තරම් තුරුණු වියේදී විවාහ ජීවිතයට එළැඹුණේ ය. ඒ දෝන සිසිලියා කුරුප්පු මෙනෙවිය සමඟ ය. ඇය ද උපගුරුවරියකි. ජයසේකර යුවළට දරුවන් පස් දෙනෙකි. දියණියන් සිව් දෙනකු හා පුතෙකි.පවුලේ වැඩිමලා ලොකු පුතා. එක දුවෙක් මිය ගියා. මං ඉන්නේ ලොකු දුව ළඟ. මගෙ දරු මුණුබුරු මිනිබිරියන් ආදරයෙන් මා බලාගන්නවා. මම ජීවිතේ සතුටින් ඉන්නවා.” ජයසේකර මහතා සතුටින් පවසන්නේ ය.ඔහු මේ ගෙවන්නේ දිවිමඟෙහි 104 වැනි වියයි. ඔහු තවමත් නිරෝගී ය. පාසල් ගිය කාලයේ මෙන් ම ඔහු අදද පාන්දරින් අවදිව දවස අරඹයි.මීටර් දෙසීයක් පමණ දුරින් ඇති තැපැල් කන්තෝරුවට පයින් යයි. එය එක්තරා ව්‍යායාමයකි. ඉන්පසුව නිවසට පැමිණ දිනපතා පුවත්පත්වල අකුරක් නෑර කියවයි.ඔහු බොහෝම දැහැමිව දිවි ගෙවන්නේ ය. දිනපතා මී කිරි කෑමටත් රාති‍්‍රයට කුරහන් තලප ආහාරයට ගැනීමටත් ඔහු හුරු වී සිටී.කුඩා කල සිටම උණුකර නිවාගත් ජලය පානය කිරීමට හුරුපුරුදුව සිටින ඉස්කෝලේ මහත්තයා සෞඛ්‍ය තත්ත්වය යහපත්ව පවත්වාගෙන යෑමට මේ හොඳ පුරුදු ඉවහල් වූ බව පවසනුයේ ආඩම්බරයෙනි.ඉනෝකා සමරවික‍්‍රම සහ මාතර මධ්‍යම - ඒ.ඩබ්ලිව්. ගුණවර්ධන   </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=as0808242</link>
    <topic>ඊජිප්තුවටම කිරි එරුණු සත් නිවුන් දරු උපත</topic>
    <author>කේ.සී.ජේ. රත්නායක</author>
    <content>හතයි පනහේ මාසික දීමනාවට වෙරළ මුර කළාඊජිප්තුවටම කිරි එරුණු සත් නිවුන් දරු උපතනෙළුම් විල,ඩාන්සින් ස්ටාර්ස් සහ පෙරහරේ තරුසාරධර්ම පරිහානියෙන් මිදීමට සිතුම් පැතුම් වෙනස් කළ යුතුයිගුරු සේවයේ රසකතාඊජිප්තුªවේ උතුරු පළාතේ නයිල් ගඟබඩ ඩෙල්ටාව බෝම සරුසාරයි. හද්දා පිටිසර ‘බිහයිරා’ ගම තිබුණෙත් ඒ අහල පහළමයි.මේ ගමේ ගොවිපළක කුලී රස්සාවක් කරමින් හිටිය තරුණයෙක් එක්ක හිරිමල් වයසෙදි ම විවාහ පත්වුණ ගශාලා ඊබ‍්‍රහිම් ඕමාර්, 22 වැනි උපන් දිනය සැමරුවේ තුන් දරු මවක් හැටියටයි. ඒ තුන් දෙනාම ගැහැනු දරුවෝ.නැති බැරියාව ගෙයි වහලේ මුදුන් ලීයේ උස තරමටම දැනුණත්, පිරිමි දරුවෙක් ගැන ගශාලා ගේ හිතේ පැළපදියම් වෙච්ච ආශාව නම් අහසටත් උඩින් ගියා.කොලු පැටියෙක් ගැන හීන මවමින් උන්නට මොකද, ගමේ රටේ විතරක් නෙවෙයි මුළු ලෝකයේ ම මිනිස්සු ඇස් උඩ ඉන්ඳගෙන තමන් දිහා බලන පුදුම දවසක් උදා වෙයි කියලා ඈ නිකමටවත් හිතුවේ නෑ.ඒත් අවුරුදු පහක් ගෙවිලා ගියා. ඇගේ ‘සරුබව‘ අතුරුදන් වෙලා. කරල් පීදෙමින් තිබුණු කුඹුරක් උන් හිටි ගමන් පාළු වුණා වගේ.ඒත් ගශාලා ගේ හිත වෙනස් වුණේ නෑ. දන්න කියන අය ගෙන් අහ දැන ගෙන බේත් හේත් කරන්න ගත්තා. ඔන්න ඔය අතරෙදි ‘සරුබව‘ නැවත ඇති කරවන නියම බෙහෙත් පංතිය ඇගේ ඇඟට වැටුණලු. අවුරුදු පහකට පස්සේ ගශාලා නැවත අම්මා කෙනෙක් වෙන්න යන ලකුණු පහළ වුණා. හැමෝටම සන්තෝෂයි. හැබැයි මේ අතරේ පොඩි පරහක් ඇති වුණා.වෛද්‍යවරු කිව්වේ ගශාලා නිවුන්නු ලැබෙන්න ඉන්නවාය කියලයි. මේ කතාව ඇහුව පවුලේ සමහරු කිව්වා, තවත් දරුවෝ දෙන්නෙක් එක්ක කොහේ පරක් කරන්නද ඕං ඔය ගැබ් ගෙඩිය නැති කර ගනිංය කියලා. ඒත් ගශාලා ඒ පව් කතා කණකට වත් ගත්තේ නෑ. දෙවියන් ගේ කැමැත්ත ඒ විදියටම වුණා වේ. අනේ මේ දරුවෝ දෙන්න කොලු පැටව් වෙච්චාවේ කියලා ගශාලා දෙවියෝ වැන්දා.නමුත් ඇගේ හිතේ හයිය ඇඟට දරා ගන්න බැරි අවස්ථාවකුත් උදා වුණා. ප‍්‍රසූත දිනයට සති අටකට විතර කලින් වරින් වර ඇය දරා ගන්න බැරි වේදනාවෙන් බොහෝම දුක් වින්දා. දරු ගැබ මෝරලා විශාල වෙන්න ගත්තම ඒ පීඩනය වකුගඩුවලටත් දැනෙන්න ගත්තා.ඒකයි මේ උහුළ ගන්න බැරි වුණා වේදනාවට හේතුව. අන්තිමේදී බොහෝම දුර කතරක් ගෙවා ගෙන ඇවිත් ගශාලා, මධ්‍යධරණී මුහුදුබඩ ඇලෙක්සැන්ඩි‍්‍රයා නගරයේ අල්ෂාබි රෝහලට ඇතුළත් වුණා.ගශාලා ගේ තත්ත්වයේ හැටියට වහාම සිසේරියන් සැත්කමක් කරන්න ඕනෑය කියලා වෛද්‍යවරු තීරණය කළා. ඔන්න මුළු ලෝකයේම ඇස් ගශාලා දිහාට යොමු වෙන්න ගත්තේ මේ සැත්කමෙන් පසුවයි.ඈ ගිය සෙනසුරාදා (17) දරුවන් හත් දෙනෙක් එකවර මෙලොවට දායාද කළා.ඉන් හතර දෙනකු පිරිමි දරුවන් තුන්දෙනකු ගැහැනු දරුවන්. මේ ආරංචිය ඇහුව ඇගේ පවුලේ උදවිය පුදුමයෙන් තෝන්තුවාවට පත් වුණාය කියලයි විදෙස් ප‍්‍රවෘත්ති සේවා වාර්තා කෙළේ.”මේක නං ආශ්චර්යයක්. ලෝකේ බොහෝම කලාතුරකින් දකින්න ලැබෙන අපූරු සිද්ධියක් “ යි කියලා අහමඩ් සලාම් කිව්වා. ඔහු තමා ගශාලා ගේ සිසේරියන් සැත්කම කළ වෛද්‍ය කණ්ඩායමේ ප‍්‍රධානියා.ලෝකයට සත් දරු උපතක් ගැන අහන්න ලැබෙන්නේ බෝම කලාතුරකින්. ගශාලා ගේ දරුවෝ හත් දෙනාම හොඳින් ජීවත් වෙනවා. මීට කලින් මේ හපන්කම කෙළේ ඇමරිකාවේ අම්මා කෙනෙක්.කෙනී සහ බොබි මැක් යුවලට දාව උපන් ඒ දරුවෝ හත් දෙනාගේ 11 වැනි උපන්දිනය එන නොවැම්බර් මාසයට යෙදිලයි තියෙන්නේ.හැබැයි වෛද්‍ය වාර්තාවල එන හැටියට 15 වැනි සියවසේදී එංගලන්තයේ දී තෝමස් හා එඩිත් යුවලට දාව මේ වගේම සත් දරු උපතක් සිදු වුණා. මේ අතර අවාසනාවන්ත සිද්ධිත් තිබුණා.1996 වසරේ දී එංගලන්තයේ දී මැන්ඩි චිල්වුඩ් කියන මව ගේ ගර්භාෂයේ කළල අටක් පිළිසිඳ ගෙන තිබුණා.ඒත් මේ මව වෛද්‍ය උපදෙස් පිළිගත්තේ නැති නිසා ඒ දරුවන් අට දෙනාම මිය ගියා. ඒ වගේම 1971 දී ඉතාලියේ මවක ගේ ගර්භාෂයේ දරුවන් 15 ක් පිළිසිඳ ගෙන තිබුණා.නමුත් මාස හතරකට පස්සේ ගබ්සාවක් සිදු වෙලා ඒ දරුවොත් නැති වුණා. එහෙම ගත්තම සත් දරු උපතකින් දෙවැනි වරට ජීවතුන් අතර ඉන්නේ ගශාලා ගේ දරුවෝ විතරයි.ඒ හපන්කම කළාට මොකද තවම එක දරුවෙක් වත් තමන්ගේ අතට ගන්න නම් ගශාලාට වාසනාව උදා වෙලා නෑ. උපන් හැටියේම දරුවෝ හත්දෙනා නොමේරූ ළදරු ඒකක වල (ඉන්කියුබේටස්වල) තබන්න ඕනෑය කියලයි වෛද්‍යවරුන්ගේ අදහස වුනේ. මොකද දරුවන් හත් දෙනා ගේ බර සඳහන් වුණේ කිලෝ ග‍්‍රෑම් 1.5 සිට 2 දක්වා පරාශයකයි. මේ අතර තවත් ගැටලුවක් පැන නැඟුණා ඇලෙක්සැන්ඩි‍්‍රයා වේ අල්ෂාබි රෝහලේ මේ අලුත උපන් පැටව් හත් දෙනාට සෑහෙන තරම් ‘ඉන්කියුබේටර්ස්’ තිබුණේ නෑ. ඒ නිසා දරුවන් හතර දෙනකු අහල පහළ වෙනත් රෝහලවලට යවන්න සිදු වුණා.ගශාලාට තවමත් දරුවන් අතට ගන්න නොලැබුණේ ඒ නිසයි.ඇලෙක්සැන්ඩි‍්‍රයාවේ අල්ෂාබි රෝහලේ ඇඳක වැතිරිලා ඉන්න ගමන් ගශාලා මෙහෙම කිව්වා.”අනේ මම පැටව් ටික දැක්කා ටී.වී එකෙන්. ඒ හැමෝම හරිම හුරතල්. මගේ ළැමට තුරුළු කර ගෙන ඔවුන්ට කිරි පොවන්න ලැබෙනකල් මම මේ බලාගෙන ඉන්නේ, හැබැයි මට පුළුවන් වෙයිද දන්නෙ නෑ. නමුත් මම කොහොම හරි වෑයම් කරනවා”දැන් ගශාලා ගේ වයස අවුරුදු 27 යි. ළමයින් 10 දෙනකුගේ අම්මා කෙනෙක්. හැබැයි ඒ සතුට දැන් තරමක හිත් වේදනාවකට පෙරළිලා. ගශාලා මෙන්න මෙහෙමත් කිව්වා.”මගේ මනුස්සයට හරි හමන් ආදායමක් ලැබෙන්නේ නෑ. දවසකට ලැබෙන්නේ ඩොලර් හතරකටත් අඩු මුදලක් සමහරදාට ඒකත් නෑ.අපට එහේ උදව් කරන්න කෙනෙකුත් නෑ. මේ පැටව් හදා ගන්න මට හැකි විදිහට උදවු කරන්නය කියලයි මම ඉල්ලා හිටින්නේ “ගශාලා ගේ මේ කතාව විනාඩි ගණනකින් ලෝකය පුරා පැතිරුණා. ඒ උණුසුම නිවෙන්නත් කලින් ඔන්න ගශාලා ආපහු කතා කරලා තිබුණා. ඒ මෙන්න මෙහෙම ,”අපේ ගෙවල් තියෙන්නේ හද්දා පිටිසර ‘බිහයිරා’ ගමේ, වෛද්‍යවරුන් බේත් හේත් හොයාගෙන මෙහාට එන්න වෙන්නේ මහ දුර කතරක් ගෙවා ගෙනයි .” ඒ නිසා ඇලෙක්සැන්ඩි‍්‍රයාවෙන් තමන්ට ගෙයක් ලබා දෙන්න කියලත් ඈ ආයාචනා කළා.ගශාලා එහෙම කියත් දී රෝහලෙන් පිට හිටිය ඇගේ සැමියා නිකං හිටියෙත් නෑ. “මේ දරුවෝ හත් දෙනාව ගොවිපළ කම්කරුවෝ කරන්න මම කැමති නෑ.ඉහළට අධ්‍යාපනය ලබා දීලා රටේ වැදගත් තැන්වල රස්සාව කරන නෝනලා මහත්තුරු බවට මේ දරුවෝ පත් කරන්න ඕනෑ ...” ය කියලා ළමයින් හත් දෙනාට නම් හතක් හොයමින් ඉන්න අතරේදී ගශාලාගේ සැමියා කිව්වා.එකවර දරුවන් හත් දෙනකු බිහි කළ දෙවැනියා හැටියට ගශාලා ලෝක වාර්තා අතරට එක් වුණාට මොකද, මේ වැඩෙන් ඊජිප්තු ආණ්ඩුවත් හෙල්ලුණා.මේ අවුරුද්දේ මාර්තු මාසයේ දී ඊජිප්තු ජනාධිපති හොස්නි මුබාරක් මහ ප‍්‍රසිද්ධියේ ජනතාවට දෝෂාරෝපණය කරලා තිබුණා. ජනගහනය ශීඝ‍්‍රයෙන් වැඩි වීම නිසා ආහාර හා නිවාස සොයා දීමේ බලවත් අසීරුවක් ඇති වෙලා තියෙනවාය කියලා.කොහොමින් කොහොම හරි ජනගහන වර්ධනය අඩු කරන්න ඕනෑය කියලත් ඔහු දැඩිව අවවාද කරලා තිබුණා. එහෙම කියලා ගත වුණේ මාස කීයද? යාන්තම් මාස පහයි. ලෝකයට දෙවැනි සත් දරු උපත වාර්තා වුණේ ඊජිප්තුවෙන්,හොස්නි මුබාරක් ජනාධිපතිවරයාට මොනවා හිතුණද මන්දා? ජනගහන වර්ධනය පාලනය කළ යුතුය කියන දැඩි මතයක හිටියත් මේ දරු පැටව් හත්දෙනා ගේ මුහුණූ දැක්ක හැටියේ ඊජිප්තු ආණ්ඩුවටත් කිරි එරුණා. පළමුවැනි අවුරුදු දෙක ගත වන තුරු දරුවන්ට උවමනා තරම් කිරි නොමිලේ ලබා දෙනවාය කියලා ඊජිප්තු සෞඛ්‍ය ඇමැතිවරයා වහාම නිවේදනයකුත් නිකුත් කරමින් පොරොන්දු වුණා.කිරි විතරක් නෙවෙයි ඒ අවුරුදු දෙකේදී නැප්කින් පවා ආණ්ඩුවෙන් නොමිලේ ලබා දෙනවා.එච්චර දෙයක් ලැබුණා වුණත් තවම ගශාලාගේ හිතට හරි මදි. මොකද තාම දරු පැටව් ඇගේ තන පුඩුවෙන් කිරි උරා බීලා නෑ.දැන් ඇය බලා ඉන්නේ කොයි මොහොතේ ඒ අවස්ථාව උදා වෙයි කියලද හිත හිතා ඇඟිලි ගැන ගැන. නමුත් ඉන්කියුබේටර හතකට වෙලා ඉන්න දරුවෝ හත් දෙනා හිතන්නේ මොනවද කියලා නම් දන්නේ දෙවියෝ විතරයි.තමන් හත් දෙනා නිසා ගශාලා ගේ හත් මුතු පරම්පරාවම එක සැණින් ලෝක ප‍්‍රසිද්ධ වුණා නේද කියලා ඔය දරු පැටව් හත්දෙනාගෙන් කාට හරි හිතෙන්නත් ඉඩ කඩක් නැතුවා නොවෙයි.කේ.සී.ජේ. රත්නායක   </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=as0808243</link>
    <topic>නෙළුම් විල,</topic>
    <author>ගුණසිංහ හෙට්ටිආරච්චි</author>
    <content>හතයි පනහේ මාසික දීමනාවට වෙරළ මුර කළාඊජිප්තුවටම කිරි එරුණු සත් නිවුන් දරු උපතනෙළුම් විල,ඩාන්සින් ස්ටාර්ස් සහ පෙරහරේ තරුසාරධර්ම පරිහානියෙන් මිදීමට සිතුම් පැතුම් වෙනස් කළ යුතුයිගුරු සේවයේ රසකතාගුණසිංහ හෙට්ටිආරච්චිමානිතර යන-එන වෙළෙඳ සලෙහි ගේ කුරුලු කූඩු දෙකක ගේ කුරුලු ජෝඩු දෙකක් වාසය කළ හ.හිටිහැටියේ, එක් උදෑසනක, වාහනයක ගැටී එක් කුරුල්ලෙක් මිය ගියේ ය.කිරිල්ලිය විලාප නඟන්නට වූවා ය.දෙවැනි ගේ කුරුල්ලාට ඒ දුක ඉසිලිය නො හැකි වූ සේ ය. ඌ වැන්දඹු කිරිල්ලිය අසලට ගොස් යමක් කියන්නට වූයේ ය.එබස මෙබඳු ය. “සොයුරිය දිවියේ හැටි මෙබඳු ය. නුඹ කෙතරම් හැඬුව ද පලක් නැත. හිත හදාගත මැනව. මම නුඹේ දුක සැප බලන්නෙමි.”දෙවන කිරිල්ලිය එහි ආවා ය. තම කුරුල්ලා දෙසත් වැන්දඹු කිරිල්ලිය දෙසත් මාරුවෙන් මාරුවට බලා සැර පරුෂ ලෙස කෑගාන්නට වූවා ය. දෙවැනි කුරුල්ලා ඈ වෙත හැරී කරුණු පැහැදිලි කරන්නට වූයේ ය.එබස මෙබඳු ය. ‘සොදුර, කලබල නොකරනු මැන. මම වරදක් නොකරමි. මා කරන්නේ සැමියකු නැති කිරිල්ලියකට සැමියකු ගේ ශක්තිය දීම පමණි. ඉන් ඔබට හානියක් නොවේ. කවදත් මගේ සොඳුරිය ඔබයි. කරුණාකර ඇයට පිහිටවීමට මට ඉඩ දෙන්න’ආරවුල සමතයකට පත් විය.කුරුල්ලා කූඩු දෙකටම යයි; එයි; කිරිල්ලියන් දෙදෙනාට ම ආදරය කරුණාව දක්වයි.ගත වූයේ කෙටි කලකි.කූඩු දෙකෙන්ම ‘ළමා කිචි බිචිය’ ඇසෙන්නට වූයේ ය.කුරුලු පියා කූඩු දෙකේ ම පැටවුනට අහර කවන්නට පටන් ගත්තේය. එහෙත් උගේ කිරිල්ලිය අහර කැවුවේ සිය පැටවුනට පමණි.අවාසනාවේ නිමක් නොවීය. තවත් එක් උදෑසනක වැන්දඹු කිරිල්ලිය ද වාහනයක හැපී මිය ගියා ය.කුරුලු පියා ශෝකය මැඩගෙන මහත් වගකීමෙන් කූඩු දෙකෙහිම දරුවනට අහර කවන්නට පටන් ගත්තේ ය.මව මිය ගිය පැටව් වැඩි වැඩියෙන් කෑගසන්නට වූහ. ඔවුන්ට විපත දැනුණු සේ ය.එවර කුරුලු පියා ගේ සෙනෙහස ඒ දරුවන් කෙරෙහි වැඩි විය. ඔහු හනි හනික ගොස් අහර සොයා විත් ඒ දරුවනට වැඩියෙන් කවන්නට පටන් ගත්තේ ය.මෙය කුරුල්ලාගේ කිරිල්ලියට දරා උහුලා ගැනීම අසීරු විය. ඇය මව නැති කූඩුවට ගොස් ඒ පැටවුනට කොටන්නට පටන් ගත්තා ය.මේ සියල්ල දෙස විමසිල්ලෙන් සිටි මා මිතුරු වෙළෙඳසල් හිමියාට අහිංසක කුරුලු පැටවුන ගේ ආරක්ෂාව වෙනුවෙන් ඉදිරිපත් වීමට සිදු විය.කුරුලුකම හා මිනිස්කම අතර වැඩි වෙනසක් නැත.අනන්‍යතාව හෙළිකිරීමට අකැමැති ‘සිළුමිණ’ පාඨකයකු විසින් යොමු කරන ලද ලිපියක් ඇසුරිනි.පළමු දරුවා ලැබෙන්නට ආසන්න වෙත් ම මා සිතෙහි පැවැති බිය ද වැඩිවෙමින් තිබිණි.ප‍්‍රසූතිකාගාරය තුළදී ඇතිවන සිද්ධීන්ට මුහුණ දෙන්නේ කෙසේ ද යන්න ඒ භීතියට මුල විය.මා රෝහල්ගත කැරිණි. මා වහාම ප‍්‍රසූතිකාගාරයට ගෙන යන්නැ’යි වෛද්‍යවරයා කියනු ඇසිණි. පවුල් සෞඛ්‍ය සේවිකාවක විසින් මා එහි කැඳවාගෙන යන ලදී. මා පිය මැන්නේ ගැහෙන හදිනි.’අම්මෙ, ගොඩවෙන්න ඇඳට! බයවෙන්න එපා!’ ප‍්‍රසූතිකාගාරයේ හුන් මහත්මියක් සකසන ලද ඇඳක් පෙන්වා කරුණාවෙන් මා ඇමතුවා මට මතකය.ඒ මත වැතිරුණු මගේ ප‍්‍රසූත වේදනාව දරුණු විය. මම කෑගසන්නට වීමි.වෛද්‍යවරයා ඇතුළු සේවක මඬුල්ලේ අවධානය මා කෙරේ යොමුවිය.වේදනාව ද මගේ කෑ ගෑම ද වැඩි විය. වේදනාව මධ්‍යයේ ම මට දරුවා ලැබිණ.’අම්මෙ, මෙන්න ඔයාට පුතෙක් ලැබුණා!’ කවුදෝ එසේ කියනු මට ඇසිණ. මම පුදුම වී බැලූවෙමි. ඔවුහු මා පුතු මා සිරුර මත තැබූ හ.මා විඳි වේදනා කොහෙන් ගියාදැයි නොදනිමි. මා හදවත දරු සෙනෙහසින් පිරිතිරී යන්නට වූයේ ය.මම සිනාසුණෙමි. ඔවුහු ද සිනාසුණ හ. මා සමඟ ඔවුන් ද සතුටු වූ සේ ය.ගාල්ලේ, මහමෝදර රෝහලේ ගයාන් දොස්තර මහතාණනි, ප‍්‍රසූතිකාගාරයේ සොහොයුරියනි, මා අසරණ ව සිටි ඒ තීරණාත්මක මොහොතේ ඔබ සැම මට පෑ මෙත කිසි දා මට අමතක නොවේ.සැමට යහපත පතමි.ගාල්ලේ, කේ.ඒ.නන්දනී මහත්මිය විසින් යොමු කරන ලද ලිපියක් ඇසුරිනි.හතර වැනි ශ්‍රේණියේ ඉගෙනුම ලබන දැරියකට අදාළ විභාග කටයුත්තක් සඳහා රුපියල් තිහ බැගින් ගෙනෙන ලෙස ගුරුතුමිය දැන්වූවා ය.එදින අසනීප වී පාසල් නොපැමිණි දැරියකට ඒ මුදල ගෙවීමට නොහැකි විය.තම මිතුරියක මුහුණ පා සිටින අකරතැබ්බය දුටු එලීනාට දුක සිතිණ. ඇය වහා ඉදිරිපත් වී ඒ රුපියල් තිහ ගෙවා දැමුවා ය.කලින් දා පාසල් නොපැමිණි, එනිසා ම ගෙවිය යුතු අදාළ මුදල ගැන නොදත් ශිෂ්‍යාව ඒ මුදල ගෙවා දැමුවේ කෙසේ දැයි යන්න ගුරුතුමියට ගැටලුවක් විය.ඇය ඒ ගැන සොයා බැලුවා ය.එලීනා මුදල ගෙවූ බව පසුව දැන ගත්තා ය.’එලීනා ඔයාට කොහෙන්ද සල්ලි?’ ගුරුතුමිය ප‍්‍රශ්න කළා ය.’ටීචර්, ඒ මට උදේ කෑම ගන්න ගෙදරින් දීපු සල්ලි!’ එලීනා කීවා ය.ගුරුතුමියගේ පපුව පත්තු විය. ඒ සමඟම ඇය පන්තියේ දැරියන් ඇමතුවා ය.’දරුවනේ, බලන්න එලීනා කොච්චර හොඳ වැඩක් ද කරල තියෙන්නෙ කියල. උදේට කන්න ආහාරයක් ගන්න ගෙදරින් දීපු සල්ලි තවත් ළමයකුගෙ යහපතට යොදවලා. එලීනා කොච්චර හොඳ කෙනෙක්ද? අපි නැගිටලා එයාට අත්පොළසන් නාදයක් දෙමු.’සිසුවියෝ නැගිට අත්පොළසන් දුන්හ.එලීනා ගේ් මුහුණ එළිය විය.’දරුවනේ, එලීනා මීට කලිනුත් යහපත් වැඩක් කරල තියනව. මතකද දවසක් ළමයෙකුට පන්තියෙ වමනෙ ගියා. ඒ වෙලාවෙ එලීනා වහාම ඉදිරිපත් වෙලා ඒ වමනෙ ඉවත් කරල එතෙන්ට වැලි ගෙනැල්ල දැම්ම. අපි ඒ හොඳ වැඩේ වෙනුවෙනුත් එලීනාට තවත් අත්පොළසන් නාදයක් දෙමු.’ ගුරුතුමිය යළි කීවාය.දැරියෝ නැවත මහත් අත්පොළසන් හඬක් නැඟූ හ.එලීනා කොපමණ සතුටු වීදැයි කිවහොත් ඇයට බඩගින්න නොදැනිණ.හලාවත, කාන්තා ප‍්‍රාථමික විදුහලේ එලීනා පුංචි දැරිය අපට ආඩම්බරයකි.හලාවත වුඩ්ලන්ඩ්වත්තේ, සාම විනිසුරු එඩ්මන්ඩ් ලියනගේ මහතා විසින් යොමු කරන ලද ලිපියක් ඇසුරිනි.අහර පිසීමට දර නැති විය. මම අක්කාත් මල්ලීත් සමඟ ලී මෝලට ගියෙමි.අක්කාත්, මමත් දර තෝරන්නට වීමු.මල්ලී කෑ ගසා ගෙන අප අසලට දුව ආයේ ය. ඔහු ගේ වම් අතේ සුළඟිල්ල මැෂිමකට කැපී තිබිණ.අට හැවිරිදි පුංචි එකකු වූ ඔහු එහි වූ මැෂිමක් කරකවන්නට අත දා තිබිණි. ඊට අසු වූ සුළැඟිල්ල මහත් සේ කැපී ගොසිනි.අපි ගෙදර දුවැ’විත් අයියාට කෑ ගැසීමු. අයියා වහා ම මල්ලී රැගෙන බෙහෙත් දැමීමට ගියේ ය.අප ගේ කෑගෑමෙන් කලබලයට පත් රෝගී මපියා ගෙයින් පිටතට ආවේ ය. කෙනකු ගේ පිහිටෙන් තොර ව ඇවි ද යා ගත නොහැකි ඔහු පසුවන්නේ අසනීපයෙනි. කලබලයට එළියට ආ ඔහු බිම ඇද වැටුණේ ය.ම’පියා ගේ නළල පැලී මහත් සේ ලේ ගලා යන්නට වූයේ ය.මම අසල්වැසි සහෝදරියන් දෙදෙනකු ද සමඟ බෙහෙත් දමනු සඳහා ම’පියා රැගෙන ගියෙමි. තුවාලය දරුණු වූයෙන් පෞද්ගලික වෛද්‍යවරු බෙහෙත් දැමීම ප‍්‍රතික්ෂේප කළහ.අසල්වැසි සොහොයුරියත් ආපසු යැවූ මම, ම’පියා තී‍්‍රරෝද රියක නංවා ගෙන රෝහලට ගියෙමි. ඒ වන විට රෑ අට හමාරට ළංව තිබිණි.ම’පියා වාට්ටුවට ඇතුළු කැරිණි. එය පිරිමි වාට්ටුවකි. එසේ වුව ද ඒ අවස්ථාවේ එහි සිටි වෛද්‍යවරිය ද, හෙදියෝ දෙදෙනා ද අපට සහයෝගය දැක්වූ හ.මල්ලි ගේ තත්ත්වය දැන ගැනීමට ද ම’පියා ගැන දැන්වීමට ද නිවෙසට දුර ඇමතුමක් ගැනීම අවශ්‍ය විය. තුවාල ලබා වාට්ටුවට පැමිණ සිටි අයියලා තිදෙනෙක් ඒ සඳහා මට වරින් වර සිය ජංගම දුරකථන ලබා දුන් හ.ම’පියාට මැහුම් අටක් දමන ලදි. ඔහු වාරු කරගෙන තී‍්‍රරෝද රිය වෙත ගෙන යෑම මට ලෙහෙසි කටයුත්තක් නොවී ය. පුදුමයක හැටි! තී‍්‍රරෝද රිය ද පිටව ගොස් තිබිණි.මෙහිදී අපේ උදව්වට ආයේ තුවාලකරුවකු සමඟ රෝහලට පැමිණ සිටි තවත් අයියලා දෙදෙනෙකි. මට එළියේ රැඳී සිටින ලෙස දැන් වූ ඔවුහු ම’පියා රෝද පුටුවක නංවා මවෙත තල්ලු කර ගෙන ආ හ.පසුව ඉන් අයෙක් තී‍්‍රරෝද රියක් රැගෙන ආයේ ය.ම’පියා එහි නැංවූ ඔවුහු ‘නංගී, තාත්තත් එක්ක පරිස්සමින් ගෙදර යන්ඩ’ යි කියමින් සමුගෙන රෝහල තුළට ගියහ.අප ගෙදර එන විට රාති‍්‍ර 9.30 පමණ විය. ඒ වන විට මල්ලි ගෙදර පැමිණ සිටියේ ය. ඔහු ගේ අතට මැහුම් පහක් දමා තිබිණ.මේ ලිපිය ලියන්නේ අප අසරණව සිටි අවස්ථාවේ අපට පිහිට වූ සියලු දෙනාට තුති පුදනු පිණිස ය. වාද්දුව රෝහලේ දී ද ඉන් පිටත දී ද උදව් කළ දෙවියන් බඳු මිනිසුනි, ඔබ පෑ මිනිස්කමේ ගුණ සුවඳ සදා අප මතකයේ රැඳී ඇත.ඔබ සැමට පින්.වාද්දුව, පොතුපිටිය දකුණේ චමරි පි‍්‍රයංකා මෙනෙවිය විසින් යොමු කරන ලද ලිපියක් ඇසුරිනි.ආදරණීය මෑණියෝ අපෙන් සදහට ම සමුගත් හ.අවමඟුල් කටයුතු කරට ගත්තේ මගේ ඥාති පුත‍්‍රයෙකි. දවස පුරා අවමඟුල් කටයුතු වෙනුවෙන් වෙහෙසුණු ඔහු ඉදිරි වැඩ කටයුතු සඳහා මුදල් රැගෙන ඒමට ඔහු පදිංචි රඹුක්කන දැලිවල බලා පිටත්ව ගියේ ය.පසු දින සවස ඔහු සිය බිරිය හා පුතු සමඟ මළගම සිදු කැරෙන උඩකව ගමට පෙරළා පැමිණියේ ය.සිය යතුරු පැදියෙන් බැස හිස්වැසුම ගැලවූ ඔහු එතුළ පිරික්සමින් කී දෙයින් අපි සැලී ගියෙමු.’මගෙ සල්ලි පර්ස් එක වැටිල! ඒකෙ සල්ලි හුඟක් තිබුණ!’යළි වහා යතුරු පැදියට නැඟුණ ඔහු එය පිරික්සනු පිණිස වහා නොපෙනී ගියේ ය.රෑ අටට පමණ ඔහු ආපසු පැමිණියේ සැහැල්ලු සිතිණි.’පර්ස් එක හම්බ වුණාද?’ අපි ඇසීමු.’ඔව්’ ඔහු කීවේ ලෝකයක් දිනුවා සේ ය.ඔහු අනතුරුව පුවත හෙළි කළේ ය.මහ මඟ දිග විමසිල්ලෙන් ගිය ඔහුට මුදල් පසුම්බිය ගැන කිසිදු හෝඩුවාවක් දැනගත නොහැකි වී තිබිණ. ඒ වනවිට ඔහු අලව්ව නගරයට පැමිණ සිටියේ ය. යද්දී අලව්වේ තේ කඩයකින් තේ බිව් බව ඔහුට පසක් වූයේ එහි දී ය. ඔහු එහි ගියේ ය.’මුදලාලි පර්ස් එකක් එහෙම බැරිවෙලා තිබුණද?’කඩ හිමියා ඔහු හඳුනා ගත්තේ ය.’මහත්තේල තේ බීල ගියාට පස්සෙ මට මේක හම්බ වුණා. ආපහු එයිනෙ කියල හිතල අරන් තිබ්බ’ කඩහිමියා මුදල් පසුම්බිය දුන්නේ ය.මුදල් ද, අදාළ ලියවිලි සියල්ල ද එහි තිබූ අයුරින් ම විය. කඩහිමියාට මහත් සේ ස්තුති කළ මගේ ඥාති පුත‍්‍රයා ආපසු ආයේ සැහැල්ලු සිතිනි.අලව්ව නගරයේ යහපත් මිනිසාණනි. ඔබ අපේ හද ගිනි නිවා දැමුවෙහි ය.මෙය අත්දැකීමකි විරලව දැකිය හැකීදුටුවෙමි මිනිස්කම ලෝකය අපට නොකීමේ සිරිලකේ ඇත මිනිසත් ගුණය රැකීඔබ වැනි උතුම් අය දෙවියන් මුහුණු දකීකොළඹ බන්ධනාගාර මූලස්ථානයේ ලලිතා කටුගම්පළ මහත්මිය විසින් යොමු කරන ලද ලිපියක් ඇසුරිනි.ම ම ඔහු නිමල් යන නමින් හඳුන්වමි. තරුණ වියට එළැඹෙද්දී අපි ආදරයෙන් බැදුණෙමි. ඊට අපගේ ඥාතීහු එකහෙළාම විරුද්ධ වූහ.”ලේ නෑයන් අතර විවාහය අසුභයි. “ ඔවුහු තරයේ කියා සිටිය හ.නිමලුත් , මමත් අසරණ වී මි.මගේ මව මට වෙනත් විවාහ යෝජනාවක් ගෙනාවා ය. ඔහු කමල් ය. ඔහු සල්ලි කාරයෙකි. බලපුළුවන්කාරයෙකි.මම ඔහු හා විවාහ වීම ප‍්‍රතික්ෂේප කළෙමි. පලක් නොවී ය. මගේ හඬ වැලපීමි. ගණන් නොගත් ඥාතීහු මා කමල්ට විවාහ කර දුන් හ.අහෝ...! එදිනම නිමල් වස බී මෙලොව හැර ගියේ ය. කමල්ගේ හා මගේ දීගය යාදුන්නේ නැත. එය ගෙවුණේ කදුළෙන් ම ය. නිමල් සැබෑ මිනිසෙක් වූයේ ය. ඔහු හා සසඳද්දී කමල් සතකු වැන්න. ඔහුට වෙනත් සබඳතාද විය.කමල්ට දාව මට දරුවකු ලැබිණි. අවාසනාවක මහත! දරුවා ආබාධිත ය.වැඩිකල් නොගොස් ම කමල් මා පන්නා දැමුවේ ය. දරුවා සමඟ අසරණ වූ මම මගේ නිවස සොයා ගියෙමි. ඥාතීහු මා බාර නොගත් හ. එහෙයින් මට යළි කමල්ගේ පිළිසරණ සොයන්නට සිදුවිය.ඔහු මා බාර ගත්තේ ය. එහෙත් පලදුන් කරුමයක හැටි! මට සිදුවූයේ ඔහු නිවසට කැඳවන අඟනුන්ට සප්පායම් කිරීමට ය. මගේ අසරණකම පතළ විය. එය නිමල්ගේ ඥාතීහු අතරටද ගියේ ය. ඔහුගේ ඥාතීහු දරුවාද මා ද සිය නිවසට කැඳවාගෙන ගිය හ.නිමල්ගේ නමට ලියන ලද ඉඩමේ මා වෙනුවෙන් නිවසක් තැනිණි. දැන් එහි දරුවාත් මමත් ජීවත් වෙමු. නිමල් නැති ලොවේ ඔහු නමින් ඉදිකරන ලද නිවස අද මට සෙවණ සලසයි.මට ඔහු හා විවාහ වීමට ඉඩ ලැබිණි නම් අද ඔහු ජීවතුන් අතර සිටින්නට ඉඩ තිබිණි. එසේ නම් අපට කොපමණ සතුටින් ජීවත්වීමට ඉඩතිබේද? නිමල්ගේ ඥාතිහු අපට සෙවණ සලසා දී පසෙකට වී නොසිටිති.මගේ ආබාධිත දරුවා වෙනුවෙන් වෛද්‍යාධාර සපයන්නේද ඔවුන් ය. මිහිපිට මා දුටු දෙවියන් බදු ඔවුනට පිංදෙනු පිණිස මේ ලිපිය ලිවීමි.අම්බලන්ගොඩ මවක විසින් යොමු කරන ලද ලිපියක් ඇසුරිණි.නෙළුම් විල, සිළුමිණ, ලේක්හවුස්, කොළඹ  </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=as0808244</link>
    <topic>ඩාන්සින් ස්ටාර්ස් සහ පෙරහරේ තරු</topic>
    <author>සමන් චන්ද්‍රනාත් වීරසිංහ</author>
    <content>හතයි පනහේ මාසික දීමනාවට වෙරළ මුර කළාඊජිප්තුවටම කිරි එරුණු සත් නිවුන් දරු උපතනෙළුම් විල,ඩාන්සින් ස්ටාර්ස් සහ පෙරහරේ තරුසාරධර්ම පරිහානියෙන් මිදීමට සිතුම් පැතුම් වෙනස් කළ යුතුයිගුරු සේවයේ රසකතාශ‍්‍රී දන්ත ධාතූන් වහන්සේ, රැගත් සිරි දළදා පෙරහර සෙංකඩගල වීදි සංචාරය කැරුණු තුන් හෙළයේ අසිරිමත් මහා මංගල්‍යය ඉකුත් දා නිමා වූයේ, ඉමහත් වූ භක්තියක් මෙන් ම ආනන්දයක් දෙස් විදෙස් ජනතාවගේ සන්තානයේ තැන්පත් කරවමිනි. හැමදෙනාටම මහනුවර පෙරහර නරඹන්නට යෑමේ අවකාශයක් උදා නොවුණත්, රූපවාහිනී තාක්ෂණයේ දියුණුවත් සමඟ ගෙදර ඉඳගෙනම ඒ අසිරිය විඳ ගැනීමේ ඉඩ හසර අවශ්‍ය සියලු දෙනා වෙත එළැඹිණි. ඒ නිකම් මැ නොවේ. පෙරහර පුරාණය ගැන ද, පෙරහරේ ගමන් ගත් අලි ඇතුන් ගැන ද සාම්ප‍්‍රදායයික නැටුම් ගැන ද විස්තර වර්ණනා විචාර ද සමඟිනි. ඒ විස්තර විචාර වර්ණනා හුදු ආනන්දයට පමණක් සීමා නො වූ බව තුං මං හන්දියේ සිට පෙරහර දැක බලා ගත් අපට ද සිතිණි. ඒ එසේ වන්නේ පෙරහරත් සමඟ ආනන්දයෙන් ප‍්‍රඥාවට යා යුතු බවට කරන ලද ආරාධනාවයි. ඒ සඳහා වන එක් නිමිත්තක් ලෙස රූපවාහිනී කලාවේ මෙන් ම තාක්ෂණයේ ද කිසියම් වූ ප‍්‍රගතියක් මත ගෙදර සිට ම පෙරහර නැරැඹීමට ලැබුණු හැකියාවයි. මේ හැකියාව දැන් කලක සිටම පෙන්නුම් කරන්නක් වුවද මේ අවස්ථාවේ නුවර පෙරහර දැක්ම, පුංචි තිරයේ සටහන් වූ ආකාරයත් සමඟ ප‍්‍රඥාව මෙහෙයවනවා නම්, ආනන්දයට වඩා තවත් කොපමණ දුරක් ටෙලිවිෂන් කලාවට යා හැකිදැයි යන සිතිවිල්ලක් ඇතිවුණා යැයි කීම ජනතාවගේ පැත්තෙන් සාධාරණ දෙයක්.නුවර පෙරහර සම්මා සම්බුදු රජාණන් වහන්සේ කෙරෙහි පවත්වන භක්තිය, ගෞරවය පෙන්නන පරම වන්දනීය කටයුත්තක් වගේ ම මහා සංස්කෘතික පෙරහරක් වගේ ම පෙළහරක් බව කීම අතිශයෝත්කියක් නො වෙයි. එසේ කියන්නේ අතීතය දිහා බලා පමණක් නොවෙයි. පූජාව වන්දනාව එදා මෙදාතුර නොවෙනස්ව අඛණ්ඩව පවත්වන උතුම් වූ චාරිත‍්‍ර ධර්මයක් බවට කිසිම සැකයක් අඩුලුහුඬුවක් නෑ. එහෙත් වන්දනාවට එන සැදැහැවතුන්ගේ විතරක් වුවත් ඇඳුම් ආයිත්තම් ගමන් බිමන් හැසිරීම් ටිකෙන් ටික වෙනසකට සම්ප‍්‍රාප්ත වෙලා ඇති බව තේරුම් ගැනීම අසීරු කරුණක් නොවෙයි. මේ අතීතය නොවෙයි.වර්තමානයයි. අතීතය වර්තමානයට පිවිසෙන විට චර්යාවෙන් කෙසේ විය යුතුදැයි මඟ පෙන්නීමක් අවශ්‍ය වෙයි. දළදා පුදට පැමිණෙන විට ඇඳ පැළඳ සිටිය යුතු ආකාරය ගැන දැනුම්වත් කරන්නේත්, පුදබිමේදී හැසිරිය යුතු ආකාරය ගැන උපදෙස් දෙන්නේත් ඒ නිසයි. ඒ මිසක රජ කාලයේ සිට පවත්නා අඛණ්ඩ කි‍්‍රයාවලියක් නිසා ඒ කාලයේ ඇඳුම් පැළැඳුම් ඇතිව, පයින් ගමන් ආ යුතු යැයි කියන්නේ නෑ.සංස්කෘතිය කියන්නේ ඉතිහාසයට නොවෙයි. ඉතිහාසයේ සිට වර්තමානය දක්වා වූ ගමනට යි. ඒ ගමනේදී රැකගත යුතු දේත්, අත්හැරිය යුතු දේත් තිබේ. චාරිත‍්‍ර වාරිත‍්‍ර කීවේ ඒ නිසයි. කළ යුතු දේ සහ නොකළ යුතු දේයි. හැබැයි ඉතින් ඒ කාරණාව වුණත් වෙනස් වීමට භාජන වන බව නොකියා බෑ. ඒ වගේම එකතු වන දේත් හැළෙන දේත් තිබේ. මා දන්නා තරමින් ඉස්සර නුවර පෙරහරේ කතරගම කාවාඩි නැටුම් තිබිලා නැති හැඩයි. ඒත් දේවාල පෙරහර එකතු වන විට කතරගම අහක දමන්නට බැහැ. කාවාඩි නැටිල්ල අර හයේ අටේ රිත්මයට, අද ඇහෙන සිංදු තාලෙට නාගසලං ගසන, ගමන්ම අත්තකිලමථානු යෝගයට සමීප ලෙසින් ශරීරයට වද හිංසා පමුණුවන කටු ගැහිල්ලෙන් ලනු ඇදිල්ලෙන් එල්ලා පැදිල්ලෙන් ගියත් දැන් පෙරහරේ ගමන් කිරීමට එකතු වෙලා හමාරයි. එසේ වී නමුත් සංස්කෘතිකාංග එක්වීමයි, මධ්‍යම ප‍්‍රතිපදාවයි අතර ගැටුමක් ගැන කියන්නට තුං මං හන්දියේ සිට කට අරින්නේ නම් නෑ. බුදුබණ අහන ඇත්තන්ගේ ප‍්‍රඥාවට එයින් ඇති බාධාවකුත් නෑ.ඒ අතින් කවර හෝ පෙරහරකට ඩාන්සින් ස්ටාර්ස් තාම නොපෑයුවාට පස්සේ කාලයක් යනකොට නොපායාවි යැයි කාට නම් කියන්නට පුළුවන්ද? සංස්කෘතිය යනු ගමන් ප‍්‍රවාහයක් නම් වෙන දේවල් බොහොමයි. ඒත් පෙරහරේ සවරං නැටුම්, රබන් කරකැවුම්, ලී කෙළි නැටුම්, උඩරට නැටුම් යනාදිය විතරක් නොවෙයි. ගමන් තාලයට ඇති අලි නැටුම් ද හරි ලස්සනයි. ඩාන්සින් ස්ටාර්ස්ලාට තරු පෙන්නන ගාණට ඒ නැටුම් ප‍්‍රබුද්ධයි. ඒවා රැක ගත යුතුවා පමණක් නොවෙයි ප‍්‍රදර්ශනය කළ යුතු ද වෙයි.එහෙම කීවාම ටෙලිවිෂන් නාලිකා දිසාවට ඇඟිල්ල දික්කරන්නට සිදුවීම වළක්වන්නට බෑ. ඒ මන්ද කියනවා නම් නූතන ඩාන්සින් ස්ටාර්ස්ලාට තියෙන තැන ටෙලිවිෂන් නාලිකාවලින් පෙරහරේ නැටුම්වලට ලැබෙන්නේ නෑ නොවැ. අනිත් පැත්තෙන් ඒ සාම්ප‍්‍රදායයික නර්තන දන්නා කියන ගුරු පරම්පරාවල නොයෙකුත් ඇත්තනුත්, ලොකු ලොකු පංති පවත්වන සමහර ඇත්තනුත් කරන්නේ සිංදුවලට නැටිල්ල විතරක් වගේ නොවැ. ඒ විතරක්යැ. කට්ටිය එකතු වෙලා ඩාන්සින් ස්ටාර්ස් හැළෙන ගාණට කතාකරනවා මිසෙක දෝෂාභියෝග ගෙනෙනවා මිසක අපේ සාම්ප‍්‍රදායයික නැටුම් තරග ටෙලිවිෂන් මාධ්‍යයට ගෙනැවිත් ශිල්ප දක්වනවායැ. ඇත්තට ම බැලුවොත් පෙනෙන්නේ ටික කාලයක් බැණ බැණ ඉඳලා එස්.එම්.එස්.වලට අපි නෑ කියලා පහුපහු වෙන කොට තමනුත් ඒකම කරන එකයි. අඩු තරමින් ඉස්කෝලවල සමහර ගුරුන්නාන්සේලා කරන්නෙත්, ළමයින් එකතු කරගෙන සිංදුවලට ඩාන්ස් දමන එකයි.නුවර පෙරහරෙන් සංස්කෘතිය ගැන ප‍්‍රඥාව පහළ විය යුතුªයැයි ආරාධනාවක් කැරෙන බව අප මුලින් ම කීවේ ඒ නිසයි. මේවා ඉතින් විශේෂයෙන් රාජ්‍ය මාධ්‍යයට බාරයි. බැණ බැණ ඉඳලා වැඩක් නෑ. වැඩක් කරන්නයි ඕනෑ. රාජ්‍ය සම්මාන දෙන්නට ඕනෑ අතීතයට විතරක් නොවෙයි. අනාගතයටත් දිය යුතුයි. ඒ සඳහා වෙන හැම දේටම වගේ නැටුමටත් අනාගතයක් තිබිය යුතුයි. ඒ සඳහා වර්තමාන වේදිකාවක් තරගකාරී වේදිකාවක් ටෙලිවිෂන් කලාවේද තිබිය යුතුයි.සමන් චන්ද්‍රනාත් වීරසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=as0808245</link>
    <topic>සාරධර්ම පරිහානියෙන් මිදීමට සිතුම් පැතුම් වෙනස් කළ යුතුයි</topic>
    <author>සටහන - රමණී සුබසිංහ</author>
    <content>හතයි පනහේ මාසික දීමනාවට වෙරළ මුර කළාඊජිප්තුවටම කිරි එරුණු සත් නිවුන් දරු උපතනෙළුම් විල,ඩාන්සින් ස්ටාර්ස් සහ පෙරහරේ තරුසාරධර්ම පරිහානියෙන් මිදීමට සිතුම් පැතුම් වෙනස් කළ යුතුයිගුරු සේවයේ රසකතාකොසොල් රජු දුටු සිහින දහසක් විග‍්‍රහ කරමින් බුදුරජාණන් වහන්සේ අපට පෙන්වා දුන්නේ මිනිසුන් ගේ අයහපත් කි‍්‍රයාකාරකම් නිසා මිනිසුන්ටම අත්විඳින්නට වන අයහපත් ප‍්‍රතිවිපාක පිළිබඳව ය. මේ පිළිබඳව සියුම්ව අවබෝධ කරගත යුතු කාලය දැන් එළැඹී ඇත. දිනෙන් දිනම අභාවයට යන අපේ සාර ධර්ම පරිහානියට පත්වෙන වටාපිටාව නැවත ගොඩ නඟන්නට නම් අප අපේ සිතුම් පැතුම් වගේ ම කි‍්‍රයාකාරකම් ද වෙනස් කරගත යුතු වේ. බුදු රජාණන්වහන්සේ දේශනා කළ ධර්ම මාර්ගයේ යමින් නිසැකවම කටයුතු කරන්නේ නම් ඒ සඳහා අවශ්‍ය පසුබිම ගොඩනඟාගන්නට හැකිවනු ඇත.ජීවිතේ පුරාම අප අසා දැක ඇත්තේ නයි පොළොඟුන් විසින් මැඩියන් මීයන් ආදී සතුන් ගොදුරු කරගනු ලබන සැටිය. එහෙත් කොසොල් රජු සිහිනයෙන් දකින්නේ මීයන් හා මැඩියන් මහා සර්පයන් හඹා ගොස් උන් ගිල දමනා ආකාරයයි.“ස්වාමීනි, මීයන් හා මැඩියන් මහත් වූ කෘෂ්ණ සර්පයන් පසු පස්සෙහි වේගයෙන් ලුහු බඳවා ගෙන ගොස් ඇඹුල දඬු මෙන් කඩ කඩා මුරු මුරු යන අනුකරණ ශබ්ද පවත්වමින් මස් කා ගිලන්නවුන් දිටිමි. මීට විපාක කවරේද?” රජු තමා දුටු සිහිනය බුදුරජාණන් වහන්සේට විස්තර කරන්නේ ය.නයි පොළොඟුන් පසු පස ලුහු බඳවා යන මීයන්, මැඩියන් එම සර්පයන් මරා දමන්නේ කෙසේද? නෙළුම් දඬු අනුභව කරන්නා සේ මුරු මුරු යන ශබ්දයෙන් කා දැමීමෙනි.මීට ද අනාගතයෙහිම විපාක වන්නේ ය. එසමයෙහි මනුෂ්‍යයෝ අධික රාගී වෙති. ක්ලේශ වසඟ වෙති. ඉතා ළාබාල දැරියෝ විවාහ කරගනිති. ඔවුන්ගේ ගෙයි ඇති දාසයන්, ගව මහේෂාදීන් හා රන් රුවන් මේ ස්තී‍්‍රන් සන්තකම වන්නේ ය. ඒ රන් රුවන් මුතු මැණික් කොහිදැයි ස්වාමිපුරුෂයා විසින් ඇසූ කල්හි ඒ කෙරෙහි උරණ වෙති. එය දැනගැනීමෙහි ප‍්‍රයෝජනය කිම දැයි විමසති. මා කෙරෙහි ඇත්ත නැත්ත විචාරන්නේ දැයි අක්‍රෝග පරිභව කෙරෙති.එසේ කොට ස්වාමි පුරුෂයන් දාසයන් මෙන් සිය වසඟයෙහිම පවත්වා තමන් ඉසුරුමත් වන්නේ ය. එසේ වූ කල්හි මීයන් හා මැඩියන් කෘෂ්ණ සර්පයන් කා විනාශකර දමන කලක් මෙන් වන්නේ ය. මේ සිහිනය පිළිබ¼ඳව බුදුරජාණන් වහන්සේ ඉදිරිපත් කළ විග‍්‍රහයේ සරල අර්ථයයි. එය අපගේ සිතේ පවතින ඉතාම ස්වාභාවික වූ මනුෂ්‍ය ධර්මයක් වන රාගය පිළිබඳව කළ අපූරු විවරණයකි. මිනිසුන් රාගයෙහි වසඟ වූ කළ අත්වෙන ඉරණම කවරේදැයි ඉන් අර්ථවත් වේ. අද දවසේ මෙහි අනර්ථ ප‍්‍රතිවිපාක අප අත්විඳිමින් සිටිමු. අසන්නට දකින්නට ලැබෙන්නේ සිත් කම්පා කරවන සිදුවීම් ය. තමන් ගේ ම ලෙයින් බිහිවූ දැරියන් විනාශයට ඇද දමන පිය නාමයට ද නිඟා දෙන මිනිසුන් මේ සමාජයේ විරල නොවේ. මිණිපිරියන් විනාශ කරන සීයාවරු ද වෙති. මෙවන් තත්ත්වයන් හමුවේ හෙට දවසේ ලොව බාරගන්නා අපේ දරුවන්ට මුහුණ දෙන්නට වන සිදුවීම් මොනතරම් නම් අයහපත් වන්නේ දැයි සිතාගත නොහැකි තරම් ය.කෙනෙක් අධික ලෙස රාගී වුණොත් ළදරුවියේ දී ම විවාහ ජීවිතයට එළැඹීමට පුළුවන. එසේත් නැතිනම් ළදරු කාන්තාවන් විවාහ කරගෙන උපයන සියලු ධනය ඔවුන් වෙනුවෙන් විය පැහැදම් කිරීමට පුළුවන. දුක සේ කවා පොවා අධ්‍යාපනය ලබාදුන් මවුපියන් ඒ කාන්තාවන් නිසාම මහ මඟට ඇද දමන්නට පුළුවන.ඒ වගේ ම තම ධනය විය පැහැදම් කරන්නේ, විනාශ කර දමන්නේ තමන් විවාපත් කාන්තාවන්ටම ද යන කාරණය ද සමාජයේ පවතින ගැටලුවකි. අද සමාජ ශාලා පිළිබඳව ඉහළ ජනප‍්‍රියත්වයක් හිමි වෙමින් පවතී.දැනටමත් ඒ සඳහා විශාල වෙළෙඳ පොළක් නිර්මාණය වී ඇත. වයෝවෘද්ධ පිරිමින් පවා ඒ වෙනුවෙන් මුදල් වෙන් කරති. අද දවසේ තරුණ පරපුර පමණක් නොව වැඩිහිටියන් ද මෙය නිවැරැදිව තේරුම් ගත යුතු කරුණකි. හිස ඔසවන්නට වෙර දරන රාගී සිතුවිලි පාලනය කරගැනීමට තමන්ටම හැකියාව ඇත. ඔබ අනවබෝධයෙන්, රාගයෙහි ලොල් වීම නිසා ඔබ ගේ ම ආර්ථිකය, කීර්ති නාමය, පමණක් නොව නිරෝගී භාවය ද අහිමි කරගන්නා තැනැත්තෙක් බවට පත්විය යුතු නොවේ. පළමුව ඔබගේ වටිනාකම් හඳුනාගන්න. රාගී සිතිවිලිවලට ඔබේ සිත ග‍්‍රහණය කර ගන්නට ඉඩ නොදීමට බුද්ධිමත් වන්න. ඔබ ඔබටම ආදර්ශමත් වන්න. ඉදිරියේදී ඔබ සමාජයට ආදර්ශමත් තරුණයෙක් වනු ඇත. ගුණ ගරුක පියෙක් වනු ඇත. ආදර්ශමත් නායකයෙක්, යහපත් පුරවැසියෙක් වනු ඇත.“ස්වාමීනී, දස විධ වූ අධර්මයෙන් යුක්ත වූ, ගම් පහරන්නා වූ කපුටුවෝ, රන්වන් පැහැ ඇති බැවින් ස්වර්ණයැයි තබන ලද නම් ඇති ස්වර්ණ හංස රාජයන් පිරිවරා ඇවිදිනාවුන් දිටිමි.”ස්වර්ණහංසයන් පසු පස කපුටන් පියාඹා යෑම සාමාන්‍ය සිදුවීමකි. එහෙත් කපුටන් පිරිවරා ස්වර්ණහංසයන් පියාඹා යෑම විශ්වාස කළ නොහැකි ය. එහෙත් රජු සිය පහළොස් වැනි සිහිනයෙන් දකින්නේ කපුටුවන් පිරිවරා ගත් ස්වර්ණ හංස රෑනකි.බුදුරජාණන් වහන්සේ මේ සිහිනය පිළිබඳව කළ විග‍්‍රහය සරල අර්ථයෙන් ගෙන බලමු.“අනාගතයේ රජදරුවෝ හස්ති ශිල්පාදියෙහි සමත් නොවෙති. ඒ රජ දරුවෝ සමාන ජාති ඇත්තා වූ කුල පුත‍්‍රයන්ට තනතුරු නොදෙති. තමන්ට සේවය කරන්නා වූ කරණවෑමියන් ආදී වූ තැනැත්තන්ට ඉහළ තනතුරු දෙති. එසේ වූ කල ජාති ගෝත‍්‍රයෙන් යුතු වූ කුල පුත‍්‍රයෝ පිහිටක් ලබාගත නොහැකිව අකුලීනයන්ටම සේවය කරති. ඇවිදිති. මෙසේ කල්හි ස්වර්ණහංස රාජයෝ කපුටුවන් පිරිවරා ඇවිදින කලක් මෙන් වන්නේ ය.රාජ්‍යත්වයට පත්වෙන නායකයකු සතු කුසලතා හා හැකියා මොනවාද යන්න පිළිබඳව බුදුරජාණන් වහන්සේ සිය සූත‍්‍ර දේශනාවල ඉතා පැහැදිලිව සඳහන් කර ඇත්තාහ. එවැනි සක්විති ගුණවලින් යුතු පුද්ගලයකු නායකත්වයට පත්වුවහොත් ඔහු කිසිලෙසකින්වත් නුසුදුසු අයට තනතුරු නොදෙනු ඇත. යම් හෙයකින් නායකයා දුර්වල නම්, එම තනතුරට ඔහු සුදුස්සෙක් නොවේ නම් ඔහු යටතේ සිටින නිලධාරීන් ද කිසි ලෙසකින්වත් දක්ෂයන් නොවනු ඇත. තමන් ගේ තනතුරට අභියෝගයක් වේ යැයි දක්ෂයන්ට තැනක් නොදෙන බැවිනි. මේ නිසා සුදුසු, බුද්ධිමත්, පුද්ගලයින්ට ද ඒ අදක්ෂයන් යටතේ වැඩ කිරීමට සිදුවනු ඇත. එසේ නොකොට සමාජයේ පැවතිය නොහැකි බැවිනි.නිවෙසක පරිසරය ගෙන බලමු. අම්මා, තාත්තා, දුසිල්වත් නම්, අනාචාරයේ හැසිරෙන්නේ නම්, අධාර්මික දිවි පෙවෙතක් ගත කරන්නේ නම් දරුවන්ට ද ඔවුන් හැරයා නොහැක. ඔවුන් ගේ ම සෙවණේ ජීවත්වීමට සිදුවනු ඇත. ඔවුන් ප‍්‍රතික්ෂේප කළ නොහැක. ඒ ඔවුන්ට ස්වාධීනව නැඟී සිටීමට නොහැකි බැවිනි.කොසොල් රජු දුටු අවසන් සිහිනයෙන් එනම් දහසය වැනි සිහිනයෙන් විස්තර කෙරෙන්නේ ද නුසුදුසු පුද්ගලයන් සමාජයේ බලවත් වීම නිසා අනාගතයේ භයානක තත්ත්වයන්ට මුහුණ දෙන්නට සිදුවන ආකාරයයි. බුදුරජාණන් වහන්සේ එම තත්ත්වය සංඝ සමාජයට ද පොදු කාරණයක් වන බව පෙන්වා දී ඇත. එය එළුවන් විසින් දිවියන් කා දැමීම වැනි සිදුවිය නොහැකි දේ සිදුවන්නට පටන් ගැනීමක් වනු ඇත.“ස්වාමීනි, පෙර දිවියෝ එළුවන් කති. දැන් එළුවන් දිවියන් පසුපස ලුහු බඳවා ගෙන ගොස් මුරු මුරු යන අනුකරණ කොට කන්නා දිටිමි. එකල්හි දිවියෝ එළුවන් දුරින් ම එන්නා දැක භයින් ත‍්‍රස්තව පලා ගොස් කැලයට වැද සඟවෙන්නා හුය.” මේ කොසොල් රජු දුටු අවසන් සිහිනයයි. එය විග‍්‍රහ කරමින් බුදුරජාණන් වහන්සේ පෙන්වා දෙන්නේ පරිපාලන නිලධාරීන්, එසේත් නැතිනම් විවිධ සමාජ නායකයන් අදැහැමි වුවහොත්, දුර්වලයන් ඉස්මතු වී මුළු සමාජයම විනාශයට පරිහානියට පත්වන බවයි. එවැනි සමාජයක අලුතින් බිහිවන දක්ෂයන් පවා මෙකී තත්ත්වය වටහාගෙන ඒ සමාජයෙන් පලා යන බවයි.මීට උදාහරණ සංඝ සමාජයෙන් ම ගෙන හැර පාන බුදුරජාණන් වහන්සේ සඳහන් කරන්නේ දුසිල්වත් භික්ෂූන්, නිර්ලජ්ජී භික්ෂූන් අනාගතයේ සමාජයේ බලවත්ව සුසිල්වත්, ලජ්ජී භික්ෂුන්වහන්සේට වනගත වීමට සිදුවන බවයි.කොසොල් රජු දුටු සිහින දහසය පිළිබඳව පොදුවේ විමසා බලන විට අද අප අත්විඳින්නේ එදා බුදුරජාණන් වහන්සේ පෙන්වා දුන් සමාජ අත්දැකීම් වන බව තේරුම් ගැනීම අපහසු නොවේ. තවදුරටත් මේ මාර්ගයෙහිම ගමන් කළහොත් ඉදිරියේදී අත්විඳින්නට වන තත්ත්වයන් ඉතාම ඛේදනීයවන බව ඔබ සිහියේ තබාගත යුතුම ය. මෙය අනතුරු ඇඟවීමක් ලෙස තේරුම් ගෙන ධාර්මික වන්නට අද දවසේ පටන් කටයුතු කරන්නේ නම් සතුට සපිරි ගුණ ගරුක මිනිසුන් පිරි හෙට දවසක් උදාකරගැනීම අපහසු නොවනු ඇත.සටහන - රමණී සුබසිංහඡායාරූප - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=as0808246</link>
    <topic>ගුරු සේවයේ රසකතා</topic>
    <author>විශ‍්‍රාමලත් ආචාර්යඩී.එන්.දිසානායක</author>
    <content>හතයි පනහේ මාසික දීමනාවට වෙරළ මුර කළාඊජිප්තුවටම කිරි එරුණු සත් නිවුන් දරු උපතනෙළුම් විල,ඩාන්සින් ස්ටාර්ස් සහ පෙරහරේ තරුසාරධර්ම පරිහානියෙන් මිදීමට සිතුම් පැතුම් වෙනස් කළ යුතුයිගුරු සේවයේ රසකතාගුරු සේවයේ රසකතාබිංගිරිය ප‍්‍රදේශයේ පාසලක වසර විසිහයක්ම සේවය කර දැනට විශ‍්‍රාම සුවයෙන් පසුවන නවරත්න ගුරුතුමා එම පාසලේ සේවය කළ මුළු කාලය පුරාම පාසලේ බාහිර කි‍්‍රයාකාරකම්වලදී ඕනෑම දුෂ්කර කාර්යයකට උරදුන්, කරදුන් ගුරුවරයෙක් වූයේය. පාසලේ එකල වරින් වර සිටි සමහර ප‍්‍රධානීන් යම් යම් අවස්ථාවන්හිදී තම තමන්ගෙන් ඉටුවිය යුතු බොහෝ අපහසු කාර්යයන් නිතැතින්ම නවරත්න ගුරුතුමා වෙත පවරා ඉන් බැහැරවීම නිතර නිතරම සිදුවිය.පාසලේ පැවැත්වෙන නොයෙකුත් උත්සව අවස්ථාවන්හිදී තොරණ ඉදිකිරීම්, සැරසිලි කිරීම්, වේදිකා සකස් කිරීම්, ප‍්‍රදර්ශන වැනි දෑ ඔහු වෙත පැවරුණේ ඔහු ඒ පිළිබඳව සහජ හැකියා ඇති අයකු වූ බැවිනි. එසේ වුවද ඒ සෑම දේකම අඩුපාඩු දකින්නෝද එමට විය.මේ අතර පාසලට යාබද ඉඩමක් පාසලට පවරා ගැනීමේ කාර්යය දෙපාර්තමේන්තු මට්ටමින් පවරා තිබුණේ එවකට වැඩ බැලූ විදුහල්පති වෙතටය. යෝජිත ඉඩමේ ගොඩනැඟිලි හා පොල් ගස්, කොස් හා අඹ ගස්, කජු හා තැඹිලි ගස් ඇතුළු භෞතික සම්පත් පිළිබඳ වාර්තාවක් ඒ සියලු දේ අඩංගු කර ඉඩම රජයට පවරා දීමට කැමැති බවට ඉඩම් හිමියාගේ අත්සනින් යුතු ලිපි ලේඛන දෙපාර්තමේන්තුවට යැවිය යුතු විය.මේ වනවිට ඉඩම් හිමිකරු මේ පිළිබඳව දැඩි කෝපයකින් හා වෛරයකින් පසුවූ අතර ඉඩම පවරා ගැනීමට එන කවරෙකු හට වුවද තර්ජනාංගුලි එසවීමට ඔහු සූදානම්ව සිටින බවට තොරතුරු වැඩ බැලූ විදුහල්පතිට දැනගන්නට ලැබී තිබිණි. ඉඩම පවරා ගත යුතු දිනය එළැඹිණි. පාසල නිමවීමට ඔන්න මෙන්න කියා තිබියදී වැඩ බැලූ විදුහල්පතිට දැඩි උදරාබාධයක් වැළඳිණි. මේ අතර නියෝජ්‍ය විදුහල්පතිට තදබල හිසේ රුදාවක් වැළඳුණු අතර මේ හේතුවෙන් ඉඩම පවරා ගැනීමේ කටයුත්ත අවසානයේ පැවරුණේ “කෝකටත් තෛලයව සිටි පාසලේ හැම රුදාවකටම කරගහන” නවරත්න ගුරුතුමා වෙතටය.මෙම බාරදූර කාර්යය ඔහුට බාරදුන් වැඩ බැලූ විදුහල්පති හා නියෝජ්‍ය විදුහල්පති පාසලේ සීනුව නාදවෙත්ම පිටව ගිය අතර සියලුම ලියකියවිලි අතට ගෙන සෙමින් සෙමින් ඉඩම් හිමිකරුගේ නිවසට සේන්දු වූ නවරත්න ගුරුතුමා ඉඩම් හිමිකරු සමඟ ඉතාමත් සුහද කතාබහක යෙදුණේ ඔහුට සිදුවූ අසාධාරණය පිළිබඳව ශෝකාන්විත වදන් පවසමිනි.ඉඩම් හිමිකරු තම පුටුව දෙපසින් තබාගෙන තිබූ ගිනි අවිය හා කඩු කිණිසි දෙස නෙත් යොමුකළ නවරත්න ගුරුතුමා ඔහු සමඟ ඉතාමත්ම සුහදව ගැහෙන හදවතින් යුතුව කතාබස් කරන අතරතුරම ගිනිඅවිය ඇතුළු එම අවි ආයුධ එකිනෙක රැගෙන ගොස් ගෙයින් තැබීමට ද සමත් විය. මේ අවස්ථාවේ තම සිතෙහි ඇතිවූ තදබල කම්පනය මඟහරවා ගනු වස් සැරබීම බෝතලයක් තම පුටුව අසලින් තබාගෙන වරින් වර ඉන් සප්පායම් වූ ඉඩම් හිමිකරු නවරත්න ගුරුතුමාට ද ඉන් වීදුරුවක් ඉතාමත් සුහදව පිළිගැන්වූයේ තම සිත් තුළ එතෙක් පැවැති සියලු වෛර, ක්‍රෝධ ඉවත දමමිනි.මෙය නවරත්න ගුරුතුමාගේ හද ගැස්මට ද කටගැස්මක් විය. දෙදෙනාගේම සුහදශීලී බව වැඩිවත්ම තමා පැමිණි කාරණය ඉඩම් හිමිකරුට ඉතාමත් ළෙන්ගතුව පැවැසූ නවරත්න ගුරුතුමා ඉඩම හිමිකරු සමඟින්ම පවරා ගැනීමට යෝජිත ඉඩම පුරාම ඇවිද එහිවූ ගොඩනැඟිලි හා සියලුම භෞතික සම්පත් පිළිබඳ සංගණන වාර්තාව සකස් කොට අවසානයේ තම ඉඩම ඇතුළු ඒ සියලු දේ පාසලට පවරා දුන් බවට එම සියලුම ලියකියවිලිවලට ඉඩම් හිමියාගේ අත්සන ලබාගත්තේ ඉතාමත් සුහදශීලීව සිනහමුසු මුහුණිනි.මෙම සියලුම ලියකියවිලි අතට ගත් නවරත්න ගුරුතුමා කිසිම අතුරු අන්තරාවක් නොමැතිව තම නිවෙස බලා පිටත්ව ගිය අතර මෙම බාරදූර කර්තව්‍යයෙන් මඟහැරගිය වැඩ බැලූ මුල්ගුරු හා නියෝජ්‍ය මුල්ගුරු පසුදින උදෙන්ම පාසලට පැමිණ විපරම් කර බැලුවේ නවරත්න ගුරුතුමාගේ සුවදුක් පිළිබඳවය. මෙහි නම් මනºකල්පිතය. මෙය සත්‍ය සිද්ධියකි.විශ‍්‍රාමලත් ආචාර්යඩී.එන්.දිසානායකකොස්වත්ත, බිංගිරිය.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=av0808242</link>
    <topic>වඳුරන් අල්ලන එකත් රස්සාවක් වෙලා!</topic>
    <author>ආතර් උස්මීයගේ</author>
    <content>සබීතාවඳුරන් අල්ලන එකත් රස්සාවක් වෙලා!අවුරුදු 5 සිට 65 දක්වා හැදෙන්න ඉඩ තිබෙන රෝගයක්කල එළියටමහින්ද ගේ ආගිය කතාමගේ ජනප‍්‍රියත්වය නිසා මාව බිමට ඇදලා දාන්න සමහරුනට ඕන වුණාපියා ගේ හඩින් එකම වේදිකාවේ ගයන පුතුන් පස් දෙනෙක්කලා පවුලකින් එන සඟරා කතුවරියනුවන් නයනජිත් ගේ ‘සුකිරි බටිල්ලන්ගේ ලෝකය’ 4 දා එළිදකීඅපේ ඉතිහාසයට මං හුඟක් ආදරෙයි ඒ අතීත සුවඳ මට දැනෙනවාකොහොමද? තොරතුරුලොකුම - හොඳම50 ට කිට්ටු කළත් සුනිල් තවම තරුණයි“කරීනාගේ අම්මාත් තාත්තාත් මට නිතරම මුණ ගැහෙනවා”“අම්මට බලා ඉන්න වුණේ නෑ අපි ගෙදරටම ආවා”ගමේ ගොඩේ අසා පුරුදු කතා පුංචි තිරයට ගෙන එන ‘මෙහෙව් රටේ’ඉන්දියාවේ සමහර ප‍්‍රාන්තවල මිනිසුන්ට වඩා සිටින්නේ වඳුරන්ය. මේ වඳුරු පරපුර වඳකර දැමීමට බැරි තරමටම බෝවෙමින් පවතියි. මිනිසුන්ට කරදරයක් නැත්නම් වඳුරන් කොපමණ සිටියත් කාටවත් ප‍්‍රශ්නයක් නැත. එහෙත් දිනෙන් දින බෝවෙන මෙම වඳුරු පරපුරෙන් නම් ඉන්දියාවේ ගැමියන්ට සිදුවන ගැහැට, හිරිහැර හා වඳ හිංසා කෙළවරක් නැත.මෙම වඳුරු පරපුර නිසා ඉන්දියාවේ සමහර ගැමිගෙවල් වල බත්මුට්ටිය බේරා ගැනීමටත් ලොකු සටනක් කිරීමට සිදුවී තිබේ.එපමනක් නොව ඉන්දියාවේ ගොවියන් විසින් වගාකරනු ලබන හැම බෝග ජාතියක්ම කා දැමීමටද උන් පුරුදු වී සිටිති.නවදිල්ලියේ ගම්බද පළාත්වල ගොවීන් විසින් වගාකරනු ලබන හැම බෝග ජාතියක්ම මෙම වඳුරු පරපුර විසින් කා දමා විනාශ කිරීම නිසා වඳුරු පරපුර වහාම වඳකර දැමීම සඳහා වැඩ පිළිවෙළක් දියත් කරනමෙන් ඔවුහු රජයේ වගකිව යුත්තන්ගෙන් ඉල්ලා සිටියහ.ගොවි ජනතාවගේ මෙම ඉල්ලීම ඉටු කිරීම සඳහා ක්ෂණික වැඩපිළිවෙලක් දියත් කිරීමට ඉන්දීයාවේ බලධාරීහු පසුගියදා පියවර ගත්හ.ඒ එක ගලින් කුරුල්ලො දෙන්නෙක් න්‍යායෙනි. මේ අනුව රැකියා විරහිත විශාල තරුණ පිරිසකට අලුත් රැකියා මඟක් පෑදිණි. ඒ වඳුරන් ඇල්ලීමයි.දැනට රැකියා විරහිත විශාල තරුණ පිරිසක් වඳුරන් වදකිරීමේ රාජකාරියේ යෙදී සිටිති.මොවුනට ලැබී ඇත්තේ තාවකාලික “ජොබ් එකක්” බව හැබෑවකි. එහෙත් මෙම තාවකාලික ජොබ් එකට එරෙහිව තවත් පිරිසක් විශාල විරෝධයක් දියත් කර තිබේ.ඒ විරෝධය නැඟෙන්නේ පරිසරවේදීන් ගෙනි. වඳුරා ජාතික වස්තුවක් බැවින් උන් වඳකිරීම වහාම නවත්වන ලෙස මෙම පරිසරවේදීහු බලධාරීන්ට බලකර සිටිති.වඳුරා පරිසරය හැඩකරන බැවින් ඌට නිදහසේ ජීවත්වීමට ඉඩදිය යුතු බවද රැකියා විරහිත තරුණයන්ට වෙනත් රැකියාවක් ලබා දී ඔවුන් මෙම ‘ඝාතන රැල්ලෙන් ‘ඉවත් කරන ලෙසද මොවුහු වැඩිදුරටත් ඉල්ලා සිටිති.එහෙත් බලධාරීහු කියා සිටින්නේ වඳුරු උවදුර නිසා ගොවියාගේ බව බෝග ජාති පමණක් නොව ගස්වැල්වල ගෙඩි ජාති ද විනාශ වන බැවින් උන් විනශ කිරීමට සිදු වී ඇති බවයි.දිනපතා සිය ගණනින් බෝවන වඳුරු පරපුර වහාම විනාශ නොකළොත් ඉන්දියාවේ වගා භූමි නිසරු බිම් බවට පත්වීමට ඉඩ තිබෙන බවද බලධාරීහු පන්වා දෙති.ඉන්දියාවේ බලධාරීන් වඳුරු උවදුර විනාශ කිරීම සඳහා සටන් වැද සිටින්නේ කාලයක සිටය.මුලින් වගා භූමි විනාශ කිරීමට පටන් ගත් වඳුරු පරපුර දැන් නගරයටත් සංක‍්‍රමනය වී සිටිති. නගරයේ ප‍්‍රසිද්ධ තැන්වලද කාර්යාල අසලද සැරිසරන මුන් දැනට සියලුම කෝවිල් හා දේවස්ථානවලටද පැමිණ බැතිමතුන් අතේ ඇති කෑම බීම උදුරාගෙන යෑමට පුරුදු වී සිටින බවද කියති. මුලින් වඳුරන්ට කෑම දෙන ලද්දේ බැතිමතුන් විසිනි.මේ කෑම දීම දැන් බැතිමතුන් විශාල හිරිහැරයක් හා කරදරයක් වී තිබේ.වඳුරු උවදුර මේ වන විට නවදිල්ලි නගරයට කොයිතරම් කරදරයක් හා තර්ජනයක් වී තිබේද කියතොත් මේ මෑතකදී වියරු වැටුුණු කැලෑ වදුරන් පිරිසක් නවදිල්ලියේ උප ජනාධිපතිවරයා වට කරගෙන පහර දීමට පටන් ගත්හ.මේ පහර දෙන විට උප ජනාධිපතිවරයා සිටියේ ඔහුගේ නිවසේ බැල්කනියේය. වඳුරු පහර දීමෙන් ගැලවීම සඳහා උප ජනාධිපතිවරයා බැල්කනියේ ඒ මේ අත දුවන්නට පටන් ගත්තේය. අන්තිමට ඔහු බැල්කනියෙන් වැටී මිය ගියේය. පසුගිය කාලයේ නගරයට සංක‍්‍රමණය වූ වඳුරන් මිනිසුන් විසිපස් දෙනෙකුට පමණ පහර දී සපා කා තුවාල ලැබූ මොවුුන්ගෙන් පිරිසක් තවමත් රෝහල්වල ප‍්‍රතිකාර ලබා ගනිමින් සිටිති.ඉන්දියාවේ කඳුකර පළාතක් වන හිම්චල් ප‍්‍රාන්තයද අද වඳුරු උවදුරෙන් දැඩි ලෙස පීඩා විදිති.හිම්චල් ප‍්‍රාන්තය සංක‍්‍රමණය වී සිටින දහස් ගණනක් වූ වඳුරු රැළ විනාශ කර දැමීම සඳහා විරැකියා තරුණයන්ගේ සහය ලබාගෙන තිබෙන බව එම ප‍්‍රාන්තයේ මහ ඇමැති පේ‍්‍රම්කුමාර් දුමාල් පවසයි.වඳුරන් ඇල්ලීම ද අප සිතන තරම් ලෙහෙසි පහසු කටයුත්තක් නොවේ. මේ සඳහා හොඳ පුහුණුවන් හා ඉවසීමක් තිබිය යුතුය.මෙම කටයුත්ත සඳහා දෑතට බඳවාගෙන සිටින රැකියා විරහිත තරුණයන් සියලු දෙනාටම මනා පුහුණුවක් හා ශික්ෂණයක් ලබාදෙන බවද මහ ඇමැති වරයා කියා සිටියි.” අල්ලා ගන්නා වඳුරන් මරා දමන්නේ නැහැ . උන් සත්තු වත්තට ගාල්කරනවා.මේ සඳහා සත්තුªවත්තක වඳුරන්ට වෙන්වූ ප‍්‍රදේශයක කූඩු සදා තිබෙනවා. වඳුරන් වඳ කිරීමේ සැත්කමට භාජනය කරනු ලබන්නේ මෙහිදීය.වදුරු උවදුර නිසා ජන ජීවිතයටත් රටේ නිෂ්පාදනයන්ටත් , ආර්ථිකයටත් විශාල පහරක් හා තර්ජනයක් එල්ල වී ඇති බැවින් මුන් වදකිරීම අනිවාර්යයෙන්ම කළ යුතුව ඇතැයි මහ ඇමැතිවරයා කියයි.එහෙත් පරිසර වේදීන් කියා සිටින්නේ රැකියා , විරහිත නූගත් තරුණයන් ලවා වඳුරන් වඳකිරීමට යෑම භයානක ප‍්‍රතිඵල ගෙන දෙන්නක් බවයි.මෙය සතුන්ට දෙන කෲර දඩුවමක් බවත් වඳුරන්ට මෙවැනි වද හිංසා කිරීමෙන් මෙම ප‍්‍රශ්නය විසදිය නොහැකි බවත් ඔවුහු කියා සිටිති.ආතර් උස්මීයගේ   </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=av0808243</link>
    <topic>අවුරුදු 5 සිට 65 දක්වා</topic>
    <author>නවලෝක රෝහලේ විශේෂඥ ශල්‍ය වෛද්‍ය මයියා ගුණසේකර සකස් කළෙ ගාමිණී සුසන්ත</author>
    <content>සබීතාවඳුරන් අල්ලන එකත් රස්සාවක් වෙලා!අවුරුදු 5 සිට 65 දක්වා හැදෙන්න ඉඩ තිබෙන රෝගයක්කල එළියටමහින්ද ගේ ආගිය කතාමගේ ජනප‍්‍රියත්වය නිසා මාව බිමට ඇදලා දාන්න සමහරුනට ඕන වුණාපියා ගේ හඩින් එකම වේදිකාවේ ගයන පුතුන් පස් දෙනෙක්කලා පවුලකින් එන සඟරා කතුවරියනුවන් නයනජිත් ගේ ‘සුකිරි බටිල්ලන්ගේ ලෝකය’ 4 දා එළිදකීඅපේ ඉතිහාසයට මං හුඟක් ආදරෙයි ඒ අතීත සුවඳ මට දැනෙනවාකොහොමද? තොරතුරුලොකුම - හොඳම50 ට කිට්ටු කළත් සුනිල් තවම තරුණයි“කරීනාගේ අම්මාත් තාත්තාත් මට නිතරම මුණ ගැහෙනවා”“අම්මට බලා ඉන්න වුණේ නෑ අපි ගෙදරටම ආවා”ගමේ ගොඩේ අසා පුරුදු කතා පුංචි තිරයට ගෙන එන ‘මෙහෙව් රටේ’ඇපෙන්ඩිසයිටිස් (Appendicitis) යනු කුමක්ද?අපගේ ශරීරයේ උදරයේ පහළ කොටසේ දකුණු පැත්තේ උණ්ඩුක පුච්චය (Appendix) නම් අවයවයක් පිහිටනවා.මෙය කුඩා මල්ලක් වාගෙයි. මෙම උණ්ඩුක පුච්චය ශරීරයට අවශ්‍ය කොටසක් නොවේ.මෙම අවයවය තුළට යම් යම් ද්‍රව්‍ය එක්රැස් වී කලක් ගත වූ පසුව එම ස්ථානය ප‍්‍රදාහයට පත්වෙනවා. ඇපෙන්ඩිසයිටිස් (Appendicitis) ලෙස හඳුන්වන්නේ මෙම රෝගී තත්ත්වයයි.මෙහිදී විශාල වේදනාවක් ඇතිවෙනවා. එසේම ආසාදනයට පත්වූ උණ්ඩුක පුච්චය පුපුරා ගියහොත් ශරීර අභ්‍යන්තරයට රුධිරය සහ අපද්‍රව්‍ය වහනය වී තරමක බරපතළ තත්ත්වයක් ඇතිවිය හැකියි.ශරීරය තුළ උණ්ඩුක පුච්චය පිහිටා තිබෙන්නේ කුඩා අන්ත‍්‍රය කෙළවරේ, මහා අන්ත‍්‍රය ආරම්භ වන ස්ථානයට ආසන්න වන්නටයි.ඇතැමුන්ගේ උණ්ඩුක පුච්චය අඟල් 3 ක් පමණ දිග විය හැකියි.උණ්ඩුක පුච්චයේ දිග පළල අනුවත්, එහි පිහිටීම අනුවත්, එය මහා අන්ත‍්‍රයට විවෘත වන සිදුරේ ලොකු කුඩා බව අනුවත් එය තුළට අපද්‍රව්‍ය එක්රැස්වන ප‍්‍රමාණය තීරණය වෙනවා.බොහෝවිට උණ්ඩුක පුච්චයේ ඇති ශ‍්‍රාවය මඟින් එය තුළට පැමිණෙන අපද්‍රව්‍ය පිටකරනු ලබනවා. එසේ පිටකළ නොහැකි වූ විටයි උණ්ඩුක පුච්චය ප‍්‍රදාහයට පත්වී විශාල වන්නේ.මෙම රෝගී තත්ත්වයට ගොදුරුවීමට ඉඩ ඇත්තේ කුමන වයස්වල පසුවන අයද?ඇපෙන්ඩිසයිටිස් තත්ත්වය ඇති විය හැක්කේ් වයස අවුරුදු පහ, හය වයසේ සිට වයස අවුරුදු හැට හැටපහ දක්වා වයස්වල සිටින උදවියයි.කුඩා දරුවකු ඉපදී ආහාර ගැනීමට පටන්ගත් පසුව මෙම රෝගී තත්ත්වය ඇතිවිය හැකියි. වයස අවුරුදු 60, 65 පමණ වන විට උණ්ඩුක පුච්චය හැකිලීමට පටන් ගන්නවා.එමනිසා වයස අවුරුදු 65න් පසුව මෙම රෝගයට ගොදුරුවීමේ හැකියාව නැතිවෙනවා.ඒ අතර ඕනෑම වයසක ඕනෑම අයකු ඇපෙන්ඩිසයිටිස් රෝගයට ගොදුරු විය හැකියි.ඇපෙන්ඩිසයිටිස් තත්ත්වයකදී රෝග ලක්ෂණ ලෙස දැකගත හැකිවන්නේ මොනවාද?උණ්ඩුක පුච්චයේ අපද්‍රව්‍ය එක්වී ප‍්‍රදාහයට ලක්වී ඇත්නම්, කෑම අරුචිය, ඔක්කාරයට ඒම, යටිබඩේ වේදනාවක් ඇතිවීම වැනි රෝග ලක්ෂණ පෙන්නුම් කරනවා.උදරයේ පහළ කොටස අතින් ඇල්ලූ විට උඩ පැනෙන තරමේ වේදනාවක් ඇතිවෙයි නම්, ඇපෙන්ඩිසයිටිස් බවට බොහෝවිට අනුමාන කළ හැකියි.(උදරයේ යට කොටසේ දකුණු පැත්තෙන් එන වේදනාව කාන්තාවකගේ ඇතිවෙයි නම්, එය ගර්භාෂයේ ඩිම්බ කෝෂවල හෝ මුත‍්‍රාශයේ ආපදාවක් නිසා ඇතිවන වේදනාවක් විය හැකියි.)මෙම රෝග ලක්ෂණ පෙන්නුම් කරන විට වෛද්‍යවරයා විසින් රෝගියාව ස්කෑන් පරීක්ෂණයකට භාජනය කරනවා. එයින් පහසුවෙන්ම රෝග විනිශ්චයක් ලබාගත හැකියි.උණ්ඩුක පුච්චය ස්කෑන් පරීක්ෂණයකින් පෙන්නුම් කරන්නේ එය බෙහෙවින් ඉදිමුමකට ලක්වී ඇත්නම් පමණයි. උණ්ඩුක පුච්චය පිහිටන ස්ථාන ආශ‍්‍රිතව කාන්තාවකගේ නම් ගර්භාෂය ඩිම්බකෝෂ, වකුගඩුවල නාල ආදිය පිහිටනවා.වේදනාවක් ඇතිවන්නේ කුමන ඉන්ද්‍රියකද කියා ස්කෑන් පරීක්ෂණයකින් අවබෝධ කරගත හැකියි. ඇතැම් විට උණ්ඩුක පුච්චය ආශ‍්‍රිතව තිබෙන මේදය කොටස් කුණුවී හැකිලී ආසාදනයට ලක්වී තිබෙනවා.එවිටත් මෙලෙස වේදනාවක් ඇති විය හැකියි. ස්කෑන් පරීක්ෂණයකින් මෙය නිවැරැදිව තීරණය කළ හැකියි. මෙය ඉතා නිවැරැදිව වටහා ගැනීමට රුධිර පරීක්ෂාවක් ද කරනවා.කෙටියෙන් සඳහන් කළොත්, නාභිය වටා අඩු, වැඩි වන ආකාරයේ වේදනාවක් ඇතිවී ටික දිනකින් එය උදරයේ දකුණු පැත්තේ පහළ කොටසට සීමා වූවොත් එය ඇපෙන්ඩිසයිටිස් රෝගී තත්ත්වයක් ලෙස හඳුනාගත හැකියි.එසේම එම ලක්ෂණ සමඟ දැඩි වේදනාවක් දැනෙයි නම්, උණ ගැනී ඇත්නම්, එම අවස්ථාව මෙම රෝගී තත්ත්වයේ උපරිම අවස්ථාවක් ලෙස සැළකිය හැකියි.මෙම රෝග ලක්ෂණ ඉඳහිට ඇතිවී වමනය පිටවී වේදනාව අඩුවෙයි නම්, එය grumbling appendicitis  ලෙස හඳුන්වනවා.මෙහිදී කරනු ලබන ශල්‍යකර්මය බරපතළ එකක් ද?නැහැ. මෙය ඉතාම සුළු ශල්‍යකර්මයක්. සුළු කැපුමක් යොදා හෝ කැමරාවක් උපයෝගී කරගනිමින් හෝ මෙම ශල්‍යකර්මය සිදුකළ හැකියි.(minimum access surgery) තරබාරු පුද්ගලයකුගේ නම්, කැමරාවක් මඟින් ශල්‍යකර්මය කිරීම පහසුයි.උණ්ඩුක පුච්චය ආසාදනය වී පුපුරා ගියොත් එය මාරාන්තිකද?නැහැ. උණ්ඩුක පුච්චය පුපුරා ගියහොත් තරමක අමාරු තත්ත්වයක් ඇතිවෙනවා තමයි. නමුත් කැපුමක් යොදා ශල්‍යකර්මයක් කර අභ්‍යන්තරය පිරිසිදු කළ විට සම්පූර්ණ සුවය ලබාගත හැකියි. එවිට වැඩිපුර දින දෙක තුනක් රෝහල්ගතවී සිටීමට සිදුවේවි. කාන්තාවකගේ උණ්ඩුක පුච්චය ආසාදනයට ලක්වී පුපුරා ගිය විට ඩිම්බකෝෂවලට විෂබීජ ගොස් ඩිම්බකෝෂ අකි‍්‍රය විය හැකියි.එසේ වුවහොත් ඇයට දරු ඵල නැතිවිය හැකියි. ඇපෙන්ඩිසයිටිස් තත්ත්වය ඇතිවූ විට උදර කුහරය තුළ තිබෙන මේදය තට්ටුවකින් උණ්ඩුක පුච්චය වසාගන්නවා. ඒ පිපිරී, විසිරී නොයාමට.උදරයේ යට කොටස පිටතින් එය ඇල්ලූ විට දැනෙන්නේ ගෙඩියක් ලෙසයි. මෙම අවස්ථාවේදී ශල්‍යකර්මයක් සිදුකිරීම නුසුදුසු යැයි ඇතැමුන් සිතුවත්, ශල්‍යකර්මයක් කිරීමෙන් ගැටලුවක් මතුවන්නේ නෑ.ශල්‍යකර්මයෙන් පසුව පැවැතිය යුතු පිළිවෙළ?විශේෂ පරිස්සම්වීමක් අවශ්‍ය නෑ. දිනකින් හෝ දෙකකින් රෝහලෙන් පිටව යාහැකියි.බොහෝවිට මෙම ශල්‍යකර්මය කරන්නේ මාංශ පේශීන් කැපීමෙන් නොවේ, මාංශපේශීන් ඈත් කිරීමෙන් උණ්ඩුක පුච්චය විශාල ලෙස ආසාදනයට ලක්වී තිබුණොත් උදරයේ මාංශ පේශීන් කැපීමට සිදුවෙනවා.එසේ වූවොත් සති 3ක් පමණ ගතවන තෙක් විවේක ගත යුතු වෙනවා.නවලෝක රෝහලේ විශේෂඥ ශල්‍ය වෛද්‍ය මයියා ගුණසේකර සකස් කළෙ ගාමිණී සුසන්ත   </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=av0808244</link>
    <topic>කල එළියට</topic>
    <author>ඉඳුනිල් ඡායාරූප - අමිත් සේනාරත්න</author>
    <content>සබීතාවඳුරන් අල්ලන එකත් රස්සාවක් වෙලා!අවුරුදු 5 සිට 65 දක්වා හැදෙන්න ඉඩ තිබෙන රෝගයක්කල එළියටමහින්ද ගේ ආගිය කතාමගේ ජනප‍්‍රියත්වය නිසා මාව බිමට ඇදලා දාන්න සමහරුනට ඕන වුණාපියා ගේ හඩින් එකම වේදිකාවේ ගයන පුතුන් පස් දෙනෙක්කලා පවුලකින් එන සඟරා කතුවරියනුවන් නයනජිත් ගේ ‘සුකිරි බටිල්ලන්ගේ ලෝකය’ 4 දා එළිදකීඅපේ ඉතිහාසයට මං හුඟක් ආදරෙයි ඒ අතීත සුවඳ මට දැනෙනවාකොහොමද? තොරතුරුලොකුම - හොඳම50 ට කිට්ටු කළත් සුනිල් තවම තරුණයි“කරීනාගේ අම්මාත් තාත්තාත් මට නිතරම මුණ ගැහෙනවා”“අම්මට බලා ඉන්න වුණේ නෑ අපි ගෙදරටම ආවා”ගමේ ගොඩේ අසා පුරුදු කතා පුංචි තිරයට ගෙන එන ‘මෙහෙව් රටේ’ඇය සමාරා මල්ලවාරච්චි.රත්නපුර ලෙල්ලපිටිය ගමේ පස් දෙනකුගෙන් යුත් පවුලක සිව්වැන්නිය ලෙස උපත ලද ඇය, අද 'රසඳුන' කල එළියට විශේෂාංගය තුළින් ඔබ හමුවට එනවා.රත්නපුර රාහුල විද්‍යාලයෙන් සහ දිප්පිටිගල මහා විද්‍යාලයෙන් අකුරු කළ ඇගේ කලා ජීවිතය ඇරැඹෙන්නේ පාසල් වියේදීමයි.සමාරා 7 වසරේ අධ්‍යාපනය ලබද්දී රඟපෑ 'ධීවර ගීතය' නාට්‍යය, සමස්ත ලංකා පාසල් නාට්‍ය උලෙළේ හොඳම නාට්‍යය ලෙස ජයග‍්‍රහණය කළ අතර, පාසල් අධ්‍යාපනයෙන් පසු රංගනයට ඇති ආශාව නිසාම අනෝජා වීරසිංහ මහත්මියගේ අභින පාඨමාලාව හැදෑරීමට යොමු වූවාය.ඇය පුංචි තිරයට එන්නේ ස්වර්ණවාහිනියෙන් විකාශය වූ බර්මින් ලයිලි අධ්‍යක්ෂණය කළ 'සාන්තුවරණය' ටෙලිනාට්‍යයේ කාර්යාල යුවතියකගේ චරිතය තුළිනි.එහිදී ලැබුණු චරිතය පුංචි වුවත් කතාව ආරම්භයේ සිට අවසානය දක්වාම නිරූපණය කරන්නට අවස්ථාව ලැබීම තුළින් රංගනයේ බොහෝ අත්දැකීම් ලැබූ බවයි ඇය පවසන්නේ.එසේ ඇරැඹි ගමන් මගේ මේ දක්වා ඇය රඟපා ඇති ටෙලිනාට්‍යය ගණන 18 ක් පමණ වෙනවා. ඉසුරුගිරි තරණය, ආදරණීය නෙරංජි, රාති‍්‍රය වී, දේදුණු සිහිනය, සිල්, රන් සෙවණැලි, සිතක මහිම, සයුරී, රඟ සොබා, ගෞතමී, පතිනි ඒ අතරින් ප‍්‍රධානයි.මීට අමතරව ගයාන් සෙනෙවිරත්නගේ 'මර්ඩර්' චිත‍්‍රපටය සඳහා ද රංගනයෙන් දායක වී ඇති සමාරා තමාට ගැළපෙන චරිත ඔස්සේ සිනමාවේ දිගටම නියැළීමේ අපේක්ෂාවෙන් පසුවෙනවා.සිතක මහිම, රන් සෙවණැලි, පතිනි, නිළි වැස්ස, සයුරී ටෙලිනාට්‍ය තුළින් ඉදිරියේ දී ඇගේ රංගනයන් අපට දැක බලා ගත හැකියි.කෙසේ වෙතත් සිරස රූපවාහිනියේ 'පතිනි' මෙගා ටෙලිනාට්‍යයේ 'නර්ස්' චරිතය තුළින් ඇය දිගු කාලයක් අපේ ආලින්දයට ගොඩවේවි.මම 'පතිනි' එකේ රඟපාන්නේ 'නර්ස්' කෙනකුගේ චරිතයක්. 'ගෞතමී' ටෙලිනාට්‍යයෙත් රඟපෑවේ 'නර්ස්' චරිතය. මේ දක්වා මම නර්ස් චරිත හතක් පමණ රඟපාලා තිබෙනවා.මට ඒ චරිතය වැඩිපුර ලැබෙන්නේ මම සාර්ථකව රඟපාන නිසා වෙන්න ඇති. ඒත් ලැබෙන වෙනස් චරිතයක් වුණත් මට හැකි උපරිමයෙන් කරන්න මම උත්සාහ කරනවා.සිරස තුළින් පෝය දිනවල විකාශය වන 'විදර්ශනා' ටෙලිමාලාවේ චරිත මම රඟපාන්නේ හරිම ආශාවෙන්.මට මේ දක්වා එන්නට අතදුන් අනෝජා වීරසිංහ මහත්මියටත්, සියලුම ටෙලිනාට්‍ය අධ්‍යක්ෂවරුන්ටත් උදව් කළ සැමටත් ස්තුතියි කියන්න මෙය අවස්ථාවක් කරගන්නවා" සමාරා පවසන්නීය.89/ ඒ 2/1 සිල්වා මාවත වටරප්පල පාරගල්කිස්ස ඇගේ ලිපිනයයි.ඉඳුනිල් ඡායාරූප - අමිත් සේනාරත්න    </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=av0808245</link>
    <topic>මහින්ද ගේ ආගිය කතා</topic>
    <author/>
    <content>සබීතාවඳුරන් අල්ලන එකත් රස්සාවක් වෙලා!අවුරුදු 5 සිට 65 දක්වා හැදෙන්න ඉඩ තිබෙන රෝගයක්කල එළියටමහින්ද ගේ ආගිය කතාමගේ ජනප‍්‍රියත්වය නිසා මාව බිමට ඇදලා දාන්න සමහරුනට ඕන වුණාපියා ගේ හඩින් එකම වේදිකාවේ ගයන පුතුන් පස් දෙනෙක්කලා පවුලකින් එන සඟරා කතුවරියනුවන් නයනජිත් ගේ ‘සුකිරි බටිල්ලන්ගේ ලෝකය’ 4 දා එළිදකීඅපේ ඉතිහාසයට මං හුඟක් ආදරෙයි ඒ අතීත සුවඳ මට දැනෙනවාකොහොමද? තොරතුරුලොකුම - හොඳම50 ට කිට්ටු කළත් සුනිල් තවම තරුණයි“කරීනාගේ අම්මාත් තාත්තාත් මට නිතරම මුණ ගැහෙනවා”“අම්මට බලා ඉන්න වුණේ නෑ අපි ගෙදරටම ආවා”ගමේ ගොඩේ අසා පුරුදු කතා පුංචි තිරයට ගෙන එන ‘මෙහෙව් රටේ’මේක වැල්ලවාය පැත්තේ වෙච්ච පරණ ඇක්සිඩන්ට් එකක් ගැනයි. වැල්ලවාය ටවුමට යන්න කලින් පාර දෙපැත්ත පාලුයි. හැබැයි ගොවිතැන් කරන පවුල් දෙපැත්තෙම පදිංචි වෙලා.ඔන්න එක දවසක් පාන්දර පහට විතර හෙන ගහන්න වගේ සද්දයක් ඇහුණා. ගෙවල්වල අය ඇහැරිලයි හිටියේ. ගෘහණියන් ගෙදර කුස්සියෙ වැඩ. ඉතින් සද්දෙ ඇහුණු පැත්තට ඒ කියන්නෙ ප‍්‍රධාන පාර දෙසට කට්ටියම දිව්වා.එක පැත්තක ඉඳලා ආපු ලොරියක මෝටර් සයිකල්කාරයෙක් හැප්පිලා . වැදිච්ච පාර සයිකලේ මෑන් එක්කම උඩින් ගිහින් පාරෙන් ඈත තණකොළ යායක් මැදට වැටිලා.මිනිහා එතැනමයි . ඉතින් කට්ටියම වටවෙලා පාර අයිනේ අනේ අපොයි කිය කියා දුක් වෙනවා. කොහොම හරි ඇක්සිඩන්ට් එක කවුරුහරි පොලීසියට දන්වලා මං හිතන්නේ ලොරියේ රියැදුරා.පොලිස් ජීප් එක කඩාගෙන ආවා. ඇවිත් ලොරිය ළඟ නතර කළා. ඕ.අයි.සී. ජීප් එකේ ඉඳන් බැලුවා මැරිච්ච හාදයා පේන්න නෑ. එතැන හිටපු ගෑනු කෙනෙකුගෙන් මෙන්න මෙහෙම ඇහැව්වා.“කෝ බොඩිය “අර ගෑනු එක්කෙනා පපුව දිහා බැලුවා. උදේ පාන්දර නැගිට්ට ගමන් නේ. පපුව දිහා බලලා ගෙදරට දිව්වා. බොඩිය නැති බව දැනගෙන.ඕ.අයි. සී මහත්තයා ඇහැව්වේ Dead Body එක ගැනයි.ඔය බස්වල යන අය බොහෝ දුරට බහින්නේ හෝල්ටින් ප්ලේස් වල නෙවෙයි. ඒක පුරුදු කළේ ප‍්‍රයිවට් බස් කාරයෝ. කෑල්ලක් දැක්කම ඕන තැනක නතර කරනවා.පාර මැද වුණත් කමක් නැහැ. ඒ නිසා සමහරු හෝල්ට් එකේ නෙමෙයි අතරමඟ බැහැ ගන්නත් පුරුදු වෙලා.බහින අය පාපුරුවට ඇවිත් රියැදුරු මහත්තයට විවිධ තැන් කියල බහිනවා.”ඩ‍්‍රයිවර් මහත්තයෝ. ඔන්න ඔය තේ කඩේ ළඟ මාව දාලා යන්න”ඔන්න ඔය ලියුම් කණුව ළඟ මාව දාලා යන්න “’අනේ මහත්තයෝ මං ඔය ලයිට් කණුව ළඟ බස්සන්නකො”ඔය විදියට එක දවසක් පිරිමි කෙනෙක් පාපුරුවට බැහැල ඩ‍්‍රයිවර්ට මෙන්න මෙහෙම කිව්වා.”ඩ‍්‍රයිවර් මහත්තයෝ මම ඔය හුඹහ ළඟ දාලා යන්න කො”ඩ‍්‍රයිවර් හුඹහ ළඟ ස්ලෝ කරලා මිනිහා බැස්සුවා. බස් එක අද්දන ගමන් ඩ‍්‍රයිවර් කොන්දොස්තරගෙන් මෙන්න මෙහෙම ඇහැව්වා.” ඈ බං ඒ බැස්සෙ නයෙක් ද?”  </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=av0808246</link>
    <topic>මගේ ජනප‍්‍රියත්වය නිසා</topic>
    <author>වසන්ත ජයසිංහ ආරච්චිගේ ඡායාරූප දුෂ්මන්ත මායාදුන්නේ</author>
    <content>සබීතාවඳුරන් අල්ලන එකත් රස්සාවක් වෙලා!අවුරුදු 5 සිට 65 දක්වා හැදෙන්න ඉඩ තිබෙන රෝගයක්කල එළියටමහින්ද ගේ ආගිය කතාමගේ ජනප‍්‍රියත්වය නිසා මාව බිමට ඇදලා දාන්න සමහරුනට ඕන වුණාපියා ගේ හඩින් එකම වේදිකාවේ ගයන පුතුන් පස් දෙනෙක්කලා පවුලකින් එන සඟරා කතුවරියනුවන් නයනජිත් ගේ ‘සුකිරි බටිල්ලන්ගේ ලෝකය’ 4 දා එළිදකීඅපේ ඉතිහාසයට මං හුඟක් ආදරෙයි ඒ අතීත සුවඳ මට දැනෙනවාකොහොමද? තොරතුරුලොකුම - හොඳම50 ට කිට්ටු කළත් සුනිල් තවම තරුණයි“කරීනාගේ අම්මාත් තාත්තාත් මට නිතරම මුණ ගැහෙනවා”“අම්මට බලා ඉන්න වුණේ නෑ අපි ගෙදරටම ආවා”ගමේ ගොඩේ අසා පුරුදු කතා පුංචි තිරයට ගෙන එන ‘මෙහෙව් රටේ’අමිල අබේසේකරපබා ටෙලිනාට්‍ය බලන ඔබට 'ආමන්තව' අමුතුවෙන් හඳුන්වා දිය යුතු නැහැ. ඒත් හිටි හැටියෙම 'ආමන්තව' හදිසි අනතුරකට ලක්වුණ බව ඔබ දැන් දන්නවා.මේ අනතුරත් එක්ක ආරංචියේ හැටියට ආමන්තට දරුණු ලෙස තුවාල වෙලා. දැන් හැමෝම බලන් ඉන්නේ 'පබා' දිහා.මෙතැනින් පසු 'පබා' ට කුමක් වෙයිද? 'පබා' නිසා ආමන්ත ජීවත්වුණා.නමුත් ආමන්ත නොමැතිව පබාට ජීවත්විය හැකිද? මේ ගැන හොඳ්‍රකාරවම දන්නේ 'අමිල අබේසේකර'.ආමන්තට ජීවය දෙන අමිල සොයා අප යන මොහොතේ ඔහු හිටියේ 'දෙරණ ඩී‍්‍රම් ස්ටාර්' වේදිකාවේ. එයින් නිමේෂයකට බිඳුණු අමිල හා අප මේ ගැන කතා කළා.අද ඔබ දෙරණ 'ඩී‍්‍රම් ස්ටාර්' වේදිකාවේ නිවේදකයකු ලෙස අප දකිනවා. මේ අවස්ථාව ඔබට ලැබෙන්නේ කොහොමද?ඇත්තටම මේ අවස්ථාව මට ලැබෙන්නේ මම ටෙලිනාට්‍යවල ඉන්න කාලේදීමයි.මුලින්ම මට ආරාධනාවක් ආවා මෙවැනි දැවැන්ත කටයුත්තක් අප කරන්න යනවා ඊට සම්බන්ධ වෙන්න පුළුවන්ද කියලා. දෙරණ සභාපතිතුමාට හා වැඩසටහන් අධ්‍යක්ෂට ස්තුතිවන්ත වෙනවා මට මේ අවස්ථාව ලබාදුන්නට.අනෙක් අතට මම ටෙලිනාට්‍ය වල රඟපෑමට පෙර නිවේදන කටයුතු කර තිබෙනවා.ඒ අත්දැකීමත් මට බලපෑවා මේ වේදිකාවට ගොඩවෙන්න. මමත් පෞද්ගලිකවම සංගීතයට ළැදි කෙනෙක්. ඉතිං එක හෙලාම මේ යෝජනාවට කැමති වුණා.දැන් ඔබ විශ්වාස කරනවද නිවේදකයකු ලෙස ඔබ සාර්ථකයි කියලා.මෙහෙමයි මම රූපවාහිනි නාලිකාවල ඉන්න 'ටැලන්ට් ප‍්‍රසන්ටර්' කෙනෙක් නෙමෙයි. නිවේදකයකු විදිහට මෙවැනි වැඩසටහන් කළාට ඒ පිළිබඳ මම හදාරලා නැහැ.මේ වැඩසටහනෙන් මගෙන් එවැනි පරිපූර්ණ නිවේදකයකු සතු දේවල් බලාපොරොත්තු වුණේ නැහැ.නිදහසේ බොහෝම සරල අයුරින් එය ඉදිරිපත් කරන්නයි පැවරුණේ. ඉතිං ඒ විදිහට මම කටයුතු කරගෙන යනවා මිස මම පරිපූර්ණ නිවේදකයෙක් නෙමෙයි.ඔබට දෙරණ මේ අවස්ථාවට ආරාධනා ලැබෙන්නේ 'පබා' ටෙලිනාට්‍යයෙන් ලැබූ ජනප‍්‍රියත්වය නිසා කියා මා කීවොත්.ඔව් සමහර විට වෙන්නත් පුළුවන්. නමුත් 'පබා' එකට සම්බන්ධ වෙන්නත් කලින් 'දෙරණින්' මට ආරාධනා ලැබිලා තිබුණේ නිවේදන කටයුතු කරන්න. නමුත් වෙනත් ටෙලිනාට්‍ය වැඩකටයුතු නිසා ඒ සඳහා සහභාගි වෙන්න බැරිවුණා. ඉන්පසුවයි මේ අවස්ථාව මට ලැබුණේ.'පබා' ටෙලිනාට්‍යයේ ඔබ මේ දිනවල පෙනෙන්න නැහැ. 'ආමන්තගේ' අනතුරින් පස්සේ මොනවා වෙයිද?ඒක තීරණය කරන්න නම් මම දන්නේ නැහැ. මෙතැනින් පස්සේ ආමන්තව මැරෙයි ද. රට අතහැරලා යයිද කියලා කියන්න මම දන්නැහැ.අපි ෂූටිං කරන කාලේදී පවා මෙහි ඉදිරි කොටස් සඳහා පිටපත් ලියවෙමින් තිබුණෙ.ඒ නිසා අපිත් හරියට ඉදිරියට මොනවා වේවිද කියලා කියන්න දන්නේ නැහැ. ඒ තීරණය තියෙන්නේ පිටපත් රචකගේ වගේ ම අධ්‍යක්ෂවරයාගේ සිතුවිලිවල.නමුත් 'පබා' ටෙලිනාට්‍යය අතරතුර සිදුවුණ ආරවුලක් නිසා ඔබට ඉන් ඉවත් වෙන්න සිදුවුණා කියලයි ආරංචිය.ඒක සුළු සිදුවීමක් විතරයි. නමුත් එය ලොකු සිදුවීමක් කරගෙන මට මඩ පාරක් විදිහට ක්ෂේත‍්‍රය පුරා පැතිරිලා ගියා.බොහෝම ඉක්මනින්. ටෙලිනාට්‍යය වගේම මගේ චරිතය හරහා මට ලැබුණු ජනප‍්‍රියත්වය නිසා මාව බිමට ඇදලා දාන්නයි සමහර අයට ඕන වුණේ.නමුත් මම කා එක්කවත් තරහා නැහැ. ඒක ඒ අයගේ සතුට. මම එක දෙයක් දන්නවා මගේ පෙ‍්‍ර්ක්ෂකයින් හැමදාම මාත් සමඟ ඉන්න බව.ඒ නිසා මට දුකක් කලකිරීමක් නැහැ.'පබා' ටෙලිනාට්‍යයේ ජනප‍්‍රියත්වය ඔබ අද කොහොමද දකින්නේ.'පබා' කියන්නේ හොඳ අධ්‍යක්ෂක වරයෙක් හා තිර රචකයෙක් ගේ එකතුවක්. ඒ නිසා ම එහි ජනප‍්‍රියත්වය අපට දකින්න ලැබුණා. නමුත් මම සම්බන්ධ නොවුණ කියලා ටෙලිනාට්‍ය බිඳ වැටෙන්නේ නැහැ. ජනප‍්‍රියත්වය බිඳ වැටෙන්නේ නැහැ.ඇත්තටම මම හදවතින් ම ප‍්‍රාර්ථනා කරනවා 'පබා' ටෙලිනාට්‍යයට තියෙන ජනප‍්‍රියත්වය එලෙසම රැකගෙන ඉදිරියට යන්න හැකියාව ලැබේවා කියලා.නැවත වතාවක් 'පබා' ටෙලිනාට්‍යය තුළ ආමන්තගේ භූමිකාවට ජීවයක් ලැබුණොත් ඔබ සූදානම් ද එය ඉටු කරන්න.(සිනාසී) බලමු.බොහෝ දෙනෙක් සිතනවා පබා දීර්ඝ නාට්‍යයෙන් පසු නැවත අමිලට එවැනි ටෙලිනාට්‍යයන් සඳහා අවස්ථාවක් නොලැබෙයි කියාඑහෙම කාටවත් කියන්න බෑ ඇත්ත නැත්ත දන්නේ නැතුව. හැබැයි මට දැනටමත් දීර්ඝ ටෙලිනාට්‍යය දෙකකට ආරාධනා ලැබිලා තියෙනවා. එම නාට්‍යවලත් ප‍්‍රධාන චරිත. මගේ දක්ෂතාවයක් තියෙනවා නම් එය නැති කරන්න කාටවත් බැහැ. ඒ දක්ෂතාවය හඳුනාගත්ත අධ්‍යක්ෂවරු ඒ සඳහා අවස්ථාව මට ලබාදෙන්න පැකිලෙන්නෙත් නැහැ.මම විශ්වාස කරනවා එහෙම කිසියම් කෙනෙක් කියනවා නම් ඒක මට කරන දේකටත් වඩා පෙ‍්‍ර්ක්ෂකයින්ට කරන අසාධාරණයක්.අවසාන වශයෙන් මම ඇහැව්වොත් අමිල කොයි වගේ කෙනෙක්ද කියලා.මම කාටවත් ඊර්ෂ්‍යා කරන කෙනෙක් නෙවෙයි. මම මගේ පාඩුවේ කලාවේ වැඩකටයුතු කරගෙන ඉන්න කෙනෙක්. මම ක්ෂේත‍්‍රයේ ගොඩක් අය සමඟ වැඩ කරලා තියෙනවා. ඒ අය දන්නවා මම කවුද කියලා.යම් සිදුවීමක් වුණා නම් ඒ දෙයින් මම එක දෙයක් තේරුම් ගත්තා. ඒ මිනිස්සු කවුද කියලා.වසන්ත ජයසිංහ ආරච්චිගේ ඡායාරූප දුෂ්මන්ත මායාදුන්නේ  </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=av0808247</link>
    <topic>පියා ගේ හඩින් එකම වේදිකාවේ</topic>
    <author>ඉනෝකා පෙරේරා බණ්ඩාර</author>
    <content>සබීතාවඳුරන් අල්ලන එකත් රස්සාවක් වෙලා!අවුරුදු 5 සිට 65 දක්වා හැදෙන්න ඉඩ තිබෙන රෝගයක්කල එළියටමහින්ද ගේ ආගිය කතාමගේ ජනප‍්‍රියත්වය නිසා මාව බිමට ඇදලා දාන්න සමහරුනට ඕන වුණාපියා ගේ හඩින් එකම වේදිකාවේ ගයන පුතුන් පස් දෙනෙක්කලා පවුලකින් එන සඟරා කතුවරියනුවන් නයනජිත් ගේ ‘සුකිරි බටිල්ලන්ගේ ලෝකය’ 4 දා එළිදකීඅපේ ඉතිහාසයට මං හුඟක් ආදරෙයි ඒ අතීත සුවඳ මට දැනෙනවාකොහොමද? තොරතුරුලොකුම - හොඳම50 ට කිට්ටු කළත් සුනිල් තවම තරුණයි“කරීනාගේ අම්මාත් තාත්තාත් මට නිතරම මුණ ගැහෙනවා”“අම්මට බලා ඉන්න වුණේ නෑ අපි ගෙදරටම ආවා”ගමේ ගොඩේ අසා පුරුදු කතා පුංචි තිරයට ගෙන එන ‘මෙහෙව් රටේ’එම්.එස්.ප‍්‍රනාන්දු කලා පවුලේ කතාව...ආදරේ ගැන ඇහෙන ගීත ඕනෙ තරම්.ඒත්, එම්.එස්.ගෙ ආදර ගී වෙනස්.තනුව... වචන... ගායනාව... මේ කොයික බැලුවත්, ඒ ගීවලට හිමිවුණේ රසික හදවතේ ගැඹුරුම තැන.හරියටම කිව්වොත් තවත් පරම්පරා ගණනාවක් පවතින තරමෙ ආදරයක්.පුතුන් පස් දෙනාටත් දැනුණ, තාත්ත වගේම සංගීතයෙන් තොර තවත් ලොවක් නැති වග. ඉතින් පස්දෙනාම ගියේ එකම මඟක.හැබැයි පුත්තු පස්දෙනා පුංචි කාලෙ තාත්තට තිබුණ සිහිනයක්.”නෝනා... මං ආසයි ලොකු පුතා ඩොක්ට කෙනෙක් වෙනව නම්...”එම්.එස්.ගෙ ආදරණීය ආමන්ත‍්‍රණය.. ‘නෝනා’.දවසක් දෙකක් නෙවෙයි කාලයක් යන තුරුම එම්.එස්. බිරිඳට කිව්වෙ සුසිල් ලොකු පුතු වෙනුවෙන් දකින ඒ සිහිනය ගැන.මෝස්තර කරන හැටියට තාත්තා සරත් පුතු ගැන හිතුවෙත් වෙන විදියකට.”හොඳ ‘ටේලර්’ කෙනෙක් වෙයි කවද හරි...”එහෙම හිතපු හින්දද මන්ද, එම්.එස්., සරත් පුතුව ඇරලුව නමගිය ‘ටේලර්’ වරයෙක් ළඟට වැඩ ඉගෙන ගන්න.එම්.එස්. ගේ පිය බිරිය”තාත්තා අපිව ගිහින් දාන ඕන තැනකට අපි වැටුණෙ සංගීතය දිහා බලාගෙන. දවසයි දෙකයි එතැන ඉන්නෙ. ආයෙත් එනව ගිටාර් එකක් උස්සන්... අන්තිමේ තාත්තා තේරුම් ගත්ත, අපි පස්දෙනාටත් තියෙන්නෙ ‘සංගීත පිස්සුව‘ කියන එක...”එහෙම පටන් ගත්තු සරත්ගෙ ගිටාර් ගැහිල්ලටත් දැන් 36 අවුරුද්දක්.‘රෙගී’ සංගීතයටයි ඔහුගෙ වැඩිම කැමැත්ත.”මං ගිටාර් එක ඉගෙන ගත්තෙ ලොකු අයියගෙන්. එයා ඉගෙන ගත්තෙ තනියම. ටිකෙන් ටික ලොකු වෙනකොට අයිය බෑන්ඩ් එකක් හදාගත්තා. අපිත් අයිය එක්ක එකතු වුණා. ගයන්න වගේම වයන්න පුරුදු වුණේ ඔය විදිහට...”සරත් ගෙ හිත අතීතෙට යනව.එහෙම ගිහින් නතර වෙන්නෙ ගල්කිස්ස, සුමනාරාම පාරේ තිබුණු මහ ගෙදර.ගෙදර තිබුණු ‘රේඩියෝ ග‍්‍රෑම්’ එකට, තාත්තගෙ ගී තැටි දම දමා අහන එකට වඩා දෙයක් සරත්ට නෑ. ගල්කිස්ස හේනපාරෙ ලලිත් ඇතුලත්මුදලි විදුහලේ ඉගෙන ගන්න කාලෙ මේ අයියල – මල්ලිලගෙ ලොකුම වැඩේ තරගෙට සිංදු අහන එක.එම්. එස්. ගේ පුතුන් පස් දෙනා - සරත්, සුජීව, සුසිල්, ශාන්ත සහ සුනිමල්ගයන එක. පංතියෙ ඩෙස්ක් – බංකු විතරක් නෙවෙයි. යාලුවන්ගෙ කවකටු පෙට්ටිත් එහෙම වෙලාවට වාදන භාණ්ඩ.සද්ද – බද්ද, ගුටි කෙළි ... කොල්ලො ඉන්න ගෙවල්වල නැත්නම් තමා පුදුමය.ඒත් තාත්ත ඉන්න වෙලාවට, මේ ගෙදර නෙවෙයි එහෙම දේවල් සිද්ධ වෙන්නෙ.හැබැයි දවසක් කාමරේකින් ආව පොරබදන සද්දයක්.සරත් - සුජි අයිය-මලෝ දෙන්න, ඇඳ උඩ පොර කුකුල් වෙස් අරන්.තාත්තගෙ බෙල්ට් පාර වැදුණෙ සරත්ට, පවුලෙ නිහඬ චරිතය වෙලා උන්නු සරත්ට එදා තමයි දැනුණෙ තාත්තගෙ ගුටියක රහ.ගීතයක් ලියන වෙලාවට, කාමරේ දොරගුල් දමා ගන්නා එක එම්.එස්. ගෙ සිරිත.අඬගහන තුරු බිරිඳටවත් බැහැ කතා කරන්න. හැබැයි ඉතින් ගීතය ලියල ඉවර වුණු හැටියෙ,”නෝනා බලන්න මේක හොඳද කියල...” කියාගෙන එම්.එස්.කාමරෙන් එළියට එන වග ඈ දන්නව. හරියට පළමු විචාරිකාව ළඟට යනව වැනි හැඟීමකින්.”හැබැයි ඉතින් අපි තාත්තගෙන් ගුටියක් කාපු දාට හවසට, අපිට වඩා අඬන්නෙ තාත්තා. මීවිතක් තොලේ රැඳුණාම අපේ ගහපු තැන් අතගගා තාත්තා අඬනව.”සුනිමල්තාත්තෙකුගෙ ආදරය, සංවේදීකම අදත් කඳුළක් නංවන්න සමත් හේතුකාරණා.ඒ සංවේදී ගුණය, වඩාත් හොඳින් දැන හිටියෙ පිය බිරිය, ටියුලින්.”ගෙදරින් එළියට බැහැල කොහේ ගියත්, වතුර වීදුරුවක් අරන් මං දොරකඩ ඉන්න ඕනෙ. වතුර උගුරකුත් බීල, මගේ ඔලුවත් අතගාල ‘නෝනා මං ගිහින් එන්නම්..’ කියලයි එළියට බහින්නෙ.පිටරටකට ගියත් ගොඩබැහැපු ගමන් මට කතා කරල- කියනව, ‘නෝන මම කරදරයක් නැතිව ආව...’ කියල. දුරක නෙවෙයි, ළඟකට ගියත් ඒ වගේ, මටයි දරුවන්ටයි තිබුණෙ පුදුම බැඳීමක්...”මට මතක් වුණේ, ‘මැණිකෙ මම ආයෙ ගෙදර එනවා - මට හරි කේන්ති යනව..’ ගීතය.හැබැයි ඉතින්, ඔය මොන ‘ෂෝ’ එකට ගියත්, කන්න බලාගෙන ගෙදර එන බව දන්න නිසා, ‘නෝන’ගෙ වැඩේ කෑම හදන එක.ලුණු මිරිසක්, මැල්ලුමක්, බැදපු මිරිස් කරල් දෙකතුනක්, කරවල බැදුමක් ඒ කෑම වේලෙ වැරදුණේ නැහැ.1994 අපෙ‍්‍ර්ල් 09 වැනිදත් එහෙම දවසක් බව ලොකු දූ ගීතට හොඳට මතකයි.”නුවර තිබූ ප‍්‍රසංගයකට සහභාගිවෙලා, හැටේවත්තෙ ප‍්‍රසංගෙටත් ගිහින් රෑ 10 වෙනකොට ගෙදර එනව කියල තාත්තා අම්මට කිවිවා කෑම හදල තියන්න කියලා.අම්ම කෑම හදන අතරෙ කවුදෝ දොරට ගහල. අම්ම ගිහින් බලද්දි කවුරුත් ඉඳලා නැහැ. ටිකකින් තමයි කෝල් එකක් ආවේ.තාත්තා වේදිකාවෙන් බැහැල තියෙන්නෙ සිංදු 6 කුත් කියල. පපුව අල්ලගෙන. කීර්ති අයියල ඉස්පිරිතාලෙට ගෙනියන අතරෙ මඟදිම නැතිවෙලා. .. අම්ම අදටත් හිතන්නෙ දොරට ගැහුවෙ තාත්තා කියල...”1953 ජූනි 13 වැනිද පටන් එක්ව ආ ගමනෙ අත්වැල ගිලිහුණු බව ඈ කෙසේ නම් අදහන්නද...ඒත් පුතුන් පස් දෙනකුගෙන්ම ඇහෙන එම්.එස්.හඬ, ඇයට මොනතරම් අස්වැසිල්ලක් වනු ඇතිද...”අයියලගෙ සංගීත ජීවිතේට උදව් කළාට නංගිවත් මමවත් ක්‍ෂේත‍්‍රයට එනවට තාත්තා කැමැති වුණේ නැහැ. ඒ තියා අපි දෙන්නව රස්සාවලටවත් යැව්වේ නැහැ. ඒත් අද ගැහැනු ළමයින්ට නම් අවස්ථාවල් ඕනෙතරම් තියෙනවා.වෝල්ටර්සරත් මල්ලිගෙ දූට හොඳට සිංදු කියන්න පුළුවන්. අපේ තුන්වැනි පරම්පරාවෙ දරුවො 15 දෙනෙක්. ඒ පහළොස් දෙනාම සංගීතයෙන්, ගායනයෙන්, වාදනයෙන් දක්ෂතා ඇති අය. අපිට නොලැබුණු අවස්ථාව අපේ දරුවන්ට ලැබිල තියෙන එක ගැන හරිම සතුටුයි...”ගීතලාට එදා ගයන්න නොලැබුණත්, ප‍්‍රසංගවලට යන ගානෙ තාත්තගෙ ගීත කොළවල ලියා, පෙළ ගස්වා දෙන්නී ගීතා. තාත්තගෙ ලියුම් – කියුං වැඩ පැවරුණෙත් ගීතට. ගීතගෙ තනි නොතනියට තාත්තගෙ හෙවණැල්ල මෙන් වෙලාවක තවත් කෙනෙක් හිටියා.ඒ, වෝල්ටර් බාප්පා.නංගිල තුන්දෙනා අතරට ඉන්න එම්.එස්.ගේ එකම සොහොයුරා.”මල්ලි අපේ පවුලට හරිම හිතවත්. ඉස්සර එයා, මල්ලිටත් සිංදු ලියල දෙනව. මට මතකයි, ‘මං ටැක්සි කාරයා...’ ගීතය වගේම එයා මල්ලීට ලියල දුන්නා, ‘මං රික්ෂො කාරයා...’ කියල ගීතයක්.ඒ අයිය-මල්ලි වගේම තමයි අද මගෙ දරුවො අතර තියෙන බැඳීමත්...”අම්මෙකුට සතුටු වෙන්න පුළුවන් ඊට වඩා මොනවද..දොස්තර කෙනෙක් වෙනව දකින්න හීන මවපු ලොකු පුතා, සංගීත වැඩවලට හවුල් කාරයෙක් වෙනකොටත් වැඩිපුරම සතුටු වුණේ තාත්තා.”මං ඉස්කෝලෙ යන කාලෙම ‘බෑන්ඩ්’ එක පටන්ගත් එක ගැන තාත්තා හිටියෙ සතුටින්. ඒ විතරක් නෙවෙයි, තාත්තගෙ ගී තනු දමද්දි මගේ හැකියාවන්ගෙන් තාත්තා උදව් ගත්තා.අපි උත්සාහයෙන් ගමනක් යන්න හදන එකට දිරි දුන්නා. තාත්තගෙන් ඉගෙනගත් දේ තමයි අපේ ජීවිතවලත් පදනම වුණේ.ඉස්සර තාත්තගෙ ලොකුම ආසාව වුණේ, තට්ටු හයක ගෙයක් ගහල, එයා යටම තට්ටුවෙ ඉඳන් ළමයින් ඔක්කොම එයාගෙ ළඟට කරල තියාගන්න එක.ඒත් ප‍්‍රායෝගික ගැටලු එක්ක, හැබෑ නොවුණු හීනයක් ඒක.අද සුසිල්, පදිංචි පානදුරේ. සුරංගි ඔහුගෙ බිරිය. මේ දෙන්නගෙ ලොකු දූ උපන් දවසෙ ‘සතුටි’ කියල නම තිබ්බෙ එම්.එස්. සම්පත්, සුසිල්ගෙ එකම පුතු. තුෂි මේ පවුලෙ බඩපිස්සි.පවුලෙ දෙවැන්නි ගීතා, එක්කයි අම්මා පදිංචි. ගීතගෙ සැමියා රොහාන් ෆ‍්‍රැන්සිස් 37 අවුරුද්දක් මුළුල්ලේ පෙර අපරදිග සංගීත ක්‍ෂේත‍්‍රයේ නියැලෙන ප‍්‍රවීණ ගිටාර් වාදකයෙක්. ගුරුවරයෙක්.අරෝෂි ඔවුන්ගේ් ලොකු දූ. සිරස ආයතනයේ. කි‍්‍රෂාන්තිමම් දෙවැන්නී, පෙර පාසල් ගුරුවරියක්. රැනන්, මේ පවුලේ එකම පුතු, ගිටාර් වාදකයෙක්.බි‍්‍රට්නි, තම සීයා නුදුටු එකම මිණිබිරී. ඇගේ කතාවත් සීයා දැකපු ගාණට. ඈ දෙහිවල ශු.පවුලේ කන්‍යාරාමයේ හතරවැනි ශ්‍රේණියේ.ශාන්ත කුමාර් එම්.එස්.පවුලේ තුන්වැනි පුතු. චන්ද්‍රිකා ඔහුගේ බිරිය. ශ‍්‍රීදේවී ඔවුන්ගේ වැඩුමල් දියණී. ඈ උසස් පෙළ පන්තියේ. ශානක , ශාන්තගෙ එකම පුතුත් සංගීත කණ්ඩායමක සාමාජිකයෙක්.සරත්, එම්.එස්. ගෙ හතරවැනි පුතු. ගිටාර් වාදනයේ ප‍්‍රවීණයෙක්. ජාත්‍යන්තරයට ගයන්නෙක්. වයන්නෙක්. 23 වැනි සෙනසුරාදා දෙහිවල එස්. ද එස්. ජයසිංහ ශාලාවේ පැවැති ඔහුගේ 'සරත් ඉන් කොන්සට්' අපූරු අත්දැකීමක් වුණේ එම්.එස්. ගේ පුතුන් පස් දෙනාම එකම වේදිකාවක ගැයූ හෙයින්.සරත් ගේ බිරිය රේණුකා. මේ දෙන්නගෙ ලොකු දූ සෞම්‍යා. ශ‍්‍රී එෆ්.එම්. නිවේදිකාවක්. රංග සුදේශ්, සරත්ගෙ පුතු. ඔහුත් වෘත්තිය මට්ටමේ ගිටාර් වාදකයෙක්. රංගනී සුදේශිකා.පවුලේ බඩපිස්සී. සීයාගෙන්, තාත්තගෙන් ලද ගායන උරුමය තුන්වැනි පරපුරට ගෙන යන ප‍්‍රබල සාමාජිකාවක් ඈ.සුජිතා, එම්.එස්. පවුලේ පස්වැන්නී. නිමල් ප‍්‍රනාන්දු ඇගේ සැමියා. නිලංක ඔවුන්ගේ වැඩිමල් පුතු. ගායනාවේ හපනෙක්. නිමන්ති දූ, උසස් පෙළ පන්තියේ. ඈ නර්තන හැකියාවේ දස්කම් දක්වන්නියක්.හය වැනියට උපන්නෙ, සුජීව. තාත්තා හා අයියල - මල්ලිල මෙන්ම ඔහුගෙ වෘත්තියත් සංගීතය, මංගලිකා සුජීවගෙ පිය බිරිය. සිනාවි සෙව්මිණි, ඔවුන්ගෙ ලොකු දූ. උසස් පෙළ පන්තියෙ. සලිත සසංජය බාල පුතුත් සංගීතය ඇලුම් කරන්නෙක්.සුනිමල් එම්.එස්. ගෙ බාල පුතු. අවුරුදු දහයක පටන් ඔහුගෙ පදිංචිය ඔස්ටි‍්‍රයාවෙ. හයිඩි මරියා ඔහුගෙ ඔස්ටි‍්‍රයානු ජාතික බිරිය. එකම පුතු සුමල් ඩ‍්‍රම්ස් වාදකයෙක්. සුනිමල් වඩාත් ජනප‍්‍රිය ඕස්ටි‍්‍රයාවේ. ඒ ගායකයෙක් විදියට.ඒ එම්.එස්. ගෙ දරු පරපුර.එකකට එකක් දෙවැනි නැති එම්.එස්. ගෙ ගීත ගොන්න ගැනත් කතා නොකර කොහොමද... ඔහුට පස්සෙ බිහිවූ බයිල චක‍්‍රවර්ති කෙනෙක් අපේ රටේ අදටත් නැහැ.ඒත්, උසස් ම රස වින්දනයක් ඇති ඔහු ගැයූ, ලියූ සරල ගී... කොහොම අමතක කරන්නද...ඉරයි... හඳයි වැඳ අවසර ඉල්ලා මවයි පිය - වැඳ අවසර ඉල්ලා... උපන් බිමට වැඳ අවසර ඉල්ලා එනදා නොවරදා - කියන දා කවද දෝ...'අදත් මගුල් ගෙදරක නොවැරදීම ගැයෙන මේ ගීය දෑසට කඳුළක් නංවන තරම්.මරීනා - මරීනා ඔබේ රට මේ මෙක්සිකෝවයි හරිම අලංකාරයි... මගේ රට සිරි ලංකා දීපය මට හරිම ආසයි බැඳිල යුද්දෙට - මගේ රට හැර ආවෙ ඔබෙ රටටයි...යුද්දෙ අවසන් වුවත්, තම පෙම්වතියගෙන් සමුගන්න බැරිව ළතැවෙන සොල්දාදුවකුගෙ පෙ‍්‍ර්මය, මොන තරම් සංවේදීද...මේ ගීය ඔහු රචනා කළේ. ඉංග‍්‍රීසි චිත‍්‍රපටයක් බලා ගෙදර ආ හැටියෙම. අපේ රටට - අපිට දැනෙන විදියට ඒ අත්දැකීම වෙනස් කළ අපූරුව...අසෝක මල් මාල නෙළාලා..., බෝල බෝල මැටි..., සිලි සිලියේ ම ද සුළඟක් විසිරී යනවා..., පොල්කිච්චී වාගේ..., කැකිරි පැළෙන - ටිකිරි සිනාවයි..., නෙළුම් මලේ පෙති කඩලා..., මගෙ රන් කඳ - පෙම් කඳ, අහා හැඩයි රූපේ..., සමරු පොතේ පිටු ගැල වී..., ඔබගෙ අම්මද නැතිනම් ඔබගෙ බිරිඳ ද..., උපන් හදවියේ - දුකක් අහලා නැති අපේ අඩවියේ, මම ටැක්සි කාරයා, දිලි දිලි දිලි - සෙන එළියක්..., රස ආහාර කවලා..., සීත සුළං අවට හමන්නේ..., ලියාගෙන ගියොත් 1200 කට අඩු නැති ගීත ගොන්නක්.සුවිශේෂිම කාරණය, මේ ගීතවලින් 75% ක් පමණ ලියැවුණේ ඔහු අතින් වීම එකකට එකක් වෙනස්වූ තේමාවන්. සුමියුරු සංගීතයත් ඒ වගේ."නැතිවෙලා අවුරුදු 14 ක් වුණාට තවමත් හිතන්නෑ එයා නැති වගක්. දවසකට කී සැරයක්වත් ගෙදර කතා කරනව එයා ගැන..."එම්.එස්. ගෙ බිරියට, දූ පුතුන්ට විතරක් නෙවෙයි, අපිටත් එහෙමයි.ඒ හඬයි... රුවයි අඩු නැති පුතුන් පස් දෙනෙක් ඉතිරි කරල ගිය නිසා විතරක් නෙවෙයි. සද්දෙට ගැයෙන ඔහුගෙ ගී වල ඇති සජීවි ගුණයත් නිසා.ඉනෝකා පෙරේරා බණ්ඩාර  </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=av0808248</link>
    <topic>කලා පවුලකින් එන සඟාරා කතුවරිය</topic>
    <author>බුද්ධිකා බ‍්‍රාහ්මණගේ</author>
    <content>සබීතාවඳුරන් අල්ලන එකත් රස්සාවක් වෙලා!අවුරුදු 5 සිට 65 දක්වා හැදෙන්න ඉඩ තිබෙන රෝගයක්කල එළියටමහින්ද ගේ ආගිය කතාමගේ ජනප‍්‍රියත්වය නිසා මාව බිමට ඇදලා දාන්න සමහරුනට ඕන වුණාපියා ගේ හඩින් එකම වේදිකාවේ ගයන පුතුන් පස් දෙනෙක්කලා පවුලකින් එන සඟරා කතුවරියනුවන් නයනජිත් ගේ ‘සුකිරි බටිල්ලන්ගේ ලෝකය’ 4 දා එළිදකීඅපේ ඉතිහාසයට මං හුඟක් ආදරෙයි ඒ අතීත සුවඳ මට දැනෙනවාකොහොමද? තොරතුරුලොකුම - හොඳම50 ට කිට්ටු කළත් සුනිල් තවම තරුණයි“කරීනාගේ අම්මාත් තාත්තාත් මට නිතරම මුණ ගැහෙනවා”“අම්මට බලා ඉන්න වුණේ නෑ අපි ගෙදරටම ආවා”ගමේ ගොඩේ අසා පුරුදු කතා පුංචි තිරයට ගෙන එන ‘මෙහෙව් රටේ’සිනමාව හා බැඳි සාහිත්‍යය ද දිනෙන් දින අලුත්වේ. 'ෂෝ ටයිම්' එසේ සිංහල සිනමා සාහිත්‍යයට එකතු වූ අලුත්ම සඟාවයි.විචිත‍්‍ර බවින් අනූන 'ෂෝ ටයිම්' සඟාවේ කතුවරිය බුද්ධිනී ජයවර්ධනයි.කලා ලොව පතල සාමාජිකයින් කිහිප දෙනෙකුගෙන් යුතු පවුලක දියණියක වන බුද්ධිනී තම සීයා ඩොමී ජයවර්ධනත්, පියා නිහාල් ජයවර්ධන ගැනත් සිහි කරන්නේ ඉතාමත් ආදරණීයවයි."මට නොතේරෙන කාලේ ඉඳලා මව කලා කටයුතුවලට සම්බන්ධ වුණා. මුලින් ම අවුරුදු හතරේදී විතර තමයි හඬ කැවීම් කටයුතුවලට සම්බන්ධ වුණේ.""පිරිමි ළමයින්ගේ චරිත වලට තමයි මුලින් ම හඬ කැව්වේ.අහිංසා, තාත්ති මං ආදරෙයි, අංගුලිමාල වගේ චිත‍්‍රපටවලට හඬකැවීම්වලට ගියේ තාත්තගේ අතේ එල්ලීගෙන, ඒ නිසාම පුංචි කාලේ ඉඳලා කලා ලෝකයේ බොහෝ දෙනෙක් අඳුනාගන්නත් ලැබුණා."එහෙත් නව යොවුන් වියේදීම බුද්ධිනීට විදින්නට උරුම වූ ඇතැම් අත්දැකීම් තරමක් කටුකයි."කොහොම නමුත් මම හැමදේම විඳගත්ත, දරාගත්ත, අද මට සතුටුයි. කලා ලෝකයේ යම් තැනක මට රැඳෙන්නට ලැබීම ගැන."වෘත්තීයමය ලේඛන කටයුතුවලට අමතරව තවමත්, 'හඬ කැවීම්' සඳහා ද සම්බන්ධවන බවයි බුද්ධිනී පවසන්නේ."මට තාම මතකයි තාත්තා 'ටාසන්' කතාවේ ටාසන්ට හඬ කවන කාලේ. මම ඒ කතාවෙ 'ජායි' ගේ චරිතයට හඬ දුන්නා. අද තාත්ත නැතත් තාත්ත ගැන මතකය, හැමවිටම ඇස්වලට එක් කරන්නෙ කඳුළක්.""ඇත්තටම තාත්ත හිටිය නම් අද ගොඩාක් සතුටුවෙයි. එයා හැමදාමත් සතුටු වුණා. මම ලියන කියන දේවල් බලලා."ජීවිතේ වැඩි වයසක් ගෙවෙන්නට මත්තෙන්ම, සංවේදී අත්දැකීම් රැසකට මුහුණදුන් බුද්ධිනී, දිරියෙන් ලේඛිකාවක ලෙස ඉදිරියට ඒම සැබවින් ම සතුටකි.බුද්ධිකා බ‍්‍රාහ්මණගේ   </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=av0808249</link>
    <topic>නුවන් නයනජිත් ගේ</topic>
    <author/>
    <content>සබීතාවඳුරන් අල්ලන එකත් රස්සාවක් වෙලා!අවුරුදු 5 සිට 65 දක්වා හැදෙන්න ඉඩ තිබෙන රෝගයක්කල එළියටමහින්ද ගේ ආගිය කතාමගේ ජනප‍්‍රියත්වය නිසා මාව බිමට ඇදලා දාන්න සමහරුනට ඕන වුණාපියා ගේ හඩින් එකම වේදිකාවේ ගයන පුතුන් පස් දෙනෙක්කලා පවුලකින් එන සඟරා කතුවරියනුවන් නයනජිත් ගේ ‘සුකිරි බටිල්ලන්ගේ ලෝකය’ 4 දා එළිදකීඅපේ ඉතිහාසයට මං හුඟක් ආදරෙයි ඒ අතීත සුවඳ මට දැනෙනවාකොහොමද? තොරතුරුලොකුම - හොඳම50 ට කිට්ටු කළත් සුනිල් තවම තරුණයි“කරීනාගේ අම්මාත් තාත්තාත් මට නිතරම මුණ ගැහෙනවා”“අම්මට බලා ඉන්න වුණේ නෑ අපි ගෙදරටම ආවා”ගමේ ගොඩේ අසා පුරුදු කතා පුංචි තිරයට ගෙන එන ‘මෙහෙව් රටේ’තරුණ විචාරකයකු හා මාධ්‍යවේදියකු වන නුවන් නයනජිත් කුමාර විසින් ලියන ලද ‘ගඩ්ඩරිකා ප‍්‍රවාහය හෙවත් සුකිරි බටිල්ලන්ගේ ලෝකය’ සැප්තැම්බර් මස 4 වැනිදා ප.ව. 4ට කොළඹ බණ්ඩාරනායක අනුස්මරණ ජාත්‍යන්තර සම්මන්ත‍්‍රණ ශාලාවේ ‘ඒ’ කමිටු ශාලාවේ එළිදැක්වේ.පන්සිළු කලා කේන්ද්‍රයේ සංවිධානයෙන් හා සුනිල් අරුණ වීරසිරිගේ අර්ථපති දායකත්වයෙන් එළි දැක්වෙන මේ ග‍්‍රන්ථය සරසවි ප‍්‍රකාශනයකි. ශ‍්‍රී ජවර්ධනපුර විශ්වවිද්‍යාලයේ ජ්‍යෙෂ්ඨ කථිකාචාර්ය ආචාර්ය ප‍්‍රණීත් අභයසුන්දරයන් මුලසුන හොබවන මෙහි ප‍්‍රවීණ චිත‍්‍රපට හා ටෙලි නාට්‍ය අධ්‍යක්ෂ ජයන්ත චන්ද්‍රසිරි, ප‍්‍රවීණ රූපණවේදී ජැක්සන් ඇන්තනි දෙසුම් පවත්වති. ප‍්‍රවීණ ගායන ශිල්පිනී විශාරද නන්දා මාලිනියත් ලයනල් රන්වල ජන ගී කණ්ඩායම සමඟ සහන් රන්වලත්, ජයන්ත රත්නායක, ලෙලුම් රත්නායක, ඉන්දිකා උපමාලි, ශෂිකා නිසංසලා, ඉමාන් පෙරේරා, ඉසුරු ජයරත්න, රන්ජන් සාලිය පෙරේරා, හර්ෂණ දිසානායක, මංගලිකා තෙන්නකෝන්, අරෝෂා සමරදිවාකර යන නව පරපුරේ ගායක ගායිකාවනුත් මෙහිදී නිදසුන් ගීත ගැයීමට නියමිතය.සෞන්දර්ය විශ්වවිද්‍යාලයේ ජ්‍යෙෂ්ඨ කථිකාචාර්ය ආරියරත්න කළුආරච්චිගේ නර්තන නිර්මාණයෙන් උලෙළ හැඩ ගැන්වේ.පෙර පරපුරෙන් ඉඳුනිල් දිසානායකත් නව පරපුරෙන් සඳමාලි හේවානායක හා තාරකා වාසලමුදලිආරච්චිත් මෙම උලෙළ මෙහෙයවති.www.nuwannayanajith.com නමැති නුවන් නයනජිත් කුමාරගේ වෙබ් අඩවිය ද මෙදින විවෘත කෙරේ.මෙය කැලණිය විශ්වවිද්‍යාලයේ විද්‍යාර්ථි ප‍්‍රභාත් විතානගේගේ නිර්මාණයකි. උලෙළේ පිටපත වසන්ත කුමාර කොබවකගෙනි.පිටු 523 කින් සමන්විත ඡායාරූප 300 ක් ඇතුළත් මෙම ග‍්‍රන්ථයෙන් යොවුන් පරපුර විවිධ ව්‍යාජ රැලිවලට හසුවීම හා ඉන් මිදීමේ මඟ විග‍්‍රහ කැරේ.ලේක්හවුස් ආයතනයේ මාධ්‍යවේදියකු කැලණිය විශ්වවිද්‍යාලයේ බාහිර කථිකාචාර්යවරයකු වන නුවන් නයනජිත් මින් ඉහත අද්‍යතන සිනමාවේ ලිංගික ප‍්‍රවණතාව (1999), ගාමිණී: විශ්වීය රූපණවේදයක ආසියානු පුරෝගාමියා (2004), ශ‍්‍රී ලාංකේය සිනමා වංශය (2005), ලෙස්ටර් විරචිත ලේඛන සංහිතා (2006) යන ශාස්තී‍්‍රය ග‍්‍රන්ථ රචනා කොට ඇත.    </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=av08082410</link>
    <topic>අපේ ඉතිහාසයට මං හුඟක් ආදරෙයි</topic>
    <author>හේමාලි විජේරත්න ඡායාරූපය දුෂ්මන්ත මායාදුන්නේ</author>
    <content>සබීතාවඳුරන් අල්ලන එකත් රස්සාවක් වෙලා!අවුරුදු 5 සිට 65 දක්වා හැදෙන්න ඉඩ තිබෙන රෝගයක්කල එළියටමහින්ද ගේ ආගිය කතාමගේ ජනප‍්‍රියත්වය නිසා මාව බිමට ඇදලා දාන්න සමහරුනට ඕන වුණාපියා ගේ හඩින් එකම වේදිකාවේ ගයන පුතුන් පස් දෙනෙක්කලා පවුලකින් එන සඟරා කතුවරියනුවන් නයනජිත් ගේ ‘සුකිරි බටිල්ලන්ගේ ලෝකය’ 4 දා එළිදකීඅපේ ඉතිහාසයට මං හුඟක් ආදරෙයි ඒ අතීත සුවඳ මට දැනෙනවාකොහොමද? තොරතුරුලොකුම - හොඳම50 ට කිට්ටු කළත් සුනිල් තවම තරුණයි“කරීනාගේ අම්මාත් තාත්තාත් මට නිතරම මුණ ගැහෙනවා”“අම්මට බලා ඉන්න වුණේ නෑ අපි ගෙදරටම ආවා”ගමේ ගොඩේ අසා පුරුදු කතා පුංචි තිරයට ගෙන එන ‘මෙහෙව් රටේ’එක්ටැම් මැදුරක සිරකර සිටියත් ප්‍රේමණීය හැඟම් කොහොම වළකාලන්නද? උන්මාද චිත‍්‍රා නව යෞවනයේ හැඟුම් සමඟ දෝර ගැලූ පෙ‍්‍ර්මණීය සිතුවිලි හොර රහසේම දීඝ ගාමිණීට තිළිණ කළා.ආදරය පෙ‍්‍ර්මය වෙනුවෙන් ජීවිතය පූජා කළ පෙ‍්‍ර්මවන්තයින්ට, තම ආදරණීය පෙම්බරිය සිරකර සිටින එක්ටැම් මැදුර මහලොකු අභියෝගයක් වුණේ නෑ. රහසින් බැඳි ප්‍රෙමයේ ආදරණීය තිළිණය කුස තුළ දරාගෙන එක් අතකින් සිය රමණීය මතකයන් අනෙක් පැත්තෙන් එළඹෙන බියකරු අනාගතයක් ගැන උන්මාද චිත‍්‍රා හීන මවන්නට ඇති.පුරා වසර ගණනාවක අතීත මතකයන් එක්ක ජීවත්වුණු උන්මාද චිත‍්‍රා දැන් යළිත් අපේ දෑස් අබියසට ඇවිත්.ඈ ජැක්සන් ඇන්තනි ගේ ‘අබා’ චිත‍්‍රපටයේ උන්මාද චිත‍්‍රාව වන්නීය.දශක හතරකට එහා අතීතයක සිට අපේ සිනමාවට විවිධ චරිත රැගෙන ආ ඇය සිනමා ගමනේ මුනිවත රැකි යුගය අවසන් කරමින් උන්මාද චිත‍්‍රා ලෙස රුහුණු රාජවංශයේ ආරම්භක කතා පුවතට උත්පත්තිය දෙන්නීය. ඈ සබීතා පෙරේරාය.”අබා චිත‍්‍රපටයේ තිර නාටකය මගේ අතට ලැබුණේ මම සිනමා රංගනයෙන් ඈත්වෙලා හිටපු කාලෙක. ඒ වෙන කොට මම විවාහ වෙලා. මගේ පුතා ඉපදිලා පවුලේ කටයුතු වෙනුවෙන් මගේ සම්පූර්ණ කාලයම වැය කරපු කාලේ.මේ කාලේ මගේ අතට පත්වුණු තිරනාටකය මම කියවල බලනකොට හරිම ලස්සන කතාවක් කියලා මට හිතුණා. ඒත් එක්කම මට හිතුණ හැබැයි මෙය කරන්න හරිම අමාරු වේවි. කොහොමද දන්නෙ නෑ මේ තරම් දැවැන්ත නිර්මාණයක් කරන්නෙ කියලත්. තිරනාටකය කියවල අවුරුද්දක් විතර ගියා. ඊට පස්සෙ ඒ ගැන ආරංචියක් තිබුණේ නෑ. ඊටත් පස්සෙ තමයි චිත‍්‍රපටයේ වැඩ පටන් ගත්තේ. සබීතා උන්මාද චිත‍්‍රා වූ හැටි සිහිපත් කරන්න පටන් ගත්තා.මුලින්ම මේ චිත‍්‍රපටයේ තිර නාටකය කියවන කොට සමස්ත චිත‍්‍රපටය පුරාම ලොකු විශේෂත්වයක් තියනව කියලා මට දැනුණා.ඇත්තටම කියනවා නම් ‘අබා’ චිත‍්‍රපටයේ ප‍්‍රධාන භූමිකාව වෙන්නේ පණ්ඩුකාභය කුමාරයා.ඒ වුණාට ඔහුගේ මව උන්මාද චිත‍්‍රා ගැන මුළු චිත‍්‍රපටය පුරාම කතා බහට ලක්වෙනවා.උන්මාද චිත‍්‍රා විදියට මේ චිත‍්‍රපටයට මට පෙනී හිටින්න තිබුණේ බොහොම අඩු දර්ශන ප‍්‍රමාණයක නමුත් චිත‍්‍රපටයේ හැම තැනකම පෙනී ;නාසිටියාට උන්මාද චිත‍්‍රා ජීවත් වෙනවා.මේ චරිතය සහ චිත‍්‍රපටය තුළ තවත් සුවිශේෂී ගුණාංග රැසක්ම මම දැක්කා. එක පැත්තකින් මේ අපි කතා කරන්නේ් අපේ දෙයක් ගැන. අපේ ඉතිහාසය ගැන. එයින් අපේ අනාගත දරු පරපුරට ඉගෙන ගන්න බොහෝ දේ තිබෙනවා. උන්මාද චිත‍්‍රා වශයෙන් මේ චිත‍්‍රපටයට සම්බන්ධ වීම ගැන අද මම ලොකු සතුටක් තිබෙනවා.මම අන්තිමටම චිත‍්‍රපටයකින් පෙ‍්‍ර්ක්ෂකයෝ හමුවුණේ ‘සඳ යහනට’ චිත‍්‍රපටයෙන්. ‘අබා’ තුළින් නැවත පෙ‍්‍ර්ක්ෂකයෝ හමුවට එන්නේ පුරා වසර 09ට පස්සෙයි. දිගු කාලයකට පසුව මේ වගේ චරිතයකින් එන්න ලැබීම ගැන මම සතුටු වෙනවා.”“චිත‍්‍රපටයේ පළමුවැනි දර්ශනය විදියට රූගත කළේ ‘අබා’ ගස් බෙනය ඇතුළෙ ඉන්නකොට ඔහුට අම්මාගේ රූපය පේන හැටියි.අද මට බලනකොට ඒ දර්ශනයෙන් මතුපිටින් අපි දකිනවට වඩා බැරෑරුම් අර්ථයක් කියැවෙනවා නේද කියලා මට හිතෙනවා. අපිට කොයි මොහොතක කරදරයක් ආවත් අම්මා මතක් වෙන හැටි සහ අම්මා අපව ආරක්ෂා කරන සැටි ගැන යටිපෙළින් කියැවෙනවා.අම්ම කෙනෙක් විදියට මම විඳින දාරක පෙ‍්‍ර්මය කියන දේ මේ චිත‍්‍රපටය පුරාම මගේ චරිතයෙන් මට පිළිබිඹු කරන්න තිබුණේ. මේ සඳහා මට අධ්‍යක්ෂවරයාගෙන් සහ අනෙක් නළු නිළියන්ගෙන් ලොකු සහයෝගයක් ලැබුණා.විශේෂයෙන් ජැක්සන් මේ මාව අධ්‍යක්ෂණය කරන දෙවැනි වතාව. මීට කලින් මම ඔහුගේ ‘ඇසළ කළුවර’ ටෙලිනාට්‍යයේ රඟපෑවා.චිත‍්‍රපටය පුරාම ඔහුගේ අත්දැකීම් සපිරි බව, දැනුවත් බව පේනවා. මෙවන් නිර්මාණයකට දායක වෙන්න අපිත් වාසනාවන්ත වෙන්න ඕන.චිත‍්‍රපටය ප‍්‍රදර්ශනය වෙලා තවම සති තුන හතරක්වත් ගියේ නෑ. පුදුම තරමේ ප‍්‍රතිචාර තමයි ලැබෙන්නේ.ඊයේ පෙරේදා දවසක මම මඟුල් ගෙදරකට ගියා. ඒ ගියාම ඔවුන් මාව බදාගෙන සුහදතාවය පළකළේ ‘උන්මාද චිත‍්‍රා’ කියලා.චිත‍්‍රපටය කළාට පස්සෙ ජැක්සන්ටත් මම දවසක් කිව්වා ඔයා මේ චිත‍්‍රපටය නිසා වීරයෙක් වෙනවා කියලා.ඇත්තටම මට හිතුණා ඔහු වීරයෙක් කියලා. ඔහු මේ අපූරුවට රිදී තිරයට ගෙනහැර පාන්නේ අපේ අභිමානවත් ඉතිහාසය. ජාතික අවශ්‍යතාවයක් ඔහු තනිවම ඉටු කරනවා කියලා මට හිතෙනවා.’මට මතක් වෙනවා මේ චිත‍්‍රපටයේ ෂූටිං කරපු කාලේ ගැන. රාජාංගනය පැත්තේ තමයි රජ වාසල හැදුවේ.මගේ දර්ශන ඔක්කොම රූගත කළේ රජ වාසළේ. චිත‍්‍රපටයක් රූගත කරනවා බලන්න ආපු වැඩිම පිරිස මං හිතන්නේ මම දැක්කේ එතනදි කියලයි.මිනිස්සු පිට පළාත්වලින් බස් අරගෙන ආවා මෙය රූගත කරනවා නරඹන්න. ඒ විතරක් නෙවෙයි ඒ සෙනඟ නිසා ඒ පළාතේ මිනිස්සු කඩ දාගන්න පවා පෙළඹුණා.උන්මාද චිත‍්‍රා විදියට අද අපි දකින සබීතා හෙට වෙනත් චරිතයකින් හමුවේවි යැයි කියන්නට අපට නොහැකියි.ඉදිරියේදී කොහෙත්ම ඈ කාර්ය බහුල නිළියක් වන්නේ නෑ. ඇය තෘප්තිමත් වෙන චරිතයකින් අප හමුවට පැමිණේවි.එහෙත් ඒ කවදා කොතැනදීදැයි කිව නොහැකියි. පහුගිය කාලයේ වුවත්, ඇය රඟ නොපෑවාට කලා කටයුතු සැම එකකටම පාහේ සහභාගි වී සිටියා.ඉදිරියේදීත් එසේමය. සබීතා කවදත් පොත් කියවන්නට වැඩි කැමැත්තක් දක්වන්නියක්. මේ නිසාම පසුගිය දිනවල ඇය ස්වර්ණ පුස්තක සම්මානය සඳහා වන ග‍්‍රන්ථ විනිශ්චය සඳහාත් සහභාගිවූවාය.’මම කොහොමත් අපේ රටේ ඉතිහාසයට අපේ දේට හුඟාක් ආදරය කරන කෙනෙක්. ඉතිහාසය පිළිබඳ කිසිවක් කියවන විට ඒ අතීතයේ සුවඳ මගේ ඇඟට දැනෙනවා වගෙයි. මේ වගේ සමාජයක අපිත් හිටියා නේද කියලා ලොකු ආඩම්බරයක් මට දැනෙනවා. උන්මාද චිත‍්‍රාත් මම දකින්නේ වීරවරියක් විදිහට. අපේ ඉතිහාසය පුරාම ඉන්නේ වීරයෝ. මේ අය තමයි අපේ රට පෝෂණය කළේ. එවන් අභිමානවත් පරපුරක් නියෝජනය කරමින් රඟපාන්න ලැබීම ගැන මම සිය දහස් වාරයක් සතුටු වෙනවා.හේමාලි විජේරත්න ඡායාරූපය දුෂ්මන්ත මායාදුන්නේ  </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=av08082411</link>
    <topic>කොහොමද? තොරතුරු</topic>
    <author>හේමාලිගෙන්</author>
    <content>සබීතාවඳුරන් අල්ලන එකත් රස්සාවක් වෙලා!අවුරුදු 5 සිට 65 දක්වා හැදෙන්න ඉඩ තිබෙන රෝගයක්කල එළියටමහින්ද ගේ ආගිය කතාමගේ ජනප‍්‍රියත්වය නිසා මාව බිමට ඇදලා දාන්න සමහරුනට ඕන වුණාපියා ගේ හඩින් එකම වේදිකාවේ ගයන පුතුන් පස් දෙනෙක්කලා පවුලකින් එන සඟරා කතුවරියනුවන් නයනජිත් ගේ ‘සුකිරි බටිල්ලන්ගේ ලෝකය’ 4 දා එළිදකීඅපේ ඉතිහාසයට මං හුඟක් ආදරෙයි ඒ අතීත සුවඳ මට දැනෙනවාකොහොමද? තොරතුරුලොකුම - හොඳම50 ට කිට්ටු කළත් සුනිල් තවම තරුණයි“කරීනාගේ අම්මාත් තාත්තාත් මට නිතරම මුණ ගැහෙනවා”“අම්මට බලා ඉන්න වුණේ නෑ අපි ගෙදරටම ආවා”ගමේ ගොඩේ අසා පුරුදු කතා පුංචි තිරයට ගෙන එන ‘මෙහෙව් රටේ’සශිකා නිසංසලා විවාහ දිවියට ඇතුළත් වෙලා අලුත් ජීවිතයක් පටන් අරන් කාලයක් ගතවුණා.සශිකාගේ පවුලේ අලුත්ම තොරතුරු මොනවද කියල දැනගන්න බොහෝ දෙනෙක් කැමැති ඇති. ඒ නිසා ම පසුගිය දවසක අපි ඇයට කතා කළා. සශිකා විවාහ වෙලා ටික කාලයක් ඇගේ මව්පියන් සමඟම වාසය කළා. දැන් සශිකාත් ඇගේ සැමියාත් කඩවත පැත්තෙන් ගෙයක් අරන් වෙනම පදිංචියට ඇවිත්. දැන් ගෙදර දොරේ වැඩයි සංගීත කටයුතුයි දෙකම සමබරව කරගෙන යන්න සශිකාට සිද්ධ වෙලා තිබෙනවා.ගෘහණියක් වුණාම ගෙදර දොරේ වැඩකටයුතු තමාම කරගන්න තරමට හොඳයි කියලා තමයි සශිකා කියන්නේ.සශිකා කැලණිය විශ්ව විද්‍යාලයෙන් සංගීතය පිළිබඳ උපාධියත්, පශ්චාත් උපාධියකුත් ලබාගත්තට තවමත් රැකියාවකට ගියේ නෑ.මේ දවස්වල සශිකා බස්නාහිර පළාත් උපාධි ගුරුවරුන් බඳවා ගැනීමේ විභාගයට සූදානම් වෙනවා.ඇය වඩාත්ම කැමති සංගීත ගුරුවරියක් විදියට තමා ඉගෙනගත් දේ දූ දරුවන්ට ලබාදෙන්නටය.පසුගිය කාලයේ 'සිරස' ආයතනය සඳහා සශිකා ගීත නිර්මාණ 03 ක් කරලා තිබෙනවා.ඉදිරියේදී ගීත එකතුවක් කරන්නත් ඇය බලාපොරොත්තු වෙනවා. කලා ජීවිතයත් වෘත්තීය ජීවිතයත් පවුල් ජීවිතයත් සමබරව ගෙන යෑම තමයි සශිකා ගේ එකම පැතුම.අශේන් මංජුල කියන කොට තාමත් අපට මතක් වෙන්නේ 'අඹ යහළුවෝ' ටෙලිනාට්‍යය. ඊට පස්සෙ ටෙලිනාට්‍ය රැසකින් අශේන් අපිට හමුවුණා.මේ දිනවල ඔහු ටෙලි නාට්‍ය තුනක තුන් ආකාරයක චරිතවලින් මුණ ගැසෙනවා. ඒ ජාතික රූපවාහිනියේ විකාශය වන 'සිහින පවුරු' සුදත් දේවප‍්‍රියගේ 'අග්නි කංකාරිය' සහ ශ‍්‍රියානි අමරසේන ගේ 'පොරමඬල' තුළින්.මේ දවස්වලත් අශේන් තවත් ටෙලිනාට්‍ය කිහිපයක් සඳහා ම සම්බන්ධවෙලා ඉන්නවා.මේ අතරින් පසුගිය දිනවල කරපු 'හිමගිර නැඟ' නාට්‍යයේ චරිතයට ඔහු බොහොමත් ම කැමතියි.පසුගිය දිනවල ඔහුට වැඩි වශයෙන් ලැබුණෙ ටිකක් වෙනස් ආකාරයේ චරිත. 'හිමගිර නැඟ' ටෙලි නාට්‍යයෙන් ඔහු නැවතත් අහිංසක ගැමි චරිතයක් බවට පත් වෙනවා.සුසිරි ප‍්‍රනාන්දු අධ්‍යක්ෂණය කළ ඒ ටෙලිනාට්‍යයෙන් අලුත් ටෙලිනාට්‍ය නිෂ්පාදකවරයෙකු බිහිවෙනවා කියලත් අශේන් කිව්වා.එහි සුවිශේෂිත්වය වන්නේ එම ටෙලිනාට්‍ය නිෂ්පාදකවරයා වන සමින්ද ලක්මාල් අපේ අධ්‍යාපන ඇමැතිතුමාගේ පුතා වීමයි.චන්න පෙරේරා නළුවෙක් විදියට පෙ‍්‍ර්ක්ෂකයන් අතර ප‍්‍රචලිත වුණා වගේ ම, පසුගිය කාලය ඇතුළත ඔහු කරපු නිර්මාණ නිසා අධ්‍යක්ෂකවරයෙකු වශයෙන් ද ජනාදරයක් දිනා ගත්තා. 'අංජලිකා' චිත‍්‍රපටය හැදුවට පස්සෙ මේ ජනප‍්‍රියත්වය තවත් වැඩි වුණා. චන්න අධ්‍යක්ෂණය කරපු ටෙලිනාට්‍ය නිසා ඔහු ලංකාවේ ළමා පේ‍්‍රක්ෂකයන් අතරේත් ආදරය දිනාගත් පුද්ගලයෙක් වුණා.ඒ ඔහු ළමයින් ඉලක්ක කරගෙන හදපු 'ටිකිරි හපන්නු' වැනි ටෙලිනාට්‍ය බොහෝම ආශාවෙන් කුඩා දරුවන් නරඹපු නිසා.චන්න ආයෙත් සැරයක් තමා ගේ අවධානය පුංචි දූ දරුවන් වෙත යොමු කරල කියලා අපට දැනගන්න ලැබුණා.ඔහු පසුගිය දිනවල 'රන් හවඩිය' නමින් තවත් ළමා ටෙලිනාට්‍යයක් නිර්මාණය කරලා. ඒ වෙනුවෙන් තමයි පසුගිය කාලේ ඔහු මහන්සිවෙලා තිබෙන්නේ.'අංජලිකා' චිත‍්‍රපටයට පස්සෙ චන්න රංගනයෙන් චිත‍්‍රපටයකට එක්වෙනවාත් අපි දැක්කේ නෑ. මේ මොහොත වෙනකොට ඒ ගැනත් අලුත් ආරංචියක් ලැබුණා."මේ දවස්වල මම ආනන්ද වික‍්‍රමසිංහ ගේ අලුත් චිත‍්‍රපටයේ රඟපානවා. මමයි චතුරිකායි පෙ‍්‍ර්මවන්තයින් විදියට තමයි රඟපාන්නේ.චතුරිකයි මමයි මේ විදියට පෙ‍්‍ර්මවන්තයින් විදියට රඟපාන්නේ 'සූරිය දරුවෝ' නාට්‍යයට පස්සෙයි."හේමාලිගෙන්     </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=av08082412</link>
    <topic>ලොකුම - හොඳම</topic>
    <author>හේමාලි</author>
    <content>සබීතාවඳුරන් අල්ලන එකත් රස්සාවක් වෙලා!අවුරුදු 5 සිට 65 දක්වා හැදෙන්න ඉඩ තිබෙන රෝගයක්කල එළියටමහින්ද ගේ ආගිය කතාමගේ ජනප‍්‍රියත්වය නිසා මාව බිමට ඇදලා දාන්න සමහරුනට ඕන වුණාපියා ගේ හඩින් එකම වේදිකාවේ ගයන පුතුන් පස් දෙනෙක්කලා පවුලකින් එන සඟරා කතුවරියනුවන් නයනජිත් ගේ ‘සුකිරි බටිල්ලන්ගේ ලෝකය’ 4 දා එළිදකීඅපේ ඉතිහාසයට මං හුඟක් ආදරෙයි ඒ අතීත සුවඳ මට දැනෙනවාකොහොමද? තොරතුරුලොකුම - හොඳම50 ට කිට්ටු කළත් සුනිල් තවම තරුණයි“කරීනාගේ අම්මාත් තාත්තාත් මට නිතරම මුණ ගැහෙනවා”“අම්මට බලා ඉන්න වුණේ නෑ අපි ගෙදරටම ආවා”ගමේ ගොඩේ අසා පුරුදු කතා පුංචි තිරයට ගෙන එන ‘මෙහෙව් රටේ’ලොකුම සතුට - ලංකාවේ පුරවැසියෙක් වීම.ලොකුම දුක – කවදා හරි මැරෙන්න සිදුවීම ගැන.ලොකුම දිනුම – ආදරය කරන කෙනා සමඟ විවාහ වීම.ලොකුම පරාජය – පරාජයක් නම් දැනට ලබල නෑ.ලොකුම ගමන – ජීවන ගමනලොකුම පැතුම - හොඳ කලා ශිල්පිනියක් වීම.හොඳම යහළුවා - ජේසුතුමා.හොඳ යෙහෙළිය – මරියතුමියහොඳම දවස - මගේ උපන් දිනය දාහොඳම තැන - ගෙදරහේමාලි  </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=av08082413</link>
    <topic>50 ට කිට්ටු කළත් සුනිල් තවම තරුණයි</topic>
    <author>සුජීව තේවහෙට්ටිගේ</author>
    <content>සබීතාවඳුරන් අල්ලන එකත් රස්සාවක් වෙලා!අවුරුදු 5 සිට 65 දක්වා හැදෙන්න ඉඩ තිබෙන රෝගයක්කල එළියටමහින්ද ගේ ආගිය කතාමගේ ජනප‍්‍රියත්වය නිසා මාව බිමට ඇදලා දාන්න සමහරුනට ඕන වුණාපියා ගේ හඩින් එකම වේදිකාවේ ගයන පුතුන් පස් දෙනෙක්කලා පවුලකින් එන සඟරා කතුවරියනුවන් නයනජිත් ගේ ‘සුකිරි බටිල්ලන්ගේ ලෝකය’ 4 දා එළිදකීඅපේ ඉතිහාසයට මං හුඟක් ආදරෙයි ඒ අතීත සුවඳ මට දැනෙනවාකොහොමද? තොරතුරුලොකුම - හොඳම50 ට කිට්ටු කළත් සුනිල් තවම තරුණයි“කරීනාගේ අම්මාත් තාත්තාත් මට නිතරම මුණ ගැහෙනවා”“අම්මට බලා ඉන්න වුණේ නෑ අපි ගෙදරටම ආවා”ගමේ ගොඩේ අසා පුරුදු කතා පුංචි තිරයට ගෙන එන ‘මෙහෙව් රටේ’ඇතැම් සිනමා ලේඛකයන් මේ රංගන ශිල්පියා ව හඳුන්වන්නේ බොලිවුඩ් සිනමාවේ මකර රජෙකු හැටියටයි.එවැනි ගොරෝසු නාමයකින් ඔහුව හඳුන්වන්නේ ඔහුට සිනමා ලෝකයේ දී නිරූපණය කරන්නට ලැබෙන චරිතවල ස්වරූපය නිසයි. සෙලුලොයිඩ් ලෝකය මත මේ ප‍්‍රවීණ රංගන ශිල්පියා වෙතින් බොහෝ විට සටන්කාමීත්වය ඉස්මතු වුණත්, සැබෑ ජීවිතයේදී හෙතෙම නිරහංකාර, කාරුණික පුද්ගලයෙක්.ඔහු, සුනිල් ෂෙට්ටියි. ඔබ හිතන්නේ සුනිල් ෂෙට්ටිගේ වයස කීයක් වේවි කියලද? සමහරු හිතාගෙන ඉන්නේ සුනිල් තවමත් තරුණ වයසේ පසුවෙනවාය කියලයි. නමුත් ඔහු තම ජීවිතයේ හතරවැනි දශකයෙනුත් අඩක් ඉක්මවා සිටින බව බොහෝ දෙනෙක් දන්නේ නැහැ. සුනිල්ට මේ වන විට වයස 47 ක් වෙනවා. පසුගිය අගෝස්තු 11 දා තමයි , සුනිල් ට 47 ලැබුවේ. ජීවිතයේ මැදිවියට එළඹ සිටින තමන් වෙතින් එවැනි වියපත් පෙනුමක් මතුනොවීම පිළිබඳව සතුටට පත්වන බව සුනිල් මහත් ආඩම්බරයෙන් යුතුව පවසනවා.මේ තරුණ පෙනුමේ රහස, නිතර නිතරම ව්‍යායාම්වල යෙදීම බවයි ඔහු පවසන්නේ.” මගේ වයස අවුරුදු 50 ක් වුණත් මම ඒ ගැන හිත හිතා දුක්වෙන්නෙ නැහැ.මොකද , ඒ වෙන කොටත් මට එච්චර වයසයි කියල කවුරුවත් නොහිතන නිසා. වයසට ගියත් ඒ බවක් පෙනෙන්නෙ නැත්තෙ මම නිතරම ව්‍යායාම් කරමින් මගේ සෞඛ්‍ය තත්වය ගැන අවධානයෙන් ඉන්න නිසයි.දැන් මගේ වයස 47 යි කියල මම කිසිම පැකිලීමක් නැතුව කියනවා. එහෙමත් නැත්නම් 50 ට කිට්ටුයි කියලත් කියන්න පුළුවන්. “සුනිල් හිතේ සතුටෙන් මෙහෙම කිව්වෙ උපන් දින සැමරුම යෙදී තිබුණු පසුගිය 11 වැනිදා .සුනිල් ගේ තරුණ පෙනුමේ රහස ව්‍යායාම් කිරීම බව ඔහුගේ පවුලේ අයත්, නැදෑයිනුත් සමීප හිතවතුන් සහ හිතවතියනුත් හොඳින්ම දන්නා කාරණයක්. ඒ නිසා දැන් ඔවුන් ද නිතරම උත්සාහ ගන්නේ ව්‍යායාම්වල යෙදෙන්නටලු.“ මගේ ළඟ වැඩකරන අය වගේ මාව දන්නා හඳුනන අයත් දැන් තම තමන්ගේ සෞඛ්‍යය ගැන ඉස්සරට වඩා උනන්දු වෙනවා.විශේෂයෙන්ම අවුරුදු 60 වගේ වයස්වල ඉන්න අය කෑමබීම ගැන හුඟක්ම පරෙස්සම් වෙනවා.මගේ සෞඛ්‍ය පුරුදු මේ අය ආදර්ශයට ගැනීම ගැන ඇත්තටම මට ලොකු ආඩම්බරයක් දැනෙනවා. මේ අයට මම පුරෝගාමියෙක් වුණා නේද කියලත් හිතෙනවා” .අගෝස්තු 11 දා සුනිල් මොනවද කළේ....?උපන්දිනය දා මම හිතාගෙන හිටියෙ ලොනවලා ප‍්‍රදේශයේ තියෙන මගේ මහ ගෙදරට යන්නයි. නමුත් එදා හොඳටම වැස්ස. ඒ නිසා මමයි, බිරිඳයි , දරුවො දෙන්නයි තීරණය කළා, ගෙදරටම වෙලා කාල බීල, කතා බහ කරකර ඉන්න.එදා අපි හතර දෙනා හරිම සතුටෙන් කාලය ගත කළා. ගෙදරට වෙලා ඒ විදිහට සතුටෙන් ගතකිරීම ඇරුණාම වෙන සතුටක් ගැන මට හිතන්නවත් බැහැ.සාමාන්‍යයෙන් වෙන දවස්වලට නම් මම කෑම බීම ගැන සැළකිල්ලක් දක්වනවා. නමුත් උපන් දවසෙ නම් ඒ සැළකිල්ල තිබුණෙ නැහැ. ඒ නීතිය එදා මම උල්ලංඝනය කළා. “ සුනිල් සිනාසෙමින් පැවසුවා.සුනිල් මේ දිනවල ‘රෙඩ් ඇලර්ට්’ , ‘ ඩැඩිකූල්’ , ‘තුම් මිලෝතු සාහි’ යන චිත‍්‍රපටවල රූපගත කිරීම් වලට සහභාගිවෙමින් සිටිනවා.සුජීව තේවහෙට්ටිගේ    </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=av08082414</link>
    <topic>“කරීනාගේ අම්මාත් තාත්තාත් මට නිතරම මුණ ගැහෙනවා”</topic>
    <author>සුජීව තේවහෙට්ටිගේ</author>
    <content>සබීතාවඳුරන් අල්ලන එකත් රස්සාවක් වෙලා!අවුරුදු 5 සිට 65 දක්වා හැදෙන්න ඉඩ තිබෙන රෝගයක්කල එළියටමහින්ද ගේ ආගිය කතාමගේ ජනප‍්‍රියත්වය නිසා මාව බිමට ඇදලා දාන්න සමහරුනට ඕන වුණාපියා ගේ හඩින් එකම වේදිකාවේ ගයන පුතුන් පස් දෙනෙක්කලා පවුලකින් එන සඟරා කතුවරියනුවන් නයනජිත් ගේ ‘සුකිරි බටිල්ලන්ගේ ලෝකය’ 4 දා එළිදකීඅපේ ඉතිහාසයට මං හුඟක් ආදරෙයි ඒ අතීත සුවඳ මට දැනෙනවාකොහොමද? තොරතුරුලොකුම - හොඳම50 ට කිට්ටු කළත් සුනිල් තවම තරුණයි“කරීනාගේ අම්මාත් තාත්තාත් මට නිතරම මුණ ගැහෙනවා”“අම්මට බලා ඉන්න වුණේ නෑ අපි ගෙදරටම ආවා”ගමේ ගොඩේ අසා පුරුදු කතා පුංචි තිරයට ගෙන එන ‘මෙහෙව් රටේ’සායිෆ් අලිඛාන් සහ කරීනා කපූර්ගේ ආදරකතාව අද බොලිවුඩ්පුරයේ බොහෝ දෙනෙකුගේ අවධානයට යොමුවෙලා.සායිෆ්, කරීනාගේ අත ගන්නේ කවදාදැයි ඔවුන් නිතරම විමසනවා.මේ විමසීම් වලට පිළිතුරු දෙන සායි පවසන්නේ ළඟදීම ඒ සුබ මොහොත උදාවේවිය කියලයි.මෑතකදී ඉන්දීය විද්‍යුත් මාධ්‍යයක් සමග පැවති සම්මුඛ සාකච්ඡාවකදී සායිෆ් උණුසුම් තොරතුරු කිහිපයක් හෙළිකර සිටියා.”සමහරු පහුගිය දවස්වල මගෙන් ඇහුවා. ඇයි කරීනා ගැන වැඩිය කතා නොකරන්නෙ කියලා.ඒ අයට මං ගැන පුදුම අවධානයක් තියෙන්නෙ. මගෙයි කරීනාගෙයි සම්බන්ධයට කිසිම දෙයක් වෙලා නැහැ.කරීනා එක්ක විතරක් නෙමෙයි . එයාගෙ අම්මා, තාත්තා එක්කත් මම නිතර කතා බහ කරනවා ඒ දෙන්නත් මාත් එක්ක ෆෝන් එකෙන් හරි, කතා කරනවා. කරීනාගේ අම්මා (බබිතා කපූර් මහත්මිය) මගේම අම්මා වගෙයි. කරීනාගේ තාත්තාත් මට නිතරම මුණ ගැහෙනවා.අපි හරිම සුහදව කතා බහ කර කර ඉන්නවා. ඒ අයගෙ ගෙදර තියෙන විශේෂ උත්සව අවස්ථාවලටත් මම එකතු වෙනවා. පිට කෙනෙක් විදිහට නෙමෙයි, පවුලේම කෙනෙක් විදිහටයි ඒ උත්සව වලට මම සම්බන්ධ වෙන්නෙ”” මමයි කරීනායි ආශ‍්‍රය කරන්නෙ විනෝදෙට නෙමෙයි. අපි දෙන්නා අතරෙ තියෙන්නෙ ගැඹුරු අවබෝධයක්.මේ වගේ සම්මුඛ සාකච්ඡාවලදී, ප‍්‍රසිද්ධියේ කෙරෙන සමහර කතාවලදී අපි දෙන්නා ගොඩක් දුරට ප‍්‍රවේසම් වෙන්න වග බලා ගන්නවා. “සායිෆ් පසුගිය සති කිහිපය තුළ ගත කළේ ලන්ඩන් නුවරයි. ලන්ඩන් ඔහුට දෙවැනි නිවසක් වගෙයි.හේතුව, ඔහු යෞවන කාලයේ දී ලන්ඩන් නුවර ගත කිරීම නිසා වෙන්න ඇති. එහිදී සායිෆ් තවත් අලුත් චිත‍්‍රපටයක රූපගත කිරීම් වලට සහභාගි වූණා.ඔහු සමග දීපිකා පදුකෝන් ද ඒ රූපගත කිරීම් වලට එක් වී සිටියා.මේ නිසා සායිෆ් සහ දීපිකා පටලවා සමහරු දූෂ්‍යමාන ආරංචිද පතුරුවා තිබුණා. ඒ ගැන සායිෆ් තුළ ඇත්තේ දැඩි කණගාටුවක්.”ලන්ඩන් වලින් පස්සෙ මම ගියේ සැන් ෆ‍්‍රැන්සිස්කෝ නුවරටයි. එහේදීත් රූපගත කිරීම් කිහිපයක් තිබුණා. ඔය වගේ රූපගත කිරීම් කිහිපයක් තිබුණා. ඔය වගේ රූපගත කිරීම් වලට ගියාම එක එක්කෙනත් එක්ක කාලය ගත කරන්න මට වෙලාවක් නැහැ. ඉක්මනටම වැඩ ඉවර කරලා නින්දට යනවා. මොකද පහුවදා පාන්දරින්ම නැගිටලා ඉතිරි වැඩ කටයුතු කරගන්න තියෙන නිසා.” සායිෆ් සම්මුඛ සාකච්ඡාව නිම කරමින් පැවසුවා.සුජීව තේවහෙට්ටිගේ  </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=av08082415</link>
    <topic>“අම්මට බලා ඉන්න වුණේ නෑ අපි ගෙදරටම ආවා”</topic>
    <author>පද්මි පිංදෙණිය</author>
    <content>සබීතාවඳුරන් අල්ලන එකත් රස්සාවක් වෙලා!අවුරුදු 5 සිට 65 දක්වා හැදෙන්න ඉඩ තිබෙන රෝගයක්කල එළියටමහින්ද ගේ ආගිය කතාමගේ ජනප‍්‍රියත්වය නිසා මාව බිමට ඇදලා දාන්න සමහරුනට ඕන වුණාපියා ගේ හඩින් එකම වේදිකාවේ ගයන පුතුන් පස් දෙනෙක්කලා පවුලකින් එන සඟරා කතුවරියනුවන් නයනජිත් ගේ ‘සුකිරි බටිල්ලන්ගේ ලෝකය’ 4 දා එළිදකීඅපේ ඉතිහාසයට මං හුඟක් ආදරෙයි ඒ අතීත සුවඳ මට දැනෙනවාකොහොමද? තොරතුරුලොකුම - හොඳම50 ට කිට්ටු කළත් සුනිල් තවම තරුණයි“කරීනාගේ අම්මාත් තාත්තාත් මට නිතරම මුණ ගැහෙනවා”“අම්මට බලා ඉන්න වුණේ නෑ අපි ගෙදරටම ආවා”ගමේ ගොඩේ අසා පුරුදු කතා පුංචි තිරයට ගෙන එන ‘මෙහෙව් රටේ’මහේෂ් අර්මිලා කැටුව මහගෙදරට ගොඩවූයේ මහත් සතුටිනි. වසර ගණනකට පසු වුවද, අම්මා හා අප්පච්චී පෙර දුටු සේම, තරුණ පෙනීමෙන් සිටීම ඔහුට සතුට දනවන්නක් විය. ඒ හදවත පිරෙන සොම්නස් හැඟීමෙන්ම පළමුව වාහනයෙන් බැසගත්තේ මහේෂ්ය.අර්මිලා වාහනයෙන් නොබැසම ගෙල ඒ මේ අත හරවමින් සිරි නරඹමින් සිටියාය.මේ ඇය ලංකාවට ආ පළමු වතාව නොවුණත් ළපටි වියේ මෙහි දුටු දේ ගැන කිසිදු මතක චිත‍්‍රයක් තිබුණේ නැත. අනෙක් කාරණය වූයේ ඈ ලංකාවට පැමිණ අවස්ථා කිහිපයක්ම ඉතා අවිවේකී හා සීමිත දින කිහිපයක් ගත කිරීමය.දැඩි වෙහෙසකාරී බව හා දේශගුණයේ වෙනස්වීමෙන් ලැබූ අසහනය දුරුකර ගැනීමට මෙන් අර්මිලා උරහිස හකුළුවා නැවත දිග හැරියාය.මහේෂ්ගේ මව වාහනය ළඟට දිව ආවේ සිය ලේලිය දැකගන්නා තුරු නොඉවසිල්ලෙනි.”මගේ දුව.....”ඕ කවුළුව අතරින් දෑත් යවා අර්මිලාගේ දෙකොපොල මහත් සෙනෙහසින් සිපගත්තාය. අනතුරුව දොර විවෘත කළ මෑණියන්, ඇය බස්සවා ගත්තේ බෝනික්කියක ලෙසින් තුරුළු කරගෙන හා ප‍්‍රවේසම් සහිතවය.”ඇයි පුතා අපට වෙලාවක් දවසක් හරියට කිව්වේ නැත්තේ ? “”එහෙම කිව්ව නම් අම්මයි අප්පච්චියි අපරාදේ කරදර වෙනව. දැන් අම්මට බලා ඉන්න වුණෙත් නෑ. අපි ගෙදරටම ආවා. නේද අප්පච්චි? “මහේෂ් මවගේ අනෙක් උරහිසට සුරත තබා සිය මුහුණ මවගේ උවන මත රැඳවුයේ ආශාවෙන්ය.අප්පච්චී සිනාසුණේ ඉහ වහා ගිය පී‍්‍රතියෙනි. වසර කිහිපයකට පසු තම එකම පුතු ලේලියත් සමග පැමිණීම , තමාගේ් ජීවිතයේ වැදගත් අවස්ථාව නොවේද?පිනි ජම්බු පැහැයෙන් අර්මිලාගේ පියකරු වත දැඩි අව් රස්මියෙන් වඩාත් රතුවී විඩාබර වී තිබුණි.වෙහෙස නිසාම මඳක් නිහඬව ඇය මවට තුරුළු වී සිටියාය.”පුතා යං ගෙට අපේ දුවට හොඳටෝම මහන්සි පාටයි. කොහොමටත් මේ දේශගුණේ කාෂ්ඨක වැඩියි.”අප්පච්චී ලොකු සුළං පහරක් පිඹිමින් එක් බර බෑගයක් ඔසවා ගන්නට තැත් කළේය .”ගුණපාල “කුසුමලතා හපන්ගම මැතිණියගේ උස් හඬ දෝංකාරය දෙනවිට සේවකයා දිව ආවේ කලබලයෙනි.”මේ නෝනා මහත්තයලගේ බඩු අලුත් කාමරේට ගෙනියන්න ....”ගේ දොර සියල්ල මෙන්ම වත්ත පිටිය පවා වෙනසක් වී නැතැයි මහේෂ්ට සිතුණේ පසෙක තිබූ විශාල සියඹලා ගස හා රතු පිනි ජම්බු ගස දුටු විටය. වසර ගණනකට පෙර තමා දුටු ලෙසින් අදත් ඒ ගස් තමා හඳුනාගෙන බලා සිටිනු ඇතැයි ඔහුට සිතුණි.ඒ සමගම සියුම් රිදීමක් හදවතට පිවිසියේද ඔහු නොදැනුවත්වමය. රතු පැහැති දිග මල් රේණු, ගස යට වැටී පලසක් මෙන් විසිරී තිබෙන අපූරුව, මහේෂ්ගේ යටි සිතට යමක් සිහිපත් කරවන්නට වෑයම් කළේය.මා හේෂ් ඔයා කොහේද? “ සිය බිරිය ඔහු ගේ පමාව නිසා සොයා ගෙන පැමිණ ඇත.”ඕ වෙරි නයිස් මහේෂ් ..”මල් ඇතිරිල්ල ඇස ගැසුණ සැටියේම අර්මිලා දෑස් විසල් කරමින් හිනැහුණාය.’මාත් බලාගෙන හිටියේ ඒක දිහා....” මහේෂ් අර්මිලාගේ අතින් අල්ලාගෙන මැද මිදුල හරහා ආලින්දයට පිවිසියේ මවගේ කටහඬ ඇසීමෙනි.තමාගේත් අර්මිලාගේත් මංගල ඡායාරූපය අතැතිව අම්මා හා අප්පච්චි එහි සිටියහ.” දුව ..හරි ලස්සනට ඉන්නවා “අම්මාගේ මුහුණ පිපිරෙන්නට මෙන් පිම්බී ඇත. අර්මිලා සිනාසුණේ කොක්හඬ තලමිණි.”ආන්ටී...මම විතරද? මහේෂ් අයියා ලස්සන නැද්ද?”ඇඟිලි තුඩුවලින් උස් වූ ඕ මහේෂ්ගේ ගෙල බදා මුව පුරා හාදුවක් දුන්නාය. අන්ද මන්ද වූ මහේෂ් සිනාසෙන දෙමහල්ලන් දෙස බැලුවේ ලජ්ජාශීලිවය.අර්මි මේක එංගලන්තය නොවෙයි ඔයා ප‍්‍රවේසම් විය යුතුයි”මහේෂ් ඕනෑවටත් වඩා බැරෑරුම් ලෙස කීවේ මාපියන්ට ඇති ගෞරවය නිසාය.”මහේෂ් අර්මිලාට ඕන විදිහකට හැසිරෙන්න ඉඩ දෙන්න “අප්පච්චී කීවේ මෙතෙක් ඔවුන් කතා කළ භාෂාව වෙනස් කර සිංහලෙන්ය. ඔහුට එම සිදුවීම එතරම් ප‍්‍රශ්නයක් නොවන බව ඒ ස්වරයේම විය.අර්මිලා වට පිට බැලුවේ මහත් අපහසුවෙනි. ඇය ඉපදුණේත් හැදී වැඩී අධ්‍යාපනය ලැබුවේත් එංගලන්තයේය.එහෙත් සිංහල දෙමාපියන්ට පින් සිදු වන්නට සිය භාෂාව තේරුම් ගැනීමට හොඳ හැකියාවක් තිබූ අතර, කතා කිරීමේ සුළු හැකියාවක් ද ඇයට තිබුණි. මෙසේ වුයේ අර්මිලාගේ මව හා පියා බොහෝ අවස්ථාවල සිංහල සංස්කෘතියේ ඇති වටිනාකම පහදා දී තිබූ නිසාය.අර්මිලා මහේෂ් ගේ ඇවැස්ස නෑනණ්ඩිය වූවාය. අප්පච්චිගේ නැගණිය විවාහ වී ස්ථිර පදිංචිය සඳහා එංගලන්තයට ගියද ඔවුන් අතර වූ බැඳීමට කිසිදු හානියක් සිදුවූයේ නැත.මහේෂ් මෙන්ම අර්මිලාද හොඳින් අධ්‍යාපනය හදාරා එංගලන්තයේම රැකියාවක නියුතු වුවද, ඇය ඉතා යහපත් සාරධර්ම වලින් පෝෂිත වුවාය.’පුතා ...දුව යමු.අන්න මං ඔයාට කුරුම්බා වතුරට අයිස් දාලා හැදුවා. ...යමු “කෑම මේසයේ අසිරිය කීමට මහේෂ්ට වචන නොවීය . අම්මා ඒ තරමටම වෙහෙස වී ඇත. වරින් වර ලංකාවේ සාදන ලද රස කැවිලි වර්ග එංගලන්තයට එවා ඇති බැවින් අර්මිලා සිංහල කෑම වර්ග තරමට රස බලා තිබුණි.වැලිතලප කෑලි කිහිපයක්ම කෑමෙන් පසු, කුරුම්බා වතුර බීමට අර්මිලා පි‍්‍රය කළාය .”හුස්ම ගන්න බෑ. මම ටිකක් නිදා ගන්නවා මහේෂ් ....”අර්මිලා කෑම මේසයේ අසුනින් නැගී සිටියාය.”ආ ...ඇයි දුව මේ පැණි වළලු කන්නෙ නැද්ද?”අප්පච්චී..රතුපාට පැණි දමා සාදන ලද රස බේරෙන උඳු වළලු පිඟාන දෙසට ඇඟිල්ල දිගු කළේය. අර්මිලා ආශාවෙන් එදෙස බැලූ නමුත් කෑමට ගියේ නැත.”හොඳටම ඇති...ආයෙත් පස්සෙ කනවා....” ඇය කීවේ කෙසේවත් කෑමට හැකියාවක් නැති බව පෙන්වන්නට කුස පෙදෙස අතගාමින්ය. දෙමහල්ලන් සතුටින් හිනැහුණේ දැරිවිය එය කළ කී ආකාරයටය.’පුතා අර්මිලාට ගොඩක් මහන්සි ඇති. පැයක් දෙකක් නිදාගත්තම ඔය ගතිය ඇරිලා යාවි.....”මහේෂ් සිය බිරියගේ සුරතින් අල්වා ගෙන ඉවතට ගියේ.” ඔව් අම්මා, කොළඹ ඉඳල එන අතර මඟදිත් හොඳටම තෙහෙට්ටුවෙන් හිටියේ ..” කියමිණි.ලබන සතියට ....පද්මි පිංදෙණිය  </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=av08082416</link>
    <topic>ගමේ ගොඩේ අසා පුරුදු කතා</topic>
    <author>සටහන සහ ඡායාරූප ඉඳුනිල් වීරරත්න</author>
    <content>සබීතාවඳුරන් අල්ලන එකත් රස්සාවක් වෙලා!අවුරුදු 5 සිට 65 දක්වා හැදෙන්න ඉඩ තිබෙන රෝගයක්කල එළියටමහින්ද ගේ ආගිය කතාමගේ ජනප‍්‍රියත්වය නිසා මාව බිමට ඇදලා දාන්න සමහරුනට ඕන වුණාපියා ගේ හඩින් එකම වේදිකාවේ ගයන පුතුන් පස් දෙනෙක්කලා පවුලකින් එන සඟරා කතුවරියනුවන් නයනජිත් ගේ ‘සුකිරි බටිල්ලන්ගේ ලෝකය’ 4 දා එළිදකීඅපේ ඉතිහාසයට මං හුඟක් ආදරෙයි ඒ අතීත සුවඳ මට දැනෙනවාකොහොමද? තොරතුරුලොකුම - හොඳම50 ට කිට්ටු කළත් සුනිල් තවම තරුණයි“කරීනාගේ අම්මාත් තාත්තාත් මට නිතරම මුණ ගැහෙනවා”“අම්මට බලා ඉන්න වුණේ නෑ අපි ගෙදරටම ආවා”ගමේ ගොඩේ අසා පුරුදු කතා පුංචි තිරයට ගෙන එන ‘මෙහෙව් රටේ’පිටිසර බද කැලෑ පාරක් දිගේ ඇවිද එන දෙදෙනෙක්. ඉදිරියෙන්ම එන්නේ ඝනකම් උඩුරැවුලක් සහිත කපටි පෙනුමක් ඇති අයෙකි.ඔහු පසුපසින් මෝඩ අවිහිංසක පෙනුමකින් යුතු ගැමියකු තරමක් වෙහෙසකර බවකින් යුතුව එයි.විසල් ගහක් යට වෙළෙන්දකු දකින කපටි පෙනුමක් ඇත්තා ඔහු අසල ඉඳ ගනියි.විකුණන්නට ඇත්තේ දෑකැති, පිහි වැනි ආයුධ සමඟ වට්ටි පෙට්ටි ගොන්නකි. ඒ අතර ඉදිරියෙන් ඇත්තේ බෙරයකි. ඒ බෙරයට තට්ටු කරන කපටි පෙනුමැත්තා.”කීයද මේ බෙරය” අසයි.”කාසි තුනයි” වෙළෙන්දා පිළිතුරු දෙයි.අප්පුහාමිමට මේ බෙරය ඇන්න දෙනවා”අප්පුහාමි, කාසි තුනක් දීලා මට මේ බෙරය ඇන්න දෙනවා” ඔහු ගැමියාට අණ කරයි.”කොහේ තියෙන කාසියක්ද””එහෙම නං ඉතින් මට අර කුඩු කෑ විත්තිය කියන්ට වෙනවා” කපටි සිනාවක් පාමින් කියන විට තනිවම තමාටම කිසිවක් මුමුණමින් ගැමියා වෙළෙන්දාට කාසි දෙයි.”ඕකේ කට් කට්”අධ්‍යක්ෂවරයාගේ විධානය සමඟ මෙතෙක් නිහඬව තිබූ පරිසරය යළිත් කලබල වෙයි.ඊළඟ දර්ශනයට සූදානම් වෙයි. අක්කර 55ක තරම් විශාල ස්වභාවික වනාන්තරයක් මැද සිදු කෙරුණ මේ රූගත කිරීම දැකගන්නට අපට සිතුණේ එහි කිසියම් අපූර්වත්වයක් තිබෙන නිසාවෙන්.මෙතෙන්ට පත්තුවක් බඳින්ට වෙයිරටක නැතිනම් ජාතියක අනන්‍යතාව පිළිබිඹු කැරෙන බොහෝ දේ තිබේ.ඒ අතරින් අපට අපේකම, අපේ මිනිසුන්ගේ නිහතමානීකම, නිරහංකාර කම, ආගන්තුක සත්කාරය මෙන්ම ඔවුන්ගේ සරල දිවි පැවැත්ම, හෙළි කරන අපූර්ව සාහිත්‍යයක් තිබේ.ඒ ජනකතා කලාවයි.හේනේ කුඹුරේ වැඩපළ කර නිවෙසට එන ගැමියා දිනපතාම පාහේ සවසට තම දරුවන් වටකරගෙන මේ ජනකතා කියයි.තම පියා, සීයා හෝ වෙනත් වැඩිහිටියකු වටකරගෙන මේ ලෙස කතාන්දර අසන්නට දරුවන් දැක්වූයේ අසීමිත කැමැත්තක්.මැණිකෙගෙ අතින්ම ඇඹුල ටිකක් බෙදන්ටකොඒ තුළින් ඔවුන ගේ රසඥතාව දියුණු වූ අතරම නිර්මාණාත්මක කෞශල්‍යය ද වර්ධනය විය.එහෙත් වර්තමානයේ අපේ දරු පරපුරට කෝ එවන් අවස්ථාවක්. කෝ එවන් මඟපෙන්වීමක්. මේ ඒ පිළිබඳව කතා බහ කරන්නට හොඳම අවස්ථාවයි. අප සිටින්නේ ඒ පිළිබඳව කතා කරන්නට හැකි අපූර්ව වූ පරිසරයකයි.අක්කර 55ක පමණ භූමි භාගයක් පුරා පැතිරුණු ස්වභාවික වන පියසක තැනුණු ගැමි ගෙදරක්.ලී දඬු වැටෙන් වටවුණු එහි වහළ ඉලුක්වලින් සෙවිල්ලා ඇති අතර වරිච්චි මැටි බිත්ති මෙන්ම ගෙබිම ගොම මැටියෙන් තනා ඇත. ගෙපැල ඉදිරිපස වී බිස්සකි.අඩුක්කුවට හොඳට පොලළා ගන්ට ඕනෑඅපූරු දර්ශන තලයක්.අපේ කම රැකදෙන, ජනකතා පුංචි තිරයෙන් ගෙන එන්නට තැනූ දර්ශන තලයේ සිට ඒ පිළිබඳව මුලින් ම කතාකරන්නේ එහි අධ්‍යක්ෂ වරයා.පාරමිතා ටෙලිකතා මාලාවෙන් අපට වඩාත් සමීප වූ ඔහු තුසිත ද සිල්වා.”ඕනෑම රටක සොබාව, එහි ජීවත්වන්නන්ගේ ජීවන රටාව තේරුම් ගන්නට පුළුවන් ඒ රටේ ජනකතා තුළින්.අපේ කුඩා අවදියේ අපට අපේ ජනකතා අහන්නටත් ඒ තුළින් බොහෝ දේ ජීවිතවලට ළංකරගන්නත් හැකියාව ලැබුණා.ඒත් වර්තමානයේ පුංචි දරුවනට සීයාගෙන්, ආච්චිගෙන් හෝ වෙනත් වැඩිහිටියකුගෙන් එදා වගේ ජනකතාවක්, සීපදයක්, කවියක් අහගන්න අවස්ථාවක් නෑ.සමහර දරුවන් මෙහෙකරුවන් සමඟ. තවත් සමහරු දිවා සුරැකුම් මධ්‍යස්ථානවල.තකහනියෙම ආවෙ ආරච්චිලා බැහැදකින්ට තමයිඑහෙමත් නැතිනම් පුංචි තිරේ ළඟ. පුංචි තිරේ තුළින් ඔවුනට බොහෝවිට දකින්න ලැබෙන්නේ අවර ගනයේ ටෙලිනාට්‍යය. නැතිනම් විදේශීය ටෙලි නාට්‍ය හෝ චිත‍්‍රපට.ඉතින් මේ අඩුව පුරවන්නට තමයි මේ ජනකතා පුංචි තිරයට ගෙන එන්න මම වෙහෙසෙන්නෙ. මෙය නම් කරලා තියෙන්නේ ‘මෙහෙව් රටේ’ කියලා. මුල් වටයේ ජනකතා 26ක් ඒකාංගික කතා හැටියට රූගත කරගෙන යනවා.අපේ රටේ ජනකතා ප‍්‍රාදේශීයයි. නුවරකලාවිය, පහතරට, දකුණ මේ ආදී ලෙස මේවා විවිධයි.හොඳම ජනකතා එකතුව අඩංගු පොතක් ලෙස සැලකෙන ඒ.පී.ගුණරත්න මහතාගේ පොත පරිශීලනය කරල, ප‍්‍රවීණ තිරනාටක රචක සෝමවීර සේනානායක මහතා මෙහි පිටපත රචනා කළා. මෙහි කතා තෝරාගැනීමත් ඔහු ගේ කැමැත්ත පරිදි සිදුවුණා.මෙයින් අපේ ගැමි කතාවල තිබෙන ගුණයට හානියක් නොවන්නත්, එය ටෙලිවිෂන් මාධ්‍යයට ගැළපෙන්නත් අවශ්‍ය වුණා.”සැබැවින්ම මේ තුළින් යක්ෂයින් පිළිබඳව එදා ගැමි සමාජයේ තිබුණු ඇදහිලි, විශ්වාස, ගැන කතා කෙරෙනවා. ඒ වගේම එදා ගැමි සමාජයේ පෞරුෂය ඇති පුද්ගලයින් මෙන්ම කතාන්දර මීට ඇතුළත්.පැණි කැවුම්, සෙනසුරු අපලය, ගෑනුන්ට බය යක්කු, යකාගේ හවුල, කැකිරි හේනේ රජ්ජුරුවෝ, වෙද ඇත්තෝ, දෙන දෙයියෝ, එලොව ගිහින් මෙලොව ආවා වැනි රසවත් ගැමිකතා ඒ අතරින් කිහිපයක්.සුමින්ද සිරිසේන, ග්‍රේස් ආරියවිමල්, අනුරුද්ධිකා පාදුක්කගේ අනුර බණ්ඩාර රාජගුරු, ඇන්ටන් ජූඩ්, සමන් හේමරත්න, රවීන්ද්‍ර යසස්, ජී.ආර්.පෙරේරා, බර්ටි නිහාල් සුසිරිපාල, සඳුන් විජේසිරි, ආනන්ද අතුකෝරාල, සෝමසිරි කොළඹගේ, දයා තෙන්නකෝන්, රොෂාන් විමලසේන ඇතුළු නළු නිළියෝ විශාල පිරිසක් මේ සඳහා දායක වෙති.ජනකතා පුංචි තිරයට ගෙන එන්නටයි මේ වෑයම අධ්‍යක්ෂ තුසිත ද සිල්වා”අපේ රටේ ජන සමාජයේ පැවැත්ම පිළිබඳව, රටේ එදා ජනතාවගේ ජීවන තත්ත්වය පිළිබඳව නිසි අවබෝධයක් ලබාදීම සඳහාම නිපදවෙන මේ මෙහෙව් රටේ ජනකතා ටෙලිනාට්‍ය මාලාවට සම්බන්ධවීම ගැන සතුටුයි.මෙය වඩාත් වැදගත් වෙන්නේ අපේ බාල පරම්පරාවට.එදා අපේ චාරිත‍්‍ර වාරිත‍්‍ර, සාහිත්‍යය, වගේම ඇවතුම් පැවතුම් ගැන දැනගන්න ජනකතා සාහිත්‍යය අධ්‍යයනය කරන්න ඕන.ඒව ලබාගන්න ඕන පොත්පත් තුළින්, ගම්වල පැරැණි ගැමියන්ගෙන් අසාගෙන, තමයි මේවා ගැන හරියට දැනගන්න හැකිවෙන්නෙ.ඒත් අපේ වර්තමාන දරුවන් පොත පත භාවිතා කරනවා අඩුයි. ඔවුන් ගොඩක් වෙලාවට රූපවාහිනිය වටා රොක්වෙලා ඉන්නෙ.ඉතින් රඟපෑම් තුළින්, නිරූපණය තුළින් හෝ ඔවුන්ට මේ දේවල් නැරඹීමට අවස්ථාව ලබා දීම හොඳයි. ඒ තුළින් හෝ ඔවුනට මේ දේවල් පිළිබඳව අවබෝධයක් ලැබෙනවා.”ප‍්‍රවීණ රංගන ශිල්පී සුමින්ද සිරිසේන ගේ අදහසයි ඒ.මෙවැනි අතිශයින් වටිනා කාර්යයක් සඳහා නිෂ්පාදකයකු ලෙස මැදිහත් වී සිටින්නේ සණස සංවර්ධන බැංකුවයි. මේ එහි සහකාර කළමනාකාර අලෙවි මහේන්ද්‍ර සුමනදාස.”ජනකතා ටෙලිනාට්‍ය මාලාව මේ විදිහට යථාර්ථයක් බවට පත්වුණේ සණස ව්‍යාපාරයේ නායක විශ්ව ප‍්‍රසාදිනී ආචාර්ය පී.ඒ.කිරිවන්දෙණිය මහතාගේ සංකල්පයකට අනුවයි.හෙට්ටිමුල්ල, කෑගල්ලේ, පරගම්මන පිහිටි සණස අධ්‍යයන මණ්ඩල භූමිය තමයි මූලික රූගත කිරීම් සඳහා යොදාගත්තෙ.අප මේ වගේ කාර්යයකට අත ගැහුවේ හුදෙක් ප‍්‍රචාරය අවශ්‍ය නිසා නොවේ.එහෙම වුණා නම් වෙනත් ජනප‍්‍රිය ටෙලිනාට්‍යයක් නිෂ්පාදනය කරන්න තිබුණා. එහෙත් මෙය ජාතික වගකීමක්, ලෙසයි අප දකින්නේ.මේ තුළින් අපේ ජන සාහිත්‍යය වර්තමාන බාල පරපුර අතරට ගෙන යනවා.ඒ වගේම අපේකම ලොව පුරා ප‍්‍රචලිත වනවා. ඉතාම වැදගත් දේ තමයි මේ තුළින් අපේ පැරැණි ජන සාහිත්‍යය මතු පරපුර සඳහා සංරක්ෂණය වෙනවා.”සැබැවින්ම එසේම සිදුවන බව සත්‍යයකි. දෑකැත්ත, කැත්ත, උදැල්ල, පංකොළ පැදුර, වී බිස්ස, තල්කොළ පෙට්ටිය, වංගෙඩිය මෝල් ගහ මේ ආදී අතීතයේ අපේ ගැමියන් එදිනෙදා කාර්යයන් සඳහා යොදාගත් බොහෝ දෑ මේ ජනකතා නිසාවෙන් ලොකු කුඩා කොයි කාහටත් හෙට දිනයේ පුංචි තිරයෙන් දැකගත හැකිවනු ඇත.සටහන සහ ඡායාරූප ඉඳුනිල් වීරරත්න  </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=ay0808241</link>
    <topic>මට ගරු කිරීමක් හැටියට ලොකු මුරුංගා හට්ටියක් උයලා</topic>
    <author>උපාලි සමරසිංහ ඡායාරූප - විමල් කරුණාතිලක</author>
    <content>මට ගරු කිරීමක් හැටියට ලොකු මුරුංගා හට්ටියක් උයලා එළවළු හතඅටක් එක්ක දවල් කෑමට පාන් දුන්නාවටුතන්තිරිගේ කීර්ති විශ්වනාථ පරිපාලන ක්‍ෂේත‍්‍රයේ සිටි අතිශය දුර්ලභ චරිතයකි. යස ඉසුරට වඩා මානව සම්පත් සංවර්ධනය අරමුණු කැර ගත් හෙතෙම ආදායම් පාලකවරයාගේ සිට උප දිසාපති, අමාත්‍යාංශ අතිරේක ලේකම් තනතුර දක්වා ගමන් කළේ බොහෝ බාධක මැද්දේය. දුර්දාන්ත දේශපාලනයෙන් බැට කෑ කීර්ති, තම ජනතා සේවය නොපිරිහෙළා ඉටු කළේ ඔවුන්ගේ හද ගැස්ම සොඳින් තේරුම් ගත් වෙද පවුලක උපන් රයිගම් කෝරලේ මිනිහෙකු ලෙසය. එනිසාම ඔහුට විශ‍්‍රාම යනතුරුම ‘පළමුවැන්නා ‘ වීමේ භාග්‍යය අහිමි වී ගියේය. ඔහු ‘හැමදාමත් දෙවැනියා’ ම විය. ඒ දෙවැනියාගේ අතීත සැමරුම්, හෙට දවසේ පරිපාලනයට එන ඔබට කසියම් ගුරු අත්පොතක් වීමද නොවැළැක්විය හැක්කකි.වටුතන්තිරිගෙ කියන වාසගම ගැන ඔබ ඇහුවා. වටුතන්තිරි කියන්නෙ ඔසඳවටු කියන එකයි. මේකෙ අදහස වෙදකමටත් වඩා හෙදකමට කිට්ටු වෙනවා. ඖෂධ පාන්නා යන අර්ථයත් ඊටම එක්වෙනවා. පාණදුර ගොරකාන මගේ ගම. කොළඹ නගර සභාවේ සාමාන්‍ය කම්කරුවෙක් මගේ පියා, ආරොන් අල්විස්. අලවු ඉසි සැබිහෙළ සිංහල පඬුවා මගේ මාමා. මව ආඩම්බරගේ එමලිසා බෙන්ද අල්විස්මුලකුරු කළේ ගමේ ගොරකාන කනිටු විදුහලේ. හෝඩිය පමුවැන්න දෙක පසුකළාට පසුව හොරේතුඩුව රජයේ විද්‍යාලයට ඇතුළු වුණා. පාසල් යන වයසේදී මගේ හිත ගත් ඉතාම හැඩි දැඩි පෞරුෂයක් තිබුණු තේජාන්විත මහත්මයෙක් නිතර මට දකින්නට ලැබෙනවා.මා මාපියන්ගෙන් අසා දැනගත්තා ඒ කවුරුන්දැයි කියා. එතුමා තමයි එම්. ඩී. සිල්වා ගම්මුලාදෑනිවරයා. ගමේ කට්ටිය එතුමා හැඳින්වූයේ ‘දීයාරෝ’ මහත්මයා කියලයි. ඩී.ආර්.ඕ යන නම ඔවුන් කීවේ එහෙම එතුමාට ගමේම අය සැලකුවෙ දේවත්වයෙන්. පොඩි කාලෙම මගේ පුංචි සිතට කාන්දු වුණා මේ චරිතය. කවදා හරි මාත් ‘දීයාරෝ’ කෙනෙක් වෙනවා මට සිතුණෙ ඉබේටම . මං ඒ ගමන කොහොම හරි ගියා.මා උපාධිය ලැබුවේ පේරාදෙණියෙන් , පේරාදෙණියේ තිබුණ නාට්‍ය පුනරුදය අපේ සිත්වලටත් ආස්වාදයක්. 1965 – 68 කාලේ මනමේත් හැදිලා සිංහබාහුත් හැදිලා කෝලම් සොකරි නාට්‍ය පිළිබඳ විශාල උනන්දුවක් ඇතිවුණු කාලයක්. මාත් මේ කටයුතු වල පසුබිමේ ඉඳන් දායකත්වයක් දුන්නා. උපාධිය ගත්තත් ලිපිකරුවෙක් හැටියටයි මා ජිවිතය ආරම්භ කළේ. ඔයබොඩපත්තුව ගම් සභාව තමයි මගේ රාජකාරී නිවහන.ඊටත් ඉස්සෙල්ලා මට පොලිසියට යන්න හිතිලා මා අයදුම්පත‍්‍රයක් දැම්මා . එස්.ජී.සෙනෙවිරත්න හා ඩී.අයි.ජී. දෙහිගම මට දැන්වූවා. “ඔබට මේ සඳහා අයදුම්කරන්න බෑ. ඔබේ ඥාතියෙක් අපරාධ සම්බන්ධව අල්ලන්න වරෙන්තු තිබෙනවා කියලා . මට හිතාගන්නවත් බෑ. එහෙම ඥාතියෙන් ගැන මා අහලා තිබුණෙත් නෑ. අපේ පවුල් වල කට්ටිය පොලිසිවලට ගොඩවෙලත් නෑ. මං මිනිහගෙ නම ඇහුවා. බලනකොට නම තෝමස්. මගේ පියා හඳුනන අලිබලන චණ්ඩියෙක් හිටියා. එයා අපේ වත්තෙ අලියා බඳිනවා. තාත්තගෙ වැඩ කටයුතුවලටත් උදව් කරනවා. බලනකොට මේ මනුස්සයා අපේ ඥාතියෙක් කියලා හිතලයි අයදුම්පත‍්‍රය ප‍්‍රතික්‍ෂ්ප වුණේ.ලිපිකාරකම ගැන මා තෘප්තිමත් වුණේ නෑ. මා ලංකා පරිපාලන විභාගයට ලියලා 1970 දී සමත් 106 අතරට එක් වුණා. පුහුණුව සඳහා මට මහනුවර උසාවියේ විනිසුරු අසුන ළඟින්ම තැනක් ලැබුණා. ආදායම් පාලකවරුන් කච්චේරි පුහුණුව ලබන්න ඕනෑ. උසාවි පුහුණුව ලබන්නත් ඕනෑ. මා දුටුවා තෝමස් වගේ මිනිහෙක් උසාවියේ විත්ති කූඩුවට නැංගා. මට දෙලොව රත්වුණා. මං ඉක්මනට විනිසුරුවරයා අමතා කීවා. “අර මනුස්සයා මගෙ දිහා බලනවා. ඒකට හේතුව මා නඩුවෙන් පස්සෙ කියන්නම් කියලා.නඩුව වැටිලා තියෙන්නෙ කටුගස්තොට අලි නාවන තොටුපලේ කෙනෙකුට මේ මනුස්සයා පිහියෙන් ඇනපු සිද්ධියක් ගැනයි. නඩුව ඉදිරි දිනයකට කල් දමපු වේලාවේ පුංචි විවේකයක් ලැබුණා. මා නඩුකාර උන්නාන්සේට ඔහුට ඇති සබඳතා පැහැදිලි කළා. ඊට පස්සේ විනිසුරුවරයා සමඟ මාත් එතැනින් ඉවත් වී පහළ මාලයේ ඉන්න කොට ජේලර් කෙනෙක් ඇවිත් කියනවා. අර අලි බලන මනුස්සයා ඔබතුමා හමුවන්න අවසර පතනවා කියලා.ඔහු මා හඳුන්වා තිබෙන්නෙ අර දෙවැනි නඩුකාර මහත්තයා කියලයි. මා විනිසුරුගෙන් අවසර පැතුවාම එතුමා ඊට අවසර දුන්නා. මිනිහා මා ළඟට ඇවිත් අහනවා මහත්තයට මාව මතකද ! කියලා. මා කිව්වා මතකයි කියලා. ඒ වතාවෙ තෝමස් කියනවා සර් මේ නඩුවෙන් මාව බේරෙන්න කියලා. මා කරුණු පැහැදිලි කරලා මිනිහව අමාරුවෙන් පිටත් කළා. 1973 ඔක්තෝම්බරය වන විට මගේ පුහුණු කාලය ඉවරයි.තමරා කුමාරි ඉලංගරත්න මැතිනිය රජයෙන් ඉල්ලීමක් කළා. ගලගෙදර ඩී.ආර්.ඕ. හැටියට මා එවන්න කියලා. එතුමියගේ ඉල්ලීම ඉටු වුණා. දැන් මට වයස 62 යි. ඒ පත්වීම ලැබෙනකොට යම්තම් 24 ක් විතර ඇති. එතුමිය මට කීවෙ ප‍්‍රධානම අවවාදය හැටියට “තමා කිසිවිටකත් ගලගෙදර පදිංචි ෂය යුතු නෑ. වෙනත් ප‍්‍රදේශයක සිට සේවයට යන්න ඕනෑ කියලයි.මා ගලගෙදර ජනතාවට විශාල සේවයක් කළා. ඔවුනට ඉඩම් හිඟයක් තමයි තිබෙන්නේ. ඒ වගාවට ඉඩම් නැතිකම . වතුර තියෙනවා. මා ඒ පිළිබඳව අධ්‍යයනයක් කරමින් ඉන්පෙරත් දවසක සාමාන්‍යයෙන් හිටපු ඩී.ආර්.ඕ මහත්මයා හමුවෙන්න යන කෙනෙක් වගේ ගලගෙදර ඒ කාර්යාලයට ගියා.එතැන හිටපු පියන් මහත්මයා එතුමා ගැන කතා කළේ අප‍්‍රසාදයෙන්. එයා දැන් නෑ. සතියකට දවසක්වත් එතුමන් එන්නේ නෑ. ආවත් ඉක්මනින් යනවා. ඒ වචන මට ඇහුණා. මා එනිසා ඒ පදවිය ලබාගන්න ගමන් සතියෙ වැඩකරන සියලුම කාලය දින 5 1/2 ම එහි වැඩ කළා. මේ ගම ඉතාම දුප්පත්. ඒ මිනිස්සු හැම විටම හිතන්නෙ අනෙක් මිනිස්සු තමන්ට වඩා උසස් කියලයි.එක් කන්දක් නැගලා යළිත් කන්දක් නැගලා බැහැලා පයින් ඉතාම දුෂ්කර ගමනක් ගිහින් මේ කියන ගමන එන්නෙ. ඒ ගම් නංවන්න අපට කළ හැකි මෙහෙවර කළ යුතු යැයි මට හැගුණා.හේතුව මේ මිනිස්සුන්ගෙ නූගත්කම තුරන් කරන්න. සංවර්ධනය ගමට යන්න ඕනෑ කියන සංකල්පයෙන්. වැලිවිට සඟාජ හාමුදුරුවන්ගේ ගමේ අඩි 12 පාරක් කපා ලකුණු කරන්න දවසක් අප ගියා. තුම්පනේ ගමට ගිය මේ ගමනට මා මගේ බිරියත් එකතු කරගත්තා. ඇය ඒ වනවිට සෞඛ්‍ය දෙපාර්තමේන්තුවේ නිලධාරිනියක්.එදා දහවල් කෑමට මේ මිනිස්සු එළවළු ජාති ගොඩාක් හදලා තිබුණා. වම්බටු, පරිප්පු, මැල්ලුම් ඒ එක්කම ලොකු මුරුංගා හට්ටියකුත් හදලා තිබුණා. දන්නවාද? මේ දේවල් එක්ක කන්න තිබුණෙ මොනවද කියලා. පාන්. බත් ටිකක් උයලා මේ එළවළු හදලා තිබුණා නම් කෙනෙකුට කන්නත් බැරි නෑ. ගෞරවය සැලකිල්ල තිබුණත් මේ එළවළු අතර බත් ටිකක් හදන්න ඒ අයට තේරුමක් නෑ. මා දන්නා විශ‍්‍රාමික පොලිස් නිලධාරියෙක් හිටියා අබේරත්න කියලා. එයා එයාගේ ගෙදර එක්කාසු කරගෙන ගිහින් අපට බත් කන්න දුන්නා.මේ පෙදෙසේ තිබුණ කුලය මත ගහගත්තා ගම් දෙකක්. මේ අය මිනී මරා ගන්නවා. ගෙවල් ගිනි තියා ගන්නවා මහනුවර දිසාපති ස්ටැන්ලි මාරලන්ද මට නියෝග කැර තිබුණ වෙනත් අයකු නොයවා ඔබ විසින් ම මේ ගැන පරීක්ෂා කළ යුතුයි කියලා. මා මේ කුල ප‍්‍රශ්නයේ පැටිකිරිය හොයලා බැලුවා. ඒකට අනාදිමත් ඉතිහාසයක් තියෙනවා.එක්තරා ගමක ඉන්නෙ වීරසේකර මුදියන්සෙලාගේ කට්ටිය. අනෙක් ගමේ ඉන්නෙ දවුල්කාර ගෙදර හවඩියා යන කට්ටිය. නරේන්ද්‍රසිංහ රජ කාලේ බෝලගන කන්ද මුදුනේ තිබුණු ලොකු මීයක් පිළිබඳ පයිංඩයක් ලැබිලා ඒක කඩාගෙන එන්න මේ ගම් දෙකේ කට්ටියට අණ කළා. මේක කඩිනමින් කඩා වාසලට ගෙනවිත් දුන්නෙ දවුල්කාරගෙදර හවඩියා පරම්පරාවයි.ඒකට ගෞරවයක් වශයෙන් රජ්ජුරුවො දවුල්කාරගෙදර හවඩියා පරම්පරාවට ති‍්‍රසිංහලයේ නම් පටබැඳි නාමය සමඟ ‘ගෙදර’ කෑල්ලත් අයින් කරලා ති‍්‍රසිංහලයේ දවුල්කාර හවඩියා පරපුර කියා නම දැම්මා. එසේම ඒ ගමේ ඇත්තන්ගේ බණකට, පිරිතකට, කොටහළුවකට වීරසේකර මුදියන්සේලාගේ කට්ටිය මඩු ගහන්න, වතුර අදින්න, හා වෙනත් බැලමෙහෙ කටයුතුවලට යන්නත් ඕනෑ කියලා අණ කළා.එදා ඉඳන් වීරසේකර මුදියන්සේලාගේ කෑල්ලට ‘ගෙදර’ යන කෑල්ලක් එකතු කළා. මේ අනුව හැම දෙනාම රජ අණ අනුව කටයුතු කළා. 1973 පමණ වන තුරු මේක සිදුවුණා. මේ කාලේ හවඩියාගේ පරම්පරාවෙ කෙල්ලක් වැඩිවිය පැමිණි වීමේ මඟුලට අනෙක් කට්ටිය බැලමෙහෙයට ආවෙ නැති හින්දයි ගෙවල් ගිනි බත් කරන හටන ඇරැඹුණේ මා මේ සියල්ල දැනගෙන පළමු දවසෙ දවුල්කාර හවඩියාගේ ගමට ඇවිත් ප‍්‍රධානියාගේ නිවසට ගියා.බෙරය දවුල හා තම්මැට්ටම ආලින්දයෙ තියෙනවා. මා පුංචි කාලෙ සෙල්ලමට බෙර පද ඉගෙන ගෙන තිබුණු එක වාසියට ගියා. ගෙදර ඉස්තෝප්පුවෙ කවුරුත් නෑ. මා බෙරය අරන් දන්නා පදයක් ගැහුවා. ‘බණ්ඩා නිකම් බත් කෙළ කෙළ’ කියන පදය. ගෙදර අය එළියට ආවා මාව හඳුනාගත්තා. මා කීවා උඹලා නොදන්නවා වුණාට මාත් මේ පරපුරේ කෙනෙක්. ඒත් වීරසේකර කට්ටියට මේක කියන්න එපා. උඹලට උදව් කළා කියලා ඉහළට කියාවි. මේ රණ්ඩුව නවතා දමාපල්ලා. මට කරන ගෞරවයක් වශයෙන් කියලා හවඩියා සමාදානයට ගන්න කැමැති කරවා ගත්තා.ඊළඟට වීරසේකර මුදියන්සේලාගෙ ගමට ගියා තවත් දවසක. ඒකෙ ප‍්‍රධානියා අල්ලගෙන කීවා තමුසෙ දන්නෙ නෑ. මගෙ අම්මාත් වීරසේකර කෙනෙක් කියලා. හැබැයි! මේ ගැන අරගොල්ලට කියන්න එපා කියලා සමාදානයට එන්න කීවා. හවඩියා පරපුරේ නායකයයි - වීරසේකර පවුලෙ නායකයයි. ගෙනල්ලා වැඩිහිටිකම අනුව වන්දවලා අතට අත දීලා ප‍්‍රශ්නය නිමා කළා.මා වැඩියෙන් ම තෘප්තිමත් වුණේ ධීවර අමාත්‍යාංශයේ පෙස්ටස් පෙරේරා ඇමැති යටතේ හිටි කාලයයි. අප මෙහිදී මිරිදිය මාළු කර්මාන්තය නංවන්න බොහෝ පියවර ගත්තා. ධීවරයන්ට බෝට්ටු දුන්නා. මින්නේරිය ජලාශයට අලුත් ඔරු හඳුන්වා දුන්නා. මා යනවිට වාර්ෂික අස්වැන්න එදා මෙටි‍්‍රක් ටොන් 8000 යි. මා ඉවත් වනවිට ඒක මෙටි‍්‍රක් ටොන් 48,000 දක්වා නැංගා. නාච්චදූව වැවට පිඹුරත්තෑව වැවට මා බේරේ ඉන්නා ලොකු බට්ටා හඳුන්වා දුන්නා.පරිපාලන සේවයේ මා අවුරුදු 33 ක් හිටියා. මා පුරාවිද්‍යා කාර්යාලයෙ පවා හිටියා. හැබැයි මා හිටියෙ හැමතැනම දෙවැනියා හැටියට පානදුරේ හිටි කාලයේ අප වෙහෙස මහන්සි වී කළ වැඩ සියල්ල පානදුර ආසනය නියෝජනය කළ තමා කළ වැඩ මෙන් පෙන්වන්න ඒ පැත්තේ මන්තී‍්‍ර කෙනෙක් උත්සාහ කළාම මා ඊට විරුද්ධ වුණා.ගොරකාන කනිටු විදුහලේ ගොඩනැගිලි සඳහා ආධාර ලබාදුන්නෙ අපයි. ඒත් ඒ දේශපාලකයා ඇවිත් මේ ගොඩනැගිලි සඳහා ආධාර ලබාදුන්නෙ තමා කීවා. මා රැස්වීමේදී ඊට විරෝධය පා ඇත්ත පෙන්නුවා. ඊට පස්සේ මගේ වැඩ තහනම් කළා. මාස 23 ක් මා ගෙදර හිටියා. ඒ කාලෙ මා සාමාන්‍ය මිනිසුන් අතර පෝලිම්වල බඩු ගන්න පවා ඉන්න කොට මිනිස්සු මට හිටපු උප දිසාපති හැටියට සැලකුවා. අන්තිමට මා නිර්දෝෂයි කියා ඔප්පු වී නැවත රැකියාව ලැබුණා.ඔහුගේ ජීවිතය පිළිබඳ බොහෝ දේ මා සමඟ කතා කළත් ඒ සියල්ල මෙහිදී ලිවීමට ඉඩ නැත. එහෙත් ජනතාව වෙනුවෙන් මෙහෙවරක් කරන්නට උත්සාහ ගත් සැබෑ මිනිසකුගේ කතාවක් ඒ සිද්ධි දාමයේ එයි.අවසාන කාලයේ ඔහු ගේ බිරිය වැඩ කළේ විශ‍්‍රාම වැටුප් දෙපාර්තමේන්තුවේයි. අනන්තවත් විශ‍්‍රාම වැටුප් ප‍්‍රශ්නවලට මේ දිසාපතිවරයා ඇයගේ සහය ලබාගත්තේ ය. දේශපාලනයෙන් බැට කන හැම මොහොතකම බිරියගෙ දෑත අල්ලා මොහොතක් කම්පා විය. හැමදාම දෙවැනියා වූ මේ මිනිසා හම්බ කළ මහ මුදලක් ද නැත. මානව සම්පත් සංවර්ධනය ඔහුගේ තේමාවයි. පුතුන් තිදෙනෙක් දැයට දායාද කළ හෙතෙම තමන්ගේ ජීවිත කතාව ‘හැමදාමත් දෙවැනියා’ නමින් මේ දිනවල ලියයි. අපි ඒ කතාව කියවන්නට බලා හිඳිමු.උපාලි සමරසිංහ ඡායාරූප - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=aj0808241</link>
    <topic>මහජන බැංකු ප‍්‍රජා සත්කාර වැඩසටහන</topic>
    <author/>
    <content>මහජන බැංකු ප‍්‍රජා සත්කාර වැඩසටහනසිනමන් ග‍්‍රෑන්ඩ් හෝටලයේ දකුණු ඉන්දියානු අවන්හලක්කොරියාවෙන් මුදල් එවන්න සෙලාන් සහයෝගිතා ගිවිසුමක්සන්ටෙල් සේවක දරුවන්ට ශිෂ්‍යත්ව ගේට්වේ උපාධි අධ්‍යාපන පාසලක්ඔරිෆ්ලේම් සෙන්සෝරියා වෙළෙඳ පොළටඉන්ඩස්ටි‍්‍රයල් ෆිනෑන්ස් නගර ශාඛාව ඇරේනවලෝක නව ගොඩනැඟිල්ලේ වැඩ අවසන් අදියරේනව නිවාස ණය ක‍්‍රමය සෙලාන් හද මැදුරසිංගප්පූරු - ලන්ඩන් මාර්ගයට තවත් ඒ 380 යානයක් එක්වෙයිමහජන බැංකුවේ 47 වන සංවත්සරය නිමිතිකොට පවත්වනු ලබන ප‍්‍රජා සත්කාරක වැඩපිළිවෙළේ එක් අවස්ථාවක් මහජන බැංකුව යොර්ක් වීදිය පළමු නගර ශාඛාවේ දී පැවැත්විණි.මාර්ග බාධක වලදී හැඳුනුම්පත් පරීක්‍ෂා කිරීමට අවශ්‍ය අල්ට‍්‍රා වයලට් ලාම්පු තොගයක් කොළඹ දිසාව බාර මෙහෙයුම් ආඥාපති බි‍්‍රගේඩියර් මහින්ද හතුරුසිංහ මහතාට බටහිර කලාපය බාර සහකාර සාමාන්‍යාධිකාරි ටී. ආරියපාල මහතා විසින් බාර දෙනු ලැබූ අවස්ථාව. කොළඹ – උතුරු ප‍්‍රාදේශීය කළමනාකාර – සුනිල් ද සේරම් පළමු නගර ශාඛා කළමනාකාර – යූ. ආරියසේන සහ බටහිර කලාපයේ ආරක්ෂක අධිකාරි - සිසිර පිටිගල මහත්වරුද මෙහි වෙති.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=aj0808242</link>
    <topic>සිනමන් ග‍්‍රෑන්ඩ් හෝටලයේ දකුණු ඉන්දියානු අවන්හලක්</topic>
    <author/>
    <content>මහජන බැංකු ප‍්‍රජා සත්කාර වැඩසටහනසිනමන් ග‍්‍රෑන්ඩ් හෝටලයේ දකුණු ඉන්දියානු අවන්හලක්කොරියාවෙන් මුදල් එවන්න සෙලාන් සහයෝගිතා ගිවිසුමක්සන්ටෙල් සේවක දරුවන්ට ශිෂ්‍යත්ව ගේට්වේ උපාධි අධ්‍යාපන පාසලක්ඔරිෆ්ලේම් සෙන්සෝරියා වෙළෙඳ පොළටඉන්ඩස්ටි‍්‍රයල් ෆිනෑන්ස් නගර ශාඛාව ඇරේනවලෝක නව ගොඩනැඟිල්ලේ වැඩ අවසන් අදියරේනව නිවාස ණය ක‍්‍රමය සෙලාන් හද මැදුරසිංගප්පූරු - ලන්ඩන් මාර්ගයට තවත් ඒ 380 යානයක් එක්වෙයිකොළඹ සිනමන් ග‍්‍රෑන්ඩ් හෝටලය “චට්නීස් “ ආපන ශාලාව ලබන සතියේ විවෘත වේ. දකුණු ඉන්දියානු සංස්කෘතියේ හා සූප ශාස්ත‍්‍රයේ උකහගත් රසය උසස්ම තත්වය හා ප‍්‍රණීත රසය සමග කැටිකොට අත්විදීමේ අවස්ථාව “චට්නීස්” අවන්හල වෙතින් පිරිනැමෙනු ඇත.”ශි‍්‍ර ලංකාවේ සියල් සපිරි දකුණු ඉන්දියානු අවන්හල ලෙස “චට්නීස්” විවෘත කරන්නට සිනමන් ග‍්‍රෑන්ඩ් හෝටලය තීරණය කරන ලද්දේ “ මවිත කරවන සත්කාරය “ සැපයීමේ පොරොන්දුවේ ම කොටසක් ලෙසින් එයටම ආවේනික වූ රසය ප‍්‍රණීත බව හා සංස්කෘතිය සමග තදින් බැදුණු දකුණු ඉන්දියානු රස මසවළු වල මිහිර කොළඹ පුරවරයට ගෙන ඒමට හැකි වීම ගැන අප මහත්සේ ආඩම්බර වෙනවා” යැයි සාමාන්‍යාධිකාරි රෝහන් කා මහතා කියයි.රුපියල් මිලියන හතළිහක් ආයෝජනය කොට ඉදිකළ “චට්නීස්” අවන්හල මට සිලිටු , තදින් ලෙලෙන හා දකුණු ඉන්දියානු භූමිය හා බැදුණු වර්ණ සංකලනයකින් නිමා කොට ඇත. දිවයිනේ ප‍්‍රමුඛතම ගෘහ නිර්මාණ ශිල්පිනියක් වූ වාස්තු විද්‍යාඥ දීපිකා ධර්මදාස විසින් නිසල බව රැදුණ සිත්බදින කළු පැහැය මතින් ඔප් නැංවෙන තේමාවක් ලෙස අවන්හල සැලසුම් කර ඇත.තද රෝස පැහැය, දොඩම් පැහැය කැටි කොට ගත් අබ පැහැය අවන්හලට අධි සාටෝප පෙනුමක් ගෙන එයි අවන්හලේ සිවිලිම මගින් පවා දකුණු ඉන්දියානු හැඩ තල මවා ඇත.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=aj0808243</link>
    <topic>කොරියාවෙන් මුදල් එවන්න</topic>
    <author/>
    <content>මහජන බැංකු ප‍්‍රජා සත්කාර වැඩසටහනසිනමන් ග‍්‍රෑන්ඩ් හෝටලයේ දකුණු ඉන්දියානු අවන්හලක්කොරියාවෙන් මුදල් එවන්න සෙලාන් සහයෝගිතා ගිවිසුමක්සන්ටෙල් සේවක දරුවන්ට ශිෂ්‍යත්ව ගේට්වේ උපාධි අධ්‍යාපන පාසලක්ඔරිෆ්ලේම් සෙන්සෝරියා වෙළෙඳ පොළටඉන්ඩස්ටි‍්‍රයල් ෆිනෑන්ස් නගර ශාඛාව ඇරේනවලෝක නව ගොඩනැඟිල්ලේ වැඩ අවසන් අදියරේනව නිවාස ණය ක‍්‍රමය සෙලාන් හද මැදුරසිංගප්පූරු - ලන්ඩන් මාර්ගයට තවත් ඒ 380 යානයක් එක්වෙයිශී‍්‍ර ලාංකික සංක‍්‍රමණික සේවකයන් සඳහා ඇති කෙරෙන විශේෂ මුදල් යැවීමේ ක‍්‍රමයක් සඳහා ව්‍යාපාරික සහයෝගිතා ගිවිසුමකට සෙලාන් බැංකුව සහ කොරියානු විනිමය බැංකුව අත්සන් තැබීය.කොරියානු විනිමය බැංකුවේ ජ්‍යෙෂ්ඨ කළමනාකරණ අධ්‍යක්ෂක කිමි ග්වි හියුන් මහතා හා සෙලාන් බැංකුවේ අධ්‍යක්ෂ ජාත්‍යන්තර හා සංවර්ධන බැංකු කටයුතු ෂර්ලි ද සිල්වා මහතා ව්‍යාපාර සහයෝගිතා ගිවිසුම හුවමාරු කර ගත් අවස්ථාව.අත්සන් තබන ලද සහයෝගිතා ගිවිසුමට අනුව මුදල් යැවීමේ පහසුකම් කොරියානු බැංකුවේ ශාඛා 326 හා 9000 කට අධික වූ ස්වයංකී‍්‍රය ටෙලර් යන්ත‍්‍ර ජාලය ඔස්සේ ලැබෙනු ඇත.සෙලාන් බැංකුව හා කොරියානු විනිමය බැංකුව ඒකාබද්ධව සපයනු ලබන මෙම මුදල් යැවීමේ පහසුකම් භªක්ති විඳීම සඳහා, විදේශ රැකියා නියුක්ති කාර්යංශයේ පිහිටුවා ඇති සෙලාන් බැංකු ශාඛාව ඔස්සේ ශී‍්‍ර ලාංකික සංක‍්‍රමණික සේවකයන්ට දැන් ඇතුළත් විය හැකිය.මේ සඳහා ඇතුලත් වන සංක‍්‍රමණික සේවකයින් සෙලාන් බැංකුව සමඟ අනේවාසික විදේශ මුදල් ගිණුමක් හා කොරියානු විනිමය බැංකුව සමඟ පොලී ලැබෙන ඉතිරි කිරීමේ ගිණුමක් ආරම්භ කළ යුතුය. ගිණුම් හිමියා විසින් ලංකාවට මුදල් එවීමේදී ඒ සඳහා වන විකල්ප ක‍්‍රම කීපයක් අතුරින් එකක් තෝරා ගත හැකිය.  </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=aj0808244</link>
    <topic>සන්ටෙල් සේවක දරුවන්ට ශිෂ්‍යත්ව</topic>
    <author/>
    <content>මහජන බැංකු ප‍්‍රජා සත්කාර වැඩසටහනසිනමන් ග‍්‍රෑන්ඩ් හෝටලයේ දකුණු ඉන්දියානු අවන්හලක්කොරියාවෙන් මුදල් එවන්න සෙලාන් සහයෝගිතා ගිවිසුමක්සන්ටෙල් සේවක දරුවන්ට ශිෂ්‍යත්ව ගේට්වේ උපාධි අධ්‍යාපන පාසලක්ඔරිෆ්ලේම් සෙන්සෝරියා වෙළෙඳ පොළටඉන්ඩස්ටි‍්‍රයල් ෆිනෑන්ස් නගර ශාඛාව ඇරේනවලෝක නව ගොඩනැඟිල්ලේ වැඩ අවසන් අදියරේනව නිවාස ණය ක‍්‍රමය සෙලාන් හද මැදුරසිංගප්පූරු - ලන්ඩන් මාර්ගයට තවත් ඒ 380 යානයක් එක්වෙයිඅධ්‍යාපන ක්ෂේත‍්‍රය තුළ විශිෂ්ට දස්කම් දක්වමින් ලොව පිළිගැනීමට ලක් වූ සන්ටෙල් සේවකයන්ගේ දරුවන්ගේ විශිෂ්ටත්වය අගයමින් ඔවුන්ගේ අධ්‍යාපනය සඳහා සන්ටෙල් ආයතනය මුදලින් උපකාර කරයි.ශී‍්‍ර ලංකාවේ හොඳම ව්‍යාපාරික සමාගම් අතරට සන්ටෙල් නාමය ගෙන ඒම සඳහා සන්ටෙල් සේවක මණ්ඩලය සහ ඔවුන්ගේ පවුලේ සාමාජිකයන් දරන උත්සහය ඇගයීම උදෙසා මේ ශිෂ්‍යත්ව ප‍්‍රදානය සංවිධානය කරන ලදී.සන්ටෙල් ලිමිටඩ් හි කළමනාකරණ අධ්‍යක්ෂ ජෙරෙම් හක්ස්ටබල් මහතා මෙම ශිෂ්‍යත්ව ප‍්‍රදානය පිළිබඳ අදහස් දක්වමින් මෙසේ පැවසුයේ ය. “අප උපයන ආදායමෙන් කොටසක් රටේ අධ්‍යාපනය ඉහළ නැංවීම සඳහා යෙදවිය යුතු යැයි සන්ටෙල් ආයතනයේ අපි තරයේ විශ්වාස කරන්නෙමු. අප ජීවත් වන සමාජයට හානියක් සිදු නොවන පරිදි සියලුම මෙහෙයුම් කටයුතු සිදු කළ යුතු ය යන්න සන්ටෙල් ආයතනය විසින් අනුගමනය කරන දර්ශනයකි.”සන්ටෙල් සේවකයන්ගේ දරුවන් සඳහා වූ ශිෂ්‍යත්ව වැඩ සටහන, 5 වසර ශිෂ්‍යත්ව විභාගය, සාමාන්‍ය පෙළ සහ උසස් පෙළ විභාග යනුවෙන් කාණ්ඩ තුනකින් සමන්විත වන අතර එම විභාගයන්ගේ ප‍්‍රතිඵල මත තෝරා ගත් සන්ටෙල් සේවකයන්ගේ දරුවන් සඳහා ශිෂ්‍යත්ව පිරිනමයි. </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=aj0808245</link>
    <topic> ගේට්වේ උපාධි අධ්‍යාපන පාසලක්</topic>
    <author/>
    <content>මහජන බැංකු ප‍්‍රජා සත්කාර වැඩසටහනසිනමන් ග‍්‍රෑන්ඩ් හෝටලයේ දකුණු ඉන්දියානු අවන්හලක්කොරියාවෙන් මුදල් එවන්න සෙලාන් සහයෝගිතා ගිවිසුමක්සන්ටෙල් සේවක දරුවන්ට ශිෂ්‍යත්ව ගේට්වේ උපාධි අධ්‍යාපන පාසලක්ඔරිෆ්ලේම් සෙන්සෝරියා වෙළෙඳ පොළටඉන්ඩස්ටි‍්‍රයල් ෆිනෑන්ස් නගර ශාඛාව ඇරේනවලෝක නව ගොඩනැඟිල්ලේ වැඩ අවසන් අදියරේනව නිවාස ණය ක‍්‍රමය සෙලාන් හද මැදුරසිංගප්පූරු - ලන්ඩන් මාර්ගයට තවත් ඒ 380 යානයක් එක්වෙයිගේට්වේ අධ්‍යාපන ආයතනයේ උපාධි අධ්‍යාපන පාසල පසුගියදා ආරම්භ කළේය.බි‍්‍රතාන්‍ය කවුන්සිලයේ අධක්‍ෂ ගිල්වෙස්වේ ගේට්වේ සමූහයේ සභාපති ආර්.අයි. ටී.අලස් ගේට්වේ උපාධි පාසලේ ප‍්‍රධාන මහාචාර්ය දයන්ත ෂ;ජ්සේකර මහත්ම මහත්මීන් පාසල විවෘත කිරීමේ අවස්ථාවට එක්වෙමින්.බි‍්‍රතාන්‍යයේ එන්සීසී අධ්‍යාපන ආයතනයේ හවුල්කාරිත්වය සමග ආරම්භ වූ ගේට්වේ උපාධි පාසල් ආරම්භයේදී පාඨමාලා දෙකක් හඳුන්වා දෙයි.වේල්ස් විශ්වවිද්‍යාලය පිරිනැමෙන මෙම උපාධි ශී‍්‍ර ලංකාවේ සිට සම්පූර්ණ කළ හැකිය. ගේට්වේ පාසල පිහිටා ඇත්තේ පාර්ලිමේන්තු මාර්ගයේ යාර 100 කට මෙහාය. නවීන ඉගැන්වීම් පහසුකම්, කී‍්‍රඩා හා විනෝදවිම් ස්ථාන ආදී සියල්ලකින්ම සමන්විතය.පාසල් විවෘත කිරීමේ උත්සවය ඇමතූූ ගේට්වේ සමූහගේ සභාපති ආර්. අයි.ටී. අලස් මහතා පසුගිය වසර ගණනාවක් පුරා ගේට්වේ ප‍්‍රසිද්ධ වූයේ මහපරිමාණයේ අධ්‍යාපන ආයතනයක් වශයෙන් පමණක් නොවෙයි.කාගේත් විශ්වාසය දින ගැනීමටත් හැකිවී තිබෙනවා. අපගේ අධ්‍යාපන වැඩ සටහන් බි‍්‍රතාන්‍යයේ ප‍්‍රධාන පුහුණු කිරීම් ආයතන විසින් අනුමත කර තිබෙනවා. අපගේ අධ්‍යාපන වැඩසටහන් සඳහා රුපියල් බිලියනයකට වඩා ආයෝජනය කර තිබෙනවා. අපගේ ගුරු මණ්ඩලය 800 ක් ඉක්මවා තිබෙනවා. ගේට්වේ උපාධි පාසලේ අධිපති ලෙස කටයුතු කරන්නේ මහාචාර්ය දයන්ත විජේසේකර මහතායි.ගේට්වේ සමූහයේ අධ්‍යක්‍ෂ ආචාර්ය හර්ෂ අලස් මෙසේ සඳහන් කළේය. උපාධිධාරි සිසුන්ට අවශ්‍ය නම් ඔවුන්ගේ උපාධිය බි‍්‍රතාන්‍යයේදී ලබාගත හැකියි. Business Comuting and Inforeting System  විෂය සඳහා බීඑස්එසී (ගෞරව) උපාධිය සහ ව්‍යාපාරික කළමනාකරණය සඳහා බී එස් සී ගෞරව උපාධිය සඳහා පාඨමාලා ආරම්භයක් වශයෙන් හඳුන්වා දී ඇත.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=aj0808246</link>
    <topic>ඔරිෆ්ලේම් සෙන්සෝරියා වෙළෙඳ පොළට</topic>
    <author>දයා. ඩී. ෆොන්සේකා</author>
    <content>මහජන බැංකු ප‍්‍රජා සත්කාර වැඩසටහනසිනමන් ග‍්‍රෑන්ඩ් හෝටලයේ දකුණු ඉන්දියානු අවන්හලක්කොරියාවෙන් මුදල් එවන්න සෙලාන් සහයෝගිතා ගිවිසුමක්සන්ටෙල් සේවක දරුවන්ට ශිෂ්‍යත්ව ගේට්වේ උපාධි අධ්‍යාපන පාසලක්ඔරිෆ්ලේම් සෙන්සෝරියා වෙළෙඳ පොළටඉන්ඩස්ටි‍්‍රයල් ෆිනෑන්ස් නගර ශාඛාව ඇරේනවලෝක නව ගොඩනැඟිල්ලේ වැඩ අවසන් අදියරේනව නිවාස ණය ක‍්‍රමය සෙලාන් හද මැදුරසිංගප්පූරු - ලන්ඩන් මාර්ගයට තවත් ඒ 380 යානයක් එක්වෙයිදයා. ඩී. ෆොන්සේකානැචුරල් ස්විඩිෂ් කොස්මටික්ස්හි ඔරිෆ්ලේම් විසින් සෙන්සෝරියා නවතම විලවුන් වර්ගය පසුගියදා වෙළෙඳ පොලට හඳුන්වා දුන්නේය.මෙම නිෂ්පාදනයේ සුවිශේෂිත්වය පිළිබඳව අදහස් දක්වමින් කතා කළ ඔරිෆ්ලේම් ලංකා සමාගමේ අලෙවි කළමනාකරු කැනි ගෝර්ඩන් මෙසේ පැවසීය. “සෙන්සෝරියා නිෂ්පාදනය කළේ ලොව සුප‍්‍රසිද්ධ ප‍්‍රංශ විලවුන්කරුවෙකු වන වෙරෝනික් නයිබර්ග් විසිනි.වෙරෝනික්, ලෝක ප‍්‍රසිද්ධ කි‍්‍රස්ටින් ඩියෝ, කැචරල් සහ බුෂරන් වැනි විලවුන් වෙළෙඳ නාමයන්ට විලවුන් වර්ග සංවර්ධනය කොට ලබා දෙනවා. සෙන්සෝරියා වෙනුවෙන් වූ ඇගේ පෙලඹවීම පිටුපස ඇත්තේ ස්වීඩනයේ මල් සහ නොකිළිටි ජලය ආදී ස්වාභාවික වස්තුන්ය.වටාපිටාවේ ඇති සුන්දරත්වය උකහා ගත් නිර්මාපකයා විසින් එම උත්තජනීය හැගීම විලවුන් බවට පත් කර තිබෙනවා. සෑම ළඳක්ම ප‍්‍රබෝධමත් කරමින් සන්සුන් බව, මෘදු බව සහ පාරිශුද්ධත්වය යනාදිය මේ නිෂ්පාදනයෙන් පිරිනැමෙන ප‍්‍රධාන ගුණාංගයි.ඔරිෆ්ලේම් කළමනාකාර අධ්‍යක්ෂ පර් ගුනාසන් පැවසුවේ, සෙන්සෝරියා හඳුන්වාඳීම ඔරිෆ්ලේම් ලංකාහි තවත් සංධිස්ථානයක් වෙනවා. අපි වසර 11 ක් තිස්සේ මෙරට වෙළඳ පොළ තුළ කි‍්‍රයාත්මක වෙනවා. මේ වන විට එහි වර්ධනය අංක දෙකක වර්ධනයක් බවට පත්වී තිබෙනවා. ජාත්‍යන්තර වශයෙන් ගතහොත් ලොව වේගයෙන් වර්ධනය වන අංශයක් වන ආසියා වෙළඳ පොළේ අප සිටින්නේ මධ්‍යස්ථ තත්ත්වයකයි.මේ ක‍්‍රමෝපායේ එක් අංගයක් වශයෙන් මෙරට වෙළෙඳ පොළ සඳහා අප විසින් නව නිෂ්පාදන 384 ක් මේ වසරේදී හඳුන්වාදී තිබෙනවා. අපගේ දැක්ම වන්නේ එකමුතු බව උනන්දුව සහ කැමැත්ත යන සමාගම් පරමාදර්ශයන් තවදුරටත් ශක්තිමත් කරමින් ලොව ඍජු අලෙවියක් සිදු කරන අංක එකේ රූපලාවණ්‍ය නිෂ්පාදන සමාගම බවට පත්වීමයි .” යනුවෙනි. </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=aj0808247</link>
    <topic>ඉන්ඩස්ටි‍්‍රයල් ෆිනෑන්ස් නගර ශාඛාව ඇරේ</topic>
    <author/>
    <content>මහජන බැංකු ප‍්‍රජා සත්කාර වැඩසටහනසිනමන් ග‍්‍රෑන්ඩ් හෝටලයේ දකුණු ඉන්දියානු අවන්හලක්කොරියාවෙන් මුදල් එවන්න සෙලාන් සහයෝගිතා ගිවිසුමක්සන්ටෙල් සේවක දරුවන්ට ශිෂ්‍යත්ව ගේට්වේ උපාධි අධ්‍යාපන පාසලක්ඔරිෆ්ලේම් සෙන්සෝරියා වෙළෙඳ පොළටඉන්ඩස්ටි‍්‍රයල් ෆිනෑන්ස් නගර ශාඛාව ඇරේනවලෝක නව ගොඩනැඟිල්ලේ වැඩ අවසන් අදියරේනව නිවාස ණය ක‍්‍රමය සෙලාන් හද මැදුරසිංගප්පූරු - ලන්ඩන් මාර්ගයට තවත් ඒ 380 යානයක් එක්වෙයිඉන්ඩස්ටි‍්‍රයල් ෆිනෑන්ස් සමාගමේ නගර ශාඛාව කොළඹ 07, මේට්ලන්ඩ් ක්‍රෙසන්ට් හි අංක 30 ස්ථානයේ දී ඇස්පික් සමූහ සමාගමේ සභාපති ආචාර්ය දීප්ති පෙරේරා මහතාගේ ප‍්‍රධානත්වයෙන් විවෘත විය.1962 ආරම්භ කරන ලද ඉන්ඩස්ටි‍්‍රයල් ෆිනෑන්ස් සමාගමේ අයිතිය ඇස්පික් සමූහ සමාගම මඟින් පසුගිය පෙබරවාරි මාසයේ අත්පත් කරගන්නා ලදී. ගනුදෙනුකරුවන්ගේ පහසුව සහ කාර්යක්ෂම සේවාව සැපයීම සඳහා මේ නගර ශාඛාව සියලු පහසුකම්වලින් සමත්විත වේ.ස්ථාවර තැන්පතු ඉතිරි කිරීමේ ගිණුම් සඳහා ආකර්ශණීය පොලී අනුපාතයක් සමඟ ගණුදෙනුකරුවන් සඳහා සුවිශේෂ පහසුකම් සහ වාසි හඳුන්වාදී ඇති අතර කල්බදු, ණය පහසුකම්, දේපළ වෙළඳ්‍රම් ඇතුළු අනිකුත් මූල්‍ය කටයුතු වෙනුවෙන් ද විශේෂ පහසුකම් ලබාදේ. </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=aj0808248</link>
    <topic>නවලෝක නව ගොඩනැඟිල්ලේ</topic>
    <author/>
    <content>මහජන බැංකු ප‍්‍රජා සත්කාර වැඩසටහනසිනමන් ග‍්‍රෑන්ඩ් හෝටලයේ දකුණු ඉන්දියානු අවන්හලක්කොරියාවෙන් මුදල් එවන්න සෙලාන් සහයෝගිතා ගිවිසුමක්සන්ටෙල් සේවක දරුවන්ට ශිෂ්‍යත්ව ගේට්වේ උපාධි අධ්‍යාපන පාසලක්ඔරිෆ්ලේම් සෙන්සෝරියා වෙළෙඳ පොළටඉන්ඩස්ටි‍්‍රයල් ෆිනෑන්ස් නගර ශාඛාව ඇරේනවලෝක නව ගොඩනැඟිල්ලේ වැඩ අවසන් අදියරේනව නිවාස ණය ක‍්‍රමය සෙලාන් හද මැදුරසිංගප්පූරු - ලන්ඩන් මාර්ගයට තවත් ඒ 380 යානයක් එක්වෙයිනවලෝක රෝහල් නව ගොඩනැඟිල්ලේ වැඩ කටයුතු දැන් නිමාවෙමින් තිබේ. මෙම ගොඩනැඟිල්ල වර්ග අඩි 80,000 ක් ඇඳන් සංඛ්‍යාව 100 ට වැඩිය. ඊට අමතරව නවපහසුකම් රැසක් ද ඊට අයත්ය. නව ගොඩනැඟිල්ල සඳහා යන වියදම රුපියල් බිලියන 1.5කි.හදිසි ප‍්‍රතිකාර ඒකකයක්, බාහිර රෝගී පරීක්ෂණාගාරයක්, වෛද්‍යවරු මුණගැසෙන කාමර, ආපන ශාලා, සමඟ සම්පූර්ණ පහසුකම් ඇති ශල්‍යාගාරයක් සහිත මාතෘ ඒකකයක්, ගැබිනි කාන්තා ඒකකයක්, වකුගඩු රෝගීන් සඳහා ඩයලයිස් ඒකකයක් සියලුම නවීන පහසුකම් ඇති ශල්‍යාගාර 07 ක් සහ වැඩි පහසුකම් බලාපොරොත්තු වන රෝගීන් සඳහා සියලු නවීන පහසුකම් සහිත නිවාස ආදිය ඇතුළත් වේ.සෞඛ්‍ය සේවා සැපයීම අතින් විශිෂ්ටතමයන් වී සිටින නවලෝක රෝහල තවදුරටත් එය පවත්වාගෙන යාම අපගේ දැක්මයි. දරා ගැනීමට පුළුවන් වියදමකින් රෝගීන්ට ඉස්තරම්ම සෞඛ්‍ය සේවාවක් ලබාදීම අපගේ කාර්යභාරයයි. එය වෘත්තීමය මට්ටමකින් අප ලබාදෙනවා” යයි නවලෝක රෝහල්හි නියෝජ්‍ය සභාපති ජයන්ත ධර්මදාස මහතා පැවසීය.එෆ්ඩී 10 ඇන්ජියෝග‍්‍රපි ක‍්‍රමය ශ‍්‍රී ලංකාවට හඳුන්වාදීමේ ප‍්‍රමුඛයන් වූයේ නවලෝක රෝහල් බවත් Comprehensive Polysomnography ක‍්‍රමය හඳුන්වාදීමේ ප‍්‍රමුඛයන් වූයේ නවලෝක රෝහල යයි එහි අධ්‍යක්ෂ /සාමාන්‍යාධිකාරි මහාචාර්ය ලාල් චන්ද්‍රසේන පැවැසීය.නව උපකරණ හා යන්ත‍්‍ර සූත‍්‍ර සම්බන්ධ කතා කළ නවලෝක රෝහලේ ප‍්‍රධාන මූල්‍ය නිලධාරි ජයන්ත පෙරේරා මහතා සඳහන් කළේ, පසුගිය මුදල් වර්ෂය තුළ නවීන උපකරණ සඳහා ද රු.මිලියන 500ක මුදලක් වැය කළ බවය. නවලෝක රෝහල් සන්නාම වටිනාකම රුපියල් මිලියන 636 කි. ව්‍යාපාරික වටිනාකම රුපියල් මිලියන 2319 කි.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=aj0808249</link>
    <topic>නව නිවාස ණය ක‍්‍රමය සෙලාන් හද මැදුර</topic>
    <author/>
    <content>මහජන බැංකු ප‍්‍රජා සත්කාර වැඩසටහනසිනමන් ග‍්‍රෑන්ඩ් හෝටලයේ දකුණු ඉන්දියානු අවන්හලක්කොරියාවෙන් මුදල් එවන්න සෙලාන් සහයෝගිතා ගිවිසුමක්සන්ටෙල් සේවක දරුවන්ට ශිෂ්‍යත්ව ගේට්වේ උපාධි අධ්‍යාපන පාසලක්ඔරිෆ්ලේම් සෙන්සෝරියා වෙළෙඳ පොළටඉන්ඩස්ටි‍්‍රයල් ෆිනෑන්ස් නගර ශාඛාව ඇරේනවලෝක නව ගොඩනැඟිල්ලේ වැඩ අවසන් අදියරේනව නිවාස ණය ක‍්‍රමය සෙලාන් හද මැදුරසිංගප්පූරු - ලන්ඩන් මාර්ගයට තවත් ඒ 380 යානයක් එක්වෙයිසෙලාන් බැංකුව ‘හද මැදුර’ නමින් නව නිවාස ණය යෝජනා ක‍්‍රමයක් හඳුන්වා දෙයි.‘හද මැදුර’ ණය යෝජනා ක‍්‍රමයේ අද්විතීය අංගයක් වන්නේ සෙලාන් බැංකුව එහි නිවාස ණය ඉල්ලුම්කරුවන්ට අවශ්‍ය ලියවිලි සැපයීම සම්පූර්ණ කළ දින සිට දින දහයක් ඇතුළත ණය මුදල ලබා දීමට පොරොන්දු වීමයි. දැනටමත් පළමු ගනුදෙනුකරුවන් 100 දෙනා හට ආකර්ෂණීය 19% ක පොළී අනුපාතිකයකට ණය ලබා දී අවසන් කර ඇත.මුල්‍ය ආයතනයන්ගෙන් නිවාස ණය ඉල්ලුම් කරන අය විසින් ලියවිලි සම්පූර්ණ කිරීම සඳහා කලින්්කලට ඉල්ලනු ලබන ලියවිලි ලබාදීම ඉල්ලුම්කරුවන්ට නිත්‍ය කරදරයක් බවට පත්ව ඇත. කෙසේ වුවද, සෙලාන් බැංකුවේ ‘හද මැදුර’ නිවාස ණයෙන් එම ගැටලුවට විසඳුමක් ලබා දී ඇති අතර එමගින් ලියවිලි සම්පූර්ණ කර දින 10 ක් ඇතුළත ණය මුදල ලබා දීමේ පොරොන්දුවක් ඉදිරිපත් කර ඇත.ඉක්මන් කි‍්‍රයාකාරීත්වයක් සහ දැරිය හැකි පොළී ප‍්‍රමාණයක් සමඟවූ ‘හද මැදුර’ නිවාස ණය වෙළෙඳ පොළෙහි ඇති අනෙකුත් නිවාස ණය ක‍්‍රමයන් අභිබවා යනු ඇත.සෙලාන් බැංකුවේ සහකාර සාමාන්‍යාධිකාරි යසන්ති උඩුරාවන මහත්මිය කියා සිටියේ “මෙය අර්ථවත්කිරීම සඳහා කළමනාකාර අධ්‍යක්ෂ ආචාර්ය ලලිත් කොතලාවල මහතාගේ සංකල්පනාවන් අනුව සෙලින්කෝ සෙලාන් ටවර්හිදී විශේෂිත ඒකකයක එම ණය ඉල්ලුම්පත් භාර ගැනීමට සහ ගෙවීම් කිරීමට කටයුතු යොදා ඇත.” යනුවෙනි.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=aj08082410</link>
    <topic>සිංගප්පූරු - ලන්ඩන් මාර්ගයට තවත් ඒ 380 යානයක් එක්වෙයි</topic>
    <author/>
    <content>මහජන බැංකු ප‍්‍රජා සත්කාර වැඩසටහනසිනමන් ග‍්‍රෑන්ඩ් හෝටලයේ දකුණු ඉන්දියානු අවන්හලක්කොරියාවෙන් මුදල් එවන්න සෙලාන් සහයෝගිතා ගිවිසුමක්සන්ටෙල් සේවක දරුවන්ට ශිෂ්‍යත්ව ගේට්වේ උපාධි අධ්‍යාපන පාසලක්ඔරිෆ්ලේම් සෙන්සෝරියා වෙළෙඳ පොළටඉන්ඩස්ටි‍්‍රයල් ෆිනෑන්ස් නගර ශාඛාව ඇරේනවලෝක නව ගොඩනැඟිල්ලේ වැඩ අවසන් අදියරේනව නිවාස ණය ක‍්‍රමය සෙලාන් හද මැදුරසිංගප්පූරු - ලන්ඩන් මාර්ගයට තවත් ඒ 380 යානයක් එක්වෙයිසිංගප්පූරු - ලන්ඩන් සිංගප්පූරු එයාර්ලයින්ස් ඒ 380 ගුවන් සේවා දෙගුණ වේ. නව සුපුර්ජම්බෝ යානයකින් දිනපතා සේවාවක් සපයන ලෝකයේ පළමු ගුවන් මාර්ගය වනුයේ සිංගප්පූරු - ලන්ඩන් මාර්ගයයි.සැප්තැම්බර් මාසයේ දී හයවැනි ඒ380 ගුවන් බසය සිංගප්පූරු එයාර්ලයින්ස් වෙත ලැබීමෙන් පසු නව ගමන් වාරය ඇරැඹේ.ලන්ඩන් නගරයට අමතරව සිංගප්පූරු එයාර්ලයින්ස් ඒ380 ගුවන් ගමන් සිඩ්නි සහ ටෝකියෝ වෙත ද සිදු කෙරේ.ඒ 380 ගුවන් ගමන් සිදු කළ පළමු සමාගම සිංගප්පූරු එයාර්ලයින්ස් ය. එමඟින් හඳුන්වා දුන් කැබිනයන් පසුගිය වසරේ ඔක්තෝබර් මාසයේ සිට ඇරැඹූ වාණිජ පංතියේ සේවාවන් සමඟ අපගේ ගුවන් මගීන් විසින් මැනැවින් ලබාගෙන ඇත.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>24</day>
    </date>
    <link>http://www.silumina.lk/2008/08/24/_art.asp?fn=aw0808241</link>
    <topic>ඇඟ ඇතුළේ අමනුස්සයකු</topic>
    <author>මතුගම මහින්ද විජේතිලක</author>
    <content>ඇඟ ඇතුළේ අමනුස්සයකු ඉන්නවා වගේ දැනෙනවාඈත අතීතයේ සිට ම මිනිසා තමන් ගේ පියවි ඇසට නොපෙනෙන සත්ත්ව කොට්ඨාසයක් ඇති බව විශ්වාස කළහ. ප‍්‍රාග් ඓතිහාසික යුගයේ මානවයින් පවා ඥාතියකු මිය ගිය විට ඔහුගේ භූතාත්මයේ බලපෑම ඇති බව විශ්වාස කරමින් මළවුන් ඇදහීම හෙවත් ඥාති පෙ‍්‍ර්ත වන්දනාව සිදු කළ බව පුරාවිද්‍යාත්මක සාධකවලින් ද තහවුරු වී ඇත. පස්යොදුන් රට පාහියංගල ප‍්‍රාග් ඓතිහාසික ලෙන් භූමියේ කැණීම්වලින් හමු වූ ආදි මානවයින් ගේ හිස් කබල් වර්ණ ගන්වා තිබීමෙන් එම මළවුන් වන්දනා ප‍්‍රාග් යුගයේ පවා තිබූ බව පුරාවිද්‍යාඥයෝ පවසති.වර්තමාන සමාජය ද සංකීර්ණ ජීවන ගැටලු හා ගැඹුරින් ආගම දහම හැදෑරීමෙන් තොරව කටයුතු කිරීම නිසා අමනුස්සයන් පිළිබඳ සැලකිල්ලක් නොදක්වති. එහෙත් සුව නොවන ලෙඩක් දුකක් වැළඳුණු විට දී නම් දෙයියන් බුදුන් සිහිවී පන්සල් දුවති.එක්තරා කාන්තාවක් ලියුකේමියා රෝගය වැළඳී බටහිර වෛද්‍ය ක‍්‍රමයෙන් කළ හැකි අවසාන ප‍්‍රතිකාර පන්තිය ද ලබා ජීවත්වීමේ බලාපොරොත්තු බිඳ වැටී ගලිගමුවේ ඥාණදීප හිමියන් සොයාගෙන ආවාය. වාහනයෙන් බැස ස්වාමිපුරුෂයා විසින් වත්තන් කැරගෙන ආ මෙම රෝගී කාන්තාවගේ හිස කෙස් සම්පූර්ණයෙන් ගැලවී ගොස් තිබිණි.දෑස් ද යටට ම ගිලී ගොසිණි. මුහුණ සුදුමැලි වී මරණයේ පණිවුඩ එහි සටහන් වූවා සේ ය.”අනේ! හාමුදුරුවනේ! බුදු බව ලැබෙයි මට පිහිට වෙන්නැ”යි කියමින් ඥාණදීප හිමියන් ඉදිරියේ වැඳ වැටී අඬන්නට වූවාය.ඇය මරණයේ දොරටුවේ සිට හඬා වැටෙන කාන්තාවක් බව වැටහුණ ද එය නොඅඟවා “ඇයි මේ අම්මා අඬන්නේ. මොකක්ද ප‍්‍රශ්නය. ඔතනින් හිඳගෙන කියන්න බලන්නැ”යි උන්වහන්සේ පැවැසූහ.”හාමුදුරුවනේ! මට ලේ පිළිකාවක් වැළඳිලා. ඊයෙ ඉස්පිරිතාලෙන් ගෙදර එව්වා. ගෙදර ගිහින් කැමැති ඕනෑම දෙයක් කාල බීල ඉන්න කියලා. එහෙම කිව්වේ මගේ මරණ තීන්දුව බව මට තේරුණා.හාමුදුරුවනේ! මට මං කළ වැරැදි නිතර මතක් වෙනවා. මැරෙන වෙලාවටත් මේවා මතක් වුණොත් අපාගත වන බව මම දන්නවා.මම තව දවස් කීපයකට වඩා ජීවත් වෙන එකක් නෑ. අනේ හාමුදුරුවනේ! මට අපායෙ නොගිහින් බේරෙන්න උපදෙසක් දෙන්නැ”යි බැගෑපත් වූවාය.”මොනවාද මේ අම්මා ඔය තරම් කරපු වැරදි?””හාමුදුරුවනේ! මේ ඉන්නේ මගේ මහත්තයා. මම මගේ මහත්තයාට හරියට සැලකුවේ නෑ. ගෞරව කළේ නෑ.නිතර රණ්ඩු සරුවල් කළා. ඒ විතරක් නොවෙයි මහත්තයාගෙ වයසක අම්මටයි තාත්තටයි හරියට වෙනස්කම් කළා.ඒ මව්පියන්ට උදව් කරන්න මහත්තයාට ඉඩ දුන්නේ නෑ. මගේ නපුරුකම් නිසා ඒ දෙන්නා ඉඩම කෙළවරේ ගේ පැලක් හදාගෙන ජීවත් වෙනවා.මගේ සහෝදරයොත් මා සමඟ තරහයි. පිය උරුමයෙන් ලැබුණු ඉඩම් සහෝදරයින්ට නොදී වැඩි මිලට පිටස්තර අයට විකුණුවා කියා. මම මෙච්චර කාලයක් ඉස්පිරිතාලෙ හිටියා. මගෙයි කියා කිසිම නෑයෙක් මා බලන්න ආවේ නෑ. මහත්තයා ම විතරයි මා බලන්න ආවේ. මම ලෙඩ ඇඳෙ ඉඳගෙන මා අතින් සිද්ධ වෙච්ච වැරදිමයි කල්පනා කළේ. කරපු හොඳ දේවල් මතක් කළා. එහෙම මොකුත් මතක් වෙන්නෙත් නෑ. රෑට හීනෙන් මළගිය අය ඇවිත් වරෙන් යන්න කියා අඬගහනවා.සතර අපායෙන් එකකට මා ඇදගෙන යයි කියා මට බය හිතෙනවා. අනේ! හාමුදුරුවනේ මට මේකෙන් ගැලවෙන්න උපදෙසක් දෙන්නැයි පිංසෙණ්ඩු වූවාය.”හොඳයි: මේ අම්මා කවදා හරි සිල් සමාදන් වෙලා ඇති නේද? භාවනා එහෙම කරලා තියෙනවාද?””අනේ! හාමුදුරුවනේ, මම කවදාවත් සිල් සමාදන් වෙලා නෑ. වයසට ගියා ම සිල් සමාදන් වෙන්නයි හිතා හිටියේ.ඉතින් ඊට කලින් මේ කරුම ලෙඩේ හැදුණා නොවැ. භාවනාව ගැන මොකුත් ම දන්නේ නෑ. ගමේ පන්සලට දානෙ දුන්නෙත් නෑ හාමුදුරුවනේ; මහත්තයා පිනට යමක් දුන්නත් මං එයාටත් බැන්නා” යි ඇය කීවාය.”හොඳයි දැන් මේ අම්මා හිතාගෙන ඉන්නවා නොවැ දවස් කීපෙකින් මැරෙයි කියා. ඉතින් දැන් ඔය හිතේ තියෙන මාන අහංකාර කිළුටුත් පරණ පව්වලට එකතු වුණොත් තවත් නරක අතට හැරෙනවා. දැන් එහෙම නම් ඔය මහත්තයාගෙ කකුල් දෙක අල්ලලා පතුල් දෙකේ නළල තියලා වඳින්න. කරපු වැරදිවලට සමාව ඉල්ලා ගන්නැයි” හාමුදුරුවෝ කීහ.ඇය ද ස්වාමිපුරුෂයා ගේ පා වැඳ “මට සමාව දෙනවා නේදැ”යි ඇසුවාය. ”හොඳයි හොඳයි අන්තිම මොහොතේ හරි වැරැද්ද වැටහුණා නම් ඒකත් හොඳ දෙයක්. මගේ හිතේ තරහක් නැහැ”යි ඔහුද පැවැසීය.”හොඳයි ඔන්න ඔය වගේ ම අද ගෙදර ගියා ම නැන්දා මාමා දෙන්නටත් වැඳලා සමාව ඉල්ලන්න.තමුන් දරුණු විධියට ඒ අයට සැලකුවාට ඒ වැඩිහිටියෝ දැන් තමුන් ඉන්න තත්ත්වයේ හැටියට සමාව දේවි.”යි කියූ හාමුදුරුවෝ ඇය පන්සිල්හි පිහිටවූහ.”ඔබ දැන් සීලවන්තියක්. මේ මොහොතේ පටන් බුදුරජාණන් වහන්සේගේ උපාසිකාවක් කියලා හිතන්න. පරණ වැරදි සියල්ල අමතක කරන්න. ඒවා සිහිපත් කරන්න එපා. ඒ වැරදි තේරුම් ගැනීමත් කුසලයක් කියා හිතන්න.ඊළඟට තමන්ට මෛතී‍්‍ර කරගන්න. තමන්ගේ ස්වාමිපුරුෂයාට, නැන්ද මාමා දෙන්නාට සහෝදරයින්ට මෛත‍්‍රී කරන්න. ඊළඟට මුළු ලෝකයේ ම ඉන්න පෙනෙන නොපෙනෙන සියලු සත්ත්වයන්ට මෛතී‍්‍ර කරන්න.””දැන් තමන්ම දන්නවා නෙ හෙට අනිද්දා මැරෙන බව. දැන් කල්දමන්න වෙලාවක් නෑ. හිත හිතා ඉන්න වෙලාවක් නෑ. සම්පූර්ණ වීර්යය යොදා මෛතී‍්‍ර කරන්න. අවංකව මෛතී‍්‍ර භාවනාව වඩාගත්තොත් මේ සතියෙම ධර්මය අවබෝධ කැර ගන්න පුළුවන් වෙයි. මෛතී‍්‍ර සමාධිය ඇති කර ගත්තොත් ඔබට බ‍්‍රහ්ම ලෝකයක හෝ දිව්‍ය ලෝකයක උපදින්න පුළුවන්. ඒක මම කියන දෙයක් නොවෙයි. මෙත්තානිසංස සූත‍්‍රයේ සඳහන් වන දෙයක්””ඒ වගේ ම තණ්හාවෙන් රැස් කරපු මුදල් තියෙනවා නම් ඒවායෙන් නැන්දා මාමා දෙන්නටයි තමන්ගෙ සහෝදරයින්ටයි කෑම බීම ඇඳුම් සහිතව තෑගි බෝග ගිහින් දෙන්න.නැති බැරි අයටත් සලකන්නැ”යි කියා සෙත් පිරිත් සජ්ක්‍ධායනය කොට පිරිත් පැන් ටිකක් පානය කරන්නට ද දුන්නාය.”හොඳයි දැන් ගෙදර යන්න. ගෙදර ගිය හැටියේ තෙරුවන් වැඳ භාවනාව පටන් ගන්න. හෙට උදේ ම මට ටෙලිෆෝන් කරලා කියන්නකෝ ප‍්‍රතිඵල” යැයි ඥාණාදීප හිමියෝ පැවසූහ.මේ කාන්තාව ගෙදර යන ගමන්ම නැන්දා මාමා දෙදෙනාට ආහාරපාන ද්‍රව්‍ය ඇඳුම් ආදී තෑගි බෝග ද ගෙන ගියාය. මේ වනවිට සිය ලේලිය මරණාසන්නව සිටින බව දැන සිටි බැවින් ඒ වැඩිහිටි දෙදෙනා ද නිහඬව ඉවසූහ.රෝගී කාන්තාව මෛතී‍්‍ර භාවනාව වඩන්නට පටන් ගත්තාය. තමන් ගේ ජීවිතය දවස් කීපයකට වඩා නැති බැවින් ඇය හිඳගෙන මෛතී‍්‍රය වැඩුවාය. ඉඳගෙන ඉන්න බැරි තැන හිටගෙන මෛතී‍්‍ර කළාය. ඒත් අපහසුවූ විට මෛතී‍්‍ර භාවනාව වචනයෙන් කියමින් ඇවිදිමින් භාවනා කළාය. නින්ද යනතුරු ඇඳේදී ද භාවනා කළාය.මරණ බයට ම භාවනා කළා ය. පසුදින ඇය ඥාණදීප හිමියන්ට දුරකතන පණිවුඩයක් දී භාවනා කරන විට කායික වේදනා බහුල වුවද නොකඩවා භාවනා කරන බව දන්වා සිටියාය. මැරෙන එක කොහොමත් එකයි. වෙන කිසි දේකට හිත නොයවා හැම විනාඩියක්ම භාවනා කරන ලෙස නැවතත් උපදෙස් ලැබුණි.ඇය ඊළඟ දිනයේ ද දුරකතනයෙන් තත්ත්වය වාර්තා කළාය. හාමුදුරුවනේ! මහත්තයාගේ අම්මයි තාත්තයි දෙන්නත් මා බලන්න ආවා. ඒත් හාමුදුරුවනේ මට භාවනා කරන්න නම් බෑ. භාවනා කරනකොට ඇඟ හිරවෙනවා වගෙයි.කව්දෝ බෙල්ල මිරිකනවා වගේත් දැනෙනවා. සමහර වෙලාවට භාවනා කරන තැනින් කවුදෝ මාව තල්ලු කරනවා වගෙයි.” ”මොනවා” හාමුදුරුවෝ පුදුමයෙන් මෙන් ඇසූහ.”ඔව් හාමුදුරුවනේ! කවුදෝ අමනුස්සයෙක් මගේ ඇඟ ඇතුළේ ඉන්නවා වගේ දැනෙනවා”යි රෝගී කාන්තාව පැවසුවාය.”ඔව්! ඔබතුමියගේ රෝගය පිළිබඳ මට සැකයක් ඇති වුණා. ලේ පිළිකාව ශාරීරික හේතු නිසා ඇතිවූවක් වෙන්නත් පුළුවන්. ශරීරයේ ලේ හීනවීම වෙනත් හේතුවක් නිසා වෙන්නත් බැරිද? අමනුස්සයෙක් ලේ උරා බොනවා වෙන්නත් බැරි නැහැ. මේක හොඳ අත්දැකීමක් වගෙයි. ඔය ලෙඩේ සනීප කරන්න පුළුවන් ලකුණු පහළ වෙලා වගෙයි මට පෙනෙන්නේ. ඒ නිසා පසු බහින්නේ නැතුව හිතට ලොකු ධෛර්යයක් අරගෙන දිගටම භාවනා කරන්න.තමන්ටත් සියලු ලෝ සතුන්ටත් මෛත‍්‍රී කොට ඔය ඇඟ ඇතුළේ ඉන්න අමනුස්සයාටත් මෛතී‍්‍ර කරන්න. ඒ භූතයාටත් අවංකව ම මෛතී‍්‍ර කරන්න. මෛතී‍්‍ර භාවනාව දෙපැත්ත කැපෙන ආයුධයක් වගෙයි, කියා බුදුරජාණන් වහන්සේ දේශනා කැර තියෙනවා.ඔබ දිගට ම ඒ අමනුෂ්‍යයාට මෛතී‍්‍ර කළොත්, එහෙම අමනුෂ්‍යයෙක් ඉන්නවා නම් ඇඟ ඇතුළේ ඉන්න බැරුව පලා යනවා. ඒ නිසා මරණය ජය ගන්න ධෛර්යයෙන් මෛතී‍්‍ර කරන්නැ’යි උපදෙස් දුන්හ.ඒ කාන්තාව අතීතයේ කොයි තරම් දුෂ්ටකම් කළත් සීලයක පිහිටා භාවනා කරන්න හිටියාට පස්සේ මරණ භය නිසා හෝ වේවා තත්ත්වය වෙනස් වුණා. ඇයට හිරිහැර කරන, ඇගේ ලේ උරාබොන අමනුෂ්‍යයාට පවා මෛතී‍්‍ර කරන්න දක්ෂ වුණා.ඇගේ ඇඟ ඇතුළේ ලේ උරා බොමින් සිටි යක්ෂයා ඇගේ භාවනාව කඩාකප්පල් කරන්න ඇය බය කළා. බෙල්ල මිරිකුවා. පර්යංකයෙන් තල්ලු කළා. අන්තිමේ ඇය දිගින් දිගට නොකඩවා ධෛර්යයෙන් මෛතී‍්‍ර කරන කොට ඒ අමනුස්සයාට ඇගේ සිරුර තුළ සිටින්නට නොහැකිව ඇය අතහැර දමා යන්නට ගියේය. මිනිස් සිරුරෙන් ගලනා ලෙය ආහාර කොට ගන්නා ලේවලට ඉතාම ප‍්‍රිය අමනුස්සයෝ සිටිති.එවැනි අමනුස්සයෝ මිනිස් සිරුරට ඇතුළු වී ලේ උරා බොති. එසේ මිනිස් සිරුරට ඇතුළුවීමට නොහැකි අමනුස්සයෝ මිනිසුන් ආරාවුල්වලට පොළඹවා කෝලාහල ඇති කරවා ඒ තුවාලවලින් ලේ පානය කරති. ඒවා සිද්ධ වෙන්නෙත් කර්මානුරූපවයි. මේ වගේ ලෙඩ-රෝග සොයාගත නොහැකිව, මෙවැනි රෝගවලට ඖෂධ නැතිකම නිසාද රෝගීන් කී දෙනෙක් මිය යනවාද? දින කීපයකින් මරණයට පත්වීමට නියමිතව මඟ බලා සිටිය ඒ රෝගී කාන්තාව ඊට මාස හයකට පසුවද ඥාණදීප හිමියෝ බැහැදකින්නට පැමිණ උන්වහන්සේට පින් දුන්නා ය.මතුගම මහින්ද විජේතිලක  </content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>31</day>
    </date>
    <link>http://www.silumina.lk/2008/08/31/_art.asp?fn=aa0808311</link>
    <topic>ළමයින් පළිහක් කොට ගෙන ඉල්ලීම් දිනා ගැනීමට තැත් දැරීම වැරදියි!</topic>
    <author>සුනිල් දයා අල්විස්</author>
    <content>ළමයින් පළිහක් කොට ගෙන ඉල්ලීම් දිනා ගැනීමට තැත් දැරීම වැරදියි!අධිකරණයට අපහාස කළැයි රනිල්ට සිතාසි යවයිකාබනික පොහොර ප‍්‍රචලිත කිරීමේ ජාතික උත්සවය හෙටතවත් චීන දුම්රිය 15 ක් ගෙන්වයි‘රන්දොර’ සංවර්ධන සැලැස්මට දසලක්ෂ 16,46,297ක්‘ජයෝදයේ රණ ඝෝෂා’ රථ පෙරහර ශ‍්‍රී දළඳ්‍ර මැදුර බලා ගමන් අරඹයිරෝසිගේ බොඩිගාඩ් අත්අඩංගුවේපිටකොටුවේ පිපිරීමකින් 47 කට තුවාලසුනිල් දයා අල්විස්එදා ප‍්‍රභාකරන් දරුවන් පළිහක් ලෙස යොදා ගෙන තම අරමුණ ඉටු කර ගන්නට කටයුතු කළාක් මෙන් අද ගුරුවරුන් ද ළමයින් පළිහක් කොට ගැනීමට උත්සාහ ගන්නේ යයි මහින්ද රාජපක්ෂ ජනාධිපතිතුමා පැවසීය.ජනාධිපතිතුමා මෙසේ පැවසුවේ තංගල්ල - බෙලිඅත්ත ඒකාබද්ධ ජල යෝජනා ක‍්‍රමය විවෘත කිරීම නිමිත්තෙන් පැවැති උත්සවයේදී ය. අපි සැවොම රට වෙනුවෙන් අපේ යුතුකම් ඉටුකළ යුතුව තිබෙන අතර දේශපාලන වුවමනාවන් ඉටුකැර ගැනීමට ඉඩ දිය නොහැකි යයි පැවසූ ජනාධිපතිතුමා අසාධාරණ විධියට ඉල්ලීම් ඉල්ලන්නේ නැතිව රට ගැන සිතා කටයුතු කරන්නැයි ඉල්ලා සිටින බවත් පැවැසීය.ජනාධිපතිතුමා මෙසේ ද පැවසීය.නැඟෙනහිර ජනතාවට අපි වතුර ලබා දෙන්නට යන විට එල්ටීටීඊය ඊට මඟ ඇහුරූ හැටි ජනතාවට මතක ඇතැයි සිතනවා. වතුර නවත්වන්න මාවිල්ආරු සොරොව්ව වැහැව්වා. එදා ජනතාව වෙනුවෙන් වතුර ලබාදෙන්නට අපි මානුෂික මෙහෙයුම් ආරම්භ කළා. මේ ජල ප‍්‍රශ්නයේ මානුෂික මෙහෙයුම නැඟෙනහිර මුදා ගන්නා තුරු අපි සිදු කළා. නැඟෙනහිර මුදා ගත්තා සේ ම අපි උතුරත් මුදා ගන්නවා.මුළු රටම නිදහස් කර ගන්නා අතරම ගම අමතක කරන්නෙත් නැහැ. එක් යුගයකදී හම්බන්තොට දිස්ති‍්‍රක්කය මේ රටේ තිබුණ දුප්පත්ම දිස්ති‍්‍රක්කයයි. පසුගිය වසර දෙක ඇතුළත හම්බන්තොටට උරුම වෙලා තිබුණ දුප්පත්කම පන්නා දාන්න අපට පුළුවන්කම ලැබී තිබුණා. අපි බලයට පත්වන විට සියයට 31 ක් ම තිබුණ හම්බන්තොට දිස්ති‍්‍රක්කයේ දුප්පත්කම අද වෙනකොට සියයට 12.7 අඩුවෙලා.අද ගමේ කොන්කී‍්‍රට් පාරවල් හැදෙනවා. සුනාමියෙන් විනාශ වූ ගොඩනැඟිලි හා ප‍්‍රදේශයේ මාර්ග අද හැදිලා. හැදෙමින් තිබෙනවා. නැඟෙනහිරත් සංවර්ධන කටයුතු ආරම්භ කර තිබෙනවා. ගොවීන් වස බිව් යුගය අද වෙනස් වී තිබෙනවා. වී මිල තීන්දු කරන්නේ අද මුදලාලි නොවේ ගොවියා. ආර්ථිකය වැටිලත් නැහැ. වාරිමාර්ග ජල විදුලි බලාගාර සංවර්ධන වැඩ රැසක් ද ක‍්‍රියාත්මක වෙමින් පවතිනවා යයි ද ජනාධිපතිතුමා කීය.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>31</day>
    </date>
    <link>http://www.silumina.lk/2008/08/31/_art.asp?fn=aa0808312</link>
    <topic>අධිකරණයට අපහාස කළැයි රනිල්ට සිතාසි යවයි</topic>
    <author>රෝෂන් තුෂාර</author>
    <content>ළමයින් පළිහක් කොට ගෙන ඉල්ලීම් දිනා ගැනීමට තැත් දැරීම වැරදියි!අධිකරණයට අපහාස කළැයි රනිල්ට සිතාසි යවයිකාබනික පොහොර ප‍්‍රචලිත කිරීමේ ජාතික උත්සවය හෙටතවත් චීන දුම්රිය 15 ක් ගෙන්වයි‘රන්දොර’ සංවර්ධන සැලැස්මට දසලක්ෂ 16,46,297ක්‘ජයෝදයේ රණ ඝෝෂා’ රථ පෙරහර ශ‍්‍රී දළඳ්‍ර මැදුර බලා ගමන් අරඹයිරෝසිගේ බොඩිගාඩ් අත්අඩංගුවේපිටකොටුවේ පිපිරීමකින් 47 කට තුවාලරෝෂන් තුෂාරඅධිකරණයට අපහාස කිරීමේ චෝදනාවට විපක්ෂ නායක රනිල් වික‍්‍රමසිංහ මහතාට එරෙහිව කොළඹ දිසා අධිකරණය ඉකුත් සිකුරාදා (29) සිතාසි නිකුත් කෙළේය.වික‍්‍රමසිංහ මහතා විසින් කොළඹ දිසා අධිකරණයට ඉදිරිපත් කළ දිවුරුම් ප‍්‍රකාශයක් මඟින් චේතනාන්විතව මෙම අපහාසය සිදු කැර ඇති බවට එ.ජා.ප. සාමාජිකයින් දෙදෙනකු විසින් අධිකරණයට ඉදිරිපත් කළ කරුණු අනුව කොළඹ ප‍්‍රධාන දිසා විනිසුරු සිසිර රත්නායක මහතා මෙම සිතාසි නිකුත් කෙළේය. සාවද්‍ය තොරතුරු ඉදිරිපත් කැර අධිකරණයට අපහාස කිරීමේ චෝදනාවට වරදකරු නොකිරීමට හේතු ලබන 18 දින අධිකරණයට ඉදිරිපත් කරන ලෙසද විනිසුරුවරයා වික‍්‍රමසිංහ මහතාට සිතාසි නිකුත් කරමින් සඳහන් කෙළේය.එක්සත් ජාතික පක්ෂ හිටපු පාර්ලිමේන්තු මන්තී‍්‍ර අනුර බැස්ටියන් සහ පළාත් සභා මන්තී‍්‍ර අනිල් කුමාර විජේසිංහ මහත්වරු ‘ම’ ගිවිසුම අභියෝගයට ලක්කරමින් පැවැරූ නඩුවකට දිවුරුම් ප‍්‍රකාශයක් ඉදිරිපත් කරමින් වික‍්‍රමසිංහ මහතා අධිකරණයට අපහාස කැර ඇති බව පැමිණිල්ලේ නීතීඥ ඉක්රාම් මොහොමඩ් මහතා සඳහන් කෙළේය.මෙම නඩුවේ විත්තිකරුවන් ලෙස රනිල් වික‍්‍රමසිංහ මහතා හා ‘ම’ පාර්ශ්වයේ කැඳවුම්කරු මංගල සමරවීර මහතා නම්කැර ඇත.නඩුවේ වැඩිදුර විභාගය ලබන 18 දින සිදු කෙරේ.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>31</day>
    </date>
    <link>http://www.silumina.lk/2008/08/31/_art.asp?fn=aa0808313</link>
    <topic>කාබනික පොහොර ප‍්‍රචලිත කිරීමේ ජාතික උත්සවය හෙට</topic>
    <author>නිහාල් පී. අබේසිංහ</author>
    <content>ළමයින් පළිහක් කොට ගෙන ඉල්ලීම් දිනා ගැනීමට තැත් දැරීම වැරදියි!අධිකරණයට අපහාස කළැයි රනිල්ට සිතාසි යවයිකාබනික පොහොර ප‍්‍රචලිත කිරීමේ ජාතික උත්සවය හෙටතවත් චීන දුම්රිය 15 ක් ගෙන්වයි‘රන්දොර’ සංවර්ධන සැලැස්මට දසලක්ෂ 16,46,297ක්‘ජයෝදයේ රණ ඝෝෂා’ රථ පෙරහර ශ‍්‍රී දළඳ්‍ර මැදුර බලා ගමන් අරඹයිරෝසිගේ බොඩිගාඩ් අත්අඩංගුවේපිටකොටුවේ පිපිරීමකින් 47 කට තුවාලනිහාල් පී. අබේසිංහරසායනික පොහොර භාවිතය අවම කර කාබනික පොහොර භාවිතය ප‍්‍රචලිත කිරීමට රජය අරඹන කාබනික පොහොර ප‍්‍රචලිත කිරීමේ හා ප‍්‍රවර්ධනය කිරීමේ දීප ව්‍යාප්ත වැඩසටහනේ සමාරම්භක උත්සවය ලබන සඳුදා (1) මහින්ද රාජපක්ෂ ජනාධිපතිතුමාගේ ප‍්‍රධානත්වයෙන් පන්නල මාකඳුර කෘෂිකර්ම පර්යේෂණ හා සංවර්ධන මධ්‍යස්ථානයේදී පැවැත්වේ. ඒ සමඟම මෙම වැඩසටහන රටපුරා ව්‍යාප්ත කිරීම පිණිස කාබනික පොහොර ප‍්‍රවර්ධන සතියක් ‘සරු පසින් සරු රටක්’ යන තේමාව යටතේ නම් කිරීමට කටයුතු යොදා ඇත.ඉදිරි වසර තුන ඇතුළත රටපුරා කාබනික පෝර සත්ත්ව පෝර ජනප‍්‍රිය කර පරිසර හිතකාමී කෘෂිකර්ම රටාවක් රටපුරා ඇති කිරීමට කෘෂිකර්ම සංවර්ධන හා ගොවිජන සේවා අමාත්‍යාංශය පියවර ගෙන ඇත.කෘෂිකර්ම සංවර්ධන හා ගොවිජන සේවා ඇමැති මෛති‍්‍රපාල සිරිසේන මහතා මෙම නව ව්‍යාපෘතිය කි‍්‍රයාවට නංවනු ලැබේ.සමාරම්භක උත්සවයට පසු දින 5 ක් ඇතුළත මෙම වැඩසටහන රටපුරා ප‍්‍රායෝගිකව කි‍්‍රයාවට නැංවේ. ඒ අනුව සැප්තැම්බර් 2 දා ගොවිජන සේවා මධ්‍යස්ථාන බල ප‍්‍රදේශවල අදාළ ආදර්ශන හා දේශන මගින් ගොවින්ට කාබනික පෝර පිළිබඳ දැනුම්වත් කෙරේ. ඊට පසු දින රාජ්‍ය සේවකයන්ට හා නිලධාරින්ට දැනුමක් ලබාදෙයි.සැප්තැම්බර් 4 වැනිදා පළාත් පාලන ආයතන, රාජ්‍ය නොවන ආයතන හා පෞද්ගලික ආයතනවල නිලධාරීන් හා සේවකයන් දැනුම්වත් කරන අතර, 5 වැනිදා ගොවිජන සේවා මධ්‍යස්ථානවලට අදාළ නිවාස වල ආදර්ශ කොම්පෝස්ට් පොහොර ඒකකයක් බැගින් පිහිටුවීමට ද කටයුතු යොදා ඇත. කෘෂිකර්ම දෙපාර්තමේන්තුව ගොවිජන සේවා දෙපාර්තමේන්තුව මේ වැඩසටහන කි‍්‍රයාවට නංවයි. අමාත්‍ය මෛති‍්‍රපාල සිරිසේන, කෘෂිකර්ම ඇමැති හේමකුමාර නානායක්කාර හා ජනමාධ්‍ය හා තොරතුරු ඇමැති අනුර ප‍්‍රියදර්ශන යාපා යන මහත්වරු ද මෙම අවස්ථාවට එක්වෙති.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>31</day>
    </date>
    <link>http://www.silumina.lk/2008/08/31/_art.asp?fn=aa0808314</link>
    <topic> තවත් චීන දුම්රිය 15 ක් ගෙන්වයි</topic>
    <author>තාරක වික‍්‍රමසේකර</author>
    <content>ළමයින් පළිහක් කොට ගෙන ඉල්ලීම් දිනා ගැනීමට තැත් දැරීම වැරදියි!අධිකරණයට අපහාස කළැයි රනිල්ට සිතාසි යවයිකාබනික පොහොර ප‍්‍රචලිත කිරීමේ ජාතික උත්සවය හෙටතවත් චීන දුම්රිය 15 ක් ගෙන්වයි‘රන්දොර’ සංවර්ධන සැලැස්මට දසලක්ෂ 16,46,297ක්‘ජයෝදයේ රණ ඝෝෂා’ රථ පෙරහර ශ‍්‍රී දළඳ්‍ර මැදුර බලා ගමන් අරඹයිරෝසිගේ බොඩිගාඩ් අත්අඩංගුවේපිටකොටුවේ පිපිරීමකින් 47 කට තුවාලතාරක වික‍්‍රමසේකරමෙරට දුම්රිය සේවාව ඉහළ නැංවීම පිණිස චීනයෙන් තවත් බලවේග දුම්රිය 15 ක් ආනයනය කිරීම ලබන සතියේ සිට සිදුකෙරේ.මෙම බලවේග දුම්රිය චීනයෙන් ලබාගත්තේ 2000 වසරේදී එස්-9 බලවේග කට්ටල ලබාගත් මිලට වීම මෙහිලා විශේෂ සිද්ධියකි. මෙය ජනාධිපතිවරයා චීනයේ කළ සංචාරයකදී ලබාගත් ජයග‍්‍රහණයකි. මෙම දුම්රිය 15 සඳහා වැය කරන මුදල ඇමෙරිකන් ඩොලර් මිලියන 40කි. චීන රජයේ විශේෂ අනුග‍්‍රහය මත ලබාදුන් ණය ආධාර මත මෙම දුම්රිය ලබාගනී. මෙරට තාක්ෂණික අවශ්‍යතාවන්ට ගැලපෙන පරිදි චීනයේ ‘හූබෙයි’(Hubei) සමාගම මෙම දුම්රිය නිපදවා ඇති අතර මෙම දුම්රියයන් වායු තිරිංගවලින් සමන්විතය. අඩි 65ක දිගකින් යුත් එක් දුම්රියක මඟීන් දහසකට පහසුවෙන් ගමන් කළ හැකිය.මෙම දුම්රියයන් කැලණිවැලි මාර්ගයේ හැර සෙසු මාර්ගවල නගරාසන්න ධාවනයට යොදවන නමුත් පළමු දුම්රිය 3 ලැබීමත් සමඟම ඒවා ධාවනයට යෙදවීමෙන් ඉතිරිවන එස්-8 බලවේග කට්ටල දුම්රියයන් කැලණිවැලි දුම්රිය මාර්ගයට යෙදවේ.මේ වනවිට චීනයේ චින්ඩාවෝ වරායෙන් දුම්රියයන් නැව්ගත කැර ඇත.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>31</day>
    </date>
    <link>http://www.silumina.lk/2008/08/31/_art.asp?fn=aa0808315</link>
    <topic>‘රන්දොර’ සංවර්ධන සැලැස්මට දසලක්ෂ 16,46,297ක්</topic>
    <author>වෙල්ලස්සේ බණ්ඩාර</author>
    <content>ළමයින් පළිහක් කොට ගෙන ඉල්ලීම් දිනා ගැනීමට තැත් දැරීම වැරදියි!අධිකරණයට අපහාස කළැයි රනිල්ට සිතාසි යවයිකාබනික පොහොර ප‍්‍රචලිත කිරීමේ ජාතික උත්සවය හෙටතවත් චීන දුම්රිය 15 ක් ගෙන්වයි‘රන්දොර’ සංවර්ධන සැලැස්මට දසලක්ෂ 16,46,297ක්‘ජයෝදයේ රණ ඝෝෂා’ රථ පෙරහර ශ‍්‍රී දළඳ්‍ර මැදුර බලා ගමන් අරඹයිරෝසිගේ බොඩිගාඩ් අත්අඩංගුවේපිටකොටුවේ පිපිරීමකින් 47 කට තුවාලවෙල්ලස්සේ බණ්ඩාරරන්දොර මහින්ද චින්තන දස අවුරුදු සංවර්ධන සැලැස්ම කි‍්‍රයාත්මක කිරීමට රජය රුපියල් දසලක්ෂ 1646297 ක් වැය කරයි.යටිතල පහසුකම්, මානව සම්පත් හා ජීවනෝපාය සංවර්ධනය සඳහා මේ මුදල් යෙදවේ.මහාමාර්ග සංවර්ධනයට රුපියල් දස ලක්ෂ 484378.5 ක් වැය කිරීමට සැලසුම් කැර ඇති අතර මේ යටතේ නව මහා මාර්ග 20 ක් සංවර්ධනය වේ. විදුලි බලය සඳහා වැය කෙරෙන මුදල් ප‍්‍රමාණය රුපියල් දසලක්ෂ 298065කි.මෙම ව්‍යාපෘතිවලින් ඇතැම් ඒවා 2007 දීත් සහ 2008 දීත් නිම කෙරෙන අතර ව්‍යාපෘති වැඩි ප‍්‍රමාණයක් 2012 වසර වනවිට නිම කිරීමට රජය අපේක්ෂා කරයි.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>31</day>
    </date>
    <link>http://www.silumina.lk/2008/08/31/_art.asp?fn=aa0808316</link>
    <topic> ‘ජයෝදයේ රණ ඝෝෂා’ රථ පෙරහර ශ‍්‍රී දළඳ්‍ර මැදුර බලා ගමන් අරඹයි</topic>
    <author>සුභාෂිනී සේනානායක</author>
    <content>ළමයින් පළිහක් කොට ගෙන ඉල්ලීම් දිනා ගැනීමට තැත් දැරීම වැරදියි!අධිකරණයට අපහාස කළැයි රනිල්ට සිතාසි යවයිකාබනික පොහොර ප‍්‍රචලිත කිරීමේ ජාතික උත්සවය හෙටතවත් චීන දුම්රිය 15 ක් ගෙන්වයි‘රන්දොර’ සංවර්ධන සැලැස්මට දසලක්ෂ 16,46,297ක්‘ජයෝදයේ රණ ඝෝෂා’ රථ පෙරහර ශ‍්‍රී දළඳ්‍ර මැදුර බලා ගමන් අරඹයිරෝසිගේ බොඩිගාඩ් අත්අඩංගුවේපිටකොටුවේ පිපිරීමකින් 47 කට තුවාලසුභාෂිනී සේනානායකඋතුර මුදාගැනීමේ වීරෝධාර සටනට ශක්තියක් වෙමින් මානෙල් මල් ව්‍යාපාරය, දේශහිතෛෂී ජාතික ව්‍යාපාරය දේශපෙ‍්‍ර්මී භික්ෂු පෙරමුණ ඇතුළු ජාතික සංවිධාන රැසක් එක්ව වීරෝධාර රණවිරුවන්ට සෙත් පැතීමේ ‘ජයෝදයේ රණ ඝෝෂා’ රථ පෙරහර ඊයේ උදේ පෑලියගොඩ විද්‍යාලංකාර පිරිවෙන අසලින් ආරම්භ විය. පෑලියගොඩ විද්‍යාලංකාර පිරිවෙනේ පැවැති ආරම්භක උත්සවයකින් පසු ගමන් ඇරඹූ රථ පෙරහරට ධාරානිපාත වැසි නොතකා මහජනතාව පෙළ ගැසී ආශිර්වාද කළහ.මේ රථ පෙරහරේ විශේෂිත අංගය වූයේ දැයේ රණවිරුවන්ට සෙත් පතමින් ශ‍්‍රී දළඳ්‍ර මාලිගාව කරා ගමන් ආරම්භ කළ ජය පිරිත දේශනා කරමින් ගමන් කළ භික්ෂුන් වහන්සේලා රැගත් රථයයි. මඟ දෙපස රැස්ව සිටි පිරිස සාධුකාර දී රණවිරුවන්ට සෙත් පැතූහ.මේ රථය සමඟ ගමන් ගත් රථ 300 ක් අතර රණවිරු ස්මාරක රථයක් ද විය. රට රැකගැනීමට භාරහාර වී පඬුරු පූජා කිරීමට මඟ දෙපස රැස්ව සිටි පිරිස කටයුතු කළහ.කිරිබත්ගොඩ තරුණ බෞද්ධ සංගමය, කඩවත බෝධිය, යක්කල හන්දිය, නිට්ටඹුව වරකාපොල කෑගල්ල, කඩුගන්නාව, ගැටඹේ බෝධිය අසල ‘ජයෝදයේ රණඝෝෂා පිළිගැනීමට නියමිත අතර, සවස 6.00 ට පමණ ශ‍්‍රී දළදා මාලිගාවට ළඟාවීමට නියමිත ය.ශ‍්‍රී දළදා මාලිගාවට මල් පූජා, පිරිකර පූජා ඇතුළු ආගමික කටයුතු රැසක් ඉටුකිරීම ඊයේ සිදුවිය.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>31</day>
    </date>
    <link>http://www.silumina.lk/2008/08/31/_art.asp?fn=aa0808317</link>
    <topic>රෝසිගේ බොඩිගාඩ් අත්අඩංගුවේ</topic>
    <author/>
    <content>ළමයින් පළිහක් කොට ගෙන ඉල්ලීම් දිනා ගැනීමට තැත් දැරීම වැරදියි!අධිකරණයට අපහාස කළැයි රනිල්ට සිතාසි යවයිකාබනික පොහොර ප‍්‍රචලිත කිරීමේ ජාතික උත්සවය හෙටතවත් චීන දුම්රිය 15 ක් ගෙන්වයි‘රන්දොර’ සංවර්ධන සැලැස්මට දසලක්ෂ 16,46,297ක්‘ජයෝදයේ රණ ඝෝෂා’ රථ පෙරහර ශ‍්‍රී දළඳ්‍ර මැදුර බලා ගමන් අරඹයිරෝසිගේ බොඩිගාඩ් අත්අඩංගුවේපිටකොටුවේ පිපිරීමකින් 47 කට තුවාලඑ.ජා.ප. බටහිර කොළඹ සංවිධායිකා රෝසි සේනානායක මහත්මියගේ ආරක්ෂක නිලධාරියා පොලිස් අත්අඩංගුවට පත්ව තිබේ. ඊට හේතු වී තිබෙන්නේ මේ ආරක්ෂක නිලධාරියා විසින් මුද්‍රිත මාධ්‍ය ආයතනයක සේවකයකුට අමානුෂික ලෙස පහර දීම ය.පහර කෑමට ලක්වූ මුද්‍රිත මාධ්‍ය ආයතනයේ සේවකයා රෝහල්ගත කොට ඇති අතර රෝසි සේනානායක මහත්මියගේ ආරක්ෂකයා පොලිසිය මගිින් අත්අඩංගුවට ගෙන තිබේ.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>31</day>
    </date>
    <link>http://www.silumina.lk/2008/08/31/_art.asp?fn=aa0808318</link>
    <topic>පිටකොටුවේ පිපිරීමකින් 47 කට තුවාල</topic>
    <author>කීර්ති මෙන්ඩිස්</author>
    <content>ළමයින් පළිහක් කොට ගෙන ඉල්ලීම් දිනා ගැනීමට තැත් දැරීම වැරදියි!අධිකරණයට අපහාස කළැයි රනිල්ට සිතාසි යවයිකාබනික පොහොර ප‍්‍රචලිත කිරීමේ ජාතික උත්සවය හෙටතවත් චීන දුම්රිය 15 ක් ගෙන්වයි‘රන්දොර’ සංවර්ධන සැලැස්මට දසලක්ෂ 16,46,297ක්‘ජයෝදයේ රණ ඝෝෂා’ රථ පෙරහර ශ‍්‍රී දළඳ්‍ර මැදුර බලා ගමන් අරඹයිරෝසිගේ බොඩිගාඩ් අත්අඩංගුවේපිටකොටුවේ පිපිරීමකින් 47 කට තුවාලකීර්ති මෙන්ඩිස්කොළඹ - පිටකොටුව බෝධීන් වහන්සේට නුදුරින් ඕල්කට් මාවතේ ඊයේ (30) දහවල් 12.15 ට පමණ බෝම්බයක් පිපිරීමෙන් තුවාල ලැබූ 47 දෙනෙක් කොළඹ මහ රෝහලට ඇතුළත් කර ඇත්තාහ. ඒ අතර කාන්තාවන් 4 දෙනෙක් ද වෙති.ඕල්කට් මාවතේ පදික වේදිකාවේ ඔර්ලෝසු විකුණන ලෑලි තට්ටුවක් යට තිබී බෝම්බය පිපිරී ගොස් ඇතැයි පිටකොටුව පොලිසිය පවසයි. බෝම්බය ග‍්‍රෑම් 75 ක පමණ බරැති බවට දැනට කළ මූලික විමර්ශනයේදී සැක කරන බව පොලිස් මාධ්‍ය ප‍්‍රකාශක ජ්‍යෙෂ්ඨ පොලිස් අධිකාරි රන්ජිත් ගුණසේකර මහතා කියයි.බෝම්බය කාල බෝම්බයක් බවට සැකකරන බවත් විශාල බෝම්බයක් නොවන බවත් ඔහු පැවසීය.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>31</day>
    </date>
    <link>http://www.silumina.lk/2008/08/31/_art.asp?fn=ab0808311</link>
    <topic>මේ වසරේ තවත් මැතිවරණ නැත!</topic>
    <author/>
    <content>මේ වසරේ තවත් මැතිවරණ නැත!එ.ජා.පය පැරදුණේ නාමයෝජනා දෙන්නත් ඉස්සෙල්ලාමැතිවරණ ප‍්‍රතිඵල සඳහා බලපෑ ආර්ථික සාධකයතව ඡන්ද කීයක් තිබ්බත් දිනන්නේ ආණ්ඩු පක්ෂයයිප‍්‍රශ්න 5සාස්තර බණ්ඩාර සහ මාධ්‍ය නඩය රනිල් වික‍්‍රමසිංහ විනාශ කළ වගයිගණන් හදමින් සිත රවටා ගැනීමඔබතුමාට මිනිස්සු ආදරේ නෑ ජොනී, රනිල් ට කියයිශ‍්‍රීලනිප 57 සංවත්සරය සැප්. 02දාලජ්ජා සහගත වැඩ නොකර පරාජය බාර ගන්නත‍්‍රස්තවාදීන් මැඬලීමට දුන් මහ ජනවරමක්!සුදුසු මොහොතේ රටට හිතකර මැතිවරණ පවත්වනවාමේ වසරේදී වෙනත් කිසිඳු මැතිවරණයක් පැවැත්වීමට රජය අදහස් කැර නැතැයි ශී‍්‍රලනිප මහලේකම් ඇමැති මෛතී‍්‍රපාල සිරිසේන මහතා සිළුමිණට පැවසීය. සැප්තැම්බර් මාසයේ දී ඉතිරි පළාත් සභා විසුරුවා හරින බවට හා හදිසි මහ මැතිවරණයක් පැවැත්වෙන බවට පැතිර යන ආරංචි පිළිබඳව විමසූ අවස්ථාවේදී ඇමැතිවරයා එසේ සඳහන් කෙළේය.මේ පිළිබඳව වැඩි දුරටත් කැරුණු සඳහන් කළ ඇමැතිවරයා , රජය යම් මැතිවරණයක් පැවැත්වීමට තීරණය කරනුයේ රටේ ආණ්ඩු ක‍්‍රම ව්‍යවස්ථාව හා මැතිවරණ කාල සටහන අනුව බවත් සඳහන් කෙළේය. රටට හා ජනතාවට වඩාත් හිතකර වන පරිදි ඉදිරි මැතිවරණ සුදුසු මොහොතේ දී පවත්වන බවත් කී හෙතෙම, උතුරේ ත‍්‍රස්තවාදීන්ට එරෙහිව සිදු කැරෙන මෙහෙයුම් සඳහා පහසුවක් වන පරිදි මැතිවරණ පැවැත්විය යුතු බවත් කීය.හදිසි මහ මැතිවරණයක් පවත්වන ලෙසට එ.ජා.ප. ය කළ අභියෝගය පිළිබඳව විමැසූ අවස්ථාවේදී ඒ මහතා කියා සිටියේ, එ.ජා.ප. ය මහ මැතිවරණයක් ඉල්ලා සිටින්නේ එම පක්ෂයේ අභ්‍යන්තර ගැටලුවක් විසඳ්‍ර ගැනීමේ අරමුණින් මිස ඡන්ද ජයග‍්‍රහණය පිළිබඳව ඇති විශ්වාසයකින් නොවන බවයි.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>31</day>
    </date>
    <link>http://www.silumina.lk/2008/08/31/_art.asp?fn=ab0808313</link>
    <topic>එ.ජා.පය පැරදුණේ නාමයෝජනා දෙන්නත් ඉස්සෙල්ලා</topic>
    <author>සංවාද සටහන - කේ.සී.ජේ.රත්නායක,සුනිල් දයා අල්විස්,ඡායාරූපය - සුදම් ගුණසිංහ</author>
    <content>මේ වසරේ තවත් මැතිවරණ නැත!එ.ජා.පය පැරදුණේ නාමයෝජනා දෙන්නත් ඉස්සෙල්ලාමැතිවරණ ප‍්‍රතිඵල සඳහා බලපෑ ආර්ථික සාධකයතව ඡන්ද කීයක් තිබ්බත් දිනන්නේ ආණ්ඩු පක්ෂයයිප‍්‍රශ්න 5සාස්තර බණ්ඩාර සහ මාධ්‍ය නඩය රනිල් වික‍්‍රමසිංහ විනාශ කළ වගයිගණන් හදමින් සිත රවටා ගැනීමඔබතුමාට මිනිස්සු ආදරේ නෑ ජොනී, රනිල් ට කියයිශ‍්‍රීලනිප 57 සංවත්සරය සැප්. 02දාලජ්ජා සහගත වැඩ නොකර පරාජය බාර ගන්නත‍්‍රස්තවාදීන් මැඬලීමට දුන් මහ ජනවරමක්!සංවාද සටහන - කේ.සී.ජේ.රත්නායක,සුනිල් දයා අල්විස්,ඡායාරූපය - සුදම් ගුණසිංහඑක්සත් ජාතික පක්ෂය පළාත් සභා ඡන්දයෙන් අන්ත පරාජයක් ලැබුවේ නාම යෝජනා බාර දීමටත් පෙර යැයි කෘෂිකර්ම සංවර්ධන හා ගොවි ජන සේවා අමාත්‍ය මෛතී‍්‍රපාල සිරිසේන මහතා පවසයි. අද එ.ජා.පය මහ මැතිවරණයක් ඉල්ලා සිටින්නේ ජයග‍්‍රහණය කරීමට හැකියාවක් නැති බව දැන දැන බව පෙන්වා දෙන අමාත්‍යවරයා එ.ජා.ප ය හදිසි මහ මැතිවරණයක් ඉල්ලා සිටින්නේ තම පක්ෂයේ අභ්‍යන්තර ගැටලුවක් විසඳ්‍ර ගැනීමේ අරමුණෙන් බවයි. ඔහු එම අදහස් පළ කළේ සිළුමිණේ සමඟ සංවාදයකට එක් වෙමිනි.පළාත් සභා ඡන්දයේදී පොළොන්නරුවෙන් තමා සන්ධානය වැඩි ම ඡන්ද ප‍්‍රතිශතයක් ගත්තේ. එය සියයට 60 කට ආසන්නයි. සමහරු සැක පළ කරනවා මේ තරම් ඡන්ද ලැබුණේ මොකක් හරි හොර ක‍්‍රමයකටය කියලා.මේ ප‍්‍රතිඵලය ගැන කතා කරන කොට ඡන්දය පැවැත්වුන දිනය ගැන විතරක් කතා කරලා හරි යන්නේ නෑ. එක්සත් ජාතික පක්ෂයට මොකද වුණේ කියලා දැන ගන්න නම් පළාත් සභා දෙක විසුරුවා හැරිය දිනයේ සිට සිදු වුණු දේ සමාලෝචනය කරන්න වෙනවා.පළාත් සභා විසුරුවා හැරිය හැටියේම ඒකට විරුද්ධව එජාපයයි – ජ.වි.පෙ යි දෙගොල්ලෝම උසාවි ගියා. මේ පළාත් සභා විධිමත්ව නිසිපරිදි කි‍්‍රයාත්මක වෙන බවත් ඔවුන් උසාවියට කීවා. ඒ ප‍්‍රකාශය තවත් විදිහකට ගත්තම කියැවෙන්නේ මේ පළාත් සභා දෙකේම වංචා , දූෂණ , අක‍්‍රමිකතා රහිතව ඉතා හොඳින් කි‍්‍රයාත්මක වුණා කියලයි.ඒ නිසා පළාත් සභා විසුරුවා හැරීමේ අවශ්‍යතාවක් නැති බව මේ උදවිය උසාවියට කිව්වා. හැබැයි එ.ජා.ප.යට මේ පළාත් සභා දෙක ජයග‍්‍රහණය කරන්න පුළුවන්කම තිබුණා නම් ඔවුන් කවදාවත් ඡන්දය එපා කියලා උසාවි යන්නේ නෑ. මුලදීම පරාජය දුටු නිසයි උසාවි ගියේ, ඡන්දය වළක්වා ගන්න. නමුත් උසාවිය කිව්වා පළාත් සභා විසුරුවා හැරීම නීත්‍යානුකූලයි කියලා. අන්න එතැනදී නාම යෝජනා බාර දෙන්නත් කලින් එජපයයි – ජ.වි.පෙ යි පරාද වුණා. නීතියෙන් හා ජනතාව යන දෙපැත්තෙන්ම පරාද වුණා.ඊ ළඟට මේ පළාත් සභා දෙකට මහ ඇමැති අපේක්ෂකයන් තෝරන්න ගිහින් එ.ජා.පය දෙවැනි වරටත් පරාද වුණා. එ.ජා.පය මොන තරම් බංකොළොත්ද කියනවා නම් උතුරු මැදින් හා සබරගමු වෙන් ඒ පක්ෂයට අපේක්ෂකයන් පවා හොයා ගන්න බැරි වුණා.උතුරු මැද ජනපද කියලා කියන්නේ එ.ජා.ප. නිර්මාතෘ ඩී.එස්. සේනානායක අගමැතිතුමා විසින් ඇති කරපු ගොවි ජනපද ..ඩී.එස්. මැතිතුමා කෘෂිකර්ම ඇමැති ලෙස රාජ්‍ය මන්ත‍්‍රණ සභාවේ කළ කතා මා ළඟ තියෙනවා. එතුමා කීවා රජරට ගොවි ජනපද වල ජනතාව පදිංචි කිරීමෙන් බලාපොරොත්තු වෙන්නේ රටට අවශ්‍ය ආහාර නිපදවීම හා ගොවීන්ගේ ආර්ථීකය දියුණු කිරීම පමණක් නොව මේ රට පාලනය කරන පාලකයින් ගොවි ජනතාව අතරින් බිහි කර ගැනීමටත්ය කියලා. ඒ තමා එ.ජා.ප. නිර්මාතෘවරයාගේ අදහස , අපේක්ෂාව. නමුත් එජාප වත්මන් නායකයා ඒ අදහස ඒ අපේක්ෂාව අද සූන්නද්දූලි කරලා තියෙන හැටියි පෙනෙන්න තියෙන්නේ. එ.ජා.පයට විශාල පදනමක් සපයා දුන්න ගොවි ජනපද වල තිබුණු එ.ජා.ප. පදනම අද දෙදරලා විනාශ වෙලා.අනිත් පැත්තෙන් සබරගමුවේ කෑගල්ල කියන්නේ එ.ජාපයේ දැවැන්ත බල කොටුවක්. එජාපයේ ඩඩ්ලි සේනානායක මැතිතුමාගේ බලකොටුව. එදා දැදිගම වගේ ආසනවල ශී‍්‍රලනිපයට හැරෙන්නවත් පුළුවන් කමක් තිබුණේ නෑ . හැබැයි අද මේ බල කඳවුරු කැඩිලා විනාශ වෙලා . එහෙම වුණේ ඇයි කියලා එජාපය සොයා බැලිය යුතුයි. එහෙම නැතිව මේ ඡන්දයේ රහසක් හොරකමක් තිබුණා කියලා හිතලා පරාජයේ හැබෑ හේතුව තේරුම් ගන්න බෑ.එජාපයේ බලකොටු බිඳ වැටෙමින් ඔවුන් පරාජයට පත් වීමේ හේතුව ඔබ දකින්නේ කොහොමද?එජාප පරාජයේ එකම රහස තමා ඔවුන්ට මහජන සයෝගය නොලැබීම . ශක්තිමත් අපේක්ෂකයන් ඉදිරිපත් කරන්නවත් ඔවුන්ට බැරි වුණා. යූ.අන් පීයේ දෙවැනි පරාජය තමා ඒ පළාතෙන් මහ ඇමැති අපේක්ෂකයෙක් තෝරා ගන්න බැරි තරමට යූ.ඇන්.පීය බංකොළොත් වුණා. සබරගමුවට ඉදිරිපත් කළ අපේක්ෂකයා සතියක් යන්න කලින් ඉල්ලා අස් වුණා. මේ වගේ හැම තැනකින්ම එජාපය දුර්වල වෙලයි හිටියේ. මෙය පළාත් සභා ඡන්දයක් වුණත් ජාතික මට්ටමේ සටන් පාඨවලට එජාපයයි අපට ආරාධනා කෙළේ. පළාතේ අපේක්ෂකයන්ට වඩා ඡන්දයට බැස්සේ එජාපයේ ඉහළ පෙළේ අයයි. රනිල් වික‍්‍රමසිංහ මහතාගේ සිට සෙසු නායකයෝ ඡන්ද ව්‍යාපාරයට බැහැලා ගමක් ගානේ ගියා. ගිහින් කිව්වා මේ ඡන්දය යූ.ඇන්.පීය දිනනවා දිනනවාමයි කියලා.ආණ්ඩුව ගෙදර යවනමයි කියලත් කිව්වා. එහෙම කියලා ජාතික මට්ටමේ සටන් පාඨ ගෙනාවා. ඒවා පළාත් සභාවක සටන් පාඨ නෙවෙයි. ජනාධිපතිතුමාට , ඇමැතිවරුන්ට මඩ ගහන්න චෝදනා කරන්න ගත්තා. යුද්ධය විකුණගෙන කන්න හදනවයි කිව්වා. කිළිනොච්චිය පෙන්නලා ඡන්ද කොල්ලයක් කරන්න හදනවා කියලත් රනිල් මහත්තයා කිව්වා. නමුත් ත‍්‍රස්තවාදය මර්දනය කිරීම සම්බන්ධයෙන් ජනාධිපතිතුමාට හා ආණ්ඩුවට මහජනතාව අතර මහා ප‍්‍රසාදයක් තිබුණා. අපේ ආණ්ඩුවෙත් වැරැදි අඩුපාඩු දුර්වල තැන් තියෙනවා. එජාපය ගහන්න ගත්තේ ඒ දුර්වල තැන්වලට නෙවෙයි, ආණ්ඩුව මහජන ප‍්‍රසාදය දිනා ගන්න ජනපි‍්‍රය දේවලටයි එ.ජා.පය ගහන්න ගත්තේ. එතනදීත් එ.ජා.පය වරද්දා ගත්තා. පොළොන්නරුවේ දිස්ති‍්‍රක්කයේ කොටසක් නැඟෙනහිරට පිල්ලෙයාන්ට බාර දෙන්න යනවයි කියලා එජාප නිල වශයෙන් කිව්වා. ආණ්ඩුවට රහස් ගිවිසුමක් තියෙනවයි කිව්වා. නමුත් මේ කතාව මේ රටේ පුංචි දරුවෙක් වත් විශ්වාස කරන දෙයක් නෙවෙයි.එජාපය අරන් ගියේ මේ වගේ අඳබාල සටන් පාඨ. තවත් ජනප‍්‍රිය කාරණා දෙකකට එජාපය ගහන්න ගත්ත.ඡන්දෙන් පස්සේ පොහොර සහනාධාරය කපනවයි කිව්වා. රුපියල් 30 වී මිලට ගන්නේ නැහැයි කිව්වා. අන්න ඒ කතා හාස්‍යයට ලක් වුණා. මොකද ඡන්දෙ නිසා නොවෙයි ඡන්දෙට සති තුනකටත් කලින් ඉඳල රු. 30 ට වී මිලට ගන්න ආණ්ඩුව සූදානමින් හිටිය. ඒවා ගොවි ජනතාව දන්නවා. බොරු කරන්න බෑ. පොහොර සහනය කපනවයි කිව්වා. පොහොර සහනය කැපීමේ අපකීර්තිමත් ඉතිහාසය තියෙන්නේ එජාපයටයි .මහින්ද රාජපක්ෂ ජනාධිපතිතුමාගේ ආණ්ඩුව යටතේ සියයට 96 ක පොහොර සහනයක් දෙනවා. අනිත් පැත්තෙන් එජාපය වහලා දැම්ම වී අලෙවි මණ්ඩලය අපි නැවත ආරම්භ කරලා දැන් වී මිලට ගන්නවා. එජාපයේ බොරු සටන් පාඨ ගොවි ජනතාව ප‍්‍රතික්ෂේප කළා.ඊළඟට ඡන්දයේ විශිෂ්ටම ප‍්‍රතිඵලය ලැබුණේ පොළොන්නරුව දිස්ති‍්‍රක්කයෙන්. මම නියෝජනය කරන පොළොන්නරුව ආසනය දිනුවේ වැඩි ඡන්ද 20,000 කට වැඩියෙන්, මැතිවරණ ඉතිහාසයේ කවදාවත් පොළොන්නරුවෙන් මේ වගේ ජයග‍්‍රහණයක් ලබා නෑ. ගොවීන්ට දුන්න සහනත් මේ ප‍්‍රතිඵලයට බලපෑවා. අනිත් එක තමා ත‍්‍රස්තවාදීන් ගේ කි‍්‍රයාවන් මුලදී පොළොන්නරුවට තදින් දැනුණා. නැඟෙනහිර මුදා ගත්තට පස්සේ ඒ බියකරු බව නැතිවෙලා ජනතාව අද සතුටින් නිදහසේ ජීවත් වෙනවා. ඒ ගම්වල පාරම්පරික ප‍්‍රබල එ.ජා.ප. කි‍්‍රයාකාරිකයෝ පෙරහරේ ඇවිත් ආණ්ඩුවට ඡන්දය දුන්නා. එක තැනකදී එ.ජා.ප ශාඛාවක සභාපතිවරයෙක් ජයලත් ජයවර්ධන මන්තී‍්‍රවරයා එලව ගත්තා. මෙහෙට එන්න එපා. අද අපි නිදහසේ ජීවත් වෙනවාය කියලා. අන්න ඒකයි ඇත්ත තත්ත්වය , එයයි ජනමතය , අද එ.ජා.පය පරාජය වහගන්න කරන නන්දෙඩවිල්ල හා දේශපාලන විකාර නිසා තවත් ජනතාව අතර හාස්‍යයට ලක් වෙනවා.නමුත් එ.ජා.ප.ය කියන්නේ මෙවර තමන්ගේ ඡන්ද පදනම වැඩි වුණා. ශක්තිමත් වුණා කියලයි.දිස්ති‍්‍රක්ක හතරෙන් එකම ආසනයක් දිනා ගන්න තියා ළඟටවත් එන්න එජාපයට හැකි වුණේ නෑ. ඡන්ද ප‍්‍රතිශතය කොහොමටත් වසරින් වසර ඉහළයනවා. ජනගහණය ඉහළ යනවා. ඒක ස්වභාවික දෙයක්. එහෙමයි කියලා තමන් ගේ ඡන්ද පදනම වැඩිවුණාය ශක්තිමත් වුණාය කියන්නේ කොහොමද? අනිත් කාරණේ මොන සංඛ්‍යාලේඛන දැම්මත් එජාපය අන්ත පරාජයකට පත් වුණා කියන කාරණේ හංගන්න බෑ. දැන් බලන්න 2005 ජනාධිපතිවරණයේ දී කෑගල්ලේ ආසන තුනක් දිනාගන්න අපිට බැරි වුණා. එදා රත්නපුරේ ආසන දෙකක් පරාද වුණා. නමුත් දැන් මොකද වෙලා තියෙන්නේ් දිස්ති‍්‍රක්ක හතරේ සියලුම ආසන අති විශිෂ්ට ලෙස සන්ධානය දිනුවා. මාවනැල්ල වගේ ආසනයක් දිනයි කියලා අපිවත් හිතුවේ නෑ. මෙවර දිනුවේ හොර ඡන්ද දාලද නෑ. ඔහොම හොර ඡන්ද දාන්න බෑ. දැන් පොළොන්නරුව ආසනයේ වැඩි ඡන්ද ගණන 21,000 යි . ඡන්ද 21,000 ක් හොරෙන් දැම්මා කියල ද කියන්නේ. 23 දා හවස 4.00 ට ඡන්ද පෙට්ටි අර ගෙන ගියාට පස්සේ එ.ජා.පයේ හා ජ.වි.පෙ නායකයන් හවස 4.30 වත් දී මාධ්‍යයට කතාකරලා කීවා ඡන්දය ඉතාම සාමකාමීව සාධාරණව සිදු වුණාය කියා. කිසිම වංචාවක් දූෂණයක් වුණයි කියලා කියන්න බැහැයි කියලත් කිව්වා. නමුත් 24 උදේ ප‍්‍රතිඵල නිකුත් වෙන කොට තමුන් පරාද බව දැන ගත්තම ඔන්න කියනවා ඡන්ද දූෂණ වුනාය කියලා . යූ.එන්. පීයයි ජ.වි.පෙ. අද ඔළුවෙන් සිට ගෙනයි කතා කරන්නේ .සමහරු අද කියනවා ඡන්ද පොළේ දී සාමකාමී ව ඡන්දය වැටුණාට ගණන් කරන මධ්‍යස්ථානයේදී මොකක් හරි වංචාවක් වෙන්න ඇතැයි කියලා?ඡන්ද ගණන් කරන මධ්‍යස්ථානයක එහෙම වංචාවල් කරන්න පුළුවන්ද? මේවා සිනහවට කාරණා යූ.එන්.පී , ජේ.වී. පී. නියෝජිතයෝ ඕන තරම් ඡන්ද මධ්‍යස්ථානවල හිටියා. අනික ඡන්ද ගණන් කරන්නේ අපි නෙවෙයි රජයේ නිලධාරීන්, ඒ හැමෝම ශී‍්‍රලනිපයේ අයද , ඕවා විකාර කතා ඡන්දය ගණන් කරන තැන හැම පක්ෂයේම අය ඉන්නවා. පරාජයට හේතුව ඕක නෙවෙයි. මම කියන්නං එ.ජා.ප. නායකයෝ මේ ඡන්දයේ දී වැඩ කළේ මොන තරම් අවධිමත් විදිහටද කියලා. පොළොන්නරුවේ එ.ජා.ප. නායකයා අර්ල් ගුණසේකර මහතාට තමන් ගේ ඡන්දය වත් දෙන්න බැරි වුණා. ඇයි ඔහු හවස තුනහමාරට විතර ඡන්ද පොළට ගිහින් තියෙන්නේ හැඳුනුම්පතත් නැතිවයි. ඒක මාධ්‍යයෙන් පෙන්නුවා. අන්තිමට මෙයා ඒ නිලධාරීන් එක්ක තර්ක කළා. නමුත් මැතිවරණ කොමසාරිස්තුමා ගේ නීතිය අනුව ඡන්දය දාන්න හැඳුනුම්පත අනිවාර්ය කරලයි තිබුණේ. ඒ නිසා ඔහුටවත් තමන් ගේ ඡන්දය දාන්න බැරි වුණා. මෙන්න මේවායෙන් පේනවා නේද එ.ජා.පයේ තිබුණ නොසැලකිල්ලේ තරම , නොහැකියාව , වැඩක් කරන්න බැරිකම මේ අයට නායකත්වයේ ගුණාංග නෑ. උඩ සිට පාහළටම ඔවුන්ට නායකත්ව ගුණ නෑ. ඔවුන්ට නායකත්ව පෞරුෂ නෑ. හැම තැනින්නම විනාශයටයි ගිහින් තියෙන්නේ.නමුත් පළාත් දෙකෙන්ම වැඩිම මනාප ගත්තේ එ.ජා.ප. මහ ඇමැති අපේක්ෂකයින් දෙදෙනා නිසා වැඩිම මහජන ප‍්‍රසාදය තියෙන්නේ ඔවුන් දෙදෙනාට බවයි එජාපය කියන්නේ ?ඒකෙන්ම පේනවා එජාපයේ බංකොළොත්කම . එජාප අපේක්ෂක ලැයිස්තුවේ තිබුණ දුර්වලකමත් පේනවා. කොළඹින් දෙන්නෙක් දැම්මේ ඡන්දයට ඒ පළාත්වලින් දාන්න මිනිස්සු හොයා ගන්න බැරි වුණ හින්දයි. මනාප ගන්නවත් යූ... ඇන්...පී යට මිනිස්සු නෑ. පළාත් වලින් නායකත්වයට කෙනෙක් හොයා ගන්න බැරි වුණා. නමුත් අපේ සන්ධානේ අපේක්ෂකයෝ හරි ප‍්‍රබලයි. ඒ නිසාම මනාප බෙදිලා ගියා. එ.ජා.ප අපේක්ෂක ලැයිස්තු ඉතාම දුර්වල නිසා මාධ්‍යවේදීන් නිතරම පෙන්නුවේ කොළඹින් ඉදිරිපත් කළ දෙන්නව විතරයි. වැඩිපුර කතා කළෙත් ඒ දෙන්නා ගැනයි. ඒ ප‍්‍රසිද්ධිය එ.ජා.පයේ අනිත් අපේක්ෂකයන්ට ලැබුණේ නෑ. ඒකයි හේතුව.දැන් ජනතාව බලා ඉන්නවා පළාත් සභාවල අලුත් ඇමැති මණ්ඩල පත් වෙන්නේ කොහොමද කියලා ?හෙට අනිද්දාම මහ ඇමැතිවරු දිවුරුම් දෙනවා. ඇමැති මණ්ඩලයේ විෂය ක්‍ෂේත‍්‍රය සකස් කරන්න ජනාධිපතිතුමා පත් කළ කමිටුවේ මමත් , සුසිල් පේ‍්‍රම්ජයන්ත , බැසිල් රාජපක්ෂ, ඩලස් අලහප්පෙරුම , යන මහත්වරු ඉන්නවා. අපි ඒ විෂය ක්‍ෂේත‍්‍ර යෝජනා කළාට පස්සේ සුදුසු අය ඇමැතිවරුන් හැටියට පත් කිරීම සිදු වෙනවා.ඔය පළාත් ඡන්ද පවත්වන්නේ නැතිව පුළුවන් නම් මහ මැතිවරණයක් පවත්වන්න කියලා එ.ජා.ප. ය ප‍්‍රසිද්ධියේ අභියෝග කළා. අභියෝගය බාර ගන්නවද?මම මේ අහන්නේ එ.ජා.පයට විළිලැජ්ජාව කියලා එකක් තියෙනවද කියලයි.ලැජ්ජාවක් තියෙනවා නම් යූ.ඇන්. පිය තවත් ඡන්ද ඉල්ලන්නේ නෑ. දැන් 2005 ජනාධිපතිවරණය තියන්න කියලා කිව්වේ රනිල් වික‍්‍රමසිංහ මහත්තයා නේ. චන්ද්‍රිකා මැතිනිය කිව්වා ජනාධිපතිවරණය තියන්නේ 2006 දීය කියලා. නමුත් රනිල් මහත්තයා කිව්වා නෑ 2005 දී තියන්න කියලා. ඊට පස්සේ ඒ ගොල්ලෝ ශ්‍රේෂ්ඨාධිකරණයට ගියා. ඔන්න තීන්දුව දුන්නා. 2005 ජනාධිපතිවරණය පවත්වන්න කියලා. මොකද වුණේ අන්න එ.ජා.ප. නායකයා ඉල්ලගෙන කාපු හැටි. දැන් තිස්ස අත්තනායක හදන්නෙත් ඉල්ලගෙන කන්නයි. අනේ මේ ඡන්ද ගැන නම් අපිට කිසිම ප‍්‍රශ්නයක් නෑ. ජයග‍්‍රහණය ගැන ප‍්‍රශ්නයකුත් නෑ. නමුත් මෙතැන තියෙන්නේ වෙනම කතාවක්. යූ. ඇන්.පීය අද මහ මැතිවරණයක් ඉල්ලන්නේ දිනන්න නෙවෙයි. පැහැදිලිව දන්නවා පරදින බව. මේ ඡන්දේ ඉල්ලන්නේ යූ. ඇන්.පිය ඇතුළේ තියෙන ප‍්‍රශ්නයන් විසඳ්‍ර ගන්නයි. දැන් එජාප මන්තී‍්‍රවරු 33 ක් ආණ්ඩුවත් එක්ක ඉන්නවා. අන්න ඒ ප‍්‍රශ්නය විසඳ්‍රගන්නයි මේ හදන්නේ. නැතුව ආණ්ඩුවක් හදන්න නෙවෙයි ඔය ඡන්ද ඉල්ලන්නේ. මොකද යූ. ඇන්.පිය දන්නවා මහින්ද රාජපක්ෂ ජනාධිපති එක්ක හැප්පිලා ඡන්ද දිනන්න බැරි බව . පක්ෂය ඇතුලේ ප‍්‍රශ්නය විසඳගන්න මහ ඡන්දයක් ඉල්ලන්නේ ඒ නිසයි. දිනන්න බැරි බවත් දැන දැනමයි ඔය කෑ ගහන්නේ.මේ වසරේදී තවත් ඡන්ද විමසීම් බලාපොරොත්තු වෙන්න පුළුවන්ද?මේ වසරේ තවත් ඡන්ද නැත.එතකොට ලබන වසර මුලදී ඡන්දයක් නැද්ද?ඒකට තව මාස 5 ක් තියෙනවා. අපි ඡන්දයකට යනවා නම් යන්නේ රටට සුදුසු ඡන්දය කුමක්දැයි තීරණය කළාට පස්සෙයි. ආණ්ඩුක‍්‍රම ව්‍යවස්ථාව හා මැතිවරණ කාල සටහන බලා සුදුසු ඡන්දය - සුදුසු මොහොතේ පවත්වනවා. උතුරේ කෙරෙන මෙහෙයුම්වලට ශක්තියක් සපයන අතරේම රටට යහපතක් වෙන විදිහටයි ඡන්දය මොකක්ද? දිනය කවදාද කියලා තීරණය කරන්නේ.පළාත් සභා ඡන්දයෙන් සන්ධානය ජය ගත්තේ හමුදා ජයග‍්‍රහණ නිසා බවත් ඡන්ද ප‍්‍රතිඵලය වරදවා වටහා ගන්න එපා කියලත් සමහරු කිව්වා.එක එක්කෙනාට එක එක විදිහට කියන්න පුළුවන්. යුද්දේ ගැන කියන්නත් පුළුවන් පාරට කොන්කී‍්‍රට් කැටය වැටෙන තැනේ සිට මොරගහකන්ද මහ යෝජනා ක‍්‍රමය දක්වා රටේ සිද්ධ කෙරෙන මහා පරිමාණ සංවර්ධනය ගැනත් කියන්න පුළුවන්, ඒක නැහැයි කියන්න කාටවත් බැහැ නේ ගොවියාට දුන් සහන ගැනත් කතා කරන්න පුළුවන්. එදා රනිල් වික‍්‍රමසිංහ මහතා අගමැති වෙලා සිටි කාලයේ රජයේ පියන් තනතුරු සඳහාවත් රැකියාවක් දුන්නේ නෑ. ගමක පාරකට පස් ටිකක් වත් දැම්මේ නෑ. එහෙමයි ඒ කාලේ. නමුත් අද තත්ත්වය හාත්පසින්ම වෙනස්. රැකියා , ඉඩම් දෙනවා රටේ පුදුමාකාර සංවර්ධනයකුත් කෙරෙනවා. ඒ අතරේ ත‍්‍රස්තවාදීන්ට එරෙහිව දැවැන්ත යුද ජයග‍්‍රහණ ලබනවා. මෙය නැහැයි කියන්න කාටවත් බැහැ. යූ. ඇන්.පියට නොපෙනුණාට මහජනතාවට ඇත්ත පේනවා.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>31</day>
    </date>
    <link>http://www.silumina.lk/2008/08/31/_art.asp?fn=ab0808314</link>
    <topic>මැතිවරණ ප‍්‍රතිඵල සඳහා බලපෑ ආර්ථික සාධකය</topic>
    <author>සැකැසුම - ටෙක්ලා පද්මිණී කාරියවසම්</author>
    <content>මේ වසරේ තවත් මැතිවරණ නැත!එ.ජා.පය පැරදුණේ නාමයෝජනා දෙන්නත් ඉස්සෙල්ලාමැතිවරණ ප‍්‍රතිඵල සඳහා බලපෑ ආර්ථික සාධකයතව ඡන්ද කීයක් තිබ්බත් දිනන්නේ ආණ්ඩු පක්ෂයයිප‍්‍රශ්න 5සාස්තර බණ්ඩාර සහ මාධ්‍ය නඩය රනිල් වික‍්‍රමසිංහ විනාශ කළ වගයිගණන් හදමින් සිත රවටා ගැනීමඔබතුමාට මිනිස්සු ආදරේ නෑ ජොනී, රනිල් ට කියයිශ‍්‍රීලනිප 57 සංවත්සරය සැප්. 02දාලජ්ජා සහගත වැඩ නොකර පරාජය බාර ගන්නත‍්‍රස්තවාදීන් මැඬලීමට දුන් මහ ජනවරමක්!ප‍්‍රජාතන්ත‍්‍රවාදී රටක පොදු මහජන මතය ආර්ථික ප‍්‍රතිපත්ති සඳහා තීන්දු ගැනීමේදී අතිශයින් වැදගත් වේ. සම්ප‍්‍රදායිකව ලංකාවේ ඕනෑම මැතිවරණයක දේශපාලන න්‍යාය පත‍්‍රයේ පළමු තැන හිමිවන්නේ බඩු මිල විවේචනය කිරීමටය. මෙය අද ඊයේ සිට සිදු වන්නක් නොවේ. ශ‍්‍රී ලංකා ආර්ථිකයේ වෙනස්තම් රාශියක් ඇති කළේ 1977 වෙළෙඳපළ ආර්ථිකයේ ආරම්භයත් සමඟය. 1977 දී මහ මැතිවරණයට පෙර වෙළෙඳ පළෙහි පැවැති භාණ්ඩ මිල ගණන් පිළිබඳව එවකට දේශපාලන වේදිකාවේ චතුර කථිකයකු වූ රණසිංහ පෙ‍්‍ර්මදාස මහතා කතා කළේය. ඔහු කීවේ එවකට ශත 70 ට තිබූ පොල්ගෙඩිය ශත 35ට මිලදී ගැනීමට එක්සත් ජාතික පක්ෂයට ඡන්දේ ලබාදෙන ලෙසය.වෙළෙඳ පාරිභෝගික කටයුතු හා සමූපකාර සේවා අමාත්‍ය බන්දුල ගුණවර්ධනඑවකට රටේ පැවැති බඩු මිල ගැන යම් අවබෝධයක් ලැබීම අදට වැදගත්ය. එදා සහල් සේරුවක් රුපියල් 2.00කි. පොල් ගෙඩියක් ශත 70කි. සීනි රාත්තලක් ශත 72කි. මාරි බිස්කට් එකක් ශත 3කි. චීත්ත යාරය රු. 2.12 කි. සිමෙන්ති බෑගය රුපියල් 13.50කි. එදා මැතිවරණ වේදිකාවේ විචිත‍්‍ර කතා අසා බඩු මිල අඩුකරවා ගන්නට ඡන්දය දුන්නද, කුමන රජයක් බලයට පත්වුවත් කවුරු බලයට පත්වූවත් භාණ්ඩ හා සේවා මිල ගණන් ඉහළ යාම නවතා ලීමට කිසිවකුට බැරි බව වර්තමානය වන විට ජනතාව අවබෝධ කරගෙන සිටිති.බලයට පත්වන ඕනෑම රජයකට කළ හැක්කේ් පවත්නා පොදු මිල මට්ටම වැඩි වීමේ වේගය පාලනය කිරීම පමණි. ආණ්ඩුවක් වෙනස් කළ පමණින් බඩු මිල අඩු කළ හැකියැයි සිතීම මුළාවකි. එනමුත් ආණ්ඩුවක් වෙනස් කිරීම හේතුවෙන් බඩු මිල වැඩි වීමේ වේගය පාලනය කළ හැකිය. බලයට පත්වන රජයට වෙනස් ප‍්‍රතිපත්ති මාලාවක් අනුගමනය කළ හැකිය. උදාහරණ ලෙස 2002-03 රාජ්‍ය පාලන කාලයේදී රාජ්‍ය වියදම් සියල්ල දැඩි ලෙස කපා හැරියේය. අය-වැය පරතරය තනි ඉලක්කමක් සංඛ්‍යාවක් කළේය. දැඩි මූල්‍ය ප‍්‍රතිපත්තියක් අනුගමනය කිරීම නිසා බඩු මිල වැඩි වීමේ වේගය 6% දක්වා අඩු කළ හැකිවිය. බැංකු ණය පොලී අනුපාතය තනි ඉලක්කම් සංඛ්‍යාවක් කළ හැකිවිය. ඒ සඳහා අනුගමනය කළ ක‍්‍රමවේදය ජනතාව අනුමත කළේ නැත. ඊට හේතු වූයේ එකී කාල පරිච්ඡේදයේදී රාජ්‍ය අංශයේ පුරප්පාඩු පිරවීම්, බඳවා ගැනීම් නවත්වාලීම, වැටුප් හා විශ‍්‍රාම වැටුප් වර්ධක සීමා කිරීම, සටන් විරාමය යටතේ ආරක්ෂක වියදම් කපා හැරීම, සමාජ ආරක්ෂණ ප‍්‍රතිලාභ පනත් කෙටුම්පත සම්මත කිරීමෙන් පසු සහනාධාර තාර්කික කොට අඩු කිරීම, යන කි‍්‍රයාදාම හා පොහොර මිල අඩුව පවතිද්දී පොහොර කිලෝ ග‍්‍රෑ 50ක මල්ලක් රු.850/-කට අලෙවි කරමින් පොහොර සහනාධාර වියදම බිලියන 22 දක්වා අඩු කිරීම මෙන්ම මහා පරිමාණ සංවර්ධන ව්‍යාපෘති හා ප‍්‍රාග්ධන වියදම් කපා හැරීම ආදියයි.ජනතාව ප‍්‍රතික්ෂේප කළද මෙයද රාජ්‍ය මූල්‍ය කළමනාකරණයේ එක් ක‍්‍රමවේදයකි.එ නමුත් වත්මන් රජය යටතේ බඩු මිල වැඩිවීමේ වේගය ශීඝ‍්‍ර ලෙස ඉහළ ගියේය. එයට කිසිසේත් රජයකට පාලනය කළ නොහැකි සාධක මෙන්ම රජයකට විශාල බලපෑමක් ඇති කළ නොහැකි සාධක ද හේතුවිය. එමෙන්ම රජයට පාලනය කළහැකි සාධකද බඩු මිල ඉහළ යාමට බලපෑම් කෙළේය.ආසියානු කලාපයට මෙන්ම ලෝකයේ බොහෝ රටවලට දැවැන්ත අභියෝගයක් බවට පත්ව තිබූ මෙම කරුණු පිළිබඳව පසුගියදා පැවැත්වූ පළාත් සභා මැතිවරණය වනවිට ලංකාවේ ඈත එපිට ගම්මානවල ජනතාව ද දැනුවත් වී සිටියහ. එම කරුණු නම් 1. ත‍්‍රස්තවාදය, 2. අසාමාන්‍ය ලෙස තෙල්මිල වැඩිවීම, 3. ලෝක ආහාර අර්බුදයයි.ඒ නිසා ත‍්‍රස්තවාදය මුලිනුපුටා දැමීම සඳහා සුදුසු නිවැරැදි නායකත්වය සහ මඟපෙන්වීම ලබාදෙන්නා මහින්ද රාජපක්ෂ ජනාධිපතිතුමා ලෙස ගම්බද ජනතාව පිළිගෙන තිබේ. ශ‍්‍රී ලංකා පොලිසිය සහ ති‍්‍රවිධ හමුදාව අසීමිත කැපවීමකින් තීරණාත්මක සටනක නිරතවන බව ජනතාව වටහා ගෙන සිටිති. එනිසා පසුගිය පළාත් සභා මැතිවරණය ජනාධිපතිවරයාගේ විශිෂ්ඨ ජයග‍්‍රහණයක් විය.දෙවනුව කුමන රජයක් පැවැතියත් ඩොලර් 100 ගිය තෙල් මිල ඩොලර් 29ට එනම් 2003 පැවැති මිලට ගෙන ඒමට නොහැකි බව ජනතාව වටහාගෙන තිබේ. අපට ලෝක තෙල්මිලට බලපෑම් කළ නොහැකි බව වත්මන් ජනතාව දනිති. කාලීනව අවශ්‍ය මිල ගැලැපුම් නොකළ රටවල් තෙල්මිල ඉහළ යාම හමුවේ තවමත් පීඩා විඳිමින් සිටී.තෙවනුව අවුරුදු 30කට පසු ඉතා ශීඝ‍්‍රයෙන් වැඩිවූ ආහාර මිල ගණන් හමුවේ ශ‍්‍රී ලංකාව ආහාර නිෂ්පාදනය වැඩි කිරීමෙන් තොරව ආහාර මිල පහළ දැමිය නොහැකි බවද ජනතාව වටහාගෙන තිබේ. එම නිසා ජනතාව ආහාර නිෂ්පාදනයට පෙලඹවීමට රජය අවශ්‍ය කි‍්‍රයාමාර්ග ගෙන තිබීම වැදගත්ය.මනා වැටහීමකින් සිටින ග‍්‍රාමීය ජනතාව වෙත ගොස් ගෑස් මිල ඉහළ යාම පිළිබඳව කරුණු කීම හෝ ආහාර බෝග නිෂ්පාදනයෙහි යෙදෙන ජනයාට සහල් එළවලු කිරිපිටි මිල ඉහළ යාම පිළිබඳව හෝ දේශපාලන වේදිකාවේ හඬ ගා කීමෙන් පලක් නැත.වසර කිහිපයකට පෙර වී අලෙවි කර ගන්නට නොහැකිවූ වී ගොවියා පසුගිය කන්නයේ වී සඳහා හොඳ මිලක් ලැබීම ගොවියාගේ පැත්තෙන් බලන විට වාසිදායකය. අනෙකුත් ආහාර බෝග සඳහාද හොඳ මිල ගණන් නිෂ්පාදකයා මේ වනවිට ලබමින් සිටී. බි‍්‍රතාන්‍යය තේ වගාව හඳුන්වා දුන්නාට පසු තේ සඳහා හොඳම මිල එනම් අමු තේ දළු කිලෝවක් සඳහා රුපියල් 60/-ක් තේ් වගාකරුවාට ලැබෙන්නේ අදය. මේ වන විට රබර් කිලෝ එකක මිල රුපියල් 320/-කි. ඔට්ටපාලු කිලෝවක් රුපියල් 200/-කි.ග‍්‍රාමීය ගොවියාට හෝ වැඩකරන ජනතාවට හොඳ ආදායම් මට්ටමක් ලැබීම පිළිබඳ කොළඹ සිටින දේශපාලනඥයන්ට ඇත්තේ අල්ප අවබෝධයකි. ඈත ගම්මාන බොහොමයක දිළිඳු පවුල්වල ජනයාට ජීවන වියදම ඉහළ යාම පිළිබඳ ප‍්‍රශ්නය තදින් දැනේ. එහෙත් වැඩිවන ජීවන වියදම හමුවේ ආදායම වැඩි කරගැනීමට උත්සාහ දැරීම නිසා ජීවන බරට ඔරොත්තු දීමේ ශක්තිය ඔවුහු නිර්මාණය කරගනිමින් සිටිති.ලෝකයේ පවත්නා කෘෂි උද්ධමනය කෘෂි කර්මාන්ත ක්‍ෂේත‍්‍රයේ නියැලෙන්නන් ගේ හෙට දවස යහපත් බව කියාපායි. ලෝකයේ ඇතැම් රටවල මෙන් ලංකාවේ කිසිදු පුද්ගලයකු බඩගින්නේ මැරෙන්නේ නැත.ලෝකයේ තෙල් හා ආහාර පිළිබඳ දැවැන්ත අර්බුදයක් තිබියදී වත්මන් රජය විවිධ අන්තර්ජාතික මහාපරිමාණ ජාවාරම් කරුවන්ගේ අභියෝගයන්ට මුහුණ දෙමින් ලබාදිය හැකි මිල සහන ජනතාවට ලබාදෙන බවද ජනතාව වටහාගෙන තිබේ.සියලු හේතු අභිබවා රට ගැන සිතා ශ‍්‍රී ලාංකේය ජනයා රට නොබෙදා සියලු ජාතීන්ට බියෙන් සැකෙන් තොරව සිටිය හැකි තැනක් නිර්මාණ කිරීමට වත්මන් ජනාධිපතිතුමා වෙර දරන බව පිළිගෙන තිබේ. එනිසා සියලු ආර්ථික අමාරුකම් මැද ශ‍්‍රීී ලංකාව ප‍්‍රතිනිර්මාණය කිරීමට දරන උත්සාහයට උත්තේජකයක් ලෙස මධ්‍යම රජයට පසුගිය පළාත් සභා මැතිවරණයේදී තම ප‍්‍රදේශයන්හි බලය ලබාදීමට ජනතාව කටයුතු කර ඇත. රටට ආදරය කරන අතිමහත් ජනතාව ස්වකීය ප‍්‍රදේශයන්හි හා තම තමන්ගේ ගැටලු විසඳ්‍ර ගත හැක්කේ දැක්මක් ඇති නායකත්වයකින් බව වටහා ගෙන සිටිති.එනිසාම පසුගියදා පැවැති සබරගමු හා මධ්‍යම පළාත් මැතිවරණයේදී සියලු මැතිවරණ කොට්ඨාස මහින්ද රාජපක්ෂ ජනාධිපතිතුමා ප‍්‍රමුඛ සන්ධාන රජය ජයග‍්‍රහණය කෙළේය.සැකැසුම - ටෙක්ලා පද්මිණී කාරියවසම්</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>31</day>
    </date>
    <link>http://www.silumina.lk/2008/08/31/_art.asp?fn=ab0808315</link>
    <topic>තව ඡන්ද කීයක් තිබ්බත් දිනන්නේ ආණ්ඩු පක්ෂයයි</topic>
    <author>සංවාද සටහන - කේ.සී.ජේ.රත්නායක</author>
    <content>මේ වසරේ තවත් මැතිවරණ නැත!එ.ජා.පය පැරදුණේ නාමයෝජනා දෙන්නත් ඉස්සෙල්ලාමැතිවරණ ප‍්‍රතිඵල සඳහා බලපෑ ආර්ථික සාධකයතව ඡන්ද කීයක් තිබ්බත් දිනන්නේ ආණ්ඩු පක්ෂයයිප‍්‍රශ්න 5සාස්තර බණ්ඩාර සහ මාධ්‍ය නඩය රනිල් වික‍්‍රමසිංහ විනාශ කළ වගයිගණන් හදමින් සිත රවටා ගැනීමඔබතුමාට මිනිස්සු ආදරේ නෑ ජොනී, රනිල් ට කියයිශ‍්‍රීලනිප 57 සංවත්සරය සැප්. 02දාලජ්ජා සහගත වැඩ නොකර පරාජය බාර ගන්නත‍්‍රස්තවාදීන් මැඬලීමට දුන් මහ ජනවරමක්!එළැඹෙන දෙසැම්බර් 10 දිනය ඡ්‍යොතිෂයට අනුව තීරණාත්මක හා සුවිශේෂ දිනයක් වනු ඇතැයි සම්මානලාභී ප‍්‍රවීණ ඡ්‍යොතීර්වේදී සුමනදාස අබේගුණවර්ධන මහතා පවසයි. මෙදින වසර 12 කට පසුව සිදුවන ගුරු මාරුව හේතු කොට මෙරට පැහැදිලි වෙනස්කම් රැසක් දක්නට ලැබෙනන අතර එ.ජා.ප. නායක රනිල් වික‍්‍රමසිංහ මහතා ගේ දේශපාලන ජීවිතයේ නො සිතූූ විරූ පෙරැළියක් සිදු වන බවටත් ඔහු අනාවැකි පළ කරයි.මීට සති කිහිපයකට ඉහත සුමනදාස අබේගුණවර්ධන මහතා සිළුමිණට සම්මුඛ සාකච්ඡාවක් ලබා දෙමින් කියා සිටියේ පළාත් සභා මැතිවරණයෙන් සන්ධානය අති විශිෂ්ට ජයග‍්‍රහණයක් ලබන බවයි.එම සම්මුඛ සාකච්ඡාවේදී අබේගුණවර්ධන මහතා පෙරළිකාර අනාවැකි රැසක් ප‍්‍රකාශයට පත් කළ අතර ඒ පිළිබඳව සිළුමිණ පාඨකයන් බොහෝ දෙනෙක් අප වෙතින් විමසීම් කළහ. පළාත් සභා ඡන්දයෙන් පසුව ඇතිවන තත්ත්වය හා එළැඹෙන දෙසැම්බර් 10 දිනයෙන් පසුව අසන්නට දකින්නට ලැබෙන්නේ මොනවාද යන මැයෙන් සුමනදාස අබේගුණවර්ධන මහතා කරන ඡ්‍යොතිෂමය විග‍්‍රහයක් ඇසුරෙන් මේ සංවාද සටහන සැකසිණි.පළාත් සභා ඡන්දයෙන් සන්ධානය විශිෂ්ට ජයක් ලබන බවට ඔබ පළ කළ අනාවැකිය සැබෑ වුණා. හොඳයි, මෙතැනින් එහාට මොනවද වෙන්නේ ?ලංකාවට අයත් කුම්භ ලග්න කේන්ද්‍රයත්, ජනරජ සිංහ ලග්න කේන්ද්‍රයත් පරීක්ෂා කරලා තමයි සන්ධානය ජයගන්නා බව කීවේ. නමුත් ඒ ජයග‍්‍රහණය අතිවිශිෂ්ට ජයග‍්‍රහණයක් බවට පත් වෙනවාය කියලා ප‍්‍රකාශ කෙළේ නම් ජනාධිපතිතුමා ගේ ග‍්‍රහචාරය පිරික්සා බැලීමෙන් පසුවයි.පළාත් සභා ඡන්ද ප‍්‍රතිඵලයට ජනාධිපතිතුමා ගේ ග‍්‍රහචාරය බලපාන්නේ මොන ආකාරයට ද?ඡන්දය පැවැත්වුණේ 23 දා වුණත් ඡන්ද ප‍්‍රතිඵල සම්පූර්ණ වශයෙන් ලැබෙන්නේ 24 වැනිදා උදේ වරුවෙයි. ගිය 24 දා පෙරවරු හතකුත් ගාණට ජනාධිපතිතුමා ගේ ග‍්‍රහචාරයේ හොඳ යෝගයක් යෙදී තිබුණා. එතුමා අතිශයින්ම පී‍්‍රතියට පත් කරවන ග‍්‍රහයෝගයක් තමා යෙදී තිබුණේ. අන්න ඒ කාරණයත් සලකලයි මම කිව්වේ සන්ධානය අති විශිෂ්ට ජයක් ලබනවා කියලා.ඔබ ගිය වතාවේ කීවා හදිසි මහ මැතිවරණයක් පවත්වන්න ඉඩක් නැහැ කියලා. ඒ ප‍්‍රකාශය තවමත් එහෙමම ද?ඔව් – හදිසි මහ මැතිවරණයක් පෙන්නුම් කරන්නෙ නෑ. මෙහි තේරුම තවත් විදිහකට ගන්න පුළුවන්. පාර්ලිමේන්තුවේ ආණ්ඩු පක්ෂයේ බලය වෙනස් වෙන්නේ නෑ කියලත් තේරුම් කර ගන්න පුළුවන්. ඒකාන්තයෙන්ම ආණ්ඩු බලයේ වෙනසක් වෙන්නේ නෑ.රනිල් වික‍්‍රමසිංහ මහතාට එරෙහිව පක්ෂය ඇතුලේ තවත් කැරැල්ලක් මතු වී ඇති බව කියැවෙනවා. ඒ ගැන ඔබේ අනාවැකිය මොකක්ද?කෙනකු ගේ කේන්දරයේ තිබෙන ග‍්‍රහයෝග ප‍්‍රසිද්ධියේ කියන්න හොඳ නෑ. ඒ නිසා මම එක කාරණයක් විතරයි කියන්නේ. එතුමාගේ උත්පත්තියේදීම ගුරු ග‍්‍රහයා නීචවයි හිටියේ. වසර 12 කට පසුව ගුරු ග‍්‍රහයා එතුමා ගේ කේන්දරයේ 11 වැන්නටම ඇවිත් නීච වෙනවා. ඒක හොඳ තත්ත්වයක් නෙවෙයි.ඔය ගුරු ග‍්‍රහයා 11 වැන්නේ නීච වුණාම මොකක්ද ඇතිවන ප‍්‍රතිඵලයගුරු හෙවත් බ‍්‍රහස්පති ග‍්‍රහයා තමා උසස් නිලතල, නම්බුනාම , ප‍්‍රසිද්ධිය , කීර්තිය ලබා දෙන්නේ දැන් 11 වැන්නේ ඒ ගුරු නීච වුණා කියන්නේ මෙදා සැරේ නම් ගැලවෙනවා අමාරුයි කියන එකයි. එතුමා ඉදිරියට දේශපාලනයේ රැඳෙයි ද කියලත් සැක සහිතයි. දෙසැම්බර් 10 න් පස්සේ තත්ත්වය බොහෝම නරක අතටයි හැරෙන්නේ.දෙසැම්බර් 10 න් පස්සේ මොකද වෙන්නේ ? කෙටි පැහැදිලි උත්තරයක් දෙන්න?දෙසැම්බර් 10 වෙන කොට එතුමාට පක්ෂ නායකත්වයේ විතරක් නෙවෙයි. විපක්ෂනායක ධූරයේ රැඳෙන්නත් අමාරුයි. මොකද 11 වැන්නේ ගුරු නීච වුණාම තියෙන දේත් නැතිවෙලා යනවා.ඔය ඡ්‍යොතිෂ සිද්ධාන්ත වෙනස් කළ නොහැකි නියතිවාදී ඒවාද කියන්න අප දන්නේ නෑ. නමුත් වික‍්‍රමසිංහ මහතාට එරෙහිව කැරළි ගැහුව හැමෝටම සිද්ධ වුණේ පක්ෂය අතහැරලා යන්නයි. ඡ්‍යොතිෂ සිද්ධාන්ත වලට වඩා එ.ජා.ප. ව්‍යවස්ථාව ප‍්‍රබලයි කියලයි පෙනෙන්නේ?වික‍්‍රමසිංහ මැතිතුමා ඒ හැම සැරේම බේරුණේත් ග‍්‍රහචාරයේ තිබූ බලපෑම නිසයි. නමුත් ලබන දෙසැම්බර් 10 න් පස්සේ තත්ත්වය අන්තිම නරකයි. එතුමා එජාපයෙන් වීසි වෙලාම යයි කියලයි මට පේන්නේ.රනිල් වික‍්‍රමසිංහ මහතා ගේ දේශපාලන ජීවිතය අවසානයි කියලද කියන්නේ ?බොහෝ දුරට අවසානයි. පල නොදරන වෘක්ෂයක් වගේ.එතකොට එජාපයට මොකද වෙන්නේ?එක්සත් ජාතික පක්ෂය ආරම්භ කරපු අවස්ථාවේ යෙදී තිබූ නියම ග‍්‍රහචාරය අනුව විශ්ලේෂණය කරද්දී පෙනෙන දේ තමා ඒ පක්ෂයේ නම හා අලියා ලාංඡනයට හිමි වී තිබුණ සාරවත් ම කාලය වසර 60 කින් අවසාන වෙනවා. එ.ජා.ප. නාමයෙන් හා අලියා ලාංඡනයෙන් දුර ගමනක් යන්න අමාරුයි.එ.ජා.ප. ය ආරම්භ වුණු නියම ග‍්‍රහචාරය ඔබ දන්නේ කොහොමද? නැකත් බලා පක්ෂය ආරම්භ කරන්න ඇති. නමුත් ඒවා ප‍්‍රසිද්ධියට පත් කැරුණු කරුණු නොවෙයි.?ඔබට අමතක වුණාද මගේ පියා එ.ජා.ප. පිහිටුවන්න පුරෝගාමි වුණ සාමාජිකයන් ගෙන් කෙනෙක්. ඒ බව මම ගිය වතාවෙත් සිළුමිණ ට කිව්වා. ඒ විතරක් නෙවෙයි. එ.ජා.ප ය පිහිට වූ වෙලාවේ ඒකට සහභාගී වූ ප‍්‍රධාන ප‍්‍රභූවරුන් ගේ කේන්දර කොපි පවා මා ළඟ තියෙනවා. මේ තත්ත්වය අධ්‍යයනය කරන කොට පෙනෙන දේ තමා එජාපයේ සාරවත්ම කාලය වසර 60 කදී අවසාන වෙනවාය කියන කාරණය.එ.ජා.ප. යේ තව පිරිසක් ආණ්ඩුවට එකතුවෙන ලකුණු තියෙනවද?මෙහෙමයි ඉදිරියට පක්ෂ දේශපාලනයට ඒ තරම් ඉඩක් ලැබෙන්නේ නෑ. පක්ෂ භේද නොතකා වත්මන් රාජ්‍ය නායකයාට විවිධ බලවේගවලින් පෙර නොවූ සහයෝගයක් ලැබෙන බව නම් කියන්න පුළුවන්.ප‍්‍රතිවිරුද්ධ පාර්ශ්වයෙන් අභියෝගාත්මක දේශපාලන ව්‍යාපාර ඉස්මතු වෙන්න ඉඩක් නෑ කියලද කියන්නේ ?ඔව් ඒක තමා කෙටි අදහස. වත්මන් රාජ්‍ය නායකයා ගේ වාසනාව හා ග‍්‍රහචාරය ඒ තරම්ම ප‍්‍රබලයි. ඒ ප‍්‍රබලත්වය හමුවේ ප‍්‍රතිවාදීයාට ඉස්මතු වෙන්නට අසීරුයි.ඔබ ගිය වතාවේ කීවා ප‍්‍රභාකරන් හා කොටි සංවිධානයේ විනාශය ගැන . දැන් අලුත් ම තත්ත්වය ඡ්‍යොතිෂය පැත්තෙන් දකින්නේ කොහොමද?දෙසැම්බර් 10 පසුවන විට යුද්ධයෙන් සියයට 90 ක් අවසාන වෙන්න ඉඩ තියෙනවා. නැඟෙනහිර වගේම උතුරත් රජයට නතු වෙනවා . නියත වශයෙන්ම ඔබට ඒ අවස්ථාව දකින්න ලැබෙයි.ඔබ මෙහෙම ප‍්‍රකාශ කළාට ඊයේ පෙරේදාත් කොටි ගුවන් යානා පියාසර කළා.බොහෝම පැහැදිලිව කියන්නම් . ප‍්‍රභාකරන් හා කොටි සංවිධානය මේ ගත කරන්නේ තමන් ගේ ඉතිහාසයේ අති දුර්භාග්‍ය සම්පන්න කාලකන්නිම කාල පරිචේඡේදයයි. ප‍්‍රභාකරන්ට තව දුරටත් ජයග‍්‍රහණ ලැබෙන්නේ නෑ. ඔහුගේ පරාජයත් එක පිට එක ගොඩ නැඟේවී. ඒකයි මගේ ඡ්‍යොතිෂමය විග‍්‍රහයඔබ සඳහන් කරන්නේ උතුරේ පහසු ජයග‍්‍රහණයක් ශී‍්‍ර ලංකා හමුදාවට ලැබෙනවා කියලද?පහසුම නෙවෙයි. ලංකා කේන්ද්‍රයේ කුම්භ ලග්නය හා ඒ ග‍්‍රහචාරය අනුව රජයේ හමුදාවන්ට විශාල හානියක් කරන්න ප‍්‍රභාකරන්ට බලය ලැබෙන්නේ නෑ. ඇති වුණොත් ඇති වෙන්නේ ඉතාම අවම හානියක් විතරයි. ඉතාම අවම හානියක් කියන එක මම තුන්වරක්ම කියනවා.ප‍්‍රභාකරන් රෝගී තත්ත්වයෙන් ඉන්න බවත් කියැවෙනවා.ඒක වෙන්න පුළුවන් දෙයක්. මොකද ප‍්‍රභාකරන්ගේ ග‍්‍රහචාරය ගැන මම ඔබට කිව්වා. ඒ අනුව ඔහුගේ හිතටත් ගතටත් බොහෝම දුක් දෙන කාලයක් තමා මේ ලබලා තියෙන්නේ. මේ ග‍්‍රහ බලපෑමෙන් ගැලවෙන්නත් ඔහුට හැකියාවක් නෑ.ගැලවෙන්න බැහැයි කියන්නේ මොකද? තරමක් දුරට විග‍්‍රහ කරන්න ?මෙය සංකීර්ණ තත්ත්වයක්. නමුත් මම වෙන විදිහකට සරලව කියන්න බලන්නම්. බලන්න ,ජේ.ආර්. ,පේ‍්‍රමදාස හා චන්ද්‍රිකා කියන රාජ්‍ය නායකයන් තුන් දෙනා එක්කම ප‍්‍රභාකරන් හැප්පුණා. ඒ විතරක් නෙවි රජීව් ගාන්ධි හා ඉන්දියන් හමුදාවටත් ගැහුවා. නමුත් වත්මන් රාජ්‍ය නායකයා ගේ ග‍්‍රහ බලය හා රටේ ග‍්‍රහචාරය අනුව එතුමා සේනාධිනායකත්වය දරණ හමුදාවක් පරාජය කරන්න තියා දැනෙන පහරක් ගහන්න තරම්වත් ප‍්‍රභාකරන්ට බලයක් නෑ. ඒකයි දෙන්න පුළුවන් සරලම උත්තරය. දශක තුනක් තිස්සේ යුද්ධ ජයග‍්‍රහණ මැද වැජඹුණු ප‍්‍රභාකරන් මේ කෙටි කාලයේදී අන්ත හා දැවැන්තම පරාජය ලබලා විනාශයේ ආගාධයට ගිහින් තියෙන්නෙත් ඒ නිසයි. ප‍්‍රභාකරන්ට යුද්ධයෙන් බැහැ වගේම දේශපාලනමය පැත්තෙන් අනිත් ප‍්‍රතිවාදීන්ටත් මහා අභියෝග ඉදිරිපත් කරලා දිනන්න හැකියාව නෑ. 2005 වසරාවසානයෙන් පසුවයි ලංකාවට තවත් ස්වර්ණමය යුගයක් උදා වුණේ.එය ඔබගේ පෞද්ගලික විශ්වාසයක් ද? නැතිනම් ඡ්‍යොතිෂයේ සිද්ධාන්තවලින් පෙන්නුම් කරන තත්ත්වයක්ද?මෙතන ඡ්‍යොතිෂමය පැත්තෙන් වගේම ඓතිහාසිකමය පැත්තෙනුත් අපූරු සම්බන්ධයක් ගොඩ නැඟෙන බව පේනවා. වසර 500 න් 500 ට ඉතිහාසයේ අලුත් පරිච්ඡේද – තීරණාත්මක අවස්ථා ඇති වන බවට යම් මතයක් තියෙනවා. දැන් බලන්න. රට ජාතිය විනාශයේ ආගාධයට යමින් තිබුණ. මොහොතක රුහුණේ මාගම්පත්තුවේ උපන්න කීර්ති කුමාරයා කි‍්‍ර.ව. 1055 දී පළමුවැනි විජයබාහු රජතුමා හැටියට රටේ පාලනය බාර ගෙන කෘෂිකර්මයේ නවෝදයක් ඇති කරලා මේ රට ජාතිය රැක ගත්තා. ඒ වගේම දිග කාලයත් රට ධාර්මිකව පාලනය කළා. දුටුගැමුණු රජතුමා වගේම පළමුවැනි විජයබාහු රජතුමාත් අපට අමතක කරන්නම බෑ. 1055 ඉඳලා 1505 කියන වසර 500 අවසානයේ දී මොකද වුණේ 1505 දී පෘතුගීසින් ලංකාව ආක‍්‍රමණය කළා. එතැන් සිට ඉදිරි වසර 500 ගෙවුණේ මේ රටේ වහල් පරාධීන යුගයක් හැටියටයි . ඒ වසර 500 හරියට අවසන් වුණේ 2005 නොවැම්බර් මාසයේදීයි. බලන්න මහින්ද රාජපක්ෂ ජනාධිපතිතුමා ජනාධිපතිධූරයට පත් වෙන්නේ හරියටම ඉතිහාසයේ අලුත් වසර 500 කට මුල පුරුද්දියි.මහින්ද රාජපක්ෂ ජනාධිපතිතුමා බිහි වෙන්නෙත් රුහුණේ මාගම්පත්තුවෙනුයි. මෙතන සිද්ධ වුණ තවත් ආශ්චර්යයක් පෙන්වන්නම්. චන්ද්‍රිකා ජනාධිපතිනිය හිතාගෙන හිටියේ 2006 දී ජනාධිපතිවරණය පවත්වන්නයි. නමුත් ඒකත් දෛවෝපගත විදිහට 2005 නොවැම්බරයට යෙදුණා. බලන්න ඡ්‍යොතිෂයේ එන සිද්ධාන්ත . මේවා බොරු කරන්න බෑ කියන්නේ ඒකයි. 2005 න් පසුව උදා වූ මේ කාල පරිච්ඡේදය ශී‍්‍ර ලංකා ඉතිහාසයේ තවත් ස්වර්ණමය යුගයක ආරම්භය බව මම ඒකාන්ත වශයෙන්ම කියන්නෙ ඡ්‍යොතිෂමය හා ඓතිහාසිකමය අධ්‍යනයක් අනුවයි. මගේ පෞද්ගලික රුචි අරුචිකම් වෙනයි. ඡ්‍යොතිෂ අනාවැකි වෙනයි.ඔබට පෙනෙන හැටියට දේශපාලන ලෝකයට අලුත් කේන්දර එකතු වෙනවද? නැත්නම් පරණ කේන්දරමද බලන්න වෙන්නේ?අනිවාර්යෙන්ම අලුත් කේන්දර රාශිය ක් දැක බලා ගන්න ඉඩ ලැබෙනවා. ඒවා පරීක්‍ෂණ කරන්නත් මට භාග්‍යය තියෙනවා. දැන් අපේ රටේ ඉන්න සියලුම මහ ඇමැතිවරුන් ගේ ග‍්‍රහචාර මම පිරික්සා බලා තියෙනවා. මම ඔබට තවත් අනවැකියක් කියන්නම් . දැනට ඉන්න මහ ඇමැතිවරුන් අතරට අලුත්ම මුහුණක් ඒකාන්ත වශයෙන් ම එකතු වෙනවා.අලුත් මහ ඇමැති මුහුණ මතු වෙන්නේ මොන පළාතෙන් ද?ඒක කියන එක මේ වෙලාවේ...ඇයි පළාත හෙළි කිරීම අනතුරුදායකද?නෑ...අලුත් මහ ඇමැති මුහුණක් එන බව විතරක් ලියා ගන්න. ඒක ස්ථිරයි . පළාත ගැන පස්සේ වෙලාවක කියන්නම්.ඉදිරි මැතිවරණවල ප‍්‍රතිඵල මොන ආකාරයෙන් ප‍්‍රකාශයට පත් වෙයි ද?උතුරු මැද , සබරගමුව පළාත් විශිෂ්ට විදිහට සන්ධානය දිනන බව මම කිව්වා. ඒක එහෙමම වුණා. ඉදිරියට මොන මැතිවරණය තිබුණත් ආණ්ඩු පක්ෂය ඊටත් වඩා ඉහළින් දිනනවා.උදාහරණයක් දෙකක් කියන්න.බස්නාහිර පළාත ගත්තොත් එ.ජා.ප.යේ මහ බල කණු දෙදරා වැටෙනවා.බස්නාහිර පළාතේ බලය දැනුත් තියෙන්නේ සන්ධානයටයි. ඒක මහ වෙනසක් හැටියට දකින්න බෑකොළඹ දිස්ති‍්‍රක්කය ගත්තොත්, විශේෂයෙන්ම කොළඹ නගර සභා සීමාව ගත්තොත්, එ.ජා.ප.යේ මහ බල කොටු පවා දෙදරා වැටෙනවා. කෙනකු හීනෙකින් වත් නොසිතන පෙරළියක් කොළඹ සිද්ධවෙනවා. ඒකාන්තයි. නියතයි. ඒ දේ ඔබට දකින්න ලැබෙයි.ආණ්ඩු බලය දරන්නේ ශී‍්‍ර ල.නි.ප. ප‍්‍රමුඛ සන්ධානයක් . එ්වගේම එ.ජා.ප. ප‍්‍රමුඛ ප‍්‍රබල ප‍්‍රතිවිරුද්ධ සන්ධානයක් ගොඩනැඟෙන්න ඉඩක් නැද්ද?ඇත්තෙන්ම නෑ ! පළමුවැනි විජයබාහු රජතුමා කි‍්‍ර.ව. 1055 සිට 1110 දක්වා දැහැමෙන් රට පාලනය කළා . එතුමා බලයට එන විට තිබුණේ අවිචාරවත් අරාජික සමයක්. අන්න ඒ වගේම මහින්ද රාජපක්ෂ ජනාධිපතිතුමා ඇතුළු රාජපක්ෂවරුන්ට දශක ගණනාවක් මේ රට ධාර්මිකව පාලනය කිරීමේ වාසනාව තියෙනවා.එ.ජා.ප. ආණ්ඩුවක් බිහිවෙන්නේ කොයි වගේ කාලෙකද?මගෙන් කාලය ගැන උත්තරයක්ද අහන්නේ ?ඔව්! නැවත හිස ඔසොවා එ.ජා.ප ආණ්ඩුවක් බලයට පත් වෙන්නේ කවදාද?මෙහෙම කියමු. දැන් මගේ වයස අවුරුදු 56 යි. මගේ ජීවිත කාලයේදී නම් එක්සත් ජාතික පක්ෂ ආණ්ඩුවක් දකින්න ලැබෙන්නේ නෑ.නමුත් ඔබ ගිය වතාවේ කී එක් අනාවැකියක් ගැන නැවත අහන්න වෙනවා. රන්ජන් රාමනායක හා ජානක පෙරේරා යන මහත්වරු දේශපාලනයේ වැඩිකල් රැඳෙන්නේ නැහැ කීවා. නමුත් වැඩිම මනාප ඡන්ද ගත්ත ඒ දෙදෙනා දැන් ඒ පළාත්වල ස්ථිර පදිංචියට යන්නයි යන්නේ? මෙතැනදී ඔබට වැරදීමක් වුණා ද?නෑ... මගේ ස්ථාවරය එසේමයි. එදා කී කතාව අදත් කියනවා.මොකක්ද ඒකට තියෙන ඡ්‍යොතිෂමය හේතුව?සරල උත්තරයක් කාටත් තේරෙන භාෂාවෙන් කිව්වොත්... ඔය දෙන්නම ඉන්නේ වහන්න යන කඩේකයි. කැෂියර් කූඩුවට ලං වෙලා හිටියට මොකද මම අහන්නේ කඩේ වැහුවට පස්සේ කැෂියර්ට මොකද වෙන්නේ කියලයි.ඔබ කීවා මේ කාලයේ දී සුනාමි වගේ මහ විපත් ඇති වෙන්නේ නෑ කියලා. නමුත් ගිය සතියේත් ඉන්දුනීසියාව ආසන්නයේ මහ කම්පනයක් ඇති වුණා. සුනාමියක් ඇති වෙයි කියලත් සමහරු සැක පළ කළා. මොකක්ද මේ සම්බන්ධයෙන් ඔබේ ඡ්‍යොතිෂමය විග‍්‍රහය?මේ රටට ජනතාවට ඔරොත්තු දෙන්න නොහැකි තරමේ මහා විපත් ඇති වන බවක් පෙන්නුම් කරන්නේ නෑ. මුළු රටම දුක් විඳින සාගත - දුර්භික්ෂ - වසංගත දකින්න වෙන්නෙත් නෑ. සාමාන්‍යයෙන් සිද්ධ වෙන ස්වභාවික විපත් ඒ විදිහටම දකින්න ලැබෙයි. මේ රට පිළිගත්ත කීර්තිමත් ඡ්‍යොතිෂවේදීන් විශාල ගණනක් ඉන්නවා. ඒ කිසිම කෙනෙක් ඔය වගේ අසුබ කතා කියන්නේ නෑ. මහජනතාව නොසන්සුන් කරන්නේ නෑ. නමුත් එක පුද්ගලයෙක් විතරයි එක්තරා පුවත්පතකට ඔය බොරු ප‍්‍රකාශ කරන්නේ. රටට - රාජ්‍ය නායකයාට අපලයි කිය කියා ජනතාව අතර නොසන්සුන්තාවක් ඇති කරවනවා.මුළු රටම එක් සේසත් කරන්න ආසන්න මේ මොහොතේදී මහජනතාව නොමඟ යවමින් අශුභවාදය පතුරුවන්න එපා කියා මම ඒ ශාස්තර මහත්තය ගෙන් ගෞරවයෙන් ඉල්ලා සිටිනවා. ඡ්‍යොතිෂය කියන උතුම් වෘත්තිය කෙළෙසන්න එපා කියලත් කියනවා.රට එක්සේසත් කිරීමක් ගැන ඔබ කතා කළා. එය ඔබට පෙනෙන්නේ යුදමය ජයග‍්‍රහණයක් හැටියට ද?යුදමය ජයග‍්‍රහණයක් අනිවාර්යයෙන් ම දකින්න ලැබෙනවා. අනිත් පැත්තෙන් විවිධ ප‍්‍රතිවාදී දේශපාලන පක්ෂ හා සියලු ජනවර්ග වත්මන් ජනාධිපතිතුමා ගේ නායකත්වය යටතේ ඒකරාශි වෙනවා. 2005 දී මහින්ද රාජපක්ෂ ජනාධිපතිතුමා බලයට පත් වන වෙලාවේ තිබූ ග‍්‍රහචාරයට වඩා අද එතුමා ඉතාම බලසම්පන්න තත්ත්වයක සිටින බව පෙනෙනවා. රාජ්‍ය නායකයාගේ උත්පත්ති වාසනාව හා ග‍්‍රහ බලය ඒ තරමට ප‍්‍රබලයි. සියලු දේශපාලන පක්ෂ සියලු ජන වර්ගයන් මෙතුමා වටා පෙළ ගැහෙනවා. දෙසැම්බර 10 න් පසුව ඒ තත්ත්වය වඩාත් පැහැදිලිව ඔබට දකින්න ලැබෙයි.ඔබ ලංකාව ගැන විතරක් කතා කළත් සමස්ත දකුණු ආසියාවේ ම දේශපාලන ස්ථාවරභාවය යම් ඉරි තැළීමකට ලක් වෙමින් යන බව පෙනෙනවා.බොහෝම හරි... දකුණු ආසියාවේ බොහෝම රටවල ප‍්‍රශ්න. ඡන්දයක් පැවැත්වුවහොත් ඒ රටවල ආණ්ඩු පක්ෂයට අවාසියි. පරාද වෙන්නත් ඉඩ තියෙනවා. නමුත් ලංකාවේ තත්ත්වය වෙනස්. ඡන්දයක් තිබුණොත් දිනන්නේ ආණ්ඩු පක්ෂයයි. මතක තියා ගන්න වෙන්නේ මේ තත්ත්වය දකින්න ලැබෙන්නේ ලෝකයේ බලගතුම ත‍්‍රස්තවාදීන් සමඟ සටන් කරන අතරතුරයි. ඒ සම්බන්ධයෙන් ගත්තොත් අල්කයිඩා එක්ක හැප්පෙන්න ගිහින් ඇමෙරිකාවත් පැටලිලා ඉන්න වෙලාවක ශ‍්‍රී ලංකාව සාර්ථක ගමනක් යනවා. ඒ තමා ග‍්‍රහචාරය හා ඡ්‍යොතිෂයේ බලපෑම. වත්මන් ජනාධිපතිතුමාගේ හොඳම බලසම්පන්නම කාලය දකින්න ලැබෙන්නේ ඉදිරියටයි. මෙතුමා රට විතරක් නෙවෙයි රටේ පක්ෂ ටිකත් එක්සේසත් කරනවා.1978 ආණ්ඩුක‍්‍රම ව්‍යවස්ථාව වෙනස් වන බව ඔබ ගියවර කීවා. ඒ ප‍්‍රකාශය තවදුරටත් වලංගු ද? එසේ නම් කොහොමද ඒ ව්‍යවස්ථා වෙනස සිදු වෙන්නේ?නියත වශයෙන් ම! ඒකාන්තයෙන් ම ව්‍යවස්ථාව වෙනස් වීමක් දකින්න ලැබෙනවා. මේ රටට හා ජනතාවට හිතකර දේශීයත්වය ඔසවා තබන ආණ්ඩුක‍්‍රම ව්‍යවස්ථාවක් දකින්න ලැබෙයි. ඒ සඳහා රටේ අතිබහුතර ජනතාව ගේ කැමැත්තත් ලැබෙනවා. මේ රටේ මිනිස්සු කවරදාටවත් වඩා රටට ආදරය කරන නියම නිදහස භªක්ති විඳින තත්ත්වයකට පත් වෙනවා.අපේ රටට අන්තර්ජාතික කීර්තිය ලබා දුන් චරිත ගණනාවක් අතීතයේ හිටියා. සුසන්තිකා ජයසිංහත් එක උදාහරණයක්. හැබැයි මේ සේරම අයිති අතීතයටයි. අනාගතයේ කවදාද එවැනි චරිත දකින්න ලැබෙන්නේ?නිසැකයෙන් ම එවැනි චරිත ඔබට දකින්න ලැබෙනවා. දෙසැම්බර් 10 දා වනවිට එහෙම චරිත ඉස්මතු වෙන්නත් පුළුවන්කම තියෙනවා.මොකද ඔබ දිගින් දිගටම දෙසැම්බර් 10 දිනය සඳහන් කරන්නේ? මොකක්ද විශේෂත්වය?ඔව්... ගුරු හෙවත් බ‍්‍රහස්පති හංස යෝග බලයෙන් යෙදෙනවා. බුද ග‍්‍රහයා භද්‍රා නැමති පංච මහා පුරුෂ යෝගයෙත් යෙදෙනවා. මේ කාලයේ දී උපදින දරුවන් අතරින් විශ්ව කීර්තියට පත් වන දරුවන් දකින්න ලැබෙයි. ඒ වගේම දැනට සැඟවී සිටින දක්ෂයින් ඉස්මතු වෙන්නත් පුළුවන්. ගුරු ග‍්‍රහයා ගේ බලය තමා ඒ පෙන්නුම් කරන්නේ. ගුරු මූලස්ථි කෝණිකව ස්වක්ෂේත‍්‍රව තමා ගේ ම ධනු රාශියේ යෙදීම හේතු කොට ගෙනයි මේ තත්ත්වය ඇති වෙන්නේ.දෙසැම්බර් 10 තීරණාත්මක දිනයක් ද?ඔව්! වසර 12 කට පසුව ග‍්‍රහලොවේ සුබදායක ම ග‍්‍රහයා වන ගුරු තමන්ට ම අයත් ධනු රාශියට ඇවිත් මුලස්ථි කෝණිකව හා ස්වක්ෂේත‍්‍ර බලයෙන් හිඳීම සුවිශේෂ තත්ත්වයක්. මහින්ද රාජපක්ෂ ජනාධිපතිතුමාගේ කේන්ද්‍රයේ මවුබිම ගැන කියැවෙන 4 වැන්නට මෙයින් විශාල බලපෑමක් සිදු කෙරෙනවා. රනිල් මහත්තයාට මේ ග‍්‍රහ මාරුව අන්තිම නරක අතට බලපාන්නේ එතුමා ගේ උත්පත්තියේදී ගුරු නීචව පිහිටි නිසයි.උත්පත්තියේදී නීච වූ ග‍්‍රහයෙක් ගෝචර ගමනේ දී කොතරම් සුබදායක වුණත් පලක් වෙන්නේ නෑ. ඒක ඡ්‍යොතිෂයේ පැහැදිලි සිද්ධාන්තයක්. දෙසැම්බර් 10 න් පස්සේ රනිල් මහත්තයට ඔළුව උත්සන්නම බැහැයි කිව්වෙත් මේ ඡ්‍යොතිෂ සිද්ධාන්තය අනුවයි. වසර 12 කට පස්සේ රනිල් වික‍්‍රමසිංහ මහතා ගේ ග‍්‍රහ චාරයට කෙරෙන මේ බලපෑම නිසා තියෙන තනතුරු විතරක් නෙවෙයි දිවෙන් දිව ගාගෙන ඉන්න මිතුරෝ පවා එතුමා ගෙන් ඈත් වෙන්න ගන්නවා. ඊට පස්සේ නායකත්වයේ නමට හිටියත් වැඩක් වෙන්නේ නෑ. මොකද පිළිගැනීමක් බලයක් නැති නිසා.සංවාද සටහන - කේ.සී.ජේ.රත්නායක</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>31</day>
    </date>
    <link>http://www.silumina.lk/2008/08/31/_art.asp?fn=ab0808316</link>
    <topic>ප‍්‍රශ්න 5</topic>
    <author>සුමේධා නවරත්න</author>
    <content>මේ වසරේ තවත් මැතිවරණ නැත!එ.ජා.පය පැරදුණේ නාමයෝජනා දෙන්නත් ඉස්සෙල්ලාමැතිවරණ ප‍්‍රතිඵල සඳහා බලපෑ ආර්ථික සාධකයතව ඡන්ද කීයක් තිබ්බත් දිනන්නේ ආණ්ඩු පක්ෂයයිප‍්‍රශ්න 5සාස්තර බණ්ඩාර සහ මාධ්‍ය නඩය රනිල් වික‍්‍රමසිංහ විනාශ කළ වගයිගණන් හදමින් සිත රවටා ගැනීමඔබතුමාට මිනිස්සු ආදරේ නෑ ජොනී, රනිල් ට කියයිශ‍්‍රීලනිප 57 සංවත්සරය සැප්. 02දාලජ්ජා සහගත වැඩ නොකර පරාජය බාර ගන්නත‍්‍රස්තවාදීන් මැඬලීමට දුන් මහ ජනවරමක්!ප‍්‍රශ්න 5පළාත් සභා මැතිවරණ ප‍්‍රතිඵල ගැන මොකද හිතන්නෙ?මේ පළාත් සභා මැතිවරණය සම්බන්ධයෙන් ජනතාව ඉතා බුද්ධිමත්ව කටයුතු කර තිබෙනවා. මෙවර ජනතාව ඡන්දය පාවිච්චි කරල තියෙන්නෙ පළාත් සභා විෂය ගැන හිතලා නොවෙයි.ජනාධිපතිතුමා මූලිකව හමුදාපතිවරුන්ගේ නායකත්වය, ත‍්‍රස්තවාදය පරාජය කිරීමට නිවැරැදි කි‍්‍රයා මාර්ග ගෙන තිබෙනවා.ඊට සහය දක්වමින් ත‍්‍රස්තවාදය පරාජය කිරීමටයි ජනතාව මේ ප‍්‍රතිචාර දක්වා තිබෙන්නෙ.ජ.වි.පෙ. ප‍්‍රතිඵල ගැන මොකද හිතන්නේ?ජ.වි.පෙ. මේ ලැබුවෙ ඉතිහාසයේ තීරණාත්මක පරාජයක්. 1982 ජනාධිපතිවරණයේදී රෝහණ විජේවීර මීට වඩා ඡන්ද ප‍්‍රතිශතයක් ගත්තා. 1997 වසරේ පළාත් සභා මැතිවරණ ප‍්‍රතිඵලයත් මීට වඩා ඉහළින් තිබුණා.යම් විදියකින් මේ ප‍්‍රතිඵල ලැබුණෙ ප‍්‍රාදේශීය සභා මැතිවරණයකදී නම් එක මන්තී‍්‍ර ධූරයක්වත් ජ.වි.පෙ.ට දිනන්න ලැබෙන්නෙ නැහැ.මා නියෝජනය කළ රත්නපුර දිස්ති‍්‍රක්කයේ ජනතාව කිසිදු ආසනයකින් මෙවර ජ.වි.පෙ.ට දිනන්න ඉඩ දී නැහැ. විජාතික බලවේග, එ.ජා.ප.ය, එන්.ජී.ඕ. යන මාර්ගයට ජ.වි.පෙ.ත් එකතුවීම මේ පරාජයට ප‍්‍රධාන හේතුවක්. විමල් වීරවංශ සහෝදරයා ප‍්‍රමුඛ අප කණ්ඩායම ගෙන ගිය නිවැරැදි ප‍්‍රතිපත්තිවලට පයින් ගැසීම හා අවතක්සේරු කිරීම මේ පරාජයට බලපානවා.රත්නපුර දිස්ත‍්‍රික්කයේ ජනතාව ජ.වි.පෙ. වෙනුවෙන් ඡන්දය පාවිච්චි නොකළේ ඔබට සහය දැක්වීමක් ලෙසද නැතිනම් විමල් වීරවංශ මහතාට සහය දැක්වීම පිණිසද?මේ තත්ත්වය පොදුයි. අපි පොදුවේ ජාතික බලවේග එකතු කර මේ ආණ්ඩුව ගොඩ නඟන්න කටයුතු කළා. 2004 මැතිවරණය වගේම ජනාධිපතිවරණ ජයග‍්‍රහණය කරවීමටත් පෞද්ගලිකව මමත් වීරවංශ සහෝදරයාත් කටයුතු කළා.මේ ත‍්‍රස්තවාදය පරාජය කිරීමටයි අපි එවැනි සහයෝගයකින් කටයුතු කළේ. අද ඒ පරමාර්ථ ඉටුවෙලා තිබෙනවා.රාජ්‍ය බලය සම්පූර්ණයෙන් ම යොදාගෙන කළ මේ මැතිවරණයේදී ජනමතය හරිහැටි ප‍්‍රකාශ නොවූ බවට ජ.වි.පෙ. චෝදනා නඟනවා?පරාජයකදී මෙවැනි අරුත් සුන් විහිළු කථා ජ.වි.පෙ. මෙතරම් කාලයකට කියලා නැහැ. දැන් ප‍්‍රධාන පක්ෂ වගේ ජ.වි.පෙ.ත් ඒවා කියන්න පටන් අරගෙන. ඕවා නිකම් පරාජය වහගන්න කියන බොරු කථා. මේක හැඳුනුම්පත අනිවාර්ය කළ මැතිවරණයක්. ඇත්තටම සමහර අවස්ථාවල හැඳුනුම්පත නොමැති සැබෑ ඡන්දදායකයාටත් මේ හේතුව නිසා ඡන්දය පාවිච්චි කරන්න බැරිව ගියා.ඉතිං එහෙම පැවැත්වූ ඡන්දයකින් ජ.වි.පෙ.ට ප‍්‍රතිඵල පෙන්වන්න බැරි වුණේ ඔවුන් කියන ඔය හේතු නිසා නම් නොවේ.අනෙක් අතට ඉතිහාසයේ මොන මැතිවරණයේදී ද ආණ්ඩු බලය නොයොදා මැතිවරණ කළේ.? මොන බලය දැම්මත් ජනමතය හරවන්න බැහැ. මොකද ඡන්ද දායකයන් මෝඩයන් නොවේ. ඔවුන් තෝරා ගත්තෙ හරි දිසාවට ගමන් කරන පාර්ශ්වයයි.ජාතික නිදහස් පෙරමුණ තනිව ඡන්දය ඉල්ලුවා නම් ප‍්‍රතිඵලය මොන වගේ වෙයිද?අපට තනිව තරග කරන්න බැරි වුණේ ඒ වන විට අපේ පක්ෂයේ නීත්‍යානුකූල කටයුතු හරිහැටි ඉටු නොවී තිබුණ නිසයි. මේ ප‍්‍රතිඵල යුදමය ජයග‍්‍රහණ ශක්තිමත් කරන්න දුන් ජනවරමක්. ඒ කාර්ය වෙනුවෙන් අප කණ්ඩායම කළ මෙහෙය ජනතාවට මතකයි. ඒ නිසා අපි මැතිවරණයට ඉදිරිපත් වුණා නම් ජනතාව අපට සුවිශේෂී ජයග‍්‍රහණයක් හිමි කර දෙනවා.පළාත් සභා මැතිවරණ ප‍්‍රතිඵල ගැන මොකද හිතෙන්නෙ?මේ පළාත් සභා මැතිවරණ ප‍්‍රතිඵලවලින් සැබෑ ජනමතය පිළිබිඹු වුණේ නැහැ. ඡන්දය දිනුවා කියලා විතරක් ඔවුන්ට කියන්න පුළුවන්. ඒත් ඒ ජයග‍්‍රහණය වෙනුවෙන් ආණ්ඩුවේ මුළු බලයම යෙදෙව්වා.පළාත් සභා සියල්ල විසිරුවා නොහැර දෙකක් පමණක් විසිරුවා හැරියෙ ජයග‍්‍රහණය පහසු කරගන්නයි. මුළු ඇමැති මණ්ඩලයේම බර යොදවා රාජ්‍ය සම්පත් උපරිම විදියට පාවිච්චි කර තමයි මේ ඡන්දය දිනුවේ. අනික මැතිවරණයට සති දෙකක් තියා මාධ්‍ය අසීමිත විදියට මැතිවරණයේ වාසි ආණ්ඩුවට ලැබෙන විදිහට කටයුතු කළා. හැම වැඩසටහනම ඉවරවෙලා ටෙලි නාට්‍ය බලන්න වාඩිවුණත් මිනිස්සුන්ට බලන්න වුණේ් මැතිවරණ ප‍්‍රචාර.ඒ මැතිවරණ ප‍්‍රචාර සීමා වුණේ ආණ්ඩුවට විතරයි. වෙනත් කිසිදු ප‍්‍රධාන දේශපාලන පක්ෂයක් තියෙනවද කියලවත් ජනමාධ්‍ය තැකුවෙ නැහැ.ඔබ ඔය චෝදනා කරන්නේ් ආණ්ඩුවේ මාධ්‍යයට පමණක්ද? නැතිනම් සමස්ත ජනමාධ්‍යයටද?සමස්ත ජනමාධ්‍යයම හැසිරුණේ ආණ්ඩුවට වාසි සහගත විදියට. අවසාන සතිදෙකේ ආණ්ඩුව, මාධ්‍ය හරහා දැවැන්ත ප‍්‍රචාරයක් ගෙන ගියාම අපිට පුළුවන් කමක් තිබුණෙ නැහැ ඒ අසත්‍ය ගැන ගෙන් ගෙට ගිහින් ජනතාව දැනුවත් කරන්න. ජනමාධ්‍යයට ජනමතය හදන්න පුළුවන් කියන එක අපිත් විශ්වාස කරනවා. ඒ ජනමතය හැදීමේදී ආණ්ඩුව හැර කිසිදු පක්ෂයකට වාද විවාද කර, ආණ්ඩුවේ වැරැදි, පළාත් සභා හිටපු ප‍්‍රධානීන්ගේ වැරැදි කියන්න අවස්ථාවක් ජනමාධ්‍ය ලබා දුන්නේ නැහැ.ඔය කියන්නේ ජනමාධ්‍ය නැතිව ජනතාව අතර පවතින්න ජ.වි.පෙ.ට බැහැ කියන එකද?ජ.වි.පෙ. ජනමාධ්‍ය නැතිවුණාට ජනතාව සමඟ සම්බන්ධකම් ඇති කරගන්න, දේශපාලනය කරන්න පුළුවන්. ඒත් ඒකපාර්ශ්වීය ජනමාධ්‍ය එක්ක ගනුදෙනු කරනවා කියලත් දැන් හිතන්න වෙනවා. හැබැයි ජනමාධ්‍යයටත් තනි පක්ෂයක් සමඟ ජනතාව අතර පවතින්න බැහැ.ජ.වි.පෙ. මේ චෝදනා කරන්නෙ පරාජය වසා ගැනීමට බවත්, ජ.වි.පෙ. නැවත වසර 30 ක් පසුපසට ගිය බවත්, 1982 ජනපතිවරණයේදී මීට වඩා ඡන්ද ප‍්‍රතිශතයක් ලබා ගැනීමට ජ.වි.පෙ. සමත් වූ බවත් ජාතික නිදහස් පෙරමුණ පවසනවා. මොකද හිතන්නෙ?ඔය බොළඳ කථාවලට උත්තර දෙන්නවත් වුවමනාවක් නැහැ. ජ.වි.පෙ. ආණ්ඩුවේ නැට්ටක් කරන්න දඟලපු ඔවුන් ගැන ජනතාව දන්නවා.ආණ්ඩුව මේ ඡන්දෙදි ඉතා පහත් විදියට යුද්ධය විකුණුවා. රූපවාහිනියෙ මුළු කාලෙම පෙන්නුවෙ යුද්ධය. හමුදාපතිවරුන් හා සොල්දාදුවන් ගෙ ජයග‍්‍රහණවලට මුවා වෙලා මැතිවරණය දිනා ගත්තා.අවසාන සති දෙකේ ඡන්ද ව්‍යාපාරය මෙහෙයවූයේ ජනාධිපතිවරයා මිස දෙපළාතේ මහ ඇමැති අපේක්ෂකවරු නොවේ.ජනාධිපතිවරයා මේ පළාතට ඇවිත් කිව්වා නම් මම යුද්දෙත් දිනනවා ඒ වගේම දරුවන්ගෙ ප‍්‍රශ්නපත‍්‍රවලින්, වැව් ප‍්‍රතිසංස්කරණ කටයුතුවලින් සල්ලි ගසා කෑ මහජන නියෝජිතයන්ටත් දඬුවම් දෙනවා කියලා ඔන්න හරි. ඒත් එතුමා එහෙම කිව්වේ නැහැනෙ.විමල් පිලේ වෙන්ව යාම ජ.වි.පෙ. මේ ප‍්‍රතිඵල ලැබීමට හේතුවක් නොවේද? ඔවුන් කියන්නෙ ඔවුන්ගෙ නිවැරැදි ප‍්‍රතිපත්තිවලට පිටුපෑ නිසා මේ ප‍්‍රතිඵල ලැබුණ බවයි?කිසිසේත්ම නැහැ. ඔවුන් ගැන කථා කිරීමටවත් කාලය නාස්ති කළ යුතු නැහැ. පක්ෂය මීට වඩා පසුබෑමකට ලක්වූ අවස්ථා තිබුණා. ඒත් අපි නැගිට්ටා. ඉදිරියටත් එහෙමයි.සුමේධා නවරත්න</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>31</day>
    </date>
    <link>http://www.silumina.lk/2008/08/31/_art.asp?fn=ab0808317</link>
    <topic>සාස්තර බණ්ඩාර සහ මාධ්‍ය නඩය</topic>
    <author/>
    <content>මේ වසරේ තවත් මැතිවරණ නැත!එ.ජා.පය පැරදුණේ නාමයෝජනා දෙන්නත් ඉස්සෙල්ලාමැතිවරණ ප‍්‍රතිඵල සඳහා බලපෑ ආර්ථික සාධකයතව ඡන්ද කීයක් තිබ්බත් දිනන්නේ ආණ්ඩු පක්ෂයයිප‍්‍රශ්න 5සාස්තර බණ්ඩාර සහ මාධ්‍ය නඩය රනිල් වික‍්‍රමසිංහ විනාශ කළ වගයිගණන් හදමින් සිත රවටා ගැනීමඔබතුමාට මිනිස්සු ආදරේ නෑ ජොනී, රනිල් ට කියයිශ‍්‍රීලනිප 57 සංවත්සරය සැප්. 02දාලජ්ජා සහගත වැඩ නොකර පරාජය බාර ගන්නත‍්‍රස්තවාදීන් මැඬලීමට දුන් මහ ජනවරමක්!එක්සත් ජාතික පක්ෂය උතුරු මැද සහ සබරගමුව පළාත් සභා මැතිවරණයෙන් අන්ත පරාජයක් ලැබුවේය. ආසාවට එක ආසනයක් දිනා ගන්නට බැරි විය. ජනතා විමුක්ති පෙරමුණ ඉතා අමාරුවෙන් තුනක් බේරා ගත්තේය. මහ මැතිවරණයකදී නම් ඒ තුනත් නැත. බර්ටි පෙ‍්‍ර්මලාල් ගේ මැතිවරණ කාර්යාල විනාශ කරන්නට පස්දෙනකු සෑහෙන බව කී ලාල්කාන්ත ඉලන්දාරියා මේ දිනවල තුන්දින වර්ජනයට කට්ටිය එකතු කරනවා විය හැකිය.රටම ගිනි තියන්න ජනතා විමුක්ති පෙරමුණ කළ කී දෑ ගණන් බලන විට බර්ටිගේ මැතිවරණ කාර්යාල මොන කජ්ජක්ද? මේ රටේ ජනතාව සිතා සිටියේ ජනතා විමුක්ති පෙරමුණේ නායකයාගේ පටන් අනුර කුමාර දිසානායක දක්වා වීරෝදාර සහෝදරවරුන් කළ කී දෑ ස්වර්ණමය ප‍්‍රකාශ ලෙසය.අමාත්‍යංශ බාරගෙන ගිය වේගය අනුව කොතැනින් නතර වේදැයි සිතා ගන්නටවත් බැරිය. දැන්නම් ඉතින් යළිත් ජනතා විමුක්ති පෙරමුණට දේශපාලනය ආරම්භ කරන්නට වන්නේ තිස්සමහාරාම ප‍්‍රාදේශීය සභාවෙනි. ඊට එහා යන්නට නම් වත්මන් නායකයාට සහ අනුර කුමාර දිසානායකට බැරිය. අනුර කුමාර දිසානායක සහෝදරයාට දැන් කරන්නට ඇත්තේ රවි කරුණානායක සමඟ එක්වී එක්සත් ජාතික පක්ෂයට සම්බන්ධ වී ඔහු සමඟ දේශපාලන බිස්නස් එකක් පටන්ගැනීමය.එක්සත් ජාතික පක්ෂයේ කැරලිකාර කණ්ඩායම පරාජයට දොස් පවරන්නේ රනිල් වික‍්‍රමසිංහ මහතාටය. ඒ මනුස්සයාට කියන්නට දෙයක් නැත. නායකයා පසුගිය කාලයේ කළ කී හැම ප‍්‍රකාශයක්ම ගෝලයෝ අනුමත කළහ. නැඟෙනහිර මුදාගත් විට ලොක්කා කීවේ තොප්පිගල කැලයක් කියාය. එය ගෝලයෝ අනුමත කළහ. නියම දේශපාලනයක් කෙළේ නම්, නායකත්වය නිවැරැදි කරන්නට සෘජුව නැඟී සිටියා නම් තිබුණේ තොප්පිගල ඇතුළු නැඟෙනහිර මුදාගත් රණවිරුවන්ට ප‍්‍රසිද්ධියේ ප‍්‍රණාමය පුද කිරීමය.රාජපක්ෂ සමාගම ගැන ලොක්කා කියන විට ගෝලයෝ පස්සා පැත්ත උඩ දමමින් හුරේ දැමූහ. යුද්ධය වවාගෙන කනවා, රාජපක්ෂලා රටේ දේපළ විකුණාගෙන කනවා, රාජපක්ෂලා දූෂිතයි, ආදී වශයෙන් රනිල් වික‍්‍රමසිංහ වේදිකාවක් වේදිකාවක් ගානේ කිය කියා යන විට ගෝලයෝ ඒවාට තවත් පොහොර දැම්මාහ. එක්සත් ජාතික පක්ෂයේ පත්තර දෙක වන ඉරුදින සහ සන්ඩේ ලීඩර් පොල් ගෙඩි අකුරින් රාජපක්ෂලාට පහර දුන්නේය. යුද්ධය අවතක්සේරු කෙළේය. අමාත්‍යවරුන් අතර මතභේද හදන්නට ප‍්‍රවෘත්ති පළ කෙළේය. ජනතාව ඒ සියල්ල ප‍්‍රතික්ෂේප කරමින් මේ රට ගෙන යන්නට ඉතාමත් ගැළපෙන නායකයා මහින්ද රාජපක්ෂ බව මනාව තහවුරු කෙළේය.රාජපක්ෂ සමාගමේ බැසිල් සහ ගෝඨාභය කරන සේවය ඉහළින්ම අගය කළහ. තවදුරටත් රට ඉදිරියට ගෙන යාමට රාජපක්ෂලාගේ දෑත් ශක්තිමත් කළ යුතු බවට අනුමත ද කළහ.කෘතහස්ත හෙවත් විපක්ෂ නායක හෙවත් රනිල් වික‍්‍රමසිංහ පළාත් සභා ඡන්දයෙන් අන්ත පරාජයක් ලබා ගත් සැණින් පොඩි ආතල් එකක් ගන්නට සැරසුණේය. ඔහු ආතල් ගන්නට සැරසුනේ වන්ෂොට් ගේ සහ ගන්ෂොට් ගේ මනාප සංඛ්‍යාව ගණන් බැලීමෙනි. ඡන්දය ප‍්‍රකාශ කළ ලක්ෂ තුනෙන් ලක්ෂයක් මනාප ගත් නිසා වන්ෂොට් සබරගමුව මහ ඇමැති කළ යුතු බවට ප‍්‍රකාශයක් කරමින් සියුම් වින්දනයක් ලබන්නට සිතුවා පමණි.ගෝලයෝ කඩු අතට ගත්හ. නම්බුපිටින් නායකත්වයෙන් යන ලෙස බල කළහ. ප‍්‍රතිපත්ති වෙනස් නොකර නායකයා වෙනස් කිරීම ඡන්දය දිනීමට ඇති එකම මඟ යයි සිතන කැරලිකාරයන් දේශපාපලනයේ හොඳම පාඩම ළඟදීම ඉගෙන ගනු ඇත.සබරගමුවට එක්සත් ජාතික පක්ෂයෙන් ඉදිරිපත් වූ අය හැඳින්වූයේ අරුළුම පුදුම නම්වලිනි. එකෙක් සර්පයාය. අනිකා දෙයියාය. ප‍්‍රතිඵල ලැයිස්තුවේ දෙයියා අන්තිමයාය. සර්පයා මුලටය. මනාප ලැයිස්තුවේ මුලට ආ වන්ෂොට්ට සහ ගන්ෂොට්ට ජනතාව ඉගැන්වූයේ තවත් මෙවැනි ගොන්කම් නොකළ යුතුය යන පාඩමයි.ඡන්ද සමයේ එජාප භීෂණයෙන් බියට පත්කළ සබරගමුවට හෙට අනිද්දා තවත් භීෂණයක් උදාවෙයි. එනම් වන්ෂොට් සබරගමුවේ බින්න බසින්නට යාමය. මේ නිසා බියට පත්වී සිටින්නේ සබරගමුවේ මවුපියන්ය. වන්ෂොට් නළුවෙකි. නළුවන්ට කොල්ලන් ආදරෙයි. එහෙත් වන්ෂොට් පොලු කාරයෙකි. අධිකරණයටද ඔහුගේ පොලු නඩු යොමුවී ඇත. ඒ නිසා මුදල්වලට පොලු තැබීමට වඩා කෙල්ලන්ට පොලු තැබුවොත් එය ජීවිතයටම බලපාන්නකි. ඇරත් චිත‍්‍රපටවල දහ පහළොස් දෙනා සමඟ ගුටි ඇනගන්නා වන්ෂොට් සැබෑ ජීවිතයේ දී එක මිනිහකු සමඟවත් පොර බදන්නට බැරිය. සබරගමුවේදී ගුටි කෑ වන්ෂොට් සතියක් අත වෙලාගෙන සිටියේය. සති දෙකක් මුහුණේ් පැලැස්තර දමාගෙන සිටියේය.දැන් වන්ෂොට් සබරගමුවේ බින්න බහින්නට යන්නේ සබරගමුව පළාත් සභාවේ විපක්ෂ නායකකම ගන්නටය. ඒකටත් විජේතුංග උන්නැහේ් හරස් වෙලාය. විපක්ෂ නායකකම වන්ෂොට්ට නොව තමාට අවශ්‍ය බව විජේතුංග පුන පුනා කියයි.අල්පොන්සෝ හෙවත් වන්ෂොට් පළාත් සභා ඡන්ද වේදිකාවේ එක් දවසක් අපූරු කතාවක් කෙළේය.”සහෝදර සහෝදරයනි, මේ රටේ ජනවාර්ගික අර්බුදයට මා ළඟ ඉතාමත් පැහැදිලි විසඳුමක් තිබෙනවා. මා කැමැතියි වේළුපිල්ලේ ප‍්‍රභාකරන්ගේ දුව කසාද බඳින්න. එතකොට ඔය ප‍්‍රශ්නේ ඉවරයි”එහෙත් මෙහිදී ගැටලුව වන්නේ ප‍්‍රභාකරන් වන්ෂොට්ට දුව දේදැයි යන්නය. ප‍්‍රභාකරන් මිනීමරුවකු බව සැබෑය. එහෙත් ස්තී‍්‍ර දූෂකයකු නොවේ. දුව වන්ෂොට්ට කරකාර දෙන්නට කලින් ප‍්‍රභාකරන් තවත් සොයා බලනු ඇත. එකරැයින් ආගම මාරු කළ වන්ෂොට්ට ප‍්‍රභාකරන් දුව දේවිද යන්න ගැටලුවකි. වන්ෂොට් ප‍්‍රභාකරන්ගේ පවුලට සම්බන්ධ කරගැනීම සල්ලි දීලා පිස්සු බල්ලෙක් ගත්තාට සමාන විය හැකිය. මෙච්චර කලක් අප කෑවේ ප‍්‍රභාකරන්ගෙනි. වැරදිලාවත් ප‍්‍රභාකරන්ගේ දුව වන්ෂොට් බැන්දොත් අපට වන්ෂොට්ගෙන්ද කන්නට සිදුවනු ඇත.අපේ මිත‍්‍ර විපක්ෂ නායක පළාත් සභා මැතිවරණයේදී සාස්තර බණ්ඩාර මෙන් අපූරු අනාවැකියක් කීවේය.”අපි පළාත් සභාව දිනනවා. වන්ෂොට් සහ ගොන්ෂොට් මහ ඇමැති කරනවා. ඊළඟට අපි ආණ්ඩු බලය ගන්නවා. ඊට පසු මේ රටේ විශාල පෙරළියක් ඇති කරනවා.”මේ කතාව ඇසූ ජනතාව එය අමු විහිළුවක් සේ සැලකූහ. අද රට ලබා ඇති ජයග‍්‍රහණ රනිල් වැනි විහිළුකාරයකුට පාවාදීමට ජනතාව කැමැති නැත. ඊළඟට අනාවැකි කීවේ සාස්තර බණ්ඩාරය.බණ්ඩාර මැතිතුමෙනි! සමාවන්න අධ්‍යාත්මවේදී බණ්ඩාරයාණනි කෙසේද සුව දුක්? මීළඟට ඔබගේ ඉරුදින අනාවැකිය කෙසේද?ඡ්‍යොතිෂය ලෝකයේ පැරැණිම වෘත්තිය දෙකින් එකකි. එහි ග‍්‍රහයෝ සිටිති. ග‍්‍රහයන් කිසි දිනෙක සාස්තරකාරයාට අවශ්‍ය වෙලාවට යූ.ඇන්.පී.එකට හරවා ගත නොහැකිය. මුදල් දෙස කෙළ හලමින් වටිනා ශාස්ත‍්‍රයක් දේශපාලනය වෙනුවෙන් පාවාදීම බණ්ඩාර වැනි පුද්ගලයකුට නොගැළපේ. ඊට හේතුව ඔහු රූපවාහිනී නාළිකා තුළින් මේ රටේ ජනතාවට පලාපල කියා දෙන බැවිනි.බණ්ඩාර ගොයියා ඉරුදින පත‍්‍රයෙන් කීවේ මෙදාපාර නම් මහින්ද රාජපක්ෂ ඉවර වෙන බවයි. ආණ්ඩුවට අවාසි බවයි. ග‍්‍රහයින්ගේ ඇල්ම බැල්ම නැති බවයි. සියලු ග‍්‍රහයන් බලාගෙන සිටින්නේ රනිල් වික‍්‍රමසිංහ දිනන බව බණ්ඩාර කියයි. ග‍්‍රහයන් ඔහු දෙස බලාගෙන සිටින්නේ ඔහුගේ පරාජය දැකගන්නට බව මෝඩ බණ්ඩාර නොදනී. මේ මැතිවරණයෙන් රාජපක්ෂ පරදින බව කීවේ මහින්ද නොව වෙනත් කෙනකුදැයි අපි බණ්ඩාරගෙන් අසමු.අධ්‍යාත්මවේදී බණ්ඩාර ශ‍්‍රීමතාණන් ග‍්‍රහයන් සහ ඡ්‍යොතිෂය සමඟ පිස්සු කෙළින විට අපිට සාස්තර අනාවැකි කියන්නට සිතේ. අප අනාවැකි කියන්නේ මොනර කොළ දෙස බලාගෙන නොවේ. රනිල් දෙස බලාගෙන නොවේ. ජනතා මතය බලාගෙනය. ඡ්‍යොතිෂය ගැන නොව බණ්ඩාරට ඉතිහාසය සිහිපත් කරදිය යුතුය.එදා ඩී.එස්.සේනානායක, ඩඩ්ලි සේනානායක රට පාලනය කළහ. ඊටපසු සිරිමාවෝ බණ්ඩාරනායක, චන්ද්‍රිකා බණ්ඩාරනායක රට පාලනය කළ බව බණ්ඩාර දන්නවා ඇත. දැන් රට පාලනය කරන්නේ මහින්ද රාජපක්ෂ ආණ්ඩුවයි.ඔහුට මැති-ඇමැතිවරුන් සහ රාජපක්ෂ සමාගමේ බැසිල් රජපක්ෂ, ගෝඨාභය රාජපක්ෂ සහාය දෙති. මේ සියලු දෙනා දේශපාලනයේ සහ ආණ්ඩු පාලනයේ යෙදී සිටින්නේ දිවි පරදුවට තබමිනි. මේ පාලනය මෙතැනින් නොනවතින බව බණ්ඩාරගේ අධ්‍යාත්මවේදී මොට්ට දැනුමටවත් නොපෙනේද?ඒ සමඟම බණ්ඩාරයාණනි එක්සත් ජාතික පක්ෂය පිහිටැවූ නැකත හා වෙලාවද බලන්න. එම වේලාව අනුව එජාපයේ ආයු කාලය අවුරුදු හැටක් බව බණ්ඩාර දන්නේද? වසර හැටේදී එක්සත් ජාතික පක්ෂය මිහිදන් වන බව බණ්ඩාර සොයා දැනගත යුතුය. එවිට අනාවැකි කීම පහසු වනු ඇත. බණ්ඩාර ඉරුදින පත‍්‍රයේ අමූලික බොරු අනාවැකි කීවේය. මහින්ද රාජපක්ෂ වැටෙන බව කීවේය. මේවා කීවේ රෙදිත් ඇඳගෙනදැයි අසන්නට නිකමට මෙන් සිතේ.බණ්ඩාරයාණන් සිය නමේ මුලට අධ්‍යාත්මවේදී නාමය යොදාගෙන තිබේ. එය ඔබ විසින්ම පටබැඳගත් ගෞරව නාමයක් වෙයි. අධ්‍යාත්මවේදී යන ගෞරව නාමය පාවිච්චි කළහැක්කේ ලෝකයේ කීදෙනාටද? අප නම් අසා ඇත්තේ අයතුල්ලාකුමේනි දලයිලාමා යන ආගම් නායකයන්ට පමණක් බවයි. එවැනි ශ්‍රේෂ්ඨයන්ට භාවිතා කරන ගෞරව නාම රටට පච කෙලින බණ්ඩාර වැනි අය යොදා ගැනීම බරපතල විනාශයකි.මැතිවරණය පෙර ඉරුදින පොල් ගෙඩි අකුරින් ඔබේ අනාවැකි පළකර තිබුණි. ඒවා අපි මෙසේ කියැවීමු.”රාජ්‍ය නායකයන්ට සෙනසුරු ඒරාෂ්ටකයේ බලපෑම අහිත කරයි””දෙසැම්බර් 10 වෙනිදායින් පසුව දේශපාලන චණ්ඩ මාරුතයක්”ඔහු කියන මේ චණ්ඩ මාරුතය ඊයේ පෙරේදා මිහින්තලයට හැමූ එක නොවේ. දැන් චණ්ඩ මාරුතය එජාපය දෙසට හමන්නට පටන්ගෙන තිබේ. රනිල් වෙතට හමන චණ්ඩ මාරුතයෙන් මංගල නැති කෙළේය. ශ‍්‍රීපති, අනුර එලොවම යැව්වේය. හකීම් ඉවරෙටම ඉවරය. මේ පාර වන්ෂොට් – ගන්ෂොට් යුගලය කම්බස්ය. ඒ නිසා රනිල් සමඟ එකට පාරේවත් නොයා යුතුය. යන අයටද අපලය.අපට නම් හිතෙන්නේ සාස්තර බණ්ඩාර බොරු ග‍්‍රහචාර නිර්මාණය කරමින් රනිල් වික‍්‍රමසිංහ ගොනාට අන්දවන බවයි. ඉරු දින එයට පඬුරු පාක්කුඩම් දෙනවාය. සාස්තර බණ්ඩාර මෙන්ම ප¾ඩි උපුල් ද මෙදා ඡන්දයේදී ඇණගත්තේය.රනිල් වික‍්‍රමසිංහ ගොනාට ඇන්දවීමේ කාර්යයේ මූලිකත්වය ගත්තේ ප¼ඩි උපුල්ය. ඔහු මුලින් කුරුවිට රාල චරිතය කරළියට ගෙනාවේ රනිල් ලවාය. රනිල් උපුල් කියන ඕනෑම දෙයක් සත්‍යයයි පිළිගනී. ඒ අනුව කුරුවිට රාල ගැන කියා සියදිවි නසා ගත්තේය. එක රැයින් බෞද්ධයකු වූ රන්ජන් කුරුවිට රාලට සමාන කෙළේය.එක එක විෂයයන් ඔස්සේ එදාවේල විග‍්‍රහය ලියන ප¼ඩි උපුල්ගේ සියලු විග‍්‍රහ ජනතාව ප‍්‍රතික්ෂේප කළහ. ඡන්දයෙන් ඇනගත් ප¼ඩි උපුල් ඡන්දයේ ඇත්ත නැත්ත විග‍්‍රහ කරන්නට ගොස් ඇත්ත යටකර නැත්ත මතුකර ගත්තේය. විග‍්‍රහ ලියන්නට නිදහස තිබේ. එහෙත් ඒ කිසිවක් මිනිසුන්ගේ කැමැත්ත වෙනස් කිරීමට බලපාන්නේ නැති බව ප¾ඩි උපුල්ට තවම තේරී නැත.කොටින්ගෙන් යැපෙන අය කොටියාට සපෝට්ය. වන්නි මෙහෙයුමින් ප‍්‍රභාකරන් තවමත් දිවි ගලවාගෙන සිටීම රනිල්ට, උපුල්ට, කලවැද්දාට, ජයතුංගට ලොකුª සතුටකි. මේ සතුට බෙදාගන්නට විපක්ෂ නායකයා තමන්ට ලණු දෙන මාධ්‍ය සගයා උපුල් කේම්බි‍්‍රජ් ටෙරසයට කැඳවීය. ඉඳගන්නට කීවේය. තට්ටුවක්ද දැම්මේය. පඩියද වැඩි කෙළේය. ඉදිරියේදී තවත් වැඩි කරන බව කීවේය.උපුල් ආණ්ඩුව සමඟ බද්ධ වෛරයෙන් පසුවෙයි. ඔහුගේ අයියාට මෙන්ම ඔහුගේ ඔලුව දැන් අවුල් වී ඇත. නෝර්වීජියානු ආණ්ඩුවෙන් ලැබෙන වැටුප දිගටම ලබාදෙන බවට කෘතහස්ත පොරොන්දු විය.”ඔයා පිස්සු නැතිව ඉන්න. මං ඔක්කොම බලා ගන්නම්” කෘතහස්ත කීවේ තවත් තට්ටුවක් දමමිනි.එදාවේල විග‍්‍රහය පක්ෂපාතී එකකි. අපක්ෂපාතීභාවය ගැන කතා කරන පත‍්‍රයක මෙම පක්ෂග‍්‍රාහී ලියැවිල්ල පළවීම ගැන සිරි රණසිංහ මහතාටද කරන්නට දෙයක් නැත. රංජිත් විජේවර්ධනගේ අපක්ෂපාතිත්වයටද නිගරුවකි. උපුල්ට මුදල් දෙන්නේ නම් අසූචි වුවද රස බොදුනක් කර පෙන්වන්නට සූදානම් බාල ගණයේ ලේඛකයෙකි.කෙසේ හෝ රනිල් වටේ සිටින සාස්තර බණ්ඩාර, ප¼ඩි උපුල්, චින්තක, රාළහාමි, ලසන්ත ඇතුළු මාධ්‍ය නඩය සාක්කු පුරවා ගත්හ. රන්ජන් ගේ ඡන්ද ව්‍යාපාරයේ කළමනාකාර සුගත් රාළහාමිය. ඔහුට පක්ෂ නායකත්වයෙන් වියදම් කිරීමට රුපියල් ලක්ෂ අනූවක් දුන්නේය.”ඔයාට සල්ලි කොච්චර අවශ්‍යදැයි රාළහාමි රන්ජන්ගෙන් ඇසීය.”ලක්ෂ තිහක් දෙන්න” රන්ජන් ඉල්ලා ගත්තේය.ලක්ෂ තිහකින් ඡන්දය ගෙන ගොස් පරාජය විය. පරාජයට එක් හේතුවක් ලෙස ඔවුන් දකින්නේ රනිල්ගේ රැස්වීම් වැඩිවීමය. කට අරින තරමට ඡන්ද අඩුවන බැවිනි.”ලොක්කා රැස්වීම්වලට ගියා වැඩියි” රවි ද කීවේය.පරාජයෙන් පසු විපක්ෂ නායකයා පක්ෂ නයාකත්වයෙන් පන්නා දැමීමේ ව්‍යාපෘතිය යළි කි‍්‍රයාත්මක වෙයි. බින්තැන්නේ ලක්ෂ්මන්, ජොන්ස්ටන්, ඉන්දික බණ්ඩාරනායක, තලතා අතුකෝරාළ ඇතුළු විසිපස් දෙනකු මේ සටනට එළඹී සිටිති. මංගල සමරවීර කියන්නේ රනිල් නායකත්වයේ දිගටම සිටිය යුතු බවයි.මේ කැරැල්ල නතරවන පාටක් නැත. අද හෙටම යූ.ඇන්.පී. කණ්ඩායමක් ආණ්ඩුවට එකතු වන්නටද ඉඩ තිබේ. මේ තත්ත්වය යටතේ කෘතහස්ත දෙකේ කොළයට වැටී තිබේ. අනාගතයේදී ඉතිරිවන්නේ ඔහු හදා වඩා ඇති කළ හා සුරතල් කළ මාධ්‍ය නඩය පමණි. සාස්තර බණ්ඩාර තවදුරටත් ඉරුදින ඔස්සේ පච කෙලින්නට ගියහොත් අධ්‍යාත්මවේදී නාමය පමණක් නොව සුදු රෙද්දද ගැලවී යනවා ඒකාන්තය. ඒ නිසා සාස්තර බණ්ඩාර ද රනිල්ට ඉතිරි වන්නේ නැත.මේ අතර කලවැදි චින්තකගේ බිරිය ඇතුළු පවුලේ අය චින්තකට කියා ඇත්තේ “ඔය මඟªලෙන් අයින් වෙලා ඉන්දියාවට ගිහින් පාරවල් අතුගෑවත් සැපයි” යන්නය.”එහෙම නොකළහොත් ඔය රනිල්ට විරුද්ධ මන්තී‍්‍රවරුන්ගෙන් උඹ ඇත්තටම ගුටි කනවා” යයිද පවුලේ අය කලවැද්දාට කීහ.ඡන්දයෙන් පැරදුණත් රනිල් වටේ සිටි ඇත්තන්ගේ බැංකු ගිණුම් පරීක්ෂා කළහොත් ජය පරාජය වෙන්කර හඳුනාගත හැකිය.රනිල්ට එරෙහි කැරැල්ල උග‍්‍රය. රුක්මන් කීවේ තත්ත්වය හොඳ නැති බවයි. මොනවා හරි කරන්නැයි ඔහු රනිල්ට කීවේය. එහෙත් රනිල් බහිරවයකු සේ සිටී. ඉවත්වන අදහසක් නැත. ඔහුගේ මාධ්‍ය නඩය සහ ජාතික පුවත්පතක නියෝජ්‍ය කර්තෘවරයකුද යන්නට එපායැයි බල කළේය.”ඔබතුමා ගියොත් අපි සුනේසුන්” ඔවුහු කේම්බි‍්‍රජ් ටෙරසයේදී රනිල්ට කීහ.”ඔබතුමා ගියොත් අපට නෝර්වීජියානු රජයෙන් ලැබෙන මුදල් ලැබෙන්නේ් නෑ. දැන්වීම් කොමිස් නෑ” කලවැද්දා දහ අතේ වඳිමින් කීවේය.”රුක්මන්, එස්.බී, තලතා, ඉන්දික, ලක්ෂ්මන් යන අයට රිදෙන්න පහර ගහන්න. පවුල් කැඩෙන්න දිගටම මඩ ගහන්න” රනිල් මාධ්‍ය නඩයට කීවේය.කලවැදි චින්තක, පඩි උපුල්, ලසන්ත සහ නියෝජ්‍ය කර්තෘ “වැඩේ තිතට දෙන්නම්” කියා පොරොන්දු විය.කරුට කළදේම රුක්මන්ටත් කරන්න එස්.බී.ත් අතාරින්න එපා. එතකොට පොඩි එවුන්ට තේරේවි” රනිල් කීවේය.ජාතියේ පියා ආරම්භ කළ පක්ෂයකට ගිය කලක්. මාධ්‍ය නඩය සහ සාස්තර බණ්ඩාර කළ වින්නැහියක්.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>31</day>
    </date>
    <link>http://www.silumina.lk/2008/08/31/_art.asp?fn=ab0808318</link>
    <topic>ගණන් හදමින් සිත රවටා ගැනීම</topic>
    <author>- ඩබ්ලිව්. කේ. ප‍්‍රසාද් මංජු</author>
    <content>මේ වසරේ තවත් මැතිවරණ නැත!එ.ජා.පය පැරදුණේ නාමයෝජනා දෙන්නත් ඉස්සෙල්ලාමැතිවරණ ප‍්‍රතිඵල සඳහා බලපෑ ආර්ථික සාධකයතව ඡන්ද කීයක් තිබ්බත් දිනන්නේ ආණ්ඩු පක්ෂයයිප‍්‍රශ්න 5සාස්තර බණ්ඩාර සහ මාධ්‍ය නඩය රනිල් වික‍්‍රමසිංහ විනාශ කළ වගයිගණන් හදමින් සිත රවටා ගැනීමඔබතුමාට මිනිස්සු ආදරේ නෑ ජොනී, රනිල් ට කියයිශ‍්‍රීලනිප 57 සංවත්සරය සැප්. 02දාලජ්ජා සහගත වැඩ නොකර පරාජය බාර ගන්නත‍්‍රස්තවාදීන් මැඬලීමට දුන් මහ ජනවරමක්!පළාත් සභා මැතිවරණ ප‍්‍රතිඵල විග‍්‍රහ කෙරෙන ලිපි රැසක් විවිධ පුවත්පත්වල පළවුවද ඒවායෙන් බොහෝමයක සටහන් වී තිබුණේ ප‍්‍රතිඵල ගැන ජනතාව දැනගත යුතු කරුණු නොවේ. ඡන්ද ප‍්‍රතිඵලය සමඟ දේශපාලන පක්ෂවල හටගන්නා අර්බුද සමථයකට පත්වෙන ආකාරයෙන් මෙම ලිපි බොහෝමයක් සකස් කර තිබීම විශේෂත්වයකි. ඡන්ද ප‍්‍රතිඵල ගැන සංඛ්‍යාත්මකව නිවැරැදි විග‍්‍රයක යෙදී ප‍්‍රතිඵල එසේ වීමට හේතු සාකච්ඡා කිරීම ජනතාවට වැදගත් වන්නේ ය. එක්සත් ජාතික පක්ෂය කියා සිටිනුයේ සන්ධානයේ ඡන්ද අඩුවී මෙවර ඔවුන්ගේ ඡන්දය වැඩිවී තිබෙන බවයි. සන්ධානය ප‍්‍රකාශ කරනුයේ ද ඔවුන්ගේ ඡන්දය වැඩිවී තිබෙන බවකි. ජනතා විමුක්ති පෙරමුණේ ඡන්ද ප‍්‍රමාණය අඩුවී ඇති නිසා එම පක්ෂයේ මන්තී‍්‍රවරු විවිධ ප‍්‍රකාශ කරති.ඡන්ද වැඩිවීම සම්පාදනය කළ යුත්තේ පසුගිය මැතිවරණවලට සාපේක්ෂවයි. මෙහිදී එක්සත් ජාතික පක්ෂය වැඩි කැමැත්තක් දක්වන්නේ 2004 පැවැති පළාත් සභා මැතිවරණයේ ප‍්‍රතිඵල සමඟ සන්සන්දනය කිරීමටය. එම මැතිවරණය සමඟ සන්සන්දනය කරන විට එක්සත් ජාතික පක්ෂයේ ඡන්ද වැඩිවී තිබීම ඊට හේතුවයි. එක්සත් ජනතා නිදහස් සන්ධානය කියා සිටිනුයේ මෙම සන්සන්දනය වඩාත් වැදගත් වන්නේ පසුගිය ජනාධිපතිවරණය සමඟ සන්සන්දනය කිරීමෙන් බවයි. එවිට සන්සන්දනය කළ විට පෙනී යන්නේ එක්සත් ජාතික පක්ෂයේ ඡන්ද අඩුවී තිබෙන බවයි. 2004 පළාත් සභා මැතිවරණය, 2005 ජනාධිපතිවරණය යන කුමකට සන්සන්දනය කළද ජනතා විමුක්ති පෙරෙමුණේ ඡන්ද අඩුවී තිබෙන බව ඕනෑම කෙනෙකුට පෙනෙන දෙයකි. සාමාන්‍යයෙන් ඡන්ද ප‍්‍රතිඵලයක් තවත් ඡන්ද ප‍්‍රතිඵලයක් සමඟ සන්සන්දනය කළ යුත්තේ ආසන්න මැතිවරණයක් සමඟය. මෙම පළාත් සභා මැතිවරණයට ආසන්නතම ප‍්‍රධාන මැතිවරණය වන්නේ 2005 දී පැවැති ජනාධිපතිවරණයයි.ඒ ජනාධිපතිවරණයේ දී සියලු පක්ෂ බලවේග උපරිම ශක්තියක් යෙදෙව්වේ තම තමන්ගේ අපේක්ෂකයා ජයග‍්‍රහණය කරවීමටය. එම නිසා 2005 ජනාධිපතිවරණය සමඟ මෙම ප‍්‍රතිඵල සන්සන්දනය කිරීම වඩා යෝග්‍ය වේ. අනෙක් කාරණය වැඩි වූ ඡන්ද ප‍්‍රමාණය ගැන යම් තක්සේරුවක් ලබාගැනීමේදී අලුතින් ලියාපදිංචි වූ ඡන්ද ප‍්‍රමාණය වැදගත් සාධකයක් වන්නේ ය. 2004 පළාත් සභා මැතිවරණය සමඟ සන්සන්දනය කළහොත් මේ වනවිට වසර 4ක් ඇතුළත නව ඡන්දදායකයින් රැසක් ලියාපදිංචි වී ඇත. එම නිසා 2004ට වඩා 2005 ජනාධිපතිවරණය සමඟ සන්සන්දනය කිරීමේදී අලුතින් ලියාපදිංචි වූ ඡන්ද දායකයින්ද ඇතුළත්වී තිබීම තවත් වැදගත් සාධකයකි.2005 ජනාධිපතිවරණයේ දී ජනතා විමුක්ති පෙරමුණේද සහයෝගය හිමිවූයේ මහින්ද රාජපක්ෂ මහතාටය. එම නිසා 2005 දී සන්ධානය ලබාගත් ඡන්දවලට සාපේක්ෂව ඒ ඒ දිස්ති‍්‍රක්කවලින් සන්ධානයේ ඡන්ද අඩු වී තිබෙන්නේ සුළු වශයෙනි. උදාහරණ ලෙස 2005 ජනාධිපතිවරණයේදී පොළොන්නරු දිස්ති‍්‍රක්කයේ සන්ධානය ඡන්ද 1,10,499ක් ලබාගත් අතර මෙවර පළාත් සභා මැතිවරණයේ දී හිමිවී තිබෙන්නේ ඡන්ද 1,07,910කි. සන්ධානයේ අඩුවීමට සාපේක්ෂව එක්සත් ජාතික පක්ෂයේ අඩුවීමේ ප‍්‍රතිශතය ඉහළ ගොස් තිබේ. කෑගල්ල දිස්ති‍්‍රක්කයෙන් 2005 ජනාධිපතිවරණයේ දී එක්සත් ජාතික පක්ෂයට හිමිවූ ඡන්ද සංඛ්‍යාව 2,23,483කි. මෙවර පළාත් සභා මැතිවරණයේදී කෑගල්ලෙන් හිමිවී තිබෙන්නේ ඡන්ද 1,54,325කි. එම නිසා ජනාධිපතිවරණය හා සන්සන්දනය කළවිට කැපී පෙනෙන අඩුවීමක් පෙන්නුම් කරනුයේ එක්සත් ජාතික පක්ෂයේයි.2005 ජනාධිපතිවරණය නොව එක්සත් ජාතික පක්ෂය කියන ආකාරයට 2004 පළාත් සභා මැතිවරණයේ ප‍්‍රතිඵල සමඟ සන්සන්දනය කළද සන්ධානයේ ඡන්ද වැඩි වී ඇත. ඒවාගේම එක්සත් ජාතික පක්ෂයේද ඡන්ද ප‍්‍රමාණය වැඩි වී තිබේ. 2004 පළාත් සභා මැතිවරණය අනුව ගත් විට උතුරු මැද පළාත තුළ ඡන්ද 28,413ක ඡන්ද වර්ධනයක් ද, සබරගමුව පළාත තුළ ඡන්ද 74,067ක වර්ධනයක් ද ඇතිකර ගැනීමට එක්සත් ජනතා නිදහස් සන්ධානය සමත්ව ඇත.පසුගිය පළාත් සභා මැතිවරණයේදී මහ මැතිවරණයේදී හා ජනාධිපතිවරණයේදී ජනතා විමුක්ති පෙරමුණ සමඟ සන්ධානගතව තරග වැදුණු එක්සත් ජනතා නිදහස් සන්ධානය මෙවර පළාත් සභා මැතිවරණයේදී මෙම ඡන්ද ප‍්‍රමාණය වර්ධනය කරගෙන තිබෙන්නේ තනිව තරග කරමින් වීම විශේෂත්වයකි. එක්සත් ජාතික පක්ෂය හැමවිටම කියා සිටියේ ජනතා විමුක්ති පෙරමුණ ජැක් එක ගසන නිසා සන්ධානය පරාජය කිරීමට අපහසු බවකි.මේ නිසා ජනතා විමුක්ති පෙරමුණ එක්සත් ජාතික පක්ෂයේ හා එම පක්ෂයට හිතවත් ඇතැම් මාධ්‍යවල දැඩිදෝෂ දර්ශනයට ද ලක්වුණි.ජනතා විමුක්ති පෙරමුණට එරෙහිව කෙතරම් ප‍්‍රහාරාත්මක මාධ්‍ය කලාවක් ගෙනගියේද කියනවා නම් විමල් වීරවංශ මහතා ඇතුළු පිරිස පක්ෂයෙන් ඉවත්වීම දක්වාම එම ප‍්‍රහාරය දියත් විය.ජනතා විමුක්ති පෙරමුණ දෙකඩ වූ පසුව එම මාධ්‍ය ප‍්‍රහාරයද නතර වී ඇති අතර දැන් බයිට් එක කරගෙන තිබෙන්නේ විමල් වීරවංශ මන්තී‍්‍රවරයාගේ් ජාතික නිහදස් පෙරමුණය.ජනතා විමුක්ති පෙරමුණු කඩන ඡන්ද ප‍්‍රමාණයෙන් වාසි සැලසෙන්නේ තමාට බව එක්සත් ජාතික පක්ෂය නිතරම සිතුවේය.ජනතා විමුක්ති පෙරමුණ තනිවම තරග කරන මැතිවරණයක් කාලයකට පසුව පැවැත්වූ නිසා බොහෝ දෙනකු සිතුවේ ජනතා විමුක්ති පෙරමුණ කඩන ඡන්ද ප‍්‍රමාණයේ වාසිය අනිවාර්යයෙන්ම එක්සත් ජාතික පක්ෂය හිමිකර ගන්නා බවකි. නමුත් 1982 ජනාධිපතිවරණයේ දී රෝහණ විජේවීර මහතා ලබාගත් ඡන්ද ප‍්‍රතිශතයටත් වඩා අඩු ප‍්‍රතිශතයක් මෙවර ජනතා විමුක්ති පෙරමුණට හිමිවේ යැයි බොහෝ දෙනකු සිතුවේ නැත. එක්සත් ජාතික පක්ෂය තවම තම පරාජය භාරගැනීමට මැලිකමක් දක්වද්දී තම පක්ෂයේ ඡන්දවල අඩුවීමක් තිබෙන බව පිළිගැනීමට තරම් ජනතා විමුක්ති පෙරමුණේ පාර්ලිමේන්තු මන්තී‍්‍ර කණ්ඩායම් නායක අනුර දිසානායක මහතා නිහතමානීවීම ගැන පැසසිය යුතුය.ජේ.ආර්.ජයවර්ධන, රණසිංහ ප්‍රේමදාස, ඩී.බී.විජේතුංග, චන්ද්‍රිකා බණ්ඩාරනායක කුමාරතුංග, යන මහත්ම මහත්මීන්ගේ පාලන කාලවල පැවැති සියලු මැතිවරණ ගැනද නිවැරැදි විග‍්‍රහයක් පළවූයේ නැත. පක්ෂ නායකත්වය රැකගැනීමට කෙරෙන විග‍්‍රහවලින් බොහෝදුරට අසරණ තත්ත්වයට පත්වෙන්නේ අදාළ පක්ෂයේ ඡන්දදායකන්ය.එම නිසා ප‍්‍රතිඵල ගැන සත්‍ය කථා කරන විට ජනතාව කැමැති අකැමැති නායකයින් කව්රුන්දැයි තෝරා ගැනීමට එතරම් අපහසු නොවනු ඇත. හොඳින් මතක තබා ගත යුත්තේ මාවෝ සේතුං ප‍්‍රකාශ කරපු වැකියකි. “කිසිම දවසක ජනතාව රැවටිය නොහැක. රැවටෙන්නේ දේශපාලනඥයා පමණි.” ඒ කියමන සත්‍යයක් වන අතර දේශපාලනඥයා රැවටෙන කාලවකවානුව වෙනස් විය හැකිය.- ඩබ්ලිව්. කේ. ප‍්‍රසාද් මංජු</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>31</day>
    </date>
    <link>http://www.silumina.lk/2008/08/31/_art.asp?fn=ab0808319</link>
    <topic>ඔබතුමාට මිනිස්සු ආදරේ නෑ ජොනී, රනිල් ට කියයි</topic>
    <author>- චන්දන බණ්ඩාර</author>
    <content>මේ වසරේ තවත් මැතිවරණ නැත!එ.ජා.පය පැරදුණේ නාමයෝජනා දෙන්නත් ඉස්සෙල්ලාමැතිවරණ ප‍්‍රතිඵල සඳහා බලපෑ ආර්ථික සාධකයතව ඡන්ද කීයක් තිබ්බත් දිනන්නේ ආණ්ඩු පක්ෂයයිප‍්‍රශ්න 5සාස්තර බණ්ඩාර සහ මාධ්‍ය නඩය රනිල් වික‍්‍රමසිංහ විනාශ කළ වගයිගණන් හදමින් සිත රවටා ගැනීමඔබතුමාට මිනිස්සු ආදරේ නෑ ජොනී, රනිල් ට කියයිශ‍්‍රීලනිප 57 සංවත්සරය සැප්. 02දාලජ්ජා සහගත වැඩ නොකර පරාජය බාර ගන්නත‍්‍රස්තවාදීන් මැඬලීමට දුන් මහ ජනවරමක්!ගිය සතිය මෙරට දේශපාලනයේ තීරණාත්මක සතියක් බවට පත්වී තිබිණි. ඒ පළාත් සභා මැතිවරණය පවත්වන දිනය වෙන විට එම මැතිවරණය මහා මැතිවරයකට සමාන තැනකට පත්වීම ය. එජාප. මහ ලේකම් තිස්ස අත්තනායක පළාත් සභා මැතිවරණයට පෙර කියා සිටියේ මෙවර මැතිවරණයේ ජයග‍්‍රහණය එ.ජා.පයට ඒකාන්තයෙන්ම හිමිවෙන බවයි. එහෙත් මෙරට දේශපාලන විචාරකයින් බොහෝ දෙනා කියා සිටියේ එක්සත් ජනතා නිදහස් සන්ධානය ඒකාන්තයෙන්ම මැතිවරණයෙන් ජයග‍්‍රහණය කරන බවය.යම් හෙයකින් මෙවර මැතිවරණය රජය පරාජයට පත්වූවා නම් එය රටේ අනාගතයට ඉතා තදින් බලපාන්නට ඉඩ තිබූ බව බොහෝ දේශපාලන විචාරකයන් ප‍්‍රකාශ කළහ. කෙසේ වෙතත් කිලිනොච්චිය , මුලතිව් කොටි බලකොටු ආක‍්‍රමණය කරමින් සිටින ති‍්‍රවිධ හමුදාවට ශක්තිය ලබා දීමට උතුරුමැද සහ සබරගමුව ජනතාව තීරණය කළහ. මේ නිසා මෙවර මැතිවරණයෙන් පරාජයට පත්වුයේ එ.ජා.පය පමණක් නොව කොටි ත‍්‍රස්තවාදය පරාජයට පත්වූ බව ජනතාව ප‍්‍රකාශ කළහ.ගිය ඉරිදා උදෑසන වෙන විට මැතිවරණ ප‍්‍රතිඵල නිකුත්වෙමින් තිබිණි. මැතිවරණ ප‍්‍රතිඵල පිළිබඳව ජනාධිපතිතුමා සිටියේද දැඩි අවධානයෙනි. ඉරිදා අලුයම් කාලයේදී තැපැල් ඡන්ද ප‍්‍රතිඵල නිකුත් වෙමින් තිබිණි. ඒ අනුව ජනාධිපතිතුමාට පැහැදිලි වුයේ රජයට විශිෂ්ට ජයග‍්‍රහණයක් හිමි වන බවය. මේ බව වඩාත් තහවුරු වූයේ ඉරිදා උදෑසන වන විට උතුරුමැද සහ සබරගමුව පළාතේ මැතිවරණ ආසන කීපයකම ජයග‍්‍රහණය එක්සත් ජනතා නිදහස් සන්ධානයට හිමි වී තිබීමෙණි. රජයේ ජයග‍්‍රහණය නියත බව දැනගත් වහාම ජනාධිපතිතුමා උතුරුමැද සහ සබරගමුව එක්සත් ජනතා නිදහස් සන්ධානයේ මහ ඇමැති අපේක්ෂකවරු දෙදෙනා වූ බර්ටි පේ‍්‍රමලාල් සහ මහීපාල හේරත් යන හිටපු මහ ඇමැතිවරුන්ට කථා කැර සුබ පැතුවේය. ජයග‍්‍රහණය භªක්ති විදීමේදි විරුද්ධ පාක්ෂිකයන්ට කරදර නොකිරීමට තම පාක්ෂිකයන් දැනුවත් කරන ලෙසද ජනාධිපතිතුමා උපදෙස් දුන්නේය.ජනාධිපතිගෙන් ජෝන් පුල්ලේට ඇමතුමක්ගිය සතියේදි ජ.වි.පෙ. නිර්මාතෘ රෝහණ විජේවීරගේ බිරිද වූ චිත‍්‍රාංගනි විජේවිර සහ රෝහණ විජේවීර දියණියක ජනාධිපතිතුමා හමුවීමට අරලියගහ මැදුරට පැමිණියහ. මෙහිදී ජනාධිපතිතුමා ඔවුන්ගේ සැප දුක් සහ තවත් කාරණා කිහිපයක් ගැන ඔවුන් සමග කථා බහ කෙළේය.ගිය සතියේදී ජනාධිපතිතුමා අනුරාධපුර දිස්ති‍්‍රක්කයේ එ.ජා.ප. ප‍්‍රබල කි‍්‍රයාකාරිකයකුට කථා කෙළේය. ඒ අනුරපුර එ.ජා.ප. දිස්ති‍්‍රක් කළමනාකරු වෛද්‍ය ජෝන් පුල්ලේටයි. පැවැති පළාත් සභා මැතිවරණයට පෙර කිසියම් පිරිසකගේ මෙහෙයවීමෙන් වෛද්‍ය ජෝන් පුල්ලේගේ නිවෙස සහ ඔහුගේ වාහන කීපයක් ගිනි බත් කැර තිබිණි. සිදු වූ විපත පිළිබඳව විමසූ ජනාධිපතිතුමා කනගාටුව පළ කළ අතර ඉදිරියේදි යම් උපකාරයක් කිරීමට කටයුතු සොයා බලන බවද වෛද්‍ය ජෝන් පුල්ලෙට කීවේය. තමන්ට සිදුවූ විපත පිළිබඳව සොයා බැලීමට තමන්ට කථා කිරීම පිළිබඳව ජෝන් පුල්ලේ ජනාධිපතිතුමාට ස්තුති කිරීමටද අමතක නොකළේය.ගිය සතියේදී ශී‍්‍ර ලංකා ගණකාධිකාරි සේවයට නවක නිලධාරීන් 246 දෙනෙකු සදහා පත්වීම් ලිපි බෙදා දීම අරලිය ගහ මැදුරේදී ජනාධිපතිතුමාගේ් ප‍්‍රධානත්වයෙන් සිදු කෙරිණි. මේ අවස්ථාවට රාජ්‍ය ආදායම් ඇමැති සහ මුදල් නියෝජ්‍ය ඇමැති රංජිත් සියඹලාපිටිය සහභාගි විය. උත්සවයට ජනාධිපතිතුමා පැමිණීමට පෙර ඇමැති රංජිත් සියඹලාපිටිය ජනාධිපතිතුමා හමුවීමට අරලිය ගහ මැදුරට ගියේය. ඒ වනවිට ජනාධිපතිතුමා පත්වීම් ලිපි බෙදා දිමේ උත්සවයට සහභාගිවීමට සූදානමින් සිටියේය. ඒ සමගම අරලියගහ මැදුරේ ගෙවතු වගාව බලා ගන්නා පුද්ගලයකුගෙන් ජනාධිපතිතුමාට පණිවිඩයක් ලැබිණි.එනම් අරලියගහ මැදුරේ කාබනික පොහොර යොදා වගා කළ එළවළු සහ පළතුරු අස්වැන්න නෙලා ගත් බවය. ඒ සමගම ජනාධිපතිතුමා කීවේ පත්වීම් ලිපි බෙදාදීමට යාමට පෙර එළවළු සහ පලතුරු අස්වැන්න දැක ගත යුතු බවයි.ඒ වනවිටත් ගෙවතු පාලකයකු එළවළු සහ පළතුරු වට්ටියක් සූදානම් කැර තිබිණි. එය ජනාධිපතිතුමට පිළිගැන්වීම එවෙලේ සිදු විය. එළවළු සහ පළතුරු වට්ටියේ තිබූ බණ්ඩක්කා කරලක් අතට ගත් ජනාධිපතිතුමා එය කන්නට පටන් ගත්තේය. “ හොඳ ගානට මෝරලා තියෙන්නේ “ කියමින්ම ජනාධිපතිතුමා බණ්ඩක්කා කරල කෑවේය. “අපි ඉතින් ඉස්සර ඉඳලාම හේනට ගියහම අස්වැන්න නෙලන ගමන්ම බණ්ඩක්කා කරලක් දෙකක් කනවා. ඒ ආසාව අදත් තියෙනවා.ජනාධිපතිතුමා ඇමැති සියඹලාපිටියට සහ ගෙවතු පාලකයනට කීවේය.ඒ සමගම ජනාධිපතිතුමා ඇමැති සියඹලාපිටියටද බණ්ඩක්කා කරලක් දුන්නේ “රංජිත් කාලා බලන්න “ කියමිනි.ජ.වි.පෙ අහසින් පොළවටගිය සතියේදී බොහෝ දෙනා අතර කථා බහට ලක්වූ කනගාටුදායක සිදුවීමක් විය. ඒ නැඟෙනහිර සරසවියේ දී සිදු වූ සිංහල සිසුවාගේ ඝාතනය ගැනය. මේ ගැන දැනගත් පරිසර ඇමැති පාඨලී චම්පික රණවක එම ශිෂ්‍යයාගේ පවුලේ තොරතුරු සොයා බලන ලෙස තම පාර්ලිමේන්තු කටයුතු ලේකම් අනුර වීරසේකරට දැනුම් දුන්නේය.කුරුණෑගල පොතුහැර පිහිටි සිසුවාගේ නිවෙසට ලේකම්වරයා සහ කථිකාචාර්ය අනුරුද්ධ ප‍්‍රදීප් ද ගියහ. පසුව මේ දෙදෙනා සිසුවා පිළිබඳ තොරතුරු ඇමැති චම්පිකට දැන්විය. ඇතිවී තිබෙන ගැටලු පිළිබඳව අමැති චම්පික ජනපති ජ්‍යෙෂ්ඨ උපදේශක පාර්ලිමේන්තු මන්තී‍්‍ර බැසිල් රාජපක්ෂට දැනුම් දුන්නේය. “මඩකලපුවේ සිංහල ශිෂ්‍යයෝ අද කොළඹ එනවා. සාකච්ඡාවට වෙලාවක් ඔබතුමාගෙන් ගන්න පුළුවන් ද? එතන නරක තත්ත්වයක් තියෙන්නේ. නැඟෙනහිර සරසවියේ සිංහල ශිෂ්‍යයින් හැමෝම ඉවත්වෙලා “ ඇමැති චම්පික ප‍්‍රශ්නයේ බරපතලකම පැහැදිලි කළේය.”හොඳයි . මොනවා කරන්නද ඡන්දෙ නිසා අද වැඩ වැඩියි. ඒත් අද සවස 4.00 ට ජනපති ලේකම් කාර්යාලයේදී හමු වෙලා ශිෂ්‍යයෝ එක්ක සාකච්ඡා කරමු.” මන්තී‍්‍ර බැසිල් රාජපක්ෂ කීවේය. නියමිත වේලාවට ජනපති උපදේශක සහ පාර්ලිමේන්තු මන්තී‍්‍ර බැසිල් රාජපක්ෂ සාකච්ඡාවට ආවේය. ඇමැති චම්පික, නැඟෙනහිර සරසවියේ සිංහල ශිෂ්‍යයෝ විශ්වවිද්‍යාල ප‍්‍රතිපාදන කොමිසමේ සභාපති සහ උසස් අධ්‍යාපන අමාත්‍යාංශයේ නිලධාරිහූද මේ සාකච්ඡාවට එක් වූහ.මේ සාකච්ඡාවේදී සිසුහු තම ගැටලු ඉදිරිපත් කළහ. ඉන්පසුව තීරණ කීපයකටද නිලධාරීන් එළඹුණහ. “මේ ශිෂ්‍යයා ත‍්‍රස්තවාදී ප‍්‍රහාරයකින් මරණයට පත් වෙලා තියෙන්නේ. ඒ නිසා මේ ශිෂ්‍යයා වෙනුවෙන් වන්දියක් ලබා දුන්නොත් හොඳයි.” ජා.හෙළ. උ මධ්‍යම කාරක සභික නිශාන්ත වර්ණසිංහ මන්තී බැසිල් රාජපක්ෂගෙ ඉල්ලීමක් කෙළේය. “හොඳයි මම මේ ගැන ජනාධිපතිතුමාටත් කියලා හෙටම වන්දිය ලබාදෙන්න කටයුතු කරන්නම්. ඇමැතිතුමාම ගිහිං දෙමාපියන්ට වන්දිය ලබා දෙන්න” මන්තී‍්‍ර බැසිල් රාජපක්ෂ කීවේය. “ යාපනය සරසවියෙන් තාවකාලිකව සිංහල ශිෂ්‍යයෝ ඉවත් කර ගත්තාට මඩකලපුවේ සරසවියේ සිංහල ශිෂ්‍යයන්ට අධ්‍යාපනය ලැබීමේ අයිතිය තහවුරු කරන්න ඕන . ඒ සඳහා විධිමත් ආරක්ෂක වැඩපිළිවෙලක් ඇති කරන්න ඕන “ මන්තී‍්‍ර බැසිල් රාජපක්ෂ තව දුරටත් කීවේය.වන්ෂොට් – ගන්ෂොට් දෙන්නම නොකවුට්ගිය සතියේ ජාතික හෙළ උරුමයේ මධ්‍යම කාරක සභාව රැස්වුයේ ඕමල්පේ සෝභිත හිමියන්ගේ ප‍්‍රධානත්වයෙනි.මෙවර මධ්‍යම කාරක සභාවේ මූලික අවධානය යොමු වුයේ උතුරු මැද සහ සබරගමුව පළාත් මැතිවරණය ගැනය. “අල්ෆොන්සු රන්ජන් රාමනායකයි.ජෙනරාල් ජානක පෙරේරායි දෙන්නම නොකවුට් ගන්ෂොට් වන්ෂොට් හිටගත්තේ වැරැදි පැත්තේ. එ.ජා.ප. ප‍්‍රතිපත්ති නැවැතත් ජනතාව ප‍්‍රතික්ෂේප කළා .”ඇමැති චම්පික රණවක පෙන්වා දුන්නේය.ඉන්පසුව ජා.හෙ.උ. මධ්‍යම කාරක සභාවට අදහස් දැක්වූයේ පූජ්‍ය අතුරලියේ රතන හිමියන් ය. “ජ.වි.පෙ. තර්ජන, ගර්ජන වර්ජන සහ ශිෂ්‍ය සටන්වලට ජනතාව කතිරයෙන් පිළිතුරු දීලා ඉවරයි. ජ.වි.පෙ. දැන් අහසින් පොළවට වැටිලා “රතන හිමියන් කීවේ ජ.වි.පෙ. පස්ස බිම ඇණගෙන තිබෙන බවය.මධ්‍යම කාරක සභාවේදී ඕමල්පේ සෝභිත හිමියෝ ජ.වි.පෙ ට ගැලපෙන අපූරු උපහැරණයක් කීහ. “අර රජතුමා පිටේ තියාගෙන ගමන් බිමන් ගිය බූරුවාට වෙච්ච දේ තමයි ජ.වි.පෙ. ටත් වුණේ. බුරුවා රජතුමා පිටේ තියාගෙන ගමන් බිමන් ගියා. මිනිස්සු රජතුමාට ගෞරව කළා වැඳ නමස්කාර කළා. හැබැයි බූරුවා හිතුවා මිනිස්සු වඳින්නේ තමන්ට කියලා. දවසක් රජතුමා බිම දාලා බූරුවා ජනතාව ඉස්සරට ගියා. මිනිස්සු රජතුමා බිම දැම්මා කියලා බූරුවට හොදටම තඩි බාලා එලෙව්වා. ජ.වි.පෙ ට උනෙත් ඒකමයි “ඕමල්පේ හිමියන් එසේ කියනවිට ජා.හෙ.උ. මධ්‍යම කාරක සභිකයින් කීවේ ඒ උපහැරණය නම් ජ.වි.පෙ ට කදිමට ගැළපෙන බවය.ජාතික නිදහස් පෙරමුණේ මධ්‍යම කාරක සභාව ගිය අඟහරුවාදා බත්තරමුල්ල ජයන්තිපුර අශෝක මාවතේ කාර්යාලයේ දී රැස්වීය. ඒ ජා.නි.පෙ. සභාපති විමල් වීරවංශ සහ මහලේකම් නන්දන ගුණතිලකගේ ප‍්‍රධානත්වයෙනි. මධ්‍යම කාරක සභාවේදී මුලින්ම අදහස් දැක්වූයේ ජා.නි.පෙ. සභාපතිවරයාය.ජවිපෙ ට නැති ඉඩ දැන් අපට”ජාතික දේශපාලනයේ ජා.නි.පෙ. ඉඩ ගැන අනුර දිසානායක ප‍්‍රශ්න කරලා තිබුණා. අපේ පක්ෂයට තියෙන ඉඩ දැන් ඉතාම පැහැදිලියි. පළාත්සභා මැතිවරණයේදී ජ.වි.පෙ ට නැතිවෙච්ච ජනතා සහාය තමයි අපේ පක්ෂයේ ඉඩකඩ බවට පත් වෙන්නේ. 2006 පළාත් පාලන මැතිවරණයේදී ජනතා විමුක්ති පෙරමුණට සබරගමුව සහ උතුරුමැද පළාතෙන් ඡන්ද ලක්ෂ එකහමාරක් විතර ලැබුණා. ඒත් මෙවර ජ.වි.පෙ. ට ලැබිලා තියෙන්නේ ඡන්ද 46000 යි. ජ.වි.පෙ ට ඡන්ද ලක්ෂයක් විතර අහිමි වෙලා. එහෙනම් ජ.වි.පෙ. ගමන ජනතාව අනුමත කරලා නෑ. ජ.වි.පෙ. හිස් තැන තමයි ජාතික නිදහස් පෙරමුණ මේ සමාජයේ පුරවන්නේ “ වීරවංශ මන්තී‍්‍රවරයා තම පක්ෂයේ ඉදිරි ගමන පැහැදිලි බව පෙන්වා දුන්නේය.”ඉදිරි ඕනෑම මැතිවරණයකට අපි ශක්තිමත්ව මූණ දෙන්න ඕනෑ. ඒ නිසා අපේ දිස්ති‍්‍රක් සභාපතිවරු පත් කිරීම වේගවත් කරමු.” ජාතික නිදහස් පෙරමුණේ මහ ලේකම් නන්දන ගුණතිලක මධ්‍යම කාරක සභාවට අවධාරණය කෙළේය.ගිය සතියේදී ජාතික නිදහස් පෙරමුණේ වෘත්තීය කටයුතු ලේකම් පියසිරි විජේනායකගේ මූලිකත්වයෙන් “දේශපේ‍්‍රමී වෘත්තීය සමිති මධ්‍යස්ථානය “ පිහිටුවා ගැනීම සිදුවිය . ගිය සතියේදී ගුරු වැටුප් විෂමතා ඉවත් කිරීම සහ උසස්පෙළ පිළිතුරු පත‍්‍ර අගැයීම අඩාලවීම ගැන ජනාධිපතිතුමාට තම ස්ථාවරය පැහැදිලි කෙළේය. ගුරු වැටුප් විෂමතා ඉවත් කිරීමේ චක‍්‍රලේඛය නිකුත් කිරීමට මැදිහත් වෙන ලෙස එමඟින් ජනාධිපති තුමාගෙන් ඉල්ලා තිබිණි.පළාත් සභා මැතිවරණය නිසා තරමක් සැනසිල්ලේ සිටි එ.ජා.ප. නායකයාට නැවැතත් අසුබ කාලයක් උදා විය. ඒ එ.ජා.ප. කැරැලිකාර මන්තී‍්‍රවරුන්ගෙන් එල්ල වී තිබෙන දැඩි බලපෑම් නිසාය. පසුගිය බ‍්‍රහස්පතින්දා උදේ 10.00 ට පමණ එ.ජා.ප. කැරැලිකාර මන්තී‍්‍ර පිලට නායකත්වය දෙන එ.ජා.ප. නියෝජ්‍ය මහ ලේකම් ලක්ෂ්මන් සෙනෙවිරත්න සහ ජොන්ස්ටන් ප‍්‍රනාන්දු යන මන්තී‍්‍ර දෙපළ සහ කැරැලි කාරී පිලේ මන්තී‍්‍රනි තලතා අතුකෝරාළ සහ මන්තී‍්‍ර ඉන්දික බණ්ඩාරනායක එ.ජා.ප. නායක රනිල් වික‍්‍රමසිංහ හමු වූහ.කලින් එ.ජා.ප. නායකයාගෙන් වේලාවක් ලබා ගෙන මේ මන්තී‍්‍ර පිරිස එ.ජා.ප. නායකයා හමු වූහ. එ.ජා.ප. නායකයා සිනාමුසු මුහුණින් යුතුව මන්තී‍්‍ර පිරිස පිළිගත්තේය. ඉන් පසුව මන්තී‍්‍ර පිරිස තමන් ආ කාරණය නායක රනිල්ට පැහැදිලි කරන්නට පටන් ගත්හ. එ.ජා.ප. නියෝජ්‍ය මහ ලේකම් ලක්ෂ්මන් සෙනෙවිරත්න එ.ජා.ප. නායකයාට ඉතාම ගරුසරුව තම කණ්ඩායමේ ඉල්ලීම ඉදිරිපත් කළේය.”නායකතුමනි , අපි හැමවේලාවේම ඔබතුමා ආරක්ෂා කළා. ඔබතුමාට ශක්තියක් වෙලා හිටියා. නමුත් දැන් පක්ෂය දිගින් දිගටම පරදිනවා. පාක්ෂිකයෝ අසරණ වෙලා ඉන්නේ . පාක්ෂිකයෝ කියනවා ඔබතුමා නායකත්වයේ ඉන්නතාක් මේ පක්ෂයට අනාගතයක් නෑ කියලා. ඒක එ.ජා.ප. පාක්ෂිකයෝ මන්තරයක් වගේ කියවනවා. ඒ නිසා අපි ඔබතුමාගෙන් ඉතාම ගෞරවයෙන් මේ ඉල්ලීම කරන්නේ. ගෞරවණීය විදිහට නායකත්වයෙන් ඉවත් වෙන්න “ එ.ජා.ප. නියෝජ්‍ය මහලේකම් ලක්ෂ්මන් සෙනෙවිරත්න ඉල්ලා සිටියේය.අනතුරුව එ.ජා.ප. කුරුණෑගල දිසා මන්තී‍්‍ර ජොන්ස්ටන් ප‍්‍රනාන්දු කථා කරන්නට පටන් ගත්තේය. “නායකතුමනි අපි ඔබතුමාට හැමදාම ගෞරව කරනවා. අපි හැමදාම ඔබතුමා සමග සිටියා. නමුත් දැන් නම් ඔබතුමා ආරක්ෂා කරන්න බෑ. අපි එහෙම කළොත් අපේ පාක්ෂිකයින් ඉදිරියේ විහිළුකාරයන් වෙනවා. ඔබතුමා කරුණාකරල නායකත්වයෙන් ඉවත්වෙලා අපිට සුදුසු නායකයෙක් පත් කර ගන්න ඉඩ දෙන්න. එකපාරටම නායකත්වයෙන් ඉවත්වෙන්න බැරි නම් ඉන්දියාවේ සෝනියා ගාන්ධිට වගේ ගරු තනතුරක් හදලා දෙන්නම්. හැබැයි ඔබතුමාගේ තීරණය කල්දාන්න ඉඩ දෙන්න බෑ. අපිට අද හෙටම තීරණයක් ඕනේ” ජොන්ස්ටන් ප‍්‍රනාන්දු මන්තී‍්‍රවරයා කීවේය.ඒ සමගම නැවැතත් ලක්ෂ්මන් සෙනෙවිරත්න මන්තී‍්‍රවරයා කථා කරන්නට පටන් ගත්තේ ය. “ ඊයේ පෙරේදා පැවැත් වූ පළාත් සභා මැතිවරයේ දි ජනතාව ඔබතුමාට විරුද්ධව ඡන්දය පාවිච්චි කරලා තියෙන්නේ. මේ ඡන්දෙන් රටට පැහැදිලි වුණා මහින්ද රාජපක්ෂට ඡන්දය දීලා කියලා. ඔබතුමාට ජනතාවගේ පිළිගැනීමක් නෑ. මිනිස්සු ඔබතුමාගේ මනුස්සකමක් නෑ කියනවා. ඔබතුමා ජනතාව සමග මිත‍්‍රත්වයක් ගොඩනඟා ගෙන නෑ කියනවා. ජනතාවට ඔබතුමා විශ්වාස නෑ.” එ.ජා.ප. නියෝජ්‍ය මහලේකම්වරයා තරමක් ආවේගශීලිව කථා කරගෙන ගියේය.”ඒ වගේම තමයි නායකතුමා, මේ අපේ කටින් පිටවෙන්නේ අපේ පාක්ෂිකයන්ගේ වේදනාව . ඔබතුමා ව්‍යාපාරිකයන් කීප දෙනකුට අවශ්‍ය විදියට සහ රාජකීය විද්‍යාලයේ මිතුරන් කිහිප දෙනකුට අවශ්‍ය විදිහට පක්ෂයේ කටයුතු කරනවා කියලා චෝදනාවක් තියෙනවා. මලික් සමරවික‍්‍රම පක්ෂයේ තීන්දු තීරණ ගන්නා පුද්ගලයා වෙලා. තවත් විශාලම චෝදනාව තමයි පක්ෂයට ලැබෙන මුදල් ඔබතුමා අයුතු විදිහට පාවිච්චි කරනවා කියන චෝදනාව . ඒ වගේම ඔබේ යහළුවන්ට පක්ෂයේ මුදල් ව්‍යාපාරික කටයුතුවලට ලබා දීම පිළිබඳ චෝදනාව “ ලක්ෂ්මන් සෙනෙවිරත්න මන්තී‍්‍රවරයා දැඩි ලෙස එ.ජා.ප. නායකත්වය . විවේචනය කරද්දී එ.ජා.ප. නායකයා නිහඩව සවන්දී සිටියේය.ඉන්පසුව නැවතත් ජොන්ස්ටන් ප‍්‍රනාන්දු මන්තී‍්‍රවරයා කීවේ .”නායකතුමනි ඔබතුමාට මිනිස්සුන්ගේ ආදරයක් නෑ. ඒ නිසා මීට පස්සේ ඔබතුමාට උදව් කරන්න අමාරුයි. එ.ජා.ප. නායකත්වයට පක්ෂයට ඕනැ කෙනෙක් ගේන්න දෙන්න. ඒ නිසා ඔබතුමාගේ තීරණයට කල් මරන්න එපා. ඔබතුමා තීරණයක් නොදුන්නොත් ඔබතුමාට විරුද්ධව දැඩි තීරණයක් ගන්න වෙනවා. ඒක ඔබතුමාට හොඳ නෑ. ඒ නිසා ඒ තත්ත්වයට පත් වෙන්න එපා. ඔබතුමාට මිනිස්සු බණිනවා. අපි මෙතෙක් කාලයක් පක්ෂය සහ ඔබතුමා ආරක්ෂා කළා. ඒ නිසා පක්ෂයට අලුත් ගමනක් යන්න ඉඩ දෙන්න “ ජොන්ස්ටන් ප‍්‍රනාන්දු මන්තී‍්‍රවරයා අවධාරණය කළේය.එජාප මහලේකම් ඡන්දය දූෂිත නැතැයි කීවාඑ.ජා.ප. කැරැලිකාර පිලේ නායකයින් දෙපළ සහ මන්තී‍්‍රවරු දෙපළ හමුවේ එ.ජා.ප. නායකයා ඒ මොහොතේ පැවසුවේ තමන්ගේ තීරණය දැනුම් දීමට දින දෙකක් ලබා දෙන ලෙසය. ඒ මොහොතේ තලතා අතුකෝරාළ මන්තී‍්‍රවරිය කියා සිටියේ “නායකතුමනි . ඔබතුමාගේ තීරණය ඉක්මනින් ලබා දෙන්න “ කියාය .පසුගිය බ‍්‍රහස්පතින්දා සවස 2.30 ට එ.ජා.ප. කෘත්‍යාධිකාරි මණ්ඩල රැස්වීම කැඳවා තිබිණි. දේශපාලන විචාරකයන් කල්තියාම අනාවැකි පළ කළේ එම කෘත්‍යාධිකාරි මණ්ඩල රැස්වීම ඉතා උණුසුම් මුහුණුවරක් ගත හැකි බවයි. කෘත්‍යාධිකාරි මණ්ඩල රැස්වීම ඇරැඹුණේ සවස 3.30 ට ය. මෙවර කෘත්‍යාධිකාරි මණ්ඩලයට සමාජිකයන් පැමිණියේ සුළු පිරිසකි.කෘත්‍යාධිකාරි මණ්ඩල රැස්වීම් ආරම්භයේදීම එ.ජා.ප. නායකයාගේ උපදෙස් අනුව යෝජනාවක් සම්මත කැර ගැනිණි. ලක්ෂ්මන් කිරිඇල්ල මන්තී‍්‍රවරයා යෝජනාව ඉදිරිපත් කෙළේ ය.එනම් සබරගමුව උතුරුමැද මැතිවරණයේ දි ඡන්ද පෙට්ටි මාරු කැර රජය මැතිවරණය ජයගත් බවය. එම යෝජනාව ස්ථිර කෙළේ ගාමිණි ජයවික‍්‍රම පෙරේරායි. මේ යෝජනාව සම්මත කර ගැනීමත් සමගම එ.ජා.ප කැරැලිකාර පිලේ නායකයකු වන ලක්ෂ්මන් සෙනෙවිරත්න නැගිට්ටේය .” තමුන්නාන්සේලාට ලජ්ජා නෑ. ඡන්දය දිනයේ අපේ මහලේකම් තිස්ස අත්තනායක සහ අපේ මහ ඇමැති අපේක්ෂකයෝ දෙන්නා මාධ්‍ය මගින් කිව්වා මැතිවරණය දූෂිත නෑ කියලා. ඊට පස්සේ දැන් කියනවා මැතිවරණය අන්ත දූෂිතයි කියලා.ඇයි ජනතාවට විහිළු සපයන්නේ . මැතිවරණය දූෂිත නෑ. අපි පළාත්සභා මැතිවරණය පරාදයි. ඒක පිළිගන්න ජනතාව ඉදිරියේ බොරුකාරයෝ වෙන්න එපා “ එ.ජා.ප. නියෝජ්‍ය මහ ලේකම්වරයා ඉතා තදින් කියනවිට එ.ජා.ප. මහලේකම් තිස්ස අත්තනායක බිම බලා ගත්තේය.ඉන්පසුව එ.ජා.ප. කෘත්‍යාධිකාරි මණ්ඩලයේදි සිදු වූයේ පක්ෂ ප‍්‍රතිසංවිධානය පිළිබඳව පක්ෂ ජ්‍යෙෂ්ඨයින්ගේ යෝජනා ඇතුළත් වාර්තාව ඉදිරිපත් කිරීමයි. මේ වාර්තාවෙන් යෝජනා කැර තිබුණේ පක්ෂයේ ව්‍යවස්ථාව සංශෝධන කිරීමයි. නියෝජ්‍ය නායක තනතුරු අලුතෙන් ඇති කිරීමට ද ඒ මගින් යෝජනා කැර තිබිණි. ඒ සමගම එ.ජා.ප. මන්තී‍්‍ර ජෝශප් මයිකල් පෙරේරා නැගිට්ටේය. පක්ෂ ව්‍යවස්ථාව සංශෝධනය කරනවා නම් ඒක ගම් මට්ටමටම ගෙනියන්න වෙයි” මන්තී‍්‍රවරයා කීය. මේ කථාවට ලක්ෂ්මන් සෙනෙවිරත්න නියෝජ්‍ය මහලේකම්වරයාට තරමක් කේන්ති ගියේය . “ බූරු කථා කියන්න එපා. එහෙම වුණොත් අවුරුදු හයක්වත් යාවි. ඡන්දයෙන් හැම වසරකදීම පක්ෂ නායකයා පත් කරන්න. ඩඩ්ලි සේනානායක , ජේ.ආර්. ජයවර්ධන , සහ ආර්, පේ‍්‍රමදාස එ.ජා.ප. නායකයෝ හැම වසරකදිම ඡන්දයෙන් පත් වුණේ “ සෙනෙවිරත්න මන්තී‍්‍රවරයා ඉතා තදින් කියා සිටියේය.එජාප නායකයාට එරෙහි සටන ගාලගෝට්ටි මැදමේ අතරතුර එ.ජා.ප. කෘත්‍යාධිකාරි මණ්ඩලයේ මන්තී‍්‍රවරු කීප දෙනෙක් කියා සිටියේ එ.ජා.ප. නායකයා ජාත්‍යන්තර ප‍්‍රජාතන්ත‍්‍රවාදීන්ගේ සංගමයේ සභාපතිවරයා වුවද තම පක්ෂයේ ප‍්‍රජාතන්ත‍්‍රවාදය ස්ථාපිත කර නැති බවය.”මෙයා මැරුණොත් විතරයි නායකත්වය වෙන කෙනකුට යන්නේ. ඇයි අවුරුද්දකට සැරයක් නායකත්වය පත් කරන්න බය වුණේ. නායකතුමා දැන ගත්තා එයාට වරදින බව. ඒකයි හැමදාම නායකතවයේ ඉන්න පක්ෂ ව්‍යවස්ථාව වෙනස් කළේ “ එ.ජා.ප. මන්තී‍්‍රවරු එකිනෙකා පැවසූහ.ගිය සතියේ පැවැති එ.ජා.ප. කෘත්‍යාධිකාරී මණ්ඩල රැස්වීමේදී එ.ජා.ප. මන්තී‍්‍රවරු එකිනෙකාට චෝදනා කැරගන්නා තැනට පත් වූහ. එ.ජා.ප. කැරැලිකාර පිලේ නායකයකු වන දොස්තර ජයලත් ජයවර්ධන එ.ජා.ප. නායකයාගෙන් ඉල්ලා සිටියේ නායකත්වයෙන් ඉවත්වීම ඉතාම ඉක්මනින් දැනුම් දෙන ලෙස ය. ඒ සම¼ඟම මන්තී‍්‍ර ජෝන් අමරතුංග නැඟී සිටියේ ය. “ජයලත් මන්තී‍්‍රතුමා පක්ෂය දෙකට කඩන්න හදන්න එපා” මන්තී‍්‍ර ජෝන් චෝදනා කෙළේය. “මන්තී‍්‍රතුමා අපි නෙවෙයි පක්ෂය දෙකට කැඩුවේ විදුලි බල ඇමැතිකම ඉල්ලගෙන ඔබතුමා ජනාධිපතිතුමාට කරදර කරනවා නේද” මන්තී‍්‍ර ජයලත් ජයවර්ධන මහ හයියෙන් කීවේය. ඊට මන්තී‍්‍ර ජෝන් අමරතුංග පිළිතුරු දුන්නේ නැත.ඉන් පසුව මන්තී‍්‍ර ලක්ෂ්මන් සෙනෙවිරත්න නැවැතත් නැගිට්ටේය. “නායකතුමනි, ඔබතුමාට තව දින දහයක් දෙනවා සියලුම තීරණ ගන්න.” මන්ත‍්‍රී සෙනෙවිරත්න තියනවාත් සමඟම ගාලු දිසා මන්තී‍්‍ර වජිර අබේවර්ධන කීවේ නායකත්වය වෙනස් කිරීමට කාලය අවශ්‍ය බවයි.මේ ආකාරයට ගාල ගෝට්ටි රැසක් මැද අවසන් වූ එ.ජා.ප. කෘත්‍යාධිකාරි මණ්ඩල රැස්වීම අවසානයේ තවත් විශේෂ සිදුවීමක් විය. එනම් එ.ජා.ප. නියෝජ්‍ය මහලේකම් ලක්ෂ්මන් සෙනෙවිරත්න, මන්තී‍්‍ර ජොන්ස්ටන් ප‍්‍රනාන්දු සහ මන්තී‍්‍රනි තලතා අතුකෝරාල මාධ්‍ය වෙත ප‍්‍රථම වතාවට එ.ජා.ප. නායකයාට එරෙහි සටන පිළිබ¼ඳව තොරතුරු හෙළි කිරීම ය.කරු පිලේ තීරණයත් ජනතාව අනුමත කළාඑ.ජා.ප. ප‍්‍රජාතන්ත‍්‍රවාදී පිළේ නායක ඇමැති කරු ජයසූරියට ගිය සතිය ඉතාම කාර්ය බහුල සතියක් විය. රජයේ මහා පරිමාණ සංවර්ධන ව්‍යාපෘති මෙහෙයවීම සිදු කෙරෙන මානව සම්පත් සංවර්ධන කැබිනට් අනුකාරක සභාව සැලසුම් පිළිබඳ අධ්‍යයනය කිරීමට ඇමැති කරු කටයුතු කෙළේය. ඇමැතිවරු පහළොස් දෙනෙක් සාමාජිකත්වය දරණ මේ කමිටුව වසර 2012 වනවිට ඩොලර් බිලියන දෙකත් හතරත් අතර විදේශ විනිමය සහ ලක්ෂයකට ආසන්න පිරිසකට රැකියා සැපයීමේ සැලැස්මක් ඉදිරිපත් කිරීමට ද නියමිත ය.එ.ජා.ප. ප‍්‍රජාතන්ත‍්‍රවාදී පිලේ කණ්ඩායම් රැස්වීම ගිය සතියේ ද පැවැත්විණි. ඒ ඇමැති කරුගේ අමරසේකර මාවතේ පිහිටි පෞද්ගලික නිවෙසේදී ය. ඉදිරි මාස කීපයේ දී තරුණ සමුළු දෙකක් සහ ආසන මට්ටමේ රැස්වීම් කීපයක් පැවැත්වීමට ද සැලසුම් කෙරිණි. මෙවර කණ්ඩායම් රැස්වීමේදී උතුරු මැද සහ සබරගමුව පළාත් මැතිවරණ ප‍්‍රතිඵල පිළිබඳව විශ්ලේෂණයක් ද සිදු කෙරිණි. ත‍්‍රස්තවාදයෙන් මවු රට මුදා ගැනීමේ ප‍්‍රයත්නය සඳහා දේශපාලනයෙන් තොරව තම කණ්ඩායම එඩිතරව ගත් තීරණය ජනතාව අනුමත කැර ඇති බව ද එ.ජා.ප. ප‍්‍රජාතන්ත‍්‍රවාදී පිළේ මන්තී‍්‍රවරු මෙහිදී අවධාරණය කළහ.ගිය සතියේ දී වරාය සංවර්ධන ඇමැති සහ අධිකරණ ඇමැති ඩිලාන් පෙරේරා අධිකරණ ඇමැති ධූරයෙන් ඉල්ලා අස්විය. වරාය අමාත්‍යාංශයේ වැඩ කටයුතු අධික නිසා තමන් අධිකරණ ඇමැති ධූරයෙන් ඉල්ලා අස් වූ බව ඇමැති ඩිලාන් කියා සිටියේ ය.තිස්ස වහාම එන්නගිය සෙනසුරාදා උදෙන්ම එ.ජා.ප මහ ලේකම් තිස්සට නායක රනිල් වික‍්‍රමසිංහගෙන් දුරකථන ඇමැතුමක් ලැබිණි. ඒ නායක රනිල්ගේ නිවෙසට පැමිණෙන ලෙසය. මේ හමුවේදී එ.ජා.ප. නායකයා තිස්සට උපදෙස් දුන්නේ මැතිවරණයට පෙරදින දිස්ති‍්‍රක් ලේකම් කාර්යාලවලදී සිදු වු ඇතැම් අකටයුතුකම් ගැන සොයා බලන ලෙසය. ඉන් පසුව එ.ජා.ප. මහලේකම් තිස්ස ගියේ එ.ජා.ප. මැතිවරණ මෙහෙයුම් කාර්යාලයටය.මේ අතර එ.ජා.ප. පළාත් සභා අපේක්ෂක කිංස් නෙල්සන්ගෙන් තිස්සට දුරකථන ඇමැතුමක් ලැබිණි. ඒ ඔහු ඡන්දය දීමට ඡන්ද පොළට ගිය මොහොතේ වූ සිදුවීමක් ගැනයි. “ මගේ ඡන්ද පති‍්‍රකාවේ සලකුණක් දාලා තිබුණා “ පළාත් සභා අපේක්ෂකයා කීය. ඉන් පසුව එ.ජා.ප. මන්තී‍්‍ර ගාමිණී ජයවික‍්‍රම පෙරේරා අනුරාධපුරයේ සිට කථා කෙළේය. “ ඊයේ අනුරාධපුරේ මැතිවරණ කාර්යාලයෙන් ඡන්ද පෙට්ටි 10 ක් නියමිත ක‍්‍රමවේදයට පිටින් නිකුත්කරලා ” ජයවික‍්‍රම පෙරේරා චෝදනා කෙළේය.ගිය ඉරිදා උදේ 9.00 පමණ වන විට පළාත් සභා මැතිවරණ දෙකේ ප‍්‍රතිඵල නිකුත් කිරීම අවසන් කෙරෙමින් තිබිණි. රජය පළාත් සභා දෙකම ජයගත් බව මේ වන විට එ.ජා.ප. නායකයාටද වාර්තා වී තිබිණි. ඒ සමගම එ.ජා.ප. මහලේකම් තිස්ස විපක්ෂ නායක කාර්යාලයට වහාම කැඳවා තිබිණි. එ.ජා.ප. නායක රනිල් තිස්සට ඉන් පසුව උපදෙස් දුන්නේ මැතිවරණ ප‍්‍රතිඵල ගැන සමාලෝචනයක යෙදෙන ලෙසයි.”ජනතාවට හිරි වට්ටලා ආණ්ඩුව ලබා ගත්ත ජයග‍්‍රහණයක් මේක. මේ මැතිවරණ ප‍්‍රතිඵල වල මොකක් හරි වැරැදීමක් තියෙනවා. “ එ.ජා.ප. නායකයා තිස්සට කීවේය “ 2004 ට වඩා මෙදා පාර අපේ ඡන්ද වර්ධනය වෙලා. රත්නපුර සහ අනුරාධපුර මන්තී‍්‍ර ආසන වැඩි වෙලා” එ.ජා.ප. මහලේකම් තිස්ස පිළිතුරු දුන්නේය.ගිය සඳුදා පළාත් සභා ප‍්‍රතිඵල ගැන මාධ්‍ය දැනුවත් කිරීමට එ.ජා.ප. මාධ්‍ය කේන්ද්‍රයේදී මාධ්‍ය හමුවක් කැඳවා තිබිණි. “ඩලස් ඇමැතිතුමා අභියෝගයක් කරලා තිබුණා . එ.ජා.ප.ය මහා මැතිවරණයක් තව දුරටත් ඉල්ලනවාද තියලා. එ.ජා.ප. යේ තීරණය තාමත් වලංගුද කියලා අහලා තිබුණා. මාධ්‍යවේදියෙක් එ.ජා.ප. මහලේකම් තිස්සට ප‍්‍රශ්නයක් යොමු කෙළේය.”පාර්ලිමේන්තුවේ සිදු කළ 17 වන සංශෝධනයට යෝජනා කැරුණු ස්වාධීන මැතිවරණ කොමිසම සහ ස්වාධීන පොලිස් කොමිසම ස්ථාපිත කරලා මැතිවරණයකට යන්න කියන්න. අපි මහා මැතිවරණයකට සූදානම්. “ මහ ලේකම් තිස්ස පිළිතුරු බැන්දේය.- චන්දන බණ්ඩාර</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>31</day>
    </date>
    <link>http://www.silumina.lk/2008/08/31/_art.asp?fn=ab08083110</link>
    <topic>ශ‍්‍රීලනිප 57 සංවත්සරය සැප්. 02දා</topic>
    <author/>
    <content>මේ වසරේ තවත් මැතිවරණ නැත!එ.ජා.පය පැරදුණේ නාමයෝජනා දෙන්නත් ඉස්සෙල්ලාමැතිවරණ ප‍්‍රතිඵල සඳහා බලපෑ ආර්ථික සාධකයතව ඡන්ද කීයක් තිබ්බත් දිනන්නේ ආණ්ඩු පක්ෂයයිප‍්‍රශ්න 5සාස්තර බණ්ඩාර සහ මාධ්‍ය නඩය රනිල් වික‍්‍රමසිංහ විනාශ කළ වගයිගණන් හදමින් සිත රවටා ගැනීමඔබතුමාට මිනිස්සු ආදරේ නෑ ජොනී, රනිල් ට කියයිශ‍්‍රීලනිප 57 සංවත්සරය සැප්. 02දාලජ්ජා සහගත වැඩ නොකර පරාජය බාර ගන්නත‍්‍රස්තවාදීන් මැඬලීමට දුන් මහ ජනවරමක්!ශ‍්‍රී ලංකා නිදහස් පක්ෂයේ 57 වැනි සංවත්සරය සැප්තැම්බර් 2 වැනිදා අඟහරුවාදා ආගමික වතාවත්වලට මුල්තැන දෙමින් පැවැත්වෙයි.මෙහි ප‍්‍රධාන ආගමික උත්සවය කැලණිය රාජමහා විහාරස්ථානයේදී සිදු කෙරේ.තම පක්ෂයේ 57 වැනි සංවත්සරය මෙවර ආගමික වතාවත්වලට මුල් තැන ලබාදෙමින් කැලණිය රාජමහා විහාරස්ථානයේ සහ ආසන මට්ටමන් අනිකුත් ආගමික මධ්‍යස්ථානවලදී ද පැවැත්වීමට විධිවිධාන යොදා ඇතැයි කෘෂිකර්ම සංවර්ධන හා ගොවිජන සේවා ඇමැති ශ‍්‍රී ලංකා නිදහස් පක්ෂයේ මහ ලේකම් මෛතී‍්‍රපාල සිරිසේන මහතා පවසයි.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>31</day>
    </date>
    <link>http://www.silumina.lk/2008/08/31/_art.asp?fn=ab08083111</link>
    <topic>ලජ්ජා සහගත වැඩ නොකර පරාජය බාර ගන්න</topic>
    <author>චන්දන බණ්ඩාර</author>
    <content>මේ වසරේ තවත් මැතිවරණ නැත!එ.ජා.පය පැරදුණේ නාමයෝජනා දෙන්නත් ඉස්සෙල්ලාමැතිවරණ ප‍්‍රතිඵල සඳහා බලපෑ ආර්ථික සාධකයතව ඡන්ද කීයක් තිබ්බත් දිනන්නේ ආණ්ඩු පක්ෂයයිප‍්‍රශ්න 5සාස්තර බණ්ඩාර සහ මාධ්‍ය නඩය රනිල් වික‍්‍රමසිංහ විනාශ කළ වගයිගණන් හදමින් සිත රවටා ගැනීමඔබතුමාට මිනිස්සු ආදරේ නෑ ජොනී, රනිල් ට කියයිශ‍්‍රීලනිප 57 සංවත්සරය සැප්. 02දාලජ්ජා සහගත වැඩ නොකර පරාජය බාර ගන්නත‍්‍රස්තවාදීන් මැඬලීමට දුන් මහ ජනවරමක්!චන්දන බණ්ඩාරසබරගමුව සහ උතුරුමැද පළාත් සභා මැතිවරණ දෙකේ පරාජය එ.ජා.ප. ය බාර ගත යුතු බවත් එසේ නොමැතිව රජය මැතිවරණය දූෂිත ලෙස පැවැත්වූ බවට චෝදනා කරමින් ඇඟ බේරා ගැනීමට තැත් කිරීම ලජ්ජා සහගත බවත් එ.ජා.ප. නියෝජ්‍ය මහ ලේකම් ලක්ෂ්මන් සෙනෙවිරත්න මහතා ගිය බ‍්‍රහස්පතින්දා පැවැති එ.ජා.ප. කෘත්‍යාධිකාරි මණ්ඩල රැස්වීමේදී ප‍්‍රකාශ කැර තිබේ.පසු ගිය 23 දා මැතිවරණය පැවැති දිනයේ එ.ජා.ප. මහ ලේකම් තිස්ස අත්තනායක සහ එ.ජා.ප. මහ ඇමැති අපේක්ෂකයන් වූ රන්ජන් රාමනායක සහ ජානක පෙරේරා මාධ්‍ය වෙත ප‍්‍රකාශ නිකුත් කරමින් කියා සිටියේ මැතිවරණය සාධාරණ සහ සාමකාමී ලෙස පැවැති බව යැයි එ.ජා.ප. නියෝජ්‍ය මහ ලේකම් ලක්ෂ්මන් සෙනෙවිරත්න මහතා කෘත්‍යාධිකාරි මණ්ඩලයේදී ප‍්‍රකාශ කැර තිබේ.එහෙත් මැතිවරණය පරාජයට පත්වූ පසුව එ.ජා.ප. මහ ලේකම් තිස්ස අත්තනායක මහතා මැතිවරණය දූෂිත බවට මාධ්‍ය වෙත කැරුණු දැක්වීමෙන් එ.ජා.ප. රටට විහිළු සපයන බවට ජනතාව තුළ මතයක් හට ගෙන ඇති බවටද සෙනෙවිරත්න මහතා චෝදනා කළේය.මැතිවරණය දවසේත් මැතිවරණය දූෂිතයයැයි කියා ඊට පසුවත් එම මතයම රටට කීවා නම් අඩුම තරමේ රටේ ජනතාවගේ අනුකම්පාව එ.ජා.ප යට ලබා ගත හැකිව තිබූ බවත් ලක්ෂ්මන් සෙනෙවිරත්න මන්තී‍්‍රවරයා කියා තිබේ.එ.ජා.ප. යේ පරාජය පිළිගැනීමට මැලි වන්නේ ඇයි දැයි මන්තී‍්‍රවරයා එ.ජා.ප නායක රනිල් වික‍්‍රමසිංහ මහතාගෙන් ප‍්‍රශ්න කැර තිබේ.මේ අවස්ථාවේ එ.ජා.ප. මහලේකම් තිස්ස අත්තනායක මහතා නිහඬව සිටි බව එ.ජා.ප. කැරැලිකාර පිලේ මන්තී‍්‍රවරයකු “සිළුමිණට” හෙළි කළේය.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>31</day>
    </date>
    <link>http://www.silumina.lk/2008/08/31/_art.asp?fn=ab08083112</link>
    <topic>ත‍්‍රස්තවාදීන් මැඬලීමට දුන් මහ ජනවරමක්!</topic>
    <author>සුභද්‍රා දේශප‍්‍රිය</author>
    <content>මේ වසරේ තවත් මැතිවරණ නැත!එ.ජා.පය පැරදුණේ නාමයෝජනා දෙන්නත් ඉස්සෙල්ලාමැතිවරණ ප‍්‍රතිඵල සඳහා බලපෑ ආර්ථික සාධකයතව ඡන්ද කීයක් තිබ්බත් දිනන්නේ ආණ්ඩු පක්ෂයයිප‍්‍රශ්න 5සාස්තර බණ්ඩාර සහ මාධ්‍ය නඩය රනිල් වික‍්‍රමසිංහ විනාශ කළ වගයිගණන් හදමින් සිත රවටා ගැනීමඔබතුමාට මිනිස්සු ආදරේ නෑ ජොනී, රනිල් ට කියයිශ‍්‍රීලනිප 57 සංවත්සරය සැප්. 02දාලජ්ජා සහගත වැඩ නොකර පරාජය බාර ගන්නත‍්‍රස්තවාදීන් මැඬලීමට දුන් මහ ජනවරමක්!සුභද්‍රා දේශප‍්‍රියඋතුරු මැද හා සබරගමු පළාත් සභා මැතිවරණය නිදහස් හා සාධාරණ ලෙස පැවැත්වූ බවට මැතිවරණය නිරීක්ෂණය කළ ස්වාධීන මැතිවරණ නිරීක්ෂකයන් සහතික කර ඇතැයි විදෙස් තානාපතිවරුන් හමුවේ විදේශ කටයුතු ඇමැති රෝහිත බෝගොල්ලාගම මහතා පවසා තිබේ.උතුරු මැද හා සබරගමුවේ ආසන 77 ම ලබාගනිමින් එක්සත් ජනතා නිදහස් සන්ධානය ලබාගත් ජය ජනාධිපති මහින්ද රාජපක්ෂ මහතාගේ ප‍්‍රතිපත්ති සඳහා ජනතාව ලබාදුන් අනුමැතියක් බව ද ඇමැතිවරයා පෙන්වා දෙයි. කොට්ඨාස ඡන්ද ක‍්‍රමය අනුව මෙම මැතිවරණය පැවැත්වූයේ නම් ආසන 77 කම බලය එක්සත් ජනතා නිදහස් සන්ධානයට හිමිවන බවත් අමාත්‍යවරයා පවසයි.65% ක ටත් අධික සංඛ්‍යාවක් තම ඡන්දය පාවිච්චි කිරීමෙන් බලාපොරොත්තු වී ඇත්තේ වන්නියේ සැඟවී සිටින ත‍්‍රස්තවාදීන් ද අතුගා දැමීම බව ද ඔහු පෙන්වා දෙයි.උතුරේ සිදු වෙමින් පවතින මෙහෙයුම් ගැන පවසන අමාත්‍යවරයා ගැටුම් පවතින ප‍්‍රදේශවල සිටින සිවිල් වැසියන්ට රජයේ පාලනය පවතින ප‍්‍රදේශවලට පැමිණෙන ලෙස රජය අනුබල දෙන බවත් එසේ පැමිණෙන අයට ආහාරපාන, නිවහන් හා වෙනත් අත්‍යවශ්‍ය සේවා සලසා දීමට කටයුතු කරන බවත් කීය. ගැටුම් පවතින කලාපයේ සිට පැමිණෙන සිවිල් වැසියන් පිළිගැනීම සඳහා පිහිටුවා ඇති ප‍්‍රධාන මධ්‍යස්ථානය වන වවුනියාවේ දී ඔවුන්ට අවශ්‍ය පහසුකම් සලසාදීමට රජය මගින් කටයුතු කෙරේ.</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>31</day>
    </date>
    <link>http://www.silumina.lk/2008/08/31/_art.asp?fn=af0808313</link>
    <topic>හද ඇඳි රේඛා</topic>
    <author>උපාලි සමරසිංහ</author>
    <content>හද ඇඳි රේඛාජීවිතය සුන්දරයිගිණුම් අංකයෙන් හෙළි වූ මොරගෙරිකන්දේ මිනීමැරුමකොළඹ - අවිස්සාවේල්ල පරණ පාරේ දිවෙන බස් රථයකි. අඩිය අගලට කොටමින් ගමන් කළ රථය ඔරුගොඩවත්ත නැවතුමේදී වේගය තවත් බාල කෙළේ ය. මගීන් එක්කෙනෙක් දෙන්නෙක් දිවැවිත් රථයේ එල්ලිණි. බසයක් බලාපොරොත්තුව සෑහෙන වේලාවක් මේ නැවතුමේ සිටි අවුරුදු 80 ක පමණ මහලු අම්මා කෙනකු අවිස්සාවේල්ලට යන මේ රථය දැකීමෙන් සතුටට පත්වූවා ය.ඇය බැරි මරගාතේ මල්ලක් ද රැගෙන ආවේ රථයට ගොඩවන්නට ය. එහෙත් වියපත් වූවන් රථයෙන් බැසීමට හෝ නැඟීමට ප‍්‍රමාද වන බැවින් කොන්දොස්තර සීනුව නාද කෙළේය. ඒත් රියැදුරු ආච්චි අම්මා රථයට ගොඩ වනු පැති කණ්ණාඩියෙන් යම්තමට දැක්කේ ය. බසය තිරිංග ගසා නැවත නැවතිණි.ආච්චි අම්මා අමාරුවෙන් පාපුවරුවෙන් ඉහළට නැංගාය. අනේ! පුතේ මට අමාරුයි. ඇය එසේ කියා හතිලමින් පැත්තක අසුනක වැඩි වූවා ය.කොන්දොස්තර ආරූඪ වූවකු මෙන් මහ හ¼ඩින් කෑගසමින් ඒ අම්මා වෙත ආවේ ය.කොහෙ යනවද මන්දා - ඇවිද ගන්ඩත් බෑ, අල්ලගන්ඩත් බෑ අපට කරදර දෙන්න එනවා. හෙතෙම ගුගුළේය. මෙතෙක් වේලා සිද්ධියෙන් කම්පාව සිටි මගියෝ එකා දෙන්නා කසු කුසු ගෑහ. මහත්මයෙක් නැඟිට කොන්දොස්තරට මෙසේ කීවේය.අයිසෙ, තමුන් වයසට යන්නෙ නැද්ද? මගීන්ට ඔය විදියට කතා කරන්න එපා. ඔහොම කතා කළොත් කරදර වෙයි. මහත්මයා කීය. කොන්දොස්තර ද නාහෙට නාහන මිනිහෙකි. වරද අත තිබියදී ඔහු රණ්ඩු කළේ ය. බසයේ දැන් එකම ගාලගෝට්ටියකි. කන් හරි හැටි නෑසෙන මේ මහළු අම්මා කලබලය වැඩිවන විට සිද්ධිය තේරුම් ගත්තා ය. ඇය කිසිවක් කීමට තතනන බව කාටත් වැටහිණ.අනේ පුතේ! උඹලා මං නිසා රණ්ඩු වෙන්න එපා. බස් එක නවත්තන්ඩ. මං බහිඤ්ඤං. කවුරුත් රණ්ඩු වෙන්නෙ නැත්නම් මං අවිස්සාවේල්ලෙ යඤ්ඤං. ඇය කීවාය. බසය දැඩි නිහඬතාවයකට පත් විය. අමනුස්ස වයසට නොයන අකාරුණික කොන්දොස්තර කෙනකුගේ හා මිනිස් මවකගේ වෙනස කාටත් වැටහිණ.පාරේ තිබුණු ලක්ෂ ගණනක මුදලක් අයිතිකරුට බාර දුන් පොලිසියේ උදාර මිනිසෙක්.මේ සිරස්තලය මගේ හිතට හරිම ප‍්‍රියයි. එනිසා ම මා හුඟාක් වේලාවක් එදෙස බලාගෙන හිටියා. පැති කණ්ණාඩියක් නැති නිසා ලොරි රියැදුරකුගෙන් අරක්කු බෝතලයක් රුපියල් 250 ක් දඩ කොළයක් නොලියා ‘මාටියා’ ගහන සමහර පොලිස්කාරයන් නිසා මුළු මහත් පොලිස් දෙපාර්තමේන්තුවම අද පිරිහිලා. අක්කා කෙනකුට වයසක අම්මා කෙනකුටවත් පොලිසියට යන්න බෑ. ඒ පොලිසිවල ඉන්න ඇතැම් කාමාතුරයො, නිසයි ලංකාවේ දූෂිතම ආයතනය පොලිසිය කියලයි සමහරු නම් තවමත් කියන්නෙ.ඒත් අම්පාර මඩවලලන්ද පොලිස් මුරපොළේ ආර්.එම්.පී. සෝමරත්න පොලිස් උප පරීක්ෂක මහතා නම් ඇත්තටම පොලිසියේ බෝධි සත්ත්ව කෙනෙක්. ලංකාවේ විවිධ ක්ෂේත‍්‍රවල ඉන්නා කූට අය වගේ නොවේ මෙතුමා ප‍්‍රායෝගිකවම ඒ බව ඔප්පු කළා.නීත්ත නම් ගම්මානයේ මහ මඟ වැටී තිබුණු මුදල් පාර්සලයක රුපියල් නව ලක්ෂ දහ දහස් හාරසිය පනහක මුදලක් තිබුණා. අයිතිකරු අම්පාර මහ නාගපුර අංක 34/18 ඒ දරන ස්ථානයේ පදිංචි ආර්.එම්.පී. සිරිසේන නීත්තගම මැදින් ට‍්‍රැක්ටරයකින් ගමන් කරද්දී මේ මුදල් පාර්සලය ඉවතට විසිවෙලා. පොලිස් පරීක්ෂකවරයාට මේ පාර්සලය නෙත ගැටුණේ කඩමණ්ඩියට රාජකාරියක් සඳහා යමින් සිටියදීයි. පාර්සලයේ නියම අයිතිකරු හොයාගන්න එයාට ගොඩාක් වෙහෙස මහන්සි වෙන්නත් සිදුවුණා.පොලිසියයි ජනතාවයි කිට්ටු කරන්න පොලිස් ලොක්කො නිතරම කල්පනා කරනවා. ඇත්තටම මෙවැනි පොලිස් නිලධාරීන් පොලිසියට විතරක් නොවේ රටටත් වාසනාවක්. පිරිහෙන ජනතා විශ්වාසය ගොඩ න¼ඟන්න මේ වැනි නිලධාරීන් තවත් දිරිමත් කරන්න ඕනෑ.හොර අරක්කු තිප්පළේ උණු වතුර ටැංකියට වැටී සිසුවෙක් මරු දකී. මේ සිරස්තලය මගෙ හිතට කරදර කළා. මේ දරුවාට තවම වයස 14 යි. සෙල්ලම් වයස. හැන්දෑවේ කළුවර තුනී සළු එළද්දී කොලුවා තවත් අසල්වැසි දරුවෙක් සමඟ කෙටි පාරකින් වෙනත් නිවැසියකුගේ වත්තකින් ගෙදර දිව ගියා. හිටි ගමන් ඇද වැටුණේ විශාල ටැංකියේ තිබුණෙ කසිප්පු පෙරා ඉතිරි වූ කාඩි හා උණු වතුර. හිස විතරක් ඉතිරිවෙන්ට මුළු ශරීරයම පිච්චුණා.හලාවත පැත්තේ ආරච්චිකට්ටුව බුරුතකැලේ මේ සිදුවීම වුණේ. දවස් ගණනාවක් රෝහලේ දැඩි සත්කාර ඒකකයේ ජීවිතය එක්ක පොර බදලා අහිංසකයා මිය ගියා. නිරුපද්‍රිතව රහසේ පවත්වාගෙන ගිය හොර අරක්කු තිප්පලක් මේ නිසා හෙළි වුණා.මේ සිද්ධියෙන් ප‍්‍රකට වන කාරණා කීපයක් තියෙනවා. එකක් අනුන්ගේ වතුවලින් අනවශ්‍ය වේලාවට අවසර නැතිව ගමන් කිරීමේ විපාකය. අනෙක දරුවන්ගේ ජීවිතවලට තර්ජනවන විදියට හරි අනුන් මරා සල්ලි හම්බ කරන මළ පෙරේත තණ්හාකාරයන්ගෙන් වසලකම මින් මතු කැරෙනවා. පොළොව මට්ටමට මේ හොර අරක්කු ටැංකිය සවි කළාට පොඩි ළමයෙක් නොවේ වැඩිහිටියෙක් හරි වැටෙන්න පුළුවන්.මං අන්තිම වශයෙන් අහනවා. මේ මල් කැකුළ නැති කරන්න හේතු වුණේ හොර අරක්කු බොන නුඹලා ද? දරුවන්ගේ ජීවිත නොසලකන වැඩිහිටි අරක්කු මුදලාලිලා ද? කාට වුණත් මේ සාපය කරත්තය සමඟ ඇදෙන රෝදය මෙන් නුඹලා පසුපස එනවා.උපාලි සමරසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>31</day>
    </date>
    <link>http://www.silumina.lk/2008/08/31/_art.asp?fn=af0808312</link>
    <topic>ජීවිතය සුන්දරයි</topic>
    <author/>
    <content>හද ඇඳි රේඛාජීවිතය සුන්දරයිගිණුම් අංකයෙන් හෙළි වූ මොරගෙරිකන්දේ මිනීමැරුමමේසටහන ලියන්නේ බ‍්‍රහස්පතින්දා උදේ. අද පාන්දර කුරුල්ලන්ගේ නාදය ඇසෙන්නත් කලින් මම අවදි වූයේ සතුට සහ දුක මුසු වූ හැඟීමකින් යුතුවයි. සතුට ඇති වූයේ බොහෝ තැන් තිස්සේ මා ඇසුරු කළ තරුණියන් තුන් දෙනෙක් සිහිනෙන්. දැකීම නිසයි. දුක ඇති වූයේ ඔවුන්ට මොනවා වුණාදැයි නොදන්නා නිසයි.ඔවුන් මට මුලින්ම හමු වූයේ ‘ලක්දිව‘ පුවත්පත කාලයේ බව මට මතකයි. ඔවුන්ගෙන් දෙදෙනෙක් අක්කයි නංගියි. එහෙම නැතිනම් නිවුන්නු. ඒත් එක් තරුණියක් ඉතාම ලස්සනයි. අනෙක් තරුණිය කළු සිහින් කොණ්ඩා දෙක ගොතා නිතරම සිනාසුන කෙනෙක්.අප අතර තිබූ මිත‍්‍රත්වයට වඩා, එහෙම නැත්නම් සහෝදරකමට වඩා දෙයක් අර ලස්සන තරුණිය තුළ තිබූ බව මම තේරුම් ගත් නමුත් මට ඒ තරුණිය දෙස බැලුවෙත් අනෙක් තරුණියන් දෙස බැලූ බැල්මෙනුයි. ‘ලක්දිව‘ පුවත්පත මගින් ජනතා සාහිත්‍ය උත්සව පැවැත්වූ කාලයේත් හිරු ආරම්භ වූ කාලයේත් මා හමුවීමට තරුණ තරුණියන් බොහෝ පැමිණියත් මෙම තරුණියන් තිදෙනා මට අමතක නොවන්නේ ඔවුන් නිතරම පැමිණි නිසයි.ඔවුන් ඒ කාලයේ ඉගෙන ගත්තේ බොරැල්ලේ ගෝතමී විදුහලේ.අවුරුදු දහ හතකින් පමණ ඔවුන් මට හමු නොවුණේ ඇයි? හදිසියේ ම මම ඔවුන් සිහිනෙන් දුටුවේ ඇයි? එදා මෙන් ම ඔවුන් මා සමඟ හිනාවෙමින් කතා කළා. මොනවා කතා වුණා ද කියා මට මතක නැහැ. ඒත්, නිදි යහනේ සිට මා ඔවුන් ගැන කල්පනා කළා.ඔවුන් තිදෙනාම එකල ජනතා විමුක්ති පෙරමුණට සම්බන්ධ යැයි මම සැක කළා. ඒ ගැන මම ඔවුන්ගෙන් ප‍්‍රශ්න නොකළ අතර ඔවුන් ඒ ගැන කිසිවක් මට කීවෙත් නැහැ. ඒ කාලයේ එය මට සාමාන්‍ය දෙයක්.හදිසියේ ම ඔවුන් අතුරුදහන් වන කාලයේ භීෂණයක් සියයට අනූවක් ම හමාරයි. ඒත් ඔවුන් ජීවතුන් අතර සිටිනවා නම් අනිවාර්යයෙන් ම මා හමුවීමට එන බවත් මට විශ්වාසයි.නිදි යහනේ අවදිව සිටි මට හදිසියේ ම ඔවුන් දුන් තෑග්ගක් සිහිපත් වුණා. එය මට දීමෙන් පසු ඔවුන් දන ගසා මම වැන්ද අයුරු මතක් වී මගේ ඇස්වලට කඳුළු ගලා ආවා.සිහිනය ගැන බිරියට කීමෙන් පසු ඔවුන් දුන් ඒ තෑග්ග ගැන ඇසුව. එය බොහෝ කලක් එය අපේ ගෙදර බිත්තියක එල්ලා තිබුණ බවත් මට මතකයි.විනී හෙට්ටිගොඩ ඇඳපු චිත‍්‍රයක් ගෝනියක වුල් වලින් නිර්මාණය කරල. කෝට් එකක් ඇඳ ගත් පුද්ගලයෙක් පෑනක් පාගගෙන ඉන්නවා.රතු හිරු පායාගෙන එනව. විනී ඇඳපු චිත‍්‍රයටත් වඩා ඔවුන් ගේ මේ නිර්මාණයට මම කැමැතියි. එසේ වන්නේ එය ඉතා වෙහෙස වී කළ නිර්මාණයක් නිසයි.එය පිටුපස කිසිවක් ලියා තිබූ බව සිහිපත්ව මා ඒ දෙස බැලුව. තැනින් තැන විනාශ වෙලා. ඒත් එය අමාරුවෙන් කියවන්න මම උත්සාහ කළා.ඔවුන් මට මුලින් ම හමුවූයේ එක්දහස් නවසිය අනූ හයේ ගෝතමී විදුහලේ දේශනයකට ගිය දිනෙක බව මට පැහැදිලි වූයේ එය කියවන්නට පටන් ගත් මොහොතේදීයි..මාධව සොයුර.එදා 1996සීතල උඳුවප් මසකනුඹ අප හමුවීය ගෝතමියේඑතැන් පටන්අදබිරාන්ත වූ උඳුවප තෙක්අප ආ ගමන්මඟඔබ සිටියා වැනියපියකු ලෙසඑදා අදවරෙකනුඹ අහිමි වේ යැයි බියෙන්අතුරුදන් කරත් දැයි සැකයෙන්පැහැර ගනී දෝයි සොවින්අප සිටියේ හැඬූ කඳුළින්‘ලක්මිණෙන්’ අවදිව‘ලක්දිවෙන්’ ජීවය ලැබ‘හිරු’ වෙතින් විකසිතවපුදන්නට පෙරුම් පුරනඔබ දෙසදයා බරිතව බලා සිටියෙමු.එදා - අද අතරතුර කාලයනුඹ හෙළුෑ දහදිය කඳසම කරන්නටඅපට කළ හැකි යමක්සිතුවෙමු දින ගණන්නොලත් කල ඒ වරමඅපි අද මේ තිළිණය නිම කළෙමුඅපේ දහදිය බිඳු මෙන්ඒ ඔබේ ශක්තියේ භාවයටසත්‍යයේ පන්හිඳටමේ, සොයුරියන් තිදෙනා</content>
  </post><post>
    <category>NEWSPAPER</category>
    <date>
      <year>2008</year>
      <month>08</month>
      <day>31</day>
    </date>
    <link>http://www.silumina.lk/2008/08/31/_art.asp?fn=af0808314</link>
    <topic>ගිණුම් අංකයෙන් හෙළි වූ මොරගෙරිකන්දේ මිනීමැරුම</topic>
    <author>කීර්ති මෙන්ඩිස්,පිංතූර - දුෂ්මන්ත මායාදුන්න</author>
    <content>හද ඇඳි රේඛාජීවිතය සුන්දරයිගිණුම් අංකයෙන් හෙළි වූ මොරගෙරිකන්දේ මිනීමැරුමඉමක් කොනක් නොපෙනෙන මොරගෙරිකන්ද තවමත් ශෝකයෙන් බරිත වූ ගමන් ය. රූස්ස ගහ කොළ තුරුලතාවෙන් පිරි රක්ෂිතයට අරක්ගත් දෙවිදේවතාවන් පවා සිදුවූ මහා වින්නැහියෙන් තැති ගැන්වුණාක් මෙනි. සතා සිවුපාවා පවා ඒ ඇසුණු බිහිසුණු දෝංකාරයේ හ¾ඩින් කම්පා වූවාක් මෙනි.පොලිස් පරීක්ෂක සමරකෝන් පෙරටු කරගත් කොලු පැටවුන් දෙදෙනෙක් සෙස්සන්ට ම¼ඟ පෙන්වමින් මොරගෙරිකන්ද තරණය කරන්නට වූහ. රූස්සගස් අතුරින් කඳු මුදුනටම පියවර තැබූ ඔවුහු තැලී පොඩි වී ගිය මානා ගස් අතරින් එබිකම් කළහ. හිස කෙස් මුහුණට වැටී අඩ නිරුවතින් මියගොස් සිටි කාන්තාවකගේ සිරුර පොලිස් නිලධාරීන්ට හමුවූයේ ඉන් පසුව ය.කොළ පැහැති සායක් හා මල් වැටුණු බ්ලව්සයක් ඇඳ සිටි ඇගේ යට ඇඳුම් ඒ මේ අත විසිරී තිබිණි. ඇගේ එක් අතක ඇඟිලි අතරට සිරවූ සෙරෙප්පුවකි. අනෙක් අතේ දම් පැහැති ‘වූල්’ බෑන්ඩ් එකකි.නිලධාරීහු අවට තව තවත් සෝදිසි කරන්නට වූහ.“සර්... මේ බස් ටිකට් එකක්...”පොඩි වී තිබූ බස් ටිකට් පත කොළඹ සිට මහනුවර දක්වා යන ගමනකට නිකුත් කළ එකකි.පොලිසිය මුලින් සිතුවේ මැය කඳු මුදුනට පැමිණ දිවි හානිකර ගන්නට ඇති බව ය. ඒත් ඒ අදහස වෙනස් වූයේ ඇගේ සිරුර පරීක්ෂා කළ පසුව ය. ඇගේ මුහුණෙන් හා හිසෙන් රුධිරය ගලා ගොස් තිබිණ. කනෙන් ද ලේ ගැලූ තුවාල පෙනෙන්නට විය.සිද්ධිය වහා මහනුවර මහේස්ත‍්‍රාත්වරයා වෙත දැනුම් දෙනු ලැබීය. එතැනට පැමිණි මහේස්ත‍්‍රාත් සුමුදු පෙ‍්‍ර්මචන්ද්‍ර මහතා සිද්ධිය නිරීක්ෂණය කිරීමෙන් පසු සිරුර පශ්චාත් මරණ පරීක්ෂණයක් සඳහා යොමු කරන ලෙස අධිකරණ වෛද්‍යවරයාට නියෝග කෙළේය. ඒ අනුව සිරුර පොලිස් මෘත ශරීරාගාරයේ තැන්පත් කළ අතර ඊට පසුවදා පැවැති පරීක්ෂණයෙන් පසු ඇය මියගොස් ඇත්තේ හිසට වැදුණු තදබල පහරදීමකින් බවට වෛද්‍යවරයා නිගමනය කෙළේය. ඒ අනුව ඇගේ මරණය මිනී මැරුමක් බවට තීන්දු කෙරිණි.මේ සමඟම පොලිසිය ඉදිරියේ ප‍්‍රශ්න ගණනාවක් මතු විය. මිය ගිය තැනැත්තිය කාගේ කවුදැයි සොයා ගැනීම මහත් ගැටලුවක් විය.“අන්තිමට අපි නැවතත් මොරගෙරිකන්දට නැග්ගා. හරිම දුෂ්කර ගමනක්... අපේ ගමනේ බලාපොරොත්තුව වුණේ කුමක් හෝ හෝඩුවාවක් සොයා ගැනීමයි...” නිලධාරීහු ඇය මරා දමා තිබූ තැන යළි දැඩි සෝදිසියකට ලක් කළහ. මානා පඳුරු බිඳිමින් අස්සක් මුල්ලක් නෑර පිරික්සූහ. ඒ උත්සාහය සාර්ථක විය. මළ සිරුර තිබූ තැනට මීටර් හයසීයක පමණ දුරින් තිබී හමුවුණු. එය බැලූ බැල්මට දුරකථන අංක සටහන් කරන කුඩා පොත් පිංචක් විය. ඊට නුදුරින් තවත් හෝඩුවාවක් විය. ඒ කාන්තාවකගේ බවට සිතිය හැකි විදේශ ගමන් බලපත‍්‍රයකි. මෙයින් හෝ ඇය කාගේ කවුදැයි සොයා ගැනීම පොලිස් පරීක්ෂකවරයාගේ අරමුණ විය.“ඒ පාස්පෝට් එකේ වැලිපැන්න කියලා ගම පමණක් සටහන් වෙලා තිබුණා. වෙන කිසිම හෝඩුවාවක් නැහැ... හම්බ වුණු ටෙලිෆෙි¤න් අංක සඳහන් කුඩා පොතේ හුඟාක් තිබුණේ පිටරට දුරකථන අංක.පරීක්ෂණ එතැනින් නතර නොවීය. ගම ලෙස වැලිපැන්න ස¼ඳහන් වුවත් ඇය කවුද යන්න සෙවීමට පොලිසියට දැඩි වෙහෙසක් දැරීමට සිදුවිය.“මැය රට ගියානම් අනිවාර්යෙන් ම ඇයට බැංකුවක ගිනුමක් තිබිය යුතු යැයි මම හිතුවා. ඒ නිසා අපි සෑම බැංකුවකටම ගිහින් මැය ගැන සෝදිසියක් කළා. ඒත් ඒක හිතන තරම් ලෙහෙසි දෙයක් වුණේ නැහැ. පාස්පෝට් එකේ තිබුණු ඇගේ ජාතික හැඳුනුම්පතේ නොම්මරය ද කොම්පියුටරයට යොදා බැලුවා. ඒත් ඒක සාර්ථක වුණෙත් නැහැ...”“අවසානයේ සොයාගත් දුරකථන අංක ඇතුළත් කුඩා පොතේ තිබූ දුරකථන අංක නොවන වෙනත් අංක බැංකු පරිගණකයට යොදා බැලුවා. එහෙම එක එක සොයද්දී එක අංකයක් ඊට නිසි ප‍්‍රතිචාර දුන්නා... ඒ අනුව තවදුරටත් ඒ පසුපසම යද්දී වැලිපැන්නේ ඇය පදිංචි ලිපිනය ඇගේ නම ගම සියල්ල හෙළිදරව් කරගැනීමට අපිට හැකි වුණා...”ඒ අනුව ලැබුණු ලිපිනය සඳහන් පොලිස් වසම වූයේ වැලිපැන්නයි. කටුගස්තොට පොලිසියෙන් වැලිපැන්න පොලිසියට පණිවුඩයක් යැවුණේ අදාළ ලිපිනයේ පදිංචි මැයගේ අනන්‍යතාවය තහවුරු කරන කිසිවකු වහා කටුගස්තොටට එවන ලෙස දන්වමිනි.පණිවුඩය නියමිත ලිපිනයට ලැබිණි. ලිපිනයේ පදිංචිව සිටියේ ඇගේ සැමියා බව කියන පුද්ගලයෙකි. ඒත් ඔහු කීවේ අමුතුම කතාවකි.“ඔය කියන කාන්තාව මගෙන් වෙන් වෙලා රට යනවා කියලා ගිහින් දැනට අවුරුදු දහතුනක් වෙනවා. එතැනින් එහාට කිසිම සබඳකමක් නැහැ. අපිට එයා වැඩකුත් නැහැ. අපිට ඔය දුර යන්න තරම් විදියකුත් නැහැ...”වැලිපැන්න පොලිසිය මේ බව කටුගස්තොට පොලිසියට කීවේය. ඒත් එය පරීක්ෂණවලට මෙන්ම අධිකරණ කටයුතුවලට එතරම් හොඳ පිළිතුරක් ;නාවීය.ඉන්පස්සේ අපි උසාවි නියෝගයක් අරගෙන නොතීසියක් යැව්වා එම නිවෙසට ඒ පුද්ගලයාට වහාම මහනුවර මහේස්ත‍්‍රාත්තුමා හමුවේ පෙනී සිටින්නට...පරීක්ෂණ මෙලෙස සිදු කෙරෙද්දී හමු වූ තවත් රිසිට්පතකට පොලිස් ඇස යොමු වී තිබිණි. එය කිසියම් අයකු රත්තොට තැපැල් හලෙන් ජෝර්දානයට පාර්සලයක් ලියාපදිංචි තැපෑලෙන් යැවූ රිසිට් පතකි. එහි යවන්නාගේ ලිපිනය ලෙස පුද්ගලයකුගේ නමක් සඳහන් විය. එම පුද්ගලයාගේ නම පොලිසිය සොයාගත් දුරකථන අංක සඳහන් කුඩා පොත් පිංචේ ද සටහන්ව ඇති බව පොලිසිය දැනගත්තේ ය. ඒ අනුව පොලිසිය රත්තොට පොලිස් වසමේ පදිංචි අදාළ පුද්ගලයා කවුදැයි සොයා රත්තොට පීරුවේය. අවසානයේ එය ද සාර්ථක විය.“ඒ ලියාපදිංචි රිසිට් පතේ තැපැල්හලෙන් නිකුත් කළ සීල් එක තිබුණා. එහි 2008 ජූලි යනුවෙන් පැහැදිලිවූ සටහනක් තිබුණා. අපි හිතුවා එහෙනම් මේ කියන කාන්තාව මෑතකදී රත්තොට ඉඳල තියෙන බව... ඒ අනුව අපි එම නිවෙස සොයාගත්තා. එහි පදිංචි කරුගෙන් ප‍්‍රශ්න කළා. ඔහු කීවා මැය වැලිපැන්නේ පදිංචිකාරියක් බවත් අපේ ගෙදර යනවා එනවා. පාස්පෝට් කන්තෝරුවේ දී තමයි හඳුනා ගත්තේ. ළඟදී රට යනවා කියලා ටේ‍්‍රනිං එකකට යනවා කියලා ගියා. එදායින් පස්සේ ආවේ නැහැ කියලා.අපි ඒ ගෙදර අයට ඇය සතුව තිබූ පොත් පිංචේ සඳහන් දුරකථන අංක පෙන්නුවා. ඒ අතරදී එක් අංකයක් ඔවුන් හඳුනා ගත්තා. ඒක මියගිය කාන්තාවගේ ජංගම දුරකථන අංකය බවට...පොලිස් පරීක්ෂක සමරකෝන් කීවේය..ඇගේ දුරකථන අංකය පරීක්ෂණවලට ප‍්‍රයෝජනවත් වන බව සිතූ පොලිසිය යළි අධිකරණ නියෝගයක් ලබාගත්තේ මීට කලින් සති දෙකකදී ඇයට ලැබුණු හා ඇය ලබාදුන් දුරකථන අංක ලැයිස්තුවක් ලබාදෙන ලෙස ය. එය ද හරි හැටි ඉටු විය.“පිටු පහළොවක විතර දුරකථන අංක හත් සිය ගණනක් පමණ ලැයිස්තුවක් අපිට ලැබුණා... අපි ඉන් වැඩිපුරම කතා බස් කර තියෙන අංකත් මිය යන්නට පෙර දින ඇය කතා කර ඇති අංකත් රැගෙන සසඳ්‍ර බැලුවා.එහි එක අංකයක් සඳහන් වුණා. ඇය මිය ගිය දින වැඩිපුර කතා බස් කර ඇති... මම ඒ අංකයට කතා කළා...”පොලිස් පරීක්ෂක සමරකෝන්ගේ ප‍්‍රයත්නය ඉටු විය. ඊට පිළිතුරු දුන්නේ පිරිමියෙකි. පොලිස් පරීක්ෂකවරයා කිසියම් රඟපෑමක නිරත විය.“මහත්තයො... ඔයාගේ නොම්මරෙන් මගේ ෆෝන් එකට ‘මිස් කෝල්’ වගයක් තියෙනවා... ඔයා කවුද... කොහෙන්ද කතා කරන්නේ...”දෙදෙනා අතර අමුතුම තාලේ සංවාදයක් ඇති වූහ. අවසානයේ ඔහු පොලිස් පරීක්ෂකවරයාගේ උගුලට හසු විය.“අනේ මට ඔයා හම්බ වෙන්න පුළුවන්ද... මට මගේ නොම්මරේ කොහොමද ඔයාගේ එකට ආවේ...”“හරි දැන් නම් මම ඉන්නේ පොඩි ගමනක් ගිහින් හැබැයි හවස හතරට මම අලදෙනියට එනවා... එතැනදී ඕන නම් හම්බවෙන්න...”පොලිස් පරීක්ෂකවරයාගේ මුවඟට මද සිනහවක් නැගුණි.පොලිස් පරීක්ෂකවරයා වහා ස්ථානාධිපති දිය කෙළිනාවල මහතා දැනුවත් කෙළේය. ඔවුන් සමඟ උප පරීක්ෂක හේමන්ත ඇතුළු කණ්ඩායමක් නියමිත වේලාවට අලදෙනියට ගියේ තමන්ට අවශ්‍ය පුද්ගලයා එනතුරු ය.යළි දුරකථන පණිවිඩ හුවමාරුවක් ඇති විය. “මම අර කලින් කතා කළේ... මම අලදෙණියේ ඉන්නේ..”“හරි හරි ඉන්න... මම දැන් එන්නම්...”මොහොතකින් ඒ අසල ලොරියක් නතර විය. ඉන් දෙතුන් දෙනෙක් බැස ගත්හ. ඒ සමඟම පොලිස් පරීක්ෂකවරයා සිය ජංගම දුරකථනයෙන් අදාළ පුද්ගලයාට ඇමතුමක් දුන්නේ ය. කාගේත් උකුසු ඇස් ඔවුන් වෙන යොමු වෙද්දී එකෙක් තම සාක්කුවේ තිබූ ජංගම දුරකථනය අතට ගෙන කතා කිරීමට සූදානම් වූයේය.“හරි... මූ තමයි මිනිහා...”පාලිස් පරීක්ෂකවරයා හීන් සැරේ ඉදිරියට පියවර තැබීය.පොලිසියට ගෙනා ඔහුගෙන් එතරම් කරදරයක් වූයේ නැත. ප‍්‍රශ්න කිරීමේදී ඔහු ඇත්ත කතාව කීවේ මෙසේ ය. උප පරීක්ෂක හේමන්ත ඔහු ගේ කතාව පොලිස් පොතේ සටහන් කරගත්තේ ය.“අපේ ගමේ ගෙවල් ළඟ මට යාළුවෝ ඉන්නවා. දවසක් මම යාළුවෙකුගෙන් ඇහැව්වා... දන්න කියන ගෑනු ළමයෙක් නැද්ද... ටැලිෆෝන් නොම්මරයක් වත් නැද්ද කියලා...පස්සේ මගේ යාළුවෙක් නොම්මරයක් දුන්නා. ඒකට කතා කරපන් කියලා... පස්සේ මම ඒ නොම්මරේට කතා කළා.” දවසක් මම එයාට කෝල් එකක් ගැහැව්වා... එයා කිව්ව මාතලේ ටවුමට එනවා එතැනට එන්න කියලා. මම උදේ ටවුමට ගියා... කෝල් කරලා එයා හඳුනාගත්තා... අපි නුවර බස් එකේ පිටිපස්සේ සීට් එකේ නැගලා ආවා...පස්සේ බස් එකේ බැහැලා ඉඳිගලහන්දියට තී‍්‍රවිලරයකින් ආවා. ඇවිත් අතර මගින් බැස්සා. එයා ඇහැව්වා කොහේද යන්නේ කියලා... මම කිව්වා කන්දට යමු කියලා... ඒ පැත්තේ කවුරුත් නැහැ. ගෙවල් නැහැ...අපි ටික වෙලාවක් කන්දෙ හිටියා... ඉඳලා ආපසු පල්ලෙහාට යන්න එනකොට එයා කිව්වා මට දැන් ගෙදර යන්න බැහැ මා එක්කරගෙන යන්න කියලා. මම කිව්වා බැහැ කියලා. මට යන්න එන්න තැනක් නැහැ. මාව බඳින්න කියලා එයා කිව්වා. මම කිව්වා බැහැ කියලා. එහෙනම් මම පහළට ගිහින් කෑගහනවා කියලා එයා කිව්වා... එතනදිත් එයා කෑගැහැව්වා... මාව මරනවෝ කියලා.මම කිව්වා හරි හරි... මොනවා හරි කරමුකො අපි පල්ලෙහාට යමු කියලා. එහෙම කියලා පහළට එන්න එනකොටම මම එතන තිබුණු ගලක් අරගෙන එයාට ගැහැව්වා... ඒක ඔලුවට වැදුණා... එයා මුණින් අතට වැටුණා... පස්සේ මම තව ගලක් අරගෙන ඔළුවට ගැහැව්වා...ගහලා ඉවර වෙලා කරේ තිබුණු බෑග් එක අරගෙන බැලුවා... පොඩි ඩයරියක් වගේ පොතක් තිබුණා. ඒක ඇතුළේ රුපියල් හාරසිය පනහක් තිබුණා... සල්ලි අරගෙන පොත කැලේට විසි කළා.පස්සේ මට රෑ ආයෙත් ඒ ගෑනි මතක් වුණා. මම රෑ අටට විතර ආයෙත් කන්දට ගියා... ඒ ගෑනි එතැනම හිටියා... මම අත ඇල්ලුවා... ඇඟ සීතල වෙලා තිබුණා... මම ගලක් අරගෙන ආයෙත් මූණට ගැහැව්වා... පස්සේ මම කකුල් දෙකින් උඩහට ඇදගෙන ගියා...”කරේ තිබුණු චේන් එක ගලවා ගත්තා... ගෑනිගේ බෑග් එකත් අරගෙන පහළට ආවා.“බෑග් එකත් ගෙදර අරන් ගියාම අම්මා ඇහැව්වා බෑග් එක කොහේන්ද කියලා මම කිව්වා. බස් එකේදී ගෑනු කෙනෙක් මට බෑග් එක තියාගන්න දුන්නා. එයා බැහැලා ගියා බෑග් එක අමතක වෙලා... ඒ නිසා මම අරගෙන ආවා කියලා...”පොලිසිය ඔහුගේ කතාව එසේ එකක් නෑර සටහන් කර ගත්තේය. දැඩි පරිශ‍්‍රමයකින් පසු අල්ලා ගත් සැකකරුගෙන් සියල්ල හෙළිවීමෙන් පසු මරා දමන ලද බව කියන ඇගේ රන් මාලය හා ජංගම දුරකථනය ආදී භාණ්ඩ බොහොමයක් සොයා ගැනීමට පොලිසියට හැකි විය. කටුගස්තොට පොලිස් ස්ථානාධිපති එස්.බී. දියකෙළිනාවල මහතාගේ අධීක්ෂණය මත අපරාධ විමර්ශන අංශයේ ස්ථානාධිපති පොලිස් පරීක්ෂක සාරානාත් බණ්ඩාර සමරකෝන් ප‍්‍රමුඛ උප පරීක්ෂක හේමන්ත සැරයන් ලෙස්ලි (32482) හා කොස්තාපල්වරුන් වූ බණ්ඩාර (30195) හා දිසානායක (47112) යන මහත්වරු පරීක්ෂණවලට එක්වූහ.සැකකරු පොලිසියට දුන් ප‍්‍රකාශය හා පොලිසිය කළ පරීක්ෂණ මත ලිපිය සකස් විය.කීර්ති මෙන්ඩිස්,පිංතූර - දුෂ්මන්ත මායාදුන්න</content>
  </post></root>