<?xml version="1.0" encoding="UTF-8" standalone="no"?><root><post>
    <category>NEWSPAPER</category>
    <date>
      <year>2009</year>
      <month>08</month>
      <day>02</day>
    </date>
    <link>http://www.silumina.lk/2009/08/02/_art.asp?fn=aj0908026</link>
    <topic>ශී‍්‍ර ලංකාවේ විශිෂ්ටතම බැංකුව</topic>
    <author/>
    <content>ආයෝජකයාට හිතකර ප‍්‍රතිපත්ති නිසා ගිය වසරේ වැඩිම ආයෝජන ප‍්‍රමාණයක්PC HOUSE අලෙවියෙන් පසු සේවාව පුළුල් වේතේ පිළිබඳ සමාලෝචන වාර්තාව එළි දකීජය ශී‍්‍ර සුපිරි ත්‍යාගය දිනාෆී‍්‍රනික්ස් ඉන්ඩස්ටී‍්‍රස් ශී‍්‍ර ලංකාවේ ප‍්‍රථම වරට “බ්ලෝ මෝල්ඩඩ්” පුටු නිෂ්පාදනයේශී‍්‍ර ලංකාවේ විශිෂ්ටතම බැංකුවනිවාස ඉදිකරන්නන් සඳහා කොළඹදි සම්මන්ත‍්‍රණයක්නාගරික කෘෂිකර්මය නැංවීමට පියසි වගාව හඳුන්වා දෙයිකොළඹ - සිංගප්පූරුව ගමන් වේලාවේ වෙනසක්ෂෙව්රෝන් සමාගමෙන් පරිසරයට තවත් අත්වැලක්ශී‍්‍ර ලන්කන් ගුවන් ගමන්වල දී සම්මාන දිනු චිත‍්‍රපට නරඹන්නකොමර්ෂල් ෆිනෑන්ස් ඒෂියා සඟාව නම් කරයිආසියානු කලාපයේ සුපතල මූල්‍ය ප‍්‍රකාශනයක් වන හොංකොං හි ෆිනෑන්ස් ඒෂියා විසින් කොමර්ෂල් බැංකුව “ශී‍්‍ර ලංකාවේ විශිෂ්ටතම බැංකුව“ ලෙස නම් කොට ඇත.මෑතකදී කරන ලද මෙම ශ්‍රේණිගත කිරීම් 2008/09 කාල සීමාවේ මූල්‍ය කාර්ය සාධනය පදනම් කොට ගෙන ඇති අතර අගැයීමට භාවිත කළ බොහෝ නිර්ණායක අතරට ප‍්‍රාග්ධනයේ ප‍්‍රමාණවත් බව, ද්‍රවශීලතාව සහ පිරිවැය - වියදම් අනුපාතය, බදු පෙර සහ පසු ලාබය, විය හැකි පාඩු සඳහා ප‍්‍රතිපාදන වෙන්කිරීම්, ප‍්‍රාග්ධනය මත ලැබීම්, ශක්තිමත් ශාඛා ජාලය, පිහිටුවා ඇති නියෝජිත සහ අනුරූප ආයතන සංඛ්‍යාව වැනි දෑ ද අඩංගු විය.බැංකුවේ මුළු වත්කම්, ණය හා තැන්පතු, දැක්ම හා දීර්ඝ කාලීන ක‍්‍රමෝපායයන් සහ ආසන්නතම තරගකාරි ආයතනය සම්බන්ධයෙන් වෙළෙඳපළ තත්ත්වයන් යන කරුණු ද මෙහිදී සැලැකිල්ලට ගෙන ඇත. විශිෂ්ටතම බැංකුව තෝරා ගැනීමේදී බැංකු ක්ෂේත‍්‍රයේ සියලු ප‍්‍රධාන කාර්ය සාධන දර්ශකයන් සැලැකිල්ලට ගෙන ඇති බැවින් මෙම සම්මානය ලැබීම කොමර්ෂල් බැංකුවට ගෞරවයක් බවත්, එමඟින් බැංකුව ප‍්‍රධාන ක්ෂේත‍්‍රයන් සියල්ල තුළ ම මනා කාර්ය සාධනයක් පෙන්නුම් කර ඇති බව තහවුරු වන බවත් කොමර්ෂල් බැංකුවේ කළමනාකාර අධ්‍යක්ෂ අමිත ගුණරත්න මහතා පැවැසීය.විශිෂ්ටතම බැංකුව ලෙස නම් කිරීමේදී කොමර්ෂල් බැංකුවේ 2008 වසරේ කාර්ය සාධනය සැලකිල්ලට ගෙන ඇති අතර අදාළ කාලසීමාව තුළ දේශීය සහ විදේශීය වශයෙන් අසීරු තත්ත්වයන් තිබියදීත් මුළු වත්කම් ප‍්‍රමාණය 4.95% කින් වැඩිවී තැන්පතු සහ ණය පිළිවෙළින් 9.16% කින් සහ 4.5% කින් වැඩිවී ඇත. බැංකුවේ බදු පෙර සහ බදු පසු ලාභයන් පෙර පරිදි ම අනෙකුත් පෞද්ගලික බැංකු අතර ඉහළම අගයන් වාර්තා කර ඇති අතර එම අගයන් පිළිවෙළින් 12.16% කින් සහ 4.02% කින් වැඩිවී ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>02</day>
    </date>
    <link>http://www.silumina.lk/2009/08/02/_art.asp?fn=aj0908027</link>
    <topic>නිවාස ඉදිකරන්නන් සඳහා කොළඹදි සම්මන්ත‍්‍රණයක්</topic>
    <author/>
    <content>ආයෝජකයාට හිතකර ප‍්‍රතිපත්ති නිසා ගිය වසරේ වැඩිම ආයෝජන ප‍්‍රමාණයක්PC HOUSE අලෙවියෙන් පසු සේවාව පුළුල් වේතේ පිළිබඳ සමාලෝචන වාර්තාව එළි දකීජය ශී‍්‍ර සුපිරි ත්‍යාගය දිනාෆී‍්‍රනික්ස් ඉන්ඩස්ටී‍්‍රස් ශී‍්‍ර ලංකාවේ ප‍්‍රථම වරට “බ්ලෝ මෝල්ඩඩ්” පුටු නිෂ්පාදනයේශී‍්‍ර ලංකාවේ විශිෂ්ටතම බැංකුවනිවාස ඉදිකරන්නන් සඳහා කොළඹදි සම්මන්ත‍්‍රණයක්නාගරික කෘෂිකර්මය නැංවීමට පියසි වගාව හඳුන්වා දෙයිකොළඹ - සිංගප්පූරුව ගමන් වේලාවේ වෙනසක්ෂෙව්රෝන් සමාගමෙන් පරිසරයට තවත් අත්වැලක්ශී‍්‍ර ලන්කන් ගුවන් ගමන්වල දී සම්මාන දිනු චිත‍්‍රපට නරඹන්න ඉදිකිරීම් අභ්‍යාස සහ සංවර්ධන ආයතනය මගින්, නිවාස ඉදිකිරීමේදී මතුවන ගැටලු අවස්ථා නිරාකරණය කර ගැනීම සහ ඉදිකිරීම් කටයුතුවලදී තාක්‍ෂණය හා කළමනාකරණය උචිත පරිදි යොදාගැනීම සඳහා දැනුම ලබාදීම හා මග පෙන්වීම අරමුණු කරගත් සම්මන්ත‍්‍රණයක් මේ 27 දා කොළඹ 07, සව්සිරිපාය ශ‍්‍රවණාගාරයේදී දවස පුරා පැවැත්වේ.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>02</day>
    </date>
    <link>http://www.silumina.lk/2009/08/02/_art.asp?fn=aj0908028</link>
    <topic>නාගරික කෘෂිකර්මය නැංවීමට</topic>
    <author/>
    <content>ආයෝජකයාට හිතකර ප‍්‍රතිපත්ති නිසා ගිය වසරේ වැඩිම ආයෝජන ප‍්‍රමාණයක්PC HOUSE අලෙවියෙන් පසු සේවාව පුළුල් වේතේ පිළිබඳ සමාලෝචන වාර්තාව එළි දකීජය ශී‍්‍ර සුපිරි ත්‍යාගය දිනාෆී‍්‍රනික්ස් ඉන්ඩස්ටී‍්‍රස් ශී‍්‍ර ලංකාවේ ප‍්‍රථම වරට “බ්ලෝ මෝල්ඩඩ්” පුටු නිෂ්පාදනයේශී‍්‍ර ලංකාවේ විශිෂ්ටතම බැංකුවනිවාස ඉදිකරන්නන් සඳහා කොළඹදි සම්මන්ත‍්‍රණයක්නාගරික කෘෂිකර්මය නැංවීමට පියසි වගාව හඳුන්වා දෙයිකොළඹ - සිංගප්පූරුව ගමන් වේලාවේ වෙනසක්ෂෙව්රෝන් සමාගමෙන් පරිසරයට තවත් අත්වැලක්ශී‍්‍ර ලන්කන් ගුවන් ගමන්වල දී සම්මාන දිනු චිත‍්‍රපට නරඹන්නබස්නාහිරෙන් කෘෂි නවෝදයක් යන තේමාව යටතේ බස්නාහිර පළාත් කෘෂිකර්ම දෙපාර්තමේන්තුව සංවිධානය කළ කෘෂිකර්ම ප‍්‍රවර්ධන සතිය ඊයේ අවසන් විය.කෘෂි ව්‍යවසායකත්වය කෙරෙහි නව පරපුර නැඹුරු කිරීමත් නාගරික කෘෂිකර්මය ජනතාව අතරට ගෙන යාමත් අරමුණු කරගෙන පැවැත්වුණු එම ප‍්‍රවර්ධන සතියේ නාගරික කෘෂිකර්මය, කොම්පෝස්ට් නිෂ්පාදනය, පස් අස්වනු හානිය අවම කිරීම, දේශීය ආහාර ප‍්‍රචලිත කිරීම පිළිබඳ දැනුවත් කිරීමේ වැඩමුළු ද පැවැත්විණි.පළාත තුළ සමාජ ආර්ථික හා පාරිසරික තත්ත්වයනට යෝග්‍ය තිරසාර කෘෂිකාර්මික සංවර්ධනය පාදක කොටගත් ව්‍යාප්ති හා පුහුණු කි‍්‍රයාදාමයන් කෘෂිකර්මයේ නිරත වූවන් සඳහා පවත්වාගෙන යාම බස්නාහිර පළාත් කෘෂිකර්ම දෙපාර්තමේන්තුවේ කාර්ය භාරය අතර ප‍්‍රධාන වේ.පළාත් කෘෂිකර්ම අධ්‍යක්ෂවරයකු යටතේ පාලනය වන පරිපාලන ඒකක 9 කින් සමන්විත බස්නාහිර කෘෂිකර්ම දෙපාර්තමේන්තුවේ ව්‍යාපෘති කටයුතු දිසා මට්ටමින් මෙහෙයවනු ලබන්නේ නියෝජ්‍ය සහ සහකාර අධ්‍යක්ෂවරුන්ගේ අධීක්ෂණය යටතේ ප‍්‍රාදේශීය මට්ටමින් පිහිටි ගොවිජන සේවා මධ්‍යස්ථානවලට අනුබද්ධ කෘෂි උපදේශක කාර්යාල 54 ක් විසිනි.තරුණ, වැඩිහිටි කාන්තා සහ ගොවිජනතාවට අවශ්‍ය පුහුණු කටයුතු දිසා මට්ටමින් පහත ඇති වල්පිට, අඹේපුස්ස, හෝමාගම, හොරණ කෘෂිකර්ම පුහුණු මධ්‍යස්ථාන මගින් සිදු කෙරේ.දිසා තුනට අදාළ රත්මලාන, කැලණිය, කළුතර පිහිටි කෘෂිකර්ම තොරතුරු හුවමාරු මධ්‍යස්ථාන 3 ක් නියෝජ්‍ය පළාත් කෘෂිකර්ම අධ්‍යක්ෂවරුන්ගේ අධීක්ෂණයෙන් ගොවි ජනතාවගේ අවශ්‍යතාව ඉටු කිරීම සඳහා කි‍්‍රයාත්මක වෙති.භූමිය සිමා වීම හේතුවෙන් දිසා තුනේ ම නාගරික හා අර්ධ නාගරික ප‍්‍රදේශවල අඩු ඉඩ හා ඉඩ නැති ජනතාව ඉලක්ක කර ගනිමින් පියසි වගාවන් හා ඵල රෝපිත වගාවන් හඳුන්වාදී තිබීම විශේෂත්වයකි.පළාතේ වැඩි ඉඩකඩක් වෙන්ව ඇත්තේ කෙසෙල් වලටය. දෙවැනි තැන ඇත්තේ රඹුටන් හා අන්නාසි වගාවට ය.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>02</day>
    </date>
    <link>http://www.silumina.lk/2009/08/02/_art.asp?fn=aj0908029</link>
    <topic>කොළඹ - සිංගප්පූරුව</topic>
    <author/>
    <content>ආයෝජකයාට හිතකර ප‍්‍රතිපත්ති නිසා ගිය වසරේ වැඩිම ආයෝජන ප‍්‍රමාණයක්PC HOUSE අලෙවියෙන් පසු සේවාව පුළුල් වේතේ පිළිබඳ සමාලෝචන වාර්තාව එළි දකීජය ශී‍්‍ර සුපිරි ත්‍යාගය දිනාෆී‍්‍රනික්ස් ඉන්ඩස්ටී‍්‍රස් ශී‍්‍ර ලංකාවේ ප‍්‍රථම වරට “බ්ලෝ මෝල්ඩඩ්” පුටු නිෂ්පාදනයේශී‍්‍ර ලංකාවේ විශිෂ්ටතම බැංකුවනිවාස ඉදිකරන්නන් සඳහා කොළඹදි සම්මන්ත‍්‍රණයක්නාගරික කෘෂිකර්මය නැංවීමට පියසි වගාව හඳුන්වා දෙයිකොළඹ - සිංගප්පූරුව ගමන් වේලාවේ වෙනසක්ෂෙව්රෝන් සමාගමෙන් පරිසරයට තවත් අත්වැලක්ශී‍්‍ර ලන්කන් ගුවන් ගමන්වල දී සම්මාන දිනු චිත‍්‍රපට නරඹන්නසිංගප්පූර් එයාර්ලයින්ස් හී කොළඹ - සිංගප්පූරුව ගුවන් ගමන් වේලාවන් අද (02 වැනිදා) සිට වෙනස් කැර ඇත. නව වේලාවන් අනුව ගමන් ගන්නා එස්කියු 468 අද ප.ව. 10.40 ට සිංගප්පූරුවෙන් පිටත්ව කටුනායක ගුවන් තොටුපොළට ප.ව. 11.50 ට ළඟාවේ. කටුනායකින් අගෝස්තු 03 වැනිදා පෙ.ව. 1.05 ට පිටත්වන එස්කියු 469 ගුවන් යානය සිංගප්පූරුවට පෙ.ව. 7.40 ට සේන්දුවීමට නියමිතය. කටුනායක සිට සිංගප්පූරුව බලා සතියකට ගුවන් ගමන් වාර 05 ක් කි‍්‍රයාත්මක වේ. ඒ සඳුදා, අඟහරුවාදා, බ‍්‍රහස්පතින්දා, සෙනසුරාදා හා ඉරිදායි. සිංගප්පූරුවේ සිට කටුනායක බලා සඳුදා, බදාදා, සිකුරාදා, සෙනසුරාදා හා ඉරිදා දිනවල ගුවන් ගමන් පවතී. වැඩි විස්තර හා ගුවන් ටිකට්පත් වෙන්කරවා ගැනීම් සඳහා සිංගප්පූර් එයාර්ලයින්ස් හී දුරකථන අංක 2499 699 අමතන්න.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>02</day>
    </date>
    <link>http://www.silumina.lk/2009/08/02/_art.asp?fn=aj09080210</link>
    <topic>ෂෙව්රෝන් සමාගමෙන්</topic>
    <author/>
    <content>ආයෝජකයාට හිතකර ප‍්‍රතිපත්ති නිසා ගිය වසරේ වැඩිම ආයෝජන ප‍්‍රමාණයක්PC HOUSE අලෙවියෙන් පසු සේවාව පුළුල් වේතේ පිළිබඳ සමාලෝචන වාර්තාව එළි දකීජය ශී‍්‍ර සුපිරි ත්‍යාගය දිනාෆී‍්‍රනික්ස් ඉන්ඩස්ටී‍්‍රස් ශී‍්‍ර ලංකාවේ ප‍්‍රථම වරට “බ්ලෝ මෝල්ඩඩ්” පුටු නිෂ්පාදනයේශී‍්‍ර ලංකාවේ විශිෂ්ටතම බැංකුවනිවාස ඉදිකරන්නන් සඳහා කොළඹදි සම්මන්ත‍්‍රණයක්නාගරික කෘෂිකර්මය නැංවීමට පියසි වගාව හඳුන්වා දෙයිකොළඹ - සිංගප්පූරුව ගමන් වේලාවේ වෙනසක්ෂෙව්රෝන් සමාගමෙන් පරිසරයට තවත් අත්වැලක්ශී‍්‍ර ලන්කන් ගුවන් ගමන්වල දී සම්මාන දිනු චිත‍්‍රපට නරඹන්නපරිසරය සංරක්ෂණය කිරීමෙහි ඇති වැදගත්කම පිළිබඳ ආකල්ප පාසල් දරුවන් තුල ඇති කිරීමේ අරමුණින් ෂෙව්රෝන් ලුබ්රිකන්ට්ස් ලංකා සමාගම සිය හරිත ගමන වැඩසටහන යටතේ රචනා තරගයක් පසුගියදා පවත්වන ලදී. “ගන අපද්‍රව්‍ය ඉවතලීමෙන් පරිසරයට ඇති බලපෑම සහ එය අවම කිරීමට පාසල් දරුවන් ලෙස අපට ඇති වගකීම” යන තේමාව යටතේ මෙම රචනා තරගය පවත්වන ලද්දේ කොළඹ මහානාම විදුහල, මොරටුව වේල්ස් කුමාර විද්‍යාලය හා වේල්ස් කුමරි විද්‍යාලය යන පාසල් වල සිසු දරු දැරියන් සඳහාය. යහපත් පුරුදු කුඩා කල සිටම ඇති කරලීම මගින් ඔවුන් වඩාත් වගකීම් සහගත පුරවැසියන් බවට අනාගතයේදී පත් වන බව ෂෙව්රෝන් ලුබ්රිකන්ට්ස් ලංකා සමාගමේ කළමනාකාර අධ්‍යක්ෂ හා ප‍්‍රධාන විධායක කිෂූ ගෝමස් මහතා පවසයි. මෙවැනි වැඩසටහන් මගින් ඔවුන් තුළ ඇතිවන යහපත් පුරුදු හා ඔවුන් ලබන ආභාෂය ඔවුන්ගේ පවුල්වල සාමාජිකයන්, මිතුරු මිතුරියන් හා ඥාතීන් හරහා පුළුල් සමාජයකට පැතිර යන බවද ගෝමස් මහතා කියයි.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>02</day>
    </date>
    <link>http://www.silumina.lk/2009/08/02/_art.asp?fn=aj09080211</link>
    <topic>ශී‍්‍ර ලන්කන් ගුවන් ගමන්වල දී</topic>
    <author>සාගරිකා</author>
    <content>ආයෝජකයාට හිතකර ප‍්‍රතිපත්ති නිසා ගිය වසරේ වැඩිම ආයෝජන ප‍්‍රමාණයක්PC HOUSE අලෙවියෙන් පසු සේවාව පුළුල් වේතේ පිළිබඳ සමාලෝචන වාර්තාව එළි දකීජය ශී‍්‍ර සුපිරි ත්‍යාගය දිනාෆී‍්‍රනික්ස් ඉන්ඩස්ටී‍්‍රස් ශී‍්‍ර ලංකාවේ ප‍්‍රථම වරට “බ්ලෝ මෝල්ඩඩ්” පුටු නිෂ්පාදනයේශී‍්‍ර ලංකාවේ විශිෂ්ටතම බැංකුවනිවාස ඉදිකරන්නන් සඳහා කොළඹදි සම්මන්ත‍්‍රණයක්නාගරික කෘෂිකර්මය නැංවීමට පියසි වගාව හඳුන්වා දෙයිකොළඹ - සිංගප්පූරුව ගමන් වේලාවේ වෙනසක්ෂෙව්රෝන් සමාගමෙන් පරිසරයට තවත් අත්වැලක්ශී‍්‍ර ලන්කන් ගුවන් ගමන්වල දී සම්මාන දිනු චිත‍්‍රපට නරඹන්නයුරෝපය, මැද පෙරදිග හා ඈත පෙරදිග රටවලට ශී‍්‍ර ලන්කන් එයාර්ලයින්ස් හරහා දිගු ගමන් යන මගීන්ට ඉස්තරම් ම හොලිවුඩ් හා බොලිවුඩ් චිත‍්‍රපටි නැරැඹීමේ අවස්ථාව උදාවෙයි.පසුගිය මාස 12 ඇතුළත, ශී‍්‍ර ලන්කන් ගුවන් යානාවල නැරැඹීම සඳහා පෙළගස්වා තිබු චිත‍්‍රපටි සඳහා 2009 දී පිරිනමන ලද ඔස්කාර් සම්මාන 19 න් 12 ක් ම දිනා ගෙන ඇත. ඊට අමතර ව ගෝල්ඩන් ග්ලෝබ්ස් හා ෆිල්ම් ෆෙයාර් සම්මාන රැසක් ද දිනා ගෙන ඇත.ශී‍්‍ර ලන්කන් හි සේවා සැපයුම් අංශ ප‍්‍රධාන කපිතාන් මිලින්ද රත්නායක මහතා මෙසේ කියයි: “අපගේ මගීන්ට, චිත‍්‍රපටි ලෝකයේ අති සාර්ථකත්වයට පත් අලුත් ම චිත‍්‍රපටි නැරැඹීමට සිනමා ශාලාවලට යාමේ අවශ්‍යතාවක් නැත. ඔවුන් විසින් කළ යුත්තේ, ආසනයේ පිටුපසට හාන්සි වී, නැරැඹීමට අවශ්‍ය චිත‍්‍රපටිය තෝරා ගෙන, ශ‍්‍රවණ උපකරණ පැළඳ ගමනේ යෙදෙන ගමන් ම තැන්පත් වී නැරැඹීමයි.”ඒ-330 සහ ඒ-340 පුළුල්බඳ සහිත ගුවන් යානාවලින් සමන්විත ශී‍්‍ර ලන්කන් ගුවන් යානා පද්ධතියේ සෑම ආසනයකට ම, තිරය ස්පර්ශ කිරීමෙන් නැරැඹිය හැකි, ශ‍්‍රවණය කළ හැකි චිත‍්‍රපටි, රූපවාහිනි හා රේඩියෝ නාලිකා 40 කට වැඩි ගණනක් මෙන් ම අන්තර් කි‍්‍රයාකාරිත්වයෙන් යුත් කී‍්‍රඩා ද ඇතුළත් කර ඇත.හික්කඩුව වෙරළ සැණකෙළි අවසාන දිනය අදයි. ලංකා සංචාරක ප‍්‍රවර්ධන අධිකාරිය මෙවර සැණකෙළිය පවත්වන්නේ දෙවැනි වරටය. යුද්ධය හේතු කොට ගෙන අඩාලව තිබු සංචාරක ව්‍යාපාරය සාමයේ උදාවත් සමඟ යළි හිස ඔසොවන ලකුණු පෙනේ. දිගු කාලයක් සංචාරක කර්මාන්තය පිරිහී පැවැති හික්කඩුව වෙරළ තීරයේ සුළු හා මධ්‍ය පරිමාණ ව්‍යාපාරිකයන්ට සැණකෙළියත් සමඟ යළිත් ව්‍යාපාර අවස්ථා උදාකර දීම මෙහි අරමුණ බව සංචාරක ප‍්‍රවර්ධන ඇමැති ෆයිසර් මුස්තාෆා මහතා පැවැසීය.මෙවර සැණකෙළිය මගින් සංචාරක ක්ෂේත‍්‍රයට රුපියල් මිලියන 150 ක පමණ ආදායමක් උපයා ගැනීමට හැකිවෙතැයි අපේක්ෂා කරන බව ද ඒ මහතා පැවැසීය. දශක තුනක් පුරා පැවැති යුද්ධය හේතු කොට ගෙන ශී‍්‍ර ලංකාව සංචාරය සඳහා අවදානම් සහිත රටක් ලෙස යුරෝපීය රටවලින් පනවා තිබු බාධාව ද දැන් ඉවත් කොට ඇති හෙයින් මෙවර සැණකෙළියට විශාල සංචාරක පිරිසක් සහභාගි වෙනු ඇතැයි ද ඇමැතිවරයා විශ්වාසය පළ කළේය.තාරුණ්‍යයට හෙටක් සංවිධානය සමඟ ඒකාබද්ධව පවත්වන වෙරළ කී‍්‍රඩා සැණකෙළියට අත් පන්දු, දැල් පන්දු, රගර් ඇතුළු කී‍්‍රඩා තරග වැලි පිළිම තැනීමේ තරගය වැනි අංග රැසකින් සමන්විතය. ලෝ ප‍්‍රකට විවිධ සංගීත කණ්ඩායම් සහ ගායන ශිල්පීන් ගේ ගායන හා වාද්‍ය සංදර්ශන ද ලොකු කුඩා කා හටත් සහභාගි විය හැකි විනෝදාංශ හා තරග රැසක් ද ඊට ඇතුළත්ය.සාගරිකාජනතාව වෙත නිරෝගීභාවය පතමින් ඉතිහාසයේ ප‍්‍රථම වරට වෙළෙඳ නාමයක් මඟින් සිදුකෙරෙන දැවැන්ත සෙත් ශාන්තිය වශයෙන් “ලෙඩක් දුකක් නොවේවා” ප‍්‍රචාරණ ව්‍යාපෘතිය හැඳින්විය හැකිය.දේශීය සමාගමක් වන හේමාස් FMCG ගෙන එන ‘පැරසිටෝල්’ මගින් කි‍්‍රයාත්මක කෙරෙන එම ප‍්‍රචාරණ ව්‍යාපෘතිය ඔස්සේ, සමස්ත ශී‍්‍ර ලංකාවාසීන්ගේ නිදුක් නිරෝගීභාවය උදෙසා සිදුකෙරෙන උදාරතර ප‍්‍රාර්ථනය ලොවට හඬ ගා කියාපායි.පැරසිටමෝල් ඖෂධ අලෙවිය ආශි‍්‍රතව මෙතෙක් පැවැති ප‍්‍රචාරණ ක‍්‍රමවේදයන් අභිබවා යමින්, උතුම් පරමාර්ථයක් පෙරදැරි කරගෙන ලක්වාසී ජනතාව වෙත නිදුක් නිරෝගී බව හා දීර්ඝායුෂ පතමින් හේමාස් සමගින් ‘පැරසිටෝල්’ එදා මෙදා තුර කි‍්‍රයාත්මක වූ විශිෂ්ටතම ප‍්‍රචාරණ වැඩසටහන මෙය බව සමාගම කියයි.උතුරේ අවතැන්වූවන් වෙනුවෙන් සිල්වරීන් මයික්‍රෝ ක්‍රෙඩිට් පෞද්ගලික සමාගමේ කාර්ය මණ්ඩලය සහ සාමාජිකයන් විසින් පරිත්‍යාග කරන ලද වියළි ආහාර තොගයක් සමාගමේ අධ්‍යක්‍ෂ ප‍්‍රධාන විධායක නිලධාරි චන්න ජයතිලක මහතා මහනුවර සහකාර ප‍්‍රාදේශීය ලේකම් දමයන්ති විජේසිංහ මහත්මිය වෙත බාර දෙන අවස්ථාව.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>02</day>
    </date>
    <link>http://www.silumina.lk/2009/08/02/_art.asp?fn=aw0908021</link>
    <topic>බලාපන් දුවේ  උඹලා ජීවත් වෙන්නේ මං හින්දායි</topic>
    <author>මතුගම මහින්ද විජේතිලක</author>
    <content>බලාපන් දුවේ උඹලා ජීවත් වෙන්නේ මං හින්දායිඅතීත සංසාරික කර්ම විපාකයනට අනුව අපේ වර්තමානය සකස් වෙයි. “සියල්ල අනිත්‍යය, සියල්ල වෙනස් වන සුළුය.’ යන යථාර්ථය වටහා ගත් තැනැත්තා ඊට මුහුණ දීමට සුදුසු පරිදි සකස් වෙයි. පෙර පින් පළ දෙන්නා වූ කාලයට “මට හැමදාමත් නත්තල්” යැයි සිතා ගෙන “මට වඩා කෙරුමෙක්, බල පුළුවන් කාරයෙක් නැතැ”යි සිතා මානයෙන් පිම්බී කටයුතු කරයි. එහෙත් හෙට එළිවෙන හිරු නැඟෙන විට බරපතළ රෝගයකට ගොදුරු වෙතැයි නොසිතමි.හෙට දියවැඩියාව, ආතෙරෙටීස්, අංශබාධ, හෘදයාබාධ, අධික රුධිර පීඩනය වැළදෙතැයි කිසිවෙක් නොසිතති. තම ශරීරය තුළ පිළිකා සෛල වර්ධනය වෙමින් පවතින බව නොසිතති. බරපතළ අසනීපයකට හෝ අනතුරකට පත් වූ විට “අනේ දෙයියනේ” යැයි ඉබේ ම දෙවියන් සිහි කරති. දෙවියෝ කොමඩු පලතුරුවලට නොරැවටෙති. පුද්ගලයා තුළ පවතින අතීත වාසනා ගුණ හෝ වර්තමාන දාන ශීල භාවනාදි ප‍්‍රතිපත්ති ගුණ ඇත්නම් පමණක් පිහිට වෙති. ආශීර්වාද කරති. අමනුෂ්‍ය දෝෂ වැනි පීඩාවන් වෙතොත් ඉවත් කරති.මේ ලෝකයේ ජීවත්ව මරණයට පත්වන බොහෝ දෙනකුට, සියයට අනුනමයකටත් වඩා යන්නේ සතර අපායට ම ය. මේ ලෝකයේ ජීවත් වූ කාලය තුළ ඉඩමට කඩමට, ගහ කොළට, දේපොළට, පුද්ගලයනට ආශාවෙන් සිටියෝ එසේ දැඩි සේ අල්ලා ගත් උපාදාන සිතින් ඒ වස්තු දේපොළට ආශාවෙන්, ඊට ම සමීපව අමනුෂ්‍ය භාව ලබා උපදිති. තමන්ට අයිති කැර ගත නොහැකි වූ අනුන් ගේ වස්තු දේපොළ පිළිබඳ ඊර්ෂ්‍යාවෙන්, වෛරයෙන් මිය ගියෝ ද එසේ ම පළි ගැනීමේ චේතනාවෙන් අමනුෂ්‍ය භාව ලබා ඉපිද තමන් ද දුක් විඳිමින් අනුන් ද දුකට පත් කිරීමට කල් යල් බලමින් සිටිති. කෙනෙකුගේ පූර්ව පාප කර්ම විපාක දෙන කාලය එළැඹුණු විට, (අපල කාලය) කර්මානුරූපව විවිධාකාර ලෙඩ දුක් අනතුරු උපද්‍රව කි‍්‍රයාත්මක වන විට ඉහත කී අමනුෂ්‍යයෝ ද ඒ පුද්ගලයා වට කැර ගනිති. උදාහරණයක් වශයෙන් කෙනෙකුට තුවාලයක් සිදු වූ විට මැස්සන්ට ආරාධනා පත‍්‍ර යැවිය යුතු නොවේ.අහළ පහළක මැස්සකු නැති තරමට සනීපාරක්ෂක ප‍්‍රදේශයක් ලෙස පැවතුණ ද මැස්සෝ පැමිණෙති. අමනුෂ්‍යයෝ ද එසේ ම ය. මේ “පියවි ඇසින් ඔබ්බට” ලිපි පෙළ කියවන පාඨකයෝ බොහෝ දෙනා තමන්ටත්, තම පවුල්වල අයටත් එළඹ ඇති රෝග පීඩා දුක් කරදර පිළිබඳ දුරකතනයෙන් විමසා විසඳුම් සොයති. සමහර වෛද්‍ය වරු පවා සමහර රෝගීන්ට ප‍්‍රතිකාර කොට සුව නොවන විට ආධ්‍යාත්මීය අංශයේ පිළිවෙත් කැර බලන්නැයි උපදෙස් දී එවති. මෙසේ විමසන අයට දිය හැකි පළමුවැනි උපදෙස නම් මිනිසුන් ගෙන් හෝ වේවා අමනුෂ්‍යයන් ගෙන් හෝ වේවා ඔබට එළඹෙන පීඩා වළක්වා ගැනීම සඳහා පළමුවම කළ යුත්තේ තමන් ශක්තිමත් වීම ය.එය කෙසේවත් ධන බලයෙන් පමණක් කළ හැක්කක් නොවේ. ඒ සඳහා ක‍්‍රමානුකූල ධර්ම මාර්ගයක් පිළිබඳ ති‍්‍රපිටකයේ සඳහන් වේ. “දාන - ශීල - භාවනා සහ දානං ශීලං ච නෙක්ඛම්මං” ආදී වශයෙන් එය විස්තර කැරේ. ඒ නිසා තමන්ගේ ආධ්‍යාත්මය සංවර්ධනය කැර ගත යුතුය.එසේ නැතහොත් යන්ත‍්‍ර මන්ත‍්‍ර තොවිල් පවිල් ආදියෙන් කළ හැක්කේ එක්තරා තාවකාලික සුවයක් ලබා ගැනීම පමණකි. දාන - ශීල - ප‍්‍රතිපත්ති පදනම් කොට ගෙන භාවනාවක යෙදීමෙන් තමන් ගේ සිත ශක්තිමත් කැර ගත යුතුය. එය දෙලොවට ම සුබ දායක ය.මිනිසුන් අතර වාගේ ම භූත ලෝකයේ ද දුක් පීඩා වේදනා මෙන් ම ඊර්ෂ්‍යා, ක්‍රෝධ, වෛර තදින් පවතී. එසේ ම මිනිසුන් අතර මෙන් නොව භූතයින්ට කරුණු වටහා දී ඉක්මනින් සමගි සමාදාන කළ හැකි සත්ත්ව කොට්ඨාශයක් බව ගස්නාවේ ඤාණානන්ද හිමියෝ පවසති. මේ එවැනි අත්දැකීමක් පිළිබඳ කතාවකි.මාලී සාමාන්‍ය පවුලක විසි අට හැවිරිදි අවිවාහක තරුණියකි. ඇය නිතර රෝගාතුර වූවාය. වරෙක ඇගේ හිසේ කරකැවිල්ල පීඩාව ගෙන දුන්නා ය. තවත් වරෙක තද නිදිමත ගතිය හැදී නින්දට ම කාලය ගෙව්වා ය. නැවත වරෙක බඩේ උග‍්‍ර වේදනාවකින් පෙළුණා ය. තවත් වරෙක පපුවේ මහන්සි ගතියකින් දුක් වින්දා ය. ඒ සෙම උග‍්‍ර වීමෙනි.ඇයට පළමුව ම වැළඳුණේ හිසේ කරකැවිල්ල හා නිදිමත ගතියයි. එයින් වසර ගණනාවක් දුක් විඳි අතර සමහර දිනවල ගෙදර තිබුණු වටිනා බඩු මුට්ටු පොළවේ ගසා කඩා බිඳ දැම්මා ය. ඉංගී‍්‍රසි සිංහල වෛද්‍ය ප‍්‍රතිකාර කොතෙක් කළත් කිසිදු සුවයක් ලැබුණේ ද නැත.දියණියගේ නිසි වයස් ගත වෙද්දී ඇයට පෙළ වහක් කර දෙන්නට නොහැකිවීමත්, මේ අසනීප තත්ත්වය නිසා එය තවත් නුසුදුසු කමක් වීමත් නිසා හිත නරක් වූ මාලි ගේ මව ද නිතර දුකින් පසු වූවාය. මාලිගේ සහෝදරයන් දෙදෙනා ළාබාල වයසින් ම වාගේ විවාහ වීමත්, සහෝදරියගේ අනාගතය පිළිබඳ සැලකිල්ලක් නොදැක්වීමත් නිසා වේදනාවට පත් මාලිගේ මව රෝගාතුරව මිය ගියා ය. පිටරට රැකියාවක යෙදී සිටි මාලිගේ පියා බිරියගේ මරණයෙන් පසු රැකියාවෙන් ඉවත්ව ආපසු පැමිණියේය. ඔහු උපයා සපයා එවූ දේ බොහොමයක් මවට බලපෑම් කොට පුතුන් දෙදෙනා ග‍්‍රහණයට ගෙන තිබිණි.මව ගේ මරණයෙන් පසු අසරණ වූ මාලි සිය සහෝදරයින් දෙදෙනාගේ බිරින්දෑවරුන් ගේ ඇනුම් බැනුම් වලින් ද දුක් වින්දා ය. හිසේ අමාරුවට අමතරව බඩේ වේදනා විඳීමට ද ඇයට සිදු වූයේ මේ අතර ය. අසනීපවලින් විඳින පීඩා මදිවාට නෑනලා ගේ රැවුම් ගෙරැවුම් බලන්නට බැරි තැන නිවසේ තිබු බඩුමුට්ටු පොළොවේ ගසා කඩා බිඳ විනාශ කළා ය.දියණිය හැම අතින් ම පීඩාවට පත්ව මෙසේ කේන්තිය පිට කැර ගැනීම සඳහා නිවසේ වටිනා බඩු මුට්ටු විනාශ කරද්දී ඇගේ පියා ඉතා ම උපේක්ෂාවෙන් බලා සිටියේ කරකියා ගත නොහැකි කිසිවක් නැතිව ය. කොයි තරම් ඇනුම් බැණුම් ගෙරවිලි පෑවත් මාලි වියරු වූ විට නෑණලා දෙන්නා බියපත් වී කාමරවල මුළුගැන්නුනහ. සහෝදරයින් දෙදෙනා ද බියපත් වූහ. “මම මේවා ඔක්කෝම විනාශ කරනවා. මේවා මගේ තොපි පලයව් යන්නැ” යි මාලි තර්ජනය කරන්නට ද වූවාය. මේ අතර ඇගේ පියා ද හදිසි හෘදයාබාධයකින් මරණයට පත් වූයේ ය.හිසේ අමාරුවට අමතරව බඩේ අමාරුවකින් දුක් විඳි මාලිට පපුවේ අමාරු වැළඳුණේ ද මේ අතර ය. පියාගේ බැංකු ගිණුම්, මාලී නමට හරවා තිබුණු බැවින් සහෝදරයින්ට ඇගේ සහයෝගය ද නැතිව බැරි විය. ඒ ශක්තිය නිසා නෑණලා දෙන්නා කුස්සීයට දමා කුස්සියේ වැඩ ටික, ඉවුම් පිහුම් කරවා ගන්නට මාලිට පුළුවන් වීය.“තොපිට මෙතන ඉන්න ඕනැ නම් ගෙදර වැඩ පල කරපියව්” යනුවෙන් වියරුවෙන් තර්ජනය කළාය. වෛද්‍ය ප‍්‍රතිකාරවලින් ප‍්‍රතිඵලයක් නැති තැන ඇගේ සහෝදරයෝ ඥාතීන් ගේ ද සහාය ඇතිව වත්පිළිවෙත් අංශයෙන් පිහිටක් පැතූහ. එසේ වත්පිළිවෙත් කරන දේවාලයක් කරා මාලී කැඳවා ගෙන ගියහ. එහි දී කපුවා ප‍්‍රලය වූයේ ය. “දුවේ! මම උඹේ සීයා. හෙන්දිරික්. බලාපං දුවේ උඹලා තවමත් කන්නේ මගේ දේපොළ. මගේ ගෑනි - උඹේ ආච්චි මං මළාට පස්සෙ උඹේ තාත්තත් එක්ක එකතු වෙලා මගේ දේපොළ බුක්ති වින්දා. ඒ මිසක් පිනක් දහමක් කළේ නෑ. මහ ගෑනි මං ජීවත්ව ඉන්දැද්දිත් මට සැලකුවේ නෑ. එහෙව් අය මගේ දේපොළ කනකොට මට කේන්තියි.උඹේ ආච්චි නම් තණ්හාවෙන් මැරිලා වැසිකිළි වළේ දුක් විඳිනවා. උන්දැට නම් එහෙම ලේසියෙන් එතැනින් නිදහස් වෙන්න බෑ. අපි වුණත් සැප විඳිනවා නෙවෙයි දුවේ. ඒත් අපට අපේ ගෙවල් දොරවල්වලට එන්න පුළුවන්. උඹේ තාත්තා රට ඉඳලා ආවා ම අම්ම ලවා රණ්ඩු කෙරෙව්වේ මම. දානයක් දී මට පින් දුන්නේ නෑ. මම ජීවත්ව ඉන්දැද්දිත් ලොකු පුතයි අම්මයි දෙන්නා මා එක්ක තරහයි. දැනුත් එහෙමයි. උඹේ අම්මා ලවා ගෙදර බඩු මුට්ටු පොඩි කෙරෙව්වෙත් මම. අම්මයි තාත්තයි මරා ගන්න හැදුවෙත් මගේ බලපෑම් හින්දයි. දුවේ! මම ඉන්නේ උඹේ ඔලුවේ. තාත්තා උඹේ පපුවේ. අම්මා බඩේ. ඒ දෙන්නා ඉන්නේ උඹට ආදරෙන්. උඹ ගෙදරට වෙලා දුක් විඳින නිසා උඹව අරන් යන්නයි ඒ දෙන්නා උත්සාහ කරන්නේ” යි කීවේය.මේ කීමට අනුව මාලිගේ මළ ගිය සීයාට සහ මව්පියන්ට පින් අනුමෝදන් කිරීම සඳහා සාංඝික දානයක් සූදානම් කැරිණි. අසල්වාසී ඥාතීහු ද පැමිණ සහභාගි වූහ. මෙම දානයට ආරාධනා කැර තිබුණේ ගස්නාවේ ඤාණානන්ද නාහිමියන් ප‍්‍රධාන සංඝයා වහන්සේ දස නමකට ය. දන් වැළඳීමෙන් පසු මළගිය ඥාතීන්ට ද පිං අනුමෝදන් කිරීම සඳහා පැන් වැඩීමට සූදානම් වෙන්නැයි නාහිමියෝ පවුලේ අයට දැනුම් දුන්හ. මාලිගේ සහෝදරයින් දෙදෙනා සහ නෑණාවරු දෙදෙනා ඊට සූදානම් වූ අතර මාලි අතුරුදන්ව සිටියාය.“කෝ මාලී! මාලී! අක්කේ! අක්කේ!” කවුරුත් ඇය සෙවූහ. ඇය නැත. කෙතෙක් ඇය සෙවීමට ගෙයින් පිටත ද සෝදිසි කර බලන විට මාලී වැසිකිළිය ළඟ හිස අත් බැඳ ගෙන හඬමින් සිටියාය. කාන්තාවන් දෙදෙනෙකු විසින් ඇය දන් පිල තිබූ තැනට කැඳවා ගෙන එනු ලැබිණි. වහාම සහෝදරයන් දෙදෙනා සිටි තැනට ගිය මාලී පැන් පෝච්චිය ගෙන ඉහළට ඔසවා පොළොවේ ගැසුවාය. “හීº හිº හී... උඹලා මං නැතුව ඕකට පින් දෙන්න ද හදන්නේ” යි වියරුවෙන් කෑ ගැසුවා ය.අමනුස්සයින් අතරත් ඊර්ෂ්‍යාව, මාලිගේ සීයාට පින් දෙනවාට විරුද්ධව ආච්චි මාලිට ආවේශ වී සිටින බව වටහා ගත් ඤාණානන්ද නාහිමියෝ නැවත කරුණු පැහැදිලි කළහ. ස්වාමියාට පින් අනුමෝදන් කොට ඉන් අනතුරුව තමුන්ට ද පින් අනුමෝදන් කරන බව පවසා, වෙනත් පෝච්චියක් ගෙන්වා පැන් වඩා පින් අනුමෝදන් කළහ.තණ්හාව, ඊර්ෂ්‍යාව, වෛරය හා මෝඩකම නිසා මෙසේ දුක් විඳින බවත්, දැන්වත් ඒ බව වටහා ගෙන දුකින් මිදීමට උත්සාහ කරන ලෙසත්, අවවාද කොට මාලිගේ මිය ගිය ආච්චි සීයා දෙන්නාටත් අම්මා තාත්තා දෙන්නාටත් පින්කම් සිදු කරන පරිසරයක සුවදායකත්වය වටහා දී අනුරාධපුර ජයසිරි මහ බෝ සමිඳුන් වෙත යැවූහ.මතුගම මහින්ද විජේතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=aa0908091</link>
    <topic>කේ.පී. ගෙන් රහස් රැසක්!</topic>
    <author>සුනිල් දයා අල්විස්</author>
    <content>කේ.පී. ගෙන් රහස් රැසක්!‘මඩු’ බැතිමතුන් වෙනුවෙන් විශේෂ බස් - දුම්රිය සේවයක්ඌවෙන් විශිෂ්ට ජයක්ඊයේ ඡන්දය සාමකාමියිරනිල්-මංගල රහස් ගිවිසුම 15 දාසරත්චන්ද්‍ර ජයකොඩි අභාවප්‍රාප්ත වෙයිපූජා භූමි සංවර්ධනයට තිස්පන් කෝටි හතළිස් ලක්ෂයක්ඌවට දැවැන්ත සංවර්ධනයක්!පරීක්ෂණ කෙරෙනවා : පොලිස් මාධ්‍ය ප්‍රකාශකඋතුරේ ජනතාව සමඟ සෙල්ලම් කරන්න එපාජනපතිවරුන් හතර දෙනකුට බැරි වූ දේ වත්මන් ජනපති තෙවසරකින් කළාමැල්කම් රංජිත් අගරදගුරු හිමිපාණන්ගේ පදෙවි ප්‍රාප්තියවිදේශීය කොටි මිතුරන් කළ කී දේත් හෙළිවන ලකුණුසුනිල් දයා අල්විස්ලෝකයේ රටවල් කිහිපයක සිට ක්‍රියාත්මක වූ කොටින්ගේ අන්තර්ජාතික ත්‍රස්ත ජාලය මුළුමනින් ම නිෂ්ක්‍රීය කිරීමට ශ්‍රී ලංකාවට දැන් හැකියාව ලැබී ඇතැයි ජාතික ආරක්ෂාව පිළිබඳ මාධ්‍ය මධ්‍යස්ථානයේ අධ්‍යක්ෂ ජනරාල් ලක්ෂ්මන් හුළුගල්ල මහතා සිළුමිණට පැවැසීය.කොටි ත්‍රස්තවාදීන් ගේ අන්තර්ජාතික නායකයා ලෙස ක්‍රියාකරමින් මුදල්, අවි ආයුධ යනාදිය එල්.ටී.ටී.ඊ.යට සැපයීමට මූලිකව ක්‍රියා කළ කේ.පී. නැමැත්තා මේ වනවිට ශ්‍රී ලංකා ආරක්ෂක බලධාරීන් ගේ අත්අඩංගුවේ පසුවන බවත් මොහු අල්ලා ගැනීමත් සමඟම මෙතෙක් ඉතිරිව තිබූ කොටි අන්තර්ජාතික ත්‍රස්ත ජාලයේ අනෙක් සබඳතා සොයා ඒවා සම්පූර්ණයෙන් විනාශ කැර දැමීමට ශ්‍රී ලංකා ආරක්ෂක බලධාරීන් ක්‍රියා කරන බවත් හෙතෙම සඳහන් කෙළේය.එල්.ටී.ටී.ඊ. සංවිධානයේ ධූරාවලිය අනුව කේ.පී. දෙවැනි වුණේ ප්‍රභාකරන්ට පමණක් ය බැව් කියැවුණ අතර  ජගත් ත්‍රස්තවාදය පිළිබඳ විශේෂඥයින් පෙන්වා දී තිබුණේ කේ.පී. යනු ප්‍රභාකරන්ටත් වඩා භයානක හා අතිශයින්ම අත්අඩංගුවට ගත යුතුව තිබූ ත්‍රස්තවාදියකු බවයි.ප්‍රභාකරන් අත්අඩංගුවට ගත්තද කේ.පී.අල්ලාගත නොහැකි වනු ඇතැයි ජගත් ත්‍රස්ත විමර්ශන විශේෂඥයින් පවසා තිබුණේ කේ.පී. යනු එපමණම භයානක හා සූක්ෂ්ම ත්‍රස්තවාදියකු වූ නිසා බැව් කියැවෙයි.එල්.ටී.ටී.ඊ.යේ ප්‍රභාකරන් ගේ විනාශයෙන් පසුව තමන්ම එහි නායකත්වයට පත්වූ කේ.පී. ශ්‍රී ලංකාවෙන් පිටත දෙමළ ඊළාම් ආණ්ඩුවක් පිහිටුවන බවද කියා තිබිණ.කොටි සංවිධානය සතුව තිබූ අති විශාල විදේශ වත්කම්, මුදල් රැස්කරන ජාලය, එල්.ටී.ටී.ඊ. ව්‍යාපාර යනාදී සියල්ලකම බාරකාරත්වය පැවරී තිබුණේ ද කේ.පී.වෙතය. මොහු අල්ලා ගැනීමෙන් පසුව කොටි ත්‍රස්තවාදීන්ගේ අන්තර්ජාතික ජාලය පිළිබඳව මෙතෙක් අනාවරණය නොවූ බොහෝ තොරතුරු මෙන්ම ඒ සඳහා ආධාර අනුබල ලබා දුන් පුද්ගලයන් හා සංවිධාන පිළිබඳ අතිශය වැදගත් තොරතුරු හෙළිකැර ගත හැකිවනු ඇති බවට ද විශ්වාසය පළ කෙරේ.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=aa0908092</link>
    <topic>‘මඩු’ බැතිමතුන් වෙනුවෙන් විශේෂ බස් - දුම්රිය සේවයක්</topic>
    <author>සුභද්‍රා දේශප්‍රිය</author>
    <content>කේ.පී. ගෙන් රහස් රැසක්!‘මඩු’ බැතිමතුන් වෙනුවෙන් විශේෂ බස් - දුම්රිය සේවයක්ඌවෙන් විශිෂ්ට ජයක්ඊයේ ඡන්දය සාමකාමියිරනිල්-මංගල රහස් ගිවිසුම 15 දාසරත්චන්ද්‍ර ජයකොඩි අභාවප්‍රාප්ත වෙයිපූජා භූමි සංවර්ධනයට තිස්පන් කෝටි හතළිස් ලක්ෂයක්ඌවට දැවැන්ත සංවර්ධනයක්!පරීක්ෂණ කෙරෙනවා : පොලිස් මාධ්‍ය ප්‍රකාශකඋතුරේ ජනතාව සමඟ සෙල්ලම් කරන්න එපාජනපතිවරුන් හතර දෙනකුට බැරි වූ දේ වත්මන් ජනපති තෙවසරකින් කළාමැල්කම් රංජිත් අගරදගුරු හිමිපාණන්ගේ පදෙවි ප්‍රාප්තියසුභද්‍රා දේශප්‍රියමෙවර මඩු වන්දනාවේ යෙදෙන බැතිමතුන්ගේ ගමන් පහසුව සඳහා විශේෂ ප්‍රවාහන සේවාවක් ආරම්භ කැර ඇති බව මාර්ගස්ථ මගී ප්‍රවාහන ඇමැති ලසන්ත අලගියවන්න මහතා පවසයි.ඒ අනුව දුම්රිය දෙපාර්තමේන්තුවෙත් ශ්‍රී ලංකා ගමනාගමන මණ්ඩලයත් ඒකාබද්ධව මේ විශේෂ දුම්රිය සහ බස්රථ සේවාව ආරම්භ කැර ඇති බවත්, කොළඹ කොටුවේ සිට මැදවච්චිය දක්වා ධාවනය කෙරුණු දිනපතා දුම්රිය සේවයට අමතරව දුම්රිය පහක් 12 වැනිදා සිට 15 වැනිදා දක්වා ධාවනය කෙරෙන අතර මැදවච්චිය දක්වා දුම්රියෙන් ළඟාවන බැතිමතුන් මඩු පල්ලිය දක්වා රැගෙන යෑමට විශේෂ බස් රථ 50ක් යොදවා ඇති බවත් ඇමැතිවරයා පැවැසීය.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=aa090809_1</link>
    <topic>ඌවෙන් විශිෂ්ට ජයක්</topic>
    <author>ජයසිරි මුණසිංහ කතරගම සිට...</author>
    <content>කේ.පී. ගෙන් රහස් රැසක්!‘මඩු’ බැතිමතුන් වෙනුවෙන් විශේෂ බස් - දුම්රිය සේවයක්ඌවෙන් විශිෂ්ට ජයක්ඊයේ ඡන්දය සාමකාමියිරනිල්-මංගල රහස් ගිවිසුම 15 දාසරත්චන්ද්‍ර ජයකොඩි අභාවප්‍රාප්ත වෙයිපූජා භූමි සංවර්ධනයට තිස්පන් කෝටි හතළිස් ලක්ෂයක්ඌවට දැවැන්ත සංවර්ධනයක්!පරීක්ෂණ කෙරෙනවා : පොලිස් මාධ්‍ය ප්‍රකාශකඋතුරේ ජනතාව සමඟ සෙල්ලම් කරන්න එපාජනපතිවරුන් හතර දෙනකුට බැරි වූ දේ වත්මන් ජනපති තෙවසරකින් කළාමැල්කම් රංජිත් අගරදගුරු හිමිපාණන්ගේ පදෙවි ප්‍රාප්තිය- ශෂීන්ද්‍ර රාජපක්ෂජයසිරි මුණසිංහ කතරගම සිට...ඌව පළාත් සභා මැතිවරණයෙන් එක්සත් ජනතා නිදහස් සන්ධානය අතිවිශිෂ්ට ජයග්‍රහණයක් ලබන්නේ යැයි එ.ජා.නි.ස මොණරාගල කණ්ඩායම් නායක ශෂීන්ද්‍ර රාජපක්ෂ මහතා පැවසීය.ඓතිහාසික රුහුණු කතරගම මහා දේවාලයේ බස්නායක නිලමේ ශෂීන්ද්‍ර රාජපක්ෂ මහතා කඳසුරිඳුන් ගේ ආශිර්වාදය ලැබ ඊයේ (08) කතරගම ජනාධිපති විද්‍යාලයේ පැවැති ඡන්ද පොළ පරීක්ෂණයට සහභාගි වූ අවස්ථාවේදී මේ බව පැවසීය.ඌව - වෙල්ලස්ස වීරෝදාර ජනතාව එක්සත් ජනතා නිදහස් සන්ධානය සමඟ එකාවන්ව පෙළ ගැසී සිටින බවත් ජනාධිපතිතුමන් රටට අත් කැර දුන් ස්වර්ණමය නිදහස රැක ගනිමින් ජාතියේ අභිවෘද්ධිය පිණිස කටයුතු කළ යුතු ව තිබෙන බවත් ඒ මහතා පැවසීය.ඌව පළාත් සභා මැතිවරණය ජයගැනීමෙන් පසු එම පළාත රටේ දියුණුතම පළාතක් ලෙස සංවර්ධනයට ලක් කරන බව ද ඔහු සඳහන් කෙළේ ය.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=aa090809_2</link>
    <topic>ඊයේ ඡන්දය සාමකාමියි</topic>
    <author/>
    <content>කේ.පී. ගෙන් රහස් රැසක්!‘මඩු’ බැතිමතුන් වෙනුවෙන් විශේෂ බස් - දුම්රිය සේවයක්ඌවෙන් විශිෂ්ට ජයක්ඊයේ ඡන්දය සාමකාමියිරනිල්-මංගල රහස් ගිවිසුම 15 දාසරත්චන්ද්‍ර ජයකොඩි අභාවප්‍රාප්ත වෙයිපූජා භූමි සංවර්ධනයට තිස්පන් කෝටි හතළිස් ලක්ෂයක්ඌවට දැවැන්ත සංවර්ධනයක්!පරීක්ෂණ කෙරෙනවා : පොලිස් මාධ්‍ය ප්‍රකාශකඋතුරේ ජනතාව සමඟ සෙල්ලම් කරන්න එපාජනපතිවරුන් හතර දෙනකුට බැරි වූ දේ වත්මන් ජනපති තෙවසරකින් කළාමැල්කම් රංජිත් අගරදගුරු හිමිපාණන්ගේ පදෙවි ප්‍රාප්තියඌව පළාත් සභාව යාපනය මහ නගර සභාව සහ වවුනියාව නගර සභාව සඳහා මහජන නියෝජිතයන් තෝරාපත් කර ගැනීමට ඊයේ පැවැති ඡන්ද විමසීම සාමකාමීව අවසන් විය.ඌව පළාත් ඡන්ද විමසීමේදී සියයට 65 ඡන්ද ප්‍රතිශතයක් ද වවුනියාවේදී සියයට 50 ක් සහ යාපනයේ සියයට 20 - 30 අතර ඡන්ද ප්‍රතිශතයක් ද ප්‍රකාශ වී ඇති බව අනාවරණය වෙයි.ඡන්ද විමසීම් ඊයේ උදේ 7 ට ආරම්භ වී සවස 4 ට අවසන් වූ අතර ඡන්ද පෙට්ටි ගණන් කිරීම් මධ්‍යස්ථානවලට රැගෙන ඒම ඉන් අනතුරුව සිදු විය. පත්‍රය මුද්‍රණයට යන විට ඡන්ද මධ්‍යස්ථානවල ඡන්ද ගණන් කිරීම සිදුවෙමින් පැවැති අතර මුලින් ම තැපැල් ඡන්ද ගණන් කිරීමත් එම ඡන්ද ප්‍රතිඵල නිකුත් කිරීමට ද නියමිතව තිබුණි. බදුල්ල දිස්ත්‍රික්කයේ තැපැල් ඡන්දය සඳහා ලියා පදිංචිව සිටි ඡන්ද දායකයන් සංඛ්‍යාව 16054 ක් වන අතර මෙයින් 15,408 ක් ම ඡන්දය පාවිච්චි කර ඇත. මෙය ප්‍රතිශතයක් වශයෙන් සියයට 96 කි.ඌව පළාත් සභාවට බදුල්ල සහ මොනරාගල දිස්ත්‍රික්ක අයත් වේ. බදුල්ල දිස්ත්‍රික්කයේ ලියාපදිංචි ඡන්දදායකයන් 574814 ක් ද මොනරාගල දිස්ත්‍රික්කයේ ඡන්දදායකයන් 300642 ක් ද ලියාපදිංචි වී සිටිති.ඌව පළාත් සභාවට ඡන්දයෙන් තෝරාපත් කර ගන්නා මන්ත්‍රීවරු සංඛ්‍යාව 32 කි. බෝනස් මන්ත්‍රීවරු 2 ක් සමඟ මුළු මන්ත්‍රී සංඛ්‍යාව 34 කි.බදුල්ල දිස්ත්‍රික්කයට මෙයින් තෝරා පත් කෙරෙන මන්ත්‍රීවරු සංඛ්‍යාව 21 ක් වන අතර මොනරාගල දිස්ත්‍රික්කයට මන්ත්‍රීවරු 11 ක් ද තෝරාපත් කරගනු ඇත.යාපනය මහ නගර සභාවට සභිකයන් 23 ක් පත් කර ගැනීමට නියමිත ය. මේ සඳහා ලියාපදිංචි වී සිටින ඡන්දදායකයන්ගේ සංඛ්‍යාව 1,00412 කි. වවුනියාව නගර සභාවට ලියාපදිංචි වී ඇති ඡන්දදායකයන්ගේ සංඛ්‍යාව 24624 ක් වෙයි. ඡන්දයෙන් මේ නගර සභාවට තෝරාපත් කර ගන්නා සභිකයන්ගේ සංඛ්‍යාව 11 කි.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=aa0908095</link>
    <topic>රනිල්-මංගල රහස් ගිවිසුම 15 දා</topic>
    <author>නිරූෂි විමලවීර</author>
    <content>කේ.පී. ගෙන් රහස් රැසක්!‘මඩු’ බැතිමතුන් වෙනුවෙන් විශේෂ බස් - දුම්රිය සේවයක්ඌවෙන් විශිෂ්ට ජයක්ඊයේ ඡන්දය සාමකාමියිරනිල්-මංගල රහස් ගිවිසුම 15 දාසරත්චන්ද්‍ර ජයකොඩි අභාවප්‍රාප්ත වෙයිපූජා භූමි සංවර්ධනයට තිස්පන් කෝටි හතළිස් ලක්ෂයක්ඌවට දැවැන්ත සංවර්ධනයක්!පරීක්ෂණ කෙරෙනවා : පොලිස් මාධ්‍ය ප්‍රකාශකඋතුරේ ජනතාව සමඟ සෙල්ලම් කරන්න එපාජනපතිවරුන් හතර දෙනකුට බැරි වූ දේ වත්මන් ජනපති තෙවසරකින් කළාමැල්කම් රංජිත් අගරදගුරු හිමිපාණන්ගේ පදෙවි ප්‍රාප්තියඅපිට පිටුපෑවොත් උසාවි යනවා: කැරැළිකාර මන්ත්‍රීවරු කියතිනිරූෂි විමලවීරරනිල් වික්‍රමසිංහ මහතා සහ මංගල සමරවීර යන මහත්වරුන් නව දේශපාලන සන්ධානයක් සඳහා වූ දේශපාලන ගිවිසුමකට හොර රහසේ අස්සන් තැබීමට සූදානමින් සිටින බවට තොරතුරු අනාවරණය වෙයි. දැන ගැනීමට ලැබෙන පරිදි ඔවුන් එම ගිවිසුම අස්සන් කිරීමට දින යොදා ගෙන තිබෙන්නේ ලබන 15 දා ය.හදිසි හා රහසිගත කටයුත්තක් ලෙස මේ ගිවිසුමට අස්සන් කිරීමට ඔවුන් සූදානම් වන්නේ එකී ගිවිසුමට එජාප කැරළිකාර මන්ත්‍රීවරුන් හා පක්ෂයේ ජ්‍යෙෂ්ඨයන් වෙතින් දැඩි විරෝධයක් පළවිය හැකි ය යන බිය නිසා බවත් දැන ගන්නට ඇත.මේ අතර කැරළිකාර මන්ත්‍රීවරුන් නියෝජනය කරන එජාප ජ්‍යෙෂ්ඨයෙක් සිළුමිණ ප්‍රකාශ කෙළේ; රනිල් වික්‍රමසිංහ මහතා පක්ෂයේ ලාංඡනය වෙනස් කොට පක්ෂයේ බහුතර මතයට පටහැනිව යමින් නව දේශපාලන සන්ධාන ගොඩනැඟීමට ගියහොත් ඊට එරෙහිව නීතිමය ක්‍රියාමාර්ග ගන්නා බවයි.මේ අතර තවත් ආරංචි මාර්ගයකින් පැවසුණේ එජාප කෘත්‍යාධිකාරී මණ්ඩලයේ හදිසි රැස්වීමක් ලබන 12 දාට කැඳවා ඇති බවයි. කෙසේ වෙතත් කැරළිකාර මන්ත්‍රීවරුන් තරයේ ම ප්‍රකාශ කැර සිටියේ පක්ෂයේ ලාංඡනය වෙනස් කිරීමට ඉඩ නොදෙන බවයි.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=aa090809_3</link>
    <topic>සරත්චන්ද්‍ර ජයකොඩි අභාවප්‍රාප්ත වෙයි</topic>
    <author/>
    <content>කේ.පී. ගෙන් රහස් රැසක්!‘මඩු’ බැතිමතුන් වෙනුවෙන් විශේෂ බස් - දුම්රිය සේවයක්ඌවෙන් විශිෂ්ට ජයක්ඊයේ ඡන්දය සාමකාමියිරනිල්-මංගල රහස් ගිවිසුම 15 දාසරත්චන්ද්‍ර ජයකොඩි අභාවප්‍රාප්ත වෙයිපූජා භූමි සංවර්ධනයට තිස්පන් කෝටි හතළිස් ලක්ෂයක්ඌවට දැවැන්ත සංවර්ධනයක්!පරීක්ෂණ කෙරෙනවා : පොලිස් මාධ්‍ය ප්‍රකාශකඋතුරේ ජනතාව සමඟ සෙල්ලම් කරන්න එපාජනපතිවරුන් හතර දෙනකුට බැරි වූ දේ වත්මන් ජනපති තෙවසරකින් කළාමැල්කම් රංජිත් අගරදගුරු හිමිපාණන්ගේ පදෙවි ප්‍රාප්තියසිංහල විශ්ව කෝෂයේ හිටපු ප්‍රධාන කතුවරයකු වන ප්‍රවීණ ලේඛක සරත්චන්ද්‍ර ජයකොඩි මහතා (65) අභාවප්‍රාප්ත විය.ඒ මහතාගේ දේහය පිළිබඳ අවසන් කටයුතු හෙට (10) සවස ඉංගිරිය ආදාහනාගාරයේදී සිදු කෙරේ. දේහය හඳපාන්ගොඩ අරකාවිල ඒ මහතාගේ නිවෙසේ තැන්පත් කර ඇත.1944 ජනවාරි 3 වැනි දා උපන් සරත්චන්ද්‍ර ජයකොඩි මහතා විද්‍යොදය විශ්වවිද්‍යාලයේ සිංහල ගෞරව උපාධිධාරියෙකි. 1975 දී ශාස්ත්‍රපති උපාධිය ද ලබා ඇත.සිංහල විශ්වකෝෂයේ සහකාර කතුවරයකු හා නියෝජ්‍ය කතුවරයකු ද ලෙස කටයුතු කොට 2002 දී එහි ප්‍රධාන කතුවරයා ලෙස පත්ව කටයුතු කර තිබේ.‘සිළුමිණ’ ට ඔහු කලක සිට විශේෂාංග ලිපි සැපයූ ජනප්‍රිය ලේඛකයෙකි. ඔහු ලියූ ගැමි රසකතා බෙහෙවින් ම පාඨකයන් අතර ජනප්‍රියත්වයට පත් විය.පරිවර්තන කතා ලිවීම කෙරෙහි ද දක්ෂතා පළ කළ ඔහු ‘වන සතුන් මැද සත් වසක්’ දලයි ලාමා පිළිබඳව ලියූ මගේ දේශය හා මගේ ජනතාව‘, ‘ලක්දිව සැඟවුණ වන කතා’ ලුම්බිණියෙන් කුසිනාරාවට ඇතුළු පොත් රැසක පරිවර්තකයා ය.පුලස්ති ගීතය ද ඔහු ලියූ කවි පොතකි.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=aa0908093</link>
    <topic>පූජා භූමි සංවර්ධනයට තිස්පන් කෝටි හතළිස් ලක්ෂයක්</topic>
    <author/>
    <content>කේ.පී. ගෙන් රහස් රැසක්!‘මඩු’ බැතිමතුන් වෙනුවෙන් විශේෂ බස් - දුම්රිය සේවයක්ඌවෙන් විශිෂ්ට ජයක්ඊයේ ඡන්දය සාමකාමියිරනිල්-මංගල රහස් ගිවිසුම 15 දාසරත්චන්ද්‍ර ජයකොඩි අභාවප්‍රාප්ත වෙයිපූජා භූමි සංවර්ධනයට තිස්පන් කෝටි හතළිස් ලක්ෂයක්ඌවට දැවැන්ත සංවර්ධනයක්!පරීක්ෂණ කෙරෙනවා : පොලිස් මාධ්‍ය ප්‍රකාශකඋතුරේ ජනතාව සමඟ සෙල්ලම් කරන්න එපාජනපතිවරුන් හතර දෙනකුට බැරි වූ දේ වත්මන් ජනපති තෙවසරකින් කළාමැල්කම් රංජිත් අගරදගුරු හිමිපාණන්ගේ පදෙවි ප්‍රාප්තියමෙරට තිබෙන ඓතිහාසික හා සංස්කෘතික වැදගත්කමකින් යුත් පූජා භූමි සංවර්ධනය කිරීමට මහින්ද රාජපක්ෂ ජනාධිපතිතුමා ලබාදුන් උපදෙස් අනුව පසුගිය වසරට පමණක් රුපියල් තිස්පන් කෝටි හතළිස් ලක්ෂ විසි හත් දහස් හයසිය හතළිහක් වැය කර තිබෙන බව නාගරික සංවර්ධන හා පූජා භූ®මි සංවර්ධන ඇමැති දිනේෂ් ගුණවර්ධන මහතා පවසයි.ඒ ඒ පළාත්වල පිහිටි ඓතිහාසික හා සංස්කෘතික වැදගත්කමක් සහිත පූජා භූමි සංවර්ධන උදෙසා වියදම් කර ඇති මුදල් ප්‍රමාණයන් ද ඇමැතිවරයා මෙහිදී දක්වා සිටියේ ය.බස්නාහිර පළාතට රු. 8,27, 56,000, වයඹ පළාතට රු. 3, 75,72,000, මධ්‍යම පළාතට රු. 8,09,40,000, උතුරු මැද පළාතට රු. 4,00,00,000, සබරගමුව පළාතට රු. 1,36,48,000, නැඟෙනහිර පළාතට රු. 3,96,24,000, දකුණු පළාතට රු. 2,54,60,640, වැය කර තිබේ. ඉන්දියාවේ බෝපාල් හි සාංචි විහාරයේ ලෝක බෞද්ධයන් උදෙසා ඉදිකර අවසන් කරන ලද තෙමහල් ප්‍රාසාදය ළඟදීම විවෘත කරන බව ද ඒ සඳහා ද තම අමාත්‍යාංශය රුපියල් ලක්ෂ 820 ක් වැය කරන ලද බව ද ඇමැතිවරයා කීය.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=aa0908094</link>
    <topic>ඌවට දැවැන්ත සංවර්ධනයක්!</topic>
    <author>නිහාල් පී. අබේසිංහ</author>
    <content>කේ.පී. ගෙන් රහස් රැසක්!‘මඩු’ බැතිමතුන් වෙනුවෙන් විශේෂ බස් - දුම්රිය සේවයක්ඌවෙන් විශිෂ්ට ජයක්ඊයේ ඡන්දය සාමකාමියිරනිල්-මංගල රහස් ගිවිසුම 15 දාසරත්චන්ද්‍ර ජයකොඩි අභාවප්‍රාප්ත වෙයිපූජා භූමි සංවර්ධනයට තිස්පන් කෝටි හතළිස් ලක්ෂයක්ඌවට දැවැන්ත සංවර්ධනයක්!පරීක්ෂණ කෙරෙනවා : පොලිස් මාධ්‍ය ප්‍රකාශකඋතුරේ ජනතාව සමඟ සෙල්ලම් කරන්න එපාජනපතිවරුන් හතර දෙනකුට බැරි වූ දේ වත්මන් ජනපති තෙවසරකින් කළාමැල්කම් රංජිත් අගරදගුරු හිමිපාණන්ගේ පදෙවි ප්‍රාප්තියමූලික වියදම කෝටි 10,000 යිනිහාල් පී. අබේසිංහරටේ නොදියුණුම ප්‍රාදේශීය ලේකම් කොට්ඨාස ලෙස පැවති ඌව වෙල්ලස්ස, ඉදිරි වසර 4 - 5 ඇතුළත දී දියුණුතම පළාතක් ලෙස සංවර්ධනය කිරීමට රජය නව කඩිනම් යෝධ සංවර්ධන වැඩපිළිවෙළක් ක්‍රියාත්මක කරයි. මේ සඳහා සම්පූර්ණ වියදම කෝටි 10000 ක් වෙතැයි ගණන් බලා ඇත.මහින්ද චින්තනයේ සඳහන් ඌව වෙල්ලස්ස සංවර්ධන වැඩසටහන අනුව හා ඉදිරියේ දී ක්‍රියාත්මක වීමට යෝජිත ‘පිබිදෙන වෙල්ලස්ස නව කඩිනම් සංවර්ධන සැලැස්ම’ යටතේ මේ නව වැඩපිළිවෙළ ක්‍රියාවට නැංවෙන බව සැලසුම් ක්‍රියාත්මක කිරීමේ අමාත්‍යාංශය පවසයි.මේ මගින් මොනරාගල හා බදුල්ල දිස්ත්‍රික්කවල සියලු ප්‍රාදේශීය ලේකම් කොට්ඨාසවල සියලු ග්‍රාම නිලධාරි වසම් ආවරණය වන පරිදි අධ්‍යාපනික, කෘෂිකාර්මික වාරිමාර්ග, මහාමාර්ග, විදුලිය පශු සම්පත් හා ජීවනෝපාය සංවර්ධන යන ක්ෂේත්‍රවලට අයත් ව්‍යාපෘති රැසක් ඉදිරි වසර 4 - 5 ඇතුළත දී සම්පූර්ණයෙන් ක්‍රියාවට නැංවෙන බව වාරිමාර්ග හා ජල කළමනාකරණ අමාත්‍යාංශයේ ඉහළ නිලධාරියෙක් ‘සිළුමිණ’ ට කීය.මේ යටතේ ඌව වෙල්ලස්සට සෙත සදන විශාලතම බහුකාර්ය යෝජනා ක්‍රමය ලෙස උමා ඔය ව්‍යාපෘතිය ඉදිරි වසර 4 ඇතුළත ජනතා අයිතියට පැවරේ. ඌවේ වාරි හා පානීය ජල ප්‍රශ්නය සම්පූර්ණයෙන් විසඳන මෙහි ඇස්තමේන්තු වියදම රු. කෝටි 2500 ක මුළු වියදම ඉරාන ජනාධිපතිතුමා විසින් මහින්ද රාජපක්ෂ ජනාධිපතිතුමාට ලබාදෙයි.උමා ඔය ව්‍යාපෘතිය මගින් ඌවේ මහ වැව් 20 කට ජලය දෙයි. ලුණුගම්වෙහෙර ජලාශය ද පුරවයි. මොනරාගල දිස්ත්‍රික්කයේ ගොඩ මඩ ඉඩම් අක්කර 20000 ක් අලුතින් දෙකන්නයේ අස්වද්දනු ලැබේ.මෙමගින් වැලිමඩ පුහුල්පොළ නගර කෝටි 100 ක වියදමින් සංවර්ධනය වෙයි. බදුල්ලේ හා මොනරාගල ජනතාවට ව්‍යාපෘතියෙන් රැකියා අවස්ථා ගණනාවක් ඇතිවේ. ඒ සඳහා වැටුප් ලෙස දීමට රු. කෝටි 600 ක් දැනටම වෙන්කර ඇත. ව්‍යාපෘතියෙන් මෙගා වොට් 120 ක විදුලිය නිපදවයි. නිපදවන විදුලියේ වටිනාකම අනුව වසර 5 ක් ඇතුළත මුළු ව්‍යාපෘතියේ වියදම් පියවිය හැකි බව විදුලිබල අමාත්‍යංශය කියයි.පළාතේ ප්‍රධාන රෝහල වන බදුල්ල රෝහලේ සංවර්ධනයට රුපියල් කෝටි 85 ක් වෙන්කර ඇත. ඒ අනුව ඉදිරියේදී නව වාට්ටු සංකීර්ණ, දැඩි සත්කාර ඒකක, නොමේරු ළදරු ඒකක, බාහිර ප්‍රතිකාර ඒකක ස්කෑන් යන්ත්‍ර ආදී පහසුකම් ඌවේ ජනතාවට ලැබෙන බව සෞඛ්‍ය අමාත්‍යාංශය පවසයි.බදුල්ලේ සැමට සිය පරිපාලන අවශ්‍යතා එකම වහලක් යටින් ලබාගැනීමට තට්ටු 5 කින් යුත් නව දිස්ත්‍රික් ලේකම් කාර්යාලය ළඟදීම ජනතා අයිතියට පැවරේ. වියදම කෝටි 35 කි.මග නැගුම, ගම නැගුම, විමධ්‍යගත අය වැය, සැමට විදුලිය යන වැඩසටහන් යටතේ ඉදිරි වසර 4 - 5 ඇතුළත ග්‍රාමීය ප්‍රදේශවල සියලුම යටිතල පහසුකම් සංවර්ධනය කෙරේ. සම්පූර්ණ වියදම කෝටි 3000 ක් පමණ මේ පළාතේ මාර්ග සඳහා පමණක් රුපියල් කෝටි 500 ක් වෙන් කර ඇත.මාර්ග සංවර්ධනය යටතේ නුවරඑළිය බදුල්ල මාර්ගය අඩි 26 ක් පළලට සංවර්ධනය වෙයි. වියදම රුපියල් කෝටි 534 කි. ප්‍රථම වරට මහියංගනය - මහනුවර මාර්ගය 18 වංගුව පාර පලල් කර සංවර්ධනය කිරීම ද අරඹා ඇත.එය ඉදිරි වසර තුන ඇතුළත අවසන් වේ. වියදම රු. කෝටි 415 කි. මීට අමතරව ඉදිරියේදී ඌව පළාතේ සියලු මාර්ග කිලෝමීටර් 600 ක් කාපට් දමා සංවර්ධනය කිරීමට රුපියල් කෝටි 3500 ක් වෙන්කරන බව මහාමාර්ග අමාත්‍යාංශය පවසයි. මොනරාගල දිස්ත්‍රික්කයේ සියලුම ගම්මානවලට විදුලි බලය ලබාදීමට රුපියල් කෝටි 500 වැය කිරීමට විදුලි බල අමාත්‍යාංශය පියවර ගනිමින් සිටී.පළාතේ කෘෂිකාර්මික දියුණුවට, නවීන කෘෂි පුහුණුවට හා කෘෂි අලෙවි කටයුතු සඳහා විධිමත් වැඩසටහන් රැසක් කෘෂිකර්ම සංවර්ධන අමාත්‍යාංශය ක්‍රියාත්මක කරයි. සීතාඑළිය, බිදුනුවැව, කෘෂි පර්යේෂණ මධ්‍යස්ථාන ඊට පූර්ණ සහාය දෙයි. වාරිමාර්ග හා ජල කළමනාකරණ අමාත්‍යාංශය පළාතේ ඇළ වේළි වැව් වාරිමාර්ග සියල්ල ප්‍රතිසංස්කරණයට ගොවිජන සේවා දෙපාර්තමේන්තුව සමඟ පියවර ගනිමින් සිටී.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=aa0908096</link>
    <topic>පරීක්ෂණ කෙරෙනවා : පොලිස් මාධ්‍ය ප්‍රකාශක</topic>
    <author/>
    <content>කේ.පී. ගෙන් රහස් රැසක්!‘මඩු’ බැතිමතුන් වෙනුවෙන් විශේෂ බස් - දුම්රිය සේවයක්ඌවෙන් විශිෂ්ට ජයක්ඊයේ ඡන්දය සාමකාමියිරනිල්-මංගල රහස් ගිවිසුම 15 දාසරත්චන්ද්‍ර ජයකොඩි අභාවප්‍රාප්ත වෙයිපූජා භූමි සංවර්ධනයට තිස්පන් කෝටි හතළිස් ලක්ෂයක්ඌවට දැවැන්ත සංවර්ධනයක්!පරීක්ෂණ කෙරෙනවා : පොලිස් මාධ්‍ය ප්‍රකාශකඋතුරේ ජනතාව සමඟ සෙල්ලම් කරන්න එපාජනපතිවරුන් හතර දෙනකුට බැරි වූ දේ වත්මන් ජනපති තෙවසරකින් කළාමැල්කම් රංජිත් අගරදගුරු හිමිපාණන්ගේ පදෙවි ප්‍රාප්තියනිපුන රාමනායක සිසුවා පැහැර ගෙන යෑමේ සිද්ධියඒ් ගැන කිසිම ආරංචියක් නෑ : සිසුවාගේ මවමාලබේ තොරතුරු තාක්ෂණ ආයතනයේ අධ්‍යාපනය ලබමින් සිටි නිපුන රාමනායක නැමැති ශිෂ්‍යයා පැහැර ගෙන ගොස් අමානුෂික වද බන්ධනයට ගොදුරු කළ බව කියන සිද්ධියට සම්බන්ධ සැකකරුවන් ගෙන් ප්‍රශ්න කොට අදාළ නීතිමය ක්‍රියාමාර්ග ගන්නා බවට ජ්‍යෙෂ්ඨ පොලිස් අධිකාරි පොලිස් මාධ්‍ය ප්‍රකාශක රංජිත් ගුණසේකර මහතා සිළුමිණට පැවැසීය.පොලිස්පතිවරයා ගේ උපදෙස් මත මේ සිද්ධිය සම්බන්ධයෙන් සොයා බැලීමට ඉහළ පෙළේ පරීක්ෂණ කණ්ඩායමක් පත්කොට ප්‍රශ්න කිරීම් සිදුකැර ගෙන යන බවත් මෙතෙක් සිද්ධිය සම්බන්ධයෙන් කිසිවකුත් අත්අඩංගුවට ගෙන නැතැයි ද ජ්‍යෙෂ්ඨ පොලිස් අධිකාරිවරයා සඳහන් කෙළේය.නිපුණ රාමනායක නම් ශිෂ්‍යයා පැහැර ගෙන ගොස් අමානුෂික වද බන්ධනයට ලක් කළ බවට චෝදනා නැඟී තිබුණේ පොලිස් ප්‍රධානියකු ගේ පුතෙකුට හා තවත් පොලිස් නිලධාරීන් කිහිප දෙනකු සම්බන්ධයෙනි. පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී රංජිත් ගුණසේකර මහතා සිළුමිණට වැඩිදුරටත් ප්‍රකාශ කෙළේ මේ සිද්ධිය සම්බන්ධයෙන් විභාගයක් පවත්වා එකී පරීක්ෂණ වාර්තාව පොලිස්පතිවරයාට බාරදීම කඩිනමින් සිදුකරන බවයි.නිපුණ රාමනායක ශිෂ්‍යයා පැහැරගෙන යෑමට ලක්වූයේ ඉකුත් අගෝස්තු 05දාය.මේ පැහැර ගැනීම සඳහා භාවිතා කැර තිබුණේ GC0343 අංක දරණ ජීප් රියක් බවත් කරුණු අනාවරණය වී තිබේ. පැහැර ගනු ලැබූ නිපුණ රාමනායක සිසුවා පොලිස් ප්‍රධානියකුගේ නිවසට රැගෙන ගොස් අමානුෂික ලෙස පහර දී ඇති බවත් පසුව ඔහු කොළඹ පොලිස් අපරාධ කොට්ඨාසයට රැගෙන ගොස් ඇති බවටත් තොරතුරු අනාවරණය වී තිබිණ.මේ සිද්ධිය පිළිබඳව නිපුණ රාමනායක නැමැති ශිෂ්‍යයාගේ් මව, ඥානා රාමනායක මහත්මියගෙන් සිළුමිණ කළ විමසීමකදී ඇය කියා සිටියේ තම පුතා පැහැරගෙන ගොස් අමානුෂික පහරකෑමකට ලක්වී මේ වන විට දින දෙකකට වැඩි කාලයක් ගතවී ඇතත් මේ අපරාධය කළ පුද්ගලයන් අත්අඩංගුවට ගත් බවට හෝ ඔවුන්ගෙන් ප්‍රශ්න කළ බවට හෝ තමන්ට කිසිදු ආරංචියක් ලැබී නැති බවයි.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=aa0908097</link>
    <topic>උතුරේ ජනතාව සමඟ සෙල්ලම් කරන්න එපා</topic>
    <author>නිහාල් පී. අබේසිංහ</author>
    <content>කේ.පී. ගෙන් රහස් රැසක්!‘මඩු’ බැතිමතුන් වෙනුවෙන් විශේෂ බස් - දුම්රිය සේවයක්ඌවෙන් විශිෂ්ට ජයක්ඊයේ ඡන්දය සාමකාමියිරනිල්-මංගල රහස් ගිවිසුම 15 දාසරත්චන්ද්‍ර ජයකොඩි අභාවප්‍රාප්ත වෙයිපූජා භූමි සංවර්ධනයට තිස්පන් කෝටි හතළිස් ලක්ෂයක්ඌවට දැවැන්ත සංවර්ධනයක්!පරීක්ෂණ කෙරෙනවා : පොලිස් මාධ්‍ය ප්‍රකාශකඋතුරේ ජනතාව සමඟ සෙල්ලම් කරන්න එපාජනපතිවරුන් හතර දෙනකුට බැරි වූ දේ වත්මන් ජනපති තෙවසරකින් කළාමැල්කම් රංජිත් අගරදගුරු හිමිපාණන්ගේ පදෙවි ප්‍රාප්තියබැසිල්-රනිල්ට කියයිනිහාල් පී. අබේසිංහනැවත වරක් උතුරේ ජනතාවගේ ජීවිත සමඟ සෙල්ලම් කරන්න එපා යැයි විපක්ෂ නායක රනිල් වික්‍රමසිංහ මහතාට පවසන බව ජනාධිපති ජ්‍යෙෂ්ඨ උපදේශක පාර්ලිමේන්තු මන්ත්‍රී බැසිල් රාජපක්ෂ මහතා පවසයි.මීට පෙර ජාත්‍යන්තර ණය ආධාර අපේ රටට දෙන්නට එපා යැයි ලෝකයටම කියූ රනිල් වික්‍රමසිංහ මහතා දැන් උතුරට ආධාර දෙන්න එපා යැයි පවසන බවත් බැසිල් රාජපක්ෂ මහතා පවසයි.අවතැන් වූවන් යළි පදිංචි කිරීම ගැන කවුරු මොනවා කීවත් ලංකා ඉතිහාසයේ පමණක් නොව ලෝක ඉතිහාසයේ අවතැන් වූවන් ඉක්මනින්ම පදිංචි කළේ ජනාධිපති මහින්ද රාජපක්ෂ මැතිතුමාගේ නායකත්වයෙන් යුත් වත්මන් රජය බව ජනාධිපති උපදේශක පාර්ලිමේන්තු මන්ත්‍රී බැසිල් රාජපක්ෂ මහතා පවසයි.පසුගිය කාලයේ දින 44 ක් ඇතුළත මුතුර් ජනතාව 40000 ක් සියලු පහසුකම් සහිතව නැවත පදිංචි කළ බවත් රාජපක්ෂ මහතා කීය. නැගෙනහිර පළාතේ අවතැන්වූ ලක්ෂ 2 කට ආසන්න පිරිසක් එනම් සියයට 98 ක් පමණ මාස 9 ක් ඇතුළත නැවත පදිංචි කළ බවත් ඔහු කීය.බැසිල් රාජපක්ෂ මහතා මේ අදහස් පළ කළේ පසුගියදා වවුනියාවේ පැවැති සහන ගම්මානවල ජනතාව යළි නැවත පදිංචි කරවීම ආරම්භ කිරීම පිණිස වවුනියාවේ නගර සභා ක්‍රීඩාංගණයේ පැවැති උත්සව සභාව අමතමිනි.ඒ මහතා එහිදී මෙසේ ද කීය. ලොව දියුණු රටවල්වල පලස්තීනයේ, වැනි රටවල්වල දහස් ගණන් ජනතාව අවුරුදු 70 ක් ඇතුළත කඳවුරුවල ඉන්නවා. ඒ සමහර අය කඳවුරේ ම ඉපදී මියගිහින් තිබෙනවා. අපේ රටේත් 1987 සිට 120000 ක් මුස්ලිම් ජනතාව අවතැන්ව සිටියා. වන්නි හා මුලතිව් ජනතාව අවතැන්වී ජීවත්වුණා.”“අපි මේ අවතැන්වූ අය නැවත පදිංචි කරන්නේ ඒ අයට අවශ්‍ය සියලු යටිතල පහසුකම් දීලා යැයි ද බැසිල් රාජපක්ෂ මහතා කීය.මේ අතර විපක්ෂ නායක රනිල් වික්‍රමසිංහ මහතා උතුරට ආධාර දෙන්න එපා යැයි කියන බවත් උතුරේ ජනතාවගේ ජීවිත සමඟ යළි සෙල්ලම් කරන්න එපා යැයි ඔහුගෙන් ඉල්ලා සිටින බවත් බැසිල් රාජපක්ෂ මහතා අවධාරණය කළේය.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=aa0908098</link>
    <topic>ජනපතිවරුන් හතර දෙනකුට බැරි වූ දේ වත්මන් ජනපති තෙවසරකින් කළා</topic>
    <author>- ඇමැති පී. දයාරත්න</author>
    <content>කේ.පී. ගෙන් රහස් රැසක්!‘මඩු’ බැතිමතුන් වෙනුවෙන් විශේෂ බස් - දුම්රිය සේවයක්ඌවෙන් විශිෂ්ට ජයක්ඊයේ ඡන්දය සාමකාමියිරනිල්-මංගල රහස් ගිවිසුම 15 දාසරත්චන්ද්‍ර ජයකොඩි අභාවප්‍රාප්ත වෙයිපූජා භූමි සංවර්ධනයට තිස්පන් කෝටි හතළිස් ලක්ෂයක්ඌවට දැවැන්ත සංවර්ධනයක්!පරීක්ෂණ කෙරෙනවා : පොලිස් මාධ්‍ය ප්‍රකාශකඋතුරේ ජනතාව සමඟ සෙල්ලම් කරන්න එපාජනපතිවරුන් හතර දෙනකුට බැරි වූ දේ වත්මන් ජනපති තෙවසරකින් කළාමැල්කම් රංජිත් අගරදගුරු හිමිපාණන්ගේ පදෙවි ප්‍රාප්තිය- ඇමැති පී. දයාරත්නඅම්පාර කාවන්තිස්ස විදුහලේ දෙමහල් ගොඩනැගිල්ල සිසු අයිතියට පත්කළ අවස්ථාව. මහා සංඝරත්නය හා ඇමැති පී. දයාරත්න මහතා ද මෙම අවස්ථාවට එක්වූහ.කොටි සංවිධානය ලෝකයේ තිබෙන ප්‍රබලම ත්‍රස්තවාදී සංවිධානය” යැයි බලවත් රටවල් පවා ප්‍රකාශ කරද්දි එම සංවිධානයේ කුරිරු ත්‍රස්තවාදී නායකයා ඇතුළු මුළු සංවිධානයම විනාශ කර දමා ශ්‍රී ලංකාව නිදහස් දේශයක් කර ගැනීමට ජනාධිපති මහින්ද රාජපක්ෂ මැතිතුමාට හැකි වූයේ එතුමා තුළ තිබෙන අධිෂ්ඨානශීලිත්වය හා නිවැරැදි නායකත්වයත් නිසායි.”සැලැසුම් ක්‍රියාත්මක කිරීමේ අමාත්‍ය, පී. දයාරත්න මහතා ඒ බව ප්‍රකාශ කළේ නෙකෝඩ් ආධාර යටතේ රුපියල් දස ලක්ෂ දහයක් වැය කර ඉදි කරන ලද අම්පාර කාවන්තිස්ස විදුහලේ දෙමහල් ගොඩනැගිල්ල සිසු අයිතියට පත් කිරීමේ උත්සවයේදීය.මෙහිදී තව දුරටත් අදහස් දැක්වූ ඇමැතිවරයා “මේ රටේ විධායක ජනාධිපතිවරුන් 04 දෙනෙකු හට අවුරුදු 25 කට අධික කාලයක් තිස්සේ පැවැති ත්‍රස්තවාදය අවසන් කිරීමට නොහැකි වූවද ජනාධිපති මහින්ද රාජපක්ෂ මැතිතුමා ජනාධිපති ධුරයට පත්ව වසර 03 ක් වැනි සුළු කාලයකින් ත්‍රස්තවාදය පරාජය කරමින් යුද්ධය නිම කිරීමෙන් එතුමාගේ හැකියාව ලෝකයට පෙන්නුම් කර ඇතැයි ද කීය.“ජනාධිපතිතුමා නිවැරැදිව යුද්ධයට නායකත්වය දෙමින් රට සංවර්ධන මාවතකට යොමු කළ අවස්ථාවේදී එක්සත් ජාතික පක්ෂය, ජනතා විමුක්ති පෙරමුණ සහ ත්‍රස්තවාදී සංවිධාන වෙනුවෙන් කථා කළ ද්‍රවිඩ පක්ෂ එකතුවී අයවැය පරදා රජය පෙරළීමට ක්‍රියා කළ අවස්ථාවේ අප 17 දෙනෙකු එකතුව රජයට සහාය දෙමින් රජය ආරක්ෂා කළේ රටට සහ ජනාධිපතිතුමාට ආදරේ නිසා” යැයි පැවසූ එතුමා එදා රජය ආරක්ෂා කිරීමට සහයෝගය ලබා දුන් නිසා ප්‍රභාකරන් නැමති රුදුරු ත්‍රස්තවාදියා හා ත්‍රස්තවාදය සහමුලින් විනාශ කිරීමට හැකි වූ බව වැඩිදුරටත් පැවැසීය.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=aa0908099</link>
    <topic>මැල්කම් රංජිත් අගරදගුරු හිමිපාණන්ගේ පදෙවි ප්‍රාප්තිය</topic>
    <author/>
    <content>කේ.පී. ගෙන් රහස් රැසක්!‘මඩු’ බැතිමතුන් වෙනුවෙන් විශේෂ බස් - දුම්රිය සේවයක්ඌවෙන් විශිෂ්ට ජයක්ඊයේ ඡන්දය සාමකාමියිරනිල්-මංගල රහස් ගිවිසුම 15 දාසරත්චන්ද්‍ර ජයකොඩි අභාවප්‍රාප්ත වෙයිපූජා භූමි සංවර්ධනයට තිස්පන් කෝටි හතළිස් ලක්ෂයක්ඌවට දැවැන්ත සංවර්ධනයක්!පරීක්ෂණ කෙරෙනවා : පොලිස් මාධ්‍ය ප්‍රකාශකඋතුරේ ජනතාව සමඟ සෙල්ලම් කරන්න එපාජනපතිවරුන් හතර දෙනකුට බැරි වූ දේ වත්මන් ජනපති තෙවසරකින් කළාමැල්කම් රංජිත් අගරදගුරු හිමිපාණන්ගේ පදෙවි ප්‍රාප්තියමැල්කම් රංජිත් අගරදගුරු හිමිපාණන්ගේ පදෙවි ප්‍රාප්තිය අගෝස්තු 5 වැනි බදාදා කොටහේන සාන්ත ලුසියා ආසන දෙව් මැදුරේදී පැවැත්විණි. එහිදී එඬේර කාර්යයේ සංකේතය මත යෂ්ටිය නව අගරදගුරුතුමන්ට ඔස්වල්ඩ් ගෝමිස් හිටපු අගරදගුරු හිමිපාණන් විසින් පිරිනැමූ අවස්ථාව.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=ab0908091</link>
    <topic>ඩබල... ට්‍රිබල වෙලා... හැබැයි ට්‍රිබලම අප්සැට්</topic>
    <author/>
    <content>ඩබල... ට්‍රිබල වෙලා... හැබැයි ට්‍රිබලම අප්සැට්“සුදුසු ද? නැද්ද? හිතලා ටී. වී. වැඩ සටහන්වලට යන්න”මංගල සමරවීර මහතාට දැන් සන්ධාන සහ මුට්ටි පිස්සුව වැලදී තිබේ. කරන්නට වැදගත් වැඩක් නැති නිසාදෝ මොන මොනවා හරි කළ යුතුය. ඒ සඳහා පරණ ඩබල එකතු වී සිටී. ඩබල දැන් ට්‍රිබලක් වී ඇත. එනම් චන්ද්‍රිකා - රනිල් - මංගල ට්‍රිබලයි.මාණික්‍යට වාර්තා වන අන්දමට මංගල නොම්මර එකේ දේශපාලන අනාථයෙකි. ඔහුට වැළඳී ඇත්තේ දේශපාලන පිස්සුවක් නොව වලිප්පුවක් බව ඔහු ළඟම සිටින අය ප්‍රකාශ කරති. දේශපාලන අනාථයන්ගේ සංගමයක් ද පිහිටුවා ගෙන තිබේ. සභාපති කෘතහස්තය. අනුශාසක චන්ද්‍රිකා නෝනාය. මංගල හදන්නේ චන්ද්‍රිකාත් රනිලුත් අන්දාගෙන මෝඩ ගේමක් දී ලොක්කකු වීමටය.මංගල ත්‍රීවීල් පක්ෂ හතරක් සමඟ එක්වී සන්ධානයක් හදාගෙන වැල්ලේ මාලිගා හදන්නට පෙරුම් පුරයි. ඔහුට අවශ්‍ය අලි එලවා දමා රජ වෙන්නට බව මාණික්‍යට වාර්තා වෙයි.මංගල හිතා ගෙන ඉන්නේ ඔහු ජන හඬක් නඟන බවයි. ඔහුගේ හඬ කිසිවකු තුට්ටුවකට ගණන් නොගන්නා නිසා ඔහුට මල පැන තිබේ. කෙසේ වෙතත් මංගල ළං කර ගෙන ඇත්තේ මාර බඩු ටිකකි. එක් අයකු අලි බබා සහ හොරු හතළිහ කතාවේ එක් හොරෙකි. විනිමය වංචාවකට ඔහු චෝදනා ලබා සිටින කෝට්ටේ සිහින කුමාරයාය.අනෙකා කුමාරි - කුරේ පෙම් කතාවේ ප්‍රධාන නළු නායකතුමාය. එල්ටීටීඊයට කඩේ ගිහින් කෙප්ප කෙළින මනෝ තවත් හාල් මැස්සෙකි. අනෙකා කුලියට කහින සිරිතුංග නම් වූ මහා විප්ලවකාරී මාක්ස්වාදියාය.මංගලගේ දේශපාලන සටන් බිම මාතර ය. දැන් දකුණු පළාත් සභාව විසුරුවා ඇත. මංගලට වැඩ පෙන්වන්නට හොඳ චාන්ස් එකක් දැන් ඇවිත් තිබේ. මංගලට මහ ඇමැති අපේක්ෂකයා ලෙස තරග කරන ලෙස රනිල් රවි කරු බල කර ඇත. එහෙත් මංගලගේ න්‍යායාචාර්ය රුවන් ගේ උපදෙස් මත මංගල ඉල්ලීම ප්‍රතික්ෂේප කර ඇත.රවි, කරු, රනිල්ගේ පූල් ට්‍රයි එක වී ඇත්තේ මංගල අනාථයකු කිරීමට මිස නඟා සිටුවීමට නොවේ. දකුණ දිනන්නට බැරි බව මංගල දනී. යූඇන්පිය හදන්නේ මංගල දකුණු පළාත් සභා ඡන්දයට තල්ලු කොට ඒ මනුස්සයා නැත්තටම නැති කිරීමටය.එහෙත් මාණික්‍ය ඉල්ලා සිටින්නේ දකුණට එන ලෙසටය. එවිට තමන්ගේ තරම තමන්ටම දැනගත හැකි වනු ඇත.මංගල සමරවීර මහතා ලංකාදීපයට සම්මුඛ සාකච්ඡාවක් ලබා දී ඇත. ඔහුගෙන් ප්‍රශ්න කර ඇත්තේ බද්දෙගම ජයතුංගය. බද්දගාන සංජීව නොවේ. ඔහු සිය ප්‍රථම ප්‍රශ්නයෙන් ම මංගලට අන්දවා තිබේ. ඔහුගේ ප්‍රථම ප්‍රශ්නය මෙසේ ය.“ඔබ බොහෝ පෙරළි කළ දේශපාලන සත්වයෙක්. වසර 17 ක එජාප ආණ්ඩුව බිඳ දැමීමට චන්ද්‍රිකා ගෙන ඒමට ශ්‍රීලනිප - ජවිපෙ සන්ධානය ඇති කරන්නට 2005 දී පරදින්නට තිබූ බවට සමහරු කියන ජනපතිවරණය දිනා ගන්නට ඔබ බොහෝ දේ කළා. ඒත් ඔබ වැඩකාරයෙක් වුණේ බලයත් සමඟ ද?ඒ ප්‍රශ්නයෙන් මංගල හඳුන්වා ඇත්තේ දේශපාලන සතකු ලෙසයි. සර්පයෙක් යන්නට සතකුට වූවා දැයි අපි විමසීමු. සතා හරිය.බස් නැවතුමක දුම්රිය පොළක මාර්කට් එකක ලස්සනට ඇඳගෙන තොල් රතු කර ගත් කාන්තාවක් දුටු විට කොල්ලන් කියන්නේ “අර සතෙක්” කියාය. මංගලට සතා යයි කීවේ ඒ අර්ථයෙන් නොවේ. කොහොම වුණත් මංගල නම් සතෙක්මය.මංගල මරු පිළිතුරක් දී තිබේ. මේ ආණ්ඩුව සහ ජනාධිපති පත් කරන්නට කැපවූ අපට දැන් ලැජ්ජාවක් ඇති වෙනවා.” පිළිතුරේ කොටසකි.මංගල ඇත්තම කියා තිබේ. මහින්ද රාජපක්ෂ ජනාධිපති වූ නිසා ත්‍රස්තවාදය මර්දනය කොට අහිංසක ප්‍රභාකරන් මරා දැමුවේය. ප්‍රභාකරන්ගේ ගෝලයන් සියල්ල විනාශ කළේය.දෙමළ ජනතාවට පමණක් නොව සමස්ත ශ්‍රී ලංකාවටම විමුක්තිය සඳහා ගෙන්වූ කෝටි ගණනින් වටිනා ආයුධ සියල්ල ගොඩ දමා ගෙන මහින්ද රාජපක්ෂ කරන්නේ අනවශ්‍ය වැඩකි. ඒ ආයුධ ටිකත් සමඟ ප්‍රභාකරන්ට නිදහසේ ජීවත් වෙන්නට ඉඩ නොලැබුණේ මහින්ද බලයට පත්කළ නිසාය. රනිල් ආවා නම් ඔය කිසිම අපල උපද්‍රවයක් නැත.මායිම් ගම්මාන නැති කළේ මහින්දය. ඊලාම් සිහිනයේ රැඳී සිටින්නට නොව ප්‍රභාකරන් ඊලමක් ගොඩ නඟන්නට ඉඩ නොදුන්නේ මහින්දය. ප්‍රභාකරන් වගේ දෑහිතකාමී ප්‍රතිපත්ති ගරුක අවියට ඇලුම් කරන ශ්‍රේෂ්ඨ මිනිසකු වූ මහින්ද බලයට නොගෙනවානම් අදත් ජීවතුන් අතරය.ප්‍රභාකරන් මරා දමා නිකං හිටපියකො. මහින්ද තියෙන දාංඟලේට අර තවත් අහිංසක පල් හොරෙක් වන කේ.පී. අල්ල ගත්තේ මොන ඉටිගෙඩියට ද? ඒ මිනිසාට ලෝකයේ සවාරි යමින් තවත් කෝටි ගණන් උපයන්නට තිබු චාන්ස් එක නැති කළේ මහින්දය. ඒ නිසා මහින්ද බලයට ගෙන ඒම ගැන මංගලට මාර ලැජ්ජාවය.ඇරත් මහින්ද බලයට ගෙනා නිසා ප්‍රභාකරන් මැරුවේය. ත්‍රස්තවාදය නැති කළේය. එහෙම කරලා ලැජ්ජා නැතුව සිංහ කොඩියත් එසැවුවේය. මහ පොළොව සිප ගත්තේය. මොන තරම් ලජ්ජා නැති වැඩ ද? හැබැයි ඉතින් ලජ්ජා තියෙන ආණ්ඩුවේ ප්‍රබල ඇමැතිකම් කරද්දී මංගල රට රටවල ගියේ රෙදි ඇඳගෙනය. ඇමැතිකමට කෙළවුණු දාට ඔහුට ලැජ්ජා නොවී සිටිය හැකි ද?රෝහණ ඝාතනය කළ හැටිත් ඒ ගැන පරීක්ෂණ කළ හැටිත් ඔහු කියයි. ලසන්තට බෝම්බ ගැසු හැටිත් කියා ඇත. මාධ්‍යවේදින් ගැනත් මෙසේ කියා තිබේ.“වාසි සඳහා හිරිකිතයක් නැතුව රිලව් වගේ පනින එවුන්ගේ හඩු මාධ්‍ය කලාව හා ඒ කාලේ අපට වඳිමින් බඩ ගාගෙන ආපු දැන් මඩ කර්තෘ ලෙස ප්‍රසිද්ධ වෛරය වපුරන අයයි අද බොල් වීරයෝ වෙලා ඉන්නේ.”මඩ කර්තෘ කවුදැයි මාණික්‍ය නොදනී. එහෙත් රිලවු වගේ පැන ඇත්තේ මංගල බවත් මාණික්‍ය දනී. ඒ කාලයේ රනිල්ට ගහන්න අයිටීඑන් එකෙන් වී.එච්.එස්. ගෙනා හැටිනම් මාණික්‍ය දනී.රනිල් විනාශ කරන්නට ඒවා යොදා ගත් හැටි මාණික්‍ය දනී. ජයලත් ජයවර්ධන කොටි දුරකථන කතාව ගැනත් මාණික්‍ය දනී. ඒ කාලේ රනිල්ට පහර දෙන්නට ගුවන් විදුලිය, රූපවාහිනිය අයිටීඑන් එක යොදා ගෙන කළ ලජ්ජා නැති වැඩ ගැනත් මාණික්‍ය දනී. ඒ කාලේ වගතුග කීවොත් මංගලට වෙන්නේ පරණ නිව්ස් බුලටින් ටිකත් බඩේ බැඳගෙන නිල්වලා ගඟට පනින්නටය. හැබැයි එක කිඹුලෙක්වත් ඉතිරි නොවනු ඇත.කෙසේ හෝ බද්දේගම ජයතුංගගේ මඩ වැඩවලටත් මංගලගේ ගේම්වලටත් දැන් ලංකාදීපය වෙන් කර ඇති බව නම් පෙනේ. මඩ ජයතුංග මඩ කර්තෘ ගැන කියයි. ඔහු මුලින්ම කළ යුත්තේ මඩ කර්තෘ දැක බලා ගැනීමට කණ්ණාඩියක් ළඟට යාමය.ජයතුංග මහත්මයෝ! ඔබතුමා අර්ල් ගුණසේකර, රවි කරුණානායක ගැන නිතර නිතර ලියන්නේ නිකම්ම නිකං නොවන බව මාණික්‍ය දනී.මඩ ජයතුංග එසේ මන්ත්‍රීවරුන් පස්සේ යද්දී කලවැදි චින්තකට පෙර පව් නොව දිට්ඨධම්මවේධනීය පාපකර්මය පලදී ඇත. ඔහුගේ බිරිඳ හොරෙන් මිනිසුන් රට යවන බව මාණික්‍ය මීට කලකට පෙර හෙළි කළේය. එයට සයිරන් කාරයත් හවුල් බව අපි කීවෙමු. මීට අමතරව වාහන ජාවාරමක් සහ මෝහනාදන් කෙනෙකු ගැනත් මාණික්‍ය හෙළි කළේය.දැන් සත්‍ය ලෙස සියල්ල පත්තුවී හමාරය. රුවන්වැල්ලේ හේමපාල වෙද මහතාගේ දුව සේවය කළේ විදේශ නියුක්ති කාර්යාංශයේය. මෙහි සිටිමින් මිනිසුන් පිටරට යවන්නට රුපියල් එක්කෝටි හැට අට ලක්ෂයක් ගත් බවට චෝදනා එල්ලවී පරීක්ෂණ අරඹා ඇත. දැන් ජොබ් එකද නැත. බම්බලපිටියේ ගෙදරත් වහලාය. මුදල් වංචාවක් යැයි කියන කලවැද්දාගේ බිරින්දෑ පසුපස පොලිසිය පන්නයි.කෘතහස්තගේ මාධ්‍ය නඩයේ ඉන්න අයගේ බිරින්දන්ට මුදල් වංචා චෝදනා එනවා නම් ආනන්ද විදුහලේ ශිෂ්‍ය සංගමයකට ද බහිරවයාගේම පිහිටය.උපුල් ජෝසප් ද මේ සතියේ ගොනාට ඇඳ තිබේ. මැදමුලනේ ඉපිද කුරහන් තලප කා කොළඹට පැමිණ අධ්‍යාපනය ලබා නීතිවේදියකු ද වී සිටින මහින්ද රාජපක්ෂ අද ඉන්නේ ඉහළ තනතුෙර්ය. ඒ තනතුරට එන්නට කලින් ඔහු මන්ත්‍රීවරයෙකි. වෘත්තීය සමිති නායකයෙකි. වීදි සටන්කාරයෙකි. කම්කරුවාගේ හිතවතෙකි.මැති ඇමැතිකම් විපක්ෂ නායකකම් අගමැතිකම් ආදිය කොට ජනාධිපති තනතුරට ආ මහින්ද රාජපක්ෂ රජා අන්දවන්නට සමහරු කටයුතුª කරන බව උපුල් කියයි. ඒවා බොරුය. රජු වටේ කඩු තියාගෙන සිටින වඳුරන් ගැන උපුල් කියයි. වඳුරන්ට මැස්සන් එළෙවිය හැකි රජකු ලෙස මහින්ද රාජපක්ෂ හඳුන්වන්නේ නම් එසේ හඳුන්වන එකාගේ මොලේ පරීක්ෂා කර බැලිය යුතුය.ලොකුම තනතුරට ආවේ රනිල් මෙන් පොල් ගාලා නොවේ. උපුල් ගෙන් ලණු කාලා නොවේ. රනිල් වික්‍රමසිංහ නම් දේශපාලනඥයා විනාශ කළේ උපුල් චින්තක වැනි වඳුරු මොටයියලාය. එක ඡන්දයක් දිනන්නට උපදෙස් දෙන්නට බැරි එකෙකු මහින්ද රාජපක්ෂට උපදෙස් දෙන්නට සුදුසුකම් ලබාගත්තේ ඉන්දුනීසියාවෙන්ද නැතිනම් මොන විශ්වවිද්‍යාලයෙන් දැයි ප්‍රශ්න කළ යුතුය.”මගේ වටේ ඉන්න ගොන්නු ටික මාව කෑවායි දැන් රනිල්ම කියන්නේය. කුලියට ලියන විග්‍රහකාරයන් කර ඇත්තේ පක්ෂය පමණක් නොව නායකයා ද විනාශ කිරීමය.මහින්ද රජවුණේ ජනතාවගේ ආශිර්වාදය ඇතිවය. ඔහුට ජනතාව ආදරය කරන්නේ ඔහු ජනතාව සමඟ සිටින නිසාය. මහින්ද රාජපක්ෂ රජකමට සුදුසු බව ජනතාව තීරණය කර තිබේ. ජනතාව සිය හදවතින් ආදරය කරන නිසා මහින්ද රජතුමනි කියා අමතති.එයින් ඔලුව නරක්කර ගන්නට මහින්ද රාජපක්ෂ සූදානම් නැත. ඔහු ජනතා නායකයෙකි. ජනතාවගේ රජෙකි. රනිල්ට ලණු දෙන උපුල්ලා කරන්නේ රනිල් ගොනාට ඇන්දවීමය. දැන් ඉතිරිව ඇත්තේ නාස් ලණුව දැමීම පමණයි. කොටේ උඩ ඉඳගෙන කූඤ්ඤය ගලවන හැටි රනිල්ට කියාදෙයි. සැකයක් නැතුව රනිල් ද එසේ කූඤ්ඤය ගලවනු ඇත.ජනතාවගේ ආශිර්වාදයෙන් මහින්ද රාජපක්ෂ රජ වෙද්දී උපුල්ලාගේ ලණු කෑමෙන් රනිල් ජනතාව අතර කිච වන්නේය. ගොඩ එන්නට බැරිය. උපුල් කළ යුත්තේ මහින්ද රාජපක්ෂ ගැන ලිවීම නොව පුළුවන් නම් රනිල් වලෙන් ගොඩගැනීමය.උපුල්ලා සහ දිනිත්ලාගේ වැඩවල ප්‍රතිඵල ඌව ඡන්දයෙන් ප්‍රදර්ශනය වනු ඇත. ඡන්දය පැරදුනාමත් මුන් දෙන්නා රනිල්ට දෙන්නේ මාර ලණුය. උපුල්ගේ උපදෙස් අනුව රනිල් කවදා හෝ රජ වෙන්නේ වේදිකා නාට්‍යයක පමණි.රවි කරුණානායක පසුගියදා හොරෙන් ඌවට ගියේය. ඒ රංජිත් මද්දුමබණ්ඩාරට අංචියක් ඇදීමටය. පක්ෂය දෙකට තුනට කැඩූ කාලකණ්ණින්ට මොණරාගල ඉඩක් නැතැයි කී රංජිත් මද්දුම බණ්ඩාර මීට පසු ආවොත් අඬු දෙක කඩන බවට තර්ජනය කර තිබේ. බුරුත කෝට් එක ගලවන්නට කලින් පිට විය යුතු බවද කියා තිබේ.මෙයින් රවි ලජ්ජාවට පත්විය. ඔහු කොළඹ ආ විගස රනිල් මුණගැසුණේය. “ඕවාට ඔයා සැලෙන්න එපා. ඔයාට මං හොඳ තැනක් දෙන්නම්” කියා කොලුවකු හුරතල් කරන්නා සේ කියා තිබේ. රවි එනතුරු ගම්පහ අය බලාගෙන සිටින්නේ රංජිත් කළ දේම කරන්නටය. ගම්පහට රවි ආවොත් බුරුත කෝට් ගලවන්නට ජනතාව සූදානම් බව මාණික්‍යට වාර්තා වෙයි.අන්තර්ජාතික මූල්‍ය අරමුදලේ ණය ලැබී ඇත. දැන් ලක්ෂ්මන් කිරිඇල්ල, විජිත හේරත්, සුනිල් හඳුන්නෙත්ති චව් චව් ගාන්නේ නැත. ජාත්‍යන්තර ණය ගත්තේ අවශ්‍ය නිසාය. එය හොඳටම මේ අය දනිති. ඒ ගැන කතා කරන්නේ කුහකකමටය.ජනතා විමුක්ති පෙරමුණේ අයට එක් උපදේශයක් දීමට කැමැත්තෙමු. අහිංසක බස් කොන්දොස්තරලා, ඩ්‍රයිවර්ලා, ග්‍රාමසේවකලා, විද්වත්තු, බුද්ධිමත්තු, ප්‍රේමකීර්තිලා, තේවිස් ගුරුගේලා මරා දැමූ පක්ෂයක සිටින සුනිල් හඳුන්නෙත්ති, විජිත හේරත්, අනුර කුමාරලා කොහොමත් යන්නේ අපායටය.ඉඳහිටවත් පිනක් දහමක් කරගැනීම ඉතා වැදගත්ය. ඒ නිසා රටට අවශ්‍ය නිසා අන්තර්ජාතික මූල්‍ය අරමුදලින් ණය ගත් බව ප්‍රකාශ කොට රටට වැඩක් කරන්නට සහාය වුවහොත් ලොකු පුණ්‍යකර්මයක් කරගත්තා සේය. එසේ පිනක් කරගත්තොත් අපායට ගියත් ලයිට් වතුර සහ වැසිකිළි පහසුකම් ඇති තැනක් ලැබෙනවා ස්ථිරය.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=ab0908092</link>
    <topic>“සුදුසු ද? නැද්ද? හිතලා ටී. වී. වැඩ සටහන්වලට යන්න”</topic>
    <author>චන්දන බණ්ඩාර</author>
    <content>ඩබල... ට්‍රිබල වෙලා... හැබැයි ට්‍රිබලම අප්සැට්“සුදුසු ද? නැද්ද? හිතලා ටී. වී. වැඩ සටහන්වලට යන්න”ජනපති ඇමැතිවරයකුට කියයිදකුණු පළාත් සභාව විසුරුවා හැරීමත් සමගම දකුණු පළාතෙන් දේශපාලන උණුසුම දැනෙන්නට පටන්ගෙන තිබේ. දකුණු පළාත් සභාව නියෝජනය කළ එ.ජා.ප යේ ප්‍රබලතම චරිතයක් වූ දකුණු පළාත් විපක්ෂ නායක ජස්ටින් ගලප්පත්ති රජය සමඟ එක්වීමත් සමඟ මාතර දිස්ත්‍රික්කයේ එ.ජා.ප නායකත්වයක් නොමැති තැනට පත්ව ඇතැයි දේශපාලන ආරංචි මාර්ග සඳහන් කරයි.දකුණු පළාත් විපක්ෂනායක ජස්ටින් ගලප්පත්ති රජයට එක්වීමට පෙර රජයේ ප්‍රධාන පෙළේ ඇමැතිවරයකු සමඟ සාකච්ඡා කළේ ය. ඉන් අනතුරුව ජනාධිපතිතුමා පළාත් විපක්ෂනායකයාට දුරකථනයෙන් ම කථා කොට නිල නොවන මට්ටමින් ඇරැයුම් කෙළේ රජයට එක්වෙන ලෙසට ය.ඉන් අනතුරුව පළාත් විපක්ෂ නායකයා ගිය සතියේ අරලියගහ මැදුරට පැමිණ ජනාධිපතිතුමා හමු විය. ශ්‍රී.ල.නි.ප මහලේකම් ඇමති මෛත්‍රිපාල සිරිසේන, ඇමැතිවරුන් වන සුසිල් ප්‍රේමජයන්ත, මහින්ද යාපා අබේවර්ධන, ලක්ෂ්මන් යාපා අබේවර්ධන සහ ඩලස් අලහප්පෙරුම ඇතුළු පිරිසක් එම අවස්ථාවට එක්ව සිටියහ. එහිදී ජනාධිපතිතුමා දකුණු පළාත් හිටපු විපක්ෂනායකයාට උපදෙස් දුන්නේ ඉදිරි පළාත් මැතිවරණයට සන්ධානයෙන් තරග කරන ලෙස ය.ජස්ටින් ගලප්පත්තිගිය සතියේ ජනාධිපතිතුමා විශේෂ ආගමික උත්සවයකට සහභාගි විය. ඒ තලවිල ශාන්ත ආනා දේවස්ථානයේ දේව මංගල්‍යයේ අවස්ථාවකට ය. ජනාධිපතිතුමා තලවිල පල්ලියට ගියේ පල්ලියේ රදගුරුතුමා හැර අන් කිසිවකුටත් නොදන්වායි.එහෙත් ඒ බව ප්‍රදේශයේ මැති ඇමැතිවරු දැන සිටියහ. ඓතිහාසික තලවිල දේවස්ථානයට ජනාධිපතිතුමා සහ ශිරන්ති රාජපක්ෂ ජනාධිපති ආර්යාව රැගත් හෙලිකොප්ටරය ගොඩ බස්වනවාත් සමඟ ම වැලන්ස් මැන්ඩිස් හලාවත රදගුරුතුමා සහ මැති ඇමැතිවරු පෙරට පැමිණ ජනාධිපතිතුමා පිළිගත්හ.ඓතිහාසික තලවිල පල්ලියට ජනාධිපතිවරයකු ප්‍රථම වරට පැමිණීම සනිටුහන් කිරීමට සමරු ඵලකයක් ද රදගුරුතුමා සකස් කැර තිබිණි. දේවස්ථානයට කැඳවාගෙන ගිය ජනාධිපතිතුමා සහ ආර්යාව දේවස්ථානයේ අල්තාරය ඉදිරිපිට විශේෂ පීඨිකාවක අසුන් ගැන්වීමට කටයුතු යොදා තිබිණි.ජනාධිපතිතුමා වෙනුවෙන් මුලින් ම ආශිර්වාද ගී ගැයුවේ කුඩා දරුවන් පිරිසක් විසිනි. ඉන් අනතුරුව ජනාධිපතිතුමාට සහ ජනාධිපති ආර්යාවට රදගුරුතුමා ආශිර්වාද කෙළේ ය. ඒ සමඟම කෙටි දෙසුමක් පැවැත්වූ රදගුරුතුමා රට ත්‍රස්තවාදයෙන් මුදා ගැනීමට ජනපතිතුමාට ශක්තිය ලබා දීම ගැන දෙවියන්ට ස්තුති කෙළේ ය.ඉන් අනතුරුව හලාවත රදගුරු තුමා ජනාධිපතිතුමාට කීවේ රැස්ව සිටින බැතිමතුන් අමතන ලෙස ය. “ජනාධිපතිතුමා එම ඉල්ලීම කාරුණිකව ප්‍රතික්ෂේප කළේ ය. “රදගුරුතුමනි මම දේශපාලනඥයෙක්. මෙය ආගමික උත්සවයක් නිසා මම කථා කිරීම සුදුසු නැහැ. ඒ නිසා කථාවක් නොකිරීමට මට කාරුණික අවසර දෙන්න” ජනාධිපතිතුමා ඉල්ලා සිටියේය.ඉන් අනතුරුව ජනාධිපතිතුමාට රදගුරුතුමා ඇරැයුම් කළේ කැවුම් කිරිබත් සංග්‍රහය භුක්ති විඳීමට ය. දේවස්ථානයට පැමිණ සිටි බැතිමතුන් අසළට ගොස් සුහදව කථා බහ කරන්නට ද ජනාධිපතිතුමා අමතක නොකෙළේ ය.හොඳ නාට්‍ය කරළියට ගෙන එන්නගිය සතියේ ජනාධිපතිතුමාගේ ප්‍රධානත්වයෙන් අරලියගහ මැදුරේදී සිනමා අධ්‍යක්ෂවරුන්ගේ විශේෂ රැස්වීමක් පැවැත්විණි. සුමිත්‍රා පීරිස්, වසන්ත ඔබේසේකර, ප්‍රසන්න විතානගේ, ජැක්සන් ඇන්තනි යන අධ්‍යක්ෂවරු ඊට සහභාගි වී සිටියහ. සංස්කෘතික ඇමැති පියසිරි විජේනායක සහ රැඟුම් පාලක මණ්ඩල සභාපති අශෝක සේරසිංහ ඇතුළු සංස්කෘතික අමාත්‍යංශ නිලධාරිහු ද ඊට සහභාගි වී සිටියහ.ජනාධිපතිතුමා සිනමා අධ්‍යක්ෂවරුන්ගේ රැස්වීමට පැමිණ වාඩි ගන්නා ගමන්ම සිනමා අධ්‍යක්ෂවරුන් ගෙන් ඇසූයේ “ආ වැඩිහිටියෝ ටික කොහොමද තොරතුරු කියාය.” දැන් වැඩිහිටියන්ගේ ප්‍රශ්න මැද්දේ මට අලි ප්‍රශ්න ඇවිත්.මම හිතුවා අලි ප්‍රශ්න ඉවරයි කියලා. ඒත් ඉවරවෙන පාටක් නැහැ. දැන් අලි ප්‍රශ්න පටන් අරගෙන. මම දැනුම් දුන්නා අලි පැටව් දෙන්නා ළඟට ඇතින්නියෝ දෙන්නා ගෙනිහින් ප්‍රශ්නය විසඳන්න කියලා. දැන් මොකද්ද වැඩිහිටියන්ට පමණයි චිත්‍රපට ගැන තියෙන ප්‍රශ්න” ජනාධිපතිතුමා සිනමා අධ්‍යක්ෂවරුන් ගෙන් විමසා සිටියේය.“කාම චිත්‍රපට අපි තහනම් කරන්නේ මේ රටේ දරුවෝ ටික රැක ගන්න. රටේ අනාගතය ආරක්ෂා කර ගන්න. එහෙම නැතිව වැඩිහිටියන්ට පමණයි කියන චිත්‍රපට තහනම් කරනවා කියලා සම්භාව්‍ය චිත්‍රපට තහනම් කරලා නැහැ. කාමුක දර්ශන සහිත වෙබ් අඩවි 15 ක් රජය තහනම් කළා.ඊට අමතරව තවත් වෙබ් අඩවි 16 ක් තහනම් කළා. ඒ වෙබ් අඩවි හරහා තරුණ පරපුර විනාශ වෙන්න ඉඩ තිබෙන නිසා රජය ඒ තීරණය ගත්තේ.” ජනාධිපතිතුමා සිනමා අධ්‍යක්ෂකවරුන්ට කරුණු පැහැදිලි කිරීම පටන් ගත්තේය.කාම චිත්‍රපටවලට නම් මේ රටේ ඉඩ නැහැ. වැඩිහිටියන්ට පමණයි චිත්‍රපට පෙන්වනවානම් ඒවායින් දරුවන් මුදවා ගන්න වගකීමක් අපට තියෙනවා. සිනමාහල් හිමියන්ට විරුද්ධව නීතිය තදින්ම ක්‍රියාත්මක කරන්න ඕනේ” ජනාධිපතිතුමා කීවේය.“සර් අපේ කාලේ නෙවෙයි ගිය ආණ්ඩු කාලේ ඒ චිත්‍රපටවලට අවසරය දීලා තියෙන්නේ. අසැබි චිත්‍රපට 500 කට ගිය ආණ්ඩුව කාලේ අවසරය දීලා තියෙනවා.” ප්‍රසිද්ධ රැඟුම් පාලක මණ්ඩලයේ සභාපති නීතිඥ අශෝක සේරසිංහ සිනමාවේදීන්ගේ රැස්වීමේදී කියා සිටියේය.“රටේ අනාගතයට බලපාන ප්‍රශ්නවලදී අරයාගේ කාලේ මෙයාගේ කාලේ කියලා ඇඟිල්ල දිගු කරලා බේරෙන්න එපා. කෙළින් තීරණ ගන්න. කාම චිත්‍රපටවලට අනුමැතිය දීලා තියෙනවානම් වහාම තහනම් කරන්න. අපිට කාගේ කාලයේදී අනුමැතිය දුන්නා ද කියන එක වැදගත් නැහැ.මට වැදගත් වෙන්නේ එවැනි තීරණ මේ රටට රටේ අනාගතයට කොයි විදියට බලපානවාද කියන දෙය විතරයි.” ජනාධිපතිතුමා ප්‍රසිද්ධ රැඟුම් පාලක මණ්ඩල සභාපතිවරයාට උපදෙස් දුන්නේය.ජනාධිපතිතුමා සහ සිනමා අධ්‍යක්ෂවරුන්ගේ විශේෂ සාකච්ඡාවට පසුව ජනාධිපතිතුමා සිනමා අධ්‍යක්ෂවරුන් සමඟ ඉතා සුහදව කථා බහ කරමින් සිටියේය.සාකච්ඡාවෙන් පසුව තේ පැන් සංග්‍රහයක් පැවැති අතර එහිදී ප්‍රවීණ කලාකරු සෝමරත්න දිසානායක පියසිරි විජේනායක ඇමැතිවරයා ගෙන් විමසා සිටියේ “ඔබතුමා නේද මේ බෝම්බය පත්තු කළේ” කියා ය.“ඔව්! මේ ගැන රට තුළ හොඳ සංවාදයක් ගොඩනැඟිය යුතුව තිබුණා. දැන් හොඳ සංවාදයක් ගොඩනැඟුණානේ. අශ්ශීල, අසභ්‍ය චිත්‍රපට ගෙන්විමක් නතර කරන්න නීති ගේන්න තීරණය වුණානේ. ඒ වගේ ම සම්භාව්‍ය චිත්‍රපටවලට අනවශ්‍ය වාරණ ආවෙත් නැහැනේ” පියසිරි විජේනායක සිනහවෙමින් පැවසුවේ ය.“නැවතත් මේ රටේ වේදිකා නාට්‍ය ප්‍රබෝධයක් ඇති කරන්න ඕනැ. ඒක අතිශයින්ම වැදගත් වෙනවා. දයානන්ද ගුණවර්ධන ශූරින් වැනි නාට්‍යවේදීන්ගේ නාට්‍යවලට වේදිකාවක් හදලා දෙන්න ඕන.” මධුර ජවනිකා වගේ නාට්‍ය ආරම්භ කළොත් හොඳයි නේද” සිනමා අධ්‍යක්ෂක ජැක්සන් ඇන්තනි ජනාධිපතිතුමාට යෝජනා කළේය.“ඒ ගැන මටත් සතුටුයි. මට මධුර ජවනිකා ගැන කියන කොට මට මතක් වෙන්නේ දයානන්ද ගුණවර්ධන සර්ගේ නිරිබෑනා නාට්‍යයේ ටිකට් ඒ කාලේ අපි විකුණපු හැටි. එතුමා මගේත් ගුරුවරයෙක් ඒ වගේම හොඳ නාට්‍ය කරළියට ගෙන ඒම ඔබේත් යුතුකමක්. ඒකට අවශ්‍ය වැඩපිළිවෙළක් සකස් කරන්න උදව් කරන්න ජනාධිපතිතුමා සිනමා අධ්‍යක්ෂක ජැක්සන් ඇන්තනීට උපදෙස් දුන්නේය.ශෂීන්ද්‍ර රාජපක්ෂඌව පළාත් සභා මැතිවරණයේ ප්‍රචාරක කටයුතු ගිය සතියේ නිමාවීමෙන් පසුව ඌව පළාත් එක්සත් ජනතා නිදහස් සන්ධාන මහ ඇමැති අපේක්ෂක ශෂින්ද්‍ර කුමාර රාජපක්ෂ මහතා තම පිරිසට අමුතුම කථාවක් කීවේය.“මට ලොකු අසාධාරණයක් වුණා කියලා හිතෙනවා මොකද මේ 13 වෙනි ව්‍යවස්ථා සංශෝධනය නිසා මගේ අංකය 13 කියලා කියා ගන්න ගැටලුවක් වුණා. ඌව පළාත ආව ඇමැතිවරු පවා 13 වෙනි ව්‍යවස්ථා සංශෝධනයට තියෙන බය නිසා 13 ගැන කියන්නේ නැහැ. ජේ.ආර්. ජයවර්ධන හිටපු ජනාධිපතිතුමා තමයි මේ හුටපටය කළේ.” එජානිස මහ ඇමැති අපේක්ෂක ශෂින්ද්‍ර රාජපක්ෂ තම ආධාර කරුවන්ට කියා සිටියේය.සහාය ආණ්ඩුවටඌව පළාත් මැතිවරණයට මොණරාගල දිස්ත්‍රික්කයෙන් එජාප අපේක්ෂකයෝ දහහතර දෙනෙක් ඉදිරිපත් වෙලා හිටියා. එතනින් එක්කෙනෙක් රජයට සහාය දෙන්න ඉදිරිපත් වුණා. හැබැයි රනිල්ගේ මොණරාගල කණ්ඩායම 13 ක් වුණත් රනිල් 13 ක් ගැන කියන්නේ නැහැ.” එජානිස සන්ධාන මහ ඇමැති අපේක්ෂක ශෂින්ද්‍ර රාජපක්ෂ කියා සිටියේ සිනහ වෙමිනි.ගිය සතියේ දිනෙක එක්තරා පෞද්ගලික රූපවාහිනී නාලිකාවක සංගීත වැඩසටහනකට ඇමැති රෝහිත අබේගුණවර්ධන සහභාගි වී සිටියේය. එම වැඩසටහනට ජයලත් ජයවර්ධන, පළාත් සභා මන්ත්‍රී නිරෝෂන් පාදුක්ක ඇතුළු මන්ත්‍රීවරු ද තවත් දේශපාලනඥයෝ ද සහභාගී වී සිටියහ. එම වැඩසටහනට මෙරට චිත්‍රපට සහ ටෙලි නාට්‍ය නිළියෝ රැසක් ද සහභාගිවී සිටියහ.සංගීත වැඩසටහන අතරතුර සියලුදෙනා එක්ව රංගනයේ යෙදීම ද සිදුවිය. එම වැඩසටහන සජීවී ලෙස ප්‍රචාරය වෙද්දී ජනාධිපතිතුමාට දුරකථන ඇමැතුම් ගලා එන්නට විය. “රෝහිතගේ නෝනා වැඩසටහනට සහභාගි වෙලා ඉන්න ඇති” ජනාධිපතිතුමා එම දුරකථන ඇමැතුම්වලට පිළිතුරු දුන්නේය.ඊට පසු දිනයේ එම සංගීත වැඩසටහන දහවල් 12.00 සිට දහවල් 2.00 දක්වා එම රූපවාහිනී සේවයේම විකාශය වෙමින් තිබිණි. ඒ මොහොතේ මාධ්‍යවේදීන් පිරිසක් ජනාධිපතිතුමාට කතා කළහ. “සර් අර සංගීත වැඩසටහනේ නැවැත විකාශයක් දැන් තියෙනවා. ඒක බලනවාද” මාධ්‍යවේදීහු ජනාධිපතිතුමාගෙන් ඉල්ලීමක් කැර තිබිණි.ඉන් අනතුරුව ජනාධිපතිතුමා එම සංගීත වැඩසටහනේ නැවත විකාශය නැරැඹුවේය. ජනාධිපතිතුමාට එම වැඩසටහන නරඹන විට කිසියම් අමුත්තක් දැනී තිබිණි. ඒ මොහොතේම ජනාධිපතිතුමා ඇමැති රෝහිත අබේගුණවර්ධනට කතා කළේය.“ඇමැතිතුමා වැඩසටහන්වලට යනකොට තමන්ට ඒ වැඩසටහන සුදුසුද නැද්ද කියලා හිතලා බලලා යන්න. හොඳ නරක තෝරාගෙන කටයුතු කරන්න” ජනාධිපතිතුමා ඇමැති රෝහිත අබේගුණවර්ධනට උපදෙස් දුන්නේය.එජාපයේ හතරමායිමට එන්නේ නෑවජිර අබේවර්ධනඌව පළාත් සභා මැතිවරණය වෙනුවෙන් මොණරාගල දිස්ත්‍රික්කයේ එජාප මැතිවරණ ව්‍යාපාරය මෙහෙයවීම සඳහා පත්කැර තිබුණේ එජාප ගාලු දිසා මන්ත්‍රී වජිර අබේවර්ධනය. ගිය අඟහරුවාදා උදෑසන කොළඹ සිට මන්ත්‍රී වජිර මොණරාගල බලා පිටත් විය.එදින එජාප නායක රනිල්ගේ ප්‍රධානත්වයෙන් ප්‍රචාරක රැළියක් පැවැත්වීමට නියමිතව තිබිණි. වජිර මොණරාගල ගොස් එජාප දිස්ත්‍රික් කාර්යාලයේදී එජාප මොණරාගල දිස්ත්‍රික් පළාත් අපේක්ෂකයන් මුණ ගැසුණේය. ඉන් අනතුරුව අපේක්ෂකයන් වෙත මුදල් පරිත්‍යාග කිරීමට ද එජාප මන්ත්‍රී වජිර කටයුතු කෙළේය.එදින එජාප නායකයා ඇතුළු පිරිස වෙනුවෙන් දිවා ආහාරය පිළියෙල කැර තිබුණේ මොණරාගල එජාප කොට්ඨාශ කළමනාකරුගේ නිවෙසේදීය. එජාප මහ ලේකම් තිස්ස අත්තනායක, මොණරාගල එජාප දිස්ත්‍රික් නායක රංජිත් මද්දුමබණ්ඩාර, මන්ත්‍රී දයාසිරි ජයසේකර, වජිර අබේවර්ධන, මධ්‍යම පළාත් මන්ත්‍රීනි ශාන්තිනි කෝන්ගහගේ, සබරගමුව පළාත් මන්ත්‍රීනි සිරිපාල කිරිඇල්ල ඇතුළු පිරිස සමග එදින එජාප නායක රනිල් ද දිවා ආහාරය ගත්තේය.දිවා ආහාරය ගැනීමෙන් පසුව මොණරාගල එජාප ප්‍රධාන රැළිය ආරම්භ වීමට පැය දෙකක් පමණ තිබු හෙයින් එජාප නායකයා සහ මන්ත්‍රී වජිර අනෙත් මන්ත්‍රීවරුන් ගෙන් වෙන්වී ගොස් කිසියම් කථා බහක නිරත වූහ.ගිය අඟහරුවාදා එජාප මහ ලේකම් තිස්ස අත්තනායක මොණරාගල මැතිවරණ මෙහෙයුම් කටයුතුවල නිරතව සිටියේය. ඒ අතරතුර මහලේකම්වරයාගේ දුරකථනයට හම්බන්තොට, මාතර සහ ගාල්ල යන දිස්ත්‍රික් නියෝජනය කරන එජාප පළාත් මන්ත්‍රීවරුන් ගෙන් ඇමැතුම් ලැබුණේය. එම මන්ත්‍රීවරුන් විමසා සිටියේ දකුණු පළාත් සභාවේ එජාප මහ ඇමැති අපේක්ෂකයා ගැනය.එජාප දකුණු පළාත් මන්ත්‍රී බුද්ධික පතිරණ මෙවර එජාප මහ ඇමැති අපේක්ෂකයා වනු ඇති බවට පළවූ වාර්තා නිසා දකුණු පළාතේ එජාප මන්ත්‍රීවරු කලබලයට පත්ව සිටියහ.ඉන් අනතුරුව එජාප නායක රනිල් සහ මන්ත්‍රී වජිර අබේවර්ධන එජාප දකුණු පළාත් මහ ඇමැති අපේක්ෂකයා ගැන දීර්ඝව කථා බහ කෙළේය. අවසානයේ එජාප නායකයා තීරණය කෙළේ දකුණු පළාත් සභාවට එජාපයෙන් මහ ඇමැති අපේක්ෂකයකු පත් නොකිරීමටය. එහෙත් දිස්ත්‍රික් තුන සඳහා කණ්ඩායම් නායකයන් තිදෙනකු පත් කිරීමට අවසානයේ තීරණය කෙරිණි.ඉන් අනතුරුව එජාප නායක රනිල් මහලේකම් තිස්සට දන්වා සිටියේ දකුණු පළාත් සභාවට මහ ඇමැති අපේක්ෂකයකු පත් නොකරන බව ප්‍රකාශයට පත් කරන ලෙසටය.දකුණු පළාත් සභා මැතිවරණයේදී එජාප ගාලු දිස්ත්‍රික් කණ්ඩායම් නායකයා ලෙස බන්දුලාල් බණ්ඩාරිගොඩ පත් කරන ලෙස මන්ත්‍රී වජිර ගිය සතියේ එජාප නායක රනිල් ගෙන් ඉල්ලා සිටියේය.ඉන් අනතුරුව එජාප නායකයා ඇතුළු පිරිස ගියේ මොණරාගල එජාප රැළියට සහභාගි වීමටය. මේ රැළිය පැවැත්වෙද්දි කම්කරු ඇමැති මර්වින් සිල්වා එම රැළිය පැවැති ස්ථානයට නුදුරේ පිහිටි කඩයක සිට රැස්වීම පිළිබඳව අවධානයෙන් සිටිනු එජාප දකුණු පළාත් මන්ත්‍රීවරයකු දැනගත්තේය.ඒ වන විට එජාප රැළිය අමතමින් සිටියේ එජාප මන්ත්‍රී දයාසිරි ජයසේකරය. ඉන් අනතුරුව මන්ත්‍රී දයාසිරි ජයසේකර ඇමැති මර්වින් සිල්වාට ඇරැයුම් කළේ රැස්වීමට පැමිණෙන ලෙසය. ඇමැති මර්වින් සිල්වා මැතිවරණ ව්‍යාපාරයේ යෙදෙන අතරතුර ආහාර ගැනීමට කඩයට ගොඩවී තිබිණි.එජාපයේ ජ්‍යෙෂ්ඨයෝ ඉවතටශබ්ද විකාශන යන්ත්‍රය උපකාරයෙන් ඇමැති මර්වින්ට එජාප මන්ත්‍රී දයාසිරි ආරාධනා කරද්දි ඇමැති මර්වින් ඇතුළු පිරිස සිනහ වෙන්නට පටන් ගත්හ. ඒ සමඟම ඇමැති මර්වින් මන්ත්‍රී වජිර අබේවර්ධනට සහ මන්ත්‍රී රංජිත් මද්දුම බණ්ඩාර දුරකථන ඇමැතුම් ලබාදී කීවේ තමා එජාපයේ හතර මායිමටවත් ගොඩ නොවෙන බවය.ගිය බ්‍රහස්පතින්දා එජාප අක්මීමන සංවිධායක විජේපාල හෙට්ටිආරච්චි තම මැතිවරණ මෙහෙයුම් කාර්යාලය අරඹමින් සිය මැතිවරණ ව්‍යාපාරය ආරම්භ කෙළේය.දකුණු පළාත් සභාවේ නිල කාලය අවසන් වීමට නියමිතව තිබූයේ අගෝස්තු මස 15 වෙනිදාය. එහෙත් ගිය සඳුදා රාත්‍රියේ දකුණු පළාත් සභාව විසුරුවා හැරිණි. ගිය සඳුදා උදෑසන දකුණු පළාත් මහ ඇමැති ශාන් විජයලාල් ද සිල්වා ප්‍රධාන ඇමැති කාර්යාලයේ රැඳී සිටියේය. ඒ අතරතුර මහ ඇමැතිවරයා හමුවීමට විශේෂ අමුත්තකු පැමිණියේය. ඒ වෙන කිසිවකු නොව දකුණු පළාත් සභාවේ විපක්ෂ නායක ජස්ටින් ගලප්පත්තිය.“මම අවුරුදු 26 ක් එජාපය වෙනුවෙන් දරදිය ඇද්දා. මම පක්ෂයට සේවය කළාට පක්ෂය මට සැලකුවේ නැහැ. එජාපය දැන් ජ්‍යෙෂ්ඨයන් ඉවත් කරමින් සිටිනවා. ඒ නිසයි මම එක්සත් ජනතා නිදහස් සන්ධානයට එකතුවීමට තීරණය කළේ. යුද්ධය නිම කළ ජනාධිපතිතුමාට රට ගොඩනැඟීමට මගේ සහාය ලබා දෙනවා.” දකුණු පළාත් සභාවේ විපක්ෂ නායක ජස්ටින් ගලප්පත්ති කීවේය.ඉන් අනතුරුව මහ ඇමැති ශාන් විජයලාල් ජස්ටින් ගලප්පත්තිට නිල් මල් මාලාවක් දමා බුලත් හුරුල්ලක් දී පිළිගත්තේය. “වසර 26 ක දේශපාලන අත්දැකීම් ඇති විපක්ෂ නායකයා සන්ධානය සමඟ එක්වීම සන්ධානය ඉදිරි දකුණු පළාත් මැතිවරණයෙන් ලබන විශිෂ්ට ජයග්‍රහණය තහවුරු කරන්නක් බවය.අලියා ලකුණ අතහරින්න බැහැඑදින රාත්‍රියේ දකුණු පළාත් සභාවේ අවසන් රැස්වීම පළාත් ප්‍රධාන ලේකම් කාර්යාලයේදී පැවැත්වෙමින් තිබිණි. එදින රාත්‍රී 7.30 ට පමණ ප්‍රධාන ඇමැතිවරයාගේ ජංගම දුරකථනයට විශේෂ ඇමතුමක් ලැබිණි. ඒ ජනාධිපති මහින්ද රාජපක්ෂ මහතාගෙනි. “ශාන් අද රෑ පළාත් සභාව විසුරවනවා හෙට ඉඳලාම මැතිවරණ වැඩ පටන් ගන්න වේවි.” ජනාධිපතිතුමා කීවේය.ගිය සතියේ පරිසර ඇමැති චම්පික රණවක බලන්ගොඩ හපුතලේ, බණ්ඩාරවෙල සහ ඇල්ල යන ප්‍රදේශවල සංචාරයක නිරත විය.ඒ සෑම නගරයකම දැවෙන ප්‍රශ්නයක් බවට පත්ව ඇති කැළිකසල ප්‍රශ්නය පිළිබඳව සොයා බලා විසඳුම් ලබා දීමටය. “කැළි කසළ ප්‍රශ්නය කොළඹ නගරයේ ඉතාම ප්‍රබල ප්‍රශ්නයක්, ඒ නිසා කොළඹ නාගරික ප්‍රදේශවල ජනතාව දුක් විඳිනවා. ඒ අතින් හපුතලේ, බණ්ඩාරවෙල ජනතාව වාසනාවන්තයි.මේ ප්‍රදේශයේ කැළි කසළ ප්‍රශ්නයට විසඳුම් සොයන්න පක්ෂ විපක්ෂ බේදයෙන් තොරව එකතු වෙලා සිටීම පැසසුමට කාරණයක්” ඇමැති චම්පික එ ම ප්‍රදේශවල ජනතාව හමුවේ කීය. මේ අතර ජාතික හෙළ උරුමයේ විශේෂ කාරක සභා රැස්වීමක් හෙළ උරුම නායක එල්ලාවල මේධානන්ද හිමියන්ගේ ප්‍රධානත්වයෙන් පැවැත්විණි. ඒ ඇමැති චම්පික රණවකගේ ඉල්ලීමකට අනුවය.එම විශේෂ කාරක සභා රැස්වීමේදී ඇමැති චම්පික කීවේ සර්ව පාක්ෂික කමිටුවේ යෝජනාවලිය ගැනය. “මේ යෝජනාවලියේ අන්තර්ගතය ගැන බ්‍රිතාන්‍ය ජනමත සමීක්ෂණ ආයතනයක් සිංහල ජනතාව අතර නියදි සමීක්ෂණයක් තියලා. ඒකේ ප්‍රතිඵල වාර්තාවක් මා ළඟ තියෙනවා.”ඇමැති චම්පික කියා සිටියේය. බොහෝ වාද විවාද පැවැති කාරක සභා රැස්වීම නිමා වූයේ විශේෂ තීරණ කිහිපයක් ලබා ගැනීමෙන් පසුවය.එජාපයට හිතවත් දේශපාලන නායකයකුගේ සහෝදරයකුගේ උපන්දින සාදයක් ගිය සතියේ පානදුරේ බොල්ගොඩ වැව සමීපයේ පිහිටි නිවෙසෙකදී පැවැත්විණි. එය සැබෑ ලෙසටම උපන්දින සාදයකටත් වඩා දේශපාලන රහස් සාකච්ඡාවක් බවට පත්වී තිබිණි. උපන්දින සාදයට එජාප නායක රනිල් වික්‍රමසිංහ, හිටපු ජනපතිනි චන්ද්‍රිකා කුමාරතුංග, රාවුෆ් හකීම්, ඇතුළු පිරිසක් එක්ව සිටියහ. සාදය සඳහා ආහාර සපයා තිබුණේ ගල්කිස්සේ පිහිටි තරු පංතියේ හෝටලයකිනි. සාදයට ඉස්තරම්ම සැර බීම වර්ග සැපයිණි.උපන්දින සාදය අතරතුර දේශපාලන නායකයින් පිරිස එම නිවෙසේ වීදුරු කාමරයකට ගොස් සාකච්ඡාව පටන් ගත්හ. “ගම්පහ දිසාවෙන් ප්‍රබලයෙක් ඡන්දයට ඉදිරිපත් කරන්න අලිය ලකුණ ඉවත් කරන්න” එජාපයට හිතවත් ප්‍රබලයා ඉල්ලා සිටියේය. ඊට පිළිතුරු දුන්නේ එජාප නායක රනිල්ය. “අලිය ලකුණ ඉවත් කරන්න, කෘත්‍යාධිකාරී මණ්ඩලය ඉඩ දෙන්නේ නැහැ. ඒක කරන්න අමාරුයි” එජාප නායකයා කීවේය.නිර්මාණාත්මක චිත්‍රපටවලට තහංචි නැහැජාතික නිදහස් පෙරමුණේ දේශපාලන මණ්ඩලය ගිය බදාදා රාත්‍රියේ බත්තරමුල්ලේ පිහිටි එහි ප්‍රධාන කාර්යාලයේදී සභාපති, පාර්ලිමේන්තු මන්ත්‍රී විමල් වීරවංශ, ඇමැති නන්දන ගුණතිලක යන අයගේ ප්‍රධානත්වයෙන් රැස් විය. එහිදී ඌව පළාත් සභා මැතිවරණ ප්‍රචාරක කටයුතු පිළිබඳව මුලින් ම සාකච්ඡාවට භාජනය විය.“ජා.නි.පෙ අපේක්ෂක මිහිමල් මුණසිංහගේත්, හිටපු පළාත් සභා මන්ත්‍රී ඩබ්.ඒ. උදයකුමාරගේත් ජයග්‍රහණය වෙනුවෙන් අපට බදුල්ල හා මොනරාගල දිස්ත්‍රික්ක දෙකේ ම හොඳ ප්‍රචාරක ව්‍යාපාරයක් ගෙන යාමට හැකි වුණා.” පසුගිය දිනවල බදුල්ල හා මොනරාගල දිස්ත්‍රික්කවල මැතිවරණ මෙහෙයුම් කටයුතු සිදු කළ විමල් වීරවංශ පැවසුවේ ය.“එජාප බදුල්ල දිස්ත්‍රික් පාර්ලිමේන්තු මන්ත්‍රී ලක්ෂ්මන් සෙනෙවිරත්න, මිහිමල් මුණසිංහට එරෙහිව ජ.වි.පෙ. ගෙන ගිය කට කතාවට රැවටිලා, කට කැඩිච්ච කතාවක් කියලා තිබුණා. මිහිමල් මුණසිංහට එරෙහිව ඇතැම් මාධ්‍ය යොදා ගෙන සිදු කළ මඩ ප්‍රචාරයක් ගැන පැහැදිලි කරමින් විමල් වීරවංශ එහිදී කරුණු දැක්වූවේ ය.ඉන්පසු දේශපාලන මණ්ඩලයේ අවධානයට යොමු වූයේ දකුණු පළාත් සභා මැතිවරණය කෙරෙහි ය. “ගාලු දිස්ත්‍රික්කයේ හොඳ පදනමක් සකසා ගන්න අපේ ගාලු දිස්ත්‍රික් නායක, හිටපු පළාත් සභා මන්ත්‍රී, අතුල ප්‍රියන්ත බෙල්ලනට හැකි වී තිබෙනවා. එම පදනම මත ශක්තිමත්ව ප්‍රචාරක ව්‍යාපාරයක් ගෙන ගියොත් ගාලු අපේක්ෂකයාගේ ජයග්‍රහණය තහවුරු කරගත හැකියි.” ගාලු දිස්ත්‍රික් මැතිවරණ මෙහෙයුම් නායක, පාර්ලිමේන්තු මන්ත්‍රී ජයන්ත සමරවීර පැවසුවේ ය.බෝම්බය ගැහුවේ කවුද?“සරත් වීරවංශට මාතර දිස්ත්‍රික්කයේ හොඳ ජන පදනමක් තියෙනවා. විමල් වීරවංශගේ වැඩිමල් සහෝදරයා වීම නිසාත් සරත් වීරවංශට මේ මැතිවරණයේදී වාසිදායක තත්ත්වයක් නිර්මාණය වී තිබෙනවා.” මාතර දිස්ත්‍රික්කයේ තත්ත්වය සමාලෝචනය කරමින් අමාත්‍ය පියසිරි විජේනායක සඳහන් කළේ ය.“අපේ හම්බන්තොට දිස්ත්‍රික් නායක එච්.බී. ධර්මසේන (කොඩිතුවක්කු) මේ වනවිට දිස්ත්‍රික්කයම ආවරණය වන ආකාරයට සංවිධායකයන් පත් කර ගැනීමට සමත් වී තිබෙනවා. මැතිවරණ ප්‍රචාරක ව්‍යාපාරය සාර්ථක කර ගන්න ඒක ඉතා වැදගත්.හම්බන්තොට දිස්ත්‍රික්කයේ ජවිපෙ සංවිධායකවරයා ලෙස කටයුතු කරද්දී ඔහුට ලැබී ඇති අත්දැකීම් ද මෙවර මැතිවරණ ජයග්‍රහණය සඳහා යොදා ගත හැකියි. ජයන්ත සමරවීර එසේ පැවසුවේ හම්බන්තොට දිස්ත්‍රික් අපේක්ෂක එච්.බී. ධර්මසේන (කොඩිතුවක්කු) පිළිබඳව සඳහන් කරමිනි.“වැඩිහිටියන්ට පමණයි” යන ගණයට අයත් වන සියලු චිත්‍රපට ශ්‍රී ලංකාවේ ප්‍රදර්ශනය තහනම් කෙරෙන බවට මහින්ද යාපා අබේවර්ධන ඇමැතිවරයා පැවසීමත් සමඟ ම ඒ පිළිබඳව පුළුල් කතිකාවක් රට පුරා ම ඇතිවිය.බුද්ධික එපාසාගල කියයිදකුණු පළාත් සභාවේ එ.ජා.ප. මහ ඇමැති අපේක්ෂකයා පිළිබඳව මේ වනවිට ගැටළු රැසක් මතු වී තිබේ. හිටපු එ.ජා.ප. පළාත් සභා මන්ත්‍රී බුද්ධික පතිරණ එ.ජා.ප මහ ඇමැති අපේක්ෂකයා ලෙස නම් කිරීමට කටයුතු කරන බව එ.ජා.ප නායක රනිල් වික්‍රමසිංහ ගිය සතියේ හිටපු මන්ත්‍රී බුද්ධික පතිරණට දන්වා තිබිණි.මේ බව දැනගත් එ.ජා.ප මාතර දිසා සංවිධායක පාර්ලිමේන්තු මන්ත්‍රී සාගල රත්නායක එ.ජා.ප නායකයාගෙන් ඉල්ලා ඇත්තේ බුද්ධික පතිරණ ඉදිරි පළාත් සභා මැතිවරණයේ මහ ඇමැති අපේක්ෂකයා ලෙස නම් නොකරන ලෙස ය. මේ අතරතුර ඉදිරි පළාත් මැතිවරණයේ මාතර අපේක්ෂක ලැයිස්තුව සැකස්ම තමාට බාර දෙන ලෙස ද මන්ත්‍රී සාගල රත්නායක එ.ජා.ප නායකයාට බල කැර තිබේ.චන්දන බණ්ඩාර</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=af0908091</link>
    <topic>ජනතාවට බරක් නොදී මහ බැංකුව ෂොක් ඇබ්සෝබර් එකක් වුණා</topic>
    <author>සංවාද සටහන - කේ.සී.ජේ. රත්නායක ඡායාරූපය - සුදම් ගුණසිංහ</author>
    <content>ජනතාවට බරක් නොදී මහ බැංකුව ෂොක් ඇබ්සෝබර් එකක් වුණාවනක්කම් වනක්කම් අපේ ගමට අපි යනවාඑල්ටීටීඊ අන්තර්ජාතික කෙරුමා කේ.පී. කොටුවෙයිකාමාතුරයෝ සහ වැඩිහිටියෝමඩු මංගල්‍යය හා අතීත තොරතුරුමගේ අම්මා මැරුණෙත් අතුරුදන් වූ මල්ලි ගැන හිතලමයිවැරදි ප්‍රතිරූප මැකීමට නව සන්නිවේදන ව්‍යාපෘතියක්විපක්ෂයට අභියෝගයක්වසර තිහක් තිස්සේ සාමය පතා අපි දේවමාතාවට යාච්ඤා කළාශ්‍රී ලංකා මහ බැංකුවේ අධිපතිඅජිත් නිවාඩ් කබ්රාල්ශ්‍රී ලංකාවේ ආර්ථිකය මේ වන විට පවතින්නේ කුමන තත්ත්වයක ද?අද දියුණු රටවල පවා දකින්න ලැබෙන්නේ් ඍණ ආර්ථිකයක්. මේ වගේ අවස්ථාවක ධන 3.5 ක ආර්ථික වර්ධන වේගයක් පවත්වා ගන්න අපි සමත් වුණා. අනිත් පැත්තෙන් සියයට 28 ක්ව තිබූ උද්ධමනය දැන් සියයට 1 දක්වා පහත වැටිලා. රටට ගලා එන විදේශ විනිමය ප්‍රමාණය වැඩි වෙමින් පවතිනවා.කෘෂිකර්මය, සංචාරක, ධීවර යන අංශවල විශාල පිබිදීමක් පෙන්නුම් කරනවා. මේ කාලයේදී ඇමෙරිකාවේ විතරක් බැංකු 59 ක් කඩා වැටුණා. නමුත් අපේ බැංකු පද්ධතිය ස්ථාවරව පවත්වා ගන්න හැකියාව ලැබුණා. ඒ වගේ ම මේ වන විට බැංකු පොළී අනුපාතයන් පහළ වැටෙමින් තියෙනවා. කුඩා, මධ්‍යම හා මහා පරිමාණ ව්‍යවසායකයන්ට හොඳ කාලයක් උදා වෙනවා. දේශීය හා විදේශීය අභියෝග රාශියකට මුහුණ දීලයි මේ තත්ත්වය ඇති කැර ගත්තේ.පසුගිය වසරවල ආර්ථික වර්ධන වේගය සියයට 7 මට්ටමේ තිබුණා. මේ වන විට එය 3.5 ට පහළ වැටිලා. මෙතන ආර්ථිකයේ පහත වැටීමක් මිස වර්ධනයක් පෙන්නුම් කරන්නේ නෑදියුණුවන රටවල පවා අද දකින්න ලැබෙන්නේ ඍණ ආර්ථිකයක්. බොහෝ රටවල අගය ඍණ 6 යි. මෙහෙම තියෙද්දී ශ්‍රී ලංකාව ධන 3.5 ක වර්ධනයක් ගන්නවාය කියන්නේ විශාල ජයග්‍රහණයක්. මොකද අපේ ආර්ථිකය ලෝකයේ ආර්ථිකයත් එක්ක සම්බන්ධයි. අපි මොන තරම් අපනයනය කළත් ඒවා මිලට ගන්න විදේශ රටවලට වත්කම නැති නම් අපේ ආදායම්වලට ඒක බලපානවා.නමුත් ලෝක ආර්ථික අවපාතය මැද ජනාධිපතිතුමා අවධානයෙන් නිසි තීන්දු ගත්තා. ආහාර සුරක්ෂිත බව ඇති කළා. දේශීය කර්මාන්ත හා මුල්‍ය ආයතන රැක ගන්න විශේෂ උපාය මාර්ග අනුගමනය කළා. එහෙම නොකළා නම් අපේ ආර්ථිකයත් බිංදුවට වැටෙන්න ඉඩ තිබුණා. නමුත්අද අපේ ආර්ථික වර්ධන වේගය ධන 3.5 යි. මේක විශාල ජයග්‍රහණයක් බව කීවේ ඒ නිසයි.නමුත් රුපියල අවප්‍රමාණය වීම වළක්වා ගත්තේ කෘත්‍රීම පාලනයකින්. මේ ගැන මහ බැංකුව වගකීම බාර ගත යුතුව තියෙනවා?ඔව්.. වගකීම බාර ගන්නවා. එය කළ යුතුව තිබුණු දෙයක් කියලත් මම කියනවා. මෙතැන ප්‍රශ්න දෙකයි තිබුණේ. රුපියල අවප්‍රමාණය කරලා ඒ බර සමස්ත ජනතාව මත පටවනවාද? නැත්නම් ඒ බර රජය විසින් බාර ගන්නවාද කියලයි. අපි තෝරා ගත්තේ දෙවැනි පිළිතුරයි.මහ බැංකුව මෙතනදී ක්‍රියා කළේ ෂොක් ඇබ්සෝබර් එකක් හැටියටයි. ආර්ථික කම්පනය මහජනතාව මත පතිත නොකර ඒක අපි දරා ගත්තා. මීට කලින් ආණ්ඩු කළ සමහරු මේ කම්පනය දරා ගත්තේ නැතිව මහජනතාවට දැනෙන්න හැරියා. නමුත් මෙවර අපි ඒ කම්පනය හොඳින් පාලනය කළා. මහ බැංකුවට බනින එක නෙවෙයි ප්‍රශංසා කිරීමයි කළ යුත්තේ.ඒ නිසා සිදුවුණ ප්‍රතික්‍රියාව මොකක්ද? අපේ විදේශ සංචිතවලට බලපෑමක් ඇතිවුණේ නැද්ද?බලපෑමක් ඇති වුණා. දැන් කෙනෙක් මුදල් ඉතිරි කරන්නේ මොකටද? ලෙඩක් – දුකක් – උවදුරක් ඇති වුණහම අර ඉතිරි කරපු මුදල් ප්‍රයෝජනයට ගන්නේ නැද්ද? දරුවා අසනීප වෙලා දුක් විඳපු දෙන්, ඉතිරි කරපු මුදල් ගන්නේ නෑ කියලා කියනවද? නෑ. මේක තමයි සාමාන්‍ය ක්‍රමය. මනුෂ්‍යවාදී ප්‍රතිපත්තියයි නිවැරැදි.අපි මේ විදේශ සංචිත තබා ගත්තේ අවශ්‍ය වෙලාවට පාවිච්චි කරන්නයි. ලෝක ආර්ථික අවපාතයක් එක පැත්තක. අපේ මුදල් විදේශ රටවලට මහ පරිමාණයෙන් ගලා යද්දී රටට ඕන දෙයක් වෙච්චි දෙන් සංචිතය රැක ගන්නවාය කියලා නිකම් ඉන්නේ නෑ නේ, ජනාධිපතිතුමා නිතරම දෙන උපදේශයක් තමා මහජනතාව මත බර පටවන්න එපා කියන එක. රුපියල පාවෙන්න ඉඩ හැරියා නම් මහජනතාවට මහා බරක් දරන්න වෙනවා.ඒ බර රජය දරා ගත්තා. ඒ වෙනුවෙන් විදේශ සංචිතයේ මුදල් යම් ප්‍රමාණයක් වැය කරන්න වුණා. ඒක අපි ආඩම්බරයෙන් කියනවා. දැන් ඒ උවදුර ජය ගත්තා. ආපහු සංචිතය ගොඩ නඟනවා.උවදුර ජයගත් බව කියනවා. නමුත් හිඟය පියවන්න අන්තර්ජාතික මුල්‍ය අරමුදලෙන් ණය ගන්න වුණා. ඒ ණය වෙනුවෙන් ප්‍රතිපත්ති වෙනස් කරලා කොන්දේසිවලට යට වෙන්නත් වුණා කිව්වොත් හරිද?නෑ.. රජයේ කිසිම ප්‍රතිපත්තියක් වෙනස් කළේ නෑ. මේ ණය ගත්තේ් කරුණු 3 ක් ගැන එකඟතාවක් ඇතිවයි. අයවැය පරතරය සියයට 7 ට සීමා කිරීම එකක්. ජනාධිපතිතුමා ගියවර අයවැයේදී පැහැදිලිව ප්‍රකාශ කළා අයවැය පරතරය සියයට 6.5 ට ගේන්න ඕනෑ බව. ඒ අනුව මේ එකඟතාව අපේම අදහසක් මිස කොන්දේසියක් නෙවෙයි.දෙවැනි කරුණ තමා නම්‍යශීලි විනිමය අනුපාතිකයකට යන බව. මේක අපි ප්‍රකාශ කෙළේ ගිය වසරේ ඔක්තෝබර් මාසයේදීයි. ඒ වෙන කොට මුල්‍ය අරමුදල ගැන කතාවක්වත් තිබුණේ නෑ. ඒ අනුව දෙවැනි එකඟතාවක් ධ්ර්ජ්කොන්දේසියක් නෙවෙයි. ඛනිජ තෙල් සංස්ථාව හා ලංකා විදුලිබල මණ්ඩලය හොඳ ස්ථාවරයකට ගේන බවත් අපි ප්‍රකාශ කළේ මීට කලින්.මේ කාරණා මහින්ද චින්තන වැඩ පිළිවෙළේ සඳහන් වෙනවා. 2008 මුදල් අමාත්‍යංශයේ වාර්ෂික වාර්තාවෙන් මේ කාරණා දකින්න ලැබෙනවා. ඒ නිසා මම පැහැදිලිව කියන්න ඕනේ මේ කාරණා එකක්වත් ධ්ර්ජ්එකෙන් දැම්ම කොන්දේසි නෙවෙයි රජයේ ඉදිරි වැඩපිළිවෙළට අන්තර්ගත ප්‍රකාශිත කරුණු බව.අ.ජා.මුල්‍ය අරමුදල රජයේ ඉදිරි වැඩ පිළිවෙළ පිළිඅරගෙන ණය අනුමත කළා මිස ඔවුන් ගේ කොන්දේසි ඉදිරිපත් කළේ නෑ කියලයි ඔබ කියන්නේ?ඔව් ඒක තමයි නිවැරැදි. සමහර අය විවිධ කොන්දේසි ගැන කතා කරනවා. ඒ ගැන මට කියන්න පුළුවන් ඒ සේරම අසත්‍යයි කියලා. ඔය ගැන ප්‍රකාශ කරන්න තියෙන්නේ එපමණයි.මීට කලින් හැම වතාවකම මුල්‍ය අරමුදල ණය දුන්නේ කොන්දේසි සහිතවයි. ඩොලර් මිලියන 2.6 ක් වගේ අතිවිශාල මුදලක් මෙවර කිසිම කොන්දේසියක් නැතිව දුන්නාය කියන කතාව අදහන්න පුළුවන්ද?බොහොම හොඳයි. හුඟ දෙනෙකුට ප්‍රශ්න, කුතුහලය මතු වෙන්නෙත් ඔය ප්‍රශ්නය නිසයි. රජය මෙවර ගත් මුදලින් සියයට 10 ක් තරම් ණය ගන්න 2003 දී විශාල කොන්දේසි මාලාවකට එකඟ වුණා. මහජන බැංකුව විකිණීම, ටෙලිකොම් කොටස් සියල්ල විකිණීම, රක්‍ෂණ සංස්ථාව සම්පූර්ණයෙන් පෞද්ගලීකරණය කිරීම, ආදායම් අධිකාරියක් පිහිටුවීම, වැට් බද්ධ මුළු රට පුරා ව්‍යාප්ත කිරීම, බදු සහන නතර කිරීම, හිල්ටන් හෝටලය පවා විකුණන්න එදා එකතු වුණා.රජයේ සේවකයන් සේවයෙන් ඉවත් කරන්න වන්දි සූත්‍රයක් ගේන්නත් එකඟ වුණා. මෙන්න මේ වගේ දැඩි කොන්දේසිවලට යටත් වෙලා තමයි එදා ආණ්ඩුව ණය ගත්තේ. ඉතිං ඒගොල්ලෝ හිතන්න ඇති ඒ වගේ 10 ගුණයකටත් වැඩි ණයක් මෙවර ගන්න කොට දැඩි කොන්දේසිවලට යට වෙන්න ඇතියි කියලා. නමුත් එහෙම කිසි ම දෙයක් නෑ.මේ එකඟතා ලියවිලි ඕනම කෙනෙකුට පරීක්ෂා කරන්න පුළුවන්. මහින්ද චින්තන ප්‍රතිපත්තියේ එක අකුරක් එහාට මෙහාට වෙන්න නොදී මේ ණය ගත්තා. සියල්ල විනිවිදයි. ඒ බව මම වගකීමකින් කියනවා. මේ ගැන මහ බැංකුවට හා රජයට ස්තුති කරනවා වෙනුවට විකාර කතා කීම ගැන මට කනගාටුයි.ප්‍රතිමත දරණ අය කියනවා ප්‍රසිද්ධ නොකළ කොන්දේසි පත්‍රයක් තියෙනවාය කියලා. කිසිම පදනමක් නැතිව එහෙම කතාවක් කියන්නත් බෑ?අන්තර්ජාතික මුල්‍ය අරමුදල කියන්නේ රටවල් 156 ක් සාමාජිකත්වය දරණ ආයතනයක්. මේ අය අතර යටින් හොර ගිවිසුම් ගහන්න පුළුවන්ද? එහෙම කරන්න බැරි බව අමුතුවෙන් කියන්න ඕනෙත් නෑ. අ.ජා.මුල්‍ය අරමුදල මේ ණය අනුමත කළ විගසම අපි ඒ ලියවිල්ල මහ බැංකුවේ වෙබ් අඩවියෙන් ප්‍රසිද්ධ කළා.හංගන්න දෙයක් තිබුණා නම් එහෙම කරනවාද? නමුත් 2003 දී අ.ජා.මුල්‍ය අරමුදලත් එක්ක එකඟවුණ කොන්දේසි තාම ප්‍රසිද්ධ කරලා නෑ. පාර්ලිමේන්තුව, ඇමැති මණ්ඩලයවත් ඒ පත්‍රිකා දැකලා නෑ. නමුත් අපි හැම ලේඛනයක් ම ප්‍රසිද්ධ කරලා තියෙනවා. එදා කොන්දේසි වසං කරපු අයම තමා අද අහන්නේ කෝ කොන්දේසි කියලා. මෙතන හංගන්න කිසිම දෙයක් නෑ.මේ ණය සෘජුවම බැර කෙරෙන්නේ විදේශ සංචිත සඳහා පමණක් ද?ඒ විතරක් නෙවෙයි. වසර දෙකකදී අපේ විදේශ සංචිත වැඩිකර ගැනීම ප්‍රධාන අරමුණ වුණත් තවත් ප්‍රතිලාභ රාශියක් තියෙනවා. අපේ රටට අභියෝග බාරගැනීමේ ශක්තිය තිබෙන බව ලෝකයට පෙන්නුම් කෙරෙනවා. අ.ජා.මූල්‍ය අරමුදලේ සම්බන්ධය නිසා ආර්ථික ස්ථාවරතාවය ගැනත් ලෝකයට හොඳ සහතිකයක් සැපයෙනවා.මේ අනුව අපි අපේ සංචිත දිනෙන් දින වැඩි කර ගන්නවා. උදාහරණයක් කියන්නම්. ගිය සතියේ අඟහරුවාදා අලුතින් ඩොලර් මිලියන 52ක් ලබා ගත්තා. ගිය සඳුදා ඩොලර් මිලියන 32ක් ලැබුණා. ඒ අනුව දවස් දෙකකදී අපේ විදේශ සංචිතයට ඩොලර් මිලියන 82ක් එකතු වුණා. ඒ වගේම නියමිත දිනයේ දී අ.ජා.මූල්‍ය අරමුදලේ ණය ගෙවා දාන්නත් අපිට පුළුවන්.ණය ආපසු ගෙවීමේ කාලය එන්නේ 2012 දීයි. මේ කාලය වනවිට අපේ සංචිත ඩොලර් මිලියන 3500ක් දක්වා වැඩිකර ගැනීමත් ඉලක්කයක්. නමුත් මම පෞද්ගලිකව හිතන්නේ 2011ට පෙර මේ ඉලක්කයට අපිට යන්න පුළුවන් කියලයි.2011 වන විට අපේ විදේශ සංචිතය ඩොලර් මිලියන 3500ක් දක්වා ඉහළ යනවා?ඒක තමා ඉලක්කය. නමුත් ඊටත් වැඩි විශාල වත්කමක් අපිට ඇති කරගන්න පුළුවන්. මේක ලියලා තියාගන්න. කාරණා හරි ගියාම නැවත මට කතා කරන්න. සමහරු කියනවා මේ ණය මුදල් ලංකාවට ගේන්නේ නෑ කියලා. ඒක කියන්න තරම් දෙයක් නෙවෙයි. මේ මුදල වැය වෙන්නේ විදේශ සංචිත සඳහායි.විදේශ සංචිතය තියෙන්නේ එක්කෝ විදේශ මුදල් හැටියට, නැත්නම් රත්තරන් හැටියටයි. මේ රටේ තියෙන්නේ දේශීය සංචිතයි. විදේශ සංචිත කියන්නෙත් එක තැන තියෙන දෙයක් නෙවෙයි. ඒ වත්කම ලෝකයේ පිළිගත්ත තැන්වල ආයෝජනය කෙරෙනවා. මේ සඳහා සම්පූර්ණ බලය තියෙන්නේ ශ්‍රී ලංකා මහ බැංකුවටයි.රජයේ වියදම් කපා හැරීමක් ගැන ආරංචි පැතිරෙනවා. රජයේ වැය කැපීම කියන්නේ වෙනත් වචනයකින් කිව්වොත් සහන කැපීම හැටියට ගන්නත් පුළුවන්?ඔන්න ඔහොම මතයක් යන බව අපිත් දන්නවා. අන්තර්ජාතික මූල්‍ය අරමුදලට අපි යැව්ව අභිප්‍රාය ලිපියෙන් පවා රජය පැහැදිලිව ප්‍රකාශ කළා කිසිම සහනාධාරයක් කප්පාදු කරන්නේ නැත කියලා. රටේ දිළිඳු ජන කොටස් සඳහා වැය කරන මුදල් කපා හරින්නේ නැති බවත් එහි සඳහන් වෙනවා. සමහරුන් මේවා හරියට කියවන්නේ නැතිවයි මත පළ කරන්නේ.ඒ ලිපියේ තුන් තැනක සඳහන් වෙනවා මහින්ද චින්තන වැඩ පිළිවෙළ අනුව කටයුතු කරනවාය කියලා. රංජිත් සියඹලාපිටිය ඇමැතිතුමයි මමයි අත්සන් කරපු ඒ ලිපියේ ඔය කාරණේ පැහැදිලිව සඳහන් කරලා තියෙනවා. අපේ අදහස් පිළිඅරගෙනයි අ.ජා.මූල්‍ය අරමුදල මේ ණය දුන්නේ.විදේශ ආයෝජන හා විදේශ විනිමය එක කාසියේ දෙපැත්ත වගෙයි. මේ සම්බන්ධයෙන් මොකක්ද දකින ප්‍රගතිය?ලෝකයේ දරුණුම ත්‍රස්තවාදී සංවිධානයට එරෙහිව මහා සංග්‍රාමයක් ආරම්භ කරලා තියෙන වෙලාවෙදිත් 2007 – 2008 වසරවලදීත් මේ රටට විදේශ ආයෝජන ලැබුණා.2008 වසර ඒ අතින් ඉතිහාසගත වෙනවා. වැඩිම ආයෝජන ලැබුණු වසර හැටියට. එදා ඩොලර් මිලියන 900ක් රටට ආවා. බලන්න 2001න් පස්සේ සාමය, සාම සාකච්ඡා, ඔය ඔක්කොම තියෙද්දිත් රටට ලැබුණේ ඩොලර් මිලියන 200ක ආයෝජනයක් විතරයි. අද ඔය පණ්ඩිත කතා කියන අය මේ දිහා සාපේක්ෂව බලන්නත් ඕනේ. කොහොම නමුත් දැන් යුද්ධය – ත්‍රස්තවාදය කියන මහා ප්‍රශ්නය ඉවරයි.මගේ උපකල්පනය ඩොලර් බිලියන 2 – 3 ඉක්මවන ආයෝජන රටට ගෙන්වා ගන්න පුළුවන්. මේ තත්ත්වය ඔබ නොහිතන තරම් ඉක්මනින් උදාවෙනවා. සංචාරක – ධීවර, කෘෂිකර්මය, වගේ ක්‍ෂේත්‍ර ගණනාවකින් ඒ බව දකින්න ලැබෙයි. මේක ආර්ථිකයට විශාල ගැම්මක්.විදේශ ආයෝජන හැරෙන්න දේශීය ව්‍යවසායකයන් ගේ තත්ත්වය කොහොමද? ඔවුන්ට ලැබෙන අලුත් ආයෝජන අවස්ථා මොනවාද?ත්‍රස්තවාදයෙන් රට නිදහස් වුණාට පස්සේ මෙතෙක් රටේ ආර්ථිකයට දායක නොවුණ අති විශාල භූමියක් හා ධීවර – මුහුදු තීරයක් අපිට ලැබෙනවා. ඒ ප්‍රදේශත් දැන් ජාතික ආර්ථිකයට එකතු වෙනවා. 2008 දී යාපන අර්ධද්වීපයේ මත්ස්‍ය අස්වැන්න මෙට්‍රික් ටොන් 2000යි. 1982 දී මේ ප්‍රමාණය මෙට්‍රික් ටොන් 50,000යි.දැන් ඒ වගේම උතුරේ මුළු මුහුදු තීරයත් නැඟෙනහිරත් නිදහස් වුණාට පස්සේ හිතන්න අපිට අද කොතරම් මත්ස්‍ය සම්පතක් ලබාගන්න පුළුවන්ද? නැඟෙනහිර විතරක් මේ වෙන කොට අලුතින් හෙක්ටයාර් 1,30,000ක් අස්වද්දලා තියෙනවා.මෙන්න මේවයි ආර්ථිකයට අලුතින් එකතුවන අංග. සමහරු කිව්වා ත්‍රස්තවාදීන්ට එරෙහිව කරපු යුද්ධයේ වියදම නාස්තියක් කියලා. නමුත් යුද්ධය නොකළා නම් ජාතික ආර්ථිකයට ඒ ප්‍රදේශවල සම්පත් දායක කර ගන්න බැරිවෙනවා. එහෙම ගත්තොත් අද ඒ යුද වියදමත් දකින්න ලැබෙන්නේ අනර්ඝ ආයෝජනයක් හැටියටයි. ඒ ප්‍රතිලාභ දැන් අපිට භුක්ති විඳින්න පුළුවන්.ලෝක ආර්ථික අර්බුදය නිසා අලුත් රැකියා උත්පාදනය අවිනිශ්චිත බව කියවෙනවා. ඒ අනුව රැකියා වියුක්තිය ඉහළ යෑමේ අවදානමත් මතුවෙනවා.දැනට අපේ රැකියා වියුක්තිය සියයට 5.2යි. මේ තමා ඉතිහාසයේ තිබුණු අඩුම ප්‍රතිශතය. 1994 දී ඒ ප්‍රමාණය සියයට 14යි. සියයට 22ට තිබුණු දිළිඳුභාවයත් දැන් 15%ට පහළ බැහැලා. මේ ප්‍රතිඵල ගත්තේ වැර වෑයමෙන් වැඩ කළ නිසයි. අලුත් රැකියා උත්පාද කරන්න පැහැදිලිවම පුළුවන්. මොකද දේශීය හා විදේශීය ආයෝජන ඇතිවෙනවාය කියන්නේ රැකියා බහුලවීමයි.ජනාධිපතිතුමා නිතරම කියන දෙයක් තමා ජනතාවගේ හැකියාවන් වැඩිකරන්න කියන එක. කුසලතා හැකියාවන් වැඩිවුණහම රැකියාවෙන් ලැබෙන වැටුපත් ඉහළයි. ගෘහසේවිකා කියලා පිටරට ගියොත් ඩොලර් 100යි. නමුත් ඒ තැනැත්තියම හෙදියක් හැටියට පුහුණු කරලා පිටරට යැව්වොත් වැටුප ඩොලර් 1000යි. හැකියාවන් දියුණු කිරීමත් මේ වැඩසටහනට ඇතුළත් දෙයක්.අන්තිම ප්‍රශ්නය තමයි බදු බය. සෘජු හා වක්‍ර බදු ඇඟට දැනන්න ඉහළ යයි කියලා භීතියක් පැතිරෙනවා. මේ අතරින් වැඩිම බය තියෙන්නේ සිල්ලර කඩේ ඉඳලා එන වක්‍ර බදු ගැනයි?මේ රටේ සැබෑවටම බදු ගෙවන්න ඕන සමහරුන් බදු ගෙවන්නේ නෑ. ගෙවන පිරිස දිගටම වැඩියෙන් ගෙවනවා. මේක කවුරුත් දන්න රහසක්. මේ නිසා බදු පදනම පුළුල් කිරීම සාධාරණයි. එහෙම කළොත් මහා බදු බරක් පැටවෙන්නේ් නෑ. බලන්න සමහර ඉහළ පෙළේ සමාගම් බදු සහන ලබනවා. එදා යුද්දේ කාලේ දුන්න ටැක්ස් හොලිඩේ දැන් දෙන්න වුවමනා නෑ. අනවශ්‍ය මෝටර් රථ බදු සහනයත් අඩුකරන්න අවශ්‍යයි.ඒ කියන්නේ බදු ගෙවන්න හැකියාව තියෙන අයගෙන් බදු ගත යුතුයි. එහෙම නැතිව මහජනතාව පරිභෝජනය කරන හාල්, පොල්, පරිප්පුවලින් බදු වැඩි කර ගන්න රජයේ අදහසක් නෑ. සාමාන්‍ය ජනතාවට බර පටවන්න තරම් අපි බංකළොත් නෑ. ප්‍රශ්නයකට නිර්මාණාත්මක පිළිතුරු සොයන්න පුළුවන් අය රජයේ ඉන්නවා.ඔය සමහර ආර්ථික විශේෂඥයින්ට මේක තේරෙන්නේ නෑ. පසුගිය කාලේ අපි සුරැකුම්පත් හා භාණ්ඩාගාර බිල්පත්වලට සියයට 20ක වගේ පොළියක් ගෙව්වා. දැන් ඒක සියයට 11ට බැහැලා. ඒ නිසා උද්ධමනය පහළ දාන්න පුළුවන් වුණා. නිර්මාණාත්මකව හිතුවොත් කරන්න බැරි දෙයක් නෑ. මම අවසන් වශයෙන් කියන්න කැමැතියි පරිප්පු ඇටෙන් පවා බදුගන්න රජය සූදානමින් ඉන්නවාය කියලා චෝදනා කරන්නේ නිර්මාණාත්මකව හිතන්න බැරි මිනිස්සුයි කියලා.සංවාද සටහන - කේ.සී.ජේ. රත්නායක ඡායාරූපය - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=af0908092</link>
    <topic>වනක්කම් වනක්කම් අපේ ගමට අපි යනවා</topic>
    <author>නිහාල් පී. අබේසිංහ</author>
    <content>ජනතාවට බරක් නොදී මහ බැංකුව ෂොක් ඇබ්සෝබර් එකක් වුණාවනක්කම් වනක්කම් අපේ ගමට අපි යනවාඑල්ටීටීඊ අන්තර්ජාතික කෙරුමා කේ.පී. කොටුවෙයිකාමාතුරයෝ සහ වැඩිහිටියෝමඩු මංගල්‍යය හා අතීත තොරතුරුමගේ අම්මා මැරුණෙත් අතුරුදන් වූ මල්ලි ගැන හිතලමයිවැරදි ප්‍රතිරූප මැකීමට නව සන්නිවේදන ව්‍යාපෘතියක්විපක්ෂයට අභියෝගයක්වසර තිහක් තිස්සේ සාමය පතා අපි දේවමාතාවට යාච්ඤා කළාඒ මොහොත ලෙච්චමීලාට, තංගච්චිලාට, රාජදොරෙයිලාට, සිවරාසම්ලාට ඔවුන්ගේ පවුල්වල සැමට සතුටු කඳුළු කඩා වැටෙන මොහොතකි. වසර 30 ක එල්.ටී.ටී.ඊ. කුරිරු යුද්ධයේ ප්‍රතිඵල ලෙසින් මාස ගණනාවක් තම ගෙවල් දොරවල් අතහැරදා කොටි සැහැසිකම් මැදත් ඉන්පසු සහන ගම්මානවලත් ජීවත් වූ ඔවුහු පසුගිය බදාදා යළි තම නිජබිම් බලා ගියහ.එදා යුද්ධය ඇවිළෙද්දී එල්.ටී.ටී.ඊ. පහරදීම් උග්‍ර වෙද්දී ජීවිතය හා මරණය අතර යුද්ධයක යෙදෙමින් තම ගම් බිම් අත හැර යුද හමුදාවේ පිහිට පතා ආ ඔව්හු අද තම මුල් නිජ බිමට යන්නේ කද මළු බැදගෙන ය. සතුටු සිනා හඬ හා සතුටු කඳුළු මධ්‍යයේ ය. රජයට හමුදාවන්ට ද ස්තුති කරමින්ය.ඔවුන්ගේ ජීවිතය බේරුවට පමණක් නොව කුරිරු එල්.ටී.ටී.ඊ. ත්‍රස්තවාදය මේ රටින් තුරන් කිරීම පිළිබඳව ඔවුහු කැඩිච්ච සිංහලෙන් හා දෙමළෙන් ජනාධිපතිතුමාට ආරක්ෂක ලේකම් ප්‍රමුඛ ආරක්ෂක බලධාරීන්ට සිය ස්තුතිය පළ කරති. තමන්ට මේ අවස්ථාව දෙවැනි ඉපදීමක් බව ඔවුහු කියති. තම ඉදිරි ජීවිතය යළි හිටියාට වඩා ආලෝකවත් ලෙසින් ලබාදීමට ක්‍රියා කළ බැසිල් රාජපක්ෂ මහතාටත් ඔව්හු ප්‍රණාමය පළ කරති.මේ ප්‍රණාමය පළ කිරීමට හේතු පාදක වූයේ පසුගියදා වවුනියාවේ සිදුවූ උතුරට වසන්තය උදා කරන තවත් ඓතිහාසික සිදුවීමක් අනුව ය.මෙතෙක් කල් දෙස් විදෙස් සමහර පුද්ගලයෝ රජයට දෙස් දෙවොල් තබමින් පැවසුවේ උතුරේ සහන ගම්මානවල සිටින අවතැන් වූවන් යළි පදිංචි කිරීම ආරම්භ කරන ලෙසයි. ඒ අනුව ජනාධිපති මහින්ද රාජපක්ෂ මැතිතුමා ඒ අභියෝගය පිළිගත්තේ ය. උතුරු වසන්තය පිළිබඳ කාර්ය සාධක බළකායේ සභාපති බැසිල් රාජපක්ෂ මහතා ඒ කටයුත්ත ක්‍රියාවට නැංවීය.මේ යටතේ පසුගිය බදාදා වවුනියාවේ සහන ගම්මානවල සිටි පුද්ගලයන් 4094 ක් නැවත සිය මුල් නිජ බිම් වල යළි පදිංචි කරවීම් ආරම්භ කළේ ය. සහන ගම්මානවල ජනතාව නැවත සිය නිජ බිම්වල පදිංචි කිරීමේ වැඩපිළිවෙළේ ආරම්භය ද මේ අවස්ථාව විය. ඒ අනුව එම සහන ගම්මානවල සිටි මඬකලපුව, ත්‍රිකුණාමලය, යාපනය, අම්පාර, කන්තලේ යන ප්‍රදේශවල පුද්ගලයෝ 4094 ක් එම ප්‍රදේශවලට බස් රථ මගින් ප්‍රවාහනය කිරීම ආරම්භ කළහ. ඒ වවුනියා නාගරික ක්‍රීඩාංගනයේ පැවති උත්සවයකින් අනතුරුවය.උත්සවයේ ප්‍රධාන අමුත්තා වූයේ බැසිල් රාජපක්ෂ මහතායි. එතුමා උත්සව භූමියට පැමිණීමට පෙර සිටම විවිධ ප්‍රදේශවලට යන බාල තරුණ මහලු සියලු දෙනා තමන්ට හිමි ශාලාවල අසුන් ගෙන සිටියහ.නැවත පදිංචි කිරීම් පිළිබඳ හා ආපදා සහන සේවා ඇමැති රිෂාඩ් බදුද්දීන් මහතා මුලින් ම පැමිණ නැවත පදිංචියට යන පුද්ගලයන්ගේ සුව දුක් සොයා බැලීය. එවිට ඔවුන් පැවසුවේ තමන් සහන ගම්මානවලට අනාථ වී එනවිට හරියට ඇඳුමක්වත් තිබුණේ නැති බවයි.නමුත් දැන් ඇඳුම් පැළඳුම් පොත්පත් ආහාර ද්‍රව්‍ය මුළුතැන්ගෙයි උපකරණ හා ගෘහ භාණ්ඩ පවා තමන් ළඟ තිබෙන බව ඔවුහු පැවසූහ. රජය ඔවුන්ට දැක්වූ හිතකර සැලකීමට එය හොඳටම ප්‍රමාණවත් ය.පසුගිය බදාදා කන්තලේ නිජ බිම කරගත් සහන ගම්මානවල විසූ පවුල් 189 ක පුද්ගලයන් 464 ක් ද ත්‍රිකුණාමලයේ පවුල් 33 ක පුද්ගලයන් 93 ක් ද අම්පාරේ පවුල් 56 ක පුද්ගලයන් 192 ක් ද මඩකළපුවේ පවුල් 109 පුද්ගලයන් 265 ක් ද යාපනයේ පුද්ගලයන් 3052 ක් ද ඒ ඔවුන් සිටි මුල් ගම්වල සිය නිජ බිම්වලට පදිංචි කිරීමට මුල පිරූහ.ඔවුන් එසේ පදිංචියට යන විට සති 2 ක් යනතුරු අවශ්‍ය වියළි ආහාර රජය ලබාදෙයි.බැසිල් රාජපක්ෂ මහතා ගම් බිම් බලා යන ජනතාවට ආචාර කරමින්එපමණක් නොව ඔවුන්ට මුළුතැන්ගෙයි උපකරණ පද්ධතියක් හා කැඩුණු නිවාස සාදා ගැනීමට අවශ්‍ය උපකරණ හා ආධාර ද නැවත පදිංචි කිරීමේ අමාත්‍යාංශය ලබාදෙයි.ඊට පසු ඔවුන්ට මාස 6 ක් යනතුරු වියළි ආහාර ලබාදීමට ලෝක ආහාර සංවිධානය කටයුතු කරනු ඇත. ඒ සමඟම ඔවුන් පදිංචි කරන ප්‍රදේශවල බිම් බෝම්බ ඉවත් කර ආරක්ෂාව තහවුරු කර තිබෙන බවත් සියලුම මූලික යටිතල පහසුකම් ලබාදීමට පියවර ගෙන ඇති බවත් යටිතල පහසුකම් සංවර්ධනය පිළිබඳ ජනාධිපති උපදේශක හිටපු පොලිස්පති චන්ද්‍රා ප්‍රනාන්දු මහතා කියයි.මේ අවස්ථාවේ අපට හමුවූ ත්‍රිකුණාමලයේ තඹලගමුවේ විසූ පසුගිය දිනවල සෙට්ටිකුලම් සහන ගම්මානයේ ගත කළ ඒ. රවි සුන්දරම් මහතා පැවසුවේ තමන්ගේ ඉදිරි අපේක්ෂා යළි ඇති වූයේ මේ යළි පදිංචි කිරීමට තමන් තෝරාගත් මොහොතේ ම බවයි.“මම ත්‍රිකුණාමලයේ මුලින් ජීවත් වුණා. පස්සේ මම මුලතිව් වල මල්ලිගේ ගෙදර හිටියා. දරුවොත් එහේ හිටියේ, ගොවිතැන් කළා. පස්සේ එල්.ටී.ටී.ඊ. එක පාර වැහැව්වා. අපට කරදර කළා. ඒ අයගේ කරදර නිසා ඉන්න බැරි තැන අපි අප්‍රේල් මාසේ හමුදාවට බාර වුණා. එල්.ටී.ටී.ඊ එක යටතේ අපි සමහර දාට කැඳ බීලයි ජීවත්වුණේනමුත් සහන ගම්මානවලදී ඇති වෙන්න කෑම බීම පහසුකම් ලැබුණා. ළමයින්ට ඉස්කෝළෙ පත්පොත් අධ්‍යාපනය ලැබුණා. මුලතිව්වල හිටියට වඩා සතුටින් හිතේ බය නැතුව හිටියා. අපි අද ඉඳන් මුල් ගම්වලට යනවා. එහේ යන්නේ වසර 3 - 4 කට පස්සේ. අපි අද ඉඳන් අලුත් ජීවිතයක් පටන් ගන්නවා.අර්ජුන සත්‍යජිත්දැන් අපිට ඉදිරි අනාගත අපේක්ෂා තිබෙනවා. ළමයින්ට උගන්වල ලොකු මහත් කරලා හොඳ අනාගතයක් සලස්වන්න පුළුවන්. එල්.ටී.ටී.ඊ. එක අපිට නිදහසේ ජීවත්වෙන්න දුන්නේ නෑ. දැන් අපිට හොඳටම හොඳයි. ඒ ගැන ජනාධිපතිතුමන්ට අපි අනේක වාරයක් ස්තුතිවන්ත වෙනවා” රවි සුන්දරම් කීවේ රජයට ඕනෑ වෙලාවක සහාය දෙන බව ද පවසමිනි.පුදුකුඩුඉරිප්පු වල සිට සහන ගම්මානවලට පැමිණ බදාදා තම මුල් ගම වූ අම්පාර ප්‍රදේශයට ගිය වී. කමල්රාජ් හා එස්. විජිතා යන දෙපොළ ද අපට හමුවුණේ අම්පාරට යන පිරිස අතර සිටියදී ය.“අපි අවුරුදු 10 ක් විතර පුදකුඩුඉරිප්පුවල සිටියා. කුලී වැඩ කළා. අපි ඉපදුනේ අම්පාරේ ඒ නිසා අපි අද අම්පාරට යනවා. හෙට ඉඳන් ඇතිවෙන්නේ ජීවිතේ දෙවැනි වර ඉපදීම වගේ පේනවා. අපි ඉතා සතුටින් දැන් අනාගතය සැලසුම් කරලා ජීවිතේ සමෘද්ධිමත් කැර ගන්නවා. මේ තත්ත්වය උදා කරන්න පුළුවන් වුණේ කොටින් නැති කළ නිසයි. ත්‍රස්තවාදී කොටි නිසා වැඩියෙන් ම දුක් වින්දෙ අපි.වසර 27 කට පසු මේ නිදහස් නිවහල් ජීවිතය ලබාදීම කළ ආරක්ෂක ලේකම් තුමාට ආරක්ෂක හමුදා ප්‍රධානින්ට හා බැසිල් රාජපක්ෂ මහතාට ස්තුතිවන්ත වෙනවා ඒ යුවළ පැවසූහ.අම්පාර තිරුක්කෝවිල්වල මුලදි ජීවත් වී පසුව සහන ගම්මානවල විසූ සෙන්න තම්බි රාජදුරෙයි මහතා අපට පැවසුවේ මුලතිව් වල සිට හරක් පට්ටිවල වැඩි කළ තමන්ට කොටි ත්‍රස්තවාදීන් සැහැසිකම් රැසක් සිදුකළ බවයි. අපිට කැඳ තමයි අන්තිම දවස්වල බොන්න දුන්නේ. අපි කෑම ඉල්ලුවාම බනිනවා. බැරිම තැන අපි මාස 6 - 7 කට පෙර හමුදාවට බාර වුණා.අපිට තාත්තා කෙනෙකුට වගේ හමුදාවේ පුතාලා සැලකුවා. අපි ඒ කඳවුරුවල මුලතිව්වලට වඩා හොඳට හිටියා. දැන් මට අද අවුරුදු 3 කට පස්සේ මගේ ළමයි, නෑදෑයෝ බලන්න යනවා. හරිම සතුටුයි. ජීවිතයේ සැබෑ වෙනසක් වෙනවා අද ඉඳන්. කොටි කරදරේ නැති නිසා ජීවිතයේ නියම නිදහස සතුට තෘප්තිය භුක්ති විඳීමට අපට අවස්ථාව ලැබෙනවා. මේ කළ දෙය පිළිබඳ මහින්ද රාජපක්ෂ මහත්තයාට හා ආණ්ඩුවට අපි සේරම ස්තුතිවන්ත වෙනවා” රාජදොරෙයි මහතා කීය.ගම්බිම් බලා යන අයට ජාතික ඒකාබද්ධතා හා ප්‍රතිසංවිධාන ඇමැති විනයාගමූර්ති මුරලිදරන් වියළි ආහාර පිරිනැමු අවස්ථාව.මම මගේ අයියා හමුවෙන්න 2006 විතර තිරුක්කෝවිල් වලට ගියා. තාත්තත් මා එක්කම ගියා. ඒත් අවුරුද්දක් විතර යනකොට එහේ දරුණු යුද්ධයක් ඇතිවුණා. අපිට කොටි හමුදාවට බැඳෙන්න කීවා. බෑ කිව්වා. තාත්තත් කොටින්ට උදව් කළේ නෑ.තාත්තා කොටින්ට එකතු වුණේ නැති එකටයි, මාව අරන් යන්න බැරි වෙච්ච එකටයි තාත්තාව කොටි වෙඩි තියලා මැරුවා. මගේ කකුලටත් තුවාල කළා යැයි අම්පාරේ සිටි අර්ජුන සත්‍යජිත් (19) පැවැසීය. බැරිම තැන මට මාස 7 - 8 කට පෙර අමාරුවෙන් හමුදාවට බාරවෙලා සහන ගම්මානවලට ආවා. හමුදාවේ අයියලා මගේ කකුලට බේත් දාලා ඇවිදින්න අත්වාරු පවා දුන්නා. අපිට සැලකුවා. විවිධ වෘත්තිය පුහුණුවීම් දුන්නා.මම අද වසර 3 කට පස්සේ මගේ අම්මා දකින්න අම්පාරේ දේවපුරම්වලට යනවා. අම්මා දකින්න දරුවකුට අවුරුදු 3 කට පස්සේ යන්න ලැබීම කොතරම් සතුටක් ද? කකුල සුවකර ගෙන මාත් තරුණයෙක් ලෙස සමාජයට වැඩක් කරන්න අපේක්ෂා කරනවා. කොටි කරදරේ නැති නිසා නිදහසේ ජීවත්වෙන්න අපට පුළුවන් වේවි. ආරක්ෂක හමුදාව අපිට සොහොයුරන් ලෙස සැලැකීම පිළිබඳව ස්තුතිවන්ත වෙනවා. අර්ජුන පැවසුවේ සතුටත් කනගාටුවත් සිතේ දරා ගනිමිනි.මෙහිදී අපට මෙවර උසස් පෙළට පෙනී සිටින කේ. වනජා (19) මෙනෙවිය ද හමුවිය.“අපිට සහන ගම්මානවලදි උසස් පෙළට අදාළ අධ්‍යාපන පහසුකම් ලබාදුන්නා. ප්‍රශ්න පත්‍ර දුන්නා. කොළඹ ගුරුවරු ඇවිල්ලා ඉගැන්වුවා පොත්පත් දුන්නා. ඒ පිළිබඳව අපි සතුටු වෙනවා. යුද්ධය ත්‍රස්තවාදය අවසන් කිරීම පිළිබඳව රජයට ස්තුතිය පළ කරනවා. අපි ඉස්සර හිටියේ මුලතිව්වල පණ බයේ. අද ඉඳන් අපිටත් කියලා නිදහස් නිවහල් අනාගතයක් සහ අපේ ගෙවල් දොරවල් උරුම වෙනවා. සිංහල, දෙමළ, මුස්ලිම් අපි සේරම ඉදිරියට සහයෝගයෙන් වැඩ කරන්නයි ඕන එතකොට රට දියුණු කිරීම ප්‍රශ්නයක් නෑ යැයි පැවැසීය. මඩකළපුවට යන සිතා ලක්ෂ්මි ද කල්මුණේට යන පී. සිවරාසම් ද පැවැසුවේ හෙට සිට ඔවුන්ට හොඳ කලක් උදාවනු ඇති බවයි.මේ උත්සවයේදී ජනතාව ඇමතු ජනාධිපති උපදේශක බැසිල් රාජපක්ෂ මහතා පැවසුවේ ජනාධිපති තුමාගේ උපදෙස් පරිදි මේ නැවත පදිංචි කළ ගම්මානවල ජනතාවට ඔවුන්ගේ මියගිය ඥාතින්ගේ ජීවිත හැර අන් සියලු පහසුකම් ලබා දෙන බවයි. මුලින් හිටියාට වඩා හොඳ පහසුකම් ඔවුන්ට ලබාදෙන බවත් ලස්සන සමෘද්ධිමත් අනාගතයක් ඔවුන්ට ලැබෙන බවත් ඔහු ච්ය. සහන ගම්මානවල ජනතාව නැවත පදිංචි කිරීමේ වැඩ සටහන යටතේ ඉදිරි සති කීපය ඇතුළත වවුනියාවේ ගම් 35 ක කිලිනොච්චියේ ගම් 9 ක හා යාපනයේ ගම් 24 ක නැවත පදිංචි කිරීම් සිදු කරන බව ද බැසිල් රාජපක්ෂ මහතා පැවැසීය.නැගෙනහිර මහ ඇමැති ශිවනේෂතුරෙයි චන්ද්‍රකාන්තන් මහතා ජනතාව සමඟ පිළිසඳරකමේ යටතේ දින 180 ක් යටතේ විශාල පිරිසක් නැවත පදිංචි කිරීමට අපේක්ෂා කෙරේ. බැසිල් රාජපක්ෂ මහතා තවත් කරුණක් මෙහිදී අවධාරණය කළේය.“මේ නැවත පදිංචි කිරීම් කරන්නේ ඉතා පරෙස්සම් සහගතවයි. මේ වැඩ පිළිවෙළ අපට සාර්ථක කිරීමට පුළුවන් වෙන්නේ බිම් බෝම්බ ඉවත් කිරීමේ වේගය අනුවයි. ඒ වගේ ම තමුන්නාන්සේලා අතර තවත් ත්‍රස්තවාදි ක්‍රියාකිරීමට ඕනෑකමක් තිබෙන අය හඳුනා ගැනීමත් අවශ්‍යයි. අන්න ඒ දෙක ඉතා ඉක්මනින් කරන්න අපි උපරීම උත්සාහයක් ගන්නවා.තමුන්නාන්සේලා සමහරුන්ගේ විවිධ උපක්‍රමවලට කුමන්ත්‍රණවලට ජාතිවාදී වැඩට රැවටෙන්න එපා. අපි කෙරෙහි විශ්වාසය තබන්න. ජනාධිපතිතුමා කෙරෙහි විශ්වාසය තබන්න. අපි ඔබ සැම ගම්වල පදිංචි කරනවා පමණක් නොව සියලුම යටිතල හා පුද්ගල පහසුකම් අපි ලබා දෙනවා.”අපි සියලු දෙනාම එක්වී ජාතික ආගමික බෙදීම් විරසකවීම් නැතිව ජනාධිපතිතුමා සමඟ එක්වී මේ රට දියුණු කරන්න කටයුතු කළ යුතුයි. මේ සඳහා ආගමික නායකයෝත් පෙරමුණ ගත යුතුයි. බංකොලොත් දේශපාලනය කරන දෙමළ හා මුස්ලිම් ජාතිවාදී නායකයන්ට අප කියනවා මේ ජාතිවාදය ඇති කරන කටයුතු නතර කරන්න කියලා. ඒ වගේම පිටරට ඉඳගෙන අපට රජයට අපහාස කරන බොරු ප්‍රචාර කරන ඒ පිරිස්වලට අප කියනවා, ඒ කටයුත්ත කිරීමෙන් තමුන්නාන්සේලා කරන්නේ මේ උතුරේ අවතැන්වූ අහිංසක ජනතාවට විශාල අසාධාරණයක් කියලා.“ යැයි ද බැසිල් රාජපක්ෂ මහතා අවධාරණය කළේය.මෙම අවස්ථාවට එක්වූ උතුරු - නැගෙනහිර දෙපළාතේ ප්‍රධාන සංඝනායක සියඹලාගස්වැවේ විමලසාර හිමියෝ පැවැසුවේ වත්මන් ජනාධිපතිතුමාත් බැසිල් රාජපක්ෂ මහතාත් මේ කරන කටයුතුවලට ප්‍රදේශයේ සියලුම ආගමික නායකයන්ගේ පූර්ණ ආශිර්වාදය ලැබෙන බවයි.වවුනියා නගර සභා ක්‍රීඩාංගණයට එක්වූ ඒ ජනතාව බස් 70 ක් මගින් ඔවුන්ගේ බඩු මුට්ටු ද සමඟ ඔවුන් ජීවත්වූ මුල් ගම්බිම් බලා ගමන් ගත්තේ බැසිල් රාජපක්ෂ මහතාට මෙන්ම සහන ගම්මානවලදී හමුවුණ අලුත් අසල්වැසියන්ට ද ‘වනක්කම් - වනක්කම්’ “අප යනවා අපේ මුල් නිජ බිමට යළිත් හමුවෙමු” යනුවෙන් පවසමිනි.සහන ගම්මානයේදී හමුවූ අලුත් අසල්වැසියන් එකිනෙකා වැළඳගෙන සතුටු කඳුළු වගුරවමින් තම පවුල් සමඟ බස්රථවලට ඒ පිරිස පොදි කකා නැඟ ගත්තේ රටක් රාජ්‍යයක් ජය ගත් අයුරින් ය.ඉතින් ආයුබෝවන් මැතිසද අපිට නිජබිමට යන්න අවසරනිහාල් පී. අබේසිංහසේයාරූ - රංජිත් ජයවීර</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=af0908097</link>
    <topic>එල්ටීටීඊ අන්තර්ජාතික කෙරුමා කේ.පී. කොටුවෙයි</topic>
    <author/>
    <content>ජනතාවට බරක් නොදී මහ බැංකුව ෂොක් ඇබ්සෝබර් එකක් වුණාවනක්කම් වනක්කම් අපේ ගමට අපි යනවාඑල්ටීටීඊ අන්තර්ජාතික කෙරුමා කේ.පී. කොටුවෙයිකාමාතුරයෝ සහ වැඩිහිටියෝමඩු මංගල්‍යය හා අතීත තොරතුරුමගේ අම්මා මැරුණෙත් අතුරුදන් වූ මල්ලි ගැන හිතලමයිවැරදි ප්‍රතිරූප මැකීමට නව සන්නිවේදන ව්‍යාපෘතියක්විපක්ෂයට අභියෝගයක්වසර තිහක් තිස්සේ සාමය පතා අපි දේවමාතාවට යාච්ඤා කළාඋප්පැන්න සහතිකයේ සඳහන් වේ යැයි බුද්ධි අංශ පවසන අන්දමට ඔහුගේ නම ශන්මුගම් කුමරන් තර්මලිංගම් ය. එහෙත් වැඩි දෙනා ඔහු හඳුනන්නේ කුමරන් පත්මනාදන් යන නමින් ය. නැතහොත් සෙල්වරාසා පත්මනාදන් යන නමින් ය. එහෙත් ඔහු ගේ නම පත්මනාදන්, පත්මනාබන්, පද්මනාදන් හෝ පත්මනාතන් දැයි පැහැදිලි නැත.ඉහත කී නම් සියල්ල ද ඇතුළුව නම් 23 කින් පමණ පෙනී සිටිමින් ලෝකයට කට්ටි පැන්න පුද්ගලයා පසුගියදා කොටුවූයේය. සරලව පවසන්නේ නම් අවි ජාවාරම් කරමින් එල්ටීටීඊ ත්‍රස්තවාදය ව්‍යාප්ත කිරීමට ප්‍රබල දායකත්වයක් දුන් කේපී අත්අඩංගුවට පත් වූයේය.එල්ටීටීඊ සංවිධානය තුළ කේපීට හිමිව තිබු තැන අති සුවිශේෂිය. එය කොතෙක් ද යත් ප්‍රභාකරන්ගේ මරණින් පසු එම සංවිධානයේ නායකත්වය හෙබවූයේ ද ඔහුය.එතැන් සිට ත්‍රස්ත විරෝධී ඒකකවල ප්‍රධානම ඉලක්කය වූයේ ද ඔහුය. එම ඉලක්කය ද සම්පූර්ණ කරමින් කේපී මේ වන විට ශ්‍රී ලාංකික ආරක්ෂක බලධාරීන්ගේ අත්අඩංගුවේ පසුවේ.කේපී හෙවත් ශන්මුගම් කුමරන් තර්මලිංගම් ත්‍රස්තවාදීන්ගෙත් ත්‍රස්තවාදියෙකි. කොටින්ම කිවහොත් එල්ටීටීඊයට ලොව පුරා මෙතරම් අතු පතර ලා වැඩෙන්නට අවශ්‍ය පොහොර සහ වතුර සැපයූ ප්‍රධාන උයන් පල්ලා වූයේ ද ඔහුමය. ඔහු ත්‍රස්තවාදයට අන්තර්ජාතික සබඳතා, තාක්ෂණ ඥානය සහ මූල්‍යමය ශක්තිය සපයා දුන්නේය.ඔහු 1955 අපේ‍්‍රල් 6 වන දින උපත ලැබුවේ කන්කසන්තුරේ ප්‍රදේශයේදීය. උතුරේ දෙමළ පිබිදීමත් සමඟ කරලියට පැමිණි කේපී එල්ටීටීඊ සංවිධානයේ මුල්කාලීන සාමාජිකයෙක් ද වූයේය. එහිදී වේලුපිල්ලේ ප්‍රභාකරන් සහ ඔහු අතර දැඩි මිත්‍රත්වයක් ද විය. එල්ටීටීඊ නායකත්වයේ මුදුන් මුල් අතරට එක්වූ ඔහු 1983 දී ලංකාවෙන් ඉවත්ව ගියේ ත්‍රස්තවාදයට අන්තර්ජාතික පසුබිම සකස්කර දෙනු පිණිසය.ඔහු දෙමළ, සිංහල, ඉංගිරිසි සහ ප්‍රංස භාෂාවන්හි හසලයෙක් විය. ඔහු තම භාෂා ඥානය ද උපයෝගී කර ගනිමින් එල්ටීටීඊ ත්‍රස්තවාදය ලොව පුරා ව්‍යාප්ත කර හැරියේය. ශ්‍රී ලංකාවෙන් පිටව විදේශවල වාසය කරන දෙමළ ජනතාව හෙවත් දෙමළ ඩයස්පෝරාව එල්ටීටීඊයට ආධාර කිරීම සඳහා පොළඹවා ගත් ඔහු එම ආධාර මුදල් යොදවමින් අවි ආයුධ අති විශාල වශයෙන් මිල දී ගෙන ත්‍රස්තවාදීන්ට ලැබීමට සැලැස්වූයේය.ප්‍රථමයෙන්ම මැලේසියාවේ තම ව්‍යාපාරය ස්ථාපිත කළ ඔහු නෞකා හිමියෙක් ද වූයේ දෙමළ ජනතාව ලබා දුන් මුදල් ඒ සඳහා යොදවමිනි. 1990 දී මැලේසියා ආරක්ෂක අංශයේ විශේෂ ඒකකය එරට එල්ටීටීඊ ක්‍රියාකාරකම්වලට වැට බැඳීමෙන් පසු ඔහු එරටින් පිටව තායිලන්තයේ ස්ථාපිත වූයේය.තායිලන්තය ඔහුට සහ ඔහුගේ ත්‍රස්තවාදී ක්‍රියාකාරකම්වලට තෝතැන්නක් ම විය. එහි ස්ථාවර වූ ඔහු එල්ටීටීඊයේ කෲර හස්තය ලොව පුරා ව්‍යාප්ත කරන්නට වූයේය. ඔහු එල්ටීටීඊයේ බැංකුවල ප්‍රධානියා වූයේය. එම සංවිධානයේ සියලු විදේශ බැංකු ගිණුම් පවත්වාගෙන යන්නා වූයේය. මීට අමතරව ඔහු සංවිධානයේ සියලු නෞකා කටයුතුවල වගකීම් දරන්නා ද වූයේය.ඔහු යටතේ ක්‍රියා කළ පිරිස එක්ව කේපී දෙපාර්තමේන්තුව බිහි වූ අතර එය එල්ටීටීඊ සංවිධානයේ පැරැණිතම ඒකකය ද විය. 1991 වසරේ මැයි 21 වන දින තමිල්නාඩුවේ ශ්‍රී පෙරුම්බුදුර්හිදී එවකට ඉන්දියානු අගමැති රජිව් ගාන්ධි ඝාතනය කරනු ලැබීය. ඒ එල්ටීටීඊ සංවිධානය විසිනි.ඉන්දීය රජය ඒ සම්බන්ධයෙන් පැවැත්වූ නඩු විභාගයේදී කේපී ද ප්‍රමුඛ විත්තිකරුවකු විය. අවසානයේ ඔහු ඇතුළු පිරිස වැරැදිකරුවන් වූ අතර ඉන්දියාව කේපී දුටු තැන අත්අඩංගුවට ගන්නා නියෝගයක් ද පැනවිය. කෙසේ වෙතත් ඔහු අත්අඩංගුවට ගැනීමට ඉන්දීය ඔත්තු සේවාවන්ට හැකි වූයේ නැත. කේපී තම ත්‍රස්තවාදී ක්‍රියාකාරකම් දිගින් දිගටම කරගෙන ගියේය.එල්ටීටීඊය සතුව තිබු මිනි සබ්මැරින් නම් වූ මරාගෙන මැරෙන බෝට්ටු නිපදවීමේ තාක්ෂණය කේපී ලබා දුන්නේය. මුහුදු මාර්ගයෙන් අවි තොග කොටි ත්‍රස්තවාදීන්ට ලැබීමට ක්‍රියා කළේය.පසුව අයියන්නා කණ්ඩායම සමඟ එක්වූ කේපීගේ කණ්ඩායම එල්ටීටීඊ සංවිධානයේ අන්තර්ජාතික කටයුතු ඉදිරියට ගෙන යන්නට විය. ඒ යටතේ අයියන්නා කණ්ඩායම මුදල් රැස්කිරීම් සහ බුද්ධි තොරතුරු සම්පාදනය කරද්දී කේපී ගේ කණ්ඩායම අවි ජාවාරම්හි නිරත විය.ඔහු ජොහැන්නස්බර්ග්, රැන්ගුන්, සිංගප්පූරුව සහ බැංකොක් යන නගරවල වැඩි වශයෙන් ක්‍රියා කළේය. ලන්ඩන්, ෆ්රැන්ක්පර්ට්, ඩෙන්මාර්ක්, ඇතන්ස් සහ ඕස්ට්‍රේලියා යන රටවල සහ නගරවල ඔහු සතුව බැංකු ගිණුම් තිබිණ.CIA සහ MI - 5 වැනි අති ප්‍රබල ඔත්තු සේවා ඔහුව ලුහු බඳිද්දී රටින් රටට යාමට ඔහු විදේශ ගමන් බලපත්‍ර 200 ක් පමණ පාවිච්චි කළේය. අවසානයේ ඔහු ලෝකයේ වඩාත්ම උවමනාකර තිබෙන මිනිසුන් (Most Wanted men) ගේ ලැයිස්තුවට ද එක් වූයේය.2007 වසරේ සැප්තැම්බර් 11 වැනි දින ඔහු තායිලන්තයේදී අත්අඩංගුවට පත්වූ බවට වාර්තා ලැබුණ ද පසුව තායිලන්ත ආරක්ෂක අංශ එම වාර්තා ප්‍රතික්ෂේප කළේය.උතුරේ මානුෂිය මෙහෙයුම් දිගින් දිගටම ක්‍රියාත්මක වන විට කේපී ගේ නිදහස ද ක්‍රම ක්‍රමයෙන් අහිමි වන ලකුණු පහළ විය. 2009 ජනවාරි මාසයේදී ඔහු එල්ටීටීඊ සංවිධානයේ අන්තර්ජාතික සබඳතා අංශයේ නායකයා බවට පත් කරනු ලැබීය. එහෙත් වැඩිකල් නොගොස්ම එල්ටීටීඊයේ අවසානය ද ළඟා විය. සංවිධානයේ නායකත්වය ඝාතනය වීමෙන් පසුව 2009 ජුලි 21 වන දින නිවේදනයක් නිකුත් කරමින් කේපී කියා සිටියේ තමා නව එල්ටීටීඊ නායකත්වය හොබවන බවයි.එහෙත් ඔහුගේ නායකත්වයට වැඩි ආයුෂ නොවීය. ශ්‍රී ලංකා ආරක්ෂක හමුදාවෝ එල්ටීටීඊ සංවිධානය නමැති ගසා කපා දමා එහි මුල් ද අංකුර ද කපා දැමූහ. - ටිරෝනි</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=af0908093</link>
    <topic>කාමාතුරයෝ සහ වැඩිහිටියෝ</topic>
    <author>පිළිසඳර - උපාලි සමරසිංහ</author>
    <content>ජනතාවට බරක් නොදී මහ බැංකුව ෂොක් ඇබ්සෝබර් එකක් වුණාවනක්කම් වනක්කම් අපේ ගමට අපි යනවාඑල්ටීටීඊ අන්තර්ජාතික කෙරුමා කේ.පී. කොටුවෙයිකාමාතුරයෝ සහ වැඩිහිටියෝමඩු මංගල්‍යය හා අතීත තොරතුරුමගේ අම්මා මැරුණෙත් අතුරුදන් වූ මල්ලි ගැන හිතලමයිවැරදි ප්‍රතිරූප මැකීමට නව සන්නිවේදන ව්‍යාපෘතියක්විපක්ෂයට අභියෝගයක්වසර තිහක් තිස්සේ සාමය පතා අපි දේවමාතාවට යාච්ඤා කළාවැඩිහිටියනට පමණයි චිත්‍රපට තහනමක් ගැන පසුගියදා රටපුරා ආන්දෝලනයක් ඇතිවිය.එහෙත් ඇත්තටම සිදුව ඇත්තේ සම්භාව්‍ය චිත්‍රපට තහනමක් නොව වැඩිහිටියනටපමණක් ලේබලය යටතේ මහජන ප්‍රදර්ශනයට එන පහත් පෙළේ කාම චිත්‍රපට හා වෙළෙඳ දැන්වීම් තහනමකි. මේ ආනයනික හෝ පහත් පෙළේ දේශීය කාම චිත්‍රපට තහනම ගැන කලාකරුවෝ මෙසේ අදහස් දක්වති.වැඩිහිටියන්ට පමණයි’ චිත්‍රපට තහනම ගැන ඇතැමුන් කරන ලද විග්‍රහයේ තමයි වැරැද්දක් තිබුණෙ. එයින් හැඟැවුණේ නෑ සම්භාව්‍ය මට්ටමේ වැඩිහිටි චිත්‍රපට තහනම් කිරීමක් ගැන. පහත් පෙළේ කාම චිත්‍රපට සම්බන්ධයෙන් පමණක් මේ තහනම පැනවුණේ. මට මතකයි මාලිනී ෆොන්සේකා මහත්මිය මුල සිටම මේ තහනම පැනැවී ඇත්තේ ’කාම පහත් පෙළේ ආනයනික චිත්‍රපට සම්බන්ධයෙන් බව තේරුම් ගෙන සිටියා. දැන් ‘ලේඩි චැටලීස් ලවර්’ ‘රයන්ස් ඩෝටර්’ වැනි චිත්‍රපට ගත්තොත් ඒ දර්ශනය නැතිව චිත්‍රපටයේ මුඛ්‍ය තේමාව රසවිඳින්න බෑ.එනිසා මේ චිත්‍රපට තහනම එන්නෙ එවැනි විශිෂ්ඨ මට්ටමේ චිත්‍රපට සම්බන්ධයෙන් නොවෙයි. පහත් පෙළේ ආනයනික චිත්‍රපට හොංකොං හා මදුරාසියෙන් ගෙන්වලා මෙහි ගොඩගසා තිබෙනවා 500ක් විතර. ඒ නිසාමයි මේ තහනම පැනැවෙන්නෙ. රැඟුම් පාලක මණ්ඩලය අනුමත කරන හොඳ චිත්‍රපටවලට තහනමක් නෑ. චිත්‍රපටයක් බැලුවම ඒක අපට ගැලපෙනවද නැද්ද කියලා තීරණය කරන්න විද්වතුන් ඕනෙම නෑ.අපට තිබෙන ලොකුම ප්‍රශ්නය තමයි රැඟුම් පාලක මණ්ඩලේ කපා දමන දර්ශන තියටර්වලදි කෑලි නැවත පුරුද්දා මහජන ප්‍රදර්ශනය කිරීම. හුඟක් වෙලාවට මේක වෙන්නෙ රාත්‍රි 9.30 දර්ශනයට. ඉතින්! මේකට මුරකාරයො තියන්නත් බෑ. මේ චිත්‍රපටවලින් දේශීය සිනමාවටත්, ප්‍රේක්ෂකයාටවත් සේවයක් වෙන්නෙත් නෑ. අපේ තහනම එන්නෙ ඒ සිදුවීම්වලට පමණයි.සංස්කෘතික ඇමැතිවරයාගේ ප්‍රකාශය දෙබරයට ගල්ගැහීමක් වුණා. මේ ප්‍රකාශය ඇසූ සැණින් අපි කෝපාවිෂ්ට වුණාට අවසානයේ එය ම වෙස් වළාගත් ආශිර්වාදයක් වුණා. අද මේ රටේ කිඹුහුමක් යන්නත් ජනාධිපති තුමාට මැදිහත් වෙන්න වෙලා. මහින්ද රාජපක්ෂගේ කේන්දරය රටේ කේන්දරය බවට පත් වෙලා. එතුමාගේ උප්පැන්නය රටේ ම උප්පැන්න සහතිකය බවට පත් වෙලා. ඒක නරක නෑ. මහින්ද රාජපක්ෂ වාගේ මුළු මහත් රටේ ම උවමනාව බවට පත් වෙච්චි ජන සම්මත ජනාධිපති කෙනෙක් ඉන්න කල්.කොහොම හරි වැඩිහිටියන්ගේ ප්‍රශ්නෙ අරගෙන අපිට අරලියගහ මන්දිරයට ම යන්න සිද්ධ වුණා. එහිදී සිනමාකරුවන් මේ ප්‍රශ්නය සම්බන්ධව තමුන් දරන ස්ථාවරය එතුමන්ට පැහැදිලි කළා. සංස්කෘතික ඇමැතිවරයාට වුණේ වචනයක වැරැද්දක් කියලා සභාව සමථයකට පත් වුණේ නෑ. කන්ද කෙන්ද කරන්න ඕනෙ කොම්බුවක් විතරයි. ඒත් ඒකේ අර්ථය විපර්යාසය විශාලයි.“වැඩිහිටියන්ට පමණයි” කියන ලේබලයට නිශ්චිත අර්ථයක් තියනවා සිනමාව තුළ. ගණිකා නිවාසයකටත් “වැඩිහිටියන්ට පමණයි” කියලා බෝඩ් ලෑල්ලක් හයි කරන්න පුළුවන්. හැබැයි සිනමාවෙ බෝඩ් එකෙයි ගණිකා මඩමෙ බෝඩ් එකෙයි ලොකු වෙනසක් තියනවා. සිනමාව උතුම් කලා මාධ්‍යයක්. එහි සිනමාත්මකව සාකච්ඡා කරන තේමා වැඩිහිටියන්ට පමණක් විෂය වෙන තේමා විය හැකියි. පන්සිය පනස් ජාතක පොත පොදු බණ පොතක් විදිහට භාවිතාවට ගත්ත ද එහි ඇති ගැඹුරු ජීවිත අත්දැකීම් ඇතුළත් සමහර කතා වැඩිහිටියන්ට පමණක් විෂය වුණු තේමා. ඒවා දහම් පාසලේ උගන්වන්න ගත්තෙ නෑ.වැඩිහිටියන්ට පමණයි සිනමාව මුළු ලෝකය පුරාම ප්‍රසිද්ධ රැඟුම් පාලක මණ්ඩලවලින් වැඩිහිටි පේ‍්‍රක්ෂකයින් සඳහා අනුමැතිය ලත් ඒවා. නමුත් තවත් චිත්‍රපට විශේෂයක් තියෙනවා. ඒවා හඳුන්වන්නෙ ‘කාම චිත්‍රපට’ කියලා. (Sex Films) ඒවා ‘අසභ්‍ය චිත්‍රපට’ සහ ‘නිල් චිත්‍රපට’ දක්වාම වර්ධනය වෙන ඒවා. මේ හැම චිත්‍රපට වර්ගයක්ම ප්‍රසිද්ධ රැඟුම් සඳහා අනුමත ලබන චිත්‍රපට නොවෙයි. ඒවා ඒ ඒ රටවල් නිෂ්පාදනය කරන්නේ ඒ ඒ රටවල තියන කාම කලාප (Sex Zones) වල ප්‍රදර්ශනය කරන්නයි.Sex Zones, Sex Lens, Sex Shops  වෙනත් රටවල බහුලව තියනවා. අපේ රටේ තවම මේවා නෑ. නමුත් 1977 අප ලැබූ වල්බූරු නිදහස් ආර්ථික ප්‍රතිපත්තිය මත අසූවෙන් පස්සෙ අපේ රටේ හිටපු සිනමා ජාවාරම් කාරයෝ මේ ‘කාම චිත්‍රපට’ බණ්ඩල් ගණන් ලංකාවට ගෙන්නුවා. මේ රටේ ‘කාම කලාප’ නැති නිසා මේවා ඉදිරිපත් කළෙත් ප්‍රසිද්ධ රැඟුම් පාලක මණ්ඩල්වලට. ඒ මණ්ඩල්වල හිටපු ‘ප්‍රජාතන්ත්‍රවාදී’ අදහස් ඇති සභාපතිවරුන් ඒ කාම චිත්‍රපට “වැඩිහිටියන්ට පමණයි” කියන රූල යටතේ ප්‍රසිද්ධ රඟහලවලට නිර්දේශ කළා.විවෘත ආර්ථිකයේ සරුව පිත්තල ක්ලේෂ දිෂ්නයෙන් ඇහැ කන වැටුණු අපේ රටේ ‘ධර්මිෂ්ඨ සමාජය’ මේ කාම චිත්‍රපට බලන්න චිත්‍රපට ශාලාවලට ගියා. ජාවාරම් කාරයන් විශාල ආර්ථික වාසි ලැබුවා. මොකද මේ කසිකබල් චිත්‍රපට මැලේසියාව, ඉන්දුනීසියාව, කොරියාව වගේ රටවලින් ගෙන්නා ගන්නේ කුණු කොල්ලෙට. ලංකාවේ කාම රැල්ලක් ඇති වුණා. කාම චිත්‍රපට සිංහලෙනුත් හැදුවා. “ඇගේ වෛරයෙන්” පටන් අරගෙන විශාල චිත්‍රපට ප්‍රමාණයක් මේ ජාවාරම් කාරයන් ලංකාවෙදි හැදුවා. කාම රැල්ල වයිරසයක් වුණා. චිත්‍රපට ශාලා ගණිකා මඩම් වුණා. චිත්‍රපට ප්‍රවේශ පත්‍රයත් එක්ක කොන්ඩම් එකක් දෙන තැනට ජරාජීර්ණ වුණා. සිනමා පේ‍්‍රක්ෂකාගාරයට පණුවො ගැහුවා. ඉහඳ තිබ්බා, කුණු වුණා. සිනමාව පිරිහුණා.මේ කාම චිත්‍රපටවලට විරුද්ධව විශාල ජනතා විරෝධයක් ගොඩ නැඟුණා. කාම රෝගීන් හැර පොදු පේ‍්‍රක්ෂකයන් මේ ශාලා වර්ජනය කළා. ජාවාරම පාඩු වුණා. ඔවුන් මේ බිස්නස් එක නැවැත්තුවා. හැබැයි පහුගිය දශක දෙකක් පුරා රේගු අනුමැතිය, චිත්‍රපට සංස්ථා අනුමැතිය සහ ප්‍රසිද්ධ රැඟුම් පාලක මණ්ඩල අනුමැතිය ලද මෙරටට ගෙන්නූ සහ මෙරට නිෂ්පාදනය කළ කාම චිත්‍රපට මේ වන විටත් 500 ගණනක් රටේ සැරිසරනවා. ඒවා අඩංගු වී තිබෙන්නේ ‘වැඩිහිටියන්ට පමණයි’ ලේබලය යටතේ යි.මේ චිත්‍රපටවලට ඇති ජනතා විරෝධය සංස්කෘතික ඇමැතිතුමා ළඟට ම ගියා. එතුමා ඒවා තහනම් කළ යුතුයි කියා යෝජනා කළා. කන්ද කෙන්ද වුණා. තහනම් වුණේ කාම චිත්‍රපට නෙවී, “වැඩිහිටියන්ට පමණයි” චිත්‍රපට. ඇමැති තුමා අඹුඩෙ වැට කඩුල්ලට අල්ලලා. ඒකයි එතුමා එතන හිර වුණේ.අපිට මේ පැහැදිලි කිරීම කරන්න ජනාධිපති අවරසයක් ලැබුණා. ජනතා පුත්‍රයෙකු වෙච්චි ජනාධිපති තුමන්ට කාරණය හොඳින් වැටහුණා. ප්‍රශ්නය අතීත කොස්සක් බවත් 2005 න් මෙපිටට කාම චිත්‍රපට නිර්දේශ ලබා නැති බවත් රැඟුම් පාලක මණ්ඩල සභාපතිවරයා දන්වා සිටියා. අතීතය කළ වැරදි අනාගතයට ගෙන නො යා යුතු යැයි ජනාධිපති තුමා යෝජනා කළා. සියලුම කාම චිත්‍රපට / අසභ්‍ය චිත්‍රපට එකතු කිරීමේ මෙහෙයුමක් දියත් කොට ඒවා අත් අඩංගුවට ගෙන, ගොඩ ගසා ගිනි තැබිය යුතු යැයි මුළු සභාව ම ඒකමතිකව ඉල්ලා සිටියා. ඒ සඳහා වහාම කෙටුම්පත් සකස් කරන ලෙස ජනාධිපතිතුමා ලේකම්වරුන්ට දැනුම් දුන්නා. වසර 25 ක වසංගතය එලෙස අවසන් වුණා. සභාව සතුටින් විසිර ගියා.සාමාන්‍ය වශයෙන් නූතන සමාජයේ අනවශ්‍ය ලෙස තහනම් නීති පැමිණවීම එතරම් සතුටුදායක නැත. විවිධ ක්‍ෂේත්‍රවලට මේ නීති පැමිණවීම දේශීය හා විදේශීය වශයෙන් යම් රටක හොඳ නමට හිතකර නොවන්නක් බව පෙන්වා දීමට කැමැතියි.මෙවැනි නීති පැමිණවීමකදී ඊට පසුබිම් වූ සාධාරණ හේතු සාධක තිබිය යුතුය. එය එම ක්‍ෂේත්‍රය තුළින් කරන ලද ඉල්ලීමක් හෝ ප්‍රේක්ෂක ජනතාව විසින් කරන ලද පැමිණිල්ලක් හේතුකොට ගෙන විය යුතුය.කවර ලෙසකින් හෝ ඒක පාර්ශ්වීය මෙවැනි තීරණ ගැනීම සමාජ අර්බුදයක් නිර්මාණය කරන්නකි. වැඩිහිටියනට පමණක් චිත්‍රපට තහනම් කිරීම සියල්ලටම වඩා සංකීර්ණ තත්ත්වයක් බව නොකියාම බැරිය. අප සතුටට පත්වූ කරුණ ජනපතිතුමා වැඩිහිටියන්ට පමණයි සම්භාව්‍ය චිත්‍රපට සම්බන්ධයෙන් පැහැදිලි තීන්දුවක් ගැනීමයි. ජනතාව රවටා මුදල් ඉපැයීම පමණක් පරමාර්ථ කැරගත් මේ රටට ආනයනය කරන පහත් පෙළේ අප්‍රසන්න කාමුක චිත්‍රපට සීමාවකින් තොරව මුදාහැරියහොත් සිනමාව ගොඩනැඟීමේ ප්‍රශංසනීය ප්‍රයත්නය ලත් තැනම ලොප් වනු ඇතැයි සිතමි.හෙළ සිනමාවක් ඇති කැරලීම පරමාර්ථ කැරගත් මේ රජය මෙවැනි අසභ්‍ය චිත්‍රපට මුදාහැරීම පිළිබඳව වැට බැඳිය යුතුය. ලෝකයේ උසස් සිනමා කෘති ඒ ඒ රටවල රැඟුම් පාලක මණ්ඩල විසින් අනුමත කොට ඒ ඒ රටවල ප්‍රේක්ෂකයාගේ උසස් රසවින්දනය වෙනුවෙන් මුදාහරින අතර අප රටේද එවැනි සම්භාව්‍ය කෘති මහජන ප්‍රදර්ශනයට තැබිණි. එම අවස්ථාව අපේ ප්‍රේක්ෂකයාට ද ලබා දිය යුතුය. ‘වැඩිහිටියන්ට පමණයි’ ‘වැඩිහිටියන්ට වඩාත් සුදුසුයි’ යන ලේබල යටතේ මේවා ප්‍රදර්ශනය කළ යුතුය.මේ කටයුත්තේදී හරි ප්‍රමිතිය සොයා බැලීමට සම්පූර්ණ වගකීම පැවැරෙන්නේ ප්‍රසිද්ධ රැඟුම් පාලක මණ්ඩලයටය. සිනමා වින්දනය ගැනත් රට ගැනත් සංවේදී උසස් ප්‍රමිතියකින් චිත්‍රපට තෝරන රැඟුම් පාලක මණ්ඩලයක් අපට සිටී නම් අප කුමකට බිය විය යුතුද?අනාගතයේදී මෙම රැගුම් පාලක මණ්ඩලය ඉතා හොඳින් තම යුතුකම් ඉටු කරනු ඇතැයි අපි හුදෙක් කල්පනා කරමු.සැලකිය යුත්තේ වැඩිහිටියන්ට පමණයි නොව සභ්‍ය ද අසභ්‍ය ද යන්නයි.1960 දශකයේ දී සාහිත්‍ය සහ නාට්‍ය කලා විෂයෙහිද අප රටෙහි මෙබඳු ගැටලුවක් පැන නැඟිණ. එය සභ්‍ය අසභ්‍ය වාදය ලෙස කලඑළියට පැමිණියේය. එසේ වූයේ දැන් මෙන් එකල ද අතිශය පෞද්ගලික ස්ත්‍රී පුරුෂ සබඳතා ප්‍රසිද්ධියේ සමාජගත කිරීමට ගත් උත්සාහයක් නිසාය. එකම කාර්ය අතිශය පෞද්ගලිකව සිදුවන විට අපචාරයක් හෝ හිංසනයක් නොවන්නේ නම් අනෙකකුට ප්‍රශ්නයක් නැත. නමුත් එම කාර්යයම ප්‍රසිද්ධියේ සමාජගත කිරීම අසභ්‍ය වාදයකට මුල පුරයි. මානව හිමිකම් ද කලාකරුවන්ගේ් අයිතිවාසිකම් ද උපයෝගී කොටගෙන අභිමත සියල්ල සමාජය ඉදිරියේ ප්‍රදර්ශනය කළ හැකිය. යමෙකු හොඳ කලාකරුවකු වීමට පෙර හොඳ මිනිසෙකු විය යුතුව පවතී.කුණු වළකින් පිරිසුදු ජලය නොලැබෙන බැවිනි.කාමසූත්‍ර කැටයම් සහිත දේවාල කෝවිල් පවා පවතී. ශිව ලිංගය පූජනීය වස්තුවකි. මේ ස්ථානවලට මා පියෝ සමඟ දරුවෝ ද යති. දෙමාපියෝ වන්දනාමාන කරන තෙක් දරුවෝ කැටයම් නරඹති. එහෙත් ඒ නිසාම වල් වූ ළමයෙකු නැත. ඒවා සභ්‍ය බැවිනි. එහෙත් අසභ්‍ය චිත්‍රපට, දැන්වීම් ප්‍රචාරකපට, වෙබ් අඩවි නිසා දරුවන් පමණක් නොව වැඩිහිටියන් ද වල් නෙවෙතැයි කාට කිව හැකිද?යුද ජයග්‍රහණයෙන් පසු දේශය අලුත් අධිෂ්ඨානයක පිහිටා සිටියි. දේශය භෞතික වශයෙන් මෙන් ම සාරධර්ම ගුණධර්මවලින් ද යුක්ත කිරීම එම අධිෂ්ඨානයයි. එම කාර්යෙහිදී යහගුණය පිරි සමාජයක් බිහි කර ගත යුතුව ඇත. එහිදී සිදුවිය යුත්තේ අසභ්‍ය රූපරාමු සොයා පෙළ ගැසෙන පරපුරක් නොව සභ්‍ය කලා නිර්මාණ ඉදිරියේ පෙළ ගැසෙන පරපුරකි.වික්ටෝරියානු සදාචාරයේ ප්‍රවාද වලට සහ බලපෑම්වලට හසුවන තුරුම අප රටේ ජනතාවට ඔවුන්ගේ ශෘංගාරමය ජීවිතය වෙනම ගෙන සාකච්ඡා කළ යුතු මහා අරුමෝසමක් වුණේ නැහැ. ලිංගිකත්වය දේවත්වයට නඟපු බ්‍රාහ්මණ සමාජයටත්, ලිංගිකත්වය අතිශය සිල්ලර තත්ත්වයට පත් කරපු බටහිර සමාජයටත් බෙහෙවින් වෙනස් මේ ශෘංගාර ජීවිතය සොබාදහම සමඟ කදිම ලෙස එකඟවූ එකක්.ලිංගිකත්වය අද වාගේ ගුඪත්වයට නොනැංවූ මේ ශෘංගාර ජීවිතය ඔවුන් භුක්ති වින්දේ යම් නිශ්චිත ජීවන දර්ශනයක් ඒ පසුතලයේ තබාගෙනයි. කව් සිළුමිණ, කාව්‍යශේඛරය වගේ අපගේ මහා කාව්‍යයන් පරිශීලනය කළොත් මේ බව හොඳටම පේනවා. විශේෂයෙන් කාව්‍ය ශේඛරය හඳුන්වන්නේ බණ මඟත්, කවි මඟත් දෙකම රකිමින් ලියැවුණු කලාකෘතිය විදිහට. මේ විශිෂ්ට කලා සම්ප්‍රදායෙන් හා ජීවන සම්ප්‍රදායෙන් එහෙම පිටින් ම බිඳුණු මනෝ ලිංගික ජනසමාජයක් බිහිවන්නේ යටත් විජිත යුගයෙන් පසුවයි.77 විපර්යාසයෙන් පස්සෙ මේ මනෝලිංගික සමාජය තව තවත් විපරීත එකක් වුණා. ගෝලීයකරණයේ ආගමනයත් එක්ක දැන් නම් තිබෙන්නේ හොඳටම උන්මන්තක භාවයට පත් මනෝලිංගික සමාජයක්. දැන් වෙලා තියෙන්නෙ බොහෝ අය මේ රෝගී මනෝලිංගික සමාජය මාර්කට් එකක් කර ගැනීමයි.කාම චිත්‍රපට ඇතැම් ටෙලිවිෂන් වැඩසටහන්, ඇතැම් චූන් ගීත, ඇතැම් පොත්පත් සඟරා තුළින් කියැවෙන්නේ මේ යථාර්ථයයි. ඉතින් දැන් මීට එරෙහිව කළයුත්තේ වැඩිහිටියන්ට පමණයි චිත්‍රපට තහනම් කිරීම ද?බොහෝවිටමත්, අවශ්‍යයෙන්මත් වැඩිහිටියන්ට පමණක් සීමා කළ යුතු ඇතැම් කලාත්මක හෝ සම්භාව්‍ය හෝ චිත්‍රපට සඳහා තහනමක් ක්‍රියාත්මක කිරීමට රජය අදහස් නොකරන බව ගරු ජනාධිපතිතුමා පසුගියදා චිත්‍රපට අධ්‍යක්ෂවරුන් හමුවේදී ඉතා පැහැදිලිව ප්‍රකාශ කළා.මා සිතන අන්දමට එතැන සිටි සියලුම චිත්‍රපට අධ්‍යක්ෂවරුන්ගේත්, රජයේ පාර්ශ්වයෙන් එහි සිටි සියලුම නිලධාරීන්ගේ හා අමාත්‍යවරුන්ගේත් ඒකමතික අදහස වූයේ ආනයනික වශයෙන් හෝ දේශීය වශයෙන් හෝ නිපදවන කසිකබල් කාම චිත්‍රපට තහනම් කිරීමයි.අකුරු භාවිතා කොට ලියන ඕනෑම ලියැවිල්ලක් සාහිත්‍ය කෘතියක් නොවන්නා සේ ම, සෙලෝලයිඩ් පට භාවිතා කොට තනන ඕනෑම අටමඟලක් ට්ත්‍රපට වන්නේත් නැහැ.ඒ නිසා චිත්‍රපට නාමයෙන් පෙනී සිටින මා පෙර කී කාම වෙළෙඳාම මර්දනය කිරීමට රජය ගත් පියවරට කලාකරුවන් වශයෙන් පමණක් නොවෙයි මනුෂ්‍යයන් වශයෙනුත් අපගේ ප්‍රශංසාව රජයට හිමිවිය යුතුයි. නමුත් වැඩිහිටියන්ට පමණයි චිත්‍රපට තහනම් වශයෙන් හදිසියේ ම මතු වූ මේ මහා ඝෝෂාව හමුවේ, මතුවෙමින් ආ සැබෑ ප්‍රශ්නයක හඬ යටපත් වී ගිය බවයි මගේ අදහස, ඒ නිසා ප්‍රශ්නයේ යථාර්ථය වෙනුවට දැන් මතු වී තිබෙන්නේ ප්‍රතියථාර්ථයක්.සැඟවෙමින් තිබෙන සැබෑ යථාර්ථය නම් අප රටේ දරුවන් (විශේෂයෙන් ම දැරියන්) මේ මොහොතේ මුහුණදී සිටින අතිශය බිහිසුණු ඛේදවාචකයයි.විවිධ පුද්ගලයන් විසින් අප රටේ දැරියන්ගේ නිරුවත ඔවුන් දැනුවත්ව හෝ නොදැනුවත්ව තම ජංගම දුරකථන කැමරා වලින් රූගත කෙරෙනවා. එසේ නැතහොත් වෙනත් ලිංගික දර්ශනවලට ඔවුන්ගේ මුහුණු යොදවා ඊ - මේල් මාර්ගයෙන් බ්ලූටූත් මාර්ගයෙන් සම්ප්‍රේෂණය කෙරෙනවා. මේ ඊ - මේල්, ඊ - මේල් පත්තරවලට වඩා භයානකයි.මේ අශික්ෂිත ප්‍රවණතාවෙන් රටේ දරු දැරියන් මුදා ගැනීම පිණිස රජය, ගුරු - දෙගුරුන්, පොලීසිය හා වෙනත් සමාජ සංවිධාන යුහුසුළුව එකතු විය යුතු කාලයයි මේ අපතේ යැවෙමින් තිබෙන්නේ.කාම චිත්‍රපට නැමැති පහත් ජාවාරම මුලිනුපුටා දැමිය යුතු බවට සැකයක් නැහැ. එහෙත් එය වූ කලී අද අප සමාජය පෙළෙන දහසක් ‘ගෝලීය රෝග‘ අතර එක් රෝගයක් පමණක් බව තේරුම් ගැනීමේ බුද්ධිමය අවංක බවක් අප සතුවිය යුතුයි.එදා ඉඳලාම රැඟුම් පාලක මණ්ඩලයක් මේ රටේ තිබුණා. නීති රීතිත් තිබුණා. ඒත් පසුගිය කාලයේ මේ වාරණ සීමා ඉක්මවමින් රට ඇතුළට කාම චිත්‍රපට ගොන්නක් ගලා ආවා. ඒකයි මේ ප්‍රශ්නෙ. මා දන්නා හැටියට එක් වරක් අනුමත කළ චිත්‍රපටයක් නැවත අනුමත කරන්න ගන්නත් බෑ.මේ ප්‍රශ්නය මතුවෙලා ආවෙ ‘වැඩිහිටියන්ට පමණයි’ චිත්‍රපට තහනම් කිරීම යන වැරැදි අර්ථ ගැන්වීම නිසයි. එහෙම චිත්‍රපට තහනම් කළාම ලෝක සිනමාව ගැන දැනගන්නෙ කොහොමද? මා හිතන්නෙ දැන් රැඟුම් පාලක මණ්ඩලය මේ නීති නැවත සක්‍රිය කරන්න හිතනවා.ඒ පනත සංශෝධනය කරලා හරි මේ කසිකබල් තුට්ටු දෙකේ කාම චිත්‍රපටි වසංගතය නවත්වන්න පියවර ගත යුතුයි. රට පුරා සැරිසරන මේ කාම චිත්‍රපටි කලින් අනුමත කළ ඒවා කියලා නිකම් ඉඳලාත් හරියන්නෙ නෑ. අතීතයට බලපාන පරිදි හෝ නීති හදලා මේ කාම චිත්‍රපටි තහනම් කරන්න. අද චිත්‍රපට පමණක් නොවේ වෙබ් අඩවි පවා තිබෙන නිසා ඒවාත් තහනම් කරන විදියට පනත සක්‍රිය කරන්නැයි රජයෙන් ඉල්ලනවා.පිළිසඳර - උපාලි සමරසිංහඡායා - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=af0908094</link>
    <topic>මඩු මංගල්‍යය හා අතීත තොරතුරු</topic>
    <author>දයා ඩී. ෆොන්සේකා</author>
    <content>ජනතාවට බරක් නොදී මහ බැංකුව ෂොක් ඇබ්සෝබර් එකක් වුණාවනක්කම් වනක්කම් අපේ ගමට අපි යනවාඑල්ටීටීඊ අන්තර්ජාතික කෙරුමා කේ.පී. කොටුවෙයිකාමාතුරයෝ සහ වැඩිහිටියෝමඩු මංගල්‍යය හා අතීත තොරතුරුමගේ අම්මා මැරුණෙත් අතුරුදන් වූ මල්ලි ගැන හිතලමයිවැරදි ප්‍රතිරූප මැකීමට නව සන්නිවේදන ව්‍යාපෘතියක්විපක්ෂයට අභියෝගයක්වසර තිහක් තිස්සේ සාමය පතා අපි දේවමාතාවට යාච්ඤා කළානමසිය හැත්තෑවේ දශකයට පෙර මඩු වන්දනාව සඳහා ශ්‍රී ලංකාවේ සතර දෙසින්ම මහ පිරිස් ඇදෙන්නට වුණේ ආගමික භේද පංති භේද කිසිත් නොසලකමිනි. මඩු වන්දනාව සර්ව ආගමික වන්දනාවක් විය.එකළ සෑම වසරකම අගෝස්තු 15 වැනිදා වන විට මඩු දේවස්ථාන භූමිය බැතිමතුන්ගෙන් පිරී පවතියි. මඩු වන්දනාවට බැතිමතුන් එන්නේ පවුල් පිටින් හෝ ගම්පිටින් එකතුවෙමිනි. ඈත අතීතයේ දී පයින්, ගොන් කරත්තයෙන් ආ ගමනට පසුව දුම්රියේ, බස්රියේ පිහිට පතන්නට සිදුවූයේ ගමනාගමනයේ දියුණුවත් සමඟය.දුම්රියෙන් මඩු වන්දනාවට එන බැතිමතුන් එන්නේ තලෙයිමන්නාරම් දුම්රියේය. එකළ කොළඹ කොටුවෙන් රාත්‍රි 8 ට පිටත්වන තලෙයිමන්නාරම් දුම්රිය මඩු වන්දනාකරුවන් ගෙන් පිරී පවතින්නේ අගෝස්තු මාසයේදී ය. බදුල්ල, යාපනය, ත්‍රිකුණාමලය, මාතර ආදී විවිධ ප්‍රදේශවලින් පැමිණෙන ජනතාව අනුරාධපුරයේදී තලෙයිමන්නාරම් දුම්රියට ගොඩවී මැදවච්චියෙන් හැරී මන්නාරම් දුම්රිය මාර්ගයේ ගොස් මඩු දුම්රිය පලෙන් බැස එතැන් සිට ලංගම බස්රියවලින් මඩු දේවස්ථානයට යති. දැන් ඒ සියල්ල වෙනස් වී ගොසිනි.1981 න් පසු ත්‍රස්තවාදී තර්ජන නිසා බැතිමතුන්ට බියකරු තැනක් වූ මඩු දේවස්ථානය 2008 අප්‍රියෙල් 25 වැනිදා ආරක්ෂක හමුදාවන් විසින් මුදාගත් පසු මෙවර මුල්වරට බැතිමතුන් උදෙසා මඩු දේවස්ථානය විවෘත වෙයි.මඩු දේවස්ථානයේ ඉතිහාසය 16 සියවසෙන් පෘතුගීසි සමය දක්වා දිවයයි. මඩු දේවස්ථානය නමින් දැන් හැඳින්වුවද එකල එහි තැන්පත් කොට ඇති හාස්කම් පාන මරිය මව්තුමියගේ දේවමාතා පිළිරුව මුලින්ම තැන්පත් කොට තිබුණේ මන්නාරම මාන්තෙයි තොටෙහි කතෝලික දේවස්ථානයකය.1505 දී පෘතුගීසීන් ලංකාවේ මුහුදුබඩ ප්‍රදේශ අල්ලාගත් පසුව ඔවුහු ඒ ප්‍රදේශවල කතෝලික පල්ලි පිහිටුවා විශාල වශයෙන් පිරිස් කතෝලික ආගමට හරවා ගත්හ. මේ නිසා 1550 – 1560 වනවිට මන්නාරම නගරය අවට පමණක් කතෝලික දේවස්ථාන විසි ගණනක් තිබුණු බව පැවසේ.මාන්තොට හෙවත් මාන්තෙයි පිහිටා තිබූ මරිය දේවමාතා දේවස්ථානය එකල ද හාස්කම් පෑ දේවස්ථානයක් විය. මාන්තෙයි පුරාණ නැව් තොටක් ව තිබුණ ද පෘතුගීසි සමය වනවිට එහි වෙළෙඳ නගරය තුරන්ව පෘතුගීසි බළකොටුවක් ඉදිකොට තිබිණි. 1558 වනවිට එහි සිටියේ කණ්ණඩි ස්වාමි නමින් හඳුන්වන පෙඩ්රෝ නම් පියතුමන් බව පැරණි පොතපතෙ හි සඳහන් වෙයි.කෙසේ වෙතත් ලංකාවේ මුහුදුබඩ ලන්දේසින්ගේ ආක්‍රමණයට හසුව පෘතුගීසි පාලනයෙන් ගිලිහුණු පසු කතෝලික බැතිමතුන්ට හා දේවස්ථානවලට ලන්දේසීන්ගේ තාඩන පීඩන එල්ල විය.එම තර්ජන උග්‍රවීමෙන් පසු දේවමාතා පිළිරුව හා තමන්ගේ ජීවිත ද ආරක්ෂා කරගන්නට අවශ්‍ය බැවින් මාන්තෙයි සිටි කතෝලික පියතුමන් සමඟ 20 දෙනෙකුගෙන් යුතු කණ්ඩායමක් සිංහල රජුගේ පාලන ප්‍රදේශය කරා යන්නට පිටත්වූයේ මඩුමාතා පිළිරුව ද වඩම්මාගෙනය.මේ පිරිස ලන්දේසීන්ට හසුනොවනු පිණිස කැලෑ මාර්ගවලින් වනසතුන් ගෙන් බේරී නුවර රාජධානියට යන අතරතුර එක්තරා වනගත ප්‍රදේශයක වැවක් අද්දර නැවතුණේය. එහි සිංහල රජුට අයත් බදු එකතු කරන මධ්‍යස්ථානයක් ද විය. බදු නිලධාරියාගේ උදව් ද ඇතිව ඔවුහු එම ගමේ කුඩා පැලක දේවමාතා පිළිරුව වඩා හිඳුවා ගෙන එහි පදිංචි වූහ. එම ගම හැඳීන්වූයේ මරද මඬු නමිනි. මරද මඩු යනු කුඹුක් වැව යන අරුත ගෙන දෙයි.වැව අද්දර කුඩා දේවස්ථානයේ මොවුන් මෙසේ සිටින අතර යාපනයේ සංකිලි රජුගෙන් බේරී පලා ආ තවත් කතෝලිකයින් 700 දෙදෙනෙක් ද මේ මාර්ගයේ අවුදින් ඔවුන්ට එකතු වූහ.මේ පිරිසට නායකත්වය දී ඇත්තේ හෙලේනා නම් වූ පෘතුගීසි තරුණියකි. ඇය පෘතුගීසි සෙන්පතියකුගේ දියණියක බව ද කියැවේ.මඩු ගම්මානයේ දී හෙලේනා තරුණිය එහි බදු නිලධාරියා සමඟ විවාහවීමෙන් මේ පිරිස ද එම ගම්මානයේ නැවතුනේ වනය හෙළිකොට නව ගම්මානයක් විශාල වශයෙන් තනාගනිමිනි.බදු නිලධාරියෙකු මෙන්ම සිංහල සෙනෙවියෙකු ද වූ පුරුෂයා සමඟ විවාහ වූ පසු හෙලේනා මඩු දේවස්ථානය හොඳින් නිමවූවාය. මේ දෙදෙනා එකතුව ස්ථිර ගොඩනැඟිල්ලක් තනවා දේවමාතා පිළිරුව එහි වඩා හිඳුවා එම දේවස්ථානය මරිය මාතා නමින් කැපකළහ. මඩු දේවස්ථානයේ හෙවත් මඩු පල්ලියේ ආරම්භය එයයි.ඉන්පසු මඩු මාතාවන් තමන්ගේ පිහිට පතා එන වන්දනාකරුවන්ට පිහිට වන්නට පටන් ගත්තාය. එකළ වනසතුන් අලින් වලසුන් ගෙන් ගහණ මේ වනගත ප්‍රදේශය හරහා යන එන වෙළෙන්දන් මගියන්ට සිදුවුණු උවදුරු වලදී මඩු මාතාවගේ පිහිට යැදීමෙන් පසු ඒවා දුරුවිය. රෝග පීඩාදිය ඇතිවූ අවස්ථාවේදී මඩු මාතාවන්ට කන්නලව් කිරීමෙන් ලද සහන වැඩිවිය. මේ නිසා මඩු පල්ලියේ යශෝරාවය ශ්‍රී ලංකාව දස දෙස පැතිරෙන්නට වූයෙන් වර්ෂයක් පාසා අගෝස්තු මස පවත්වන මඩු මංගල්ලයට දස දෙසින් වන්දනාකරුවෝ එන්නට පටන් ගත්හ.මෙසේ ජනී ජනයා අතර ප්‍රචලිත වූ මඩු දේවස්ථානය සඳහා මන්නාරම විනිශ්චයාසනයේ ලේකම් මොයිස් මහතා විසින් 1823 දී මැටියෙන් වඩා විශාල මැදුරක් තැනවීය. ලංකාවට පැමිණ ජුසේවාස් පියතුමා ද මඩු දේවස්ථානය වන්දනා කළ බව පැවසේ.අපි දකින මේ මඩු දේවස්ථානය 1872 දී තනා නිමකළ එකකි. එය සෑදවීමට මුල් වූයේ 1868 දී අගරද තනතුරට පත් බොන්වින් නමැති පියතුමාය.1870 ජූලි මස 2දා මඩු මංගල්‍යය ආරම්භ වීමෙන් අනතුරුව එය වර්ෂයක් පාසා නොකඩවා පැවැත්වීමට කටයුතු යොදන ලද්දේ ද බොන්වින් පියතුමා විසිනි.මඩු මංගල්‍යය උතුරේ හා දකුණේ සාමයේ සංකේතයක් යැයි කීවොත් නිවැරැදිය. මඩු පූජා භූමිය තුළදී සිංහල දෙමළ මුස්ලිම් – කතෝලික බෞද්ධ සියලු දෙනාම සහෝදර සහෝදරියන් ලෙස භක්තියෙන් හා සමඟියෙන් වෙලී කටයුතු කළ අයුරු අතීතයේදීත් වර්තමානයේදීත් දැකිය හැකිය.රටට යම් විපත්තියක් කරදරයක් සිදුවූ කළ බැතිමත්හු මඩු මාතාවන්ට බාරහාර වෙති. ඒවා ඒ අයුරින්ම ඉටුවෙයි. 2001 වසරේදී රටට තිර සාමය උදාවෙන්නැයි පතමින් මඩු මාතා පිළිරුව දකුණට වැඩම කරවීය. මීගමුව වත්තල එෙ¼ඩ්රමුල්ල මොරටුව පයාගල දෙව්මැදුරු කීපයකටම වැඩම කළ මඩුමාතා පිළිරුවට රටපුරා කිතුණු බැතිමතුන්ගේ නොමඳ හරසර ලැබිණි.ත්‍රස්තවාදීහු ඉන්පසුව මඩු මාතාවන්ගේ ගෞරවය කෙළසමින් මඩු දේවස්ථාන බිමෙහි බෝම්බ අතුරා එහි සිට හමුදාවන්ට වෙඩි තැබූහ. මඩු භූ®මිය අපවිත්‍ර කළ ඒ ත්‍රස්තවාදීන්ට යහතින් සිටීමට නොහැකි වූයේ මඩු මාතාවන්ගේ හාස්කමකින් විය හැකිය.2008 අප්‍රියෙල් 25 වැනිදා මේජර් ජනරාල් ජගත් ඩයස්ගේ නායකත්වයෙන් යුතු 57 වන සේනාංකයේ 572 බලසේනාව විසින් මඩු දේවස්ථානය මුළුමනින්ම ත්‍රස්ත ග්‍රහණයෙන් මුදාගත් අතර මේ වසරේ සිට යථා පරිදි මඩු මංගල්‍යය පැවැත්වීමට කටයුතු යොදා ඇත. මේ මස 6 වෙනිදා ඇරැඹි මඩු මංගල්‍යය සමය අවසන් වන්නේ 15 දාය.දයා ඩී. ෆොන්සේකා</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=af0908095</link>
    <topic>මගේ අම්මා මැරුණෙත් අතුරුදන් වූ මල්ලි ගැන හිතලමයි</topic>
    <author>සටහන – උපාලි සමරසිංහ</author>
    <content>ජනතාවට බරක් නොදී මහ බැංකුව ෂොක් ඇබ්සෝබර් එකක් වුණාවනක්කම් වනක්කම් අපේ ගමට අපි යනවාඑල්ටීටීඊ අන්තර්ජාතික කෙරුමා කේ.පී. කොටුවෙයිකාමාතුරයෝ සහ වැඩිහිටියෝමඩු මංගල්‍යය හා අතීත තොරතුරුමගේ අම්මා මැරුණෙත් අතුරුදන් වූ මල්ලි ගැන හිතලමයිවැරදි ප්‍රතිරූප මැකීමට නව සන්නිවේදන ව්‍යාපෘතියක්විපක්ෂයට අභියෝගයක්වසර තිහක් තිස්සේ සාමය පතා අපි දේවමාතාවට යාච්ඤා කළාජීවිතය පුදුමාකාරය. ඇතැම් හැඟුමක් ක්ෂණිකව අප කම්පනය කැර ඊළඟ නිමේෂයේ නිරුද්ධ වෙයි. ඇතැම් හැඟුමක් ජීවිත කාලයක් පුරා අපේ ඇතුළු හද නොයෙක් ආකාරයෙන් කම්පනය කරවයි.තම එකම මල්ලී කොටින්ගේ අත්අඩංගුවට පත්ව දහදුක් විඳින පුවත අසන සඳමාලිගේ හදවත ද තවමත් කම්පිත ය. අද ඒ කුරිරු කොටීන් හෝ ඒ ඝාතන වධකාගාර මිහිපිට නොමැත.ඒත් තවමත් පිය සෙනෙහස නොවිඳි අමාරුවෙන් හදා වඩාගත් ඒ මල්ලියා ගෙදර ආවේ නැත. ඇත්තටම හේරත් මුදියන්සේලාගේ සේනානි රත්නසිරි බණ්ඩාර යුද හමුදා ලෙෆ්ටිනන්ට්වරයා රටට අභිමානයකි.කොළඹ - නුවර පාරේ කෑගල්ලට නුදුරුව පදිංචි සඳමාලි තම මතකය අවදි කළේ බිඳුණු කටහඬිනි.“යුද හමුදා පොලිසියේ ලෙෆ්ටිනන්ට් සේනානි රත්නසිරි බණ්ඩාර මගේ මල්ලි. අපේ පවුලෙ දරුවන් හතර දෙනයි.ලොකු අක්කා හමුදාවේ කලක් සේවය කළා. ඊළඟ අයියා තැපැල් දෙපාර්තමේන්තුවේ.ලෙෆ්ටිනන්ට් සේනානි රත්නසිරි බණ්ඩාරමා ළඟට අපට හිටිය පවුලේ හුරතලා මල්ලි. තාත්තා අප පුංචි කාලෙදිම මිය ගියා. අම්මා අප හතර දෙනා හැදුවෙ ඉතාම දුක් විඳලා අමාරුවෙන්. අක්කා හමුදාවට ගියාම මල්ලිත් කීවා මටත් හමුදාවට බැඳෙන්න ඕනෑ කියලා.මල්ලි අපට නැතිවුණේ 92 අවුරුද්දෙ මැයි මාසෙ 29 වැනිදා.එදා මුළු රටම බොදු බැතියෙන් වෙසක් සිරියෙන් නැහැ වී තිබියදී මේ පවුලේ ඇත්තන් මිරිකී සිටියේ බියෙනි. සැකයෙනි. ඒ මල්ලි අතුරුදන් පුවත සැළවීමත් සමඟම ය.“කොටි, මල්ලිව අත්අඩංගුවට අරගත් පුවත අපට ආරංචි වුණාම අම්මා හා පවුලේ හැමෝම විලාප ගහන්න ගත්තා. පළාතේ මල්ලිගෙ යාළුවොත් බොහොම දුක් වුණා. කාට මොන විපතක් කළාට ද මල්ලිට මේ වගේ කරදරයක් වුණේ. එක පාර මරා දැම්ම නම් ඒත් කමක් නෑ.”සඳමාලිගේ දෑස් කඳුළින් බරය. මුහුණ වෙහෙස කර ය. දෙකොපුල පවා රත් පැහැ ගැන්වෙයි. බිඳුණු ස්වරය නිතර උස් පහත් වෙයි.කොහොමද? එයා කොටින්ට අහු වුණේ? මම මඳ ඉසුඹුවකින් පසු අසමි. අපට ආරංචි වුණා විතරයි.ඒත් ඒක හරියටම හරි. සිද්ධිය ඇහින් දැක්ක මිනිස්සු කියපු දේ අනුවයි සියල්ල තේරුම් ගත්තේ. අනෙක මෙයා ආරක්ෂක ‘චෙක් පොයින්ට්’ වල නිතර හිටපු කෙනෙක් නිසා කොටි ඒ අයගෙ උත්සවවලදි අල්ලා ගත් මේ අයව ප්‍රදර්ශනය කරලා. ඒ පිළිබඳ වාර්තා හමුදාවට එවා තිබෙනවා. මගේ මල්ලියා බයිසිකලයෙන් ගිහින් තියෙන්නෙ හැන්දෑවේ හයට විතර හමුදාවේ අමාරු ලෙඩකුට අවශ්‍ය ලේ වර්ගයක් ගෙනෙන්නයි.මුලතිව් මහ කැලෑව අසබඩදි මල්ලි අල්ලාගෙන. තාත්තත් නැතිව අපව අමාරුවෙන් හදා වඩා ගත් අම්මා මල්ලි ගැන හිත හිතා දුක්වෙලා ම මැරුණා.සඳමාලිමල්ලි අල්ලා ගත්තු දවසේ ඉඳන් ම අපි නොගිය පන්සලක් පල්ලියක් කෝවිලක් නෑ. හැම තැනම බාර හාර වුණා.බේරලා දෙන්ට කියලා. කිසිම වැඩක් වුණේ නෑ. අන්තිමට මල්ලිට දස වද දීලා උන් එයාව මැරුවා. අම්මා එදා ඉඳන් ම සෙරෙප්පු දෙකක්වත් දාන්නෙ නෑ. හැමදාම බෝධි පූජා.ලෙෆ්ටිනන්ට් බණ්ඩාර මුලතිව්වල සේවයට යන්නට පෙර අනුරාධපුර හා වෙනත් දුෂ්කර පළාත් ගණනාවක ද සේවය කළේ ය. යම්තම් අවුරුදු 18 පිරෙද්දි හමුදා පොලිසියට බැඳුණු හෙතෙම අවුරුදු 22 දී කොටින්ගේ අත්අඩංගුවට පත්විය.ඔහු මිය ගියේ කවරදා දැයි නිශ්චිත නැත.සමහර විට කොටින් මේ රණවිරුවාගෙන් බොහෝ වැඩ ගන්නට ද ඇත.ඔවුන්ගේ කම්බි කූඩුවල රඳවා පහර දෙන්නට ද ඇත. සමහර විටෙක තම සගයකුට අවශ්‍ය ලේ සොයමින් ගිය මේ ලෙෆ්ටිනන්ට්වරයාගේ් රුධිරය විටින් විට ගෙන කොටි තුවාලකරුවනට ලබා දෙන්නට ද ඇත. මෙවැනි අසුබ ආරංචි මුළු මහත් හමුදා ඛණ්ඩ සේනාංක හරහා විටින් විට පැතිර ගියේ සුළි සුළඟක් පරිද්දෙනි.ඇත්තටම සේනානි බණ්ඩාර එවන් දුක් මුසු ඉරණමකට මුහුණ දිය යුතු කෙනෙක් ද?“පුංචි කාලේ මගේ මල්ලි හරිම දඟයි. ඒ වගේ ම ලස්සනයි. කෑගලු විද්‍යාලයට 5 වසර දක්වා ගියා මතකයි.ඊට පස්සෙ එයා නුවර කිංස්වුඩ් විදුහලට උසස් අධ්‍යාපනයට ගියා. සාමාන්‍ය පෙළ විභාගයෙන් සමත් වෙලා එයා කෙළින් ම හමුදා රාජකාරියට ගියේ.එතකොටත් එයා අඩි 6 යි අඟල් 4 ක් විතර උසයි. නව යොවුන් වියේ සිටි සේනානි බණ්ඩාරට ද ප්‍රේමණීය සිතුම් නොතිබුණා නොවේ. අවුරුදු 22 ක් පමණ වූ ඔහු සඳමාලි අක්කාගේ මංගල්‍යය දවසේ ඇඳුම් ඇන්ඳවීමට පැමිණි ශිල්පිනියගේ නැගණිය හා ආදර මිතුදමක් ඇති කර ගත්තේ ය. සඳමාලිගේ පියාගේ විවාහයදි දෙවැනි මානමාලයා ලෙස සිටියේ ඇගේ පියා ය. මේ පවුල් දෙක අතර සබැඳියාව බොහෝ දුර එකකි. ඒ සබැඳියාව විවාහයෙන් කෙළවර වීමට තිබුණේ වසරකි. ඒ පැතුම් ද වියැකී ගියේ ය.“මල්ලි නැතිවුණා කියලා හරියට ම පැහැදිලි කර ගත්තම වන්දි වශයෙන් මගේ අම්මට රුපියල් ලක්ෂයක වන්දියක් හමුදාවෙන් ලැබුණා. ඊට පස්සෙ අම්මා ඒ සල්ලිවලින් කළේ ම පින්කම්. ඇය මිය ගියේත් මල්ලි ගැන හිතලාමයි.එතෙක් මල්ලිගෙ විශ්‍රාම වැටුප් අම්මාට ලැබුණා.සඳමාලි ජීවිතය නොතකා රට බේරාගත් මේ වීරෝදාර හමුදාවනට යුද හමුදා නායකයාට පින් දෙයි. තම ආදරණීය මල්ලි අතුරුදන් පුවත සැළවී වසර 17 ක් ගතවීත් ඇගේ කඳුළ තවමත් උණුසුම් ය.මගේ මල්ලියා වගේ තවත් කොච්චර මල්ලිලා මේ යුද්ධයට ජීවිත පූජා කළා ද? ඒ අය මේ මිහි මවට ණය නෑ. අපි තාම ණයයි. අපේ කතාවට තිත තබමින් ඇය කීවා ය.සටහන – උපාලි සමරසිංහඡායා - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=af0908096</link>
    <topic>වැරදි ප්‍රතිරූප මැකීමට නව සන්නිවේදන ව්‍යාපෘතියක්</topic>
    <author/>
    <content>ජනතාවට බරක් නොදී මහ බැංකුව ෂොක් ඇබ්සෝබර් එකක් වුණාවනක්කම් වනක්කම් අපේ ගමට අපි යනවාඑල්ටීටීඊ අන්තර්ජාතික කෙරුමා කේ.පී. කොටුවෙයිකාමාතුරයෝ සහ වැඩිහිටියෝමඩු මංගල්‍යය හා අතීත තොරතුරුමගේ අම්මා මැරුණෙත් අතුරුදන් වූ මල්ලි ගැන හිතලමයිවැරදි ප්‍රතිරූප මැකීමට නව සන්නිවේදන ව්‍යාපෘතියක්විපක්ෂයට අභියෝගයක්වසර තිහක් තිස්සේ සාමය පතා අපි දේවමාතාවට යාච්ඤා කළාසුනිල් සරත් පෙරේරාකුවේට්හි ශ්‍රී ලංකා තානාපති කාර්යාලය ශ්‍රී ලංකාව පිළිබඳ යථා ස්වරූපය පෙන්නුම් කරන සන්නිවේදන ව්‍යාපෘතියක් ක්‍රියාත්මක කරයි. පසුගිය එල්ටීටීඊ (LTTE) ත්‍රස්තවාදී උවදුර අවසන් කළ කාලයේ විදෙස් ජනමාධ්‍ය ගෙන ගිය වැරදි චිත්‍රය ඉවත් කිරීම මේ වැඩපිළිවෙළේ මූලික අරමුණයි.එමෙන්ම ශ්‍රී ලංකාවේ ආයෝජන ප්‍රවර්ධනයට, සංචාරක කර්මාන්තයේ දියුණුවට සහ තේ කර්මාන්තයට අදාළ තොරතුරු මේ යටතේ ප්‍රචාරයට පත් කිරීමට කටයුතු කර ඇත.පුවත්පත් කතුවරුන්, පුවත් ඒජන්සි ප්‍රධානීන් හමුවී ඔවුන් සමඟ සමීප සම්බන්ධතාවයක් ගොඩනැඟීම සඳහා මෙහිදී කටයුතු කර ඇත.තානාපති කාර්යාලයේ අමාත්‍ය උපදේශක සුනිල් සරත් පෙරේරා මහතා කුවේට් ටයිම්ස් ආයතනයේ පරිපාලකයන් හා කර්තෘ අංශ සාමාජිකයන් ද කුනා පුවත් ඒජන්සි ආයතනයේ නියෝජ්‍ය කර්තෘවරුන් හා පරිපාලකයන් ද, අල් අරුයියා පුවත්පතේ කර්තෘ මණ්ඩලයේ සාමාජිකයන් ද මේ අනුව හමුවී සුහදතාවක් ගොඩනඟාගෙන ඇත.මේ පිළිබඳව ශ්‍රී ලංකා තානාපති කාර්යාලයට, කුවේට් හි වෙසෙන විවිධ අංශවල සේවය කරන ශ්‍රී ලාංකිකයන් ඊමේල් හා එස් එම් එස් මෙන්ම වෙනත් විද්‍යුත් මාධ්‍යන් ගෙන් ප්‍රශංසාත්මක ලිපි අති විශාල වශයෙන් එවීම ද මෙහිලා සඳහන් කළ යුත්තකි.කුවේට් හි ශ්‍රී ලංකා තානාපති සරත් දිසානායක මහතා කුවේට් ජනමාධ්‍ය සංවිධානයේ කතුවරුන් සමඟ ද විවිධ අවස්ථාවලදී සාකච්ඡා කර ඇති අතර ශ්‍රී ලංකාව පිළිබඳ වෙසෙසි ප්‍රචාරයක් ලබාදීමට අවශ්‍ය දැනුම ලබා ගැනීමට පුවත්පත් වාර්තාකරුවන් ගෙන් සමන්විත ජනමාධ්‍ය කණ්ඩායමක් ඉදිරි මාස කීපයේදී ශ්‍රී ලංකාවට එවීමට ද මූලික කටයුතු සංවිධානය කර ඇත.මෙමගින් ආයෝජන ප්‍රවර්ධනයට මෙන්ම සංචාරක කර්මාන්තයට, තේ, මැණික් හා ස්වර්ණාභරණ කර්මාන්තයේ දියුණුවට ද පුළුල් ප්‍රචාරයක් ලැබෙනු ඇතැයි විශ්වාස කෙරේ.කුවේට් හි වෙසෙන ශ්‍රී ලාංකිකයන් ගෙන් සමන්විත ඩයස්පෝරාවක් ගොඩනැගීමට කුවේට්හි ශ්‍රී ලංකා තානාපති සරත් දිසානායක මහතා ගෙන ඇති පියවර කුවේට්හි වෙසෙන ශ්‍රී ලාංකිකයන් වෙසෙසි ඇගයීමට පාත්‍ර වී ඇත.මේ අනුව දැනට ගොඩනගා ඇති ශ්‍රී ලාංකිකයන් පිළිබඳ දත්ත තොරතුරු බැංකුව නව ප්‍රවණතාවක් හැටියට දැක්විය හැකිය.මේ ඩයස්පෝරාවෙන් විශේෂ සන්නිවේදන ක්‍රියාකාරකමක් ද සිදු කෙරේ.පසුගිය දිනවල කුවේට්හි පුවත්පත් හා ජනමාධ්‍ය මගින් පුළුල් ප්‍රචාරයක් නිබඳව ශ්‍රී ලංකාව පිළිබඳ ලබාදීම වෙසෙසින් කැපී පෙනෙන්නකි.අරාබි භාෂාවෙන් නිකුත් වන අල් අරුයියා පුවත්පතේ සම්පූර්ණ පිටුවක ශ්‍රී ලංකාව පිළිබඳ විස්තරාත්මක සාකච්ඡාමය ලිපියක් පළවූ අතර මෙය කුවේට්හි තානාපති කාර්යාලයකට ලැබුණු මේ ආකාර විශේෂිත අවස්ථාවක් හැටියට විචාරකයෝ දක්වති. විදෙස් මාධ්‍ය ශ්‍රී ලංකාව පිළිබඳ දක්වා තිබුණු වැරදි තොරතුරුවලට ප්‍රතිචාර වශයෙන් පළවූ ලිපියක් කුවේට් ටයිම්ස් පුවත්පතේ ද සවිස්තරාත්මකව පළ කෙරිණි.අරාබි භාෂාවෙන් නිකුත් වන අල් අරුයියා පුවත්පතේ පළවූ ලිපියේ සංක්ෂිප්තය මෙසේ දැක්විය හැකිය.. ජනාධිපති මහින්ද රාජපක්ෂ මැතිතුමා සහ මැදපෙරදිග රටවල් අතර ඇති සුහද වූත් සමීප වූත් සබඳතාව.. ශ්‍රී ලංකාවේ මුස්ලිම්වරුන්ගේ තත්ත්වය (මුස්ලිම් ඇමැතිවරුන්ගේ සංඛ්‍යාව). කුවේට්හි ජනතාව පසුගිය කාලයේ අවතැන් වූවන් සඳහා කරනු ලැබූ පරිත්‍යාග පිළිබඳ කරන ස්තුතිය.. ජනාධිපතිතුමන්ගේ නායකත්වය යටතේ වසර 30 කට පසු එල්ටීටීඊ ත්‍රස්තවාදීන් පරාජය කිරීම. එල්ටීටීඊ ත්‍රස්තවාදීන්ගේ ඉතිහාසය මෙන්ම වැරදි ප්‍රචාර මඟින් විදෙස් ජනමාධ්‍ය මේ පිළිබඳ ගෙන ගිය ප්‍රචාර මෙහිදී පුළුල් වශයෙන් සාකච්ඡා කර ඇත. තවද ජනාධිපතිතුමා කුවේට් දේශයට පැමිණිමෙන් පසු ඇති කරන ලද අවබෝධතා ගිවිසුම් මෙහිදී අවධාරණය කර ඇත.. ඉදිරියේ එන ගී‍්‍රස්ම නිවාඩුවේදී (ජූලි, අගෝස්තු සහ සැප්තැම්බර්) කුවේට් සංචාරකයන් ශ්‍රී ලංකාවේ සංචාරයට පොලඹවන තොරතුරු ද එම ලිපියට අන්තර්ගත වී ඇත. ශ්‍රී ලංකාවේ ස්වාභාවික සම්පත්, දර්ශනීය ස්ථාන, ජෛව විවිධත්වය හා සංස්කෘතික විවිධත්වය ආදි විවිධ කරුණු ද පුළුල් වශයෙන් මෙහිදී සාකච්ඡා කර ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=af0908098</link>
    <topic>විපක්ෂයට අභියෝගයක්</topic>
    <author/>
    <content>ජනතාවට බරක් නොදී මහ බැංකුව ෂොක් ඇබ්සෝබර් එකක් වුණාවනක්කම් වනක්කම් අපේ ගමට අපි යනවාඑල්ටීටීඊ අන්තර්ජාතික කෙරුමා කේ.පී. කොටුවෙයිකාමාතුරයෝ සහ වැඩිහිටියෝමඩු මංගල්‍යය හා අතීත තොරතුරුමගේ අම්මා මැරුණෙත් අතුරුදන් වූ මල්ලි ගැන හිතලමයිවැරදි ප්‍රතිරූප මැකීමට නව සන්නිවේදන ව්‍යාපෘතියක්විපක්ෂයට අභියෝගයක්වසර තිහක් තිස්සේ සාමය පතා අපි දේවමාතාවට යාච්ඤා කළාවෙළෙඳ අලෙවි සංවර්ධන සමූපකාර හා පාරිභෝගික සේවා අමාත්‍ය බන්දුල ගුණවර්ධනපසුගිය සති කිහිපයේ ඉතිහාසයේ නොවූ විරූ පරිදි ශ්‍රී ලංකා ආණ්ඩුව ජාත්‍යන්තර මූල්‍ය අරමුදලෙන් ණයක් ලබා ගත් බවට දැවැන්ත පරිමාණයේ සංවාදයක් අරඹා තිබුණි. එක්තරා ජාතික පුවත්පතක් විශේෂ වැදගත්කමක් දී පළ කොට තිබූ වාර්තාවක උද්ධෘතය මෙසේ ය.“මූල්‍ය අරමුදලින් ලැබුණු ණයෙන් අලුතින් වැසිකිලියක්වත් සෑදීම තහනම්.” එම උද්ධෘතය යටතේ එම පුවත්පතේ මෙසේ ද සඳහන් වේ. “හැකි නම් ඒ ණය මුදල ලංකාවට ගෙනවිත් ගිණුමක් අරඹා රට සංවර්ධනය කරන්නැයි රජයට අභියෝග කරන බව ද කිරිඇල්ල මහතා කීය.”රජයට මෙවැනි අභියෝගයක් එල්ල කළ හැක්කේ එක්කෝ මන්ද බුද්ධිකයකුට ය. එසේ නැතිනම් උමතු වූවකුට ය. නො එසේ නම් නරුමයකුට ය.මේ ප්‍රකාශය එක්කෝ නොදැනුවත්කම තුළ කෙරෙන අවිහිංසක දුර්නිරූපණයකි. නැතිනම් දේශපාලන වෛරය ඉහවහා ගොස් කරනු ලැබූ වංචා සහගත දුර්නිරූපණයකි.මක් නිසා ද යත් අන්තර්ජාතික මූල්‍ය අරමුදලෙහි සම්මත මූලධර්මයන්ට අනුව සමීපස්ථ ණය පහසුකම යටතේ සාමාජික රටවල් අතරේ බෙදා හරින මූල්‍ය ගැලපුම මගින් ලෝකයේ කවර රටකටවත් කවර කලකවත් විදේශ විනිමය නැත හෝ රට සල්ලි ගලා එන්නේ නැත. ගලා නොඑන විදේශ විනිමයකින් ගිණුමක් ආරම්භ කිරීමේ හැකියාවක් ද නැත. ශ්‍රී ලංකාව අන්තර්ජාතික මූල්‍ය අරමුදලේ නිත්‍ය සාමාජිකයෙකි.සාමාජික රටවලට ලැබෙන සහනයක් වශයෙන් 1977 වසරේ දී මෙවැනි සමීපස්ථ ණය පහසුකමක් යටතේ එස්.ඩී.ආර්. මිලියන එකසිය තිස් තුනයි දශම හයක පහසුකමක් ලැබුණි. 1983 දී එස්.ඩී.ආර්. මිලියන සියයක සමීපස්ථ ණය පහසුකමක් ලැබුණු අතර ඉන් ලබාගත් ප්‍රමාණය වූයේ එස්.ඩී.ආර්. මිලියන පනහකි. (50) 2002 වසරේ දී අන්තර්ජාතික මූල්‍ය අරමුදලින් එස්.ඩී.ආර්. මිලියන දෙසීයක සමීපස්ථ ණය පහසුකමක් ලැබුණි.මෙකී අවස්ථා තුනෙහි දී එක්සත් ජාතික පක්ෂ රජයක් පැවතුණ ද පොදුජන එක්සත් පෙරමුණු රජයක් පැවතුණ ද එම ණය මුදල ලංකාවට ගෙනවිත් ගිණුමක් අරඹා ඇති දැයි අන්තර්ජාතික මූල්‍ය විශ්ලේෂකයකු ගෙන් අසා දැනගැනීමට තරම් මන්ත්‍රීවරයා කාරුණික වූයේ නම් මෙවැනි අභියෝග කරන්නට සිතන්නේවත් නැත.ලංකා ඉතිහාසයේ ප්‍රථමවරට විපක්ෂයේ කිසිවකු නොපැතූ පරිදි එස්.ඩී.ආර්. බිලියන එකයි දශම හයයි පහක සමීපස්ථ ණය පහසුකමක් ලැබීමෙන් පසුව සමස්ත ආණ්ඩු විරෝධීන් විසින් භූමිතෙල් ගෑවුණු ගැරඩින් මෙන් අසීමිතව දැඟලීමට පටන් ගෙන ඇත.අපි කුඩා කළ අපේ ගම්වල ජනවහරෙහි පැවැති එක් කතාවක් වූයේ “ගොනෙක් වුණාට කමක් නැහැ තප්පුලන්නට එපා” යනුවෙනි. මක් නිසාද යත් තප්පුලෑම වැඩි වූ විට එවැනි සත්ත්වයෙක් සිටිනා බව ලෝකයාට දැන ගැනීමට ඉඩකඩ සැලසෙන නිසා ය.ඒ නිසා අන්තර්ජාතික මූල්‍ය අරමුදලින් ශ්‍රී ලංකාවට ලැබුණු විශාලතම මූල්‍ය පහසුකම අනුමත වීමෙන් පසුව නන් දොඩවන සියලු දෙනා ඉතා ප්‍රවේශම් සහගත ලෙස ප්‍රකාශ නිකුත් කිරීමට පෙළඹෙන්නේ නම් එකී සියලු දෙනාට මෙලොව වශයෙන් කීර්තියකි. පරලොව වශයෙන් පිංකමකි.ප්‍රථමයෙන් සඳහන් කළ යුතු කරුණ වන්නේ අන්තර්ජාතික මූල්‍ය අරමුදලෙන් ශ්‍රී ලංකාවට ඇමෙරිකානු ඩොලර් බිලියන 2.6 හෝ ඩොලර් සත පනහක්වත් ණය ලැබී නැති බවයි.අප රටට ලැබී ඇත්තේ අන්තර්ජාතික මූල්‍ය අරමුදලින් ශ්‍රී ලංකාවට අයිති පංගුවකින් සියයට හාරසියයක් තරමේ වන විශේෂ ගැණුම් හිමිකම් බිලියන එකයි දශම හයයි පහක පහසුකමක් පමණි. මෙය ණය මුදලක් ද නොවේ. අවශ්‍යයෙන් ම මූල්‍ය අරමුදලින් ශ්‍රී ලංකාවට ලබාදෙන ආධාරයකි. ප්‍රධානයක් ද නොවේ.අන්තර්ජාතික ගෙවුම් තුළාවෙහි අසමතුළිතතා මඟ හරවා ගිණුම් කළ සංචිතය නඟා සිටුවා ජාත්‍යන්තර සංචිතය ඉහළ නැංවීමට ගිණුම් සටහන් වල කෙරෙන තාක්ෂණික වෙනසක් මෙම සමීපස්ථ ණය පහසුකම තුළ අන්තර්ගත වේ.අන්තර්ජාතික ගෙවුම් තුළාව වූ කලී කිසියම් රටක් සෙසු ලෝකයත් සමඟ කරනු ලබන ගනු දෙනු සියල්ල හර හෝ බැර වශයෙන් ක්‍රමානුකූ®ලව සටහන් කෙරෙන ගිණුම් වාර්තාවකි. එකී ගිණුමෙහි ශ්‍රී ලංකාවට ලැබෙන සහ අපට වාසිදායක වන සියලු ගනුදෙනු බැරටත් විදේශ විනිමය ගලා යන හෝ රටට අවාසිදායක වන ගනු දෙනු හරටත් සටහන් කෙරේ උදාහරණයක් ලෙස තේ, රබර්, පොල්, මැණික් සහ අනෙකුත් භාණ්ඩ අපනයනයෙන් ලැබෙන ආදායම් බැර වේ.පාරිභෝගික භාණ්ඩ අන්තර්භාණ්ඩ සහ ආයෝජන භාණ්ඩ විදේශයන්ගෙන් ගෙන්වා ගන්නා විට ඒවායේ වටිනාකම ගෙවුම් ශේෂ ගිණුමට හර වේ. මෙකී හර බැර අතර වෙනසකින් වෙළෙඳ ශේෂය ලැබෙන අතර ඒවා සංක්‍රාම ගිණුම, ප්‍රාග්ධන වැනි ලක්ෂ සංඛ්‍යාත ගනු දෙනු සම්මතයන්ට අනුව ගිණුම් ගත කළ විට සමස්ත ශේෂය ලැබේ.අන්තර්ජාතික ගෙවුම් තුළාවෙහි සමස්ත ශේෂය ධන අගයක් ගන්නා විට ගෙවුම් ශේෂය වාසි දායක වේ. එවිට එහි අතිරික්තය විදේශ වත්කම්වල ආයෝජනය කෙරේ. එවිට රට සතු විදේශවත්කම ඉහළ යයි. සමස්ත ශේෂය ඍණ අගයක් ගන්නා විට ගෙවුම් ශේෂය අවාසිදායක වේ. එවිට ගෙවුම් ශේෂ හිඟය පියවා ගැනීම සඳහා අනුගමනය කළ හැකි ප්‍රධාන ක්‍රියාමාර්ග තුනක් වේ.එනම් විදේශ ණය ගැනීම විදේශ ආධාර ලබාගැනීම සහ ෂ;ද්ශ විනිමය සංචිත භාවිතා කිරීම, ඒ අනුව ගෙවුම් ශේෂයෙහි අතිරික්තයක් ඇති වුවහොත් එකී අතිරික්තය විදේශ වත්කම්වල ආයෝජනය කරන බැවින් ද හිඟයක් ඇති වුවහොත් එකී හිඟය පියවා ගන්නා බැවින් ද වර්ෂ අවසානයේ දී අවශ්‍යයෙන් ම ගෙවුම් තුළාව තුළනය වේ. ඉහත දැක් වූ ප්‍රවෘත්ති සාකච්ඡාව සැපැයූ මන්ත්‍රීතුමා අන්තර්ජාතික ගෙවුම් තුළාව තුලනය කර ගැනීමේ ක්‍රම වේදය මොනවාට අවබෝධ කැර ගෙන ඇතැයි උපකල්පනය කළ හැකිය.පසුගිය 2007 - 2008 - 2009 වර්ෂ වල ලංකා ඉතිහාසයේ කිසිම ආණ්ඩුවක් මුහුණ නොදුන් සතර මහා අර්බුදයකට රට මුහුණ දුන් බව පාර්ලිමේන්තුවේ ද ඉන් පිටතදීත් දිගින් දිගටම අප විසින් පැහැදිලි කර ඇත. ත්‍රස්තවාදය උච්චතම අවස්ථාවට පත්වීම ලෝක ඛණිජ තෙල් බලශක්ති අර්බුදය ආහාර අර්බුදය සහ ලෝක ආර්ථික අවපාතයයි.මෙකී සතර මහා අර්බුදයේහි සමුච්චිත ප්‍රතිඵලය වූයේ රටින් පිටට ඇදී යන විදේශ විනිමය ප්‍රමාණය ඉහළ යාම සහ රටට ගලා එන විදේශ විනිමය ප්‍රමාණය පහළ යාමයි. විනිමය ලැබීම් අඩු වී විනිමය ගෙවීම ඉහළ යනවිට ගෙවුම් ශේෂය අධික පීඩනයක් ඇතිවේ. ගෙවුම් ශේෂ පීඩනය කරන කොට ගෙන ශ්‍රී ලංකාව සතු නිළ සංචිත විශාල ලෙස පහත වැටුණි.ඒ නිසා දළ විදේශ වත්කම්වල මෙන් ම නිල විදේශ වත්කම් වල ද ආනයන සක්‍යතාව අඩු විය. රුපියල් ශක්තිමත් කිරීමේ අභියෝගය පැවැතුණි. මෙවන් තත්ත්වයක් තුළ සාමාජික රටවල ගෙවුම් ශේෂ අසමතුළිතතා තුලනය කිරීම සඳහා අන්තර්ජාතික මූල්‍ය අරමුදල අවශ්‍යයෙන් ම මැදිහත් වේ. එය අන්තර්ජාතික විනිමය වෙළෙඳ පොළෙහි ස්වභාවික ගති ලක්ෂණයයි.එම සම්ප්‍රදායික මූල්‍ය වෙළෙඳ පොළ තුළ සිදුවූ මෙම සහන වැඩපිළිවෙළ රටේ ආර්ථික සංවර්ධනයට අදාළ වන්නේ කෙසේ ද යන්න පිළිබඳ සාකච්ඡාවක් ඉදිරි සතියට තබමු.විපක්ෂය වෙනුවෙන් ඉතා ඉහළ වගකීමකින් යුතුව පුළුල් ජනසන්නිවේදන මාධ්‍ය සහනවල සැපැයීමත් සහිතව ප්‍රකාශ නිකුත් කරන අපේ උගත් මිත්‍ර ලක්ෂ්මන් කිරිඇල්ල මන්ත්‍රීතුමාට ශ්‍රී ලංකාවට අන්තර්ජාතික මූල්‍ය ගනුදෙනු ලැබුණු සමීපස්ථ ණය පහසුකම් පිළිබඳ පමණක් ශ්‍රව්‍ය දෘශ්‍ය මාධ්‍යයක් ඔස්සේ අප සමඟ ප්‍රබුද්ධ සංවාදයට පැමිණෙන ලෙස ගෞරවයෙන් අභියෝග කරමු.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=af0908099</link>
    <topic>වසර තිහක් තිස්සේ සාමය පතා අපි දේවමාතාවට යාච්ඤා කළා</topic>
    <author>පිංතූර - සුලෝචන ගමගේ කීර්ති මෙන්ඩිස් මඩු සිට</author>
    <content>ජනතාවට බරක් නොදී මහ බැංකුව ෂොක් ඇබ්සෝබර් එකක් වුණාවනක්කම් වනක්කම් අපේ ගමට අපි යනවාඑල්ටීටීඊ අන්තර්ජාතික කෙරුමා කේ.පී. කොටුවෙයිකාමාතුරයෝ සහ වැඩිහිටියෝමඩු මංගල්‍යය හා අතීත තොරතුරුමගේ අම්මා මැරුණෙත් අතුරුදන් වූ මල්ලි ගැන හිතලමයිවැරදි ප්‍රතිරූප මැකීමට නව සන්නිවේදන ව්‍යාපෘතියක්විපක්ෂයට අභියෝගයක්වසර තිහක් තිස්සේ සාමය පතා අපි දේවමාතාවට යාච්ඤා කළාමරද මඩු මංගල්‍යය ඇරැඹේමන්නාරම් දිස්ත්‍රික්කයේ වන්නි මහා වනාන්තරයෙන් වටවී පිහිටි මරද මඩු පුදබිමේ වාර්ෂික මඩු මංගල්‍යය ඉකුත් දා කතෝලික සැදැහැවතුන් දහස් ගණනකගේ සහභාගිත්වයෙන් අති උත්කර්ෂවත් අන්දමින් ආරම්භ කෙරිණි.මරද මඩු දේවස්ථානය කතෝලික ජනතාව මෙන්ම අන්‍ය ආගමිකයන් ද ඒකරාශි වන පුදබිමකි. “දේව සුර දූතිකාව“ ලෙසින් විරුදාවලි ලත් මඩු මෑණියෝ සමස්ත ශ්‍රී ලංකාවාසී ජනතාවට හඳුන්වනුයේ අප ලංකාමාතා මරද මඩු දේව මෑණියෝ වශයෙනි.දේව මාතාවගේ පිහිට පතා මඩු දේවස්ථානයට පැමිණෙන අයට ආශිර්වාදය නිතැතින්ම ලැබෙන බවට ලක්වැසි කතෝලික ජනතාව අතර මුල් බැසගත් මතයකි. කිතුනු බැතිමතුන් පවසන්නේ මරද මඩු දේව මාතාව තරාතිරම නොබලා කාටත් පිහිට වන බවකි. එනිසාම වසර ගණනාවක් පුරා කිතුනු බැතිමත්හු තම ශක්ති ප්‍රමාණයෙන් ගමන් පහසුව සලසාගෙන විශාල කැපකිරීමක් කරමින් වන්නියේ පිහිටි මඩු දේවස්ථානයට පැමිණෙති.ලක්ෂ පහකට ආසන්න බැතිමතුන් පිරිසක් මෙවර මඩු වන්දනාවේ යෙදෙනු ඇතැයි බලාපොරොත්තු වේ. පැමිණෙන ජනතාවගේ ප්‍රමාණය වැඩිවීම නිසා කතෝලික සභාව විසින් විශේෂයෙන්ම කතෝලික ජනතාව බහුලව වෙසෙන පෙදෙස්වල ජනතාවට මංගල්‍ය දින වෙන්කර දී තිබේ. එසේ කර ඇත්තේ එක් එක් මීසම්වලට සාධාරණයක් වන ලෙසින් තම සැදැහැතියන් සමඟ පැමිණ ජනවන්දනා කටයුතු කිරීමේ පහසුව සලකාගෙනය.බිහිසුණු කොටි ත්‍රස්තවාදය නිසා බියෙන් සැකයෙන් තොරව මඩු වන්දනාවේ යෙදෙන්නට පසුගිය වසර ගණනාවක් තිස්සේ බැතිමතුන්ට නොහැකි විණි. කොටි ත්‍රස්ත උවදුර මුලිනුපුටා දැමීමත් සමඟ පැවැත්වෙන මෙවර මඩු මංගල්‍ය සුවිශේෂි මංගල්‍යයක් ද වන බව බොහෝ බැතිමතුන්ගේ අදහස වේ.ආරක්ෂක හමුදා ලද ජයෙන් පසු ජනාධිපතිතුමාගේ උපදෙස් මත කෙරෙන පළමු මංගල්‍ය නිසා එතුමාට කතෝලික ජනතාවගේ ගෞරවය ද හිමි වේ. පැමිණෙන බැතිමතුන්ගේ ආරක්ෂාව මෙන්ම ඔවුන්ට අවශ්‍ය පහසුකම් සැලැසීම් සියල්ල මේ වන විටත් නිම වී තිබේ.ජනාධිපතිතුමාගේ ජ්‍යෙෂ්ඨ උපදේශක උතුරු වසන්තය කාර්ය සාධක බළකායේ සභාපති බැසිල් රාජපක්ෂ මහතාගේ උපදෙස් මත මෙවර මඩු වන්දනාව සඳහා එන බැතිමතුන් සඳහා අවශ්‍ය සියලු ම පහසුකම් ලබාදී තිබීම විශේෂත්වයකි.මඩු දේවස්ථානයේ ප්‍රධානතම මංගල්‍ය පැවැත්වෙන්නේ සෑම වසරකම අගෝස්තු මාසයේදීය. දකුණේ සිංහල බැතිමතුන් මෙන්ම උතුරු නැඟෙනහිර වෙසෙන දෙමළ ජනතාව ද එකට එක්ව ජාති ආගම් කුල බේදයකින් තොරව සාමය සතුට සැනසීම ලබන්නට මෙම පුදබිමට පැමිණෙති.ගතවූ වසර තිහකට ආසන්න කාලයක් තිස්සේ ම මෙම මංගල සමය රුදුරු කොටි ත්‍රස්තවාදීන් විසින් කිතුනුවන්ගෙන් උදුරාගෙන තිබිණි. එල්ටීටීඊය විසින් සීමාව ඉක්මවා කරගෙන ගිය සැහැසි ක්‍රියා නොඉවසු ජනාධිපතිතුමා ශ්‍රී ලාංකික කතෝලික ජනතාවගේ උරුමය හා අයිතිය ආරක්ෂා කරදීමට මුල් විණි.මඩු මෑණියන්ගේ අඩවිය පමණක් නොව සමස්ත ශ්‍රී ලංකා ධරණී තලයම රුදුරු කොටි ත්‍රස්තවාදයෙන් මුදා ගැනීමත් සමඟ මෙවර මඩු වන්දනාව අති උත්කර්ෂවත් ලෙස සංවිධානය කරන්නට රජයට හැකිවිණි.මානුෂික මෙහෙයුමේ මුල් පියවර නැඟෙනහිර පළාතෙන් නිම කිරීමත් සමඟම එහි දෙවැනි පියවර ක්‍රියාත්මක කළේ මඩු මෑණියන්ගේ අණසක පවතින වන්නියේ සිටය. මඩු මෑණියන්ගේ ආශිර්වාදය ඒ සඳහා ඉවහල් වූ බව මන්නාරම මඩු දේවස්ථානය භාර පාලක ඩෙස්මන් කුලාස් පියතුමා අප සමඟ කීවේය.හාරසීයයකට අධික පියතුමන් මෙන්ම කන්‍යා සොහොයුරියන් දේව මෑණියන් වෙනුවෙන් ගීතිකා ගයන්නට එක්වන බව ද පියතුමා සඳහන් කළේය. මෙවර මඩු මංගල්‍යයට සහභාගි වන බව බැතිමතුන්ට අවශ්‍ය සියලු යටිතල පහසුකම් සැපයීමේ කටයුතු අවසන් කර ඇති බවත් හෙතෙම අවධාරණය කළේය.මඩු දේවස්ථානයට පිවිසෙන මංසන්ධියේ අලුතින්ම ඉදිකර තිබුණු ස්ථිර වාහල්කඩ (තොරණ) මඩු මාතා දේවස්ථානයේ ගෞරවය හා ගාම්භීරත්වය දෙගුණ තෙගුණ කරවයි.එහි උඩ මධ්‍යයේ දේව මාතාවගේ අලංකාර වර්ණ චිත්‍රයක් ද විය. දේවස්ථානයට අයත් කොඩියත් කතෝලික සභාවේ ධජයත් එහි දෙපස මනාව ප්‍රදර්ශනය කර තිබිණි. එම තොරණ පිහිටි ස්ථානයේ සිට මඩු මාතා දේවස්ථානයට හරියටම කිලෝමීටර දොළහකි. මීට වසර ගණනාවකට පෙර අප මඩු දේවස්ථානයට යන විට තිබු අබලන් ගුරු පාර වෙනුවට අද ඇත්තේ පහසුවෙන් බර වාහන දෙකකට එකවර මාරුවිය හැකි මනාව සැකසූ ප්‍රධාන මාර්ගයකි.එම මාර්ගය දිගටම මීටර් දහයෙන් දහයට ආරක්ෂක රැකවල්ය. පාර විදුලු බුබුලුවලින් අලංකාර කර තිබීම ද විශේෂත්වයකි. මාර්ග සංවර්ධන අධිකාරිය විසින් ජාතිය ගොඩනැගීමේ හා වතු යටිතල පහසුකම් අමාත්‍යංශයේ සහාය ඇතිව මාර්ගය ඉදිකර තිබේ.අප මඩු දේවස්ථාන භූමියට ළඟා වන විටත් ප්‍රථම දිව්‍ය පූජාවට මෙන්ම කොඩි ගස එසවීමේ මංගල්‍යයට ලකලෑස්ති වෙමින් තිබිණි. බැතිමත්හු විශාල පිරිසක් ඒ වන විටත් දේවස්ථානය තුළ හා ඒ අවට රැඳී සිටියහ.උදෑසන එකොළහට ඇරැඹුණු මහ දිව්‍ය පූජාව සඳහා රජය නියෝජනය කරමින් මිල්රෝයි ප්‍රනාන්දු, සරත් කුමාර ගුණරත්න සහ චන්ද්‍රසේන දසනායක, මෙන්ම උතුරු පළාත් සංවර්ධනය කිරීමේ ඒකාබද්ධ මෙහෙයුම් කාර්ය සාධක බළකායේ ජනාධිපති සම්බන්ධිකරණ අධ්‍යක්ෂ සුදත් අබේසිංහ අත්‍යවශ්‍ය කොමසාරිස් ජෙනරාල් දෙපාර්තමේන්තුවේ සම්බන්ධීකරණ ලේකම් නීල් බේලෝන් ඇතුළු සම්භාවනීය පිරිසක් සහභාගි වූහ.මංගල දිව්‍ය පූජාව මීගමුව පිටිපන මීසමාධිපති සිල්වන් කෲස්, වෙන්නප්පුවේ මීසමාධිපති ක්වින්ටස් ප්‍රනාන්දු හා මුරුක්කන් මීසමාධිපති ජී.ඒ. අරුල් රාජ් කෲස් යන පියතුමන් විසින් කොඩි ගස එසවීමෙන් අනතුරුව සිංහල සහ දෙමළ භාෂාවන් ගෙන් පවත්වන ලදී.“වසර තිහක් තිස්සේ සාමය පතා අප දේව මාතාවන්ට යාච්ඤා කළා. එහි ප්‍රතිඵල අද අපට දකින්නට ලැබිලා තියෙනවා. රජයටත් ත්‍රිවිධ හමුදාව හා පොලිසියටත් මෙහි ආශිර්වාදය ලැබිය යුතුයි. රට දියුණුවෙන් දියුණුවට පත්වේවා යැයි අපි දේව මාතාවගෙන් ඉල්ලමු... සියලු බේදවලින් තොර එකම ශ්‍රී ලාංකිකයන් විදියට ජීවත්වීමේ පැතුම අපි පෙරදැරි කර ගනිමු...සාමය උදා කරදීමට අපට දේවමාතාවගේ අවශ්‍ය ආශිර්වාදය ලැබුණා. අප කඳවුරුවල ජීවත්වන අය වෙනුවෙන් යාච්ඤා කරනවා. ඒ අයට ඉක්මනට සාමාන්‍ය ජීවිත ගත කිරීමට අවස්ථාව ලැබේවායි අප දේවමාතාවට කන්නලව් කරමින් කියා සිටිනවා” යැයි මංගල්‍යය අරඹමින් කතෝලික පියතුමෝ සඳහන් කළහ.මරද මඩු පුදබිමේ වසර 600 කටත් වඩා ඉපැරැණි ආශ්චර්යමත් මරද මඩු දේවමාතා ප්‍රතිමාව වන්දනා කිරීමටත් වත් පිළිවෙත් කිරීමටත් දිව්‍ය පූජාවලට එක්වීමටත් පාපොච්චාරණය කිරීමටත් දිව්‍ය සත් ප්‍රසාද ලබා ගැනීමටත් ජපමාලය ඔප්පු කිරීමට මෙන් ම පොදු යාච්ඤා මෙහෙයන්ට සහභාගි වීමටත් පාද නමස් කාරය සඳහාත් බැතිමත්හු විශාල පිරිසක් ඒ වනවිටත් එක්ව සිටියහ.බැතිමතුන් බැතිසිතින් පූජාවට සහභාගිවෙමින්“මම අද ආවේ ලොකු පුතාත් මගේ මහත්තයාත් එක්ක මට දැන් වයස අවුරුදු හතළිස් හතරයි.... තේරෙන වයසේ ඉඳන් මම මඩු වන්දනාවේ යනවා. කලබල කාලේ එක පාරක් ආවා. අද සාමය තියෙන නිසා කිසිම බයක් සැකක් නැතිව දරුවන් එක්ක දේව මෑණියෝ බලන්නට එන්න පුළුවන් වුණා යැයි පිටිපන සිට පැමිණි මාරි කුමාරිනා මහත්මිය කීවාය.එලෙසින් සිය දූ දරුවන් සමඟ මෑණියන්ගේ ආශිර්වාදය ලබන්නට පැමිණියාවූත් බොහෝ ය. වන්දනාවේ එන වත්මන් බැතිමතුන්ට නොයෙකුත් පහසුකම් ඇතත් අතීතයේ මඩු වන්දනාවේ පැමිණිායේ බර බාග කරත්ත වලිනි. දින ගණනාවක් මහ මඟ ගෙවමිනි. බර බාග වලට බඩු පටවාගෙන කණ්ඩායම් වශයෙන් පැමිණි මොවුහු රාත්‍රි කාලයේ කොහේ හෝ දෙව් මැදුරු භූමියක තම හරක් ලිහා දමා විවේක ගන්නට ඉඩ සලසා උයා පිහාගෙන කා දින කීපයකින් මඩු දේවස්ථානයට ළඟාවෙති.වසර ගණනාවක් තිස්සේ තිබූ පොල් අතු දෙව්මැදුර වෙනුවට කටුමැටි ගැසූ දෙව් මැදුරක් 1806 දී ඉදිවිණි. දැනට දක්නට ලැබෙන මරද මඩු දෙව්මැදුරු ගොඩනැගිල්ල ඉදිකිරීමේ කටයුතු සඳහා මුල්ගල තබන ලද්දේ 1872 අගෝස්තු මස 8 වැනිදා බව කියැවේ. 1924 ජූලි දෙවෙනිදා මඩු ඉතිහාසයේ ඉතාම අනුස්මරණීය දිනයකි. ගරු ඇල්ප්‍රඩ් ගියෝමාර් රදගුරුතුමන් මහ පූජාවක් පවත්වා මඩු සිද්ධස්ථානය ජපමාල දේව මෑණියන්ට කැප කිරීමේ මහ උත්සවය ආරම්භ කළේ එදින ය.“මඩු වන්දනා කාලේ එනතුරු අපි ඇඟිලි ගැන ගැන බලා ඉන්නේ. හැම අවුරුද්දක් ම දන්න කියන කාලේ ඉඳන් මමත් මගේ පවුලේ උදවියත් මෙහෙ එනවා... මම ඒ කාලේ මුරුංගා ගෙනත් විකුණුවා.... දකුණෙන් එන අපේ ම කට්ටිය මුරුංගා කාලා මිටි බැඳගෙන අරගෙන යනවා. සිංහල හාලේ බතක් උයලා අපිටත් දීලා මුරුංගා හොදිත් එක්ක යස අගේට කන හැටි තවමත් මට හොඳට මතකයි.මඩු පල්ලියේ නාන ටැංකිවලදි අපි ඔක්කොම එකමුතුව නානවා. වතුර පනිට්ටුවෙන් ගෑනුු පිරිමි බේදයක් නැතිව අපි නානවා. ඒ අතීතය හරිම මිහිරියි. ඒත් කොටි ත්‍රස්තවාදීන් ඒ සමගිය බිඳ දැම්මා. මම අද ආවේ මන්නාරමේ ඉඳලා... මඩු වන්දනාව පටන් ගත්තා කියද්දී මගේ හිතට දැනුණේ පුදුමාකාර සතුටක්.මගේ බිරිය ඔත්පලවෙලා ළමයි දීගේ ගිහිල්ලා අද මට වයසයි. ඒත් මන්නාරමෙන් ආපු කිහිප දෙනෙක් ම එක්කාසුවෙලා මාත් ආවා. කාලයකට පස්සේ සිංහල දෙමළ ඔක්කොම එකතුවෙලා ඉන්නවා. හරිම සන්තෝෂයි...” යැයි හැට හය හැවිරිදි සිවකුමාර් අප සමඟ පැවසුවේ හද පිරි සතුටිනි. ඔහු මඩු වන්දනාව නිම වන තුරු එහි රැඳෙන බව ද ඔහු අපට කීවේ ආඩම්බරයකිනි.අගෝස්තු 6 සිට 12 දක්වා උදේ හයේ සිට පස්වරු හය දක්වා මඩු දේවස්ථානය සහ අවට භූමිය විවෘත වුව ද කිසිදු අයෙකුට රාත්‍රි කාලයේ එහි ගත කිරීමට නවාතැන් ගැනීමට ඉඩ නැත. අගෝස්තු 13 සිට 16 දක්වා ඒ සඳහා ඉඩකඩ සැලසේ.මැදවච්චිය දුම්රිය ස්ථානයේ සිට මඩු දක්වා ඒකාබද්ධ දුම්රිය බස් රිය සේවයක් ද ක්‍රියාත්මක කර ඇත. පැමිණෙන බැතිමතුන් ලියාපදිංචි කිරීම මඩු දේවස්ථානයට ඇතුළු වන ස්ථානයේ දී සිදු කෙරේ.“අපේ බලාපොරොත්තුව ලක්ෂ පහකට ආසන්න බැතිමතුන් මෙවර නිදහසේ වන්දනා කරන්නට එයි කියලා. ඔවුන්ට පහසුවෙන් වැඳ පුදා ගන්නට උදව් කරන්නට පොලිසිය නිරන්තරයෙන් ම වග බලාගන්නවා. මහජනයා අතර තිබූ දුරස්ථ භාවය ඇති කරගැනීම මේක අවස්ථාවක් කරගන්නට... ඒක තමයි ඔබ වෙනුවෙන් අපි කියලා අලුත් තේමාවක් යොදාගත්තේ...?මඩු මාතාදේව රැකවරණය පතා එන ඔබ රැක බලා ගැනීමට අප නිරන්තරයෙන් ම බැඳී සිටින්නේ ය.” ඒ පොලිසියේ පැතුම විය.ආරක්ෂක කටයුතු බාරව සිටින දිසා බාර ජ්‍යෙෂ්ඨ නියෝජ්‍ය පොලිස්පති නිමල් ලෙව්කේ මහතා සඳහන් කළේ ය.වන්දනා ගමනක් ලෙස සූදානමින් පැමිණි ඔබ මෙම මඩු සිද්ධස්ථානයට ශුද්ධ වූ වන්දනා ස්ථානයක් ලෙස සැලකිය යුතුවේ. අද මෙම ස්ථානයට පැමිණෙන දස දහස් සංඛ්‍යාත වන්දනාකරුවන් සැප සම්පත් නානාවිධ පහසුකම් හා ලෞකික ආශා පමණක් පතාගෙන මෙහි පැමිණෙන්නේ නම් ඉන් ඇති ඵලය කිම! අරමුණ විය යුත්තේ එය නොවේ.මෙලොව ජීවය ලැබූ අප ආත්මයට සාමයත් ජීවිත හැඩගස්වා ගැනීමේ මාර්ගයත් සඳහා දෙව් මවගේ මැදිහත් දෙව්වරම් ලබාගැනීමත් එතුමියගේ මැදිහත් කමින් අප ලබාගත් පිහිට උපකාරයනට තුති පිදීම හා ප්‍රශංසා කිරීමත් සැබෑ වන්දනාකරුවකුගේ මූලික අරමුණ විය යුතු බව එතුමෝ පවසති.පිංතූර - සුලෝචන ගමගේ කීර්ති මෙන්ඩිස් මඩු සිට</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=as0908091</link>
    <topic>කැලේ පිපෙන උඩවැඩියා මලට ආදරය කරන හෆිස්</topic>
    <author>ඉනෝකා සමරවික්‍රම</author>
    <content>කැලේ පිපෙන උඩවැඩියා මලට ආදරය කරන හෆිස්තවමත් උසින් හා බරින් වැඩිවෙන ලොව විශාලතම කාන්තාවනෙළුම්විලගුරු සේවයේ රසකතාමිනිත්තුවක කතාවක්ආහාර අනුභවය ද භාවනාවක් බවට පත් කර ගත හැකියිලුම්බිණි නුවර - ශ්‍රී ලංකා මහා විහාරයඅතුරුගිරියේ හබරකඩ පිහිටි මල් උයන අප අමුතුම ලොවකට කැඳවාගෙන ගියේය. දෑස් මොහොතකට අතරමං වේ. අලංකාර වර්ණයන්ගෙන් යුත් විසිතුරු උඩවැඩියා මල් ගොමුවක සුන්දරත්වය කෙසේ නම් ලියා කියා විස්තර කරන්නද? මේ මල් ගොමුව දකිද්දි පේරාදෙණිය උද්භිද උද්‍යානයේ උඩවැඩියා මල් කුටිය සිහියට එන්නේ නිතැතිනි.මෙහි මල් පමණක් නොව උඩවැඩියා පැළ ද ඒවා අතර වැඩිදියුණු කළ පැළ විශේෂ ද වේ. ලංකාවට ම ආවේණික වූ උඩවැඩියා මල් මේ අතර විශේෂිතය.මිනිසුන් විවිධාකාරය. එමෙන් ම ඔවුහු විවිධ දේ පි‍්‍රය කරති. අප ඔබට කියන්නට යන මේ පුද්ගලයා අපූරු සුන්දර මිනිසෙකි. ඔහු හා උඩවැඩියා මල් අතර ඇත්තේ නොබිඳෙන බැඳීමකි. බැංකු ක්ෂේත්‍රයේ ඉහළ නිලයක් දරණ ඔහු විශ්වවිද්‍යාල බාහිර කථිකාචාර්යවරයෙක් ලෙස ද කටයුතු කරන්නේය. එහෙත් මේ සියල්ලට වඩා ඔහුගේ ජීවිතය බැඳී පවතින්නේ උඩවැඩියා මල් සමඟය.හෆිස් රජුඩීන් උපන්නේ ගොතටුව ප්‍රදේශයේය. අටදෙනෙකුගෙන් යුත් පවුලේ ඔහු හත්වැන්නා ය. කොළඹ සහිරා විද්‍යාලයේ ඉගෙනුම ලැබූ ඔහු වැඩිදුර අධ්‍යාපනය ලැබුවේ වාණිජ අංශයෙනි. කුඩා කල සිටම ගහට කොළට ආදරය කළේය.දැඩි රැකවරණය යටතේ හැදී වැඩුණු හෆීස් ඉඳහිට තම මල්ලි ද සමඟ වැඩිමහල් සොයුරියගේ නිවසට ගියේය. ඒ ගිය ගමන ඔහුට සුන්දර අත්දැකීමක් වූයේය.”මගෙ තාත්තා බැංකුවක රැකියාව කළේ. අම්මා රැකියාවක් කළේ නෑ. අපිට කුඩා කාලයේ එහෙ මෙහෙ යන්න දුන්නේ නැහැ. මගෙ අක්කා කෙනෙක් විවාහ වෙලා හිටියේ වෛද්‍යවරයකු සමඟ.සමහර නිවාඩු දිනවලට මල්ලිවයි මාවයි අක්කගෙ ගෙදර යවනවා. මස්සිනා වැඩ අරිලා ඇවිල්ලා ගෙවතු වගාව කරනවා. අපිවත් ඒවට උදව් කර ගන්නවා. එතකොට අපිට අවුරුදු හයක් විතර ඇති.මමයි මල්ලියි නිවුන් සොයුරන්. ඔය කාලේ ඉඳලම මගේ හිතේ ගහ කොළ ගැන ආශාවක් ඇති වුණා. ඇත්තටම උඩවැඩියාවලට යොමු වුණේ නම් අහම්බෙන්.විවාහ වුණාට පස්සේ මගෙ කාර් එක දාන්න ඉස්සරහ ගෙදර ඉඩ දුන්නා. ඒ ගෙදර අය සිංහල බෞද්ධයෝ. ඒ ගෙදර උඩවැඩියා මල් තිබුණා. දවසක් බලනකොට වේලිච්ච ගස් ඉවත දාලා තිබුණා. මම ආශාවටත් එක්ක ඒවා ගෙනල්ලා වතුර දාලා බෙහෙත් දාලා හැදුවා.ලංකාවට ආවේණික උඩවැඩියා විශේෂමම උඩවැඩියා වවන්න පටන් ගත්තේ ඒ විදිහට. අද මගෙ ළඟ ඉතා වටිනා පැළ තියෙනවා. මම විහාර මහාදේවි උද්‍යානයේ හැම මල් ප්‍රදර්ශනයක් වගේම බලන්න ගියා. එතැනින් පැළ ගත්තා.ඔය යන ගමනෙදි තමයි මට පළිහවඩන කියන මහත්මයාව හඳුනා ගන්න ලැබුණෙ. ඔහු උඩවැඩියා වගාවෙන් ඉතාම ඉහළට ගිය කෙනෙක්. ඔහුගේ ළමයි විදේශගත වෙලා ඉන්නේ.මේ මහත්මයා මා සමඟ බොහෝ හිතවත් වුණා. ඔහු කිව්වා ඔහුට දැන් මේ වගාව කරගෙන යන්න අමාරුයි ඒ නිසා මට බාර ගන්න කියලා. මාව දකිනකොට ඔහුට හිතෙනවලු මම ඔහුගේ පුතෙක් කියලා.අතුරුගිරියේ හබරකඩ තිබෙන උඩවැඩියා මල්වත්ත ඔහු මට දුන්නා. ඒ සඳහා මගෙන් වියදම් වුණේ මුද්දර ගාස්තු පමණයි.උඩවැඩියා පැළ තවාන, පර්යේෂණාගාරය සියල්ල හෆිස් සතු විය. ඔහු එතැනින් නොනැවතිණි. උඩවැඩියාවලට තිබෙන ඇල්ම ඔහු තුළ තවමත් එලෙසය.මෙහි විශේෂත්වය වන්නේ ඔහු දේශීයත්වයට දැඩි සේ ඇලුම් කිරීමය. ලංකාවට ආවේණික වූ උඩවැඩියා රැක ගැනීමෙහි ලා පෙරමුණෙහි සිටින හෆිස් ඒ පිළිබඳව කතා බහ කරනුයේ වේදනාවෙනි.ලෝකයේ වෙනත් රටවල් සමඟ බැලුවම අපේ රටේ ඕකිඩ්වලට හොඳ පරිසර තත්ත්වයක් තිබෙනවා. ඒ වගේම අපේ රටටම ආවේණික වූ උඩවැඩියා විශේෂ තිබෙනවා.ඈත දුෂ්කර පළාත්වල මිනිස්සු මේ වායේ වටිනාකම දන්නේ නෑ. ඒ නිසා මේවා විනාශ වෙලා යනවා. සමහර උඩවැඩියා විශේෂ තියෙන්නේ කැලෑවල උස ගස් උඩ. කැලේ කැපීම නිසා මේවා වඳ වෙලා යනවා.අපි කරන්නේ මේවා ගෙනල්ල වැඩි දියුණු කරලා හොඳ තත්ත්වයේ පැළ හදලා නැවතත් ඊට ආවේණික ප්‍රදේශවල ගස්මත මේ පැළ රෝපණය කිරීම. මේවා රෝපණය කිරීමෙන්ම රැක ගන්න බැහැ. ඒ නිසා අපි ඕකිඩ් වැඩමුළු පවත්වනවා. විශේෂයෙන්ම දැනට බිබිල, අනුරාධපුර, රත්නපුර ප්‍රදේශවල මේවා කරගෙන යනවා.”ඔහු රැකියාවට අමතරව ඉගැන්වීම් කටයුතුවල යෙදීමෙන් උපයන මුදල විය පැහැදම් කරනුයේ උඩවැඩියා මල් සංරක්‍ෂණය වෙනුවෙනි. පර්යේෂණාගාරයේදි සකස් කර ගන්නා හොඳ තත්ත්වයේ ලංකාවට ම ආවේණික වූ උඩවැඩියා පැළයක් යළිත් කැලෑවට මුදාහැරීම සඳහා විශාල මුදලක් වැය වන්නේය.උඩවැඩියා පැළයක් උස ගසක රැඳවීම සඳහා එක් ගසකට නැගීමට මිනිසෙකුට රුපියල් 500 ක කුලියක් ගෙවිය යුතුය. පැළ සිටුවීමෙන් පසුව ද ඒ ගැන විටින් විට සොයා බැලිය යුතුය. ඔහු මේ සියල්ල කරන්නේ ආශාවෙනි. කැපවීමෙනි.නරිනගුට උඩවැඩියා මලක්ඔහුට ජීවිතයේ මහා ලොකු බලාපොරොත්තු නැත. එහෙත් ඔහු රටට ආදරය කරන්නේය. රටේ දියුණුව ප්‍රාර්ථනා කරන්නේය. ලෝකයේ බොහෝ රටවල ඇවිද ඇති ඔහු අපේ රටේ පරිසරය පිළිබඳව කතා බහ කරනුයේ ආඩම්බරයෙනි.මම ලංකාවේ පදිංචියට ඇවිල්ලා අවුරුදු දහයක් විතර වෙනවා. අපේ රටේ උඩවැඩියාවලට හොඳ ඉල්ලුමක් තියෙනවා. ඒ ඉල්ලුමට අනුව සැපයුමක් නැහැ.මම විශ්වාස කරන දෙයක් තමයි අපේ රටේ ඕකිඩ් වගාව වැඩිදියුණු කරනවා නම් හොඳ ආර්ථික රටාවක් ගොඩනැගීමට පුළුවන්. මේ සඳහා රාජ්‍ය අනුග්‍රහය ලැබීම ඉතා වැදගත්.හෆීස් සියලු රාජකාරි මධ්‍යයේ ඕකිඩ් පිළිබඳව ඉගෙන ගැනීමට ද අමතක නොකළේය. රාජකාරි කටයුතු සඳහා විදේශ බලා ගිය ගමන්හිදී ඔහු ලැබෙන විවේකයේදී ඕකිඩ් උද්‍යානවලට ගිහින් ඒ පිළිබඳව හැදෑරුවේය.අද බොහෝ රටවල්වල තියෙන්නේ අපේ රටෙන් ගෙන ගිය මල්. නමුත් එහි අයිතිය අපට නෑ. ඒවායේ ගෞරවය ලබාගෙන තියෙන්නේ ඔවුන්. මම තදින්ම විරුද්ධ වෙනවා මේ අපිට ආවේණික අපේ ශාඛ රට යැවීම පිළිබඳව.ඒ වගේම අපිට ආවේණික උඩවැඩියා සඳහා ඉල්ලුමක් නොතිබිය යුතුයි. එහෙම ඉල්ලුමක් තිබුණොත් මිනිස්සු මේවා රැක ගන්නේ නැහැ. පිටරටටම යවාවි.අපිට ආවේණික ඕකිඩ් විශේෂ අතර වෙසක් මල, නරිනගුට ආදි මල් වෙනවා. තායිලන්තය වගේ රටවල් නරිනගුට ටැසලාටා උඩවැඩියා විශේෂය අපෙන් ගෙනිහිල්ලා වෙනත් මල් විශේෂයක් හදලා තියෙනවා. ටැසලාටා කියන විශේෂය ලංකාවෙන් ගෙනිහිල්ලා තියෙනවා.මේ මල සුවඳයි. ලෝකයේ පැරැණිම උඩවැඩියා සංගමයේ දෙවැන්න තියෙන්නේ අපේ රටේ. මේ සංගමය හරහා තමයි අපි ලංකාවටම ආවේණික උඩවැඩියා රැක ගැනීමේ වැඩ කොටස කරන්නේ.රාජකාරිය මෙන්ම ඉගැන්වීම් කටයුතුවල ද යෙදෙන අතරම ඔහුට මල් සමඟ ගත කිරීමට තරම් කාලයක් ඇතිදැයි යන්න අපට ප්‍රශ්නයකි. නමුත් ඔහුගේ දවස ඇරැඹෙන්නේ පාන්දර දෙකටය. ඔහු එදිනෙදා කටයුතු සංවිධානය කරන්නේ එතැන් සිටය. අධ්‍යාපන කටයුතු මේ අතර විශේෂිතය. එමෙන්ම ඔහු කෙසේ හෝ භාවනා කිරීමේ ද යෙදෙන්නේය. ඉන්පසුව ඔහු උදෑසන පහට ගෙවත්තේ ඇති ඕකිඩ් පර්යේෂණාගාරයට යන්නේය. එහි කටයුතු කරන්නේය.ඒ අතරම ගෙමිදුලේ ඇති ඕකිඩ් මලට, ගහට කොළට කතා කරන්නේය. ආදරේ කරන්නේය.”අපි ගස්කොලන් වලට ආදරය කරන්න ඕන. ආදරෙන් කතා කරන්න ඕන. එතකොට තමයි මල් හැදෙන්නේ. පොහොර වගේම ආදරයත් ගස්වලට අවශ්‍යයයි.මම විශේෂයෙන් ම කිවයුත්තක් තිබෙනවා. අපේ රටේ හොඳ ආර්ථිකයක් හදන්න පුළුවන් ඕකිඩ් මල් වගාව ව්‍යාප්ත කෙරුවොත්. මෙය පාසල් මට්ටමින් පටන්ගන්න පුළුවන්. නිවැරැදි තාක්‍ෂණික දැනුම කිසිදු ගුරුමුෂ්ටියක් නොතබා ලබා දෙන්නට මම සූදානම්. ඒ සඳහා පැළ ලබාදෙන්නත් මම සූදානම්.නොමිලේ දැනුම, පැළ ආදිය ලබාදීමෙන් ඔබ බලාපොරොත්තු වන්නේ කුමක්ද?මගේ බලාපොරොත්තුව අනාගතයේ මේ රට ඕකිඩ් රටක් වනු දැකීමයි. එයින් අපේ රටට හොඳ ආර්ථිකයක් ගොඩනඟා ගැනීමට පුළුවන්කම තියෙනවා.ඉනෝකා සමරවික්‍රම</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=as0908092</link>
    <topic>තවමත් උසින් හා බරින් වැඩිවෙන ලොව විශාලතම කාන්තාව</topic>
    <author>කේසීජේ</author>
    <content>කැලේ පිපෙන උඩවැඩියා මලට ආදරය කරන හෆිස්තවමත් උසින් හා බරින් වැඩිවෙන ලොව විශාලතම කාන්තාවනෙළුම්විලගුරු සේවයේ රසකතාමිනිත්තුවක කතාවක්ආහාර අනුභවය ද භාවනාවක් බවට පත් කර ගත හැකියිලුම්බිණි නුවර - ශ්‍රී ලංකා මහා විහාරයටාන්යා ඇන්ගස්. මේ වන විට මිහිතලයේ ජීවත්වන දැවැන්තම කාන්තාව ය. ඇගේ උස අඩි 6.6 කි. බර රාත්තල් 476 ඉක්මවයි. සීමාව එය නොවේ. ටාන්යා තවමත් උසින් හා බරින් වැඩෙමින් සිටින්නීය. මිහිතලයේ දැවැන්ත ම කාන්තාව බවට වාර්තා පිහිටුවීමට ලැබීම නිසා ඈ අමන්දානන්දයට පත් ව සිටින්නේ යැයි සිතුවොත් ඒ වැරැදි කල්පනාවකි. සැබවින් ම මැය කාලය ගෙවන්නේ ශෝතාපයෙන් දැවෙමිනි.ටාන්යා; වයස අවුරුදු 20 දී සුරූපි ලලනාවකි. ඇත්තෙන් ම ඈ ආකර්ෂණීය දේහයකට උරුමකම් කීවා ය. එකල ඇගේ උස අඩි 5.5 ක් වූ අතර බර සඳහන් වූයේ රාත්තල් 115 ක් වශයෙනි. එහෙත් ඇගේ සිරුර ඇතුළත රහසින් යමක් සිදුවෙමින් තිබිණි. නින්දට ගොස් පිබිදෙන විට ඇයට දැනුණේ තම පාවහන් හා ඇඳුම් සිරුරට තද වැඩි බවකි. ඒ වෙනස දිගින් දිගටම සිදු වන්නට ගත්තේ ය.ඒ වන විට ටාන්යා මිචිගන් නගරයේ සේවා ආයතනයක රැකියාව කරමින් සිටියා ය.“මගේ ඇඳුම් - සපත්තු දවසින් දවස හිර වෙන්න ගත්තා. පිරිමියකු ගේ වගේ මාංශ පේශී වැඩුණා. ලොකු ම තිගැස්ම ඇති වුණේ කටහඬත් වෙනස් වුණු නිසයි. හරියට පිරිමියකුගේ වගේ කටහඬ ගොරෝසු වුණා...” යි ඇමරිකාවේ ජනපි‍්‍රය රූපවාහිනී වැඩසටහනකට එක්වෙමින් ඇය කීවාය.ටානියා අරුම පුදුම රෝගයට ගොදුරු වීමට පෙර හා පසුටාන්යා ගේ සිරුරේ ඇතිවන විපර්යාස පිළිබඳව සංවේදී වූ තවත් අයෙක් සිටියේ ය. ඒ ඇගේ පෙම්වතා ය. තම පෙම්වතිය ගේ දේහය වෙනස් වන පමණට ඔහු ගේ සිතිවිලි ද වෙනස් වන්නට ගත්තේ ය.“.... මොකද වෙලා තියෙන්නේ... ඔයා හරියට පිරිමියෙක් වගේ. ඔය කටහඬේ කිසිම ගෑනු ගතියක් නෑ... ලිංගික විපර්යාසයක්වත් වෙලාද...?” යැයි දිනක් ඔහු ඇගෙන් ප්‍රශ්න කෙළේ ය.ඒ ප්‍රශ්න කිරීම නිසා ඇගේ සිත පෑරිණි. ඇඟට බය වෙන මිනිහෙකුගේ ඇති පිරිමිකම කෙසේ වෙතත් ඔහු සැබෑ පෙම්වතකු නොවන බැව් ඇය අවබෝධ කැර ගත්තා ය.“... මට සේරම එපා වුණා. පෙම්වතා විතරක් නෙවෙයි රස්සාවත් දමලා ගහලා මම නෙවාඩාවල අම්මා එක්ක ජීවත්වෙන්න හිතා ගත්තා...” යි ඈ කීවා ය.මිචිගන් හි සිට නෙවාඩා වෙත අහස් යානයෙන් පැමිණි ටාන්යා; සිය මව හා සහෝදරිය වෙතට පැමිණෙත්දී ඇගේ නැඟණිය කෑ ගැසුවාය.“... අම්මේ අපිට ඉක්මණට ම දොස්තර කෙනෙක් ඕනේ වෙනවා...”ටාන්යා ගේ සිරුර එපමණට ම විපර්යාසයට ලක් ව තිබිණි. ඇගේ මව කාරන් පවසන පරිදි ටාන්යා මුලින් ම පරීක්ෂා කොට ඇත්තේ පවුලේ වෛද්‍යවරයා විසිනි. දෙවනුව MRI ස්කෑන් පරීක්ෂණයකට භාජනය කෙරිණි. ඇගේ මොළයේ ගෙඩි කිහිපයක් වැඩෙමින් තිබෙන බැව් අනාවරණය විය. ඒ වන විට ඇගේ උස පැවතුණේ අඩි 6 යි අඟල් 1 ක් වශයෙනි. ඒ ගෙඩි විශාල ව පැවැති නිසා ශල්‍යකර්මයකින් ඉවත් කළ නොහැකි බවත් වෛද්‍යවරු පැවසූහ. කම්පාවට පත් වුවද ටාන්යා ගේ මව කාරන් උත්සාහය අත් නොහැරීමට ඉටා ගත්තා ය.අන්තර්ජාලය ඔස්සේ තොරතුරු සෙවූ ඇයට අවසානයේදී ශල්‍යකර්මය කළ හැකි බැව් කියූ විශේෂඥ වෛද්‍යවරයකු හමු විණි. ඒ අනුව 2003 වසරේදී කළ පළමුවැනි සැත්කම මඟින් මොළයේ වැඩෙමින් තිබු ගෙඩි කිහිපයක් ඉවත් කෙළේ ය. එහෙත් පිටියුටරි ග්‍රන්ථිය වටා එතී වැඩෙමින් තිබු මිදි ගෙඩියක ප්‍රමාණයෙන් යුත් එක් ගෙඩියක් ඉවත් කළ නො හැකි විය. සැත්කම මඟින් සහනයක් ලැබුණ ද එය නිට්ටාවට ම රෝග සුවයට දෙන ප්‍රතිකාරයක් නොවිණ.පසුව වෛද්‍යවරුන් අනාවරණය කැර ගත් පරිදි; ටාන්යා උසින් හා බරින් දැවැන්ත ව වැඩෙන්නට හේතු වූයේ යට කී මිදි ගෙඩියක් තරම් වූ ගෙඩියයි. පිටියුටරි ග්‍රන්ථිය ආශි‍්‍රතව මතු වූ ඒ ගෙඩිය හේතු කොට ගෙන ටාන්යා ගේ සිරුරේ වර්ධක හෝමෝන නිෂ්පාදනය අති අසාමාන්‍ය ලෙස ඉහළ නඟින්නට පටන් ගත්තේ ය. සාමාන්‍ය පුද්ගලයකු ගේ වර්ධක හෝමෝන ඒකක ගණන පැවැතිය යුතු වන්නේ 250 ක මට්ටමක ය. එහෙත් ටාන්යා ගේ වර්ධක හෝමෝන ඒකක ගණන 3000 දක්වා ඉහළ නැඟ තිබිණ.මේ අනුව වෛද්‍යවරුන් මේ රෝගී තත්ත්වය නිර්ණය කෙළේ; එය acromegaly  හෙවත් gigantism යනුවෙනි. මේ අසාමාන්‍ය වැඩීම පාලනය කළ හැකි ඖෂධ වර්ග ගණනාවක් ටාන්යා හට ලබා දී තිබුණත් ඒ එකම ඖෂධයකින් වත් ඇගේ උස යෑම හා බර වැඩි වීම පාලනය කිරීමට නොහැකි විය. කැරොටිඩි ධමනියේ වෙළී තිබෙන පුංචි මිදි ගෙඩියක් පමණ වූ ගෙඩියකට මෙතරම් විපර්යාසයක් කළ හැකියැයි ඇදහිය හැකි ද? අවසානයේදී වෛද්‍යවරුන් එක හෙළා නිගමනය කෙළේ ටාන්යා ගේ අසාමාන්‍ය වර්ධනය පාලනය කළ හැකි කිසිම ඖෂධයක් ලොව නැති බවයි.අධිවේගී හෝමෝන වර්ධනයට එරෙහි නිරර්ථක ඖෂධ“මේක අතිශයින්ම විරල ගණයේ හෝමෝන රෝගයක්. ටාන්යා ගේ උස හා බර පාලනය කරන්න පුළුවන් කිසිම බෙහෙතක් නෑ... මේක බෙහෙත් අහන්නේ නැති ලෙඩක්. කොයි තරම් පෙති, කරල්, ඉන්ජෙක්ෂන් දුන්නත් එයා ගේ වර්ධක හෝමෝන ඒකක 900 න් පහළට ගේන්න බැරි වුණා. නමුත් සාමාන්‍යයෙන් තිබිය යුතු උපරීම ඒකක මට්ටම තමා 250. ඉතිං අපි මොකද කරන්නේ...” යි කියමින් වෛද්‍ය විශේෂඥයෝ විපිළිසර බව පෙන්වති.එහෙත් ටාන්යා හා ඇගේ මව කාරන්; තවමත් බලාපොරොත්තු සහගත ය.“අපි බලාපොරොත්තු අතහැර ගත්තේ නෑ. බලාපොරොත්තු වක් නැති ජීවිතය... ජීවිතයක් නෙවෙයි...” යි ටාන්යා කියන්නී ය. මේ වන විට අමෙරිකාවේ නෙවාඩා හි ජීවත්වන ටාන්යා ගේ වයස අවුරුදු 34 කි. උස හා බර අසාමාන්‍ය ලෙස වර්ධනය වෙමින් තිබිය දී ඉරුවාරදය, අධික රුධිර පීඩනය, අවපීඩනය, ආදි අතුරු රෝග රැසකින් පීඩා විඳීමට ද ඇයට සිදු විය.“... මේක මගේ වරදක් නිසා සිද්ධ වුණ දෙයක් නෙවෙයි. නමුත් මිනිස්සු හිතන්නේ වෙනස් විදිහට පාරකට බැස්සාම සමහරු මට කතා කරන්නේ ‘සර්’ - ‘මිස්ටර්’ කියලයි. ඔවුන්ට මා පෙනෙන්නේ පිරිමියෙක් හැටියටයි. මම පුළුවන් තරම් උත්සාහ ගන්නවා මම ගෑනියෙක් බව පෙනෙන විදිහට අඳින්න, පළඳින්න, නමුත් මේ තරම් විශාල කාන්තා ඇඳුම් හොයා ගන්න එක ලේසි නෑ...” යි ටාන්යා වරෙක කීවා ය.කෙසේ වෙතත් මේ වන විට ඇයට තනිවම ඇවිදීම හෝ අනෙකුත් සාමාන්‍ය ක්‍රියාවන් සිදු කළ නොහැකි තත්ත්වයක් උද්ගත වී තිබේ. එහෙයින් ඇය ඇවිදීමට හා නැඟිට සිටීමට යාන්ත්‍රික උපකරණයක ආධාරය ලබා ගනී.“2005 දී දුව ගේ තත්ත්වය හොඳටම අසාධ්‍ය වුණා. එක වෛද්‍යවරයෙක් මූණටම කිව්වා මෙයා ජීවත් වෙන්නේ තව මාස තුනයි කියලා... නමුත් එතැනින් පස්සෙත් අවුරුදු 4 ක් දුව ජීවත් කරවන්න අපිට පුළුවන් වුණා. අපි ජීවිත කාලෙට හම්බ කරපු මුළු සේසත ම වුණත් මේ වෙනුවෙන් වැය කරන්න ලෑස්තියි. දැනටමත් ඩොලර් 200,000 ක් අවසානයි. නමුත් අපි උත්සාහය අත හරින්නේ නෑ...” යි ටාන්යා ගේ මව කාරෙන් කියන්නීය.එහෙත් මේ වසරේ ජූලි මාසය වන විට ටාන්යා ගේ මොළයේ තිබූ මිදි ගෙඩියක පමණ වූ ගෙඩිය දොඩම් ගෙඩියක් පමණට වැඩී තිබුණු බැව් වෛද්‍යවරුන් විසින් සොයා ගන්නා ලදී. මොළයේ ගෙඩිය මෙන් ම ටාන්යා ගේ උස හා බර ද දවසින් දවස වැඩි වෙමින් තිබේ. මේ කතාවේ අවසානය කෙසේ වනු ඇත්දැයි කිසිවකුටත් සිතා ගත නො හැක.කේසීජේ</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=as0908093</link>
    <topic>නෙළුම්විල</topic>
    <author/>
    <content>කැලේ පිපෙන උඩවැඩියා මලට ආදරය කරන හෆිස්තවමත් උසින් හා බරින් වැඩිවෙන ලොව විශාලතම කාන්තාවනෙළුම්විලගුරු සේවයේ රසකතාමිනිත්තුවක කතාවක්ආහාර අනුභවය ද භාවනාවක් බවට පත් කර ගත හැකියිලුම්බිණි නුවර - ශ්‍රී ලංකා මහා විහාරයගුණසිංහ හෙට්ටිආරච්චිසැමියාත්, මාත් නැඟුණු යතුරු පැදිය රන්දෙණිගල හරහා කෑගල්ල බලා යමින් තිබිණ. අප මේ මාර්ගය තෝරා ගත්තේ දහ අට වංගුව පාර අලුත්වැඩියා කැරෙමින් තිබූ බැවිනි.රන්දෙණිගල ජලාශය පෙදෙසට ළඟාවීමට පෙර මඟ දෙපස කැලෑ රොදින් ගහනය. අප මේ වන රොද පසු කළා පමණි.අපට ඉස්සර කළ වෑන් රියේ සිටි කෙනෙක් අප දෙස හැරී බලා ‘පිටිපස්සෙ රෝදෙ හුළං අඩුයි’ කීවේය.එය සැබෑවක් විය. කළ යුත්තේ කුමක්දැයි සිතාගත නොහැකි අපි මුහුණට මුහුණ බලා ගතිමු.”ඔහොම හෙමීට ඉස්සරහට එන්ඩකො” කියූ ඔහු ඉදිරියට ගියේ ය.ඉදිරියෙන් වූයේ වේල්ල භාර ආරක්ෂක අංශයයි.අපි පිළිසරණක් අපේක්ෂාවෙන් එහි ළඟාවීමු.අර මහතා ද එහි ආරක්ෂක නිලධාරි මහතා සමඟ කතා කරමින් සිටියේ ය.”රෝදෙට හුළං ගහල දෙන්ඩ නං පුළුවං. ඒත් ඒකට ඉංජිනේරු මහත්තය ඉන්ඩ ඕනෑ. එයා එන වෙලාව තමයි දන්නෙ නැත්තෙ” ඔහු කීවේය.කෙසේ හෝ රෝදය ගලවා වාහනයක පටවාගෙන ගොස් හුළං ගසාගෙන ආ යුතු යැයි තීරණය කළ මා සැමියා අඬුවක් ගෙන රෝදය ගැලැවීමට උත්සාහ කළේය. ආරක්ෂක නිලධාරි මහතා ද ඊට බොහෝ උදවු කළේ ය.අවසානයේ රෝදය ගලවා ගන්නා විට ම ඉංජිනේරු මහතා ද එහි ආවේ ය.ඉංජිනේරු මහතා ආ බැවින් හුළං ගසා ගැනීමේ ප්‍රශ්නයක් නැත. එහෙයින් රෝදය යළි සවිකළ යුතු විය.රෝදය සවිකිරීමේදී පෙර ආරක්ෂක නිලධාරි මහතා මෙන් ම තවත් ආරක්ෂක නිලධාරි මහතෙක් ද උදවු කළේය.රෝදය නැවත සවි කරන ලද යතුරු පැදියට හුළං ගසනු පිණිස සෑහෙන දුරක් එය තල්ලු කරගෙන යා යුතු ද විය.’මං හුළං ගහගෙන එන්නං’ කී ආරක්ෂක නිලධාරි මහතා යතුරු පැදිය තල්ලු කරගෙන බොහෝදුරක් ඉදිරියට ගියේ ය. ඔහු ආපසු අප අසලට ආයේ එය පැදගෙන ය.’හුළං බහින්ඩ කලිං පැච් එක දාගන්ඩ වෙනව. ඒ හින්ද ඉක්මන් කරල ගිහිං පැච් එක දාගන්ඩ’ ඔහු උදව්ව අවසන් කළේ ගුරුහරුකමක් ද ලබා දෙමිනි.ගමන කල් දැමූ අපි ආසු හැරී ආවෙමු.ජනාවාසයෙන් හීන දුෂ්කර ප්‍රදේශයකදී රන්දෙණිගල වේල්ල ආරක්ෂක අංශයේ නිලධාරි මහත්වරුන් අපේ පිහිටට නොආවා නම් අප මහත් දුකකට පත්වනවාට ඉඩ තිබිණ. දෙවිවරුන් සේ අප ඒ දුකින් මුදා ගත් ඒ මහතුන් අපට කිසිදා අමතක නොවේ.මහත්වරුනි, ඔබ සැමට යහපත සැලසේවා!  හසලක, මහඅස්වැද්දුම, රානි පද්මලතා මහත්මිය විසින් යොමු කරන ලද ලිපියක් ඇසුරිනි.  මාගේ මාමණ්ඩිය ගේ ශරීරයේ ඇති වු කිසියම් තත්ත්වයක් හේතුකොටගෙන වම් පය දණ හිසට පහළින් ඉවත් කළ යුතු ව තිබිණ. සැත්කම සිදු කරන ලද්දේ ශ්‍රී ජයවර්ධනපුර රෝහලේ ශල්‍ය වෛද්‍ය ලාලිත පියසිරි මහතා විසිනි.පාදය ඉවත් කරන ලද මාමණ්ඩිය ගේ ඊළඟ අවශ්‍යතාව ඇවිද යෑමට රෝද පුටුවක් බව අප හිතන්නටත් පෙර හිතා තිබුණේ වෛද්‍යවරයාණන් ය.”දැන් තාත්තට යන්න රෝද පුටුවක් ඕනැ නේද? මං ඒකට කටයුතු සලසලයි තියෙන්නෙ. කොළඹ විශාඛා විද්‍යාලෙට ගිහින් ඒක අරගන්න’ ඔහු කීවේ ය.නියමිත දින අපි එහි ගියෙමු.එදින විද්‍යාලයීය දියණිවරුන් ගේ එකමුතුවක් මගින් රෝද පුටු, කිහිලි කරු, කෘත්‍රීම පාද වැනි දෑ බෙදා දීමේ චාම් උත්සවයක් පැවැත්විණි. ඒ සඳහා ඔවුන් මහත් ධනයක් වැය කොට තිබිණි.අප මාමණ්ඩියට මේ පුටුව සැනසිල්ලකි. එසේ ම අන් අයට ද ඒ ඒ දේ සැනසිල්ලකි.ඒ සැනසිල්ල ලබා දුන් විශාඛා විද්‍යාලයයේ සිසුවියනට ද ගුරු මණ්ඩලයට ද, ශල්‍ය වෛද්‍ය ‘ලාලිත පියසිරි’ මහතා ඇතුළු ජයවර්ධනපුර රෝහලේ 15 වැනි වාට්ටුවේ කාර්ය මණ්ඩලයට ද යහපත සැලසේවා! නිරෝගි සුව අත්වේවා!  හොරණ මල්කාන්ති කඳනආරච්චි මහත්මිය විසින් යොමු කරන ලද ලිපියක් ඇසුරිනි.  මගේ වයස අවුරුදු හැත්තෑවකි. අවිවාහකයෙක්මි. නිරෝගී සුවයෙන් වෙසෙමි.බෞද්ධයකු වුව ද උගත්තේ කිතුණු පාසලක ය.යොවුන් වියේ දී ම ඉගෙනුම නවත්වා රැකියාවක් සොයා ගත්තේ පවුලේ බර දරනු පිණිස ය.සේවාව කරන කාලයේ දිනපතා ම කෑම පැයේ දී සේවකයනට නොමිළේ ඉංගිරිසි ඉගැන්වීමි. එසේ ම මෑතක් වන තුරු මා ජීවත් වූ ප්‍රදේශයේ දිළිඳු දරුවනට ද නොමිලේ ඉංගිරිසි ඉගැන්වීමි.මා බොහෝ කාලයක් ජීවත් වූයේ දකුණේ මුහුදු බඩ ඥාති දියණියක ගේ නිවසෙහි ය. සුනාමියට අසු වී ඉතිරි වූයේ ඇඳි වත පමණි. පණ බේරුණේ පෙර කළ පිනකට විය යුතු ය.දැන් මා වෙසෙන ඥාති නිවෙස කුඩා එකකි. වෙළෙන්දා – ඔටුවා - කූඩාරම කතාව සිහි ගන්වමින් ඒ නිවෙසට දැන් තවත් නෑ පවුලක් පැමිණ සිටිති.මා හරි හම්බ කළ මුදලින් වැඩි කොටසක් වැය කළේ මුනුබුරු බිනිබිරියන් ගේ අධ්‍යාපන කටයුතු උදෙසා ය. ඒ එකකුටවත් මා ගැන සොයා බැලීමට නොහැකි වීම පුදුමයකි.මගේ ජීවිතයේ ඉතිරි කාලය පිනක් දහමක් කරගෙන ගෙවා දැමීම මගේ අපේක්‍ෂාවයි. ඒ සඳහා වැඩිහිටි නිවාසයක් සොයමි. අනුරාධපුර – තිස්සමහාරාම – හම්බන්තොට – කුරුණෑගල යන ප්‍රදේශවලට මා කැමති නිසා එබඳු පෙදෙසක වැඩිහිටි නිවාසයක විසීමට පි‍්‍රය කරමි.මගේ අර්ථ සාධක අරමුදල් සහ මා සුළුවෙන් එකතු කළ මුදලක් බැංකුවක තැන්පත් කර තිබේ. දැන් මට සුළු පොලියක් ද ලැබෙයි. එයින් මට වැඩිහිටි නිවාසයකට යම් ගාස්තුවක් ද ගෙවිය හැකි ය.වැඩිහිටි නිවාස පාලක මහත්මයකු ගේ ඉදිරිපත්වීම පතමි.  අනන්‍යතාව සඟවා තබන ලෙස ඉල්ලා සිටින ‘සිළුමිණ’ පාඨකයකු විසින් යොමු කරන ලද ලිපියක් ඇසුරිනි.  කිසියම් වැඩිහිටි නිවාසයක පාලන අධිකාරිත්වය මේ වියපත් වැඩිහිටියා බාර ගැනීමට සූදානම් නම් කරුණාකර 2429265 අංකය ඔස්සේ සිළුමිණ කර්තෘ මණ්ඩලයේ සේමාලි කැල්ලපත මහත්මිය අමතන්න.  ඒ මා සම්මුඛ පරීක්ෂණයකට සහභාගි වනු පිණිස ගිය දිනයකි.මා කැටුව යෑමට පවුලේ කිසිවෙක් නො වී ය. එහෙයින් බස් තුනක දුරක් තනි ව යෑමට අත්දැකීම් අඩු මට සිදු විය.දෙහිවලින් බැස ගත් විට එක් බස් ගමනක් නිමා විය. දෙවන බස් ගමන ඇරඹීම සඳහා මම මහරගම බසයකට ගොඩ වීමි..මා යා යුතු ඊළඟ බසය කුමක් දැයි මට අමතක විය. මම එය සිහිපත් කරන්නට වීමි. ඒ අතරවාරයේ බසය ගමනාන්තයට ළඟා විය.බසයේ ඉතිරි ව සිටියේ කිහිප දෙනෙකි. වැඩි දෙනා පිරිමි ය. මට ඔවුන් ගෙන් යමක් ඇසීමට බිය සිතිණි.වට පිට බැලූ විට මැදිවියේ පසු වූ මවක් දුටිමි. මම ඇය වෙත ගියෙමි.ඇය මට සවන් දුන්නා ය.“එන්න දුවේ, බහින්න!” ඇය බසයෙන් බස්සවා ගත්තා ය.“කොහාට ද ඔයාට යන්න ඕනැ?” ඇය ඇසුවා ය. මම අදාළ ලිපිනය පෙන්වීමි.“එන්ඩ මාත් එක්ක!” ඇය මා සමඟ මීටර් දෙසීයක පමණ දුරක් ආපසු විත් බසයක් ළඟ නතර වූවා ය.“මේ බස් එකේ ඔයාට ඕන කරන තැනට යන්ඩ පුළුවනි” ඇය එහි නගින ලෙස මට උපදෙස් දුන්නා ය.මම ඇයට තුති පුදා වචනයක් දෙකක් කතා කළෙමි.මා ඇරල වූ තැන සිට මීටර් 300 ක පමණ දුරක් ඇය නැවත ආපසු යා යුතු බව මට ඇගේ කතාවෙන් පසක් විය. ඇය මට උදවු කිරීමට පැමිණ සිටියේ සිය අපහසු ව ගැන නොතකමිනි.“ඔයා කරදරේක වැටෙයි කියල මට බය හිතුණ දුවේ! ඒකයි මං මගෙ පහසුව ගැන නොහිත ඔයා එක්කගෙන මෙතෙන්ට ආවෙ. ඇගෙන් පළ වූයේ සැබෑ මවක ගේ ළෙන්ගතු බවකි. “දැන් ඉතින් ඔයාට හිතේ බයක් නැතුව යන්ඩ පුළුවන්නේ.”බසයේ එන්ජිම හඬ නැංවිණ.“නගින්ඩ, නගින්ඩ! පරිස්සමින් යන්ඩ!”මම ඇය වෙත කෘතගුණ පිරි බැල්මක් හෙළා වහා බසයට නැග ගතිමි.ඇය සෙනඟ අතර නොපෙනී ගියා ය.මෑණියනි, මම කරදරයකින් තොරව අවශ්‍ය තැනින් බැස ගතිමි. ඔබ සනසනු රිසින් මේ ලිපිය ලිවීමි.ඔබවන් මවුන් සදා වාසනාවන්!  වාද්දුවේ, දකුණු පොතුපිටියේ, චමරි ප්‍රියංකා මෙනෙවිය විසින් යොමු කරන ලද ලිපියක් ඇසුරිනි.  ගුරු උපදේශකවරයකු ලෙස සේවාව ඉටු කළ මම පසුගිය දා ඉන් විශ්‍රාම ගතිමි.මාගේ පෞද්ගලික ලිපි ගොනුව තිබුණේ මා සේවාව කරමින් සිටි අධ්‍යාපන කලාප කාර්යාලයයේ නොව වෙනත් කලාප කාර්යාලයකය. එහෙයින් විශ්‍රාම යෑමට මාස කිහිපයකට පෙර අදාළ කලාප කාර්යාලයට ගොස් ලිපිගොනුව භාර ලිපිකාර මෙනෙවිය හමුවීමි.’දුවේ’ මට ඇය හමුවේ කියැවිණ. එසේ කියැවුණේ පාසල් දරුවනට ‘දුවේ, පුතේ’යි ඇමතීමට පුරුදුව සිටි හෙයිනි.ඒ සමඟ ම සිතෙහි චකිතයක් ද ඇතිවිය. එසේ වූයේ වෙනත් කතාවක් සිහිපත් වූ බැවිනි. වෙනත් අධ්‍යාපන කලාප කාර්යාලයකට ගිය අප දන්නා අයකු ලිපිකාර මෙනෙවියට ‘දරුවෝ’යි ඇමතීම නිසා කෝපගත් ඇය ‘කතාකරන්න ඉගෙන ගන්න’ යැයි උපදෙස් දී තිබිණි.නමුත් මගේ වාසනාවකට මෙන් මේ දියණිය යහපත් තැනැත්තියක වූවා ය. ඒ වනවිට ද ඇය මගේ ලිපිගොනුව ගෙන අවශ්‍ය කටයුතු සකසා තිබිණ.ඇය මට අවශ්‍ය උපදෙස් දුන්නේ පියකුට තරම් කාරුණික ව ය.ඉන් නොනැවතුණු ඇය තම පෞද්ගලික දුරකථනයෙන් මා අමතා අඩුපාඩු ලේඛන ගෙන්වා ගෙන මා විශ්‍රාම යන විටම විශ්‍රාම වැටුප සකස් කරදීමට තරම් කරුණාවන්ත වූවාය.මෙවැනි දරුවන් අධ්‍යාපන කලාප කාර්යාලවල සේවාවේ යොදවනු ලැබ තිබීම ගුරුවරුන් වන අප ගේ සැනසිල්ලට ම හේතු වේ.මූලටියන අධ්‍යාපන කලාපයේ ගුරු පාලන අංශයේ දිනූෂා සඳමාලි මෙනෙවියනි, ඔබට ද, ඔබ අංශයේ සහ වැටුප් අංශයේ සැමට ද මේ ලිපිය ගෞරවයක් වේවා!  කඹුරුපිටියේ, පිටකටුවන සාම විනිසුරු එස්.විජේසිංපතිරණ මහතා විසින් යොමු කරන ලද ලිපියක් ඇසුරිනි.  ජීවිතයට අත්වැල සැපයූ ස්වයං රැකියාව බිඳ වැටෙන්නට පටන් ගත්තේ ය. වෙර යොදා එය නවතාලන්නට ගත් උත්සාහයන් ද ව්‍යර්ථ ව ගියේ ය.අවසානයේ මගේ නිර්මාණයන් ගෙන ගෙයින් ගෙට ගියෙමි. නිර්මාණ ඇගැයුණු නමුත් මිලදී ගැනීමක් නොවී ය.අවාසනාව අප සොයා ගෙන එන්නේ වෙස්වලාගෙන ය. අත, කණ, කර රැඳි දේ ජීවිත සටනේ දී උකසට සින්න වී ගියේ ය. යමක් හරි හම්බ කළ කාලයේ උදවු ලද අය පවා ඉවත බැලූ හ. කිසියම් නොපෙනෙන බලවේගයක් විසින් සියල්ල උදුරා ගත්තා වැනි විය.ඉන් පසු ජීවත්වීම ම ප්‍රශ්නයක් වූයේ ය. නිදි වරාගෙන කල්පනා කිරීම නිසා ඔළුව අවුල් විය. අත තබා ගෙන සිටින දෙය ගෙය පුරා සොයා ඇවිදින තරම් මතකය දුබල වූයේ ය. මෙය මානසික අවපීඩනයෙකැයි තතු දත්තෝ හැඳින්වූ හ.ජීවිතය රැක ගැනීමට ගෙන් ගෙට ගොස් පොත් විකිණීම ඇරඹීමි. මින් සිදු වූයේ තව තවත් අබල දුබල වීම පමණි. නිරන්තර ව රෝගී පීඩාවනට ගොදුරු වීමි.මරණයේ දොරකඩට පැමිණි මිනිසුනට ද යළි ජීවිතය ලබා දෙන දෙවිවරුන් අප අතරේ සිටින බව නෙළුම්විලෙන් කියවා ඇති බව හදිසියේ මතක් විය. මේ ලිපිය ජීවිතය අලුතින් පටන් ගැනීමේ අති පවිත්‍ර චේතනාවෙනි.හදවත් ඇති මිනිසුනි, අවුරුදු 55 ක් වයස ගොස් ඇත ද යළි මුල සිට ම ජීවිතය ආරම්භ කිරීමේ හැකියාව ඇති දිරිමත් කතක්මි. මට යළි නැගී සිටිය හැකි වන්නේ ඔබ ගේ දයා කරුණාව මත පමණි. මට උදවු කරනු මැන.  අනන්‍යතාව හෙළි නොකරන ලෙස ඉල්ලා සිටින ‘සිළුමිණ’ පාඨකයකු විසින් යොමු කරන ලද ලිපියක් ඇසුරිනි. ඇයට උදවු කිරීමට කැමති අය කරුණාකර 2429265 සේමාලි කැල්ලපත මහත්මිය අමතන්න  මා දියණිය ගේ කොඳු නාරටියේ බලවත් ආබාධයක් ඇති විය.මම ඇය ගාලු මහ රෝහලේ විකලාංග සායනයට කැඳවා ගෙන ගියෙමි.මේ සඳහා රුපියල් විසි දහසක පමණ මුදලක් වැය වන බව ද දෙසතියක පමණ කාලයක් ගත වන බව ද මම එහි දී දැන ගතිමි.අපහසුතාවට පත් මම දියණිය ගෙදර කැඳවා ගෙන ගොස් පසු දා ඇය කැටුව කොළඹ මහ රෝහලේ විකලාංග සායනයට ගියෙමි.රෝග විනිශ්චයෙන් පසු, දියණිය ගේ තුනටිය ප්‍රදේශයට කෘත්‍රිම ආරක්‍ෂක පළඳනාවක් යෙදිය යුතු බවට උපදෙස් ලැබිණ.ඒ සඳහා වැය වන්නේ රුපියල් පන්සියයක් බව පැවසූ හෙදි සොහොයුරියෝ ඒ මුදල ද අවශ්‍ය වන්නේ පළඳනාවට අදාළ ඇන වර්ගයක් මිලදී ගැනීමට බව හෙළි කළහ. ඒවා ලබා ගත හැකි ආකාරය ද ඔවුහු පැහැදිලි කර දුන්හ.මම ඒ වියදම දැරීමි. පසු දින ම ප්‍රතිකාරය සිදු කොට අවසන් විය.ඉකුත් පෙබරවාරි විසි වැනි සිකුරාදා කොළඹ ජාතික රෝහලේ විකලාංග සායනයේ සේවාවේ යෙදුණු වෛද්‍යවරයා, හෙදියන් හා කාර්මික අංශයේ කාර්ය මණ්ඩලයට මේ සටහන උපහාර පිණිස ම වේවා!  ගාල්ලේ, තල්අඹුරේ එච්. අමරසිංහ මහතා විසින් යොමු කරන ලද ලිපියක් ඇසුරිනි.නෙළුම් විල, සිළුමිණ,ලේක්හවුස්, කොළඹ</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=as0908094</link>
    <topic>ගුරු සේවයේ රසකතා</topic>
    <author>අමරදාස දූවගේ</author>
    <content>කැලේ පිපෙන උඩවැඩියා මලට ආදරය කරන හෆිස්තවමත් උසින් හා බරින් වැඩිවෙන ලොව විශාලතම කාන්තාවනෙළුම්විලගුරු සේවයේ රසකතාමිනිත්තුවක කතාවක්ආහාර අනුභවය ද භාවනාවක් බවට පත් කර ගත හැකියිලුම්බිණි නුවර - ශ්‍රී ලංකා මහා විහාරයඅනුරාධපුර, පුත්තලම් මහා මාර්ගයේ නොච්චියාගම නගරයේ සිට මයිල පහක් දකුණට ගිය විට ‘ගාලෑව‘ කනිටු විදුහල හමුවේ.නවසිය හැටගණන්වල එහි විදුහල්පති ලෙස කටයුතු කළේ නක්කාවත්තේ සිට පැමිණි ‘අප්පුහාමි’ නම් මැදිවියේ මහතෙකි.සංගීත ගුරුවරයකු වශයෙන් එම විදුහලට මුල් පත්වීම ලැබූ මම ද, රඹුක්කන සිට පැමිණි පුහුණු ගුරු මහතෙකු ද, තලාව නගරයෙන් ආ පුංචි බණ්ඩා නම් ගුරුවරයා ද, නැවතී සිටියේ පාසලේම ගුරු නිවාසවලය.නාගරික පරිසරයක් කොහෙත්ම නැති කැලෑ පෙදෙසක් වූ මෙහි, අප ජීවත්වූයේ බොහෝ කනස්සලු ස්වභාවයෙනි.එහෙත් විනෝදකාමියකු වූ මුල්ගුරු මහතා නිසා අපේ උකටලී බව මඳින් මඳ නැතිව ගියේය.හැමදාම හැන්දෑවට එක්රැස් වන අපි අපේ පැරැණි හපන්කම් ගොන්කම් පිළබඳ කතාන්තර කියමින් විනෝද වීමු.මෙහි සඳහන් වන්නේ අප්පුහාමි මුල්ගුරු මහතා මුහුණ දුන් රසවත් අත්දැකීමකි.”ඔන්න මහත්තයෝ, මං ට්‍රේනිං විභාගෙට ලියල පාස්වුණයි කියමුකො.ඊට පස්සෙ සම්මුඛ පරීක්ෂණේට කැඳවීමක් ලැබුණා.ඉතිං මාත් බයේ ගැහි ගැහී පරීක්ෂණේට ගියා. එතන මණ්ඩලේ මහත්තුරු තුන්දෙනෙක් හිටිය. මගෙන් නොයෙක් ප්‍රශ්න අහල පිළිතුරු දුන්නට පස්සෙ, එක මහත්තයෙක් මට කීව”හා! අප්පුහාමි මහත්තයා අඳිනව ඔය කළු ලෑල්ලෙ ලස්සන ගිරවකුගෙ රූපයක්””අනේ! මහත්තයො චිත්‍රකර්මෙ ගැන මගේ කිසිම දස්සකමක් නැහැ.ඒ වුණත් කළුලෑල්ල ළඟට ගිහින් අත ගැහි ගැහී, ඇන්ද දියලබු ගෙඩියක් වගේ එකක්.ඒකෙ කරමුදුනෙ වකුටු හොටකුත් ඇන්ද. ඊට පස්සෙ ලබ්බෙ මැදින් කෝටු කෑලි දෙකක් ගැහුව වගෙ කකුල් දෙකකුත් ඇන්ද. අර පරීක්ෂක මහත්තුරු බක! බක! ගාල හිනාවුණා.එක්කෙනෙක් කීව,”මොකක්ද මාස්ටර්! ඔහේ ඇන්ද එක! හරියට ලබුගෙඩියක් වගේනෙ?””සර්, කියපු දේ හරියට හරි! “ මම ගත් කටටම කීවා. “ගිරව් ජාති කීපයක් ඉන්නවනෙ! මාල ගිරවා, බටු ගිරවා, ලබු ගිරවා. සර්, මං ඇන්ද එකා තමා ලබු ගිරවා!”අර මහත්තුරුන්ට කටඋත්තර නැතිව මූණට මූණ බලාගත්ත. එක මහත්තයෙක් කීව,”ඔහේගෙ චිත්තරකරුමෙ කොහොම වුණත් ‘කට’ නම් නියමයි” කියලා මං ඉන්ටවීව් එකෙන් උඩින්ම පාස්!අමරදාස දූවගේවීදාගමගිරුවා පත්තුවේ ඈත කෙළවර පාසලක් විය. එහි ගුරු මණ්ඩලය සිව්දෙනෙක් වූහ. ළමයි 60ක් පමණ ඉගෙනීම ලැබූහ.දිනක් මුල්ගුරුවරයා සේවකයකු සමඟ ගමනක් යෑමට පිටත්විය. ඒ ගමනේදී කුඩා දිය පහරක් හමුවිය. බල්ලා ද පසුපස ආවේය.ඒදණ්ඩකින් එගොඩ වීමට සිදුවිය. ගෝලයා පෙරමඟ ගමන් ගත්තේය.ඒදණ්ඩෙන් එගොඩ වීමට ගෝලයා සූදානම් විය. ගෝලයා ඒදණ්ඩෙන් යනවිට ඔහුගේ කකුල පැටලී ගියේය. ඒදණ්ඩෙන් වැටෙනවාත් සමඟ පසුපසින් ආ ගුරුතුමාගේ සරම ඇල්ලුවේය. දෙදෙනාම දියට වැටුණහ.දෙදෙනාම තෙමුණු රෙදි පිටින් ගොඩට ආවෝය. ගුරුවරයා සරමේ වතුර මිරිකා වේලෙන්නට බිම වනා කමිසයෙන් අමුඩය ගසා ගත්තේය.මෙය දුටු හිතවත් බල්ලා වියළීමට බිම හෙළූ ගුරුවරයාගේ සරම ඩැහැගෙන ගුරුගෙදර කරා ගියේය.මෙය දුටු එහි සිටි තරුණයන් දෙදෙනෙක් සරම ද රැගෙන බල්ලා ආ පාර අනුව යන විට මේ සිද්ධිය දැක මුල්ගුරුවරයාට සරම අන්දවා ගෙන ගෙදර කැඳවාගෙන ආවේය.විශ්‍රාමික විදුහල්පතිවික්ටර් වල්ගම්පොලකට්ටුව - මීගමුව</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=as0908095</link>
    <topic>මිනිත්තුවක කතාවක්</topic>
    <author>ඇම්.අසෝක ද සිල්වා</author>
    <content>කැලේ පිපෙන උඩවැඩියා මලට ආදරය කරන හෆිස්තවමත් උසින් හා බරින් වැඩිවෙන ලොව විශාලතම කාන්තාවනෙළුම්විලගුරු සේවයේ රසකතාමිනිත්තුවක කතාවක්ආහාර අනුභවය ද භාවනාවක් බවට පත් කර ගත හැකියිලුම්බිණි නුවර - ශ්‍රී ලංකා මහා විහාරයලොව සතර දිග් භාගය පුරාම තමන්ට වඩා රුසියකු නැතැයි කල්පනා කරනු ලැබූ සියල්ල දත් සිංඤෝ කෙනෙක් එක් ගම්මානයක විසුවේය.”මොකද මේ පරක් තෙරක් නැති විශාල මහ පොළොවේ ඇහැට පෙනෙන්නේ නැති තරම් සිහින් වැලි කැට?; බලන්න! අර අනන්තප්‍රමාණ ආකාශයේ තාරකාවල තිබෙන පොඩිපටුකම?; ඒ විසමකම දෙවියන් වහන්සේට වෙලා තිබෙන වස වැරැද්දක් යැයි මේ ලෝකෙට ලොක්කා නිබඳ සිතුවේය. ඇතැම් ජනයෝ ද ඊනියා සියල්ලදත්තාගෙන් අවවාදානුශාසනා ද පිළිගත්හ.මෙලෙසින් දිවි ගෙවන “ශාස්තෲවරයා” දවසක් උඩබලාගෙන පලබර ලොකු වෙරළු ගහක් යට සැපසේ පසුවූයේ ස්වකීය දහම වඩ – වඩා පෝෂණය කරගනිමිනුයි.”හරි! මේ වෙරළු ගහ ගැන මෙනෙහි කරන කොට මගේ දෘෂ්ටිය අසත්‍යයෙන් පරිබාහිර නොවේද?; මේ ලොකු ගහේ තිබිය යුත්තේ වට්ටක්කා ගෙඩි තරම් යෝද පලදාවකුයි මෙනෙහි කරන විටම පොඩි වෙරළු ගෙඩියක් ඔහු සිරස මත පතිත විණි. ඔහුට එය තරමක රිදුමක් ද විය. හිසට සුරත තබා රිදුම මැඩගනිමින් වටපිට අවලෝකනය කළේ එක්තරා හඬක් කොයිබකින් හෝ අහසින් මෙන් තමාට පමණක් මෙසේ ශ්‍රවණය වූ නිසාය.”මෝඩයා! ඔය විශාල ගසේ වට්ටක්කා ගෙඩියක් තිබුණේ නම් තගේ මොළගෙඩිය කුඩුපට්ටම් වන බව අද පටන්වත් සිතට ගතහොත් හොඳා!!!!ඇම්.අසෝක ද සිල්වාමාදම්පේ</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=as0908096</link>
    <topic>ආහාර අනුභවය ද භාවනාවක් බවට පත් කර ගත හැකියි</topic>
    <author>සාකච්ඡා කළේ</author>
    <content>කැලේ පිපෙන උඩවැඩියා මලට ආදරය කරන හෆිස්තවමත් උසින් හා බරින් වැඩිවෙන ලොව විශාලතම කාන්තාවනෙළුම්විලගුරු සේවයේ රසකතාමිනිත්තුවක කතාවක්ආහාර අනුභවය ද භාවනාවක් බවට පත් කර ගත හැකියිලුම්බිණි නුවර - ශ්‍රී ලංකා මහා විහාරයබුදුරජාණන් වහන්සේ ශ්‍රේෂ්ඨ ශාස්තෘවරයකු වශයෙන් වරෙක පුද්ගලයා ගේ ජීවිතයේ ගැඹුරු පැති ස්පර්ශ කරමින් උන්වහන්සේ ගේ දර්ශනය දේශනා කළහ.එමෙන්ම සාමාන්‍ය සමාජයේ ගිහි, පැවිදි පුද්ගලයන් ගේ ශිෂ්ඨ සම්පන්න බව ගොඩ නැගීම උදෙසා ද උපකාරීවන මාහැඟි මග පෙන්වීම් රාශියක් ධර්ම විනය දෙකෙහි පෙන්වා දී ඇත්තාහ. මෙම ලිපි පෙළෙන් සාකච්ඡා කැරෙන්නේ එම මඟ පෙන්වීම් කවරේද යන්න පිළිබඳව ය.ශරීර පෝෂණය කිරිම උදෙසා ගනු ලබන අහාර පිඬ පටන් ජීවිතයේ සෑම සියලු කටයුත්තක දීම සංවරශීලී වීම, මනා සිහියකින් යුතු වීම, පුද්ගලයා ගේ ජීවිතය සාර්ථක කරගන්නට උපකාරී වන බව අපි අවබෝධ කරගෙන ඇත්තෙමු.එවැනි චර්යා අතර, බුදුරජාණන් වහන්සේ සේකියා නමින් දේශනා කොට වදාළ ශික්‍ෂා පද අතරින් ආහාර ගැනීම සම්බන්ධව හැසිරිය යුතු ආකාරය කවරේද යන්න පිළිබඳව මෙවර ලිපියෙන් ද විමසීමට ලක්කැරේ.”පත්ත සන්නි පිණ්ඩපාතං තන්දිස්සාමීථි සික්ඛා කරණීයා”පාත්‍රයට යොමුකළ සිතැතිව ආහාර වැළඳිය යුතු බවත් අනාදරයෙන් වටපිට බලමින් ආහාර වැළඳීමෙන් ඇවැත්වන බවත් මෙයින් අවධාරණය කර ඇත.කුප්පියාවත්ත ජයශේඛරාරාම විහාරවාසීගෞරව ශාස්ත්‍රවේදීමාවරලේ භද්දිය හිමිගිහියන් වන ඔබ ආහාර අනුභව කරන්නේ පිඟානක ය. ආහාර බඳුන කුමක් වුවද වැදගත් වන්නේ ඒ වෙත ඔබේ සිහිය පිහිටුවා ගැනීම ය.එහෙත් වත්මන් සමාජයේ මෙම ශික්‍ෂා පදය ආරක්‍ෂා වන්නේ දැයි සැක සහිත ය. පවුලේ සියලු දෙනා එකට එක්ව ආහාර අනුභව කරනවා වෙනුවට, තම ආහාර බඳුන වෙත අවධානය යොමු කරනවා වෙනුවට තවත් කාර්යයක නිරත වෙමින් ආහාර අනුභව කිරීම අද සුලබ දසුනකි. විශේෂයෙන් රූපවාහිනිය නරඹමින්, පොත පත කියවමින් ආහාර ගන්නා වැඩිහිටියෝ වෙති.කුඩා පැල්පතේ සිට මහා මන්දිරය දක්වා වෙසෙන බොහෝ පුද්ගලයන් ගේ හැසිරීම මේ ආකාරය. එහෙත් ආහාර අනුභවය ද අපට භාවනාවක් බවට පත්කර ගත හැකිය.බුදුරජාණන් වහන්සේ දේශනා කොට ඇත්තේ අප ගේ ජීවිතය සාර්ථක කර ගන්නට නම් යෝනිසෝමනසිකාරයෙන්, එළඹ සිටි සිහියෙන් කටයුතු කළ යුතු බව ය.යමෙකු ආහාර ගැනීම ද ඉතා සිහි නුවණින්, බඳුන වෙත යොමු කළ සිතින් සිදු කරනවා නම් එහි දී ඔහු ගේ සිත ඒකාග්‍රතාවයකට පත්වේ.එය අප ගේ සිත දියුණු කර ගැනීමට මෙන් ම කයෙහි නිරෝගී බව පිණිස ද උපකාරී වේ. මන්ද අවධානයෙන් ආහාර ගන්නා තැනැත්තාට තම බඳුනෙහි වූ තමන්ට සුදුසු ආහාර පමණක් තෝරා ගන්නට අවකාශය සැලසෙන නිසාය. එවිට අනවශ්‍ය, අහිතකර දේ කුසට ඇතුළු වන්නේ නැත.රූපවාහිනිය නරඹමින්, පොත පත කියවමින්, දුරකථන ඇමතුම්වලට පිළිතුරු දෙමින් ඔබ ආහාර අනුභව කරනවා නම් ඔබගේ ශරීරගත වන්නේ ආහාරය පමණක් නොවේ. අනවශ්‍ය දේ ද ඔබේ මනසට එකතු වේ.යමක් නැරැඹීමේ දී, කියැවීමේදී ඔබ ගේ මනසෙහි ද්වේශය, රාගය ආදී බොහෝ සිතිවිලි පහළවිය හැකි ය. එවැනි මානසික පසුබිමකින් යුතුව කෙතරම් ගුණදායක ආහාරයක් අනුභව කළ ද ඉන් නිසි ප්‍රයෝජන අත් විඳින්නට අවකාශය ලැබෙන්නේ නැත.ඔබ ලේ ධාතුව ශක්තිමත් කරන ආහාර අනුභව කළත් ලේ ධාතුව අපිරිසුදු කරන සිතිවිලිවලින් මනස පුරවා ගන්නා නිසා ය. මේ නිසා ඔබ පමණක් නොව ඔබ ගේ දරුවන් ද මෙවැනි අනවශ්‍ය හැසිරීම්වල නිරත වෙනවා නම් ඔවුන් එම තත්ත්වයෙන් මුදවා ගැනීමට කටයුතු කිරීම වැදගත් ය.’සපදානං පිණ්ඩපාතං බුංජිස්සාමිථි සික්ඛා කරණීයා’ යනුවෙන්, ආහාර බඳුනෙහි තැනින් තැනින් නොවළදා පිළිවෙළින් වැළඳිය යුතු බව සත්වැනි ශික්‍ෂා පදයෙන් අවධාරණය කර ඇත. ආහාර බඳුනෙහි කෙළවරින්, මැදින් සැම තැනින් ම ගෙන අහුරු වශයෙන් මුවෙහි දමා ගැනීම අශෝභනය. බලා සිටින තැනැත්තාට පිළිකුල් සහගතය. සත්ත්වයින් ගේ මෙවැනි හැසිරීම් සාමාන්‍ය වුවද මිනිසුන් වන අප පිළිවෙළකට ආහාර අනුභවය කළ යුතු ය.ආසියාතික රටක වුවද බටහිර රටක වුවද රංචු වශයෙන්, කණ්ඩායම් වශයෙන් ආහාර ගැනීමට සිදුවන අවස්ථා කොතෙකුත් ය. එහිදී අන් අය ගේ අප්‍රසාදයට, සිනාවට ලක් නොවී සිටීමේ හැකියාව ඇත්තේ ද ඔබටම ය.බුදුරජාණන් වහන්සේ මෙම ශික්‍ෂා පදය දේශනා කොට වදාළේ අප එසේ අන්‍යයන් අතර හාස්‍යයට ලක්වීම වළකා ගැනීම සඳහා ය. කුඩා කළ සිටම ශෝභමානව, පිළිවෙලකට, පියවරෙන් පියවර ආහාර ගැනීමට ඔබේ දරුවාට ද හුරු පුරුදු කරනවා නම් දරුවා සමාජ ගතවීමේ දී එය වඩාත් ප්‍රයෝජනවත් වනු ඇත.දුටුගැමුණු කුමරු යුද්ධයට සේනාව සොයමින් ගම් නියම් ගම් පුරා ඇවිදිමින් සිටින අතර මහලු කාන්තාවක් විසින් දුන් අවවාදය මෙහි දී ඔබට සිහිපත් කරමි. ගම් දනව් සැරි සරන කුමරුට එක් අවස්ථාවක තද කුස ගින්නක් ඇති වුණි. අසල තිබූ පැල්පතකට ගොඩ වැදුණු ඔහුට එහි හුන් දුප්පත් මවගෙන් උණු උණුවේ කිරිබත් පිඟානක් ලැබුණි.කුමරු ඒ මොහොතේ දැනුණ අධික කුසගින්න නිසාම තැනින් තැනින් ගෙන ආහාර අනුභව කරන්නට පටන් ගත්තේ ය. මේ ඉන්නේ දුටුගැමුණු කුමරු බව නොසිතූ මෑණියෝ මේ තරුණයා කෙරෙහි අනුකම්පාවෙන් මෙසේ පැවැසී ය. “පුත නුඹ ආහාර ගන්නේත් හරියට දුටුගැමුණු කුමාරයා යුද්ධ කරනවා වගේ” ය යනුවෙනි.තැනින් තැන ආහාර වැළඳීමේ අශෝභන කමත්, යුද කළ යුතු වන්නේ කෙසේද යන්න පිළිබඳවත් ඒ ඇසිල්ලේ ම දුටුගැමුණු කුමරුට අවබෝධ විය.තමන් ජීවිතයේ දී මුහුණ දෙන කවර කාර්යයක දී වුවද පිළිවෙළකට, සිත් ගන්නා ලෙස කටයුතු කිරීමේ වැදගත්කම දුටුගැමුණු කුමරු තේරුම් ගත්තේ මේ මහලු මව කියා දුන් පාඩමෙනි. ඉතිහාස කතාවක් ඇසුරෙන් මෙම සිදුවීම ඔබට සිහිපත් කළේ ඔබ ගේ දරුවාට ද තම වැඩකටයුතු පිළිවෙළකට කිරීමේ වැදගත්කම ඉගැන්වීමේ වටිනාකම තේරුම් කර දීමට ය.කුඩා කළ තම වැඩ කටයුතු ක්‍රමානුකූලව අවසන් කරන්නට පෙළඹෙන දරුවා ගේ අනාගතය ද ක්‍රමානුකූලවනු ඇත.විශේෂයෙන් දරුවා පෝෂණය කරන ‘බත් පිඬ’ ක්‍රමවත්ව ඔහු ගේ කුසට වැටෙන්නට සලසන්නේ නම් එයම ඔහු ගේ සියලු කටයුතු එනම් අධ්‍යාපනය, ගේ දොර පිරිසිදු කිරීම, ඈ ආදී වූ සෑම කාර්යයකට ම පූර්වා දර්ශයක් වනු ඇත.ඒ ඒ ආහාරය විෂයයෙහි වූ දැඩි ආශාව ද පුද්ගලයකු ගේ ජීවිතය කනගාටුදායක බවට පත්කරන අවස්ථා ඇත. අධික තෙල් සහිත ආහාරයට බොහෝ පිරිස් පි‍්‍රය වෙති.පසුකාලීනව එයම දරුණු රෝගාබාධවලට මඟ පාදනු ඇත. මේ නිසා කොතරම් පි‍්‍රයමනාප වුවත් ආහාරයෙහි පමණ දැන අනුභව කිරීම වැදගත් ය. කුඩා දරුවන්ට ද දැනුම් තේරුම් ඇති වයසේ දී ම බත් පිඟානට ව්‍යංජන බෙදා ගැනීමේ දී අවශ්‍ය ප්‍රමාණයට පමණක් බෙදා ගැනීමට පෙළඹ විය යුතුය.එක් පැත්තකින් එය ඔහුට අනාගතයේ නිරෝගී, සෞඛ්‍ය සම්පන්න ජීවිතයක් උදාකර දීමකි. තවත් පැත්තකින් හොඳ පුරුදු හුරු කරවීමකි.ඒ ඒ ව්‍යංජනයන් පිළිබඳ වූ දැඩි ආශාව නිසාම එක් වරක් බෙදා ගෙන එය බතින් සඟවා නැවත වතාවක් බෙදා ගැනීමේ ක්‍රියාව ද බුදු දහම අනුමත කරන්නේ නැත. එය ද අප ගේ පරිහානියට හේතු වන්නකි.ආහාරයෙහි වූ අධික ගිජුබව, කෑදරකම මර්දනය කිරීම උදෙසා ගිහියාටත්, පැවිද්දාටත් මෙම ශික්‍ෂා පදය මහත් පිටුබලයක් වනු ඇත.රෝගී නොවූ, නිරෝගී පුද්ගලයකු විසින් බත් හෝ ව්‍යංජන හෝ ඉල්ලා අනුභව කිරීම ද අනුමත නොකැරේ. එහෙත් අනෙකෙකු ගේ ප්‍රයෝජනය පිණිස ඉල්ලීමෙන් ඇවැතක් වන්නේ නැත. නෑයින්ගෙන්, කැපකරුවන්ගෙන්, තමන් ගේ ධනයෙන් පිළියළ කළ දෙයින් ඉල්ලා අනුභව කිරීමේ ද වරදක් නැත. එහෙත් දාන ශාලාවක දී අසවල් ව්‍යංජනය ගෙනෙන්නැයි ඉල්ලීම සුදුසු නොවේ.ඔබ මංගල සාදයකට හෝ යම් උත්සව අවස්ථාවකට සහභාගි වූයේ යැයි සිතන්න.ඔබ එහි දී වටිනා මුදලක් හෝ ත්‍යාගයක් ප්‍රදානය කරන්නේ යැයි ද සිතන්න. එසේ වූ පමණින් ඒ වටිනාකමට සෑහෙන පරිදි පමණටත් වඩා ආහාර අනුභව කිරීම, අඩුපාඩු ගැන කියමින් ඒවා ඉල්ලා සිටීම කිසිසේත් සංවරශීලී වන්නේ නැත. මෙවන් හැසිරීම් ඇතැමෙකුට නම් විශ්වාස කිරීම අපහසුය. එහෙත් අප ජීවත්වන මේ සමාජයේ මෙවැනි පහත් නිර්භය හැසිරීම් රටා ඇති පුද්ගලයන් දුලභ නැත.අප කළ යුතු වන්නේ තමන් ගේ අඩුපාඩු ගැන සිතමින් ලජ්ජාවට පත්වීම නොවේ. මේ මොහොතේ පටන්, අද දවසේ පටන් අපට අප ගේ චර්යා වෙනස් කරගන්නට අවස්ථාව උදාවී තිබේ.මෙම ලිපිය අවබෝධයෙන් කියැවීමෙන් අප කෙරෙන් ගිලිහී යන, අප නොසිතා කරන වැරැදි හැසිරීම් හඳුනා ගැනීමට පුළුවන. බෞද්ධයකු ලෙස ඔබ කළ යුතු වන්නේ තමන් වෙත ද එවන් හැසිරීම් වේ නම් ඒවා නිවැරැදි කර ගැනීම ය. තම දරුවන් ද ඒ නිවැරැදි මඟ ගමන් කරවීමය.සාකච්ඡා කළේරමණි සුබසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=as0908097</link>
    <topic>ලුම්බිණි නුවර - ශ්‍රී ලංකා මහා විහාරය</topic>
    <author>සිසිර කොතලාවල</author>
    <content>කැලේ පිපෙන උඩවැඩියා මලට ආදරය කරන හෆිස්තවමත් උසින් හා බරින් වැඩිවෙන ලොව විශාලතම කාන්තාවනෙළුම්විලගුරු සේවයේ රසකතාමිනිත්තුවක කතාවක්ආහාර අනුභවය ද භාවනාවක් බවට පත් කර ගත හැකියිලුම්බිණි නුවර - ශ්‍රී ලංකා මහා විහාරයසිදුහත් කුමර උත්පත්තිය සිදුවූයේ එවකට ඉන්දියාවේ ශාඛ්‍ය රාජධානියෙහි ලුම්බිණි ප්‍රදේශයේය. එනම් අද දවසේ නේපාලයට අයත් ලුම්බිණි ප්‍රදේශයේ මායා දේවි පාසල පිහිටි ස්ථානයේ ය. ලුම්බිණි ප්‍රදේශය පුරා නොයෙකුත් රටවලට අයත් වෙහෙර විහාර රාශියක් ඇත. විවිධ රටවල විවිධ නිකායන්ට අයත් පන්සල් ඒවා අතර වේ.නමුත් එවකට ශ්‍රී ලංකාවට අයත් පූජනීය ස්ථානයක් හෝ වෙහෙර විහාරයක් ලුම්බිණි ප්‍රදේශයේ පිහිටියේ නැත. මෙම අඩුපාඩුව පුරවා ලනු වස් 1996 වර්ෂයේ දී ලංකාවේ බුද්ධ ශාසන අමාත්‍යංශයේ අනුග්‍රහයෙන් අද ශ්‍රී ලංකා මහා විහාරය පිහිටි ස්ථානයේ බිම් ප්‍රදේශය නේපාල රජයේ ලුම්බිණි සංවර්ධන භාරකාර මණ්ඩලයෙන් ලබා ගන්නා ලදී. අනූනව අවුරුදු බදු ක්‍රමය යටතේ ලබාගන්නා ලද එම භූමි භාගය වෙනුවෙන් ඇමරිකානු ඩොලර් 300 ක් අවුරුදු පතා ගෙවිය යුතු වේ.මෙම ශ්‍රී ලංකා විහාරයේ ඉදිකිරීම් 1998 දී ඇරැඹිණි.2006 මාර්තු මස පළමු වන දින ආචාර්ය රඹුක්වැල්ලේ චන්ද්‍රරතන ස්වාමීන් වහන්සේ මෙම පන්සලේ භාරකාරත්වයට සහ නායකත්වයට පත්කර එවන ලදී. මේ අතරතුර අනුරාධපුරයේ ශ්‍රී මහා බෝධීන් වහන්සේ ගේ අංකුර බෝධීන් වහන්සේ නමක් ශ්‍රී ලංකා මහා විහාරයට වැඩම කරවීය.වර්ෂ 2006 සිට වර්ෂ 2008 කාලයේදී ලුම්බිණි ව්‍යාපෘතියේ සංවර්ධන කටයුතු අඩාලව පැවතියේ ය. මේ වකවානුවේ දිනක ලංකාවේ සිට ශ්‍රී ලංකා මහා විහාරයට පැමිණි අනුරාධ වික්‍රමසිංහ මහතා ප්‍රමුඛ වන්දනා පිරිසක් විහාරයේ අඩාලව පැවැති තත්ත්වය දැක විහාරාධිපති ස්වාමීන් වහන්සේ සමඟ සාකච්ඡා පැවැත්වූහ. අනතුරුව තවදුරටත් මේ පිළිබඳව කටයුතු කිරීම පිණිස චන්ද්‍රරතන හිමියන් ලංකාවට කැඳවා ඇත.ලංකාවේදී අමාත්‍ය චමල් රාජපක්ෂ මහතා සහ අදාළ වගකිවයුතු නිලධාරීන් සමඟ පැවති සාකච්ඡාවේදී චන්ද්‍රරතන ස්වාමීන් වහන්සේ එවකට ශ්‍රී ලංකා මහා විහාරයේ පැවති තත්ත්වය පිළිබඳව විස්තර කර ලුම්බිණියට පැමිණ සැබෑ තතු දැක බලා ගන්නා ලෙසට ද ආරාධනා කළහ.ඒ අනුව ඇමැති චමල් රාජපක්ෂ මහතා ප්‍රමුඛ නිලධාරීන් ලුම්බිණියට පැමිණ විහාරයේ එදා පැවැති තත්ත්වය නිරීක්ෂණය කර ඇත. නිරීක්ෂණ චාරිකාවේ අවසානයේ දී මහින්ද රාජපක්ෂ ජනාධිපතිතුමා ශ්‍රී ලංකා විහාරයේ වැඩ කටයුතු සම්පූර්ණ කර අවසන් කිරීමට තීරණය කර ඇති බව ද ඇමැතිතුමා විසින් දන්වා ඇත.මේ අතර විදේශ කටයුතු ඇමැති රෝහිත බෝගොල්ලාගම මහතා ප්‍රධාන බුද්ධ ශාසන අමාත්‍යංශයේ ලේකම් තුමා ඇතුළු නිලධාරීහු පිරිසක් ද ලුම්බිණියේ ශ්‍රී ලංකා මහ විහාරයට ගොස් අවශ්‍ය කටයුතු සොයා බැලූහ.ජනාධිපතිතුමා විසින් කැබිනට් මණ්ඩල තීරණයක් මගින් විහාරයේ අදාළ කටයුතු පවත්වාගෙන යෑම සහ සංවර්ධනය සඳහා ක්‍රියාකාරී කමිටුවක් පත් කරන ලදී. “ශ්‍රී ලංකා ලුම්බිණි සංවර්ධන කමිටුව“ නමින් ආරම්භ කරන ලද මෙම කමිටුව ජනාධිපතිතුමාගේ අනුශාසකත්වයෙන් සහ චමල් රාජපක්ෂ ඇමැතිතුමාගේ ප්‍රධානත්වයෙන් යුතු ක්‍රියාකාරී කමිටුවක් ලෙස ඉතා කඩිනමින් අදාළ ප්‍රතිසංස්කරණ කටයුතු ආරම්භ කළේ ය.2009 පෙබරවාරි මස අට වැනි දින නේපාලයේ ශ්‍රී ලංකා තානාපති තොසපාල හේවගේ මහතා විසින් මුල්ගල තැබීමෙන් ශ්‍රී ලංකා මහා විහාරයේ සංවර්ධන කටයුතු යළි ආරම්භ විය. එතැන් පටන් ශ්‍රී ලංකා මහා විහාරයේ සංවර්ධන කටයුතු ඉතා ශීඝ්‍රයෙන් සිදුකෙරිණි.ප්‍රථමයෙන්ම ගොඩනැඟිලිවලට අයත් වහල පිළිසකර කරන ලද අතර පඩිපෙළවල් සඳහා අත්වාරු සවිකරන ලදී. පොළවට පිඟන් ගඩොල් අල්ලා ඉතා අලංකාර ලෙස නිම කර ඇත. විහාරස්ථානයේ පොකුණු පිරිසුදු කර වතුර මල් සවිකර අලංකාර කර ඇත. විහාරස්ථානයට ඇතුළුවන දොරටුවේ පාදම් ගොඩනඟා ඇත්තේ ඉදිකිරීමට නියමිත ශ්‍රී ලාංකික අනන්‍යතාවයෙන් යුතු මකර තොරණ සඳහාය. විහාරස්ථානය වටකොට ලංකාවේ ඉපැරැණි සම්ප්‍රදාය අනුව නිර්මාණය කර ඇති වලාකුළු බැම්මක් ඉදිකෙරෙමින් පවතී.ලුම්බිණියේ ශ්‍රී ලංකා මහා විහාරයේ පසුගියදා පිංකම් මාලාවක් සංවිධානය කර තිබිණි. ලංකාවේ නිර්මාණය කර ගෙන්වා ලුම්බිණි පන්සලේ පිහිටුවා ඇති සිදුහත් කුමාර ප්‍රතිමාව නිරාවරණය කිරීම, ශ්‍රී ලංකාවෙන් වැඩම කරන ලද සර්වඥ ධාතූන් වහන්සේ තැන්පත් කිරිම සහ කුල දරුවන් පිරිසක් සසුන්ගත කිරිම ප්‍රධාන පිංකම් අතර විය. මෙම පිංකම් සියල්ල චමල් රාජපක්ෂ මැතිතුමා සහ එම මැතිනියගේ මූලිකත්වයෙන් සිදු විය.ශ්‍රී ලංකා මහා විහාරයේ සියලු ගොඩනැගිලි තනා අලුතින් උපාංග යොදා පිළිසකර කරනු ලැබේ. තීන්ත ආලේප කර නව පෙනුමක් ලබා දී ඇත. විහාරයේ බිත්ති සහ ගොඩනැගිලි සිංහල අනන්‍යතාවයෙන් යුතු චිත්‍ර සහ කැටයම් කලාවෙන් අලංකාර කරනු ලැබේ. ඒ සඳහා සුප්‍රසිද්ධ කලාකරු ජයසිරි සේමගේ මහතාගේ නිර්මාණාත්මක දායකත්වය ලැබී තිබේ. “සිදුහත් උපත”, බුද්ධත්වය”, “පරිනිර්වාණය” යන විශේෂ අවස්ථාවන් චිත්‍රකර අවසන්ය. එම කොටසේ උඩු වියන ශි‍්‍ර ලංකාවේ දඹුලු ලෙනේ ඇති නෙළුම් මල් සහ ලියවැල් රටාවෙන් යුතුව නිම කිරීමට සැලසුම් කර ඇත.ඉතා ඉක්මනින් ප්‍රතිසංස්කරණ කටයුතු නිමාකර වන්දනා කරන හිතවතුන් සඳහා ඉඩ සලසා දෙන ලෙස ගරු ජනාධිපතිතුමන් ලබා දී ඇති උපදෙස් මත සියලු නිමැවීම් නියමිත ප්‍රමිතියට අනුව ලහි ලහියේ සිදු වෙමින් පවතී. සියලු කටයුතු අවසන් වීමෙන් පසු ශ්‍රී ලංකා මහා විහාරය ලුම්බිණියේ ඇති අනෙකුත් රටවලට අයත් වෙහෙර විහාර අතරින් ප්‍රමුඛස්ථානයට පැමිණෙනවා නොඅනුමානය.ලුම්බිණියේ බුදුන් උපන් ස්ථානයේ වන්දනාමාන සඳහා පැමිණෙන සැදැහැවත් හිතවතුන්ට සහ සංචාරකයන්ට නේපාලයේ ශ්‍රී ලංකා මහ විහාරය ද සුවිශේෂී පුණ්‍යස්ථානයක් සහ අලංකාර සංචාරක ස්ථානයක් ද වනු ඇත. මෙහිදී සුවිශේෂී වන්නේ ශ්‍රී ලංකා මහ විහාරය ලුම්බිණි ප්‍රදේශයේ ඇති බුදුන්වහන්සේගේ ධාතු තැන්පත් කර ඇති එකම විහාරස්ථානය වීමයි.සිසිර කොතලාවලනේපාලය</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=av0908091</link>
    <topic>කවරයේ කතාව</topic>
    <author>ජයමිණි</author>
    <content>කවරයේ කතාවචාල්ස් කුමරුගේ සැඟවුණු පෙමක තතු හෙළිවේජීවිතේ ආයෙත් අලුත් වුණා වගේ දැනෙනවාසුපිරි වටයට තේරුණු ‘ෂැඩෝ ස්ටාර්ස්’"මං කොල්ලා කාලෙ හරි ජොලිකාරයා"මට ඇත්ත කියන්න ඔයා මාව දාලා යනවද? (රසදුන නව කථාව)“දැන් ඉතින් දිගටම කලාවේ රැඳෙන්න පුළුවන්”ගාමිණී-චිත්‍රා විසිපස් වසරකට පසු කාවන්තිස්ස-විහාරමහාදේවිය වෙයිශාරුක්ට ෂොයිබ්ගෙන් අධි වේග පන්දුවක්කැමැති හතක්කොහොමද තොරතුරුසීයාගේ කතා කාටුන් වලින් ගෙනෙන ශාන්තනව මඟකට ෆෙංෂුයි – 12නළුකම තබා කැමරාවක්හරවනවාටත්අකමැති රොබින්ගේ පුතා චන්නගීත ගායනයට හිතැති වෛද්‍යවරිය චන්ද්‍රිකා අල්ගමබුවා පැටියාගේ විභාගෙකට ගිය කලක්අලුත් ගීත සමඟ ප්‍රසංගයකින් ඔබ හමුවට එනවාවෙනසක්! සැබෑ වෙනසක්!!”සුපෙම් සුවඳක් අරන් නැවුම් පැතුමක් ලෙසින් සදා රැදෙමු සිතේ – ඔබයි මගේ ජීවිතේ”ඉතා ජනපි‍්‍රයත්වයට පත්වූ ගීතයක්. මේ ගීතය ඔහු ගායනා කළේ සිය බිරිඳ තිළිණිත් එක්ක. ඒ මිහිරි සුන්දර මතකය අරන් ඔහු අද සිය දරු පවුලත් සමඟ “රසඳුන” කවරය සරසන්න ඇවිත් ඉන්නවා.මේ ඉන්නේ රොෂාන් ප්‍රනාන්දු, බිරිඳ තිළිණි හා දරු දෙන්නත් සමඟ. “ෆ්ලෑස් බැක්” සංගීත කණ්ඩායමේ නායකයා ලෙස කටයුතු කරන රොෂාන් අංශ කීපයකින්ම දක්ෂතා දැක්වූ ශිල්පියෙක්.ඩ්‍රම්ස් වාදකයෙකු, සංගීත අධ්‍යක්‍ෂවරයෙකු, නළුවෙකු, රූපවාහිනී වැඩසටහන් ඉදිරිපත් කරන්නෙකු වගේම අද ඔහු වඩාත් ජනපි‍්‍රය ගායකයෙකු විදිහට.ජයමිණි</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=av0908092</link>
    <topic>චාල්ස් කුමරුගේ සැඟවුණු පෙමක තතු හෙළිවේ</topic>
    <author>ආතර් උස්මීයගේ</author>
    <content>කවරයේ කතාවචාල්ස් කුමරුගේ සැඟවුණු පෙමක තතු හෙළිවේජීවිතේ ආයෙත් අලුත් වුණා වගේ දැනෙනවාසුපිරි වටයට තේරුණු ‘ෂැඩෝ ස්ටාර්ස්’"මං කොල්ලා කාලෙ හරි ජොලිකාරයා"මට ඇත්ත කියන්න ඔයා මාව දාලා යනවද? (රසදුන නව කථාව)“දැන් ඉතින් දිගටම කලාවේ රැඳෙන්න පුළුවන්”ගාමිණී-චිත්‍රා විසිපස් වසරකට පසු කාවන්තිස්ස-විහාරමහාදේවිය වෙයිශාරුක්ට ෂොයිබ්ගෙන් අධි වේග පන්දුවක්කැමැති හතක්කොහොමද තොරතුරුසීයාගේ කතා කාටුන් වලින් ගෙනෙන ශාන්තනව මඟකට ෆෙංෂුයි – 12නළුකම තබා කැමරාවක්හරවනවාටත්අකමැති රොබින්ගේ පුතා චන්නගීත ගායනයට හිතැති වෛද්‍යවරිය චන්ද්‍රිකා අල්ගමබුවා පැටියාගේ විභාගෙකට ගිය කලක්අලුත් ගීත සමඟ ප්‍රසංගයකින් ඔබ හමුවට එනවාවෙනසක්! සැබෑ වෙනසක්!!බ්‍රිතාන්‍යයේ ඔටුන්න හිමි චාල්ස් කුමරු (ඔහුගේ පුත් විලියම් කුමරු නිසා ඔහුට ඔටුන්න හිමිවේදැයි සැකයකි) නීත්‍යානුකූලව විවාහ ජීවිතයට ඇතුළත් වූයේ ඩයනා කුමරිය සමඟය. ඒ 1981 ජූලි 29 වැනිදා ය. චාල්ස් කුමරු ඩයනා කුමරිය සමඟ විවාහ වන විටත් ඔහු දෙදරු මවක වන කැමිලා පාකර් බෝල්ස් සමඟ පෙමින් වෙලී සිටියේය. ඩයනා නිසා ඔවුනට එක්වීමට වරම් නොලැබිණි.එහෙත් ඩයනා කුමරිය මෙයට අවුරුදු දොළහකට ඉහත දී රිය අනතුරකට මුහුණ පා මිය යෑමත් සමඟම චාල්ස් කුමරුට සිය පැරැණි පෙම්වතිය වන කැමිලා සමඟ විවාහවීමට මඟ පෑදිණි. ඒ 2005 දීය.චාල්ස් කුමරු ඩයනා කුමරිය සමඟ විවාහ වුවද ඔහු ඒ දිනවල මුළුහදින්ම කැමිලාට ආදරය කළ බව මාධ්‍යවල පළවූ තොරතුරුවලින් හෙළිවිය. එහෙත් මේ කාලයේ ම චාල්ස්ට තවත් පෙම්වතියක් සිටිය බව මෑතකදී හෙළිවී තිබේ.චාල්ස් හා එම පෙම්වතිය අතර 1976 සිට 1980 දක්වා පෙම්පත් හුවමාරු වූ බව මේ නොබෝදා මාධ්‍යවල පළවූ තොරතුරු වලින් පෙනේ. චාල්ස්ගේ මෙම අභිරහස් ප්‍රේමය පිළිබඳව ‘හෙලෝ’ සඟරාව පිංතූර සහිත පිටු හතරක ලිපියක් පළකරමින් ඔවුන් දෙදෙනා අතර හුවමාරු වූ පෙම්පත්වල ඡායාරූප ද පළ කළේය. As Prince Charle\s intimate letters are sold on EBAY – JANET JENKINS. The mystery woman behind them talks about their special friendship”යනුවෙන් එහි ශීර්ෂ පාඨය පළවී තිබිණි.චාල්ස් කුමරු පිළිබඳව පුවත්පත් හා සඟරාවල පළවී තිබුණ මෙම තොරතුරු අනුව හෙළිවන්නේ ඔහු ජෙනට් ජෙන්කින්ස් (Janet Jenkins) නමැති කැනඩා ජාතික තරුණිය සමඟ සිව් වසරක් පමණ පෙමින් බැඳී සිටි බවයි.ඔහු 1976 සිට 1980 දක්වා ජෙනට්ට පෙම් හසුන් ලියා තිබේ. (ඔහු ලියූ පෙම් ලිපි කීපයක් මේ සමඟ පළවෙයි).අද හැටවැනි වියේ පසුවන ජෙනට්, තමා හා චාල්ස් කුමරු අතර සම්බන්ධයක් පැවැති බව පිළිගනියි. චාල්ස් සමඟ විනෝද සවාරි ගිය බවද සමහර දිනවලට නිවාඩු නිකේතනවල නතර වූ බවද කියා සිටියි.චාල්ස් කුමරු විසින් ජෙනට්ට ලියන ලද පෙම් හසුනක්එක් දරු මවක වන ජෙනට් දැනට අන්තර්ජාතික කීර්තියක් උසුලන රූපලාවන්‍ය ආයතනයක අධ්‍යක්ෂවරියක ලෙස කටයුතු කරයි.චාල්ස් කුමරු සහ ජෙනට් අතර පැවැති ප්‍රේම සම්බන්ධය අවුරුදු ගණනක් අභිරහසක් හැටියට යටගොස් තිබිණි. එහෙත් මේ ‘පෙම් හසුන්’ හදිසියේමEBAY නමැති වෙබ් අඩවියේ පළවීමත් සමඟම යටගිය ප්‍රේම සම්බන්ධයක තතු එළියට ආවේය.චාල්ස් විසින් ජෙනට්ට ලියන ලද මෙම පෙම්හසුන් කාලාන්තරයකට පසු වෙබ් අඩවියකට ගියේ කෙසේද? එම පෙම්හසුන් මෙම වෙබ් අඩවියට අලෙවි කළේ කවුරුන් විසින් ද? මෙම ප්‍රශ්නයට පිළිතුරු දෙන ජෙනට්, බොහෝ කලක් තමා ළඟ තිබුණ චාල්ස්ගේ පෙම්හසුන් “රාජකීය භාණ්ඩ එකතු කරන” මිතුරියක වන ඇලිසියා කැරොල්ට දුන් බව කියයි. ඇලිසියා සිය සේවයෙන් අස්වී පෞද්ගලික කෞතුකාගාරයක් ආරම්භ කිරීමට යන බව ජෙනට්ට කියා තිබිණි. මෙය හොඳ කටයුත්තක් බැවින් චාල්ස්ගේ ‘පෙම් ලිපි’ එහි තැන්පත් කරන ලෙස ඉල්ලමින් ජෙනට් මෙම ලිපි ඇයට දුන්නාය.චාල්ස්ගේ පෙම් ලිපි වෙබ් අඩවියට ලිස්සා ගොස් ඇත්තේ ඇලිසියා ගේ කෞතුකාගාරයෙන් බව දැන් පැහැදිලිය. වෙබ් අඩවියක මෙම ලිපි පළවී තිබෙනු දැක තමා කලබලවූ බවත් ඉමහත් වේදනාවකට පත්වූ බවත් ජෙනට් කියා සිටියි. චාල්ස්ට මෙම ලිපි අමතක වී ඇති බැවින් ඔහු මේ ගැන තමාගෙන් නො ඇසූ බවද ජෙනට් සඳහන් කරයි.තමන්ට චාල්ස් කුමරු මුලින්ම මුණගැසුණේ 1975 දී මොන්ට්‍රියල්වලදී බව ජෙනට් මතක් කරයි.මෙම හමුවෙන් පසු දිනක් චාල්ස් කුමරු තමන්ට දුරකථනයෙන් කතා කළ බවත් රාත්‍රි කෑමකට හා චිත්‍රපටයක් බැලීමට යෑමට ආරාධනා කළ බවත් ඇය කියා සිටියි. චාල්ස්ගේ මෙම බලාපොරොත්තු නොවූ ආරාධනයෙන් ජෙනට් තරමක් කලබල වූවාය. එහෙත් චාල්ස්ගේ ආරාධනය ප්‍රතික්ෂේප නොකිරීමට ඇය වග බලා ගත්තාය. ඔවුහු සිනමා හලකට ගොස් ’The Pink Panther’ නමැති චිත්‍රපටය නරඹා ඉන්පසු රාත්‍රි භෝජනය සඳහා හෝටලයකට ගියහ. චාල්ස් හා ජෙනට් අතර සමීප සම්බන්ධයක් ගොඩනැඟීමට පටන්ගත්තේ එතැන් සිටය.අද 60 වැනි වියේ පසුවන ජෙනට්මෙම සම්බන්ධය කොයිතරම් දුර ගියාද කියතොත් තවත් දිනක චාල්ස්ගෙන් ජෙනට්ට රාත්‍රි භෝජන සංග්‍රහයක් සඳහා බකිංහැම් මාළිගාවට එන ලෙස ආරාධනාවක් ලැබිණ. ඔහු කළ ආරාධනා හැම එකකටම යෑමට ඇය අමතක නොකළාය.චාල්ස් ඩයනා සමඟ හෝ කැමිලා සමඟ හෝ සම්බන්ධයක් ඇතිකරගෙන සිටින බව මේ වන විටත් ජෙනට් නොදැන සිටියාය.චාල්ස් කුමරු, ඩයනා කුමරිය සමඟ විවාහ ගිවිස ගැනීමට යන බව ජෙනට් දැන ගත්තේ දිනකට ඉහතදීය. මෙම ආරංචිය, ඇයට කියන ලද්දේ චාල්ස් කුමරු විසින් මය. ආරංචිය ඇසූ ජෙනට් කලබල නොවූවාය. ඇය ඔහුට සුබ පැතුවාය.චාල්ස් කුමරු හා ඩයනා කුමරියගේ විවාහ මංගල්‍යයට ජෙනට්ට ද ආරාධනාවක් ලැබිණ. ඉන්පසු චාල්ස්ගේ සහ ඩයනාගේ උපන් දින සාදවලට ද ජෙනට් සහභාගි වූවාය.මේ සියල්ලටම ඇය සහභාගි වූයේ චාල්ස් කුමරු සමඟ කිසිම සම්බන්ධයක් නොතිබූ ගාණටය.අද තමන්ට ඉතිරි වී ඇත්තේ රසවත් අතීතයක මතකයක් පමණක් බව ඇය කියා සිටියි.ආතර් උස්මීයගේ</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=av0908093</link>
    <topic>ජීවිතේ ආයෙත් අලුත් වුණා වගේ දැනෙනවා</topic>
    <author>වසන්ත ජයසිංහ ආරච්චිගේ</author>
    <content>කවරයේ කතාවචාල්ස් කුමරුගේ සැඟවුණු පෙමක තතු හෙළිවේජීවිතේ ආයෙත් අලුත් වුණා වගේ දැනෙනවාසුපිරි වටයට තේරුණු ‘ෂැඩෝ ස්ටාර්ස්’"මං කොල්ලා කාලෙ හරි ජොලිකාරයා"මට ඇත්ත කියන්න ඔයා මාව දාලා යනවද? (රසදුන නව කථාව)“දැන් ඉතින් දිගටම කලාවේ රැඳෙන්න පුළුවන්”ගාමිණී-චිත්‍රා විසිපස් වසරකට පසු කාවන්තිස්ස-විහාරමහාදේවිය වෙයිශාරුක්ට ෂොයිබ්ගෙන් අධි වේග පන්දුවක්කැමැති හතක්කොහොමද තොරතුරුසීයාගේ කතා කාටුන් වලින් ගෙනෙන ශාන්තනව මඟකට ෆෙංෂුයි – 12නළුකම තබා කැමරාවක්හරවනවාටත්අකමැති රොබින්ගේ පුතා චන්නගීත ගායනයට හිතැති වෛද්‍යවරිය චන්ද්‍රිකා අල්ගමබුවා පැටියාගේ විභාගෙකට ගිය කලක්අලුත් ගීත සමඟ ප්‍රසංගයකින් ඔබ හමුවට එනවාවෙනසක්! සැබෑ වෙනසක්!!- ජගත් චමිලලැබෙන ඕනෑම චරිතයකට පණ නළ පිහිටුවන්න පුළුවන් අන්දමේ රංගන ශිල්පියෙක් ජගත් චමිල. පුංචි තිරයෙත්, සිනමාවෙත්, වේදිකාවෙත් මැවෙන චරිත වෙනුවෙන් කැරෙන කැපකිරීම හේතුවෙන් ඔහුගේ රංගන ගිණුම ද පොහොසත්.වේදිකාවට ඇති බැඳීම නිසා අන් සියලු කාරණා අතර ඒ සඳහාත් කාලය සොයා ගැනීමට ඔහුට පුළුවන්.ජගත් චමිල ගේ අලුත්ම වේදිකා රංගනය රැගෙන එන්නේ ‘කලම්බු කලම්බු’. ලයනල් වෙන්ඩ්ට් රඟහලේදී එහි මංගල දර්ශනය අද (09 දා) පැවැත්වෙනවා.ඔබ කවදත් වේදිකාවට ආදරෙයි...ඔව් ඇත්තටම. සෞන්දර්ය විශ්ව විද්‍යාලයේ කථිකාචාර්ය ඉන්දික ෆර්ඩිනැන්ඩුගේ ‘කලම්බු කලම්බු’ වේදිකා නාට්‍යයේ මේ දවස්වල මම රඟපානවා. මෙයින් ලබන වෙනස්ම අන්දමේ අත්දැකීම්වලට මං කැමැතියි.තරමක් කාර්ය බහුල නම් තමයි මේ නාට්‍යය කරද්දි ලොකු හැදෑරීමක් කරන්න සිද්ධ වුණා. ටිකක් නෙමේ මාස 05 ක් විතර.මේ නිසා වෙනත් දේකට සම්බන්ධ වෙන්න නොලැබීමෙන් යම් යම් ආර්ථික අර්බුද ඇති වුණත් විෂයය පිළිබඳ ලොකු හැදෑරීමක් කරන්න ලැබීමම භාග්‍යයක් ලෙසයි මම දකින්නේ.යම් වෘත්තීය මට්ටමක් ඇති කරලා තිබුණා නම් සිනමාවටත්, ටෙලි නාට්‍යයටත් වඩා මං වේදිකාවෙ රැඳේවි.ඔබ වැනි චරිතාංග රංගන ශිල්පියකු මෙගා නාට්‍යවලට කොටුවීම කොතරම් සාධාරණ ද?මෙහෙමයි මම වෘත්තිය නළුවෙක් වගේම විවාහක පියෙක්. පවුල් ජීවිතයක් මට තියෙනවා. ඉතින් අනෙක් හැමෝටම දැනෙන බඩගින්න මටත් මගේ පවුලේ අයටත් දැනෙනවා.අපටත් අසාවන් බලාපොරොත්තු තියෙනවා.මම හිතන්නෑ කාටවත් නිර්මාණ තෝරා බේරාගෙන දායක වෙන්න පුළුවන් කමක් තියෙනවා කියලා. නළුවෙක් නිළියෙක් වුණොත් නිර්මාණ තුළින් නිතරම දකින්න මිනිසුන් බලාපොරොත්තු වෙනවා. ඒ නිසා මොන අර්බුද අස්සෙ වුණත් රඟපාන්න යන්න වෙනවා. මෙතනින් අදහස් කරන්නේ ප්‍රශ්න පෙනි පෙනී ඒවායින් කර අරිනවා කියන එක නෙමෙයි.ඒ කියන්නේ ඔබ මෙගා වලට එකඟයි කියන එක ද?එහෙම දෙයක් නෙමෙයි මම කියන්නේ. අපි වෘත්තිය රංගන ශිල්පීන්.මෙගා හොඳයි ද නැද්ද කියන එකට වගකිව යුතු පාර්ශව වෙනම ඉන්නවා. එය රජයේ හෝ නිෂ්පාදකවරුන්ගේ හා අධ්‍යක්ෂකවරුන්ගේ මැදිහත් වීමෙන් විසඳෙන්න ඕනෑ දෙයක්.හොඳයි රංගන ශිල්පියෙක් විදිහට ඔබ තුළ ගොඩනඟා ගත් යම් ප්‍රතිපත්ති මාලාවක් නැද්ද?රංගන ශිල්පියෙක් වෙන්නේ මම දෙවනුව. පළමුව මම මනුෂ්‍යයෙක් විදිහටයි උපදින්නේ. හැම මිනිසකුටම ප්‍රතිපත්ති තියෙන්න ඕන. නැත්නම් ජීවිතයේ හරයක් නැහැ. ඒ මත තමයි පුද්ගල පැවැත්ම තහවුරු වෙන්නේ. ජගත් චමිලටත් ජීවිතයේ ප්‍රතිපත්ති තියෙනවා. එක් වතාවකදි මම තීරණය කළා වෙනත් වෘත්තියක් කරන ගමන් රඟපෑම කරගෙන යන්න.ඒ නිසාම මාධ්‍ය ක්ෂේත්‍රයේ වැඩසටහන් නිෂ්පාදකවරයෙක් විදිහටයි පටන් ගත්තේ. නමුත් මගේ පිටකොන්ද රබර් වලින් හදලා නැති නිසා ආයතනයෙන් එළියට බැහැලා ස්වාධීනව මම ජීවත්වෙන්න තීරණය කළා.රංගන ජීවිතයේදී වුණත් මට මගේ දරුවෝ බිරිඳ ගැන හිතලා ඇතැම් විට චරිත පිළිබඳ තෝරාගැනීමක් කරන්න සිද්ධවෙන්න පුළුවන්.මෙතෙක් ආ දුර පිළිබඳ ඔබ සෑහීමකට පත්වෙනව ද?උපරීමයෙන් ම මම සතුටු වෙනවා. මම ගැන විතරක් නෙමෙයි අනෙකුත් කලාකරුවන්, ලේඛකයින්, කාර්මික ශිල්පීන් ඉන්න තැන පිළිබඳවත් සතුටු වෙනවා. හේතුව ලංකාව වගේ සංවර්ධනය වෙමින් පවතින ගැටලුකාරි සමාජ පසුබිමක ඉන්න අපි සියලු කම්කටොලු මැඩගෙන කලාව වෙනුවෙන් හොඳ සිතුවිලි පහළ කරගන්නවා කියන්නෙත් විශාල ජයග්‍රහණයක්. ඒ නිසා මෙවැනි පසුබිමක හොඳ නිර්මාණ කරුවන් සිටීම ගැන සතුටුයි. අපහසුතා මැද වුණත් ක්ෂේත්‍රයේ අපිට රැඳිලා ඉන්න ලැබීමත් වාසනාවක්.පසුගිය දවස්වල ඔබ අපූරු චරිතයකට දායක වුණු බව දැනගන්නට ලැබුණා. දැන් එහි වැඩ කටයුතු කොහොම ද?ඔව්. මම බොහෝම ආසාවෙන් කළ වෙනස්ම විදිහේ චරිතයක් ‘සැමී ගේ කතාව‘. පි‍්‍රයංකර විතානආරච්චි එහි අධ්‍යක්ෂ වරයා. එහි වැඩ දැන් ඉවරයි. එය එළියට එනකම් මමත් මඟ බලන් ඉන්නේ.අද බොහෝ නවකයන් ක්ෂේත්‍රයට එක්වුණත් ක්ෂේත්‍රය තුළ රැඳෙන්නෙ ටික දෙනයි. මෙහි වැරැද්ද කොතැන ද?එයත් හරියට සුනාමි ආවා වගේ වැඩක්. සුනාමිය එයි කියලා අපි විශ්වාස කළේ නැහැනේ. නමුත් ලෝක ස්වභාවය අනුව එනවා යනවා කියන දේ පිළිගන්න අපිට සිද්ධ වෙනවා.ලෝක ස්වභාවය අනුවයි පවතින දේ ගිලිහෙන දේ තීරණය වෙන්නේ. ඉතින් මේ චක්‍රය ඇතුළේ අවශ්‍ය මිනිසා රැඳී ඉන්නවා. අද ගායන ක්ෂේත්‍රය ගත්තොත් අහසේ ඇති තරු වලටත් වඩා තරු බිහිවෙනවානේ.හැබැයි මේ බිහිවෙන තරු දිලිසෙන්නේ කොයිතරම් කෙටි කාලයක් ද? නමුත් අමරදේව, ජෝතිපාල, කපුගේ, නන්දා මාලිනි වැනි තරු හැමදාමත් දිලිහෙනවා. ඒකයි මේ ලෝක ස්වභාවය. එය අප තේරුම් ගන්න ඕන.රංගනයෙන් එහාට යන්න ඔබේ බලාපොරොත්තුවක් නැද්ද?මටත් හීන තියෙනවා. හීන දකිනවා. මා මුලින් කීවා සේ මගේ කොඳු ඇට පේලිය රබර් නොවන එකයි ප්‍රශ්නේ. මගේ දායකත්වයෙන් යම් නිෂ්පාදනයක් නතර වුණු තැන ඉඳලා නිර්මාණයේ ඉතුරු හරිය කර ගන්නයි මගේ උත්සාහය. කාලයට ඉඩ දීලා බලමු.අවසාන වශයෙන් ඔබේ පවුලට මෑතකදී ආව අමුත්තා ගැන කතා කරමු.ඔව්. මට හිටියේ දුව විතරයි (වෙනරි කිනාරා). දැන් පුංචි පුතෙකුත් (පන්සිළු පවන්) එක්වෙලා.මගේ බිරියට (පියුමි උත්පලා) ඒ නිසා ඉස්පාසුවක් නෑ. දැන් ජීවිතේ ආයෙත් අලුත් වුණා කියලා දැනෙනවා. මේ තමයි මගේ ගමනේ ශක්තිය.වසන්ත ජයසිංහ ආරච්චිගේඡායාරූප-ටෙනිසන් එදිරිසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=av0908094</link>
    <topic>සුපිරි වටයට තේරුණු ‘ෂැඩෝ ස්ටාර්ස්’</topic>
    <author>තිස්ස කරුණාසේකර</author>
    <content>කවරයේ කතාවචාල්ස් කුමරුගේ සැඟවුණු පෙමක තතු හෙළිවේජීවිතේ ආයෙත් අලුත් වුණා වගේ දැනෙනවාසුපිරි වටයට තේරුණු ‘ෂැඩෝ ස්ටාර්ස්’"මං කොල්ලා කාලෙ හරි ජොලිකාරයා"මට ඇත්ත කියන්න ඔයා මාව දාලා යනවද? (රසදුන නව කථාව)“දැන් ඉතින් දිගටම කලාවේ රැඳෙන්න පුළුවන්”ගාමිණී-චිත්‍රා විසිපස් වසරකට පසු කාවන්තිස්ස-විහාරමහාදේවිය වෙයිශාරුක්ට ෂොයිබ්ගෙන් අධි වේග පන්දුවක්කැමැති හතක්කොහොමද තොරතුරුසීයාගේ කතා කාටුන් වලින් ගෙනෙන ශාන්තනව මඟකට ෆෙංෂුයි – 12නළුකම තබා කැමරාවක්හරවනවාටත්අකමැති රොබින්ගේ පුතා චන්නගීත ගායනයට හිතැති වෛද්‍යවරිය චන්ද්‍රිකා අල්ගමබුවා පැටියාගේ විභාගෙකට ගිය කලක්අලුත් ගීත සමඟ ප්‍රසංගයකින් ඔබ හමුවට එනවාවෙනසක්! සැබෑ වෙනසක්!!එකවගේ අය හත්දෙනෙකු ඉන්නවා කියලා කතාවක් තියෙනවා. ඒත් ලෝකේ හුඟක් ලොකුයි. ඒ නිසා තමන්ට තමන් වගේ කෙනෙක් මුණගැහෙනේනෙ බොහොම කලාතුරකින්. අපිට අපි වගේ පේන්න යන්තමට හරි ඉන්නෙ තමන්ගෙ සෙවණැල්ල (Shadow)  විතරයි.ලෝ පුරා නැත්නම් තමුන්ගේ රටේ ජනතාව අතරට ගිය සුපිරි චරිතයක ඡායා චරිතය නැත්නම් ෂැඩෝ (Shadow)එක බවට පත්වෙන්න කෙනෙකුට ලැබීමත් එක්තරා වාසනාවක්.එවන් විරල පිහිටීමකට හිමිකම් කියන වාසනාවන්ත අපූරු චරිත රැසක් එකම තැනකදී සජීවීව දැන කියා ගන්නට අවස්ථාවක් පසුගිය දිනෙක උදාවුණා.කැලණිය දළුගම - සරසවි චිත්‍රගාරයේදී අපි එහි ගියේ ස්වර්ණවාහිනී ප්‍රචාරක කළමනාකරු නාලක ස්වර්ණතිලකගේ ඇරියුමෙන්.ස්වර්ණවාහිනියේ රියැලිටි වැඩසටහන් මාලාව ගැන අමුතුවෙන් කිව යුතු නැත්තේ ෂැඩෝ ස්ටාර් (Shadow Star) සිඟින් ස්ටාර් (Singing Star) කොමඩි ස්ටාර් ට  (Comedy Star) තරග ත්‍රිත්වය මේ වන විට විශාල ප්‍රේක්ෂක පිරිසකගේ අවධානයට ලක්වී ඇති නිසා.එදිනට නියමිතව තිබුණේ ‘ෂැඩෝ ස්ටාර්’ තරගයේ සුපිරි තරගකරුවන් හයදෙනා වඩාත් ජනතාවට හඳුන්වා දීමේ අදහසින් පවත්වන ලද ප්‍රසාංගික වැඩසටහනක රූගත කිරීමකුයි.සරසවි ශබ්දාගාරය ඇතුළත හරියට පුංචි දිව්‍ය භවනක් වගෙයි. සිය ගාණක් විදුලි බුබුලුවලින් සහ නොයෙක් වර්ණ විදුලි කිරණින් ඒකාලෝක කරන ලද හැඩකාර පුංචි වේදිකාවක්. පාට පාට එළිය විහිදුවන ඉලෙක්ට්‍රොනික් දැන්වීම් පුවරු, පසෙකින් ඉහළ පහළ යමින් දර්ශන ලබා දෙන දොඹකර කැමරාව විනිසුරු මඬුල්ලට ආරාධිතයනට හා සෙසු ප්‍රේක්ෂක හිතවතුනට පැනවූ ආසන පේළි.ඒ අතර හිඳීිමින් හතර අතට විධාන දෙමින් මහත් උද්යෝගයෙන් සිය කාරිය කරන එක් තරුණයකු වෙතයි අප මුලින් ම යොමුවුණේ.ඔහු කාවින්ද සුරේන්. ෂැඩෝ ස්ටාර් අධ්‍යක්ෂවරයා.’ෂැඩෝ ස්ටාර් කියන රියැලිටි ප්‍රෝග්‍රෑම් එක ලංකාවට අලුත්ම දෙයක්. කලින් වෙනත් රියැලිටි ප්‍රෝග්‍රෑම් කරලා තිබුණත් ෂැඩෝ ස්ටාර් වගේ එකක් මුලින්ම පටන්ගත්තේ අපි.ලෝකේ ඕනෑම ප්‍රසිද්ධ චරිතයක් වඩාත්ම හොඳින් අනුකරණය කළ හැකි කෙනා තේරීම තමයි අපේ මූලික අදහස වුණේ. මුලින්ම අපිට පුංචි බයකුත් තිබුණා මේක ලංකාවේ කෙරෙන නිසා යම් යම් විරෝධතා එයි ද කියලා. නමුත් කියන්න සතුටුයි මෙහි අනුකරණයට ලක්වූ මුල් චරිත මේක සුබවාදීව පිළිඅරන් තියෙන බව. මෙහි අනුකරණයට ලක්වූ එක් ඇමැතිවරයකු කියා තිබුණා තමන් අනුකරණය කළ ශිල්පියාට තෑග්ගක් දීමට පවා කැමැත්තෙන් සිටින බව.””දැන් අපි ඇවිත් ඉන්නේ සුපිරි හය දෙනාගේ වටයට. මාසයක් පුරාවට අපි ඔවුන්ට අවස්ථාවක් දෙනවා ප්‍රාසංගික වැඩසටහන් මාලාවකින් තම හැකියාවන් වඩාත් ජනතාවට පෙන්වීමට. එන සැප්තැම්බර් මාසයේ අගදී අපි අවසාන මහා තරගය පවත්වනවා. ජයග්‍රාහකයාට ලක්ෂ අසූවක් වටිනා නිවසක් ලබා දෙනවා.”අපේ රියැලිටි වැඩසටහන් තුන කොමඩි ස්ටාර්, සිඟින් ස්ටාර් සහ ෂැඩෝ ස්ටාර් තුනේම අවසන් තරගය එදාටයි පැවැත්වෙන්නේ””තව ගොඩක් විස්තර කියන්න තියෙනවා ඒත් ඊට කලින් මම කැමැතියි රසඳුන පාඨක හිතවතුන් වෙනුවෙන් ‘ෂැඩෝ ස්ටාර්’ සුපිරි චරිත හය ඔබට හඳුන්වා දෙන්නට”මේ ඉන්නේ එක්කෙනෙක්.අනුර පලිහවඩන ජිප්සීස් ගායක සුනිල් ලෙසින්මෙයාගේ නම අනුර පලිහවඩනමම හැරී බැලුවෙමි. මට අනුර පලිහවඩන කෙනෙක් නොපෙනේ. මා පසෙකින් මඳ සිනාපාමින් ඉන්නේ සුප්‍රකට ජිප්සීස් සංගීත කණ්ඩායමේ නායක ජනප්‍රිය කලාකරු සුනිල් පෙරේරාය. එහෙත් ඒ නියම ‘සුනිල්’ නොව සුනිල් වගේ ඉන්න සුනිල් වගේ ගයන සුනිල් වගේ නටන අනුර පලිහවඩනය.”මගේ ගම මාතර අකුරැස්ස. ඒත් අපි පස්සේ පාණදුරේට ආවා. ඉස්කෝලෙ ගියේ පාණදුර මහානාම විදුහලට. දැන් නං ඉන්නෙ වේයන්ගොඩ.”පුංචි කාලෙදි දවසක් පාණදුරේ කානිවල් එකකදි ජිප්සීස්ලාව දැක්කා. ගොඩක්ම ආස හිතුණේ සුනිල් අයියට. එදා ඉඳන් මට පුදුම ආසාවක් ඇතිවුණා ජිප්සීස් කණ්ඩායමට බැඳෙන්න. මං ලියුම් ලිව්වා සුනිල් අයියාට දිගට හරහට. අන්තිමේ බැරිම තැන සුනිල් අයිය මට ලියුමක් එව්වා අපේ කණ්ඩායමේ ඉන්නේ සහෝදරයො විතරයි ඔයාට වෙන උදව්වක් ඕන නම් කරන්නම් කියලා.”ඊට පස්සේ එයාගේ අනුදැනුම ඇතුව ජුබිලි කණුව පැත්තේ තිබුණු ‘මියුසික් බියුරෝ’ කියලා සංගීත පංතියකට ගියා. පස්සේ සුනිල් අයියාගේ සිංදු කියන්න පුරුදු වුණා. ඔය අතරෙදි තමයි යාලුවෙක් මාව උනන්දු කළේ ෂැඩෝ ස්ටාර් තරගෙට. මේකේ වට දෙක තුනකින් පස්සේ මට හිතුණා අපි අවංක වෙන්න ඕනෑ කියලා මම සුනිල් අයියට කතා කරලා කිව්වා මෙහෙම දෙයක් කරනවා කියලා. “ආ මං දැක්කා. හොඳයි වැඩේ නැගලා යනවා නේද” කියලා මාව දිරිමත් කළා.”සුනිල් වගේ කතාකරන අනුරගෙන් සමුගන්නට සිදුවුණේ් තවත් ලෝ පරසිඳු විකට චරිතයක් මා අසළට පැමිණි බැවිනි.එක වදනක් හෝ නොදොඩා ලොවක් සිනාගන්වන රොවින් එට්කින්සන් හෙවත් අපි කවුරුත් දන්නා ‘මිස්ටර් බීන්’ මා ඉදිරියේය. මිස්ටර් බීන් අප සමඟ පැහැදිලි සිංහලෙන් කතා කළේය.චමින්ද ප්‍රසාද් ගලප්පත්ති මිස්ටර් බීන් ලෙසින්”මම ප්‍රසාද් ගලප්පත්ති. මගේ ගම තංගල්ල වුණත් දැං මං ඉන්නෙ මහරගම. මහරගම බුවනෙකබා විදුහල තමයි මගේ පාසල.””ඇත්තටම මම මෙහෙම දේකට එන්න නෙමෙයි හිටියේ. මේකට මාව යොමු කළේ මං වැඩකරන සිංගර් ආයතනයේ ගිණුම් අංශයේ ඉන්න සිතාරා නංගියි. පිටකෝට්ටේ සිංගර් ශාඛාවේ කළමනාකාර ටෝනි ජයසේකර මහත්මයයි. ඒ දෙන්නාගේ බලකිරීම මත තමයි මම ස්වර්ණවාහිනියට ආවේ.””ස්වර්ණවාහිනියෙන් තමයි මගෙ ඇඟේ හිටපු Mr.Been එළියට ගත්තේ. ඇත්තටම හරිම සතුටුයි පුදුම ප්‍රතිචාරයක් රසිකයින්ගෙන් ලැබෙනවා.””ගෙදරකට ගියාම එහි ඉන්න ආච්චි අම්මලා පවා කියන්නේ අන්න බීන් පුතා ඇවිත් ඉන්නවා කියලා. ඇත්තටම මං දැං දිනලා ඉවරයි. ඉදිරියෙදි Mr.Been ම නැති වුණත් මගේ ම වෙනත් චරිතයකින් රසිකයින් අතරට එන්න යමක් කරන්න අදහසක් තියෙනවා.Mr.Been ගේ හිනාවෙන් සමුගත් ප්‍රසාද් ගලප්පත්ති ඉවතට යනු බලා සිටි මගේ ඉදිරියට ආවේ කලකට ඉහත අපෙන් සමුගත් බොදු ගී හඬින් රටක් නැළවූ සුපිරි කලාරුවෙකි.සිසිර කුමාර ගුණරත්න මොහිදීන් බෙග් ලෙසින්එහෙන් පිටිම්ම ‘බෙග් මාස්ටර්’ මා ඉදිරිපිට. මොහිදීන් බෙග් කලා ශිල්පියාණන් සේම උපැස් යුවළක් පැළඳි ඔහු සිසිර කුමාර ගුණරත්න. ‘බෙග්’ ගේ හඬ ට මම සවන් දුනිමි.”මං බෙන්තර යාත්‍රාමුල්ලෙ . ඒ දවස්වල එහෙ හිටියා මගේ මිත්‍රයෙක් ගුණදාස අබේවික්‍රම කියලා. එයා තමයි ඩෝලෙ ගහලා මට තාලෙට සිංදු කියන්ඩ ඉගැන්නුවෙ.””එයා මේ මෑතකදී අපෙන් සමුගත්තා. මං අවුරුදු 18 දි කාලේ ඉඳලම සිංදු කියනවා. පාටිවලට එහෙම ගිහින්.”මං මේ පරීක්ෂණේට ආවේ ගෙදරටත් හොරෙන්. අන්තිම හයදෙනා අතර වයසකම කෙනා මම. තරුණයින් සමඟ තරග වැදිලා මේ වගේ තැනකට එන්න ලැබුණු එක ගැන හුඟක් සතුටු වෙනවා. ජය පැරදුම මොකක් වුණත් ඉදිරියේදී බෙග් මාස්ටර් වයසට යනකං ජීවිතය අවසන් වෙනතෙක් ම සිංදු කිව්වා වගේ මමත් රසිකයින් පිනවන්න කැමැත්තෙන් ඉන්නවා.”බෙග් මාස්ටර් වගේ ම ඉන්න සිසිර කුමාර ගුණරත්න ගෙන් පසු මගේ ඇස ගියේ වේෂ නිරූපණ කුටියෙන් ඇවිත් තරප්පුව බැහැගෙන එන සුපුරුදු රුවක් වෙතට.මුහුණ පුරා තඩි රැවුලක් සහ ඇහි බැමි නෙරා ඇති බඩ. ආසාවට කෙස් ගසක් නැති හිස. අකාලයේ අපෙන් වෙන්වූ ප්‍රවීණ නළු නිහාල් සිල්වා ඉතිරි කර ගිය චරිතයක්. “පොඩි ළමයා” ඔහු අභියසට ගිය මම පොඩි කතා බහකට මුල පිරුවේ කවුද මේ ‘පොඩි ළමයා’ කියා දැනගන්න.ශිරාන් චන්දන - සාජන්ට් නල්ලතම්බි සහ පොඩි ළමයා ලෙසින්මම ශිරාන් චන්දන. ගම ගාල්ලෙ වුණත් දැං පදිංචිය පාණදුර. පාණදුර ශාන්ත ජෝන් විද්‍යාලයත්, මොරටුව වේල්ස් කුමාර විද්‍යාලයත් මගේ පාසල්.””මම වේදිකා නළුවෙක්. මුලින් ම මම අනුකරණය කළේ නිහාල් සිල්වා කලාකරුවාගේ හඬ’ස්වර්ණවාහිනියේ ම ඉන්න සංගීත කණ්ඩායමක් ‘ක්ලැසික් මෙරයින්’ කියලා. එහි භාතිය ප්‍රසන්න තමයි මාව මේ තරගයට යොමු කළේ. තරගයෙදි මම චරිත දෙකක් කරනවා. සාජන්ට් නල්ලතම්බි සහ පොඩි ළමයා. මම රඟපෑම ඉගෙනගෙන නෑ. මගේ සහජ හැකියාවෙන් තමයි මේ තරම් දුර ආවේ. හුඟක් දෙනෙක් මේ චරිතය කරලා තියෙනවා. ඒත් මං හිතනවා මං මේ චරිතයට සාධාරණයක් කරලා තියෙනවා කියලා. හොඳ ප්‍රේක්ෂක ප්‍රතිචාරයක් තියෙනවා. ඉදිරියේදී මගේම චරිතයකින් රසිකයින් අතරට එන්න හිතාන ඉන්නවා.”පොඩි ළමයා සමුගත් පසු අප හමුවට ආවේ ඉතා මෑතකදී ලොවම සසල කරමින් දිවියෙන් සමුගත් අසහාය පොප් චරිතයේ ‘ෂැඩෝ’ එකය. කෙටියෙන් එම්.ජේ. නමින් හඳුන්වන මයිකල් ජැක්සන් වගේම හැඩ රුවින් රංගනයෙන් හෙබි අපේ කාලයේ තරුණයකු මා අබියස.”මං අනුරුද්ධ ෆොන්සේකා. මගේ තාත්තා ගේ ගම අහංගම වුණත් දැන් ඉන්නෙ අම්මගේ ගමේ නුගේගොඩ, ඇඹුල්දෙණියේ. ඉස්කෝලෙ ගියේඅනුරුද්ධ ෆොන්සේකා මයිකල් ජැක්සන් ලෙසින්තලපත්පිටියේ සිද්ධාර්ථ මහා විදුහලට. මගේ මාමා කෙනෙකුගේ ඉතාම කුඩා පුතෙක් තමයි මට කිව්වේ මේ තරගෙට යන්න මේ චරිතෙට ගැළපෙනවා කියලා. 47983 දෙනෙක් තරගකරුවන් අතරින් තමයි මේ අවසන් 6 දෙනා අතරට එන්න හැකිවුණේ.මයිකල් ජැක්සන්ගේ වී.සී.ඩී.බලලා මම මයි මේ රංගනයත් ඉගෙන ගත්තේ. මයිකල් ජැක්සන්ට ගෞරවයක් විදියට මේ චරිතය ඉදිරියට ගෙනියන්නයි හිතන් ඉන්නේ”බටහිර සංගීත ලෝකයේ එක් පෙරළිකාරයකු සමුගනිද්දී අප හමුවූයේ ඊට නොදෙවෙනි පොප් ගාකයෙක්. විශ්ව කීර්තියට පත් එල්විස් ප්‍රෙස්ලි.ඩැරල් වයිට් – එල්විස් ප්‍රෙස්ලි ලෙසින්ඔහු ඩැරල් වයිට්. එල්විස් ප්‍රෙස්ලි වෙසින් සිටි ඩැරල් වයිට් කිව්වේ මෙහෙමයි.”මගෙ ගම ජාඇල. ඉගෙනගත්තේ ශාන්ත අන්තෝනි මැදි විදුහලේ. ඉස්කෝලේ හැම දේකටම ඉදිරිපත් වෙනවා. ටිකක් ජනප්‍රිය චරිතයක්. මං පාසල් කාලේ නර්තනයට ගායනයට ගුරුවරු මාව හොයාගෙන එනවා.””එක දවසක ප්‍රසංගයක් වෙලාවක එතන හිටපු ප්‍රධාන අමුත්තා මට එවෙලෙම සහතිකයක් ලියලා දුන්නා හොඳම නළුවා ලෙස. මේක මගේ හීනයක් වගේ. මම පොඩිකාලේ ඉඳලාම එල්විස්ට කැමතියි. ඒත් මට විදියක් නැතුව හිටියේ මේ එල්විස් ප්‍රෙස්ලි කියන කෙනාව ලංකාවේ ජනතාවට හඳුන්වා දෙන්න. ඇත්තටම දැං මේ තරගය තුළින් ඒකට අවස්ථාවක් මට ලැබුණා. ඒකට මට හුඟක් සතුටුයි. රංගනය විශේෂයෙන් හදාරලා නෑ. මේක මට දෙවියො දුන්න තෑග්ගක්.”වේෂ නිරූපණ කටයුතු සඳහා ඩැරල් මගෙන් සමුගත්තා.ඒත් මේ ඔක්කොම සජීවීව දැක බලාගන්න ඔයාලා හැමදෙනාටම සෑම බදාදාවකම රාත්‍රි 9.30ට ස්වර්ණවාහිනි චැනලය තුළින් පුළුවන්. හොඳම ‘ෂැඩෝ’ එක කෙටි පණිවිඩ මනාප තුළින් (S.M.S.) තෝරලා ලක්ෂ අසූවක් වටිනා නිවස දෙන්නෙ කාටදැයි කියලා තීරණය කරන්නෙත් ඔබමයි. ඒ තීරණය ලබන සැප්තැම්බර්යේ අගභාගයේ ලැබෙන තෙක් මේ සුන්දර ෂැඩෝලාත් එක්ක වින්දනාත්මක ගමනක් යන්න අධ්‍යක්ෂක කාවින්ද ඇතුළු ‘ෂැඩෝ ස්ටාර්ස්’ පිරිවර ඔබ හැමට නිරතුරු ඇරියුම් කරනවා.තිස්ස කරුණාසේකර</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=av0908095</link>
    <topic>"මං කොල්ලා කාලෙ හරි ජොලිකාරයා"</topic>
    <author>ජයමිණි අත්තනායක</author>
    <content>කවරයේ කතාවචාල්ස් කුමරුගේ සැඟවුණු පෙමක තතු හෙළිවේජීවිතේ ආයෙත් අලුත් වුණා වගේ දැනෙනවාසුපිරි වටයට තේරුණු ‘ෂැඩෝ ස්ටාර්ස්’"මං කොල්ලා කාලෙ හරි ජොලිකාරයා"මට ඇත්ත කියන්න ඔයා මාව දාලා යනවද? (රසදුන නව කථාව)“දැන් ඉතින් දිගටම කලාවේ රැඳෙන්න පුළුවන්”ගාමිණී-චිත්‍රා විසිපස් වසරකට පසු කාවන්තිස්ස-විහාරමහාදේවිය වෙයිශාරුක්ට ෂොයිබ්ගෙන් අධි වේග පන්දුවක්කැමැති හතක්කොහොමද තොරතුරුසීයාගේ කතා කාටුන් වලින් ගෙනෙන ශාන්තනව මඟකට ෆෙංෂුයි – 12නළුකම තබා කැමරාවක්හරවනවාටත්අකමැති රොබින්ගේ පුතා චන්නගීත ගායනයට හිතැති වෛද්‍යවරිය චන්ද්‍රිකා අල්ගමබුවා පැටියාගේ විභාගෙකට ගිය කලක්අලුත් ගීත සමඟ ප්‍රසංගයකින් ඔබ හමුවට එනවාවෙනසක්! සැබෑ වෙනසක්!!හරුන් ලන්ත්‍රා කොළොම්බියා තැටි යුගයට මතකය ගෙනයයිවක ගැහී ගිය සිහින් සිරුර වාරු කරගෙන ඔහු මා ඉදිරියේ ඇති හාන්සි පුටුවක වාඩි වී සිටියි.ඈත පේන මානෙක රඳවනා ඔහු නෙත් බෙහෙවින් සෝබරය. විඩාබරය...”ආයුබෝවන්වාඩිවෙන්න”දෑත් දිගුකොට ඔහු කරන ලද ආරාධනයෙන්, අසල රැඳී පුටුවක මමද හරි බරි ගැසී වාඩිවීමි. අව් කට්ට තුනී කරගෙන ගලා එන සීත සුළං හා කැටිවූ සිසිලස, අනවසරයෙන් ම විවර වූ ජනෙල් පියන්පත් අතරින් හමායද්දී, නිරායාසයෙන්ම මා දෑස් අහස්කුස දෙසට යොමුවිය.නිදැල්ලේ ඈත අහස් කොනේ පියඹායන කුරුළු රෑන නෙත ගැටෙද්දී මගේ සිතුවිලි අතරට ගලා ආවේ සුමියුරු ගී ස්වරයකි.  ”සුළං කුරුල්ලෝ හෙමින් ඉගිල්ලිමල් සුවඳකි අරගෙන එන්නේආදර උයනේ දොරටුව හැර ගෙනඔච්චම් කරමින්පියඹන්නේ...”හරි අපූරු හඬක්. ඒ වගේම භාවපූර්ණ ගායනයක්. ඉන් රසිකයින් මුසපත් වූ බව නොකියා කොහොමද?හරුන් කුමාර් ලන්ත්‍රා...  ”මගේ නාමලී බැඳි ආදරේමනමාලියයි මැණිකේ ඔයාඔරුවේ නැගී එහි පාවෙවීඅමනාපයෙන් පිටවී ගියා...ශ්‍රැති තාලවලින් බැහැරව කිසිවිටෙක ගායනා නොකළ ඔහු සිය මධුර මනෝහර හඬින් රටක් වසඟයට ගන්නට තරම් සමත් වුණු ගායකයෙක්. ඔහු අපට තිළිණ කළේ ආදර ගී ගඟුළක් කියලයි මට නම් හිතෙන්නේ.හඳ මල් පඳුරේමැවෙනා සිතුවිලි මාලා...හංස රාණී ආදරේමධාරා පර සතු දිලේ”එදා මේ ගීත හරහා සංගීත ලෝකයේ දීප්තිමත් තාරකාවක් වූ ඔහු අද රසික රසිකාවියන්ට අමතක වී ගොස් ඇත්තාසේය.ඒ සොඳුරු හඬින් ශ්‍රාවකයින් පිනවූ මේ ගායකයාගේ සංගීත දිවියේ මුල් මතකයන් හා බැඳි මිහිරි අතිතය, ආවර්ජනය කිරීමට අප හා එක්වුණේ ඔහුගේ කැලණිය, පොල්හේනවත්ත නිවහනේදීය.හරුන් ලන්ත්‍රා නමින් සාමාජිකයින් හත් දෙනෙකුගෙන් යුත් පවුලක එකම පිරිමි දරුවා ලෙස උපත ලැබීම ඔහුට කාගේත් ආදරය නොඅඩුවම ලැබීමට හේතුවක් විය.දුව පැන නටමින් දඟකාරකම් කළ ඒ අතීතය ඔහුට තවමත් හොඳට මතකය. ඒත් කාලය, ජීවිතය හමුවේ මොනතරම් විශාල විපර්යාසයක් පරිවර්තනයක් කරනවාද? ඔහු අද 72 වැනි වියේ.කොහොමත් ලන්ත්‍රාට තිබුණේ දැඩි, පීඩිත, වෙහෙසකර ජීවිත ගමනක්. ආර්ථික අසීරුතා මැද දැඩි ලෙස රෝගාතුර වීම නිසා ඔහු වැඩිපුරම කාලය ගෙවූයේ පසුගිය කාලයේ සිය නිවසේමය.කලක් තිස්සේ, උගුරේ හටගත් ආබාධය හේතුවෙන් ඔහුට කතා කිරීමට පවා අසීරු විය. එහෙත් ඒ අසීරුතා මධ්‍යයේම එකින් එක වචන ගොනු කර ගනිමින් ඔහු සිය මිහිරි අතීතය මා ඉදිරියේ ආවර්ජනය කරයි.”තරුණ කොල්ලා කාලේ මම හරිම ජොලිකාරයා. ජීවිතේට රස්සාවක් කරලා නැති වුණත් එක එක විදිහේ පොඩි රස්සා කළා. හැබැයි හැම වෙලාවෙම මම ගිතයක් කිය කිය තමා හිටියේ. සිංදු කියමින් හවසට යාළුවොත් එක්ක ඩාන්ස් කරනවා. විනෝද වෙනවා. ඒ කාලේ මම ගොඩක් ගායනා කළේ මොහොමඩ් රාෆිගේ ගීත. ඔහු ලංකාවට පැමිණි මොහොත තරම් මම ජීවිතයේ සතුටට පත්වූ දිනයක් තවත් නැති තරම්. එදා ඔහුට මට හඳුනාගන්න ලැබුණා.ඔහු මුණ ගැහුණු වෙලාවෙ මගේ ගායනා හැකියාව තේරුම් ගන්න අවස්ථාව උදාවුණා. ඒ ගුවන් විදුලියට පය ගහන්න ඔන්න මෙන්න තිබියදී. “හරුන් ඔබ ලංකාවේ ජනපි‍්‍රයම ගායන ශිල්පියෙක් වෙනවා අනාගතයේදී. මම සුබපතනවා ඔබට” එහෙම කියලා රාෆි මට සුබ පැතුවා. ඔය මම මරදාන ලෝරන්ස් විද්‍යාලයේ, ඉගෙන ගන්නා කාලෙ. ඉස්කෝලේදීත් මම ගොඩක් ජනපි‍්‍රය වුණේ දඟ වැඩ කරන්නයි, සිංදු කියන්නයි.යාළුවෝ කට්ටියත් එක්ක එකතු වෙලා පංති කාමරයේදී සිංදු කියනකොට, අනන්තවත් ගුටිකාලා තියෙනවා ගුරුවරුන්ගෙන්. සංගීතය ඉගෙන ගන්න ඉස්කෝලෙන් පස්සේ මම හේවුඩ් එකට ගියා. දෙවෙනි අවුරුද්දේදී ගුවන් විදුලියේ සරල ගී පරීක්ෂණයෙන් සමත් වුණා.වැඩි හරියක්ම ඊට පස්සේ ගුවන් විදුලියේ තමයි කාලය ගත කළේ. දැන් වගේ නෙවෙයි ගුවන් විදුලියේ සිංදු කියද්දී එවේලෙම ප්‍රචාරය වෙනවා. වැරදුනොත් ඉවරයි. ඉතින්, හැබැයි කවදාවත් මට වැරදිලා නෑ. ඒක වාසනාවක්.1957 වසරේදී තමා මම හා හා පුරා කියලා මුල්ම ගීතය ගායනා කළේ. ඒ “ලොවේ සැමදා – තන්හා ආශාව සාදා” කියන ගීතය. ඒක කොළොම්බියා තැටියකට ගායනා කරපු එකක්.ඒ කාලේ ගුවන් විදුලියට පය තියන්නත් අපහසුයි. පුවත්පත් දැන්වීමට අනුව තමා මම සරල ගී පරීක්ෂණයට ඉදිරිපත් වුණේ.මේ ගීතය එදා ගොඩක් ජනපි‍්‍රය වුණා. මට මතකයි ගී පද ලීවේ ගුවන් විදුලියේ කරු අයියා. සංගීතයපී.එල්.ඒ. සෝමපාලයන්ගේ. ඒ කාලෙත් හරියට තරගකාරියි, කැපිලි කෙටිලිත් තිබුණා ගුවන් විදුලියේ.”රතන් ජංකර් මහත්තයා ලංකාවට ආපු දවසද තිබුණ කට හඬ පරීක්ෂණේදී මම ගායනා කලේත් මේ මුලින්ම මා ගැයූ ගීතය. එතැනදී මමඒශ්‍රේණියේ ගායකයෙකු විදිහට තේරුණා. මම සංගීත ක්ෂේත්‍රයේ ගායකයෙක් විදිහට ඉදිරියට ආවේ ඒ පළමු ගීතයෙන් ලැබූ ප්‍රතිචාර හා කීර්ති ප්‍රශංසාව නිසා කිලයි හිතෙන්නේ.””ඒ කාලේ සංගීත ප්‍රසංගයකට ගියපුවාම ස්ටේජ් එකෙන් බහින්න නොදී මාව තියාගෙන මා ළවා බොහෝ ගීත රසිකයින් ගායනා කරවනවා.””චිත්‍රපට ගීත ගායනය නිසා මගේ සංගීත ගමන තවත් එළිය වුණා. මගේ පියා සේවය කළේත්, කොලොම්බියා තැටි සමාගමේ. ඒකත් හොඳට හිටියා.”හරුන් ලන්ත්‍රාගේ සංගීත දිවියේ උච්චතම අවස්ථාව 60 දශකය. ‘සැනසුම කොතැනද’ චිත්‍රපටයට හා හා පුරා කියා ගීත ගායනා කළ ඔහුට එහිදී හොඳම ගායකයට හිමි සම්මානය පවා හිමිවිය. ඒ “සුළං කුරුල්ලෝ” ගීතය. යුග ගායනයෙන් එක්වුණේ ඇන්ජලීන් ගුණතිලක.චිත්‍රපට සියයකට පමණ ගීත ගයා ඇති ඔහු රිදී තිරයේ සුපිරි නළුවන් වූ ගාමිණි, ටෝනි, විජය, රංජන් ආදී නළුවන්ට ද ඉමහත් ශක්තියක් විය.”ආයිමත් ඒ කාලයට ඒ අතීතයට මට යන්න තියෙනව නම්? මොන තරම් දෙයක්ද? මම හරිම සතුටින් ගත කළා ගායකයෙකුවීමෙන්. සම්මාන රැසක්ම දිනුවා. අද මට ඉතිරිවෙලා තියෙන්නේ ඒ අතීතය මතක් කරලා සතුටු වෙන්න විතරයි.””දරුවෝ නැති එකේ, මගේ තනි නොතනියට ඉන්නේ මේ මගේ බිරිඳ අතාරී.””මා ඉස්සර ගැයූ ගීත අද කවුරු හරි ගායනා කරනවා ඇහෙන කොට ලොකු සතුටක් දැනෙනවා. මම මැරෙන තුරාවට ගීත ගයන්න කැමතියි. ඒත් ගැටලුව තියෙන්නේ අද මට උගුරේ අමාරුව නිසා ගායනා කරන්න බැරිකම.”සදාතනික වූ කිසිවක් ශේෂ නොවූ ලෝකයේ ලන්ත්‍රාට පමණක් නෙවෙයි මේ සනාතන ධර්මය යථාර්ථයක්ව ඉස්මතු වන්නේ.එහෙත් ඔහුගේ දෑස මේ වන විටත් කඳුළින් බරවී ඇත.”ජීවිතයේ මේ වගේ කාලයක් පසු කරන්න වෙයි කියලා මා හිතුවේ නෑ. හම්බු කරපු මුදල් මෙන්ම ගොඩක් දේවල් මට අහිමි වුණා. හැම දෙයක්ම වෙන්නේ දෛවයට අනුව. මොනතරම් දුෂ්කරතා මධ්‍යයේ වුණත් මම අද ජීවත් වෙනවා. ඒ අතර සනත් ගුණතිලකයන් මතක් කළ යුතුයි. මට අදටත් ජීවතුන් අතර ඉන්නේ ඒ වගේ උදවු කරන අයත්, මිනිසුන්ගේ ආදරයත් ලැබෙන නිසා. ඒ ශක්තියෙන් වෙන්නැති.”ජයමිණි අත්තනායක</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=av0908096</link>
    <topic>මට ඇත්ත කියන්න ඔයා මාව දාලා යනවද?</topic>
    <author/>
    <content>කවරයේ කතාවචාල්ස් කුමරුගේ සැඟවුණු පෙමක තතු හෙළිවේජීවිතේ ආයෙත් අලුත් වුණා වගේ දැනෙනවාසුපිරි වටයට තේරුණු ‘ෂැඩෝ ස්ටාර්ස්’"මං කොල්ලා කාලෙ හරි ජොලිකාරයා"මට ඇත්ත කියන්න ඔයා මාව දාලා යනවද? (රසදුන නව කථාව)“දැන් ඉතින් දිගටම කලාවේ රැඳෙන්න පුළුවන්”ගාමිණී-චිත්‍රා විසිපස් වසරකට පසු කාවන්තිස්ස-විහාරමහාදේවිය වෙයිශාරුක්ට ෂොයිබ්ගෙන් අධි වේග පන්දුවක්කැමැති හතක්කොහොමද තොරතුරුසීයාගේ කතා කාටුන් වලින් ගෙනෙන ශාන්තනව මඟකට ෆෙංෂුයි – 12නළුකම තබා කැමරාවක්හරවනවාටත්අකමැති රොබින්ගේ පුතා චන්නගීත ගායනයට හිතැති වෛද්‍යවරිය චන්ද්‍රිකා අල්ගමබුවා පැටියාගේ විභාගෙකට ගිය කලක්අලුත් ගීත සමඟ ප්‍රසංගයකින් ඔබ හමුවට එනවාවෙනසක්! සැබෑ වෙනසක්!!මෙතෙක් කතාව...ගමේ ප්‍රභූ පවුලක එකම දරුවා වූ මහේෂ් දුප්පත් යුවතියක වූ මුතු සමඟ සබඳතාවක් ඇති කරගනී. රූමත් අවිහිංසක යුවතියක වන මුතූ මහේෂ්ට දැඩිසේ ආදරය කළ අතර, මේ නිසා ම මහේෂ් අතින් මුතූ අනාථ වෙයි.අප්පච්චී සහ අම්මා මේ සිදුවීම දැනගත් පසු මහේෂ්ගේ ඇවැස්ස නෑනණ්ඩිය වූ අර්මිලා වෙසෙන එංගලන්තය බලා තම පුතු පිටත් කර යැවීමට කටයුතු කරයි. එහිදී අර්මිලා ගේ ඇසුර නිසා මුතු පිළිබඳව අමතක කර දමන මහේෂ් අර්මිලා සමඟ විවාහ වෙයි.වසර අටකට පසු මහේෂ් සිය මවු රටට යළි පැමිණෙන්නේ සිය බිරිය සමගිනි. එහිදී ඔවුනට මුතු සහ සුරංග මුණ ගැසේ. එහිදී මහේෂ්, මුතූ® සහ සුරංග අර්මිලාට හඳුන්වා දෙන අතර, ඔවුන් දොළ පහරේ දියනා විනෝද වෙයි. මේ එකතුව නිසා මුතූ පිළිබඳව පැහැදෙන අර්මිලා මහේෂ්ට හොරෙන් මුතූ ගේ නිවෙසට යයි.මහේෂ්ට විසඳාගත යුතු බරපතළ ප්‍රශ්න දෙකක් ඇත. එකක් අර්මිලා හා සුරංග ගේ ආදරය පිළිබඳව යථාර්ථය හා ඔවුන් දරන අදහස් පිළිබඳවයි. අනෙක මුතූට සියල්ල පැහැදිලි කර දී ජීවිත කාලයකට සරිලන පරිදි ‘වන්දියක්’ වශයෙන් අඩුම තරමේ ඔවුන් අඳේට වගා කරනා ඉඩම් කොටසවත් භුක්තියට සවිකර දීමය.ඔවුන් දෙදෙනා විශේෂයෙන්ම මුතු සුරංග හා අඹුසැමියන් වශයෙන් ජීවත්වීමට කැමැති වූවොත් සියලු ප්‍රශ්නවලට සාමකාමී සාධාරණ පිළිතුරක් ලැබෙනු ඇත. ඒ සියල්ලටම පෙර අප්පච්චී කැමැති කරවාගත යුතුව ඇත.තමාගේ අනාගතය වෙනුවෙන් රැස්කර ඇති ඉඩම් සම්භාරයෙන් සොච්චමක් ඒ අනාගතයේ නිරවුල් භාවය වෙනුවෙන් කැප කිරීමට ඔහු අකැමැති නොවන්නට ද පුළුවන.කිසියම් හේතුවකින් බිඳකුදු අන් සතු කිරීමට අකැමැත්ත ප්‍රකාශ කළ ද එයට හොඳට ප්‍රතිකාරයක් මහේෂ් අත ද දැන් ඇත්තේය. තමාගේ නැගණිය වෙනුවෙන් පමණක් නොව දියණිය, අර්මිලා වෙනුවෙන් ද ඕනෑම භාරදූර කාර්යයක් කිරීමට අප්පච්චිගේ ඇති කැමැත්ත ගැන මහේෂ් හොඳින් දන්නේය.“අප්පච්චී...”මහා බරක් හදවතේ දරාගෙන උදව්වක් අපේක්ෂාවෙන් බලා සිටින මහේෂ්ගේ බැල්ම හපන්ගම මහතාට තේරුම් ගැනීමට අපහසු වූවේය.“මොකද මහේෂ්? මට කියන්න මොකද්ද ඔයාට තියන ප්‍රශ්නෙ කියලා?”“මට මේ ඉඩම්වලින් වැඩක් නෑ අප්පච්චි...” මහේෂ්ගේ ස්වරය කීමකට වඩා හැඬුමකට සමාන විය.“වැඩක් නෑ... මොකද්ද ඒ කතාවේ තේරුම? මේවා දෙන්ඩ මටවත් අම්මටවත් වෙන කවුරුවත් නැති බව පුතා දන්නවනේ?”“මටයි අර්මිලාටයි ඕන තරම් ජීවත්වෙන්න පහසුකම් තියනවනෙ අප්පච්චි...”හපන්ගම මහතා සිනාසුණේ එකවර පුපුරා ගිය බැලුමක් ලෙස විශාල ශබ්දයකුත් සමඟය. තමා බලාපොරොත්තු වූ දෙයට වඩා හාත්පසින්ම වෙනස් සුන්දර වචන කිහිපයක් මහේෂ්ගේ මුවින් පිටවූවා යැයි ඔහුට සිතුණි.“ආ... ඒක ගැන බය වෙන්න ඕන නෑ... ඉඩකඩම් කියන ඒවා පොළව තියන කම් තියෙනවා... කාටවත් ඒවා හොරකම් කරන්න බෑ... නරක් වෙන්නෙත් නෑ...”අප්පච්චිගේ සැහැල්ලු වදන්වලින් මහේෂ්ගේ කෝපය ඇවිස්සුණ ද තත්ත්වයේ බැරෑරුම් බව සලකා ඔහු ඉවසීමෙන් කතා කෙළේය.“මම කතා කරන්නේ ඉඩම් හොරකම් කරන එකයි, නරක් වෙන එකක් ගැනවත් නොවෙයි. ඊට වඩා වැදගත් යමක්...”“මොකද්ද ඒ වැදගත් කාරණාව?” අප්පච්චී මහේෂ්ගේ නෙත් දෙස එක එල්ලේ බලන බැල්ම දරාගත නොහැකිව ඔහු බිම බලා ගත්තේය.“මගෙ අතින් ලොකු වැරැද්දක් සිද්ධ වුණ බව අප්පච්චි දන්නවා...”මහේෂ් බිමට හැරවූ දෙනෙතින් යුතුවම මහත් ධෛර්යයකින් කීවේය. ඉතා දැඩි නිහඬතාවයක් මැද ගෙවී ගිය තත්ත්පර කිහිපය මහේෂ්ට දැනුණේ පැයක පමණ කාලයක් විලසින්ය. එසේ ම ඒ නිහැඬියාවම ඔහුට තවත් පියවරක් තැබීමට පන්නරයක් විය.“මං ඒවාට හොඳට සැලකුවා... අදටත් උන් ජීවත්වෙන්නෙ කන්නෙ බොන්නෙ මගෙ ඉඩම් කඩම් හින්දයි... පුතා ඒවා ගැන ඕනවට වඩා නොහිතුවට කාරියක් නෑ...”“මට මේවා අම්මත් එක්ක කතා කරන්න බෑ. මගෙ අතින් වුණ වැරැද්දට මං වන්දි ගෙවන්න ඕනෑ අප්පච්චී...”හපන්ගම සිනාසුණේ උපහාසයෙන් ද, එසේ නැතිනම් කෝපයෙන් ද කියා සිතා ගැනීමට මහේෂ්ට අපහසු විය.“අහක තියෙන කුණු ගොඩවල් ඇඟට දාගන්න හදන්න එපා මහේෂ්... උන්ට ඒකෙන් පාඩුවක් වුණාද? නෑ... කිරි ටික කපා ගන්නවා. අවුරුද්ද කන්ඩ වී තියෙනවා. ඕන හැටියට බෝග ජාති වවා ගන්නවා... විකුණනවා. මං ඒවා හොයන්න යන්නෑ?”පියා පැවසුවාක් මෙන් ඒ ක්‍රියාව නම් එසේම සිදුවන බව මහේෂ් ද දන්නේය. එහෙත් මුතු හා සුරංග අතර පවතින තත්ත්වයත් ඇගේ බලාපොරොත්තු හා බිහි කළ දරුවා පිළිබඳවත් පවසන්නේ කාට ද? මුතුගේ අවනඩුව විසඳන්නේ කෙසේ ද?“මේ පහුගිය අවුරුදු හත අට උන්ට පාඩුවක් කළේ නැහැ මං... ඔය වැරැදි තරුණ කාලේ කා අතිනුත් වෙන්ඩ පුළුවන්... අනික උන්ට කියල මොකෝ රජ වෙන්ඩයැ... තමුන්ගෙ තරම දැනගන හිටිය නං ඉවරයිනේ...”මහේෂ්ගේ ප්‍රශ්නය පටන් ගත් තැනම එසේ ම තිබියදී අප්පච්චී රට වටේ ගොස් වැල් වටාරම් දොඩන්නේය... යන හැඟීම මහේෂ් තුළ ඇතිවිය.“දැන් මොකද පුතාට තියෙන ප්‍රශ්නේ?”“අප්පච්චී... මම ආයේ කවදා ලංකාවට එයිද දන්නෑ... සමහර විට අවුරුදු දෙක තුනකින්... අප්පච්චියි අම්මයි එහේ ආවොත්, අවුරුදු හත අටකින් වෙන්න පුළුවන්...”“ඉතින්?”“මම කියන්නේ ඒ ඉඩම සුරංගට ලියල දෙමු...”“උඹට පිස්සුද මහේෂ්? ලක්ෂ ගාණක් වටින ඉඩමක් කොහෙවත් නැති එකෙකුට නිකම් ලියල දෙන්ඩ? ඔහොම කරන්න ගියොත් උන් අපිට අනිත් පැත්තෙන් හිනාවෙයි...”“නෑ අප්පච්චී... සුරංගවත් මුතුවත් කවදාවත් එහෙම කරන්නෑ. අනික මේ විස්තර ඔක්කොම අර්මිලා දන්නවා... එයා හොඳටම සතුටු වෙයි අපි මෙහෙම දෙයක් කළොත්?”“අර්මිලා එහෙම කිව්ව ද?”අප්පච්චිගේ සියලු තද බැමි බුරුල් වී වචන පවා මුදු මොළොක් වී ඇති අයුරු? දකුණු අතින් හිස පසු පසට පිරිමදිමින් ඔහු කටේ තිබු හපය ඉවතට වීසි කළේය.“ලියල දුන්නයි නුදුන්නයි කියල ඒකේ ඇති වෙනසක් නම් නෑ... අම්මගෙනුත් අහල බලමු. ඕකුන්ට බොහොම ඉක්මනට මුල අමතක වෙන ජාතිය හැබැයි...”“එහෙම වෙන එකක් නෑ අප්පච්චී... ලියල දීලා ඒ හරිය කම්බි ගහල වෙන් කරලම දාමු...”අප්පච්චිගේ මුහුණේ දොම්නස් සහගත හැඟීම් පිරී මහා කල්පනාකාරී බවක් රැගෙන තිබුණි. තමාගේ ඉඩම් තවත් පිට අයෙකුට දීම ඔහුගේ සිතට ඉවසුම් නොදෙන බව මහේෂ්ට රහසක් නොවීය.“මටත් හිත හදාගෙන දෙයියනේ කියල අර්මිලා එක්ක සතුටින් ජීවත් වෙන්න ඕන අප්පච්චි...”“හ්ම්...” වත් නොකියා ඔහු සරම පිටිපසින් මඳක් ඔසවාගෙන පොල් ගස් අතරට ඇදී යන අයුරු මහේෂ් බලා සිටියේ ශෝකයෙනි. තම දරුවන් මෙන් සලකා ගස්වැල්වලට සාත්තු සප්පායම් කරමින් හා අත පත ගාමින් මේ ගස්වැල් වැවූ බව සිහිපත් වී මහේෂ්ට අප්පච්චි ගැන දැනුණ වේදනාව සුළුපටු නොවීය.“කොහෙද ගියේ?” මහේෂ් පෙරළා පැමිණි විට අර්මිලා ඇසුවේ ලොකු උනන්දුවකින්ය. සුරංගට ආදරය කරන බව ස්ථිර ලෙස කීමෙන් ඔහුගේ සිත බොහෝ නොසන්සුන් හා පෑරුණ බව ඇයට වැටහුණේ ඔහු නිහඬව පිටවී ගියාට පසුවය. මහේෂ් මුතු හා තුරුළුව සිටින අයුරු දුටු දින ද මීටත් වඩා තම හදවත කඩා වැටුණ බව ද අර්මිලා සිහිපත් කළාය. දෙදෙනාම කර ඇත්තේ තදබල වැරැදි දෙකක් වුවද ඇගේ නිර්දෝෂි බව ගැන අර්මිලා සැකයක් ඇති කර නොගත්තාය.“මට ඇත්ත කියන්න ඔයා මාව දාලා යනව ද? අර්මි, ඔයා කවදාවත් සුරංගට ආදරේ කරල නැහැ නේද?”තමාගේ දෙවුර මතින් අල්ලාගෙන කඳුළු පිරි දෑසින් මහේෂ් අසන්නේ තමා දැන් සිතූ දෙය ම නො වේද?ලබන සතියට</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=av0908097</link>
    <topic>“දැන් ඉතින් දිගටම කලාවේ රැඳෙන්න පුළුවන්”</topic>
    <author>හේමාලි</author>
    <content>කවරයේ කතාවචාල්ස් කුමරුගේ සැඟවුණු පෙමක තතු හෙළිවේජීවිතේ ආයෙත් අලුත් වුණා වගේ දැනෙනවාසුපිරි වටයට තේරුණු ‘ෂැඩෝ ස්ටාර්ස්’"මං කොල්ලා කාලෙ හරි ජොලිකාරයා"මට ඇත්ත කියන්න ඔයා මාව දාලා යනවද? (රසදුන නව කථාව)“දැන් ඉතින් දිගටම කලාවේ රැඳෙන්න පුළුවන්”ගාමිණී-චිත්‍රා විසිපස් වසරකට පසු කාවන්තිස්ස-විහාරමහාදේවිය වෙයිශාරුක්ට ෂොයිබ්ගෙන් අධි වේග පන්දුවක්කැමැති හතක්කොහොමද තොරතුරුසීයාගේ කතා කාටුන් වලින් ගෙනෙන ශාන්තනව මඟකට ෆෙංෂුයි – 12නළුකම තබා කැමරාවක්හරවනවාටත්අකමැති රොබින්ගේ පුතා චන්නගීත ගායනයට හිතැති වෛද්‍යවරිය චන්ද්‍රිකා අල්ගමබුවා පැටියාගේ විභාගෙකට ගිය කලක්අලුත් ගීත සමඟ ප්‍රසංගයකින් ඔබ හමුවට එනවාවෙනසක්! සැබෑ වෙනසක්!!රැකියාවෙන් සමුගත් සඳුන් විජේසිරි කියයිඔහු හඳුන්වා දීමට අලුතින් අටුවා ටීකා අවශ්‍ය නැත. පුරා වසර ගණනාවක් තිස්සේ කලාව වෙනුවෙන් ඔහු කළ මෙහෙවර මෙතකැයි කියන්නට බොහෝ කරුණු කාරණා ඔහු සතුව ඇත. චිත්‍රපට, ටෙලි නාට්‍යය, ගුවන් විදුලි නාට්‍ය, වේදිකා නාට්‍ය ආදි වූ මේ සියලු අංශයන්හි සිය රංගන ප්‍රතිභාව සනිටුහන් කරමින් පුරා දශක පහකට අධික කාලයක් පුරා කලාවේ රැඳෙන ඔහු සඳුන් විජේසිරිය.මේ දිනවල තිරගත වන ‘ජූලියා’ චිත්‍රපටයේ නීතිඥවරයකු ලෙස ඔහු ඔබ හමුවට පැමිණේ.සඳුන් විජේසිරි සිය නාට්‍ය ජීවිතය ආරම්භ කරනුයේ 1960 වර්ෂයේ දෙහිවල මධ්‍ය මහා විද්‍යාලයේ සිසුවෙකුව සිටියදීය. සරසවි පිවිසුම් පෙළ සිසුවෙකුව සිටියදී ඔහු ‘අශෝකමාලා’ සහ ‘කුඩු කෑ විත්තිය’ යන වේදිකා නාට්‍ය දෙකට සම්බන්ධ විය.“ඇත්තටම එදා ශිෂ්‍යයකුව සිටියදී වේදිකාවට සම්බන්ධ වුණා වගේම ඉන් පසු දිගින් දිගටම මගේ සිත කලාවටමයි යොමුවුණේ. වේදිකා නාට්‍ය චිත්‍රපට, ගුවන් විදුලි නාට්‍ය වගේම පසුකලක පැමිණි ටෙලි නාට්‍යවලටත් නොයෙක් වර දායක වන්නට මට අවස්ථාව උදා වුණා.පුරා වසර ගණනාවක් තිස්සේ කලාව තුළම රැඳුණ සඳුන් වෘත්තියෙන් බැංකු ක්ෂේත්‍රයේ වගකීම් ඉසිලූ කෙනෙක්. ඒත් දැන් ඔහු රැකියාවෙන් විශ්‍රාම ගිහින්.“මම පේරාදෙණිය විශ්ව විද්‍යාලයේ කලා උපාධිධාරියෙක්. 1962 දී තමයි මුලින්ම මම බැංකු ක්ෂේත්‍රයට සම්බන්ධ වුණේ. වසර තිස්ගණනක සේවා කාලයකින් පස්සෙ තමයි පසුගියදා මම සේවයෙන් විශ්‍රාම ගියේ. තව ඉදිරියටත් වසර කිහිපයක් වැඩ කිරීමේ අවස්ථාව තිබියදී තමයි සේවයෙන් අයින් වුණේ. මේ අවුරුදු ගණනාව පුරාම කලාවට මම සම්බන්ධ වුණේ මගේ වෘත්තියත් කරන අතරතුරදීමයි. මම සේවයෙන් විශ්‍රාම ගියේ මහ බැංකුවේ ජ්‍යෙෂ්ඨ සහකාර අධ්‍යක්ෂ වශයෙන් කටයුතු කරද්දියි. දැන් ඉතින් පූර්ණ කාලීනවම මගේ කාලය කැප කරන්නේ කලාව වෙනුවෙනුයි.”“මේ දිනවල මම ‘ජූලියා’ චිත්‍රපටයේ නීතිඥවරයකුගේ චරිතයක් නිරූපණය කරනවා. පසුගිය කාලයේ ලක්ෂ්මන් ආරච්චි අධ්‍යක්ෂණය කළ ‘ධවල පවුර’ චිත්‍රපටයේ රංගනයට එක් වුණා. ඒ චිත්‍රපටයේ ක්ලැරිස් ද සිල්වා සහ මම අඹු සැමියන් විදියට රංගනයට එක් වෙනවා. මේ දිනවල සිරස රූපවාහිනියේ විකාශය වන ‘සමනලී’ ටෙලි නාට්‍යයේ සහ ස්වාධීන රූපවාහිනියෙන් සෙනසුරාදා සහ ඉරිදා දිනවල විකාශය වන ‘නුවන්ගනා’ ටෙලි නාට්‍යයේත්, ජාතික රූපවාහිනියේ විකාශය වන ‘හංස තොටුපළ’ ටෙලි නාට්‍යයේත් රඟපානවා.සඳුන් විජේසිරි කියන්නේ වේදිකාවෙන් බිහිවුණු නළුවෙක්.මේ දිනවල ඔහු දයා වයමන්ගේ ‘යකඩ මල’, වික්ටර් බණ්ඩාර සේනාරත්නගේ ‘වෙල්ලස්සේ වෙඩි හඬ’ සහ ‘අහසයි - හොඳයි’ නම් අලුත් වේදිකා නාට්‍යයකට ද සම්බන්ධ වී සිටියි. ඒ සමඟම මේ දිනවල රූගත වන සිරිතුංග පෙරේරාගේ ‘හඳපාන’ ටෙලි නාට්‍යයේ ‘අප්පෝ’ ගේ චරිතයත් නිරූපණය කරයි. විල්සන් ගුණරත්නගේ ‘චරිත හතක්’ සහ වික්ටර් වික්‍රමගේ ගේ ‘නූර්ති ගී ප්‍රසංගයට ද ඔහු සිය දායකත්වය සපයයි.නළුවෙකු වශයෙන් පමණක් නොව සාහිත්‍යකරුවකු වශයෙන් ද ඔහු මේ ක්ෂේත්‍රයේ නමක් දිනාගත්තාය. එයට හොඳම උදාහරණය වන්නේ ඔහු විසින් රචිත ‘පූජිත පාද’, ‘මහ නගරය’ සහ ‘හිරු නොදුටු නර්තනය’ යන කෙටි කතා පොත්ය. පසුගිය වසරේ ‘සුපුෂ්පිත අරණක ගෙතූ පදවැල්’ යනුවෙන් කවි පොතක් ද ඔහු රචනා කළේය.අත්දැකීම්, අධ්‍යයනයෙන් මෙන්ම දැනුම් සම්භාරයක් ද සමඟින් කලාවේ විවිධ ක්ෂේත්‍ර සඳහා ඔහුගෙන් ලැබුණු දායකත්වය වෙනුවෙන් සහ බැංකු ක්ෂේත්‍රයට ඔහු කළ සේවය වෙනුවෙන් Medicine Ortanative නම් වූ ඇමරිකානු අනුබද්ධ විශ්ව විද්‍යාලය මඟින් ඔහුට ආචාර්ය උපාධියක් ද, දේශ බන්ධු, දේශ කීර්ති යන ගෞරව නාමයන් ද පිරිනමා ඇත.හේමාලි</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=av0908098</link>
    <topic>ගාමිණී-චිත්‍රා විසිපස් වසරකට පසු කාවන්තිස්ස-විහාරමහාදේවිය වෙයි</topic>
    <author>හේමාලි විජේරත්න</author>
    <content>කවරයේ කතාවචාල්ස් කුමරුගේ සැඟවුණු පෙමක තතු හෙළිවේජීවිතේ ආයෙත් අලුත් වුණා වගේ දැනෙනවාසුපිරි වටයට තේරුණු ‘ෂැඩෝ ස්ටාර්ස්’"මං කොල්ලා කාලෙ හරි ජොලිකාරයා"මට ඇත්ත කියන්න ඔයා මාව දාලා යනවද? (රසදුන නව කථාව)“දැන් ඉතින් දිගටම කලාවේ රැඳෙන්න පුළුවන්”ගාමිණී-චිත්‍රා විසිපස් වසරකට පසු කාවන්තිස්ස-විහාරමහාදේවිය වෙයිශාරුක්ට ෂොයිබ්ගෙන් අධි වේග පන්දුවක්කැමැති හතක්කොහොමද තොරතුරුසීයාගේ කතා කාටුන් වලින් ගෙනෙන ශාන්තනව මඟකට ෆෙංෂුයි – 12නළුකම තබා කැමරාවක්හරවනවාටත්අකමැති රොබින්ගේ පුතා චන්නගීත ගායනයට හිතැති වෛද්‍යවරිය චන්ද්‍රිකා අල්ගමබුවා පැටියාගේ විභාගෙකට ගිය කලක්අලුත් ගීත සමඟ ප්‍රසංගයකින් ඔබ හමුවට එනවාවෙනසක්! සැබෑ වෙනසක්!!ශ්‍රියන්ත – කුසුම් යළි ඓතිහාසික අඹුසැමි රැඟුමක1982 සිංහල වේදිකාවට ‘පණ්ඩුකාභය’ ඓතිහාසික පුරාවෘත්තය නාට්‍යයක් ලෙස ගොඩනැඟෙනවා. පණ්ඩුකාභය නාට්‍යයේ දීගගාමිණී – උන්මාද චිත්‍රා ලෙස රංගනයට එක්වෙන තරුණ යුවළ පසුකලෙක සැබෑවටම ආදරෙන් බැඳෙනවා. වේදිකාවේදී දළුළා වැඩුණු ප්‍රේමයේ අභිෂේක ලබමින් පසුකලෙක ඔවුන් අඹුසැමියන් විදියට සාර්ථක විවාහ ජීවිතයක් ආරම්භ කරනවා. කලාවත් සමඟම ජීවිතය යා කරගත් මේ යුවළ පුරා දශක ගණනාවක් ගිහිල්ලත් අදටත් කලාව අමතක කරපු යුවළක් නොවෙයි. එදා ඉඳන් අද වෙනතුරුත් යහපත් පවුල් ජීවිතයක් ගෙනයන ගමන්ම තම උපරිම රංගන දායකත්වය ඔවුන් කලාව වෙනුවෙන් කැප කළා.ශ්‍රියන්ත මෙන්ඩිස් - කුසුම් රේණු කිව්වම ඔවුන් ගැන කියන්නට තවත් අටුවා ටීකා අවශ්‍ය වන්නේ නෑ.එදා සැබෑ ජීවිතයේත් ප්‍රේමවන්තයෝ වූ ශ්‍රියන්ත – කුසුම් රේණු, පණ්ඩුකාභය වෙනුවෙන් චිත්‍රා - දීඝගාමිණී වූ සැටියෙන්ම එයින් 25 වසරකටත් වැඩි කාලයකට පසු සැබෑ ජීවිතේ අඹු-සැමියන් ලෙසින්ම ඒ තවත් ඓතිහාසික පුරාවෘත්තයක් වන ‘ජයන්ත චන්ද්‍රසිරිගේ ‘දුටුගැමුණු’ චිත්‍රපටයේ කාවන්තිස්ස රජු හා විහාරමහා දේවිය වන්නට බලා සිටී.අපූරුයි නේද දෛවය අපට චරිත තිළිණ කරන අන්දම? ශ්‍රියන්ත කියන්නේ සිය ආදර බර බිරිඳ කුසුම් දිහාත් ආදරෙන් බලමින්.”ඇත්තටම දුටුගැමුණු චිත්‍රපටයේ රඟපාන්න ලැබීම අපි දෙන්නට ලැබුණු සුවිශේෂී වරමක් විදියටයි අපි හිතන්නේ. එකම පිටපත අපි දෙන්නා මේ දවස්වල අධ්‍යයනය කරමින් ඉන්නවා. අපි දෙන්නම බලාපොරොත්තු වෙන්නෙ හැකි උපරිමයෙන් මේ චරිත දෙකට සාධාරණය ඉෂ්ට කරන්න. ශ්‍රියන්තත්, කුසුම් ත් පැවසුවේ උතුරා යන සතුටකින්.මේ දෙන්නත්, දරුවො දෙන්නත් දැනට අවුරුද්දකට විතර ඉහතදී ඔවුන් අලුතින් හදපු ගල්කිස්සේ නිවසට පදිංචියට ගියා. දෙදෙනාගේම රුචි අරුචිකම් අනුව කුඩා ඉඩක නිමවුණු මේ තෙමහල් නිවස ශ්‍රියන්ත නම් කියන්නේ ඔහුගේ ආදරබර බිරිඳ කුසුම්ට දුන් උපන් දින තෑග්ගක් කියලයි.’අපි මේ නිවස හදන්න මුල්ගල තිබ්බේ 2007 ජනවාරි 25 වෙනිදා. හරියටම අවුරුද්දකට පස්සේ 2008 ජනවාරි 30 කුසුම් ගේ උපන් දිනේ දවසේ අපි මේ ගෙදරට ගෙවදුණා. පර්චස් 7ක් වැනි පුංචි ඉඩකඩක වුණත් අපි දෙන්නා කැමැති විදියට ජයන්ත බිබිලේට කියලා අපි මේ නිවසේ ආකෘතිය නිර්මාණය කර ගත්තා.පොඩිදුව අමායා සමඟශ්‍රියන්ත කුසුම් යුවළම ගෙදර ඉන්න දවසක් අපි හොයාගත්තේ බොහෝම අමාරුවෙන්. ඒ තරමටම මේ දෙන්නම කාර්ය බහුලයි. කලාව පැත්තෙන් කොයිතරම් කාර්ය බහුල වුණත් ශ්‍රියන්ත කිසිදවසක ඔහුගේ වෘත්තිය අමතක කරන කෙනෙක් නොවෙයි. වෘත්තියෙන් ගණිත ගුරුවරයෙක් වුණු ඔහුගේ කාල සටහනේ ප්‍රධාන තැන හම්බවෙන්නේ පාසලට.’ඉස්කෝලෙ කියන්නේ මගේ ජීවිතේ ප්‍රධානම දෙයක්. ළමයි එක්ක ඒ ගතකරන ජීවිතෙන් ලබන සතුට වෙන දේකින් ලබන්න බෑ. කලාවට වගේම මම මගේ ගුරු ජීවිතේටත් හරිම ආදරෙයි. මම ගුරුවරයෙක් විදියට මුලින්ම සේවයට එක්වුණේ 1979 ජූලි මාසයේදී. මේ අවුරුද්දේ ජූලි මාසෙට මගේ ගුරු ජීවිතේට හරියටම අවුරුදු 30ක්.මේ අවුරුදු 30 දූ දරුවෝ දස දහස් ගණනක් නෙත් පාදලා ඇති. අද දොස්තරලා, ඉංජිනේරුවෝ ගුරුවරු මෙකී නොකී වෘත්තීන්හි නියැලෙන පිරිසක් ඉන්නවා මගේ ශිෂ්‍යයෝ. ඒ දරු පරපුර ගැන මට ආඩම්බරයි. මගේ් මුල්ම පත්වීම ලැබුණේ පොල්ගහවෙල ශාන්ත බර්නදෙත් විද්‍යාලයට. ඊට පස්සෙ රාගම පේරලන්ද විද්‍යාලයට ආව. දැන් රාජගිරිය සිරිහද විද්‍යාලයේ සේවය කරනවා. රංගන ශිල්පියෙක් වගේම ගුරුවරයෙක් විදියටත් ශ්‍රියන්ත සිය රාජකාරියට සාධාරණය ඉෂ්ට කරනවා.ශ්‍රියන්ත – කුසුම් යුවළට ඉන්නේ දියණියන්ම දෙදෙනෙක්. ලොකු දුව නිපුනි පේක්ෂාට දැන් වයස අවුරුදු 23ක්. ඇය දැනට ඉන්දියාවේ බැංගලෝර් විශ්වවිද්‍යාලයේ මෝස්තර නිර්මාණකරණය පිළිබඳ උපාධියක් හදාරනවා. දෙවැනි දුව තාරුකී අමායට තවම අවුරුදු 15යි. ඇය බම්බලපිටිය ශුද්ධ වූ පවුලේ කන්‍යාරාමයේ ඉගෙන ගන්නවා.”දරුවෝ ගැන කතාකරන කොට මට හිතෙනවා තව දරුවෝ හිටියනම් හොඳයි කියලා. මොකද දරුවෝ ලොකු මහත් වෙනකොට අපෙන් ඈත්වෙන හින්දා. අපි තනිවෙනවා වගේ දැනෙනවා. ඇත්තටම දැන් ලොකු දුව අපෙන් ඈත්වෙලා ඉන්න එක අපට ලොකු පාලුවක්. ඒ වුණාට කරන්න දෙයක් නෑ දරුවන්ගේ අනාගතය වෙනුවෙන් ඒවා ඉවසන්න ඕන. ශ්‍රියන්ත කියනවා.’ලොකු දුවට ගෙදර ඉන්නකොට සේරම දේවල් අපි කරලා දුන්නා. ඒ වුණාට දැන් එයා ඉන්දියාවේ තනියම කාමරයක් අරගෙන තනියම උයාගෙන කාලයි ඉගෙන ගන්නේ. එක අතකට ඒක එයාගේ ජීවිතේටත් ලොකු අත්දැකීමක්. කුසුම් කියන්නේ ටිකක් දුකින් වගේ. ගෙදරදි හුරතලේට හදල වෙන්වෙලා ඉන්නකොට දුකක් දැනෙනවා ඇති.ශ්‍රියන්තත්, කුසුම් රේණුත් පසුගිය දිනවල බොහෝ ටෙලි නාට්‍යවලින් අපි හමුවුණා.මේ දිනවල විකාශය වන ‘රෝසකටු’ ටෙලි නාට්‍යයේත්, පසුගියදා රූගත කිරීම් ඇරඹුණු ‘චංචලා’ ටෙලි නාට්‍යයටත් ශ්‍රියන්ත රංගනයෙන් එක්වුණා. ‘චංචලා’ ශ්‍රියන්තට විශේෂ චරිතයක් කියලයි ඔහු කිව්වේ. ඉන්දියාවේ සිට පැමිණෙන කලාකරුවකු ලෙසින් රංගනයට එක්වන ඔහුට එහිදී හින්දි භාෂාවෙන් කතා කිරීමට ද සිදුවෙනවා. මේ සඳහා ඔහු හින්දි ඉගෙනගත් බවයි පැවසුවේ.දියනියන් දෙදෙනා සමඟමේ දිනවල තිරගත වන උදයකාන්ත වර්ණසූරියගේ ‘පායා එන්න හිරු සේ’ සහ සම්පත් ශ්‍රී රෝචන ගේ ‘ජූලියා’ චිත්‍රපටයේ චණ්ඩියකු ලෙසින් ඔහු රිදී තිරයේදී හමුවෙනවා. මේ කොයිදේත් සමඟ වේදිකාවෙන් උපන් මේ යුවළට කවදාවත් වේදිකාව අමතක වෙන්නෙ නෑ කියලයි කිව්වේ.රංගන ජීවිතේ හතර කොන හඳුනා ගත්තේ වේදිකාවෙන්. රංගනය පිළිබඳ පුළුල් ඥානයක් අවබෝධයක් ලැබුවේ වේදිකාවෙන්. ඒ වගේම මගේ් බිරිඳ ලැබුණේ වේදිකාවෙන්. ඒ හින්දම මම වේදිකාව හඳුන්වන්නේ ‘ප්‍රේමණීය දැවගොඩ’ කියලයි. වේදිකාව කටුක වුණත් අමෘතය වගේ අපි ඒක පානය කරන්නේ ඒකට ගෞරව දක්වන්න ඕන නිසයි. දැනට මගේ සුබ සහ යස වේදිකා ගතවෙනවා. ඒක 2011 අ.පො.ස. උසස් පෙළ නාට්‍ය හා රංග කලාව විෂයයටත් ඇතුළත් කරලා තිබෙනවා. මේ දිනවල තවත් අලුත් වේදිකා නාට්‍යයක් නිර්මාණය කරන්න පිඹුරුපත් සකසමින් ඉන්නවා.ශ්‍රියන්තට වේදිකාව ප්‍රේමණීය වූවා සේම ඔහුගේ් මේ නිවෙස ඇතුළත ද ආදරය, ප්‍රේමය උතුරා යනවා. කුසුම් සහ ශ්‍රියන්ත කොයිතරම් කාර්ය බහුල ජීවිත ගත කරත් තම දරු පවුලේ කටයුතුවලට මූලික තැනක් දෙනවා. උන්මාද චිත්‍රා - දීඝ ගාමිණීගෙන් පටන්ගෙන, කාවන්තිස්ස – විහාරමහා දේවිය ද තිරයේ මවමින් ප්‍රේක්ෂක සිත් සතන් වෙත ද ආදරය සෙනෙහස කැන්දන ශ්‍රියන්ත – කුසුම් රේණු නිවෙසින් අපි සමුගත්තේ ඔවුන්ගේ කලා දිවියට සුබපතමින්.හේමාලි විජේරත්නඡායාරූප – දුෂ්මන්ත මායාදුන්න</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=av09080918</link>
    <topic>ශාරුක්ට ෂොයිබ්ගෙන් අධි වේග පන්දුවක්</topic>
    <author>සුජීව තේවහෙට්ටිගේ</author>
    <content>කවරයේ කතාවචාල්ස් කුමරුගේ සැඟවුණු පෙමක තතු හෙළිවේජීවිතේ ආයෙත් අලුත් වුණා වගේ දැනෙනවාසුපිරි වටයට තේරුණු ‘ෂැඩෝ ස්ටාර්ස්’"මං කොල්ලා කාලෙ හරි ජොලිකාරයා"මට ඇත්ත කියන්න ඔයා මාව දාලා යනවද? (රසදුන නව කථාව)“දැන් ඉතින් දිගටම කලාවේ රැඳෙන්න පුළුවන්”ගාමිණී-චිත්‍රා විසිපස් වසරකට පසු කාවන්තිස්ස-විහාරමහාදේවිය වෙයිශාරුක්ට ෂොයිබ්ගෙන් අධි වේග පන්දුවක්කැමැති හතක්කොහොමද තොරතුරුසීයාගේ කතා කාටුන් වලින් ගෙනෙන ශාන්තනව මඟකට ෆෙංෂුයි – 12නළුකම තබා කැමරාවක්හරවනවාටත්අකමැති රොබින්ගේ පුතා චන්නගීත ගායනයට හිතැති වෛද්‍යවරිය චන්ද්‍රිකා අල්ගමබුවා පැටියාගේ විභාගෙකට ගිය කලක්අලුත් ගීත සමඟ ප්‍රසංගයකින් ඔබ හමුවට එනවාවෙනසක්! සැබෑ වෙනසක්!!බොලිවුඩ් සිනමාවත් ක්‍රිකට් ක්‍රීඩාවත් එකට අත්වැල් බැඳගෙන පී‍්‍රති ඝෝෂා නැංවූ අයුරු පහුගිය ඉන්දියන් පි‍්‍රමියර් ලීග් හෙවත් IPL තරගාවලියේදී මුළු ලොවම දුටුවා.එහෙත් මේ වන විට ඒ උද්යෝගය සිඳී ගිහින්. ක්‍රිකට් තරගාවලියට සහභාගිවූ කොල්කටා නයිට් රයිඩර්ස් පිලෙහි අයිතිකරුවා වූ සුපිරි නළු ශාරුක් ඛාන්, එම ක්‍රිකට් කණ්ඩායම විකුණා දමන්නට තීරණය කළා.තරගාවලියේදී එම කණ්ඩායම ලද පසුබෑම නිසයි ඔහු එම තීරණය ගැනීමට පෙළඹුණේ. මේ නිසාදෝ කොල්කටා නයිට් රයිඩර්ස් පිල නියෝජනය කළ සුපිරි ක්‍රීඩකයන් වූ සුනිල් ගවස්කාර් සහ සව්රව් ගංගුලි සමඟ ශාරුක් අමනාපයෙන් සිටිය බවත් දැන ගන්නට ලැබුණා.සමහරු නම් කියන්නේ ශාරුක් සහ මේ ක්‍රිකට් ක්‍රීඩයන් අතර උණුසුම් වාග් ප්‍රහාර පවා ඇතිවූ බවයි. ඒ වචන හුවමාරු දුරදිග නොගියත් කණ්ඩායමේ තවත් ක්‍රීඩකයෙකු සහ ශාරුක් අතර සිදුවූ උණුසුම් වචන හුවමාරුවක් නම් දුරදිග ගිහින් තිබෙනවා. ඒ පාකිස්තානයේ අර්බුදකාරී වේග පන්දු යවන්නා - ෂොයිබ් අක්තාර් සමඟ.ෂොයිබ් තම ක්‍රිකට් පිලට එක්කර ගන්නට අවශ්‍ය ගිවිසුමට ශාරුක් අත්සන් කළේ පසුගිය වසරේදීයි. ඒ වන විට මේ ක්‍රීඩකයාට එරෙහිව නොයෙකුත් චෝදනා එල්ල වී තිබුණා. එක් චෝදනාවක් වූයේ ඔහුගේ සැක සහිත පන්දු යැවීමේ ඉරියව්වයි.මේ නිසා අන්තර් ජාතික ක්‍රිකට් කවුන්සිලය (ICC) ෂොයිබ්ට ජාත්‍යන්තර ක්‍රිකට් තහනමක් පනවා තිබුණා. එයින් මිදුණු ඔහුට ඉන් පසුව පාකිස්තානයේ ක්‍රිකට් පාලක මණ්ඩලයේ තහනමකට ද මුහුණ දෙන්නට සිදුවුණා. චෝදනාව වුණේ නීති විරෝධි මත්ද්‍රව්‍ය භාවිතයයි.එහෙත්, ශාරුක් මේ තහංචි ගෙවී ගිය පසුව තම කණ්ඩායමට ෂොයිබ් එකතු කර ගත්තා. ඒ, එක පොරොන්දුවක් මතයි.“ඔයා මට පොරොන්දු වෙන්න ඕනෙ ආයෙමත් මත්ද්‍රව්‍ය අරගෙන ක්‍රීඩා කරන්නෙ නැහැ කියලා” ශාරුක් එලෙස පවසද්දී ෂොයිබ් එයට එකඟ වී නැවත මත්ද්‍රව්‍ය නොගන්නා බව ශපථ කළා. අයිපීඑල් තරගාවලියේදී හොඳින් ක්‍රීඩා කළා.එහෙත් එක්තරා සාදයකදී සිදුවූ අමිහිරි සිදුවීමකින් ශාරුක් සහ ෂොයිබ් අතර තිබූ සුහදතාව පළුදු වී ගියා. මේ සාදයට ශාරුක් තමන්ගෙ යහළුවන් හුඟ දෙනෙකුට ආරාධනා කරලා තිබුණා. ෂොයිබ් ද ඒ අතර සිටියා. ශාරුක් එක්ක ඇවිත් හිටියා බිරිඳ ගෞරීත්.ෂොයිබ්, ගෞරීත් එක්ක ටිකක් කතා කරමින් ඉඳිද්දී මොකක්දෝ අනවශ්‍ය දෙයක් ගෞරීට කියලා. ගෞරී මේක ශාරුක්ට කියලා තියෙනවා. ෂොයිබ් ළඟට ආපු ශාරුක්, එයාට පොඩ්ඩක් අවවාද කරලා. දෙන්නාගෙ අමනාපයට මුල් වුණේ ඔය සිද්ධියයි.” මේ කාරණය හෙළි කළේ සාදයට සහභාගිවූ අයෙක්.මේ අතර පාකිස්තානයේ පුවත්පතක් වාර්තා කර තිබුණු පුවතක් කෙරෙහි කාගේත් අවධානය යොමුවුණා. එහි සඳහන් වුණේ කරච්චි ගුවන් තොටුපළින් ඉන්දියාව බලා නික්මෙන්නට ගිය ෂොයිබ්ගේ ගමන් මල්ලක තිබී සිරින්ජර කිහිපයක් නිලධාරීන් විසින් සොයා ගනු ලැබූ බවයි.ප්‍රශ්න කිරීමේදී ඔහු පවසා ඇත්තේ තමා දියවැඩියා රෝගයෙන් පෙළෙමින් සිටින නිසා ඒ සඳහා අවශ්‍ය ඉන්සියුලින් ශරීරගත කර ගන්නට එම සිරින්ජර ළඟ තබා ගත් බවයි.මේ කාරණය දැනගත් ශාරුක් එහි ඇත්ත නැත්ත විමසුවා. ශාරුක්ට දැන ගන්නට ලැබුණේ ෂොයිබ් කිසිදු අවස්ථාවක දියවැඩියා රෝගයෙන් නොපෙළුණු බවයි. ඔහු තහනම් උත්තේජක ලබාගන්නා අයෙකු බව වටහා ගන්නට ශාරුක්ට අමුතු නුවණක් අවශ්‍ය වුණේ නැහැ.ෂොයිබ්, තම ක්‍රිකට් පිලට එක්කරගෙන සිටීම අවදානම් සහගත කරුණක් ලෙස සැලකූ ශාරුක් ඔහු වහාම එයින් ඉවත් කළා. මෙයින් කනස්සල්ලට පත්වූ ෂොයිබ්, ඒ ගැන කරුණු විමසන්නට ශාරුක් හමුවෙන්නට කිහිප වතාවක්ම උත්සාහ කළත්, ඒ කිසිවක් සාර්ථක වුණේ නැහැ. ශාරුක්, මේ ක්‍රීඩකයා හමුවීම මඟ හැරියා.ෂොයිබ්, කොල්කටා නයිට් රයිඩර්ස් කණ්ඩායමෙන් ඉවත් කළ බව ප්‍රකාශයට පත් කළ ශාරුක් ඒ වෙනුවට වෙනත් ක්‍රීඩකයකු යොදා ගත් බවත් නිවේදනය කළා. ශාරුක් - ෂොයිබ් යුද්ධය පටන් ගත්තේ එතැනින් පසුවයි. ෂොයිබ් මාධ්‍ය වෙත කරුණු දක්වමින් කියා සිටියේ ශාරුක් ගේ තීරණය අසාධාරණ බවයි.“ෂොයිබ් සහ ශාරුක් අතර අත්සන් කෙරුණු ගිවිසුමට අනුව ෂොයිබ්, කණ්ඩායමෙන් අයින් කරන්න කලින් එයාට ඒ බව ලිඛිතව දැනුම් දෙන්න ඕනෙ. නමුත් අන්තිම මොහොත වෙනතුරු මේ බවක් ෂොයිබ් දැනගෙන හිටියෙ නෑ.ආරංචිය දැනගත්ත ගමන් ෂොයිබ් ගොඩක් උත්සාහ කළා ශාරුක්ට කතා කරන්න. ඒත් ශාරුක්, ෂොයිබ් එක්ක කතා කරන්න කැමැති වුණේ නෑ.” මේ කාරණය හෙළි කළේ එම කණ්ඩායමේ ක්‍රීඩකයෙක්.ශාරුක්ගේ මේ අයහපත් ප්‍රතිචාරයට ෂොයිබ් දැඩි ලෙස කිපුණා.“මම මේක ලේසියෙන් අතහරින්නෙ නෑ!” ෂොයිබ් ගේ එසේ තර්ජනාංගුලි නංවමින් ශාරුක් නීතිය ඉදිරියට ගෙන ඒමට කැසකවන බවයි පැවසෙන්නෙ.එහෙත් ශාරුක් මේ තර්ජන ගර්ජනවලට බියවූයේ නැහැ. “එයා මට විරුද්ධව නඩු දාන්න ඕනෙ ඉන්දියාවෙයි. එයා ඕන දෙයක් කරපු දෙන්. බලමු මොකද වෙන්නෙ කියලා. ඔය කාගෙවත් ගෙරවිලි වලට මම බය නෑ!” ශාරුක් ප්‍රසිද්ධියේම කියා සිටියා.කරුණු කාරණා හොඳින් දන්නා උදවිය නම් කියන්නේ ශාරුක් - ෂොයිබ් සංග්‍රාමය නුදුරු දිනවලදී මීටත් වඩා උණුසුම් විය හැකි ය කියලයි.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=av0908099</link>
    <topic>කැමති හතක්</topic>
    <author>හේමාලි</author>
    <content>කවරයේ කතාවචාල්ස් කුමරුගේ සැඟවුණු පෙමක තතු හෙළිවේජීවිතේ ආයෙත් අලුත් වුණා වගේ දැනෙනවාසුපිරි වටයට තේරුණු ‘ෂැඩෝ ස්ටාර්ස්’"මං කොල්ලා කාලෙ හරි ජොලිකාරයා"මට ඇත්ත කියන්න ඔයා මාව දාලා යනවද? (රසදුන නව කථාව)“දැන් ඉතින් දිගටම කලාවේ රැඳෙන්න පුළුවන්”ගාමිණී-චිත්‍රා විසිපස් වසරකට පසු කාවන්තිස්ස-විහාරමහාදේවිය වෙයිශාරුක්ට ෂොයිබ්ගෙන් අධි වේග පන්දුවක්කැමැති හතක්කොහොමද තොරතුරුසීයාගේ කතා කාටුන් වලින් ගෙනෙන ශාන්තනව මඟකට ෆෙංෂුයි – 12නළුකම තබා කැමරාවක්හරවනවාටත්අකමැති රොබින්ගේ පුතා චන්නගීත ගායනයට හිතැති වෛද්‍යවරිය චන්ද්‍රිකා අල්ගමබුවා පැටියාගේ විභාගෙකට ගිය කලක්අලුත් ගීත සමඟ ප්‍රසංගයකින් ඔබ හමුවට එනවාවෙනසක්! සැබෑ වෙනසක්!!1. කැමතිම පුද්ගලයා - තාත්තා හේතුව - මට මේ සැමදෙයක්ම ලැබුණේ මගේ තාත්තා නිසා2. කැමතිම රට – ඉන්දියාව හේතුව - ඉන්දියාවේ සිනමාවට මම හරිම කැමැතියි. අනිත් එක මගේ බිරිඳ මට මුණ ගැසුණේ එහෙදියි.3. කැමතිම නළුවා - ගාමිණී ෆොන්සේකා හේතුව - සිනමාවේ මම දැකපු දැවැන්තම ප්‍රතිරූපය සහ දක්ෂතම රංගනය දැක්කේ ඔහුගෙන්.4. කැමතිම ක්‍රීඩකයා - අරවින්ද ද සිල්වා හේතුව - ඔහුගේ ක්‍රීඩා ශෛලියට මම හරි කැමැතියි5. කැමතිම පොත – ‘ගිනි අවි සහ ගිනිකෙළි’ හේතුව - ඒ කතාව කියවල ගොඩාක් කල්. තාමත් මට එහි සිදුවීම් මතකයි.6. කැමතිම ලේඛකයා – අනුර හොරේෂස් හේතුව - මගේ කැමැතිම පොත ලිව්වේ ඔහු7. කැමතිම සංගීතඥයා – සරත් දසනායක හේතුව - සිනමාවේ ස්වර්ණමය යුගයේ සහාය සංගීතඥයා නිසාහේමාලි </content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=av09080910</link>
    <topic>කොහොමද තොරතුරු</topic>
    <author/>
    <content>කවරයේ කතාවචාල්ස් කුමරුගේ සැඟවුණු පෙමක තතු හෙළිවේජීවිතේ ආයෙත් අලුත් වුණා වගේ දැනෙනවාසුපිරි වටයට තේරුණු ‘ෂැඩෝ ස්ටාර්ස්’"මං කොල්ලා කාලෙ හරි ජොලිකාරයා"මට ඇත්ත කියන්න ඔයා මාව දාලා යනවද? (රසදුන නව කථාව)“දැන් ඉතින් දිගටම කලාවේ රැඳෙන්න පුළුවන්”ගාමිණී-චිත්‍රා විසිපස් වසරකට පසු කාවන්තිස්ස-විහාරමහාදේවිය වෙයිශාරුක්ට ෂොයිබ්ගෙන් අධි වේග පන්දුවක්කැමැති හතක්කොහොමද තොරතුරුසීයාගේ කතා කාටුන් වලින් ගෙනෙන ශාන්තනව මඟකට ෆෙංෂුයි – 12නළුකම තබා කැමරාවක්හරවනවාටත්අකමැති රොබින්ගේ පුතා චන්නගීත ගායනයට හිතැති වෛද්‍යවරිය චන්ද්‍රිකා අල්ගමබුවා පැටියාගේ විභාගෙකට ගිය කලක්අලුත් ගීත සමඟ ප්‍රසංගයකින් ඔබ හමුවට එනවාවෙනසක්! සැබෑ වෙනසක්!!’බිංදු’ චිත්‍රපටය එන්න ළඟයි කියන ආරංචිය අපි පසුගිය දවසක කතා කළා. එහි අධ්‍යක්ෂ සෝමරත්න දිසානායකට. ඔහු කිව්වේ මේ දිනවල තිරගතවන ‘ජූලියා’ චිත්‍රපටයට පස්සෙ ‘බිංදු’ තිරගත වෙන බවයි.’බිංදු චිත්‍රපටයේ අවසන් වැඩකටයුතු සඳහා පසුගිය දිනවල මම හිටියේ ඉන්දියාවේ. මේ පාර මේ චිත්‍රපටයේ අවසන් අදියරේ වැඩ ඉතාම හොඳින් කරන්න ඕන නිසා චිත්‍රපටයේ කැමරා අධ්‍යක්ෂ සුමින්ද වීරසිංහ, සංස්කරණ ශිල්පී රවීන්ද්‍ර ගුරුගේ ශබ්ද පරිපාලන කාලිංග ගිහාන්, සංගීත අධ්‍යක්ෂ රෝහණ වීරසිංහ, සහ රේණුකා බාලසූරිය යන අපි කට්ටියම ඉන්දියාවේ හිටියේ. ලංකාවට එනකොටම රේණුකාට ආයෙත් ඉරානය බලා යන්න සිද්ධවුණා.ඉරාන අන්තර්ජාතික චිත්‍රපට උළෙලට ළමා විනිශ්චයන් සඳහා ළමයින් දෙදෙනකු එවන්න කියලා මට ආරාධනයක් ආවා. ඒ අනුව මගේ සිරි රජසිරි චිත්‍රපටයේ රඟපාපු ෂෙහානුත්, සඳලි වැලිකන්නත් ඒ සඳහා මම යෝජනා කළා. ඒ දෙන්නත් එක්ක රේණුකා ඉරානය බලා පිටත්වුණා.බිංදු තිරගත කරන්නට දිනයක් තවම E.A.P.  මණ්ඩලයෙන් ලැබුණේ නෑ. ඒ නිසා මේ දිනවල චිත්‍රපටයේ අවසන් අදියරේ වැඩ කටයුතුත් එක්ක කාර්ය බහුල වෙලයි ඉන්නේ.පසුගිය කාලේ පුවත්පතක පළ වී තිබුණු සම්මුඛ සාකච්ඡාවකින් කියැවුණේ අනෝජා වීරසිංහ සසුන්ගත වෙන්න යන විදිහේ ආරංචියකුයි. සැබැවින් ම මේ ආරංචියේ පුදුමයකුත් ගැබ්වෙලා තිබෙන නිසා අපි අනෝජාට කතාකළා. ඇයටත් දස අතින් දුරකථන ඇමතුම් ආවා කියලයි.ඇය කියලා තියෙන්නේ බෞද්ධ ධර්මය ගැන වැඩි දුර ඉගෙන ගන්න කාලය වැය කරන්න හිතාගෙන ඉන්නවා කියලයි. එහෙම නැතුව සසුන්ගත වෙන අදහසක් එතැන නැහැ.මේ දිනවල ඇය සුපුරුදු විදියට ඇගේ අභින පන්ති සහ යෝග පංති පවත්වාගෙන යනවා. පසුගිය දිනවල ඇය අවුරුදු 6 – 12 අතර ළමයින් සඳහා ’Kids Yoga’  පංති ආරම්භ කරලා තිබෙනවා.”අපි ළමයින් සඳහා ආරම්භ කරපු යෝග පංතිය නර්තනය, නාට්‍යය, ගායනය ආදියත් සමඟම එකට යන එකක්. ඒත් එක්කම අලුත් අභින පංතිය සැප්තැම්බර් 18 දා පටන් ගන්නවා. ඒ සියලුදේත් සමඟම අගෝස්තු 08 දා මම ඕස්ට්‍රේලියාව බලා පිටත්වෙනවා.ඒකට විශේෂම හේතුව ‘පෝල් කොක්ස්’ මහතා දැඩි ලෙස රෝගාතුරව සිටින බව මට දැනගන්නට ලැබුණා. ඔහුට උපහාර පිණිස මෙල්බර්න් නුවර චිත්‍රපට උළෙලක් සහ චිත්‍ර ප්‍රදර්ශනයකුත් පවත්වන්න සූදානම් කරලා තිබෙනවා. ඒ චිත්‍රපට උළෙලට සහභාගිවීම පිණිසත් පෝල් කොක්ස් ගේ සුවදුක් බැලීම සඳහාත් තමයි මම ඕස්ට්‍රේලියාවට යන්නේ.ඇන්ටන් ජූඩ් මේ දවස්වල වේදිකා නාට්‍ය අධ්‍යක්ෂණයට යොමු වෙලා ඉන්නවා කියන එක ඔබට අලුත් ආරංචියක් වෙයි.පසුගිය දිනවල ඇන්ටන් ගැන තොරතුරු මොනවාද කියල හොයලා බලන්න අපි කතා කළාම ඔහු හිටියේ නාට්‍ය පුහුණුවීමක. ඇන්ටන්ගේ අලුත්ම නාට්‍යයේ නම ‘සකිසඳ මඬල’.’මම 1978 ඉඳල 2008 වෙනකම්ම වේදිකාවේ හිටියා. මේ වෙනකොට මගේ වේදිකා නාට්‍ය ජීවිතයට අවුරුදු 30ක් වෙනවා. මේ කාලය පුරාම මගේ හිතේ තිබුණ වේදිකාව වෙනුවෙන් යමක් කරන්න ඕන කියන අදහස.ඉතින් මේ අනුව තමයි ‘සකිසඳ මඬල’ කරන්න පටන් ගත්තේ. මේ නාට්‍යය රචනා කළේ ප්‍රියන්ත සෙනෙවිරත්නය. ‘සකිසඳ මඬල’ ගීත නාට්‍යයක් විදියට තමයි ඉදිරිපත් කරන්න බලාපොරොත්තු වෙන්නේ.ඒ සඳහා මගේ ගීත එකතුවේ ගීත රැසක් යොදාගන්නත් බලාපොරොත්තු වෙනවා. ඉතින් මේ දිනවල මගේ කාලයෙන් වැඩි කොටසක් වැය වෙන්නේ මේ නාට්‍යයේ වැඩකටයුතු වෙනුවෙන් තමයි. සේමිණි ඉද්දමල්ගොඩ මේ දිනවල පවුල් සෞඛ්‍ය සේවිකාවක් වෙලා ඈත දුෂ්කර ගම් පියසක ජනතාවකගේ් සෞඛ්‍ය කටයුතු වෙනුවෙන් කැපවෙලා. සේමිණි මෙහෙම වුණේ මේ දිනවල කුරුණෑගල පැත්තේ රූගත වෙන ටෙලිනාට්‍යයක චරිතයක් වෙනුවෙනුයි.මේ ටෙලිනාට්‍යයේ නම ‘දමයන්ති’ ඉතින් ‘දමයන්ති’ ගැන කියන්නට සේමිණි පසුගිය දිනක අපිත් එක්ක එකතු වුණා.’පසුගිය දින ටිකේම අපි හිටියේ කුරුණෑගල පැත්තේ. ඇන්ඩෲ ජයමාන්න සහ දීප්ති විජේතුංග අධ්‍යක්ෂණය කරන ‘දමයන්ති’ ටෙලි නාට්‍යයේ රූගත කිරීම්වලට එක්වෙලයි හිටියේ.‘දමයන්ති’ ටෙලි නාට්‍යයට පසුබිම් වෙලා තියෙන්නේ පවුල් සෞඛ්‍ය සේවිකාවකගේ කතා පුවතක්. ඇත්තටම මේ පිටපත කියවන කොට මට හිතුණා මේක සමාජයට හොඳ ආදර්ශයක් සපයන කතාවක් කියලා. සමාජයට පවුල් සෞඛ්‍ය සේවිකාවකගෙන් මොනතරම් මෙහෙයක් ඉටු වෙනවද කියලත් මට හිතුණා.අද වෙනකොට මේ වෘත්තිය බොහෝ දෙනෙක් ගණන් නොගන්නා තත්ත්වයට පත්වෙලා තිබෙනවා. මේ ටෙලිනාට්‍යයෙන් පස්සෙ මේ වෘත්තිය කොයිතරම් වටින වෘත්තියක් ද කියන එක වඩාත් තහවුරු වෙයි කියලා මට හිතෙනවා.පවුල් සෞඛ්‍ය සේවිකාව විදියට මට ගෙයින් ගෙට යන්න වෙන්නේ මෝටර් සයිකලේක නැඟලයි. ඉස්සර ඉඳන්ම මට බයිසිකල් පදින්න පුළුවන් නිසා මෝටර් සයිකල් යන එක අමාරු වුණේ නෑ. තාම නම් එක සැරයක් වත් වැටුණේ නෑ.‘දමයන්ති’ ටෙලි නාට්‍යය කොටස් 50ක් වගේ යන දීර්ඝ එකක්. රංගනයත් එක්කම මේ දිනවල මට තවත් යුද්දෙකට මුහුණ දෙන්න වෙලා තියනවා. ඒ තමයි දැනට අවුරුදු 2 1/2ට විතර උඩදි මම නිෂ්පාදනය කළ ‘හංස ගීතය’ ටෙලි නාට්‍යය විකුණගන්න එක.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=av09080911</link>
    <topic>සීයාගේ කතා කාටුන් වලින් ගෙනෙන ශාන්ත</topic>
    <author>ඉඳුනිල්</author>
    <content>කවරයේ කතාවචාල්ස් කුමරුගේ සැඟවුණු පෙමක තතු හෙළිවේජීවිතේ ආයෙත් අලුත් වුණා වගේ දැනෙනවාසුපිරි වටයට තේරුණු ‘ෂැඩෝ ස්ටාර්ස්’"මං කොල්ලා කාලෙ හරි ජොලිකාරයා"මට ඇත්ත කියන්න ඔයා මාව දාලා යනවද? (රසදුන නව කථාව)“දැන් ඉතින් දිගටම කලාවේ රැඳෙන්න පුළුවන්”ගාමිණී-චිත්‍රා විසිපස් වසරකට පසු කාවන්තිස්ස-විහාරමහාදේවිය වෙයිශාරුක්ට ෂොයිබ්ගෙන් අධි වේග පන්දුවක්කැමැති හතක්කොහොමද තොරතුරුසීයාගේ කතා කාටුන් වලින් ගෙනෙන ශාන්තනව මඟකට ෆෙංෂුයි – 12නළුකම තබා කැමරාවක්හරවනවාටත්අකමැති රොබින්ගේ පුතා චන්නගීත ගායනයට හිතැති වෛද්‍යවරිය චන්ද්‍රිකා අල්ගමබුවා පැටියාගේ විභාගෙකට ගිය කලක්අලුත් ගීත සමඟ ප්‍රසංගයකින් ඔබ හමුවට එනවාවෙනසක්! සැබෑ වෙනසක්!!ශ්‍රී ලාංකේය අපට ගැමි කතා පිළිබඳව අපූර්ව වූ සාහිත්‍යයක් තිබේ. එදා අපේ මුතුන් මිත්තන් අතීත සමාජයේ තිබුණු හාස්‍යය, උපහාසය, දුක, ශෝකය මෙන්ම වීර්යත්වය පිළිබිඹු කරන ජනවහරේ පැවැති කතා පුංචි දරුවන්ට කියා දුන් අතර, කතාන්දර කීමේ කලාව ලෙස මෙය වර්තමානය දක්වාම පැමිණියේය.එහෙත් නවීන තාක්‍ෂණයේ දියුණුවෙන් රූපවාහිනී යන්ත්‍රය බිහිවීමත් සමඟ අපේ කුඩා දරුවෝ මෙම කතාන්දර ඇසීමේ සංකල්පයෙන් බැහැරව බටහිර කාටූන් නැරඹීමට නැඹුරු වී සිටිති.පිටිසර ගමක ඉපිද අගනුවරට පැමිණි එක්තරා තරුණයකු එදා අපේ ජනවහරේ පැවැති කතාන්දර දෙකක්, කාටූන් චරිත ඇසුරෙන් නිර්මාණය කොට සීයාගේ කතා නමින් DVD තැටියක් ලෙස පුංචි දරුවනට තිළිණ කොට තිබේ.සීයාගේ කතා DVD තැටියේ තොප්පි වෙළෙන්දෙක් දවසක් සහ එළොවින් ආ අමුත්තෙක් යන කතාන්දර දෙකක් ඇතුළත්වන අතර, අපේ ජනවහරේ එන කතාන්දර දෙකක් නවීන සමාජයට ගැළපෙන ලෙස නිර්මාණාත්මකව වෙනස් කර විනාඩි 30 ක් පුරා දිවෙන කාටුන් චිත්‍රපට දෙකක් ලෙස නිර්මාණය කර ඇත.ළමා සිත් ඇද බැඳ ගන්නා ලෙස විජේරත්න වරකාගොඩ, රම්‍යා වනිගසේකර, උලපනේ ගුණසේකර, හිලේරියන් පෙරේරා, ගාමින්ද පි‍්‍රයවිරාජ්, සුනෙත් චිත්‍රානන්ද, මල්කාන්ති ජයසිංහ, ධර්මපි‍්‍රය ඩයස්, අතුල ජයසිංහ, ධනුෂ්ක වෛද්‍යසේකර, වසන්ති රංවල, ශ්‍යාමලී ලිවේරා යන ප්‍රවීණ ශිල්පීන් හඬ කවා ඇති මෙහි බණ්ඩාර ඇහැළියගොඩ ගීත රචනා කර ඇත. රවීන්ද්‍ර යසස්, ජයන්ත රත්නායක සහ ශ්‍යාමලී ලිවේරා ගීත ගායනා කරන අතර සංගීතය ජයන්ත රත්නායක ගෙනි.web creation යටතේ Samanala Animation වෙනුවෙන් හිරාන් වික්‍රමනායක විසින් නිෂ්පාදනය කර ඇති සීයාගේ කතා හි කතාව, දෙබස්, තිර රචනය දෘෂ්‍ය ප්‍රයෝග සහ චිත්‍ර පරිගණක ඇසුරින් නිර්මාණය ශාන්ත විජයවර්ධන ගෙනි. ඒ පිළිබඳව ඔහුගේ අදහසයි මේ.”මම ඉපදුණේ කෑගල්ල උඳුගොඩ එළගල්ල කියන ගමේ. කෑගල්ල ශාන්ත මරියා මහා විද්‍යාලයෙන් අකුරු කළා. ගෙදර ඉඳල පාසල් එන්න සැතැපුම් 15 ක් පමණ පයින් තමයි ආවේ. පුංචි කාලෙ මඟ යන එනකොට පරිසරයේ දකින දේ මගේ නිර්මාණාත්මක බව අවදි කළා. මේ නිසා මම චිත්‍ර අඳින්න පුරුදු වුණා. මට ඒ සඳහා උපතින්ම ගෙනා හැකියාවක් තියෙන්න ඇති.පාසල් අධ්‍යාපනයෙන් පස්සෙ කෑගල්ලේ සිනමා ශාලා 3 ක කටවුට් ඇන්දා. මේ අතර පත්තරයක තිබුණු දැන්වීමකට අනුව කොළඹට ඇවිත් තිරතරු පත්තරයේ පේස්ට් අප් ආටිස් කෙනෙක් ලෙස සේවයට බැඳුණා. එතැනදී පිටු සැලසුම් ශිල්පය සහ ලිතෝ ආට්ස් වැඩිදුර ඉගෙන ගත්තා.මට ලැබුණේ සුළු වැටුපක්. බෝඩ්වෙලා මේ වැටුපින් ජීවත් වෙන්න අමාරු නිසා ස්ටාර් ටෙක්ස්ටයිල් ප්‍රොසෙසින් ආයතනයේ ප්‍රධාන මෝස්තර නිර්මාණ ශිල්පියා ලෙස සේවයට ගියා.මේ අතර ලලිත් මිල්රෝයි මහතා මුණ ගැසීම මගේ ගමන් මඟ වෙනස් කළා. ඔහුගේ මාර්ගයෙන් මට දිනේෂ් පි‍්‍රයසාද් මහතා හඳුනාගන්න ලැබුණා. මේ වන විට මම පරිගණකය ඇසුරෙන් චිත්‍ර ඇඳීම තනිවම හදාරා තිබුණා. දිනේෂ් මහතාගේ ‘අපායේ තත්පර අසූහාරදහසක්’ නිර්මාණයේ ටයිටල් අකුරු අඳින්නට මට හැකිවුණා.ඉන්පසු ඔහුගේ ‘මහදැනමුත්තයි ගෝලයො රොත්තයි’ කාටුන් නිර්මාණයේ සජීවීකරණ ශිල්පියකු ලෙස සේවය කළා.ඉන්පසු තමයි මම සමනළ ඇනිමේෂන් ආයතනයට සම්බන්ධ වුණේ. මෙහිදී මට අපේ රටේ දූ දරුවන් වෙනුවෙන් යමක් කරන්නට හැකිවීම ගැන සතුටු වනවා. මේ කාටුන් කතා මාලාව ඉංගී‍්‍රසි උපසිරැසි සහිත නිසා විදෙස් රටවල ළමයින්ට පවා අපේ ගැමි කතා රස විඳීමට හැකියාව තිබෙනවා.මේ සඳහා ඇනිමේෂන් නිර්මාණයේදී සංජය ගුණරත්න ගේ සහයෝගය ලැබුණා. මට මේ ගමන එන්නට උදව් කළ අතුල රන්සිරිලාල් මහතාටත් හිරාන් වික්‍රමනායක මහතාටත් ස්තූති කරනවා”805/15 B හයිලෙවල් පාර, ගංගොඩවිල, නුගේගොඩ ශාන්තගේ ලිපිනය වන අතර 071 4897959 ඔහුගේ දුරකතන අංකය වෙයි.ඉඳුනිල්</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=av09080912</link>
    <topic>නව මඟකට ෆෙංෂුයි – 12</topic>
    <author/>
    <content>කවරයේ කතාවචාල්ස් කුමරුගේ සැඟවුණු පෙමක තතු හෙළිවේජීවිතේ ආයෙත් අලුත් වුණා වගේ දැනෙනවාසුපිරි වටයට තේරුණු ‘ෂැඩෝ ස්ටාර්ස්’"මං කොල්ලා කාලෙ හරි ජොලිකාරයා"මට ඇත්ත කියන්න ඔයා මාව දාලා යනවද? (රසදුන නව කථාව)“දැන් ඉතින් දිගටම කලාවේ රැඳෙන්න පුළුවන්”ගාමිණී-චිත්‍රා විසිපස් වසරකට පසු කාවන්තිස්ස-විහාරමහාදේවිය වෙයිශාරුක්ට ෂොයිබ්ගෙන් අධි වේග පන්දුවක්කැමැති හතක්කොහොමද තොරතුරුසීයාගේ කතා කාටුන් වලින් ගෙනෙන ශාන්තනව මඟකට ෆෙංෂුයි – 12නළුකම තබා කැමරාවක්හරවනවාටත්අකමැති රොබින්ගේ පුතා චන්නගීත ගායනයට හිතැති වෛද්‍යවරිය චන්ද්‍රිකා අල්ගමබුවා පැටියාගේ විභාගෙකට ගිය කලක්අලුත් ගීත සමඟ ප්‍රසංගයකින් ඔබ හමුවට එනවාවෙනසක්! සැබෑ වෙනසක්!!නව මඟකට ෆෙංෂුයි – 12සුනඛ සංකේතය හිමි නම්ෆෙං - ෂුයි විද්‍යාවෙහි සඳහන් වන සත්ත්ව සංකේත 12 අතරින් මේ සතියේ 11 වැනි සත්ත්වයා වන සුනඛයා පිළිබඳව තොරතුරු සොයා බලමු.සුනඛයා සත්ත්ව සංකේතය ලෙස ඉපදුණු බොහෝ පිරිමි ඉතාමත් අවංක, කෙලින් කතා කරන තියුණු බුද්ධියකින් යුතු පුද්ගලයන් වන අතර, මෙවැනි අය රාගාධික පෙනුමකින් යුතු වෙයි.මෙම පෙනුම නිසා මොවුහු බොහෝ විට විරුද්ධ පාර්ශවයේ කතා බහට රැවටී අමාරුවේ වැටෙති. ඒ වගේම යම් යම් පුද්ගලයින්ගේ ආදර බර කතා විලාසයට, චාටු කතාවලට රැවටී අනාගතය සාර්ථක කරගැනීමට තිබෙන මාර්ගයෙන් පිට පනින අතර, මේ නිසාම අනාගතය විනාශ වී යයි. මොවුහු උපතින්ම අවංක වෙති.විශේෂයෙන් මිතුරන් වෙනුවෙන් කැපවී කටයුතු කරන මොවුන්, තමන්ගේ මිතුරකුගේ හදිසි අසනීපයක් වැනි දෙයකදී ගිලන් රථයක් එන්නටත් පෙර පළමුවෙන්ම දුවගෙන එයි. ඒ තරමටම අනිත් අය වෙනුවෙන් වැඩ කිරීම තම සතුට ලෙස මොවුන් සලකයි.සුනඛයා සංකේතවත් වන පිරිමියකු දැඩි ලෙස කෝප වන්නේ ඉතාමත් කලාතුරකින් වුවත්, හදිසියේ හෝ කේන්ති ගිය හොත් ඉතාමත් තියුණු වචන පාවිච්චි කරමින් බැන වදිනවා.නමුත් එසේ වචන පිට කළාත් ඒවා හිතේ තබා නොගනී. එහෙත් මේ බැන වැදීමට ලක්වන පුද්ගලයා එම වචන සිතේ තබාගෙන කවදා හෝ බැන වැදුණු සුනඛ මිතුරාට එරෙහිව පාවිච්චි කරන නමුත් ඔහුට තමන් එසේ බැන වැදුණු බවක් මතකයේවත් නැත.මුදල් පසුපස හඹා නොයන පුද්ගලයෙකි. එහෙත් ඔහුට අවශ්‍ය දේ, ඔහු සිතන දේ කෙසේ හෝ ඉබේම ලැබෙයි. මේ නිසා සුනඛයා සංකේතවත් වන පුද්ගලයන් බොහෝවිට ධනවත් වංශවත් පවුල්වල ඉපදෙන අතර, දුප්පත් පවුලක ඉදපී සිටියහොත් කුමන ක්‍රමයකින් හෝ එම දුගී තත්ත්වය පරදවා ඉහළ තලයටම යාමේ වාසනා ගුණය තිබේ.කිසියම් තැනකට ගිය විට කැපී පෙනෙන දීප්තිමත් චරිතයක් වන අතර, සමාජශීලී ගතිය නිසා ඉතාමත් ඉක්මනින් අන්‍යයන් සමඟ මිත්‍රවෙයි.මේ නිසා සුනඛයා සංකේතවත් වන පුද්ගලයන් වටා යහළු මිත්‍රයන් රාශියක් නිරතුරුවම දැකිය හැකිය. සුනඛයා සත්ත්ව සංකේතය ලෙස ඉපදුණු කාන්තාවන් සාමාන්‍යයෙන් රූමත් අය නොවන අතර, වයසට යාමත් සමඟ රූමත් බව වැඩි දියුණු වී ඒ නිසා ම අන්‍යයන් අතර කැපී පෙනෙන චරිතයක් බවට පත්වෙයි.මැය හොඳ මවකි. හොඳ භාර්යාවකි. හොඳ ගුරුවරියකි. ඒ වගේම ඉතාම හොඳ යෙහෙළියකි. විශේෂයෙන් ඇගේ ස්වාමි පුරුෂයාටයි දරුවන්ටයි හොඳ යෙහෙළියක් වෙයි. සුනඛයා සංකේතවත් වන කාන්තාවක් භාර්යාව කර ගත් පිරිමි ඒ පිළිබඳව වාසනා කළ යුතු වෙයි.ස්වාමියා ඔහුගේ අතින් සිදුවන හෝ සිදු කළ ඕනෑම වරදක් සුනඛයා සංකේතවත් වන බිරියට “මට වැරැදුණා” යනුවෙන් දැන්වූ විට පවා ඇය ඊට සමාව දීමට සූදානම්.විශේෂයෙන් මෙවැනි මවුවරු දරුවන්ට තමන්ට රිසිසේ කටයුතු කිරීමට ඉඩදෙන අතර ඔවුන් ගේ ක්‍රියා කලාපයන්ට තහංචි දැමීමක් සිදු නොකරයි.නිතරම පියකරු සිනහවක් මුහුණේ රඳවාගෙන සිටින සිරියාවන්ත කාන්තාවක් වෙයි. සුනඛයා සංකේතවත් වන පිරිමි තවත් අය සමඟ මිත්‍රකම් පවත්වා ගැනීම සාමාන්‍ය දෙයක් වුණත් සුනඛ කාන්තාවන් අන් අය සමඟ මිතුරුකම් ඇති කර ගන්නේ සෙමිණි.සුනඛයා සංකේතවත් වන අය අනිත් අයගේ ප්‍රශ්නවලට සාවධානව සවන් දෙයි. එහෙත් එක වරම අනිත් කෙනා විශ්වාස නොකරයි. විශේෂයෙන් සුනඛයා සංකේතවත් වෙමින් රාත්‍රීයේ ඉපදුණු අය, දහවල ඉපදුණු අයට වඩා නපුරු ගතිගුණ වලින් යුක්ත වෙයි.සුනඛයා සංකේතවත් වෙමින් ඉපදුණු දරුවන් පී‍්‍රතියෙන් කල්ගෙවන විනෝදකාමී, ක්‍රීඩාශීලී සමබර ජීවන රටාවක් උරුම අය වෙයි. විශේෂයෙන් මවුපියන්ට අසීමිත ආදරයක් දක්වන අය වන අතර මොවුන්ට ගෙදරින් පිට දවසක් ඉන්නට බැරි තරමට මවුපියන්ට ආදරය කරයි.ඉක්මනින් තරහා යන නමුත් ඔවුන් වටා යහළු මිත්‍රයන් රාශියක් ඉබේම හැදෙනවා.වඩාත් හොඳින් ගැළපී ඇසුරු කළ හැක්කේ හාවා, කොටියා, අශ්වයා සමඟ වන අතර මීයා, නයා, වඳුරා, ඌරා සහ තවත් සුනඛයකු සමඟ ගැළපී ජීවත්විය හැකියි.උදා- සොෆියා ලොරේන්, බිජට් බාඩෝ, රොනල්ඩ් රේගන්, විලියම් කුමරු, වින්සන්ට් චර්චිල්</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=av09080913</link>
    <topic>නළුකම තබා කැමරාවක්හරවනවාටත්අකමැති රොබින්ගේ පුතා චන්න</topic>
    <author>ඉනෝකා පෙරේරා බණ්ඩාර ඡායාරූප – ගීත් ද මැල්</author>
    <content>කවරයේ කතාවචාල්ස් කුමරුගේ සැඟවුණු පෙමක තතු හෙළිවේජීවිතේ ආයෙත් අලුත් වුණා වගේ දැනෙනවාසුපිරි වටයට තේරුණු ‘ෂැඩෝ ස්ටාර්ස්’"මං කොල්ලා කාලෙ හරි ජොලිකාරයා"මට ඇත්ත කියන්න ඔයා මාව දාලා යනවද? (රසදුන නව කථාව)“දැන් ඉතින් දිගටම කලාවේ රැඳෙන්න පුළුවන්”ගාමිණී-චිත්‍රා විසිපස් වසරකට පසු කාවන්තිස්ස-විහාරමහාදේවිය වෙයිශාරුක්ට ෂොයිබ්ගෙන් අධි වේග පන්දුවක්කැමැති හතක්කොහොමද තොරතුරුසීයාගේ කතා කාටුන් වලින් ගෙනෙන ශාන්තනව මඟකට ෆෙංෂුයි – 12නළුකම තබා කැමරාවක්හරවනවාටත්අකමැති රොබින්ගේ පුතා චන්නගීත ගායනයට හිතැති වෛද්‍යවරිය චන්ද්‍රිකා අල්ගමබුවා පැටියාගේ විභාගෙකට ගිය කලක්අලුත් ගීත සමඟ ප්‍රසංගයකින් ඔබ හමුවට එනවාවෙනසක්! සැබෑ වෙනසක්!!අපි “තරු දරුවො’ හොයාගෙන යන ගමනක්.මව්-දෙමාපියන් රටේ තරුවන්ව බබළද්දී ඇතැම් දරුවෙක් තෝරා ගන්නෙ ඊට හාත්පසින් වෙනස් මඟක්. වෙනස් වෘත්තියක්.මාපිය මඟම නොගිය මුත්, තමන් තෝරාගත් ක්‍ෂේත්‍රයේ ඉහළට යන්න මේ දරුවො වෙර දරනව. වැටීම් – නැඟිටීම් – කැපකිරීම් මේ ජීවිතවලත් ඕනෙ තරම්.වෙනස, මාපියන්ගෙ ප්‍රසිද්ධිය, ජනප්‍රියත්වය ජීවිතයට ආලෝකයක් මිස, ඉන් බැබළීමට ඔවුන් වෙර නොදරන එක.චන්න රාජකාරියේ...චන්න ප්‍රනාන්දුත් එහෙම තරු දරුවෙක්. පාඩුවෙ තමන්ගෙ ගමන යන චන්න, අපේ රටේ ප්‍රවීණ සහ ජ්‍යෙෂ්ඨ නළු, රොබින් ප්‍රනාන්දුගෙ එකම පුතු.වෘත්තියෙන් හෝටල් කළමනාකරුවෙක්. BMICH හි මෙහෙයුම් කළමනාකරුත් ඔහු. මේ තැනට එන්න කලින් ගෘහනිර්මාණ ශිල්පියෙක්. තවත් කලෙක යෝර්ක් හෝටල් කළමනාකාරිත්වයේ ව්‍යාපෘති කළමනාකරු.අවසානයේ චන්න ඉන් ඉවත් වුණේ, ඊට අයත් ආයතන තුනක සාමාන්‍යාධිකාරිවරය වෙලා.හැබැයි සමහර කාල තිබුණ, අත ගහන කොයි වැඩෙනුත් නැතිබංග වෙලාම ගියපු. ඒත්, අඟලක් ලැබුණොත් ඒකෙන් යාරයක් හදාගන්න එක චන්නගෙ සිරිත.වෘත්තීය නළුවෙක් වෙනවට වැඩිය, මේ වැටීම් – නැඟිටීම් සැපයක් කියලයි චන්න හිතන්නෙ. එහෙම පුරුදු වුණේ පුංචි කාලෙ ලබපු අත්දැකීම් නිසා.පුංචි කාලෙ දරුවන්ගෙ වීරයා තාත්තා. චන්නටත් එහෙමයි. ඒත් වීරයා කොයි වෙලාවෙත් ගෙදර නැති එකයි පුංචි චන්නගෙ ප්‍රශ්නෙ.හැබැයි ඉතින් කොළඹ ඩී.එස්.සේනානායකයෙදි චන්නටත් පොඩි ප්‍රසිද්ධියක් තිබුණා. රොබින් ප්‍රනාන්දුගෙ පුතා... හින්ද. ඉඳහිට තාත්තා ඉස්කෝලෙට ආවත් වැඩිපුර ආවෙ - ගියේ අම්මා.ලොකු පන්තිවලට යනකොට තමයි, තාත්තගෙ නළුකමේ ප්‍රසිද්ධිය චන්නට දැනුණෙ.“ආ.. උඹලගෙ තාත්තා ගෑනුන්ට පෙම් කරනව නේද...” කොල්ලන්ගෙ කටකැඩිච්චි කතාවලට චන්න ළඟ තිබුණ අපූරු උත්තරයක්. “ඒකනෙ බලපන්කො උඹට බෑනේ..” එතැනින් හමාරයි දෙබස.හැමදාම ගෙදර නොහිටියට තාත්ත එක්ක බැඳුණු ජීවිතේ අමතක නොවන අත්දැකීම් කොතෙකුත් තිබුණ.තාත්තයි - පුතයි”මට මතකයි ඉස්සර තාත්තයි – මායි ඉංග්‍රීසි චිත්‍රපට බලන්න යනව. ඉස්කෝලෙ වැඩ හමාර කරල, 9.30ට තමයි අපි දෙන්න යන්නෙ. සෙනසුරාදට අම්මයි – අක්කයි – මමයි- තාත්තයි හතර දෙනාම යනව. රෑට පාක්-වීව් එකෙන් කාලා ගෙදර එන්නෙ. ඉස්කෝලෙ නිවාඩු කාලෙට තාත්තා මාව එක්ක යනව ප්‍රඩක්ෂන් එකට. චිත්‍රපට නිෂ්පාදනය සහ අධ්‍යක්ෂණය තමයි මගේ හිතගත්තෙ. නළුකම තබා කැමරාවක් මගෙ පැත්තට හරවනවටවත් මං කැමැති නෑ...ඒ කතාව නම් ඇත්තක්. චන්නගෙත් – රොබින්ගෙත් පිංතූර ගන්න ගීත් කැමරාව ක්‍රියාත්මක කරපු හැම වෙලාවකම චන්නගෙ මුහුණට හිනාවක් ආවෙම නැතිතරම්.ඒක අතුරු කතාවක්. කොහොම වුණත් තේරෙන කාලෙ පටන් චන්නට තිබුණෙ ව්‍යාපාරික ඥානය.”හරියයි ද – වරදියි ද කියල දෙගිඩියාවක් නැතිව මං හිතට එන පුංචි පුංචි බිස්නස් කරලා බැලුව. ටී-ෂර්ට් ප්‍රින්ට් කරන එක තමයි මුලින්ම මගෙ ඔලුවට ආවෙ. ගොඩනැඟිලි ඉදිකිරීම්වලට ආසවුණේ ඊට පස්සෙ.කොල්ලො විනෝදෙට කරන දේවල් මමත් කළා. හැබැයි ඒ මං උපයපු දේවලින්. අම්ම- තාත්තගෙන් ඉල්ලනවට වැඩිය මංම උපයන්න මං ඒකාලෙ ඉඳලම ආසකළා.නළුකම එපා වුණාට, මට රොබින්ගෙ පුතා හැටියට කොතැනදිත් ඒ ආදරය – පිළිගැනීම ලැබුණා. යෝර්ක් හෝටල් - ව්‍යාපෘති කළමනාකරු කාලෙ මං මගේ ඉදිකිරීම් කටයුතු හිතුවට වඩා ඉක්මනින් සාර්ථකව කළා. ඒ පොඩි මිනිසුන්ගෙ සහයෝගය නිසා. දවස් 10න් කරන්න ඕනෙ වැඩේ මං දවස් 5න් නිම කළේ, කම්කරුවන්ගෙ ඒ සහයෝගයෙන්.අවශ්‍ය තැනදි අයියෙ – මල්ලි කියන්න මං පැකිලෙන්නෑ. කට්ටකමකට නෙවෙයි. කාගෙත් හොඳ හිත ඇතිව ඒ වැඩේ සාර්ථක කරගන්නයි මට ඕනෙ.ඊට පස්සෙ මගේ හිත ගියේ, ප්‍රදර්ශන සම්මේලන සහ සංවිධාන කටයුතු වෙනුවෙන්.යෝර්ක් හෝටල් පරිපාලනයටම අයත් ආයතන තුනක G.M. වෙලා අයින් වෙනකොට, මං විවාහ වෙලා දරුවො දෙන්නත් ඉන්නව. අවුරුදු දෙකහමාරක් රස්සාව නැති වුණත් අම්ම-තාත්තා අපිව බලාගත්තා. අක්ක විවාහ වෙලා ගියාට අම්මයි – තාත්තයි මායි – මගේ දරු පවුලයි තවම මහ ගෙදර. ඒ දෙන්නගෙන් වෙන්වෙලා යන එක මට හිතන්නවත් බැරි දෙයක්.අම්මා - තාත්තා - සොයුරිය සහ ඇගේ දරුවන් සමඟ, චන්න, බිරිඳ සහ ඔවුන්ගේ දියණියන් දෙදෙනා.ගෙවල් හදන්න ඕනෙ - වෙනම ඉන්න ඕනෙ – නිදහස විඳින්න ඕනෙ මේව මට කවදාවත් නොහිතුණු දේවල්. අවුරුදු 42 ක් වෙලත් අදත් මං ගෙයින් එළියට බහින්නෙ අම්ම – තාත්තට වැඳල.”.ඒ චන්නගෙ හැදියාව.කොහොම වුණත් දරුවන්ගෙ ජීවිත වලට බලපෑම් නොකරනව වගේම අනවශ්‍ය විදියට ඔවුන් මෙහෙයවන එකත් චන්නගෙ අම්ම – තාත්තා දෙන්නම නොකරන දේවල්.“අක්ක විවාහ වුණේ දමිළ ජාතිකයෙක් එක්ක. මගේ බිරිඳ බර්ගර් ජාතික. නමුත් අපේ අම්ම - තාත්ත දෙන්නම හොඳ බෞද්ධ සිංහල. රැකියාවක් තෝර ගනිද්දිවත් විවාහයේදිවත් අක්කගෙයි මගෙයි ජීවිතවලට ඒ දෙන්න කිසිම බලපෑමක් කළේ නෑ. උදව්වක් කළා මිස.”BMICH” එකට මං සම්බන්ධ වුණේ, අර ප්‍රදර්ශන සම්මේලන ගැන තිබුණු අත්දැකීම් එක්ක. බන්දුල ඒකනායක මෙහි අධ්‍යක්ෂ ජනරාල්වරයා. ඔහු බොහොම සංවේදී පුද්ගලයෙක්. BMICH යටතේ මේ ‘සවරින් හෝටලය අරිද්දි ඔහුට ඕනෑ වුණේ කලාවට සේවයක් වෙන හෝටලයක් කරන්න.ඇත්තටම මේක කලාකරුවන්ට ඔබින තැනක්. මුහුරත් එකක් තියන්න –කලා හමුවක් තියන්න ... පුළුවන් පරිසරයක් මෙහි මැව්වේ ඒ අරමුණු ඇතිව....”චන්න, සවරින් හෝටලයෙ ආරම්භක කළමනාකාරවරයා. BMICH හි මෙහෙයුම් කළමනාකාර ලෙසත් විසල් වගකීමක් ඔහු මත්තෙ.ක්‍ෂේත්‍රය වෙනස් වුණත්, ජීවිතයෙ කොයි ප්‍රශ්නෙදිත් චන්න විසඳුම් හොයන්නෙ තාත්තගෙ අවවාද අනුශාසනා ඔස්සෙ.අපි ලොකුයි කියල හිතුවට අපිට වඩා අත්දැකීම් ඇති මාපියො ළඟ ප්‍රශ්නවලට නිවැරැදි විසඳුම් තියෙනව. ඒ කියන්නෙ අම්ම-තාත්තා මතම යැපෙනව කියන එක නෙවෙයි. ඒ අයගෙ ඇසුර, ජීවිතේට සතුට - සාර්ථකත්වය ගේනව කියන එක..”තරු දරුවෙක් හැටියට චන්න, අපිට සුවිශේෂි වෙන හේතුවත් ඕකම කියලයි. මට හිතුණෙ .......ඉනෝකා පෙරේරා බණ්ඩාර ඡායාරූප – ගීත් ද මැල් </content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=av09080914</link>
    <topic>ගීත ගායනයට හිතැති වෛද්‍යවරිය චන්ද්‍රිකා අල්ගම</topic>
    <author>ගාමිණී සුසන්ත</author>
    <content>කවරයේ කතාවචාල්ස් කුමරුගේ සැඟවුණු පෙමක තතු හෙළිවේජීවිතේ ආයෙත් අලුත් වුණා වගේ දැනෙනවාසුපිරි වටයට තේරුණු ‘ෂැඩෝ ස්ටාර්ස්’"මං කොල්ලා කාලෙ හරි ජොලිකාරයා"මට ඇත්ත කියන්න ඔයා මාව දාලා යනවද? (රසදුන නව කථාව)“දැන් ඉතින් දිගටම කලාවේ රැඳෙන්න පුළුවන්”ගාමිණී-චිත්‍රා විසිපස් වසරකට පසු කාවන්තිස්ස-විහාරමහාදේවිය වෙයිශාරුක්ට ෂොයිබ්ගෙන් අධි වේග පන්දුවක්කැමැති හතක්කොහොමද තොරතුරුසීයාගේ කතා කාටුන් වලින් ගෙනෙන ශාන්තනව මඟකට ෆෙංෂුයි – 12නළුකම තබා කැමරාවක්හරවනවාටත්අකමැති රොබින්ගේ පුතා චන්නගීත ගායනයට හිතැති වෛද්‍යවරිය චන්ද්‍රිකා අල්ගමබුවා පැටියාගේ විභාගෙකට ගිය කලක්අලුත් ගීත සමඟ ප්‍රසංගයකින් ඔබ හමුවට එනවාවෙනසක්! සැබෑ වෙනසක්!!ඇය ආයුර්වේද රස වෛද්‍යවරියකි. වෘත්තියෙන් වෛද්‍යවරියක වුව ද ඇය ගායන කුසලතාවය උපතින්ම ලැබූ තැනැත්තියකි. ඇය වෛද්‍ය චන්ද්‍රිකා අල්ගම.මහරගම උපන් චන්ද්‍රිකා තම මූලික අධ්‍යාපනය හැදෑරුවේ නුගේගොඩ අනුලා විද්‍යාලයෙනි. පාසල් අධ්‍යාපනයෙන් පසුව ආයුර්වේද විදුහලට ඇතුළත්ව ආයුර්වේදය සහ රස වෛද්‍ය ක්‍රමය පිළිබඳව ඉගෙන ගත්තා ය.පාසල් අවධියේ දී සමස්ත ලංකා ගායනා තරග කීපයකින් ම ජය ලැබූ චන්ද්‍රිකා අල්ගම උසස් අධ්‍යාපනය හදාරන කාලය තුළත් තම කලා කුසළතාවයන් ඔප් නංවා ගැනීමට කටයුතු කළා ය.වෛද්‍යවරියක ලෙස සේවය කරන අතරතුර රාගධාරි සංගීතය පිළිබඳව ඉගෙනීමට පෙළඹුණු චන්ද්‍රිකා ලයනල් අල්ගම වෙතින් ඒ පිළිබඳව මනා දැනුමක් ලබාගත්තා ය. තම කලා දිවිය පිළිබඳවත් සංගීතය සහ රෝග නිවාරණය පිළිබඳවත් ‘රසඳුන’ ට ඇය අදහස් පළ කළේ මෙසේ ය.“වෛද්‍යවරියක ලෙස සේවය කරන විට මට වැටහුණා රාගධාරී සංගීතය උපයෝගි කරගෙන බොහොමයක් ලෙඩ රෝග සුව කළ හැකි බව. මම ඒ පිළිබඳව අධ්‍යයනයක් කළා. එහි ප්‍රතිඵලයක් ලෙස මීට වසර කීපයකට පෙර රුසියානු සංස්කෘතික මධ්‍යස්ථානයේදී ‘රාග සහ රෝග‘ නමින් සංගීතමය වැඩසටහනක් ඉදිරිපත් කරන්න අපට හැකි වුණා.එහිදී මම සංගීතය පිළිබඳව වැඩිදුර පුහුණුවක්, නිර්මලා රණතුංග, චන්ද්‍රසේන කටුවාවල, දමයන්ති ජයසූරිය, ගාමිණී පතිරණ වැනි සංගීතඥයන් වෙතින් ලබාගත්තා. ඉන් පසුව මට අදහසක් ආවා මගේ ම ගීත කීපයක් ගායනා කරන්න. නීතිඥ නෙල්සන් ද සිල්වාත් මමත් එකතුවෙලා සංයුක්ත තැටියක් නිර්මාණය කළා.එය නම් කළේ ‘සුන්දර මල් යායේ’ නමින්. මේ සංයුක්ත තැටියට ලතා වල්පොල, ක්‍රිස්ටෝපර් පෝල්, නුවන් ගුණවර්ධන වැනි ප්‍රවීණ ගායක ගායිකාවන් ගේ ගීත ද ඇතුළත් කළා. දීප්ති ද සිල්වා ගායිකාවත් මෙහි ගීත ගායනා කළා.මෙහි සංගීතය නිර්මාණය කළේ සරත් ද අල්විස්, ගාමිණී පතිරණ යන සංගීතවේදීන්. සමන් චන්ද්‍රනාත් වීරසිංහ, ජෝර්ජ් රොබ්සන් ද සිල්වා, තිස්ස විමලසිරි, ආනන්ද පද්මසිරි ගීත රචනයෙන් දායක වුණා.අනාගතයේදී මගේම ගීත එකතුවක් ඉදිරිපත් කිරීමේ අහිංසක ආශාවක් මට තියෙනවා. මානසික ඒකාග්‍රතාවය හොඳින් පවත්වාගෙන යාමට සංගීතය දිව ඔසුවක් බවයි මගේ හැඟීම අධි රුධිර පීඩනය වැනි රෝගාබාධයන්ට සංගීතය උපයෝගි කරගෙන ප්‍රතිකාර කිරීමේ හැකියාව තිබෙනවා” ඇය පැවසුවා ය.චන්ද්‍රිකා අල්ගමගේ දුරකතන අංකය - 011 - 2622822ගාමිණී සුසන්ත</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=av09080915</link>
    <topic>බුවා පැටියාගේ විභාගෙකට ගිය කලක්</topic>
    <author>තිස්ස කරුණාසේකර</author>
    <content>කවරයේ කතාවචාල්ස් කුමරුගේ සැඟවුණු පෙමක තතු හෙළිවේජීවිතේ ආයෙත් අලුත් වුණා වගේ දැනෙනවාසුපිරි වටයට තේරුණු ‘ෂැඩෝ ස්ටාර්ස්’"මං කොල්ලා කාලෙ හරි ජොලිකාරයා"මට ඇත්ත කියන්න ඔයා මාව දාලා යනවද? (රසදුන නව කථාව)“දැන් ඉතින් දිගටම කලාවේ රැඳෙන්න පුළුවන්”ගාමිණී-චිත්‍රා විසිපස් වසරකට පසු කාවන්තිස්ස-විහාරමහාදේවිය වෙයිශාරුක්ට ෂොයිබ්ගෙන් අධි වේග පන්දුවක්කැමැති හතක්කොහොමද තොරතුරුසීයාගේ කතා කාටුන් වලින් ගෙනෙන ශාන්තනව මඟකට ෆෙංෂුයි – 12නළුකම තබා කැමරාවක්හරවනවාටත්අකමැති රොබින්ගේ පුතා චන්නගීත ගායනයට හිතැති වෛද්‍යවරිය චන්ද්‍රිකා අල්ගමබුවා පැටියාගේ විභාගෙකට ගිය කලක්අලුත් ගීත සමඟ ප්‍රසංගයකින් ඔබ හමුවට එනවාවෙනසක්! සැබෑ වෙනසක්!!බුවාලන්තේ කචල් කාලය අවසන් වී ඇත. බුවාලා සැමට එළ දසාවක් ලබා ඇත. ඊට හේතුව බුවාලන්තයට විදෙස් විනිමය ගලා එන උල්පතක් පෑදීමයි. බුවාලන්තයේ තෙල් පෑදී ඇතැයි එක්වරම ඔබ සිතන්නට පුළුවන.ඇත්ත වශයෙන්ම බුවාලන්තයේ තෙල් ඇතත් ඒ ගැන සොයා තෙල් හාරා විකුණන්න අදහසක් නැත්තේ ඊට වඩා පහසුවෙන් රට සල්ලි ගලා එන සිස්ටම් එකක් සෙට් වී ඇති නිසාය.ඉස්සර බුවාලන්තයට රට සල්ලි ආවේ තේ, පොල්, රබර් වලිනි. පසුකලෙක මැණික් වලිනි. ඊටත් පස්සේ බුවාලා රටපිට ගොස් රස්සා කර සට සල්ලි හෙවූහ. එහෙත් දැං වැඩේ කනපිට ගැසී විදෙස් වලිං කස්ටිය බුරුතු පිටින් මෙහෙට එති.මෙසේ විදෙස් විනිමය ගලාගෙන එන්නට පටං ගෙන ඇත්තේ බුවාලන්තයේ ‘එඩියුකේසන්’ නිසාය.බුවාලන්තයේ රට සල්ලි හොයන ප්‍රධාන ආදායම් මාර්ගය එඩියුකේසන් හෙවත් ‘අධ්‍යාපනේ’ය.’එඩියුකේෂන්’ වලින් සල්ලි වියදම් වෙනවා මිස උපයන්නේ කෙසේදැයි කෙනකුට සිතිය හැක.ඒ පිළිබඳව ප්‍රධාන මාර්ග දෙකක් ඇති බැවින් එයින් එකක් ගැන පළමුව විස්තර කියමි.පිටරටවල ඇති ප්‍රධාන පෙළේ පාසල් වන ඔක්ස්පෝඩ්, කේම්බ්‍රිජ්, කැන්බරා, බාර්බරා, කැලිපෝනියා, සෝබෝන්, හාවර්ඩ් යන ඉස්කෝලවලින් උපාධි ගත්තු ළමයින් ආචාර්ය මහාචාර්ය උපාධියට පෙර ඉගෙන ගන්න එන්නේ බුවාලන්තයටය.බුවාලන්තයේ සිස්ශත්ව කියා විභාගයක් තිබේ. ඒ සඳහා බුවා පැටවුන් පෝම් කරන ‘සිස්ශත්ව පංති’ මෙහි ඇත. මේවා බුවා පාසල්වලත් ප්‍රයිවෙටුත් ඇත. විදෙස් බුවාලා එන්නේ මේ පංතිවලට ඇතුළත් වී ඉගෙන ගන්නටය.බුවාලන්තයේ ‘සිස්ශත්ව‘ විභාගය තුන් ලෝ පුරාම චිරප්‍රසිද්ධය. හිස්-සත්වයින් බිහිකරන බැවින් හිස්-සත්ව යන වදන පසුව සිස්ශත්ව බවට පත්විය.’සිස්ශත්ව‘ යෙන් ගොඩ යන ඕනෑ බුවා පැටවෙකුට ඇමරිකාවේ නාසා ආයතනයේ තාරකා ජොබ් එකක් වුවද එළකිරි ටිකට කළ හැක. ඒ තරං දැනුමක් අවුරුදු දෙක තුනක් ඇතුළත හිච්චං බුවා පැටවුන්ට කවා පුරවන්නට බුවා ගුරු - දෙගුරුන් සමත්ය.සිස්ශත්ව බුවා පැටියකුගේ දැනුම ඉදිරියේ හාවඩ් –ලූනා - කේම්බ්‍රිජ් වලිං එන ආචාර්ය මහාචාර්ය වරුද කොරවී යති.බුවාලන්තයේ ඇති බෝක්කු ගණන, පොල්ගස්වල උස, වැව්වල ඇති වතුර ප්‍රමාණය, ලන්තයේ ඇති ළිං ගණන, අර වැව්වල ඇති වතුර සියලු ළිංවලට පිරෙව්වොත් ඉතිරි වන වතුර ප්‍රමාණය, සිස්ශත් පැටියෙකු ගෙන් ඇසුවොත් ‘සටස්’ ගා කියයි.ගහකිං කොළයක් කඩා පෑවිට ඒ කොළේ අයිති ගහ අයිති කැලය පමණක් නොව කැලේ ඉන්න සතුන් ගණන ද කීමට බුවා පැටවෙකුට ගතවන්නේ සුළු කාලයකි.සිස්ශත්ව පංතියකට ඇතුල් වෙන්න ආ පිටරටාචාර්ය වරයකු ගෙන් මේ ගැන විමසුවෙමි.”කොහොමද බුවාලන්තේ ‘සිස්ශත්වයින්’ ගැන දැන ගත්තේ””ඇයි.. මෙහේ TV  එකේ යන වැසටහනක් තියෙන්නේ ‘පවු පුංචි පහේ උං’ කියලා. අන්න ඒක අන්තර්ජාලෙ ඔස්සේ බලලා තමයි දැනගත්තේ.සිරා පොරවල් ඇවිත් නිකං කොර වෙලා නෝන්ඩිටෝකත් දාලා යන හැටි දැක්කම අපිත් හොල්මං...පුංචි පහට අයින්ස්ටයින් ආවත් සොරිම සොරි තමයි... බොස්.. සොරිම... සොරි.. මට... කතාකරන්න වෙලාවක් නෑ.. පාඩං කරන්න තියෙනවා... කැහිබෙල්ලා.. බටඇටිකුකුලා.. පුලුට්ටා.. අංකටුස්සා, දැතිගොයියා, මැඩුවන්බානවා, නීලකොබෝ, හවරිනුග, ආඩතෝඩා, දිය බෙරලිය.ආචාර්යතුමා පොත වහගෙන ඇස් පියාගෙන මතකයෙන් කියවන්න හදයි.”ඕකට ඉතිං බරගාණක් වියදං වෙනවනේ..””හපෝ ඒකට මොකද.. අපි අවුරුදු විස්සක් තිහක් තිස්සේ ඉගෙන ගන්න එව්වා මෙහෙ අවුරුදු දෙකෙං ඔලුවට දානවනේ.. ඉතිං පාඩුද?බලාගෙන ගියාම බුවාලන්තේ තියෙන්නෙ පුංචි පහේ එඩියුකේෂන් එකක් නෙමෙයිනෙ.. මට කියැවිණි.විදේස සල්ලි ගලන අනෙක් එඩියුකේසන් මාර්ගය නම් මේ වනවිට දස දිග සුපතල කිත් ගොස නගා ඇති බුවාලන්තයේ ප්‍රශ්න පත්තර හැදීමය.බුවාලන්තයේ පත්තරවලට වඩා වැඩියෙන් විකිණෙන්නේ ප්‍රශ්න පත්තරය. මෙහි හදන ප්‍රශ්න පත්තරවලට ලෝ පුරා විශාල ඉල්ලුමක් ඇත.බොර තෙල් බැරලයක් ඩොලර් හැත්තෑපහකි. මෙහි ප්‍රශ්න පත්තරයක් ඔවුන් ඩොලර් එකසිය හැත්තෑපහක් ගෙවා ගැනීමට පොරකති.බුවා එඩියුකේෂන් ඔස්තාර්ලා ගැන්සි පිටින් යොදාගෙන ප්‍රශ්න පත්තර හදා පිටරට යැවීමෙන් අම්බානක විදේස විනිමය මුදලක් ගරාගැනීමට බුවාලාට දැන් පින පෑදී ඇත.මේ අලුත්ම ප්‍රවණතාව ගැන සොයා බැලුවෙමි. මේ ගැන බුවා පැටියකු ගෙන් විමසුවෙමි.”මොනවද පුතා.. ඔය තරං.. නැගලා යන්න.. ඔය ප්‍රශ්න පත්තරවල තියෙන්නෙ.. අපේ රටෙත් එකසිය ගාණට ප්‍රශ්න තියනවා.. ඔය තරං.. ගැම්මක් නෑනේ..””අයියෝ අංකල්.. මොනාද .. මේ .. කතා.. හොඳයි.. කියන්න බලන්න එහෙනං.. අතට කියන විරුද්ධ පදය..?””හෑ. අතට.. අත..ට විරුද්ද පදයක් නෑනේ..””අයියෝ අංකල් පුංචි පහේ ප්‍රශ්නයක් නේ.. අතට විරුද්ධ පදය ... කන..””මොනා.. කන.. එ.. ඒ.. කොහොමද?””අතින්නෙ අංකල් කන පුරෝලා දෙන්නෙ.. ටාං ගාලා.. පොඩ්ඩ මිස් වෙනකොට... හරි.. එහෙනං අංකල් කියන්න බලන්න කකුලට කියන විරුද්ද පදය..”පි.. පිස්සුද පුතා.. කකුලට මොකක්ද තියෙන විරුද්ධ පදේ... එහෙම එකක් නෑනේ..?””කකුලට විරුද්ද පදය තමයි.. පශ්චාත් බාගය..””චෙහ්.. ඒ.. ඒ.. කොහොමද?””ඇයි.. අංකල් අහලා නැද්ද.. මේවා හදන කස්ටියට කකුලෙං.. ඒ පැත්තට ගහලා එලවන්න ඕනැ කියලා බුවාලා කියනවා..””අංකොල් ගෙ බාසාව නං අන්තිමයි.. මෙහෙ පංතියකිං ඉගෙන ගත්තා නං ඔය අවුල නෑනේ..හොඳයි අංකොල්... එහෙනං.. ඕං.. පුංචි පහේ ගණං ප්‍රශ්නයක් අහන්නං... බුවනීගේ ගෙදර සිට පාසලට ඇති දුර ග්‍රෑම් එක්දාස් පන්සීයකි. බුවනී පාසලට ගොස් ආපසු ගෙදර ඒමට යා යුතු කිලෝ ගණන කීයද?”මො.. මොකක්ද.. පුතා.. ඒ.. අන්ඩරේ.. ප්‍රශ්නෙ වැරැදියි නේද..”අපිට වරදින්නෙ කොහෙද අංකල්.. මේ .. බුවාලන්තෙ.. ප්‍රශ්න හදන්නෙ.. අන්දරේලගෙං කැකිල්ලෙ ලගෙං ... පැවත එන පශ්චාත් බාග උපාධි ගහපු මහදුරු සූදුරු සිරා එඩියුකේටඩ් බුවාලා...”එ.. එතකොට.. එහෙනං මොකක්ද උත්තරේ...””ගෙදර ඉඳලා පාසලට ග්‍රෑම් 1500යි... 1500යි 1500යි ග්‍රෑම් තුන්දාහයි... ග්‍රෑම් තුන්දාහයි කියන්නේ කිලෝ තුනයි... ඒ නිසා බුවනී ගිය මුළු දුර කිලෝ තුනයි...”එ.. එතකොට .. පුතා.. බර මනින්නේ.. මොනායින්ද?..”ඒ .. කිව්වෙ.. අංකල්.. මොකක්ද.. අහන්ඩකො අදාලව ප්‍රශ්නයක්”හරි.. අපි.. මෙහෙම අහමු.. පතෝල .. හරි.. මෑකරල් නැත්තං. මුරුංගා.. වගේ දෙයක් බර මනින්නෙ කොහොමද?””සිම්පල්නෙ අංකල්.. මෑකරල් එක දිගට තියලා බලනවා මීටර් කීයක්ද කියලා.. මුරුංගා මිටිය ලිහලා එක දිගට තියාලා බලනවා.. මීටර් ගණන.. ඒක එකතු කරලා බලනවා මුරුංගා කිලෝමීටර් ගාණ.. ඊට පස්සෙ ගාණ හදා ගන්න ඕනෑ... මෑකරල් කිලෝමීටර් බාගයක් දෙන්න... පතෝල කිලොමීටර් කාලක් දෙන්න.. වැටකොලු මීටර් දහයක් දෙන්න.. කියලා.. ඉල්ලන්න පුළුවන්...ප්‍රශ්නත් උත්තරත් ඇසූ මට කටඋත්තර නැති විය. වැඩි දුර කල්පනා කළවිට මොලේ මඤ්ඤං වෙයි.”කෝ දෙන්න බලන්න ඔය ප්‍රශ්න පත්තරයක්..” කී මම බුවා පැටවාගෙන් ප්‍රශ්න පත්තරයක් ගෙන පෙරළා බැලුවෙමි.”හෑ.. කො.. කොහොමද.. එහෙනං මේ ප්‍රශ්නෙට ලියන්නෙ.. මේ .. ඇඳලා තියෙන ඔරලෝසුවල වෙලාව කියන්න කියලා ප්‍රශ්න අහලා තියෙනවා.. කලු ඉලක්කං මොකුත් නැතුව වෙලාව ලියන්නෙ කොහොමද..?”කොර්චොප් හිනාවක් දැමූ බුවා පැටියා ප්‍රශ්න පත්‍රය මගෙන් උදුරා ගත්තේය.”මෙන්න මෙහෙමයි.. මේ ඔරලෝසු මූණත් හිස් රවුං දෙක කපලා මෙහෙම අයින් කරනවා.. දැං .. මේ සිදුරු දෙක උඩට අල්ලලා.. අහස දිහා බලනවා... අහස දිහා බලලා අනුමානෙට වෙලාව හොයාගන්න බැරිනං වැඩක් නෑනේ අංකල්.. මට පරක්කු වෙනවා. ඊළඟ පේපර් එකට හිනාවෙන්න තියෙනවා.. මං යනවා..බුවා පැටියාගේ පුරස්නත් උත්තරත් ඇසූ මට කටඋත්තර නැතිවිය. විමතිය උසුලා ගත නොහැකි වූ මම වහාම බුවාලන්තයේ ප්‍රශ්න පත්තර කංතෝරුවක් වෙත ගියේ ප්‍රශ්න හදන අයුරු සියැසිං දැක බලාගැනීමේ චේතනාවෙනි.”මාද්යකාරයින්ට නං මේ පැත්ත පළාතට එන්න දෙන්නෑ..” කියා මා එළවා ගන්නට හැදුවත් මා පිටරට මාද්ය කෙනෙකු කී නිසා ප්‍රශ්න බෝට් එක ළඟට යාමට හැකිවිය.ප්‍රශ්න බෝට් ලොක්කා කතාව ඇරඹූයේ පසෙක තිබූ විශාල දෙහිගොඩක් පෙන්වමිනි.”පේනවනේද.. උඹලා හදන ප්‍රශ්නවලට මමයි උත්තර ලියන්ඩ වෙලා තියෙන්නෙ.. මේ ඔක්කොම ලොක්කා මට කපපු දෙහි.. අම්මප මේ ප්‍රශ්න හිංදා මට පාරේ බැහැලා යන එකත් ප්‍රශ්නයක් වෙලා තියෙන්නෙ.. බලනවා.. ප්‍රශ්න විතරක් නෙමේ යවලා තියෙන උත්තරත් වැරැදියි.”මං කිව්වා සේර්.. මේගොල්ලන්ට උත්තර හදන්න බැරිනං නිකන් ඉම්මු කියලා..””එතකොට කෝ යකෝ උත්තර පත්තරයක්..””බුවා පැටවු උත්තර ලිව්වාම.. එව්වයිං හොඳ එකක් බලලා තෝරගත්තාම ඉවරයිනෙ සේර්.. ඒක බලාගෙන එකක් හරියටම හදාගන්න තිබ්බනෙ.. නිකංනෙ.. ටිංකිරි කෑවේ..හනේ ඇත්තට කලාපෙත් ප්‍රශ්න.. කොමිසන් සභාවෙත් ප්‍රශ්න, දෙපාර්තමේන්තුවෙත් ප්‍රශ්න.. හැම තැනම ප්‍රශ්න පිට ප්‍රශ්න ඒ වුණාට උඹලාට හරියට ප්‍රශ්නයක් හදාගන්න බෑ..ෂික්..”හරි..හරි... දැං.. කියනවල.. තුංවෙනි වාරෙට මොකද කරන්නෙ.. කොහොමද අංජබජල් නොවී ප්‍රශ්න පත්තරේ හදන්නෙ.. මේ පාර වැරදුනොත් නං මට සොරිම සොරි...බුවා බෝඩ් එකම මොහොතකට දැඩි කල්පනාවකට වැටුණි.”හරේ.. හරි.. සේර්.. හරිම.. හරි.. එළ.. අයිඩියා පාරක් ආවා.. වැඩේ ගොඩම ගොඩ..””ඉ..ඉතිං.. කියනවා බලන්ඩ”ඊළඟ පාර අපි .. උත්තර පත්තරයක් හදලා අරිමු බුවා පැටවුන්ට..”යවලා...?””බුවා පැටවුන්ට කියමු එව්වට ගැළපෙන ප්‍රශ්න හදන්න කියලා.. වැඩේ පිනිස්..”එළ.. යකෝ එළ.. උඹනං.. දෙයියෙක්..” කී බෝඩ් ලොක්කා පුටුවත් පෙරළාගෙන පැමිණ ප්‍රශ්න බුවා බදාගෙන ඉඹින්නට විය.මම අසළ තිබූ දෙහිබෑයක් ගෙන ඔලුවේ අතුල්ලා ගත්තෙමි.පණ යන පැණ විමසුම සහ පැණ සිතුවමතිස්ස කරුණාසේකර</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=av09080916</link>
    <topic>අලුත් ගීත සමඟ ප්‍රසංගයකින් ඔබ හමුවට එනවා</topic>
    <author>ගාමිණී සුසන්ත ඡායාරූපය - සුදම් ගුණසිංහ</author>
    <content>කවරයේ කතාවචාල්ස් කුමරුගේ සැඟවුණු පෙමක තතු හෙළිවේජීවිතේ ආයෙත් අලුත් වුණා වගේ දැනෙනවාසුපිරි වටයට තේරුණු ‘ෂැඩෝ ස්ටාර්ස්’"මං කොල්ලා කාලෙ හරි ජොලිකාරයා"මට ඇත්ත කියන්න ඔයා මාව දාලා යනවද? (රසදුන නව කථාව)“දැන් ඉතින් දිගටම කලාවේ රැඳෙන්න පුළුවන්”ගාමිණී-චිත්‍රා විසිපස් වසරකට පසු කාවන්තිස්ස-විහාරමහාදේවිය වෙයිශාරුක්ට ෂොයිබ්ගෙන් අධි වේග පන්දුවක්කැමැති හතක්කොහොමද තොරතුරුසීයාගේ කතා කාටුන් වලින් ගෙනෙන ශාන්තනව මඟකට ෆෙංෂුයි – 12නළුකම තබා කැමරාවක්හරවනවාටත්අකමැති රොබින්ගේ පුතා චන්නගීත ගායනයට හිතැති වෛද්‍යවරිය චන්ද්‍රිකා අල්ගමබුවා පැටියාගේ විභාගෙකට ගිය කලක්අලුත් ගීත සමඟ ප්‍රසංගයකින් ඔබ හමුවට එනවාවෙනසක්! සැබෑ වෙනසක්!!- ප්‍රදීපා ධර්මදාස”සුපෙම් හැඟුම් ඔබෙන් එපා- මිතුරු දම් විනා නෞකාවකි ඔබ ඈත සමුදුරේ මා පහන් ටැඹයි මෑත ගොඩබිමේ”ඒ ඇගේ හඬින් ගැයුණු සුමියුරු ගීතයකි. සුභාවිත සිංහල ගීතාවලියේ මියුරු ගීත අතරේ ඇය ගැයූ සුමියුරු ගීත අතලොස්සට හිමිවන්නේ සුවිශේෂී ස්ථානයකි. ඒ ඇය ගැයූ ගීතවල පදමාලා, සංගීතය මෙන්ම ඇගේ හඬ ද සුවිශේෂී නිසාය.ඇය ප්‍රදීපා ධර්මදාස. ප්‍රදීපා අපට සිටින දක්ෂ ගායන ශිල්පිනියකි. ගායිකාවක වීමට පෙර ඇය වේදිකා නාට්‍ය රංගන ශිල්පිනියකි. මෙම කලාකාරිය අද කාර්ය බහුල කාන්තාවක් වී සිටින්නීය. ඒ ඇයගේ සැමියා (ඩලස් අලහප්පෙරුම) කාර්ය බහුල අමාත්‍යවරයකු වීම නිසාය. කෙතරම් කාර්ය බහුල වුවද, කෙතරම් වගකීම් සහගත වුවද තවමත් ඇය සුපුරුදු නිරහංකාරකම තුරුළු කරගත් ප්‍රදීපා ධර්මදාසම බව අපට වැටහුණේ ඇය සමඟ කතාබහට එක්වුණු මුල් තත්පර කීපය තුළදීමය.ඉතින් කොහොමද ප්‍රදීපා මොනවද අලුත් තොරතුරු?හොඳීන් ඉන්නව. ටිකක් කාර්ය බහුලයි නම් තමයි. ඒත් මම කලා කටයුතුවලින් ඉවත්වෙලා නෑ. මම ගීත එකතුවක් අවසන් වරට එළි දැක්වුවේ මීට අවුරුදු 5 කට විතර ඉස්සර. ඒ ”සත්‍යාංගනාවි” සංයුක්ත තැටිය.ඊට පසුව අවුරුදු 3 ක් විතර හිටියේ රටින් බැහැරව; ඇමරිකාවේ. ඒ කාලය මට දැනුණේ ඉතාම දීර්ඝ කාලයක් හැටියට. ඒ අවුරුදු 3 ඇමරිකාවෙ ඉඳලා නැවත ලංකාවට ආව මට දැනුණේ ලංකාවේ කලා ක්ෂේත්‍රයේ විශේෂයෙන්ම සංගීත ක්ෂේත්‍රයේ කිසියම් පෙරළියක් සිදුවෙලා ඇති බවයි.ලංකාවේ විවිධ රූපවාහිනී නාලිකා විසින් මෙහෙය වන ලද ගීත තරගවලින් අලුත් ගායක ගායිකාවන් රැසක් බිහිවෙලා තිබුණ; ඔවුන්ට විශාල සමාජ පිළිගැනීමකුත් ජනතා කැමැත්තකුත් ලැබී තිබෙන බව මට පෙනී ගියා.මම ඒක දකින්නෙ ඉතා හොඳ ප්‍රවණතාවයක් හැටියට. ඒක එක්තරා රැල්ලක් වගේ සමාජය පුරා පැතිර ගිය දෙයක්. මේ පසුබිමේ යම්කිසි අලුත් නිර්මාණයක් කරන විට අපි පටන්ගන්න ඕන අපි හිටිය තැන ඉඳල. සමාජය යන්නෙ මේ විදියටයි කියල අපටත් ඒකට අනුගත වෙන්න බැහැනෙ.ඒ නිසයි මම ලංකාවට ආවට පස්සෙ අලුත් ගීත එකතුවක් කරන්න ඕන කියල හිතුවෙ. ඒ සඳහා මුලින්ම පටිගත කළේ එඩ්වඩ් ජයකොඩි මහතා සමඟ ගැයූ යුග ගීතයක්. ඒ ගීතයෙ පදරචනය කපිල කුමාර කාලිංගගෙ; සංගීතය රෝහණ වීරසිංහයන්ගෙ.ඒ වගේමශාස්ත්‍රීය සංගීතයට බර ගීතයකුත් පටිගත කළා. එහි සංගීතය නාලක අංජන කුමාරගෙ; පදරචනය කුමාර ලියනගේගේ. තවත් විශේෂ දෙයක් තියෙනව මගෙ සැමියා (ඩලස් අලහප්පෙරුම) රචනා කළ ගීතයක් ගායනා කරන්නත් පසුගියදා අවස්ථාව ලැබුණා.ඒක සමූහ ගීතයක්. රට එක්සේසත් වීම පිළිබඳව ලියැවුණු මෙම ගීතයට ලංකාවේ ප්‍රවීණ ගායක ගායිකාවන් රාශියක්ම ගායනයෙන් දායක වෙලා තියෙනව. තවත් ඉතාම ලස්සන දේශාභිමානීය ගීතයක් ගයන්න මට අවස්ථාව ලැබුණා.ඒක ගායනා කළේ මගෙ සංයුක්ත තැටියට නම් නෙමෙයි. ස්වාධීන රූපවාහිනී සේවයේ 30 වැනි සංවත්සරය වෙනුවෙන් ගායනා කළ ගීතයක් ඒක. එහි පදරචනය පමිත ආර් ලියනගේගෙ. සංගීතය නිර්මාණය කළේ දර්ශන දිසානායක කියන තරුණ සංගීතඥයා. මගෙ සංයුක්ත තැටියට මම තවම ගයල තියෙන්නෙ ගීත 4 යි.මම මුලින් හිතාගෙන හිටියෙ මේ අගෝස්තු මාසෙ මේ ගීත එකතුව එළිදක්වන්න. මගෙ සෑම නිර්මාණයක්ම එළි දැක්වූවේ අගෝස්තු මාසයේ. නමුත් මේ සැරේ ඒක කරන්න වෙන්නෙ නෑ. ලබන අවුරුද්දේ මගෙ උපන්දිනය යෙදෙන ජනවාරි මාසයේවත් මේ ගීත එකතුව එළිදක්වන්න මම බලාපොරොත්තු වෙනව. ඒ සමඟම ගීත ප්‍රසංගයක් ආරම්භ කරන්නත් මගෙ අදහසක් තියෙනව.ඒක ඇතැම්විට ඒක පුද්ගල ප්‍රසංගයක් වෙන්නත් පුලුවනි; නැතිනම් තවත් ගායකයෙක් හෝ ගායිකාවක් සමඟ පවත්වන ප්‍රසංගයක් වෙන්නත් පුලුවනි. තවමත් ඒ ගැන අවසන් තීරණයක් අරගෙන නෑ. මගෙ පැරණි සහ අලුත් ගීතවල හොඳ එකතුවක් මෙම ප්‍රසංගයෙන් ඉදිරිපත් කරන්නත්, ඒ ප්‍රසංගය රටවටා ගෙනියන්නත් මම බලාපොරොත්තු වෙනවා.ඔබ කළ වේදිකාවේ රංගනයන් මතකයට පමණක් සීමා වෙලාද? නැවත වේදිකාවෙ රඟපාන්න අදහසක් නැතිද?ඇත්තටම මට වේදිකාවට තියෙන්නෙ හරිම ලෝභකමක්. මම ආවෙ එතැනින්. සුබ සරණාගත, සිංහබාහු, සක්විති නික්මන, නෙළුම් පොකුණ, දූවිලි, මුහුණු දෙකක්, උක්දඬු දුන්න, සත්‍යාංගනාවි වැනි වේදිකා නාට්‍යවලට මම රංගයෙන් දායක වුණේ හරිම ආශාවෙන්.ඒ රංගනයන්, ඒ හා බැඳුණු සිදුවීම් මතක් කරන විටත් හරිම සුන්දරයි. විවාහයෙන් පසුව මම රංගනයෙන් ඉවත් වුණා. ඒ අදහසේ ස්ථිරවම එල්බගෙන ඉන්නව කියල මම කියන්නෙ නෑ.නමුත් දැන් මගේ කාර්ය බහුලත්වය නිසා රංගනය වෙනුවෙන් වෙලාවක් වෙන්කරගන්න අපහසුයි. නමුත් මම ඉඩ ලැබෙන හැම වෙලාවකම වේදිකා නාට්‍ය නරඹන්න යනව.කාර්ය බහුල ඇමතිවරයකුගේ බිරියක් වීම ඔබේ කලා ජීවිතයට බලපෑවේ කොහොමද?මගෙ සැමියගෙ දේශපාලන කටයුතු නිසා දරුවන් දෙන්නා ගැනත් පවුලේ වෙනත් වැඩකටයුතු ගැනත්, සොයා බලන්න පැවරුණේ මට. ඒ වගේම ස්වයංවාරණයක් ඇතිව සෑම වැඩකටයුත්තක්ම ඉටුකරන්න මට සිදුවෙලා තියෙනව.එහෙම වුණත් මගෙ කලා ජීවිතයට සැමියාගෙන් කිසිම බලපෑමක් නෑ. එදා වගේම මගෙ කලා කටයුතුවලට මගෙ සැමියාගෙන් ලැබෙන්නෙ විශාල සහයෝගයක්. පස්සෙන් ඉඳගෙන නිතර නිතර උදව් නොකලත්, අවශ්‍ය අවස්ථාවේදී සියලු බර කරට අරගෙන මට උදව් කරනවා.කලා කටයුතුවලට වැඩියෙන් යොමුවෙන්න නොලැබෙන තවත් කාරණයක් තමයි, මගෙ පුතාල දෙන්නගෙ අධ්‍යාපන කටයුතු සොයා බලන්න සිදුවන එක. ලොකු පුතා ඉගෙන ගන්නෙ 7 වසරේ. පොඩි පුතා 6 වසරේ. මේ කාලය එයාලගෙ වැඩ කටයුතු ගැන වැඩියෙන් සොයා බලන්න ඕන කාලයක්නෙ.පසුගිය අවුරුද්දෙ කළ ඕස්ටේ‍්‍රලියානු සංචාරය සාර්ථකද?පසුගිය අවුරුද්දෙ අගෝස්තුවල තමයි, අපි ඕස්ට්‍රේලියාවේ ”තුන්සිතක රාවය”නමින් ගීත ප්‍රසංගයක් ඉදිරිපත් කළේ. ඒ; අමරසිරි පීරිස්, ලක්ෂ්මන් විජේසේකර සහ මම එකතු වෙලා. ඒ ප්‍රසංගය ඉතාම සාර්ථක වුණා. මේ ප්‍රසංගයේ  DVD පටය දකින්න ලැබුණේ ලඟදි. ඒක නරඹන විට හරිම සතුටක් දැනෙනවා අපට ලැබුණු රසික ප්‍රතිචාර පිළිබඳව.ප්‍රදීපා ධර්මදාස නම් ගායිකාව ගයන කුමන ගීතයට ද ඩලස් ඇමතිතුමා වඩාත්ම කැමති?මගෙ පළමු කැසට් පටයට මම ගායනා කළ “සඳගිරි පව්ව කොහෙදෝ” නම් ගීතයත්. ඒ ගීතයේ පදරචනය රත්න ශ්‍රී විජේසිංහගෙ; සංගීතවත් කළේ ආචාර්ය ප්‍රේමසිරි කේමදාසයන්.එම ගීතය මීට වසර 20 කට පමණ පෙර රටේ තිබුණු දේශපාලනික පසුබිම පදනම් කරගෙන ලියැවුණු ගීතයක්. තමන්ගෙ දරුවන්ව, සැමියව අතුරුදහන් වෙන හැටි බල බලා ජීවත්වෙන්න ඒ කාලයේ බොහොමයක් කාන්තාවන්ට සිදුවුණා.ඒ සිදුවීම් පසුබිම් කරගෙන ලියැවුණු එම ගීතයට මගෙ සැමියා ගොඩක් පි‍්‍රය කළා. ඒ ගීතය තමයි, මම ගායනා කළ මගෙ සැමියා කැමතිම ගීතය.ගාමිණී සුසන්ත ඡායාරූපය - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=av09080917</link>
    <topic>වෙනසක්! සැබෑ වෙනසක</topic>
    <author>- ඉදුනිල්</author>
    <content>කවරයේ කතාවචාල්ස් කුමරුගේ සැඟවුණු පෙමක තතු හෙළිවේජීවිතේ ආයෙත් අලුත් වුණා වගේ දැනෙනවාසුපිරි වටයට තේරුණු ‘ෂැඩෝ ස්ටාර්ස්’"මං කොල්ලා කාලෙ හරි ජොලිකාරයා"මට ඇත්ත කියන්න ඔයා මාව දාලා යනවද? (රසදුන නව කථාව)“දැන් ඉතින් දිගටම කලාවේ රැඳෙන්න පුළුවන්”ගාමිණී-චිත්‍රා විසිපස් වසරකට පසු කාවන්තිස්ස-විහාරමහාදේවිය වෙයිශාරුක්ට ෂොයිබ්ගෙන් අධි වේග පන්දුවක්කැමැති හතක්කොහොමද තොරතුරුසීයාගේ කතා කාටුන් වලින් ගෙනෙන ශාන්තනව මඟකට ෆෙංෂුයි – 12නළුකම තබා කැමරාවක්හරවනවාටත්අකමැති රොබින්ගේ පුතා චන්නගීත ගායනයට හිතැති වෛද්‍යවරිය චන්ද්‍රිකා අල්ගමබුවා පැටියාගේ විභාගෙකට ගිය කලක්අලුත් ගීත සමඟ ප්‍රසංගයකින් ඔබ හමුවට එනවාවෙනසක්! සැබෑ වෙනසක්!!ලකුණු කතරට පොද වැස්සක් වැටුණු ගාණයි. දඹුලු ක්‍රීඩාංගණයේ මන්දගාමී තණ තිල්ලටත් වෙනසක් දැනෙන්න ඇති. ලකුණු 150 ක් 160 ක් කරා යන්නටත් අසීරු තණ තිල්ලක ලකුණු 300 කට ආසන්න ගණනක් හඹා යාමට හැකිවීම ලොකු වික්‍රමයක්.ශ්‍රී ලංකා - පාකිස්ථාන තුන් වැනි තීරණාත්මක එක් දින තරගයේදී ලකුණු පුවරුවට නව පණක් ලැබුණු ඒ දිනයේ ශ්‍රී ලංකා පිලේ ජයග්‍රහණයේ නියමුවා මහේල ජයවර්ධන.මහේලගේ පිත්ත පසුගිය දිනවල තරමක නිහැඬියාවකින් සිටියත් දඹුල්ලේ පැවැති තුන්වැනි තරගයේදී සනත් ජයසූරිය වෙනුවට ආරම්භ පිතිකරුවා ලෙස පිටියට ආවේ මහේල.ඒ වනවිටත් පාකිස්තානය දැවැන්ත ලකුණු 288 ක් අරන්. ඉලක්කය දුරයි. එහි ළඟා වීමත් අසීරුයි. ඒ අපට දැනුණු හැටි.එහෙත් උපුල් තරංග සමඟ මහේල ක්‍රිකට් ලෝලීන්ට නුපුරුදු රටාවකින් තරගයට ජීවය දුන්නා. ප්‍රතිඵලය වුණේ තවත් සුවිශේෂී වාර්තා ගොන්නක් සමඟ මහේල තරගයේ වීරයා බවටත් පත්වීමයි.1977 මැයි 27 උපන් මහේල 1998 ජනවාරි 24 කොළඹ ආර්. පේ‍්‍රමදාස ක්‍රීඩාංගණයේදී එක්දින වරම් ලැබුවා. එදා මෙදා තුර ඔහු සහභාගි වී ඇති තරග ගණනින් 302 ක්. එහිදී ඉනිම 283 කදී ලකුණු 8210 ක් ලබා ගෙන තිබෙනවා. හතරේ පහර 690 ක් හයේ පහර 47 ක්.මහේල - තරංග පිතිකරණයේ අනුහසින් රන්ගිරි දඹුල්ල ක්‍රීඩාංගණයේ එක් දින තරගයකදී කණ්ඩායමක් විසින් ලබාගන්නා ලද වැඩිම ලකුණු ගණන වාර්තා වුණා. ඒ ලංකාව ලැබූ 289. ඊට අමතරව එම ක්‍රීඩාංගණයේ ම පළමු කඩුල්ල වෙනුවෙන් ලැබූ ලකුණු 202 නව වාර්තාවක්.දඹුල්ලේ පැවැති එක්දින තරගයකදී ශ්‍රී ලංකා පිතිකරුවන් දෙදෙනකු පළමු කඬුල්ලේ සබඳතාව ලකුණු 200 ඉක්මවා ගිය පළමු අවස්ථාව ද මෙයයි.කෙසේ වෙතත් ලෝකයේ හොඳම එක්දින නායකයා බවට ද පත්වුණු මහේල වත්මන් නායක කුමාර සංගක්කාරට වගකීම පවරමින් නායකත්වයෙන් ඉවත් වුණා. ඒ එළැඹෙන 2011 ලෝක කුසලාන ජයග්‍රහණය සඳහා කණ්ඩායම මෙහෙයවීමේ අත්දැකීම් ලබන්න.නායකත්වයේ නොසිටියත් තම වගකීම් කොටස අවශ්‍ය වේලාවේදී ඉටු කළ මහේල ශ්‍රී ලාංකේය ක්‍රීඩා ලෝලී අප සැමගේ සිත් තුළ නොමැකෙන මතකයක් මේ තරගයේදී ඉතිරි කළ බව නම් කිව යුතුයි.- ඉදුනිල්</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=ay0908093</link>
    <topic>මාස හයක් නොමිලේ ඉගැන්නුවාට ඉස්කෝලෙන් ලැබුණු තෑග්ග රුපියල් පහළොවයි සුට්කේස් එකයි</topic>
    <author>සාගරිකා දිසානායක ජයසිංහ ඡායාරූපය - විමල් කරුණාතිලක</author>
    <content>මාස හයක් නොමිලේ ඉගැන්නුවාට ඉස්කෝලෙන් ලැබුණු තෑග්ග රුපියල් පහළොවයි සුට්කේස් එකයිධීවර කර්මාන්තයේ වාරකන් කාලය ඉවරයි සැඟව නොයන්නෙමු ජීවිතයෙන් අපිඅද අපේ කතා නායකයා විශ්‍රාමලත් විදුහල්පතිවරයකු මෙන්ම අධ්‍යාපන විද්‍යා පීඨ බාර නියෝජ්‍ය අධ්‍යක්ෂවරයකුව සිටි නන්දසිරි මුතුකුමාරණ මහතා. 1930 ජනවාරි මාසෙ විසි හය වැනිදා ඔහු මෙලොව එළිය දුටුවේ මාතර පඹුරණ ඇල්පේසියාගේ වත්තෙ පිහිටි ඔහුගෙ අම්මගේ මහ ගෙදරදි. ඔහුගේ පියා දෙවුන්දර උපන්නෙක්. පියාගේ නම ජූලියස් මුතුකුමාරණ. එවකට මාතර උයන්වත්තේ බෞද්ධ මිශ්‍ර පාඨශාලාවෙ මුල් ගුරුතුමා.අම්මා දෝන චාර්ලියානා සමරවීර. මාතර වල්පොළ ප්‍රසිද්ධ සමරවීර පරම්පරාවේ පුරුකක් වූ ඈ දක්ෂ ගෘහිනියක්. නන්දසිරි පවුලේ වැඩිමලා. ඔහුට බාල නැගණිය උපන් හැටියේම මිය ගියා. ඊට පස්සෙ මල්ලිලා දෙන්නෙක්.නන්දසිරිගේ බාල කාලේ ඔහුට මතක් වෙන මුල්ම සිද්ධිය අකුරු කියැවීම. අවුරුදු තුනේදි නන්දසිරිට අකුරු කියැවූ නැකතටම ඔහුගේ ඥාති සහෝදරියකටත් අකුරු කියෙව්වේ වල්පොළ සිරි මංගල පිරිවෙනේ අධිපති මැද උයන්ගොඩ සිරි සුමංගල නායක හාමුදුරුවෝ. හොඳින් අකුරු කියැවූ සතුටට පංචායුධයක් සහිත රන් මාලයක් ඔහුගේ අම්මා එදා කරේ පළඳවාපු හැටි අද වගේ ඔහුට මතකයි.මාතර රාහුල, පඹුරණ ශාරිපුත්ථ හිටපු විදුහල්පති නන්දසිරි මුතුකුමාරණවල්පොළ සුන්දර ගම්මානයක්. හොඳින් ඉඩකඩ තිබු ගෙවත්තේ කොනක තිබු සෙක්කු ගල ඔවුන්ගේ වතුපිටිවලින් ලැබුණු පොල්වලින් තෙල් හින්දා ගන්නට භාවිතා කළා.පුංචි කාලේ ඔවුන් මේ සෙක්කු ගල වටේ කරකැවෙමින් විනෝද වුණේ හරියට අද කාලෙ ළමයි මෙරිගෝ රවුන්ඩ් එකක් පදිනවා වගේ. අශ්වයකුගේ පිට උඩ නැංගාම වගේ වරෙක උස් වී යළි පහත් වෙමින් වටේ කැරකෙන සෙක්කු ගල පිට යාම පුංචි උන්ට හරි පී‍්‍රතිජනක සෙල්ලමක් වුණා.පොඩි කාලේ මුදල් වෙනුවට නන්දසිරිලා ගනුදෙනු කර ගත්තේ කජුවලින්. පුංචි ළමයි හැමෝම පාන්දරින්ම අවදි වෙලා ගස් යට වැටුණු වවුල්හප අහුලන්න දුවන්නේ තරගෙට. එහෙම එකතු කරගත්තු කජුවලින් තමයි ඔවුන් එකිනෙකාගේ ගනුදෙනු බේර ගත්තේ.නවවල් මැනිල්ලට, වියත් මැනිල්ලට, ලේන ඉරි ගැහිල්ලට, වළ කජු ගැහිල්ලට, ඔත්තේ ඉරත්තේ දැමිල්ලට වගේ ම පංච දැමිල්ලටත් ඔට්ටු ඇල්ලුවේ කජුවලින්.නන්දසිරිට පන්තියේ හැමෝමත් ගුරුවරුත් ආදරේ කළේ බොහෝ විට ඔහු පන්තියෙ බාලම ළමයා වූ නිසා. ඒ වගේ ම හැම වැඩකටම දස්කම් පෑ නිසා.පුංචි කාලෙ ඉඳලම නිවුණු තැන්පත් ගතිවලින් යුතු වූ ඔහුට පිරිමි ළමයින් වැඩි පන්තිවලදි ගැහැනු ළමයින් ගේ බංකුවලත් ඉඳ ගන්න සිද්ධ වුණා. ඔහුගේ පි‍්‍රයතම විෂයය ගණිතය. කවි ගායනාවලටත් දක්ෂයි. ඔහුගේ අත් අකුරු බොහොම හැඩයි. වැඩ පිළිවෙළයි.පළමුවැනි පන්තියෙ පරීක්ෂණයට ආපු පරීක්ෂකවරයා ඔහුගේ ගල් ලෑල්ල ඔසොවලා පන්තියෙ අනෙක් ළමයින්ට පෙන්නලා “මෙන්න මේ විදිහට අකුරු ලියන්න” කියලා කියාපු දවස නන්දසිරිට වගේම ඔහුගෙ තාත්තටත් සතුටුදායක දවසක්. ඒ ඔහුගේ පන්තිය භාර ගුරුතුමා තාත්තා වූ නිසයි. පරීක්ෂකවරයා ඒ බව දැනගෙන හිටියෙ නෑ.නන්දසිරි තුනේ පන්තියෙ ඉගෙන ගන්න කොට මාතර රාහුල විද්‍යාලෙන් ලියුමක් ආවා ඇතුළත්වීමේ විභාගයට පෙනී සිටින්න කියා. ඉංගී‍්‍රසි මාධ්‍ය පාසලක් නිසා ඊට ඇතුළත් වෙනවාට පියාත් කැමැති වුණා. ඔහු විභාගය සමත් වුණා.1939 දි මාතර රාහුල විද්‍යාලෙ දෙවැනි ශ්‍රේණියට ඇතුළත් වුණා. ඉංගී‍්‍රසියෙන් වැඩ කළාට නන්දසිරි ඉක්මනින්ම වැඩ ටික අල්ලා ගත්තා. ඔහුගේ තාත්තා රාත්‍රි පාසලකින් ඉංගී‍්‍රසි ඉගෙන ගත්තා. නන්දසිරිටත් ඉගැන්නූ නිසා ඔහුට ඉංගී‍්‍රසි පාසලේ වැඩ අල්ලා ගන්න ඒ හැටි අමාරු වුණේ නෑ.වසර අවසානයේදී නන්දසිරිට ද්විත්ව සම්මාර්ථයක් ලැබුණා.හතරේ පන්තියට බුද්ධාගම උගන්වාපු ජිනේරිස් සිල්වා මහත්තය සතුන් මැරීමේ ආදීනව කියා දුන් විදිහට නන්දසිරි මස් මාංශ කෑම සම්පූර්ණයෙන් අත හැරියා. ඒත් පසු කලෙක නවාතැන්වල කෑම හිඟ වෙන අවස්ථාවල මාළු කන්න සිදු වුණා.පහේ පන්තියෙ ඉගෙන ගන්න කොට නන්දසිරි ගේ ජීවිතේ වඩාත්ම කම්පා වූ සිදුවීමට ඔහුට මුහුණ දෙන්න සිදු වුණා. හිටි හැටියේම බලවත් ලෙස අසනීප වූ තාත්තා මාසයක් පමණ කෙටි කාලයක් ඇතුළත අභාවප්‍රාප්ත වුණා.අම්මත් නන්දසිරිත් මල්ලිලත් අසරණ වුණා. තාත්තගේ වැටුපත් නෑ. අම්ම අත්කම් මැහුම් දැන හිටි එක ලොකු පිහිටක් වුණා. අම්මා ගමේ වටපිටාවෙ අයගෙ ඇඳුම් මහලා හම්බ කළ මුදලින් නන්දසිරිලව රැක බලා ගත්තා.ළමා කාලෙදීම පවුලේ බර කරට ගන්න ඔහුට සිදු වුණා. නන්දසිරිගේ පියා විදුහල්පතිවරයකු වූ නිසාත් ඔහුගේ දස්කම් ගැනත් සලකා බලා මාතර රාහුල විද්‍යාලෙ එවකට හිටි පාලක මණ්ඩලය ඔහුට නොමිලේ ඉගෙන ගන්න අවස්ථාව ලබා දුන්නා.පාසල් ගාස්තු ගෙවීමෙන් නිදහස් වුණාට මල්ලිලා දෙන්නගෙයි නන්දසිරිගෙයි අඩුපාඩු පියවන්න මැහුමෙන් අම්මා ලැබු ආදායම සෑහුණේ නෑ. අගහිඟකම් වැඩි වැඩියෙන් දැනෙන කොට ඔවුන්ට ගේ් දොර බඩු මුට්ටු පවා විකුණන්න සිදු වුණා.මුලින්ම තාත්තාගේ සර්පිනාවත් ඊළඟට කළුවර කැටයම් අල්මාරියත්, උඩු වියන් සහිත පබිලියන් ඇඳත් විකුණා දැම්මා. යන්තම් එදා වේල පිරිමහගෙන කාලා බීලා පොත පතේ වැඩ ටික කරගත්තා.අධ්‍යාපන කටයුතු ලෙඩ දුක් හෝ වෙනත් අවශ්‍යතාවලට දහසය වතාවක්ම ගෙදර ඔප්පුව උකස් කරන්නට ඔවුන්ට සිදු වුණා. ගේ දොර අහිමි වෙලා හය හතර නොතේරෙන ළමයි තුන් දෙනෙක් එක්ක අම්මට දොට්ට බහින්න සිද්ධ නොවුණේ ඒ ඔප්පුව උකසට තබා ගත්තු මිනිස්සුන්ගෙ ගුණ යහපත්කම නිසා.රාහුලේට යන අතරමග නන්දසිරිගේ ලොකු අම්මලගේ ගෙදර පිහිටා තිබුණා. දෙවරු පාසල නිසා ඔහු දවල් කෑමට ලොකු අම්මලගේ ගෙදරට ගියා. ඒත් අම්මගෙන් දුරස් වෙලා ඉන්න අකමැති නිසා නන්දසිරි පාසල ඇරුණාම ගෙදරම ගියා. පාසල හවස තුනට ඇරුණාම හවස පහ වෙනකල් පයින්ම ගෙදර ගියා.අටේ පන්තියෙදි ඔහු පූර්ව ජ්‍යෙෂ්ඨ විභාගයට ලිව්වා. විභාගෙන් උසස් ලෙස සමත් වුණා. උසස් පෙළ පන්තියෙ උගන්වාපු ඩී.ජේ. කුමාරගේ ගුරුතුමා නන්දසිරිගෙ ජීවිතේ හැඩගසාගන්න ආදර්ශයක් දීපු ගුරුවරයෙක්. උසස් පෙළ විභාගෙට ගණිතය කරන්න ඔහුට වුවමනා වුවත් ඒ සඳහා ගුරුවරු හිටියෙ නැති නිසා ඔහු තෝරා ගත්තේ සිංහල පාලි සහ සංස්කෘත.භූගෝලයත් ඉගෙන ගත්තා. ප්‍රාචීන පණ්ඩිත විභාගය සමත් හර්බට් පතිරණ ගුරුතුමා ඔවුන්ට ඉතා හොඳට ඉගැන්නුවා. නන්දසිරිට පළමුවැනි අවුරුද්දෙ හැම විෂයටම පළමු තැන හිමි වුණා. ඔහු අවුරුද්දකින් විශ්ව විද්‍යාල ප්‍රවේශයට ලියන්න අවසර ඉල්ලුවත් වයස අඩු නිසා ඊට අවස්ථාවක් ලැබුණේ නෑ.1948 දී උසස් පෙළ විභාගෙන් ඉහළින්ම සමත් වුණා. විභාගෙ ඉවර වෙලා වැඩි දවසක් ගෙදර ඉන්න ඔහුට ලැබුණේ නෑ. බඹරැන්දේ ධර්මරාජ මිශ්‍ර පාඨශාලාවෙ ඉංගී‍්‍රසි උගන්වන්නට එන්නැයි හිතවතකු ගෙන් ලැබුණු ආරාධනාව පිළිගත්තා.මුලින්ම උගන්වන්න යන විට ඔහුට පොඩි ගැටලුවක් මතු වුණා. එතෙක් මුළු පාසල් කාලයේදීම ඔහු ඇන්දෙ කොට කලිසම්. උගන්වන්නට යන්නට ඔහු මිත්‍රයෙකු ගෙන් ණයට දිග කලිසම් දෙකක් ඉල්ලා ගත්තා. උදේ පාන්දර පහට අවදි වෙලා හැතැම්ම 12 ක් දුර පිහිටි පාසල හොයා ගෙන ගියා.බස් එකේ කොන්දොස්තර හිතුවේ නන්දසිරිත් පාසල් සිසුවෙක් කියලා. ඔහුට කැඩුවේ බාගෙ ටිකට් එකක්. පාසලේ පහේ පන්තියෙ පටන් ජ්‍යෙෂ්ඨය දක්වා ළමයින්ට ඉංගී‍්‍රසි ඉගැන්නුවා. පත්වීම දෙන කොට හිටපු විදුහල්පතිතුමා ඇහුවා විශ්ව විද්‍යාලෙට තේරුණොත් යනවද කියල. නන්දසිරි ‘ඔව්’ කිව්වා. පත්වීමේ ලිපිය කන්තෝරුවට යවන්නම් කිව්වා.නන්දසිරිත් වචනෙට සලකලා වැඩ කළා. මාස පහක්ම ඉගැන්නුවා. පඩි නෑ. ඔය අතරෙ විශ්ව විද්‍යාලෙට තේරුණා. ඔහු අධ්‍යාපන කන්තෝරුවෙන් විපරම් කර බැලුවා. ඔහුගේ පත්වීමේ ලිපිය කන්තෝරුවට යවලත් නෑ. පසු කාලෙක කන්තෝරුවට කරුණු ලියලා හිඟ පඩිය ලබා ගන්නට ඔහුට හැකි වුණා. මාස පහක් පඩි නැතිව ඉගැන්නුවට අගහිඟකම් අඩුවක් නෑ.නිවාඩු කාලෙට යමක් කමක් තිබුණු නැදෑයන්ගේ පොල් මෝල්වල මැෂින් කරකවලා, ලණු අඹරලා නන්දසිරි දවසේ කුලියක් හොයා ගත්තා. එහෙම හොයා ගත්තු මුදල් ඔහුගෙ පොත පතේ වැඩට වගේ ම ගෙදර වියදමටත් හිලව් කරගත්ත. මාස පහක් නොමිලේ වැඩ කරපු පාසලෙන් රුපියල් 15 ක් සමඟ වී අහුරක් දමාපු සූට්කේස් එකක් තෑගි ලැබුණා.1948 ජුලි මාසෙ කොළඹ විශ්ව විද්‍යාලෙට එන්න ඔහු ගමෙන් පිට වුණා. බාප්ප කෙනෙක් දන්නා කෙනෙකු ගේ ගෙදරක නවාතැන් ගත්තා. බෝඩිමට මාසෙ කුලිය රුපියල් 10 යි. නන්දසිරි ශිෂ්‍යත්වයක් ඉල්ලුව. ඒකෙන් රුපියල් 40 ක් ලැබුණා. බාප්පා කෙනෙකුත් ඔහුට උදව් කළා. අම්මත් මැහිල්ල අත් ඇරියෙ නෑ. පුළුවන් හැටියට වැඩ කරගත්තා.භූගෝලය පාලි හා සිංහල ඔහු තෝර ගත් විෂයයන්. මහාචාර්ය සරච්චන්ද්‍ර, මහාචාර්ය හෙට්ටිආරච්චි, මහාචාර්ය ගුණපාල මලලසේකර, මහාචාර්ය ජෝතිය ධීරසේකර, මහාචාර්ය ජයසූරිය, මහාචාර්ය රත්නසූරිය වැනි වියතුන් ඔහුගේ ගුරුවරු. පළවැනි වසරේ හැම විෂයයකටම ඉහළම ලකුණු ගත්තෙ නන්දසිරි.ඔය අතරේ ආයුර්වේදයේ ඉගන ගත් මිතුරන් කීපදෙනෙක් එකතු වෙලා චමරියක් දැම්මා කෝට්ටේ. නන්දසිරිත් ඒකට ආවා. කොල්ලුපිටියේ හිටපු යාළුවෙක් බයිසිකලයක් දුන්නා. ඒක පැදගෙන විශ්ව විද්‍යාලෙට ආව ගියා.1952 කොළඹ විහාර මහාදේවි උද්‍යානයේ විශාල ප්‍රදර්ශනයක් පැවැත්වුණා. ඔහු උදේට විශ්ව විද්‍යාලෙට ගිහින් හවසට මේ ප්‍රදර්ශනය බලන්න ගියා. වැස්සෙ පෝලිමේ ඉඳලා උණ හැදුණා. වෛද්‍ය ශිෂ්‍යයො එකතු වෙලා වෙදකම් කළා.අවසාන විභාගෙට පාඩම් කළේ බොහොම අමාරුවෙන්. ඒත් නන්දසිරිට ද්විතීය පන්ති සාමාර්ථයක් හිමි වුණා. මහාචාර්ය එදිරිවීර සරච්චන්ද්‍රයන්ගේ නාට්‍යවලට සම්බන්ධ වෙන්නත් නන්දසිරිට අවස්ථාව ලැබුණා.මහාචාර්ය සරච්චන්ද්‍රයන් අධ්‍යක්ෂණය කළ ඇන්ටන් චෙකොව් ගේ ඒකාංග අනුවාද නාට්‍යයකට ඔහු රංගනයෙන් දායක වුණා. විශ්ව විද්‍යාලයීය මේලා කලා සංගමයේ උප ලේකම් ලෙස කටයුතු කරමින් අමරදේව හා පේ‍්‍රමකුමාර එපිටවෙල කලාකරුවන් සහය කරගෙන විශ්ව විද්‍යාල ශිෂ්‍ය ශිෂ්‍යාවන්ට රංගන පන්ති සංවිධානය කළා.ඔහු උපාධිධරයකු ලෙස යළිත් තමා උගත් පාසලේ සේවයට එක් වුණා. ඒ 1952 මැයි මාසෙ දොළොස්වැනිදා. රාජ්‍ය පරිපාලන සේවා විභාගෙට පෙනී සිටියා. ලිඛිත විභාගයෙන් හත්වැනි ස්ථානය ලැබුණා.පළවැනියා වුණේ බ්‍රැඩ්මන් වීරකෝන් මහතා. මාතර රාහුල විද්‍යාලෙ උගන්වන අතරේ 1959 - 60 වසරේ පේරාදෙනිය විශ්ව විද්‍යාලයට ඇතුළුව අධ්‍යාපන පශ්චාත් උපාධි ඩිප්ලෝමාව ලබා ගත්තා.1960 යළිත් මාතර රාහුල විද්‍යාලයේ ගුරු මණ්ඩලයට එක් වුණා. ඔය අතරෙ ගතාරේ සුගතපාල හාමුදුරුවො ගෙදරටම වැඩියා. ආරාධනාවක් කළා. කඹුරුපිටියේ සපුගොඩ විද්‍යා නිකේතන පිරිවෙනෙහි විශ්ව විද්‍යාලානුබද්ධ පන්තියට අධ්‍යාපන විද්‍යාව උගන්වන්නට එන මෙන්.ඒ ඉල්ලීමට එකඟව ඔහු ගියේ දෛවෝපගත ගමනක්. ඔහුගේ ජීවන සහකාරිය ශිෂ්‍යාවක ලෙසින් එහි සිටියා. මාතර තල්පාවිලින් පැමිණි ඈ කමලා අමරවීර. අධ්‍යාපන විද්‍යාව වගේම ජීවන ගමන යා යුතු ආකාරයත් නන්දසිරි ඈට වටහා දුන්නා. මවුපිය ආසිරි මැද 1962 දී ඔවුන් විවාපත් වුණා. විවාහ වන විට ඈ මාතර බණ්ඩත්තර මහා විද්‍යාලයේ ගුරුවරියක්.විවාහයෙන් පසුව මාතරින් ගෙයක් කුලියට අරන් පදිංචි වුණා. 1963 දී ඔවුන්ගේ කුළුදුල් දියණි අමා රසිකා පවුලට එක් වුණා. ඈ දැන් පරිගණක ක්ෂේත්‍රයේ උසස් වෘත්තියක යෙදෙමින් විවාපත් වී ඇමෙරිකාවේ පදිංචිව සිටිනවා.දෙවැනි පුතා කෝසල 1970 දී ඉපැදුණා. ඔහු අද මහරගම පිළිකා රෝහලේ වෛද්‍යවරයෙක්. 1970 දී උපන් නාලක දැන් ඉලෙක්ට්‍රෝනික ඉංජිනේරුවරයකු ලෙස පෞද්ගලික සමාගමක සේවය කරනවා. ඔවුන්ගෙ දූ දරුවන් ගෙන් නන්දසිරි ගෙත් කමලා ගෙත් ලෝකයේ පාළුව වියැකී යනවා.1964 දී නන්දසිරිට රාහුල විද්‍යාලයේ නියෝජ්‍ය විදුහල්පතිධුරය හිමි වුණා. 1968 දී ඔහුට මාතර පඹුරණ ශාරිපුත්‍ර විද්‍යාලයේ විදුහල්පතිධුරය හිමි වුණා. මාතර රාහුලය දාල අලුත් විදුහලට ගියේ හිතකින් නොවෙයි. ඒත් ඔහු ශාරිපුත්‍ර විදුහල කිසියම් තත්ත්වයකට උසස් කරන්නට ඇප කැප වී කටයුතු කළා. නිල ඇඳුමවත් පිළිවෙළකට නොතිබූ පාසලේ දරුවන්ට පිළිවෙළකට අඳින්න පළඳින්න, හැසිරෙන්න ඉගැන්නුවා.පාසලට ටයි පටියක්, පාසල් ගීතයක්, තූර්ය වාදක කණ්ඩායමක් අලුතින් සකස් කළා. ළමයින්ට හරියට උගන්වන්න ගුරුවරුන් මෙහෙයවූවා. උසස් පෙළ පන්ති පටන් ගත්තා. එතෙක් විශ්ව විද්‍යාලෙක පස් පාගලා නොතිබුණු ශාරිපුත්තෙ ළමයි හතර දෙනෙක් උසස් පෙළ අරඹාපු මුල් වතාවෙම විශ්ව විද්‍යාලෙට තේරුණා.එතෙක් මාතර පළාතෙ එතරම් සැලකිල්ලට බඳුන් වෙලා නො තිබුණු ශාරිපුත්තෙ ජනතාවගේ අවධානයට පාත්‍ර වුණා. වසර එකොළහක් ශාරිපුත්තෙට හැකි පමණින් සේවය ඉටු කළා.දරුවො ශිෂ්‍යත්වේ සමත් වෙලා කොළඹට ආවා. බිරිය අධ්‍යාපන දර්ශනපති උපාධිය හදාරන්න කොළඹ විශ්ව විද්‍යාලයට ආවා. නන්දසිරි විදුහල්පතිතුමාත් කොළඹට මාරුවක් ඉල්ලුවා. 1980 දී වැල්ලම්පිටිය විද්‍යාවර්ධන විද්‍යාලයේ විදුහල්පති තනතුරට පත් වුණා.ඒ පාසලේ වසරක් වැඩ කරන අතරතුර නැගෙනහිර කොළඹ අධ්‍යාපන නිලධාරී තනතුර පුරප්පාඩු වුණා. ඉල්ලපුවම පත්වීම ලැබුණා. බිරියටත් අධ්‍යාපන අමාත්‍යාංශයේ කණ්ඩායම් පරීක්ෂකවරියක ලෙස පත්වීමක් ලැබුණා.ඔහු 1984 දී අධ්‍යාපන විද්‍යා පීඨ අංශයේ නියෝජ්‍ය අධ්‍යාපන අධ්‍යක්ෂ තනතුරට පත් වුණා. ඔහුට අවුරුදු 57 ලැබූ දා රජයේ සේවයෙන් විශ්‍රාම ලබා ගත්තේ කොළඹ තරුණ බෞද්ධ සංගමයේ විභාගාධිකාරී ධූරය බාර ගන්නටයි. තමා සතු බොදු දැනුමෙන් රටට දහමට සේවයක් කරන්නට ඔහුට ලොකු අවශ්‍යතාවක් තිබුණා.ඒ තනතුර හේතුවෙන් දහම් පාසල්හි විභාග කටයුතු දියුණු කරන්නට, එහි විභාග ක්‍රමය, ප්‍රශ්න පත්‍ර රටාව වෙනස් කොට දහම් පාසල් අධ්‍යාපනය රටේ දරුවන්ට වැදගත් වන, උසස් මට්ටමකට ගේන්නට ඔහුට අවස්ථාව ලැබුණා. බෞද්ධ ශිෂ්‍යයන් සඳහා මට්ටම් තුනකින් ගද්‍ය - පද්‍ය තරග පැවැත්වීමටත්, ඉංගී‍්‍රසි විභාගයට පොත් සම්පාදනය කිරීමටත් මුල් වී කටයුතු කළා.ජාතක කතා කිහිපයක්ම ඉංගී‍්‍රසි බසට පෙරළුවා. වසර පහළොවක ඒ සේවයෙන් ඉල්ලා අස් වුණේ දියණිය බලන්නට ඇමෙරිකාවට යන්නයි. එහිදී සැබැවින්ම හොඳ විවේකයක් ලැබූ නන්දසිරි මුතුකුමාරණ මහතා ”Muthu Memories” නමින් සිය ආත්ම චරිත කතාව ඉංගී‍්‍රසි බසින් ලියා නිම කළා. මේ දිනවල ඔහු එය සිංහල බසින් රචනා කරනවා.විශ්‍රාමික අධ්‍යාපන පරිපාලන නිලධාරීන්ගේ සුහද සරණ සංසදයේ ක්‍රියාකාරී සාමාජිකයෙක් වන මුතුකුමාරණ මහතා රුහුණු සංස්කෘතික මණ්ඩලය මගින් පසුගියදා පළ කරන ලද “සන්නියකුම” පර්යේෂණ ග්‍රන්ථයේ සංස්කාරකවරයකු ලෙසත් කටයුතු කළා.රාහුල විද්‍යාලයට ඔහුගෙන් ඉටුවූ අමිල මෙහෙවරට උපහාරයක් වශයෙන් පසුගියදා රාහුල ආදි ශිෂ්‍ය සංගමයේ කොළඹ ශාඛාව ඔහුට රාහුලාභිමානී සම්මානය පිරිනැමුවා. දැනට ඔහු පදිංචිව සිටින පන්නිපිටිය ප්‍රදේශයේ සුබසාධක සංගමයේ හා සණස මණ්ඩලයේ සාමාජිකයෙක්.අසූ වියේ එළිපත්තට සපැමිණ සිටින මුතුකුමාරණ විශ්‍රාමලත් විදුහල්පති තුමා පන්නිපිටියේ පිහිටි සිය නිවසේ පි‍්‍රය බිරිඳත් සමඟ දැන් ගත කරන්නෙ පිනට දහමට නිතර යොමුවුණු නිවුණු සැනැසුණු දිවියක්.සාගරිකා දිසානායක ජයසිංහ ඡායාරූපය - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=ay0908091</link>
    <topic>ධීවර කර්මාන්තයේ වාරකන් කාලය ඉවරයි</topic>
    <author/>
    <content>මාස හයක් නොමිලේ ඉගැන්නුවාට ඉස්කෝලෙන් ලැබුණු තෑග්ග රුපියල් පහළොවයි සුට්කේස් එකයිධීවර කර්මාන්තයේ වාරකන් කාලය ඉවරයි සැඟව නොයන්නෙමු ජීවිතයෙන් අපිඋතුරේ ධීවර කර්මාන්තයට පනවා තිබු තහංචි ඉවත් කිරීම ධීවරයන්ට මෙන්ම සමස්ත කර්මාන්තයේ ප්‍රගතියටත් හේතු විය. විශාල මත්ස්‍ය සම්පතකට හිමිකම් තිබූ උතුරු මුහුදේ මසුන් ඇල්ලීමේදී ත්‍රස්තවාදීන්ගේ බාධක රැසකට මුහුණ දීමට ධීවරයන්ට සිදුවීමෙන් කර්මාන්තය අඩපණ විය.1983 වසරේදී මත්ස්‍ය නිෂ්පාදනයෙන් 40% ක් තරම් ප්‍රමාණයක් උතුරු මුහුදෙන් නෙළා ගැනීමට හැකි විය. පසුව යුද්ධය හේතුවෙන් ධීවරයන් 34870 ක් දෙනාගේ ජීවිකාව අඩාල විය. උතුරු මුහුදෙන් නෙළා ගන්නා මත්ස්‍ය සම්පත සියයට 5 දක්වා පහත බැස තිබිණි.ධීවර කර්මාන්තය යළි නඟා සිටුවීම උදෙසා පියවර තුනකින් වැඩසටහන් පෙළ ගැස්සවීමට ධීවර අමාත්‍යාංශය පියවර ගත්තේය. මින් පළමුවෙනි වැඩසටහන දින 180 වැඩසටහනයි. මිරිදිය ජලාශවලට අලුතින් මත්ස්‍ය පැටව් මුදාගැනීම මේ යටතේ සිදුවිය.ධීවර ඇමැති ෆීලික්ස් පෙරේරා මහතා අතින් ත්‍රිකුණාමලය ධීවර වරායේ ශීතාගාරය වීවෘත වූ අවස්ථාවමසුන් අල්ලන දැල් ආම්පන්න, ඔරු මෙන්ම මසුන් අලෙවි කරන මධ්‍යස්ථාන පිහිටුවීමට තීරණය කැර ඇති අතර, ධීවර ජනතාව අතර ශක්තිමත් බවක් ඇති කිරීම ධීවර සමිති පිහිටුවීම ද දැන් ආරම්භ කර තිබේ. රුපියල් මිලියන 868.95 ක මුදලක් දින 180 වැඩසටහන වෙනුවෙන් වැය කිරීමට අපේක්ෂිතය.මධ්‍යකාලීන වැඩ පිළිවෙළ යටතේ නැංගුරම් තොටුපොළවල් වැඩි දියුණු කිරීමටත්, බෝට්ටු ලියාපදිංචි කරමින් ඒ සඳහා හැඳුනුම්පත් ලබාදීමටත් ධීවර හා ජලජ සම්පත් අමාත්‍යාංශය පියවර ගනී.ඉස්සන් වගාව සඳහා බහුල වශයෙන් සම්පත් පැවැතියේ උතුරු ප්‍රදේශයේය. මේ සම්පත් යුද්ධය හේතුවෙන් විනාශ වී ගියේය. ඉල්ලුමට ප්‍රමාණවත් ආකාරයට ඉස්සන් දීමට නොහැකි වීම හේතුවෙන් ඉස්සන්ගේ මිල ඉහළ ගියේය. මේ තත්ත්වය මඟහරවා ගැනීම උදෙසා ඉස්සන් වගාව දියුණු කිරීමට පියවර ගන්නා ලදී.වෙරළ පද්ධතියේ පවිත්‍රතාවය ඇති කිරීමට ද අමාත්‍යාංශය කටයුතු යොදා තිබේ. මේ අතරතුර මයිලඩි, මුලතිව්, මන්නාරම, වැනි දිස්ත්‍රික්කවල ධීවර වරායන් තුනක් කඩිනමින් ඇති කිරීමට පියවර ගන්නා ලදී. මධ්‍යකාලීන වැඩසටහන වෙනුවෙන් වැයවන මුදල රුපියල් මිලියන 11630 කි.තෙවනි අදියර ක්‍රියාත්මක වූයේ ධීවර කර්මාන්තයේ දිගුකාලීන දියුණුවක් අපේක්ෂාවෙනි. වෙරළ සුරැකීම, පසු අස්වනු හානිය අවම කිරීම, ධීවරයන් උදෙසා රැකියා මාර්ග උත්පාදනය මේ යටතේ ක්‍රියාත්මක වේ. තෙවැනි අදියරේ වැඩ කටයුතු සඳහා වෙන්කර ඇති මුදල රුපියල් මිලියන 21,894 කි.උතුරු වසන්තය වැඩ පිළිවෙළ යටතේ ධීවර කර්මාන්තය දියුණු කිරීමට ගෙන ඇති ක්‍රියා පිළිවෙළ පිළිබඳ ධීවර හා ජලජ සම්පත් අමාත්‍ය පීලික්ස් පෙරේරා මහතා දැක්වූයේ මෙවැනි අදහසකි.“අපිට මුහුදෙන් තුනෙන් දෙකක් අහිමි වෙලා තිබුණා. කුඹුක්කන් ඔයේ සිට කල්පිටිය දක්වා මුහුදු සීමාවෙන් ගොඩබිමෙනුත් වැඩි ප්‍රමාණයක් ත්‍රස්ත ග්‍රහණයට නතුවෙලා තිබුණා. මේ නිසා ධීවර කර්මාන්තය කරගෙන යන්න බැරි තත්ත්වයෙකුයි තිබුණේ. ධීවර කර්මාන්තය පිළිබඳ විමසා බලනවාට වඩා රටේ ආරක්ෂාව පිළිබඳව විමසා බලන්න අපට සිදු වුණා.ලංකාව දූපතක් නිසා ඕනෙ හැටිය ධීවරයන්ට සංක්‍රමණය වෙන්න පුළුවන්. ඒත් මේ යුද්ධය ඊට බාධාවක් වුණා. සාමාන්‍යයෙන් වාරකන් කාලයට සැර අඩු ඉසව්වට යන එක ධීවරයන්ගේ ස්වභාවය. මේ තත්ත්වය ක්‍රියාත්මක කරන්න බැරිවීම මහත් අලාභයක්. ධීවරයන්ට ධීවර කර්මාන්තය හැරෙන්න වෙනත් කර්මාන්තයකට යොමු වෙන්න අපහසුයි.යුද්ධය නිසා උතුරේ මාළු දකුණට ආවෙ නැහැ. ප්‍රවාහනය සම්බන්ධයෙන් බාධා රැසක් තිබුණා. උදේ පහට මුහුදු ගිහිල්ලා සවස පහ වෙන්න කලින් වෙරළට එන්න ඕනෙ කියලා යම් යම් නීති රීති පැනවුණා. ආරක්ෂක හේතු මත රාත්‍රි කාලේ මසුන් අල්ලන්න අවසර ලැබුණේ නැහැ.උතුරෙන් මාළු ලොරි කොළඹටධීවරයන් ලෙසින් වෙස්වලාගෙන ත්‍රස්තවාදීන් පැමිණ ප්‍රහාර එල්ල කිරීම රටේ ආරක්ෂාවට තර්ජනයක් වුණා. ඒ නිසාම තමයි ප්‍රථමයෙන් ආරක්ෂාව ගැන හිතන්න සිද්ධ වුණේ.ධීවර ඉල්ලීම් ගැන සලකා බලන්නත් මට සිද්ධ වුණා. එහෙත් ධීවර කර්මාන්තය කරන්න වෙන්නේ රටේ ආරක්ෂාව ගැන සිතීමෙන් අනතුරුව බව මම ඔවුන්ට පැහැදිලි කරලා දුන්නා. බොහෝ ධීවරයෝ සැබෑ තත්ත්වය තේරුම් ගත්තා. එහෙත් පාරිභෝගික අවශ්‍යතාවත් සැපයීම මෙහිදී වැදගත් වෙනවා.ඒ නිසයි අභ්‍යන්තර ජලාශවල මිරිදිය ධීවර කර්මාන්තය දියුණු කිරීමට පියවර ගත්තේ. අර්බුද කළමනාකරණය කිරීමේදී වඩාත් සූක්ෂම වීම වැදගත්. පාරිභෝගික අවශ්‍යතාව උදෙසා ටොන් 48000 ක මසුන් අවශ්‍යයි. මිරිදිය මසුන්ට ඇති ඉල්ලුම ඒ ඒ ගම්මානවලින් ම මේ වෙන විටත් ඇතිවී තිබෙනවා. කරදිය කර්මාන්තයෙන් මඟහැරී ගිය හිඟ පාඩු මිරිදිය කර්මාන්තයෙන් සපුරා ගැනීමට අපේක්ෂා කරනවා.”මහින්ද චින්තනයට අනුව සියක් නැංගුරම් පලවල් සංවර්ධනය කිරීමේ වැඩසටහනක් ආරම්භ වුණා. ධීවර කර්මාන්තය ජාත්‍යන්තර කර්මාන්තයක්. හැබැයි ජාත්‍යන්තර තලයට යෑමට නම් ධීවරයන්ට තාක්ෂණය අවශ්‍ය වෙනවා. මේ කාර්යය මේ වෙන විටත් ශ්‍රී ලංකාවේ සාගර විශ්ව විද්‍යාලය මගින් සිදු කෙරෙනවා. ධීවරයන්ගේ දරුවන්ට නව තාක්ෂණය පිළිබඳ දැනුම ලබාදීමට විවිධ පාඨමාලා සැලැසුම් කරලයි තියෙන්නේ.මේ හැමදේම කරන්නේ ධීවර වෘත්තිය පිළිගත් වෘත්තියක් බවට පත් කරන්නයි. සෑම රටකම ධීවර අමාත්‍යාංශයක් නැහැ. එහෙත් වෙනත් අමාත්‍යාංශවලට සම්බන්ධ කරලා ධීවර කටයුතු පවත්වාගෙන යනවා. ශ්‍රී ලංකාවේ පමණක් වෙනම ධීවර අමාත්‍යාංශයක් තිබීම විශාල භාග්‍යයක්.”එවැනි පහසුකම් මත ශ්‍රී ලංකාවේ ධීවර කර්මාන්තයට නිශ්චිත ඉලක්කයකට ළඟාවීමට හැකිවී තිබේ. ගොඩබිම මෙන්ම මුහුදේ තිබු සීමා, යුද්ධය නිමාවීමත් සමඟ අවසන් විය. එහෙත් ගොඩබිම යොදාගන්නවාට වඩා ඉක්මනින් සාගරය සංවර්ධන කටයුතුවලට යොදා ගැනීමට හැකිවේ.උතුරේ ධීවර කර්මාන්තය සඳහා පනවා තිබු තහංචි ඉවත් කිරීමෙන් පසුව යාපනය දිස්ත්‍රික්කයේ මත්ස්‍ය අස්වැන්න ශීඝ්‍ර ලෙස ඉහළ ගොස් තිබේ. අතිරික්ත ප්‍රමාණය කොළඹට ප්‍රවාහනය කිරීමේ නිල උත්සවය පසුගියදා යාපනයේ වීරසිංහම් ශාලාව ඉදිරිපිටදී පැවැත්විණි.ඉදිරියේදී ධීවර ජනතාවට මසුන් අපනයන කිරීමටත් අවස්ථාව සලසන බව ද ධීවර හා ජලජ සම්පත් අමාත්‍ය පීලික්ස් පෙරේරා මහතා පවසයි. මීට අමතරව අතිරික්ත මත්ස්‍ය නිෂ්පාදනය යාපනයේ සිට කොළඹට ගෙනැවිත් අලෙවි කිරීමට අලෙවිසැල් කොළඹ අවටින් ලබාදීමට අමාත්‍යාංශය කටයුතු කරයි.උතුරේ මාළු අස්වැන්න දකුණට ගෙන ඒම මාළු මිල අඩුවීම කෙරෙහි සෘජුව බලපායි.උතුරේ අස්වැන්න දකුණට ගෙන ඒම සඳහා අධි ශීතකරණ පහසුකම් ඇති ලොරි සැපයීමටත් අමාත්‍යාංශය කටයුතු යොදා තිබේ. දකුණේ ජනතාවට අලුත් මාළු ලබාදීම ධීවර අමාත්‍යාංශයේ අභිලාශය වී තිබේ.මාළු සැපයුම වැඩි කර පාරිභෝගිකයන්ට උපරීම සාධාරණත්වයක් ඉටුකිරීමට ධීවර හා ජලජ සම්පත් අමාත්‍යාංශය මේ වෙන විටත් කටයුතු යොදා තිබේ. මේ අතරතුර ම 33,000 ක් පමණ වන ධීවර ජනතාවගේ ජීවන තත්ත්වය නඟාසිටුවීමට අපේක්ෂා කරයි.මාළු අස්වැන්න ලබාගැනීම පමණක් නොව ධීවර නිවාස, ධීවර දරුවන්ගේ අධ්‍යාපනය, සුබසාධනය, රෝහල් පහසුකම් සැපයීම වැනි සෑම දෙයක්ම ධීවර අමාත්‍යාංශය මගින් මේ වෙන විටත් ලබාදීමට කටයුතු යොදා තිබේ. දකුණේ ධීවරයන්ට උතුරු මුහුදට යමින් ද උතුරේ ධීවරයන්ට දකුණ මුහුදට එමින් ද මත්ස්‍ය සම්පත නෙළාගත හැකි පරිදි ධීවර කර්මාන්තයට ඉඩ ප්‍රස්ථා සලසා ඇත.මෙතෙක් අපතේ ගිය මාළු අස්වැන්න කඩිනමින් ඒ 9 මාර්ගය ඔස්සේ දකුණට ගෙන ඒමට විධිවිධාන සලස්වා තිබේ. උතුරේ වසන්තයේ ‘සුන්දරත්වය’ දකුණේ ජනතාවට ද අත්පත් කර දීම ධීවර අමාත්‍යාංශයේ අභිලාශය වේ.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=ay0908092</link>
    <topic> සැඟව නොයන්නෙමු ජීවිතයෙන් අපි</topic>
    <author>රූපාන්ති බුලත්සිංහල ඡායාරූප අනුග්‍රහය ධීවර අමාත්‍යාංශය</author>
    <content>මාස හයක් නොමිලේ ඉගැන්නුවාට ඉස්කෝලෙන් ලැබුණු තෑග්ග රුපියල් පහළොවයි සුට්කේස් එකයිධීවර කර්මාන්තයේ වාරකන් කාලය ඉවරයි සැඟව නොයන්නෙමු ජීවිතයෙන් අපියුද්ධයෙන් අවතැන්වී කදිර්ගාමර් සහන ගම්මානයේ වෙසෙන අයගේ සිත් සතුටු කිරීමේ අරමුණින් ධීවර අමාත්‍යාංශයේ සුබසාධන අංශයේ මෙහෙයවීමෙන් සත්දින වැඩමුළුවක් එහිදී පැවැත්විණ.මැහුම් ගෙතුම් අත්කම් චිත්‍ර නිර්මාණ මේ වැඩමුළුවට අයත් විය. ඊට අවශ්‍ය උපකරණ නූල්, පැස්ටල් ඇතුළු සියලු දේ අමාත්‍යාංශයෙන් සැපයිණි. ඒ සියලු නිර්මාණ එකතුවෙන් සත්දින අවසානයේ ගම්මානයේ සියලුදෙනාගෙ සහභාගීත්වයෙන් ප්‍රදර්ශනයක් ද පැවැත්විය.කදිර්ගාමර් කඳවුරේ සිටි කිසිවෙකුටත් විවේකයක් නැත. හැමෝම තම තමන්ගේ නිර්මාණ නිම කිරීමට යුහුසුළු වූහ. පුළුන් බෝනික්කො මල් පෝච්චි, මැහුම් ගෙතුම් සෑම දේම නිමවූයේ ඔවුන්ගේ දෑතිනි. කඳවුරේදි ඇති කරගත් අලුත් සබඳකම් නිසා ඔවුන්ට නැදෑ හිතමිතුරන් ගෙන් නම් අඩුවක් නොවීය. ආදරය කරුණාව ළෙන්ගතුකම මේ හැමදේම එක් කළ සහජීවනත්වය කඳවුර තුළ ජීවිතය පහසු කරවීය.විජය කුමාරිට මෙන්ම තලෙයි ලක්ෂ්මිටත් තම දස්කම් දියුණු කර ගැනීමට අවස්ථාව ලැබුණේ දකුණේ නැදෑයන් සම්මුඛ වීමෙන් පසුය. පුරා දින හතක් මුළුල්ලේ පැවැති වැඩ මුළුවේදී නොයෙක් ශිල්ප ක්‍රම ප්‍රගුණ කිරීමට හැමෝටම භාග්‍ය උදා විය.බිමල් රෝයි සාමය සංකේතවත් කරමින් ඇඳි සිතුවමමැහුම් ගෙතුම් කිරීමේදී සිතට ලැබුණු මානසික සුවය ජීවත්වීමට සවියක් එක් කෙළේය. නිර්මාණකරණයට මෙන්ම දුක සැප බෙදා හදා ගැනීමටත් මේ කාල හෝරාව මගින් උපරීම ප්‍රයෝජනයක් ලැබිණි.ධීවර අමාත්‍යාංශය පුරෝගාමී වී සූදානම් කර තිබු මේ සොඳුරු චාරිකාවේ නියමුවා වූයේ ධීවර අමාත්‍යාංශයේ උපදේශිකා කුමුදුනී ගුණසේකර මහත්මියයි.කඳවුරේ සිටින හැමෝටම සෑහෙන පරිදි අත්කම් උපකරණ ලබාදීමට ධීවර අමාත්‍යාංශයේ සුබසාධක කණ්ඩායම අමතක නොකළේය.හැම දුකක් ම වේදනාවක්ම අමතක කරමින් මොහොතකට හෝ ඔවුන්ගේ ජීවිත සැහැල්ලු කිරීමට අත්කම් වැඩමුළුව ඉවහල් විය.ඒ වෙන විට රැකියා අහිමිවී සිටි බොහෝ දෙනාට දෑතේ කර්මාන්තයක් කරගෙන යාමට ඒ ලබාගත් දැනුම ප්‍රයෝජනවත් වනු නො අනුමානය.“කදිර්ගාමර් කඳවුරේ ජීවත්වූ අය මානසික පීඩා රැසකට මුහුණ දීලා හිටියේ, වැඩමුළුව පැවැත්වෙන දින හතේ ඒ හැමදේම අමතක කරලා ඔවුන් ශිල්ප ඉගෙන ගත්තා. ගොඩක් දක්ෂ කාන්තාවෝ මේ කඳවුරේ ඉන්නවා.” අත්කම් නිර්මාණ ශිල්පිනි කුමුදුනි ගුණසේකර දැක්වූයේ එවැනි අදහසකි. එම කාන්තා පිරිස කුමන හෝ නිර්මාණයක නියැලී සිටියහ.“යුද්ධය අපේ හිතට ගෙනාවේ බය විතරයි. කවදාවත් මේ වගේ සැනසීමක් අපි බලාපොරොත්තු වුණේ නෑ. සිංහල මිනිස්සු මෙච්චර හොඳයි කියලා අපි දන්නේ නැහැ. ඇත්තටම මේ වගෙ පුහුණුවක් ලැබීම අපිට ගොඩක් වටිනවා.”ලක්ෂ්මී තමන්ට ලැබුණ පුහුණුව පිළිබඳ විස්තර කළේ ඒ අයුරිනි. දවස් හත අවසාන වෙනකොට හැමෝම තමන්ගේම කියලා නිර්මාණයක් එළිදැක්වූවා. සිත්වල සැඟවිලා තිබුණ හැම නිර්මාණ කෞශල්‍යයක්ම පිටතට ආවේ මේ අපූරු අවස්ථාව නිසාය. කෙටි කතා කවි නිර්මාණය කිරීමටත් ඇතැම්හු යොමු වුණේ මේ අවසරයෙනි.අසරණව අපි ආවෙමුසැතපුම් ගණන් පසුකරනෑ හිතවතුන් අහිමිවඅසරණයො මෙන්කුමුදුනී ගුණසේකර මහත්මිය වැඩමුළුවේදී පුහුණුව ලබාදෙමින්“අපිට අපේ සහෝදරත්වය වටිනවා. ජාතිබේද පංති බේද අපට අවශ්‍ය නැහැ. අපේ රටේ සමගියෙන් ජීවත්වෙන්නයි අවශ්‍ය. මම හිතන්නේ දෙවියො අපිට ආශිර්වාද කරනවා කියලා. සැනසීම හැමෝටම වටිනවා. හැමෝම ආසයි නිදහසෙ ජීවත්වෙන්න.ගොඩක් බිහිසුණු කාලයක් අපි පසු කළා. ජීවිතේ බේරුණු එකත් පුදුමයි. මේ වගේ නිර්මාණාත්මක දේවල් වලට හිත යොමු කිරීම මනසට විවේකයක්. මේ වගේ වැඩ මුළුවක් සංවිධානය කිරීම පිළිබඳ ජනාධිපතිතුමාටත් රජයටත් ස්තූතියි.”කඳවුරේ සිටි සුගන්ධිනි දේවි තම සිතට ලැබුණ අස්වැසිල්ල පැහැදිලි කළේ ඒ අයුරිනි. කවි සින්දු, අත්කම් නිර්මාණ පමණක් නොවේ ඇතැම්හු තම සිතිවිලි චිත්‍රයට ද නැගූහ.“ඒ නපුරු මිනිහා සාමය කියන බිත්තරය කටේ හිර කරගෙන හිටියෙ. පරවියට ඉපදෙන්න ඉඩ දුන්නෙම නැහැ. ඒත් අපේ හමුදාව ඒ නපුරාගේ කටේ තියෙන දම්වැල් කඩලා බිත්තරය එළියට ගත්තා. ඊට පස්සෙ තමයි පරවියා ඉපදුණේ” කලා හැකියාවන් ගෙන් පිරිපුන් බිමල් රෝයි තමන් ඇඳි සිතුවම පිළිබඳ අදහස් දැක්වූයේ ඒ ආකාරයටය.මේ වැඩමුළුව සාර්ථක කරගැනීමට වෙහෙස මහන්සි වූ පිරිස අතර පුෂ්පා රාජපක්ෂ මහත්මිය හා බැසිල් රාජපක්‍ෂ මහතා වවුනියාව නගරාධිපතිනි චාල්ස් මහත්මිය, ධීවර අමාත්‍යාංශ කාර්යය මණ්ඩලය ද වූහ.සත් දින ප්‍රදර්ශනයට සහභාගි වූ පිරිස“මේ කඳවුරේ ජනතාවට මේ වගේ විනෝද වෙන්න අවස්ථාවක් ලැබුණ එක ගැන මම සතුටුයි. උතුරේ අපි දකුණේ සහෝදරයන්ව හඳුනගන්න ඕනෙ. ඒ ගොල්ලන්ගෙ ළෙන්ගතුකම අපිට හොඳටම දැනුණා. අපි කවුරුත් සහෝදරයෝ වගේ ඉන්න ඕනෙ.මේ රටට අවශ්‍ය ඒකයි. බෙදුණු ජනතාවකට මුකුත් කරන්න බැහැ. අපේ එක්සත්කම ලෝකයට පේන්න දැන් අවස්ථාව උදාවෙලා.” වවුනියාවේ නගරාධිපතිනිය දැක්වූයේ එවැනි අදහසකි.කඳවුර තුළ කෙතරම් පීඩා ගැහැට තිබුණත්, සත්වෙනි දින ඔවුන් සැරසී සිටියේ මෞලි මංගල්‍යයකට සැරසෙන ආකාරයටය. පුරා සය දිනක් මුළුල්ලේ ඔවුන් ලැබු අත්දැකීම්වල පී‍්‍රතිය නොඅඩුව ඔවුහු බෙදා ගත්හ.සත් දිනක් ඉක්ම ගිය පසු දකුණේ නෑදෑයෝ නික්ම යාමට සූදානම් වූහ. ඔවුන්ට දැනුණේ දරාගත නොහැකි ශෝකයකි.“අපි හිතුවේ නැහැ සිංහල අය මෙච්චර ආදරෙන් අපව පිළිගනී කියලා. ඒ ගොල්ලන්ගෙ කරුණාවන්ත කමෙන් අපේ හදවත් සුවපත් වුණා.”සත් දිනක් මුළුල්ලේ තමන් විඳි සතුට විජයරාණි විස්තර කෙළේ ඒ අයුරිනි.බිහිසුණු යුගය නිමාවී සුන්දර සාමය පැමිණ ඇත.රූපාන්ති බුලත්සිංහල ඡායාරූප අනුග්‍රහය ධීවර අමාත්‍යාංශය</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=aj0908091</link>
    <topic>ලංකා බෙල් සේවය යාපනයටත්</topic>
    <author/>
    <content>ලංකා බෙල් සේවය යාපනයටත්මෘදුකාංග ඉංජිනේරු උපාධි පාඨමාලාවක්රැකියා ලක්‍ෂයක් ඕස්ට්‍රේලියාවේකැස්පර්ස්කි වෛරස් ප්‍රතිරෝධකය 2010 ශ්‍රී ලංකා වෙළෙඳ පොළට‘බිලිඳුගේ මුල් වසර’ කොමර්ෂල් බැංකුවෙන් අත් පොතක්තොරතුරු තාක්ෂණ යටිතල පහසුකම් සංවර්ධනයට ඉන්ටෙල් අතහිතශිෂ්‍යත්වය සමතුනට කොමර්ෂල් බැංකුවෙන් ලක්ෂ 30ක මුදල් තෑගිනවලෝක සාඵල්‍යතා මධ්‍යස්ථානයේ තුන් නිවුන් දරු උපතක්ඩෙල්මේජ් බෙදාහැරීමේ ලාබ දෙගුණ වේඑයාර් ටෙල් සබඳතා මිලියනයක් මාස හයක් ඇතුළතලංකා බෙල් සමාගම සිය සේවා යාපනයේ ආරම්භ කරයි.අංක 303, කන්කසන්තුරේ පාර, යාපනය යන ස්ථානයේ පිහිටා ඇති නව ලංකා බෙල් කාර්යාලය විසින් දුරකථන සහ දුරකථන උපාංග, බිල්පත් පියවීමේ හැකියාව, තාක්ෂණික සහය සහ පාරිභෝගික සේවා සපයනු ලබයි.සමාගමේ කළමනාකාර අධ්‍යක්ෂක ප්‍රසාද් සමරසිංහ මහතා පැවසුවේ පහසු මිලට ලබාගත හැකි උසස් තත්වයෙන් යුතු දුරකථන සම්බන්ධතා සේවාවක් යාපනයේ ජනතාවට අත්‍යවශ්‍ය සාධකයක් වන බවයි.දේශයේ අනෙක් පළාත් වල සහ විදේශයන්හි සිටිනා තම නෑ හිතවතුන් සමඟ මෙන්ම අවතැන් වී සිටින ඥාතීන් සමඟ සම්බන්ධතා පැවැත්වීමට අවශ්‍ය දහස් ගණනක් ජනයා යාපනයේ සිටිනා බව ඔහු පැවසුවේය.ඒ සඳහා ලංකා බෙල් වෙතින් ඔවුන්ට බාධා රහිත අධි වේගී සම්බන්ධතාවයක් දේශීය සහ ජාත්‍යන්තර දුරකථන ඇමතුම් සඳහා ලබා දෙන අතර නුදුරු අනාගතයේදී සීමා රහිත බ්‍රෝඩ්බෑන්ඩ් සම්බන්ධතාවය ද සපයනු ඇත.සියයට සියයක් ශ්‍රී ලාංකීය වන එකම දුරකථන සමාගම වශයෙන් උතුරු නැඟෙනහිර ඇතුළු ශ්‍රී ලංකාවේ සියලුම පළාත්වලට තම සේවාව ලබාදීම සමාගමේ යුතුකමක් ලෙස සලකන බව සමරසිංහ මහතා තවදුරටත් කීය.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=aj0908092</link>
    <topic>මෘදුකාංග ඉංජිනේරු උපාධි පාඨමාලාවක්</topic>
    <author>රූපාන්ති බුලත්සිංහල</author>
    <content>ලංකා බෙල් සේවය යාපනයටත්මෘදුකාංග ඉංජිනේරු උපාධි පාඨමාලාවක්රැකියා ලක්‍ෂයක් ඕස්ට්‍රේලියාවේකැස්පර්ස්කි වෛරස් ප්‍රතිරෝධකය 2010 ශ්‍රී ලංකා වෙළෙඳ පොළට‘බිලිඳුගේ මුල් වසර’ කොමර්ෂල් බැංකුවෙන් අත් පොතක්තොරතුරු තාක්ෂණ යටිතල පහසුකම් සංවර්ධනයට ඉන්ටෙල් අතහිතශිෂ්‍යත්වය සමතුනට කොමර්ෂල් බැංකුවෙන් ලක්ෂ 30ක මුදල් තෑගිනවලෝක සාඵල්‍යතා මධ්‍යස්ථානයේ තුන් නිවුන් දරු උපතක්ඩෙල්මේජ් බෙදාහැරීමේ ලාබ දෙගුණ වේඑයාර් ටෙල් සබඳතා මිලියනයක් මාස හයක් ඇතුළතරූපාන්ති බුලත්සිංහලනව මෘදුකාංග ඉංජිනේරු උපාධි වැඩසටහන මාධ්‍යයට හඳුන්වා දීමේ අවස්ථාවට එක්වූ මෘදුකාංග හා සේවා සමාගම්වල ශ්‍රී ලංකා සංගමයේ ප්‍රධාන ලේකම් මධූ රත්නායක, දුරස්ථ අධ්‍යාපන ව්‍යාපෘතියේ අධ්‍යක්ෂ එන්.එස්.අබේවර්ධන, විවෘත විශ්වවිද්‍යාලයේ උපකුලපති මහාචාර්ය උපාලි විදාන පතිරණ, ඉංජිනේරු තාක්ෂණ පීඨයේ පීඨාධිපති ආචාර්ය ජානක ලියනගම, විදුලි හා පරිගණක ඉංජිනේරු දෙපාර්තමේන්තුවේ ප්‍රධානී කේ.ඒ.සී.උදයකුමාර, මෘදුකාංග හා සේවා සංගමයේ ශ්‍රී ලංකා සංගමයේ සභාපති රන්ජිත් ප්‍රනාන්දු මහත්වරු.විවිධ ක්‍ෂේත්‍රයන්හි පුහුණුව ඇති අය සඳහා මෘදුකාංග ඉංජිනේරු උපාධි පාඨමාලාවක් නිර්මාණය කිරීමට හා පවත්වාගෙන යෑමට මෘදුකාංග හා සේවා සමාගම් හා ශ්‍රී ලංකාවේ මෘදුකාංග සේවා සමාගම හා විවෘත විශ්වවිද්‍යාලය අතර පසුගියදා එකඟතාවක් ඇති කරගනු ලැබීය.තොරතුරු හා පිටස්තර සේවා සැපයීමේ ක්‍ෂේත්‍රයේ අපනයන ආදායමෙන් පසුගිය දශකයේදී ප්‍රබල ප්‍රවණතාවක් පෙන්නුම් කළ අතර, 2007 වසරේදී පමණක් එම ක්‍ෂේත්‍රයේ අපනයනයන් ගෙන් ලැබීමට ඇස්තමේන්තු ගත ආදායම වූයේ ඩොලර් මිලියන 213කි.එමඟින් තොරතුරු තාක්ෂණ ව්‍යාපාරය මෙරට 5 වැනි විශාලතම කර්මාන්තය බවට පත්විය. තවද ඉදිරි පස් වසර තුළදී ඉලක්ක කැරු ඇත්තේ තොරතුරු තාක්ෂණ ක්‍ෂේත්‍රයේ අපනයන ආදායම ඩොලර් බිලියන 2ක සීමාවට ළඟාවීමටය.දුරස්ථ අධ්‍යාපන නවීකරණ වැඩසටහන යටතේ ආසියානු සංවර්ධන බැංකුව මූලිකව මේ වැඩසටහනට අරමුදල් සැපයේ.අන්තර්ජාතිකව පිළිගත් විෂයමාලාවලට අනුව මඟ පෙන්වීම්වලට අනුව සැකසෙන මේ උපාධි වැඩසටහන පරිගණක විද්‍යාවේ ප්‍රධාන විෂයන්ගෙන් සමන්විතය.විශේෂයෙන්ම මේ උපාධි වැඩසටහන නිර්මාණය කර ඇත්තේ තොරතුරු තාක්ෂණ ක්‍ෂේත්‍රයේ ඇතිවෙන ඉල්ලුමට ප්‍රතිචාර දැක්වීමක් ලෙසින් මෘදුකාංග ඉංජිනේරුවන් බිහිකිරීමයි.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=aj0908093</link>
    <topic>රැකියා ලක්‍ෂයක් ඕස්ට්‍රේලියාවේ</topic>
    <author/>
    <content>ලංකා බෙල් සේවය යාපනයටත්මෘදුකාංග ඉංජිනේරු උපාධි පාඨමාලාවක්රැකියා ලක්‍ෂයක් ඕස්ට්‍රේලියාවේකැස්පර්ස්කි වෛරස් ප්‍රතිරෝධකය 2010 ශ්‍රී ලංකා වෙළෙඳ පොළට‘බිලිඳුගේ මුල් වසර’ කොමර්ෂල් බැංකුවෙන් අත් පොතක්තොරතුරු තාක්ෂණ යටිතල පහසුකම් සංවර්ධනයට ඉන්ටෙල් අතහිතශිෂ්‍යත්වය සමතුනට කොමර්ෂල් බැංකුවෙන් ලක්ෂ 30ක මුදල් තෑගිනවලෝක සාඵල්‍යතා මධ්‍යස්ථානයේ තුන් නිවුන් දරු උපතක්ඩෙල්මේජ් බෙදාහැරීමේ ලාබ දෙගුණ වේඑයාර් ටෙල් සබඳතා මිලියනයක් මාස හයක් ඇතුළතඕස්ට්‍රේලියාවේ ස්ථිර පදිංචිය අපේක්ෂා කරන සංක්‍රමණිකයන් එක්ලක්ෂ අටදහසකට 2009 – 10 වසර තුළ රැකියා අවස්ථා ලබාදීමට එරට රජය බලාපොරොත්තුවේ.ඒ සඳහා ඉංගී‍්‍රසි පිළිබඳ දැනුම බෙහෙවින් ඉවහල් වන බැවින් මෙතෙක් සාමාන්‍ය පුහුණු නිපුණතා සංක්‍රමණිකයන් සඳහා බලපැවැත්වූ IELTS ලකුණු මට්ටම 6 දක්වා ඉහළ නංවා ඇත. මෙතෙක් 5 ක් වූ එම ලකුණු මට්ටම 2009 ජූලි මස 01 වැනිදා සිට වෙනස් කැර තිබේ.කාර්මිකයන්, වායු සමීකරණ ශිල්පීන්, කොණ්ඩා මෝස්තර ශිල්පීන්, සූපවේදීන් වැනි මේ ඝනයට අයත්වන සියලු රැකියා අපේක්ෂකයන්ට අපේක්ෂිත ලකුණු මට්ටම සපුරා ඕස්ට්‍රේලියාවට ගිය විගසම වාගේ රැකියා ලබාගැනීමට මෙමඟින් පහසු වනු ඇතැයි ‘ඕස්ට්‍රේලියන් මයිග්‍රේෂන් කන්සල්ටන්ඩි’ ආයතනයේ උපදේශක සනත් විද්‍යානන්ද මහතා පවසයි.පසුගියදා පැවැති මාධ්‍ය හමුවකදී තවදුරටත් කරුණු දක්වමින් ඒ මහතා පැවසුවේ මෙහිදී වීසා අවශ්‍යතා සපුරා එරටට යන පුහුණු නිපුණතා ශිල්පීන්ට Job Services Australia මගින් ගාස්තු අය කිරීමකින් තොරව රැකියා සොයා ගැනීම සඳහා අතහිත දෙන බවයි.අවුරුදු 18 ත් අවුරුදු 45 අතර ශ්‍රී ලාංකිකයනට කළමනාකරුවන් සහ පරිපාලකයන්, පිළිගත් වෘත්තිකයන්, ආශි‍්‍රත වෘත්තිකයන්, පුහුණු ශිල්පීන් වැනි අංශ ගණනාවක් යටතේ රැකියා සඳහා ඉල්ලුම් කළ හැකිය.ව්‍යාපාරිකයන්ට ද සිය ආයෝජන ශක්‍යතා පෙන්නුම් කැර ඒ සඳහා සුදුසුකම් ලබා ගැනීමේ අවස්ථාව පවතී.කෙනෙකු නිපුණතා දක්වන ක්ෂේත්‍රයේ අවම වශයෙන් වසර 4 ක පළපුරුද්ද ලබා තිබීම අත්‍යවශ්‍යය.ඕස්ට්‍රේලියානු සංක්‍රමණික කටයුතු පිළිබඳ වසර 10 කට ආසන්න අත්දැකීම් ඇති විද්‍යානන්ද මහතා පවසන්නේ මේ සඳහා මූලික මඟ පෙන්වීමක් අවශ්‍ය අයකුට දුරකථන අංක 2889190 ට ඇමතීමෙන් වැඩි විස්තර ලබාගත හැකි බවයි.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=aj0908094</link>
    <topic>කැස්පර්ස්කි වෛරස් ප්‍රතිරෝධකය 2010 ශ්‍රී ලංකා වෙළෙඳ පොළට</topic>
    <author/>
    <content>ලංකා බෙල් සේවය යාපනයටත්මෘදුකාංග ඉංජිනේරු උපාධි පාඨමාලාවක්රැකියා ලක්‍ෂයක් ඕස්ට්‍රේලියාවේකැස්පර්ස්කි වෛරස් ප්‍රතිරෝධකය 2010 ශ්‍රී ලංකා වෙළෙඳ පොළට‘බිලිඳුගේ මුල් වසර’ කොමර්ෂල් බැංකුවෙන් අත් පොතක්තොරතුරු තාක්ෂණ යටිතල පහසුකම් සංවර්ධනයට ඉන්ටෙල් අතහිතශිෂ්‍යත්වය සමතුනට කොමර්ෂල් බැංකුවෙන් ලක්ෂ 30ක මුදල් තෑගිනවලෝක සාඵල්‍යතා මධ්‍යස්ථානයේ තුන් නිවුන් දරු උපතක්ඩෙල්මේජ් බෙදාහැරීමේ ලාබ දෙගුණ වේඑයාර් ටෙල් සබඳතා මිලියනයක් මාස හයක් ඇතුළතතොරතුරු තාක්ෂණ ක්ෂේත්‍රයේ ආරක්ෂක කළමනාකරණ විසඳුම් ඬෂ්පාදකයෙකු වන කැස්පර්ස්කි විද්‍යාගාරය තොරතුරු තාක්ෂණ ක්‍ෂේත්‍රයේ අයහපත් බලපෑම්වලින් ගෘහස්ථ පාරිභෝගිකයන් ආරක්ෂා කිරීමට කැස්පර්ස්කි අන්තර්ජාල ආරක්ෂණය 2010 හා කැස්පර්ස්කි වෛරස් ප්‍රතිරෝධකය 2010 හඳුන්වා දෙයි.දෘඪාංගවලට ආරක්ෂිත ඇගයීමක් ලබාදෙන භාවිතය පාලන ක්‍රමවේදය තුළට බලෙන් ඇතුළත් වන වෛරස් වළක්වන උසස් නම්‍යශීලී තාක්ෂණයක් හඳුන්වාදීම, ප්‍රායෝගික තාක්ෂණයන් ඇතුළත් කිරීම, ආවේණික තරගකාරී සුරක්ෂිත පරිසරයක් ඇතිකිරීම සඳහා සුප්‍රකට සැන්ඩ්බොක්ස් තාක්ෂණය එළිදැක්වීම, නව තර්ජනයන්ට ක්ෂණික ප්‍රතිචාර දැක්වීමේ විශ්මිත වේගයන්, අපහරණය වූ දත්ත පිළිබඳ වඩාත් කාලීන තොරතුරුවලින් දත්ත ගබඩාව පුරවාලනු පිණිස මිලියන් සංඛ්‍යාත පාරිභෝගිකයන් වෙතින් තොරතුරු ලබා ගැනීම නව නිෂ්පාදනයට ඇතුළත් වන විශේෂාංග වෙයි.සෑම දිනකම ලෝකය පුරා දසදහස් ගණනක් හානිදායක වැඩසටහන් එළිදකියි. වර්ධනීය දර්ශකයක් පෙන්නුම් කරන සයිබර් අපරාධ රැල්ල ඩොලර් මිලියන ගණනාවක කර්මාන්තයක් වී තිබේ. දිනෙන් දින පනුවන්, ට්‍රෝජන් හා වෛරස් මඟින් ඇතිවන සුපුරුදු උපද්‍රව්‍ය මිලියන ගණනකින් යුතු පරිගණක ගතව පැතිරුන අනුක්‍රමික සේවා ජාල වැනි තර්ජනයන්ගෙන් අභිබවා ගොස් ඇත.සම්ප්‍රදායික අත්සනකට සීමා වූ ස්වයං ගවේෂණයට යටත් වූ ආරක්ෂක ක්‍රමවේදයන් මඟින් පමණක් පූර්ණ ආරක්ෂාව තහවුරු කළ නොහැකියි. මේ නිසාම කැස්පර්ස්කි අන්තර්ජාල ආරක්ෂණය 2010 සුරක්ෂිතතාවය සඳහා විප්ලවීය ප්‍රවේශයක් ක්‍රියාවට නංවා ඇති අතර, එමඟින් පාරිභෝගිකයාගේ පරිගණකය දූෂිතාංගයන්ගේ බලපෑම් මුළුමනින්ම මුදාගෙන අයහපත් ක්‍රියාකාරකම් ගෝලීය වශයෙන් අධීක්ෂණය කරයි.” යැයි කැස්පර්ස්කි විද්‍යගාර ප්‍රධාන විධායක නිලධාරි ඉව්ජින් කැස්පර්ස්කි පැවැසීය.කැස්පර්ස්කි අන්තර්ජාල ආරක්ෂණය 2010 අලෙවිය හා බෙදාහැරීමේ එකම බලයලත් ආයතනය වන්නේ ඒවියන් ටෙක්නොලොජිස් පෞද්ගලික සමාගමය. ඔවුන් විසින් පත් කරන ලද දිවයින පුරා පිහිටි අලෙවි නියෝජිත ආයතන මඟින් මේ නිෂ්පාදන ශ්‍රී ලාංකිකයන්ට ලබාගත හැකිය.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=aj0908095</link>
    <topic>‘බිලිඳුගේ මුල් වසර’ කොමර්ෂල් බැංකුවෙන් අත් පොතක්</topic>
    <author/>
    <content>ලංකා බෙල් සේවය යාපනයටත්මෘදුකාංග ඉංජිනේරු උපාධි පාඨමාලාවක්රැකියා ලක්‍ෂයක් ඕස්ට්‍රේලියාවේකැස්පර්ස්කි වෛරස් ප්‍රතිරෝධකය 2010 ශ්‍රී ලංකා වෙළෙඳ පොළට‘බිලිඳුගේ මුල් වසර’ කොමර්ෂල් බැංකුවෙන් අත් පොතක්තොරතුරු තාක්ෂණ යටිතල පහසුකම් සංවර්ධනයට ඉන්ටෙල් අතහිතශිෂ්‍යත්වය සමතුනට කොමර්ෂල් බැංකුවෙන් ලක්ෂ 30ක මුදල් තෑගිනවලෝක සාඵල්‍යතා මධ්‍යස්ථානයේ තුන් නිවුන් දරු උපතක්ඩෙල්මේජ් බෙදාහැරීමේ ලාබ දෙගුණ වේඑයාර් ටෙල් සබඳතා මිලියනයක් මාස හයක් ඇතුළතඅලුත උපන් දරුවකුගේ මුල් වසර තුළ එම දරුවා සම්බන්ධයෙන් පැවැතිය යුතු ආකාරය පිළිබඳ මවුවරුන් දැනුම්වත් කිරීමේ අරමුණ ඇතිව උපදේශාත්මක අත් පොතක් කොමර්ෂල් බැංකුවේ සමාජ සත්කාරක භාරය සම්පාදනය කොට ඇත.”ඔබේ බිලිඳාගේ මුල් වසර” යනුවෙන් නම් කොට ඇති මෙම අත්පොත සකස් කොට ඇත්තේ කළුබෝවිල ශික්ෂණ රෝහලෙහි නාරි සහ ප්‍රසව විශේෂඥ වෛද්‍යවරයකු වන උපාලි මාරසිංහ විසිනි.සිංහල සහ දෙමළ මාධ්‍යයෙන් ප්‍රකාශයට පත් එම අත්පොත කොමර්ෂල් බැංකුවේ දිවයින පුරා විසිරුණු ශාඛා 171 මඟින් ප්‍රාදේශීය රෝහල් සහ වෛද්‍ය සායනවලට බෙදාදීමට කටයුතු යොදා ඇත. ඕනෑම කොමර්ෂල් බැංකු ශාඛාවකින් ලබාගත හැකිය.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=aj0908096</link>
    <topic>තොරතුරු තාක්ෂණ යටිතල පහසුකම් සංවර්ධනයට ඉන්ටෙල් අතහිත</topic>
    <author/>
    <content>ලංකා බෙල් සේවය යාපනයටත්මෘදුකාංග ඉංජිනේරු උපාධි පාඨමාලාවක්රැකියා ලක්‍ෂයක් ඕස්ට්‍රේලියාවේකැස්පර්ස්කි වෛරස් ප්‍රතිරෝධකය 2010 ශ්‍රී ලංකා වෙළෙඳ පොළට‘බිලිඳුගේ මුල් වසර’ කොමර්ෂල් බැංකුවෙන් අත් පොතක්තොරතුරු තාක්ෂණ යටිතල පහසුකම් සංවර්ධනයට ඉන්ටෙල් අතහිතශිෂ්‍යත්වය සමතුනට කොමර්ෂල් බැංකුවෙන් ලක්ෂ 30ක මුදල් තෑගිනවලෝක සාඵල්‍යතා මධ්‍යස්ථානයේ තුන් නිවුන් දරු උපතක්ඩෙල්මේජ් බෙදාහැරීමේ ලාබ දෙගුණ වේඑයාර් ටෙල් සබඳතා මිලියනයක් මාස හයක් ඇතුළතරාජ්‍ය ප්‍රවර්ධන වැඩමුළුව සඳහා සහභාගී වූ තොරතුරු සන්නිවේදන තාක්ෂණ ඒජන්සියේ ප්‍රධාන මෙහෙයුම් නිලධාරී අධ්‍යක්ෂ රෙෂාන් දේවපුර, එහි ආයෝජන ප්‍රවර්ධන හා පෞද්ගලික අංශ සංවර්ධන ව්‍යාපෘති අධ්‍යක්ෂ ෆයාස් හුදා, ඉන්ටෙල් සමාගමේ ශ්‍රී ලංකා සම්බන්ධීකරණ කාර්යාලයේ දේශීය ව්‍යාපාර කළමනාකරු ඉන්දික ද සොයිසා සහ ඉන්ටෙල් ඒෂියා පැසිපික් හි සාමාන්‍යාධිකාරී අලෙවි සමූහ උප සභාපති නවීන් ෂෙනෝයි මහත්වරු.පවතින යහපත් වාතාවරණය තුළ ශ්‍රී ලංකා රජය ආර්ථික වර්ධනය වේගවත් කිරීම සඳහා විවිධ ප්‍රවර්ධන ව්‍යාපෘති දියත් කිරීමට කටයුතු යොදා ඇති බව පසුගියදා Intel සමග එක්ව තොරතුරු සන්නිවේදන තාක්ෂණ ඒජන්සිය විසින් සංවිධානය කරන ලද රාජ්‍ය ප්‍රවර්ධන වැඩමුළුවදී තොරතුරු සන්නිවේදන තාක්ෂණ ඒජන්සියේ හි ප්‍රධාන මෙහෙයුම් නිලධාරී අධ්‍යක්ෂ රෙෂාන් දේවපුර මහතා මෙසේ පැවසීය.“පසුගිය වසර කිහිපය තුළ තොරතුරු තාක්ෂණ ක්ෂේත්‍රය විසින් අත් කර ගන්නා ලද ප්‍රබල වර්ධනය ශ්‍රී ලංකාව තුළ මෙම ක්ෂේත්‍රය සඳහා පවතින අති මහත් වූ අවස්ථාවන් සඳහා කදිම සාක්ෂියක් ලෙස දැක්විය හැකියි.කෙසේ වුවද තොරතුරු තාක්ෂණ ක්ෂේත්‍රයේ තිරසාරභාවය සහ තරගකාරීත්වය පවත්වා ගැනීම සඳහා ආයෝජන වර්ධනය කෙරෙහි වන අරමුදල් සැපයීම වැනි විවිධ වූ සහයෝගයන් අවශ්‍ය වෙනවා.” මේ වැඩමුළුවේදී තොරතුරු සන්නිවේදන තාක්ෂණ ඒජන්සිය මගින් සේවා නියුක්තිය, අධ්‍යාපනය, තිරසාර බලශක්තිය සහ ඩිජිටල් සෞඛ්‍ය යන ප්‍රධාන ප්‍රවර්ධන ක්ෂේත්‍රයන් හතරක් සාකච්ඡාවට භාජනය කෙරිණි.ලෝක ආර්ථික අවගමනය පසුබිටමන් මතුවන අයහපත් බලපෑම අවම කරගැනීම සඳහා රැකියා අවස්ථා උත්පාදනය කිරීමේ අරමුණින් තොරතුරු තාක්ෂණ ක්ෂේත්‍රය වෙත ආයෝජනයන් සිදුකිරීම අතිශය වැදගත් වේ.මෙම තත්වය යහපත් අතට හැරවීම සඳහා රජය මගින් ඊ ශ්‍රී ලංකා සංවර්ධන ව්‍යාපෘතිය ඇතුළු වැඩසටහන් රැසක් දියත් කොට තිබේ. රජය මගින් 2009 වසර ‘ඉංගි‍්‍රසි භාෂා සහ තොරතුරු තාක්ෂණ වසර’ වශයෙන් ප්‍රකාශයට පත් කිරීම තුළින් මෙය තවදුරටත් තහවුරු වේ. </content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=aj0908097</link>
    <topic>ශිෂ්‍යත්වය සමතුනට කොමර්ෂල් බැංකුවෙන් ලක්ෂ 30ක මුදල් තෑගි</topic>
    <author/>
    <content>ලංකා බෙල් සේවය යාපනයටත්මෘදුකාංග ඉංජිනේරු උපාධි පාඨමාලාවක්රැකියා ලක්‍ෂයක් ඕස්ට්‍රේලියාවේකැස්පර්ස්කි වෛරස් ප්‍රතිරෝධකය 2010 ශ්‍රී ලංකා වෙළෙඳ පොළට‘බිලිඳුගේ මුල් වසර’ කොමර්ෂල් බැංකුවෙන් අත් පොතක්තොරතුරු තාක්ෂණ යටිතල පහසුකම් සංවර්ධනයට ඉන්ටෙල් අතහිතශිෂ්‍යත්වය සමතුනට කොමර්ෂල් බැංකුවෙන් ලක්ෂ 30ක මුදල් තෑගිනවලෝක සාඵල්‍යතා මධ්‍යස්ථානයේ තුන් නිවුන් දරු උපතක්ඩෙල්මේජ් බෙදාහැරීමේ ලාබ දෙගුණ වේඑයාර් ටෙල් සබඳතා මිලියනයක් මාස හයක් ඇතුළතඅරුණුලු ශිෂ්‍යත්වලාභී ඩී.ශාමික පසිඳු චන්ද්‍රසේකර සිසුවා කොමර්ෂල් බැංකුවේ යූනියන් පෙදෙස ශාඛාවේ කළමනාකරු චතුර විජේතිලක මහතා වෙතින් මුදල් ත්‍යාගය ලබාගත් අයුරු.2008 වර්ෂයේ 05 වසර ශිෂ්‍යත්ව විභාගයෙන් පාසලෙහි පළමුවැනි, දෙවැනි හා තුන්වැනි ස්ථාන ලබාගත් අරුණලු ළමා ගිණුම් හිමියන් 338 දෙනෙකුට මුදල් ත්‍යාග පිරිනැමීමට කොමර්ෂල් බැංකුව කටයුතු කර තිබේ.පළමු ස්ථානය ලබා ගත් අයට රුපියල් 10,000/- ක්ද, දෙවැනි හා තෙවැනි ස්ථාන දිනාගත් අයට පිළිවෙළින් රුපියල් 7500/- ක් හා රුපියල් 5000/- ක් බැගින් ද තිළිණ කරන ලදී. මීට අමතරව දිස්ත්‍රික් මට්ටමින් ඉහළම ලකුණු ලබාගත් ශිෂ්‍යයින් 05 දෙනෙකුට ඔවුන්ගේ අරුණලු ඉතුරුම් ගිණුමෙහි තිබෙන ශේෂය රුපියල් 50,000/- ක උපරිමයක් දක්වා දෙගුණ කරගැනීමේ අවස්ථාව හිමිවිය.2008, 5 වසර ශිෂ්‍යත්වය සමත් අරුණලු ගිණුම් හිමියන් වෙත බැංකුව විසින් පිරිනමා ඇති ත්‍යාග මුදලේ මුළු වටිනාකම රුපියල් මිලියන 2.93ක් බව බැංකුව කියයි.”ශිෂ්‍යත්ව විභාගයේදී විශිෂ්ට සමත්කම් දැක්වූ ශිෂ්‍ය ශිෂ්‍යාවන් 1200කට පමණ ත්‍යාග පිරිනැමීමට අප කටයුතු කළා. මේ යෝජනා ක්‍රමය ඔස්සේ ඉතිරි කිරීම් නම් සංකල්පය ආකර්ෂණීය එකක් බවට පත්ව ඇති අතර මැනවින් අධ්‍යාපනය හැදෑරීමට ද ශිෂ්‍ය ශිෂ්‍යාවන් පොලඹවනු ලබනවා.ඉතා කුඩා කල සිටම ඉතිරි කිරීමේ පුරුද්ද ශිෂ්‍ය ප්‍රජාව තුළ ඇතිකිරීමට ද ඉඅරුණලු” ඉවහල් වෙනවා” කොමර්ෂල් බැංකුවේ ප්‍රධාන මෙහෙයුම් නිලධාරි රවි ඩයස් මහතා පැවසීය.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=aj0908098</link>
    <topic>නවලෝක සාඵල්‍යතා මධ්‍යස්ථානයේ තුන් නිවුන් දරු උපතක්</topic>
    <author/>
    <content>ලංකා බෙල් සේවය යාපනයටත්මෘදුකාංග ඉංජිනේරු උපාධි පාඨමාලාවක්රැකියා ලක්‍ෂයක් ඕස්ට්‍රේලියාවේකැස්පර්ස්කි වෛරස් ප්‍රතිරෝධකය 2010 ශ්‍රී ලංකා වෙළෙඳ පොළට‘බිලිඳුගේ මුල් වසර’ කොමර්ෂල් බැංකුවෙන් අත් පොතක්තොරතුරු තාක්ෂණ යටිතල පහසුකම් සංවර්ධනයට ඉන්ටෙල් අතහිතශිෂ්‍යත්වය සමතුනට කොමර්ෂල් බැංකුවෙන් ලක්ෂ 30ක මුදල් තෑගිනවලෝක සාඵල්‍යතා මධ්‍යස්ථානයේ තුන් නිවුන් දරු උපතක්ඩෙල්මේජ් බෙදාහැරීමේ ලාබ දෙගුණ වේඑයාර් ටෙල් සබඳතා මිලියනයක් මාස හයක් ඇතුළතනවලෝක රෝහලේ උපත ලැබූ තුන් නිවුන් දරුවෝ.පෞද්ගලික සෞඛ්‍ය සේවා අංශයේ ප්‍රමුඛතම තැනක් හිමි කරගෙන සිටින නවලෝක හොස්පිටල් පසුගියදා නවලෝක සාඵල්‍යතා මධ්‍යස්ථානයේ බිව්රෝ ෆර්ටිලයිසේෂන් තාක්‍ෂණය යොදා ගනිමින් දරු උපතක් සිදු කළේය. මෙහිදී ඉතා වැදගත් වන්නේ මෙම උපත තුන් නිවුන් වීමය.මේ පිළිබඳව අදහස් දැක්වූ ඉන්දියානු ජාතික ප්‍රසව හා නාරිවේද විශේෂඥවරියක වන දැනට නවලෝක රෝහලේ සේවය කරන වෛද්‍ය නන්දිතා තකර් මහත්මිය සඳහන් කළේ මෙය නවලෝක රෝහලට විශිෂ්ටත්වයක් ලබාදෙන කරුණක් බවය.දරු උපත් පමාවීම පිළිබඳව ගැටලු ඇත්තවුන් සඳහා මෙහි පහසුකම් ප්‍රයෝජනයට ගනිමින් ඔවුන්ගේ සිහින සැබෑ කරගත හැකි බව ඇය තවදුරටත් සඳහන් කළාය.විදේශ රටකට ගොස් මෙම ප්‍රතිකාර ලබාගන්නවාට වඩා අඩු වියදමකින් මෙය කරගත හැකිය.මෙහි ප්‍රතිකාර සියල්ලක්ම කරනු ලබන්නේ රෝගියාගේ වෛද්‍යමය තත්ත්වය සැලකිල්ලට ගනිමින් ඊට සරිලන ආකාරයට බව තකාර් මහත්මිය සඳහන් කළාය.නවලෝක සඵල්‍යතා මධ්‍යස්ථානයේ ඩිම්බ පරිත්‍යාග කිරීමේ වැඩසටහනක් ද ඇත. </content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=aj0908099</link>
    <topic>ඩෙල්මේජ් බෙදාහැරීමේ ලාබ දෙගුණ වේ</topic>
    <author/>
    <content>ලංකා බෙල් සේවය යාපනයටත්මෘදුකාංග ඉංජිනේරු උපාධි පාඨමාලාවක්රැකියා ලක්‍ෂයක් ඕස්ට්‍රේලියාවේකැස්පර්ස්කි වෛරස් ප්‍රතිරෝධකය 2010 ශ්‍රී ලංකා වෙළෙඳ පොළට‘බිලිඳුගේ මුල් වසර’ කොමර්ෂල් බැංකුවෙන් අත් පොතක්තොරතුරු තාක්ෂණ යටිතල පහසුකම් සංවර්ධනයට ඉන්ටෙල් අතහිතශිෂ්‍යත්වය සමතුනට කොමර්ෂල් බැංකුවෙන් ලක්ෂ 30ක මුදල් තෑගිනවලෝක සාඵල්‍යතා මධ්‍යස්ථානයේ තුන් නිවුන් දරු උපතක්ඩෙල්මේජ් බෙදාහැරීමේ ලාබ දෙගුණ වේඑයාර් ටෙල් සබඳතා මිලියනයක් මාස හයක් ඇතුළතසන්නාම සහිත ඇසුරුම් කරන ලද ආහාර භාණ්ඩ අලෙවියේ ශ්‍රී ලංකාවේ ඉදිරියෙන්ම සිටින ඩෙල්මේජ් ෆොසිත් සමූහ ව්‍යාපාරයට අනුබද්ධිත ඩෙල්මේජ් ඩිස්ට්‍රිබියුටර්ස් ඔවුන්ගේ කාර්ය මණ්ඩලයට පසුගියදා සම්මාන පිරිනැමීය.ඩෙල්මේජ් ඩිස්ට්‍රිබියුටර්ස් සමාගමේ ප්‍රධාන විධායක නිලධාරි දිනේෂ් නල්ලයියා මහතා ප්‍රකාශ කළේ 2008/2009 වසර තුළ තම සමාගම ඉතා විශිෂ්ට වාර්තා තබා ඇති බවයි.2007/2008 වසරවලට වඩා ඉහත සඳහන් කළ වසර තුළ පිරිවැටුම සියයට 25 කින් වැඩිවී ඇති අතර දළ ලාබය දෙගුණයක් වී ඇත. කළමනාකාර අධ්‍යක්‍ෂ කෝසල දිසානායක මහතා සඳහන් කළේ සමාගමේ ආදායම බලාපොරොත්තු වූවාට වඩා සියයට 121 කින් වැඩිවී ඇති බවකි.මෝතා භාණ්ඩ අලෙවිය විශිෂ්ටතම අලෙවි භාණ්ඩය වූ අතර මීගමුවේ අලෙවි කටයුතු කළ ලෙනාඩ් බැස්ටියන් එම සම්මානය හිමිකර ගත්තේය.ටින් මාළු පිළිබඳව සම්මානය හිමිකර ගත්තේ බණ්ඩාරවෙල කලාපයේ අලෙවි කටයුතු කළ ඩබ්ලිව්.එම්.ඒ.ඩබ්ලිව්. විජේසුන්දර මහතාය. ඩෙල්මේජ් රස කාරක පිළිබඳ සම්මානය හිමිකර ගත්තේ මහේෂ් කුමාර මහතාය.ඩෙල්මේජ් පානීය ජලය සම්මානය පේරාදෙණිය කලාපයේ අලෙවි කටයුතු කළ ජී.ජී.එන්. නවරත්න මහතාත් සුපිරි සෝයා අලෙවිය සම්බන්ධයෙන් ඒ. කදුරුවෙල මහතාත් ජයග්‍රහණය කළේය.හොඳම අලෙවි කලාපය වූයේ ඌවය. හොඳම අලෙවිකරු බවට පත්වූයේ වත්තල කාමිල් පෙරේරා මහතාය. සභාපතිතුමාගේ කුසලාන හිමි වූයේ බණ්ඩාරවෙල ඩබ්ලිව්.එම්.ඒ. විජේසුන්දර මහතාටය.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=aj09080910</link>
    <topic>එයාර් ටෙල් සබඳතා මිලියනයක් මාස හයක් ඇතුළත</topic>
    <author>ඡායාරූපය - විමල් කරුණාතිිලක</author>
    <content>ලංකා බෙල් සේවය යාපනයටත්මෘදුකාංග ඉංජිනේරු උපාධි පාඨමාලාවක්රැකියා ලක්‍ෂයක් ඕස්ට්‍රේලියාවේකැස්පර්ස්කි වෛරස් ප්‍රතිරෝධකය 2010 ශ්‍රී ලංකා වෙළෙඳ පොළට‘බිලිඳුගේ මුල් වසර’ කොමර්ෂල් බැංකුවෙන් අත් පොතක්තොරතුරු තාක්ෂණ යටිතල පහසුකම් සංවර්ධනයට ඉන්ටෙල් අතහිතශිෂ්‍යත්වය සමතුනට කොමර්ෂල් බැංකුවෙන් ලක්ෂ 30ක මුදල් තෑගිනවලෝක සාඵල්‍යතා මධ්‍යස්ථානයේ තුන් නිවුන් දරු උපතක්ඩෙල්මේජ් බෙදාහැරීමේ ලාබ දෙගුණ වේඑයාර් ටෙල් සබඳතා මිලියනයක් මාස හයක් ඇතුළතඑයාර්ටෙල් දසලක්ෂ පාරිභෝගිකයා වන කළුතර මොහොමඩ් අතාල් මහතාට භාරතී එයාර්ටෙල් සභාපති අතුල් වන්දන් මහතාගෙන් සමරු තිළිණයක්.සේවා ඇරඹූ දා සිට සය මසක් ඇතුළත පාරිභෝගිකයන් සංඛ්‍යාව මිලියනය ඉක්මවා යාමට භාරති එයාර්ටෙල් ලංකා පෞද්ගලික සමාගම සමත්වෙයි.ඒ අනුව ශ්‍රී ලංකාවේ වැඩිම වේගයකින් වර්ධනයක් ළඟාකරගත් රැහැන් රහිත දුරකථන ජාලය බවට පත්වීමට තමන්ට හැකිවූ බව සමාගම කියයි.”අප මෙම ව්‍යාපාරයේ පෙරමුණ ගෙන සිටීම ගැන සතුටට පත්වන අතර ක්‍රියාත්මකවීම සඳහා අප කළ ඉල්ලීමට ප්‍රතිචාර දැක්වූ පාරිභෝගිකයන්ට ස්තුති කරමි.එයාර්ටෙල් වෙළෙඳ නාමය පිළිගැනීම ගැන ශ්‍රී ලංකාවේ ජනතාවට අප කෘතඥතාව පළ කරන අතර අප කෙරෙහි තබා ඇති මහත් විශ්වාසය ගැන අපි අතිශයින් නිහතමානිව සතුටුවෙමු.” භාරති එයාර්ටෙල් සමාගමේ නියෝජ්‍ය ප්‍රධාන විධායක නිලධාරි සංජය කපූර් පැවැසීය.අඩු කාලයක් තුළ මෙම ජයග්‍රහණ අත්කර ගැනීමට හැකිවීම ප්‍රබෝධය ගෙන දෙන්නක් වන අතර ශ්‍රී ලංකාවේ ජනතාවට තාක්ෂණිකව උසස් දුරකථන සේවාවක් සහ ලෝක මට්ටමේ සේවාවක් දැරිය හැකි මුදලකට ලබාදීමට අපගේ කැපවීම සහ මූලෝපායික අදහස මෙම ජයග්‍රහණයෙන් තවත් හොඳින් පෙන්නුම් කරයි” යැයි ද ඒ මහතා කීය.මේ අවස්ථාවේ දී අපගේ සියලුම පාරිභෝගිකයන්ට, හවුල්කරුවන්ට, සිල්ලර වෙළෙඳ ප්‍රජාවට, විදුලි සංදේශ නියාමන කොමිසමට සහ ශ්‍රී ලංකාවේ රජයට ඔවුන් නිරතුරුව දැක්වූ සහයෝගය ගැන ස්තුතිය පළ කරන අතර එම සහයෝගය නිසා ශ්‍රී ලංකාවේ වැඩිම වේගයකින් වර්ධනයක් ළඟාකරගත් රැහැන් රහිත දුරකථන ජාලය ලෙස ස්ථාපිත වීමට එයාර්ටෙල් ආයතනයට හැකිවූ බව සීමාසහිත භාරති එයාර්ටෙල් ලංකා පෞද්ගලික සමාගමේ ප්‍රධාන විධායක නිලධාරිනී අමලි නානායක්කාර ප්‍රකාශ කළාය.ඡායාරූපය - විමල් කරුණාතිිලක</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>09</day>
    </date>
    <link>http://www.silumina.lk/2009/08/09/_art.asp?fn=aw0908091</link>
    <topic>මියගිය හමුදා මේජර් වරයා කොලොන්නේ උපදී</topic>
    <author>මතුගම</author>
    <content>මියගිය හමුදා මේජර් වරයා කොලොන්නේ උපදීසිතේ පැවැත්ම පිළිබඳ විශ්ලේෂණය කරන කල්හි ක්ෂණයක් පාසා සිදුවන වෙනස්වීම් උප්පාද – ඨිති – භංග යනුවෙන් ඉපැදීම, පැවැත්ම හා නැතිවීම යැයි අවස්ථා තුනක් ලෙස අභිධර්මයෙහි විස්තර කැරේ. එහෙත් මරණය පිළිබඳ විස්තර කරන කල්හි චුතියත් සමඟ ම ප්‍රතිසන්ධිය සිදුවේ යැයි ධර්මයෙහි සඳහන් වේ. කෙනෙකු මරණයට පත් වනවාත් සමඟ ම ඊළඟ ප්‍රතිසන්ධිය සිදුවන බව බොහෝ ථේරවාදී උගතුන්ගේ මතයයි. අභයගිරික මතයට අනුව සමහර කෙනෙකුගේ චුතියත් ප්‍රතිසන්ධියත් අතර අන්තරාභව අවස්ථාවක් ඇතැයි කියැවේ.මේ අන්තරාභව මතය බොහෝ දෙනෙකු ගේ සංවාදයට ලක් වූ දෙයකි. එසේ හදිසියේ මිය යන බොහෝ දෙනෙකු ගේ ගුප්තාත්ම ගවේෂණය කරන විට ඒ හැම කෙනෙකුගේ ම මරණය සිදු වී යම් කිසි කාලයකට පසු ඊළඟ උපත සිදු වී ඇත. මේ මරණයත් ඊළඟ උපතත් අතර කාලය අන්තරාභව කාලය සේ සැලකේ. ක්ෂණයක් පාසා වෙනස් වෙමින් යන නාම රූප දෙකේ, ගලාගෙන යන ස්වභාවය අනුව මේ අනන්‍යතාවය ද වෙනස් වෙමින් යන අතුරු භවයක් හෙවත් අන්තරා භවයක් ලෙස පිළිගැනීමට පුළුවන.එහෙත් මේ අන්තරාභවිකයා ඕලාරික ශරීරයෙන් බැහැරව සියුම් ශරීරයක සිට කතා කරන බව ගවේෂණවලින් හෙළිවේ. ඔහු පෙර භවය සමඟ පැවැති තණ්හාවේ උපාදනයත් සහිතව “මගේ ගේ”, “මගේ ඇඳුම්” “මම” ආදී වශයෙන් අදහස් දක්වන්නේ මරණයට පත්වීමට පෙර සිටි පුද්ගලයා වශයෙන් ම ය. මේවා ගවේෂණයට ලක්විය යුතු දේවල්ය. “මම මගේ ශරීරයෙන් ඉවත් වී අහසේ පාවෙමින් සිටින්නෙමි”යි කියන විට අපේ උදවිය ඒ ගැන තර්ක කරනවා මිස, තමන්ගේ මතය ම තහවුරු කරන්නට දඟලනවා මිස, සාධාරණ ගවේෂණයක් කරන්නේ නැත.වච්ඡගොත්ත නම් බ්‍රාහ්මණයෙකු බුදුරජාණන් වහන්සේ ඉදිරියට ගොස් “භවත් ගෞතමයන් වහන්සේ මීට කුමක් උපාදාන කොට දක්වන සේක් දැ?”යි ඇසීය.වච්ඡය! යම් කලෙක මේ කයත් අත්හරීද? සත්ත්වයා වෙත ශරීරයකටත් නොගියේ වෙයි ද, මම ඔහු තණ්හා උපාදානය ඇත්තෙකු කොට කියමි. වච්ඡය! තණ්හාවෙන් යුක්ත වූවහුට ඒ අවස්ථාවෙහි උපාදානය වෙයි” යනුවෙන් තථාගතයන් වහන්සේ පිළිතුරු දුන් සේක. ඔහුගේ ප්‍රශ්නයට එසේ පිළිතුරු දුන් තථාගතයන් වහන්සේ “සත්ත්වයා මේ කය අත්හැර වෙනත් කයකට නොගිය අවස්ථාවක් තිබිය නොහැකියැ”යි කිසිවිටක දේශනා කළේ නැත. (සංයුක්ත නිකායේ සලායතනය වර්ගයේ අඛනකත සංයුක්තකයේ වච්ඡගොත්ත සූත්‍රය)පියවි ඇසින් ඔබ්බට විනිවිද බලන්නට උත්සාහ කරන අපේ පාඨකයනට මේ ලිපියෙන් ඉදිරිපත් කරන්නේ එවැනි කතාවකි. මෙය හමුදා කතාවකි. රුහුණේ සිද්ධියකි.හමුදා රෝහලේ දී තරුණ සුරූපී වෛද්‍යවරියකගේ දෙනෙතක් හා තරුණ හමුදා මේජර් වරයකුගේ දෙනෙතක් එකට ගැටිණි. මෙය අහඹු සිදුවීමක් වුවද දෛවෝපගතව එය නතර වූයේ විවාහයෙනි. රාජ්‍ය මට්ටමේ වැදගත් රැකියාවල නියුතුව යහපත් ආර්ථික තත්ත්වයක සිටි වෛද්‍යවරියගේ මව්පියෝ ද මේ විවාහයට එතරම් කැමැත්තක් නොදැක්වුව ද, උගත් තරුණ දරුවන්ගේ තීන්දු තීරණවලට ඉඩ දිය යුතු නිසාත් තමන්ගේ අනාගතය සැලසුම් කැර ගැනීමේ පෞද්ගලික අයිතියට බාධා නොකළ යුතු නිසාත් ඔවුන්ගේ විවාහයට ආශිර්වාද කළහ.මේ මව්පියෝ ඊට ආශිර්වාද කිරීමට තවත් ප්‍රබල හේතුවක් තිබිණි. එනම් 2004 නත්තල් දා රාත්‍රි මුළු ලෝකයට ම අනිත්‍යය පසක් කරමින් සතර මහා භූ®තයින්ගේ කම්පනයක ප්‍රතිඵලයක් ලෙස පැන නැඟුණ මහා විනාශයක් වූ සුනාමියට මුහුණ දී ජීවිතය පමණක් බේරාගෙන ගේ දොර බඩු මුට්ටු සියල්ල නැති භංගස්ථාන වී ගිය හැටි මෙනෙහි කිරීම නිසාය.විවාහයෙන් පසු මේ තරුණ යුවළ ඉතා ම ප්‍රීතිදායක ජීවිතයක් ගත කළත් මේජර්වරයා උතුරේ සටන් බිමේ යුදවැදී සිටි නිසා පවුල් දෙක තුනේම අය සිටියේ නිතර ම චකිතයෙනි. ගැබ්බර බිරිය ගේ දහසක් සිහින මාලිගා සිතුම් පැතුම් ක්ෂණයකින් සුන්නද්ධූලි බවට පත් කරමින් යුද බිමෙන් අවාසනාවේ පණිවුඩය පැමිණියේය. එය මොහොතකින් පැමිණ ආපසු ගිය සුනාමියක් නොවීය. ජීවිතය පුරා දුක් දෙන වියෝවක් කරමින් මේජර්වරයා තම ජීවිතයෙන් හා බිරිය ඇතුළු නෑදෑ හිතවතුන්ගෙන් පමණක් නොව හෙට අනිද්දා මුහුණ බලන්නට පුල පුලා සිටි සිඟිත්තාගෙන් ද සමුගත්තේය.යුද හමුදා ගෞරව ආචාර මධ්‍යයේ මේජර්වරයාගේ අවසන් කටයුතු සිදු කැරිණි. තරුණ ස්වාමිපුරුෂයකුගේ ජීවිතයට තරුණ බිරියකගෙන් බොහෝ යුතුකම් සිදුවිය යුතුය. එහෙත් මේ තරුණ බිරියට දෛවය විසින් ඊට අවශ්‍ය ඉඩකඩ පහසුකම් ලබා දුන්නේ නැත. ඒ සියල්ල සිහිපත් වන විට හදවතින් පැනනඟින “අනේ... හ්” යන සිතුවිල්ල ලෝකයම දවා අළු කරන සුසුමින් පිටවී ගියේ ය. බුදු දහමට අනුව මියගිය කෙනෙකු වෙනුවෙන් සිදුවිය යුතු යුතුකම් සියල්ල මැනැවින් ඉටු කිරීමට දෙපාර්ශවයේ ම වැඩිහිටියෝ කටයුතු කළහ.”එයා දැන් කොහේද ඇත්තේ? එයා මාව බලන්න එනවා ඇතිද? එහෙම එන්න පුළුවන්ද? ඔව් ඔව් එයා ඇවිත් මාව බලනවා ඇති. මට ළඟදී ම එයා වගේ ම එයාගේ මුහුණුවර තියෙන පුංචි පුතෙක් ලැබෙයි. මගේ පුතා.. නෑ නෑ අපි දෙන්නාගෙ ම පුතා... යැයි මුමුණමින් ඇගේ අත ඉබේ ම උදරය පිරිමදී.”අනේ! රත්තරන් ඔයාට මාවයි පුතාවයි පේනවා ඇති’ ඒත් මට ඔයාව පෙනෙන්නේ නැහැ. ඔයාට මොනවද උවමනා. ඔයාට පින් ඕනැ ද? ඔව් එයාට පින් ඕනෑ යැයි වෛද්‍යවරිය නිතර සිතුවාය. ඇගේ සිතුම් පැතුම් වටහා ගත් මව්පියෝ නිතර දානමානාදියෙන් ඒවා ඉටු කළහ. ඊටත් අමතරව ගුප්ත විද්‍යාවන්ගේ පිහිට ලබමින් මියගිය පුද්ගලයා දැන් කෙබඳු තත්ත්වයක සිටීදැයි සොයන්නට වූහ.කිසිවක් තෝරා බේරා ගන්නට බැරි තත්ත්වයක ඔහු අඳුරක සිර වී සිටින බැවින් පිංකම් කොට ඔහුට සහනය ලබා දිය යුතු යැයි ඒ හැම තැනකින් ම කියැවිණි. සතුරා ගේ ඉලක්කය සපුරාලමින් සිදු වූ විනාශය, වේදනාව,කම්පනය, සිතට මහත් පීඩනයක් ගෙන දෙමින් ව්‍යාකූල වූ අවසන් සිතුවිල්ල දියේ ගිලුණු කෙනෙකු දිය යට හිඳගෙන ඉන් මිදෙන්නට වෙර දරන පීඩාව මෙන් මරණකාරායාගේ මනස ද ව්‍යාකූ®ලව ඇත. ගුප්ත විද්‍යාධරයන්ගේ හා ඇසුරු කරන භික්ෂූන් වහන්සේගේ උපදෙස් අනුව නිතර දාන මාන, බෝධි පූජා, සත්ත්වයින්ට අභය දාන ආදී පිංකම් නිතර සිදුකරමින් මළගිය ප්‍රාණකාරයාගේ ආත්මය යහපත් කිරීමට වෛද්‍යවරියත්, මව්පියෝත් නිතර කටයුතු කළහ.අපි දැන් මේ සිද්ධියෙන් බැහැරව කොලොන්න ප්‍රදේශයේ තවත් සිද්ධියක් පිළිබඳ විමසා බලමු. එතැනත් තරුණ වෛද්‍යවරියක හා වෛද්‍යවරයකු විවාහ වී වසර ගණනක් ගත වුණ ද ඔවුන්ට දරු සම්පත නොලැබීම නිසා මහත් වේදනාවකට පත්ව සිටියහ. තමන් ඉගෙනගත් බටහිර වෛද්‍ය ක්‍රමයට අනුව කළ හැකි සියලු දේ කළහ. බොහෝ වියපැහැදම් කළහ. එයින් ද ප්‍රතිඵලයක් නැතිව දේශීය ප්‍රතිකාරවල නියැළුණාහ. එහෙත් ඉන් ද ප්‍රතිඵලයක් නැති තැන ආගමික පිළිවෙත්වලට නැඹුරු වූහ. බෝධි පූජා කළහ. බාරහාර වූහ. රුපියල් දහපහළොස් දහස වියදම් කරමින් ගවයින් මරණින් නිදහස් කළහ. ගර්භණීන්ට දාන මාන දුන්හ. ගර්භණී සායන දිනයන්හි පැමිණෙන ගර්භණීන්ට පෝෂ්‍යදායක ආහාර පානයෙන් සංග්‍රහ කළහ. රෝහල්වල ගර්භණී වාට්ටුවල දුප්පත් ගර්භණී මාතාවන්ට අවශ්‍ය ආහාර පාන බේත් හේත් ඇඳුම් ආදියෙන් සංග්‍රහ කළහ.ළමා වාට්ටුවල දුප්පත් දරුවන්ට අවශ්‍ය දේ සපයා සංග්‍රහ කළහ. ළදරු පාසල්වලට ගොස් ඒ දරුවන්ට රසකැවිලි පොත්පත්, සෙල්ලම් බඩු ආදියෙන් සංග්‍රහ කළහ. ඒ දරුවන් වඩාගෙන තුරුලු කැරගෙන සුරතල් කළහ. දළදා මාලිගය, ශ්‍රී මහා බෝධීන් වහන්සේ, කතරගම කිරිවෙහෙර වැනි සුප්‍රසිද්ධ පූජ්‍යස්ථානවලට ගොස් සිල්සමාදන් වී පුද පූජා කොට බණ භාවනාවල යෙදී තමන්ගේ කුසට පින්වත් ගන්ධබ්බයෙකු පැමිණෙන්නැයි ආරාධනා කළහ. සිල්වත් මෙහෙණින් වහන්සේ නමක සමඟ ගොස් ශ්‍රී මහා බෝධීන් වහන්සේ වෙත පහන් දල්වා, නෙළුම්මල් දහසක් පූජා කොට, අට පිරිකර පූජාවක් පවත්වා, දෙවියන්ට ආරාධනා කොට දෙවියන් කැමති පිරිත් සූත්‍ර ගණනාවක් සජ්ඣායනා කොට ආගමික වතාවත් කළහ. පැයක් පමණ භාවනා කළහ. මේ කටයුතු සඳහා තරුණ වෛද්‍ය යුවළ නිර්ලෝභීව විය පැහැදම් කළහ. ඔවුහු කෙසේ හෝ දරු සම්පතක් ලැබෙන බවට දැඩි විශ්වාසයෙන් හා අධිෂ්ඨානයෙන් කටයුතු කළහ.මේ අතර රුහුණේ වෛද්‍යවරියගේ මියගිය සැමියා, මේජර්වරයාගේ ආත්මය අඳුරෙන් එළියට පැමිණියේ ය. තමන් සතුරකුගේ ප්‍රහාරයකට ලක් වූ සැටිත්, ඉන් පසු අපැහැදිලි අඳුරු ව්‍යාකූ®ල තත්ත්වයකට පත්ව සිටි සැටිත් බිරිය හා ඥාතීන් නිතර පිං පැමිණවීම් සිදුකරමින් ඔවුන්ගේ අධිෂ්ඨාන ප්‍රාර්ථනා චිත්ත ශක්තීන් නිසා ආලෝකයට පරිවර්තනය වූ සැටිත් පැහැදිලි කළේය. මෙසේ තවදුරටත් පින්කම් කරමින් ඔහුගේ ආත්මය සුවපත් කරන්නට යහපත් කරන්නට කටයුතු කරද්දී ඔවුන්ට ගුප්ත පණිවුඩයක් ලැබුණි.”ඔයගොල්ලෝ මාව අමතක කළේ නෑ. මට පින් දුන්නා. මා අඳුරෙන් එළියට ගත්තා. දැන් මට සියල්ල මතකයි. සියල්ල පැහැදිලියි. මේ සිද්ධ වුණේ කර්මානුරූපව සිදු විය යුතු දෙයක්. මම ඔයගොල්ලන් බලන්න ආවා. මගේ චූටි පුතු පැටියාවත් දැක්කා. (මේ වන විට වෛද්‍යවරිය පිරිමි දරුවෙකු ප්‍රසූත කැර සිටියාය.) මට දැන් හරි ම සන්තෝෂයි. මම දැන් අලුත් උපතක් කරා යනවා. ඒ යන්න කලින් ඔයාලට කියලා යන්නයි මම මේ ආවේ. මගේ පුතාව හොඳින් හදන්න. හොඳට උගන්නන්න. සමාජයට හොඳ මිනිහෙක් කරන්න. ඒක තමයි මට කරන ලොකුම උදව්ව””ඉතින් පුතා! ඔයා ඊළඟට උපදින්නේ කොහේදැ”යි වෛද්‍යවරියගේ පියා ප්‍රශ්න කළේය.”තාත්තා! මම උපදින්නේ කොලොන්න ප්‍රදේශයේ. ඒ මව්පියෝ ඩොක්ටර්ස්ලා දෙන්නෙක්. දරුවෙකු නැතුව කාලයක් දුක්විඳලා පින්දහම් කර ආරාධනා කළා. මම ඒ දෙන්නා ළඟට යනවා. ඔබ හැම දෙනාටම බුදු සරණයි.”දැන් සියල්ල සිදු වී හමාරය. ධම්මෝ හවේ රක්ඛති ධම්මචාරී” ධර්මයේ හැසිරෙන්නා ධර්මයෙන් රකී. ධර්මයේ හැසිරෙන්නාට සියල්ල ජයගත හැකිය. ධර්මානුකූලව කටයුතු කිරීමෙන් අඳුරේ සිටි ආත්මයක් නිදහස් වූයේ ය. දරුවන් නැති වෛද්‍ය යුවළක් දරුවකු ලැබුවේය.මෙහි දී අපේ පාඨකයන්ගෙන් ඉල්ලීමක් කළ යුතුය. අපේ ගවේෂණයේ දී පහසුකම් නැති බැවින් තොරතුරු රැස් කිරීමේ අඩුපාඩු පවතී. කොලොන්න ප්‍රදේශයේ දරුවෙකු උපන් බව අපි දනිමු. එහෙත් ඒ දරුවාගේ විශේෂ ලක්ෂණ දැනගැනීමට නොහැකිව ඇත. ඒ දරුවාගේ විශේෂ උපන් ලපයක් තිබිය යුතුය. ඒ ගැන දැනගැනීමට අවශ්‍යව ඇත. පෞද්ගලිකත්වය හා අනන්‍යතාව ආරක්ෂා කරන්නට පොරොන්දු වන්නෙමු. මෙවැනි ගවේෂණ සාර්ථක වේ නම් සමාජය ධර්ම මාර්ගයට යොමු කිරීමට හේතුවක් වෙයි. එසේ ම සමාජයට සේවයක් ද වෙයි.කරුණාකර මේ ගැන ඔබ දන්නා කරුණක් වේ නම් 071-6398690 අංකයට දැනුම් දෙන්න.මතුගමමහින්ද විජේතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=aa0908161</link>
    <topic>මහජනතාවට පීඩා කරන පොලිස් නිලධාරීන්ට තරාතිරම නොබලා දඬුවම්! - පොලිස්පති</topic>
    <author>කීර්ති මෙන්ඩිස්</author>
    <content>මහජනතාවට පීඩා කරන පොලිස් නිලධාරීන්ට තරාතිරම නොබලා දඬුවම්! - පොලිස්පතිසහෝදරත්වයෙන් බැඳී රටේ දියුණුවට කැපවෙමුරටේ දියුණුවට සැමගේ සහාය ඕනෑඇමැති අමුණුගම එතෙර සමුළුවකටතේවල ගුණ වැඩි කිරීමට රසායනික පරීක්ෂණයක්ඩිජිටල් තරංග උතුරට යයිවාර විභාගයට ප්‍රමිතියක්එජාප රහස් හෙළිකරන මාධ්‍යවේදීන්ට රතු එළි දැල්වෙයිමෝසම් වැස්සට පෙර උතුරට රෝග නිවාරණයක්ජල දඩය දෙගුණ වෙයිබස්නාහිර ගුරු මාරු 500ක්කසාද වයස 18 ට අඩු නොවේසියලුම මන්ත්‍රීවරුන්ගේ අදහස් අරගෙන ඌව පළාත් සංවර්ධනය අරඹනවාසිංහලෙන් පරිගණකයට තවත් අලුත් මඟක්පිහිටවන්නවාස් ගුණවර්ධනට හදිසි ස්ථාන මාරුවක්...කීර්ති මෙන්ඩිස්මහජනතාව පීඩාවට පත් කරමින් විනය විරෝධී ලෙස ක්‍රියා කරන කුමන තරාතිරමක පොලිස් නිලධාරියෙකුට වුව ද එරෙහිව නීතිය තදින් ක්‍රියාත්මක කරන්නේ යැයි පොලිස්පති ජයන්ත වික්‍රමරත්න මහතා ‘සිළුමිණ’ ට පැවසීය.විනය විරෝධීව ක්‍රියාකරන හා මහජනතාව පීඩාවට පත් කරන පොලිස් නිලධාරීන් අධිකරණයට ඉදිරිපත් කරන බවත් අනතුරුව විනයානුකූල ක්‍රියාමාර්ග ගන්නා බවත් හෙතෙම අවධාරණය කෙළේ ය.කොළඹ අපරාධ කොට්ඨාසයේ නිලධාරින් හා රත්මලාන අඟුලාන පොලිස් ස්ථානයේ නිලධාරීන්ගේ ක්‍රියා කලාපයන් පිළිබඳව පොලිස්පතිවරයාගෙන් ‘සිළුමිණ’ කළ විමසීමකදී වික්‍රමරත්න මහතා එසේ සඳහන් කළේ ය. කිසිම පොලිස් නිලධාරියෙකුට මොනයම් හේතුවක් නිසා හෝ නීතියට පිටතින් ඔවුනගේ හිතූමනාපවලට රාජකාරි කිරීමට තමා ඉඩ නොදෙන බවත් ඔවුන්ට තදින් කටයුතු කරන බව ද හෙතෙම පෙන්වා දුන්නේ ය.කොළඹ අපරාධ කොට්ඨාසයේ නිලධාරින් විසින් මාලබේ තොරතුරු තාක්ෂණ ආයතනයේ ශිෂ්‍යයෙකු පැහැරගෙන ගොස් පහරදීමේ සිද්ධිය සම්බන්ධයෙන් අදහස් පළ කළ පොලිස්පතිවරයා එහි විමර්ශන කටයුතු මෙතෙක් ප්‍රමාද වූයේ සාක්කි ලබාගැනීමේ අපහසුතාවය නිසා බවද කීවේය.සිද්ධිය පිළිබඳ තොරතුරු ලබා ගැනීමට අවශ්‍යව සිටි තවත් ශිෂ්‍යයන් තිදෙනෙකු බියට පත්වීම නිසා ප්‍රදේශයෙන් බැහැරව ඈත පළාත්වල ගොස් තිබූ බව ද මේ වනවිට ඔවුන් සොයා ගෙන සාක්කි සටහන් කර ගෙන පරීක්ෂණ නිම කර ඇති බව ද කීවේය.ඒ අනුව පැමිණිළිකරුගේ ප්‍රකාශය වෛද්‍ය වාර්තාවන් ද ඔවුනගේ ප්‍රකාශවල සත්‍ය අසත්‍යතාවය තහවුරු කරගන්නා බව ද සඳහන් කෙළේය.මේ වනවිට පරීක්ෂණ කටයුතු සාර්ථක කරගැනීම සඳහා අපරාධ කොට්ඨාසයේ නිලධාරීන් සය දෙනෙකු වෙනත් ස්ථාන 6 කට මාරු කළ බව ද සඳහන් කළ පොලිස්පතිවරයා සිද්ධිය සම්බන්ධයෙන් අපරාධ කොට්ඨාසය බාර ජ්‍යෙෂ්ඨ පොලිස් අධිකාරිවරයා වහාම ක්‍රියාත්මක වන පරිදි පොලිස් මූලස්ථානයට මාරු කළ බව ද කීවේය.සිද්ධිය පිළිබඳව ඒ මහතාගේ බිරිය හා පුත්‍රයා අධිකරණයට ඉදිරිපත් කිරීමට කටයුතු කරන බව ද පොලිස්පතිවරයා සඳහන් කෙළේ ය. අපරාධ ;කාට්ඨාසය බාරව ජ්‍යෙෂ්ඨ පොලිස් අධිකාරි සේනාරත්න මහතා පත් කළ අතර මාරු කරන ලද සැකකාර පොලිස් නිලධාරින් හය දෙනා ද අධිකරණයට ඉදිරිපත් කරන ලෙස තමා නියෝග කර ඇති බව ද කීය.මේ අතර අඟුලාන පොලිස් බල ප්‍රදේශයේ දී වෙඩි තබා තරුණයන් දෙදෙනෙකු ඝාතනය කිරීම සම්බන්ධ විමර්ශන වහාම ඇරඹි බවත් එය හුදෙක් පාතාල සිද්ධියක් නොව පෞද්ගලික ආරවුලක් මත ඇතිවූ බව මූලික විමර්ශනවලදී අනාවරණය වී ඇති බවත් ඒ සම්බන්ධව අ¼ගුලාන පොලිස් ස්ථානාධිපතිවරයා ඇතුළු පස්දෙනෙකු සැකපිට අත්අඩංගුවට ගෙන රක්ෂිත බන්ධනාගාර ගත කර ඇති බව ද සඳහන් කළේ ය.මේ පිළිබඳව අඟුලාන පොලිස් සිරමැදිරිය තුළ සිටි පුද්ගලයන් දෙදෙනෙකුගෙන් වැදගත් සාක්ෂි ලැබී තිබෙන බවද පොලිස්පතිවරයා කීවේය. ඉදිරි විමර්ශන කටයුතු සඳහා නියෝජ්‍ය පොලිස්පතිවරුන් යටතේ විශේෂ කණ්ඩායම් යොදවා ඇති බවත් අධිකරණ ක්‍රියා මාර්ගවලින් අනතුරුව ඔවුන්ට එරෙහිව විනයානුකූ®ලව කටයුතු කරන බව ද ඔවුන් ඊට වගකිවයුත්තන් නම් තරාතිරම නොබලා කටයුතු කරන බව ද හෙතෙම අවධාරණය කළේ ය.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=aa090816_1</link>
    <topic>සහෝදරත්වයෙන් බැඳී රටේ දියුණුවට කැපවෙමු</topic>
    <author>ධනුෂ්ක ගොඩකුඹුර මඩු දේවස්ථානයේ සිට...</author>
    <content>මහජනතාවට පීඩා කරන පොලිස් නිලධාරීන්ට තරාතිරම නොබලා දඬුවම්! - පොලිස්පතිසහෝදරත්වයෙන් බැඳී රටේ දියුණුවට කැපවෙමුරටේ දියුණුවට සැමගේ සහාය ඕනෑඇමැති අමුණුගම එතෙර සමුළුවකටතේවල ගුණ වැඩි කිරීමට රසායනික පරීක්ෂණයක්ඩිජිටල් තරංග උතුරට යයිවාර විභාගයට ප්‍රමිතියක්එජාප රහස් හෙළිකරන මාධ්‍යවේදීන්ට රතු එළි දැල්වෙයිමෝසම් වැස්සට පෙර උතුරට රෝග නිවාරණයක්ජල දඩය දෙගුණ වෙයිබස්නාහිර ගුරු මාරු 500ක්කසාද වයස 18 ට අඩු නොවේසියලුම මන්ත්‍රීවරුන්ගේ අදහස් අරගෙන ඌව පළාත් සංවර්ධනය අරඹනවාසිංහලෙන් පරිගණකයට තවත් අලුත් මඟක්පිහිටවන්නඅගරදගුරු මැල්කම් රංජිත් හිමිපාණෝධනුෂ්ක ගොඩකුඹුර මඩු දේවස්ථානයේ සිට...යළිත් මේ භූමියේ කිසිදු විටෙක අවි එසවීමක් සිදු නොවී, කිසිදු බේදයකින් තොරව සියලු දෙනා සහෝදරත්වයෙන් බැඳී රටේ දියුණුවට ක්‍රියා කරනු ඇතැයි ප්‍රාර්ථනා කරන්නේ යැයි කොළඹ නව අගරදගුරු මැල්කම් රංජිත් හිමිපාණෝ පවසති. උන්වහන්සේ මේ බව ප්‍රකාශ කෙළේ මඩු දේවස්ථානයේ ඊයේ පැවැති මංගල දේව පූජාවේදී අනුශාසනාවක් කරමිනි.මෙවර මඩු මංගල්‍යය සඳහා දිවයිනේ නන් දෙසින් ලක්ෂ සංඛ්‍යාත ජනතාවක් පැමිණ සිටියහ. රජය නියෝජනය කරමින් මැති ඇමැතිවරුන් රැසක් ද මේ අවස්ථාවට එක්ව සිටි අතර මෙසේ අතිවිශාල ජනකායක සහභාගිත්වයෙන් ඉතා සාර්ථක ලෙස මඩු මංගල්‍යය පවත්වන්නට ලැබුණේ දශක තුනකට පසුව ය.ත්‍රස්තවාදීන් ගෙන් සමස්ත ශ්‍රී ලංකාවම නිදහස් කැර ගැනීමට ලැබීමෙන් පසුව මෙසේ ඉතාම සාර්ථක ලෙස මඩු මංගල්‍යය පැවැත්වීමට ලැබීම වාසනාවක් බවත් ඒ පිළිබඳව මහින්ද රාජපක්ෂ ජනාධිපතිතුමා ප්‍රමුඛ රජයට ස්තුතිය පළ කළ යුතු බවත් පැමිණ සිටි බැතිමත්හු ප්‍රකාශ කළහ.මේ අවස්ථාවේදී මැල්කම් රංජිත් හිමිපාණෝ මෙසේ ද පැවසූහ.ශ්‍රී ලංකා පොළොවේ උපන් අප එකම වාතය හුස්ම ගන්නවා. එකම ජලය පානය කරනවා. නමුත් පසුගිය කාලයේ අපි ජාති ආගම් පමණක් නොව කුල වශයෙන් ද බෙදී සිටියේ යයි පැවසූ අගරදගුරුතුමා මේ ස්ථානයේ සිංහල දෙමළ බේදයක් නැතිව සියලු දෙනා එකට එකතුව සිටින බව ද කීය.සියලු දෙනාම එකම සහෝදර ජනතාවක් ලෙස ක්‍රියා කරනවා ඇතැයි තමන් වහන්සේ බලාපොරොත්තු වන බව ද අගරදගුරුතුමා පැවසූහ.අගරදගුරුතුමා මෙසේ ද පැවසූහ.“උතුරේ පමණක් නොව දකුණේත් පසුගිය වසර 30 තුළ ලේ වැගිරීම් සිදු වුණා. අපේ මනුෂ්‍යත්වය, ජීවිතය පලක් නැති තත්ත්වයට වැටුණා. ශ්‍රී ලංකාවේ විනය හා සදාචාරය ද ගිලිහී ගියා. මිනිසුන් ආවේගකාරී ජීවිතවලට පෙළඹුණා. නුවණට වඩා හැඟීම්වලට මුල් තැන දී කටයුතු කළ බව පෙනෙන්නට තිබුණා. දැන් ජනතාව කවුරුත් ඒ තත්ත්වයෙන් මිදී ක්‍රියා කළ යුතුව තිබෙනවා.අපි කුමන ජනවර්ගයක වුවත් මනුෂ්‍යයන් අතර ගැටුම් ඇති නොවිය යුතුය. මනුෂ්‍යයන් ගේ ඇති බලය සඳහා කැමැත්ත නිසා මනුෂ්‍යත්වයෙන් ඈත්වී ක්‍රියා කිරීම සුදුසු නොවේ යයි ද අගරදගුරුතුමා වැඩිදුරටත් පැවසූහ.මඩු දේවස්ථානය භාර ඩෙස්මන් කුලාස් පියතුමා මෙම දේවස්ථානයේ මංගල්‍යය සාර්ථක කිරීමට රජය ආධාර උපකාර ලබා දී ප්‍රතිසංස්කරණ කටයුතු සියල්ල ද රජයේ මැදිහත්වීමෙන් සිදු කරන ලද බව ද කීය. මෙම ප්‍රධාන දේව මංගල්‍යය උත්සවයට හිටපු අගරදගුරු ඔස්වල්ඩ් ගෝම්ස් පියතුමා ද මන්නාරම හා යාපනය රදගුරුතුමන්ලා ඇතුළු පියතුමන්ලා රැසක් ද සහභාගි වූහ.ඉකුත් සිකුරාදා මඩු දේවස්ථාන භූමියට ලක්ෂ පහක පමණ ජනතාවක් සහභාගි වූ අතර ඊයේ උදේ පැවැති මංගල දේව මෙහෙයට ලක්ෂ තුනකට අධික පිරිසක් ද සහභාගි වූ බව වාර්තාවේ. ආගමික කටයුතු පිළිබඳ ඇමැති පණ්ඩු බණ්ඩාරනායක ධීවර ඇමැති පීලික්ස් පෙරේරා සහ වැවිලි කර්මාන්ත ඇමැති මිල්රෝයි ප්‍රනාන්දු යන මහත්වරු ද මේ අවස්ථාවට සහභාගි වූහ.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=aa090816_2</link>
    <topic>රටේ දියුණුවට සැමගේ සහාය ඕනෑ</topic>
    <author>වෙල්ලස්සේ බණ්ඩාර කළුතර සිට...</author>
    <content>මහජනතාවට පීඩා කරන පොලිස් නිලධාරීන්ට තරාතිරම නොබලා දඬුවම්! - පොලිස්පතිසහෝදරත්වයෙන් බැඳී රටේ දියුණුවට කැපවෙමුරටේ දියුණුවට සැමගේ සහාය ඕනෑඇමැති අමුණුගම එතෙර සමුළුවකටතේවල ගුණ වැඩි කිරීමට රසායනික පරීක්ෂණයක්ඩිජිටල් තරංග උතුරට යයිවාර විභාගයට ප්‍රමිතියක්එජාප රහස් හෙළිකරන මාධ්‍යවේදීන්ට රතු එළි දැල්වෙයිමෝසම් වැස්සට පෙර උතුරට රෝග නිවාරණයක්ජල දඩය දෙගුණ වෙයිබස්නාහිර ගුරු මාරු 500ක්කසාද වයස 18 ට අඩු නොවේසියලුම මන්ත්‍රීවරුන්ගේ අදහස් අරගෙන ඌව පළාත් සංවර්ධනය අරඹනවාසිංහලෙන් පරිගණකයට තවත් අලුත් මඟක්පිහිටවන්න- ජනාධිපති ජ්‍යෙෂ්ඨ උපදේශක බැසිල් රාජපක්ෂවෙල්ලස්සේ බණ්ඩාර කළුතර සිට...ත්‍රස්තවාදය පරාජය කිරීමට බොහෝ පිරිසකගෙන් සහාය ලැබුණා සේම රටේ ආර්ථිකය දියුණු කැර රට ගොඩ නැඟීමටත් පටු වාද භේද වලින් තොරව සියලු දෙනා සහාය ලබාදිය යුතුව ඇතැයි ජනාධිපති ජ්‍යෙෂ්ඨ උපදේශක පාර්ලිමේන්තු මන්ත්‍රී බැසිල් රාජපක්ෂ මහතා පවසයි.ත්‍රස්තවාදය පරාජය කිරීමට දිවි පරදුවට තබා සටන් වැදුණු රණවිරුවන්ට දක්වන උපහාරය වන්නේ ද රට සංවර්ධනය කිරීම බව ඒ මහතා දැක්වීය.බේරුවල වෙරළ ක්‍රීඩාංගණයේදී පැවැති ශ්‍රීලනිප ආසන බල මණ්ඩල රැස්වීම අමතමින් රාජපක්ෂ මහතා එසේ පැවසීය.වැඩිදුරටත් කතා කළ රාජපක්ෂ මහතා මෙසේ ද සඳහන් කෙළේ ය.ජනාධිපති මහින්ද රාජපක්ෂ මහතා බලයට පත්වීමට පෙර රටට ගෞරවනීය සාමයක් උදාකැර දෙන බවත්, රටේ යටිතල පහසුකම් සංවර්ධනය කරන බවත් රටේ ආධ්‍යාත්මික සංවර්ධනයට මුල් තැන දී ක්‍රියා කරන බවටත් ජනතාවට ලබාදුන් පොරොන්දු බලයට පත්වී අවුරුදු 3 1/2 ක් වැනි කෙටි කලකින් ඉටු කිරීමට හැකිවීම මේ රටේ ජනතාව ලැබූ ජයග්‍රහණයක් බවත් බැසිල් රාජපක්ෂ මහතා කියා සිටී.විශේෂයෙන් ම සාර ධර්මවලින් පිරි රටක් බවට අපේ රට පත් කිරීමේ වැඩපිළිවෙළ දැනටමත් ආරම්භ කැර තිබෙන බවත් රාජපක්ෂ මහතා පෙන්වා දුන්නේ ය.ශ්‍රීලනිප භාණ්ඩාගාරික ප්‍රවාහන ඇමැති ඩලස් අලහප්පෙරුම, ජාතිය ගොඩගැනීමේ ඇමැති රෝහිත අබේගුණවර්ධන, කෘෂිකර්ම ඇමැති හේමකුමාර නානායක්කාර, ජාතික ඒකාබද්ධතා ඇමැති විනයාගමුර්ති මුරලිදරන් යන මහත්වරු ද මේ සම්මේලනයට සහභාගි වූහ.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=aa090816_3</link>
    <topic>ඇමැති අමුණුගම එතෙර සමුළුවකට</topic>
    <author/>
    <content>මහජනතාවට පීඩා කරන පොලිස් නිලධාරීන්ට තරාතිරම නොබලා දඬුවම්! - පොලිස්පතිසහෝදරත්වයෙන් බැඳී රටේ දියුණුවට කැපවෙමුරටේ දියුණුවට සැමගේ සහාය ඕනෑඇමැති අමුණුගම එතෙර සමුළුවකටතේවල ගුණ වැඩි කිරීමට රසායනික පරීක්ෂණයක්ඩිජිටල් තරංග උතුරට යයිවාර විභාගයට ප්‍රමිතියක්එජාප රහස් හෙළිකරන මාධ්‍යවේදීන්ට රතු එළි දැල්වෙයිමෝසම් වැස්සට පෙර උතුරට රෝග නිවාරණයක්ජල දඩය දෙගුණ වෙයිබස්නාහිර ගුරු මාරු 500ක්කසාද වයස 18 ට අඩු නොවේසියලුම මන්ත්‍රීවරුන්ගේ අදහස් අරගෙන ඌව පළාත් සංවර්ධනය අරඹනවාසිංහලෙන් පරිගණකයට තවත් අලුත් මඟක්පිහිටවන්නලන්ඩනයේදී මේ සතියේ පැවැත්වෙන ඉහළ පෙළේ ආර්ථික සමුළුවකට රාජ්‍ය පරිපාලන හා ස්වදේශ කටයුතු ඇමැති හා මුදල් නියෝජ්‍ය ඇමැති ආචාර්ය සරත් අමුණුගම මහතා සහභාගි වෙයි.ගෝලීය ආර්ථික අර්බුදය හා ඒ හමුවේ අසීරුවට පත් රටවලට අන්තර්ජාතික මූල්‍ය අරමුදල මගින් සහන ලබාදෙමින් දක්වන ලද සහාය පිළිබඳව මෙහිදී සාකච්ඡා කැරේ. මේ සමුළුවට දියුණුවෙමින් පවතින රටවල නියෝජිත පිරිසක් සහභාගි වෙති.මෙය ලබන මස ලන්ඩනයේ පැවැත්වීමට නියමිත ජී 20 රටවල ඇමැතිවරුන්ගේ සමුළුව සඳහා ප්‍රවේශය ලබාදෙන මූලික වටයේ සාකච්ඡාවකි.යුද ජයග්‍රහණයෙන් පසු රටවල් ශ්‍රේණිගත කිරීමේ දී ශ්‍රී ලංකාවට හිමිවිය යුතු තැන පිළිබඳවද මෙහිදී සාකච්ඡා කිරීමට ආචාර්ය අමුණුගම මහතා බලාපොරොත්තු වේ.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=aa0908162</link>
    <topic>තේවල ගුණ වැඩි කිරීමට රසායනික පරීක්ෂණයක්</topic>
    <author>රූපාන්ති බුලත්සිංහල</author>
    <content>මහජනතාවට පීඩා කරන පොලිස් නිලධාරීන්ට තරාතිරම නොබලා දඬුවම්! - පොලිස්පතිසහෝදරත්වයෙන් බැඳී රටේ දියුණුවට කැපවෙමුරටේ දියුණුවට සැමගේ සහාය ඕනෑඇමැති අමුණුගම එතෙර සමුළුවකටතේවල ගුණ වැඩි කිරීමට රසායනික පරීක්ෂණයක්ඩිජිටල් තරංග උතුරට යයිවාර විභාගයට ප්‍රමිතියක්එජාප රහස් හෙළිකරන මාධ්‍යවේදීන්ට රතු එළි දැල්වෙයිමෝසම් වැස්සට පෙර උතුරට රෝග නිවාරණයක්ජල දඩය දෙගුණ වෙයිබස්නාහිර ගුරු මාරු 500ක්කසාද වයස 18 ට අඩු නොවේසියලුම මන්ත්‍රීවරුන්ගේ අදහස් අරගෙන ඌව පළාත් සංවර්ධනය අරඹනවාසිංහලෙන් පරිගණකයට තවත් අලුත් මඟක්පිහිටවන්නරූපාන්ති බුලත්සිංහලශ්‍රී ලංකාවේ නිපදවන තේවල ගුණාත්මක තත්ත්වය තවත් ඉහළ නැංවීමට පුළුල් රසායනික පරීක්‍ෂණයක් සිදු කිරීමට වැවිලි කර්මාන්ත ඇමැති දි.මු. ජයරත්න මහතා තීරණය කැර තිබේ.ඊට අමතරව ශ්‍රී ලංකාවට ආනයනය කරන තේ සඳහා බද්දක් පැනවීමට හෝ එම තේ ආනයනය සම්පූර්ණයෙන්ම අත්හිටුවීම කෙරෙහි ද ඇමැතිවරයාගේ අවධානය යොමුවී තිබේ.මේ අතර තේ වගාවේදී රසායනික පොහොර යෙදීම විධිමත්ව හා කාර්යක්‍ෂමව සිදු කළ යුතු බවත්, එමඟින් ලෝකයේ වෙනත් රටවල නිපදවන තේවලට වඩා මෙරට නිපදවන තේවල ගුණාත්මක මට්ටම ඉහළ නංවාගත හැකි බවත් අනාවරණය කැරගෙන තිබේ.තේ කර්මාන්ත ශාලා සඳහා නිකුත් කරන HACCP සහතිකය ලබා ගැනීමේ කටයුතු වේගවත් කිරීම සඳහා ද කඩිනම් වැඩ පිළිවෙළක් ද ක්‍රියාත්මක කිරීමට නියමිතය. තවද කසල තේ නිෂ්පාදනය අවම කිරීමට ද වැඩපිළිවෙළක් ක්‍රියාවට නංවා ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=aa0908163</link>
    <topic>ඩිජිටල් තරංග උතුරට යයි</topic>
    <author>නිහාල් පී.අබේසිංහ</author>
    <content>මහජනතාවට පීඩා කරන පොලිස් නිලධාරීන්ට තරාතිරම නොබලා දඬුවම්! - පොලිස්පතිසහෝදරත්වයෙන් බැඳී රටේ දියුණුවට කැපවෙමුරටේ දියුණුවට සැමගේ සහාය ඕනෑඇමැති අමුණුගම එතෙර සමුළුවකටතේවල ගුණ වැඩි කිරීමට රසායනික පරීක්ෂණයක්ඩිජිටල් තරංග උතුරට යයිවාර විභාගයට ප්‍රමිතියක්එජාප රහස් හෙළිකරන මාධ්‍යවේදීන්ට රතු එළි දැල්වෙයිමෝසම් වැස්සට පෙර උතුරට රෝග නිවාරණයක්ජල දඩය දෙගුණ වෙයිබස්නාහිර ගුරු මාරු 500ක්කසාද වයස 18 ට අඩු නොවේසියලුම මන්ත්‍රීවරුන්ගේ අදහස් අරගෙන ඌව පළාත් සංවර්ධනය අරඹනවාසිංහලෙන් පරිගණකයට තවත් අලුත් මඟක්පිහිටවන්නනිහාල් පී.අබේසිංහමුළු උතුරු පළාතටත් ඒ අවට ප්‍රදේශවලටත් මෙරට රූපවාහිනී හා ගුවන්විදුලි වැඩසටහන් ද ජංගම දුරකථන සම්ප්‍රේෂණ තරංග විසුරුවා හැරීම පිණිස කොකාවිල් හි ඉදිකරන නව විදුලි සංදේශ කුළුණ සඳහා මුල් ගල තැබීම 19 වැනිදා පෙරවරුවේ කොකාවිල් හිදී සිදුකෙරේ.රුපියල් ලක්ෂ 1500ක වියදමකින් මේ කුළුණ ඉදිකිරීම ශ්‍රී ලංකා විදුලි සංදේශ නියාමන කොමිසම මඟිනි.මෙම කුළුණ මඟින් රූපවාහිනී, ගුවන්විදුලි, ජංගම දුරකතන තරංග උතුරු පළාතට බෙදා හරිනු ලැබේ.1990 ජූලි 11 වැනිදා සිට කොකාවිල් ප්‍රදේශය කොටි ත්‍රස්තවාදීන් අල්ලාගත් අතර එම ප්‍රදේශය වසර 28කට පසු 2008 දෙසැම්බර් මස යුද හමුදාවේ 57 වන සේනාංකය මඟින් කොටින්ගෙන් මුදාගත්තේය. මුලතිව් දිස්ත්‍රික්කයේ ඔඩ්ඩුසුඩාන්හි කොකාවිල් හි ඉදිකරන මේ සන්නිවේදන කුළුණ මීටර් 172ක් උසට ඉදිකරනු ලැබේ.මේ කුළුණ මඟින් උතුරු පළාතට පමණක් නොව දකුණු ඉන්දියාව දක්වා අපේ ගුවන්විදුලි රූපවාහිනී සේවා විකාශය කිරීමට හැකිවනු ඇතැයි විදුලි සංදේශ නියාමන කොමිසම පවසයි.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=aa0908164</link>
    <topic>වාර විභාගයට ප්‍රමිතියක්</topic>
    <author/>
    <content>මහජනතාවට පීඩා කරන පොලිස් නිලධාරීන්ට තරාතිරම නොබලා දඬුවම්! - පොලිස්පතිසහෝදරත්වයෙන් බැඳී රටේ දියුණුවට කැපවෙමුරටේ දියුණුවට සැමගේ සහාය ඕනෑඇමැති අමුණුගම එතෙර සමුළුවකටතේවල ගුණ වැඩි කිරීමට රසායනික පරීක්ෂණයක්ඩිජිටල් තරංග උතුරට යයිවාර විභාගයට ප්‍රමිතියක්එජාප රහස් හෙළිකරන මාධ්‍යවේදීන්ට රතු එළි දැල්වෙයිමෝසම් වැස්සට පෙර උතුරට රෝග නිවාරණයක්ජල දඩය දෙගුණ වෙයිබස්නාහිර ගුරු මාරු 500ක්කසාද වයස 18 ට අඩු නොවේසියලුම මන්ත්‍රීවරුන්ගේ අදහස් අරගෙන ඌව පළාත් සංවර්ධනය අරඹනවාසිංහලෙන් පරිගණකයට තවත් අලුත් මඟක්පිහිටවන්නපාසල් වාර විභාග ප්‍රශ්න පත්‍රවල පැවැති ගැටලු නිරාකරණය කරමින් 3 වැනි වාර විභාග ප්‍රශ්න පත්‍ර විභාග දෙපාර්තමේන්තුවේ ප්‍රමිතිකරණයට යටත් කිරීමට අධ්‍යාපන අමාත්‍යංශය සූදානමින් සිටින බව දැනගන්නට ඇත.මේ මඟින් වාර විභාග ප්‍රශ්න පත්‍රවල නිවැරැදිභාවය සියයට සියයක්ම සනාථ කිරීමට අපේක්ෂා කෙරේ. 3 වන වාර විභාග ප්‍රශ්න පත්‍ර සැකසීම අධ්‍යාපන අමාත්‍යංශයේ පූර්ණ අධීක්ෂණය යටතේ පළාත් මට්ටමින් ප්‍රශ්න පත්‍ර සැකැසීම සිදුකෙරෙයි.මේ අතර 11 වන ශ්‍රේණියට අදාළ 3 වන වාර විභාගය අනිවාර්යයෙන්ම නොවැම්බර් මාසයේ පැවැත්විය යුතු අතර එම ප්‍රශ්න පත්‍රය සියයට සියයක්ම දෙසැම්බර් මස විභාග දෙපාර්තමේන්තුවෙන් ලබාදෙන අ.පො.ස.(සා.පෙළ) ප්‍රශ්න පත්‍රයේ සැකැස්මට සමාන විය යුතු බවත් ඒ මූලාකෘති ප්‍රශ්න පත්‍ර රටාවම අනුගමනය කළ යුතු බවත් තීරණය කර ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=aa0908165</link>
    <topic>එජාප රහස් හෙළිකරන මාධ්‍යවේදීන්ට රතු එළි දැල්වෙයි</topic>
    <author>නිරුෂි විමලවීර</author>
    <content>මහජනතාවට පීඩා කරන පොලිස් නිලධාරීන්ට තරාතිරම නොබලා දඬුවම්! - පොලිස්පතිසහෝදරත්වයෙන් බැඳී රටේ දියුණුවට කැපවෙමුරටේ දියුණුවට සැමගේ සහාය ඕනෑඇමැති අමුණුගම එතෙර සමුළුවකටතේවල ගුණ වැඩි කිරීමට රසායනික පරීක්ෂණයක්ඩිජිටල් තරංග උතුරට යයිවාර විභාගයට ප්‍රමිතියක්එජාප රහස් හෙළිකරන මාධ්‍යවේදීන්ට රතු එළි දැල්වෙයිමෝසම් වැස්සට පෙර උතුරට රෝග නිවාරණයක්ජල දඩය දෙගුණ වෙයිබස්නාහිර ගුරු මාරු 500ක්කසාද වයස 18 ට අඩු නොවේසියලුම මන්ත්‍රීවරුන්ගේ අදහස් අරගෙන ඌව පළාත් සංවර්ධනය අරඹනවාසිංහලෙන් පරිගණකයට තවත් අලුත් මඟක්පිහිටවන්නනිරුෂි විමලවීරඑක්සත් ජාතික පක්ෂයේ අභ්‍යන්තර අර්බුද පිළිබඳ තොරතුරු හෙළිදරවු කරන මාධ්‍යවේදීන් හොඳින් හෝ නරකින් නිහඬ කිරීම සඳහා එම පක්ෂයේ එක්තරා පිරිසක් ක්‍රියාත්මක වෙමින් සිටින බවට තොරතුරු අනාවරණය වෙයි.එජාපයේ ඉහළ පෙළේ බලවතකුගේ අනුදැනුම මත ක්‍රියාත්මක වන මේ කණ්ඩායමට එජාපයට ලැදි මාධ්‍යවේදීන් කිහිප දෙනෙකු හා එක්තරා නිලධාරියෙකු සම්බන්ධව සිටින බවත් විශ්වාස කටයුතු ආරංචි මාර්ග පවසයි.එජාප කැරළිකාර මන්ත්‍රීවරුන් පක්ෂ නායකත්වය විවේචනය කිරීමේ අවස්ථා හා අනෙකුත් අභ්‍යන්තර ගැටුම් වාර්තා කරන මාධ්‍යවේදීන් නිහඬ කිරිම මේ වැඩපිළිවෙළේ මූලික අරමුණ විය යුතු බව එම පක්ෂ ප්‍රබලයා අවධාරණය කොට ඇත.රාජ්‍ය මාධ්‍ය ආයතනවල හා පෞද්ගලික මාධ්‍ය ආයතනවල මාධ්‍යවේදීන්ගේ නම් සඳහන් කැර ඇති එජාපයේ ප්‍රබලයා ඒ අයට විරුද්ධව මුද්‍රිත මාධ්‍යයෙන් හෝ අන්තර්ජාලය මඟින් හෝ මඩ ව්‍යාපාරයක් ක්‍රියාත්මක කරන ලෙසට ද උපදෙස් දී ඇත.මේ හැරුණු විට කැරළිකාර මන්ත්‍රීවරුන්ගේ හැසිරීම් හා පෞද්ගලික ජීවිත ගැන තොරතුරු වැඩි වශයෙන් සොයා ඔවුන්ට එරෙහිව ද මඩ ව්‍යාපාරයක් දියත් කරන ලෙස මේ එජාප ප්‍රබලයා උපදෙස් දී තිබේ.කෙටි පණිවිඩ මඟින් හෝ ෆැක්ස් මඟින් එම ව්‍යාපාරය ගෙනගිය හැකි බව රාළහාමිගේ මාධ්‍ය ඒකකයේ ප්‍රබලයෝ ප්‍රකාශ කැර ඇති අතර එහිදී දුරකතන අංක සඳහන් වන බැවින් එම ක්‍රමය අනතුරුදායක බවත් එජාප ප්‍රබලයා පවසා ඇත.කොළඹ 07 පිහිටි කාර්යාලයකදී මෙම කුමන්ත්‍රණය දියත් වී ඇති බවද දැනගැනීමට හැකිවී තිබේ.එක්සත් ජාතික පක්ෂ නායකයා හා කැරළිකාර මන්ත්‍රීවරුන් අතර අර්බුදයක් නොමැති බවත්, සියලුම අර්බුදයන් රජයේ මාධ්‍ය හා රජය මඟින් නිර්මාණය කළ ඒවා බවට සනාථ කෙරෙන ආකාරයේ ප්‍රවෘත්ති සකසන ලෙස ද එහිදී උපදෙස් දී ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=aa0908166</link>
    <topic>මෝසම් වැස්සට පෙර උතුරට රෝග නිවාරණයක්</topic>
    <author>සුනිල් දයා අල්විස්</author>
    <content>මහජනතාවට පීඩා කරන පොලිස් නිලධාරීන්ට තරාතිරම නොබලා දඬුවම්! - පොලිස්පතිසහෝදරත්වයෙන් බැඳී රටේ දියුණුවට කැපවෙමුරටේ දියුණුවට සැමගේ සහාය ඕනෑඇමැති අමුණුගම එතෙර සමුළුවකටතේවල ගුණ වැඩි කිරීමට රසායනික පරීක්ෂණයක්ඩිජිටල් තරංග උතුරට යයිවාර විභාගයට ප්‍රමිතියක්එජාප රහස් හෙළිකරන මාධ්‍යවේදීන්ට රතු එළි දැල්වෙයිමෝසම් වැස්සට පෙර උතුරට රෝග නිවාරණයක්ජල දඩය දෙගුණ වෙයිබස්නාහිර ගුරු මාරු 500ක්කසාද වයස 18 ට අඩු නොවේසියලුම මන්ත්‍රීවරුන්ගේ අදහස් අරගෙන ඌව පළාත් සංවර්ධනය අරඹනවාසිංහලෙන් පරිගණකයට තවත් අලුත් මඟක්පිහිටවන්නසුනිල් දයා අල්විස්ලබන මාසයේ උතුරු ප්‍රදේශයට ලැබෙන ඊශාන දිග මෝසම් වැසි සමඟ උතුරේ පිහිටි සහන ගම්මානවල පදිංචි ජනතාවට යම් සෞඛ්‍ය ගැටලු ඇතිවිය හැකි නිසා ඒ වෙනුවෙන් කල්තබා රෝග නිවාරණ වැඩසටහනක් දියත් කිරීමට සෞඛ්‍ය අමාත්‍යංශය සූදානම් වෙයි.මේ වෙනුවෙන් කැබිනට් පත්‍රිකාවක් ද ඉදිරිපත් කිරීමට නියමිත අතර සෞඛ්‍ය ඇමැති නිමල් සිරිපාල ද සිල්වා මහතාගේ උපදෙස් පරිදි මේ සඳහා සැළසුම් සකස් කිරීමට සෞඛ්‍ය ලේකම් වෛද්‍ය අතුල කහඳලියනගේ මහතා විසින් පියවරගෙන තිබේ.සෞඛ්‍ය සේවා පහසුකම් උතුරේ ජනතාවට සැලසීමේ අරමුණ ඇතිව විමධ්‍යගත ඒකකයක් ද මාතෘ සෞඛ්‍ය කටයුතු විධිමත් කිරීමට කාර්ය සාධක බලකායක් ද පිහිටුවා ඇත.සෞඛ්‍ය අමාත්‍යංශය මේ සම්බන්ධයෙන් සකස් කර ඇති වැඩසටහන පිළිබඳව ගන්නා ක්‍රියාමාර්ග සඳහා වැඩිදුරටත් උපදෙස් ලබා ගැනීමට මහින්ද රාජපක්ෂ ජනාධිපතිතුමා සහ උතුරු වසන්තය වැඩසටහනේ නායකත්වය ගෙන ක්‍රියා කරන ජනාධිපති ජ්‍යෙෂ්ඨ උපදේශක පාර්ලිමේන්තු මන්ත්‍රී බැසිල් රාජපක්ෂ මහතා ප්‍රධාන අදාළ නිලධාරීන් ද හමුවී සාකච්ඡා කිරීමට ද නියමිත ය.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=aa0908167</link>
    <topic>ජල දඩය දෙගුණ වෙයි</topic>
    <author>සුභද්‍රා දේශප්‍රිය</author>
    <content>මහජනතාවට පීඩා කරන පොලිස් නිලධාරීන්ට තරාතිරම නොබලා දඬුවම්! - පොලිස්පතිසහෝදරත්වයෙන් බැඳී රටේ දියුණුවට කැපවෙමුරටේ දියුණුවට සැමගේ සහාය ඕනෑඇමැති අමුණුගම එතෙර සමුළුවකටතේවල ගුණ වැඩි කිරීමට රසායනික පරීක්ෂණයක්ඩිජිටල් තරංග උතුරට යයිවාර විභාගයට ප්‍රමිතියක්එජාප රහස් හෙළිකරන මාධ්‍යවේදීන්ට රතු එළි දැල්වෙයිමෝසම් වැස්සට පෙර උතුරට රෝග නිවාරණයක්ජල දඩය දෙගුණ වෙයිබස්නාහිර ගුරු මාරු 500ක්කසාද වයස 18 ට අඩු නොවේසියලුම මන්ත්‍රීවරුන්ගේ අදහස් අරගෙන ඌව පළාත් සංවර්ධනය අරඹනවාසිංහලෙන් පරිගණකයට තවත් අලුත් මඟක්පිහිටවන්නසුභද්‍රා දේශප්‍රියමෙරට පානීය ජල සම්පත ආරක්ෂා කිරීමේ අරමුණින් නව පනතක් හඳුන්වා දීමට ජලසම්පාදන හා ජලාපවහන අමාත්‍යංශය පියවර ගනිමින් සිටී. ඒ අනුව ජල මූලාශ්‍ර අපවිත්‍ර කිරීම, වංචනික ලෙස ජලය ලබා ගැනීම, ආශ්‍රිත වැරදි සඳහා මෙතෙක් අය කළ දඩ මුදල දෙගුණයකින් ඉහළ නංවන බවත් විෂය බාර ඇමැති මහින්ද අමරවීර මහතා පවසයි.මේ පනත් සංශෝධනය සම්බන්ධයෙන් මහජන අදහස් විමසීම නිම කැර ඇති බැව් සඳහන් කළ ඇමැතිවරයා, පෙන්වා දුන්නේ පාර්ලිමේන්තුවේ අනුමතය සඳහා එය කඩිනමින් ඉදිරිපත් කරන බවත්ය.මේ නව පනත් සංශෝධනය ගෙන ඒමේ තවත් අරමුණක් වූයේ මෙතෙක් පැවැති දඩ මුදල් කාලයට නොගැලපීම හා දිනෙන් දින ඉහළ යන ජල සම්පත් නාස්තිය පිටුදැකීම බවත් ඔහු වැඩි දුරටත් පැවැසීය.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=aa0908168</link>
    <topic>බස්නාහිර ගුරු මාරු 500ක්</topic>
    <author>සුභාෂිණී ජයරත්න</author>
    <content>මහජනතාවට පීඩා කරන පොලිස් නිලධාරීන්ට තරාතිරම නොබලා දඬුවම්! - පොලිස්පතිසහෝදරත්වයෙන් බැඳී රටේ දියුණුවට කැපවෙමුරටේ දියුණුවට සැමගේ සහාය ඕනෑඇමැති අමුණුගම එතෙර සමුළුවකටතේවල ගුණ වැඩි කිරීමට රසායනික පරීක්ෂණයක්ඩිජිටල් තරංග උතුරට යයිවාර විභාගයට ප්‍රමිතියක්එජාප රහස් හෙළිකරන මාධ්‍යවේදීන්ට රතු එළි දැල්වෙයිමෝසම් වැස්සට පෙර උතුරට රෝග නිවාරණයක්ජල දඩය දෙගුණ වෙයිබස්නාහිර ගුරු මාරු 500ක්කසාද වයස 18 ට අඩු නොවේසියලුම මන්ත්‍රීවරුන්ගේ අදහස් අරගෙන ඌව පළාත් සංවර්ධනය අරඹනවාසිංහලෙන් පරිගණකයට තවත් අලුත් මඟක්පිහිටවන්නසුභාෂිණී ජයරත්නබස්නාහිර පළාතේ එකම පාසලක වසර 10කට වඩා සේවය කළ ගුරුවරුන් 500ක් ලබන වසරේ සිට මාරු කිරීමට සූදානම් කැර අතැයි බස්නාහිර පළාතේ අධ්‍යාපන අධ්‍යක්ෂ ජේ.ඩී.ඩී.එල්.හේමචන්ද්‍ර මහතා පැවැසීය.මේ සඳහා මාරු මණ්ඩල දැනටමත් පත් කර ඇති අතර ලබන වසර මුල සිට මේ ගුරුවරුන්ට අනිවාර්ය සේවා මාරුවීම් ලබා දීමට නියමිතය. ජාතික ගුරු මාරු ප්‍රතිපත්තියට හා බස්නාහිර පළාත් ගුරු මාරු ප්‍රතිපත්තියට අනුව ගුරු මාරුවීම් සිදු කෙරෙන අතර 1989 පෙර ගුරු පත්වීම් ලද ගුරුවරුන්ට ජාතික පාසල් ගුරු පත්වීම් සඳහා ද ඉල්ලුම් කළ හැකිය.එසේම ප්‍රාථමික, ශාරීරික අධ්‍යාපන හා සෞඛ්‍යය යන විෂයයන් සඳහා වූ ගුරු පත්වීම්වලට වෙනත් පළාත්වලින් බස්නාහිර පළාතට ඉල්ලුම් කළ හැකිය. දෙසැම්බර් මස අග වන විට තමන්ට හිමි ස්ථාන මාරු පිළිබඳව සියලු ගුරුවරුන් දැනුම්වත් කරන අතර අනතුරුව අභියාචනා කැඳවීමට බලාපොරොත්තු වෙයි.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=aa0908169</link>
    <topic>කසාද වයස 18 ට අඩු නොවේ</topic>
    <author/>
    <content>මහජනතාවට පීඩා කරන පොලිස් නිලධාරීන්ට තරාතිරම නොබලා දඬුවම්! - පොලිස්පතිසහෝදරත්වයෙන් බැඳී රටේ දියුණුවට කැපවෙමුරටේ දියුණුවට සැමගේ සහාය ඕනෑඇමැති අමුණුගම එතෙර සමුළුවකටතේවල ගුණ වැඩි කිරීමට රසායනික පරීක්ෂණයක්ඩිජිටල් තරංග උතුරට යයිවාර විභාගයට ප්‍රමිතියක්එජාප රහස් හෙළිකරන මාධ්‍යවේදීන්ට රතු එළි දැල්වෙයිමෝසම් වැස්සට පෙර උතුරට රෝග නිවාරණයක්ජල දඩය දෙගුණ වෙයිබස්නාහිර ගුරු මාරු 500ක්කසාද වයස 18 ට අඩු නොවේසියලුම මන්ත්‍රීවරුන්ගේ අදහස් අරගෙන ඌව පළාත් සංවර්ධනය අරඹනවාසිංහලෙන් පරිගණකයට තවත් අලුත් මඟක්පිහිටවන්නවිවාහ වීමේ අඩුම වයස 18 ට වඩා අඩු කිරීමේ කිසිම තීරණයක් රජය ගෙන නැතැයි ද එවැනි වයස අඩු කිරීමක් පිළිබඳ ව ජනමාධ්‍යවලින් පළවූ වාර්තා සත්‍යයෙන් තොර බවද රාජ්‍ය පරිපාලන හා ස්වදේශ කටයුතු පිළිබඳ ඇමැති සරත් අමුණුගම මහතා පවසයි.මෙවැනි වයස් අඩුකිරීමේ තීරණයක් පිළිබඳව කැබිනට් මණ්ඩලයට යෝජනාවක් ඉදිරිපත්වී නැති බවද විවාහ වන වයස වැඩි කිරීමට මිස අඩු කිරීමට තම අදහසක් නැති බවද ඇමැතිවරයා කීය.අඩු වයසින් විවාහ වුවහොත් ඔවුන්ගෙන් උපදින දරුවන් විවිධ ආබාධවලට ලක්වීමට ඉඩ ඇති බවත් පෙන්වාදෙන ඇමැතිවරයා විවාහ පිළිබඳ බලයලත් රෙජිස්ට්‍රාර් ජනරාල් දෙපාර්තමේන්තුව තමන් යටතේ පවතින ආයතනයක් බවත් එම දෙපාර්තමේන්තුවත් මේ පිළිබඳව දන්නේ නැති බවත් පැවැසීය.මේ අතර මෙරට සියලු ග්‍රාම නිලධාරීන් වරුන් සතියේ දිනවල බදාදා හැර පෙරවරුවේ 8.30 සිට 11.30 දක්වා තම කාර්යාලයේ රැඳී සිටිය යුතු බව ද ඇමැතිවරයා කීය.මේ අතර මෙරට සියලුම ග්‍රාම නිලධාරීවරුන්ගේ ඡායාරූප හා අස්සන් ඇතුළත් පරිගණක තොරතුරු ජාලයක් පසුගියදා ඇමැතිවරයා අතින් විවෘත කරන ලදී.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=aa09081610</link>
    <topic>සියලුම මන්ත්‍රීවරුන්ගේ අදහස් අරගෙන ඌව පළාත් සංවර්ධනය අරඹනවා</topic>
    <author>නිහාල් පී. අබේසිංහ</author>
    <content>මහජනතාවට පීඩා කරන පොලිස් නිලධාරීන්ට තරාතිරම නොබලා දඬුවම්! - පොලිස්පතිසහෝදරත්වයෙන් බැඳී රටේ දියුණුවට කැපවෙමුරටේ දියුණුවට සැමගේ සහාය ඕනෑඇමැති අමුණුගම එතෙර සමුළුවකටතේවල ගුණ වැඩි කිරීමට රසායනික පරීක්ෂණයක්ඩිජිටල් තරංග උතුරට යයිවාර විභාගයට ප්‍රමිතියක්එජාප රහස් හෙළිකරන මාධ්‍යවේදීන්ට රතු එළි දැල්වෙයිමෝසම් වැස්සට පෙර උතුරට රෝග නිවාරණයක්ජල දඩය දෙගුණ වෙයිබස්නාහිර ගුරු මාරු 500ක්කසාද වයස 18 ට අඩු නොවේසියලුම මන්ත්‍රීවරුන්ගේ අදහස් අරගෙන ඌව පළාත් සංවර්ධනය අරඹනවාසිංහලෙන් පරිගණකයට තවත් අලුත් මඟක්පිහිටවන්න- ශෂින්ද්‍ර කුමාර රාජපක්ෂනිහාල් පී. අබේසිංහඌව පළාත් සභාවේ සියලුම මන්ත්‍රීවරුන් සමඟ සාකච්ඡා කර ඌවේ ජනතාවට තිබෙන අඩු පාඩු පිළිබඳව තීරණය කර ඉක්මනින් ම කළයුතු සේවාවල් වහාම ක්‍රියාවට නංවන බව ඌව පළාතේ මැතිවරණයේදී ඉහළම මනාප ගත් ශෂින්ද්‍ර කුමාර රාජපක්ෂ මහතා ‘සිළුමිණ’ ට කීය.ශෂින්ද්‍ර කුමාර රාජපක්ෂ මහතා ලබන සතියේදී ඌවේ මහ ඇමැති ලෙස දිවුරුම් දීමට නියමිතය.රාජපක්ෂ මහතා සිළුමිණට මෙසේ අදහස් දැක්වීය.ඌව පළාත් සභා බල ප්‍රදේශයට අප කළේ නැත්තේ මොනවාද කරන්නේ තියෙන්නේ මොනවාද? කරන්න තියෙන දේවල් කොහොමද කරන්නේ? අඩු පාඩු කම් ඇති වුණේ ඇයි යන ප්‍රශ්න හතරට අපි එකතු වී පිළිතුරු සොයා ගන්නවා. එවිට අපට කළ යුතු දේ පැහැදිලි වෙනවා.මම දැනටමත් කළ යුතු දේවල් පිළිබඳව සොයා බලා තිබෙනවා. ඒවා සමීක්ෂණවලින් සොයාගත් දේවල්. නමුත් ප්‍රායෝගිකව සොයන කොට වෙනස් වෙන්න පුළුවන් යැයි රාජපක්ෂ මහතා කීය.ඒ සමඟම පළාත් සභාවේ තේරී පත්වෙච්ච සියලුම සන්ධානයේ මන්ත්‍රීවරුන්ට වගකීම් බෙදන්න තමා කටයුතු කරන බවත්, ඒ අනුව ඌව නගා සිටුවීමට ඒ අය සියලු දෙනා හවුල් කරගන්නා බවත් රාජපක්ෂ මහතා පවසයි.පක්ෂයේ සියලු දෙනා එක්ව මැතිවරණය ජය ගත්තා සේම මහජනතාවට හවුලේ එක් වී උදව් කළ යුතු බවත් එවිට ප්‍රතිඵල සියල්ල සන්ධානයට බවත් ඔහු කීය.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=aa090816_5</link>
    <topic>සිංහලෙන් පරිගණකයට තවත් අලුත් මඟක්</topic>
    <author/>
    <content>මහජනතාවට පීඩා කරන පොලිස් නිලධාරීන්ට තරාතිරම නොබලා දඬුවම්! - පොලිස්පතිසහෝදරත්වයෙන් බැඳී රටේ දියුණුවට කැපවෙමුරටේ දියුණුවට සැමගේ සහාය ඕනෑඇමැති අමුණුගම එතෙර සමුළුවකටතේවල ගුණ වැඩි කිරීමට රසායනික පරීක්ෂණයක්ඩිජිටල් තරංග උතුරට යයිවාර විභාගයට ප්‍රමිතියක්එජාප රහස් හෙළිකරන මාධ්‍යවේදීන්ට රතු එළි දැල්වෙයිමෝසම් වැස්සට පෙර උතුරට රෝග නිවාරණයක්ජල දඩය දෙගුණ වෙයිබස්නාහිර ගුරු මාරු 500ක්කසාද වයස 18 ට අඩු නොවේසියලුම මන්ත්‍රීවරුන්ගේ අදහස් අරගෙන ඌව පළාත් සංවර්ධනය අරඹනවාසිංහලෙන් පරිගණකයට තවත් අලුත් මඟක්පිහිටවන්නපරිගණකය මඟින් සිංහල භාෂාවෙන් වැඩකිරීමේ පහසුකම් තවදුරටත් පුළුල් කිරීමේ පියවරක් වශයෙන් ‘මයික්‍රොසොෆ්ට් ඔෆිස් සහ වින්ඩෝස් විස්ටා’ අතුරු මුහුණත සිංහල භාෂාවෙන් නොබෝදා එළිදැක්විණි.ශ්‍රී ලංකා තොරතුරු හා සන්නිවේදන තාක්ෂණ නියෝජිතායතනය (ICTA) මයික්‍රොසොෆ්ට් සමාගම, කොළඹ විශ්වවිද්‍යාලය සහ සයන්ස් ලෑන්ඩ් ආයතනය එකමුතුවෙන් මෙම නව නිෂ්පාදනය හඳුන්වා දී ඇත.මයික්‍රොසොෆ්ට් ඔෆිස් සහ වින්ඩෝස් විස්ටා අතුරු මුහුණත මෙසේ සිංහල භාෂාවෙන් එළිදැක්වීම නිසා පරිගණකය සමඟ සිංහල භාෂාවෙන් වැඩ කිරීමේදී මීට පෙර පැවැති අපහසුතාවයන් රැසක් මඟහැරේ.විශේෂයෙන්ම සිංහල භාෂාවෙන් ලිපි ලේඛන යතුරු ලියනය කිරීම, සිංහල භාෂාවෙන් ඊ-මේල් යැවීම, අන්තර් ජාලයේ තොරතුරු සිංහල භාෂාවෙන් පරිශීලනය කිරීම ඇතුළු පහසුකම් රැසක් මේ අතර වේ.www.microsoft.com/srilanka වෙබ් අඩවියට පිවිසීමෙන් මෙම මෘදුකාංග නොමිලයේ බාගත කරගැනීමට පහසුකම් සලසා ඇත.එසේම නැණසල සහ විදාතා මධ්‍යස්ථානවලින් මෙම මෘදුකාංග භාවිත කිරීමට හැකිවේ.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=aa090816_4</link>
    <topic>පිහිටවන්න</topic>
    <author/>
    <content>මහජනතාවට පීඩා කරන පොලිස් නිලධාරීන්ට තරාතිරම නොබලා දඬුවම්! - පොලිස්පතිසහෝදරත්වයෙන් බැඳී රටේ දියුණුවට කැපවෙමුරටේ දියුණුවට සැමගේ සහාය ඕනෑඇමැති අමුණුගම එතෙර සමුළුවකටතේවල ගුණ වැඩි කිරීමට රසායනික පරීක්ෂණයක්ඩිජිටල් තරංග උතුරට යයිවාර විභාගයට ප්‍රමිතියක්එජාප රහස් හෙළිකරන මාධ්‍යවේදීන්ට රතු එළි දැල්වෙයිමෝසම් වැස්සට පෙර උතුරට රෝග නිවාරණයක්ජල දඩය දෙගුණ වෙයිබස්නාහිර ගුරු මාරු 500ක්කසාද වයස 18 ට අඩු නොවේසියලුම මන්ත්‍රීවරුන්ගේ අදහස් අරගෙන ඌව පළාත් සංවර්ධනය අරඹනවාසිංහලෙන් පරිගණකයට තවත් අලුත් මඟක්පිහිටවන්නදෙනිපිටිය, උඩුකාවේ ගෙපළෙගෙදර ජයවික්‍රම මාවතේ පදිංචි බී.එල්. චමින්ද දරුණු වකුගඩු ආබාධයකින් පෙළෙයි. ඔහුට “ඕ” නෙගටිව් රුධිර කාණ්ඩයේ වකුගඩුවක් බද්ධ කළ යුතු බව වෛද්‍ය විශේෂඥයන් නිර්දේශ කර ඇත. මේ සඳහා රුපියල් ලක්ෂ හතරක පමණ මුදලක් වැය වන අතර ඒ සඳහා ඔහු මහජන ආධාර බලාපොරොත්තු වෙයි. මාතර උයන්වත්ත මහජන බැංකු ශාඛාවේ 032 – 2 – 001 - 0010564 ගිණුමට මූල්‍යාධාර බැර කරන මෙන් ඉල්ලා සිටිනු ලැබේ. 072-4271496, 077-9760400 දුරකතන වලට ඇමැතීමෙන් වැඩි විස්තර ලබාගත හැක.දෙල්ගොඩ අකුරුමුල්ල 134/4 ලිපිනයේ එච්.ඒ. ලක්ෂාන් කතා කිරීමේ ආබාධයකින් පෙළෙයි. ලක්ෂාන් ළමා රෝහලේ නවත්වා දිගටම ප්‍රතිකාර ලබා දිය යුතු හෙයින් ආර්ථික අපහසුතාවයෙන් පෙළෙන ඔහු ගේ දෙමවුපියන් ඒ සඳහා මහජන ආධාර පතති. මහජන බැංකුවේ දෙල්ගොඩ ශාඛාවේ 118 – 2 – 001 – 6 – 0005214 ගිණුම් අංකයට මූල්‍යාධාර ලබා දිය හැකි අතර පහත දුරකතන අංකයට ඇමැතීමෙන් වැඩිදුර විස්තර ලබාගත හැක. 060 2149350අංක 1/2 හෙරලියවල පොල්ගස්ඕවිට පදිංචි අලුත්ගමගේ සෝමාවතී මහත්මිය දරුණු හෘදය ධමනි රෝගයකින් පෙළෙන බැවින් එම රෝගී තත්ත්වය සුව අතට පත්කර ගැනීමට කොළඹ ජාතික රෝහලේ සැත්කමක් සිදු කිරීමට අවශ්‍ය වී ඇති බැවින් මෙම ශල්‍යකර්මය සිදුකර ගැනීමට අවශ්‍ය මුදල රුපියල් 370000.00 මුදලින් රුපියල් 175000.00 ක මුදලක් ජනාධිපති අරමුදලින් ලැබිණි. ඉතිරි මුදල මහජන ආධාර මඟින් සපයා ගැනීමට අදහස් කොට ඇත. ඇයට පිහිට වීමට කැමැති නම් ගිණුම් අංක මහජන බැංකුව 103 – 2 – 001 – 8 – 0550579) </content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=ab0908161</link>
    <topic>දයාසිරිටත් එපාවෙලා !</topic>
    <author>සාකච්ඡා කළේ - සරත් පෙරේරා</author>
    <content>දයාසිරිටත් එපාවෙලා !කොන්ද නැති පිරිමි එක්ක මට වැඩ කරන්න බැහැදයාසිරිල බැලුවේ සංශෝධන කරල හරි එක්සත් ජාතික පක්ෂය ඉදිරියට ගෙනියන්න.නමුත් දයාසිරිල ඉදිරිපත් කළ මේ කිසි සංශෝධනයක් මේ නායකත්වය පිළිගත්තේ නැහැ.ඌව මැතිවරණය කියන්නේ ලංකා ඉතිහාසයේ එක්සත් ජනතා නිදහස් සන්ධානය ලබපු ලොකුම ජයග්‍රහණය වගේම එක්සත් ජාතික පක්ෂය ලබපු ලොකුම පරාජය.මේ වෙනකම් එක්සත් ජාතික පක්ෂයට තිබුණ එකම විශ්වාසය සුළු ජාතික පිරිස් එක්සත් ජාතික පක්ෂය සමඟ ඉන්නවය ජනාධිපතිවරණයකදි පොදු අපේක්ෂකයෙක් ඉදිරිපත් කරල සටනක් දෙන්න පුළුවන් වේවි කියන එකයි.ඌව මැතිවරණයෙන් වුණේ මොකක්ද ඒ විශ්වාසයත් බිඳවැටිල සුළු ජාතිකයොත් එක්සත් ජාතික පක්ෂය එක්ක නැතිය කියන එකයි.සුළු ජාතිකයනුත් දැන් ඉන්නේ ආණ්ඩුවත් එක්ක කියන එක මේ මැතිවරණයෙන් ඔප්පුවුණා.අන්තිම විශ්වාසයත් බිඳවැටුණාම දයාසිරි කෘත්‍යාධිකාරි මණ්ඩලයෙන් ඉවත් වෙලා තියනවා. මේක දයාසිරිගෙන් නවතින්නේ නෑ.කෘත්‍යාධිකාරි මණ්ඩලය එපාවුණ දයාසිරිලට වැඩි කාලයක් පක්ෂය තුළ ඇතිවන කලකිරීම තුළ පක්ෂයත් එපාවේවි.තව ඉදිරියට දකුණෙත් එජාපයේ විශාල පිරිසක් ආණ්ඩුවට එකතු වෙනවා. මේ තියන තත්ත්වය තුළ එක්සත් ජාතික පක්ෂයට තව අවුරුදු 20ක් 25කින් මෙහා හිතන්න බැහැ.ඒ නිසා පක්ෂයේ අයටත් විකල්ප ක්‍රියා මාර්ග ගන්න වෙනවා. පක්ෂයේ ඉඳල කාටත් කිසිම ප්‍රයෝජනයක් නැති බව කාටත් ඉදිරියට පෙනේවි.මම පක්ෂයේ කෘත්‍යාධිකාරී මණ්ඩලයෙන් ඉල්ලා අස්වුණා. ඒ අස්වුණේ ප්‍රතිපත්තිමය කාරණා මත. නමුත් මම එක්සත් ජාතික පක්ෂය අතහැරදාල ගිහිල්ලා නැහැ. පක්ෂයේ මන්ත්‍රී ධූරයෙන් ඉවත් වෙලත් නැහැ. ආණ්ඩුවට යන්නෙත් නැහැ.අපේ පක්ෂයට ඡන්දය දීපු මට ඡන්දය දී මන්ත්‍රීවරයකු කළ ඡන්දදායකයා පාක්ෂිකයා ආරක්ෂා කරන්න දිවි හිමියෙන් පක්ෂය වෙනුවෙන් කටයුතුª කරන බව කියන්න කැමැතියි.දයාසිරි ජයසේකර මහතාගේ කෘත්‍යාධිකාරී මණ්ඩලයෙන් ඉවත්වීමේ තීරණය ගත්තේ එක්සත් ජාතික පක්ෂයේ කෘත්‍යාධිකාරී මණ්ඩලයේ ඇතිවුණ උණුසුම් තත්ත්වයකින් පසුවයි. එම රැස්වීමේදී පක්ෂය දිගින් දිගට ලබන පරාජයන්ට හේතුව පක්ෂ නායක රනිල් වික්‍රමසිංහ මහතාගේ දුර්වල නායකත්වය බව බහුතරය ප්‍රකාශ කර තිබෙනවා.එහිදී පක්ෂ නායකයාට හිතවත් නායකයාගේ වරදාන ලැබූ මන්ත්‍රීවරු එක තුන් හතර දෙනකු නායකයා වෙනුවට මුළු පක්ෂයම මේ පරාජයේ වගකීම බාරගත යුතු බවකුත් කියා තිබෙනවා. එදා ශක්තිමත් පක්ෂයක් ලෙස තිබූ එක්සත් ජාතික පක්ෂය අද රනිල්ගේ දුර්වල නායකත්වය යටතේ අන්තයටම කඩාවැටිලා. දයාසිරි ජයසේකර මහතා ගේ ප්‍රකාශයත් සමඟ කෘත්‍යාධිකාරී මණ්ඩලයේ ඇතිවුණ දැඩි උණුසුම්කාරී වාතාවරණයක් සමඟ පුටුවලින් පහරදීම් පුටුහරස් කරගැනීම් පවා සිදුවුණ බව ආරංචියි.මේ වගේ තත්ත්වයක් රටේ වැදගත් පක්ෂයක් වන එජාපයට උදාවීම ගැන ඇත්තටම කනගාටුවෙනවා. රටේ ප්‍රජාතන්ත්‍රවාදයේ යහපැවැත්මට ශක්තිමත් ආණ්ඩුවක් වගේම ශක්තිමත් විපක්ෂයකුත් වුවමනා කරනවා. මේ ඇතිවෙලා තියන තත්ත්වය උඩ අඩු තරමින් විපක්ෂයේ ප්‍රධාන පක්ෂය ලෙසවත් එජාපය රැඳී සිටීමට හැකිවේවිද කියන සැකය මට මේ වෙලාවේ ඇතිවෙලා තියනවා.පක්ෂයේ හිටියට දයාසිරි ජයසේකරල හොඳටම කලකිරිලනෙ ඉන්නේ රනිල්ගෙ වැඩපිළිවෙළ ගැන. මමත් වෙලාවක එජාප මාධ්‍ය සාකච්ඡාවලට යාම ගැන දයාසිරිගෙන් අහපුවහම කිව්වේ රනිල්ව ගොඩගන්න බැරිවුණත් මම මාධ්‍ය සාකච්ඡාවලට යන්නේ කුරුණෑගල මගේ ඡන්ද පදනම හදාගන්න කියලයි.දයාසිරි කෘත්‍යාධිකාරී මණ්ඩලයෙන් අස්වුණත් පක්ෂයේ ඉඳීවි. මොකද දැන් ආණ්ඩුවට එන්නත් වෙලාව පැනලනේ. ආණ්ඩුවට ආවත් ඒගොල්ලන්ට මේ ටිකට මන්ත්‍රී වෙන්න ඡන්ද පදනමක් හදාගන්න අමාරුනේ. නමුත් දයාසිරිට ඔය රවුම ගහල ආවම කුරුණෑගලින් මන්ත්‍රීවරු දෙකක් තුනක් එජාපයෙන් පත්වුණත් ඒකට ඇතුළත් වෙන්න පුළුවන්නේ. ජොන්ස්ටනුත් ඉන්නෙ ඔය පදනමේ.මාතර දිස්ත්‍රික්කයේ ප්‍රශ්න ඇතිවෙන්නේ සාගල රත්නායක නිසා වගේම කුරුණෑගල ප්‍රශ්න ඇතිවෙන්නේ අකිල විරාජ් කාරියවසම් නිසා බව කවුරුත් දන්නවා. අකිලලාට රනිල් ළඟ පදනමක් තිබුණත් ජනයා අතර පදනමක් නෑ. රනිල් සලකන්නේ කුරුණෑගල අකිලට දයාසිරිට නෙවේ.මං හිතන්නේ නෑ අන්තිමට එජාපයේ කවුරුවත් ඉතුරු වේවි කියලා. දයාසිරි මහත්මය කෘත්‍යාධිකාරි මණ්ඩලයෙන් විතරයි අස්වෙලා තියෙන්නේ. ළඟදි තව හුඟක් අය පක්ෂයෙනුත් අස්වෙලා ජනාධිපතිතුමාට සහාය දේවි. මම මේ කතා කරන මොහොතේ ඈත ගම්වල ඇවිදල ගෙදර ආවේ. අද ඔබ සමඟ මේ කතා කරන මොහොතේ දහස් ගණන් කිතුනු බැතිමතුන් මඩු වන්දනාවේ යනව මම දකිනවා.අවුරුදු 30 කට පස්සේ මේ ඇති වෙච්ච වෙනස. එදා ගෙදර පාර තොටේ වැඩ පොළේ බස් එකේ වුණත් හිටියේ කොයි වෙලේ බෝම්බයක් පිපිරෙයි ද කියලා.අද ඕන තැනක යන්න පුළුවන්. පල්ලි පන්සල් යන්න පුළුවන් බය නැතුව. මේ නිදහස ඇති කළේ ජනාධිපතිතුමා මොන පක්ෂයක වුණත් ජනාධිපතිතුමාට මේ රටේ ජනතාවගේ විශාල ආදරයක් තියනවා. මගේ කල්පනාව ඉදිරි මැතිවරණයේදී ජනාධිපතිතුමාට යෝජනා සම්මත කරගෙන නිතරගයෙන් පත්වෙන්න දෙන්න ඕන මැතිවරණ කොමසාරිස්ට ලියල ඇරල. ප්‍රභාකරන්ව පරාද කරන්න බැහැ කිව්වා ලෝකයේ ම ත්‍රස්තවාදය තියනව කිව්වා ජනාධිපතිතුමාට ප්‍රභාකරන් නැමැති මහා පිළිලය සම්පූර්ණයෙන් කපල අයින් කරන්න පුළුවන් වුණා.ජනාධිපතිතුමාට වැදල බුලත් අතක් දීල ඉදිරි වාරය නිතරගයෙන් දෙන්න ඕන මේ කරපු මහා විශ්වකර්ම වැඩේට.ජනාධිපතිවරණයක් තිබ්බත් වෙන්නෙ ඒකමයි. මං හිතන්නේ මේ තියන මහජන කැමැත්ත නිසා අනිත් අපේක්ෂකයෙක් ඉල්ලුවත් ගම්වල පෝස්ටරයක්වත් ගහගන්න බැරිවෙයි. මොකද තමුන්ගේ ගැලවුම්කාරයට විරුද්ධව යන්න කවුරුත් ඉඩ දෙන්නේ නැහැනේ.නැෙඟනහිරින් සබරගමුවෙන් වයඹින් කඳුරටින් ඌවෙන් පටන් ගත්ත ඡන්ද රැල්ල ලොකුවේගන යනවා. දකුණු ඡන්දෙන් විපක්ෂය හේදිලාම යයි. අනිත් පක්ෂවලත් ඒ පක්ෂ නායකයන්ගෙත් ගෞරවය රැක ගන්න පුළුවන් ඊළඟ ජනාධිපතිවරණ ජනාධිපතිවරණයේදී එතුමාට නිතරගයෙන් අවස්ථාව දීමෙන් පමණයි. මේ රට තියන තුරු විජය දුටුගැමුණු, වලගම්බා, මහ පරාක්‍රමබාහු, විජයබාහු, නරපතියන් වගේ රාජපක්ෂ නාමයත් කවදාවත් අමතක කරන්න බැරිවේවි.එක්සත් ජාතික පක්ෂය කියන්නේ මේ රටේ අභිමානවත් ඉතිහාසයක් තියන වැදගත් පක්ෂයක්. රට ගැන මහජනයා ගැන අවබෝධයක් නැති නායකයෙක් අද මේ වැදගත් පක්ෂය බිංදුවට බස්සවලා. හොඳ යූඇන්පී කාරයන්ටත් මේ පක්ෂය එපා වෙලා. දැන් බලන්න ඌව පළාත ඇතුළු ප්‍රධාන ඡන්ද දෙකක් මේ රටේ තිබුණා. මේක හොර ඡන්ද දාන්න බැරි හැඳුනුම්පත අනිවාර්ය කරල තිබුණ ඡන්දයක්. මේ ඡන්දයෙන්වත් රනිල් වික්‍රමසිංහ මහත්මය පිළිගන්න ඕන එයාගේ නායකත්වය මේ රටේ ජනතාව පිළිගන්නේ නැති එක.එය ආසියා ප්‍රජාතන්ත්‍රවාදී සංගමයේ සභාපති ලු. හැබැයි එයාගේ පක්ෂය තුළ රජකරන්නේ ඒකාධිපතිවාදය. පක්ෂ ව්‍යවස්ථාවට ඒකාධිපති නායකයව අයින් කරන්න බැහැ. දැන් එයා පක්ෂ සම්මේලනය ඉස්සරහට ගිහිල්ල තමාගේ නායකත්වය අනුමත කරනවද නැද්ද කියල අහන්න ඕන. පක්ෂයේ මන්ත්‍රීවරු රනිල් මේ යන්නේ මෝඩ ගමනක් කියල අවබෝධ කරගෙන ඔහු එක්ක ඉස්සරහට යන්න බැරිය කියල වටහාගෙන තියනවා. එතකොට නායකයත් අයින් කරන්න බැරිනම් පක්ෂයේ ඉන්න අයට තියෙන්නේ එක විකල්පයයි. ඒ පක්ෂය අත ඇරල යන එක. දයාසිරි ජයසේකර මන්ත්‍රීවරයා කෘත්‍යාධිකාරී මණ්ඩලයෙන් අස්වුණත් හෙට අනිද්ද වෙනකොට ඔය ඉන්න මන්ත්‍රීවරු කීපදෙනා පක්ෂයෙනුත් අස් වෙයි. අන්තිමට ඕක රනිල් විතරක් ඉන්න පක්ෂයක් වෙයි.දයාසිරිලට ඊයේ පෙරේදා තේරුණ දේ අපට තේරිලා හුඟක් කල්. ඒ නිසා තමයි අනාගතයක් නොදකින අනාගතයක් නොපෙනෙන දුර්වල නායකත්වයක් තියන එජාපයත් ඒ නායකයාත් අත ඇරල රට බේරාගත හැකි මහින්ද රාජපක්ෂ ජනාධිපතිතුමා වගේ එඩිතර ඍජු නායකයෙක් එක්ක එකතු වෙන්න අපි තීන්දු කෙළේ. අපේ තීන්දුව හරි කියල අද රටම පිළිගන්නවා.එක්සත් ජාතික පක්ෂයටත් පක්ෂ මූලස්ථානයටත් අද ඕන කරන්නේ හොඳ බිලි පූජාවක්. මේ පක්ෂය වටේ එකතු වෙලා ඉන්න ප්‍රේතයෝ කුම්භාණ්ඩයෝ එළවන්න. එජාපය නමින් තිබුණත් ඒ පක්ෂය අද පාලනය කරන්නේ නායකයා තෝරාගත් කීප දෙනෙක්.මේ බහිරවයෝ නායකයා වටේ ඉඳගෙන පක්ෂය විනාශ කරනවා. එදා මහාමාන්‍ය ඩී.එස්. සේනානායක මහතා එදා හැදූ රටට හිතකර මූලික ප්‍රතිපත්ති වෙනස් කරල වෙනස් මගක ගමන් කරනවා. මේ රටට බලවත් විපක්ෂයක් අවශ්‍ය යයි. නමුත් එදා බලවත්ව තිබුණ මේ පක්ෂය අද තුන් වැනි තැනට පත්වීමේ අවදානමක් ඇතිවෙලා. මේ පසුගිය ඡන්දවලදී පොඩි ගානක් නෙමේ එජාපයට ඡන්ද ලක්ෂ 19 ක් අහිමි වෙලා තියනවා.දයාසිරි ජයසේකර වගේ හොඳ මන්ත්‍රීවරු කරන්න ඕන පක්ෂයේ කෘත්‍යාධිකාරි මණ්ඩලයෙන් අස්වීම නොව පක්ෂය තුළ කෘත්‍යාධිකාරි මණ්ඩලය තුළ පක්ෂය තුළ රැඳී ඉඳල පක්ෂය ආරක්ෂා කරගෙන පක්ෂයට අරක්ගෙන සිටින බහිරවයන් එළවා දාලා ආපස්සට යන පක්ෂය ඉදිරියට ගන්න කටයුතු කීරීමයි.සාකච්ඡා කළේ - සරත් පෙරේරා</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=ab0908162</link>
    <topic>කොන්ද නැති පිරිමි එක්ක මට වැඩ කරන්න බැහැ</topic>
    <author>චන්දන බණ්ඩාර</author>
    <content>දයාසිරිටත් එපාවෙලා !කොන්ද නැති පිරිමි එක්ක මට වැඩ කරන්න බැහැගිය සෙනසුරාදා පැවැති ඌව පළාත් සභා මැතිවරණයෙන් එ.ජා.ප ය අන්ත පරාජයක් ලැබුවේය. එක්සත් ජනතා නිදහස් සන්ධානය ඌව පළාත් සභාවේ තුනෙන් දෙකකට වඩා වැඩි බලයක් ලබා ගත්තේ රටට ප්‍රබල පණිවිඩයක් ලබා දෙමිනි.ඌව පළාත් සභාවේ මන්ත්‍රී ආසන 34 න් මන්ත්‍රී ආසන 25 ක් එක්සත් ජනතා නිදහස් සන්ධානය ලබා ගනිද්දි එ.ජා.ප යට ලැබුණේ මන්ත්‍රී ආසන 07 ක් පමණි. ජනතා විමුක්ති පෙරමුණ අන්ත පරාජයක් ලබා ගනිමින් යාන්තමින් එක් මන්ත්‍රී ආසනයක් දිනා ගත්තේය.පැවැති පළාත් සභා හත්හි මැතිවරණ ප්‍රතිඵල නිරීක්ෂණය කිරීමේදි ඉදිරි මහා මැතිවරණයකදි ජනතා විමුක්ති පෙරමුණට එක් පාර්ලිමේන්තු ආසනයක් හෝ දිනා ගැනීම අසීරු බව දේශපාලන විචාරකයෝ පවසති.ඌව පළාත් සභාවේ සමස්ත ප්‍රතිඵලය නිරීක්ෂණය කිරීමේදී සියයට 72 ඉක්මවූ ඡන්ද ප්‍රතිශතයක් එක්සත් ජනතා නිදහස් සන්ධානයට ලැබෙද්දී එක්සත් ජාතික පක්ෂයට ලැබී තිබුණේ සියයට 22 ක ඡන්ද ප්‍රතිශතයකි.දෙමළ ජනතාවට එ.ජා.පය එපාවෙයිමේ අතරතුර යාපනය මහ නගර සභාව සඳහා පැවැති මැතිවරණයෙන් එ.ජා.ප යට හිමි වූයේ ද අන්ත පරාජයකි. එ.ජා.ප යට ලැබුණු ඡන්ද සංඛ්‍යාව 83 කි. පසුගිය මැතිවරණවලදී එ.ජා.ප යට වැඩි ඡන්ද සංඛ්‍යාවක් ලැබූ යාපනය මැතිවරණ ආසනයෙන් එ.ජා.ප යට ඡන්ද සියයක් හෝ ලබා ගැනීමට නොහැකිවීම මගින් දෙමළ ජනතාව එ.ජා.ප යෙන් ඈත් වෙමින් සිටින බවට ප්‍රබල පණිවිඩයක් ලැබෙන බව දේශපාලන විචාරකයෝ ගිය සතියේ මාධ්‍ය වෙත ප්‍රකාශ කළහ.ඌව පළාත් සභා මැතිවරණය නිමා වීමත් සමඟම දකුණු පළාත් සභාව විසුරුවා හැර තිබිණි. මේ වන විට එක්සත් ජනතා නිදහස් සන්ධානය දකුණු පළාත් සභාව සඳහා අතිශය පෙරළිකාර අපේක්ෂක කණ්ඩායමක් ඉදිරිපත් කිරීමට කටයුතු කරමින් සිටී.දකුණු පළාත් සභා මැතිවරණයෙන් එක්සත් ජනතා නිදහස් සන්ධානය සියයට අසූව ඉක්ම වූ ඡන්ද ප්‍රතිශතයක් ලබා ගනිමින් දකුණු පළාත් සභාව තුළ තුනෙන් දෙක ඉක්ම වූ බලයක් ලබා ගනු ඇතැයි දේශපාලන නිරීක්ෂකයෝ පවසති.මේ අතරතුර ගිය සතියේ ජනාධිපතිතුමා විසින් ශි‍්‍ර.ල.නි.ප ආසන සංවිධායකයන්ගේ රැස්වීමක් කැඳවා තිබිණි. අරලියගහ මන්දිරයේදී එම රැස්වීම පැවැතියේ ගිය සඳුදා දහවල්ය. රැස්වීම ආරම්භයේදීම අදහස් චක්වූයේ ශ්‍රී.ල.නි.ප මහලේකම් ඇමැති මෛත්‍රිපාල සිරිසේනය.“ඌව පළාත් මැතිවරණය සහ මැතිවරණ ආසන බදුල්ල වැනි එ.ජා.ප යට බර ආසන රජය වැඩි ඡන්ද ප්‍රතිශතයකින් ජය ගත්තා. ඒ වෙනුවෙන් කැපවුණු සියළු දෙනාටම අපේ ස්තුතිය හිමි වෙනවා” ඇමැති මෛත්‍රීපාල සිරිසේන කියා සිටියේය.ඉන් අනතුරුව ඇමැති මෛත්‍රිපාල සිරිසේන මහතා කියා සිටියේ දකුණු පළාත් සභා මැතිවරණය ගැනයි. “දැන් අපිට දකුණට හැරෙන්න සංඥාව ලැබිලා තියෙනවා. දකුණ කියන්නේ ජනාධිපතිතුමාගේ පළාත. ඒ නිසා දකුණ ඌවටත් වඩා අති විශිෂ්ට ලෙස අපි ජය ගන්න ඕන. ඒ නිසා දකුණ ඉහළින් ම ජය ගන්න කැප වෙන්න.” ඇමැති මෛතිපාල සිරිසේන අවධාරණය කළේය.ජනාධිපතිතුමා ආසන සංවිධායකයන් හමුවේ අදහස් දැක්වූයේ ඉන් අනතුරුවය. “දකුණ මගේ පළාත. ඒ නිසා ඌව, නැඟෙනහිර වගේ නෙවෙයි විශිෂ්ට ලෙස අපි දකුණ දිනන්න ඕන. එ.ජා.ප ය දැන් ඡන්ද ගැන කියනවා.එ.ජා.ප ය ඉල්ලන ඕනෑම ඡන්දයක් දෙන්න ආණ්ඩුව ලෑස්තියි. අනික ඉදිරියට දම්වැලක් වගේ ඡන්ද එනවා. ඒවාට ලෑස්ති වෙන්න” ජනාධිපතිතුමා ශ්‍රී.ල.නි.ප ආසන සංවිධායකයන්ට උපදෙස් දුන්නේය.ඉන් අනතුරුව ජනාධිපතිතුමා දකුණු පළාත නියෝජනය කරන මැති ඇමැතිවරු සහ සංවිධායකවරු අමතා විශේෂ කථාවක් කළේය. “සමහරු විවිධ හේතු මත එක් එක්කෙනාට කැපිලි දානවා. ඒවා නවත්වන්න ඕනෑ. ඒ කාලේ සමහරු මටත් කැපිලි දැම්මා. ඒ යුගය දැන් ඉවරයි” ජනාධිපතිතුමා අවවාදාත්මකව කියා සිටියේය.ඇමැති මෛත්‍රීපාල සිරිසේනජා. නි. පෙ. සභාපති විමල් වීරවංශඑ.ජා.ප උපනායක රුක්මන් සේනානායකකොළඹ අගරදගුරු පදවියට අභිනවයෙන් පත් වූ අති උතුම් මැල්කම් රංජිත් අගරදගුරු තුමන්ගේ පදවි ප්‍රාප්ති උත්සවය ගිය සතියේ බණ්ඩාරනායක සම්මන්ත්‍රණ ශාලාවේදී පැවැත්විණි. එම උත්සවයට හිටපු ජනපතිනී චන්ද්‍රිකා කුමාරතුංග සහ විපක්ෂ නායක රනිල් වික්‍රමසිංහ ඇතුළු දේශපාලනඥයෝ රැසක් සහභාගී වී සිටියහ.දකුණු මැතිවරණයේදීඑජාපය සෝදාපාලු වෙයිඑජාප දේශපාලන කමිටුව ගිය බදාදා සවස 2.00 ට සිරිකොත එජාප මූලස්ථානයේදී නියෝජ්‍ය නායක කරූ ජයසූරියගේ ප්‍රධානත්වයෙන් රැස්විය. මුලින් ම එදින දේශපාලන කමිටුවේ සාකච්ඡාවට ගැනුණේ නව සංවිධායකයන් පත් කිරීම ගැනය. එහිදී මුලින් ම කළුතර නව එජාප සංවිධායක ලෙස ලක්ෂ්මන් විජේමාන්න නව එජාප මන්ත්‍රීවරයා පත් කැර ගැනීමට දේශපාලන මණ්ඩලයේ අනුමැතිය ලැබිණ.ඉන් පසුව එජාප නියෝජ්‍ය නායක කරූ ජයසූරියට එජාප මන්ත්‍රීවරු කිහිප දෙනෙක් ප්‍රශ්න වැලක් ඉදිරිපත් කළහ. “ලක්ෂ්මන් විජේමාන්නට සංවිධායක තනතුර දීම හොඳ තීරණයක්. ඒ වගේම කුරුණෑගල දිස්ත්‍රික්කයේ පුරප්පාඩු ආසනයකට උපාලි පියසෝම පත් කරන්න. ඒ වගේ ම රත්නපුර දිස්ත්‍රික් එජාප සභාපති ධුරයට තලතා අතුකෝරාළ පත් කරන්න.” එජාප දේශපාලන මණ්ඩල සභාපති නියෝජ්‍ය නායක කරූ ගෙන් එජාප මන්ත්‍රීවරු රැසක් ඉල්ලා සිටියහ.“අද රත්නපුර දිස්ත්‍රික්කයේ ප්‍රාදේශීය සභා එජාප මන්ත්‍රීවරු කැඳවලා ඡන්දයක් පවත්වනවා. ඒකෙන් දිනන කෙනාට රත්නපුර දිස්ත්‍රික් එජාප සභාපති ධුරය ලබා දෙන්නම්” නියෝජ්‍ය නායක කරූ ජයසූරිය කියා සිටියේය.“කවුද ඡන්දයක් තියලා රත්නපුර දිස්ත්‍රික් සභාපති ධුරය දෙන්න අනුමැතිය දුන්නේ” මන්ත්‍රී ජොන්ස්ටන් ප්‍රනාන්දු ප්‍රශ්න කෙළේය. “මමයි ඡන්දයක් තියන්න කිව්වේ” එජාප ජාතික සංවිධායක එස්.බී. දිසානායක කීවේය. ඊට පිළිතුරු දුන්නේ එජාප නියෝජ්‍ය මහ ලේකම් ලක්ෂ්මන් සෙනෙවිරත්නය.“කොහොමද එහෙම තනි තීරණ ගන්නේ. ඡන්ද තියන්න ගියාම අපේම ප්‍රාදේශීය සභා මන්ත්‍රීවරු බෙදෙනවා නේද? රත්නපුර දිස්ත්‍රික් එජාප සභාපති ධුරයට සුදුස්සා තලතා. තලතා මනාප ලක්ෂයකට වඩා ගන්නකොට දුනේෂ් ගන්කන්දට ලැබුණේ මනාප පනස්දහස් ගණනක්.එතකොට වැඩිම සුදුස්සා තලතා නේද” මන්ත්‍රී ලක්ෂ්මන් සෙනෙවිරත්න ප්‍රශ්න කෙළේය.“අපේ පක්ෂයේ තව සංවිධායක පුරප්පාඩු කීයක් තියෙනවා ද” මන්ත්‍රී ජොන්ස්ටන් ප්‍රනාන්දු එජාප මහ ලේකම් තිස්ස අත්තනායක ගෙන් විමසා සිටියේය. “තව සංවිධායක ධුර 20 ක් පුරප්පාඩු වෙලා තියෙනවා.” එජාප මහ ලේකම් තිස්ස අත්තනායක පිළිතුරු බැන්දේය.“උපාලි පියසෝමට සංවිධායක ධුරයක් දෙනවාට ජොන්ස්ටන් විරුද්ධ ද” එජාප මන්ත්‍රීවරයෙක් විමසා සිටියේය. “මගේ විරුද්ධත්වයක් නැහැ” මන්ත්‍රී ජොන්ස්ටන් ප්‍රනාන්දු කියා සිටියේය.“උපාලි පියසෝමට සංවිධායක ධුරයක් ලබා දෙන ලෙස යෝජනා කරනවා” එජාපයේ කෝට්ටේ මන්ත්‍රීවරයෙක් යෝජනා කළේය. “මම ඒ යෝජනාව ස්ථිර කරනවා. උපාලි පියසෝමට 1989 ඉඳලා පාර්ලිමේන්තුවේ හිටපු මන්ත්‍රීවරයෙක්” එජාප නියෝජ්‍ය මහ ලේකම් ලක්ෂ්මන් සෙනෙවිරත්න යෝජනා කළේය.එජාපය අසරණ වෙයිඉන් අනතුරුව එජාප දේශපාලන මණ්ඩලයට අදහස් දැක්වූයේ එජාප උප නායක රුක්මන් සේනානායකය. “දැන් පක්ෂය වහාම තීරණ රැසක් ගත යුතුව තිබෙනවා. ඌව පළාත් සභාවේ එජාපයට ලැබුණේ සියයට 15 ක ඡන්ද ප්‍රතිශතයක්. සබරගමුව සහ මධ්‍යම පළාත්වලදි එජාපයට ලැබුණ ඡන්ද ප්‍රතිශතය ඌව පළාතෙන් ලැබුණේ නැහැ. මහා වෘක්ෂයක් වූ එජාපය අද අඹ පැළයක් ගාණට වැටිලා. දකුණු පළාත් මැතිවරණයේදී එජාපය සොදාපාළුවටම ලක්වේවි.එජාපය තුත්තිරි ගහක් ගාණට වැටෙන්න ඉතාම ආසන්නයි. මේ සෑම දෙයකටම එජාප නායක රනිල් වග කියන්න ඕනේ. ජනාධිපතිවරණයට තව මාස 3 යි තියෙන්නේ. ජනාධිපති අපේක්ෂකයා කවුද කියලා එජාපය හෙළි කළ යුතුයි.” එජාප උප නායක රුක්මන් සේනානායක දේශපාලන මණ්ඩලයේදී ඉතා දැඩි ප්‍රකාශයක් කළේය.අනතුරුව දේශපාලන මණ්ඩලයට අදහස් දැක්වූයේ මන්ත්‍රී ජොන්ස්ටන් ප්‍රනාන්දුය. “එජාපය විනාශ කළේ රනිල් වික්‍රමසිංහ. මැතිවරණයක් තියෙන දිනය එජාප නායකයා හරියට දන්නේ නැහැ. ඌව මැතිවරණය අගෝස්තු 18 තියෙනවා කිව්වා. රනිල් ඉතිහාසය වරද්දා ගන්නවා. රනිල් රටට ආදරේ නැති මිනිහෙක්. රනිල් දන්න දේශපාලනය මොකද්ද. අන්තර්ජාතික මූල්‍ය අරමුදලේ ණය ලංකාවට ලැබෙන්නෑ කිව්වා. දැන් මොකද වෙලා තියෙන්නේ. ලංකාවට ණය ලැබුණා.” මන්ත්‍රී ජොන්ස්ටන් දේශපාලන මණ්ඩලයට කියා සිටියේය.ඉන් අනතුරුව එජාප දේශපාලන මණ්ඩලයේ සාකච්ඡාවට ගැනුණේ එජාපයේ මූලිකත්වයෙන් පිහිටුවීමට නියමිත සන්ධානය ගැනයි. “සන්ධානය පිහිටුවීම ගැන සාකච්ඡා පැවැත්වෙමින් තිබෙනවා.මංගල සමරවීර, රාවුෆ් හකීම් සහ මනෝ ගනේෂන් ගේ සහභාගිත්වයෙන් සාකච්ඡා පැවැත්වෙනවා.” එජාප නියෝජ්‍ය නායක කරූ කියා සිටියේය.“එජාප දේශපාලන මණ්ඩලයේදී සන්ධානය පිහිටුවීමට අනුමැතිය ලැබිලා නැහැ. දැන් එජාපයේ සිදු වෙන්නේ රනිල්ට අවශ්‍ය දේ පමණයි. සන්ධානය පිහිටුවීමේ සාකච්ඡා සඳහා රුක්මන් සේනානායක, ලක්ෂ්මන් සෙනෙවිරත්න, රංජිත් මද්දුම බණ්ඩාර සහ ජෝශප් මයිකල් පෙරේරා ඇතුළත් කරන්න” මන්ත්‍රී ජොන්ස්ටන් ප්‍රනාන්දු කියා සිටියේය.එජාපයේ බාගයක් සාගලට සහ අකිලටඑ.ජා.ප දේශපාලන මණ්ඩල රැස්වීම අවසන් වීමෙන් අනතුරුව එහි වාර්තාව එ.ජා.ප දේශපාලන මණ්ඩල සභාපති නියෝජ්‍ය නායක කරු ජයසූරිය විසින් එ.ජා.ප නායක රනිල්ට එදිනම බාර දුන්නේ ය. දේශපාලන මණ්ඩල වාර්තාව කියවා බැලූ එ.ජා.ප. නායකයාට හොඳටම කේන්ති ගියේ ය. “උපාලි පියසෝමට සංවිධායක ධූරයක් දෙන්න යෝජනා කෙළේ කවුද” රනිල් විමසා සිටියේ ය. “ මේ වාර්තාව මම නොදැකපු ගාණට කෘත්‍යාධිකාරි මණ්ඩලයට ඉදිරිපත් කරන්න” එ..ජා.ප නායක රනිල් නියෝජ්‍ය නායක කරුට උපදෙස් දුන්නේ ය.ඉන් අනතුරුව එ.ජා.ප කෘත්‍යාධිකාරි මණ්ඩලය ගිය බදාදා සවස 4 ට පමණ එ.ජා.ප. නායක රනිල්ගේ ප්‍රධානත්වයෙන් රැස් විය.කෘත්‍යාධිකාරි මණ්ඩල සාමාජිකයන් 100 දෙනාගෙන් එදින රැස්වීමට පැමිණ සිටියේ කෘත්‍යාධිකාරි මණ්ඩල සාමාජිකයින් 30 දෙනකු පමණි. අනතුරුව මුලින් ම ලක්ෂ්මන් විජේමාන්න සහ උපාලි පියසෝම යන දෙපළට එ.ජා.ප සංවිධායක ධූර ලබා දීමට එ.ජා.ප කෘත්‍යාධිකාරි මණ්ඩලය ඒකමතිකව තීරණය කළේය. ඉන් අනතුරුව එ.ජා.ප නායකයා ඌව මැතිවරණය පිළිබඳව කෙටි සමාලෝචනයක යෙදුණේ ය. ඉන් පසුව එ.ජා.ප නායකයා කීවේ තමාට දේශපාලන කමිටු වාර්තාව නිරීක්ෂණය කිරීමට නොහැකි වූ බවයි.“නායකතුමනි කරුණාකර බොරු කරන්න එපා. වෙලාවක් නැත්තේ මොකද? අපි මේ රැස්වීම්වලට එන්නේ පෙට්‍රල් පුච්චාගෙන. ඔබතුමාට දේශපාලන කමිටුවේ වාර්තාව බලන්න වෙලාවක් නැද්ද” මන්ත්‍රී ජොන්ස්ටන් ප්‍රනාන්දු එ.ජා.ප නායකයාගෙන් ප්‍රශ්න කළේ ය.අනතුරුව එ.ජා.ප. කුරුණෑගල දිස්ත්‍රික් මන්ත්‍රී දයාසිරි ජයසේකර නැඟී සිටියේ ය. මන්ත්‍රී දයාසිරි තම කථාව පටන් ගත්තේ ඉතාම හැඟීම් බර ලෙසය. “අපේ පක්ෂය ගන්න සමහර තීරණ ගැන මට විශ්වාසයක් නැහැ. පක්ෂයේ වැරැදි නිසා දකුණේ හිටපු විපක්ෂනායක ජස්ටින් ගලප්පත්ති රජයට එක්වුණා.කුලියාපිටිය ප්‍රාදේශීය සභාවේ හිස් වූ මන්ත්‍රී ධූරයට ඊළඟට මනාප ලබා ගත් පුද්ගලයාට මන්ත්‍රී ධූරය දුන්නේ නැහැ. මනාප ලයිස්තුවේ වෙනත් කෙනකුට මන්ත්‍රීකම දුන්නා. අකිල විරාජ්ගේ උවමනාවට ඒ මන්ත්‍රී ධූරය දුන්නේ. මෙහෙම පක්ෂයකට ඉදිරියට යන්න පුළුවන් ද” මන්ත්‍රී දයාසිරි ජයසේකර ඉතාම හැඟුම්බරව කථාව පටන් ගත්තේ ය.දයාසිරිගේ කඳුළුමන්ත්‍රී දයාසිරි කෘත්‍යාධිකාරි මණ්ඩලයේදී සිය අදහස් ගොනු කළේ දෙනෙතේ කඳුළු පුරවාගෙන ය. “අද එ.ජා.ප ය මෙහෙයවන්නේ තරුණයෝ කීප දෙනෙකුගේ උවමනාවට පමණයි. එ.ජා.ප. යේ භාගයක් සාගල මෙහෙයවනවා. අනිත් භාගය අකිල විරාජ් කාරියවසම් මෙහෙයවනවා. මට හොඳ කොන්දක් තියෙනවා. කොන්ද නැති පිරිමි එක්ක මට වැඩ කරන්න බැහැ. මම ශ්‍රී.ල.නි.ප ය දාලා ආවේ චන්ද්‍රිකා නිසා. හැබැයි මට ජනාධිපතිතුමා වරදක් කරලා නැහැ.ඒත් මම එ.ජා.ප ය නිසා එතුමාටත් දෝෂාරෝපණය කළා. එහෙව් මම අද කෘත්‍යාධිකාරි මණ්ඩලයෙන් ඉල්ලා අස්වෙනවා. කුලියාපිටිය ප්‍රාදේශීය සභාවේ හිස් වූ මන්ත්‍රී ධූරය ඊළඟට මනාප ගත් පුද්ගලයාට ලබාදී නිවැරැදි කරන තුරු මම ඉල්ලා අස්වෙනවා” මන්ත්‍රී දයාසිරිට ඉල්ලා අස්වෙනවා යන වචනය අවසානයේ කියා ගත නොහැකි තැනට පත් වීය. අවසානයේ මන්ත්‍රී දයාසිරිට වතුර වීදුරුවක් ලබාදීමට සිරිකොත කාර්ය මණ්ඩලයේ නිලධාරියකුට සිදු විය.තම ප්‍රකාශය කැර අවසන් කැර මන්ත්‍රී දයාසිරි කෘත්‍යාධිකාරි මණ්ඩල රැස්වීමෙන් පිටව ගියේ ය. ඉන් අනතුරුව මන්ත්‍රී අකිල විරාජ් නැගිට්ටේය. “දයාසිරි මන්ත්‍රීතුමා ඉන්න තැන මට ප්‍රකාශයක් කරන්න තියෙනවා” එසේ කියා මන්ත්‍රී අකිල මන්ත්‍රී දයාසිරි හමුවීමට සිරිකොත මූලස්ථානයට ගියේය.කෙසේ වෙතත් මන්ත්‍රී දයාසිරි යළිත් කෘත්‍යාධිකාරි මණ්ඩලයට පැමිණියේ නැත. නැවතත් මන්ත්‍රී අකිල කෘත්‍යාධිකාරි මණ්ඩලයට පැමිණියේ ය. “අකිල ඔයාගේ ප්‍රකාශය කරන්න” එ.ජා.ප නායක රනිල් ඉල්ලා සිටියේ ය. ඉන් අනතුරුව මන්ත්‍රී අකිල කෘත්‍යාධිකාරි මණ්ඩලයට තම ප්‍රකාශය කළේ ය.“කුලියාපිටිය ප්‍රාදේශීය සභාවේ හිස් වූ මන්ත්‍රී ධූරයට ඊළඟට මනාප ගත් පුද්ගලයා මට වැඩ කළේ නැහැ. ඔහු මන්ත්‍රී දයාසිරි වෙනුවෙන් වැඩ කළේ. කුලියාපිටිය මගේ ආසනය. මම වැඩ නොකළ කෙනකුට මන්ත්‍රී ධූරය දෙන්නේ කොහොමද?” මන්ත්‍රී අකිල ප්‍රශ්න කළේ ය.“අනික දයාසිරි කියන්නේ ශ්‍රී.ල.නි.ප ය දාලා ආපු කෙනෙක්. මම කුරුණෑගල දිස්ත්‍රික්කයේ මනාප 70,000 ගන්න කොට දයාසිරි ගත්තේ මනාප පනස් දහස් ගණනක්” මන්ත්‍රී අකිල දයාසිරි ජයසේකරට ඉතා තදින් දොස් කීවේය.ඉන් අනතුරුව මන්ත්‍රී සාගල රත්නායක නැගිට්ටේය. “මගේ නම කියවුණ නිසා මම කථා කරන්නේ. ජස්ටින් ගලප්පත්ති පක්ෂය පාවා දුන්නා. 2008 දී මටයි මාතර නායකත්වය ලැබෙන්න තිබුණේ. දකුණු පළාත් මැතිවරණයේදී මේ සාගල කව්ද කියලා දැනගන්න ලැබෙයි.” මන්ත්‍රී සාගල අවධාරණය කළේය.“බොරු කරන්න එපා. ඔයා මාතර දිස්ත්‍රික් නායකත්වයට සුදුසු නැහැ.” එ.ජා.ප. නියෝජ්‍ය මහ ලේකම් ලක්ෂ්මන් සෙනෙවිරත්න කීවේය.“ඇත්ත ඒක තමයි. රනිල් ජස්ටින් එලෙව්වා. මාතර ඡන්ද ගන්න හැටි දකුණු පළාත් මැතිවරණයේදී බලමු. සාගල නිසා මෙවර මාතර අන්ත පරාජයක් ලබනවා” නියෝජ්‍ය මහ ලේකම් ලක්ෂ්මන් සෙනෙවිරත්න කීවේය.ගාල්ලේ ඡන්දයට අනර්කලිත් එනවාඑ.ජා.ප කෘත්‍යාධිකාරි මණ්ඩල රැස්වීම නිම වීමෙන් පසුව එ.ජා.ප නායක රනිල් කොළඹ මල් පාරේ පිහිටි නිරූපමා රාජපක්ෂ මන්ත්‍රීවරියගේ නිවෙසට ගියේ ය. නිරූපමා මන්ත්‍රීවරියගේ සොහොයුරා හදිසියේ අභාවප්‍රාප්ත වීම නිසා ඇයට ශෝකය පළ කිරීම එ.ජා.ප නායකයාගේ අරමුණ විය. රනිල් මන්ත්‍රී නිරූපමාගේ නිවෙසට ගොස් මොහොතකට පසුව මන්ත්‍රී සාගල රත්නායක සහ මන්ත්‍රී වජිර අබේවර්ධන ද එම ස්ථානයට පැමිණියේය.එ.ජා.ප නායක රනිල් නිරූපමා මන්ත්‍රීවරියගේ නිවෙසින් පිට වී යනවාත් සමඟම ජනාධිපතිතුමා ද සිය ඥාති සොහොයුරාගේ අභාවය වෙනුවෙන් ශෝකය පල කිරීමට නිරූපමා රාජපක්ෂගේ නිවෙසට ආවේ ය.ඉන් පසුව මන්ත්‍රී වජිර සහ ජනාධිපතිතුමා කිසියම් කථා බහක නිරතව සිටියේ ය. ජනාධිපතිතුමා එම ස්ථානයෙන් පිටව යද්දී මන්ත්‍රී වජිරට කීවේ. ඔන්න ඔයාලා එක්ක ගාල්ලට ඡන්දේ කරන්න අනර්කලීත් එවනවා” කියා ය. මන්ත්‍රී වජිර ඒ සමඟම ජනාධිපතිතුමාගෙන් විමසා සිටියේ “සර් මාතරට අනර්කලී තරග කරන්නේ නැද්ද කියා ය.ඌව පළාත් සභා මැතිවරණයට පසුව ජනමාධ්‍ය ඇමැති අනුර ප්‍රියදර්ශන යාපා ජනාධිපතිතුමා හමු වී තිබිණි. “සර් මොණරාගල බිබිල ආසනය මෙවර වැඩි ඡන්ද ප්‍රතිශතයකින් දිනුවා. බිබිලේ මැතිවරණ ව්‍යාපාරයේ කිත්සිරි අබේගුණවර්ධන ලොකු මෙහෙයක් කළා” ඇමැති අනුර ප්‍රියදර්ශන යාපා ජනාධිපතිතුමාට කීවේය.ජවිපෙට ජනතාවගෙන්නිසි පිළිතුරුජාතික නිදහස් පෙරමුණේ දේශපාලන මණ්ඩලය පසුගිය අඟහරුවාදා (11) පක්ෂ නායක විමල් වීරවංශ මන්ත්‍රීවරයාගේ ප්‍රධානත්වයෙන් රැස්විය. එහිදී ඌව පළාත් සභා ඡන්ද ප්‍රතිඵලය සමාලෝචනය කිරීම සිදුවිය. “මේ ප්‍රතිඵලය අනුව ජවිපෙ ඡන්ද ප්‍රමාණය 2006 පළාත් පාලන මැතිවරණයේදී ලබා ගත් ඡන්ද ප්‍රමාණය සමඟ සැසඳුවත් 75% කින් පහත වැටිලා.ඒ අනුව පෙනෙන්නේ ඔවුන්ට ඇති ජනතා අප්‍රසාදය. ඒ වගේම තිබුණු මන්ත්‍රී ධුර හත එක් මන්ත්‍රී ධුරයකට අඩුවෙලා. පළාත් සභාවක එක් මන්ත්‍රී ධුරයක් හෝ ලබා ගන්න ජවිපෙට අද විශාල සටනක් කරන්න වෙලා. මේ පරාජය මැද්දෙ එම්.ටී. සිල්වලා කියන්නේ ‘පක්ෂය ඉන්නේ හරි තැන. ඔවුන් ඉන්න තැනට ජනතාව එන්න ඕන කියලා.’ මාධ්‍ය ප්‍රකාශක පාර්ලිමේන්තු මන්ත්‍රී මොහොමඩ් මුසම්මිල් කියා සිටියේය.“ජවිපෙ මෑත කාලයේ මැතිවරණයකදී තුන්වැනි තැන ගන්න සමත් වුණා. ඒත් ඌව පළාත් සභා ඡන්දයේදී බදුල්ල දිස්ත්‍රික්කයෙන් ජවිපෙට ලැබිලා තියෙන්නේ හතරවැනි තැන.” ජානිපෙ මහලේකම් ඇමැති නන්දන ගුණතිලක කීවේය.දැන් ජවිපෙ නායකයො තමන්ගේ සංවිධානගත සාමාජිකයාට කියනවා ඇති, පංති සටන ඔහොම තමයි. අපි ධෛර්යවත්ව ඉදිරියට යමු කියලා” දිපාල් ගුණසේකර මන්ත්‍රීවරයා කියා සිටියේය. “ජවිපෙ නායකත්වය සිදු කරන වැරැදිවලට ජනතාවට නිසි පිළිතුරු දී තියෙනවා. අපි ඒ ගැන කතා කරන්න කාලෙ නාස්ති කරන්න ඕන නැහැ.” විමල් වීරවංශ එසේ පැවසුවේ දකුණු පළාත් සභා මැතිවරණයට ජයග්‍රාහීව මුහුණ දීම සඳහා අවශ්‍ය තීරණ ගැනීමට නියමිතව තිබූ හෙයිනි.රැඟුම් පාලක මණ්ඩල පනතේ බලතල වැඩි කිරීමට අතිවිශේෂ ගැසට් නිවේදනය පිළිබඳව මෙරට විද්‍යුත් මාධ්‍ය ප්‍රධානීන්, චිත්‍රපට අපනයනකරුවන්, චිත්‍රපට අධ්‍යක්ෂවරුන් ඇතුළු පිරිසක් කැඳවා ඔවුන් දැනුවත් කිරීමට සංස්කෘතික ඇමැතිවරු දෙදෙනා පසුගිය 10 වැනිදා කටයුතු කළේය.සිරස මාධ්‍ය ජාලයේ සුසාර දිනාල්, චන්දන සූරියබණ්ඩාර, ජාතික රූපවාහිනියේ දේවපි‍්‍රය අබේසිංහ, සුමිත්‍රා පීරිස්, බෙනට් රත්නායක, සෝමරත්න දිසානායක, සනත් ගුණතිලක, රේණුකා බාලසූරිය ඇතුළු පිරිසක් ඊට සහභාගි වූහ.මහින්ද යාපා අබේවර්ධන, පියසිරි විජේනායක යන ඇමැතිවරු, අමාත්‍යාංශයේ වැඩ බලන ලේකම් ලක්ෂ්මන් පෙරේරා, රැඟුම් පාලක මණ්ඩලයේ සභාපති නීතිඥ අශෝක සේරසිංහ, චිත්‍රපට සංස්ථාවේ සභාපති ජයන්ත ධර්මදාස ඇතුළු පිරිසක් ද එම අවස්ථාවට එක්ව සිටියහ.“අපට අපේ නිර්මාන කිරීමේදී අනුගමනය කළ යුතු යම් මාර්ගෝපදේශන පත්‍රිකාවක් දෙන්න බැරි ද?” සිරස ටැලන්ට් ෆැක්ටරි ප්‍රධානි චන්දන සූරියබණ්ඩාර විමසා සිටියේය.“අපි සංස්කෘතික පොලිසියක් වෙන්න කැමැති නැහැ. අපි නිර්මාණවලට යම් කොන්දේසි දමන්න සූදානම් නැහැ. කලාකරුවන් මේ රටේ ජන මනස හඳුනාගත් පිරිසක් විය යුතුයි. ඔවුන් තම නිර්මාණ මෙරට ජන සමාජයට ගැලපෙන ආකාරයට සිදු කළ යුතුයි. රැඟුම් පාලක මණ්ඩලයේ කතුර පාවිච්චි වෙන්නේ මෙරට ජන සමාජය විකෘති කරන පහත් පෙළේ නිර්මාණවලට එරෙහිවයි.” ඇමැති පියසිරි විජේනායක දුන් පිළිතුර සාකච්ඡාවට සහභාගි වූ සියලු දෙනාගේ පැසසුමට ලක්විය.අපේ ආරක්ෂක අංශ පිටරට මෙහෙයුම්වලජාතික හෙළ උරුමයේ උත්තරිතර සංඝ මණ්ඩලය සහ මධ්‍යම කාරක සභාව හෙළ උරුමයේ නායක එල්ලාවල මේධානන්ද හිමියන්ගේ ප්‍රධානත්වයෙන් රැස්වූහ. ගිය සෙනසුරාදා හෙළ උරුමයේ හයවන මහා සමුළුව මහරගම තරුණ සේවා සභාවේ ශ්‍රවණාගාරයේදී පැවැත්විණි. ඒ අතිවිශාල ජනතාවකගේ සහභාගිත්වයෙනි.“සමුළුව ඉතාම සාර්ථකයි. සාමාජිකයන්ගේ සහභාගිත්වය ඉහළ මට්ටමක තිබුණා. අපේ උරුමය කියාපාන අලංකාර වේදිකාවක් තිබුණා. ඒ වගේ ම සිව් වසරක අපේ ක්‍රියාකාරිත්වය විදහා දක්වන දුර්ලභ ඡායාරූප ඇතුළත් පුවරු තිබුණා” පූජ්‍ය ඕමල්පේ සෝභිත හිමියෝ මධ්‍යම කාරක සභාව හමුවේ පැවසූහ.ඉන් අනතුරුව හෙළ උරුමයේ මධ්‍යම කාරක සභාවට අදහස් දැක්වූයේ එහි නායක පූජ්‍ය එල්ලාවල මේධානන්ද හිමියන් ය. “බොහෝ දෙනා හිතුවා ප්‍රභාකරන් මියදුනාට පස්සේ හෙළ උරුමයත් පුදුමාතලන්වල මියැදුනා කියලා.ඒකට හොඳ පිළිතුරක් අපේ හයවෙනි ජාතික සමුළුවෙන් ලැබුණා. සෙනග පිරිලා ඉතිරිලා ගියා. ත්‍රස්තවාදය පරාජය කරන්න අපේ පක්ෂය රටම මග පෙන්වූවා. දැන් අපේ පක්ෂයේ යුතුකම රට හදන්න මග පෙන්වීමයි. ඒකත් හෙළ උරුමයට කරන්න පුළුවන්” එල්ලාවල මේධානන්ද හිමියෝ පෙන්වා දුන්හ.“ජාතික හෙළ උරුමය ඉවරටම ඉවරයි කියලා සමහරු කිව්වා. හැබැයි බස්නාහිර පළාත් මැතිවරණයේදී දැන උගත් ජනතාව ඒකට හොඳ පිළිතුරක් දුන්නා. හෙළ උරුමයට මනාප ලක්ෂ දෙකක් බස්නාහිර පළාතේ ජනතාව දුන්නා. හෙළ උරුමය මේ රටේ මුල් ඇදගත් පක්ෂයක් වෙලා තියෙන්නේ” හෙළ උරුමයේ නායක පූජ්‍ය එල්ලාවල මේධානන්ද හිමියෝ මධ්‍යම කාරක සභාවට අවධාරණය කළහ.“කෙටි කාලයක් ඇතුළත හෙළ උරුමය කළ ජාතික මෙහෙවර කෙටියෙන් සහ නිවැරැදිව ජනාධිපතිතුමා රටට ගිය සෙනසුරාදා පෙන්වා දුන්නා.අපේ ජාතික මහා සමුළුවට එතුමා එවපු සුබ පැතුම් පණිවිඩයේ ඒ බව සඳහන් ව තිබුණා. අපි ඒ ගැන එතුමාට ස්තුති කළ යුතුයි” බස්නාහිර පළාත් ඇමැති උදය ගම්මන්පිල මධ්‍යම කාරක සභාවට පෙන්වා දුන්නේ ය.ත්‍රස්තවාදයට එරෙහි සටන නවත්වන්නේ දෙස් විදෙස් සෑම සතුරකුම විනාශ කර කොටු කර ගත්තාට පසුවයි. හෙළ උරුම මහා සමුළුවට සහභාගි වූ ආරක්ෂක ලේකම් ගෝඨාභය රාජපක්ෂ මහතා ප්‍රකාශ කළේ ය.“අපේ ආරක්ෂක ලේකම්තුමාගේ කථාව ඇහුවාම මට රට ගැන පුදුම හැඟීමක් ඇති වුණා. රටේ අනාගතය සහ රටේ ආරක්ෂාව ගැන රජයට සහ රටේ ආරක්ෂක අංශවල කැපවීම මැනවින් ඔප්පු වුණා.” පූජ්‍ය අතුරලියේ රතන හිමියෝ මධ්‍යම කාරක සභාව හමුවේ කීහ.“අපිට හොඳට මතකයි රනිල් වික්‍රමසිංහගේ සටන් විරාම කාලය. එදා පොට්ටු අම්මාන් ගේ ටොස් ඔත්තු සේවය හමුදාවේ බුද්ධි අංශ නිලධාරීන් කිලිනොච්චියට අරගෙන ගියා. හැබැයි දැන් අපේ හමුදාවේ බුද්ධි අංශ පිට රටට ගිහිල්ලා කොටි නායකයෝ අත්අඩංගුවට ගන්නවා.අපේ ආරක්ෂක අංශවල මේ වෙනස ඇති කෙළේ ජනාධිපතිතුමාගේ නායකත්වය යටතේයි. එහි ගෞරවය ආරක්ෂක ලේකම්තුමාට, හමුදා ප්‍රධානීන්ට ලබාදිය යුතුයි. ඒක ජනතාව අනුමත කරන බව ඌව පළාත් ඡන්ද ප්‍රතිඵලයෙන් පෙනෙනවා” පූජ්‍ය අතුරලියේ රතන හිමියෝ මධ්‍යම කාරක සභාවට පැවසූහ.ඊලගට හෙළ උරුමයේ මධ්‍යම කාරක සභාවට අදහස් දැක්වූයේ ඇමැති පාඨලී චම්පික රණවකයි. “දැන් කොටි සංවිධානයේ නායකයා කියා ගන්නා කේ.පී. තොරතුරු හෙළි කරමින් ඉන්නවා. කොටි සංවිධානයට හොරෙන් ආයුධ සැපයූ යුද අපරාධ කිරීමට උදවු කළ සහ මානව හිමිකම් උල්ලංඝනය කළ බටහිර රටවල් ගැනත් දැන් තොරතුරු හෙළි වෙනවා. අවශ්‍ය නම් බටහිර රටවල් විත්ති කූඩුවට නංවන්න හොඳ සාක්ෂි කාරයෙක් දැන් ලංකා රජය සතුව ඉන්නවා” ඇමැති චම්පික රණවක මධ්‍යම කාරක සභාව හමුවේ අවධාරණය කළේ ය.චන්දන බණ්ඩාර</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=af0908161</link>
    <topic>පෝස්ටර් ටිකයි පාප්ප බාල්දියයි අරගෙන ගිය කාලය මතක් වෙනවා - ශෂීන්ද්‍ර</topic>
    <author>සංවාදය</author>
    <content>පෝස්ටර් ටිකයි පාප්ප බාල්දියයි අරගෙන ගිය කාලය මතක් වෙනවා - ශෂීන්ද්‍ර‘මනමේ’ අතීත ආවර්ජනාපොලිසියට ගොම එක්කළ අඟුලාන පොලිසියජීවිතය සුන්දරයිදෙමළ ජනයා වෙනුවෙන් රජය සලසන සහන සේවා ගැන සෑහීමකට පත් වෙනවාශිෂ්‍යත්ව අත්දැකීම්මහ නැව් හදන කොළඹ නැව් තටාකාංගණය. ජනාධිපතිතුමාගෙන් නායකත් වය පිළිබඳ හොඳ පුහුණුවක් ලැබුණා . පරිපාලනය පිළිබඳව ඉගෙන ගත්තේ බැසිල් බාප්පගෙන්... . එඩිතරව වැඩක් කරන හැටි ඉගෙන ගත්තේ ගෝඨාභය බාප්පගෙන් . තාත්තා හැමතිස්සෙම කිව්වේ ලැබෙන ඡන්දයට ණය නොවී වැඩක් කරන්ඩ කියලා... . බස්නායක නිලමේ ධූරයට නැවත ඉදිරිපත් වෙන්නේ නැහැමේ මනාප ක්‍රමය තුළම මෙබඳු මැතිවරණ ප්‍රතිඵලයක් ලබාගැනීමට හැකිවීම මා ලද භාග්‍යයක්.මේ ප්‍රතිඵලය කිසිසේත්ම මට පෞද්ගලිකවම ලබා දුන් කැමැත්තක් නොවෙයි. මිනිස්සු මේ ඡන්දය ලබා දුන්නේ ජනාධිපතිතුමාටයි. මම මැතිවරණ වේදිකාවේදීත් දිගින් දිගටම කීවේ, ජනාධිපතිතුමාගේ වැඩපිළිවෙළ තවදුරටත් ඉදිරියට ගෙන යාමට අවශ්‍ය විශ්වාසය ලබාදීමට කටයුතු කරන ලෙසයි. මිනිස්සු ඡන්දය දීමෙන් ගරුත්වය ප්‍රකාශ කෙළේ ජනාධිපතිතුමාටයි.රටේ මෙතෙක් පත්වූ නායකයින් යමක් කිරීමට ඇති බාධා පිළිබඳව හේතු ඉදිරිපත් කිරීම පමණයි කළේ. නමුත් ජනාධිපතිතුමා පත්වී අවුරුදු තුනහමාරකින් වැඩ කරන අන්දම ක්‍රියාවෙන්ම පෙන්වා සිටියා. නායකයෙක් සිටින්නේ බාධක ජය ගැනීමටයි. මිනිස්සු නායකයකුගෙන් අපේක්ෂා කරන්නේ එයයි. එබඳු නායකයින්ට මිනිස්සු හැමදාමත් කැමැතියි.ඒ බව මිනිස්සු ඡන්දය ප්‍රකාශ කිරීමට තිබු උනන්දුවෙන්ම පැහැදිලි වුණා. ඡන්දය දවසේ උදෑසන 9 වන විටත් සියයට හතළිහක ඡන්ද ප්‍රමාණයක් ලබාදී තිබුණා. ඡන්ද පොළවල උදේ සිටම හවස් වන තුරුම එක විදිහට පෝලිම් තිබුණා. සාමාන්‍යයෙන් මේ පළාත් වල ඡන්දය භාවිතය ඉතාමත් අඩු මට්ටමකයි පවතින්නේ. ඡන්දයකට වඩා මිනිස්සු එදිනෙදා කරන ජීවනෝපායන්ටයි මුල් තැන දෙන්නේ.අනෙක දේශපාලන නායකත්වයන් පිළිබඳව විශ්වාසය පිරිහීම නිසාම ඡන්දය පාවිච්චි කිරීමට හෝ සිය කාලය වැය කිරීමට මිනිස්සු අකැමැතියි. බොහෝ දෙනකුත් හිතන්නේ බුලත් පාත්තියට වතුර ටිකක් වත්කරානම් ඊට වඩා ප්‍රයෝජනයි කියලයි. මේ ඡන්දයේදී ඒ සියල්ල වෙනස් වුණා.මැතිවරණ ව්‍යාපාරය පුරාම මා සමීපයේම සිටියේ මල්ලී ශමේන්ද්‍ර රාජපක්ෂයි. ඔහු එය ඉතාමත් හොඳින් සැලැසුම් කර තිබුණා. ඒ සැලැසුම අකුරටම ක්‍රියාත්මක කළා.මැතිවරණ ව්‍යාපාරය අභ්‍යන්තරයේ දිවෙන ප්‍රතිපත්ති සමූහයක් තිබුණා. ඒවා මැතිවරණ ප්‍රතිපත්ති ඉක්මවා ගිය දේශපාලන ප්‍රතිපත්ති ලෙස හඳුන්වා දෙන්න කැමැතියි. මගේ දේශපාලන ජීවිතයේ මුල් ගුරුතුමා මගේ පියායි. ඔහු හැමදාමත් කියන්නේ ලබාගත්ත ඡන්දවලට ණය නොවී ජනතාවට සේවයක් කළ යුතු බවයි.ජනතාවට බොරු පොරොන්දු නොදී ඒ අරමුණ ප්‍රායෝගිකව ඉටුකරන ආකාරය පිළිබඳව මා නිතරම මෙනෙහි කළා. ඒ නිසාම පළාත් සභාව, ප්‍රාදේශීය සභාව මඟින් සංවිධානය කරන ලද විවෘත කිරීම් මුල්ගල් තැබීම් ආදි සියලු උත්සව මා ප්‍රතික්ෂේප කළා. ලයිට් කණු බෙදා දීම් බොරු මැතිවරණ පොරොන්දු ආදි සියල්ල බැහැර කළා.මම කීවේ ඒ ප්‍රදේශයේ ජනජීවිතය නැංවීමට මා සතුව පැහැදිලි වැඩපිළිවෙළක් ඇති බවත් ඒ සඳහා අවශ්‍ය ශක්තිය ලබා දෙන ලෙසත් පමණයි. රාජපක්ෂ පරම්පරාවේ තුන්වන පරපුරේ වැඩිමලා ලෙස පවුලේ සැමගේ ආශිර්වාදය වගේ ම දුර්ලභ අත්දැකීම් සමූහයක් මට ලැබුණා.තරුණයෙක් විදිහට ජනාධිපතිතුමා - විපක්ෂ නායකයාව සිටි අවදියේ ලැබූ අත්දැකීම් මට ඉතාමත් වැදගත් විපක්ෂ නායක පෞද්ගලික ලේකම් කියන්නේ වෙනම අත්දැකීම් සමූහයක් විඳින්න ලැබෙන අවස්ථාවක්. දැන් වගේ බලයක් නෑ. අද වාහනයක් ඕන කියන කොට එකට දෙකක් එවන්න අය ඉන්නවා. විපක්ෂ නායක කාලයේ එහෙම නෑ. සමහර වෙලාවට පාන්දර දෙකට නැගිටල පාප්ප බාල්දියක් හදාගෙන. පෝස්ටර් අලවන අපි ආයෙත් උදේ 9 ට කාර්යාලයට ඇවිත් වැඩ කරනවා.දිගින් දිගටම ජනාධිපතිතුමාත් සමඟ සමීපව වැඩ කිරීමෙන් නායකත්වය පිළිබඳව හොඳ පුහුණුවක් ලැබුණා. පරිපාලනය පිළිබඳව මම ඉගෙන ගත්තේ බැසිල් රාජපක්ෂ බාප්පාගෙන් ගෝඨාභය රාජපක්ෂ බාප්පගෙන් නිර්භීතව වැඩ කරන ආකාරයත්, අරමුණකට ළඟාවීම සඳහා කැප කරන ආකාරයත් ඉගෙන ගත්තා. අපේ පවුලේ ඇති විශේෂත්වය තමයි එක්කෙනෙක් එක් තීරණයක් ගත්විට අනෙක් හැමෝම ඔහු වටා සිටිනවා. ඒ ශක්තිය මට නොඅඩුව ලැබුණා.ඒ බව ඉතාමත් හොඳින් දන්නවා. අපේ පවුලේ අය ඡන්දවලින් දිනනවා වගේ ම හැමදාමත් ලැබූ ඡන්ද ප්‍රමාණය වැඩි කරගන තිබෙනවා. මගේ අරමුණ එයයි. මගේ සියලු ශක්තිය මේ ප්‍රදේශයේ ජනතාවට දුන් බලාපොරොත්තු ඉටුකිරීමට යොදවනවා. දැනටමත් මා වැඩ පටන්ගෙනයි තිබෙන්නේ.බස්නායක නිලමේ ධූරයේ තව ඉතිරිවී තිබෙන්නේ වසරක කාලයක් ඉන් අනතුරුව තවදුරටත් ඒ තනතුර සඳහා මා ඉදිරිපත් වන්නේ නෑ ජනාධිපති පෞද්ගලික ලේකම් ධූරය කියන්නේත් වගකිවයුතු කටයුත්තක්... ඉදිරියේ දී මා එයිනුත් සමුගනීවි. මම කැමැතියි මගේ සම්පූර්ණ ශක්තිය මා වෙනුවෙන් ඡන්දය දුන් නොදුන් ඒ ප්‍රදේශයේ ජනතාව වෙනුවෙන් වැය කරන්නට හරියට වැඩක් කරන්න නම් එසේ කළ යුතුයි මා විශ්වාස කරනවා.ඇත්තෙන් ම ඉදිරියේදී ඒ ගැන හිතනවා.’  ලෙක්ෂිකා රාජපක්ෂ ශෂීන්ද්‍ර රාජපක්ෂ මහතාගේ බිරිඳ අපි මුණ ගැසුණේ දිල්ලි විශ්වවිද්‍යාලයේ දී. මා එදා සිට දැනගෙන හිටියා අලුත් විදිහට ලෝකය දකින තියුණු නුවණක් වගේ ම, අරමුණකට ළඟාවීමේ හොඳ සංයමයක් ඔහුට තිබෙන බව, ඉතාමත් පහසුවෙන් ඡන්දය ජයගත හැකි බව බොහෝ දෙනෙක් කියද්දීත් ඔහු ඒ සඳහා වෙහෙස වුණා.අපි බොහෝ දුරට මාසයක දෙකක කාලයක් ඈත්වෙලා සිට නැහැ. නමුත් පසුගිය මාස දෙක හමාරක කාලයේ ඔහු අපෙන් ඈත්ව මැතිවරණ කටයුතුවල නිරත වුණා. මමත් පුලුවන් හැම වතාවකම ඒ කටයුතුවලට එක්වුණා.  චමල් රාජපක්ෂ මහතා වරාය හා ගුවන් සේවා අමාත්‍ය  අවුරුදු හැත්තෑ පහකට වැඩි කාලයක් රාජපක්ෂවරු සේවය කළ දේශපාලන භූමියෙන් බැහැරව වෙනත් දිස්ත්‍රික්කයක ලබාගත් ජයග්‍රහණය පිළිබඳව මා සැබවින් ම ආඩම්බර වෙනවා.ඩී.ඒ., ඩී.එම්. රාජපක්ෂවරු ඇති කරගත් විශ්වාසය කීර්තිය තවදුරටත් දියුණු කිරීමට අපි සමත් වුණා. එය තවතවත් වර්ධනය කිරීමට කටයුතු කරනු ඇතැයි හිතනවා.මෙතරම් ඡන්ද ප්‍රමාණයක් ලබාදී ජනතාව තැබූ විශ්වාසයට ගැලපෙන සේවයක් කිරීමට ශක්තිය කැපවීම නොඅඩුව තිබෙන බවට මා විශ්වාස කරනවා. චන්ද්‍රා රාජපක්‍ෂ මහත්මිය ශෂීන්ද්‍ර රාජපක්‍ෂ මහතාගේ මවතාත්තලා, බාප්පලා, සීයලා කාලයක් තිස්සේ ගොඩනැඟූ නමක් තිබෙනවා. ඔවුන් හැමදාමත් මිනිස්සුන්ගේ ප්‍රසාදය දිනාගත්තා. ලොකු පුතාගේ ජයග්‍රහණයට එය විශේෂයෙන් ම බලපෑවා.අද අපේ පවුලේ හැමෝම විවිධ අන්දමින් දේශපාලනයට සම්බන්ධව කටයුතු කරනවා. මමත් එහෙමයි. නමුත් ළමයින් කුඩා අවදියේ මගේ මුලු කාලයම වැය වුණේ ඔවුන් වෙනුවෙන්මයි.මහත්තයාගේ දේශපාලන ජීවිතයත් එක්ක මා එසේ කළ යුතු වුණා. මගේ විශ්වාසය ළමයින් ලේසියෙන් හදන්න බැරි බවයි. ගැහැණු, පිරිමි වෙනසක් නැතිව තේරෙන වයසට ළඟා වනතුරුම ඉතාමත් කැපවීමෙන් අවධානයෙන් ඔවුන්ගේ කටයුතු සොයා බැලිය යුතුයි.ශෂීන්ද්‍ර ශිෂ්‍යත්ව පංතියේ සිටි කාලේ මම එයාගේ පිටිපස්සෙන් පාසල ළඟට යනවා. මම ඈතට වෙලා බලාගන ඉන්නවා කා එක්කද කතා කරන්නේ කවුද යාළුවෝ කියලා.යාළුවන්ගේ ගෙවල් වලට පුතාලත් එක්කම යන මම ඒ ළමයින් ගැනත් මවුපියන් ගැනත් සොයා බලනවා. ගුරුවරියක් විදිහට ළමයින් ඉක්මනින් තේරුම් ගන්න මට පුලුවන් කම තිබුණා. මේ විදිහට කිරීමෙන් නොගැලපෙන යාළුවන්ගෙන් ඈත්කර පුතාලා හදාගන්න පුලුවන් වුණා.මොන දේශපාලන බලයක් තිබුණත් ළමයින් හොඳින් ඉගෙන ගත යුතුයි අපි විශ්වාස කළා. එහෙම හිතල මම ළමයින්ට නිතරම කීවේ ඉගෙන නොගත්තොත් කාර්යාලයක සුළු සේවක තනතුරක් තමයි ලැබෙන්නේ කියලයි. එහෙම වෙලාවට ශෂීන්ද්‍ර පුතා නිතරම කීවේ “නෑ අම්මේ මම ඔෆිස් එකක ලොක්කෙක් වෙනවා” කියලයි.  ශමේන්ද්‍ර රාජපක්‍ෂ මහතා ශෂීන්ද්‍ර රාජපක්‍ෂ මහතාගේ සොයුරාමේ මැතිවරණය පහසුවෙන් ජයගත හැකි එකක් ලෙස අපි කොයි මොහොතකවත් හිතුවේ නෑ. ඒ නිසාම නිශ්චිත වැඩ පිළිවෙළකට අනුව කටයුතු කළා. පෝස්ටර්, මාධ්‍ය දැන්වීම් කොතෙක් ප්‍රචාරණය වුවත් අප විශ්වාස කෙළේ ගෙන් ගෙට ගොස් ඡන්දදායකයන් හමුවීම වඩාත් වැදගත් බවයි. ප්‍රචාරක කටයුතු ඇරැඹි මුල් සතියේ ම අපි සෑම නිවෙසකටම ලිපියක් තැපැල් කළා.මොනරාගල දිස්ත්‍රික්කයේ ඡන්ද ප්‍රචාරණයට සාපේක්‍ෂව ප්‍රදේශය භූමි ප්‍රමාණයෙන් ඉතා විශාලයි. එකම දිස්ත්‍රික්කයේ වුණත් එක රැලියක් අවසානයේ ඒ දිස්ත්‍රික්කයේම ඇති තවත් රැළියකට සම්බන්ධ වීමට සමහරවිට පැය එකක් එකහමාරක් වාහනවල යන්න වෙනවා. නමුත් අපි ඒ සඳහා සිතියම් තුනක් තබාගන ඒ ඒ ප්‍රදේශ ආවරණය වූ අන්දම ලකුණු කළා.මේ කටයුතු අතරතුර ජනතා අදහස් මෙන් ම ජනතා අවශ්‍යතා පිළිබඳව සමීක්‍ෂණ කරමින් මැතිවරණ ව්‍යාපාරයට සමගාමීව ප්‍රදේශයේ ඉදිරි සංවර්ධන සැලසුම් සකස් කිරීමට දත්ත ලබා ගත්තා. කෙසේ වෙතත් මා විශ්වාස කෙළේ ලක්‍ෂයක් ලක්‍ෂ එකයි විසිදහසක මනාප ප්‍රමාණයක් ලැබේවිය කියලා. ඒ සීමාවත් ඉක්මවීමට අපි සමත් වුණා. රෝෂිනී කරුණාරත්න රාජපක්‍ෂ මහත්මිය ශමේන්ද්‍ර රාජපක්‍ෂ මහතා ගේ බිරිඳමම දැනට ඇමෙරිකාවේ රැකියාවක් කරමිනුයි ඉන්නේ. නමුත් පසුගිය සති දෙකේ ඔහුගේ මැතිවරණ ව්‍යාපාරයට සහයෝගය දැක්වීමට ලංකාවට පැමිණියා.මොනරාගල වැනි ප්‍රදේශවල ජනතාව හමුවුණාම මෙහෙම අව්‍යාජ මිනිසුන්ට සේවය කිරීමට ලැබීම මොනතරම් වාසනාවක් ද කියා සිතුණා.රැස්වීම් අතර පොදු ජනතාව සමඟ සිටින විට මිනිසුන්ගේ හොඳ මෙන්ම නරක ප්‍රතිචාර අසන්නට ලැබෙනවා. ඒවා ගැන අයියට කීවහම ඔහු කීවේ මිනිසුන් ගේ විවේචන ඉතාමත් වැදගත් බවත් ඒවා අනුව වැරැදි නිවැරැදි කැර ගැනීමට කටයුතු කරන බවත්ය.සංවාදයබුද්ධිකා බ්‍රාහ්මණගේ     </content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=af0908162</link>
    <topic>‘මනමේ’ අතීත ආවර්ජනා</topic>
    <author>අනුර ෆොන්සේකා පේරාදෙණිය විශ්ව විද්‍යාලය – විද්‍යාර්ථීන්ගේ සංගමයේ කොළඹ ශාඛාව</author>
    <content>පෝස්ටර් ටිකයි පාප්ප බාල්දියයි අරගෙන ගිය කාලය මතක් වෙනවා - ශෂීන්ද්‍ර‘මනමේ’ අතීත ආවර්ජනාපොලිසියට ගොම එක්කළ අඟුලාන පොලිසියජීවිතය සුන්දරයිදෙමළ ජනයා වෙනුවෙන් රජය සලසන සහන සේවා ගැන සෑහීමකට පත් වෙනවාශිෂ්‍යත්ව අත්දැකීම්මහ නැව් හදන කොළඹ නැව් තටාකාංගණයමනමේ නාට්‍යය බිහිවී වසර දෙකක් ගතව තිබියදී 1958 දී අට හැවිරිදි දරුවකු වශයෙන් එම නාට්‍යය නැරඹීමට මම වාසනාවන්ත වීමි. කුඩා දරුවකු වශයෙන් මනමේ නැරඹූ ආකාරය මගේ පුංචි මනසෙහි තැන්පත් වූයේ නොමැකෙන ලෙසය. පේරාදෙණිය විශ්වවිද්‍යාලයට පැමිණීමට පෙරාතුව ද එළිමහන් රංග පීඨයේ පැවැති නාට්‍ය නැරඹීමට අවස්ථාවක් ලැබුණේ වෛද්‍ය ගුණදාස අමරසේකර එවකට අප නිවෙස පිහිටි වටපුළුව ග්‍රාමයේ ජීවත් වූ නිසාය. පේරාදෙණිය විශ්වවිද්‍යාලයට ඇතුළුවීමෙන් පසුව මා මහාචාර්ය සරච්චන්ද්‍රයන්ගේ ඇසුරට පත්වූයේ පේමතො ජායතී ශෝකෝ නාට්‍යය පුහුණුවීම් කටයුතුවලදී ය.පේමතෝ ජායතී ශෝකෝ නාට්‍යයේ රඟපාන අතරතුර සිංහබාහු නාට්‍යයේ රඟපෑමේ අවස්ථාව ද මට උදාවිය. මනමේ නිෂ්පාදනයක් ජන රංග සභාව අනුග්‍රහයෙන් කෙරුණු අතර එහි අත්වැල් ගායනයටත්, පසුව වැද්දකුගේ චරිතයටත්, ඉන් අනතුරුව වැදි දෙටු චරිතය සඳහාත් සරච්චන්ද්‍රයන් විසින් මා තෝරා ගන්නට යෙදිණි.ඒ වන විට මනමේ රංගනයේ මනමේ කුමරාගේ චරිතය රඟපෑ බෙන් සිරිමාන්න නොසිතූ ලෙස අප අතරින් වෙන්ව ගොස් තිබූ අතර බෙන් ගේ අවමඟුල පැවැති දිනයේ වැදිරජු ලෙස රගපෑ එඩ්මන් විජේසිංහ කී වදනක් මට මතක් වේ. ‘රංගනයේදී හැමදාමත් බෙනා ඉස්සර වුණා.මම හිතුවේ සැබෑ ජීවිතයේ දී මම ඉස්සර වෙයි කියලා මට හිතාගන්න බැහැ සැබෑ ජිවිතයෙදිත් බෙනා ඉස්සර වුණේ කොහොමද කියලා’ බෙන් සිරිමාන්නයන් ඇඳේ උඩුකුරුව අවසන් මොහොතේ මාරයා සමඟ සටන් වැදී සිටින මොහොත මතක් කරමින් බුද්ධිගේ අතින් ලියැවුණු කවිවැලක් ධීර බලැති ධනුධර වෙමි. ක්‍රෑර තොපගේ එඩි බිඳලමි.සටහන් වීම බෙනා හා රසිකයින් අතර තිබූ ලබැඳියාව පෙන්නුම් කරන්නකි. බෙන් සිරිමාන්න නම් වූ මනමේ කුමාරයා සැමදාම උදේ 8 සිට සවස 2.30 දක්වා නිතර දෙවේලේ මා දුටුවේ යැයි කීවොත් සැබෑවකි. මා ඉගෙන ගත් මහනුවර ශාන්ත සිල්වෙස්තර විද්‍යාලයේ ගුරුවරයකු වශයෙන් කලක් බෙන් සිරිමාන්න සේවය කළේය.කොළඹ පැවැති මනමේ පුහුණුවීම්වලට සහභාගිවීමේදී එඩ්මන් විජේසිංහ සමඟ මා තද ඇසුරකට වැටුණු අතර අප අතර වයස් පරතරයක් තිබුණු නමුදු ඔහු මගේ සමීප මිත්‍රයකු විය. මනමේ නාට්‍යයේ නළු නිළියන් තෝරා ගැනීමේදී සරච්චන්ද්‍රයන් අබියස ඔහු විසින් ගායනා කරන ලද්දේ ආදර පාන සුදා නම් වූ ගීතය බවත් ඔහුට ඉන් අනතුරුව ඒ.පී.එස්.නම් වූ අන්වර්ථ නාමය පේරාදෙණිය විශ්වවිද්‍යාලයේ කියැවුණු බවත් මා හට පවසා ඇත.එඩ්මන් වැදිරජු ලෙස වේදිකාවට ප්‍රවිෂ්ට වූ මෙහොතේ සිට කරනු ලබන විශිෂ්ට රංගනයේ සියලු ක්‍රමවේදයන් මා හට කියාදී ඇත. ඇතැම්විට මා කවදා හෝ වැදි චරිතය රඟපාතියි ඔහුට සිතෙන්නට ඇතැයි දැන් මට සිතේ.නාට්‍ය කලාවේ විශිෂ්ටයින්ට ඒ අවදියේ එතරම් පිළිගැනීමක් නොතිබුණි. මා 1970 දශකයේ හිතවතකු වන මහජන බංකුවේ ආනන්ද අමරසිරිත් උකස් බැංකුවේ අබේත් එකතුකොට ගෙන රංග රේඛා පර්ෂදය පිහිටුවා ජීවත්ව සිටින කාලයේ කලාකරුවා ඇගැයීමට මුල් තැන දෙමින් මහගමසේකර වෙනුවෙන් සිංහබාහු නාට්‍යයේ 200 වැනි දර්ශනය සංවිධානය කළ අතර කොළඹ රාජකීය විද්‍යාල නව රඟහලේ දී එඩ්මන් විජේසිංහයන් වෙනුවෙන් මනමේ විශේෂ දර්ශනයක් සංවිධානය කෙළෙමි. එදින පොතේ ගුරු ලෙස විශේෂ ආරාධනයෙන් ෂාමේන් ජයසිංහ සහභාගිවිය.අප ගුරු සරච්චන්ද්‍රයන් ඒ වන විට ප්‍රංස තානපතිව සිටි අතර විශේෂ දර්ශනයට සහභාගි වූයේ ප්‍රංසයේ සිට පැමිණි ලලිතා සරච්චන්ද්‍රයන් සහ දියණිය කිසාගෝතමීය.වසර 50ක් ඉක්ම වූවද තවමත් නාට්‍ය රසය දනවන මනමේ නාටකයේ සරච්චන්ද්‍රයන් ජීවත්ව සිටියදී ඔහුට මුහුණපෑමට සිදුවූ විශාලම අභියෝගය වූයේ නළු නිළියන් තෝරාගැනීමය. බෙන් ගේ අභාවයෙන් පසුව බොහෝ දෙනකු කුමාර චරිතයට තෝරා ගැනීමට උත්සාහ කළ මුත් එය අසාර්ථක වූ තැන එතුමන් දැඩි කනස්සල්ලකින් පසුවිය.උත්සාහය අත්නොහැර නළු නිළියන් සොයා අප ගිය අතර උපාලි අත්තනායකගේ ගායනයට පැහැදුණු සරච්චන්ද්‍රයන් ටි‍්‍රලීෂියා ගුණවර්ධන යළිත් යොදා කොළඹදී මනමේ නිෂ්පාදනයක් කොට සතුටු වූ අයුරු මා සිහියට නැඟේ. එවක උපාලි අත්තනායකයන්ට බොහෝ නාට්‍යය රංගනයන්ට සහභාගිවීමට තිබූ බැවින් දිනක් මා ගුවන් විදුලියෙන් නාරද දිසාසේකරයන් ඇදගෙන ගොස් සර් අපි මෙයාවත් ට්‍රයි කරලා බලමුද කියූ විට නාරදගේ ගායනයෙන් සරච්චන්ද්‍රයන් සැබෑ සතුටකට පත්වුණු අතර කොස්සකට හිටියේ නාරදට වේදිකාව වටා රවුමක් කැරකී රංගනයක් කිරීමට තරම් පුරුද්දක් නොවීමය. සරච්චන්ද්‍රයන් පේරාදෙණියට ගොස් මා වෙත එවූ ලිපියක නාරද නම් හොඳයි පුළුවන් වෙයිද දන්නෑ නේද කියා ලියා එවූ අයුරු ද මතකය.සරච්චන්ද්‍රයන්ගේ බොහෝ නාට්‍යය මුල් වකවානුවේ ජන රංග සභාව සංවිධානය කරන ලදුව අනතුරුව පී.වැලිකල විසින් ද පසුව ආතර් සිල්වා ද අප සමය වන විට හිතවත් එස්.ඒ.ප්‍රේමරත්න විසින් ද නාට්‍යය සංවිධානය බාරගන්නට යෙදිණි.ධම්ම ජාගොඩ ලයනල් වෙන්ඩ්ට් හී ඇතිකළ රංග ශිල්ප ශාලිකාව සෑහෙන කලක් මනමේ සහ සිංහබාහු ද මහාසාර නාට්‍යවල බර දැරූ අතර සරච්චන්ද්‍රයන් ප්‍රංස තානාපතිව සිටි සමයේ දීර්ඝ ලිපි හුවමාරුවකට පසුව පුහුණුවීම් ආරම්භ කරන්නට ධම්ම ජාගොඩයන්ට අවසර ලැබිණ.මනමේ නාටකයට සරච්චන්ද්‍රයන් කෙතරම් ඇළුම් කළාද යත් එතුමාගෙන් තොරව පුහුණුවීමක් කිරීමක් ගැන සිතන්නට පවා ඔහු නොකැමැති විය. ධම්ම ජාගොඩ විසින් කරන ලද පුහුණුවීම් වලදී විජය නන්දසිරි සමඟ කුමාරයාගේ චරිතයට මාද පුහුණුවීම් සඳහා යොමු කිරීම මැනැවැයි සරච්චන්ද්‍රයන් විසින් ලියා එවා තිබුණි.ඒ අනුව කේ.එච්.ධර්මදාස විසින් පුහුණු කිරීම් කරන්නට යෙදුණි. පේරාදෙණියේ ඉගෙන ගත් වකවානුවේ අනුරට ඇත්තේ ප්‍රේමවන්ත මුහුණක් යැයි සරච්චන්ද්‍රයන් විසින් පවසා සිටීම මෙයට හේතුවන්නට ඇතැයි දැන් මට සිතෙයි.කෙසේ වුවද විජය නන්දසිරි මනමේ කුමාරයා වූ අතර ධම්ම ජාගොඩ වැදි රජ ලෙසත් මා වරෙක වැදි දෙටු සහ ඇතැම් විටෙක අත්වැල් ගායනයෙන් ද වැදි සෙනඟට එක්වීමි.1980 දශකයේ ශ්‍රී ලාංකිකයින් වෙනුවෙන් ගුවන් විදුලි සේවාවක් පවත්වාගෙන යෑම සඳහා මා සාජා නගරයට පිටත්වීමට පෙර සරච්චන්ද්‍රයන් හමුවී මාගේ ගමන ගැන සඳහන් කොට මැදපෙරදිග වෙසෙන ශ්‍රී ලාංකික දූ පුතුන් වෙනුවෙන් මනමේ සංවිධානය කළහොත් නරකදැයි විමසීමි.බොහෝ දේවල්වලට පළමුව සිය අකමැත්ත පළ කරන සරච්චන්ද්‍රයන් පසුව බාගෙට කැමැත්ත පළකොට මමත් දැකලා නැහැ ඔය කාන්තාර කියා සඳහන් කොට මනමේ නාට්‍යය සංවිධානය කිරීමට එකඟවිය.සරච්චන්ද්‍රයන් සමඟ කතා කරගත් පරිදි අත්වැල් ගායනය, වැදි සෙනඟ සහ වැදි දෙටු චරිත මැද පෙරදිග සාජා හි ගෘහ සේවිකාවන්, එයාර් ලංකා ගුවන් සේවයේ කාර්ය මණ්ඩලය සහ එහි විසූ වෙනත් වෘත්තීන් හි යෙදුණු ශ්‍රී ලාංකිකයන්ට මා පුහුණු කළ අතර, ප්‍රධාන චරිතවලට කොළඹ නාට්‍ය කණ්ඩායමේ සාමාජිකයෝ පණ පෙවූහ.වසර 40කට ආසන්න කාලයක් සරච්චන්ද්‍රයන්ගේ අතිශය සමීප ගෝලයකු වූ මාහට ඔහුගෙන් උගත් ශිල්පය කෙතරම්දැයි කීමට බැරි තරම්ය. සියලුම නළු නිළියන් කෙරෙහි සහ ශිෂ්‍යයන් කෙරෙහි භක්තිආදරයක් සරච්චන්ද්‍රයන් තුළ තිබුණි. ඔහුගේ නිවෙසේ දූ පුතුන් වූයේ නාට්‍යයන් හි රඟ පෑ නළු නිළියෝය. තම දැනුම් සම්භාරය කොතෙක් වුවද පුහුණුවීම්වලදී අප ඇතැම් විට යෝජනා කරන වෙනසකට එතුමා අකමැති වූයේ නැත.වෙනස්වන ලෝකය සමඟ මනමේ බද්ධ කිරීමට ඔහු තුළ වූයේ දැඩි අකැමැත්තකි. රජයේ චිත්‍රපට අංශයෙන් මේ ජාතික වස්තුව හෙවත් මනමේ රූපගත කිරීමට කෙතරම් වාර ගණනක් ඉල්ලූ නමුදු ඔහු සඳහන් කළේ මෙය වේදිකාවේදී නැරඹිය යුත්තක් බවය.කෙසේ වුවද දක්ෂතම නළු නළියන් සොබාදහම අනුව අප අතහැර යන නිසා අඩු වශයෙන් ඔවුන්ගේ රංගනයන් දැක බලා ගැනීමටත් රූපගත කරමුයයි කියූ විට ඔහු එකඟ විය. මේ සඳහා ධම්ම සහ මම මහාචාර්ය සරච්චන්ද්‍රයන්ට දිගින් දිගටම ඒ ඉල්ලීම ඉදිරිපත් කළ බව නොකියා බැරිය.පේරාදෙණිය මනමේ දර්ශනවලින් පසුව කොළඹ ලයනල් වෙන්ඩ්ට් මංගල දර්ශනයට කොළඹ හතේ නෝනලා විසින් සරච්චන්ද්‍රයන්ගේ මනමේ නාඩගම නැරඹීම සඳහා එවන ලද්දේ තම නිවෙස් වල සේවය කල ආයම්මලා බව මා අසා ඇත.ඒ නෝනලා වසර 50 ක් පිරෙන මනමේ නාට්‍ය ගැන දැන් ලජ්ජාවට පත්වනවාට සැකයක් නැත. මනමේ නොදුටු ඇසක්, ඇසක් නොවන බවට පළවන කතාවේ සැබෑ අරුත දැන් කාටත් අවබෝධ වනු ඇතැයි මට සිතේ. සරච්චන්ද්‍රයන් වැදි රජු එඩ්මන් විජේසිංහයන්ට දැක්වූයේ අප්‍රමාණ ආදරයකි.නුගේගොඩ ගර්ටන් නර්සරි පාරේ එවකට වෛද්‍ය ශිෂ්‍ය අද සුප්‍රකට නාලන් මෙන්ඩිස් දොස්තර මහතාගේ නිවෙසේ උඩ තට්ටුවේ සරච්චන්ද්‍රයන් හා මා විසූ අවදියේ හැම විටම සඳහන් කරන්නේ විජේ හා බෙනා ගැනය. වැද්දා අතිශය සාර්ථක ලෙස ඉදිරිපත් කරන විජේගේ ඇතැම් ගතිගුණ සරච්චන්ද්‍රයන්ට රුස්සන්නේම නැත. මේ බව දන්නා තවත් කිහිප දෙනෙකි.මනමේ මතක් වී නම් වූ කතා වස්තුව රචනා කළ රාජ්‍ය පරිපාලන හා ස්වදේශ කටයුතු අමාත්‍ය ආචාර්ය සරත් අමුණුගමයන් ද සරච්චන්ද්‍රයන් තරමටම මනමේ නාටකය කෙරෙහි පෙම් බැඳ ඇත්තෙකි.මනමේ නාට්‍යයට මේ වසර 50 ක කාලයේ ක්ෂේත්‍රයේ රැඳී සිටීම පිළිබඳව ප්‍රශ්නයක් නොතිබුණු නමුත්, කලින් කල පැමිණි වෙනත් නාට්‍ය සමඟ විවිධ පළාත් වල රංග ගත කිරීමේදී ආකර්ශනීය බවක් ඇති කිරීමට අවශ්‍ය වුනි. මනමේ පෝස්ටරයකට නළු නිළියන් නොව අදහසක් ගෙන එන පළමු පෝස්ටරය සිරිනාථ වික්‍රමසිංහයන් ලවා නිර්මාණය කරන ලද්දේ ම විසින් නව රඟහලේ පැවති එඩ්මන් විජේසිංහ විශේෂ දර්ශනයටය.මනමේ පොතෙන් වැද්දාත් මනමේ කුමරියත් පෙන්වා එය කලාත්මක ලෙස සිල්ක් ස්ක්‍රීන් පෝස්ටරයක් ලෙස නිර්මාණය කර ගැන්මට සිරිනාථ වික්‍රමසිංහයන් සමඟ දැඩි වෙහෙසක් දරුවෙමි.සරච්චන්ද්‍රයන්ගේ පෙමතො ජායති ශොකො, මනමේ, සිංහබාහු සහ මහාසාර යන නාට්‍යහන්හි රඟපෑ මට වැද්දාගේ චරිතය නහරගත වී ඇත්තේ කෙසේ දැයි කීමට අපහසුය.මමත්, මනෝත්, දිගාත්, සන්ධ්‍යා සමයන්හි හා විවිධ ස්ථානවල පැවැත්වෙන ගීත ගායනයන්හිදී කරනු ලබන රංගනයන් දකින්නත් ඔබ වැද්දා ලෙස හිටියේ කොයි කාලයේ දැයි නිතර අසන්නේ මා තුළ ඒ රංගනයෙහි යම් කිසි අපූර්වත්වයක් දකින නිසා විය හැකිය.පුළුවන් හැම වෙලේම අප සමඟ නාට්‍ය දර්ශන සඳහා සරච්චන්ද්‍රයන් විවිධ ප්‍රදේශවලට අප යන බස් රථයේම ගමන් ගත් අතර, එම ප්‍රදේශයන්හි දිසාපතිවරු වූ තම ගෝලයන්ගේ අප්‍රමාණ භක්තියට හා ගෞරවයටත් රසමසවුළු සංග්‍රහයන්ටත් ලක්විය.නළු නිළියන් වූ අපිටද එනිසාම භුක්තිවිඳීමට ඉස්තරම් අවස්ථාව උදාවුණි. සරච්චන්ද්‍රයන් ද වාද්‍ය වෘන්දය සමඟ සිතාරය වාදනය කරමින් නාට්‍ය රසය විඳින්නේ මනමේ කිසිදාක නොබැලූ ප්‍රේක්ෂකයකුගේ විලාශය පාමිනි.චාර්ලිස් සිල්වා ගුණසිංහ ගුරුන්නාන්සේ සමඟ මනමේ නාට්‍ය නිෂ්පාදනයේ බොහෝ තැන් ගැන කථා කොට මද්දලය නම් වූ බෙර විශේෂය යොදා ගෙන අපූර්ව නාද තාලයක් අපට සමීප කළ සරච්චන්ද්‍රයන් පසුව ඔහුගේ පුත් අම්පේ නෝමන් ගුණසිංහ ගුරුන්නාසේ ද ඔහුගේ පුත් ටනල් ද මනමේ නාටකයට ඈඳා ගති. ටනල් යන්න මනමේ බදු නාට්‍යකට නොගැලපෙන නිසා ටනල් මහේන්ද්‍ර ගුණසිංහ බවට පත් කළේ සරච්චන්ද්‍රයන්ය.සරච්චන්ද්‍රයන් සමඟ සිටි අවදියේ ඔහු නිතරම සඳහන් කරන අප නාට්‍ය කලාව හා බැඳුණු ශිෂ්‍යයන් හැරුණු කොට ඔහුගේ සිත් ගත් බොහෝ දෙනා අතර, රෝහණධීර, තිස්ස කාරියවසම්, සුචරිත ගම්ලත්, සරත් අමුණුගම, කේ. ජයතිලක, මයිකල් ප්‍රනාන්දු සහ ගුණසේන, හේමපාල විජේවර්ධන, ගාමිණී සුමනසේකර ආදීහු.සරච්චන්ද්‍රයන්ගේ බිරිඳ ලලිතා සහ දියණිය කිසාගෝතමීත්, යසෝදරා සහ දීපංකර පුතණුවන් ද සරච්චන්ද්‍රයන්ගේ මේ අනර්ඝ නිර්මාණ බොහෝ කලක් රැක ගනු දැක්ම එකම අභිලාශයයි.ජීවිතය දෙසත් සහ සියල්ල දෙස හාස්‍යයෙන් බැලීමටත්, නිර්ලෝභීත්වය සහ පරාර්ථ භාවයද සරච්චන්ද්‍රයන් උගන්වා ඇත. මේ ලිපිය අවසන් කිරීමට සරච්චන්ද්‍රයන්ට හමුවූ ධෛර්යසම්පන්න කාන්තාවන් දෙදෙනා සටහන් කිරීම වටී. ඉන් පළමු වැන්නිය ලොවෙහි ප්‍රථම අග්‍රාමාත්‍යවරිය වූ සිරිමාවෝ බණ්ඩාරනායක මැතිණියයි. දෙවැන්නිය ලලිතා සරච්චන්ද්‍රය.විවිධ රටවල සැරිසැරූ සරච්චන්ද්‍රයන් 1972 වසරේ ජර්මනියේ කීල්ස් විශ්වවිද්‍යාලයට ගොස් තම මේසය මත තිබූ දයාබර දියණිය කිසා ගෝතමීයගේ පින්තූරය බලා ලියූ කවි 15 කින් එක කවක් රසාස්වාදය සඳහා සටහන් කරමි.ලොවේ මුහුණු වල ලීලා සියල්ලා නුඹේ මුවේ පිඩුකොට ඇත තබලා මොකටද මම රට රටවල ගොහිල්ලා විවිධ මුහුණු වල ලීලා බලාලාඅනුර ෆොන්සේකා පේරාදෙණිය විශ්ව විද්‍යාලය – විද්‍යාර්ථීන්ගේ සංගමයේ කොළඹ ශාඛාව</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=af0908163</link>
    <topic>පොලිසියට ගොම එක්කළ අඟුලාන පොලිසිය</topic>
    <author>පිංතූර – ඉරේෂා වඩුගේ</author>
    <content>පෝස්ටර් ටිකයි පාප්ප බාල්දියයි අරගෙන ගිය කාලය මතක් වෙනවා - ශෂීන්ද්‍ර‘මනමේ’ අතීත ආවර්ජනාපොලිසියට ගොම එක්කළ අඟුලාන පොලිසියජීවිතය සුන්දරයිදෙමළ ජනයා වෙනුවෙන් රජය සලසන සහන සේවා ගැන සෑහීමකට පත් වෙනවාශිෂ්‍යත්ව අත්දැකීම්මහ නැව් හදන කොළඹ නැව් තටාකාංගණයකීර්ති මෙන්ඩිස්රටෙක නීතිය සාමය හා යහපත් පැවැත්ම සුරැකීම සඳහා බිහිවී ඇති ප්‍රධානතම සංවිධානය වනුයේ පොලිසියයි. යහපත් පාලනයක් රටේ පවතිනුයේ ද මෙම සංවිධානයේ ක්‍රියාකාරීත්වය හා කාර්ය ශූරභාවය මතය. යහපත් පැවැත්මක් කරා නීතිය ක්‍රියාත්මක කිරීමේ බලය පැවරී ඇත්තේ ද පොලිසියටය.එහෙත් නීතිය බලය සියතට ගත් පොලිසියේ ඇතැමුන්ගේ ක්‍රියා කලාපය පසුගිය කාල පරිච්ඡේදයේ වරින් වර ඉස්මතු විය. නීතිය තම අභිමතය අනුව පවත්වා ගෙන යන්නට ක්‍රියා කිරීම නිසා පොලිසියේ ක්‍රියා කලාපය ගැන මහජනතාවගේ සිතේ පවතින්නේ කලකිරීමකි. මෙහි අලුත්ම උදාහරණය පසුගිය බ්‍රහස්පතින්දා මොරටුව අඟුලාන ප්‍රදේශයෙන් වාර්තා විය.කොළඹ අපරාධ කොට්ඨාසයේ නිලධාරින් පිරිසක් විසින් මාලඹේ තොරතුරු මධ්‍යස්ථානයේ සිසුවෙකු පැහැරගෙන ගොස් දරුණු ලෙස පහර දුන් සිද්ධියක උණුසුම මැකී යන්නට ද මත්තෙන් රත්මලාන අඟුලාන ප්‍රදේශයේදී ද එවන් සිදුවීමකින් පසු ප්‍රකෝපකාරී වූ ජනතාව පොලිසියට එරෙහිව නැඟී සිටියහ. පොලිසිය මඟින් අත්අඩංගුවට ගත් බව කියන තරුණයන් දෙදෙනකු මරණයට පත්වීම හේතුවෙන් මෙම උද්වේගකාරී තත්ත්වය ඇති විය.ප්‍රදේශවාසීන් පොලිස්ථානය වටලා ගල්මුල්වලින් පහරදීම නිසා නිලධාරින්ට අඟුලාන පොලිසියෙන් පිටතට ඒමට නොහැකි වූ අයුරු විද්යුත් මාධ්‍යය ඔස්සේ ද දැකගත හැකිවිණි. අවසානයේ දැඩි ආරක්‍ෂක රැකවල් මැද ගල්මුල් අතරින් පොලිස් කැබ් රථවලින් නිලධාරින්ට ඉවතට යන්නට සිදුවූයේ හූ හඬ හා කෑකෝ ගැසීම් මැදිනි.මේ වනතුරුත් මියගිය තරුණයන්ගේ මවුපියන්ට හරි සාධාරණත්වයක් ඉටුවී නැති බව කියැවේ.නීතය අතට ගෙන අමානුෂික අයුරින් පහර දෙන්නටත් දැඩි පහරදීම් වලින් ජීවිත අහිමි කරන්නටත් පොලිසියට අයිතියක් නැති බව අමුතුවෙන් සඳහන් කළ යුතු නැත. පොලිස් සේවාව පවත්වාගෙන යනු ලබන්නේ රජයේ මුදලිනි. ඒ මුදල්වලට මහජනතාව ගෙවන බදු මුදල් ද අයත් වෙයි. ගරු කටයුතු සේවාවක් වුවද සේවාවේ ගරුත්වය ආරක්‍ෂා වී ඇත්දැයි ජනතාවට ප්‍රශ්නයක් වී ඇත්තේ වරින්වර අසන්නට දකින්නට ලැබෙන මෙවන් සිද්ධීන් නිසාය.අඟුලාන මහජන මාවතේ පදිංචිව සිටි ධනුෂ්ක උදයංග නැමති විසිදෙහැවිරිදි තරුණයාත් අඟුලාන පල්ලිය පාරේ දිනේෂ් තරංගත් (26) අභිරහස් ලෙස ඝාතනයට ලක්වී තිබියදි ඔවුන්ගේ සිරුරු සොයාගත හැකිවිණි.ප්‍රදේශවාසින් පවසන අන්දමට මියගිය තරුණයන් දෙදෙනා බදාදා (12) රාත්‍රියේ අඟුලාන පොදුජන පාසල අසලදි පොලිසිය මගින් අත්අඩංගුවට ගෙන තිබුණි. මොවුන් අත්අඩංගුවට ගෙන ඇත්තේ එම ප්‍රදේශයේම පදිංචි කාන්තාවකට විහිළු කළ බවට එල්ල වූ චෝදනාවක් නිසා බවද කියති.”මගේ අයියා අහිංසකයි. එයා කාටත් වරදක් කරන්නේ නැහැ. කොටින්ම කියනවා නම් වරදකට ජීවිතේට පොලිසියට ගිහින් නැහැ. එයා මාළු වෙළෙඳාම කළේ. පෙරේදා රාත්‍රියේ අයියාව කට උත්තරයක් ගන්න පොලිසියට අරන් ගිය බව අපිට දැනගන්නට ලැබුණා.එදා අපේ තාත්තාත් තවත් කිහිප දෙනෙකුත් අයියා මොකටද පොලිසියට ගෙනාවේ කියලා බලන්න පොලිසියට ගියත් එයාලා පෙන්නලා නැහැ. ඒ නිසා තාත්තා ගෙදර ආවා. පස්සේ උදේ පාන්දර අයියට කෑමත් අරගෙන තාත්තා ආයේමත් පොලිසියට ගියා. ඒ වෙලාවේත් අයියලා පොලිසියට ගෙනාවේ නැහැ කියලා තියෙනවා. පස්සේ හොයලා බලද්දී අයියගේ සිරුර ලුනාව දුම්රිය පාරේ තිබී හම්බවුණා. මියගිය එක් තරුණයකුගේ සොහොයුරියක් හඬා වැළපෙමින් කියන්නට වූවාය.එම තරුණයාගේ සිරුර හමුවීමෙන් පසු අනෙක් තරුණයාගේ සිරුරත් ඉන් පසුව සොයා ගැණිනි. කෙසේ වෙතත් දැනගන්නට ලැබී ඇති තොරතුරු හා ප්‍රදේශවාසීන්ගෙන් ලත් තොරතුරුවලට අනුව එම තරුණයන් එදින රාත්‍රියේ පොලිස් කූඩුවේ රඳවාගෙන සිටි බව ඒ අවස්ථාවේ පොලිස් කූඩුවේ සිටි තවත් දෙදෙනකු පවසා ඇතැයි ද කියති.මේ ඝාතන සිද්ධියට මුල්වී ඇත්තේ එක්තරා කාන්තාවකට උසුළු විසුළු කිරීම හා ඇතිවූ බහින් බස් වීමක් බව ප්‍රදේශවාසින් අතර රාවයක් පවතී.එම කාන්තාව අඟුලාන පොලිසියේ නිලධාරියෙකු හා හිතවත්කමක් පවත්වාගෙන යන බවද තොරතුරු ආරංචි මාර්ග පෙන්වා දෙයි. ඇය මේ සම්බන්ධව පොලිසියට පැමිණිලි කර ඇතිබවද කියැවේ. එහෙත් එවන් සුළු වරදකට තරුණයන් ඝාතනය කර දමන්නට තරම් වූ තිරිසනුන් කවුරුන් දැයි කාගේත් ප්‍රශ්නය වී තිබේ. ඒත් ප්‍රදේශවාසීන් මේ සම්බන්ධව චෝදනා පොලිසියට එල්ල කරන්නට විණි. පොලිසියට ගල් මුල් ප්‍රහාර එල්ල වීමත් ප්‍රකෝපකාරීව හැසිරීමත් නිසා මුහුදුබඩ දුම්රිය මාර්ගයේ ධාවනය වූ දුම්රිය කිහිපයක් පැය බාගයකට අධික කාලයක් තිස්සේ දුම්රිය මාර්ගයේ නවතා තැබීමට සිදුවිණි.කෙසේ වෙතත් එන්න එන්නම තත්ත්වය උද්වේගකාරී වීම නිසා අඟුලාන පොලිස් නිලධාරීන් අහසට වෙඩි තබන්නට වූ අතර ඉන්පසුව විශේෂ පොලිස් කැරැලි මර්ධන ඒකක මෙන්ම යුද හමුදාව එතනට කැඳවිණි. ඒත් රැඳුණු පිරිස් පොලිසියට බැනවදිමින් කෑකෝ ගසන්නට වූ අතර ගල්මුල් ප්‍රහාර එල්ලවීම නිසා අඟුලාන පොලිසියේ ජනෙල් වීදුරු රැසක් ද බිඳීගොස් තිබිණි.අඟුලාන පොලිස් ස්ථානයේ නාම පුවරුව ද බිම පතිතව තිබිණි.ප්‍රහාරය එල්ල වෙද්දී අඟුලාන පොලිස් ස්ථානාධිපතිවරයා පොලිසියේ රැඳී සිටි අතර ඔහුගේ නම සහිත කාඩ්බෝඩ් පුවරු ඔසවමින් පිරිස් කෑකෝ ගැසීම පාලනය කිරීමට ගල්කිස්ස කොට්ඨාස බාර ජ්‍යෙෂ්ඨ පොලිස් අධිකාරි හේමන්ත අධිකාරි, පොලිස් අධිකාරි එල්.සී.ගුණවර්ධන, ගල්කිස්ස මූලස්ථාන පොලිස් පරීක්ෂක මහේෂ් පෙරේරා ඇතුළු නිලධාරීන් රැසක් එතනට පැමිණියහ.ප්‍රකෝපකාරී පිරිසට කරුණු පහදා දෙමින් අදාළ පොලිස් නිලධාරීන් වහාම මාරුකර වෙනත් නිලධාරීන් පොලිසියට පත්කරන බවට ද ජ්‍යෙෂ්ඨ පොලිස් අධිකාරිවරයා ඒත්තු ගන්වන ලදී.ගල්මුල් ප්‍රහාර එල්ල කළ පිරිස් අතර කුඩා ළමයින් ද දක්නට ලැබූ අතර සිද්ධිය වාර්තා කරන්නට ගිය මාධ්‍යවේදීයකු ද හිසට එල්ලවුණු ගල්පහරකින් තුවාල ලබා රෝහලට ගෙන යන අයුරු දකින්නට ලැබිණි.අඟුලාන ආනන්ද බෝධි විහාරාධිපති හිමියන් පවසනුයේ මරා දමන ලද තරුණයන් විහාරස්ථානය සමඟ ද සබඳකම් තිබූ අය බවකි. එක් දරුවෙකු තරුණ සේවා සභාව මඟින් පවත්වනු ලබන පාඨමාලාවකට යොමුකළේ තමන් වහන්සේ බව කීහ.කෙසේ වෙතත් ගල්කිස්ස කොට්ඨාස බාර ජ්‍යෙෂ්ඨ පොලිස් අධිකාරිවරයාට ලැබුණු උපදෙස් මත සැකපිට අත්අඩංගුවට ගත් අඟුලාන පොලිස් ස්ථානාධිපතිවරයා ඇතුළු තවත් නිලධාරීන් හතරදෙනෙකු මේ වනවිට ගල්කිස්ස මහෙස්ත්‍රාත්වරයා වෙත ඉදිරිපත් කර තිබේ. ඔවුන් අධිකරණය මඟින් ලබන 26 වනදා දක්වා රිමාන්ඩ් ගත කර ඇති අතර ඊට පෙර ඔවුන්ගෙන් ප්‍රශ්නකොට ප්‍රකාශ පවා සටහන් කරගත් බවද කියති.අඟුලාන පොලිසියේ ඉදිරි රාජකාරි සඳහා අලුත් පොලිස් කණ්ඩායමක් පත්කොට ඇත. නව ස්ථානාධිපතිවරයා ලෙස පොලිස් පරීක්ෂක නිශාන්ත ඩයස් මහතා පත්කොට තිබේ. ඔහු පත්කර ඇත්තේ මහජනතාවගේ ඉල්ලීම මත බවද කියැවේ.අඟුලාන පොලිසිය විවෘත කරන අවස්ථාවේදී නිශාන්ත ඩයස් මහතා එහි රාජකාරි කර ඇති අතර ඔහු කාර්යක්ෂම නිලධාරියකු වීමත් නීතියට අනුකූ®ලව රාජකාරි කිරීමත් නිසා ඔහු යළි එම ස්ථානයට පත් කරන ලෙස ප්‍රබල ඉල්ලීම් ඉදිරිපත් විය.මේ වනවිට එම ප්‍රදේශයේ තත්ත්වය සමථයකට පත්වී ඇතත් පොලිසිය හා හමුදාව ආරක්ෂාව සඳහා යොදවා තිබේ. තරුණයන්ගේ අවසන් කටයුතු සිදු කෙරෙන තුරු ප්‍රමාණවත් ආරක්ෂාවක් සැපයීම සිදු කරන බව පොලිසිය කියයි.”අඟුලාන ලුනාව ප්‍රදේශ බොහොමයක් කාලයක් තිස්සේ නීති විරෝධී ක්‍රියා තදින් පැවති ස්ථාන. පාතාල කණ්ඩායම්වල රජදහනක් ලෙසත් එම ප්‍රදේශ කලක් පැවතුණා. මුහුදත් දුම්රිය මාර්ගයත් අවට සිටින පිරිස් බොහෝ අවස්ථාවලදී ප්‍රකෝපකාරී වෙනවා.. වැඩිදෙනෙක් ජීවත්වන්නේ මාළු වෙළඳාමෙන්. එවැනි නොයෙකුත් සිද්ධීන් නිසා තමයි අඟුලානට පොලිස් මුරපොළක් යොදවා තිබුණේ.කෙසේ වෙතත් දැනට යොදවා ඇති නිලධාරීන්ට උපදෙස් ලබාදී තියෙනවා රාජකාරි කරන ආකාරය පිළිබඳ. පොලිසියට එන හැම මිනිසෙකු දෙසම අපරාධකරුවකු ලෙස බලන්න හොඳ නැහැ. පොලිසිය නීතිය හරියට ක්‍රියාත්මක කරන්න ඕන.” යැයි එක් ජ්‍යෙෂ්ඨ නිලධාරියෙක් පෙන්වා දුන්නේය.”පාතාල සාමාජිකයන් කියල නොයෙකුත් නිදහස් පුද්ගලයන් අල්ලා ගන්නවා... ඕක ඒ කාලයේත් තිබුණා.. මේක දිගටම ගියොත් තම තමන්ගේ උවමනා එපාකම් නිසා අහිංසකයන් මරණයට පත්වන්න පුළුවන්. ඒ ගැන පොලිස්පතිවරයාගේ අවධානය යොමු විය යුතුමයි..””පොලිසියත් මහජනයාත් අතර බැඳීමක් ඇති කරනවා කියලා ඉහළ නිලධාරීන් කීවත් කවදාවත් එහෙම වෙන්නේ නැහැ. බලය අයුතු ලෙස යොදාගන්න නරකයි. මහජනතාව පොලිසියෙන් ඈත්වෙන්නේ ඒ නිසයි.”පුරවැසි කමිටුවේ පැරණි සාමාජිකයෙකු සිළුමිණට අදහස් දැක්වූයේ එලසෙය.පිංතූර – ඉරේෂා වඩුගේ</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=af0908165</link>
    <topic>දෙමළ ජනයා වෙනුවෙන් රජය සලසන සහන සේවා ගැන සෑහීමකට පත් වෙනවා</topic>
    <author>සුනිල් ලීලානන්ද පෙරේරා</author>
    <content>පෝස්ටර් ටිකයි පාප්ප බාල්දියයි අරගෙන ගිය කාලය මතක් වෙනවා - ශෂීන්ද්‍ර‘මනමේ’ අතීත ආවර්ජනාපොලිසියට ගොම එක්කළ අඟුලාන පොලිසියජීවිතය සුන්දරයිදෙමළ ජනයා වෙනුවෙන් රජය සලසන සහන සේවා ගැන සෑහීමකට පත් වෙනවාශිෂ්‍යත්ව අත්දැකීම්මහ නැව් හදන කොළඹ නැව් තටාකාංගණය- ඉන්දීය ආධ්‍යාත්මික නායක ශ්‍රී ශක්ති අම්මාභාරත දේශය කවදත් ආධ්‍යාත්මික නායකයින්ගෙන් පොහොසත් ය. භාරතයේ තමිල්නාඩු ප්‍රාන්තයේ වෙල්ලෝරයේ තිරුමෙලෙයිකොඩිහි රන් දෙවොල මේ වන විට භාරතයේ පමණක් නොව ලොව බොහෝ ප්‍රදේශවල අවධානය දිනාගෙන ඇත්තේ එම පූජනීය ස්ථානය කේන්ද්‍ර කරගනිමින් ශ්‍රී ශක්ති අම්මා නමැති ආධ්‍යාත්මික නායකයාගේ ආධ්‍යාත්මික මඟ පෙන්වීම පමණක් නොව අප්‍රමාණ සමාජ මෙහෙවර ද නිසාය.1976 උපත ලද තවමත් තුරුණු වියේ පසුවන ශ්‍රී ශක්ති අම්මා කුමර වියේදීම අසාමාන්‍ය ගති ලක්ෂණ පෙන්නුම් කළේය. මිනිසාගේ ආධ්‍යාත්මික සුවය සඳහා පමණක් නොව මිනිසුන් අතර මෙන්ම රට රාජ්‍ය අතර ගැටුම් සමනය කර සාමය හා සතුට බෙදා දීමට හැකි පමණින් දායකවීම එතුමන්ගේ මෙහෙවර බවට පත්ව ඇත.තාරුණ්‍ය මෙන්ම කරුණාව ද පිරි ඉතිරී යන මඳහසකින් පිරුණු මේ අපූරු ආධ්‍යාත්මික නායකයා පසුගියදා ශ්‍රී ලංකාවට පැමිණියේය.ඒ වවුනියාව සෙට්ටිකුලමේ සුබසාධන ගම්මානවල වෙසෙන තුන් ලක්ෂයක් පමණ වන සහෝදර දෙමළ ජනතාවගේ සුව දුක් සොයා බැලීමටය.ජනාධිපති මහින්ද රාජපක්ෂ මැතිතුමාගෙන් අවතැන් වූවන්ගේ සුබසාධන කටයුතු සොයා බැලීමේ කටයුත්ත පැවරුණු සබරගමුව මහ ඇමැති මහීපාල හේරත් සහ තාරුණ්‍යයට හෙටක් සංවිධානයේ සභාපති නාමල් රාජපක්ෂ යන මහත්වරුන්ගේ මැදිහත්වීමෙන් ශ්‍රී ශක්ති අම්මාතුමාගේ මේ ශ්‍රී ලංකා සංචාරය සංවිධානය කර තිබිණි.වවුනියාව සෙට්ටිකුලම සුබසාධන ගම්මාන කරා යන ඇතැම් විදේශ නියෝජිතයින් මෙන් ශ්‍රී ශක්ති අම්මාන්තුමාගේ වවුනියා චාරිකාව කිසිසේත් ප්‍රවෘත්ති පෙළහරපෑමක් සඳහා නොවීය.එතුමන්ට අවශ්‍ය වූයේ සෙට්ටිකුලම සහන ගම්මානවල වෙසෙන තුන්ලක්ෂයක් පමණ වන සහෝදර දෙමළ ජනතාවගේ සැබෑ තතු සියැසින් දැක බලා ගැනීමටය.එසේම ඔවුන් යළි නිත්‍ය වාසස්ථානවල පදිංචි කිරීමට පෙර ඔවුන්ගේ දිවි පෙවෙත් පහසු කිරීම සඳහා රජය දරන වෑයමට හැකි පමණින් ඇප උපකාර කිරීමටය.ආධ්‍යාත්මික නායක ශ්‍රී ශක්ති අම්මාන්, සබරගමු මහ ඇමැති මහීපාල හේරත් ඇතුළු පිරිස සෙට්ටිකුලමේදීවවුනියාව සහන ගම්මානවලට පැමිණෙන ඇතැම් විදෙස් නියෝජිතයින් මෙන් හුදෙක් හිස් බස් වෙනුවට මේ අපූරු සෙනෙහෙවන්ත මිනිසා සහෝදර දෙමළ ජනතාව අතර බෙදා දීමට ගෙනැවිත් තිබූ බඩු භාණ්ඩ තොගයේ වටිනාකම රුපියල් ලක්ෂ පන්සීය ඉක්මවීය.වටිනා බෙහෙත් හේත්, ආහාර ද්‍රව්‍ය පමණක් නොව ස්ත්‍රී පුරුෂ මහලු සැම දෙනා වෙනුවෙන් වටිනා සාරි, සරොම් හා තුවා කට්ටල් ලක්ෂයකට වැඩි ප්‍රමාණයක් එම ආධාර තොගය අතරවිය. කටුනායකින් දිවයිනට පැමිණි ශ්‍රී ශක්ති අම්මා එදින සවස් යාමයේ කෑගල්ල නගරයේ හින්දු කෝවිලේ පැවැති විශේෂ පූජාවකට ද සහභාගි විය.සබරගමුව මහ ඇමති මහීපාල හේරත් මහතා සහ කෑගලු පුරවරයේ හින්දු සහ අන්‍ය ප්‍රජාව නියෝජනය කරන පිරිස් සංවිධානය කර තිබූ මෙම විශේෂ ආගමික වතාවතට සහභාගිවෙමින් ශ්‍රී ශක්ති අම්මා ප්‍රකාශ කළේ සෑම මිනිසකුම කරුණා දයාව එකිනෙකා අතර බෙදා හදා ගනිමින් මිනිස් ජීවිත අර්ථවත් කරගත යුතු බවය.පසුදා උදෑසන කෑගල්ලේ සිට වවුනියාව දක්වා යාමට මේ භාරත පුත්‍රයාට ජනාධිපති මහින්ද රාජපක්ෂ මැතිතුමාගේ නියමයෙන් ගුවන් යානයක් ද ලබා දී තිබූ අතර ජනාධිපති ජ්‍යෙෂ්ඨ උපදේශක පාර්ලිමේන්තු මන්ත්‍රී ‘උතුරු වසන්තය’ වැඩපිළිවෙළේ සභාපති බැසිල් රාජපක්ෂ සහ ආරක්ෂක ලේකම් ගෝඨාභය රාජපක්ෂ යන මහත්වරුන්ගේ් පූර්ණ අනුග්‍රහය ඇතිව මේ චාරිකාව මහ ඇමැති මහීපාල හේරත් මහතා මැනැවින් සංවිධානය කර තිබිණි.සෙට්ටිකුලම සහන ගම්මාන භූ®මියට ගොඩබට සැණින් ශ්‍රී ශක්ති අම්මා තුමන් ඇතුළු සෙසු පිරිස් පිළිගැනීමට වන්නි ප්‍රදේශය භාර ආඥාධිපති මේජර් ජෙනරාල් කමල් ගුණරත්න මහතා ඇතුළු ශ්‍රී ලංකා යුද හමුදාවේ සහ ශ්‍රී ලංකා පොලිසියේ ජ්‍යෙෂ්ඨ නිලධාරීන් රැසක් ද එහි පැමිණ සිටි අතර සුබසාධන ගම්මානවල සහන කටයුතුවල නියැළෙන ඇටඹගස්කඩ කල්‍යාණතිස්ස හාමුදුරුවෝ ද එම පිරිස අතර වූහ.සහන ගම්මානය මැද පවත්වාගෙන යන කුඩා හින්දු කෝවිල ශ්‍රී ශක්ති අම්මාන්තුමාගේ භක්තියට මෙන්ම විස්මයට ද හේතු වූවක් විය. එම කුඩා හින්දු කෝවිල ජනාධිපති මහින්ද රාජපක්ෂ මැතිතුමාගේ නියමයෙන් ඉදිවූවකි. දිනක් හෝ දෙකක් හි ඉදිවන එය බැතිමතුන්ගේ වතාවත් සඳහා විවෘත වූයේ පසුගිය වෙසක් පොහෝ දිනයේය.සබරගමුව මහ ඇමැති මහීපාල හේරත් මහතා ඇතුළු සබරගමුවේ හින්දු බැතිමතුන් සහ කෝවිල් සභාවල ආශිර්වාදය හා ආධාරය ඇතිව ඉදිවූ වවුනියාව සෙට්ටිකුලම හින්දු කෝවිලට ගිය ශ්‍රී ශක්ති අම්මා එහි රැස්ව සිටි සියයකටත් වඩා හින්දු පූජකවරුන් සමඟත් එම කලාපවල ජීවත්වන සහෝදර දෙමළ ජනතාව සමඟත් අදහස් හුවමාරු කරගත්තේ භාෂා පරිවර්තකයින් හෝ තෝල්කයින් හරහා නොවේ. දෙමළ බසිනි.ඒ සැම සංවාදයක් අවසන ශ්‍රී ශක්ති අම්මා සබරගමු මහ ඇමැති මහීපාල හේරත් මහතා ඇතුළු ශ්‍රී ලාංකීය පිරිස දෙස හෙළූ දයාවෙන් පිරි බැල්ම තුළ සටහන්ව තිබුණේ කෘතවේදිත්වය පිළිබඳ හැඟුමක් මිස අල්පෙනිති තුඩක තරම් හෝ වෛරයක් කලකිරීමක් හෝ ක්‍රෝධයක් නොවේ.සහන ගම්මානවල පවත්වාගෙන යන ළමා රෝහල වෙත ගිය ඔහු රෝගීන් සුවපත් කිරීම සඳහා දේවාශිර්වාදයට අමතරව රැගෙන ආ රුපියල් ලක්ෂ දෙසීයක් පමණ වටිනා ඔසු තොගයක් ද එම චාරිකාවට සහභාගි වූ සෞඛ්‍ය හා පෝෂණ අමාත්‍යංශයේ ලේකම් වෛද්‍ය අතුල කහඳලියනගේ මහතාට පරිත්‍යාග කළේය.මම හොඳ හිතැති භාරත පුත්‍රයාට සෙට්ටිකුලම සහන ගම්මානයේ කලාප පහේ ඕනෑම තැනක සංචාරය කර ඕනෑම පුද්ගලයකුගෙන් ඕනෑම කරුණක් අසා දැන ගැනීම සඳහා ඉඩකඩ රජය සපයා දී තිබුණේ රජයට මෙහිදී සඟවන්නට කිසිදු කරුණක් නොමැති බැවිනි. එදින මුළු පිරිසටම දහවල් බත ඇටඹගස්කඩ හාමුදුරුවන් සිරිත් පරිදි ගෙනවිත් තිබිණි.දිවා අහරින් පසු සහන ගම්මානයේ පැවැති සාරි දන්සල ශ්‍රී ලංකාවේ පණක් නොව සමහර විට ආසියාවේ පැවැති ලොකුම සාරි දන්සල ලෙස නම් කළ ද නිවැරදි යැයි සිතේ.දැවැන්ත කන්ටේනරයක් පුරා ගෙනවිත් තිබූ එම ඉන්දීය සාරි තොගය ශ්‍රී ශක්ති අම්මා සහ සබරගමුව මහ ඇමැති මහීපාල හේරත් මහතා එක්ව පුරා පැය පහකට වැඩි කලක් බෙදා දුන්නද සාරි තොගය අවසන් නොවිණි. පෙළ ගැසී ආ සෑම කාන්තාවකටම විටක සාරියක් ද ඇතැම් විට සාරි දෙක තුනක් ද ලබා දුන් අතර ඒ නොසිඳුණු සාරි උල්පත ශ්‍රී ශක්ති අම්මාගේ ප්‍රාතිහාර්යයක් දැයි විටක අපට සිතිණි.මීට දෙතුන් මසකට පෙර කොටි කටින් මිදී ජීවිතය සොයා පලා ආ එම ලක්ෂ සංඛ්‍යාත දෙමළ ජනතාව මේ වන විට සන්සුන් දිවි පෙවෙතකට හුරුවෙමින් සිටී.ශ්‍රී ලංකාවේ ගත කළ දෙදිනෙන් පුරා දිනක් වවුනියාවේ ලක්ෂ සංඛ්‍යාත අවතැන් වූවන් අතර ගැවසෙමින් තෝල්කයින් හරහා නොව සිය බසින්ම අදහස් හුවමාරු කර ගනිමින් සිය නෙතින්ම සැබෑව දැක බලා ගනිමින් මෙරටින් නික්ම යාමට පෙර ශ්‍රී ශක්ති අම්මා සබරගමු මහ ඇමැතිවරයා ඇතුළු ශ්‍රී ලාංකීය නියෝජිතයින් හමුවේ සඳහන් කළේ සෙට්ටිකුලමේ දෙමළ ජනතාව වෙනුවෙන් වත්මන් රජය සලසා ඇති සහන සේවා පිළිබඳ තමා මහත්සේ සෑහීමට පත්වන බවය.සහෝදර දෙමළ ජනතාවට ආහාර වස්ත්‍ර බෙහෙත් හේත් රැකවල මේ සියල්ලට වඩා ශ්‍රී ලංකා යුද හමුදාවේ සෙබළ සෙබළියන් ඔවුන් කෙරෙහි දක්වන කාරුණිකත්වය හා ඇප උපකාර තම සිත සසලත්වයට පත්කළ බවද දිවයිනෙන් නික්ම යාමට මත්තෙන් ශ්‍රී ශක්ති අම්මා සබරගමු මහ ඇමැතිවරයා හා පැවැසීය.ලොව පුරා ලක්ෂ සංඛ්‍යාත බැතිමතුන් පිරිසකගේ් අප්‍රමාණ ගෞරවාදරයට පත් මේ අපූරු මිනිසා තෙපළූ ඒ වදන් කීපය ලොව ඇතැම් රටවල නායකයින්ට ශ්‍රී ලංකාව පිළිබඳ සැබෑ පුරෝකථනයක් නොවේද?සුනිල් ලීලානන්ද පෙරේරා</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=af0908166</link>
    <topic>ශිෂ්‍යත්ව අත්දැකීම්</topic>
    <author>හිටපු විදුහල්පති - ඩී.සී. ද සිල්වා</author>
    <content>පෝස්ටර් ටිකයි පාප්ප බාල්දියයි අරගෙන ගිය කාලය මතක් වෙනවා - ශෂීන්ද්‍ර‘මනමේ’ අතීත ආවර්ජනාපොලිසියට ගොම එක්කළ අඟුලාන පොලිසියජීවිතය සුන්දරයිදෙමළ ජනයා වෙනුවෙන් රජය සලසන සහන සේවා ගැන සෑහීමකට පත් වෙනවාශිෂ්‍යත්ව අත්දැකීම්මහ නැව් හදන කොළඹ නැව් තටාකාංගණයනිදහස් අධ්‍යාපනයේ පියා වන ආචාර්ය සී.ඩබ්ලිව්.ඩබ්ලිව්. කන්නන්ගර මැතිතුමා අධ්‍යාපන අමාත්‍යවරයා වශයෙන් වැදගත් දුරදක්නා මෙහෙවරක් කර ඇත. එයින් එකක් වනුයේ මධ්‍ය මහා විද්‍යාල සංකල්පයයි. 1943 දී මධ්‍ය මහා විද්‍යාල අටකින් අරඹා 1946 වන විට මධ්‍ය මහා විද්‍යාල 50 ක් දක්වා ව්‍යාප්ත විය.ගම්බද පාසල් දරුවන්ට අධ්‍යාපනය ලබා දීම සඳහා ගම්බද ප්‍රදේශයන්හි විශාල භූමි භාගයන්හි විද්‍යාගාර, රැස්වීම් ශාලා, නේවාසිකාගාර, නිල නිවාස, සෞන්දර්ය කාමර, කාර්මික ඒකක, පුස්තකාල යනාදී සියලු අංගෝපාංගයන් ගෙන් සුසැදුණු දැවැන්ත පාසල් ඒ කාලයේ ඉදි විය.කන්නන්ගර දර්ශනය අනුව මධ්‍ය මහා විදුහල්වලින් අපේක්ෂා කෙළේ රටට අවශ්‍ය ශ්‍රමිකයන්, උගතුන්, බිහි කර විරැකියාව තුරන් කර කාර්මික හා කෘෂිකාර්මික අධ්‍යාපනයකින් අපේ රටේ සම්පත් සංවර්ධනය කිරීමකි. එහෙත් එම මධ්‍ය මහා විද්‍යාල පද්ධතිය අනෙකුත් මුදල් අය කරන සහ ආධාර ලබන ‘කොලිජි’ අභිබවා ගොස් උසස් රැකියා වලට යොමු වූ විද්වත් පිරිසක් නිර්මාණය කරන්නට විය.අද විශ්‍රාම සුවයෙන් කල් ගෙවන ඇතැම් පරිපාලන නිලධාරීන්, විශ්ව විද්‍යාල කථිකාචාර්ය මහාචාර්යවරුන්, බැංකු නිලධාරීන්, විදුහල්පතිවරුන් වැනි උසස් ජ්‍යෙෂ්ඨ පුරවැසියන් මධ්‍ය මහා විදුහල් වලින් අධ්‍යාපනය ලැබූ ශිෂ්‍යත්වධාරීන් බව තොරතුරු විමසන විට පෙනී යයි.ශිෂ්‍යත්ව ක්‍රමය ඇරඹුණේ එක් දහස් නමසිය හතළිස් ගණන් වල අග භාගයේ දී ය. ගම්බද දක්ෂ ශිෂ්‍යයන් තෝරාගෙන මධ්‍ය මහා විද්‍යාලවලට නිදහස් ශිෂ්‍යත්ව ප්‍රදානය කරන්නට ඇරඹුනි. මේ සඳහා සුදුසුකම් ලැබූයේ පස් වන ශ්‍රේණියේ ඉගෙනුම ලබන දක්ෂ, එහෙත් ආර්ථික ආධාර ලැබිය යුතු දරුවන් වීම කැපී පෙනෙන සාධාරණ බවක් වීය.ආර්ථික තත්ත්වය පවුලේ දරුවන් ගණනට අනුව සාපේක්ෂව අවම මට්ටමක් දැරූ සමහර පවුල් වලින් තුන් හතර දෙනා ද එදා මධ්‍ය මහා විද්‍යාල ශිෂ්‍යත්වධාරීන් ව සිටි හැටි මට මතකයට නැගේ.ශිෂ්‍යත්ව චක්‍රලේඛයේ නිර්නායක වලින් පරිබාහිර වූ ආදායම් සහිත පවුල් වල ශිෂ්‍යයන්ට විභාගයට පෙනී සිටීමට පවා ඉඩ නොදුන්නේ ගම්බද දරුවන්ගේ අධ්‍යාපන අයිතියක් ලබාදී දුප්පත් දරුවනට ඉහළ සමාජ තලයකට පිවිසීමේ සාධාරණ අයිතියක් ලබා දීමට ය.එදා ශිෂ්‍යත්වය සමත් වී මධ්‍ය මහා විද්‍යාලයකට ඇතුළත් වූ විට නොමිලයේ නේවාසික පහසුකම්, අධ්‍යාපන පහසුකම්, ක්‍රීඩා පහසුකම් මෙන් ම ඉතා දක්ෂ, යහපත් ගුණධර්ම සහිත හොඳ ගුරු ඇසුරක් ද ලැබීමේ භාග්‍යය තිබුණි.විශේෂයෙන් මධ්‍ය මහා විද්‍යාල උප සංස්කෘතියක් අධ්‍යාපන පද්ධතියට ලබාදී උගත් සමාජයක් මගින් සමාජ සචලතාවයකට පවා උරුම වූ බව නො කියා ම බැරි ය. මේ සත් කාර්යයේ දී එදා මධ්‍ය මහා විද්‍යාලයාධිපතිවරුන් වූ පී.එම්. ජයතිලක, කේ.ටී.ඩබ්ලිව්. සුමනසූරිය, විල්සන් බණ්ඩාරනායක, ඩී.ඒ. ජයසේන, විල්මට් සිල්වා, එල්.එච්. පී. ද සිල්වා, ඊ.ආර්. එරත්න සහ තවත් විදුහල්පතිවරුන් සමූහයක් දිසාපාමොක් වරු බඳු වූහ.එදා මධ්‍ය මහා විද්‍යාලවලින් පේරාදෙණිය සරසවි වරම් ලැබූ පිරිස ද අනෙකුත් පාසල් වලට වඩා ඉදිරියෙන් වූ බැවින් මධ්‍ය මහා විද්‍යාලවලට සිසුන් ඇතුළත් කිරීමේ ඉල්ලුමක් ඇති විය. එහෙත් එදා විදුහල්පතිවරුන් දක්ෂ ශිෂ්‍යයන් විනා මුදල් පාසලට දෙන පොහොසතුන් ගේ දරුවන් ගැන කිසිම විටෙක විශේෂයක් නො දැක්වී ය. මේ නිසා පස් වන වසරේ ශිෂ්‍යත්ව විභාගයට මවුපිය අවධානය ද වැඩි විය.1957 වර්ෂයේ ‘සැමට විද්‍යාව‘ සංකල්පය යුනෙස්කෝ ආයතනය මගින් ලෝකය පුරා ප්‍රචලිත කරන්නට වැඩසටහන් නිර්මාණය විය. ඒ අතර ඒ ඒ රටවල්වල ස්වභාෂාවෙන් විද්‍යාව ඉගැන්වීමේ පුරෝගාමීත්වයක් ඇති විය. අපේ රටේ ද විශේෂඥ ගුරු පුහුණු ආයතනයක් මහරගම ද, විෂය නිර්දේශ, ගුරු අත්පොත්, පාඨමාලා, විද්‍යාගාර පහසුකම් යනාදී බහුවිධ වැඩසටහන් විද්‍යාව ප්‍රචලිත කිරීම සඳහා පාසල් මට්ටමෙන් සහ අධ්‍යාපන අමාත්‍යාංශය මගින් විවිධ වැඩසටහන් වලට දායක වූයේ එම අන්තර්ජාතික සංකල්පයට අනුබල දෙමිනි.මේ අනුව 1957 දී විද්‍යා ශිෂ්‍යත්ව ක්‍රමයක් ඇති විය. ‘අට වැනි ප්‍රමාණයේ විද්‍යා ශිෂ්‍යත්ව‘ නමින් දීප ව්‍යාප්ත ශිෂ්‍යත්ව ක්‍රමයක් පස් වන පන්තියේ ශිෂ්‍යත්වයට අමතර ව ඉදිරිපත් වූයේ ජාතික මට්ටමෙන් සිසුන් 500 ක් තෝරා ගැනීම සඳහා ය.අට වැනි ප්‍රමාණයේ සිසුන් ගෙන් ආදායම අඩු දක්ෂ සිසුන් සඳහා අංක ගණිතය, සිංහල සහ වෛකල්පිත ඉංග්‍රීසි යන විෂයන් සඳහා තරග විභාගයක් පැවැත්වුණි.එම විද්‍යාව ශිෂ්‍යත්ව ධාරීන් සඳහා මොනම හේතුවක් නිසා හෝ කලා විෂයන් හැදෑරීමට ඉඩක් නැත. භෞතික විද්‍යාව, රසායන විද්‍යාව, සත්ව විද්‍යාව, උද්භිද විද්‍යාව, ශුද්ධ ගණිතය, ඉංග්‍රීසි. සිංහල භාෂාව සහ ආගම ධර්මය යන විෂයන් අට තුන් අවුරුදු පාඨමාලාවක් ලෙස හදාරා අ.පො.ස. (සා.පෙ) විභාගයට පෙනී සිටින්නට නිර්දේශ කර ඇත.කිසියම් විදියකින් උසස් පෙළ සුදුසුකම් නො ලද හොත් ශිෂ්‍යත්වය අවලංගු වේ. වර්ෂාවසානයේ විභාගය අසමත් වූවොත් ශිෂ්‍යත්වය අහෝසි වෙයි. මේ නිසා ශිෂ්‍යත්වධාරීහු ඉතා උනන්දුවෙන්, අධ්‍යයන කටයුතුවල නිරත වූහ.පස් අවුරුදු ශිෂ්‍යත්ව කාලයේ විද්‍යා ශිෂ්‍යත්වධාරීන්ට ද, නව අවුරුද්දක් පස් වැනි පන්තියේ ශිෂ්‍යත්වධාරීන්ට ද මධ්‍ය මහා විද්‍යාලයේ ඉගෙනුම ලැබීමට වාසනාව ඇත. නේවාසික ශිෂ්‍යයකු වුවොත්, දැඩි විනය නීති රීති පද්ධතියකට යටත් ව ඉගෙනුම ලැබීමට සිදු වෙයි.අනම්‍ය දෛනික කාල සටහනකට යටත්ව, ක්‍රීඩා, ව්‍යායාම, සමාජයීය කටයුතු සහ ස්ව අධ්‍යයන කටයුතු කරන්නට සිදු වේ. විශේෂයෙන් එවකට නේවාසික ශිෂ්‍යත්ව ධාරියකු පාසලෙන් බැහැර කාලය තුළ අනිවාර්ය අධ්‍යයනය සඳහා දිනකට පැය හතරක් පමණ යොදවන්නට සිදු විය.නේවාසිකාගාර ජීවිතයේ දී අලසකම, අපිළිවෙළ, අපිරිසිදුකම, දුරින්ම දුරු වී කඩිසර, පටිපාටිගත, පිරිසිදු මනසක් හා ශරීරයක් ගොඩ නැගීමේ පසුබිමක් ඇත.මා විද්‍යා ශිෂ්‍යත්ව පරීක්ෂණයෙන් සමත් ව කරන්දෙණිය මධ්‍ය මහා විද්‍යාලයට ඇතුළත් වූයේ 1960 දී ය. තාත්තා විශ්‍රාම ගිය නිසා ශිෂ්‍යත්ව විභාගයට පෙනී සිටීමට වාසනාව උදා විය. වරප්‍රසාද රාශියක් පාසල් ශිෂ්‍යයකු වශයෙන් ‘විද්‍යා ශිෂ්‍යත්වධාරියා’ ලැබූ අතර ඔවුන්ගේ අධ්‍යාපන සාධන මට්ටම් ගැන ගුරුවරුන්ගේ විශේෂ අවධානයක් ද ඒ කාලයේ විය.මා ගුරුවරයකු වූ පසු ශිෂ්‍යත්වය ගැන අත්දැකීම් ලැබුණේ 1972 කාලයේ දී නවෝදය ශිෂ්‍යත්ව විභාගයට ශිෂ්‍යයන් සූදානම් කිරීමෙනි. දුෂ්කර ප්‍රදේශයක් වූ මොනරාගල දී අප සිසුන්ට අතිරේක පන්ති පැවැත්වූයේ කාගේවත් ඉල්ලීමකට නොවේ. තරුණ ගුරුවරුන් වූ අප එදා සම්පූර්ණ කාලය ශිෂ්‍ය අධ්‍යාපන මට්ටම් උපරිම කිරීමට වැය කළෙමු. අද එහි ප්‍රතිඵල ලෙස උගත් පිරිසක් බිහි වී ඇත.හැත්තෑව දශකයේ අග භාගයේ සිට නවෝද්‍ය ශිෂ්‍යත්වය අත හැර පස් වැනි පන්තියේ ශිෂ්‍යාධාර ලබා දීමට සහ ජනප්‍රිය පාසල් ලබාදීමේ තරග විභාගයක් ඇරඹුණි. එහි ප්‍රතිවිපාක වූයේ ශිෂ්‍යත්ව විභාගය ජනප්‍රිය පාසලක් ලබා ගැනීමේ මවු වරුන්ගේ තරගයක් නිර්මාණය වීමකි. ශිෂ්‍යත්ව තරගය තුන, හතර වසරෙන් ඇරැඹෙන ශිෂ්‍යත්ව ‘ටියුෂන්’, පංති නගර, ගම්, නියම් ගම් පුරා විහිදී පැතිරී යන්නට විය.නවසිය අසූ ගණන් වන විට ‘ශිෂ්‍යත්ව උණ’ පාසල්වල පමණක් නොව ගෙදර සිටින සෑම කෙනකුට ම බෝ වී පහේ පන්තිය ගැන ඉස්පාසුවක් නොමැතිව පැතිර ඇත. මේ කාලයේ දී මා කටයුතු කෙළේ බෙන්තර ගාමිණී මධ්‍ය මහා විද්‍යාලයේ ප්‍රාථමික අංශ භාර විදුහල්පති වශයෙනි. එහි සිටි මා පියන්ගේ ද ඉල්ලුම වූයේ ශිෂ්‍යත්ව විභාග ප්‍රතිඵල ම විය. මා පස් වැනි පන්තිය බාර ගුරුතුමියට කතා කළ විට ඇය කීවේ මුදල් අය නොකොට සතියකට දින තුන හතරක් අතිරේක පන්ති තියන්නට හැකි බවකි.එම ගුරු තුමියගේ පුනරීක්ෂණ ආදර්ශ ප්‍රශ්න පත්‍ර හොඳ තත්ත්වයක විය. ප්‍රතිඵල සාර්ථක විය. ඇයගෙන් මා ඉල්ලා සිටියේ ලංකාවේ අනෙක් දරුවන්ට ද ප්‍රයෝජනවත් වීමට එම ප්‍රශ්න පත්‍ර පොතක් සැකසීමට ය. අනූවේ මුල් භාගයේ නිකුත් වූ ප්‍රේමා කන්නන්ගර සහ ජී.ඒ. මාතුපේම නමින්, පොත් සමාගමක් මගින් ශිෂ්‍යත්ව පොතක් ප්‍රකාශ වූයේ ඒ අනුව ය.ජාතික පාසලක මා විදුහල්පති වූ විට, එහි ශිෂ්‍යත්වය සඳහා ප්‍රාථමික පන්ති නොමැති බැවින් යාම්තම් ‘ශිෂ්‍යත්ව උණෙන්’ බේරී සිටිය මුත් මගේ දරුවන් ශිෂ්‍යත්වයට පෙනී සිටින නිසා ගෙදර දී ‘ශිෂ්‍යත්ව උණ’ වැළඳුනි. ඒ නිසා මට මගේ දරුවන් දෙදෙනාට ම ශිෂ්‍යත්වය සඳහා උගන්වන්නට සිදු විය. දෙදෙනා ම ඉහළින් ලකුණු ගත් අතර ඔවුන්ගේ ඉල්ලීම පරිදි අගනුවර ප්‍රධානතම බෞද්ධ බාලිකා විදුහලට ඇතුළත් කළා පමණක් නොව, ගාල්ලේ ජාතික පාසල් හැර කොළඹට එන්නට සිදු විය.කොළඹ පාසලේ ශිෂ්‍යත්වය සඳහා ප්‍රාථමික පන්ති විය. සිසුන් හැටක් පමණ වසරකට විභාගයට පෙනී සිටිනු ඇත. විද්‍යාලයේ පැරණි ම සිංහල පුහුණු ගුරු මහතකුට සහ මහත්මියකට මේ අභියෝගය බාර දුන්නෙමි. ඉතා සාර්ථක ලෙස ප්‍රතිඵල නැංවීය. ඉහළින් ලකුණු ලබාගත් සෑම දරුවකුටම රාජකීය, ආනන්ද, ඩී.එස්., විශාඛා, දේවි බාලිකා පාසල්වලට ඇතුළත් වීමට අවස්ථාව දුන්නෙමි.අද ඒ දරුවන් වෛද්‍යවරුන් ය, ඉංජිනේරුවන් ය. විශ්ව විද්‍යාල කථිකාචාර්යවරුන් ය. ඇස් ඉදිරිපිට ම ශිෂ්‍යත්වයේ අගය මට දැන් පෙනේ. ඒ ගුරුවරු දෙදෙනා ම අද විශ්‍රාම සුවයෙන්, සතුටින් කල් ගෙවති.ශිෂ්‍යත්වය නිසා දරුවන්ට දැඩි පීඩනයක් ද ඇති බව ඇත්තකි. ශිෂ්‍යාවක් “ශිෂ්‍යත්ව ප්‍රතිඵල හෙට ලැබේ’ නම් වූ මාතෘකාවකට ලියූ රචනාවක කොටසක් මට මතකයට නැගේ.“ශිෂ්‍යත්වය වූ කලී හෝඩුවාවක් නොමැති යුද්ධයකි. එයට මා සහභාගි වීමි. යුද්ධයේ ප්‍රතිඵල එන්නේ හෙටයි. මා ජය ගත්තොත් වෙනත් උසස් පාසලකට යා හැකි ය. ජය නො ගත හොත්......” යනුවෙන් අසම්පූර්ණ වාක්‍යයක් දක්වා ඇත.තවත් දැරියක ශිෂ්‍යත්ව විභාගයට පෙර චිත්‍රයක් ඇඳ තිබුණි. එය නම් කොට තිබුණේ ‘ගිනි ගත් ළමයා’ යනුවෙනි. කඩදාසිය පුරා රතුපාට ගිනි දැල් ඇඳ ඒ මැද කුඩා ළමයකු ගින්නට මැදි වී සිටින සැටි පෙන්වා තිබුණි. මේ ගැන මම ඒ ළමයා ගෙන් විමසුවෙමි.“මේ ගිනි ගත්තේ මම, තව සතියකින් ශිෂ්‍යත්වෙ විභාගේ, දැන් මං ගිනි අරන්” දැරිය සනසා ලන්නට විවිධ වින්දනීය සෞන්දර්යාත්මක අංශයකට යොමු කළේ මානසික ආතතිය නැති කිරීමට ය.ඇත්තටම ශිෂ්‍යත්වය ළමයාට බරකි. මාවුපියන්ට ඊටත් වඩා බරකි. විදුහල්පති තුමාට මහ මෙරකි. මොන තරම් පංති පවත්වන්නට එපා කීවත්, ගුරු අත්පොත් විෂය නිර්දේශම කරන්නට කීවත්, අනවශ්‍ය ලෙස ළමයා පීඩනයට පත් කරන්නට එපා කීවත් මේ උගත් අධ්‍යාපන නිලධාරීන් පාසලකට ආ විට අහන්නේ ම “ශිෂ්‍යත්වෙන් කී දෙනෙක් පාස් ද? යන ප්‍රශ්නයකි.එයට ආඩම්බරයෙන් හොඳ ප්‍රතිඵල කියන්නට අකමැති විදුහල්පතිවරුන් සිටී ද? නැත. ඔවුන් ඒ නිසා ශිෂ්‍යත්ව ප්‍රතිඵල උපරිම කරන්නට වෙර වෑයම් ගන්නා එක සාධාරණ වෙයි.ශිෂ්‍යත්වයේ වගකීම මාවුපියන්ට ද පැවරෙන නිසා මා විදුහල්පති වශයෙන් සිටිය දී මාවුපියන්ට ද පන්ති මගින් උපදෙස් දී ඇත.අවසාන වශයෙන් කිව යුත්තේ සිය දක්ෂතා මගින් හොඳ උසස් විදුහලකට ඇතුළත් වී පෞද්ගලිකව තමාගේ දියුණුවත් පොදුවේ රටට අවශ්‍ය උගතුන් බිහි කිරීමටත් දක්ෂ සිසුන් වෙත ලබා දී ඇති පහේ පන්තියේ දරුවන්ගේ අයිතියට වැටකඩුලු නො බැඳ විවෘත කර දිය යුතු ය.ශිෂ්‍යත්ව විභාගයට පෙනී සිටින සෑම දරුවකුටම ජය වේවා!හිටපු විදුහල්පති - ඩී.සී. ද සිල්වා</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=af0908167</link>
    <topic>මහ නැව් හදන කොළඹ නැව් තටාකාංගණය</topic>
    <author>මාගධී ප්‍රතාපසිංහ දිමුතු පරාක්‍රම</author>
    <content>පෝස්ටර් ටිකයි පාප්ප බාල්දියයි අරගෙන ගිය කාලය මතක් වෙනවා - ශෂීන්ද්‍ර‘මනමේ’ අතීත ආවර්ජනාපොලිසියට ගොම එක්කළ අඟුලාන පොලිසියජීවිතය සුන්දරයිදෙමළ ජනයා වෙනුවෙන් රජය සලසන සහන සේවා ගැන සෑහීමකට පත් වෙනවාශිෂ්‍යත්ව අත්දැකීම්මහ නැව් හදන කොළඹ නැව් තටාකාංගණයශ්‍රී ලංකාවේ ඇති අනෙකුත් ආයතනවලට සාපේක්ෂව දේශීය වශයෙන් මෙන්ම අන්තර්ජාතිකව ද කොළඹ නැව් තටාකාංගණය අත්පත් කරගෙන සිටින්නා වූ කීර්තිය සුවිශාල බැව් සත්‍යයකි.දියඹේ ඇදෙන යාත්‍රාවක් විශාල ජල තරඟ මත හැපෙමින්, සැඬ සුළි කුණාටු මගහරිමින් තම ගමනාන්තය කරා සාර්ථකව ගමන් කරන්නාක් මෙන් පසුගිය 35 වසර පුරා කොළඹ නැව් තටාකාංගණය එවන් අභියෝගාත්මක වීර චාරිකාවක නියැළෙමින් සාර්ථකත්වයේ ඉහළම හිණිපෙත්ත දක්වා ගමන් කොට ඇති බව පැවසීම අතිශයෝක්තිය දනවන කරුණක් නොවේ.මේ 35 වසරක ඉතිහාසය වචන කිහිපයකට ලඝු කළ හැක්කක් නොවන නමුත් එම ඉතිහාසය පිළිබඳ අවලෝකනයක යෙදෙන්නකුට පැහැදිලිව පෙනෙන යථාර්ථය වචන කිහිපයකට සංක්ෂිප්ත කළ හොත් එය මෙසේ සටහන් කළ හැකි ය.1948 ශ්‍රී ලංකාවට නිදහස ලැබීමත් මේ තටාකවල පාලනය කොළඹ වරාය කොමිසමට පැවරිණි.1948 කොළඹ වරාය කොමිසම යටතේ පැවැති මේ තටාකවල නැව් අලුත්වැඩියා කටයුතු කරනු ලැබුවේ වෝකර්ස්, බොනාස් වැනි ආයතන විසිනි. එම නිසා 1970 ඇරැඹි සමගි පෙරමුණු ආණ්ඩුව නැව් අලුත්වැඩියා කටයුතු කිරීම සඳහා තමන්ට ආයතනයක් පැවැතීමේ වටිනාකම අවබෝධ කොටගෙන එවකට වරාය හා නාවික ඇමැතිව සිටි පී.බී.ජී. කළුගල්ල මහතාගේ අනුග්‍රහය මත රු. 200,000/- ක ප්‍රතිපාදන යටතේ ලංකාවේ නැව් සංස්ථාවේ සභාපති රගුනාදන් මහතාගේ මඟපෙන්වීම මත 1974 අගෝස්තු 01 වන දින කොළඹ නැව් තටාකාංගණය බිහි කරන ලදි. නැව් නිෂ්පාදනය සම්බන්ධයෙන් එළැඹෙන ස්වර්ණමය යුගයක ආරම්භය සටහන් වූයේ එලෙසිනි.1974 දී කොළඹ නැව් තටාකාංගණය, කලම්බු ඩොක්යාර්ඩ් ලිමිටඩ් නමින් ආරම්භ වනුයේ අරමුණු කිහිපයක් පෙරදැරි කොට ගෙනය. වරාය සතු වූ වියළි තටාකාංගණ නිසි කළමනාකරණයක් යටතේ හැසිරවීමත් පුළුල් සහ නවීන ආකාරයේ නැව් අලුත්වැඩියා සේවාවක් රටේ බිහි කිරීමත් ධීවර බෝට්ටු හා ටග් යාත්‍රා වැනි නාවික යාත්‍රා සම්බන්ධයෙන් රටේ පවතින ඉල්ලුම දේශීය කර්මාත්තායතනයක් හරහා සැපයීමත් නාවික යාත්‍රා තටාකගත කිරීම් සඳහා පවතින ස්වාභාවික පිහිටීම තවදුරටත් උපයෝජනය කරමින් විශාල නාවික යාත්‍රා සඳහා පහසුකම් වැඩි දියුණු කිරීමත් වැනි කරුණු එම අරමුණු අතර ප්‍රධාන විය.1974 වර්ෂයේ මැද භාගයේදී “කලම්බු ඩොක්යාර්ඩ් ලිමිටඩ්” බිහි වන විටත් වියළි තටාකාංගණ භාවිතය කොළඹ වරාය කොමිසම යටතේ සිදු කෙරුණි. පසුව නැව් අලුත්වැඩියාව සහ වානේ බෝට්ටු නිෂ්පාදනය කලම්බු ඩොක්යාර්ඩ් ලිමිටඩ් බිහි වීමත් සමඟ වර්ධනය වන්නට විය.1974 වර්ෂයෙන් ආරම්භ වන දශකය නැව් අලුත්වැඩියාවන් කිරීම සඳහා අවශ්‍ය වැඩහල් පහසුකම් වැඩිදියුණු කරගත් හා අවශ්‍යතාවයන්ට සරිලන පරිදි යන්ත්‍ර උපකරණ මිලදී ගැනීම හා මානව ප්‍රාග්ධනය වැඩිදියුණු කිරීම සඳහා ප්‍රමුඛත්වයක් දැක්වූ කාල වකවානුවක් හැඳින්විය හැකිය.1975 වසරේදී DANIDA ව්‍යාපෘතියෙන් ලද ඩැනිෂ් කෝණා මිලියන 36 ක ණය මුදලින් කොටසක් වෙන් කරනු ලැබීය. ඒ යටතේ වානේ පිරි සැකැසුම් වැඩහල් ගොඩනැගීම හා එතෙක් කොළඹ වරායට අයත් ප්‍රදේශයේම කොටසක් ලෙස පැවැති මේ ආයතනය වරායෙන් වෙන්වූ ආයතනයක් බවට පත් කිරීම සඳහා ආයතනය වටා ආරක්ෂක තාප්පයකින් හා මහා මාර්ගයකින් වෙන් කිරීම, ආයතනයට පුහුණු කිරීමේ මධ්‍යස්ථාන ඇති කිරීමෙන් පාසල් හැර යන තරුණයින් විශාල පිරිසකට විවිධ ක්ෂේත්‍ර යටතේ වෘත්තිය පුහුණුව ලැබීමට අවස්ථාව ලබාදීම සිදු කෙරිණි.ඊට අමතරව එම සම්පත් ම යොදාගෙන ආයතනයේ සේවක මහතුන්ගේ ද මානව ප්‍රාග්ධනය දියුණු කිරීමේ ලා වැඩ සටහන් ක්‍රියාත්මක කිරීම යනාදී කාරණා මේ වකවානුවේ ආයතනික මට්ටමෙන් ක්‍රියාත්මක වූ සුවිශේෂි කරුණු වේ. මීට අමතරව අන්තර්ජාතිකව සිදු කෙරෙන නැව් අලුත්වැඩියා කර්මාන්තයට මුහුණදීමට සමත් උසස් තලයකට කොළඹ නැව් තටාකාංගණය ගෙන ඒම සඳහා විදේශීය හවුල්කරුවකුගේ සහාය පිළිබඳ මුලින්ම අවධානය යොමු කරන ලද්දේ ද මේ වකවානුවේදීය.ඒ අනුව 1975 වසරේදී සිංගප්පූරුවේ Ocean Shipping Enterprises Ltd. ආයතනයේ තාවෝ මහතා කොටස් හිමියෙකු වශයෙන් සම්බන්ධ කරගත් අතර ඔහුට කොළඹ නැව් තටාකාංගණය කොටස් ප්‍රාග්ධනයෙන් 25% ක් හිමි විය. 1977 දී රජය විවෘත ආර්ථික ප්‍රතිපත්තිය හඳුන්වාදීමත් සමඟම කොළඹ වරායට පැමිණෙන නැව් වල වර්ධනයක් දැකිය හැකිවූ අතර ඒ සාක්ෂතාවයෙන් මහා පරිමාණ ඉංජිනේරු ව්‍යාපෘති වලට අවතීර්ණ වීම ද දක්නට ලැබේ.ආයතනික වශයෙන් ව්‍යාප්ත වීමේ අරමුණ ඇතිව මේ කාලයේදී කොළඹ නැව් තටාකාංගණ ආයතනය ත්‍රිකුණාමලය හා ගාල්ල ශාඛා ස්ථාපිත කරන ලද්දේ \2කුණාමල වරායට හා ගාලු වරායට පැමිණෙන නෞකා / බෝට්ටු යනාදිය ඉලක්ක කොට ගනිමිනි. 1974 - 1984 දශකය අවසන් කාලය වන විට නැව් අලුත්වැඩියා ක්ෂේත්‍රයේ ශීඝ්‍ර දියුණුවක් ලබාගැනීමට ආයතනයට හැකි විය.මේ මුල් වකවානුවේ වසරකට නෞකා 280 ක පමණ අලුත්වැඩියා කොට ඇති අතර වාර්තාගත ලෙස 1980 වසරේ නෞකා 348 ක් අලුත්වැඩියා කිරීමට තරම් කොළඹ නැව් තටාකාංගණය ශක්තිමත්ව සිටින ලදී. පසුව 1984 න් පසු දශකය ආරම්භ වන්නේ 125,000 DWT ධාරිතාවයකින් යුතු තටාක අංක 4 වියළි තටාකය අප ආයතනයේ බිහිවීමත් සමගමය. අතිවිශාල මුදල් ප්‍රමාණයක් මේ සඳහා ආයෝජනය කළ බැවින් ආයතනය සතු මූල්‍ය සම්පත හීන වී නැවත නිෂ්පාදන කාර්යය තුළින් ශක්තිමත්ම නැගී සිටිමේ අවශ්‍යතාව මේ දශකයේ ආරම්භයේ පැන නැගුණි.ඒ සඳහා සැලැසුම් සකස් කෙරුණි. එහෙත් 1987 වසරේ ඉන්දු ලංකා ගිවිසුම අත්සන් කිරීමෙන් පසු රටේ ඇතිවූ කලබලකාරී දේශපාලන වාතාවරණය හමුවේ මේ මූල්‍යමය ගොඩනැංවීම දැවැන්ත අභියෝගයක්ට ලක් විය. විශේෂයෙන් ඉන්දියානු භාණ්ඩ වර්ජනය කිරීම හමුවේ අපගේ ප්‍රධාන ගනුදෙනු කරුවා වූ ඉන්දියන් නැව් සමාගම සමඟ වූ සියලු ගනුදෙනු අත්හිටුවීම සිදුවිය.ඉන්දියන් නැව් කොළඹ වරාය මඟහැර යන ලදි. ඒ සමඟම 1988 - 1989 රටේ පැවැති අරාජික භීෂණකාරී වාතාවරණය හමුවේ ආයතනය කිසිදු ව්‍යාපාරික කටයුත්තකින් තොරව සම්පූර්ණයෙන් අක්‍රියව පැවැති අවස්ථා ද පැවැතිණි.අනතුරුව කොළඹ නැව් තටාකාංගණය හා කලම්බු ඩ්‍රයිඩොක් ලිමිටඩ් යන ආයතන 2 එකම සමාගමක් බවට කොට කලම්බු ඩොක්යාඩ් ලිමිටඩ් නමින් නව ගමනක ඇරැඹුම සනිටුහන් තබන ලදී.1994 න් පසු දශකය ආරම්භ වන්නේ ජපානයේ ඔනොමිච් සමාගම සමග ඇති කර ගනු ලබන නව ගිවිසුමත් සමග ආයතනය අලුත් හැරවුම් ලක්ෂයකට යොමු වෙමිනි. ගිවිසුම ප්‍රකාරව වාර්ෂිකව තෝරාගත් යම්කිසි සේවකයින් ප්‍රමාණයකට ජපන් ශිෂ්‍යත්ව ලැබීම ද සුවිශේෂත්වයකි.. එහෙත් ආදායම ඉහළ නැංවීමටත් වියදම අඩු කිරීමටත් ඒක පාර්ශවීය තීන්දු ගනු ලැබු කළමනාකාරිත්වය නිසා සේව්‍ය සේවක සම්බන්ධය ගිලිහී ගොස් ලැබූ ජයග්‍රහණ නිෂ්ඵල වීමට යන මොහොතක ආයතනය යළි නඟා සිටුවීමේ අභියෝගය භාර ගනු ලබන්නේ 2001 වසරේ ආයතනයේ සාමාන්‍යාධිකාරි ලෙස පත්වූ වර්තමාන කළමනාකාර අධ්‍යක්ෂ වන මංගල පී.බී. යාපා මහතා විසිනි.එහිදී නව ව්‍යාපාර ක්‍රමෝපායන්ට හානියක් නොකර ආයතනයේ සේවකයන්ගේ අන්‍යොන්‍ය සුහදතාව පවත්වාගෙන කාර්මික සාමය ආයතනය තුළ ඇති කිරීම උදෙසා වැඩ පිළිවෙළක් ආයතනයේ දියත් කරනු ලැබීය. නව නායකත්වය තුළින් ප්‍රකට වූ නම්‍යශීලි ප්‍රතිපත්තියට අනුකූල වෙමින් කොළඹ නැව් තටාකාංගණය මේ දශකයේ සිය දෙවන පියවර තබනුයේ ඉතාමත් ශක්තිසම්පන්න ආයතනයක් ලෙසිනි.මෙහිදී මූලික වශයෙන් නිෂ්පාදන ඵලදායීතාව ඉහළ නැංවීමටත් පවත්නා සම්පත් නාස්තිය අවම කර ගැනීමටත් සේවක සුබ සාධනයෙන් සිය වෘත්තීය යුතුකම් ඉටු කිරීමට සුදුසු මානසික පසුබිමක් නිර්මාණය කර දීමත් යන කාරණා කෙරෙහි නව නායකත්වය විශේෂයෙන් අවධානය යොමු කරන ලදී.වසර 2002 න් පසු කාල පරිච්ඡේදය ආයතනය විප්ලවීය වෙනසකට මුහුණ පෑ යුගයක් වශයෙන් හැඳින්විය හැකිය. ආයතනයේ නිෂ්පාදන ක්‍රියාවලිය වේගවත් වීම, යටිතල පහසුකම් සංවර්ධනය වීම වැනි භෞතික තලයේ ධනාත්මක පරිවර්තන හා සමගාමීව සමස්ත ආයතන සංස්කෘතියම නව වෙනසකට ලක් විය.ආහාර වේල රිසි ලෙස ගැනීමට හැකි (බුෆේ ක්‍රමය) පසුබිමක් ආයතනය තුළ නිර්මාණය කොට ආයතනයේ සියලුම තරාතිරම්වල සේවකයන්ට එකට ආහාර බුක්ති විඳීමේ අවස්ථාව සලසා දීමෙන් ආයතනයේ සේවකයන් අතර පවත්නා දුරස්ථභාවය අවම කිරීම, සේවක මහතුන්ගේ නිල ඇඳුම් පිරිසිදු කර ගැනීමට මහා පරිමාණයේ රෙදි සෝදන යන්ත්‍රයක් ආයතනයේ ස්ථාපිත කිරීම, වසරේ ආරම්භක දින ආගමානුකූල කටයුතුවලට මුල් තැන දී ප්‍රසාද දීමනා ගෙවා නිවාඩු දිනයක් බවට පත් කිරීම, සේවය ආරම්භ කිරීමට ප්‍රථම ජාතික ගීතය, දේශාභිමානී ගී වාදනය කරවීම, පරිපාලන කටයුතුවල පහසුව තකා නව පරිපාලන ගොඩනැගිල්ලක් ස්ථාපිත කිරීමට පියවර ගැනීම, ආයතනයේ ඉහළ සිට පහළට ක්‍රමවත් නිවැරැදි සන්නිවේදන අවශ්‍යතාව ඉටු කිරීම සඳහා දිවා ආහාර විවේක කාලයේ හා උදය කාලයේ සීමිත කාලයක් තුළ ක්‍රියාත්මක වන ගුවන් විදුලි සේවයක් (අපේ හඬ CDL Radio) ආයතනයේ සම්පේ‍්‍රෂණය කිරීම යනාදී සුවිශේෂී පරිවර්තනයකින් මේ දශකය අවසන් වේ.මේ යුගයේදී කොළඹ නැව් තටාකාංගණය ලංකාවේ ප්‍රධාන පෙළේ සමාගම් දහය අතරට පැමිණිමත් ISO අන්තර්ජාතික තත්ත්ව සහතිකය ලැබීමත් යන කාරණා පිළිබඳ සුවිශේෂයෙන් සඳහන් කළ යුතුය.නව ආයතනික සංස්කෘතියක් තුළින් නිෂ්පාදනයේ ඵලදායිතාව ඉහළ නැංවීමට කටයුතු කිරීම ප්‍රමුඛ අරමුණක් වී ඇත. ඒ යටතේ වෘත්තීය සේවා, කොට්ඨාස මතවාද ආදියෙන් සීමාවකට කොටු නොවී අභියෝගයන්ට සාර්ථකව මුහුණදීම සඳහා නම්‍යශීලී පරිසරයක් ආයතනයේ නිර්මාණය කිරීම, පැවැති සම්ප්‍රදායික ක්‍රමවේද ඉක්මවා යමින් කණ්ඩායම් හැඟීමෙන් යුතුව අවශ්‍ය වන්නාවූ ඉලක්ක හඹා යාම, එකම අරමුණක් කරා ගමන් කරන එක්ව බැඳුණු සමූහයක් ලෙස සාමූහිකත්ව හැඟීමෙන් යුතුව ක්‍රියාත්මක වීම යන සංස්කෘතිය ආයතනය තුළ ස්ථාපිත කිරීමට විශාල වැඩ කොටසක් මේ වකවානුවේ ක්‍රියාත්මක විය.එහි ප්‍රතිඵල කෙතරම් සාර්ථකවීද යත් 2008 වසරේදී, ඉතිහාසය තුළ කොළඹ නැව් තටාකාංගණය ලැබූ ඉහළම ලාභය වාර්තා කිරීමට පවා හැකිවිය. 2006 වර්ෂයේදී ටොන් 80 නැංගුරම් හැසිරවීමේ යාත්‍රා 4 ක් සඳහා ග්‍රේ‍්‍රටිෂිප් ග්ලෝබල් (සිංගප්පූරු / ඉන්දියා) සමාගම්වලින් ලද ඇනවුමේ අවසන් යාත්‍රාව ද ගිවිසුම්ගත කාලයේදී ඉහළම ප්‍රමිතියකින් යුක්තව නිම කොට මේ වර්ෂයේ ජුනි මසදී ගැනුම්කාර සමාගම වෙත භාර දීම ද 35 වසරක ඉතිහාසයේ සමීපතම සටහන් වේ.එම ඇනවුම යටතේ වූ යාත්‍රා වන්නේ ග්‍රේටිෂිප් අම්රිතා, ග්‍රේටිෂිප් අබා, ග්‍රේටිෂිප් අංජලී සහ ග්‍රේටිෂිප් අදිති ය. එම අවසාන යාත්‍රාවේ පමණක් සම්පූර්ණ වටිනාකම ඩොලර් මිලියන 66 ක් විය. විදේශ වෙළෙඳ පොළ තුළ සාර්ථකව රැඳී සිටිමින් විදේශ විනිමය අත්පත් කර දීමේ ප්‍රබල නිෂ්පාදන මාධ්‍යයක් වශයෙන් කොළඹ නැව් තටාකාංගණය සතු ප්‍රතිරූපය එවැනි නිෂ්පාදන ඔස්සේ තව දුරටත් විදහා දැක්වේ.මෙවැනි නිෂ්පාදන තුළින් ගොඩනගා ගත් පෞරුෂය ඉදිරියට ගෙන යනු වස් ආයතනයේ සේව්‍ය සේවක සම්බන්ධය තර කිරීම උදෙසා විවිධ වූ ව්‍යාපෘතිවල ශක්තියෙන් කොළඹ නැව් තටාකාංගණ ඉතිහාසයේ නිපදවන ලද දැවැන්තම නෞකාව බිහි කිරීමට ද හැකිවිය. ඒ සමඟම ඉලක්ක ගත කාලසීමාවකට අනුකූලව නිම කළ යුතු තවත් සුවිශේෂි ඇණවුම් රාශියක් ඉදිරි වර්ෂ සඳහා ආයතනය මේ වන විටත් අත් පත් කර ගෙන තිබේ.කොළඹ නැව් තටාකාංගණයේ මේ විශිෂ්ට කාර්ය සාධනය විවිධ අවස්ථාවලදී ඉහළම ඇගයුමට ලක් වූ බව නොරහසකි. 2007 සහ 2008 වර්ෂ තුළ පමණක් ආයතනය විවිධ අංශ සම්බන්ධයෙන් සම්මාන රාශියක් ලබා ගනිමින් ඉහළම ඇගයුමට පාත්‍ර විය.ශ්‍රී ලංකා අපනයන කරුවන්ගේ සංගමය(NCE) මගින් පිරිනැමු හොඳම අපනයනකරුවාට හිමි රන් සම්මානයත් වෘත්තීය සේවා අංශයේ අපනයන කරුවාට හිමි රන් සම්මානයත් හොඳම ව්‍යාපාරික සහ වෘත්තිය සේවා අංශයේ අපනයනකරුවාට හිමි රන් සම්මානයත් යන සම්මාන ත්‍රිත්වය කොළඹ නැව් තටාකාංගණය ලබා ගත් අතර ශ්‍රී ලංකා ඉංජිනේරු ආයතනය (IESL) වෙතින් හොඳම ඉංජිනේරු ආයතනය වෙනුවෙන් පිරිනැමූ ලෝකඩ සම්මානයත් 2007 වර්ෂයේ කාර්මික ආරක්ෂණය සම්බන්ධයෙන් වූ කුසලතා සම්මානයත් 2007 වර්ෂයේ හොඳම වාර්ෂික වාර්තාව සඳහා වූ රන් සම්මානයත් යනාදී වශයෙන් සම්මාන රාශියකට කොළඹ නැව් තටාකාංගණය විසින් හිමිකම් කියනු ලැබීය.එමෙන්ම ආයතනයේ සේවක මහතුන් පෞද්ගලිකව, කණ්ඩායම් වශයෙන් හා වෘත්තීය සමිති වශයෙන් මෙම ත්‍රස්තවාදී අභියෝගය ජය ගැනීමට රණවිරුවන්ට දිරි ගැන්වීම්වල නිරත වූ ආකාරය ද අමතක නොකළ යුතුය. සිය රට වෙනුවෙන් යුතුකම හා වගකීම නොපිරිහෙළා ඉටු කරන මේ ආයතනය පසුගිය දිනක තවත් සුවිශේෂි සමාජ මෙහෙවරක් ඉටු කළේය.යුද්ධයෙන් අවතැන් වූවන්ගේ මූලික අවශ්‍යතා ඉටු කිරීමේ කාර්යභාරය අතිශය අභියෝගාත්මක අවස්ථාවකට පත්ව ඇති මොහොතක, එම අභියෝගය ජයග්‍රහණය කරවීමට, සහයෝගය පළ කිරීම සඳහා ලංකාවේ කාර්මීකරණයේ ජය කෙහෙළි නංවන මේ ආයතනයේ සියලුම සේවකයන් එකාවන්ව පෙළ ගැසුණු අතර එය සාර්ථක කරගැනීමට ආයතනයේ සේවකයන්ගේ එක් දිනක වැටුප එකතු කරන ලදි.ඊට ආයතනයේ ඉංජිනේරු සංගමය, ස්වාධීන තටාක සේවක සංගමය, ආයතනයේ සුබ සාධක සංගමය, සුවිශාල වූ සහයෝගයක් දක්වන ලද අතර සේවකයන් ද බහුතරයක් නිර්ලෝභීව සිය එක් දිනක වැටුප මේ සඳහා පරිත්‍යාග කිරීම ද දක්නට ලැබුණි.රුදුරු ත්‍රස්තවාදීන් පරදවා ලැබූ ඓතිහාසික ජයග්‍රහණයෙන් උද්දාමය හමුවේ වුවද, රජයේ පාලන ප්‍රදේශවලට පැමිණි සියලුම ජනතාවගේ මූලික අවශ්‍යතා ඉටු විය යුතු යැයි හැඟීම පෙරදැරි කරගෙන, මනුෂ්‍යත්වයේ නාමයෙන්, කොළඹ නැව් තටාකාංගණය විසින් සිදු කරන ලද මානුෂීය සත්කාරය සියලුම ලාංකිකයන්ට ආදර්ශයක් විය.එම නිසා විශිෂ්ට කාර්ය භාරයක් කෙරෙහි සමස්ත ආයතනික ව්‍යුහයම පූර්ණ විශ්වාසයක් තබා ඇති කාලයක් ආයතනය ඉදිරියේ ඇත. ආයතනයේ සේවකයන් ගෙන් ඉවතට ගත නොහැකි එක් දෙයක් පවතී. එය නම් ධෛර්යයෙන් හා ගෞරවයෙන් ක්‍රියාකිරීමට සහ ජීවිතයට අර්ථයක් දීමට සමත් පරමාදර්ශී කටයුත්තකට ආයතනයේ සියලුම දෙනා තදින් බැඳී සිටිනු බවට සේවකයන් තුළ පවත්නා හැඟීමයි. සෑම දිනයක්ම, සෑම මොහොතක්ම ඔවුන්ට අලුත් ආරම්භයකි.සැබෑ ජයග්‍රහණය වන්නේ පරාජය වූ කිසිවෙකුත් නැති සියලු දෙනාම එක හා සමානව ලබන ජයග්‍රහණයක් බැව් ඔවුන්ගේ විශ්වාසයයි. වර්තමාන තරගකාරී ලෝකයේ ජයග්‍රහණ ප්‍රායෝගිකව ලැබිය හැකි එකම හා අවසාන උපක්‍රමය ද එයම වේ.එම නිසා කොළඹ නැව් තටාකාංගණයේ සේවකයන් එම අභියෝගය භාරගෙන අනාගතයේ ගෝලීයකරණය හමුවේ ආයතනයට පැමිණෙන වෙළෙඳ අවස්ථා ජය ගෙන අපගේ මාතෘ භූමිය සමත් රාජ්‍යයක් බව ලෝකයට ඔප්පු කරනු ඇත. එවන් වූ යහපත් අරමුණක් උදෙසා තමන්ට පැවරුණු රාජකාරියට අවංකව උර දෙන ආයතනයේ සියලුම සේවකයන්ට සහ සිය 35 වන උපන් දිනය සමරන කොළඹ නැව් තටාකාංගණ භූමියට යහපතක්ම වේවා!මාගධී ප්‍රතාපසිංහ දිමුතු පරාක්‍රම</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=as0908161</link>
    <topic>බුදුන් උපන් බිමට “මිහින්” මඟින් ගියෙමි</topic>
    <author>(බුද්ධගයා හා බරණැස සංචාරයකින් පසු)</author>
    <content>බුදුන් උපන් බිමට “මිහින්” මඟින් ගියෙමිදරුවා මනුෂ්‍යයකු හෝ අමනුෂ්‍යයකු කරන්නේ පරිසරයයිනෙළුම් විලගුරු සේවයේ රසකතාමිනිත්තුවක කතාවක්නීතියක් වේ නම් එය බහුතර සමාජයේ හිත සුව පිණිස විය යුතුයගසට මුලට පණ දෙමින් කලාව දැයට දීමට වෙර දරන කලාකරුවෙක්බුදුන් උපන් ඒ උතුම් බුද්ධ රාජ්‍යයය වැඳ පුදා ගැනීම බෞද්ධයකුගේ ජීවිතයේ ලැබිය හැකි උතුම්ම අවස්ථාවකි. බුදු රදුන් උපන් ලුම්බිණියත්, බුද්ධත්වය ලබා දුන් බුද්ධගයාවත්, ප්‍රථම දම්සක් පැවතුම් සූත්‍රය දේශනා කළ බරණැස ඉසිපතනයත් පිරිනිවන් පෑ කුසිනාරාවත් සමස්ත බෞද්ධ හා හිංදු ජාතිකයන්ගේ මුදුන් මල්කඩ වන් උතුම් ස්ථානය.බෞද්ධයන්ගේ මුදුන් මල්කඩවන් වැනි වූ මේ සියලු ස්ථාන උතුරු ඉන්දියාවේ පිහිටියේය. බුදුන් බුද්ධත්වයට පත්වූ රාජ්‍යයය පිහිටා ඇත්තේ ද උතුරු ඉන්දියාවේ ගයා එනම් බිහාර් ප්‍රාන්තයේ ය. මෙතැනින් කිලෝමීටර් 260 කට පමණ දුරින් ප්‍රථම දම්සක් පැවැතුම් සූත්‍රය දේශනා කළ බරණැස ඉසිපතනාරාමය පිහිටියේය. බරණැස සිට තවත් කිලෝමීටර් 360 ක් උතුරු දෙසට වන්නට බුදුරදුන්ගේ උප්පත්තිය සිදුවූ ලුම්බිණි සල් උයන පිහිටා ඇත. එය වර්තමානයේ නේපාල රාජ්‍යයයට අයත් වූවකි.බුද්ධගයා විහාරය ඇතුළත ඇති බුදුරුවට සිවුරු පොරවන බුරුම හිමිනමක්බරණැස රාජ්‍යයේ සිට බුදුරදුන් කාලයක් ජීවත්වූ කපිලවස්තු රාජ්‍යයට ඇත්තේ කිලෝමීටර් 300 ක දුරකි. බෞද්ධයන්ගේ දෙනෙත් තෙත් වන, හදවත පාරවන උතුම් කුසිනාරාව එනම් බුදුරදුන්ගේ පිරිනිවන් මංචකය ඇත්තේ ද උතුරු ඉන්දියාවේ ය. බරණැස සිට කිලෝමීටර් 270 ක් දුරින් කුසිනාරාව ද, බුදුරදුන් වසර 20 ක් පමණ වැඩ විසූ ජේතවනාරාමය බරණැස සිට කිලෝමීටර් 320 ක් දුරින් ද පිහිටා ඇත. බෞද්ධයෙක් ඉතා දුෂ්කර ගමනක් ගෙවා ජීවිතයේ එක් වතාවක් හෝ යන්නේ මේ සියලු ස්ථාන වැඳ පුදා ගන්නටය.දකුණු ඉන්දියාවේ සිට උතුරු ඉන්දියාවට ඇත්තේ සුවිශාල දුරකි. දුම්රියෙන් මේ දුර ගෙවීමට දින කිහිපයක් ගතවෙයි. අපේ බොහෝ වන්දනාකරුවන් බුද්ධගයාව වැඳ පුදා ගන්නේ අතිදුෂ්කර ගමනකිනි. ඒ සඳහා කටුනායක ජාත්‍යන්තර ගුවන් තොටුපොළෙන් ගුවන් ගතවී චෙන්නායි නගරයට ගොස් එතැන් සිට දින 3 ක ගමනක් ඉතා වෙහෙස වී දුම්රිය තුනකින් මාරුවෙමින් නොනවත්වාම ගයා දුම්රිය පළ දක්වා යා යුතුය.දිගු ගුවන් ගමනකින් අනතුරුව දින 3 ක් එක දිගට දුම්රියේ ගමන් කිරීමෙන් පසුව ගයාවට පැමිණෙන බැතිමතුන් සිටින්නේ දැඩි ලෙස හෙම්බත්වය. මෙසේ රස්තියාදු වෙමින්, කාලය කා දමමින් අනවශ්‍ය වියදම් දරමින් යන වෙහෙසකර බුද්ධ භූමි වන්දනාව සම්පූර්ණයෙන් නිම කිරීමට නම් ඔවුන්ට සති 3 ක් වත් ගත වෙයි. මෙය ඉතා දුෂ්කර ගමනකි.දැන් බුද්ධගයා වැඳ පුදා ගැනීමේ දුෂ්කර ගමන නිමා වී ඇත. ඒ රජය විසින් ආරම්භ කරනු ලැබූ මිහින් ලංකා ගුවන් සේවය නිසාවෙනි. ඒ බුද්ධගයාවේ මහබෝධි සමාගමේ ඉල්ලීමක ප්‍රතිඵලයකිනි. මිහින් ලංකා ගුවන් සේවය ආරම්භ කළේ ද බෞද්ධ බැතිමතුන් වෙනුවෙනි. මිහින් ලංකා ගුවන් සේවය ඔස්සේ බුද්ධගයාවට යෑමට ගත වනුයේ පැය තුනකි.බුද්ධගයා හි මහබෝධියේ මහ ලේකම්වරු වන දොඩම්ගොඩ රේවත හිමි හාපැලන්වත්තේ සීවලි හිමිමිහින් ලංකා වූ කලී සහනදායි ගුවන් ගමන් සේවාවකි. එය බෞද්ධ, ග්‍රාමීය, සාමාන්‍ය ආදායම් පැළැන්තිය සඳහා ම යෝග්‍යය වූවකි. මෙම මිහින් ලංකා බුද්ධගයා ගුවන් ගමන ද, බරණැස දක්වා වූ ගුවන් ගමන ද ඉතා කෙටි වේලාවකින් යා හැකි වෙහෙසකර නොවූ ඉතාමත්ම අඩු සහනදායි සේවාවකි. මේ සේවාවේ සැබෑ තත්ත්වය දැන ගැනීමට මාධ්‍යවේදින් කිහිප දෙනකුට දඹදිව බුද්ධගයා වෙත දින කිහිපයක සංචාරයක් සඳහා යෑමට පසුගියදා අවකාශය සැලසිණි. මම ද ඒ ගමනට එක්වූයෙමි.මිහින් ලංකා ගුවන් යානා ‘සීසනල් ගුවන් යානා’ ය. එනම් ඉන්දියාවේ පවත්නා දේශගුණික තත්ත්වය අනුව ගමන් ගන්නා යානා ය. බුද්ධගයා ප්‍රථම ගුවන් වාරය මාර්තු මස ආරම්භ විය. අප එක්වූයේ එහි දෙවැනි ගුවන් වාරයටය. මේ වසර අග තෙක් මෙම ගුවන් ගමන් දෙවැනි වාරය පවත්වා ගෙන යෑමට කටයුතු යොදා ඇත්තේය.ගුවන් ටිකට් පත්, වීසා නිරවුල් කිරීමෙන් අනතුරුව අප ගුවන් යානයට ඇතුළු වූයේ පෙරවරු 5.30 ට පමණය. ඒ වන විටත් මෙම ගුවන් යානය ඩුබායි සිට ළඟාවී තිබිණ. ගුවන් යානයේ ඇතුළට ප්‍රවිශ්ඨ වූ අපට ලැබුණේ අමුතුම ලෝකයකි. නිල්වන් පසුබිමක නිල් සාරි ඇඳගත් ගුවන් සේවිකාවන් අප පිළිගත්තේ ළයාන්විතවය.ගුවන් යානය ඉතා සුඛෝපභෝගීය. ඇවැසි සියලු දෑ එහි ඇත. සියලු ආසන මගීන් ගෙන් පිරුණු සැණින් යානය ගුවන් ගත විය. මුල්ම සංග්‍රහය පලතුරු යුෂ පානයකි. පූජනීය ගමනක් හෙයින් මෙහි සියලු ආහාර නිර්මාංශය. උදෑසන අපට ලැබුණේ දිව කට පිනවන කිරිබත් හා රසවත් අල වෑංජනයක් සමඟ තේ කෝප්පයකි.කටුනායක ගුවන් තොටුපොළෙන් පිටත් වූ මිහින් ලංකා ගුවන් යානය හරියටම පැය 3 කුත් විනාඩි 15 කින් ගයා ගුවන් තොටුපොළට ළඟා විය. ගමනේ කිසිදු වෙහෙසක් නැත. ඇත්තේ ප්‍රබෝධයකි. ඉන්දියාවේ ගයා ප්‍රදේශයට ගොඩ බැසූ අපට දැනුණේ අමුතුම ප්‍රබෝධයකි. ගයා ගුවන් තොටුපොළ ජාත්‍යන්තර ගුවන් තොටුපොළක් නොවුණ ද අභ්‍යන්තර ගුවන් ගමන් සිදුකරන පහසුකම් සහිත විශාල ගුවන් තොටකි. බුරුම ගෘහ නිර්මාණ ශිල්පයට මඳක් නෑකම් කියන මෙය කලබලකාරී බවින් තොරය. වන්දනාකරුවන්ට ඉතා පහසුවෙන් ඇතුළුවීමේ ගැටලු නිරවුල් කරගෙන බුද්ධගයා බලා යෑමේ පහසුව සලසයි.ගයා ගුවන් තොටේදී අප පිළිගත්තේ ඉන්දියාවේ මහබෝධි සංගමයේ මහලේකම් ආචාර්ය දොඩම්ගොඩ රේවත හිමියන්ය. රේවත හිමියන්ගේ මඟපෙන්වීම අනුව අපි සුඛෝපභෝගී බසයකින් බුද්ධගයා දක්වා ගියෙමු. එය ඉතා කෙටි දුරකි. වාහනයකින් ගමන් ගන්නේ නම් විනාඩි 10 කි. ගයා වූ කලී එතරම් සශ්‍රීක පළාතක් නොවේ. එදිනෙදා උපයන මුදලින් පළාතේ ජනයා දිවි ගැට ගසා ගනිති. අපේ නවාතැන් පොළ වූයේ බුද්ධගයා හි පිහිටි ලෝටස් නිකොන් හෝටලයයි. දිවා ආහාරය බොහෝ දුරට ඉන්දීය සම්ප්‍රදායට හුරු දේශීය ආහාර වේලකි.ඉන්දියාවේ බුද්ධගයා මහබෝධි පන්සල වටා ප්‍රදේශය අද ජනාකීර්ණ නගරයක සිරි උසුලයි. එසේම බුද්ධගයා නගරයේ වූ මහබෝධිය අපේ දේශීය වන්දනාකරුවන්ට ඉතාමත් සුළු මුදලකට නවාතැන් පහසුකම් සලසන අපේ බෞද්ධ හිමිවරුන් අතින් පාලනය වන බෞද්ධ කේන්ද්‍රස්ථානයකි. අද මේ මහබෝධි විහාරයේ මහා ලේකම් ලෙස කටයුතු කරන්නේ පැලන්වත්තේ සිවලී හිමියන්ය.බුද්ධගයාව වන්දනාමාන කිරීමට බැතිමතුන් මෙතෙක් පැමිණි ඇසීරු ගමන මේ හිමිවරු අප හා විස්තර කළහ.“වයසක මව්පියන්ට එදා මෙහි වඳින්න ආවේ හරිම අමාරුවෙන්. අද අපි ගොඩාක්, සතුටු වෙනවා, ශ්‍රී ලංකා රජයෙන්ම මේ වගේ පහසු ගුවන් ගමනක් ලබාදීම ගැන. මේ නිසා ඉදිරියේදී බුද්ධගයා වැඳ පුදා ගැනීමට අපේ බෞද්ධයින් වඩ වඩාත් පෙළඹවෙනු නිසැකයි.”බුද්ධගයා නගරයේ ජනාකීර්ණත්වය අපට දැකගත හැකි විය. බෞද්ධ බැතිමතුන්ට කිසිම කරදරයකින් තොරව මේ ප්‍රදේශයේ සාප්පු සවාරි යා හැකිය. රාත්‍රි දහය එකොළහ පසුවෙන තුරු වුවද ඕනෑම අයකුට ආරක්ෂාකාරීව ලාභදායි සාප්පු සවාරියක යෑමට මේ ප්‍රදේශය කදිම තෝතැන්නකි.අපි බුද්ධගයා විහාරය වන්දනා කළේ සවස් වරුවේය. එය බුද්ධගයා නගර මධ්‍යයේම පිහිටා ඇති අතර මහාබෝධි විහාරය ඉදිරිපිට සිට කෙටි පාරකින් ප්‍රවේශ විය හැකිය. අපේ මාධ්‍ය මිතුරන්ට බුද්ධගයාවේ සියලු තොරතුරු විස්තර කරනු ලැබූයේ රේවත් හිමියන් විසිනි. රේවත හිමියන්ගේ මඟ පෙන්වීමෙන් අනතුරුව අපි පා ගමනින් ගොස් නේරංජනා නදිය නැරඹුවෙමු. දැන් එය නදියක් නොවේ. සිඳී ගිය වැලි තැන්නකි. ඒ ආසන්නයේ මහන්තා පරපුර ජීවත් වෙති.මහන්තා පරපුර ගයාවේ පරම්පරාගත පරපුරකි. දේපළ ධන ධාන්‍යවලින් පොහොසත් මෙම පරපුරේ අද වෙසෙන්නේ තුන්වැනි මහන්තා ය. එදා බුද්ධගයාව පවා මහන්තා පරපුරට අයත්ව තිබී ඇත. 1891 දී ධර්මපාල තුමා බුද්ධගයාව බේරා ගැනීමේ සටනේදී හින්දු ජාතික මහන්තා ගෙන් බුද්ධගයාව ද බේරා ගෙන ඇත. අද මහන්තා පරපුර පැවැතිය ද එය අභාවයට ගොස් ඇත.අපේ දෙවැනි දිනය ගෙවුණේ බුද්ධගයාවේමය. එදින අපේ අරමුණ වූයේ මේ ගමනේදී වැඳ පුදා ගත හැකි ස්ථාන නැරැඹීමය. දූර්ගේෂ්වරි, විශ්ණු පාදය, සුජාත ගම මෙන්ම ගයා නගරය ද ඒ අතර ප්‍රධාන ය.දුර්ගේෂ්වරි වනාහි බුදුරදුන් දුෂ්කර ක්‍රියා කළ ප්‍රදේශයයි. ගිහි ගෙයින් නික්ම, කන්ථක අසු පිට නැඟ නේරංජනා නදියෙන් එගොඩ වී බුදුරදුන් වසර 6 ක් දුෂ්කර ක්‍රියා කළේ බුද්ධගයාවට ආසන්න දුර්ගේෂ්වරී නම් වන කඳුකර ප්‍රදේශයේය. දුර්ගේෂ්වරී බෙලි වනයකි. හූවක් කියන විට එය ගලේ වැදී නැවතත් දෝංකාර දෙන නිසාත්, එසේ ස්වරයට උත්තරයක් දෙන්නේ දේවතාවකු වැඩ වසන නිසා බවත් මෙම ප්‍රදේශයේ එදා සිට පැවත ආ ජනප්‍රවාදයකි.එය දුන්ගේෂ්වරී හා පසුව දුර්ගේෂ්වරී ලෙස නාම ව්‍යවහාර විය. උදේ හවස පූජා පවත්වන දුර්ගේෂ්වරී හි භාරකරු වන්නේ ටිබෙට් ජාතික ලොබ්සන් ලාමා ය. බුදුරදුන් දුෂ්කර ක්‍රියා කළ ප්‍රාග් බෝධිය සහිත උඩින් පිහිටි ගුහාව තුළ රනින් කළ බුදුරුවකි. බුද්ධගයා හි නවාතැන් ගන්නෙකුට දුර්ගේශ්වරි දක්වා යෑමට හා ඒමට ගත වන්නේ පැයක පමණ කාලයකි.බරණැස ගුවන් තොටුපොළට පැමිණි මුල්මමිහින් එයාර් ගුවන් යානයබුද්ධගයා නගරය මෙන්ම ගයා නගරය එකිනෙකට වෙනස් වූ නගර දෙකකි. බොහෝ දෙනෙක් සිතන්නේ ගයා නගරය බුද්ධගයා නගරය කියාය. බුද්ධගයාහි ප්‍රධාන නගරය ගයා ය. නමුදු අද බුද්ධගයා ද ප්‍රධාන නගරයකි. බැලූ බැල්මට එය ගයා ද පරදවන සාප්පු සවාරි යෑමට හොඳම නගරයකි. බුද්ධගයා නගරය වන්දනාකරුවන් නිසාම නාගරීකරණය වී ඇත්තේය.නමුත් ගයා නගරය එසේ නැත. ගයා නගරයේ ඇත්තේ නගරයක තිබිය යුතු අත්‍යවශ්‍ය දේය. එනම් රෝහල්, පාසල්, ගුවන් තොට, දුම්රියපොළ ආදි සියලු දේ එහි ඇතත් බුද්ධගයා මෙන් සාප්පු ගයාහි සෙවීම තරමක් අසීරුය. එනම් ගයා නගරය සංකීර්ණය. නොදන්නා කෙනෙකුට ගයා හි තනිව ගමන් කිරීම අනතුරුදායකය. නමුත් බුද්ධගයා හි රාත්‍රියේ වුවද කිසිදු බියකින් තොරව ගමන් කළ හැක. එහි බෞද්ධයන් වූ අපට බෞද්ධ රාජ්‍යයේ ආරක්ෂාව නිතැතින්ම හිමි වී ඇති සෙයකි.බුද්ධගයා හි ගත කළ දින දෙකක කාලය අපි උපරීමයෙන් ප්‍රයෝජන ගතිමු. කිසිදු වෙහෙසක් නොලබා සියලු කාලයෙන් ම ප්‍රයෝජන ගතිමු. ඒ මිහින් ලංකා ගුවන් සේවය නිසාවෙනි. චෙන්නායි හි සිට දුෂ්කර මඟ ගෙවා දිගු කාලයක් ගත කරමින් බුද්ධගයා පැමිණි බැතිමතුන් සමඟ අපි කතාබස් කළෙමු. බොහෝ දෙනෙක් මෙම සෘජු ලාභදායි ගුවන් සේවය ගැන දැන නොසිටියහ. බුද්ධගයාවට පමණක් නොව බරණැසට ද අද කොළඹ කටුනායක ජාත්‍යන්තර ගුවන් තොටුපොළින් කෙටි සෘජු ගුවන් ගමන් මිහින් ලංකා වෙතින් ආරම්භ කර ඇති බැව් අපි ඔවුන්ට පැහැදිලි කර දුන්නෙමු.මිහින් ලංකා කොළඹ සිට බරණැසට සෘජු ගුවන් ගමන් ආරම්භ කළේ අගෝස්තු 05 වැනිදාය. එය ද පැය 3 කුත් විනාඩි 30 ක ගමනකි. අපි තෙවැනි දින ගයා සිට බරණැස දක්වා ගමන් කළෙමු. ඒ මිහින් ලංකා බරණැස මංගල ගමන ආරම්භ වීමට පෙර දිනය. අපි ගයා දුම්රිය පොළට උදෑසන 5.30 ට පැමිණියෙමු. ඉතාමත් ජනාකීර්ණ නගරයක පිහිටි දුම්රිය පොළ දැඩි කලබලකාරීය. අප යා යුතු දුම්රිය පැමිණිය යුත්තේ උදෑසන 6 ට වුවත් එය පැමිණියේ පැය 2 ක් පමණ පමා වී ය. චෙන්නායි සිට පැමිණෙන දුම්රිය ජායිපූර් දක්වා ගමන් කරයි.එය පැය 3 ක දුම්රිය ගමනකි. කිසිදු වෙහෙසකර ගමනක් නොවිණි. අවට මනරම්ය. දැකුම්කලුය. අපට ලැබුණේ වායු සමනය කළ මැදිරියකි. උදෑසන ආහාරය ද දුම්රියේදීම ගන්නට සිදුවිය. අප අතරමඟින් නැඟ අතරමඟින් බැසිය යුතු වුවද දුම්රිය දිගු දුරක් යයි. ඒ නිසා දෝ වායු සමනය කළ මැදිරිවල සිටි බොහෝමයක් දෙනා නින්දේ පසුවූහ.මේ ගමනේදී අපට ඉන්දියාවේ ජනජීවිතය පිළිබඳ හොඳහැටි අවබෝධ විය. අපි ‘ඩෙයරි ඔන් සෝන්’ නම් වන ඉන්දියාවේ දිගම පාලම ද පසු කළෙමු. එය කිලෝමීටර් 3.059 ක් දිගය.පැය 3 ක දුම්රිය ගමන අවසන් වූයේ මූගල් සරායි දුම්රිය තොටුපළෙනි. එතැන් සිට බරණැසට දුර කිලෝමීටර් 16 කි. එනම් විනාඩි 45 ක ගමනකි. ඒ ගමන සඳහා අධි සුඛෝපභෝගි බස්රියක් යොදා තිබිණි.බරණැස නගරය වූ කලී ජනාකීර්ණ කලබලකාරී නගරයකි. ප්‍රධාන ප්‍රවාහන මාර්ගය පාපැදි බැඳගත් තිරික්කලය.බරණැස සිල්ක් රෙදි සඳහා අතීතයේ සිටම ප්‍රසිද්ධය. නමුත් ආගන්තුකයකුට තනිවම ගොස් සාප්පු සවාරි යෑම එතරම් නුවණට හුරු නැත. නගර, වීථි සංකීර්ණය, අතරමං වෙන සුලුය.ගයා දුම්රිය පොළබරණැස ප්‍රසිද්ධ බුදුරජාණන් වහන්සේගේ ප්‍රථම ධම්ම සංගායනාව නිසා ය. එසේම අනගාරික ධර්මපාල කෞතුකාගාරය ද දැකිය යුතුම වූ ස්ථානයකි. මේ සියල්ලේම භාරකරු වන්නේ ආචාර්ය කහවත්තේ සිරි සුමේධ හිමිය.සිරි සුමේධ හිමි පවසන පරිදි බෞද්ධයන් වැඳ පුදා ගත යුතු අති උතුම් පූජනීය ස්ථාන අට වන්නේ බරණැස, බුද්ධගයා, කුසිනාරා, ලුම්බිණි, සැවැත්නුවර, සංකස්ස, විශාලා නුවර හා රජගහ නුවර යි. මේ සියල්ලටම ඉතා පහසුවෙන් මිහින් ලංකා ගුවන් සේවයෙන් පැමිණ කාලය ඉතිරි කර අනවශ්‍ය රස්තියාදුවකින් තොරව වැඳ පුදා ගත හැකි බව සුමේධ හිමියෝ පවසති.දිල්ලි, බොම්බේ, කල්කටා සහ මදුරාසි ජාත්‍යන්තර ගුවන් තොටුපොළ හැරුණු විට ගයා මෙන්ම බරණැස ද ඉන්දියාවේ ජනපි‍්‍රය ස්වදේශී ගුවන් තොටුපොළ වෙයි. මිහින් ලංකා ගුවන් යානය පැමිණෙන බරණැස ගුවන් තොට ස්වදේශීය මෙන්ම ජාත්‍යන්තර ගුවන් තොටුපොළකි. ලොව පැරැණිම නගරය වන්නේ ද බරණැසයි. වසර 5000 ක පමණ ඉතිහාසයක් ඇති මේ නගරය කෝටි 80 ක් පමණ වූ හින්දුන්ගේ පූජනීය නගරයයි.පසුදා අප බරණැස ගුවන් තොටුපොළෙන් ලංකාවට ආවේ මිහින් ලංකා ප්‍රථම බරණැස ගුවන් ගමන් වාරයට ගිය යානයෙනි. කටට රස නිර්මාංශ ආහාරය කුසගිනි නිමවයි. ගමන වෙහෙසකර නැත.දැන් බුද්ධගයා හා බරණැස ගුවන් ගමන් තව තවත් දේශීය ප්‍රජාවට විවර වී ඇත. ඒ අනුව රජයේ සේවකයින්ට, සංස්ථා සේවකයින්ට මෙන් ම විශ්‍රාමිකයින්ට පහසු ගෙවීමේ ක්‍රම මත දඹදිව වන්දනා සඳහා ඉඩකඩ ලබා දී ඇත. වාරික 6 කින් යුතු මෙහි මුල් වාරිකය පමණක් ගෙවීමෙන් අනතුරුව ගුවන් ටිකට් පත ලබාගත හැකිය.මේ සියලු දෙයින් ම අපේක්ෂා කරන්නේ එකම දෙයකි. එනම් අනවශ්‍ය රස්තියාදුවකින් අනවශ්‍ය ප්‍රමාදයකින්, අනවශ්‍ය මුදල් නාස්තියකින් හා අනවශ්‍ය වෙහෙසකින් තොරව බෞද්ධයින්ගේ මුදුන් මල්කඩ බඳු දඹදිව වන්දනා මාන සඳහා අවස්ථාව ලබා දීමයි. මේ දේශීය ගුවන් සේවාවේ සේවාව අගය කළ යුතුය. ඒ සේවාව උසස් ය. ඔවුන්ගේ අරමුණ උසස් ය. ගමන් ගන්නා මාවත ද පැහැදිලි ය.(බුද්ධගයා හා බරණැස සංචාරයකින් පසු)විස්තර හා ඡායාරූපසුභාෂිණි ජයරත්නමිහින් ලංකා ගුවන් සේවයේ ප්‍රධාන විධායක නිලධාරී කපිල චන්ද්‍රසේන මහතාට හා රාජ්‍ය හා පොදු කටයුතු කළමනාකරු ගාමිණි අබේවර්ධන මහතාට ස්තුතිය.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=as0908162</link>
    <topic>දරුවා මනුෂ්‍යයකු හෝ අමනුෂ්‍යයකු කරන්නේ පරිසරයයි</topic>
    <author>සාකච්ඡා කළේ -රමණී සුබසිංහ</author>
    <content>බුදුන් උපන් බිමට “මිහින්” මඟින් ගියෙමිදරුවා මනුෂ්‍යයකු හෝ අමනුෂ්‍යයකු කරන්නේ පරිසරයයිනෙළුම් විලගුරු සේවයේ රසකතාමිනිත්තුවක කතාවක්නීතියක් වේ නම් එය බහුතර සමාජයේ හිත සුව පිණිස විය යුතුයගසට මුලට පණ දෙමින් කලාව දැයට දීමට වෙර දරන කලාකරුවෙක්අනාගතය ගොඩනැඟෙන්නේ අද දවසේ බහ තෝරන දරු පැටවුන් ගේ ක්‍රියාකාරකම් මත ය. හෙට දිනයේ සමාජයේ යහපත අපේක්ෂා කරන්නේ නම් මේ දරුවන් කුඩා කල දීම නිවැරැදි මාවතකට යොමු කළ යුතු ය.පාසල් අධ්‍යාපනය අවසන් කර සමාජ ගත වන දරුවා රටට වැඩදායී, සමාජයට හිතකාමී පුරවැසියකු විය යුතුය.නිර්මාණශීලී, හොඳ පෞරුෂයක් ඇති පුද්ගලයකු විය යුතුය. අනාගත ශ්‍රී ලංකාවට අවැසි වන්නේ එවැනි මිනිසුන් පිරිසකි. එවන් පරපුරක් බිහි කිරීමෙහි ලා මවුපියන්ට මෙන්ම ගුරුවරුනට ද පැවරෙන කාර්ය භාරය සුවිශාල ය.දරුවා ගේ මොළයේ වැඩිම ප්‍රමාණයක් වර්ධනය වන්නේ අවුරුදු පහ හය දක්වා කාල සීමාවේ දී බව පිළිගැනේ.ඉදිරියට ගෙන යන්නේ ද මේ කාලයේ දී දරුවා ග්‍රහණය කරගත් දේ ය. මේ නිසා ඔහු හැදෙන වැඩෙන නිවෙසේ පරිසරය මෙන් ම ළදරු අධ්‍යාපනය ද ක්‍රමවත් වීම ඉතා වැදගත් වේ.දරුවා ගේ මානසික වර්ධනයට ව්‍යායාම අත්‍යවශ්‍ය ය. මේ නිසා විශේෂයෙන් ළදරු අධ්‍යාපනය ක්‍රියාකාරිකම් පදනම් කරගත් ක්‍රමවේදයක් වීම අනිවාර්ය වේ. පන්ති කාමරයේ පුටුවෙන් පුටුවට යෑම, එහා මෙහා ඇවිදීම පමණක් ව්‍යායාමයක් වන්නේ නැත.දරුවාට ක්‍රියාත්මක වීමට පරිසරය නිර්මාණය වන්නේ සෙල්ලම් කිරීම මගිනි. දුවන පනින, දඟලන, සෙල්ලම් කරන දරුවාට, දුවන්න එපා, වැටෙන්න එපා, දඟලන්න එපා යැයි අණ කිරීම සුදුසු නැත. අක්‍රීය ක්‍රියාකාරීත්වය හරහා බිහිවන්නේ ලෙඩ දරුවෙකි.පෞරුෂය වර්ධනය සඳහා භාෂාව ඉතා වැදගත් අංගයකි. කුඩා දරුවා බස දන්නේ නැත. ක්‍රමය දන්නේ නැත. ක්‍රමය නම් සංස්කෘතිය හරහා ගොඩ නැඟෙන්නකි. දරුවාට බස පිළිබඳ දැනුමත්, ජීවත්වන ක්‍රමය පිළිබඳ අවබෝධයත් දිය යුතු වන්නේ ක්‍රියාකාරකම් මාර්ගයෙනි.ළදරු අධ්‍යාපනයේ දී ලිවීම අවශ්‍ය නැත. ලිවීම අවශ්‍ය වන්නේ පාසල් ආරම්භයේ දී ය. මෙය ලොව ඕනෑම රටක පිළිගත් ක්‍රමවේදයකි. ඒ ඒ රටේ සංස්කෘතියට අනුව, චින්තනයට අනුව අධ්‍යාපනය ලබා දීම ද ලොව පිළිගත් කරුණකි.මේ නිසා අපේ රටේ චින්තනයටත්, සංස්කෘතියටත් ගැළපෙන ලෙස ළදරු අධ්‍යාපනය ක්‍රියාත්මක විය යුතුය.ජාතික ළමා අධ්‍යාපනපදනමේ අධ්‍යක්ෂආචාර්යබඳගිරියේ සෝමවංශ හිමිදරුවන් ගේ විෂම හැසිරීම්, මානසික ආබාධ, පසුබට වීම, පාසල් ගැටලු, පවුලේ ප්‍රශ්න, සමාජ ප්‍රශ්න, සමාජ විරෝධී ආකල්ප ආදි සියල්ල නිර්මාණය වන්නේ මේ ක්‍රමවේදයන් ගෙන් බැහැරව කටයුතු කිරීමෙනි.දරුවා මනුෂ්‍යයෙක් කරන්නේ ද, අමනුෂ්‍යයෙක් කරන්නේ ද යන්න තීරණය වන්නේ ද ඔහු ජීවත්වන පරිසරය අනුවය. දරුවා ගේ වැරැදි හැසිරීමක දී එය වරදක් බව නොහඟවා කටයුතු කළහොත් ඒ වරදම නැවත වරක් කරනු ඇත. උදාහරණ ලෙස දරුවා පවුලේ තවත් කෙනකුට කෙළ පිඬක් ගැසුවේ යැයි සිතන්න. ඒ ගැන සිනාසී, වරද නොසලකා හැරියා නම් ළමයාට එය ඇගයීමක් වනු ඇත. නැවත වාතාවක දී තවත් කෙනකුට ද ඒ වරදම කිරීමට එමඟින් අවකාශය සැලැසේ.විභාග ප්‍රතිඵල ම පදනම් කරගත් අධ්‍යාපනයක් ලබාදීමෙන් පමණක් දරුවා යහපත් පුරවැසියෙක් වන්නේ නැත. සාමාන්‍ය විභාග ප්‍රතිඵලයක් තිරිසන් සතකුට වුව ද ලබා ගැනීම දුෂ්කර නොවේ. ලොව විවිධ රටවල ගණන් සාදන සතුන් පිළිබඳව අපි අසා ඇත්තෙමු. මනා පුහුණුවක් ලබා දීමෙන් සෑම සත්ත්වයකුටම පාහේ ඒ හැකියාව ලබා ගැනීමට පුළුවන.එහෙත් මනුෂ්‍යයා යනු උසස් මනසක් ඇත්තෙකි. මිනිසුන් අතර ජීවත් වෙමින්, සාමූහිකව ඔවුනොවුන්ගේ අනන්‍යතාවයන් හා පෞරුෂයන් සමතුලිත කරගෙන, බෙදා හදාගෙන ජීවත්වන තැනැත්තා මනුෂ්‍යයා ලෙස ජපන් බසින් අර්ථවත් කරයි. සිතීමට හැකි හෝමෝන වැඩි ප්‍රමාණයක් ඇත්තේ මිනිසුන්ට බව වෛද්‍ය විද්‍යානුකූලව ද පිළි ගැනේ.අපි මෙසේ සිතමු. එක එකතු කිරීම එක, සමානයි පිළිතුර දෙකය. එය සාමාන්‍ය පිළිගැනීම ය. එහෙත් මේ පිළිබඳ තවදුරටත් සිතීමෙන් මේ පිළිතුර වැරැදි බව ඔප්පු කිරීමට පුළුවන. එක එකතු කිරීම එක, සමානයි බින්දුව වීමට ද ඉඩ තිබේ. උදාහරණ ලෙස ගින්දර සහ ඉන්ධන එක්කිරීමෙන් කිසිවක් ඉතිරි වන්නේ නැත.එක එකතු කිරීම එක සමානයි පිළිතුර එක වීමට ද පුළුවන. ජලය බඳුන් දෙකක් එකට එකතු කළ විට එකක් වන ලෙසිනි.මෙසේ දිගින් දිගටම සිතීමෙන් විවිධ පිළිතුරු ලබා ගැනීමට පුළුවන.මේ අනුව සාමාන්‍ය සම්මත දෙයට පමණක් වහල් වී එය පමණයි අධ්‍යාපනය යන ක්‍රමවේදය ඔස්සේ පමණක් කටයුතු කරන්නේ නම් අනාගතයේ නිර්මාණශීලී පරපුරක් බිහිවේ යැයි විශ්වාස කළ නොහැකි ය. අප ගේ දරුවන් ද පරිගණක බවට පත්වීම වැළැක්විය නොහැකි ය. අධ්‍යාපන ක්‍රමයේ වෙනසක් ඇතිවිය යුතු වන්නේ මේ නිසා ය.වත්මන් අධ්‍යාපන ක්‍රමවේදයත් සමග බොහෝ මවුපියෝ් මංමුලාවී එකම මාර්ගයක ගමන් කරති. තම දරුවා ඉංජිනේරුවෙකු, වෛද්‍යවරයෙකු, නීතිවේදියෙකු කරනවා හැර වෙන බලාපොරොත්තුවක් ඔවුන් වෙත නොවේ.දරුවන් මේ කඩඉම ජය ගත්තා යැයි සිතමු. එහෙත් ඔවුන් ගේ සේවය මේ සමාජයට නිවැරැදිව ලැබෙන්නට නම් ඒ සඳහා ඇවැසි මානව ගුණය ද ඔවුන් වෙත තිබිය යුතුය. මුදලට ම ප්‍රමුඛත්වය ලැබී ඇති වත්මන් සමාජයේ වංචනික පදාර්ථයන් ඔස්සේ ගනු දෙනු ක්‍රියාත්මක වන ස්වභාවයක් දකින්නට ලැබේ. බොහෝ විට එහි මානුෂිය බවක් දැකිය නො හැකි ය. මෙය භයානක තත්ත්වයකි.මේ වැරැදි නිවැරැදි කර ගන්නට නම් අප ගේ අධ්‍යාපන ක්‍රමය වෙනස් කළ යුතු වේ.අද, දරුවන් සම්බන්ධව ඉදිරිපත් කැරෙන සමහර මනෝ විද්‍යාත්මක කරුණු නිසා භයානක තත්ත්වයන් පවා නිර්මාණය වන ආකාරය දැකගත හැකි ය. මනෝ විද්‍යානුකූලව අනවශ්‍ය ලෙස තමන් ගැනම සිතා ක්‍රියාත්මක වුවහොත් තමන්ට තමන් ගේ අයිතිය පවා, ජීවත් වීමේ අයිතිය පවා අහිමි වී යා හැකි ය. මනෝ විද්‍යාඥයින් යැයි පවසන ඇතැම් පුද්ගලයින් සඳහන් කළ කරුණු අන්ධානුකරණයෙන් ගෙන ආත්මාර්ථකාමීත්වය වර්ධනය වන ලෙස ඉදිරිපත් කරන්නට යාමෙන් මෙවැනි තත්ත්වයන් උද්ගත වේ.සාමාන්‍යයෙන් මේ රටේ නිවෙසක මවුපියන් සෙවණේ ජීවත්වන දරුවා ළමයෙක් විනා වැඩිහිටියෙක් වන්නේ නැත. නිවෙසේ දී ඔහුට ස්වාධීන ව කටයුතු කළ නො හැකි ය. මේ සමාජ රටාව ක්‍රියාත්මක වන්නේ කෙසේ ද යන්න ඔහු තේරුම් ගත යුතුය. බටහිර මනෝ විද්‍යා ක්‍රමවේද එලෙසින් මේ රටට හඳුන්වා දීම නිසා ඇමෙරිකාව ආදි රටවල වෙසෙන ගැටලුකාරී ළමා පරපුරක් දැන් ලංකාවේ ද බිහි වෙමින් සිටී.කුඩා දරුවන් පවා ජංගම දුරකථන භාවිත කිරීම දැන් සුලභ දසුනකි. තමන් ගේ කාමරයේ දොරගුළු දමා පරිගණක ක්‍රියාත්මක කරන දරුවන් මේ රටේ කොතෙකුත් ඇත. දරුවන් මවුපියන්ගෙන් දුරස් වී වෙනම ම ජීවිත ගත කරන්නට හුරු වී තිබේ. සමහර දරුවන්ට කිසිදු ශීලාචාරකමක් නැත. ආහාර ගැනීම, ඇඳුම් පැළඳුම් භාවිතය ගැන කිසිදු සැලකීමක් නැත. මෙවැනි ගැටලු රාශියක් උදා වී තිබෙන්නේ නිදහස අනවශ්‍ය ලෙස පරිහරණය කිරීම නිසා ය.මෙහි දී මවුපියන්ට විශාල කාර්ය භාරයක් පැවැරේ. දරුවා සිය කාමරයේ දොරගුළු දමන්නේ නම් ඔහු ඉන් වළකා ගත යුතු ය. වසර ගණනාවක් පුරා අප ගේ මුතුන් මිත්තන් පුරුදු පුහුණු කළ ගුණ දහම්, සිරිත් විරිත් වේ. දරුවන්ට ද ඒවා දායාද කළ යුතුය. ගුණධර්මවල වටිනාකම කියා දිය යුතුය. මනුෂ්‍යත්වයෙන් බැහැර වන්නට ඔවුන්ට ඉඩ නො දිය යුතු ය.දරුවා හැදී වැඩෙන පරිසරය හොඳ නම් ඔහු සමාජ විරෝධී, සමාජ සම්මතයට පටහැනි ක්‍රියාවන්හි නිරත වන්නේ නැත. සාමාන්‍ය වයස අවුරුදු දහතුන, දාහතර වයස් කාණ්ඩවල දරුවන් ගේ හෝමෝන ක්‍රියාකාරිත්වය වැඩි යැයි පැවැසේ. එහෙත් ජීවත් වන්නේ නිවැරැදි පරිසරයක නම් ක්‍රියාකාරිත්වය වැඩි වූ පමණින් දරුවන් වැරැදි කරන්නට පෙළඹෙන්නේ නැත. වරද, වරදක් ලෙස තේරුම් ගන්නට ඔවුන්ට හැකියාව තිබෙන බැවිනි.අද මෙරට සෑම පාසලකම පාහේ විද්‍යාගාර පහසුකම් ඇත. එහෙත් ලොව බිහි වූ බොහෝ විද්‍යාඥයින්ට පාසල් විද්‍යාගාරවල පරීක්ෂණ කරන්නට අවකාශය ලැබුණේ නැත. සමහරවිට පාසල් අධ්‍යාපනය පවා ලැබුණේ නැත. එහෙත් ඔවුන්ට තමන් ගේ හැකියා, නිර්මාණශීලී ස්වභාවයන් අවදි කරගන්නට අවශ්‍ය පරිසරය හා මානසික නිදහස තිබිණි. අද දරුවන්ට පොත පතේ තිබෙන දේ හැර වෙනත් දෙයක් සිතන්නට, අවකාශය නැත. තම අදහස් ප්‍රකාශ කරන්නට අවස්ථාව නොලැබෙන්නේ නම්, පොත පතේ ඇති කරුණුවලට වඩා වෙනස් දෙයක් හිතන්නට අවකාශය නොලැබෙන්නේ නම් ඒ දරුවා ගේ නිර්මාණශීලීත්වයට එතැනම වැට බැඳේ.මේ නිසා දරුවා අධ්‍යාපනයට යොමු කිරීමේ දී මවුපියන් මෙන්ම ගුරුවරුන් ද ඉතා සැලකිලිමත් විය යුතු ය. දරුවා ගේ හැකියාවන් තේරුම් ගෙන ඒ හැකියාවන්ට සරිලන අධ්‍යාපනයක් ලබා දීම විනා මවුපියන් ගේ ඕනෑ එපාකම් අනුව දරුවා ඒ ඒ විෂයයන්ට යොමු කිරීම සුදුසු නැත. එය සාර්ථක වන්නේ ද නැත. ආශාවක් නොදක්වන, තේරුම් ගැනීමට අපහසු දේ හුරු කරවන්නට යාමෙන් අපහසුතාවයට පත්වන්නේ දරුවාම ය.සමස්තයක් ලෙස අධ්‍යාපනය නිසා රටට අවශ්‍ය සම්පත් බිහි වෙනවා සේ ම අපේ දරුවන් මනුෂ්‍යයන් බවට ද පත්විය යුතු ය. සමාජයේ මිනිසුන් සමග අන්‍යොන්‍ය සහයෝගිතාවයෙන්, එකිනෙකා ගේ ගරුත්වය ආරක්ෂා කරමින් ජීවත් වීමට අවශ්‍ය මානසික ශක්තියකින් පරිපූර්ණ විය යුතු ය.ඉතිහාසයේ අන් කවරදාටත් වඩා දැන් අප රටට සුවිශේෂී යුගයක් උදා වී තිබේ. රටට ශ්‍රේෂ්ඨ නායකත්වයක් හිමි වී තිබේ.ඒ නායකත්වය යටතේ මහින්ද චින්තනය අකුරටම ක්‍රියාත්මක කිරීමට නිලධාරීන් ඇතුළු සියලු රටවැසියන් පෙළගැසිය යුතු කාලය එළඹ තිබේ. විශේෂයෙන් හෙට දිනයේ රට බාර ගන්නා දරුවන් නිවැරැදි ම මාවතකට යොමු කළ යුතු කාලය එළඹ තිබේ.ගොඩනැගිලි හැදූ පමණින් ම, මං මාවත් දියුණු කළ පමණින් ම රටක් සංවර්ධනය වන්නේ නැත. ඒවා පරිහරණය කරන මිනිසුන් ගේ ද ආකල්ප හා හැසිරීම් සංවර්ධනය විය යුතු ය.සම්පත් නිසි ලෙස පරිහරණය කරන්නට නොදන්නේ නම් ඒවා පවතින්නේ නැත. මේ නිසා දරුවාට ළදරු වයසේ සිට ම යහපත් ආකල්ප, මිනිසත්කම හුරු පුරුදු කරවන්නට සමස්ත සමාජයම ඇප කැප විය යුතුය.සාකච්ඡා කළේ -රමණී සුබසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=as0908163</link>
    <topic>නෙළුම් විල</topic>
    <author/>
    <content>බුදුන් උපන් බිමට “මිහින්” මඟින් ගියෙමිදරුවා මනුෂ්‍යයකු හෝ අමනුෂ්‍යයකු කරන්නේ පරිසරයයිනෙළුම් විලගුරු සේවයේ රසකතාමිනිත්තුවක කතාවක්නීතියක් වේ නම් එය බහුතර සමාජයේ හිත සුව පිණිස විය යුතුයගසට මුලට පණ දෙමින් කලාව දැයට දීමට වෙර දරන කලාකරුවෙක්නාගොඩ – කැප්පිටියාගොඩ ශ්‍රී සුදර්ශනාරාම පුරාණ විහාරස්ථානයෙහි කාලීන ධර්ම දේශනා පින්කමෙකි. ඒ දැක බලා ගනු පිණිස මම එහි ගියෙමි.පින්කම සංවිධානය කර තිබුණේ තරුණ පිරිසකි. එය ගරු ගාම්භීරකාරයෙන් පැවැත්වීම ඔවුන ගේ මහත් උත්සාහය වී තිබිණ.ගුණසිංහ හෙට්ටිආරච්චිපරිසරය අලංකාර ව සරසා තිබිණ. තරුණයෝ ගිනි කසයන් සේ ඒ ඒ කටයුතුවල නිරත ව සිටියහ.ආවාස ගෙයි ඉස්සරහ කාමරයේ විශාල මලු දෙකක් තිබෙනු දුටු මම ඒ මක්කා දැයි සංවිධායක මහතකු ගෙන් විමසීමි.’බණට වඩින හාමුදුරුවන් ගෙ පොතුයි, කැසට් පටියි’ ඔහු කීවේ ය.’ඒ මක්කාටද?’ මම ඇසීමි.”මුල් දවසෙ බණට ආරාධනා කරල ඇවිත් ඊළඟ දවසෙ හම්බ වෙන්න ගියා ම විකුණන්න කියල බණට වඩින හාමුදුරුවො දුන්න. දෙන්න හැදුවෙ මීට වඩා ලොකු තොගයක්. මම පාරෙ බස් එකෙයි ආවෙ කියල මෙච්චරයි අරගෙන ආවෙ“”ඇත්තෙන් ම මහත්තයො මේ කාලීන ධර්ම දේශනාවට අදාළව කොහොමද කටයුතු කෙරෙන්නෙ?””හාමුදුරුවනේ රුපියල් පහළොස්දාහක් ගෙවන්න ඕනැ. ඒක ලැයිස්තුවෙ තිබුණු අඩුම ලන්සුව. තව විසිපන් දාහ, තිස්දාහ වගේ ගණනුත් තිබුණ”සංවාදය ඉන් කෙළවර විය.ධර්ම දේශනාව පටන් ගැනීමට නියමිත ව තිබුණේ අපරභාග හතට ය. ඊට විනාඩි පහක් පමණ ප්‍රමාද ව දේශකයාණෝ වැඩම කළ හ. ඒ, කෙළින් ම ධර්මාශනයට ය. පැයක් පමණ දේශනාව පැවැත්වූ හ.අට පිරිකරක් පිරිනැමිණ. ඉන් පසු ධර්මාශනයෙන් නැගී සිටි ඒ ධර්ම දේශකයාණෝ පඩි පෙළ පියමං කර රියට නැගී ආපසු ගියහ.ඒ තෙමේ ආවාස ගෙයටවත් ගොඩ නොවී ය. සාම්ප්‍රදායික බණ රටාවේ මූලධර්මයන් අනුගමනය කිරීමකුදු නොවී ය.මෙබදු දේට විරුද්ධ ව භික්‍ෂු විනය නීති සම්පාදනය විය යුතු නමුදු ඒ පිණිස මෙහෙයැවෙන සංවිධානයෙක් නැත. ඒ නිසා ඕනැ ම භික්‍ෂුවකට සිවුරට මුවා වී තමන්ට රිසි දේ කරමින් මුදල් ඉපයිය හැකි ය. එය අපට කරුණෙක් නොවේ. එහෙත් මින් නෛය¸ානික ශ්‍රී සම්බුද්ධ ධර්මයට වැදෙන මරු පහර ගැන අපට විවේචනයක් ඇත.  ප.ලිඋක්ත ශ්‍රී සුදර්ශනාරාමයේත් අධිපති මා ය. අප අනුදැනුමෙක් නැති ව තරුණ පිරිසක ගේ සංවිධායකත්වයෙන් පැවති කාලීන ධර්ම දේශනා පින්කමෙක හැබෑ විදිය පිළිබඳ වාර්තාවෙකි මේ. කාලීන ධර්ම දේශනා යන තෝම්බුව යටතේ මෙය සිදු කරන්නේ එක් අයකු පමණක් නොවේ. ඒ නිසා මේ ගැන මතවාදයක් ඇති කිරීම යුතු ය. ඒ සඳහා ප්‍රාථමික උත්සාහයක් වශයෙන් අප ගේ මේ ලියැවිල්ල ජාතික යුතුකමක් ඉටු කිරීමක් සේ සලකා සිළුමිණේ නෙළුම්විලේ පළ කරන ලෙස කරුණාවෙන් ඉල්ලා සිටිමි. ගා/වඳුරඹ, වැලිදෙණියේ, ශ්‍රී චේතියගිරි ගල්ලෙන් විහාරයේ, කැප්පිටියාගොඩ කල්‍යාණවංස හිමියන් විසින් යොමු කරන ලද ලිපියක් ඇසුරිනි.  මහනුවර දී බසයෙන් බට මම හෝටලයකට ගොස් තේ බී බිල ගෙවනු පිණිස සාක්කුවට අත යැවීමි.මුදල් පසුම්බිය නොවීය.මම ගල්ගැසුණෙමි.සිහිය එළවා ගත් මම මුදල් පසුම්බියට සිදුවූයේ කුමක්දැයි හිතන්නට වීමි. පෞද්ගලික වැඩ කටයුතු කිහිපයක් කරගනු පිණිස කොළඹ ගිය මා ආපසු එනවිටත් මුදල් පසුම්බිය මා සතු විය. එසේ නම් එය නැති වී ඇත්තේ නුවර බසයේ දී හෝ ඉන් බසින විට දී විය යුතු ය. දැන් මා නැවත අම්පාර බලා යා යුතුය. යන්නේ කෙසේද? මගේ හිත අවුල් විය.’හරි ප්‍රශ්නයක්නෙ වුණේ! මගෙ පර්ස් එක නැතිවෙලානෙ!’ මම මා ඉදිරියට ආ හෝටල සේවකයාට කීමි. ඔහු මා දෙස හෙළුවේ අවඥාසහගත බැල්මකි.තේ බිල ගෙවාගත නොහැකිව මම අසරණවීමි. ජීවිතයේ කෙදිනක හෝ මා මෙසේ අසරණ වී නැත.හෝටල් සේවකයන් කී අමිහිරි කතා මා ඉවසා සිටියේ ලොකු ලජ්ජාවකිනි.”එහෙහං ඉතිං ඔරලෝසුවවත් ගලෝල දීල යන්ඩ වෙයි” කෙනෙක් කීය.දෙවියකු බඳු පුතකු මා බේරා ගන්නට ආවේ මේ අති කටුක අවස්ථාවේය.”ආ.. මේ මහත්තයගෙ තේ බිලත් මේකෙන්ම ගන්ඩ” ඔහු හෝටල්කරුට කීවේය. මා අපායකින් මුදාගත් මේ දේවපුත්‍රයා දෙස මම පුදුම වී බලා සිටියෙමි.මගේ තේ බිල ද ගෙවූ ඔහු මදෙස බැලුවේය.’මහත්තය කවුද?’ ඔහු මට කිට්ටු කළේය.මම ඔහුට කැමැත්තෙන්ම පිළිතුරු දුනිමි. සිදුවූ ඇබැද්දිය ද විස්තර කළෙමි.”මහත්තය, අපේ අප්පච්චිත් මහත්තය වගේමයි. මේ කට්ටිය මහත්තයට බනිද්දි මට හරියට දුක හිතුණ.””පුතා, ඔයා කවුද?””මහත්තය, මම හඟුරන්කෙත. මම නුවර මාකට් එකට එළවුළු ගේනව. මහත්තය දැන් අම්පාරෙත් යන්න එපායැ. මං මහත්තයට සල්ලි දෙන්නං”ඔහු රුපිල් පන්සියයක් මා අත තැබුවේය.”මහත්තය පරිස්සමින් යන්ඩ””පුතා, මට පුතාගෙ ඇඩ්‍රස් එක දෙනවද?””ඔය සල්ලි මට ආපහු ඕන්නෑ මහත්තය”ඔහු ලොරියට ගොඩවුණේය.මම ඔහු පණගැන්වූ ලොරියේ සටහන් ව තිබූ වගන්තිය හිතේ සටහන් කර ගතිමි.”ආර්.එම්.ටී.ට්‍රේඩර්ස්, උඩගලඋඩ, හඟුරන්කෙත”කරදරයකට පත් මිනිසකුට පිහිට විය හැක්කේ තවත් ‘මිනිසකුට’ පමණි.පුතුනි, නුඹට යහපත සැලසේවා!  අම්පාරේ, විශ්‍රාම ලත් පාඨශාලාචාර්ය ඒ.එම්.පී.සුමනදාස මහතා විසින් යොමු කරන ලද ලිපියක් ඇසුරිනි.  කලාපයේ සිංහල භාෂාව හා සාහිත්‍යය තරග පැවැත්වීමට පාසලක් තෝරාගැනීමට අවශ්‍ය විය. මීට පෙර වතාවල ද ඉල්ලා ගත් පාසල්වලින් නැවත ඉල්ලීම් කිරීම වෙනුවට වෙනත් පාසලක් තෝරාගත යුතු යැයි සිතුවෙමි.ඒ අනුව, දිනෙන් දිනම ඉදිරියට ගමන් කරන ඉතා ජනප්‍රිය විදුහලකි. විදුහල්පතිනිය මුණගැසීමට ගියෙමි. ඈ නිසා විදුහල බැබලෙතැ’යි කීම නිවැරැදිය. විදුහලත්, ඇයත් අතර ඇත්තේ දැඩි බැඳීමකි. විදුහලට කිසියම් ආපදාවක් සිදුවන්නට ඉඩ ඇතැයි සිතේ නම් ඇය යම් ඉල්ලීමක් ප්‍රතික්ෂේප කරයි. නමුත් ඇය මා කළ ඉල්ලීම පැහැර නොහැරියාය. විදුහල යථා තත්ත්වයෙන්ම නැවත බාර දෙන බවට මම පොරොන්දු වීමි.”ඔය තරග පවත්වන දින දෙකේ දී අපේ පාසලේ ශ්‍රමදානයක් තියෙනවා. දෙමව්පියන් ඇවිත් පාසල් ගොඩනැඟිලි කීපයක තීන්ත ගානවා. ඔබතුමියට බාධා නොවෙන්න මම ඒ වැඩ කටයුතු කරන්නම්” විදුහල්පතිනිය මට පොරොන්දු වූවා ය.භාෂා තරග පැවැත්වීමට අවශ්‍ය පහසුකම් සියල්ලම මා ඉල්ලූ සැණින් ලබාදීමට ඇය කටයුතු කළා ය. මා ඇය මුණගැසීමට ගිය මොහොතේ දීත් ඇය බොහෝ පිරිසක් සමඟ රාජකාරි කටයුතුවල යෙදී සිටියාය. නමුත් ඇය වරින් වර මගෙන් ඒ සඳහා අවසර ලබා ගනිමින්, අදාළ කටයුතු ද නොපිරිහෙලා ඉටු කරන අයුරු මම නිරීක්ෂණය කළෙමි.තරග පැවැත්වීම සඳහා පසුදින මා පාසල වෙත ගිය විට මට දැක ගන්නට ලැබුණේ වෙනත් දිනවලදී මෙන් අලංකාර ලෙස සැරසී සිටින විදුහල්පතිනිය නොවේ. ඉතාමත් චාම් සරල සාරියකින් සැරසුණු විදුහල්පතිනියකි. ඇය ද දෙමාපියන් සහ අනෙක් අය සමඟ වැඩ කටයුතුªවල නිරතවීමට සූදානම් වී සිටියා ය.අද ඔබතුමිය හරි ම සරලයි. අනිත් දවස්වලට වඩා බොහොම වෙනස්.” මම කීමි.”මේ වගේ බාහිර වැඩ කරන වෙලාවට මම අඳින්නේ සාරිය නෙමෙයි කලිසමක්. ඒත් අධ්‍යක්ෂතුමියක් පාසලේ ඉන්න වෙලාවෙදි මම එහෙම එන එක එතුමියට කරන අගෞරවයක්. ඒ නිසයි මේ විදියට ආවේ.”මා තුළ ඈ කෙරේ දැඩි ලෙන්ගතුකමක් ඇතිවිය.එදින අප අපගේ කාර්යයන්හි නිරත ව සිටි අතර විදුහල්පතිනිය ඇගේ කාර්යයන්හි නිරතව සිටියා ය. කිසිවකුටත් බාධාවක්, හිරිහැරයක් නොවීය. වරින් වර විදුහලේ සිංහල විෂයය භාර ගුරු මහතා පැමිණ මා විමසමින් අවශ්‍ය කාර්යයන්හි නිරත වූයේය. සිංහල ගුරු උපදේශක මහතාට සහ මහත්මියටත්, මටත් මේ නිසා විශාල සහනයක් සැලසුණු බව කිව යුතුමය.පසු දිනයේ ද භාෂා තරග පැවැත්විණ. ඒ අවස්ථාවේ දී විදුහලේ ස්වාමීන් වහන්සේ අප සිටි ශාලාවට වැඩිය හ.”මොනවා හරි උදව්වක් අවශ්‍ය නම් කියන්න. අපේ විදුහල්පතිතුමිය අද එන්නේ නැහැ. මට කෝල් කරලා කිව්වා ඇවිත් ටිකක් හොයලා බලන්න කියලා. කෙරෙන්න යමක් තියෙනවා නම් කියන්න” උන්වහන්සේ සිනාමුසුව කීහ. මම එවැන්නක් අනවශ්‍ය බව ස්තුතිපූර්වක ව පැවසුවෙමි. උන්වහන්සේ අවශ්‍යතාවයක් වෙතොත් අමතන ලෙස පවසා සිය දුරකථන අංකය ද දුන්හ.”අපේ පාසල “නොනිදන පාසලක්” පෙරදින මා විමසූ දෙයකට විදුහල්පතිතුමිය පැවසූ අයුරු මට සිහිපත් විය. මෙවන් ගුරුභවතුන් සමඟ ජය මාවත ඔස්සේ පිය නඟන්නට ඇවැසි ශක්තිය, ධෛර්යය නිරතුරුව ම විදුහල්පතිනියට ලැබේවා! යි පතමි.  කැලණියේ ධර්මාලෝක මාවතේ නයනා දීප්ති ගුණරත්න මෙනෙවිය විසින් යොමු කරන ලද ලිපියක් ඇසුරිනි.  ඉකුත් ‘සිළුමිණ’ ‘නෙළුම්විල’ කියවා අවසන් වූ මගේ ඇස ගියේ ‘සිත්මල්යායේ’ ‘උස ම සෙල් පිළිමය’ ගැන පළ වූ ලිපියට ය. එහි තාරක නමැති කැටයම් ශිල්පියකු ගැන සඳහන් විය.මා පසුගිය පොසොන් පෝ දා රම්බඩගලු ගියේ සෙල් පිළිමය ද, දැක බලා ගෙන තාරක ද මුණ ගැසී එන නියායෙනි.මේ සෙල් පිළිමය නම් සැබෑ අපූරු නිර්මාණයකි. පරම්පරා ගණනකට ඉතිරි ව පවතින්නකි. රජ කාලේ කළ වැඩක් බඳු වැඩකි.එදා ජනයා එතැන වැසි වැස සිටියහ.මා අතේ වූ මුදලකින් යම් ආධාරයක් කළේ එක මිටි පහරකට හෝ සම්මාදන් වනු රිසියෙනි.‘හාමුදුරුවනේ, තාරක ඉන්නෙ කොතනද?’ මම හිමි නමක ගෙන් ඇසීමි.‘තාරක අඳුනනවද?’ උන්වහන්සේ ඇසූහ.‘ඔව්’‘කොහොමද?’‘සිළුමිණෙන්’‘අන්න අර පේන කුටියට යන්න’ උන්වහන්සේ මග පෙන්නූහ.මම ඒ අසලට ගියෙමි. දෙමළ පෙනුමැ’ති අයෙකු මුණ ගැසිණි.‘තාරක ඉන්නවද?’ මම ඇසීමි.‘අතුලෙ. උල්ලුක්කු’ ඔහු පිළිතුරු දුන්නේ ය.(ඔහු සෙල්වම් අයියා බව පසු ව දැන ගතිමි.)මම කුටිය තුළට ගියෙමි.ඔහු එහි සිටියේ ය.සුදු වේටියකින් ද, ඊට සරිලන උඩු වැස්මකින් ද සැරසී සිටි ඔහු පීරන ලද දිගු කෙස්වැටිය ගැට ගසා ගෙන සිටියේ ය.ඔහු මට පෙනුණේ තවුසකු සේ ය.කලාලයක හිඳ නිමැවුම් සැලැස්මක් කරමින් සිටි ඔහු මා දැක ඉදිරියට ආවේ ය.මම ඔහු වැළඳ ගෙන මගේ අධ්‍යාත්මයේ වැඩුණු ළෙන්ගතුකම පළ කළෙමි.“අංකල්, දෙනෝදාහක් සෙනඟ ආවට මාව හොයා ගෙන ආවෙ ඔයා විතරයි. මං තනිවෙලා නෑ කියල හිතෙනව. මට මේ ලෝකෙ කවුරුහරි ඉන්නව කියල හිතෙනව. මගෙ තනියට කවුරු හරි ගෙන්න ගන්න උත්සාහ කළා. වැඩක් නෑ අංකල්.” ඔහු කතා කළේ තද එහෙත් නිවුණු හඬිනි.“මේ දෙමළ සහෝදරයො මගෙ ගුරුවරු. හැබෑම ගුරුවරු” ඔහු සෙල්වම් අයියා පෙන්වමින් කීවේ ය.මොහොතකට පසු මා ඔවුන් ගෙන් සමුගෙන කුටියෙන් එළියට ආවේ බොඳ වූ දෑසිනි.තාරකයනි, සෙල්වමයනි, නුඹලා නම් විශ්වකර්ම දිව්‍යා පුත්‍රයෝ ය.  වාරියපොළ, මලගනේ, තඹරව, සෝමපාල කරුණානායක මහතා විසින් යොමු කරන ලද ලිපියක් ඇසුරිනි.  මීගමු කටානේ, ඇත්ගාලේ නිදහස් වෙද මැදුර ගැන පෙර දිනෙක මම නෙළුම්විලෙහි සටහනක් තැබුවෙමි.එතැන් පටන් බොහෝ දෙනා එහි අවුත් ලෙඩ රෝග සුවපත් කරගත්හ. ඒ අය අතර මා පැසසුවෝ ද වූහ.යහපත් දෙයක් පතළ කළේය යන පින් සිත මා තුළ පහළ විය.පසුගිය දිනෙක මා එහි ගොඩවැදුණේ අහම්බෙනි.අරුමයෙකි!පෙර මා පොබ කළ ඒ යුවතියන් ගේ සුපසන් මුහුණු කළු වී ගොසිනි. ඒ දුටු මා මුකුලිත විණි. පෙර දා උනන්දුවෙන් ලෙඩුන් ගේ සුවදුක් විමසූ ඔවුහු අද හුස්මක් – කටක් ගත නොහැකිව අපහසුවෙන් වැඩකරති.කුමක් විණි දැයි මම විපරම් කළෙමි.ඇසූ දෙයින් කම්පා වීමි.අලුයම හුළු අතු එළියෙන් මඟ සොයා ගෙන එන අය නොම්මර ගැනීමට පොරකති. ඒ පොරය හවස් වන තුරු ඉවර නොවේ. ඇතැම්හු කෙහෙවලු ද පටලවා ගනිති.මේ තොරතුරු සොයද්දී මා කෙරෙහි රොස් වූ එකියක මා අවාරයේ බෙහෙත් ගැනීමට ආ තැනැත්තියකැයි වරදවා වටහාගෙන මට බැණ වදින්නට වූවාය. මම ඉවසා සිටියෙමි.මීට මාස කිහිපයකට පෙර ශාන්ත සුවයෙන් යුතුªව තිබූ වෙද අසපුවට මේ විනය කටින ලද්දේ මවිසින් නොවේදැයි මා තුළ වේදනාවක් ඇතිවෙයි.මා එහි ගියේ ඉරිදා දිනෙකය. පෙර ඉරුදින වරු දිනක් සේ සැලකූ වෙද - හෙද මඬුල්ලට ඉර අවරට යනතුරු දහවල බත බුදින්නට ඉඩක් නොලැබුණු බව ඇසීමි. එය දැන් දෛනික සිදුවීමක් බවට පත්ව තිබේ.”මොනව කරන්ඩද දරුවෝ, හැමෝම ලෙඩ්ඩු කොට? ගසා බසා දාල යෑම ඔබින්නෙ නෑ නොවැ අපට!’ දනන්සූරිය ඉසිවරයාණන් සියල්ල උපේක්ෂා සහිතව දරා ගත්තා සේය.අලුත උපන් බිලිඳා ගෙයි තනිකර හිමිදිරියේම මෙහි සේවාවට එන තරුණ මවක ගේ උඩුකය වැස්ම යාන්තමට තෙමී ඇත්තේ බිලිඳු කිරෙන් නම් ඇයට පහන් සිතින් වැඩ කළ හැකිද?දෙවියනි, නොමිනිසුන්හට මිනිසුන් හඳුන්වා දුන් මට කමා කළ මැන. එබඳු මිනිසුනි, ඔවුන් වෙතින් ඇප උපකාරය ම ලබන ඔබ ඔවුන්ට දෙතිස් වධය ම දෙන්නේ නම් ඔබේ මිනිස් භාවය කොහි සැඟවිණි ද?අබ මල් පියල්ලක තරම් ප්‍රතිඋපකාරයක් නොලබා ඔබේ ලෙඩට පිහිට වන ඔවුනට ඔබ මීට වඩා කාරුණික විය යුතුම ය.ඇත්ගාල නිදහස් වෙද මැදුර පරිසමාප්තාර්ථයෙන් ම නිදහස් වෙද මැදුරක් වේවා!  ශ්‍රී ලං.ගු.හ. හිටපු බලපන්ති සැරයන් අරුණමාලි එස්.දෙයියන්දර මහත්මිය විසින් යොමු කරන ලද ලිපියක් ඇසුරිනි.නෙළුම් විල, සිළුමිණ,ලේක්හවුස්, කොළඹ</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=as0908164</link>
    <topic>ගුරු සේවයේ රසකතා</topic>
    <author>විශ්‍රාමලත් ආචාර්ය</author>
    <content>බුදුන් උපන් බිමට “මිහින්” මඟින් ගියෙමිදරුවා මනුෂ්‍යයකු හෝ අමනුෂ්‍යයකු කරන්නේ පරිසරයයිනෙළුම් විලගුරු සේවයේ රසකතාමිනිත්තුවක කතාවක්නීතියක් වේ නම් එය බහුතර සමාජයේ හිත සුව පිණිස විය යුතුයගසට මුලට පණ දෙමින් කලාව දැයට දීමට වෙර දරන කලාකරුවෙක්එක්දහස් නවසිය හැත්තෑඑකේ වර්ෂයේ වයඹ පළාතේ හල්මිල්ලවැව ප්‍රදේශයේ පිටිසරබද ඉතාමත් නොදියුණු ගම්මානයක පිහිටි ප්‍රාථමික පාසලක සේවය කළ ජයසේන මුල්ගුරුන්නාන්සේ හා කුමාරි ගුරුතුමිය එම නොදියුණු ගම්මානයේ පිහිටි එම පාසල දියුණු කිරීමෙහිලා අති උදාර සේවාවක් ඉටුකළ ගුරු භවතුන් දෙදෙනෙක් වූහ.ගමේ ජනතාවගේ හා ඔවුන්ගේ දරුවන්ගේ අමුතුම වූ භාෂා විලාශය හා ක්‍රියා කලාප ඉතාමත් නොදියුණු වූ අතර දිනපතා තම දරුවන් පාසලට යැවීමට හෝ දරුවන්හට උගැන්වීමට හෝ තම ගමේ පාසල දියුණු කරගැනීමට මෙම මව්පියන් කිසිවකුට අවශ්‍යතාවක් නොවීය.මව්පියන් වෙනුවෙන් ඔවුන්ගේ දරුවන් පාසලට ගෙන්වා ඔවුනට අකුරු කියාදීම නිරන්තරයෙන්ම පැවරුණේ මෙම ගුරුන් දෙදෙනා වෙතය.උදෑසන පාසලට පැමිණෙන ගුරු භවතුන් දෙදෙනා ගමේ අස්සක් මුල්ලක් නෑර ඇවිද ගමේ ඇළවල්වල මඩ වගුරුවල හා වැව්වල මාළු බාමින් හා නොයෙකුත් පාපක්‍රියා වල නිරතවී සිටින ළමයින් අල්ලා ඔවුන් බලහත්කාරයෙන්ම පාසලට කැඳවාගෙන විත් ඔවුනට අකුරු කියාදීම මෙම ගුරුභවතුන් දෙදෙනාගෙන් දිනපතා කෙරෙන මුල්ම කාර්යය විය.කතාබහේදී හෝ ක්‍රියාවලදී කිසිම හැදියාවක් නොමැති මෙම දරුවන් පාසලේ දී රැකබලාගැනීම මෙම ගුරුන් දෙදෙනාට අතිදුෂ්කර කාර්යයක් විය.මේ අතර කුමාරි ගුරුතුමිය පාසල වෙත උදෑසන එන අතරතුර බසයෙන් බැස ඒ අසල ඇති ජයසේකර මුදලාලිගේ කඩයට ගොස් දිවා ආහාරය සඳහා සීනි බනිස් ගෙඩි දෙකක් තෝරා ඒවා විවේක කාලයේදී එවන ළමයින් දෙදෙනා අත හොඳහැටි ඔතා එවන ලෙස මුදලාලිට කියා යෑම කුමාරි ගුරුතුමියගේ දෛනික කාර්යය විය.දිවා විවේක කාලයේදී තම පන්තියේ ළමයින් දෙදෙනකු කඩේට යවා බනිස් ගෙඩි දෙක ගෙන්වා ගන්නා කුමාරි ගුරුතුමිය ඒ සෑම දිනයකම තමන් ගෙන්වාගන්නා බනිස්වල උඩ ඇති සීනි කොටස නොතිබීම ගැන දිනක් මුදලාලිගෙන් විමසුවාය.”අනේ මිස් මම එව්වේ හොඳට සීනි තිබූ බනිස් ගෙඩි දෙකක්” යැයි මුදලාලි ඒ පිළිබඳව ටිකක් සොයා බලන ලෙස ගුරුතුමියට පැවසුවේ ඒ පිළිබඳව ටිකක් සැකයක් මුදලාලිට ඇතිවූ බැවිනි.මේ පිළිබඳව සොයාබැලීමේදී කුමාරි ගුරුතුමියට දැනගන්නට ලැබුණේ කඩෙන් ඔතා දෙන බනිස් ගෙඩි දෙක ලබාගන්නා සිසුන් දෙදෙනා පාසලට එන අතරමඟදී බනිස්වල සීනි ඇති කොටස කා ඉතිරිය කුමාරි ගුරුතුමියට ගෙනැවිත් දී ඇති බවය. මේ අනුව මාස කිහිපයක් තිස්සේ කුමාරි ගුරුතුමිය ගිල දමා ඇත්තේ ළමයින් දෙදෙනා විසින් සීනි කොටස් කෑ සීනි නොමැති බනිස් බැව් පසුව දැනගත හැකිවිය. මෙහි නම් මනඞකල්පිතය. මෙය සත්‍ය සිද්ධියකි.විශ්‍රාමලත් ආචාර්යඩී.එන්.දිසානායකකොස්වත්ත – බිංගිරිය</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=as0908165</link>
    <topic>මිනිත්තුවක කතාවක්</topic>
    <author>ගාමිණී චන්ද්‍රසේන – මාකොල</author>
    <content>බුදුන් උපන් බිමට “මිහින්” මඟින් ගියෙමිදරුවා මනුෂ්‍යයකු හෝ අමනුෂ්‍යයකු කරන්නේ පරිසරයයිනෙළුම් විලගුරු සේවයේ රසකතාමිනිත්තුවක කතාවක්නීතියක් වේ නම් එය බහුතර සමාජයේ හිත සුව පිණිස විය යුතුයගසට මුලට පණ දෙමින් කලාව දැයට දීමට වෙර දරන කලාකරුවෙක්යන්ත්‍රානුසාරයෙන් වැඩකරන ලී මෝලක සේවයේ යෙදී සිටි කම්කරුවකුගේ අතක්, මැසිමකට හසුවීමෙන් කැපී වෙන්වුණු අතර, එහි කළමනාකරුගේ මැදිහත්වීමෙන් වෙන්වුණු අත පොලිතින් මල්ලක ආරක්ෂා සහිතව දමා එයද සමඟ රෝගියා වහාම රෝහල්ගත කෙරිණි.එහිදී සිදුකළ සැත්කමකින් සාර්ථක ලෙස අත බද්ධ කිරීමට වෛද්‍යවරුන්ට හැකිවිය. පසුදා රෝහලට ගිය කළමනාකරු ඇතුළු පිරිසට දැකගත හැකි වූයේ, රෝගියා සම්පූර්ණ සුවය ලබා රෝහල් භූමියේ තිබුණු ක්‍රීඩා පිටියේ තවත් පිරිසක් සමඟ වොලිබෝල් ක්‍රීඩාවේ යෙදී සිටින අයුරුය!”නවීන වෛද්‍ය විද්‍යාවේ හාස්කමක තරම..!”ඒ දුටු කවුරුත් විශ්මය පළ කළහ.දින කිහිපයකට පසුව එම සේවකයා සම්පූර්ණ සුවය ලබා නැවතත් සේවයට පැමිණි අතර ආසන්න දිනක දීම තවත් සේවකයකු අනතුරකට පත්ව, ඔහුගේ එක් පාදයක් කැපී වෙන්විය. එවිට ද ඉදිරිපත්වූ කළමනාකරු පෙර පරිදිම, කැපී වෙන්වුණු පාදය ආරක්ෂා සහිතව පොලිතින් මල්ලක දමා රෝගියා සමඟ රෝහල්ගත කෙළේය.ඔහුටද කළ සැත්කමකින් සාර්ථක ලෙස පාදය බද්ධ කෙරිණි. පසුදින රෝහලට ගිය කළමනාකරු ඇතුළු පිරිසට එහිදී දැකගත හැකි වූයේ සම්පූර්ණ සුවය ලැබූ රෝගියා ක්‍රීඩා පිටියේ තවත් කණ්ඩායමක් සමඟ දක්ෂ ලෙස පාපන්දු ක්‍රීඩාවේ යෙදී සිටින අයුරුය. ඒ දුටු පිරිස වඩාත් විශ්මයට පත්ව, “නවීන වෛද්‍ය විද්‍යාවේ පුදුම හාස්කම්..!” යැයි යළිත් උදම් අනන්නට පටන් ගත්හ.ඊටත් දින කීපයකට පසු ඔහුද යළි සේවයට පැමිණියේය.මේ අතර තවත් කම්කරුවකු අනතුරට පත්වී එවර ඔහුගේ හිස කැපී කඳින් වෙන්විය. මෙහිදී වහාම ක්‍රියාත්මක වූ කළමනාකරු ඇතුළු පිරිස, වෙන්වුණු හිස ඉතා ආරක්ෂා සහිතව, ප්‍රවේශමෙන්, පෙරසේම පොලිතීන් මල්ලක දමා, හුළං පොදක් පවා නොවදින ලෙස මල්ලේ කට තදින් බැඳ, රෝගියා සමඟ මුලින් කී රෝහලටම බාරදෙන ලදී.තමන් මීට පෙර ලබා ඇති විශ්මයජනක අත්දැකීම් අනුව, එසේ වෙන් වූ හිස සැත්කමකින් සාර්ථක ලෙස බද්ධ කරන බව පැහැදිලිවම දැන සිටි කළමනාකරු මෙම “වික්‍රමය” පෙන්වීමේ අරමුණින් තම කම්හලේ අධ්‍යක්ෂ මණ්ඩලය ද සමඟ පසුදා රෝහලට ගොස් තම රෝගියා ගැන සොයා බැලූ නමුත් රෝගියා දක්නට නොලැබිණි. ඔහු ද, පෙර රෝගීන් මෙන්ම ක්‍රීඩාපිටියේ කිසියම් ක්‍රීඩාවක යෙදී සිටිනවා විය හැකියැයි සිතා පිරිස ක්‍රීඩාපිටිය සිසාරා සොයා බලන්නට වූ අතර, ඔහු සොයාගත නොහැකි වූ තැන සියලු දෙනාම දිවගොස් වාට්ටුවේ වෛද්‍යවරයා හමුවී මේ ගැන විමසා සිටි විට වෛද්‍යවරයා මෙසේ පැවසුවේය.”මේ ලෙඩාත් අපට බේරගන්න තිබුණා. .. ඒත් කවුද මෝඩයෙක්, එයාගෙ වෙන්වුණු හිස දමාගෙන ආව පොලිතීන් මල්ලේ කට බැඳල තිබුණානේ. ඒ නිසා හිස අපට ලැබෙන කොටත් හුස්ම හිරවෙලා, පණගිහින් තිබුණේ..!”රැස්ව සිටි සැමගේ ශෝකාකූල දෑස් කළමනාකරු වෙත යොමුවූයේ නිතැතිනි! (“රීඩර්ස් ඩයිජස්ට්” ඇසුරෙනි)ගාමිණී චන්ද්‍රසේන – මාකොල</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=as0908166</link>
    <topic>නීතියක් වේ නම් එය බහුතර සමාජයේ හිත සුව පිණිස විය යුතුය</topic>
    <author>සාකච්ඡා කළේ</author>
    <content>බුදුන් උපන් බිමට “මිහින්” මඟින් ගියෙමිදරුවා මනුෂ්‍යයකු හෝ අමනුෂ්‍යයකු කරන්නේ පරිසරයයිනෙළුම් විලගුරු සේවයේ රසකතාමිනිත්තුවක කතාවක්නීතියක් වේ නම් එය බහුතර සමාජයේ හිත සුව පිණිස විය යුතුයගසට මුලට පණ දෙමින් කලාව දැයට දීමට වෙර දරන කලාකරුවෙක්මිනිස් සමාජය ක්‍රමයෙන් පරිණාමයට පත් වීමේ දී එහි ජීවත් වූ මිනිසාට ද ඉතා සංකීර්ණ ප්‍රශ්න හා ගැටලුවලට මුහුණ දෙන්නට සිදු විය. දේපළ අයිතිය සහ නිදහසේ ජීවත්වීම යන කරුණු එහි දී සුවිශේෂී වේ. ගැටලු වැඩි වෙත් ම ඒවා විසඳා ගැනීමේ ක්‍රමෝපායයක් ද අවශ්‍ය විය. නීති රීති හා දඬුවම් නිර්මාණය වූයේ ඒ අනුව ය. මහජනතාව විසින් තෝරා පත් කරගන්නා ලද මහා සම්මත රජු විසින් එම නීති රිති සහ දඬුවම් ක්‍රියාත්මක කරනු ලැබුවේ ය. මෙවර ලිපියෙන් සාකච්ඡා කැරෙන්නේ නීතිය සහ දඬුවම් දීම සම්බන්ධව බෞද්ධ අදහස කවරේ ද යන්න පිළිබඳව ය.බුදු දහම නීතිය සහ දඬුවම කෙරෙහි දක්වන ස්ථාවරය තේරුම් ගන්නට නම් මුල් බුදු සමය වෙත ගැඹුරින් අවධානය යොමු කළ යුතු වේ. අග්ගඤ්ඤ සූත්‍රයේ ලෝක සම්භවය සහ සමාජ සංස්ථාවන් හි ඇතිවීම සම්බන්ධ විග්‍රහයෙන් දී ප්‍රබල සමාජ ප්‍රශ්නයක ප්‍රතිඵලයක් ලෙස නීති පැනවීම සහ දඬුවම් දිම නිර්මාණය වී ඇති බව පැහැදිලි වේ. මිනිසුන් සිය කැමැත්තෙන් ම වැරැදිවලින් වළකිනවා නම් දණ්ඩනයක් හෝ නීති පැනවීමක් අවැසි නැත.එහෙත් පුද්ගලයකු හෝ යම් පිරිසක් දිගින් දිගටම වැරැදි කරනවා නම්, සමාජයට කරදරයක් වන ලෙස හැසිරෙනවා නම් නීති පැනවීමටත් දඬුවම් දීමටත් සිදුවනු ඇත.සමාජය පරිණාමය වීමත් සමඟ මිනිස්සු දේපළ අයිතිය පිළිබඳ මූලික අයිතිවාසිකම් බිඳහෙළන්නට පටන් ගත්හ. ඒ අධික තෘෂ්ණාව හේතුවෙනි. එහිදී සිදුවූයේ යුක්තිය බිඳ වැටීම ය. ඒ අනුව යුක්තිය සහ සාධාරණත්වය ඉටු කිරීම පිණිස, සියලු දෙනා ගේ ම අයිතීන් රැකදීම පිණිස නීතියත් දඬුවමත් ආරම්භ වූ බව අග්ගඤ්ඤ සූත්‍රය පැහැදිලි කරයි. එහි සඳහන් වන ලෙස නීතිය හා රාජ්‍යය එකවරම ආරම්භ වූ ආයතන ලෙස හඳුනා ගත හැකි ය.කුප්පියාවත්ත ජයශේඛරාරාම විහාරවාසීගෞරව ශාස්ත්‍රවේදීමාවරලේ භද්දිය හිමිඒ අනුව මහා සම්මතයෙන් තෝරා ගත් රජුට නීති පැනවීමටත්,, නීතිය කඩ කරන පිරිසට දඬුවම් පැමිණවීමටත් අයිතිය ලබා දෙන්නේ ජනතාව ය. සමාජයේ අපරාධ සිදු වන්නට ඉඩ නොදීම රජු ගේ ප්‍රබල වගකීමක් බව චක්‍රවර්තී සීහනාද සූත්‍රයේ දී ද අවධාරණය කර ඇත.‘මාචතේ විජිතේ අධම්ම කරෝ පවත්තිට්ඨ’යනුවෙන් පෙන්වා දී ඇත්තේ ඒ කරුණයි.ජනතාව විසින් අපරාද කරුවන්ට දඬුවම් දීම හා හිරිහැර කිරීම වෙනුවට ඒ සඳහා පුද්ගලයෙක් හෝ ආයතනයක් මැදිහත් වීම සමාජය ක්‍රමයෙන් දියුණුවට පත්වීමේ දී ඇති වූ උසස් තත්ත්වයකි. කෙසේ වෙතත් බුදු සමය, පෙන්වා දෙන පරමාදර්ශී සමාජයෙහි නීතිය සහ දඬුවම මේ ලෙස ම ක්‍රියාත්මක කළයුතු යැයි බුදුරජාණන් වහන්සේ දේශනා කොට ඇතැයි වරදවා වටහා ගැනීම ද නොකළ යුතු ය. උන්වහන්සේ මෙසේ දේශනා කොට ඇත්තා හ.‘සබ්බේ සං ජීවිතං ප්‍රියං’සියලු දෙනා ම ජීවිතයට ප්‍රිය කරති. දඬුවමට බිය වෙති. මේ නිසා දඬුවම් දීමේ දී විශේෂයෙන් ම පරමාදර්ශී සමාජයක කවර හේතු පදනම් කරගෙන එය සිදු කළ යුතු ද යන්න පිළිබඳව බුදු සමයේ විග්‍රහ කර ඇත. විශේෂයෙන් සංඝ සමාජයට පැනවූ නීති රීති සහ ඒවා පැනවීමේ දී ප්‍රමුඛතාවයය දුන් කරුණු දෙස අවධානය යොමු කිරීමෙන් එය වටහා ගත හැකි ය.නීතිය සම දඬුවම බුදු සමයේද ක්‍රියාත්මක වේ. එහෙත් ඔබ නිවැරැදි ව වටහා ගත යුතු දෙයකි. එනම් බුදු සමයේ අනුමත කර තිබෙන්නේ කායික හිංසන සහිත දඬුවම් නොවන බව ය. එහි බරපතළ ම දඬුවම ලෙස ක්‍රියාත්මක වී ඇත්තේ පලවා හැරීම ය. නිදසුන් ලෙස උපසම්පදා භික්ෂුන් වහන්සේ නමක් සතර පාරාජිකාවට පත්වුවහොත් ඔහුට භික්ෂුත්වයට ඇති උරුමය අහිමි වී යයි. එවිට පොහොය ගෙට රැස් වූ භික්ෂුන් වහන්සේ විසින් ඒ පිළිබඳව කරුණු විමසා හෙතෙම සිවුරු හරවා පලවා හැරීම සිදු කරයි. එසේ නොමැතිව බුදුරජාණන් වහන්සේ විසින් ඇති කරනු ලැබූ සංඝ සංස්ථාවේ බරපතළ ම වැරැදි හතර සිදු කරන අයට පවා කිසිදු කායික දණ්ඩනයක් ලබා දී නැති බව මෙහිදී අවබෝධ කරගත යුතු ය.පරමාදර්ශී සමාජයක එසේ වුව ද අප අද ජීවත් වන්නේ බුදු සමයේ මුල් ඉගැන්වීම් සියයට සියයක් ම එලෙසින් ක්‍රියාවට නැංවීමේ අපහසුතා සහිත සංකීර්ණ සමාජ පරිසරයක බව වටහා ගැනීම වැදගත් වේ. මුල් බුදු සමයෙහි නීතිය සහ දඬුවම පිළිබඳව වූ සංකල්ප විමසීමේ දී හරවත් පදනමක, දාර්ශනික පසුබිමක පිහිටා එය ආරම්භ වී ඇති බව පෙනේ. විශේෂයෙන් ම බුද්ධත්වයෙන් වසර විස්සකට පසුව නීති පැනවීමත් දඬුවම් දීමත් ආරම්භ වීමේ දී වැදගත් කරුණු දහයක් පදනම් කරගෙන ඇති ආකාරය දැක ගත හැකි ය.සංඝයා ගේ සතුට පිණිස, පහසුව පිණිස වැරදි කරන අයට නිග්‍රහ පිණිස, නොව හික්මුණු අය ගේ පහසුව පිණිස, හටගෙන ඇති වැරැදි දුරු කිරීම පිණිස, ඇති විය හැකි වැරැදි වළකා ගැනීම පිණිස, නොපැහැදුණු අය ගේ පැහැදීමි පිණිස පැහැදුණු අය ගේ වැඩි පැහැදීම පිණිස සද්ධර්මයේ පැවැත්ම පිණිස හික්මීම දියුණු කිරීම පිණිස යන කරුණු ය.බුදු රජාණන් වහන්සේ නීති පැනවූයේ මේ කරුණු ආරම්භ කිරීම සඳහා ය. වැරැදිවලට අදාළව දඬුවම් දුන්නේ ද මේ අරමුණු සාක්ෂාත් කර ගැනීම පිණිස ය.නූතනයේ නීති සැකසීමේ දී හා දඬුවම් ක්‍රියාත්මක කිරීමේ දී වුව ද ඉහත සඳහන් හේතු අතරින් අවම වශයෙන් මූලික කරුණු හය පිළිබඳව වැඩි සැලකිල්ලක් දැක්වීම ඉතා වැදගත් ය. මේ කරුණු සමාජයේ ඉදිරි ගමනට යහ පැවැත්මට ඉතා වැදගත් වන බැවිනි.නීතියක් ක්‍රියාත්මක කරනවා නම් එය බහුතර සමාජයේ සතුටට හේතු විය යුතු ය. සුළුතරයකින් යුතු කණ්ඩායමකට එය දුක්ඛිත වීමට පුළුවන. එසේ ම එවැනි නීතියක් ක්‍රියාත්මක කිරීමේ දී වැඩිපිරිසකට ඒ සමාජයේ ජීවත්වීමේ අවකාශය සැලසිය යුතු ය. වැඩි පිරිසකට පහසු ජීවිතයක් උදා කිරීම සඳහා නීති සහ දඬුවම් පැමිණ වීම බුදු සමය අනුමත කර ඇත. එසේ ම සමාජ සම්මුතියට පටහැනිව කටයුතු කරන, වැරැදි කරන අයට අවම වශයෙන් නිග්‍රහ කරන්නට හෝ නීතියක් අවශ්‍ය ය. එවැනි නීති රීති පද්ධතියක් රට පවතින්නේ නම්, හික්මුණු අයට ඒ සමාජයේ පහසුවෙන් ජීවත් වීමට අවකාශය සැලසේ.තනි තනි පුද්ගලයන් ලෙස අප කෙතරම් හික්මීමක් සහිත අය වුව ද විනය ගරුක වුව ද සමස්ත සමාජයේ එවැනි විනයානුකූ®ලබවක් දිකින්නට නොලැබේ නම් ඊට වටිනාකමක් ලැබෙන්නේ නැත.යම් යම් වැරැදි සහගත ස්වභාවයක් සමනය කිරීමටත් ඇති විය හැකි වැරැදි වැළැක්වීමටත් දඬුවම් පැමිණවීම පිළිබඳව බුදු සමය විරෝධ වන්නේ නැත.මුල් බුදු සමයේ කායික දඬුවම් ප්‍රතික්ෂේප කරන්නේ සියලු කෙළෙසුන් නෑසූ උතුමකු විසින් ගොඩ නැඟූ සමාජ සංස්ථාවක ය. එහෙත් ජාතක කතාවන්හි දක්නට ලැබෙන බෝධි සත්ත්ව චරිත දෙස අවධානය යොමු කළහොත් යම් යම් සමාජ කණ්ඩායම් සමාජ විරෝධී ක්‍රියාවන්හි නිරත වන විට බෝධි සත්ත්වයන් වහන්සේ මැදිහත් වී යුද්ධකර දඬුවම් දී එම ක්‍රියාවන්ට විසඳුම් සොයන ආකාරය දැකගත හැකි ය.මේ අනුව මුල් බුදු සමයෙහි කායික දණ්ඩනය ක්‍රියාත්මක නොවුණත්, බෝසත් චින්තනයෙහි ඇතැම් අවස්ථාවන් හි පමණක් කායික දඬුවම ක්‍රියාත්මක වී ඇති බව පෙනේ.මෙහිදී අප සිහියේ තබා ගත යුතු කරුණකි. බෝධි සත්ත්වයන් වහන්සේ යනු බුදු වන්නට පාරමිතා පුරන අයකු බව සැබෑ වුවත් හෙතෙම බුද්ධත්වයට පත්වූ පුද්ගලයකු නොවන බව ය. බුදුරජාණන් වහන්සේ යනු සියලු ක්ලේශයන් නසා සම්බුද්ධත්වයට පත් වුණ පරමාදර්ශී චරිතයකි. එවැනි චරිතයකින් කායික දඬුවම් පමුණුවමින්, කායික හිංසා කරමින් දඬුවම් දීම වැනි ක්‍රියා අනුමත කරගැනීම කිසිසේත් සිදු විය නොහැකි ය. එහෙත් සමස්ත සමාජයේ ගැටලු විසඳා ගැනීම සඳහා රජවරුන් විසින් අනුගමනය කරනු ලැබූ ඇතැම් ක්‍රියාමාර්ග බුදු සමය විසින් ප්‍රබල ලෙස අවධානයට ලක්කොට විවේචනය කිරීමක් සිදු කොට නැත.රජවරුන්ට දස රාජ ධර්ම, සතර සංග්‍රහ වස්තු ආදී දේ තම රාජ්‍ය පාලනයේ දී පරමාර්දර්ශී මූලධර්ම ලෙස තබා ගන්නා ලෙස බුදු සමයෙන් මග පෙන්වා ඇතත් සිව්රඟ සේනාව විසිරුවා හරින ලෙස කිසිදු රජෙකුට මඟ පෙන්වා නැත. එසේ වුව ද දණ්ඩනයෙන් පමණක් සමාජය යහමගට ගත නොහැකි බව ද බුදුරජාණන් වහන්සේ පෙන්වා දී ඇත. වරද කිරීමට පෙළඹවූ හේතුවට පිළියම් යෙදීම අවශ්‍ය බව කුඨදත්ත, අග්ගඤ්ඤ, චක්කවත්ති සීහනද වැනි සූත්‍රයන් හි මග පෙන්වා ඇත.අද දවසේ අපි ජීවත්වන සමාජය දෙස බලමු. දිනෙන් දිනම එහි අපරාධ වර්ධනය වේ. ඒ නිසා ම මේ අපරාධ සඳහා ලබාදෙන දඬුවම් දෙස උපේක්ෂා සහගතව බැලීමට ද සිදු වී තිබේ.සමාජය නිවැරැදි කර ගැනීම සඳහා කොතරම් දේශනා, සාකච්ඡා, සම්මන්ත්‍රණ සිදු කරනු ලැබුව ද ඇතැම් සමාජ ප්‍රශ්න නිරාකරණය කරගැනීමට එය ප්‍රමාණවත් වන්නේ නැත. එහෙත් දඬුවමින් පමණක්, වෙනත් හිංසනයකින් පමණක් සමාජයක් නිවැරැදි කරන්නටය අවස්ථාව සැලසේ යැයි එයින් අදහස් නොවේ.මිනිසුන් නීති ගරුක කිරීම උදෙසා හැකි උපරිමයෙන් දඬුවමින් තොර උත්සාහයක් දැරිය යුතු ය. පවතින තත්ත්වය අතිශයින් ම නරක නම් එය පාලනය කර ගැනීම සඳහා දඬුවම් පැමිණ වීමට ක්‍රියා කරනු ලැබුව ද ඒ කෙරෙහි ම අන්තගාමී ලෙස විශ්වාසය තැබීම නොකළ යුතු ය.මේ නිසා මුල් බුදු සමයේ ඉගැන්වීම් සහ නූතන සමාජ ප්‍රශ්න හොඳින් තේරුම් ගෙන අවබෝධ කොට ගෙන ඔබ ජීවත්වන සමාජයේ, රැකියා ස්ථානයේ පමණක් නොව ගෙදර දොර ඇති වන ගැටලු ද නිරාකරණය කරගත යුතු ය. ඒ සඳහා නිවැරැදි ප්‍රතිපත්තියක් සකසා ගැනීමට කටයුතු කළ යුතු ය.සාකච්ඡා කළේරමණී සුබසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=as0908167</link>
    <topic>ගසට මුලට පණ දෙමින් කලාව දැයට දීමට වෙර දරන කලාකරුවෙක්</topic>
    <author>ජේ.එච්.ශ්‍රියාණි</author>
    <content>බුදුන් උපන් බිමට “මිහින්” මඟින් ගියෙමිදරුවා මනුෂ්‍යයකු හෝ අමනුෂ්‍යයකු කරන්නේ පරිසරයයිනෙළුම් විලගුරු සේවයේ රසකතාමිනිත්තුවක කතාවක්නීතියක් වේ නම් එය බහුතර සමාජයේ හිත සුව පිණිස විය යුතුයගසට මුලට පණ දෙමින් කලාව දැයට දීමට වෙර දරන කලාකරුවෙක්කපා දැමූ ගසක මුලකින් හෝ ලී කොටයකින් ලද හැකි ප්‍රයෝජනය දරට මිස වෙන කුමකටද? බොහෝ දෙනකු මෙසේ සිතුවත් නිර්මාණශීලී දෑතක් හිමි අයකුට නම් ඒ ලී කොටයට හෝ මුලට පණ දීමට ගතවන්නේ ඉතා සුළු කාලයකි. ඒ සඳහා උවමනා වන්නේ දෑතත් හැකියාවත් කුඩා උපකරණ කීපයකුත් පමණි. එහෙත් එවන් හැකියාවැති පුද්ගලයන් දුර්ලභය.මේර්දිස් සිල්වා මහතා එවන් දුර්ලභ හැකියාවෙන් යුතු පුද්ගලයෙකි. රුක්මුල්වලින් විශ්මිත කලා නිමැවුම් මවන හෙතෙම හැත්තෑපස් හැවිරිදිය. හම්බල එළිය/ මංගල එළිය හි පදිංචි ඔහුට මේ හැකියාව ලැබී ඇත්තේ සිය මුත්තණුවන්ගෙනි. කුඩා කළ සිටම නිර්මාණ කලාව කෙරෙහි කැමැත්තක් දැක්වූ ඔහුට නිසි මඟ පෙන්වූයේ මුත්තණුවන් ය.”ස්වභාවධර්මයෙන් ලැබුණ ගස් කොළංවල නිර්මාණ බිහිවෙන්නේ ඉබේමයි. මං එවැනි වූ ගස් මුල් සොයා ඒවායින් නිර්මාණ බිහිකර ඔපමට්ටම් කරනවා. මෙලෙස හමුවන ඇතැම් ගස් මුල්වල නිර්මාණ ගණනාවක් සඳහා අවශ්‍ය කලාත්මක ස්වරූපයක් පවතිනවා. මා එවැනි වූ මුල් එකතු කර විවිධ නිර්මාණ සඳහා උපයෝගී කර ගන්නවා. මං මේ සඳහා පාවිච්චි කරන්නේ වක් පිහියක්, කුඩා නියනක් හා කටු කීපයක් පමණි.වයස අවුරුදු 12 දී පමණ අතට අසුවන ලී කැබැල්ලක මුලක කුමක් හෝ සටහන් කරන්නට හුරුවූ මේර්දිස් සිල්වා කල්යත්ම දිරා ගිය ගස් මුල්වලින් යම් යම් නිර්මාණ කරන්නට පටන් ගත්තේය. ඔහුගේ ප්‍රදර්ශන නිර්මාණ නැරැඹූ දෙස් විදෙස් ජනතාව මෙන්ම රාජ්‍ය නියෝජිතයන් ද, ඔහු සතුව ඇති සමරුවෙහි තබා ඇති සටහන් බොහෝය. එදා සිට මේ දක්වා ඔහු විසින් නිමකොට ඇති මෙවන් නිර්මාණ 75කට අධික සංඛ්‍යාවක් ඔහු සතුව පවතී. ඔහු දිස්ත්‍රික් සම්මාන 2ක් හා දේශාභිමාන සම්මානය දිනාගෙන ඇත.රටේ වසර ගණනාවක් තිස්සේ පැවැති යුද්ධය අතරතුරදී තොප්පිගල ජයග්‍රහණයෙන් පසු ජනාධිපතිතුමාට කිසියම් තිළිණයක් දිය යුතු යැයි ඔහුට අදහසක් පහළ විය. ඔහු ඒ සඳහා සිංහරාජයකු නිර්මාණය කළේය.”මගේ අලුත්ම නිර්මාණය වූයේ මේ කේසර සිංහරාජයායි. මා පේපර් පල්ප්වලින් නිර්මාණයක් කළ පළමු අවස්ථාවත් මෙයයි. මේ සඳහා මං ප්ලාස්ටික්වලින් කළ සිංහ පලුවක් උපයෝගී කරගත්තා. එය මං අහුලා ගත්තේ පාරේ තිබිලයි. පිටරට බලවේගවලට හිස නොනමා කටයුතු කළ අපේ එකම නායකයා වත්මන් ජනාධිපතිතුමායි. මෙම සිංහරාජයා එතුමාට ගරු කිරීමක් වශයෙන් පිළිගැන්වීමට අදහසක් තියෙනවා” යැයි ද මේර්දිස් මහතා පැවසීය.සතුන් අතර සමඟිය නිරූපණය කරමින් නාගයකුගේ ශරීරය මත සිටින ගුරුලා, මාර ගසක මුලකින් නිර්මාණය කළ හංස පහන - මෙය අඩි 8ක් උස දැව නිර්මාණයකි.නයි මුගටි හටන, ගිනි මකරා, සර්ප විමනක් සහිත නාරි දේහය, යනාදී වූ නිර්මාණ රැසක් මේ වනවිට මේර්දිස් මහතා අතින් නිමාවී තිබේ.ඔහුගේ නිර්මාණ පාසල්, පන්සල්, පල්ලි, මහපොළ, ජංගම සේවා, සංස්කෘතික හා කලා උලෙළ යන ස්ථානවල නොමිලේ ප්‍රදර්ශනය කර ඇත්තේය. “මගේ මෙම නිර්මාණ දේශීය අය මෙන්ම විදේශිකයන් ද වැඩි මුදල්වලට ඉල්ලූ වාර අනන්තයි.නාගයාගේ ඇඟමත සිටින ගුරුලා විදේශිකයෙක් රු. 280,000/- (දෙලක්ෂ අසූදහසක්) ට ඉල්ලුවා. නමුත් මේවා විකුණන්න මගේ අදහසක් නැහැ. ජනතාවට මෙම නිර්මාණ පෙන්වලා අවබෝධයක් ලබා දෙන්නයි මට ඕනෑ” මේර්දිස් මහතා පවසයි.මුදලට කලාව නොවිකුණන කලාකරුවන් බිහිවීම ලක් දෙරණටම භාග්‍යයකි.”මගේ උත්සාහය මේ කලාව දියුණු කිරීමයි. දිරායන ගස්වලින් උසස් නිර්මාණ බිහිකරන්නට හැකි බව ජනතාවට කියාදීමයි. ඒවාගේම දක්ෂතා ඇති අය මේ සඳහා යොමුකරවීම මගේ වෑයමයි. දැනට මම ජීවත්වීම සඳහා පමණක් සුළු මුදලකට කෘති විකුණා මුදලක් සොයා ගන්නවා.” යැයි ද ඔහු පැවසීය.අනාගතේ උපදින දරුවන්ට නොමිලේ නැරැඹීම සඳහා මෙම කෘතීන් තැන්පත් කිරීමට කෞතුකාගාරයක් සෑදීම ඔහුගේ බලාපොරොත්තුවයි. කපා දැමූ ගසකින් අමුතුම චමත්කාරයක් මැවීමට වෙහෙසෙන මේ කලාකරුවා පොදු ජනතාව ඒ වෙත යොමු කරවීමේ ජාතික කර්තව්‍යයට උරදී ඇත.ජේ.එච්.ශ්‍රියාණි</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=av0908161</link>
    <topic>මුණ ගැහිලා මාස හයයි අපි විවාහ වුණා</topic>
    <author>හේමාලි විජේරත්න</author>
    <content>මුණ ගැහිලා මාස හයයි අපි විවාහ වුණාසුපිරි තරු පෙනි පෙනී බුවා අක්කට උණ ගැනීමොහොමඩ් අලි ගේ ජීවිත කතාව පොතකටවාසනාවන්ත ශක්තිය සංගාඅම්මයි මමයි දෙන්නම "සම්බාහනය" ප්‍රගුණ කරපු අයගීතාවලෝකනමීනී වළටත් ජංගම ඇමතුම්චිත්‍රපට සංස්ථාවෙන් සිසුන් අතර රචනා තරගයක්මගේ පුතා ජීවත් කරවන්න පුළුවන් විශ්වාසය මට තියෙනවාකිරුළ අහිමි වූ රැජනකගේ කතාවඔයාට පුළුවන් මුතූ ගෙයි සුරංග ගෙයි ජීවිතේ වෙනස් කරන්න (රසදුන නව කථාව)ඔව්. මම ඡන්දේ ඉල්ලනවා - අනර්කලීවග කිවයුතු අය ගඟ ගලන පැත්තට හැරී නිදා සිටිනවාමෙහෙ වැඩ වැඩියි ඉතින් පිටරට ගමන් අඩු කළාඑන්න මල්ලි එන්න මල්ලි නැගිටලා මෙන්න මල්ලි මෙන්න මල්ලි රසකතාමම්මයි - පප්පයි දුන්නු වටිනාම දායාදය මගේ කට හඬයිශාරුක් ගේ ජීවිත කතාව ටෙලි නාට්‍යයකටබොලිවුඩ් තිරයේ සරාගී ලාලිත්‍යය‘රසඳුන’ හිටපු කර්තෘ රෝහණ ට මාධ්‍ය උපදේශක තනතුරක්හැට පිරුණත් සුනිල් තාම තරුණයිතිස්ස නැතිවුණයි කියලා මට තාම හිතෙන්නේ නැහැඔන්න ආයෙත් ඇස් ලෙඩMood 'n' moments නිරෝෂා විරාජිනිජනපි‍්‍රය ගායන ශිල්පිනි නිරෝෂා විරාජිනි පසුගිය සතියේ නැවතත් විවාහ දිවියට ඇතුළත් වුණා. පසුගිය 29 වැනිදා කොළඹ ගලදාරි හෝටලයේදී තමයි ඇගේ විවාහ උත්සවය පැවැත්වුණේ. ඉතා චාම්ව දෙපාර්ශ්වයේ ඥාති හිතමිත්‍රාදින් හා නිරෝෂා සමඟ මේ දිනවල එක්ව කටයුතු කරන කලා ක්ෂේත්‍රයේ හිතවතුන් කිහිපදෙනෙකු ද නව යුවළට සුබ පතන්නට එම මොහොතට එක්වී සිටියා. නිරෝෂා ගේ නව දිවියේ අලුත්ම තොරතුරු දැනගන්න පසුගිය දිනක අපි කතා කළා නිරෝෂාට.නිරෝෂා අලුත් ජීවිතේ තොරතුරු මොනවද?අපි විවාහ වෙලා තවම සතියයි ගත වුණේ. අපි විවාහ මංගල උත්සවය බොහොම චාමෙට ළඟම හිතවතුන් සහ ඥාතින් එකතු කරගෙන තමයි පැවැත්වූයේ.නව සහකරු කොහොමද ඔබට මුණ ගැහුණේ?ඔහු යසන්ත නාවුල්ලගේ. ‘දෙරණ’ රූපවාහිනි ආයතනයේ සැලැසුම් ප්‍රධානියා විදියට කටයුතු කරනවා. මම ‘දෙරණ ඩ්‍රීම් ස්ටාර්’ තරගාවලියට සම්බන්ධ වෙන කාලෙවත් ඔහු දැන හඳුනාගෙන හිටියේ නෑ. නමුත් වැඩසටහන ඉවර වෙන කිට්ටුව වගේ මට ඔහුත් සමඟ දුරකථනයෙන් කතා කරන්න අවස්ථාව ලැබුණා. ඊට පස්සේ හදිසියේ දවසක දෙරණ හෙඩ් ඔෆිස් එකේදි මුණ ගැහිලා කතා කරන්න අවස්ථාව ලැබුණා. අපි මුල් කාලෙ යහළුවන් විදියට තමයි ආශ්‍රය කළේ. ටික කලකට පස්සේ ඔහු මට යෝජනා කළා මම කැමැති නම් මාව විවාහ කරගන්න ඔහු කැමැතියි කියලා. එහෙම තමයි අපේ මුණ ගැහීම සිද්ධ වුණේ.නිරෝෂා යසන්තට කැමැති වෙන්නත් කිසියම් හේතුවක් ඇතිනෙ.ඇත්තටම ඒ වෙනකොටත් මම විවාහය වෙනවා කියන තැන හිටපු කෙනෙක් නොවෙයි. මම හිතාගෙන හිටියේ නොගැළපෙන විවාහයක් කරගෙන දුක් විඳිනවට වඩා විවාහ නොවි තනියම ඉන්න එක හොඳයි කියලයි. ඇත්තටම මට විවාහයක් ගැන අවශ්‍යතාවයක් දැනිලා තිබුණෙම නෑ. නමුත් යසන්ත සමඟ ආශ්‍රය කරන කොට, ඔහුගේ ගතිගුණ මට අවබෝධ වෙනකොට මට හිතුණා ඔහු මට ගැළපෙනව කියලා. යසන්ත හරිම නිවුණු පුද්ගලයෙක්. මම වගේ ඉක්මනට කලබල වෙන කෙනෙක් නොවෙයි.යසන්තගේ වගතුග ගැන කිව්වොත්.යසන්තගේ උපන් ගම තලවතුගොඩ. ඔහුගේ අම්මා, තාත්තා විශ්‍රාමිකයි. අක්ක කෙනෙක් සහ මල්ලි කෙනෙක් ඉන්නවා. ඒ දෙන්නම විවාහ වෙලා. යසන්තයි - මමයි මුණ ගැහිලත් මාස 06 ක් වගේ ඇතුළත විවාහ වුණා. යසන්තගේ යෝජනාවට මගේ කැමැත්ත ආව ගමන්ම අපේ දෙපාර්ශ්වයේ වැඩිහිටියන්ට දැනුම් දීලා අපි විවාහ වුණා.දැන් නිරෝෂා පදිංචි යසන්තගේ ගෙදර ද?ඇත්තටම යසන්තට තලවතුගොඩ ගෙදර තියනවා. නමුත් මගේ කඳාන ගෙදර ඉන්න කවුරුත්ම නෑ. මම පහුගිය කාලේ තනියමනේ හිටියේ. මම කැමැති වුණා ටික කලක් කඳානේ ගෙදර ඉන්න. ඒ නිසා දැනට අපි දෙන්නම සාකච්ඡා කරලා එහේ පදිංචි වුණා. ඉදිරියේදි කොහොම වෙයිද කියන්න බෑ.යසන්ත නිරෝෂා ගේ කලා ජීවිතේ ගැන දකින්නෙ කොහොම ද?මගේ ගායනය ගැන ගොඩාක් සතුටු වුණු සහ සතුටු වන කෙනෙක් එයා. ඒ නිසා ඒ ගමන තවදුරටත් ඉදිරියට යන්න කවදාවත් ඔහුගෙන් බාධාවක් මට එල්ලවන එකක් නෑ.යසන්ත ඔයා හඳුනාගෙන තිබුණේ කොහොම ද?එයා කිව්වෙ නම් මුලින්ම එයා මට කතා කරල තියෙන්නේ කලා ශිල්පිනියක් විදියට කියලයි. දිගින් දිගටම මාත් එක්ක කතා කරනකොට එයාට තේරුණලු මතුපිටින් ඉන්න ගැහැනියට වඩා වෙනස් ගැහැනියක් මා තුළ ඉන්නවා කියලා. එයාට තමයි යසන්ත ආදරේ කරලා තියෙන්නේ.ඔයා හිතනවද ඔයාට සුදුසුම කෙනා දැන් මුණ ගැසුණා කියලා.තවම අපි විවාහ වෙලා දින කීපයයි ගතවුණේ. තව අවුරුදු දහයකින් ඔය ප්‍රශ්නෙ ඇහුව නම් උත්තර දෙන්න පුළුවන්. නමුත් විශ්වාස කරන හැටියට අපට ගැළපෙනම කෙනා ලැබෙන්නත් වාසනාවක් තියෙන්න ඕන.හොඳ විවාහ ජීවිතයක් ලැබෙන්න වාසනාව දැඩි ලෙසම බලපානවා කියලා මම හිතනවා. කොහොම වුණත් මම හැම දෙයක්ම සුබවාදීව දකින කෙනෙක්. මම කිසියම් තීරණයක් ගත්තම ඒක වැරදුණා වුණත් මට දුකක් නෑ.ඇත්තටම මේ දවස් දෙක තුනටම මට තේරුණා යසන්ත මම හිතුවටත් වඩා හොඳ කෙනෙක් කියලා. මම එදා විවාහ වෙන දවසෙත් කළ එකම ප්‍රාර්ථනය මැරෙන තුරා මේ විදියට අපිට එකට ජීවත්වෙන්න ලැබෙන්න කියලයි.හේමාලි විජේරත්න</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=av0908162</link>
    <topic>සුපිරි තරු පෙනි පෙනී බුවා අක්කට උණ ගැනී</topic>
    <author>ගයන්න පායනතරුව ගැන ලියමන</author>
    <content>මුණ ගැහිලා මාස හයයි අපි විවාහ වුණාසුපිරි තරු පෙනි පෙනී බුවා අක්කට උණ ගැනීමොහොමඩ් අලි ගේ ජීවිත කතාව පොතකටවාසනාවන්ත ශක්තිය සංගාඅම්මයි මමයි දෙන්නම "සම්බාහනය" ප්‍රගුණ කරපු අයගීතාවලෝකනමීනී වළටත් ජංගම ඇමතුම්චිත්‍රපට සංස්ථාවෙන් සිසුන් අතර රචනා තරගයක්මගේ පුතා ජීවත් කරවන්න පුළුවන් විශ්වාසය මට තියෙනවාකිරුළ අහිමි වූ රැජනකගේ කතාවඔයාට පුළුවන් මුතූ ගෙයි සුරංග ගෙයි ජීවිතේ වෙනස් කරන්න (රසදුන නව කථාව)ඔව්. මම ඡන්දේ ඉල්ලනවා - අනර්කලීවග කිවයුතු අය ගඟ ගලන පැත්තට හැරී නිදා සිටිනවාමෙහෙ වැඩ වැඩියි ඉතින් පිටරට ගමන් අඩු කළාඑන්න මල්ලි එන්න මල්ලි නැගිටලා මෙන්න මල්ලි මෙන්න මල්ලි රසකතාමම්මයි - පප්පයි දුන්නු වටිනාම දායාදය මගේ කට හඬයිශාරුක් ගේ ජීවිත කතාව ටෙලි නාට්‍යයකටබොලිවුඩ් තිරයේ සරාගී ලාලිත්‍යය‘රසඳුන’ හිටපු කර්තෘ රෝහණ ට මාධ්‍ය උපදේශක තනතුරක්හැට පිරුණත් සුනිල් තාම තරුණයිතිස්ස නැතිවුණයි කියලා මට තාම හිතෙන්නේ නැහැඔන්න ආයෙත් ඇස් ලෙඩMood 'n' momentsදිනක් හවස් වරුවක බුවා අයියා මහත් කලබලයෙන් මා සොයා කාමරයට කඩාගෙන ආවේය.”මල්ලි.. මල්ලි.. මාර වැඩේ.. අපි ඉවරයි..”අයියාගේ ඇස් බේස් ඩ්‍රම් සයිස් ය. නළලින් දාඩිය බිංදු බිංදු ලීක්වෙයි.අ..ඇයි.. අයියෙ.. මොකක්ද.. වෙලා තියෙන්නෙ..””අක්කට උණ. මල්ලි.. අක්කට උණ..””මළකෙළියයි. ඩෙංගිද .. බරවාද.. මැලේරියාද.. නැත්තං අර.. ඌරු..””නෑ.. නෑ.. එහෙම ..එකක් නෙමෙයි.. එහෙම එකක් නං ඔය..ප්‍රයිවෙට් හොස්පිටිතාලෙක ගිනිකාලා.. ඩොට්ටස් ලා චැලේන්ජ් කරලා සනිපකරගන්ඩ බැරියැ.. මේක එහෙම ලේසියෙං බහින උණක් නෙමේ... මේ අර.. ස්ටාර් පීවර් එක.. මල්ලි.. තරු උණ.. තරු උණ..”මො.. මො.. මොනා.. තරු උණ.. අපේ රටවලනං අහන්නවත් නෑ..බුවාලන්තෙත් මාර කොමිටෙල් උණ ජාතිනෙ යැ තියෙන්නෙ..””මේක මල්ලි දැං.. රට පුරාම තියෙනවා.. TV එකෙං තමයි බෝවෙන්නේ... වර්ග ගණනාවක්ම තියනවානේ. ඔය... ගයන තරු, රඟන තරු, නටන තරු, හිනා තරු, පෙම් තරු, ඉතුරු කරන තරු, වියදං කරන තරු,ඇති..ඇති.. අයියෙ.. අහසෙ තරුවලටත් වඩා ලන්තෙ තරු තියෙනවනෙ.. දැං.. මොකක්ද ඔය අක්කාට වැළඳිලා තියෙන තරු උණය..?”ලේසිපාසු එකක් නෙමේ මල්ලි.. ගයන තරු උණ..” අයියාගේ මූණ ඇණේ ඇනුණු රීබිල් ටයර් එකක් වගේය.”දැං ඕක හැදුණාම මොකෝ වෙන්නෙ..””මොනාද ඉතිං.. සිංදුම කියන්න හිතෙනවා.. කියලා.. කියලා.. අන්තිමේ .. එක්කං යන්න වෙනවා...”ඉස්පිරිතාලෙකට..?””නෑ..නෑ.. ඔය.. ටී.වී. රියැලිටි .. සායනයකට.. ඔය.. රියැලිටි ක්ලිනික් වට දෙකතුනක තැන් තැන්වල චාටර් වෙනකොටත් නිකංම වගේ උණ බැහැලා යනවා..අවසන් සීයට ආවොත් නං සන්නිපාත තත්ත්වයට වැඩේ බැරෑරුම් වෙනවා..”එතකොට බෙහෙත්වලට බර ගාණක් යයිනෙ..””නෑ..නෑ.. ඕකට තියෙන එකම බේත එස්.එම්.එස්... කියලා එකක්.. ඒකට නං බර ගාණක් කෙළවෙනවා. සමහරවිට තදේටම නැගලා ගියොත් ඉඩකඩං රත්තරං බඩු ටිකටත් සුවිප් එක ඇදෙන්ඩ ඉඩ තියෙනවා... නැත්තං ... අන්තිම..අයියාට කතාව ඉවර කරන්නට ඉඩ නොලැබුණේ නිදන කාමරය පැත්තේ් ජනේලය අයිනෙං ඇසුණ හඬක් නිසාය.”අයියෙ.. පූසෝ.. පොරකනවා.. නේද ඇහෙන්නෙ .. ඊයෙ රෑත් නිදාගන්ඩ නෑ.. ඉන්ඩ මං එකෙක්ගෙ කසේරුකාව බ්ලාස් කරලා එන්ඩ..”නෑ.. නෑ. මල්ලි .. නෑ.. ය..යන්ඩ එපා.. ඒ පැත්තට.. ඔය ඇහෙන්නෙ.. අක්කා ..වොයිස් පැස්ටිස් කරනවා..”මළකෙළියයි.. කඩාගෙන ගිහිං.. ෂෝ.. ෂෝ.. ගාලා කෑගැහුවානං අක්කාගෙං ඉල්ලන් කනවා...”අ.. අයියා ඔය නැගිට්ටෙ .. කලබලෙං කොහෙ යන්නද.. පොඩ්ඩක් ඔළුව දාලා බලමුද.. ප්‍රැක්ටිස් පාර..””මල්ලි.. ගිහිං.. බලාගන්ඩ.. මං.. යනවා..ඉස්සරහ ගේට්ටුව පැත්තට.. අහල පහළ කස්ටියට පේන්න ඉන්න ඕනෑ මේ.. වෙලාවට..””ඒ.. ඒ මොකෝ.. අයියෙ. ඒ..””නැත්නං.. ඔය සද්දෙට..උන් හිතනවා .. මං මේ ගෑනිගෙ බෙල්ල මිරිකනවා කියලා.. නිකං හරි පොලිසියට ගින්න දුන්නොත්.. දවස් දෙක තුනකට කූඩුවෙ පරිප්පුව අදින්නයි වෙන්නෙ...”අයියා මිදුල දෙසට දුවගියෙන්.. මම.. අක්කා සිටින කාමරය පැත්තට ගියෙමි.දොර රෙද්ද ඈත් කළ සැණින් සැර හඳුන්කූරු දුමාරයක් මුහුණට වැදුණි.හඳුන්කූරු දුම අතරින් දුටුවේ අක්කා බිම පැදුරක් මත හිඳගෙන ගීත පොත් වටකරගෙන සිටින අයුරුය.ඉදිරියේ සරස්වතී දේවිය ගේ පින්තූරයකි.ඒ ඉදිරිපිට තසිමක තැබූ පේර ගෙඩියක් හා අඹ ගෙඩි දෙකකි. පසෙකින් පහනක් ද දැල්වෙයි. අක්කා ඉඳගන්නට සන් කළෙන් මම ද පැදුරේ කොනකින් ඉඳගතිමි.පසෙක තසිමක ඉඟුරු, සූකිරි, වැල්මී.. කැබැලි කීපයකි. වැල්මී කෑල්ලක් හැපූ අක්කා මධුර ස්වරය අවදි කළාය....හා..හා..හ..ම්..හම්මේ..ඒ..එ... මා...ආ...ආ.. මා...නී...සා.. මානිසා... සා.. සාරී..රී..සාරි.. පා..ග .. පාග.... ආ.... මී.. ඊ..ඊ...ඊ..ඊ...ඊඊ..අක්කාගේ හීන් උච්ච සුවරයට පෙර කන වසාගන්ඩ හිතුවත් බැණුම් අසාගන්නට වෙන හෙයින් අතක් එසවිය නොහැක. වාසනාවට කං අගුල් වැටී ගියේය. දැං කිසිවකුත් පැහැදිලිව නෑසේ.. අක්කා.. තවත් දුරට ගායනා කළද මට හරිහැටි ඇසුණේ නැත.”ඔන්න.. බලන්න.. මල්ලි.. ට.. ගීත රසඥතාවෙ තියෙනවා... සමවැදිලා වගේ අහගෙන හිටියනෙ.. බලන්න.. අපේ මනුස්සයට.. එක තප්පරයක් මගේ සිඟින් අහන් ඉන්න බැරි හැටි...ඔන්න.. මල්ලි.. පුල් සපෝට් එක ඕනෑ.. මේ පාර මං.. ස්ටාර් සිඟින් රේස් එකේ... අන්තිම දොළොස්දෙනා අතරට එනවා.. සුවර් .. ම සුවර්...බලන්න මල්ලි.. මියුසික් මුකුත් නැතුව අමුවට සින් කරන්න අමාරුයි... අපේ බාප්පලාගේ ගෙදර තිබුණා පරණ පුට්බැලෝ සර්පිනාවක්... මං හිතං ඉන්නෙ හෙට වැඩ ඇරිලා එනිං ගමන් ඒකත් අරං එන්න...මම වහා නැගිට ඒ සුබ ආරංචිය කියන්නට අයියා සොයා ගියෙමි. අයියා පේන්න නැත. ඈතින් අක්කාගේ සද්ද පුහුණුව ඇසේ.”ගුම්.. ගුම්.. හ.. රා.. ර.. රාර... රා... ආ.. ගුම්... ඉස්සරහා ගෙදර ඇන්ටිගේ හඬ ගෙතුළින් ඇසුණි.”දුවේ ... රෙදි ටික ගන්ඩ... ගොරවගෙන එනවා.. ඇහෙන් නැද්ද... මං යනවා.. දර ටික ගෙට ගන්ඩ..”බුවියක් දොර ඇරගෙන එළියට එනු පෙණුනෙන් මම වහා පඳුරකට මුවා වුණෙමි.”අම්මට... පිස්සු... වැහි කළුවක් පේනතෙක් මානෙක නෑ.. මේ අගේට පායලා තියෙන්නෙ...ගොරෝනවා වගේ ඇහෙන්නෙ.. බුවාරත්න අංකල්ලාගේ ගෙවල් පැත්තෙං.... මං හිතන්නෙ ළිඳ ඉහින්න මෝටරයක් ගෙනැත් වෙන්නැති..මම වහාම වට පිට බැලුවේ අක්කා ළඟ පාතක ද කියාය. මේ අසල්වැසි විනිශ්චය ඇහුණා නම් ගාසා තීරයට මිසයිල් ගැහුවා වගේ වෙන එක සිකුරුය. අක්කා නොව මගේ දසුනට හසුවූයේ ලණු පොටකින් බලු දණ්ඩකු ගැට ගසාගෙන එන බුවා අයියාය.සදහටම බල්ලන් ඇලජික් අයියා බල්ලකු ගෙන ඒම අදහා ගත නොහැකි මම ඒ ගැන විමසුවෙමි.”නෑ.. මල්ලි.. අහල පහළ උන් අහන ප්‍රශ්නවලිං ගැළවෙන්නත් එපායැ.. අක්කා උච්ච සුවර ප්‍රැක්ටිස් කරන වෙලාවට මුගෙ පිටින්දාලා බේරුණැහැකි. කියන විටම අක්කාගේ සුවර හඬ නැඟිණි.”ස.. ස... ස... රි.. රි.... රි.. රි.. රි.. රි...”හඬ කන වැකුණු සැණින් අයියා ගෙනා බලුදණ්ඩා ද පෝම් විය. ඌට හිතුණේ තම බජාර් එකේ එකෙක් ගෙන් ලැබුණු සිග්නල් එකක් කියාය. හොම්බ උඩට හරවාගෙන රිප්ලයි එක දෙන්නට සෙට් විය.”ඕ.. ඔඕ.. ඕ.. වු.. වු.. වු.. ඌ.. ඌ..”උතුරා ගලන කෝපයෙන් යුතු අක්කාගේ රුව සැනෙකින් ඉදිරි දොරෙන් මතුවිය.”හනේ... ඇත්තටම.. කනගාව බල්ලෙක් උඩුබුරනවා.. කං පොට්ටවෙලාද.. ඇහෙන් නැද්ද මනුස්සයො..”මල්ලි ගහන්ඩකො ඕකට ගලකිං.. ඉඳා කො.. කවුද මේ ලණුවකින් ගැටගහලා කණුවෙත් බැඳලා...””නෑ.. මේ.. මේ. . මං.. මේ.. ආරස්සාවට ..කියලා ගෙනාවේ.”මේ.. ඇහුණද... බල්ලො.. නෙමෙයි.. තරගෙට මාත් එක්ක යන්න වෙන්නෙ.. ඔයාට... ඒකට පිළිවෙළක් වෙන්න..”ඔව්.. ඉතිං.. මාත් දයාබර සැමියා විදිහට .. දුක විඳගෙන චාටරේ කන්න එපායැ..” අයියා ඇඬියාවක් දැම්මේය.”මේ.. මේ... ඔයා එහෙම එතනදි සැමියා කියලා නිකමටවත් කටහොල්ලන්නෙ නෑ.. තේරුණාද?””හෑ.. ඒ.. මොකද..”මං බැඳලා බව රසිකයෝ දැන ගත්තාම මට එස්.එම්.එස් අඩුවෙනවා.. ඔයා අයියා විදිහට එන්න..””අයියා නෙමෙයි... බාප්පා... මහප්පා හැටියට හරි.. දෙන්නං කො රියල් ඇක්ටිං පාරක් ඔය TV ප්‍රොඩක්සන් ගැන්සියම කොරවෙන්න... හැබැයි.. මෙහෙම අමුවෙන්නං බෑ.. ළඟ තියෙන පොට් එකකට ගිහිං පිළිවෙළක් වෙලා...”මේ.. මේ... එහෙම පිළිවෙළක් නෙමේ.. ඔය කොන්ඩෙ රැවුල් කපලා.. බඩ වැහෙන්ඩ ටී සර්ට් එකක් වත් දාලා ඩෙනිම් පලුවකට බැහැලා.. ඩෙක් සූස් දාලා පිළිවෙළක් වෙනවා මල්ලිත් ඔන්න ලස්සනට මොඩ් වෙලා එන්න ඕනෑ..”අපි එළට පිළිවෙළක් වුණාම ඔයා අපේ අක්කා වගේ හිටීද දන්නෑ...” අයියා මවුත්බ්‍රේක් කතාවක් ඇදබෑවේය.”හහ්.. ඒවා කොහෙද.. මං තාම පටන් ගත්තෙ නෑ.. මං.. බියුටි සැලොන් එකක් එක්ක කතා කරගෙනයි තියෙන්නෙ..... හෙයා කට්.. පේස්කට්.. බොඩිකට් ඔක්කොම චේන්ජ් කරලා. හිප් හැඩ කරලා ස්කින්, ලිප් නේල් පේන්ට් කරලා ස්ටාර් ලුක් එකක් ගන්න.. මේ.. තියෙන්නෙ ස්ටාර් බියුටි පැකේජ් එක...අක්කා දිග කඩදාසි පටියක් අයියා අතට දුන්නාය. මම ද ඊට ඇස් ගැසුවෙමි. අයියා කියවාගෙන යයි.කොණ්ඩය සැකසීම – ඩයි කිරීම, ටින්ට් කිරීම, හයිලයිට් කිරීම, ෂැම්පු කන්ඩිෂනර් කිරීම ඇහි බැම හැදීම, ත්‍රෙඩිං කිරීම, ෆර්ම් කිරීම, ස්ට්‍රේට් කිරීම, රිලැක්සින්, රිබොන්ඩින්, ස්මුතින්, ඔයිල් මසාජ්, ස්කින් ප්‍රින්ටිං, නිය පේන්ටින්, අනවශ්‍ය රෝම ඉවත් කිරීම් අවශ්‍ය රෝම සිටුවීම, ඉන්නන්, සුදු ලප කළු ලප ඉවත් කිරීම, කුරුලෑ මට්ට්ම් කිරීම, ඉන අඩු කිරීම, කකුල් ඇද ඇරීම, ඇස්වලට පාට වීදුරු දැමීම, සිනා පුහුණු කිරීම සහ පූස් ගමන ඉංග්‍රිසි වචන යොදමින් රුවිතොට වදන් තෙපලීම ආදී සියලුම ස්ටාර් බියුටි අයිටම් සඳහා සහන පැකේජය අසූනවදාස් නවසිය අසූනවයයි.”ම..ම..මල්ලි... මට ඕඩිකොලෙං.. ටිකක් ගේන්න.. නළලට දාන්න...” කියූ අයියා එතැන තිබූ කණුවක් බදාගත්තේය. අක්කා රිසිට් කොළය උදුරාගෙන වේගයෙන් ගෙට ගියාය.ඉතිං ඊට පස්සෙ මොනාද වුණේ..?බුවී අක්කා ගයන තරුව වෙයිද නොවෙයිද?සුපිරි කතාවේ සුපර් කෑල්ල ලබන සතියේ කියවන්න.ගයන්න පායනතරුව ගැන ලියමනතිස්ස කරුණාසේකර</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=av0908163</link>
    <topic>මොහොමඩ් අලි ගේ ජීවිත කතාව පොතකට</topic>
    <author/>
    <content>මුණ ගැහිලා මාස හයයි අපි විවාහ වුණාසුපිරි තරු පෙනි පෙනී බුවා අක්කට උණ ගැනීමොහොමඩ් අලි ගේ ජීවිත කතාව පොතකටවාසනාවන්ත ශක්තිය සංගාඅම්මයි මමයි දෙන්නම "සම්බාහනය" ප්‍රගුණ කරපු අයගීතාවලෝකනමීනී වළටත් ජංගම ඇමතුම්චිත්‍රපට සංස්ථාවෙන් සිසුන් අතර රචනා තරගයක්මගේ පුතා ජීවත් කරවන්න පුළුවන් විශ්වාසය මට තියෙනවාකිරුළ අහිමි වූ රැජනකගේ කතාවඔයාට පුළුවන් මුතූ ගෙයි සුරංග ගෙයි ජීවිතේ වෙනස් කරන්න (රසදුන නව කථාව)ඔව්. මම ඡන්දේ ඉල්ලනවා - අනර්කලීවග කිවයුතු අය ගඟ ගලන පැත්තට හැරී නිදා සිටිනවාමෙහෙ වැඩ වැඩියි ඉතින් පිටරට ගමන් අඩු කළාඑන්න මල්ලි එන්න මල්ලි නැගිටලා මෙන්න මල්ලි මෙන්න මල්ලි රසකතාමම්මයි - පප්පයි දුන්නු වටිනාම දායාදය මගේ කට හඬයිශාරුක් ගේ ජීවිත කතාව ටෙලි නාට්‍යයකටබොලිවුඩ් තිරයේ සරාගී ලාලිත්‍යය‘රසඳුන’ හිටපු කර්තෘ රෝහණ ට මාධ්‍ය උපදේශක තනතුරක්හැට පිරුණත් සුනිල් තාම තරුණයිතිස්ස නැතිවුණයි කියලා මට තාම හිතෙන්නේ නැහැඔන්න ආයෙත් ඇස් ලෙඩMood 'n' momentsලෝකයේ එදා මෙදා තුර බිහිවූ විශිෂ්ටතම බොක්සිං ක්‍රීඩකයා ලෙස අවිවාදයෙන් ම පිළිගැනෙන ’මොහොමඩ් අලි’ ගේ ජීවිත කතාව දැන් පොතක් ලෙස සිංහලෙන් පළවී තිබෙනවා. පොත් නම ’ශ්‍රේෂ්ඨයා’. එය THE GREATEST නම් වූ පොතේ පරිවර්තනයක්. පොත සිංහලට නඟලා තියෙන්නේ සඳුන් රංජන ප්‍රේමතිලක හා සුනිල් මාධව ප්‍රේමතිලක යන දෙසොහොයුරන්. මෙය කලකට ඉහතදී ‘ක්‍රීඩා’ සඟරාවේ කොටස් වශයෙන් පළවුණා. පොත මෙසේ පළවන අවස්ථාවේ සඳුන් ජීවතුන් අතර නැහැ. එය අනුවේදනීය කරුණක්. පොත ප්‍රකාශනයට පත්කරලා තියෙන්නේ ෆාස්ට් පබ්ලිෂින් ප්‍රයිවට් ලිමිටඩ්.මොහොමඩ් අලි නිසැක වශයෙන්ම පරමාදර්ශී චරිතයක්. කළු ජාතිකයකුව ඉපදීමේ විපාක වශයෙන් ඔහු ඇමෙරිකාවේදි නොයෙක් අසාධාරණයන්ට ලක්වුණා. ඒ අගතීන්ට විරෝධය පෑම සඳහා ඔහු වරක් තමන් ලැබුණු ඔලිම්පික් රන් පදක්කම ඔහියෝ ගඟට වීසිකර දැම්මා. ඒ 1960 පැවති රෝමයේ ඔලිම්පික් උළෙලේදි බොක්සිං තරගයෙන් ඔහු ලද රන් පදක්කම. 1967 අලි වියට්නාම් යුද්ධය සඳහා හමුදා සෙබළකු ලෙස බඳවා ගැනීමට සූදානම් වූ අවස්ථාවේ ඔහු එය තරයේ ප්‍රතික්ෂේප කළා. එය එකල මුළු ලොව පුරා මහත් ආන්දෝලනයට තුඩුදුන් සංසිද්ධියක් වුණා. වියට්නාමයේ සිදුවන අමානුෂික යුද්ධය ගැන අලිගේ හිතේ තිබුණේ තදබල පිළිකුලක්.කෙසේ වෙතත් ඇමරිකන් හමුදාවට බැඳීම ප්‍රතික්ෂේප කිරීම නිසා ලෝක හෙවිවේට් ශූරතාව අලිගෙන් ඉවත් කරන ගැනුණු අතර නිව්යෝර්ක් බොක්සිං කොමිසම ඔහුගේ බොක්සිං බලපත්‍රය තහනම් කළා. ඇමරිකන් රජය ගත් තීරණයකට එරෙහිව යමින් වියට්නාම් යුද්ධයට විරෝධය පා හමුදාවට බැඳීම ප්‍රතික්ෂේප කිරීම නිසා එක දිනක්වත් හිරගෙදරට නොගොස් සිටීම තම ජීවිතයේ ලත් ප්‍රධානම ජයග්‍රහණයක් ලෙස තමා සිතන බව අලි තම ජීවිත කතාවෙන් කියා සිටිනවා.සඳුන් - සුනිල් ගේ මේ පරිවර්තන පොත එක හුස්මට කියවිය හැකි මා හැඟි කෘතියක්. එය නිසැකවම විශිෂ්ට පරිවර්තනයක්. බොක්සිං ක්‍රීඩාව ගැන රුචියක් නොදක්වන ඕනෑම පාඨකයකුට මේ පොත කියවා වින්දනයක්, අවබෝධයක් ලබන්න පුළුවන්. මොහොමඩ් අලි වරක් කියා ඇති දෙයකින් මේ කෙටි සටහන නිම කිරීම වැදගත්. ”පරාජය නිසා පසුබසින්න හොඳ නැහැ. පරාජය ගැන ඕනෑවට වැඩිය හිතුවොත් ආයිත් ගොඩඑන්න බැහැ. මම තරග වදින්නේ දිනන්නමයි. ඒත් පැරදුණොත් ඒකට මුහුණලා ආපහු දිනන්න උත්සාහ කරන්න ඕනෑ බව මා දන්නවා.”සු.මි.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=av0908164</link>
    <topic>වාසනාවන්ත ශක්තිය සංගා</topic>
    <author>- ඉඳුනිල් වීරරත්න</author>
    <content>මුණ ගැහිලා මාස හයයි අපි විවාහ වුණාසුපිරි තරු පෙනි පෙනී බුවා අක්කට උණ ගැනීමොහොමඩ් අලි ගේ ජීවිත කතාව පොතකටවාසනාවන්ත ශක්තිය සංගාඅම්මයි මමයි දෙන්නම "සම්බාහනය" ප්‍රගුණ කරපු අයගීතාවලෝකනමීනී වළටත් ජංගම ඇමතුම්චිත්‍රපට සංස්ථාවෙන් සිසුන් අතර රචනා තරගයක්මගේ පුතා ජීවත් කරවන්න පුළුවන් විශ්වාසය මට තියෙනවාකිරුළ අහිමි වූ රැජනකගේ කතාවඔයාට පුළුවන් මුතූ ගෙයි සුරංග ගෙයි ජීවිතේ වෙනස් කරන්න (රසදුන නව කථාව)ඔව්. මම ඡන්දේ ඉල්ලනවා - අනර්කලීවග කිවයුතු අය ගඟ ගලන පැත්තට හැරී නිදා සිටිනවාමෙහෙ වැඩ වැඩියි ඉතින් පිටරට ගමන් අඩු කළාඑන්න මල්ලි එන්න මල්ලි නැගිටලා මෙන්න මල්ලි මෙන්න මල්ලි රසකතාමම්මයි - පප්පයි දුන්නු වටිනාම දායාදය මගේ කට හඬයිශාරුක් ගේ ජීවිත කතාව ටෙලි නාට්‍යයකටබොලිවුඩ් තිරයේ සරාගී ලාලිත්‍යය‘රසඳුන’ හිටපු කර්තෘ රෝහණ ට මාධ්‍ය උපදේශක තනතුරක්හැට පිරුණත් සුනිල් තාම තරුණයිතිස්ස නැතිවුණයි කියලා මට තාම හිතෙන්නේ නැහැඔන්න ආයෙත් ඇස් ලෙඩMood 'n' momentsඅපේ රටට යළිත් ක්‍රිකට් වසන්තය ඇවිත්. මේ වනවිට පාකිස්ථානය සමඟ පැවැති ටෙස්ට් තරගමාලාව සහ එක්දින තරග මාලාව අවසන් වී ඇති අතර මෙම තරගාවලි දෙක ම ජයගන්නට ශ්‍රී ලංකාව සමත්වීම ක්‍රිකට්වලට ආදරය කරන්නන්ගේ ප්‍රසාදයට හේතු වී තිබේ.ක්‍රිකට් ක්‍රීඩාවේදී ජයග්‍රහණ ලැබීමට නම් දක්ෂකමත් වාසනාවත් එක ලෙස ම තිබිය යුතු වෙයි.අපේ ක්‍රිකට් කණ්ඩායම ජයග්‍රහණය කරා මෙහෙයවන්නට වගකීම පැවරුණේ කුමාර් සංගක්කාර වෙත ය.පිතිකරුවකු මෙන් ම කණ්ඩායමේ නිත්‍ය කඩුලු රකින්නා ලෙස ද කටයුතු කරන කුමාර් එම වගකීම කරට ගත් මොහොතේ සිට ම වාසනාව ඔහු සොයා පැමිණෙන බව පැහැදිලි ය.පසුගියදා නිමා වුණු පාකිස්තාන - ශ්‍රී ලංකා ටෙස්ට් තරගමාලාවේ තරග 3 න් 2 ක් ජයගෙන තරගාවලියේ ජයග්‍රහණය තමන් සතු කරගන්නට හැකිවීම ඊට හොඳම සාක්ෂියයි.ගාල්ලේ පැවැති පළමු ටෙස්ට් තරගයේ දින එකහමාරක් ඉතිරිව තිබියදී ලකුණු 50 කින් ජය ගන්නට ශ්‍රී ලංකා ක්‍රීඩකයින්ට හැකි විය. එහිදී ලකුණු 168 ක ජයග්‍රාහී ඉලක්කයක් හඹා ගිය පාකිස්තානු පිලට ලබාගත හැකි වුණේ ලකුණු 117 ක් පමණක් වීමත් එය ඔවුන් ශ්‍රී ලංකාවට එරෙහිව ටෙස්ට් තරගාවලියක දී ලබාගත් අඩුම මුළු ලකුණු සංඛ්‍යාව වීමත් මේ තරගය ඓතිහාසික වෙයි. 1986 දී සීසීසී පිටියේ පැවැති තරගයේදී ලබාගත් ලකුණු 132 මීට පෙර පැවැති වාර්තාවයි.දෙවැනි ටෙස්ට් තරගයේදී දින 5 ක තරගය දින 3 කින් නිමා කරමින් ලබාගත් කඩුලු 7 ක විශිෂ්ට ජයත් සමඟ ම ශ්‍රී ලංකා කණ්ඩායම පාකිස්ථානයට එරෙහිව මෙරට දී ලත් ප්‍රථම තරගාවලී ජයග්‍රහණය ලෙස එම තරගය ඉතිහාසයට එක්විය.මෙහිදී අපේ කතා නායකයා පිළිබඳව යළිත් අභිමානයෙන් කතා කරන්නට හැකිවන්නේ එස් එස්සී පිටියේ පැවැති 3 වැනි සහ අවසාන ටෙස්ට් තරගයයි.පරාජය අභිමුවේ පැවැති මේ තරගය සම්පූර්ණයෙන් ම තම අණසකට ගත් සංගා මිනිත්තු 471 ක් කඩුල්ලේ රැදී සිටිමින් පන්දු 303 කට මුහුණ දී හතරේ පහර 7 ක් සමඟින් නොදැවී ලකුණු 130 ක් ලබාගත් අතර ඔහුට අනගි සහායක් දුන් ඇන්ජලෝ මැතිව්ස් මිනිත්තු 140 ක් කඩුල්ලේ රැඳෙමින් පන්දු 148 කට මුහුණදී හතරේ පහර 7 ක් සහ එක් හයේ පහරක් සමඟින් ලකුණු 64 ක් ලබාගත්තේ ය. මේ දෙදෙනාගේ 5 වැනි කඩුල්ලේ සබඳතාව ලකුණු 114 කි.මෙම සුපිරි නායකත්වයේ ඉනිමත් සමඟම සංගා ලෝක පිතිකරු ශ්‍රේණිගත කිරීමේ අංක එකට පත්වූ අතර 2007 - 2008 වසර තුළදී අංක එකට තේරී පත්වීමෙන් පසු යළිත් මෙලෙස ලොව මුල්තැනට පත්වීම සංගාගේ දක්ෂකමත් වාසනාවත් එක ලෙස ප්‍රකට කළ සුවිශේෂී මොහොතක් ලෙස හැඳින්විය හැකියි.ඔහු ලබා ඇති ප්‍රසාද ලකුණු 862 කි. ඉන්දීය ක්‍රීඩක ගෞතම් ගාම්බීර් ප්‍රසාද ලකුණු 847 ක් ලබමින් දෙවැනි තැනට පත් වී ඇති අතර ප්‍රසාද ලකුණු 826 ක් ලබා ඕස්ට්‍රේලියාවේ මයිකල් ක්ලාක් තුන්වැනි ස්ථානයට පත්ව සිටී. ශ්‍රී ලංකාවේ හිටපු නායක මහේල ජයවර්ධන ප්‍රසාද ලකුණු 777 ක් ලබා 8 වැනි ස්ථානයේ පසුවීමත් විශේෂත්වයකි.ක්‍රිකට් ක්‍රීඩාවේදී ශ්‍රී ලංකාවට සෑම විට ම අභියෝගයක් වන ඕස්ට්‍රේලියාව සහ එංගලන්තය අතර පැවැත්වෙන අළු බඳුන සඳහා පැවැත්වෙන තරග 5 කින් යුත් ටෙස්ට් තරගාවලියේ මේ දක්වා තරග 4 ක් පැවැති අතර එහිදී දෙරට ම එක් තරගය බැගින් ජයගෙන 1 - 1 ලෙස සම තත්ත්වයේ පසුවෙයි. අන්තර් ජාතික ටෙස්ට් සභාවේ ටෙස්ට් ශ්‍රේණිගත කිරීම් සටහනේ වාර්ෂික යාවත්කාලීන සැකසීමෙන් පසු මෙවර ශ්‍රී ලංකාව තුන් වැනි තැනට පත්ව සිටී.2003 වසරේ මැයි මාසයේ මෙම සටහන ආරම්භ වූ දා සිට ම පිට පිට වසර 6 ක් ම ඕස්ට්‍රේලියාව පළමු ස්ථානයේ රැඳෙමින් ලෝක ටෙස්ට් කිරුළ දිනා සිටි අතර වාසනාවත් හැකියාවත් දෙක ම එකවර බලපෑමෙන් අපට අංක එකට එන්නට දැන් අවස්ථාව උදා වී තිබේ.මේ වනවිට එම සටහනේ ඕස්ට්‍රේලියාව ප්‍රසාද ලකුණු 124 ක් ලබා පළමු තැන පසුවන අතර දකුණු අප්‍රිකාව ප්‍රසාද ලකුණු 122 ක් ලබා දෙවැනි තැන සිටී. ශ්‍රී ලංකාව ලබා ඇති ප්‍රසාද ලකුණු ගණන 119 ක් වන අතර හිමි තැන වන්නේ තුන් වැන්නයි. සිව් වැනි ස්ථානයේ පසුවන ඉන්දියාව ද ප්‍රසාද ලකුණු 119 ක් ලබා ඇති නමුත් ශ්‍රී ලංකාව ඉන්දියාවට වඩා 0.01 ක් ඉදිරියෙන් සිටිමින් ඉන්දියාව සිවුවැනි තැනට ඇද දැමීමට සමත් වී තිබේ.යම් හෙයකින් ලබන 20 වැනි දා එංගලන්තයේ ඕවල් ක්‍රීඩාංගණයේ පැවැත්වෙන 5 වැනි (අවසාන) අළු බඳුන ටෙස්ට් තරගයෙන් ඕස්ට්‍රේලියාව පරාජය වී, ලබන 18 දා ඇරැඹෙන නවසීලන්ත - ශ්‍රී ලංකා ටෙස්ට් තරගාවලිය ශ්‍රී ලංකාව ජයග්‍රහණය කළහොත් ලොව අංක 1 ටෙස්ට් කණ්ඩායම ලෙස කිරුළ දරන්නට ශ්‍රී ලංකාවට හැකි වනු ඇත.එසේ වුවහොත් එය ශ්‍රී ලංකාව ලබන සුවිශේෂී ජයග්‍රහණයක් සේ ම නායකයකු ලෙස සංගාට ද සුවිශාල ජයග්‍රහණයක් ම වනු ඇත. එදා මෙදා තුර ශ්‍රී ලංකා කණ්ඩායමට නායකත්වය දුන් බන්දුල වර්ණපුර, දුලිප් මෙන්ඩිස්, සෝමචන්ද්‍ර සිල්වා, රන්ජන් මඩුගල්ල, අර්ජුන රණතුංග, අර්වින්ද ද සිල්වා, හෂාන් තිලකරත්න, සනත් ජයසූරිය, මාවන් අතපත්තු සහ මහේල ජයවර්ධන යන සියලුම ටෙස්ට් නායකයින් ඇතුළු ක්‍රීඩකයින්ගේ කැපවීම, දක්ෂතාව සහ බලාපොරොත්තුව මල්ඵල ගැන්වීමක් වනු ඇත.බන්දුල වර්ණපුර ශ්‍රී ලංකාවේ පළමු ටෙස්ට් නායකයා වෙමින් 1982 පෙබරවාරි 17 - 21 දක්වා කොළඹ පී සරා (ඕවල්) ක්‍රීඩාංගණයේදී එංගලන්තයට එරෙහිව ලොව 921 වැනි ටෙස්ට් තරගය ලෙස ශ්‍රී ලංකාවේ මංගල ටෙස්ට් තරගයට ක්‍රීඩා කළ දා සිට මේ දක්වා අපේ රට ක්‍රීඩා කර ඇති ටෙස්ට් තරග ගණනින් 183 කි. එයින් ජයග්‍රහණ 56 ක්, පරාදවීම් 67 ක් සහ ජය පැරදුමෙන් තොර විසඳුම් 59 ක් වාර්තාවෙයි.ටෙස්ට් පිටියේ ලකුණු අතරින් ඉදිරියට පැමිණි සංගා ලොව අංක එකේ ටෙස්ට් පිතිකරු ලෙස සිය අභිමානය සනිටුහන් කළ මේ වසරේ ලොව අංක එකේ ටෙස්ට් කණ්ඩායමට නායකත්වය දෙන නායකයා ලෙස ද කිරුළු පලඳින ඇතැයි ක්‍රීඩාලෝලී සැමගේ බලාපොරොත්තුවයි. සංගා ඇතුළු කණ්ඩායමට යෝධ බල යෝධ වීර්යය ලැබේවා. ඒ ලක්ෂ සංඛ්‍යාත වූ ශ්‍රී ලාංකේය ක්‍රීඩාලෝලී සැමගේ ප්‍රාර්ථනයයි.- ඉඳුනිල් වීරරත්න</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=av0908165</link>
    <topic>අම්මයි මමයි දෙන්නම "සම්බාහනය" ප්‍රගුණ කරපු අය</topic>
    <author>ඉනෝකා පෙරේරා බණ්ඩාර</author>
    <content>මුණ ගැහිලා මාස හයයි අපි විවාහ වුණාසුපිරි තරු පෙනි පෙනී බුවා අක්කට උණ ගැනීමොහොමඩ් අලි ගේ ජීවිත කතාව පොතකටවාසනාවන්ත ශක්තිය සංගාඅම්මයි මමයි දෙන්නම "සම්බාහනය" ප්‍රගුණ කරපු අයගීතාවලෝකනමීනී වළටත් ජංගම ඇමතුම්චිත්‍රපට සංස්ථාවෙන් සිසුන් අතර රචනා තරගයක්මගේ පුතා ජීවත් කරවන්න පුළුවන් විශ්වාසය මට තියෙනවාකිරුළ අහිමි වූ රැජනකගේ කතාවඔයාට පුළුවන් මුතූ ගෙයි සුරංග ගෙයි ජීවිතේ වෙනස් කරන්න (රසදුන නව කථාව)ඔව්. මම ඡන්දේ ඉල්ලනවා - අනර්කලීවග කිවයුතු අය ගඟ ගලන පැත්තට හැරී නිදා සිටිනවාමෙහෙ වැඩ වැඩියි ඉතින් පිටරට ගමන් අඩු කළාඑන්න මල්ලි එන්න මල්ලි නැගිටලා මෙන්න මල්ලි මෙන්න මල්ලි රසකතාමම්මයි - පප්පයි දුන්නු වටිනාම දායාදය මගේ කට හඬයිශාරුක් ගේ ජීවිත කතාව ටෙලි නාට්‍යයකටබොලිවුඩ් තිරයේ සරාගී ලාලිත්‍යය‘රසඳුන’ හිටපු කර්තෘ රෝහණ ට මාධ්‍ය උපදේශක තනතුරක්හැට පිරුණත් සුනිල් තාම තරුණයිතිස්ස නැතිවුණයි කියලා මට තාම හිතෙන්නේ නැහැඔන්න ආයෙත් ඇස් ලෙඩMood 'n' momentsආච්චිවත් අම්මවත් මේ රටේ ජනපි‍්‍රය තරු වුණාය කියලා අංජනාට ඕනෙ වුණේ නැහැ නිළියක් වෙන්න.ඈ තෝරා ගත්තෙ වෙනම මඟක්. වෙනස් වෘත්තියක්. ඒ රූපලාවණ්‍යවේදය.අංජනා රාමචන්ද්‍ර. ප්‍රවීණ නිළි වීණා ජයකොඩිගෙ එකම දූ. හෙළ සිනමාවේ යුගයක් එකලු කළ රෝහිණි ජයකොඩි නම් ප්‍රවීණ නිළියගෙ මිණිපිරී.සිනමාවත් එක්ක ඈඳුණු අම්මලගෙ, ආච්චි අම්මලගෙ ජීවිතවල කාර්ය බහුලකම, ප්‍රසිද්ධිය ඈට දැනුණේ මහා කලබගෑනියක් විදියට.හැබැයි, නිළිකම ඇගෙන් ඈත් වුණේ ඔය හින්දම විතරක් නෙවෙයි. කොයි තරම් සුන්දර වෘත්තියක් වුණත් කැමරාවක් ඉදිරියෙ අංජනාට දැනෙන්නෙ මහා අපහසුවක්. ලැජ්ජාවක්.’ඔය තරම් අමාරුවෙන් මොකට රඟපානවද...’ අංජනාට හිතුනෙ එහෙම.මල්ලිල දෙන්නෙකුගෙ එකම අක්කා ඈ. පවුලෙ එකම දූ හින්දද මන්ද ඈට සිද්ධවුණා අම්මගෙ දැඩි නීති රීතිවලට යට වෙන්න.අම්මයි දූයි.රිදී තිරයෙදි අප දුටු සොඳුරු වීණා අම්මෙකුගෙ භූමිකාවෙදි වෙනස්ම චරිතයක්. ඒ ගැන අපි කාටත් වඩා හොඳින් දන්නෙ අංජනා.”පොඩි කාලෙ මට අම්මව දැනුණෙ අර කතන්දර පොත්වල ඉන්න රාක්‍ෂණියෙක් විදියට. එයා අපිට දෙයක් ‘බෑ’ කිව්වොත් ‘ඒ ඇයි’ කියල අහන්න තහනම්. ඒ තරමට සැර. ගෙදරට කවුරු හරි ආවොත් සාලේ අපිට තහනම්. ලොකු මිනිස්සු කතා කරන තැන්වල ඉන්න එපා කියල එළවනව.හැන්දෑවෙ යාළුවන්ගෙ පාටි එකකට හරි ගෙනියන්නෙ එයා. හයට ඇරලුවා. නවයට එක්ක යන්න එනවා. සමහර යාළුවො පාටියට එනකොට අපි ගෙදර යනව. රස්සාවට යනකොට වුණත් එහෙමයි. හයට කලින් ගෙදර එන්න ඕනෙ. අපිත් අම්මල වෙලා දැන් හිතද්දි තේරෙනව අපිව එහෙම හදපු එක කොයි තරම් හොඳද කියල...”පුංචි කාලෙ ලබන හික්මීම – විනය දරුවන්ගෙ ජීවිතවලට කොයි තරම් බලපෑමක් කරනවද... අංජනාටත් එහෙමයි.ආපහු හැරිල බලද්දි සතුටු වෙන්න පුළුවන් හුඟක් දේ තියෙනව කියල ඈ හිතන්නෙ ඒ නිසා.පහේ පන්තියට වෙනකල් අංජනාගේ පුංචි කාලෙ ගෙවුණෙ නුගේගොඩ සුජාතා බාලිකාවෙ නේවාසිකාගාරයෙ.”අම්ම චිත්‍රපටවලට යනකොට ආච්චිත් එක්ක ඉන්න කම්මැලියි. ඒ හින්දම මං හොස්ටල් ජීවිතේට ආසා කළා. හොස්ටල් එක තිබුණෙ ආච්චිලගෙ ගේ පේන දුරින්.උඩ තට්ටුවට ගියාම ආච්චිලගෙ මිදුල පේනව. සමහර දවස්වල මං බැල්කනියෙ ඉඳන් ආච්චිලට – අම්මලට අත වනනව. හැබැයි මට දුකක් නෑ.මිත්තණියරෝහිණි ජයකොඩිනිවාඩු කාලෙට මං අංකල් එක්ක කඳුකරේට යනව. එයා වතු අධිකාරි කෙනෙක්. හයේ පන්තියෙ ඉඳන් මං ගියේ බම්බලපිටිය ශුද්ධ වූ පවුලේ කන්‍යාරාමයට. දැඩි ආගමික – විනයානුකූල පරිසරයක්. අම්මට දෙවැනි නැති නීති රීති. හැබැයි ඒ හැම දෙයින්ම අපි හැදුණා...”අංජනාට ඕනෙ නිස්කාංසුවෙන් ජීවත් වෙන්න. ඉස්කෝලෙ යනකොට හැමදාම වගේ මුණ ගැහුණු ගුවන් සේවිකාවගෙ ඇඳුම – පැලඳුම, ගමන – බිමන ඇගේ හිත ගත්තා. ඈත ආකාසෙ වලාකුළු ......... ඔහේ පාවෙල යන ගුවන් යානා දකිද්දි ඒවයෙ යන්නත් ආසා කළා.අම්මා හැඩ ගැන්වෙන්නෙත් ඈ අතින්.’අනේ මටත් ‘එයාර් හොස්ටස්’ කෙනෙක් වෙන්න ඇත්නං...’ ඊළඟට ඈ දකින්නෙ ගුවන් සේවිකාවක වීමේ සිහිනය.පස්සෙ කාලෙක ඒ මඟ යන්න අම්ම උදව් කරනව. හැබැයි ඉල්ලන උසට වඩා අඟල් බාගයක් අඩුවෙච්චි වරදට ගුවන් සේවිකාවක වීමේ සිහිනය බොඳ වෙලා යනව.අංජනා ඊට පස්සෙ සිහින මවන්නෙ නීතිඥ වරියක් වෙන්න. අර වතු අධිකාරි මාමා ඈ තව තවත් උනÁදු කරනව.අන්තිමේ ඈ රැකියාවට තෝර ගන්නෙත් ගුවන් සමාගමක්.”’ගල්ෆ් එයාර්’ ටිකටින් ඔෆිස් එකේ වැඩ කළ කාලෙයි මට ශ්‍රී නිවාසන් මුණ ගැහුණෙ. එයා දෙමළ. ඒත් කතා බහ කළාම අම්ම කැමැති වුණා. විවාහවෙලා කලක් අපි ජපානයෙ ජීවත් වුණා. එහෙ හැම කෙනාම අවංකව වැඩ කරනව. මායි – මහත්තයත් හුඟක් වැඩ කළා. ආපහු ලංකාවට එනකොට අම්ම සැලොන් එක පටන් අරන්. ‘ඇරෝමා තෙරපි’ අපේ ප්‍රධාන අංශය.ඇඟිලි තුඩුවලින් සිරුරේ නීරෝගි බව උදෙසා කෙරෙන සම්බාහනය තමයි අම්මයි – මමයි දෙන්නම ප්‍රගුණ කළේ. අම්ම ඉන්දියාවේ ගිහින් වරින් වර උගත් දේ මම මෙහේ ගුරුවරියකගෙන් ඉගෙන ගත්තා. ගෙදර ඉඳන් කරන්න පුළුවන්කම සහ දරුවන් වෙනුවෙන් වැඩි වෙලාවක් ගත කරන්න පුළුවන් වීම නිසා මං රූපලාවණ්‍යවේදිනියක් වුණේ බොහොම සතුටින්. කැමැත්තෙන්. අපේ ඇරෝමා තෙරපිවලට පුරුදු වෙච්චි සීමිත ගනුදෙනුකරුවන් පිරිසක් ඉන්නව. හැබැයි ගැහැනු අය”අංජනා, අම්මා - දරුවන් සහ සැමියා සමඟ.සම්බහනයෙන් ශරීර සුවතාවට ලැබෙන අත්වැලයි, එය ප්‍රගුණ කළ කෙනෙකු සිතන මූලික ම දේ.සම්බහනය පිළිබඳ සමාජය තුළ විසිරී – පැතිරී ඇති වැරැදි අර්ථකථන පවතින තාක් එහි ගුණ විඳින්නට අපි අපොහොසත් බවයි අංජනා කියන්නෙ.ඇත්ත. කොයි හොඳ දේත් නරකට හරවගන්න එක අපේ සමහරුන්ගෙ සිරිත.කොහොම වුණත් අංජනාට, රූපලාවණ්‍යවේදිනියක් වීම නිළියක වීමට වඩා තෘප්තිය ගෙන දෙන්නක්. කවුෂික් අංජනාගෙ ලොකු පුතු. වෛශ්‍යා බාල දූ. දෙන්නම ‘රෝයල් ඉන්ස්ටිටියුට්’ සිසුන්.රූපලාවණ්‍ය ශිල්පිනියක සතු සියලු දැනුමින් සන්නද්ධව ක්‍ෂේත්‍රයේ තවදුරටත් ඉදිරියට යන්නයි අංජනාගෙ පැතුම.තමන්ගෙන් ගිලිහුණු ආච්චිගෙත් – අම්මගෙත් නිළිකම ගැන දුකක් හිතට නොදැනෙන්නෙ රූපලාවණ්‍ය ක්‍ෂේත්‍රයෙ ආ ගමන හින්ද කියලයි අංජනා අන්තිමටත් කියන්නෙ.ඉනෝකා පෙරේරා බණ්ඩාරඡායාරූප – ගීත් ද මැල්</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=av0908166</link>
    <topic>ගීතාවලෝකන</topic>
    <author>හේමාලි</author>
    <content>මුණ ගැහිලා මාස හයයි අපි විවාහ වුණාසුපිරි තරු පෙනි පෙනී බුවා අක්කට උණ ගැනීමොහොමඩ් අලි ගේ ජීවිත කතාව පොතකටවාසනාවන්ත ශක්තිය සංගාඅම්මයි මමයි දෙන්නම "සම්බාහනය" ප්‍රගුණ කරපු අයගීතාවලෝකනමීනී වළටත් ජංගම ඇමතුම්චිත්‍රපට සංස්ථාවෙන් සිසුන් අතර රචනා තරගයක්මගේ පුතා ජීවත් කරවන්න පුළුවන් විශ්වාසය මට තියෙනවාකිරුළ අහිමි වූ රැජනකගේ කතාවඔයාට පුළුවන් මුතූ ගෙයි සුරංග ගෙයි ජීවිතේ වෙනස් කරන්න (රසදුන නව කථාව)ඔව්. මම ඡන්දේ ඉල්ලනවා - අනර්කලීවග කිවයුතු අය ගඟ ගලන පැත්තට හැරී නිදා සිටිනවාමෙහෙ වැඩ වැඩියි ඉතින් පිටරට ගමන් අඩු කළාඑන්න මල්ලි එන්න මල්ලි නැගිටලා මෙන්න මල්ලි මෙන්න මල්ලි රසකතාමම්මයි - පප්පයි දුන්නු වටිනාම දායාදය මගේ කට හඬයිශාරුක් ගේ ජීවිත කතාව ටෙලි නාට්‍යයකටබොලිවුඩ් තිරයේ සරාගී ලාලිත්‍යය‘රසඳුන’ හිටපු කර්තෘ රෝහණ ට මාධ්‍ය උපදේශක තනතුරක්හැට පිරුණත් සුනිල් තාම තරුණයිතිස්ස නැතිවුණයි කියලා මට තාම හිතෙන්නේ නැහැඔන්න ආයෙත් ඇස් ලෙඩMood 'n' momentsපි -සුපෙම් සුවඳක් අරන් ඇවිත් සුළඟක් ලෙසින් සදා රැඳුණු සිතේ ඔබයි මගේ ජීවිතේගැ -හිනා අහුරක් අරන් නැවුම් පැතුමක් ලෙසින් සදා රැඳුණු සිතේ ඔබයි මගේ ජීවිතේපි -පහන් තරුවක් වෙලා ඔබේ ලෝකය පුරා හිඳින්නෙමි සැමදා ළඟින් මියෙනා තුරාගැ -ඔබේ සෙවණට වෙලා දෙපාමුල දැවටිලා රැඳී ඉන්නම් සදා හදින් සෙනෙහස පුදාපි -ඔබේ සුරතල් සිනා නිවයි දුක් වේදනා පිරී සිත සැනසුණා හදේ සෙනෙහස නිසාගැ -බැතින් පෙරුමන් පුරා ඇවිත් සසරේ සරා සිතේ නැවතුණු නිසා මමත් ඔබගෙයි සදා‘ගීතාවලෝකන’ අදින් ඇරඹෙන නවතම විශේෂාංගය වෙනුවෙන් අප තෝරාගත්තේ මේ දිනවල නිතර ඇසෙන කාගෙත් හිත් ගත් ප්‍රේම ගීතයක්. මේ ගීතය ගායනා කරන්නේ සැබෑ ජීවිතයේදීත් ආදරණීය ප්‍රේමයකට හිමිකම් කියා දිවි ගමනේ අත්වැල් බැඳන් සෙනෙහසින් ජීවත්වන ජනප්‍රිය ගායන ශිල්පි රොෂාන් ප්‍රනාන්දු සහ ඔහුගේ බිරිඳ තිළිණියි.“මේ ගීතය අපි දෙන්නට ගායනා කරන්න කියලා ලියලා දුන්නේ අපේ මිත්‍රයෙක්. ඔහු අවන්ත ප්‍රනාන්දුයි. ඔහුට ඕන වුණේ ඔහු ලියපු මේ වචන ටිකට තනුවක් දාලා අපේ විවාහ මංගල උත්සවය දවසට අපි දෙන්න ලවා ගායනා කරවන්නයි. ඒ අනුව මේ වචන ටිකට මම තනුවක් නිර්මාණය කරලා අපේ විවාහ මංගල උත්සවය පැවැත්වුණු 2003 ජූනි 10 වැනි දා අපි දෙන්නා ගායනා කළා. ඊට පස්සෙ මේ ගීතය මගේ ‘පූජනීයයි ආදරේ’ ගීත එකතුවට ඇතුළත් කළා. අවන්ත මේ ගීතය මට ගෙනත් දුන්නේ අපේ වෙඩින් එකට සතියකට කලිනුයි. ඔහුගේ උත්සාහය නිසා තමයි මේක සාර්ථක වුණේ. අද අවන්ත ලංකාවේ නැති වුණත් අපේ ජීවිතේටම ඔහුව අමතක කරන්න නම් බෑ.හේමාලි</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=av0908167</link>
    <topic>මීනී වළටත් ජංගම ඇමතුම්</topic>
    <author>කේ.සී.ජේ. රත්නායක</author>
    <content>මුණ ගැහිලා මාස හයයි අපි විවාහ වුණාසුපිරි තරු පෙනි පෙනී බුවා අක්කට උණ ගැනීමොහොමඩ් අලි ගේ ජීවිත කතාව පොතකටවාසනාවන්ත ශක්තිය සංගාඅම්මයි මමයි දෙන්නම "සම්බාහනය" ප්‍රගුණ කරපු අයගීතාවලෝකනමීනී වළටත් ජංගම ඇමතුම්චිත්‍රපට සංස්ථාවෙන් සිසුන් අතර රචනා තරගයක්මගේ පුතා ජීවත් කරවන්න පුළුවන් විශ්වාසය මට තියෙනවාකිරුළ අහිමි වූ රැජනකගේ කතාවඔයාට පුළුවන් මුතූ ගෙයි සුරංග ගෙයි ජීවිතේ වෙනස් කරන්න (රසදුන නව කථාව)ඔව්. මම ඡන්දේ ඉල්ලනවා - අනර්කලීවග කිවයුතු අය ගඟ ගලන පැත්තට හැරී නිදා සිටිනවාමෙහෙ වැඩ වැඩියි ඉතින් පිටරට ගමන් අඩු කළාඑන්න මල්ලි එන්න මල්ලි නැගිටලා මෙන්න මල්ලි මෙන්න මල්ලි රසකතාමම්මයි - පප්පයි දුන්නු වටිනාම දායාදය මගේ කට හඬයිශාරුක් ගේ ජීවිත කතාව ටෙලි නාට්‍යයකටබොලිවුඩ් තිරයේ සරාගී ලාලිත්‍යය‘රසඳුන’ හිටපු කර්තෘ රෝහණ ට මාධ්‍ය උපදේශක තනතුරක්හැට පිරුණත් සුනිල් තාම තරුණයිතිස්ස නැතිවුණයි කියලා මට තාම හිතෙන්නේ නැහැඔන්න ආයෙත් ඇස් ලෙඩMood 'n' momentsජෙරොම් ඩග්ලස් අතුරුදන් වී පැය 5 කට වැඩි කාලයක් ගතවිය. ඔහුගේ ජංගම දුරකතනය තවමත් නාද වේ. සැකය තවදුරටත් උත්සන්න වූයේ ජෙරොම් ගෙන් පිළිතුරු නොලැබීම නිසාය. මෙදින තම දෙමව්පියන්ගේ 35 වන විවාහ සංවත්සර උත්සවය යෙදී තිබුණු නිසා රාත්‍රි සාදයක කල්තබා පැමිණෙන බැව් ඔහු නිවෙසින් පිටවීමට පෙර කියා තිබිණ. ජෙරොම් පොරොන්දු කඩ කරන්නෙක් ද නොවේ. ඒත් මේ වැදගත් අවස්ථාවට ඔහු නොපැමිණියේ ඇයි?මව්පිය දෙදෙනා ද සහෝදරියෝ දෙදෙනා ද ආදරණීය පෙම්වතිය ද මඟ බලා සිටිති. ජෙරොම් රැකියාව කරමින් සිටි සේවායතනයට කතා කළ විට පිළිතුරු ලැබුණේ එදින ඔහු වේලාසනින් පිටව ගොස් ඇති බවයි. නොරිස්සුමෙන් නොරිස්සුමට පත්වෙමින් සිටි ජෙරොම්ගේ පවුලේ උදවිය ඔහුගේ ජංගම දුරකතනයට නොකඩවා ඇමතුම් දුන්හ. එහෙත් ඇහෙන්නේ එල්ටන් ජෝන්ගේ ‘සැකරිෆයිස්’ ගීතයේ සංගීත අනුවාදනය පමණි. ජෙරොම් ගෙන් පිළිතුරු නැත.පැය 12 කට පසුව ජෙරොම් පිළිබඳ තොරතුරක් ලැබිණ. දුම්රිය අංගනයේ ගාල් කර තිබු දුම්රිය මැදිරියක කෙළවර අසුනක ඔහු නිදා සිටිනු පෙනිණි. ජංගම දුරකතනයට සම්බන්ධ කර තිබු “හැන්ඩ් සෙට්” කට්ටලය ඒ වන විටත් ඔහු පැලඳ සිටියේය. “මේ හාදයා නිදාගෙන වගේ හිටියේ. මත්ද්‍රව්‍යයක් නිසා මත්වෙලා ඉන්නව ද? නැත්නම් නින්ද ගිහින් ද කියලයි මට හිතුණේ. මමටිකක් හඬ උස් කරලා කතා කළා. උත්තරයක් නෑ. ඒ සැරේ ළඟට ගිහින් උරහිසින් හොලවලා කතා කළා. උත්තරයක් නෑ. මට තේරුණා මෙයා මැරිලා තමයි කියලා...” යි නෙවාඩා හි පදිංචි දුම්රිය මැදිරි පරීක්ෂකවරයෙක් පොලිසියට පැවැසීය.27 හැවිරිදි ජෙරොම් ඩග්ලස් මියගොස් තිබුණේ මොළයට රුධිරය සැපයෙන නහරයක් පිපිරී යෑමෙනි. විවාහ සංවත්සරය වෙනුවට ඔහුගේ පවුලේ උදවියට සිදුවූයේ අවමඟුල් උත්සවයකට සූදානම් වීමටය. නෙවාඩාහි සුසාන භූමියක ඔහුගේ දේහය මිහිදන් කෙරුණේ ජංගම දුරකතනය ද සමඟ ය. ජෙරොම් ගේ පෙම්වතිය ඇන්ජී, සහෝදරියන් දෙදෙනා මෙන්ම ඩග්ලස් යුවළ ද ජෙරම්ගේ මිහිදන් කළ ජංගම දුරකතනයට ඇමතුම් ගත්හ.පිළිතුරු නැතිමුත් ජෙරොම් ගේ පි‍්‍රයතම ගීතය වූ ‘සැක්රිෆයිස්’ සංගීත අනුවාදය ඇසේ.“එයා මැරිලා තමයි. ඒත් එයා ළඟම තියන සෙල්ෆෝන් එක රිංග් වෙනවා. එතකොට අපිට හැඟෙන්නේ ජෙරොම් තාම අපි අතර ඉන්නවා කියා කියලයි” යි ඔවුහු කියති. ජෙරොම්ගේ පෙම්වතිය ඇන්ජි පවසන පරිදි ඇය තවමත් ජෙරොම්ගේ දුරකතන බිල්පත ගෙවන්නීය.“ජෙරොම් මැරුණු බව ඇත්ත. නමුත් එයාගේ ජංගම දුරකතන අංකය හැමදාමත් පවතින්න ඕන. ඒක විසන්ධි කරන්නෑ මම මැරෙනතුරු. දැන් සෙල්ෆෝන් එක රින්ග් වෙන්නැහැ. බැටරිය ක්‍රියා විරහිතයි. නමුත් එයාගේ වොයිස් මේල් බොක්ස් එකෙන් එයාගේ හඬින්ම පිළිතුරු ලැබෙනවා පණිවිඩයක් දෙන්න මම පසුව කතා කරන්නම් කියලා. ඉතින් මා එයාට පණිවිඩ යවනවා. මේක විකාර අදහසක් තමයි. නමුත් අපේ ආදරය හැමදාම මතක තියා ගන්න මේක හොඳ ක්‍රමයක්” යි ඇය කියන්නී ය.ජෙරොම් ඩග්ලස් පමණක් නොව ජංගම දුරකතනය ජීවිතයේම කොටසක් බවට පත්කරගෙන කාලය ගත කළ බොහෝ දෙනකු මෙලොව හැර ගිය විට ඔවුන් භාවිතා කළ ජංගම දුරකතනය හා හෑන්ඩ් සෙට් කට්ටලය ද ඒ සමඟම මිහිදන් කිරීම ඇමරිකාව, එංගලන්තය, ඕස්ට්‍රේලියාව සහ ඇතැම් අපි‍්‍රකානු රටවල අද සාමාන්‍ය අවමඟුල් චාරිත්‍රයක් බවට පත්ව ඇතැයි abc පුවත් සේවය වාර්තා කරයි.ඇමරිකාවේ වෘත්තීය අවමඟුල් අධ්‍යක්ෂවරුන් පෙන්වා දෙන්නේ මෙවැනි අවස්ථා බහුලව දක්නට ලැබෙන බවයි. අද අප ජීවත්වන්නේ මළවුන්ට පවා දුරකතනයෙන් කතා කරන යුගයකය.කේ.සී.ජේ. රත්නායක</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=av0908168</link>
    <topic>චිත්‍රපට සංස්ථාවෙන් සිසුන් අතර රචනා තරගයක්</topic>
    <author/>
    <content>මුණ ගැහිලා මාස හයයි අපි විවාහ වුණාසුපිරි තරු පෙනි පෙනී බුවා අක්කට උණ ගැනීමොහොමඩ් අලි ගේ ජීවිත කතාව පොතකටවාසනාවන්ත ශක්තිය සංගාඅම්මයි මමයි දෙන්නම "සම්බාහනය" ප්‍රගුණ කරපු අයගීතාවලෝකනමීනී වළටත් ජංගම ඇමතුම්චිත්‍රපට සංස්ථාවෙන් සිසුන් අතර රචනා තරගයක්මගේ පුතා ජීවත් කරවන්න පුළුවන් විශ්වාසය මට තියෙනවාකිරුළ අහිමි වූ රැජනකගේ කතාවඔයාට පුළුවන් මුතූ ගෙයි සුරංග ගෙයි ජීවිතේ වෙනස් කරන්න (රසදුන නව කථාව)ඔව්. මම ඡන්දේ ඉල්ලනවා - අනර්කලීවග කිවයුතු අය ගඟ ගලන පැත්තට හැරී නිදා සිටිනවාමෙහෙ වැඩ වැඩියි ඉතින් පිටරට ගමන් අඩු කළාඑන්න මල්ලි එන්න මල්ලි නැගිටලා මෙන්න මල්ලි මෙන්න මල්ලි රසකතාමම්මයි - පප්පයි දුන්නු වටිනාම දායාදය මගේ කට හඬයිශාරුක් ගේ ජීවිත කතාව ටෙලි නාට්‍යයකටබොලිවුඩ් තිරයේ සරාගී ලාලිත්‍යය‘රසඳුන’ හිටපු කර්තෘ රෝහණ ට මාධ්‍ය උපදේශක තනතුරක්හැට පිරුණත් සුනිල් තාම තරුණයිතිස්ස නැතිවුණයි කියලා මට තාම හිතෙන්නේ නැහැඔන්න ආයෙත් ඇස් ලෙඩMood 'n' momentsපාසල් දරුවන් තුළ සිනමාව පිළිබඳ දැනුම වර්ධනය කිරීම හා උසස් සිනමා රසඥතාවයක් සහිත සිසු පරපුරක් බිහි කිරීමේ අරමුණ ඇතිව සිනමා රචනා තරගයක් පැවැත්වීමට ශ්‍රී ලංකා ජාතික චිත්‍රපට සංස්ථාව කටයුතු යොදා ඇත.අ.පො.ස (සා.පෙළ), අ.පො.ස. (උ. පෙළ) හා උසස් අධ්‍යාපන අංශය සඳහා මෙම රචනා තරග පැවැත්වේ.අ.පො.ස (සා.පෙළ) සිසුන්ට ආචාර්ය ලෙස්ටර් ජේම්ස් පීරිස්, උදයකාන්ත වර්ණසූරිය, එච්.ඩී. ප්‍රේමරත්න සහ තිස්ස අබේසේකර යන සිනමාකරුවන්ගෙන් දෙදෙනෙකුගේ සිනමාව පිළිබඳ සංසන්දනයක්. (වචන 1000) යන මාතෘකා ඔස්සේ ද, අ.පො.ස. (උ.පෙළ) සිසුන්ට “සිංහල සිනමාව ලෝක සිනමාවෙන් ලද ආභාසය (වචන 1500) යන මාතෘකා ඔස්සේ ද උසස් අධ්‍යාපන සිසුන්ට 20 වන සියවසේ පනස් වන දශකයේ සිංහල සිනමාව සහ 21 වන සියවසේ පළමු දශකයේ සිංහල සිනමාව අතර දැකිය හැකි කාලීන හා ගුණාත්මක ලක්ෂණ (වචන 2000) යන මාතෘකා ඔස්සේ ද සිය රචනා ඉදිරිපත් කළ හැකිය.සියලුම රචනා සැප්තැම්බර් 30 වන දිනට පෙර ‘කළමනාකරු සිනමා සංස්කෘති කාර්යාංශය, ශ්‍රී ලංකා ජාතික චිත්‍රපට සංස්ථාව, අංක 303 බෞද්ධාලෝක මාවත, කොළඹ 07 යන ලිපිනයට පැමිණ හෝ ලියාපදිංචි තැපෑලෙන් ලැබීමට සැලැස්විය යුතු ය. දුරකථන අංක 011 - 2585721) න් මේ ගැන වැඩි විස්තර දැනගත හැකිය.  ජංගම දුරකථන භාවිතයෙන් කෙටි චිත්‍රපට තැනීමේ තරගාවලියක් පැවැත්වීමට එස්.පී.ඒ. ශ්‍රී ලංකා ආයතනය කටයුතු යොදා ඇත.වයස අවුරුදු 15 ත් 25 ත් අතර තරුණ තරුණියන්ට මේ සඳහා සහභාගි විය හැකිය.තරුණ තරුණියන් විසින් තරුණ තරුණියන් ඉලක්ක කරගෙන ක්‍රියාත්මක වන මේ ව්‍යාපෘතියෙන් තෝරාගනු ලබන දක්ෂතම නිර්මාණකරුවන් 20 දෙනකුට කෙටි චිත්‍රපට තැනීමේ වෘත්තීය මට්ටමේ පුහුණුවක් ලබාදීම සිදු කෙරේ. ඊට අමතරව වෘත්තීය අවස්ථා සඳහා මොවුන් යොමු කිරීමට ද ආයතනය බලාපොරොත්තුවේ. මේ තරගාවලිය පිළිබඳ වැඩි විස්තර 0772300775 දුරකථන අංකයෙන් හෝwww.youthetv.lk වෙබ් අඩවියෙන් ලබා ගත හැකිය. තරගාවලියට ඉදිරිපත් කරනු ලබන නිර්මාණ වසර අවසානයේ දී ලංකාවේ පළමුවරට සිදු කරනු ලබන ජංගම දුරකථන මඟින් තැනෙන කෙටි චිත්‍රපට ප්‍රදර්ශනය සඳහා ඉදිරිපත් කරනු ලැබේ.ජාත්‍යන්තර සැලැසුම් කළ මාපියභාවය පිළිබඳ සම්මේලනයේ (IPPF)  අනුග්‍රහය යටතේ මේ ව්‍යාපෘතිය ක්‍රියාත්මක කෙරේ. අයදුම්පත් බාරගන්නා අවසන් දිනය මේ මස 31 වැනිදාය.  මේ 19 වැනි දිනට යෙදෙන ලෝක ඡායාරූප ශිල්ප දිනය තුන් වැනි වරටත් සැමරීමට ජාතික ඡායාරූප ශිල්පීන්ගේ සංගමය කටයුතු යොදා ඇත.එදින පෙ.ව. 9.30 ට කොළඹ මහවැලි කේන්ද්‍ර ශ්‍රවණාගාරයේ පැවැත්වෙන සමරු සම්මන්ත්‍රණයේ ප්‍රධාන ආරාධිත දේශනය කරනු ලබන්නේ කැලණිය විශ්ව විද්‍යාලයේ ජනසන්නිවේදන අංශාධිපති මහාචාර්ය චන්ද්‍රසිරි රාජපක්ෂ විසිනි. එයට අමතරව ප්‍රවීණ කැමරා ශිල්පි එම්.ඩී. මහින්දපාල ‘රූපමය භාෂාව‘ සහ ප්‍රවීණ මංගල ඡායාරූප ශිල්පි ඩොමිනික් හින්ඩිල් ‘කලාත්මක මංගල ඡායාරූපකරණය’ යන මැයෙන් ද දේශන පවත්වති. එසේම ජාතික ඡායාරූප ශිල්පීන් සංගමයේ 2009 වාර්ෂික ඡායාරූප ප්‍රදර්ශනයේ විවෘත කිරීමේ උත්සවය සහ ත්‍යාග ප්‍රදානය ද මෙදිනම ප.ව. 3.00 ට කොළඹ ජාතික කලා භවනේදී ප්‍රවීණ සිනමාවේදිනි සුමිත්‍රා පීරිස් මහත්මියගේ ප්‍රධානත්වයෙන් සිදුවන අතර ප්‍රදර්ශනය මේ 20 සිට 23 දක්වා මහජනයා සඳහා නොමිලයේ විවෘතව පවතී.  කේම්බ්‍රිජ් සරසවියේ ඉංගී‍්‍රසි භාෂාව පිළිබඳ මහාචාර්ය ධුරය දැරූ ග්රැහැම් හෆ් විසින් රචිත ඒද An Essay on Criticism කෘතියට මහාචාර්ය ඒ.වී. සුරවීර විසින් කරන ලද සිංහල අනුවාදය – ‘සාහිත්‍ය විචාර රචනා’ ග්‍රන්ථය මේ මස 20 වැනි දින ප.ව. 3.45 ට ජාතික පුස්තකාල හා ප්‍රලේඛන සේවා මණ්ඩල ශ්‍රවණාගාරයේ දී එළිදැක්වේ. මහාචාර්ය තිස්ස කාරියවසම් මුලසුන හොබවන මේ උලෙළේ දී කැලණි සරසවියේ ශාස්ත්‍ර පීඨාධිපති මහාචාර්ය කුලතිලක කුමාරසිංහ හා ආචාර්ය ගුණදාස අමරසේකර යන මහත්වරුන් දේශන පැවැත්වීමට නියමිත ය.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=av0908169</link>
    <topic>මගේ පුතා ජීවත් කරවන්න පුළුවන් විශ්වාසය මට තියෙනවා</topic>
    <author>වසන්ත ජයසිංහ ආරච්චිගේ</author>
    <content>මුණ ගැහිලා මාස හයයි අපි විවාහ වුණාසුපිරි තරු පෙනි පෙනී බුවා අක්කට උණ ගැනීමොහොමඩ් අලි ගේ ජීවිත කතාව පොතකටවාසනාවන්ත ශක්තිය සංගාඅම්මයි මමයි දෙන්නම "සම්බාහනය" ප්‍රගුණ කරපු අයගීතාවලෝකනමීනී වළටත් ජංගම ඇමතුම්චිත්‍රපට සංස්ථාවෙන් සිසුන් අතර රචනා තරගයක්මගේ පුතා ජීවත් කරවන්න පුළුවන් විශ්වාසය මට තියෙනවාකිරුළ අහිමි වූ රැජනකගේ කතාවඔයාට පුළුවන් මුතූ ගෙයි සුරංග ගෙයි ජීවිතේ වෙනස් කරන්න (රසදුන නව කථාව)ඔව්. මම ඡන්දේ ඉල්ලනවා - අනර්කලීවග කිවයුතු අය ගඟ ගලන පැත්තට හැරී නිදා සිටිනවාමෙහෙ වැඩ වැඩියි ඉතින් පිටරට ගමන් අඩු කළාඑන්න මල්ලි එන්න මල්ලි නැගිටලා මෙන්න මල්ලි මෙන්න මල්ලි රසකතාමම්මයි - පප්පයි දුන්නු වටිනාම දායාදය මගේ කට හඬයිශාරුක් ගේ ජීවිත කතාව ටෙලි නාට්‍යයකටබොලිවුඩ් තිරයේ සරාගී ලාලිත්‍යය‘රසඳුන’ හිටපු කර්තෘ රෝහණ ට මාධ්‍ය උපදේශක තනතුරක්හැට පිරුණත් සුනිල් තාම තරුණයිතිස්ස නැතිවුණයි කියලා මට තාම හිතෙන්නේ නැහැඔන්න ආයෙත් ඇස් ලෙඩMood 'n' momentsටිලාන් පුතාසියල්ල නැතිව ගියත් ජනිත්ට හිත දුන්නේ නැහැ බලාපොරොත්තු අත්හරින්න. ඒ ඇස් දෙක මෙන් ජනිත්ටත් චන්දනාටත් ලැබුණු ආදරණීය පුංචි පුතා හන්දා. පුංචි පුතාගේ එළියෙන් සුන්දර ලෝකයක් දකින්න ජනිතුත් චන්දනාත් ප්‍රාර්ථනා පොදි බැන්දේ අද ඊයෙක නම් නෙමෙයි. ඒත් ඒ බලාපොරොත්තුවේ තරම මේ පුතාගේ ජීවිත ඉරණමත් එක්ක තීරණය වෙයි කියලා ඔවුන් හීනෙකින්වත් නොසිතන්නට ඇති.මිහිපිට ඉන්න ඕනෑම මවකගේ පියකුගේ බලාපොරොත්තුව තම ආදරණීය දරුවන් ලෝකය දකිනවා බලන්න. ඒත් ඒ වාසනාව අද ජනිත් ඉදිරියේත් චන්දනා ඉදිරියේත් දෝලනය වෙන්න පටන් අරං. අවාසනාව යන්න වචනයකට පමණක් භාරදි පියෙකුගේ සෙනෙහසත් ශක්තියත් රැගෙන පුංචි පුතාගේ ජීවිතය වෙනුවෙන් ඔහු පාරට බැස්සේ දහසක් බලාපොරොත්තු මේ සිඟිති දෙපා ඉදිරියේ තබන අරමුණින්.”මගේ පුතා ජීවත් කරන්න පුළුවන් කියන විශ්වාසය මට තියෙනවා මහත්තයෝ. ඒ නිසයි මං පාරට බැහැලා හැමෝගෙන්ම සරණක් බලාපොරොත්තු වෙන්නේ.”මේ හඬ ඇසෙන්නේ තම අක්මාවෙන් කොටසක් ආදරණීය පුංචි පුතුට භාරදීලා පුතුගේ ලෝකය ලස්සන කරන්න හදන අපේ කාලයේ තරුණ පියෙකුගේ මුවින්. සරණක් පතා පුතු ජීවත් කරන්නට මහ මඟ ඇවිද යන ගමනේ අප ඔබ හමුවේ ඔහුගේ සිත් තැවුල ලිහා දමන්නට තරම් අද ඔහු අසරණ වෙලා.ටිලාන් සිය මව සහ පියා සමඟ”මගේ පුතාට දැන් අවුරුදු 5 යි මාස 7 ක්. ටිලාන් මනීෂ කපුගොඩ. අපි දෙන්නම එකතු වෙලයි පුතාට ඒ නම තිබ්බේ. ඒත් උපන්දා ඉඳලම පුතා නොනවත්වා අඬන්න ගත්තා. බැරිම තැන අපි දොස්තර කෙනෙක් මුණ ගැහුණා. ඔහු කිව්වේ මව් කිරි දිගටම දෙන්න කියලයි. ඒත් පුතාට මව් කිරි දුන් හැටියෙම ආපහු වමනේ යනවා. මුත්‍රා යන්නේ තද කහ පාටට. බැරිම තැන චන්දනාගේ ගම නුවර නිසා පුතත් රැගෙන අපි පේරාදෙණිය ඉස්පිරිතාලෙට ගියා පෙන්නන්න.දහසක් සිතුවිලි පොදි බැඳ මෙලොව එළිය දුටු ආදරණීය ටිලාන් පුතා අක්මා රෝගයෙන් පෙළෙන බව එදා වෛද්‍ය නිගමනයෙන් තහවුරු වෙද්දී ජනිත්ගේ ආත්මයම කඩා වැටෙන්න වුණා.”මං හිතුවේ මහත්තයෝ සුළු අසනීපයක් කියලයි. ඒත් මගේ පුතාගේ අක්මාව විනාශ වෙවී යනවා කියලා දැනගත්තම මගේ බලාපොරොත්තුව ඉවරයි නේද කියලා මට හිතුණා. වෛද්‍යවරු කිව්වේ පුළුවන් තරම් ඉක්මනින් ශෛල්‍යකර්මයක් කරන්න ඕන කියලයි. ඒ සඳහා අක්මාවක් බද්ධ කරන්න ඕන කියලා කිව්වා. ඒ මොහොතෙදීම මම හිතුවා මගේ පුතා ජීවත් වෙනවා නම් මගේම අක්මාවෙන් කොටසක් මම පුතාට දෙනවා කියලා. පසුවයි දැන ගත්තේ මහත්තයෝ ඒ ශල්‍යකර්මය ලංකාවේදී නොකරන බව. ඒ සඳහා ඉන්දියාවේ දිල්ලි නුවර ගංගාරම් රෝහලට යන්න ඕන මේ ශල්‍යකර්මය කරන්න. ඒ සඳහා රුපියල් ලක්‍ෂ 50 ක පමණ මුදලක් වැය වෙනවා.””මගේ ශරීරයේ කොටසක් නෙමෙයි ජීවිතය වුණත් දෙන්න පුළුවන් ධෛර්යයක් මට තිබුණත් මේ වගේ ලොකු මුදලක් අපි හොයා ගන්නේ කොහොමද මහත්තයෝ. ඒ නිසයි අද මම පාරට බැහැලා මේ විදිහට කීයක් හරි එකතු කරන්නේ.දෛවය මොනතරම් අකාරුණිකද කියනවා නම් ජනිත් මීට පෙර ජීවත් වූයේ කාටවත් අතනොපා තමාගේම කුඩා ව්‍යාපාරයක් කරගෙන. ඒත් ඒ සියල්ල අද ඔහුට අහිමිව ඇත්තේ ගතවෙන තත්පරයක්, මිනිත්තුවක්, හෝරාවක් ටිලාන් පුතාගේ ජීවිතය වෙනුවෙන් කැප කරන්නට සිදුවුණ නිසා.ටිලාන් මල්ලී සමඟ”මට කුඩා හෝටලයක් තිබුණේ. ඒත් පුතා නිතරම අසනීප වෙන නිසා ඉස්පිරිතාලවල ඉන්න ඕන. අරගෙන යන්න ඕන. එක් මොහොතකදි දැන ගත්තා අක්මා ලෙඩේ වගේම පුතාගේ පපුවෙත් සිදුරක් තියෙන බව. පුතාගේ වෙලාව අරගෙන ගියත් යන යන තැන කිව්වේ ජීවත් කරන්න බැහැ කියලයි. ඒත් අවසානයේ පපුවේ සිදුරට කළ ශල්‍යකර්මය සාර්ථක වුණා.ඔය නිසා මට මගේ රැකියාව අහිමිවෙලා ගියා. ඇත්තටම මහත්තයෝ අද මගේ පුතා සුවකරන්න මම මහන්සි වෙනවා වගේම රැකියාවක් හොයාගන්නත් මම මහන්සි වෙනවා.කොහොම වුණත් ටිලාන් පුතා මේ වන විට ගත කරන ජීවිතය බද්ධ වී තියෙන්නේ බෙහෙත් වට්ටෝරු ගණනාවක් එක්ක. අක්මා ශල්‍යකර්මය වගේම ටිලාන් පුතාගේ බෙහෙත්වලටත් අද ජනිත්ට විශාල මුදලක් කැප කරන්න වෙලා.”බෙහෙත් නිසාම තමයි පුතා මේ විදිහට හරි අපිත් එක්ක ඉන්නේ මහත්තයෝ. එයාට දැන් බෙහෙත් බොන එක බත් කනවා වගේ. ඒත් දැන් නම් දොස්තරලා කියන්නේ අක්මා ශල්‍යකර්මය පුළුවන් ඉක්මනට කරන්න කියලයි. එහෙම නොවුණොත් අවදානමක් ගන්න වෙනවා කියලා කියනවා. දැන් නිතර පුතාගේ ඇඟ කසන නිසා දවසකට රුපියල් 300 ක බෙහෙතක් දෙන්න ඕන. පුතාට දෙන්නේ විශේෂ කිරිපිටි එකක්. ඒ එකක් රුපියල් දාහකට වැඩියි. අනෙක පුතාට දුහුවිල්ලක් වදින්න බැහැ මහත්තයෝ.එහෙම වුණොත් නවතින්නේ නැති කැස්සක් හැදෙනවා. ඊට පස්සේ ඒකට බෙහෙත් කරන්න ඕන. ඒ අතරට මගේ දෙවැනි පුතා දැන් අවුරුදු තුන හමාරයි. එයා ගැනත් බලන්න ඕන. මේ වන විටත් ටිලාන් පුතා ගේ මේ ශෛල්‍යකර්මයට ජනාධිපති අරමුදලින් ලක්‍ෂ 03 ක මුදලක් ලබා දෙන්නට තීරණය වෙලා. ඒ අතරම දෙපා ගෙවෙනකම් ඇවිදින ජනිත් කාරුණික හදවත් ඇති මිනිසුන්ගේ මුදලින් ලක්‍ෂ 7 ක් පමණ එකතු කරගෙන. ඔබ මේ දකින රත්තරං පුතාගේ ජීවිතය සුවපත් කරන්න තවත් ලක්‍ෂ 40 ක් පමණ ජනිත් හොයනවා.”එක දිගට ශෛල්‍යකර්ම කිහිපයක්ම කරපු නිසා අපි රෝහලට යනකොටත් දැන් එයා දන්නවා. කොළපාට ඇඳුමක් ඇඳගෙන ඉන්න මිසීලා එනකොට දුවගෙන ඇවිත් මාව බදා ගන්නවා. එතකොට මට වාවන්නේ නැහැ මහත්තයෝ.”මෙතෙක් වෙලා කාමරයට වෙලා සිටි ටිලාන් පුතා එබිකම් කරනවා මම බලාගෙන. අවසන් වශයෙන් මා අසලට ආ පුංචි ටිලාන් පුතාගෙන් මම එක ප්‍රශ්නයක් ඇහැව්වා.”ඔයා ලොකු වුණාම කවුරු වෙන්නද කැමැති” කියලා.අහිංසක සුරතල් මුහුණේ් සුන්දර සිනා රැල්ලක් මැවුණා. ඒ සිනාවේ කියාගන්නට බැරි වචන රාශියක් තියෙන බව මට තේරුණා. මේ පුංචි පුතාගේ සුන්දර සිනාව තව කාලයක් ජනිත්ටත් චන්දනාටත් සිය මල්ලිට මෙන්ම ලෝකයාට දකින්නට අවස්ථාව සලසා දිය හැක්කේ දෙස් විදෙස් සිටින ඔබ අප එක්ව ලක්‍ෂ 40 ක් එක්කර දෑත් දිගු කළොත් පමණයි. ඒක ලොකු පිනක්.ඔවුන්ගේ ගිණුම් අංකය     273 – 2001 – 7 - 0001579 ටිලාන් මනිෂ මහජන බැංකුව - කඩවත 0280 – 01814118 - 101 සෙලාන් බැංකුව - කඩවතදුරකථනය – 0715 - 613344වසන්ත ජයසිංහ ආරච්චිගේ</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=av09081610</link>
    <topic>කිරුළ අහිමි වූ රැජනකගේ කතාව</topic>
    <author/>
    <content>මුණ ගැහිලා මාස හයයි අපි විවාහ වුණාසුපිරි තරු පෙනි පෙනී බුවා අක්කට උණ ගැනීමොහොමඩ් අලි ගේ ජීවිත කතාව පොතකටවාසනාවන්ත ශක්තිය සංගාඅම්මයි මමයි දෙන්නම "සම්බාහනය" ප්‍රගුණ කරපු අයගීතාවලෝකනමීනී වළටත් ජංගම ඇමතුම්චිත්‍රපට සංස්ථාවෙන් සිසුන් අතර රචනා තරගයක්මගේ පුතා ජීවත් කරවන්න පුළුවන් විශ්වාසය මට තියෙනවාකිරුළ අහිමි වූ රැජනකගේ කතාවඔයාට පුළුවන් මුතූ ගෙයි සුරංග ගෙයි ජීවිතේ වෙනස් කරන්න (රසදුන නව කථාව)ඔව්. මම ඡන්දේ ඉල්ලනවා - අනර්කලීවග කිවයුතු අය ගඟ ගලන පැත්තට හැරී නිදා සිටිනවාමෙහෙ වැඩ වැඩියි ඉතින් පිටරට ගමන් අඩු කළාඑන්න මල්ලි එන්න මල්ලි නැගිටලා මෙන්න මල්ලි මෙන්න මල්ලි රසකතාමම්මයි - පප්පයි දුන්නු වටිනාම දායාදය මගේ කට හඬයිශාරුක් ගේ ජීවිත කතාව ටෙලි නාට්‍යයකටබොලිවුඩ් තිරයේ සරාගී ලාලිත්‍යය‘රසඳුන’ හිටපු කර්තෘ රෝහණ ට මාධ්‍ය උපදේශක තනතුරක්හැට පිරුණත් සුනිල් තාම තරුණයිතිස්ස නැතිවුණයි කියලා මට තාම හිතෙන්නේ නැහැඔන්න ආයෙත් ඇස් ලෙඩMood 'n' momentsප්‍රසන්න විතානගේ තිර රචනය ලියා අධ්‍යක්ෂණය කළ ‘ආකාස කුසුම්’ චිත්‍රපටය මේ 21 දා සිට තිරගත කිරීම් ආරම්භ කරනවා. මේ චිත්‍රපටය හඳුන්වා ඇත්තේ ‘කිරුළ අහිමි වූ රැජනකගේ කතාව‘ යනුවෙන්. ‘ආකාස කුසුම්’ ප්‍රසන්නගේ 6 වැනි සිනමා නිර්මාණයයි. මේ චිත්‍රපටයට නිෂ්පාදනයෙන් දායක වන්නේ නුගේගොඩ ‘සරසවි’ පොත්හලේ අධිපති එච්.ඩී.ප්‍රේමසිරියි. මෙය ප්‍රසන්න, ප්‍රේමසිරි හා ඉන්දීය චිත්‍රපට සංස්කරණ ශිල්පි ඒ.ශ්‍රීකර් ප්‍රසාද්ගේ සාමූහික නිපැයුමක්.’ආකාස කුසුම්’හී කිරුළ අහිමි වූ රැජන ලෙස ප්‍රවීණ සිනමා නිළි මාලිනී ෆොන්සේකා අද්විතීය රංගනයක යෙදෙනවා.ඒ රංගනය උදෙසා ඇය 39 වැනි ඉන්දීය අන්තර්ජාතික චිත්‍රපට උළෙලේ දී රජත මයුර සම්මාන හිමිකර ගත්තා.ඒ හැරුණුකොට ස්පාඤ්ඤයේ තුන්වැනි ග්‍රනාඩා අන්තර්ජාතික චිත්‍රපට උළෙලේ දී හොඳම ආසියාතික චිත්‍රපටය ලෙස ‘ආකාස කුසුම්’ නෙට්පැට් සම්මානය ද හිමිකර ගත් අතර ප්‍රංශයේ වෙසුල් අන්තර්ජාතික චිත්‍රපට උළෙලේ දී ජූරියේ ගෞරව සඳහන ද ලැබුවා. ඕස්ට්‍රේලියාවේ බ්‍රිස්බේන් අන්තර්ජාතික චිත්‍රපට උළෙලේ දී හොඳම චිත්‍රපටයට පිරිනැමෙන විචාරක සම්මානයට ද මෙය දැනටමත් නිර්දේශ වී තිබෙනවා.මාලිනී ෆොන්සේකා හැරුණුකොට දිල්හානි ඒකනායක, නිම්මි හරස්ගම, සමනලී ෆොන්සේකා, කෞශල්‍යා ප්‍රනාන්දු, ජයනි සේනානායක, පුබුදු ගමගේ, සුරාජ් මාපා ඇතුළු නළු නිළියන් රැසක් ‘ආකාස කුසුම්’ හී රඟපානවා.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=av09081621</link>
    <topic>ඔයාට පුළුවන්</topic>
    <author/>
    <content>මුණ ගැහිලා මාස හයයි අපි විවාහ වුණාසුපිරි තරු පෙනි පෙනී බුවා අක්කට උණ ගැනීමොහොමඩ් අලි ගේ ජීවිත කතාව පොතකටවාසනාවන්ත ශක්තිය සංගාඅම්මයි මමයි දෙන්නම "සම්බාහනය" ප්‍රගුණ කරපු අයගීතාවලෝකනමීනී වළටත් ජංගම ඇමතුම්චිත්‍රපට සංස්ථාවෙන් සිසුන් අතර රචනා තරගයක්මගේ පුතා ජීවත් කරවන්න පුළුවන් විශ්වාසය මට තියෙනවාකිරුළ අහිමි වූ රැජනකගේ කතාවඔයාට පුළුවන් මුතූ ගෙයි සුරංග ගෙයි ජීවිතේ වෙනස් කරන්න (රසදුන නව කථාව)ඔව්. මම ඡන්දේ ඉල්ලනවා - අනර්කලීවග කිවයුතු අය ගඟ ගලන පැත්තට හැරී නිදා සිටිනවාමෙහෙ වැඩ වැඩියි ඉතින් පිටරට ගමන් අඩු කළාඑන්න මල්ලි එන්න මල්ලි නැගිටලා මෙන්න මල්ලි මෙන්න මල්ලි රසකතාමම්මයි - පප්පයි දුන්නු වටිනාම දායාදය මගේ කට හඬයිශාරුක් ගේ ජීවිත කතාව ටෙලි නාට්‍යයකටබොලිවුඩ් තිරයේ සරාගී ලාලිත්‍යය‘රසඳුන’ හිටපු කර්තෘ රෝහණ ට මාධ්‍ය උපදේශක තනතුරක්හැට පිරුණත් සුනිල් තාම තරුණයිතිස්ස නැතිවුණයි කියලා මට තාම හිතෙන්නේ නැහැඔන්න ආයෙත් ඇස් ලෙඩMood 'n' momentsඅඹුසැමියන් අතර ඇතිවන ප්‍රශ්න පෙම්වතුන්ව සිටි අවදියට වඩා බොහෝ වෙනස් හා බැරෑරුම් බව දෙදෙනාම දැන් වටහාගෙන අවසානය. බැඳි බැමි ලිහිල්ව නොයන්නටත් ජීවිතය පුරා මේ සෙනෙහස හා බැඳීම... විශ්වාසය රැකගන්නටත් දෙදෙනාටම සිදුවී ඇත.අර්මිලා මහේෂ්ගේ මුහුණ බලා සිටියේ කඳුළු පිරි දෑසින්ය.“මම අහන්නේ ඔයා සුරංගට ආදරේ ද කියලයි?”“මම අහන්නෙත් ඒකමයි... ඔයා මුතූට ආදරෙයි නේද?”“අර්මි... මට දැන් ලොකු වෙනසක් දැනෙනවා... ඔයා මගෙ ජීවිතයේ කොටසක් කියලා... මුතූට ආදරේ කරපු කාලයක් තිබුණා. ඒත් මට දැන් අවබෝධයකින් ආදරය කරන්න පුළුවන්...”“මට ඔයා තේරුම් ගන්න පුළුවන් මහේෂ්... ඒත් ඔයා කිව්ව වගෙ මුතූට සිදුවුණ අසාධාරණය. ඔයා ඒ ගැන මීට වඩා සිතන්නෙ නැත්තේ ඇයි?”“අර්මි... මම අප්පච්චිට කිව්වා. මගෙ නමට තියෙන මේ ඉඩමෙන් බාගයක් සුරංගටයි මුතූටයි ලියා දෙන්න කියලා...”“අප්පච්චි කැමැතියි කිව්වද?”“බොහෝ දුරට කැමැති වේවි... මම එහෙම කිව්වේ ඒ තරම් සුළු දේකින් මං කරපු අපරාධය නැතිවෙයි කියල හිතල නෙවෙයි...”“මහේෂ්... අපි කරන දේවල්වලට එයාල කැමැති වේවිද?”“අර්මි ඔයාට පුළුවන් මුතුගෙයි සුරංගගෙයි ජීවිතේ වෙනස් කරන්න...”“ඔයාට දැනගන්න ඕන මම සුරංගට ආදරේ ද කියල නේද මහේෂ්?”අර්මිලා සිනහමුසුව මහේෂ් දෙස බැලුව ද ඒ සිනහව වහා ඇගේ මුවින් පලා ගියේය.“මම මගෙ ජීවිතයටම ආදරය කළේ ඔයාට විතරයි මහේෂ්...”“සුරංග මම දැක්ක හොඳ මනුෂ්‍යයෙක්. ආදරය ලැබිය යුතු අවංක හදවතක් ඇති කෙනෙක්.”මහේෂ්ගේ හදවත හැඟීම්වලින් බර වෙන විට ඔහුට අර්මිලාගේ වටිනාකම මොනවට පැහැදිලි විය. ඇය නිසා නොවේ නම් අද මෙලෙස සන්සුන්ව කතා කළ හැකි වාතාවරණයක් පෑදෙන්නේ නැති බව නියතය. ඔහු ඉතා දයාබරව ඇගේ මුහුණ දෝතින් වැළඳ ගෙන ඒ දෙස අප්‍රමාණ සෙනෙහසින් බලා සිටියේය. අට වසරකට පසුවත් මේ දැන් පිපුණ කුසුමක් සේ සුන්දර උවන, දයාවේ හා සෙනෙහසේ ප්‍රතිමූර්තියක් බඳුය.“මිනිහෙක් පළමුව ඉපදුණාට පස්සේ නැවත බිරියක ගෙන් උපදිනවා කියන එක ඇත්තයි...”ඔහු සෙමින් කීවද අර්මිලාගේ හදවතේ එය දෝංකාරය දෙන්නට විය.“මොකද්ද ඒකේ තේරුම?” ඕ තැන්පත්ව විචාලාය.“තේරුම? මේ වෙලා තියෙන්නේ ඒක අර්මි... ඔයා මාව නැවතත් මේ ලෝකෙට බිහි කළා...”“එතකොට මම අම්ම කෙනෙක්...?”මහේෂ් ඉංගි‍්‍රසි භාෂාවෙන් පැහැදිලි කළ නිසාම අර්මිලා ඕනාවටත් වඩා ඒ ගැන උනන්දු වූවා පමණක් නොවේ... පී‍්‍රතියෙන් පිනා ගියාය. තම ජීවිතය අතරමඟ කඩා වැටී සුනු විසුනු වූවා යැයි වේදනා විඳි ඇගේ සිත තුළ වූ අඳුරු වලාපටල සෙමින් සෙමින් පහව යන්නට විය.ඔව්... ඔයා මගෙත් අම්ම... මගෙන් ඔයාව ඈත් කරවන්න මම කාටවත් ඉඩ දෙන්නෑ...”අතීතයේ කළ හා සිදුවූ වැරැදි තුළින් මහේෂ් නිසියාකාර ජීවිතය සකස් කරගැනීමට දැඩි වෙහෙසක් දරන්නට ඇත. කළු තිතක් ලෙස ඇගේ සිතේ තැන්පත්ව ඇති මුතුගේ හා මහේෂ්ගේ හදිසි උණුසුම් හමුවීම දැන් අර්මිලාට විශාල ගැටලුවක් ඇති කරන්නේ නැති තරම්ය.“එදා මට මුතු හමුවුණ දවස ගැන කිසිදාක හිතන්න එපා අර්මි... මට... මට එකපාරට දැනුණේ මම ලංකාවේ හිටිය කාලේ කියලා...”අර්මිලා ඇගේ දබරැඟිල්ල මහේෂ්ගේ දෙතොල මත තැබුවාය. ඇය සිතූ මොහොතේම මහේෂ් ද එය සිතීම පුදුමයකි.තමා සුරංගගේ ගෙල බදාගෙන උරහිස මත සිටියදී මහේෂ් ද ඒ වේදනාව විඳින්නට ඇත. ඔහු ඇගේ බඳෙන් ඔසවා දිය’ඹට වීසි කළ අයුරු ඇස් පනාපිට පෙනෙන විට ඕ සෙමින් මහේෂ්ගේ ගෙල බදා ගත්තාය. මේ අපූරු උණුසුම ඇයට ලබාගත හැක්කේ තම සැමියා ගෙන් පමණකි.“මහේෂ්...”අර්මිලාගේ උරහිස මෘදුව අල්ලා ගත් මහේෂ් මොහොතක් බලා සිටියේය.“අපි මුතූගෙ දරුවා හොයන්න ඕන...” නිහඬව සිටින ඔහුගේ නිකටින් අල්ලා සොලවමින් අර්මිලා නැවත එය ඉදිරිපත් කළාය.අනවශ්‍ය කරදරයක් වේ යැයි සිතුවද ඒ තමාගේ ද දරුවාය. මේ ගැන සොයා බැලීමට යාම නිසා යළි ප්‍රශ්නවලට මුහුණ දීමට සිදුවේ යැයි ඔහු බියෙන් පසුවීම අර්මිලාට දැනුණේ ඉවෙන් මෙනි.“මහේෂ්... ඔයාට යුතුකමක් තියෙනවා නේද? අපි ඒ කෙල්ලට අඩු තරමේ බබා ඉන්නෙ කොහෙද කියලවත් කියන්න ඕන නේද?”“කාගෙන්ද අර්මි දැනගන්නේ? අපේ අම්මා ඔය ගැන එක වචනයක්වත් කියල නෑ...”“ඔයාගෙ අම්මයි අප්පච්චියි තමයි බබා අරගෙන ගියේ... අපි අහමු මහේෂ්... මම කියන දේ අහන්න මහේෂ්...”“කවදාවත් අප්පච්චි මට කියන්නැති බව මට විශ්වාසයි... අම්මා බය ඇති බබා දැකල මුතු කලබල කරයි කියලා. දැන් මුතුටත් ඒ ගැන ඒ තරම් හැඟීමක් නැතුව ඇති...”“ඔයා මහ නපුරු මිනිහෙක් මහේෂ්... අර්මිලාට සිය කෝපය පාලනය කරගත නොහැකිව ආපසු හැරී වේගයෙන් ආලින්දය දෙසට ගමන් කළාය.“හරි... අර්මිලා... ඔහොම ඉන්න... මට කියන්න මං කොහොමද මොනව කියල ද ඔය ගැන අහන්නේ?“බබා... ඔයා මුකුත්ම දන්නෑ... ඉන්නකෝ මම ආන්ටිගෙන් අහන්නම්...”රාත්‍රී ආහාරය ගැනීමේදී සියලුදෙනාගේ මාතෘකාව වූයේ අර්මිලා හා නූපන් දරුවා පිළිබඳ ඉදිරියේදී ඇතිවන සුබවාදී හා ගැටලු සහගත කරුණු සම්බන්ධවය. මහේෂ් කරබාගන සිටිය ද අර්මිලා විසින් මතු කරන ලද ප්‍රශ්නය ඔහුගේ සිතට මහත් පීඩාවක් විය. ඒ දරුවා ද කොහෝ හෝ කවුරුන් සමඟ හෝ ජීවත් වනු ඇත. තම ලෙයින් මසින් හැදුණු ඒ දරුවා ගැන මීට පෙර සොයා බලන්නට යුතුකමක් තිබුණ බව අර්මිලා සිහිපත් කරන තුරු තමාට අවබෝධ නුවූයේ කුමක් නිසා ද?අර්මිලා සිය මව සමඟ බොහෝ වේලාවක් සාකච්ඡා කර යම්කිසි තීරණයක් රැගෙන තිබුණි. තර්ක විතර්ක මැද අවසානයේ අර්මිලාගේ අදහස ජයගත්තා පමණක් නොවේ.“අයියේ... මට වැදගත් දෙයක් අහන්න තියනවා” යි අර්මිලාගේ මව සහෝදරයා දෙස බැලුවාය.ලබන සතියට</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=av09081611</link>
    <topic>ඔව්. මම ඡන්දේ ඉල්ලනවා - අනර්කලී</topic>
    <author/>
    <content>මුණ ගැහිලා මාස හයයි අපි විවාහ වුණාසුපිරි තරු පෙනි පෙනී බුවා අක්කට උණ ගැනීමොහොමඩ් අලි ගේ ජීවිත කතාව පොතකටවාසනාවන්ත ශක්තිය සංගාඅම්මයි මමයි දෙන්නම "සම්බාහනය" ප්‍රගුණ කරපු අයගීතාවලෝකනමීනී වළටත් ජංගම ඇමතුම්චිත්‍රපට සංස්ථාවෙන් සිසුන් අතර රචනා තරගයක්මගේ පුතා ජීවත් කරවන්න පුළුවන් විශ්වාසය මට තියෙනවාකිරුළ අහිමි වූ රැජනකගේ කතාවඔයාට පුළුවන් මුතූ ගෙයි සුරංග ගෙයි ජීවිතේ වෙනස් කරන්න (රසදුන නව කථාව)ඔව්. මම ඡන්දේ ඉල්ලනවා - අනර්කලීවග කිවයුතු අය ගඟ ගලන පැත්තට හැරී නිදා සිටිනවාමෙහෙ වැඩ වැඩියි ඉතින් පිටරට ගමන් අඩු කළාඑන්න මල්ලි එන්න මල්ලි නැගිටලා මෙන්න මල්ලි මෙන්න මල්ලි රසකතාමම්මයි - පප්පයි දුන්නු වටිනාම දායාදය මගේ කට හඬයිශාරුක් ගේ ජීවිත කතාව ටෙලි නාට්‍යයකටබොලිවුඩ් තිරයේ සරාගී ලාලිත්‍යය‘රසඳුන’ හිටපු කර්තෘ රෝහණ ට මාධ්‍ය උපදේශක තනතුරක්හැට පිරුණත් සුනිල් තාම තරුණයිතිස්ස නැතිවුණයි කියලා මට තාම හිතෙන්නේ නැහැඔන්න ආයෙත් ඇස් ලෙඩMood 'n' momentsසිංහල සිනමාවට ආකර්ෂණයක් එක් කළ අනර්කලී ආකර්ෂා දේශපාලනයට පිවිසෙන බවට පසුගිය දිනවල දී රාවයක් පැතිර ගියා. ඒ පිළිබඳ ඇත්ත නැත්ත අනර්කලීගෙන් ම අහන්න අපි හිතුවා.“ඔව් ඉදිරි දකුණු පළාත් සභා ඡන්දයට මම රජයේ පාර්ශ්වයෙන් තරග කරන්නයි සූදානම් වෙලා ඉන්නේ. මං හිතනවා ඒ සඳහා සුදුසුම කාලය දැන් එළඹිලා කියලා.ඇත්තටම මට දේශපාලන පසුබිමක් තියෙනවා. මගේ සීයා ආරිය ජයතිලක ක්‍රියාකාරී දේශපාලනයේ නියැළුණු කෙනෙක්.ඒ වගේ ම මගේ ආච්චිගේ සහෝදරයා එඩ්වින් සමරක්කොඩි මාතර කඹුරුපිටියෙන් දේශපාලනයට පිවිසියේ. මේ මොහොතේදීත් ජනාධිපතිතුමාට මම මගේ උපරිම සහයෝගය ලබාදෙමින් දේශපාලන කටයුතුවල නියැළෙනවා.ඒ අතරේදියි ඉදිරි දකුණු පළාත් සභා ඡන්දයට තරග වදින්න මට ආරාධනාවක් ලැබුණේ.ඉතිං ඒකීය ලංකාවේ අපේ ම රටේ සියලු පුරවැසියන් වෙනුවෙන් යහපත් දායකත්වයක් ලබාදෙන්නයි මම දේශපාලනයට එන්න තීරණය කළේ.විමුක්ති ජයසුන්දර අධ්‍යක්ෂණය කළ දෙවැනි චිත්‍රපටය වූ ’අහසින් වැටෙයි’ (එහි ඉංගිරිසි නම ‘බිට්වීන් ටූ වර්ල්ඩ්ස්’) ඉතාලියේ වෙනිස් අන්තර්ජාතික චිත්‍රපට උළෙලේ තරගකාරී අංශයේ අවසාන වටයේ චිත්‍රපට 23 අතරට තේරී ඇත.මීට ඉහත 1972 දී ආචාර්ය ලෙස්ටර් ජේම්ස් පීරිස්ගේ ‘නිධානය’ චිත්‍රපටය ඉහත චිත්‍රපට උළෙලේදී ‘සිල්වර් ලයන් ඔෆ් සෙන්ට් මාක්’ සම්මානය දිනාගත්තේය.තුසිත ලක්නාත්, කෞශල්‍යා ප්‍රනාන්දු ප්‍රධාන චරිත රඟන ‘අහසින් වැටෙයි’ චිත්‍රපටයේ කැමරාකරණය චන්න දේශප්‍රියගෙනි.ලක්ෂ්මන් ජෝශප් ද සේරම් සංගීතය නිර්මාණය කර ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=av09081612</link>
    <topic>වග කිවයුතු අය ගඟ ගලන පැත්තට හැරී නිදා සිටිනවා</topic>
    <author>ඉනෝකා සමරවික්‍රම</author>
    <content>මුණ ගැහිලා මාස හයයි අපි විවාහ වුණාසුපිරි තරු පෙනි පෙනී බුවා අක්කට උණ ගැනීමොහොමඩ් අලි ගේ ජීවිත කතාව පොතකටවාසනාවන්ත ශක්තිය සංගාඅම්මයි මමයි දෙන්නම "සම්බාහනය" ප්‍රගුණ කරපු අයගීතාවලෝකනමීනී වළටත් ජංගම ඇමතුම්චිත්‍රපට සංස්ථාවෙන් සිසුන් අතර රචනා තරගයක්මගේ පුතා ජීවත් කරවන්න පුළුවන් විශ්වාසය මට තියෙනවාකිරුළ අහිමි වූ රැජනකගේ කතාවඔයාට පුළුවන් මුතූ ගෙයි සුරංග ගෙයි ජීවිතේ වෙනස් කරන්න (රසදුන නව කථාව)ඔව්. මම ඡන්දේ ඉල්ලනවා - අනර්කලීවග කිවයුතු අය ගඟ ගලන පැත්තට හැරී නිදා සිටිනවාමෙහෙ වැඩ වැඩියි ඉතින් පිටරට ගමන් අඩු කළාඑන්න මල්ලි එන්න මල්ලි නැගිටලා මෙන්න මල්ලි මෙන්න මල්ලි රසකතාමම්මයි - පප්පයි දුන්නු වටිනාම දායාදය මගේ කට හඬයිශාරුක් ගේ ජීවිත කතාව ටෙලි නාට්‍යයකටබොලිවුඩ් තිරයේ සරාගී ලාලිත්‍යය‘රසඳුන’ හිටපු කර්තෘ රෝහණ ට මාධ්‍ය උපදේශක තනතුරක්හැට පිරුණත් සුනිල් තාම තරුණයිතිස්ස නැතිවුණයි කියලා මට තාම හිතෙන්නේ නැහැඔන්න ආයෙත් ඇස් ලෙඩMood 'n' moments- බර්ට්‍රම් නිහාල්බර්ට්‍රම් නිහාල් ටෙලි නාට්‍ය ක්ෂේත්‍රයේ ප්‍රකටව සිටින්නේ හොඳ ටෙලි නාට්‍ය කීපයක් ම නිර්මාණය කළ දක්ෂ අධ්‍යක්ෂවරයෙක් විදියට. ‘ගම්පෙරළිය’, ‘දඩබිම’, ‘කඩවර’, ‘ඉසුරුගිර’ ඔහුගේ විශිෂ්ට ටෙලි නාට්‍ය නිර්මාණ ලෙස ප්‍රේක්‍ෂක විචාරක පිළිගැනීමට ලක්ව තිබෙනවා.බර්ට්‍රම් කලකට පසු අලුත් ටෙලි නාට්‍යයක් නිෂ්පාදනය කර තිබෙනවා. එහි නම ’අමරපුරය’. මේ බර්ට්‍රම් නිහාල් සමග ටෙලි නාට්‍ය කලාව හා ඔහුගේ නවතම ටෙලි නිර්මාණ ගැන කළ කතා බහක්.‘අමරපුරය’ ටෙලි නාට්‍යයෙන් ඔබ මොකක් ගැන කියන්නද උත්සහ කරන්නේ?”මේ සමාජ දේශපාලන ප්‍රවාහය තුළ තම ආධ්‍යාත්මයේ ගෙල සිඳගන්නා මිනිසුන්ගේ උඩියටිකුරු වන ලෝකය ගැන යැයි කෙටියෙන් කියන්න පුළුවන්.ලෞකික ආශාවන්ගේ අනන්තයට ගිය බටහිර රටවල මිනිසුන් දැන් දැන් ඒ දේවල් අත හැරලා ආධ්‍යාත්මික සුවය සොයාගෙන ආසියානු රටවලට පැමිණෙනවා. මේ ප්‍රවණතාව වඩාත් ඉස්මතුවෙලා පෙනෙන්නේ බෞද්ධ දර්ශනයේ මධ්‍යම ප්‍රතිපදාව සමඟ.බටහිර රටවල අය බණ භාවනාවට හුරු වෙලා ධර්ම මාර්ගය සොයාගෙන යමින් ආධ්‍යාත්මික ජීවිතය සරුකර ගන්න කොට අපේ බොහෝ අය අකුසල් රැස්කර ගනිමින් ජීවිතය විනාශකාරි පැතිවලට යොමු කරගෙන තිබෙනවා.‘අමරපුරය’ ටෙලිනාට්‍ය සඳහා මම මුල්කරගෙන තිබෙන්නේ මෙන්න මේ අත්දැකීමයි. ‘අමරපුරය’ තුළින් සරල කතාවක් ඔස්සේ අපේ සමාජ දේශපාලන යථාර්ථය පිළිබඳව ගැඹුරු අධ්‍යයනයක යෙදෙනවා.ඔබේ මුල් ටෙලි නිර්මාණ ප්‍රේක්‍ෂක මතකයේ රැඳී තිබුණත් එයට ලැබුණු විචාරක ඇගයීම් ගැන ඔබ සෑහීමකට පත්වෙනවද?”පැහැදිලිවම කිවයුතු දෙයක් තිබෙනවා. අපේ රටේ තවමත් ශ්‍රව්‍ය - දෘශ්‍ය මාධ්‍යය සම්බන්ධයෙන් තවමත් හොඳ විචාර කලාවක් බිහි වී නැහැ. ශ්‍රව්‍ය දෘෂ්‍ය කලාව සෞන්දර්යාත්මක මානය මෙන්ම තාක්ෂණික මානය ද නියෝජනය කරනවා.ඒ නිසා වෙනත් කලා නිර්මාණවලට වඩා ශ්‍රව්‍ය දෘෂ්‍ය කලාවේ සංකීර්ණ බව වැඩියි. බොහෝ විට විචාරකයින්ට මේවා වටහා ගැනීම අපහසු වෙවා. ඒ නිසාම බොහෝ නිර්මාණවල යටිපෙළ ඔවුන්ගේ විග්‍රහයන්ට හසුවන්නේ නැහැ.ඒ නිසා ‘ගම්පෙරළිය’, ‘දඩබිම’, ‘කඩවර’, ඉසුරුගිර’, ‘භාවනා’ වැනි ටෙලි නාට්‍යවල තිබූ අපූර්වÀවය බොහෝ විචාරකයන්ගේ පෑනට අසුවුණේ නැහැ කියන එක මට තේරුණු දෙයක්.මට දැනෙන දෙයක් තමයි ඔවුන්ට තවමත් අලංකාරවාදය නැතිනම් කාව්‍යාලංකාර සමඟ සිනමාලංකාරය ගලපා ගන්න බැහැ කියන එක. නමුත් ‘භාවනා’ ටෙලිනාට්‍යය ශ්‍රී ලංකාවේ රූපවාහිනි ඉතිහාසයේ සුවිශේෂ ස්ථානයක් හිමිකර ගත්තා කියලා මම විශ්වාස කරනවා.මේ ටෙලි නාට්‍යය රූපවාහිනි මාධ්‍යයට පර්යේෂණාත්මක නිර්මාණයක් වුණා කියන එක මට හැඟෙනවා.අමරපුරය’ ටෙලි නාට්‍යයේ රූප රාමු දෙකක්ටෙලි නාට්‍ය නිර්මාණ කලාවේදී ඔබේ අරමුණ මොනවාද?”මම හැම විටම උත්සාහ දරන්නේ වඩාත් අපූර්වÀවයෙන් යුතු නිර්මාණ කරන්න. වසර ගණනකට පෙර ‘ඉසුරුගිර’ ටෙලිනාට්‍ය නිර්මාණය කළේ සම්භාව්‍ය කතා රීතියකට අනුව.ඒ රීතිය තමයි කතාන්දර කිහිපයක් විවිධ පැතිකඩ ඔස්සේ ගලාගෙන ගොස් එක් සංධිස්ථානයකදි එකට යා වෙනවා. මෙය සම්භාව්‍ය කතාන්දරවල ප්‍රධාන ලක්‍ෂණයක්.‘භාවනා’ ඒකාංගික ටෙලි නාට්‍ය මාලාව කලාවේ විවිධ ශෛලි හා ආකෘති රූපවාහිනි මාධ්‍ය සදහා යොදා ගත හැකි අයුරු පිළිබඳ සොයා බැලූ පර්යේෂණාත්මක නිර්මාණ පෙළක්. ඒ කතා පෙළ අතරේ යථාර්ථවාදී, අධිතාත්විකවාදි, තාත්විකවාදි, අමූර්ත සහ මායාමය ආදි ශෛලින්ගෙන් යුතු කතන්දර රූපවාහිනියට ආදේශ කර තිබුණා.‘අමරපුරය’ කියන්නේ මේ දෙකටම වඩා වෙනස් එකක්. මෙහි විශේෂÀවය කතන්දර කිහිපයක් ඉදිරියට ගලාගෙන යන අතරතුර එක් කතාන්දරයක් ආපසු ගමන් කිරීම. ආපසු ගලන කතාන්දරය ඉදිරියට යන කතන්දර කිහිපයක් සමඟ සුවිශේෂි අවස්ථාවලදි සම්බන්‍ධ වෙනවා.මේ ඉදිරිපත් කිරීමේ විලාසය මා තවම ලෝක සිනමාව තුළ හෝ සාහිත්‍ය කෘතිවල දැක නැහැ. මෙය ශ්‍රව්‍ය දෘශ්‍ය කලාවේ කාලය සහ අවකාශය ගොනු කිරීම පිළිබඳ හොඳ අත්හදා බැලීමක් විතරක් නොවෙයි රූපවාහිනි මාධ්‍යයට ද හොඳ පර්යේෂණාත්මක නිර්මාණයක්.අතොරක් නැතිව අද බිහිවෙන ටෙලි නාට්‍ය ගැන ඔබ දරන්නේ මොනවගේ අදහසක් ද?”අද මිනිසුන්ගේ සිත් සතන් ඔද්දල් කරන, මනස විකෘති කරන ටෙලි නාට්‍යවලට වෙළෙඳපළක් තියෙනවා. ඒ වගේම එවැනි ටෙලි නාට්‍ය විකාශය වන නාලිකා තියෙනවා. ඒවා ඉක්මනින් විකිණෙනවා. ලාභ ලබනවා.හැමෝම තමන්ගේ මල්ල පුරවගෙන සතුටු වෙනවා. මේ නිසා බොහෝ දෙනෙකුට ඇත්ත, බොරුව, හොඳ, නරක තෝරා බේරා ගන්න බැහැ. හොඳ නිර්මාණ අසැබි නැත්නම් විකෘති නිර්මාණ විදිහට හඳුන්වනවා. අද සමාජයේ මනුෂ්‍ය ජීවිතය, සමාජ දේශපාලන යථාර්ථ, මානව දයාව පිළිබඳව කතා කරන හොඳ නිර්මාණ සඳහා වෙළෙඳ පොළක් නැහැ.ඒවාට අතහිත දෙන්න කවුරුවත් නැහැ. එවැනි නාට්‍ය විකාශය කරන්න නාලිකා කැමැති නැහැ. ඒ වගේම නිර්මාණකරුවන් දුක් මහන්සියෙන් කරන අව්‍යාජ නිර්මාණයක් ගැන සැදී පැහැදී කතා කරන්න කෙනෙක් නැහැ. මේ නිසා අද සිදුවී තිබෙන්නේ ඛේදනීය තත්ත්වයක්. පරිකල්පනයක් නැති කෙනෙකුට කලාකරුවෙක් වෙන්න බැහැ. හැම නිර්මාණකරුවෙකුටම තමන්ගේ දෘෂ්ටියක් තියෙනවා.නමුත් මේ දෘෂ්ටිය නැති වුණහම නිර්මාණකරුවාට තමන්ගේ අරමුණ කුමක් ද යන්න ගැන වැටහීමක් නැති වෙනවා. වර්තමාන ටෙලි නිර්මාණකරුවන්ට සිදුවී තිබෙන්නේ මේ දේ. දුර්වල වාත්තුකරුවකු අතින් උණුකරගත්තු රන් ලෝදිය බිමට හැලෙනවා වගේ අද අපේ නිර්මාණ කුසලතා අපතේ යාමට ඉඩ ඇරලා තිබෙනවා.මේ නිසා අද බිහි වෙන්නේ අවරගණයේ විසූක දස්සන. කෙසේ හෝ මේ නිසා අපේ අනාගත පරම්පරාවේ දැක්ම අපි විසින්ම මොට කරනු ලබනවා. මේ තත්ත්වය කවදාවත් ආපසු හරවා ගන්න බැහැ. මේවාට වගකිව යුතු අය ඒ පිළිබඳව ක්‍රියාත්මක වන්නේ නැහැ. ඔවුන් ගඟ ගලන පැත්තට හැරී නිදා සිටිනවා. මේක තමයි අද දකින්නට තිබෙන ඇත්ත.ඔබත් සමග කලාවට පිවිසි ඔබේ සමකාලීනයන් සිනමා ක්‍ෂේත්‍රයට පිවිසී සිටියත් ඔබ තවමත් ටෙලි නාට්‍ය ක්‍ෂේත්‍රයෙන් ඔබ්බට ගිහින් නෑ. ඒ ඇයි?බොහෝ අයට ටෙලිනාට්‍ය, චිත්‍රපට සඳහා පැවැති හැම රජයකින්ම ආධාර උපකාර ලැබුණා. ණය පහසුකම් ලබා දුන්නා. ඒ වගේම නිෂ්පාදකවරුන් හිටියා. මට කිසිම රජයකින් මේ වනතුරු සිනමා හෝ රූපවාහිනි නිර්මාණයක් සඳහා එවැනි අනුබලයක් ලබාදී නැහැ.ඒ වගේම මට හොඳ චිත්‍රපට නිෂ්පාදකවරයෙක් ඒ සඳහා මුණ ගැසී නැහැ. මගේ මාධ්‍ය සිනමාව. මම හොඳ නිර්මාණයකට දායක වීමේ සිහින මවනවා. ඒ සිහිනය අනාගතයට භාර දෙනවා. සිහිනය සැබැවීම ප්‍රමාද වුණා කියලා මම පසුතැවෙන්නේ නැහැ.සිනමාව පිළිබඳව මා සතු දැනුම් සම්භාරය වෙනත් මාධ්‍යයකින් හරි ප්‍රචලිත කිරීමට මම උත්සාහ දරනවා.ඉනෝකා සමරවික්‍රම</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=av09081613</link>
    <topic>මෙහෙ වැඩ වැඩියි ඉතින් පිටරට ගමන් අඩු කළා</topic>
    <author/>
    <content>මුණ ගැහිලා මාස හයයි අපි විවාහ වුණාසුපිරි තරු පෙනි පෙනී බුවා අක්කට උණ ගැනීමොහොමඩ් අලි ගේ ජීවිත කතාව පොතකටවාසනාවන්ත ශක්තිය සංගාඅම්මයි මමයි දෙන්නම "සම්බාහනය" ප්‍රගුණ කරපු අයගීතාවලෝකනමීනී වළටත් ජංගම ඇමතුම්චිත්‍රපට සංස්ථාවෙන් සිසුන් අතර රචනා තරගයක්මගේ පුතා ජීවත් කරවන්න පුළුවන් විශ්වාසය මට තියෙනවාකිරුළ අහිමි වූ රැජනකගේ කතාවඔයාට පුළුවන් මුතූ ගෙයි සුරංග ගෙයි ජීවිතේ වෙනස් කරන්න (රසදුන නව කථාව)ඔව්. මම ඡන්දේ ඉල්ලනවා - අනර්කලීවග කිවයුතු අය ගඟ ගලන පැත්තට හැරී නිදා සිටිනවාමෙහෙ වැඩ වැඩියි ඉතින් පිටරට ගමන් අඩු කළාඑන්න මල්ලි එන්න මල්ලි නැගිටලා මෙන්න මල්ලි මෙන්න මල්ලි රසකතාමම්මයි - පප්පයි දුන්නු වටිනාම දායාදය මගේ කට හඬයිශාරුක් ගේ ජීවිත කතාව ටෙලි නාට්‍යයකටබොලිවුඩ් තිරයේ සරාගී ලාලිත්‍යය‘රසඳුන’ හිටපු කර්තෘ රෝහණ ට මාධ්‍ය උපදේශක තනතුරක්හැට පිරුණත් සුනිල් තාම තරුණයිතිස්ස නැතිවුණයි කියලා මට තාම හිතෙන්නේ නැහැඔන්න ආයෙත් ඇස් ලෙඩMood 'n' momentsමනෝජ් පීරිස්දක්‍ෂ තරුණ සංගීතඥයකු වන මනෝජ් පීරිස් මේ 22 වැනිදා සිංගප්පූරුවේ පැවැත්වෙන ප්‍රසංගයක් සංගීතවත් කරනවා. සනත් – මල්කාන්ති, ටී.එම්. ජයරත්න, සුනිල් එදිරිසිංහ හා බණ්ඩාර අතාවුද මේ ප්‍රසංගයේ ගීත ගැයීමට නියමිතයි.මනෝජ් මේ වනවිට රටවල් 42 සංචාරය කරමින් ප්‍රසංග රැසකට සංගීතය සපයා තිබෙනවා. මේ මනෝජ්ගේ තුන්වැනි සිංගප්පූරු සවාරිය. ”මම දැන් පිටරට ගමන් අඩුකරලායි තිබෙන්නේ.මම සතියකට අපේ රූපවාහිනී චැනල්වල වැඩසටහන් පහක් ඉදිරිපත් කරනවා. පිටරට ගියොත් ඒ වැඩසටහන්වලට ප්‍රශ්නයක් වෙනවා. මේ සිංගප්පූරු ප්‍රසංගයට මම යන්නේ මේක දවස් දෙකක වැඩක්. විසිදෙක ගියා; විසි හතර ආවා. අනූෂා දමයන්තිඅනූෂා දමයන්ති නව පරපුරේ නිළියන්ගෙන් වඩාත්ම කැපී පෙනෙන නිළියක්. ඇය වඩාත් දක්‍ෂ නර්තනයට. ඇයට ඉන්දීය චිත්‍රපටයක රඟපෑමේ භාග්‍යය උදා වෙලා තියෙනවා. ”ඉන්දීය චිත්‍රපටයක රඟපාන්න මට ලැබුණු පළමු අවස්ථාව මේක.මේක මගේ නිළි ජීවිතයේ වැදගත් අවස්ථාවක්. ශ්‍රීධරන් කියන අධ්‍යක්ෂවරයා තමයි මේ චිත්‍රපටය නිර්මාණය කරන්නේ.පසුගිය දිනවල ඔවුන් මෙරටට පැමිණ දර්ශන තල (ලොකේෂන්) සොයා බැලුවා. චිත්‍රපටයේ හුඟාක් දර්ශන රූපගත කරන්නේ ලංකාවේ.” චම්පා ශි‍්‍රයානිචම්පා ශි‍්‍රයානි දැන් නිතර නිතර ටෙලිනාට්‍යවල දකින්න ලැබෙන නිළියක් නෙමෙයි. ඇය පහුගිය අවුරුදු දහයටම රඟපෑවේ ටෙලි නාට්‍ය තුනක පමණයි. ඒ ‘අඹුදරුවෝ’, ‘කටු ඉඹුල’ හා ‘සරදියෙල්’. ඊට හේතුව ඇය පළමු තැන ගෙදරට දීමලු.’මගේ ලොකු දුව එන අවුරුද්දේ ඇඩ්වාන්ස් ලෙවල් කරනවා. අනිත් දුවත් තාම ඉගෙන ගන්නවා. මට ඉතින් දුවලා දෙන්නනේ.ඒ අයගේ අධ්‍යාපන වැඩ කටයුතු නිසා මට ආරාධනා ලැබුණු ටෙලි නාට්‍ය කීපයක්ම භාර ගත්තේ නැහැ. අනික ලැබෙන හැම ටෙලි නාට්‍යයකම රඟපාන්න මම වෘත්තීය නිළියක් නෙමෙයි. මම රඟපාන්නේ ආත්ම තෘප්තියට. හොඳ ටෙලි නාට්‍යයක් ලැබුණොත් විතරක් සලකා බලනවා.”ඉනෝකා සත්‍යාංගනීඉනෝකා සත්‍යාංගනි කීර්තිනන්ද තම පළමු සිනමා නිර්මාණයෙන්ම (සුළං කිරිල්ලි) රසිකයන්ගේ ආදරණීය පිළිගැනීමට ලක්වුණු චිත්‍රපට අධ්‍යක්ෂවරියක්. එහෙත් ඉන්පසු ඇයට චිත්‍රපටයක් නිපදවීමට අවස්ථාවක් ලැබුණේ නැහැ.තම පළමු චිත්‍රපටයත් ඇය නිර්මාණය කළේ එවකට ජාතික චිත්‍රපට සංස්ථාවේ සභාපතිව සිටි ආචාර්ය තිස්ස අබේසේකර 100% ණය සහනාධාර යටතේ දුන් අනුබලයෙන්. පසුගිය දිනවල ඇය නිර්මාණය කළේ වාර්තා චිත්‍රපට කීපයක් පමණයි.තරමක නිහැඬියාවකින් පස්සේ ඉනෝකා දැන් තමාගේ දෙවැනි චිත්‍රපටය නිපදවන්නට සූදානම් වෙනවා. ඇය මේ දිනවල සිටින්නේ එහි තිරනාටකය කෙටුම්පත් කරමින්. තවමත් නමත් තබා නොමැති මේ චිත්‍රපටයත් ‘සුළං කිරිල්ලී’ මෙන්ම රසික අවධානයට නිසැකවම යොමු වේවි.උදයකාන්ත වර්ණසූරියඋදයකාන්ත වර්ණසූරිය තමාගේ 16 වැනි චිත්‍රපටයේ වැඩකටයුතු පසුගිය 14 වැනිදා සුබ මොහොතින් ආරම්භ කළා. ඒ චිත්‍රපටයේ නම ‘චැලේන්ජර්ස්’.ඒකත් තාරුණ්‍යය ගැන කියැවෙන චිත්‍රපටයක් බවයි උදයකාන්ත කියන්නේ. උදයගේ හැම චිත්‍රපටයකම තිරනාටකයක් උදයගේමයි. උදයකාන්ත අපිට සිටින දක්‍ෂ තිරකතා රචකයෙක්.උදයගේ අලුත් චිත්‍රපටය උදයටම චැලේන්ජ් එකක් වේවි කියලා අපි හිතනවා.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=av09081614</link>
    <topic>එන්න මල්ලි එන්න මල්ලි නැගිටලා මෙන්න මල්ලි මෙන්න මල්ලි රසකතා</topic>
    <author>හේමාලි විජේරත්න</author>
    <content>මුණ ගැහිලා මාස හයයි අපි විවාහ වුණාසුපිරි තරු පෙනි පෙනී බුවා අක්කට උණ ගැනීමොහොමඩ් අලි ගේ ජීවිත කතාව පොතකටවාසනාවන්ත ශක්තිය සංගාඅම්මයි මමයි දෙන්නම "සම්බාහනය" ප්‍රගුණ කරපු අයගීතාවලෝකනමීනී වළටත් ජංගම ඇමතුම්චිත්‍රපට සංස්ථාවෙන් සිසුන් අතර රචනා තරගයක්මගේ පුතා ජීවත් කරවන්න පුළුවන් විශ්වාසය මට තියෙනවාකිරුළ අහිමි වූ රැජනකගේ කතාවඔයාට පුළුවන් මුතූ ගෙයි සුරංග ගෙයි ජීවිතේ වෙනස් කරන්න (රසදුන නව කථාව)ඔව්. මම ඡන්දේ ඉල්ලනවා - අනර්කලීවග කිවයුතු අය ගඟ ගලන පැත්තට හැරී නිදා සිටිනවාමෙහෙ වැඩ වැඩියි ඉතින් පිටරට ගමන් අඩු කළාඑන්න මල්ලි එන්න මල්ලි නැගිටලා මෙන්න මල්ලි මෙන්න මල්ලි රසකතාමම්මයි - පප්පයි දුන්නු වටිනාම දායාදය මගේ කට හඬයිශාරුක් ගේ ජීවිත කතාව ටෙලි නාට්‍යයකටබොලිවුඩ් තිරයේ සරාගී ලාලිත්‍යය‘රසඳුන’ හිටපු කර්තෘ රෝහණ ට මාධ්‍ය උපදේශක තනතුරක්හැට පිරුණත් සුනිල් තාම තරුණයිතිස්ස නැතිවුණයි කියලා මට තාම හිතෙන්නේ නැහැඔන්න ආයෙත් ඇස් ලෙඩMood 'n' momentsඑක රැයින් ජනප්‍රිය වූ ළහිරු පෙරේරාරම්බරි කියපන් උඹෙ නොම්මරේ තන්දුරි කමුද නොදා බරබරේ වාකරේ කවුද ඉන්නෙ ජරමරේ අම්පාරේ මල්ලි නිදිද කාමරේජම්බෝල වගේ ඉන්න සුන්දරා සම්බෝල කොටල ගමුද ලුණු දමා දංගොල්ලෙ මාම ඇවිත් මහ කුණා ගස්පල්ලෙ ඉඳන් බොමුද රා පෙරාඑන්න මල්ලි එන්න මල්ලි නැගිටලා මෙන්න මල්ලි මෙන්න මල්ල රසකතා පාන් බාගේ කපල ගන්න ප්ලේන්ටි වක්කරලා ගන්න එන්න මල්ලි එන්න මල්ලි නැගිටලා එන්න නංගි එන්න නංගි හැඩ දමා එළිවෙනකම් සින්දු කියමු රොක්වෙලා ලෝකෙ තියෙන හොඳම සොමිය එළිවෙනකම් අපේ ජොලිය ගන්න නංගි ගන්න නංගි එක්වෙලා කණ්ණාඩි දැම්මත් නෑ හැඩවැඩේ කවුද මේක බාර ගන්නේ අන්තිමේ ලොරි බාගේ මට දුන්නත් හුටපටේ මෙහෙම කටක් දැක්කෙම නෑ මේ රටේ හුම්මානෙන් වතුර බොමුද සෝබනා හඳපානේ විරිදු කියමු රංජනා ලොරි බාගේ රවුමක් යමු රෑ වෙලා මරදානෙන් පරාට කමු ළංවෙලාඑන්න මල්ලි...සෙල්ලම්වලින් රට හොල්ලපු ලොකු සිරා ඇතුළේ ඉඳන් ඊයේ ඇවිත් ඒ හොරා එහා ගෙදර මැගි අක්කට හරි හිනා මට නම් නෑ දිරවන්නේ ඔය කතාමුරලි දැම්මා දුස්රා හොඳට අඹරලා සනත් ගැහුවා තිතට අනේ නෑ හිනා ජෝන් - සීනා කාල හොඳට පෙරේදා වහලෙ හිලෙන් වතුර ගැලුවා රෑ පුරාඑන්න මල්ලි...මේ වචන ටික ඇහෙනකොට බොහෝ දෙනකුට කාරණා දෙකක් මතකයට එනවා. එකක් තමයි මේ දිනවල නිතර දෙවේලේම රූපවාහිනියෙන් දකින එක්තරා නූඩ්ල්ස් වර්ගයක් පිළිබඳ වන වෙළෙඳ දැන්වීම. අනෙක් විශේෂම දේ මේ වචන පෙළින් ගායනා වන ජනපි‍්‍රය ගීතය.මේ ගීතය සහ වෙළෙඳ දැන්වීම අතර වන සම්බන්ධය ගැන නොයෙක් දෙනා විවිධ කතා කියනවා පසුගිය කාලේ අපට ඇහුණා.වෙළෙඳ දැන්වීම ජනපි‍්‍රය වුණාට පස්සෙ ඒ මෙලඩි එක ලස්සන නිසා ඒ අනුව ගීතයක් හැදුවා කියලත් ආරංචි පැතිරුණා. මේ නිසාම අපි හිතුවා මේ ගීතයේ සුල මුල සොයන්න. ඒකට හොඳම කෙනා මේ ගීතයේ ගායකයා.ඔහු ළහිරු පෙරේරා. ‘රසඳුන’ පාඨක ඔබ වෙනුවෙන්ම ළහිරු මුණ ගැහෙන්නට අපට හැකිවුණා. ළහිරු ගැන තවත් ආරංචි ක්ෂේත්‍රයේ පැතිර යන්න ගත්තා. ඒ ඔහු ජිප්සීස් නායක සුනිල් පෙරේරා ගේ ඥාතියෙක්ය යන බව. මේ සියලු කතාවන්හි ඇත්ත නැත්ත සොයා යන්නටයි අපි ළහිරු මුණ ගැහුණේ.ඒ වන විටත් ඔහු හිටියේ ජිප්සීස් සුනිල්ලට අයත් ශබ්දාගාරයක පටිගත කිරීමේ කාර්යයකට එක්වෙලා. එහෙනම් ළහිරු සුනිල් පෙරේරා ගේ ඥාතියෙක්ය කියන කතාව ඇත්ත වෙන්න ඇති. ඒ අපට හිතුණු හැටි. අපි ඒ ගැන ළහිරු ගෙන්ම අහල බලමු.ළහිරු සුනිල් පෙරේරා ගේ ඥාති පුත්‍රයෙක්ය කියන කතාව ඇත්තද?ඇත්තටම ජිප්සීස් නායක සුනිල් පෙරේරාට මගේ කිසිම ඥාති සම්බන්ධයක් නෑ. නමුත් මම ඔහු ඉතාම ළඟින් ආශ්‍රය කරන සහ ඔහුට ගෞරව කරන කෙනෙක්.ඔබ කොහොමද සංගීත ක්ෂේත්‍රයට සම්බන්ධ වුණේ?මම ඉස්කෝලෙ යන කාලේ ඉඳලා සංගීතයට කැමැති වුණු කෙනෙක්. මගේ ගම ගම්පහ උඩුගම්පල කෙසෙල්බද්දර. තාත්තා නිසා මම සංගීතය ඉගෙන ගන්න යොමු වුණා. අ.පො.ස. සාමාන්‍ය පෙළට මම සංගීතය හැදෑරුවා. ඒ කාලේ ඉස්කෝලයේ තිබුණ ‘ගාන්ධර්ව‘ සංගීත කණ්ඩායමේ දෙවැනි නායකයා විදියට මම කටයුතු කළා.ඔබේ පියා සංගීත ක්ෂේත්‍රයට සම්බන්ධ කෙනෙක්ද?ඔහු සංගීත ක්‍ෂෙත්‍රයට සම්බන්ධ නෑ. එහෙත් තාත්තට හොඳට සින්දු කියන්න පුළුවන්. ඒ නිසා ඔහු කැමැති වෙන්න ඇති මම සංගීතය ඉගෙන ගන්නවට.පාසලින් පස්සේ ඔබේ සංගීත ජීවිතය ඉදිරියට යන්නේ කොහොමද?ඊට පස්සෙ සංගීතය පැත්තක තියලා මට ආසාවක් ආවා Recording Engineering  ඉගෙන ගන්න. නමුත් ලංකාවේ ඒ සඳහා සුදුසු ආයතනයක් තිබුණෙ නැති නිසා මම ’Athic’ ආයතනයේ පරිගණක උපාධිය හැදෑරුවා. ඔය අතරතුරේදී මට යාළුවෙකුගේ මාර්ගයෙන් රංග දසනායකගේ studio එකට සම්බන්ධ වෙන්න අවස්ථාව සැලසුණා. එතැනදී මට නිහාල් ගනේගොඩ මුණ ගැහිලා මගේ හිතOudio Engineering පැත්තට යොමු වුණා.ඔබ ගීත ගායනා කරන්න පටන් ගත්තේ කොහොමද?ඔය කාලෙදිම තමයි මම මගේ පළමුවැනි ගීතය වුණු ‘මන බැන්දු – හද රැන්දු’ ගීතය ගායනා කළේ. එය ජනපි‍්‍රය වුණා. ඔය කාලේදි මගේ Computer degree එක ඉවරවුණු නිසා Recording Engineering ඉගෙන ගන්න සිංගප්පූරුවට ගියා.එතකොට ‘රම්බරි’ ගිතය හැදුණේ කොහොමද?මම සිංගප්පූරුවට ගියේ 2008 ජූලි මාසෙදි. එහෙදි ලංකාවෙන් ගිය කට්ටියක් මාත් එක්ක හිටියා. එහෙදි අපි කට්ටිය එකතු වෙලා සින්දු හදනවා. ඒ විදියට මනුරංග විජේසේකර ලියපු මේ පද පෙළට මම තනුවක් දැම්මා. ඊට පස්සෙ මම ලංකාවට ආවම ‘ඩැඩී’ සංගීත කණ්ඩායමත් එකතු කරගෙන මේ ගීතය හැදුවා. ගීතයේ මෙලඩි එකෙන් 95% ක්ම මගේ. ‘ඩැඩී’ ලා ගයන ගීතයක් හැටියට නොවෙයි ළහිරු පෙරේරා ගේ ගීතයක් හැටියටයි මේක යන්නේ.ඔබ තවත් ගීත ගායනා කරලා තියනවද?’රම්බරි’ ත් එක්ක ම ‘සුදු ගවුම’, ‘ළබැඳිය’ කියලා ගීත දෙකක් සිංගප්පූරුවේදි හැදුණා. ඒක ඉදිරියේදි එළි දක්වන්න බලාපොරොත්තු වෙනවා.ඔබ වෘත්තියෙන් ගායකයෙක්ද?නෑ. මම Recording Engineer කෙනෙක්. ඉඳල හිටලා සින්දුවක් දෙකක් කියනවා. දැනට රත්මලානේ ජිප්සීස් ස්ටුඩියෝ එක ඇතුළේ ’Music Oven’නමින් මගේ රෙකෝඩින් ආයතනයක් පවත්වාගෙන යනවා.හේමාලි විජේරත්න</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=av09081615</link>
    <topic>මම්මයි - පප්පයි දුන්නු වටිනාම දායාදය මගේ කට හඬයි</topic>
    <author/>
    <content>මුණ ගැහිලා මාස හයයි අපි විවාහ වුණාසුපිරි තරු පෙනි පෙනී බුවා අක්කට උණ ගැනීමොහොමඩ් අලි ගේ ජීවිත කතාව පොතකටවාසනාවන්ත ශක්තිය සංගාඅම්මයි මමයි දෙන්නම "සම්බාහනය" ප්‍රගුණ කරපු අයගීතාවලෝකනමීනී වළටත් ජංගම ඇමතුම්චිත්‍රපට සංස්ථාවෙන් සිසුන් අතර රචනා තරගයක්මගේ පුතා ජීවත් කරවන්න පුළුවන් විශ්වාසය මට තියෙනවාකිරුළ අහිමි වූ රැජනකගේ කතාවඔයාට පුළුවන් මුතූ ගෙයි සුරංග ගෙයි ජීවිතේ වෙනස් කරන්න (රසදුන නව කථාව)ඔව්. මම ඡන්දේ ඉල්ලනවා - අනර්කලීවග කිවයුතු අය ගඟ ගලන පැත්තට හැරී නිදා සිටිනවාමෙහෙ වැඩ වැඩියි ඉතින් පිටරට ගමන් අඩු කළාඑන්න මල්ලි එන්න මල්ලි නැගිටලා මෙන්න මල්ලි මෙන්න මල්ලි රසකතාමම්මයි - පප්පයි දුන්නු වටිනාම දායාදය මගේ කට හඬයිශාරුක් ගේ ජීවිත කතාව ටෙලි නාට්‍යයකටබොලිවුඩ් තිරයේ සරාගී ලාලිත්‍යය‘රසඳුන’ හිටපු කර්තෘ රෝහණ ට මාධ්‍ය උපදේශක තනතුරක්හැට පිරුණත් සුනිල් තාම තරුණයිතිස්ස නැතිවුණයි කියලා මට තාම හිතෙන්නේ නැහැඔන්න ආයෙත් ඇස් ලෙඩMood 'n' momentsඇන්ජලීන් දසක හයක අතීත ගී සැමරුම් ඔස්සේදෑස පාමින් පුංචි දැරිවිය සිනා නැඟුවා ය...ඇගේ සතුට දෙගුණ, තෙගුණ වූයේ අක්කලත් එක්ක ‘බක්කි කරත්තයට’ නැඟ පාසල් යන විටදී ය.‘ගෙජ්ජි’ නද දෙමින් බක්කි කරත්තය ඉදිරියට ඇදෙද්දීම දැරිවියට ඇගේ අක්කා - රෝසි මියුරු ගීත තාල ගැන මතක්කර දුන්නා ය.“මං ආසයි, අක්කේ රුක්මණී දේවිගේ සින්දු කියන්න.“එහෙනම් ගයන්න”කුඩා වියේදී ම මිණි කිංකිණි පරදවන හඬින් ගී මුමුණන තම නැඟණිය දෙස මේ රෝසී අක්කා බලා සිටියේ ආඩම්බරයෙනි.ගෙදර තිබූ පියානෝව වෙතට රෝසි අක්කාගේ අත නිතැතින් ම යැවෙද්දී ඇය ද අක්කාගේ ළඟ දැවටී ඒ රිද්මයට ගී ගැයීමට පුරුදුව සිටියා ය.“ඇන්ජී අපි යමු සුනිල් ශාන්ත සර්ගෙ සංගීත පන්තියට...”අක්කා එහෙම කියද්දී මේ දැරිවිය තව තවත් උනන්දු වූවා ය. ඈ ඒ පන්තියට නිතරම සහභාගි වූවාය. නිවසේ තබා තිබූ ගුවන් විදුලි යන්ත්‍රයෙන් පසුකලෙක ගීයක් ඇසෙන හැම විටම මේ පුංචි දැරිවිය දුවවිත් ගීතය නවතින තෙක් ම ඊට කන තබා නිශ්ශබ්දව රස වින්දා ය. ප්‍රචාරය වන හැම ලස්සන ගීතයක් ම පොතක සටහන් කර ගැනීමට ද අමතක නොකළා ය.මේ කුඩා දැරිවිය මෙලොව එළිය දුටුවේ 1939 දී ‘ඇන්ජලීන් ද ලැනරෝල්’ නමිනි. පියා ජෝන් හෙන්රි ලැනරෝල් දුම්රිය ස්ථානාධිපතිවරයෙකි. දහ දෙනකුගෙන් යුත් පවුලක සත් වැන්නිය ලෙස පසු කලෙකදී සිය පවුලටම ආලෝකයක්, වාසනාවක් එක්කරන්නට සමත් වූවාය.අද වනවිට ඇය 60 වසරකට වඩා දිගු කාලයක් මුළුල්ලේ ගුවන් විදුලි ගීතයෙන් මෙන් ම චිත්‍රපට පසුබිම් ගායනයෙන් ද කීර්ති ප්‍රශංසා රැසක් මැද රසික දෙසවන් ගී මිහිරෙන් ආකර්ෂණය කර ගැනීමට තරම් භාග්‍යවත්ව සිටින්නීය.එමෙන් ම 60 වසරක ගීත ඉතිහාසයේ වැඩිම චිත්‍රපට සංඛ්‍යාවක ගීත ගැයූ ගායන ශිල්පිනියක් ලෙස ද ඇය මේ වනවිට එක්තරා වාර්තාවක් ද සනිටුහන් කරගෙන සිටී.ඈ ගැයූ ඒ එක් එක් චිත්‍රපට ගීත සිහියට නඟා ගැනීම පවා මොනතරම් ප්‍රබෝධවත් සෞන්දර්යයක් අපේ සිතට ගෙන එනවාද?“සුදුපාට මීදුම් ගලාලා”“අමර පෙම් ලතාවේ”“මා ප්‍රාර්ථනා ආසාවෝ”“දෝතින් දෝතයි”“බංගලි වළලු ගෙන එන්නයි”සැබවින් ම ඇයට පිහිටියේ තිරයට ඔබින (Screen voice)  ආකර්ෂණීය ළයාන්විත හඬක් නොවේද?මේ වනවිට ඇගේ සෞන්දර්යාත්මක ගීත චාරිකාවට අවුරුදු 60 කට වඩා වැඩිය. ඇය දිගු දුරක් ගෙවා පැමිණ සිටී. එහෙත් එදා මෙන් ම අදත් ඇගේ හඬ, රුව, එදා වගේ ම ය.නිරන්තරයෙන් ම මුව රැඳි ප්‍රිය සිනාව ඔස්සේ ඇය අද ‘මුල්ම දවසට’ එක්වන්නේ ඒ සුන්දර අතීතය, යටගියාව අපට සිහිපත් කරන්නට ය.“මං මෙලොවට ගෙනාව ලොකුම භාග්‍යය කටහඬ. මේ මගේ මම්මයි, පප්පයි මට දුන්න වටිනාම දෑවැද්ද කියලයි හිතන්නේ.මං එදා සුනිල් ශාන්ත මාස්ටර් ළඟට ගියේ මේ තරම් ලොකු ගායිකාවක් වෙන්න හිතාගෙන නම් නොවේ.මගේ ගායන දක්ෂතාව වටහා ගත්ත ඔහු එදා කොළඹ පවත්වපු ‘ගී මියැසි’ ප්‍රසංගයේදී මා ගායනයකට සහභාගි කරවා ගත්තා. එතකොට මට වයස අවුරුදු 12 යි. ඒ කාලෙම ලැඩී රණසිංහ නිෂ්පාදනය කළ ගුවන් විදුලියේ ආධුනික ගීත ගායනා තරගයකට මට ඉදිරිපත් වෙන්න අවස්ථාව උදා වුණා. ඒ තරගයේදී මම දෙවැනි ස්ථානය දිනාගත්තා. පළමු ස්ථානය චන්ද්‍රාණි ගුණවර්ධනට හිමි වුණා. එහිදී මම ගායනා කළ විලාසය දැකලා, සිරි සරත් කුමාර නම් ගායකයෙක් මා හොයාගෙන අපේ ගෙදරටම ආවා.“ඔයාට හොඳ අනාගතයක් තියෙනවා. මං කැමැතියි උදව් කරන්න.”එහෙම කියලා ඔහු එවකට ගුවන් විදුලියේ තිබුණු ‘කම්කරු පැය’ වැඩසටහනේ ගීත ගයන්න අවස්ථාව උදා කළා. ඒත් එක්කම කරු අයියට (කරුණාරත්න අබේසේකර) මා හඳුන්වලදීලා ළමා පිටියෙන් මට සින්දුවකුත් ඉල්ලලා දුන්නා. මට හිතෙනවා ඒක මොනතරම් ලොකු භාග්‍යයක් ද කියලා. “තාම අත්තටු සීතලේ - කවුදෝ අනේ මේ දේ කළේ”එදා මට මුළු ලංකාවට ඇහෙන්න ගුවන් විදුලියෙන් මේ ගීතය ගායනා කරන්න භාග්‍යය උදා වුණාම ලොකු සතුටක් දැනුණා. මම ගෙදර ඇවිත්, මේ ගීතය ගායනා කරමින් නිවස පුරාම දුව පැන නැටුවා මතකයි.මට ගුවන් විදුලියේ දොර ගුලු විවර කර දුන් සිරි සරත් කුමාරට මම අදටත් පින් දෙනවා.ළමා පිටියේ දැවැන්තයෙක් වෙලා හිටිය ‘කරු අයියා’ ඊළඟට මගේ හැකියාව දැකපු කෙනා. ඔහු වැඩසටහනක් ඉවර වුණු ගමන් ම හැමෝම එකතු කරගෙන ගිහින් අපිත් එක්ක කාලා බීලා විනෝද වෙනවා. ඒ කාලය හරිම සුන්දරයි. ඒ කාලේ මම ප්‍රසිද්ධ වුණේ ගායිකාවක් හැටියට ඇන්ජලීන් ද ලැනරෝල් නමින්.ඉතා ඉක්මනින් ම භාග්‍යවත් සන්ධිස්ථානයකට මා රැගෙන ආවේ ඔය අතරතුර. වෙළෙඳ සේවයෙන් ඉදිරිපත් කළ ගායනා තරගයකට මා ඉදිරිපත් වුණා. ඒ 1950 වසර. එදා මාත් එක්ක මොරිස් දසනායක, හෙන්රි පෙරේරා වගේ අය තරග වැදුණා මතකයි. තරගය විනිශ්චය කරන්න ඇවිත් සිටියේ චිත්‍රපට නිෂ්පාදක එස්.එම්. නායගම් හා සංගීතඥ ආර්. මුත්තුසාමි... නොහිතපු විදිහට මම තරගයෙන් දෙවැනියා වුණා. හෙන්රි පෙරේරාට පළමු තැන ලැබුණා. ඒ වෙනුවෙන් ඔහුට පාකර් පෑනක් තෑගි ලෙස ලැබුණා. තෑගි වශයෙන් මට ලැබුණේ චිත්‍රපටයකට පසුබිම් ගීත ගැයීමේ අවස්ථාව.මා චිත්‍රපට ගායිකාවක් විදිහට මේ ලෝකෙට දොරගුළු විවර කරපු ඒ අපූරු මිනිසා ආර්. මුත්තුසාමි... ඔහු තමා එදා මා ගැයූ ගීතය සංගීතවත් කළේ.ආදරේ අඹරේ - ආලෝකය විහිදා පායන චන්ද්‍රා - හද කවි මල පිපුණාමට මතකයි මම ඒ ගීතය ගායනා කෙළේ ගායක සිඩ්නි ආටිගලත් එක්ක, කඳානේ එස්.පී.එම්. චිත්‍රාගාරයේදී තමයි පටිගත කළේ. මම මේ හීනයක් ද දකින්නේ කියලා එදා මට සිතුණු වාර අනන්තයි. එදා පටන් ඔහු මට බොහෝ ගීත නිර්මාණය කළා. ඒ චිත්‍රපට ගීත මා ගායනා කළාම ඒ හැම ගීතයක් ම අතිශයින් ජනප්‍රිය වුණා. ඉතින් මම චිත්‍රපට පසුබිම් ගායිකාවක් කරන්නට වාසනාව උදා කළේ ඔහු.මම මාතර ඉපදුනත් පසු කාලීනව කොළඹ සේන්දුවෙලා ඉගෙන ගත්තේ කෝට්ටේ ශාන්ත... තොමස් විද්‍යාලයේ. ඉගෙන ගත්තේ ඉංග්‍රීසි මාධ්‍යයෙන්. ඒත් ගෙදරින් මම්මයි පප්පයි දැක්වූ සහයෝගය නිසා අධ්‍යාපනය වගේ ම ගායන දිවියත් සාර්ථක කරගන්න ලැබුණා. එම්.කේ. රොක්සාමි වගේ ම ටී.එෆ්. ලතිෆ්, වගේ දක්ෂ අය තමා අපට තනු හැදුවේ. ඒ ගීත අදටත් මොන තරම් රසිකයින් අතර ජනප්‍රිය ද කියලා හිතෙනවා.ඔය අතර මට ‘කරු අයියා’ මාර්ගයෙන් පී.එල්.ඒ. සෝමපාල හමු වුණා. ඔහුත් මට චිත්‍රපටවලට ‘කෝරස්’ ගායනා කරන්න අවස්ථාව ලබාදුන්නා. ඒ වගේම තැටිවලටත් ගීත ගායනා කළා. මොහිදින් බෙග් සමඟ ගැයූ 2500 බුද්ධ ජයන්තිය ගීතයත් මේ අවස්ථාවේ මගේ මතකයට ගලා එනවා. ඒකත් හරිම සුන්දර අත්දැකීමක්.”ඇන්ජලීන් ඊළඟට බයිලා ගීත ගායනා කළා. විශේෂයෙන් වොලී බැස්ටියන් සමඟආයා දොම්පෙ ආයා දුකට සැපට හිටිය දොම්පෙ ආයා “හායි හූයි බබි ආච්චිගේ බයිසිකල් එකඔය අතර මම ගුවන් විදුලියේ ‘ඒ’ ශ්‍රේණියේ ගායිකාවක් විදිහට සමත් වුණා. මුල් ම කාලේ ගොඩක් ම ජනප්‍රිය වුණු සරල ගීතය වුණේ“අඹරේ අද නැත පුන් සඳ” කියන ගීතය. ඒක සංගීතවත් කළේ ප්‍රේමසිරි කේමදාස, පද කරු අයියාගේ. ඒ ගීත මතක් කරන කොට ඒ අතීතයට නිරායාසයෙන් ම හිත ඇදිලා යනවා. ඒ කාලේ අදට වඩා ගොඩක් වෙනස්. හරිම නිවී සැනසිල්ලේ ගීත ගායනා කරලා හුළගේ පා කරලා යවනවා වගේ නිදහස් ජීවිතයක් අපි ගත කළේ. දක්ෂයාට නියම තැන ලැබුණා. හැම දේ ම ප්‍රමිතියක් ඇතිව ගුණාත්මකව සිදු කෙරුණා. මුදල් ගැනම හිතලා වැඩ කළේ නෑ.පී.එල්.ඒ. සෝමපාල, සරත් දසනායක වැනි සංගීතඥයන් නිසා ජෝතිපාල ඇන්ජලීන් යුගයක් බිහිවුණා. මට වාසනාව කැඳවූ අනෙක් පුද්ගලයා සරත් දසනායක.මම ගොඩක් සතුටු වෙනවා වැඩිම චිත්‍රපට ගීත ප්‍රමාණයක් ගැයුවා වගේ ම පරම්පරා තුනක සිනමා නිළියන්ට පසුබිම් ගීත ගායනා කිරීම ගැන. ඒ ගීත අදටත් ජීවමානයි, අනාගතයේදීත් එහෙම වේවි. මතකයට නඟා ගන්නවා නම් ඒ හැම ගීතයක් ම ඔයාලට ඒ අපූරු ආනන්දය ම ගෙන ඒවී... මම හැමදාමත් සැනසෙනවා රසිකයන් පිනවන්න ලැබීම ගැන. ඒකට පිනක් තියෙන්න ඕනෑ. මේ කටහඬ ලැබෙන්න මට දෙවියන් වහන්සේගේ ආශිර්වාදයත් ලැබෙන්න ඇති. දෙවියන් වහන්සේ සතුටු වෙන තාක් කල් මට මේ රටේ රසිකයන් පිනවන්න හැකි වේවි කියා මා විශ්වාස කරනවා.”</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=av09081616</link>
    <topic>ශාරුක් ගේ ජීවිත කතාව ටෙලි නාට්‍යයකට</topic>
    <author>වසන්ත</author>
    <content>මුණ ගැහිලා මාස හයයි අපි විවාහ වුණාසුපිරි තරු පෙනි පෙනී බුවා අක්කට උණ ගැනීමොහොමඩ් අලි ගේ ජීවිත කතාව පොතකටවාසනාවන්ත ශක්තිය සංගාඅම්මයි මමයි දෙන්නම "සම්බාහනය" ප්‍රගුණ කරපු අයගීතාවලෝකනමීනී වළටත් ජංගම ඇමතුම්චිත්‍රපට සංස්ථාවෙන් සිසුන් අතර රචනා තරගයක්මගේ පුතා ජීවත් කරවන්න පුළුවන් විශ්වාසය මට තියෙනවාකිරුළ අහිමි වූ රැජනකගේ කතාවඔයාට පුළුවන් මුතූ ගෙයි සුරංග ගෙයි ජීවිතේ වෙනස් කරන්න (රසදුන නව කථාව)ඔව්. මම ඡන්දේ ඉල්ලනවා - අනර්කලීවග කිවයුතු අය ගඟ ගලන පැත්තට හැරී නිදා සිටිනවාමෙහෙ වැඩ වැඩියි ඉතින් පිටරට ගමන් අඩු කළාඑන්න මල්ලි එන්න මල්ලි නැගිටලා මෙන්න මල්ලි මෙන්න මල්ලි රසකතාමම්මයි - පප්පයි දුන්නු වටිනාම දායාදය මගේ කට හඬයිශාරුක් ගේ ජීවිත කතාව ටෙලි නාට්‍යයකටබොලිවුඩ් තිරයේ සරාගී ලාලිත්‍යය‘රසඳුන’ හිටපු කර්තෘ රෝහණ ට මාධ්‍ය උපදේශක තනතුරක්හැට පිරුණත් සුනිල් තාම තරුණයිතිස්ස නැතිවුණයි කියලා මට තාම හිතෙන්නේ නැහැඔන්න ආයෙත් ඇස් ලෙඩMood 'n' momentsබොලිවුඩයේ සුපිරි නළු ශාරුක් ඛාන් ගේ ජීවිත කතාව දැන ගන්න කවුද අකැමැති? දැනගන්න පමණක් නෙමෙයි දැකබලා ගන්නත් ශාරුක් රසිකයින්ට ඉදිරියේදි අවස්ථාව උදාවෙන පුවතක් පිළිබඳවයි මේ ආරංචිය.මේ පුවත බොලිවුඩ් සිනමාවේ සුපිරි නළුවාට ආදරය කරන බොහෝ දෙනාගේ සතුටට කාරණයක් වේවි.සුපිරි සිනමා නළු ශාරුක් ගේ අතීත ජීවිත කතාව අළලා ටෙලි කතා මාලාවක් නිෂ්පාදනය කරන්න දැනටමත් සැලසුම් සංවිධානය වෙලා. ඒ පිළිබඳව ශාරුක් තුළ ඇත්තේ දැඩි උද්යෝගයක්. පසුගිය දවසක පැවති රූපවාහිනි සාකච්ඡාවකදි ශාරුක්ගේ මුවින් මේ කරුණු හෙළිවුණා.රූපවාහිනි මාධ්‍යවේදියකු නැගූ ප්‍රශ්නයකට පිළිතුරු දෙමින් ශාරුක් කියා සිටියේ තමාගේ ජීවිතය ගොඩනැගුණු ආකාරය දකින ප්‍රේක්‍ෂකයින් මහත් පුදුමයෙන් පුදුමයට පත්වේවි යැයි තමා විශ්වාස කරන බවයි.කෙසේ වෙතත් තමාගේ ජීවිත කතාව ඔස්සේ ගොඩනැගෙන මේ කතා මාලාවේ ප්‍රධාන චරිතය නිරූපණය කරන්න ශාරුක් එතරම් කැමැත්තක් නැති බවයි ආරංචිය.වසන්ත</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=av09081617</link>
    <topic>බොලිවුඩ් තිරයේ සරාගී ලාලිත්‍යය</topic>
    <author>ලීලානන්ද වික්‍රමසිංහ</author>
    <content>මුණ ගැහිලා මාස හයයි අපි විවාහ වුණාසුපිරි තරු පෙනි පෙනී බුවා අක්කට උණ ගැනීමොහොමඩ් අලි ගේ ජීවිත කතාව පොතකටවාසනාවන්ත ශක්තිය සංගාඅම්මයි මමයි දෙන්නම "සම්බාහනය" ප්‍රගුණ කරපු අයගීතාවලෝකනමීනී වළටත් ජංගම ඇමතුම්චිත්‍රපට සංස්ථාවෙන් සිසුන් අතර රචනා තරගයක්මගේ පුතා ජීවත් කරවන්න පුළුවන් විශ්වාසය මට තියෙනවාකිරුළ අහිමි වූ රැජනකගේ කතාවඔයාට පුළුවන් මුතූ ගෙයි සුරංග ගෙයි ජීවිතේ වෙනස් කරන්න (රසදුන නව කථාව)ඔව්. මම ඡන්දේ ඉල්ලනවා - අනර්කලීවග කිවයුතු අය ගඟ ගලන පැත්තට හැරී නිදා සිටිනවාමෙහෙ වැඩ වැඩියි ඉතින් පිටරට ගමන් අඩු කළාඑන්න මල්ලි එන්න මල්ලි නැගිටලා මෙන්න මල්ලි මෙන්න මල්ලි රසකතාමම්මයි - පප්පයි දුන්නු වටිනාම දායාදය මගේ කට හඬයිශාරුක් ගේ ජීවිත කතාව ටෙලි නාට්‍යයකටබොලිවුඩ් තිරයේ සරාගී ලාලිත්‍යය‘රසඳුන’ හිටපු කර්තෘ රෝහණ ට මාධ්‍ය උපදේශක තනතුරක්හැට පිරුණත් සුනිල් තාම තරුණයිතිස්ස නැතිවුණයි කියලා මට තාම හිතෙන්නේ නැහැඔන්න ආයෙත් ඇස් ලෙඩMood 'n' momentsදීපිකා පදුකෝන්ඇය මෑතක දී බොලිවුඩ් සිනමාවේ මහත් කතා බහට ලක් වූ සුරූපිනියක්. දුටුවන් මන බඳන ඇගේ රුව කෙනකු වශී කරවන තරම්. අඩි 5 කුත් අඟල් 6 ක් උස මනා ලාලිත්‍යයෙන් යුත් ලලනා අඟ පසඟින් සහ වේගවත් නර්තන විලාසයකින් ඇය දැන් මුළු බොලිවුඩ් පුරයම තමා වෙත නතු කරගෙන.ඇය දීපිකා පදුකෝන්. දීපිකා මුලින් ම රසිකයන් ඉදිරියට ආවේ විලාසිතා නිරූපණ ශිල්පිනියක් හැටියටයි. හින්දි සිනමාවට ඇතුළු වන්නට බොහෝ ඉන්දීය ළඳුන් පෙරුම් පිරුවත් ඒ සඳහා වරම් ලැබෙන්නේ එහෙමත් කෙනෙකුට.එහෙත් දීපිකාගේ අසාමාන්‍ය රංග ප්‍රතිභාව ඒ වාසනාව නිතැතින්ම ඇය වෙත ගෙනවිත් තිබෙනවා. බොලිවුඩ් සිනමාවේ දැවැන්තයන් අතර දීපිකාගේ එම රංගනය තමාගේ නවතම චිත්‍රපටය සඳහා ලබා ගන්නට තිබෙන්නේ තරගයක්.දැනට ඉන්දියාවේ ජීවත් වුණත් ඇය ඉපදී ඇත්තේ ඩෙන්මාර්කයේ කෝපන්හේගන් නුවරයි. ඒ 1986 ජනවාරි 5 වැනි දා. ඇගේ පියා බැඩ්මින්ටන් ක්‍රීඩාවෙන් අන්තර්ජාතික කීර්තියක් අත්පත් කර ගෙන ඇති ප්‍රකාශ් පදුකෝන්. මව සංචාරක ඒජන්තවරියක ලෙස කටයුතු කරනවා. 1991 දී උපත ලද අනිෂා ඇගේ වැඩිමල් සොයුරියයි.ඔවුන් ඉන්දියාවේ කර්ණාටක ප්‍රාන්තයේ උදුපි දිස්ත්‍රික්කයට අයත් පවුලක්. කෝපන්හේගන් නුවර සිට ඉන්දියාවේ බැංගලෝරයට එන විට දීපිකාගේ වයස මාස එකොළහක්.දීපිකා තම මූලික අධ්‍යාපනය ලැබුවේ බැංගලෝරයේ සොපියා උසස් පාසලේ යි. තම ද්විතීය අධ්‍යාපනය සඳහා ඇය පසුව මවුන්ට් කාමල් විද්‍යාලයට ඇතුළු වුණා.දීපිකා මුලින් ම තම පියා අනුගමනය කරමින් ඒ මඟ ගියා. ඇය බැඩ්මින්ටන් ක්‍රීඩාව වෙත ඇදී ගියේ පාසල් වියේදියි. අවසානයේ ඇය රාජ්‍ය මට්ටමේ බැඩ්මින්ටන් ක්‍රීඩිකාවක් වුණා. පියාගේ බැඩ්මින්ටන් සංගමයේ සාමාජිකාවක් බවට පත්වන්නට ද ඇයට පුළුවන් වුණා. ඇය ICSE විභාගයෙන් සමත් වූයේ ද මේ අතර යි.ඇය නිරූපණ ශිල්පයට ඇදී ගියේ විද්‍යාලයේ සිටිද්දීම යි. මුලින්ම ඉන්දීය වෙළෙඳ භාණ්ඩ කීපයක වීඩියෝ දැන්වීම්වල නිරූපණ ශිල්පිනියක ලෙස පෙනී සිටියා.මේ අතර පස්වැනි වරට පැවැත්වූ වාර්ෂික කිං පිෂර් මෝස්තර සම්මාන උලෙළේදී ඇය වර්ෂයේ හොඳම නිරූපිකාවට හිමි සම්මානය දිනා ගත්තා. ඉන් ටික කලකට පසු කිං පිෂර් කැලැන්ඩර් සඳහා තවත් එක් තරගකාරියක ලෙස ඇය තෝරා ගනු ලැබුවා. ඒ සමඟම ඇය තවත් සම්මාන දෙකක් දිනා ගත්තා. වර්ෂයේ හොඳම කාන්තා නිරූපිකාව හා වර්ෂයේ සුන්දර වතක් ඇති කත ඒ සම්මාන දෙකයි.ගීත ඇල්බම්වල වීඩියෝ දර්ශන සඳහා ඇයට ආරාධනා ලැබෙන්නට පටන් ගත්තා. මුලින්ම ඇය පෙනී සිටියේ හිමේෂ් රොසාමියාගේ ගීත ඇල්බම්වලට යි. කන්නඩ භාෂාවෙන් නිපයු ඓශ්වර්යා රායි හා උපෙන්ද්‍ර සමගින් යුතු ගීත ඇල්බමයකට ද ඇය දායක වුණා.2007 දී ‘ඕම් ශාන්ති ඕම්’ චිත්‍රපටයේ ෂාරුක් ඛාන් සමග විශිෂ්ට රංගනයක යෙදුණු දීපිකා දෙස බොහෝ දෙනෙකුගේ ඇස් හැරුණා. ඉන් බොලිවුඩ් සිනමා තිරයේ තම සරාගී සිරුරේ ලාලිත්‍ය දක්වමින් රසිකයන් උමතුවට පත් කළා.2008 දී ‘බචායේ හසීන්වා’ හා 2009 දී ‘චාන්ද්නි චෝක් ටු චයිනා’ හි රංගනයෙහි යෙදෙමින් තම නිසඟ කුසලතා ප්‍රදර්ශනය කළා.ඇය මිලියනයක් පමණ සිටි බොලිවුඩ් සිනමා රසිකයන් අතර ඉතා ජනපි‍්‍රය තාරකාවක් මෙන්ම ඉන්දියාවේ සිටිනා ඉතාමත් රූමත් හුරුබුහුටි ලලනාවක් හැටියටත් නමක් දිනා ගත්තා.තවත් විදියකින් කිව්වොත් ඇය ලෝකයේ සිටිනා ඉතාමත් පි‍්‍රයංකර, රූමත් ඉන්දීය ලලනාව බවට පත්වෙලා ඉන්නවා.ලීලානන්ද වික්‍රමසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=av09081618</link>
    <topic>‘රසඳුන’ හිටපු කර්තෘ රෝහණ ට මාධ්‍ය උපදේශක තනතුරක්</topic>
    <author/>
    <content>මුණ ගැහිලා මාස හයයි අපි විවාහ වුණාසුපිරි තරු පෙනි පෙනී බුවා අක්කට උණ ගැනීමොහොමඩ් අලි ගේ ජීවිත කතාව පොතකටවාසනාවන්ත ශක්තිය සංගාඅම්මයි මමයි දෙන්නම "සම්බාහනය" ප්‍රගුණ කරපු අයගීතාවලෝකනමීනී වළටත් ජංගම ඇමතුම්චිත්‍රපට සංස්ථාවෙන් සිසුන් අතර රචනා තරගයක්මගේ පුතා ජීවත් කරවන්න පුළුවන් විශ්වාසය මට තියෙනවාකිරුළ අහිමි වූ රැජනකගේ කතාවඔයාට පුළුවන් මුතූ ගෙයි සුරංග ගෙයි ජීවිතේ වෙනස් කරන්න (රසදුන නව කථාව)ඔව්. මම ඡන්දේ ඉල්ලනවා - අනර්කලීවග කිවයුතු අය ගඟ ගලන පැත්තට හැරී නිදා සිටිනවාමෙහෙ වැඩ වැඩියි ඉතින් පිටරට ගමන් අඩු කළාඑන්න මල්ලි එන්න මල්ලි නැගිටලා මෙන්න මල්ලි මෙන්න මල්ලි රසකතාමම්මයි - පප්පයි දුන්නු වටිනාම දායාදය මගේ කට හඬයිශාරුක් ගේ ජීවිත කතාව ටෙලි නාට්‍යයකටබොලිවුඩ් තිරයේ සරාගී ලාලිත්‍යය‘රසඳුන’ හිටපු කර්තෘ රෝහණ ට මාධ්‍ය උපදේශක තනතුරක්හැට පිරුණත් සුනිල් තාම තරුණයිතිස්ස නැතිවුණයි කියලා මට තාම හිතෙන්නේ නැහැඔන්න ආයෙත් ඇස් ලෙඩMood 'n' moments’රසඳුන’ පුවත්පතේ කර්තෘ වූ ප්‍රවීණ පුවත්පත්කලාවේදී රෝහණ වෙත්තසිංහ මහතා රාජ්‍ය පරිපාලන හා ස්වදේශ කටයුතු අමාත්‍යංශයේ මාධ්‍ය උපදේශකවරයා ලෙස පත්ව සිටී.’දවස’ පුවත්පතේ ප්‍රාදේශීය වාර්තාකරුවකු හා ‘විසිතුර’ සිනමා පුවත්පතේ විශේෂාංග ලේඛකයකු ලෙස ලේඛන ජීවිතය ඇරඹූ රෝහණ තම වෘත්තිය පුවත්පත් කලා දිවිය පටන් ගත්තේ ‘ලංකාදීප’ පුවත්පතේ උප කර්තෘවරයකු වශයෙනි.’දිවයින’ පුවත්පත ඇරඹීමත් සමඟම එම කර්තෘ මණ්ඩලයට එක්වූ රෝහණ පසුව ‘සිළුමිණ පුවත්පතට එක්විය.‘රසඳුන’ පුවත්පත ආරම්භ වූයේ ධර්මසිරි ගමගේ ගේ පුරෝගාමිත්වයෙන් වුවත් එහි නිල කර්තෘ වශයෙන් මුල් වතාවට පත්වූයේ රෝහණය. එසේම රෝහණ ‘සිළුමිණ’ පුවත්පතේ සම කර්තෘ හා ව්‍යාපාර කර්තෘ ලෙස ද කටයුතුª කෙළේය.රෝහණ චිත්‍රපට තිරනාටක රචකයෙක්, කෙටි චිත්‍රපට අධ්‍යක්ෂවරයෙක්, මෙන්ම ගීත රචකයෙක් ද වෙයි. ‘සතර දිගන්තය’ ඔහුගේ තිරනාටකයකි. එය පොතක් ලෙසද ප්‍රකාශයට පත්විය.‘විප්පයෝගෝ’ රෝහණ අධ්‍යක්ෂණය කළ කෙටි චිත්‍රපටයකි. ඔහු ‘සතර දිගන්තය’, ‘අධිෂ්ඨාන’ යන චිත්‍රපටවල ගීත ද රචනා කර ඇත. ඔහු රචනා කර ඇති ගුවන් විදුලි සරල ගීත ද කීපයකි.ඔහු සංස්කරණය කළ ‘අප්පොච්චිගේ සිනමාව‘ නම් වූ සිනමා සඟරාව එකල මහත් ආන්දෝලනයකට තුඩුදුන්නේය. ‘චිත්‍රපට වින්දන’ රෝහණ සැකසූ තවත් සිනමා සඟරාවකි. 2008 දී සිනමා මාධ්‍යවේදීන්ට සම්මාන පිරිනැමුණ අවස්ථාවේ රෝහණට ද සම්මානයක් හිමි වූයේය.රෝහණට ලැබුණු නව තනතුරට ‘රසඳුන’ නව කර්තෘ හා එම කර්තෘ මණ්ඩලයේ සියලු සාමාජිකයන්ගේ උණුසුම් සුබපැතුම්.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=av09081619</link>
    <topic>තිස්ස නැතිවුණයි කියලා මට තාම හිතෙන්නේ නැහැ</topic>
    <author/>
    <content>මුණ ගැහිලා මාස හයයි අපි විවාහ වුණාසුපිරි තරු පෙනි පෙනී බුවා අක්කට උණ ගැනීමොහොමඩ් අලි ගේ ජීවිත කතාව පොතකටවාසනාවන්ත ශක්තිය සංගාඅම්මයි මමයි දෙන්නම "සම්බාහනය" ප්‍රගුණ කරපු අයගීතාවලෝකනමීනී වළටත් ජංගම ඇමතුම්චිත්‍රපට සංස්ථාවෙන් සිසුන් අතර රචනා තරගයක්මගේ පුතා ජීවත් කරවන්න පුළුවන් විශ්වාසය මට තියෙනවාකිරුළ අහිමි වූ රැජනකගේ කතාවඔයාට පුළුවන් මුතූ ගෙයි සුරංග ගෙයි ජීවිතේ වෙනස් කරන්න (රසදුන නව කථාව)ඔව්. මම ඡන්දේ ඉල්ලනවා - අනර්කලීවග කිවයුතු අය ගඟ ගලන පැත්තට හැරී නිදා සිටිනවාමෙහෙ වැඩ වැඩියි ඉතින් පිටරට ගමන් අඩු කළාඑන්න මල්ලි එන්න මල්ලි නැගිටලා මෙන්න මල්ලි මෙන්න මල්ලි රසකතාමම්මයි - පප්පයි දුන්නු වටිනාම දායාදය මගේ කට හඬයිශාරුක් ගේ ජීවිත කතාව ටෙලි නාට්‍යයකටබොලිවුඩ් තිරයේ සරාගී ලාලිත්‍යය‘රසඳුන’ හිටපු කර්තෘ රෝහණ ට මාධ්‍ය උපදේශක තනතුරක්හැට පිරුණත් සුනිල් තාම තරුණයිතිස්ස නැතිවුණයි කියලා මට තාම හිතෙන්නේ නැහැඔන්න ආයෙත් ඇස් ලෙඩMood 'n' momentsමහාචාර්ය සුනිල් ආරියරත්නට පසුගියදා අවුරුදු 60 පිරුණා. ඒ ගිය මස 28 වැනිදා. සුනිල් උපන්නේ 1949 වසරේදී. ඒත් ඔහුට තව අවුරුදු පහක් විශ්වවිද්‍යාලයේ මහාචාර්ය ධූරය හොබවන්න පුළුවන්කම තියෙනවා. විශ්වවිද්‍යාල ආචාර්යවරුන් විශ්‍රාම ගැන්වෙන්නේ අවුරුදු 65 දී. සුනිල් දැනට ශ්‍රී ජයවර්ධනපුර විශ්වවිද්‍යාලයයේ සිංහල හා ජනසන්නිවේදන අධ්‍යයන අංශයේ ජ්‍යෙෂ්ඨ මහාචාර්ය ධූරය දරනවා.සුනිල් මේ දිනවල ශ්‍රී ජයවර්ධනපුර සරසවියේ පනස් වසරක ඉතිහාසය ගැන පොතක් ලියාගෙන යනවා. ඒ ගැන ඔහු අප සමඟ මෙසේ කියා සිටියා.“මෙතෙක් ශ්‍රී ජයවර්ධනපුර සරසවියේ ඉතිහාසය ගැන කවුරුවත් පොතක් ලියලා නැහැ. මම හිතන්නෙ මේ වගෙ දෙයක් මගෙන් විය යුතු යුතුකමක්. මෙහි 75 වැනි සංවත්සරය ගැන පොතක් ලියන්න මා ජීවතුන් අතර ඉඳීද කියලා කියන්න මම දන්නෙ නැහැ.100 වැනි සංවත්සරයේදී නම් මම කොහෙත් ම නැහැ. ඉතින් ඊළඟ පරපුරට මෙහි ඉතිහාසය දැනගන්න හරි මේ වගේ පොතක් ලියන එක හොඳයි කියල මම හිතනවා. මම දැනුම ලබාගත්තෙත් විශ්ව විද්‍යාලයෙන්. ඒ වගේ ම දැන් ඒ දැනුම බෙදා දෙන්නෙත් විශ්වවිද්‍යාලය හරහා.ඒ නිසා මම විශ්වවිද්‍යාලයට ණය ගැතියි. ඒ ණය පියවීමක් විදියට මේ පොත හඳුන්වන්න පුළුවන්. ලබන දෙසැම්බර් මාසෙදි විතර මේ පොත පළ කරන්න මා අදහස් කරනවා.”හැට පිරුණත් සුනිල් තවමත් තාරුණ්‍යයෙන් අනූනයි. ඔහු ගේ රූපකාය දෙස බලද්දී (කොණ්ඩය සුදු වී නොතිබුණා නම්) ඔහු හැට පිරුණ අයකු යැයි කොහෙත් ම කියන්න බැරි තරම්. සුනිල් ගේ වියපත් නොවන සදා තාරුණ්‍යයේ රහස කුමක්ද?එහෙමද හිතන්නේ?සුනිල් සිනාසෙමින් අපෙන් අසයි.“මෙහෙමයි මම දැන් වියපත්ය කියලා මට කොයි වෙලාවකදිවත් කල්පනා වෙන්නේ නැහැ. මම හැමදාම අලුත්වන ලෝකයත් එක්ක ජීවත්වන කෙනෙක්. ඒ වගේ ම මම විශ්වවිද්‍යාලයේදී ඇසුරු කරන්නේ නාඹර තරුණ තරුණියන්. ඔවුන් එක්ක ඉද්දි මම වියපත් පුද්ගලයෙක්ය කියන හැඟීම මට ඇතිවන්නේ නැහැ. අනිත් එක මගේ කිසිම නිර්මාණයක වුණත් වියපත් වීමක් ගැන මම අකුරක්වත් ලියලා නැහැ.”සුනිල් අප කවුරුත් දන්නා පරිදි අවිවාහකයෙක්.“දැන් නම් ඉතින් විවාහයක් වෙන්න කාලයක් නැහැ නේද?”අපෙන් සුනිල්ට ප්‍රශ්නයක්.විවාහවෙන්න තිබුණු කාලෙදිවත් මම විවාහ වුණේ නැහැනේ. මම විවාහ වුණේ කලාවත් එක්ක. අඹු දරුවන් පෝෂණය කිරීම වෙනුවට මම කළේ සාහිත්‍ය කලාව පෝෂණය කිරීමයි. මම දවසේ හැම පැයක් ම ගත කළේ මොකක් හරි අර්ථවත්, ප්‍රයෝජනවත් දේකටයි. තනිකඩ ජීවිතේ දැන් මට හොඳට හුරුයි. මේ ජීවිතේ තුළ මම උපරිම සතුටක් විඳීනවා. කලකිරීම, කනගාටුදායක දේවල් මගේ ජීවිතේ නැහැ කියනවා නෙමෙයි. ඒත් ඒවා තියෙන්නේ බොහෝම අඩුවෙන්. වැඩ කිරීමම තමයි මගේ ජීවිතේ තෘප්තිය.”මහාචාර්ය සුනිල් ආරියරත්නයාණෙනි; ඔබට සුබ උපන්දිනයක්.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=av09081620</link>
    <topic>තිස්ස නැතිවුණයි කියලා මට තාම හිතෙන්නේ නැහැ</topic>
    <author/>
    <content>මුණ ගැහිලා මාස හයයි අපි විවාහ වුණාසුපිරි තරු පෙනි පෙනී බුවා අක්කට උණ ගැනීමොහොමඩ් අලි ගේ ජීවිත කතාව පොතකටවාසනාවන්ත ශක්තිය සංගාඅම්මයි මමයි දෙන්නම "සම්බාහනය" ප්‍රගුණ කරපු අයගීතාවලෝකනමීනී වළටත් ජංගම ඇමතුම්චිත්‍රපට සංස්ථාවෙන් සිසුන් අතර රචනා තරගයක්මගේ පුතා ජීවත් කරවන්න පුළුවන් විශ්වාසය මට තියෙනවාකිරුළ අහිමි වූ රැජනකගේ කතාවඔයාට පුළුවන් මුතූ ගෙයි සුරංග ගෙයි ජීවිතේ වෙනස් කරන්න (රසදුන නව කථාව)ඔව්. මම ඡන්දේ ඉල්ලනවා - අනර්කලීවග කිවයුතු අය ගඟ ගලන පැත්තට හැරී නිදා සිටිනවාමෙහෙ වැඩ වැඩියි ඉතින් පිටරට ගමන් අඩු කළාඑන්න මල්ලි එන්න මල්ලි නැගිටලා මෙන්න මල්ලි මෙන්න මල්ලි රසකතාමම්මයි - පප්පයි දුන්නු වටිනාම දායාදය මගේ කට හඬයිශාරුක් ගේ ජීවිත කතාව ටෙලි නාට්‍යයකටබොලිවුඩ් තිරයේ සරාගී ලාලිත්‍යය‘රසඳුන’ හිටපු කර්තෘ රෝහණ ට මාධ්‍ය උපදේශක තනතුරක්හැට පිරුණත් සුනිල් තාම තරුණයිතිස්ස නැතිවුණයි කියලා මට තාම හිතෙන්නේ නැහැඔන්න ආයෙත් ඇස් ලෙඩMood 'n' momentsඅසංකා අබේසේකරමේලෝකයේ මිනිස්සු දෙකොට්ඨාසයක් සිටිති. මේ එක් කොටසක් ජීවත් වුවද මියගියවුන් වැනි ය. අනෙක් ඉතා සුළු කොටස මියගිය ද ජීවත් වෙති.ඒ ‘අමර වරම’ ලැබූ තවත් එක් විශිෂ්ටයෙක් මීට තුන් මසකට පෙර අපෙන් සමුගත්තේ ය. ඒ තිස්ස අබේසේකර ය. තිස්ස (ශාරීරිකව) මිය ගියේ පසුගිය අප්‍රේල් මාසයේ ය. එහෙත් ඔහු මිය ගිය බවක් සිතා ගන්නට අපොහොසත්ව සිටින බොහෝ දෙනකු අතරේ ඉදිරියෙන් ම සිටින්නේ තිස්සගේ ආදරණීය බිරිය අසංකා ය. තිස්ස ගේ ජීවිත කාලයෙන් වැඩිම කොටසක් (අවුරුදු 30ක්) ඔහු සමඟ එක වහලක් යට කූ®ඩු වී සිටියේ ද ඇය ය.තිස්ස ගැන නො දන්නා දෙයක් දැනගන්නට අප අසංකා සොයා ගියේ තිස්ස ලියූ ‘අයාලේ ගිය සිතක සටහන්’ පොතේ මුල් පිටුවක තිබී අහම්බෙන් නෙත දුටු හෝඩුවාවක් ඔස්සේ ය. ‘අයාලේ ගිය සිතක සටහන්’ කෘතියේ අප දුටු ඒ හෝඩුවාව නම් තිස්ස එහි ලියා ඇති මේ වැකිය යි.”කල්පනාව අවදි කරවන පසන් නිවෙසක පරිසරය කවදත් මා වටා ඇතිකර දෙන දයාබර මාතුභාර්යා අසංකාට....”’මාතුභාර්යා...?’මෙය ලේසියෙන් පහසුවෙන් බිරිඳක අරබයා සැමියකුගේ මුවින් එළිදක්වන්නක් නම් නොවේ. භාර්යාව පිළිබඳ හැඟීම්, දැනීම් සියල්ල හදවතේ අඳුරු මුල්ලක හිරකර තබා නිහඬවීමට නිතරම පරිස්සම් වන බහුතරයක් සැමියන්ගෙන් – පුරුෂයන්ගෙන් සැදුම්ලත් ලෝකයක එවැනි කතාවක් අපට අසන්නට ලැබීම ද අරුමයක් වාගේ ය. එහෙත් තිස්ස ඒ අදහස, ඒ ප්‍රකාශය ලේඛනගත කර තිබේ.තමාගේ වෘත්තීය ජීවිතය බොහෝසෙයින් ඵලදැරුවේ - තමා සම්මානයෙන් පවා පිදුම් ලැබුවේ ඉකුත් වසර තිහ තුළ යැයි තිස්ස තවත් අවස්ථාවකදී කියයි.තිස්සගේ අභාවය සමාජයට, රටට බලපාන ගැටලුවක් ව තිබිය දී ඔහුගේ බිරිය වශයෙන් අසංකාට එය කෙබඳු ආකාරයේ අත්දැකීමක් වී ඇද්දැයි අපට සිතිණ. ඒ ප්‍රශ්නයට අසංකා පිළිතුරු දුන්නේ මෙසේ ය. ”නෑ. තිස්ස නැතිවුණයි කියල මට තාම හිතෙන්නේ නෑ. එයාගේ කාමරේ, එයාගේ ලියන මේසේ, එයාගේ පොත්පත්, මං ඒ තියන විදිහට ම හරිගස්සල තියෙන්නේ. වෙන එකක් තියා වෙනදා වගේ ම පෑනකුත් මේසේ උඩින් තියනව. එහෙම තියලා, ‘ඔන්න අප්පච්චි ඔක්කොම හරි ඇවිත් ඔයාගේ වැඩ කරගන්න’ කියලත් මං හිතෙන් කියනවා. ඇත්තටම මට හිතෙන්නේ එයා ඉන්නවා කියලයි.එයා අපිව දාලා ගිහිං නෑ. අන්තිම දවස්වල එයා අවසිහියෙන් වගේ ඉන්නකොට (රෝහලේ දී) ඩොක්ටර් මට කිව්වා එයා කතා නොකළාට එයාට ඇහෙනවා. ඔයා කතාකරන්න කියලා. මං එයාගේ කනට කරල කිව්වා ‘අප්පච්චි ඔයා මාත් එක්ක ගෙදර යනවා. මං තනියම ගෙදර යන්නේ නෑ. ඔයා දන්නවනේ මට ඔයා නැතිව ජීවත්වෙන්න බැරි බව‘ කියලා. එයාට ඒක ඇහුණා ද නැද්ද මං දන්නේ නෑ. ඒත් තිස්ස ඉන්නවයි කියල මට දැනෙනවා.මං ගෙදර හැම තැනකම එයාගේ පින්තූර ගහගෙනයි ඉන්නේ. හැම තිස්සේ ම මං ඒවා බලනවා. මට ඒවා පේනවා. එයා නැහැයි කියල මට හිතෙන්නේ නෑ.”ජීවිතේ අවසාන භාගයේ දී හෝ තිස්ස මරණය ගැන කිසියම් අදහසක්, ඉඟියක් මතුකළේ දැයි අප ඇසූවිට අසංකා මෙසේ කීවා ය.”අපි මරණෙ අමතක කරලා හිටියේ නෑ. අපි කීප වතාවකදීම ඒ ගැන කතා කළා. තිස්ස නං මරණය ගැන දැරුවේ එකම අදහසක්. එයා වැඩියෙන් ම බයේ හිටියේ එයාට කලින් මං මැරේවි ද කියලා. එහෙම වුණොත් ඒක දරාගන්න එයාට නං කොහොමටවත් බැරිවේවියි කියලයි කිව්වේ.”විවාහ ජීවිතය යනු පැහැදිලි සුදු පිරුවටක් මෙන් කිසිදු කළුපැල්ලමකින් තොර වූවක් විය හැකි අවස්ථා ලොව පවතින්නේ දැයි විමතියක්, කුකුසක් සිතේ මතුව නැඟුණේ ය. ‘විවාහ සංස්ථාව‘ වනාහී මිනිසාගේ මානවීය ස්වභාවයට එරෙහිව ගැසූ කැරැල්ලක් වශයෙන් මිනිසා විසින්ම හඳුන්වා දෙනු ලැබූ අවස්ථා ද මට සිහිවිණ. මගේ ඊළඟ ප්‍රශ්නය යොමුවුණේ මේ අනුව ය.තිස්ස - අසංකා - පුතා සහ දුව”එහෙම නං ඔය කියන විදිහට තිස්ස එක්ක ගතකරපු ජීවිතේ කිසිම හැලහැප්පීමක් නැති, පුංචි හරි හිත් බිඳීමක් නැති බොහොම පරිශුද්ධ දෙයක් වෙන්න එපැයි? ඉතිං එහෙම වුණා ද?අපෝ නෑ. තිස්සට හරියට තරහ යන වෙලාවල් තියෙනවා. සමහර වෙලාවට මගෙත් ඉවසීමේ සීමාව රතුඉර පන්නන වෙලාවලුත් නොතිබුණේ නෑ. එතකොට මං අන්තිමට ම කියන්නේ ‘දැන් නං මට ඇතිවෙලා’ කියලයි. එහෙම කියලා මං වෙන තැනකට ගිහින් තනියම අඬපු වෙලාවලුත් ඇති. හැබැයි තිස්ස හරිම අකැමැති දෙයක් තමයි අඬනවයි කියන එක. මං වත් දරුවෝ දෙන්න වත් අඬනවට එයා කැමැති ම නෑ. ඒත් එකක් නං කියන්න ම ඕන. කොච්චර තරහ ගියා වුණත් තිස්සගේ හිත ඇතුළේ වැඩිවෙලාවක් තරහව රැඳෙන්නේ නෑ. ඒකයි හොඳකම. ඊට පස්සේ තිස්ස කාමරේට එන්නේ ‘නෑ චුට්ටි ඒක අපි අමතක කරමු’ කියාගෙන”ඉංග්‍රීසි හා සිංහල භාෂා ඉතා හොඳින් ප්‍රගුණ කර සිටි තිස්ස අබේසේකර තමාගේ ඒ දුර්ලභ හැකියාව තුට්ටුවට දෙකට අලෙවි කළ පුද්ගලයකු නො වූ බව දන්නෝ දනිති. එහෙත් ඉඳහිට ඔහු ඒ පිළිවෙත සහමුලින්ම ඉවතලා සානුකම්පිතව ක්‍රියාකළ අවස්ථා ද තිබේ. ලේඛකයෙක්, පිටපත් රචකයෙක් මෙන්ම අග්‍රගණ්‍ය භාෂා පරිවර්තකයකු ද වූ තිස්සගේ කටහඬෙහි වූයේ ගම්භීර වූ අපූර්වත්වයකි. එහෙත් තමාගේ ඒ අසාමාන්‍ය හඬින් ලබාගත හැකි ප්‍රතිලාභ ශතයක හෝ අයකිරීමකින් තොරව ඔහු විසින් ප්‍රදානය කරනු ලැබූ අවස්ථා ද තිබේ. අසංකා ඒ අතීත සිද්ධියක් සිහිකරන්නේ මෙසේ ය.”එක දවසක් තිස්ස වොයිස් කරන්න (හඬ කැවීමකට) ගිහින් හිස් අතින්ම ආපහු ආවා. සතයක්වත් අරගෙන තිබුණේ නෑ. හේතුව ඇහුවම හිනාවුණා. හිනාවෙලා කිව්වා, ‘වැඩේට හරියන ගාණක් ගෙවන්න තරං ඒ අයට ශක්තිය නෑ. ඉතින් මගේ කටහඬට ලන්සු තියන්නත් මට බෑ. ඒ හින්දා මං නිකම්ම වැඩේ කරලා දුන්නා’ කියලා.තිස්ස අතින් අවසන් වරට සම්පාදනය වුණු කෘතිය ලෙස නම් කළ හැකිවෙන්නේ The Parliament of Sri Lanka (ශ්‍රී ලංකාවේ පාර්ලිමේන්තුව) ය. මේ වෙනුවෙන් තිස්ස මහත් සේ වෙහෙස වූ බව අසංකා කියයි. විවිධ ක්‍ෂේත්‍ර ඔස්සේ විශාල කාර්යභාරයකට උරදෙමින් පවුලේ බරපැන දැරූ තිස්සගේ අභාවයෙන් පසු පවුලේ ආර්ථිකය ගොඩනංවා ගැනීමට යම් වැඩපිළිවෙළක් ඇද්ද කියා අනතුරුව අප විමසුවේ සැබැවින්ම එය මහමෙරක් මෙන් අසංකාගේ හිස බරකර ඇතැයි සිතා ය. එහෙත් අසංකා ඒ ප්‍රශ්නයට ද පිළිතුරු සැපයුවේ සුපුරුදු සැහැල්ලු ස්වරයෙන්ම ය.”ඇත්තම කියනව නං තිස්ස අපට සල්ලි ඉතුරු කරල අපේ බැංකු ගිණුම් තර කරලා ගියේ නෑ. ඒත් එයා ඉන්නකොට අපේ හැම ඕනෑ එපාකමක් ම ඉෂ්ට කළා. දැනටත් දරුවො දෙන්නා ඉගෙන ගන්නේ ජාත්‍යන්තර පාසල්වල. ඒත් හිතන තරම් ලොකු ආර්ථික අහේනියක් තවම නං මට දැනිලා නෑ. මගේ සහෝදරියො ඇරුණම මට උදවු කරන්න සූදානමින් හුඟක් දෙනෙක් ඉන්නවා. මං කිසිදෙයක් ඉල්ලන්නේ නැත්තේ ඇයි කියලත් ඒ අය අහනවා. ඒත් ඇත්තම කියනව නං අද වෙනකම්ම මට එහෙම ඉල්ලන්න තරම් වුවමනාවක් ඇති වුණේ නෑ. මං දන්නේ නෑ ඒ ඇයි කියලා. ඒක හරි පුදුම තත්ත්වයක්. තිස්ස අපිව දාලා ගිහිං නැහැයි කියල මට වැඩියෙම්ම හිතෙන්නේ එතකොට. වෙලාවකට තිස්ස කන්දක් වගේ. තවත් වෙලාවකට හෙවණැල්ලක් වගේ ඉන්න බවක් මට හැඟෙනවා. මේව තව කෙනෙකුට කියල ඒත්තු ගන්නන්න පුළුවං දේවලුත් නෙවෙයි වෙන්නැති. ඒත් ඇත්ත නං ඒකයි.උප්පැන්න සහතිකයෙන් ‘බෞද්ධ’ නො වන අසංකා ‘පින හා පින්කම්’ ගැන දරන ආකල්පය බෞද්ධ දර්ශනයට කිට්ටු ය. තිස්ස වෙනුවෙන් කළ පින්කම් මොනවා දැයි ඇසූ විට අසංකා දුන් පිළිතුරයි මේ.”තිස්සගේ තුන්මාසේ පින්කම පුළුවං තරං හොඳට කරන්නයි මට ඕන වුණේ. ඒකට වුණත් මුදල් තිබුණට ම නෙවෙයි. ඒත් වැඩේ පටන් ගත්තම නො හිතපු විදිහට ඒක කෙරුණා. පින්කමට ප්‍රසිද්ධියක් දෙන්න නං මට ඕන වුණේ නෑ. පින් අනුමෝදනාවට හිතින් සම්මාදම් වෙන්නයි මට ඕන වුණේ. මොනව වුණත් මට ඒ හැමදෙයක්ම ඉබේටම වගේ කරගන්න පුළුවන් වුණේ් තිස්සගේ ආධාරයෙන් කියලයි තවමත් මං විශ්වාස කරන්නේ. තිස්සගේ කටිං මට පින්දීල තියන වාර ගණන කියන්න බැරි තරං. මං හිතන්නේ මට ආත්ම ගණනකට ඒ පින් ඇති. කෙටිම කාලයක් එකට ජීවත්වෙන්න අපට ලැබුණේ මේ ආත්මෙදි විතරයි කියලයි මං හිතන්නේ. පස්සෙදී අපිට හුඟක් දිග කාලයක් එකට ඉන්න ලැබෙයි.”තිස්සගේ සමුගැනීම තාවකාලික යැයි ද යළි ඔහු නිසැකවම තමාට මුණ ගැසෙනු ඇතැයි ද අසංකා විශ්වාස කරයි. මේ සියල්ල සිහින ලොවක සිට කෙරෙන භාවතිෂය ප්‍රකාශ ලෙස කෙනෙකුට පෙනීයන්නට ද බැරි නැත. එහෙත් මේ සිහින ලොව තුළ පවා කිසියම් යථාවක් පැවතිය නො හැකි ද? අපගේ හැඟීම්, දැනීම්, සංවේදනයන්ට ඔබ්බෙන් වන කිසිවක් ම නැතැයි අපට ඉඳුරා පැවසිය හැකි ද?ජීවිතයෙන් සමුගත් ස්වාමි පුරුෂයන්ගේ ගුණ ගයන පතිනියන් අපට බොහෝවර හමුවී ඇතත් ජීවත්වී සිටියදීම තමාගේ සැමියා අගයන – පසසන භාර්යාවන් අපට හමුවී ඇත්තේ ඉතා කලාතුරකිනි. එහෙත් තිස්ස ජීවත්ව සිටියදී ද අසංකා ඔහු ගැන කතා කළේ එක්තරා සාඩම්බරයකින් යුතුව බව මට මතක ය. අනාගතය පිළිබඳ නිශ්චිත වූ දීර්ඝ වූ සැලසුමක් තමා වෙත නො වන මුත් අනාගතයේ දී කිසියම් ආදායම් මාර්ගයක් පාදා ගැනීම සඳහා සිතා සිටින බව ද අසංකා කියයි.අසංකා සමඟ කළ සාකච්ඡාවෙන් අපට තිස්ස අබේසේකර පිළිබඳව අලුතින් සොයා සපයා ගත හැකි වූ තවත් එක් කරුණක් තිබේ. ඒ ඔහු ‘ස්ත්‍රිත්වය’ සැහැල්ලුවට ලක් කළ පුද්ගලයකු නො වන බවයි. නිසි අවස්ථාවකදී නො මසුරුව ගැහැනියක් අගය කිරීමට තරම්- ඇයට පින්දීමට තරම් ආත්ම ශක්තියකින් යුක්ත වූ පුද්ගලයකු ලෙස අපට ඔහු හඳුනා ගත හැකිව තිබේ. කාලය ද සමඟින් තිස්ස අබේසේකර ගේ් බුද්ධිය මෙන්ම ජීවිතාවබෝධය ද පරිණත භාවයට පත් වූ බවකි මේ අනුව අපට පෙනී යන්නේ, ගෙවී ගිය ජීවිතය දෙස නිරීක්ෂණාත්මකව නෙත සිත යොමු කිරීමට ඔහුට හැකිව තිබෙන්නට ඇත්තේ ඒ අනුවය.තිස්ස අබේසේකර ‘අයාලේ ගිය සිතක සටහන්’ නම් වූ සිය කෘතිය කිසිදු අඩුවැඩියකින් තොරව පිරිනමා ඇත්තේ තමාගේ දරුවන් පස් දෙනා වෙතම ය. ‘මට තියන ලොකුම සතුට මේ දරුවෝ දැන් බොහොම සමඟියෙන් ඉන්න එක’යි ජීවත්ව සිටියදී වරක් ඔහු කීවේය.ජීවිතය අවසාන භාගයේදී ඔහු වඩාත් ගැඹුරින් ජීවිතය දුටු බවත් ඒ නිසාම වඩ වඩාත් උපේක්ෂා සහගත වූ අයුරුත් පෙනෙන්නට තිබිණ. කෙසේ වුවද කෙනෙකුගේ ජීවිතය නිවැරැදිව කියවන්නට තව කෙනෙකුට බැරි ය. ජීවිතය හඳුනාගත හැකිවන්නේ ජීවත් වීමෙන්ම ය. ඒ කළ හැක්කේ ද සූක්ෂ්මාත්මතාවයෙන් යුතු වූවකුට ය. මෙතැනදී අපට මතක් වන්නේ තිස්ස බොහෝවිට, බොහෝ අවස්ථාවන්හිදී අවධාරණය කළ එක් කියමනකි.”සඳට ගිය පමණින් සඳ කුමක් දැයි වටහාගත නො හැකි ය. එය අවබෝධ කරගත හැක්කේ සඳ බවට පත්වීමෙනි”කැත්ලීන් ජයවර්ධන</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=av09081622</link>
    <topic>ඔන්න ආයෙත් ඇස් ලෙඩ</topic>
    <author>අන්තර්ජාලයෙනි.</author>
    <content>මුණ ගැහිලා මාස හයයි අපි විවාහ වුණාසුපිරි තරු පෙනි පෙනී බුවා අක්කට උණ ගැනීමොහොමඩ් අලි ගේ ජීවිත කතාව පොතකටවාසනාවන්ත ශක්තිය සංගාඅම්මයි මමයි දෙන්නම "සම්බාහනය" ප්‍රගුණ කරපු අයගීතාවලෝකනමීනී වළටත් ජංගම ඇමතුම්චිත්‍රපට සංස්ථාවෙන් සිසුන් අතර රචනා තරගයක්මගේ පුතා ජීවත් කරවන්න පුළුවන් විශ්වාසය මට තියෙනවාකිරුළ අහිමි වූ රැජනකගේ කතාවඔයාට පුළුවන් මුතූ ගෙයි සුරංග ගෙයි ජීවිතේ වෙනස් කරන්න (රසදුන නව කථාව)ඔව්. මම ඡන්දේ ඉල්ලනවා - අනර්කලීවග කිවයුතු අය ගඟ ගලන පැත්තට හැරී නිදා සිටිනවාමෙහෙ වැඩ වැඩියි ඉතින් පිටරට ගමන් අඩු කළාඑන්න මල්ලි එන්න මල්ලි නැගිටලා මෙන්න මල්ලි මෙන්න මල්ලි රසකතාමම්මයි - පප්පයි දුන්නු වටිනාම දායාදය මගේ කට හඬයිශාරුක් ගේ ජීවිත කතාව ටෙලි නාට්‍යයකටබොලිවුඩ් තිරයේ සරාගී ලාලිත්‍යය‘රසඳුන’ හිටපු කර්තෘ රෝහණ ට මාධ්‍ය උපදේශක තනතුරක්හැට පිරුණත් සුනිල් තාම තරුණයිතිස්ස නැතිවුණයි කියලා මට තාම හිතෙන්නේ නැහැඔන්න ආයෙත් ඇස් ලෙඩMood 'n' moments”මොකද නිමාලි ඔයා ඊයෙ වැඩට නාවෙ“උදෑසනින්ම නිමාලිගෙන් එහෙම ඇසුවේ කල්පනී.”අපේ දුවට ඇස්ලෙඩ හැදිලා. එයාව ඩේ-කෙයා දාන්න බැහැනෙ. ඒ නිසයි මම ඊයෙ වැඩට නාවෙ. අදත් මම වැඩට ආවෙ අපේ අම්ම බබා ළඟ නවත්තලා.” නිමාලි පිළිතුරු දුන්නා.කොළඹ සොයිසා කාන්තා රෝහලේ ජ්‍යෙෂ්ඨ නේවාසික වෛද්‍ය නිලධාරී ජයරුවන් බණ්ඩාරමේ දිනවල ‘ඇස්ලෙඩ’ ලංකාවෙ බොහෝ ප්‍රදේශවල පැතිරිලා. ඇස්ලෙඩ පැතිරෙන කාලෙට රටපුරා විශාල පිරිසකට ඇස්ලෙඩ වැළඳෙනවා. ඒ අතරින් විශාල පිරිසක් කුඩා දරුවන්; පෙර පාසල් වයසේ 1, 2, 3 වසරවල ඉගෙන ගන්නා දරුවන්.ඇස් ලෙඩ හැදෙන්නේ ඇයි?, ඇස් ලෙඩවලට ගොදුරු නොවී සිටීමට කළ යුත්තේ මොනවාද? ඇස් රෝගයට ගොදුරු වූ පසුව කළ යුත්තේ කුමක්ද? යන ගැටලු අප යොමුකළා කොළඹ සොයිසා රෝහලේ වෛද්‍ය නිලධාරී ජයරුවන් බණ්ඩාර මහතා වෙත.”අපේ ඇස කොටස් කීපයකින් නිර්මාණය වුණු ඉතා අපූර්ව අවයවයක්. ඇස නිර්මාණය වී ඇති මෙම කොටස් විවිධ අයුරින් ආසාදනයන්ට ලක් විය හැකියි. අසාත්මිකතාවයන්ට ගොදුරු විය හැකියි. එසේ ආසාදනයට ලක්වන එක් තත්ත්වයක් ‘අක්ෂි පටල ප්‍රදාහය’ (Conjunctivitis) ලෙස හඳුන්වනවා.ඇසක් ආසාදනය වීමට මූලික වශයෙන්ම හේතුවන්නේ බැක්ටීරියා, වෛරස හෝ දිලීර වර්ගයක්. බොහෝ වෛරස නිසා ඇසේ ඇතිවන ආසාදන අන් අය වෙත පැතිරී යාමේ හැකියාව වැඩියි.ආසාදන තත්ත්වයක් තවත් අයෙකු වෙත පැතිරී යන්නේ රෝගී පුද්ගලයකුගේ ඇස්වල ඇති කබ, කඳුළු හෝ විෂබීජ තැවරුණු වෙනත් කොටස් නීරෝගී පුද්ගලයකුගේ ඇස්වල තැවරීමෙන් ,.”බොහෝවිට පොදු වාහනවල ගමන් කරන විට මෙම රෝගය බෝවීමේ හැකියාව තිබෙනවා. රෝගී පුද්ගලයකු විෂබීජ සහිත අතින් ස්පර්ශ කළ ස්ථානයක් නිරෝගී පුද්ගලයකු ස්පර්ශ කිරීමෙන් පසුව ඔහු ඒ අතින් තම දෑස් පිසදැම්මේ නම් පහසුවෙන්ම රෝගය බෝවිය හැකියි.වැඩිහිටියන් නිතර තම ඇස් ඇල්ලීමට හෝ කැසීමට නොපෙලඹුනත් ළමයින් නිතර තම ඇස් ඇල්ලීමට හෝ කැසීමට පෙලඹෙන නිසයි, ළමයින් අතර ඇස් රෝග වැඩියෙන් දකින්නට ලැබෙන්නේ.”අක්ෂි පටලයේ ආසාදන නිසා ඇතිවන ඇස් රෝගවල ප්‍රධාන රෝග ලක්ෂණයන් වන්නේ ඇස් ඉදිමීම, ඇස් කැසීම, රතුවීම සහ අධික ලෙස ඇස්වලින් කඳුළු ගැලීමයි.එසේම ඇස් පිහාටු සහ ඒ අවට ඉදිමුමක් දැක ගත හැකියි. ඊට අමතරව වෛරස් හෝ බැක්ටීරියා ආසාදනයකදී තරමක් ඇලෙන සුලු සුදු පැහැති දියරයක් ගැලීම සහ ඇස් පිහාටු එකිනෙක ඇලීමක් ඇතිවිය හැකියි. එක් ඇසක හටගන්නා මෙම ආසාදන තත්ත්වය බොහෝවිට අනෙක් ඇසටත් බෝවෙනවා.””ඔබ පොදු වාහනයක යනවිට තම දෑස් අතින් ස්පර්ශ කළේ නැති වුණත් තම ලෙන්සුවෙන් පිසදමනවා විය හැකියි. එසේ ඇස් පිසදැමීම සඳහා ලේන්සුව අල්ලන විට අතේ තිබෙන විෂබීජ පහසුවෙන්ම ලේන්සුවේ තැවරෙනවා. නැවත ලේන්සුවෙන් දෑස් පිසදමන විට විෂබීජ තැවැරුණු ලේන්සුව ඇසේ ගැටීමෙන් ඇස් ආසාදනයට ලක්විය හැකියි.වඩාත් සුදුසු වන්නේ අත් හොඳින් සෝදා ලේන්සුවකින් දෑස් පිසදැමීමයි. එසේ නැතිනම්, මුහුණ පිසදමන ටිෂූ කොළයකින් දෑස් පිස දමා එය ඉවත දැමිය හැකියි. බස්රථයේ වෑන් රථයේ යනවිට අතින් ඇස් පිසදැමීම නුසුදුසු බව දරුවන්ට වටහා දිය යුතුයි.””විෂබීජ ඇස තුළට ඇතුළු වී පැය කීපයක් ඇතුළත ඇස කැසීමක් ඇතිවිය හැකියි. ඉන්පසුව කඳුළු ගැලීමක් සහ ඇස තුළට යමක් ඇතුළු වී ඇති බවක් හැඟී යනු ඇති. ඒ රෝගය වැළඳී ඇති බවට ලක්ෂණයක්.මෙවැනි රෝග වැළඳුණු විට වඩාත්ම වැදගත් වන්නේ අන් අය මෙම රෝගයට ගොදුරුවීමෙන් වළක්වා ගැනීමයි. ප්‍රතිකාර කළත් නොකළත් වෛරස් ආසාදනයකින් ඇතිවන අක්ෂි පටල ප්‍රදාහය දින 3-5 කාලය තුළදී ඉබේ සුවවී යනු ඇති. දින 4ක් හෝ 5ක් ගතවන තෙක් පාසල් යාම හෝ රැකියාවට යාම සුදුසුවන්නේ නෑ.ඒ එම කාලය තුළ අන් අයට රෝගය බෝවිය හැකි නිසයි. මෙහිදී දිනපතා නෑම සුදුසුයි. එමඟින් ඇසේ විඩාව සමනය වන අතර කබ කඳුළු ගලා ඒමේ ශීඝ්‍රතාව ද අඩු විය හැකියි. තම දරුවා මෙම රෝගයට ගොදුරු වී ඇත්නම් දරුවාගේ වැඩකටයුතු අවසන් කළ සෑම අවස්ථාවකදීම තම දෑස් සබන් දා සෝදාගෙන පිරිසිදු කරගැනීම වැදගත්””රෝගය වැළඳුණු අයකුගේ දෑස් සේදීමට සුදුසුම ද්‍රව්‍ය වන්නේ උණු කර නිවාගත් පිරිසිදු ජලයයි. නැතිනම් සේලයින් වතුරයි. එසේ නොමැතිව විවිධ කොළ වර්ග තැම්බූ ජලයෙන් ඇස් සේදීම තැවීම මඟින් ඇස් තවදුරටත් ආසාදනය විය හැකියි. ඒ; එම කොළ වර්ගවල විවිධ විෂබීජ තිබිය හැකි නිසයි.””කාන්තාවන් රූපලාවණ්‍ය ද්‍රව්‍ය පොදුවේ භාවිතා කිරීම මඟින්ද ඇස් රෝග බෝවන බව සොයාගෙන තිබෙනවා. එම නිසා තමත් භාවිතා කරන රූපලාවණ්‍ය ද්‍රව්‍ය පෞද්ගලික ද්‍රව්‍ය ලෙස ළඟ තබාගැනීම වැදගත්. එමෙන්ම ඇස් රෝගයක් වැළඳී ඇති විට රූපලාවණ්‍යාගාර වෙත යාමෙන් වැළකී සිටීම ද රෝග ව්‍යාප්ත වීම වැළැක්වීමට රුකුලක්.”ඇස් රෝගයක් වැළඳී ඇති බව දැනගත් විට පවුලේ වෛද්‍යවරයාට පෙන්වීම වැදගත්. රෝගය සාමාන්‍ය ආසාදනයක් හෝ අසාත්මිකතාවයක් නම්, පවුලේ වෛද්‍යවරයා විසින් නිකුත් කරනු ලබන ඖෂධ භාවිතා කිරීම සුදුසුයි. ආසාදනය තරමක් බරපතළ එකක් නම් පවුලේ වෛද්‍යවරයා විශේෂඥ වෛද්‍යවරයකු වෙත යොමු කරනු ඇති.ඇසට ඖෂධ ඉතා නිවැරැදිව යෙදිය යුතුයි. තම බාල දරුවාට ඇස් රෝගයක් වැළඳුණා යැයි සිතන්න. දිනකට දෙකකට පසුව වැඩිමහල් දරුවාටත් එම ඇස් රෝගයම වැළඳුණ ද තම බාල දරුවාට වෛද්‍යවරයා නියම කළ ඖෂධයම වැඩිමහල් දරුවට ලබා නොදිය යුතුයි. එමෙන්ම වසරකට පමණ පෙර නිවෙසේ අයකුට ගෙනා ඖෂධ ඉතිරි වී ඇත්නම්, එය ද දැන් භාවිතා කිරීම ඉතා නුසුදුසුයි.ඇසකට කිසියම් ඖෂධයක් යෙදිය යුත්තේ වෛද්‍යවරයකු විසින් රෝගියා පරීක්ෂා කර බලා එම අවස්ථාවේ නිර්දේශ කරන ඖෂධ පමණයි. එසේ නැතිව වෙනත් රෝගියකුට හෝ වෙනත් අවස්ථාවක හෝ කල් ඉකුත් වූ ඖෂධ ඇසට යෙදීමෙන් අපගේ ශරීරයේ වටිනාම ඉන්ද්‍රියයක් වන ඇස අපට අහිමි විය හැකියි. ඇස් රෝගය පවතින දින කීපය තුළ රූපවාහිනිය බැලීමත් පොත් බැලීමත් සුදුසු නෑ.ඇස්වලට දැමිය යුත්තේ ඖෂධ එක් බිංදුවක් පමණයි. ඒ, ඇසේ රඳා පවතින්නේ එක් බිංදුවක ප්‍රමාණය පමණක් නිසා වැඩියෙන් දමන ඖෂධ අපතේ යනවා.ඇස්වලට දමන දියර ඖෂධ බොහෝ විට එන්නේ ප්ලාස්ටික් බඳුන්වල මූඩිය විවර කළ පසුව එම බඳුනේ මුදුන කිසියම් තැනක නොගෑවෙන සේ තැබිය යුතුයි. ඇසට ඖෂධ දමන විට පළමුව රෝගියාව පුටුවක හිඳගැනීමට සැලැස්විය යුතුයි. ඉන්පසුව රෝගියාගේ නිකට උස්සා ඉහළ බැලීමට උපදෙස් දිය යුතුයි.ඉන්පසුව ඇසේ යටි පිහාටුව මැදින් දබර ඇඟිල්ල තබා ඇහි පිහාටුව පහළට ඇදිය යුතුයි. එවිට ඇසේ පහළ කොටසේ කාණුවක් සේ කොටසක් විවර වනු ඇති.ඖෂධ බිංදුව දැමිය යුත්තේ එතැනටයි. ඇසට ඖෂධ දැමූ පසුව රෝගියා නිසොල්මන්ව විනාඩි 2 ක් පමණ එම ඉරියව්වේම තැබීම වැදගත්. ඇසේ කබවලට හෝ අනෙක් කෙළවරට ඖෂධ යෙදීම නිවැරැදි ක්‍රමය නොවේ.මිටින් ගත හැකි සිහින් ඉඟ පිළිබඳව අපේ පැරණි කවීන් කවි නිර්මාණය කර තිබෙනවා. සිහින් ඉඟ රූප සෝභාවේ එක් අංගයක්. එය අපූරුවට අපේ පැරැණි කවීන් වර්ණනා කර තියෙනවා.මහත ඉඟ රූප ශෝභාවට බාධාවක් වන්නා සේම රෝග ගණනාවකට අත වැනීමක් බවයි මෑතදී බ්‍රිතාන්‍යයේ ලිවින්ග්ස්ටන්හි කළ පර්යේෂණයක ප්‍රතිඵලවලින් පැහැදිලි වන්නේ. එම පර්යේෂණය සඳහා පුද්ගලයින් 8300ක් සහභාගි කරගෙන තියෙනවා.සාමාන්‍යයෙන් පිරිමින් තම ඉඟේ ප්‍රමාණය අඟල් 34ට වඩා අඩුවෙන් පවත්වාගත යුතු බවත් කාන්තාවන් අඟල් 29ට වඩා අඩුවෙන් ඉඟ පවත්වාගත යුතු බවත් එම වාර්තාවේ දැක්වෙනවා.ඉඟටියේ වට ප්‍රමාණය අඟල් 40ට වැඩියෙන් යුතු තැනැත්තන්, අධි රුධිර පීඩනය, දියවැඩියාව වැනි රෝගවලට ගොදුරුවීමේ හැකියාව වැඩි බවත් විවිධ ආසාදනයන්ට ගොදුරුවීමේ අවදානම වැඩි බවත් එම පර්යේෂණ වාර්තාව තහවුරු කරනවා.එමෙන්ම ඉඟටිය අඟල් 40ට වැඩි පුද්ගලයින් රිය පදවන විට ආපදාවන්ට ගොදුරු වීමේ හැකියාව 40% කටත් වඩා වැඩි බවයි එහි සඳහන් වන්නේ. මහත ඉඟක් තිබීම පිළිකා රෝගයට ගොදුරුවීමට අත වැනීමක් බවත් එම වාර්තාවේ සඳහන් වෙනවා.මහබඩවැලේ පිළිකා, පියයුරු පිළිකා පුරස්ථ ග්‍රන්ථි පිළිකා වැනි පිළිකාවන්ට ගොදුරු වී ඇති පුරුෂයින් සහ කාන්තාවන් වැඩි පිරිසක් (70%ක් පමණ) අඟල් 40ට වැඩි ඉඟක් සහිත වූවන් බව ඔප්පු වී තිබෙනවා.පිළිකා රෝගයට, ශරීරයේ තැන්පත්වී ඇති මේදය හේතු වන බව පිළිගැනෙන කරුණක්. එබැවින් ශරීරයේ මේදය ප්‍රමාණය අඩුකර සිහින් ඉඟටියක් පවත්වාගෙන යාම පිළිකා රෝගයට ගොදුරු නොවී සිටීමට හේතුවක් බව හෙළිවී තිබෙනවා.මහත ඉඟක් තිබෙන පුද්ගලයින් ඔස්ටියෝ ආතරයිටිස් රෝගයට ගොදුරු වීමේ හැකියාව වැඩි බවත් දණහිස්වලට සිරුරේ බර දරාගත නොහැකි නිසා ඇවිදීමට පවා අපහසු විය හැකි බවත් එම වාර්තාවේ දැක්වෙනවා.වකුගඩු ආබාධ වැඩිවීමටත් මහත ඉඟ බලපාන බවයි ඉහත සඳහන් කළ පර්යේෂණ වාර්තාවේ සඳහන් වන්නේ. එබැවින් රෝග ගණනාවකින් මිදීම සඳහා අඟල් 40ට අඩු සිහින් ඉඟක් පවත්වාගෙන යාම ඉතා වැදගත්.අන්තර්ජාලයෙනි.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=ay0908161</link>
    <topic>මං ඉස්කෝලේ යන කාලෙත් ගරාජ්වල වැඩ කරලා තියෙනවා</topic>
    <author>රූපාන්ති බුලත්සිංහල ඡායාරූප - සුදම් ගුණසිංහ</author>
    <content>මං ඉස්කෝලේ යන කාලෙත් ගරාජ්වල වැඩ කරලා තියෙනවාමුළු උතුරම දැන් එළියයිපාල ඔටෝ ඉලෙක්ට්‍රිකල්ස් ආ මඟ ගැන සරණපාල කුඹුරක්පෙරුම කියයිරු නැගෙයි. හිරු බසියි. කාලයට නැවතුමක් නැත. ඉස්පාසුවක් නැත. වැඩවල ද නිමාවක් නැත. ඔහු සේවය වෙනුවෙන් කැප වූවෙකි. ගැනුම්කරුවා තුටු කිරීම ඔහුගේ අභිලාෂයයි.මෙතරම් දුර ගමනක් ස්වෝත්සාහයෙන් පැමිණි පාල ඔටෝ ඉලෙක්ට්‍රිකල්ස් අධිපති සරණපාල කුඹුරක්පෙරුම සමඟ ජයග්‍රහණයේ මං සලකුණු විමසීමට පසුගියදා ඔහු හා පිළිසඳරක යෙදීමේ අවස්ථාව උදාවිය.”මම ඉගෙන ගත්තේ මාතර මහා විද්‍යාලයෙ. අත්තම්මාගේ ගෙදර නැවතිලා තමයි මට ඉස්කෝලෙ යන්න සිද්ධ වුණේ. අම්මලා හිටියෙ කැලණියේ. නිවාඩු කාලෙට තමයි කොළඹ එන්න පුළුවන් වුණේ. අධ්‍යාපනයට දැඩි නැඹුරුවක් නම් තිබුණෙම නැහැ. සාමාන්‍ය පෙළ දක්වා විතරයි මම ඉගෙන ගත්තේ.මෝටර් කාර්මික ශිල්පයට මම ගොඩක් ආසා කළා. පාසල් යන අතරතුරේ පවා මං ගැරේජ් වල වැඩ කරලා තියෙනවා. මුලින්ම ගැරේජ් එකකට ගිහිල්ලා වැඩ හුරුවෙනකොට මගේ වයස අවුරුදු දොළහක් දහතුනක් විතර ඇති. කවුරුත් විරුද්ධ වුණේ නම් නැහැ. හැබැයි ඉතින් ඉස්කෝලෙ වැඩ පාඩු කරගෙන ගැරේජ් වැඩ කළේ නෑ.මට හරි යන්නේ මේ අංශය කිලා මංම තේරුම් ගත්තා. වෙනත් අංශයකට යොමුවෙන්න කියලා අම්මාගෙන්වත් තාත්තාගෙන්වත් බලපෑමක් ආවේ නැහැ.සාමාන්‍ය පෙළ ඉවර වුණ ගමන් මං කොළඹ ආවා. නිවාඩුව විවේකීව ගත කිරීමට මට අවශ්‍ය වුණෙ නැහැ. මං ඒ නිසාම හිතුවා මොනවා හරි වැඩක යෙදෙන්න ඕනෙ කියලා. මේ අතරතුර මගේ තාත්තා කේ.ඒ. විල්සන් එයා අඳුරන ගැරේජ් එකක වැඩ කරන්න මාව අඳුන්වලා දුන්නා.”පංචිකාවත්තේ පිහිටි ඔටෝ ඉලෙක්ට්‍රිකල් අධිපති මල්වන මහත්තයා අඳුරගන්න සරණපාලට අවස්ථාව ලැබුණේ මේ ආකාරයට. කාර්මික ඥානය ඔප් නංවන අලුත් වැඩ බිම සරණපාලගේ දිවි මඟ හෙළි කළ තෝතැන්නක් විය.”විදුලි කාර්මික ශිල්පය පිළිබඳ වැඩිදුර පුහුණුවක් මට ලැබුණා. අවුරුදු හතක් අටක් පුහුණු වෙන්න මට අවස්ථාව ලැබුණා. මට ඕනෙ වුණේ කොහොම හරි දැනුම දියුණු කරගන්න. මේ නිසා මම අතට ලැබෙන මුදල පිළිබඳව ඒ හැටි තැකීමක් කළේ නැහැ. වියදමට අවශ්‍ය මුදලක් ගෙවන්න තරම් මල්වන මහත්මයා කාරුණික වුණා. ඒ මුදල මං සන්තෝෂයෙන් බාර ගත්තා.ඇත්තටම මට ලැබෙන මුදල නෙවෙයි මට වැදගත් වුණේ. ලැබුණ දැනුමයි. ලැබුණ පළපුරුද්ද නිසා ලැබෙන විදිහට වැඩ බාර ගත්තා. ඒ වැඩවලින් මට අමතර ආදායමක් ලැබුණා. ඒ හැම දෙයක්ම මම ටිකෙන් ටික එකතු කළා. පළවෙනියට ලැබුණ පුංචිම පුංචි රැකියාව ඉඳලාම ලැබුණ හැම මුදලක්ම මට වටිනවා. ඒ මගේ දහදිය වලට මට ලැබුණ වටිනාකම. එකවැඩක් මම හොඳින් කළාම ආයිත් මගේ ළඟට වැඩ ආවා.මේ අතරතුර කොල්ලුපිටියේ පෞද්ගලික ආයතනයක සේවය කිරීමට සරණපාල ගියේ දැඩි බලාපොරොත්තු සහිතවය.මෝටර් කාර්මික ශිල්පය මෙන්ම පේන්ටින් වැඩ, මෝටර් රථයක සියලු අංගෝපාංග පිළිබඳ මනා අධ්‍යයනයක් කිරීමට ඔහුට අවස්ථාව උදා විය. තරුණ ජවයට එක් කළ තම අධිෂ්ඨාන ශක්තිය තීව්‍ර අපේක්‍ෂා සිතේ දරාගෙන දිගු ගමනක් යෑමට මංපෙත් විවිර විය.”මං අලුත් ආයතනයට පැමිණි විට මට හැම වැඩක්ම ඉගැන්නුවේ චිත්‍රා නන්ද මහත්තයා. පේන්ට් වැඩවල ඉඳලම මට හැමදේම ඉගෙනගන්න ලැබුණා. අවුරුදු පහක් මම වැඩ කෙළේ දැඩි ආශාවකින්. මේ සඳහා මට මාසික වැටුපක් ලැබුණා. මට ඒ වැටුප ප්‍රමාණවත් වුණා. මං එයින් ලොකු ආත්ම තෘප්තියක් ලැබුවා.”සරණපාල කුඹුරක්පෙරුම මහතා අමතර කොටස් අලෙවිහලේදී”මේ කාලෙදි තමයි මගේම ආයතනයක් පටන්ගන්න ඕනෙ කියලා අදහසක් මට ඇති වුණේ. මම දෙපාරක් ඒ ගැන හිතුවේ නැහැ. මොකද මේ වෙනකොට හොඳ පළපුරුද්දක් මට තිබුණා. ඒත් ඉතින් මේක තනියම කරන්න අමාරුයි. මේ නිසා තමයි මගේ මල්ලි කේ.ඒ. උපාලිත් සම්බන්ධ කර ගත්තේ.”දෙසොයුරන් ගේ එක්වීම නව ආයතනයක් ව්‍යාපාරික ලෝකයට ජනිතවීමට හේතු විය. පාල ඔටෝ ඉලෙක්ට්‍රිකල්ස් බිහි වූයේ මේ අයුරින්ය. තම හුරුපුරුදු ප්‍රදේශය වන පංචිකාවත්තේ ඉතා කුඩා බිම් කොටසක බිහි වුණ ව්‍යාපාර ආයතනයට දන්නා හඳුනන හැම දෙනාගේම ආශිර්වාදය ලැබුණා.මහජනයා නිරන්තරයෙන් ගැවැසෙන පංචිකාවත්තේ සුප්‍රසිද්ධ ව්‍යාපාරික නාමයක් දිනා ගැනීමට සොහොයුරන්ගේ උනන්දුව බෙහෙවින්ම ඉවහල් විය. අලුත උපන් පාල ඔටෝ ඉලෙක්ට්‍රිකල් කෙරෙහි හුරුපුරුදු ගැනුම්කරුවන් පිරිසක් නිර්මාණය වූයේ මේ අවදියේදීය.”අවට හිටපු හැමදෙනාගෙන්ම මට ලැබුණ සහයෝගය මං අගේ කරනවා. සාමාන්‍යයෙන් අනෙක් ක්‍ෂේත්‍රවල කැපිලි කෙටිලි බොහෝ තිබුණත්, සහෝදර ව්‍යාපාරිකයන්ගෙන් මට ලැබුණ උදව් වචනයෙන් කියලා නිම කරන්න බැහැ. මගේ පළපුරුද්ද ගැනුම්කරුවන් ගෙන්වා ගන්න එක හේතුවක් වුණා. වාහන රෙපෙයාර් කරන්න මං ළඟට ගොඩක් දෙනා ආවා. හැමෝම මගේ සේවය අගය කරලා සේවයට සරිලන මුදලක් ගෙව්වා.””අවුරුදු පහක් විතර කාලයක් පංචිකාවත්තෙ ව්‍යාපාරික ස්ථානය පවත්වාගෙන ගියා. ඊට පස්සෙ තමයි බේස්ලයින් පාරේ නව ව්‍යාපාර ආයතනය පටන් ගත්තේ. ආරම්භයේදීම සේවකයන් පහළොවක් සේවයේ යෙදුණා.”වාහන අලුත්වැඩියා කිරීමේ ජංගම සේවයක් මුල් වරට ඇරඹුවේ පාල ඔටෝ ඉලෙක්ට්‍රිකල්ස්ය1980 සුමනා යාපා සමග විවාහ දිවියට පිවිසි සරණපාල කුඹුරක්පෙරුම තම ව්‍යාපාරික කටයුතු කරගෙන යෑමට ඇගේ නොමඳ සහයෝගය ලබා ගත්තේය.”ඕනෑම සාර්ථක මිනිසෙකු පිටුපස සාර්ථක ගැහැනියක් ඉන්නවා කියනවානේ. ඒ වගේ සුමනත් මගේ හැම දේටම උදව් කළා. මං කරන හැම වැඩකින් ලැබෙන මුදල් අරපරිස්සමෙන් වියදම් කෙළේ ඇයයි. ප්‍රේම සම්බන්ධයකින් පසු විවාහ දිවිය ඇරැඹූ අපි අතර හොඳ අන්‍යොන්‍ය සහයෝගිතාවක් තිබුණා.”1982 කුඹුරක්පෙරුම කැදැල්ලට එක්වූ අලුත් අමුත්තිය සමංජලී තම පියාගේ අඩිපාරේ යතියි සරණපාල කුඹුරක්පෙරුම කිසිවිටකත් නොසිතන්න ඇත. එහෙත් ඇය ඔවුන්ගේ ව්‍යාපාරික ලෝකයට වාසනාව ගෙන ආවාය.”මගේ දුව අධ්‍යාපනය හැදෑරුවේ ක්ලිප්ටන් බාලිකා විද්‍යාලයෙ. ඇය උසස් පෙළ දක්වා අධ්‍යාපනය හැදෑරුවා. අධ්‍යාපනයෙන් පස්සෙ මම මගේ ආයතනයට ඇය එක්කගෙන ඇවිත් ඇයට පෙරහුරුවක් ලබා දුන්නා. ඇය බොහෝම උනන්දුවෙන් හැමදේම ඉගෙන ගත්තා.”සමංජලී තම පියා සමඟ විදෙස් ගත වෙමින් ව්‍යාපාරික දැනුම දියුණු කරගත්තාය. ඩුබායි, තායිලන්තය, මැලේසියාව වැනි රටවලට තම පියා සමඟ ගොස් හැම දෙයක්ම ඉතා ඕනෑකමින් ඉගෙන ගත්තාය.”මගේ ලොකු දුව නිසා ව්‍යාපාර කටයුතු ගොඩක් දියුණු වුණා. ඇත්තටම පුතෙක් නැති අඩුපාඩුව මට දැනුණේ නැත්තේ එයා නිසයි. එයා හරිම දක්‍ෂයි. මගේ දුව මට ලොකු ශක්තියක් වුණා. දෙවෙනි දුව ඉමල්කා නම් තාම ඉගෙන ගන්නවා. මට හිතෙනවා එයත් මේ ක්‍ෂේත්‍රයටම යොමු වෙයි කියලා”1991 දී වාහන අලුත්වැඩියා කරදීමේ මොබයිල් සේවයක් මං ආරම්භ කළා. මුලින්ම එවැනි සේවයක් කළේ මමයි. යුද්ධෙ අවස්ථාවෙ පලාලි වලට පවා ගිහිල්ලා හමුදාවේ වාහන මම අලුත්වැඩියා කරලා දුන්නා.”ජීවිතේ බාධක කම්කටොළු පරදා ඔහු නැඟි හිනිපෙළ ඔහුගේ විජයග්‍රහණයේ මාවත හෙළි කර දී තිබේ. නම කියූ පමණින් ඕනෑම කෙනෙකු දැන ගැනීමට තරම් හෙතෙම ජනපි‍්‍රයවීම ඔහුට දෛවය හිමි කර දුන් ත්‍යාගයකි.රූපාන්ති බුලත්සිංහල ඡායාරූප - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=ay0908162</link>
    <topic>මුළු උතුරම දැන් එළියයි</topic>
    <author>නිහාල් පී. අබේසිංහ සේයාරූ ඉන්ද්‍රජිත් පෙරේරා සරත් වීරසිංහ</author>
    <content>මං ඉස්කෝලේ යන කාලෙත් ගරාජ්වල වැඩ කරලා තියෙනවාමුළු උතුරම දැන් එළියයිඋතුරු ප්‍රදේශයේ ගම් බිම් අක්කර දහස් ගණනක් අස්වද්දා, එහි ජනතාව යළි පදිංචි කරවීමට කටයුතු සකස් කරගෙන යයි.ඒ අනුව වැලිඔය ප්‍රදේශය අස්වැද්දීමට ප්‍රමුඛ තැනක් ලබා දෙයි. වැලිඔය, මහවැලි අධිකාරියට අයත් සංවර්ධන කලාපයකි. මී ඔය නිම්නයේ පිහිටි අනුරාධපුර වව්නියා මුලතිව් යන දිස්ත්‍රික්ක වලට අයත් හෙක්ටයාර 162000 ක වපසරිය මුල් කරගෙන 1983 වසරේදී වැලිඔය එල් කලාපය ආරම්භ විය. පසුව 1987 දී එය මහවැලි අධිකාරියට පවරා ඇත.වැලිඔය 2 කලාපයේ හෙක්ටයාර 39000 ක කොටසක් මහවැලි මහ සැලැස්ම යටතේ අස්වැද්දීමට පියවර ගත්තේය. ඒ අනුව ඉන් ඉඩම් හෙක්ටයාර 16200 ක් වී වගාව සඳහා ද, හෙක්ටයාර 17200 ක් අතිරේක හා බහු වාර්ෂික බෝග වගාව සඳහා ද, හෙක්ටයාර 5600 ක් ජනාවාස සඳහා ද සැලැසුම් කළේය.කිලිනොච්චියට හා නැදුන්කර්නි ප්‍රදේශවලට විදුලිය බෙදාහරින ග්‍රීඩ් උප පොළක්එම කලාපයට සම්පත්නුවර, ජනකපුර, කෝකිලායි, නෙදුන්කර්නි, හා නයාරු මෙන්ම ප්‍රභාකරන්ගේ මරණය සිදුවූ නන්දිකඩාල් කලපුව ප්‍රදේශය ද අයත් වෙයි. මීට පෙර සංවර්ධනය කරනු ලැබ ඇත්තේ සම්පත්නුවර හා පරාක්‍රමපුර ප්‍රදේශ පමණි. අනෙක් ප්‍රදේශ සංවර්ධනය කිරීමට කොටි ත්‍රස්තවාදීන්ගේ බාධා එල්ල විය.මීට වසර 20 කට පමණ පෙර එම ප්‍රදේශ 2 ඇතුළත පවුල් 5000 ක් පමණ පදිංචි කර අවශ්‍ය පහසුකම් ලබා දීමට මහවැලි අධිකාරිය පියවර ගෙන තිබුණ ද ත්‍රස්තවාදි උවදුර නිසා ඔවුන්ට ගම්බිම් අතහැර යාමට සිදුවිය. ජනාවාස ප්‍රදේශ අත්හැරීමත් වාරි පද්ධතියට අලාභ හානි සිදුවීමත් නිසා දැනට පදිංචි කරුවන්ගේ ආර්ථික සංවර්ධන ගැටලු මතුවී තිබිණි.උතුරු වසන්තය යටතේ මේ වැලිඔය ප්‍රදේශයේ ඇති සරු ඉඩම් අක්කර ලක්ෂයක් අස්වැද්දීමට කෘෂිකර්ම සංවර්ධන හා ගොවිජන සේවා සංවර්ධන අමාත්‍යාංශය හා ජාතිය ගොඩනැගීමේ අමාත්‍යාංශය ඒකාබද්ධ වැඩපිළිවෙළක් ක්‍රියාත්මක කරයි.උතුරු වසන්තය පිළිබඳ කාර්ය සාධක බළකායේ සභාපති ජනාධිපති ජ්‍යෙෂ්ඨ උපදේශක බැසිල් රාජපක්ෂ මහතාගේ උපදෙස් පරිදි වැලිඔය සංවර්ධනය දැන් අරඹා තිබේ.වවුනියාව ග්‍රීඩ් උප පොළ සංවර්ධනය කිරීමේ වැඩපිළිවෙළ යටතේ සවිකරන මෙගා වොට් 30 ක ධාරිතාවෙන් යුත් ට්‍රාන්ස්ෆෝමරය කදානේ පොල්පිතිමූකලානේ සිට ප්‍රවාහනය කරමින්.කෘෂිකර්ම සංවර්ධන හා ගොවිජන සේවා ඇමැති මෛත්‍රිපාල සිරිසේන හා මහවැලි අධ්‍යක්ෂ ජනරාල් ධර්මසිරි ද අල්විස් මහත්වරු ඊට මුල් වී කටයුතු කරති.වැලිඔය සංවර්ධනයේ මුල්ම පියවර බිම් බෝම්බ ඉවත් කර ආරක්ෂිත තත්ත්වයක් ලබාදීමයි. ඊට පසුව වැලිඔය ප්‍රදේශයේ ඇති වැව් සියල්ල ප්‍රතිසංස්කරණය කරනු ලැබේ. ඊට පසුව එම වැව්වලට සම්බන්ධ ඇළ මාර්ග ද ජල මාර්ග ද පිළිසකර කර කුඹුරුවලට ජලය සැපයීම ආරම්භ කරනු ඇත. එසේ පිළිසකර කරනු ලබන වැව්වලට මිරිදිය ධීවර කර්මාන්තයේ යෙදෙන පිරිස වෙනුවෙන් මාළු පැටවුන් මුදා හැරීමටත් යෝජිතය.මේ අනුව වැලිඔය කලාපයේ කල්‍යාණපුර මොර වැව, ගජබාපුර යන ප්‍රදේශවලට පවුල් 1500 ක් මේ 31 වැනිදාට පෙර යළි පදිංචි කිරීමට උතුරු වසන්තය යටතේ පියවර ගනු ලැබේ.වැලිඔය මහවැලි ප්‍රජා පුහුණු මධ්‍යස්ථානයේ දී බැසිල් රාජපක්ෂ මහතාගේ ප්‍රධානත්වයෙන් පසුගිය දා පැවැති පුද්ගලයන් නැවත පදිංචි කිරීම් හා සංවර්ධනය පිළිබඳ විශේෂ සාකච්ඡාවේදී එම කරුණු අනාවරණය විය.වැලිඔය ප්‍රදේශයේ බිම් බෝම්බ ඉවත් කිරීමේ කටයුතු යුද හමුදාවේ ඉංජිනේරු අංශයේ සහාය ඇතිව ලහි ලහියේ සිදුකරගෙන යයි.උතුරු වසන්තය පිළිබඳ කාර්ය සාධක බළකායේ සභාපති බැසිල් රාජපක්ෂ මහතා ජාතික කොඩිය ඔසවා යාපනය වවුනියාව හරහා ඒ 9 මාර්ගය ඔස්සේ කොළඹ දක්වා බස් ධාවනය ඇරඹූ අවස්ථාව. ඩග්ලස් දේවානන්ද ලසන්ත අලගියවන්න යන ඇමැතිවරු ද මෙහි සිටිති.සම්පත් නුවර ප්‍රාදේශීය ලේකම් කොට්ඨාසයේ සෑම ප්‍රදේශයකම මාර්ග, විදුලිය, ප්‍රවාහන හා පානිය ජලය වාරි පහසුකම් ඇතුළු සෑම පහසුකමක්ම ලබාදීමට කටයුතු කරයි. එම යටිතල පහසුකම් සංවර්ධනය කිරීම සඳහා රුපියල් ලක්ෂ 500 ක මුදලකුත් වෙන් කර තිබේ.ගම නැගුම සංවර්ධන ව්‍යාපෘතියට අමතරව වැලිඔය මාර්ග ප්‍රතිසංස්කරණයට ද පියවර ගනු ලැබේ. ඒ සඳහා පදවිය ප්‍රාදේශීය සභාවට රුපියල් ලක්ෂ 500 ලබාදීමට ද රජය පියවර ගෙන තිබේ.ඒ සමඟම මහවැලි කලාපයේ වැලිඔය ප්‍රදේශයේ පවතින මාර්ග පහසුකම් වැඩි දියුණු කිරීමට ද පියවර ගනු ලැබේ. වැලිඔය පරාක්‍රමපුර, කොක්කුතුඩුවායි මාර්ගය ඉදිකිරීම වෙනුවෙන් රුපියල් කෝටි 10 ක් ලබාදීමට ද, ඇතාවැටුණු වැව, නැදුන්කර්නි මාර්ගය සකස් කිරීමට ද රුපියල් කෝටි 10 ක් ලබාදීමට ද තීරණය කර තිබේ.වැලිඔය ප්‍රදේශයේ ප්‍රධාන නගරය වූ සම්පත් නුවර ග්‍රාමීය රෝහලේ වාට්ටු සංකීර්ණය ප්‍රතිසංස්කරණය කිරීමට රුපියල් ලක්ෂ 20 ක් ලබාදීමට ද එම රෝහලට ගිලන් රථයක් ලබාදීමට ද පියවර ගනු ලැබේ. පොදු ප්‍රවාහන සේවා විධිමත් කිරීමේ අරමුණෙන් කැබිතිගොල්ලෑවේ සිට ජනකපුරට හා කල්‍යාණපුරට ධාවනය සඳහා බස් රථ දෙකක් ලබා දීමට ද පියවර ගනු ලැබේ.වැලිඔය ප්‍රදේශයේ යළි පදිංචි කිරීමේදී එක් පවුලකට රුපියල් 25000 ක්ද, මාස හයකට ප්‍රමාණවත් වියළි ආහාර ද, ගොවි උපකරණ, මුළුතැන්ගෙයි උපකරණ සහ සෙවිලි තහඩු ද ලබාදීමට පියවර ගනු ලැබේ. මීට අමතරව වැලිඔය ප්‍රදේශයේ සිට වවුනියාව දක්වා පිහිටි වල් බිහිවූ කුඩා වැව් 48 ක් ප්‍රතිසංස්කරණය කිරීමට ද කටයුතු යොදා තිබේ.කල්‍යාණ පුර සිට ගජබා පුර ප්‍රදේශවලට විදුලිය ලබාදීමට විදුලිබල මණ්ඩලය වහාම පියවර ගනී. මේ අතර වැලිඔය ඇතුළු උතුරේ පුරන් කුඹුරු වගා කරන සියලුම ගොවින්ට බිත්තර වී රජයෙන් නොමිලේ ලබාදීමට යයි. ඊට අමතරව අක්කරයක බිම් සැකසීම පිණිස රජය රුපියල් 4000 ක මුදලක් ද ලබා දෙන බව බැසිල් රාජපක්ෂ මහතා පැවැසීය.නැවත පිබිදෙන වැලිඔය ප්‍රදේශයේ ධීවර කර්මාන්තයේ යෙදෙන ධීවර ජනතාවප්‍රදේශයේ සමූපකාර අලෙවි සැල් ප්‍රතිසංස්කරණය කර ආහාර ද්‍රව්‍ය හා අත්‍යවශ්‍ය භාණ්ඩ අලෙවි කිරීමට පියවර ගැනෙයි.මේ අතර වෙනත් කෘෂිකාර්මික බෝග කටයුතු හා සත්ත්ව පාලන කටයුතුවලට ආධාර ලබා දෙන බව යටිතල පහසුකම් සංවර්ධනය පිළිබඳ ජනාධිපති උපදේශක චන්ද්‍රා ප්‍රනාන්දු මහතා පැවැසීය. දැනටම වැලිඔය ප්‍රදේශයේ කෘෂිකාර්මික කටයුතු හා සත්ත්ව පාලන කටයුතු ආරම්භ කර තිබේ. මහවැලි අධිකාරිය මඟින් කිවුල් ඔය ජලාශය නමින් ජලාශයක් ඉදිකර, මහවැලි එල් කලාපයට ජලය ලබාදීමට යෝජිතය. එමඟින් විශේෂයෙන් වාරිමාර්ග ජලය සුරැකුම් කරන බව මහවැලි අධිකාරියේ සැලැසුම් අංශය පවසයි.මහවැලි එල් කලාපයේ තොරතුරු සොයා බැලීමට අප එහි ගිය අවස්ථාවෙහි එහි පදිංචිව සිටින ජනතාව පැවසුවේ, ඉස්සර මෙන් නොව දැන් අප නිදහස්ව ඉදිරිය පිළිබඳ විශ්වාසයක් තබා ගෙන ජීවත් වෙන බවයි.ත්‍රස්තවාදී ප්‍රහාරයට ලක්වූ කෙන්ට් ෆාම්, ඩොලර් ෆාම් ප්‍රදේශවල වැසියෝ ද දැන් ගම් බිම් වලට පැමිණ සිය සුපුරුදු කටයුතුවල නිරත වෙති. ඇහැටුගස්වැව වැවේ ධීවර කර්මාන්තයේ යෙදෙන ජේ.කේ.එච්. චමින්ද රෝහණ මහතා පැවසුවේ එදා මාළු ඇල්ලුවේ හමුදාවේ පොලිසියේ සහාය ඇතිව දවල්ට පමණක් බවය.“දවල්ට මාළු අඩුයි. ඒ දවස්වල ඔරුත් අඩුයි. ප්‍රභාකරන් මාරුවාට පස්සේ බැසිල් රාජපක්ෂ මහතා මැදිහත් වී අපට දවසේ පැය 24 ම මාළු අල්ලන්න අවස්ථාව ලබා දුන්නා.ඉස්සර අපි වේලාසනින්ම රෑට කාලා එක ගේකට එකතු වෙනවා. ග්‍රාමාරක්ෂක කට්ටිය රෑට නිදි මරනවා. අපිත් නින්දක් නැතිව තමයි ජීවත්වුණේ. ළමයි ටික ඉස්කෝලේ ගියෙත් මර බයෙන්. දැන් නම් ඉතින් බයක් නැහැ. පැය 24 ම මාළු ඇල්ලීමට හැකි නිසා මාළු අල්ලන විකුණන කාටත් හොඳයි. මහවැලි එල් කලාපයේ ඇහැටුගස්වැව පදිංචි එහි ධීවර සමිතියේ සභාපති ජේ.එම්. නිමල් ජයකඩු මහතා පැවැසීය.මෙහිදී අපට හමුවුණු වෙළෙඳ ව්‍යාපාරිකයකු වූ කේ.කේ.ජී. ඉලංගසිංහ මහතා පැවැසුවේ යුද්ධය නිමාවීමත් සමඟම ධීවර ව්‍යාපාරික කටයුතුවල ද ප්‍රගතියක් ඇති වී තිබෙන බවයි.“ඉස්සර හවසටයි මාළු ලැබෙන්නේ. ඒවා රෑට තියාගන්න හරි අමාරුයි. දැන් උදේට මාළු ලැබෙන නිසා දවල් කාලයේ ඒවා විකුණලා ඉවර කරන්න පුළුවන්. වැලිඔය පැත්තේ තියෙන හුඟක් වැව්වල ධීවර කර්මාන්තය දැන් ජයටම කෙරෙනවා. ඉස්සර සමහර වැව්වල දවල්ටවත් මාළු ඇල්ලුවේ නැහැ බියටම.”උතුරු වසන්තය යටතේ ප්‍රතිසංස්කරණය කරන ලද මඩු පල්ලිය පාරේ පිවිසුම් දොරටුවවැලිඔය සම්පත්නුවර කේ. ඩික්සන් රූපසිංහ, එල්.කේ.එච්. දයාවංශ යන මහත්වරු ද පැවසුවේ වැලිඔයටත් හොඳ කලක් උදාවෙමින් ඇති බවයි.මේ අතර පසුගිය දින කිහිපය ඇතුළත මුළු උතුරම විදුලි එළියෙන් ආලෝකවත් කිරීමේ වැඩ කටයුතු ආරම්භ විය. මුළු උතුරටම විදුලිය ලබාදීමට මෙගා වොට් 30 ක ධාරිතාවෙන් යුත් යෝධ විදුලි ජෙනරේටරයක් විදුලි බල මණ්ඩලය ලබා දී ඇත.වවුනියාව ගී‍්‍රඩ් උපපොළ සංවර්ධනය හා වැඩි දියුණු කිරීමේ ක්‍රියාවලියේ 1 වන අදියර සාක්ෂාත් කර ගැනීම සඳහා මිලියන 20 පමණ වටිනා ටොන් 65 ක් බරැති විදුලි ට්‍රාන්ස්ෆෝමරයක් සවි කිරීම සිදු කෙරේ. වවුනියාව සහ ඒ අවට ඇති විශාල වපසරියක් එමඟින් ආවරණය කෙරේ. වවුනියාව ගී‍්‍රඩ් උපපොළේ ධාරිතාව මෙගා වොට් 20 කි. මෙම අලුතින් එක්වන ට්‍රාන්ස්ෆෝමරය මඟින් මෙගා වොට් 50 ක් දක්වා ධාරිතාවය වැඩි දියුණු කිරීමට සැලැසුම් කොට තිබේ.මෙම ව්‍යාපෘතිය මඟින් උතුරේ සංවර්ධන ක්‍රියාවලිය සඳහා අවශ්‍ය කෙරෙන විදුලි ඉල්ලුම කිසිදු බාධාවකින් තොරව ලබා දීමට ලංකා විදුලිබල මණ්ඩලයට හැකියාව තිබේ.උතුරට විදුලි බලය ලබාදීමේ වැඩ පිළිවෙළ යටතේ දින 21 ක කාලයක් ඇතුළත උතුරේ ප්‍රධාන ස්ථානවලට විදුලිය ලබාදීමේ වැඩ පිළිවෙළ ක්‍රියාත්මක විය. පසුගියදා කිලිනොච්චිය, මුලතිව්, ඔඩ්ඩුසුඩාන්, නැදුන්කර්නි යන ප්‍රදේශවල විදුලිය ලබාදීම සිදුවිය.කිසිදු දිනක ස්ථීර විදුලි බලය නොතිබුණු ඔඩ්ඩුසුඩාන් හා නැදුන්කර්නි ප්‍රදේශවලට පළමුවරට විදුලිය ලැබේ. වවුනියාව ඕමන්තෙයි සිට මාන්කුලම් දක්වා ට්‍රාන්ස්ෆෝමර් 3 ක් පිහිටුවා කිලෝ මීටර් 50 ක් දුරට විදුලිය ලබා දීමට ද කටයුතු යොදා ඇති අතර එයින් ඕමන්ත පුලියන්කුලම කුරක්කල්කුලම පාච්ට්ටියම්කුලම කනගරායන්කුලම්, මාන්කුලම් යන නගරවලට විදුලි බලය ලැබේ. ජපන් ජයිකා ආධාර ඇතිව වවුනියාවේ සිට කිළිනොච්චිය ඛ්රහා චුන්නාකම් දක්වා කිලෝ වොට් 132 ක සම්පේ‍්‍රෂණ මාර්ගයක් ඉදි කෙරේ. මේ සඳහා වියදම රුපියල් කෝටි 360 ක් වැය වේ.උතුරු වසන්තය සංවර්ධන වැඩසටහන යටතේ දින 180 ක කාලයක් තුළ උතුරු ප්‍රදේශ ගණනාවකටම විදුලි බලය ලබාදීමට විදුලිබල මණ්ඩලය කටයුතු කරන අතර, වසර 2 1/2 ක කාල පරිච්ඡේදයකින් නිම කිරීමට අපේක්ෂිත වව්නියාව, මන්නාරම, කිලිනොච්චිය, මුලතිව්, යාපනය නගර වල විදුලි උප පොළවල් සම්පේ‍්‍රෂණ පද්ධති ඉදිකිරීම මේ වන විටත් ආරම්භ කර ඇතැයි විදුලිබල හා බලශක්ති ඇමැති ඩබ්ලිව්.ඩී.ජේ. සෙනෙවිරත්න මහතා අවධාරණය කරයි. දැනටමත් ඉදිකිරීම් කටයුතු ආරම්භ කර තිබෙන මාන්කුලම් සිට කිලෝමීටර් 30 ක සම්පේ‍්‍රෂණ රැහැන් ඇදීම ද ඉදිරි සති 05 තුළ සිට කෙරෙන අතර, වවුනියාවේ සිට මාන්කුලම් දක්වා මධ්‍ය වෝල්ටීයතා සංවර්ධන විදුලි පද්ධතිය ද මේ වන විට ඉදිකරමින් පවතී.ඉදිරි වසර 02 ඇතුළතදී උතුරු පළාතේ සෑම ගම්මානයකටම විදුලි බලය ලබාදීම සඳහා ක්‍රියාත්මක මෙම වැඩපිළිවෙළට රු. මිලියන 6000 ක් වැය වන බව විදුලිබල අමාත්‍යාංශය පවසයි.මේ අතර උතුරු වසන්තය යටතේ යාපනය සිට කොළඹ දක්වා ශ්‍රී ලංගම බස් සේවයක් ද පසුගියදා ආරම්භ විය. දැන් සෑම දිනකම පෙරවරු 9 ට යාපනයේ සිංහල මහා විද්‍යාලය අසලින් මෙම බස් සේවය ආරම්භ වෙයි. දිනපතා බස් රථ 10ක් මෙම සේවයට එක්වෙන බව ප්‍රවාහන අමාත්‍යාංශය පවසයි.නිහාල් පී. අබේසිංහ සේයාරූ ඉන්ද්‍රජිත් පෙරේරා සරත් වීරසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=aj0908161</link>
    <topic>උතුරු නැ’හිර සංවර්ධනයට උරදෙන රාජ්‍ය ආයතනවලට ටෙලිකොම් අතහිත</topic>
    <author/>
    <content>උතුරු නැ’හිර සංවර්ධනයට උරදෙන රාජ්‍ය ආයතනවලට ටෙලිකොම් අතහිතරුපියල් 9900කින් මැලේසියාවටහමීඩියා නිෂ්පාදන මාලදිවයිනේටෝකියෝ සිමෙන්ති සමාගමෙන් කොන්ක්‍රීට් මිශ්‍රණයක්PC ෆාමා ආයතනයෙන් වෛද්‍ය පුහුණු වැඩමුළුවික්ටෝරියාස් සීක්‍රට් සභාපතිවරු බ්‍රැන්ඩික්ස් හි සංචාරයකඉන්දියා අත්කම් ශිල්පීන්ගේ නිර්මාණ වැඩමුළුවශ්‍රී ලංකා ටෙලිකොම් සමාගමේ සභාපතිනි ලේෂා ද සිල්වා චන්ද්‍රසේනශ්‍රී ලංකා ටෙලිකොම් සමාගම විසින් ‘රාජ්‍ය සේවය ශක්තිමත් කිරීම’ යන තේමාව ඔස්සේ වැඩමුළුවක් පසුගියදා පවත්වනු ලැබීය. වැඩමුළුවේ මූලික අරමුණ වූයේ මෙරට ප්‍රමුඛතම සන්නිවේදකයා වශයෙන් සන්නිවේදන තාක්ෂණය ඔස්සේ රාජ්‍ය සේවය ශක්තිමත් කළ හැකි අවස්ථාවන් සම්බන්ධව රාජ්‍ය නිලධාරීන් දැනුම්වත් කිරීමයි.වැඩමුළුව සඳහා රාජ්‍ය ආයතනවල උසස් විධායක නිලධාරීහු රැසක් සහභාගි වූහ.උතුරු හා නැඟෙනහිර ජාතික පරිපාලන හා යටිතල සේවා සම්පාදනය වැනි භාරදූර කර්තව්‍යයන් සඳහා අදාළ ආයතන වෙත සහයෝගය ලබා දීමට සන්නිවේදන ;ස්වා සඳහා වන යටිතල පහසුකම් ස්ථාපිත කිරීම මේ වනවිටත් අවසන් කරමින් පවතී.එසේම රජයේ මහජන සේවා ආශ්‍රිත ආයතනයන්හි පිරිවැය අවම කිරීම සඳහා වන අවස්ථාවන් නිර්මාණය කිරීම ද ශ්‍රී ලංකා ටෙලිකොම් ආයතනයේ තවත් අරමුණකි.ශ්‍රී ලංකා ටෙලිකොම් සමාගමේ සභාපතිනි ලේෂා ද සිල්වා චන්ද්‍රසේන මහත්මිය පැවසූයේ රාජ්‍ය ආයතන හා දෙපාර්තමේන්තු සමඟ අප නිරතුරුවම සමීප සබඳතා පවත්වා ඇති බවත්, මෙරට ජාතික සන්නිවේදන සැපයුම්කරු ලෙස රාජ්‍ය ආයතන මෙන්ම අප ආයතනය ද දේශය නංවාලීමේ එකම අරමුණින් ක්‍රියාකරන බවත්ය.උතුරු හා නැඟෙනහිර සංවර්ධන ක්‍රියා සැලැස්ම තුළ රට වෙනුවෙන් නොසැලෙන කැපවීමක් කර ඇති බැවින් ශ්‍රී ලංකා ටෙලිකොම් ඒ පිළිබඳව ඉමහත් අභිමානයට පත් වන බවත් එම කලාපයන්හි සංවර්ධන ක්‍රියාදාම වේගවත් කිරීම සඳහා මනා සන්නිවේදන යටිතල පහසුකම් අවශ්‍ය වන බවත් වැඩිදුර අදහස් දැක්වූ ඇය ප්‍රකාශ කළාය.එසේම නව අභියෝග භාර ගැන්මට ශ්‍රී ලංකා ටෙලිකොම්හි ඇති සූදානම පිළිබඳ ආඩම්බර වන බව පැවසූ ලේෂා ද සිල්වා චන්ද්‍රසේන මහත්මිය දීපව්‍යාප්ත ලෙස යටිතල පහසුකම් ඉදිකිරීමට හා නඩත්තු කිරීමට ශ්‍රී ලංකා ටෙලිකොම් ආයතනය විශාල ආයෝජනයක් කර ඇති අතර ජාතික සන්නිවේදන සැපයුම්කරු ලෙස පාරිභෝගිකයන් සහ සමස්තයක් ලෙස මුළු රටම එහි දිගු කාලීන ප්‍රතිඵල ලබන තෙක් අඛණ්ඩව ක්‍රියාත්මක කරන බවද කීවාය.ශ්‍රී ලංකා ටෙලිකොම් සමාගමට ශ්‍රී ලංකා රාජ්‍ය අංශයත් සමඟ එක්ව කටයුතු කිරීමේ දීර්ඝ ඉතිහාසයක් ඇත. රාජ්‍ය ආයතන ජාලගත කරමින් බස්නාහිර, මධ්‍යම, දකුණු හා සබරගමු පළාත්වල රජයේ කාර්යාල 325ක්  IP VPN තාක්ෂණය ඔස්සේ ඒකාබද්ධ කිරීමේ ව්‍යාපෘති ඉන් එක් අවස්ථාවකි.පාසල් සඳහා ක්‍රියාත්මක කළ School Net ව්‍යාපෘතිය මඟින් දිවයින පුරා පාසල් 1000කට වැඩි සංඛ්‍යාවකට සහ වෙනත් අධ්‍යාපනික ආයතන සඳහා බ්‍රෝඩ්බෑන්ඩ් ඉන්ටර්නෙට් පහසුකම් ශ්‍රී ලංකා ටෙලිකොම් සමාගම විසින් ලබා දී ඇත.ශ්‍රී ලංකාවේ නවීන අධ්‍යාපනය නැංවීම සඳහා දිවයින පුරා ඇති විශ්වවිද්‍යාල එකම ජාලයක් ලෙස සම්බන්ධ කර ඇත.ශ්‍රී ලංකාවේ තොරතුරු සන්නිවේදන තාක්ෂණයේ පෙර ගමන්කරුවා වශයෙන් ශ්‍රී ලංකා ටෙලිකොම් සමාගම තම පාරිභෝගිකයන්ට දත්ත, හඬ හා වීඩියෝ සේවා සපයමින් ජාත්‍යන්තර මට්ටමේ ලොව සුපිරිතම තාක්ෂණය අත්විඳීමේ අවස්ථාව සලසා ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=aj0908162</link>
    <topic>රුපියල් 9900කින්</topic>
    <author/>
    <content>උතුරු නැ’හිර සංවර්ධනයට උරදෙන රාජ්‍ය ආයතනවලට ටෙලිකොම් අතහිතරුපියල් 9900කින් මැලේසියාවටහමීඩියා නිෂ්පාදන මාලදිවයිනේටෝකියෝ සිමෙන්ති සමාගමෙන් කොන්ක්‍රීට් මිශ්‍රණයක්PC ෆාමා ආයතනයෙන් වෛද්‍ය පුහුණු වැඩමුළුවික්ටෝරියාස් සීක්‍රට් සභාපතිවරු බ්‍රැන්ඩික්ස් හි සංචාරයකඉන්දියා අත්කම් ශිල්පීන්ගේ නිර්මාණ වැඩමුළුවෆ්ලයිස්මයිල්ස් සාමාජිකයන්ට රුපියල් 9,900/-ක් වැනි අඩු මිලකට ක්වාලාලම්පූර් වෙත යාමට හා ආපසු ඒමට ශ්‍රීලංකන් ගුවන් සමාගම ප්‍රවේශ පත්‍රයක් නිකුත් කර තිබේ.ශ්‍රීලංකන් හි නිරන්තර පියාසර වැඩ සටහන වන ෆ්ලයිස්මයිල්ස් මඟින්, ක්වාලාලම්පූර් වෙත එසේ සුවිශේෂ මිලකට ප්‍රවේශපත්‍රයක් නිකුත් කිරීම පිළිබඳ ශ්‍රී ලංකන් හි ජාත්‍යන්තර අලෙවි අංශයේ ප්‍රධාන මොහමඩ් ෆසීල් මහතා මෙසේ කියයි: “කොළඹ සිට ක්වාලාලම්පූර් දක්වා යාමට සහ ඒමට ටිකට්පතක් රුපියල් 9,900/-කට, ප්‍රසාද සැතපුම් 9000ක් ද සහිත ව ඉදිරිපත් කරමින් පිරිනැමුණු මෙම අසාමාන්‍ය වාසිය, අපගේ ෆ්ලයිස්මයිල්ස් සාමාජිකයන් තුළ විශ්මය මෙන්ම අසමාන උනන්දුවක් ද ජනිත කර ඇත. වෙළෙඳපළේ පෙරටුගාමීන් වශයෙන් නව මං සොයා යමින්, එඩිතර ව, අපගේ සේවාලාභීන්ට උපරිමයෙන් සේවය කිරීමට අපි නිතර ම සැදී පැහැදී සිටිමු.””ක්වාලාලම්පූර් හි දී, ශ්‍රීලංකන් මඟීන්ට, කිලෝග්‍රෑම් 30ක ගමන් බඩු ගෙන යාමේ වරප්‍රසාදය සමඟ, නිදහසේ සාප්පු සවාරි යාමට අවකාශ ඇතැ”යි ෆසීල් මහතා කියයි.සාමාන්‍ය මඟී පන්තියට අදාළ මෙම ‘මුදල් සමඟ බෝනස් සැතපුම්’ දීමනාව වලංගු වන්නේ, බදාදා, සිකුරාදා, සෙනසුරාදා හා ඉරිදා යන දිනවලට නියමිත ගුවන් ගමන් සඳහා මේ 31 වැනිදා දක්වා පමණි. මෙම ටිකට්පතට බදු මුදල ද ඇතුළත් වන අතර, එමඟින් යන මඟීන්ට දින 30ක් මැලේසියානු අගනුවර ගත කළ හැකිය. </content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=aj0908163</link>
    <topic>හමීඩියා නිෂ්පාදන මාලදිවයිනේ</topic>
    <author/>
    <content>උතුරු නැ’හිර සංවර්ධනයට උරදෙන රාජ්‍ය ආයතනවලට ටෙලිකොම් අතහිතරුපියල් 9900කින් මැලේසියාවටහමීඩියා නිෂ්පාදන මාලදිවයිනේටෝකියෝ සිමෙන්ති සමාගමෙන් කොන්ක්‍රීට් මිශ්‍රණයක්PC ෆාමා ආයතනයෙන් වෛද්‍ය පුහුණු වැඩමුළුවික්ටෝරියාස් සීක්‍රට් සභාපතිවරු බ්‍රැන්ඩික්ස් හි සංචාරයකඉන්දියා අත්කම් ශිල්පීන්ගේ නිර්මාණ වැඩමුළුවමාලදිවයින වෙළෙඳ සහ වාණිජ ඇමැති මොහොමඩ් රෂීඩ්, හමීඩියා කළමනාකාර අධ්‍යක්‍ෂ ෆවුසුල් හමීඩ්, මාලදිවයින බයිසන් සමාගමේ කළමනාකාර අධ්‍යක්‍ෂ අබ්දුල් මජීඩ් මහත්වරුන් නව ප්‍රදර්ශනාගාරය විවෘත කළ අවස්ථාව.මහත්වරුන්ගේ ඇඳුම් පිළිබඳ විශේෂඥයන් වන හමීඩියා තම අංග සම්පූර්ණ සහ අති නවීන අංගෝපාංගවලින් සමන්විත ප්‍රදර්ශනාගාරයක් මාලදිවයිනේ විවෘත කරයි. මේ ප්‍රදර්ශනාගාරය විවෘත කරන ලද්දේ මාලදිවයිනේ වෙළෙඳ සහ වාණිජ අමාත්‍ය මොහොමඩ් රෂීඩ් මහතා විසිනි.මාලදිවයිනේ විවෘත කළ මේ නවතම ප්‍රදර්ශනාගාරය මෙන්ම චෙන්නායි ස්පෙන්සර් ප්ලාසාහි මීට පෙර පිහිටුවන ලද ප්‍රදර්ශනාගාරය සමග හමීඩියාස් දකුණු ආසියානු කලාපය වෙත තම ප්‍රවේශය ව්‍යාප්ත කළ ශ්‍රී ලංකාවේ ප්‍රථම සුළු පරිමාණ ඇඳුම් ව්‍යාපාරිකයා බවට පත්ව සිටී. මාලේ, ෆරීඩි මාගු, එම්. සාබු හි පිහිටි වර්ග මීටර් 1750 ක විශාලත්වයකින් යුත් මෙම නව ප්‍රදර්ශනාගාරයේ ‘එන්වෝයි’ ‘ලී බොන්ඩ්’ සහ ‘සිග්නේචර්’ ඇතුළු හමීඩියා වෙළෙඳ නාමවලින් යුත් භාණ්ඩ අලෙවි කෙරේ.නව ප්‍රදර්ශනාගාර විවෘත කිරීමේ උත්සවයේදී අදහස් දැක්වූ මාලදිවයිනේ වෙළෙඳ හා වාණිජ අමාත්‍ය මොහොමඩ් රෂීඩ් මහතා මාලදිවයින දැන් හමීඩියා ශක්තිය සහිත ජාත්‍යන්තර මට්ටමේ මහත්වරුන්ගේ ඇඳුම් අලෙවි සැලකින්ද සම්පූර්ණ වී ඇති බව සඳහන් කළේය. “හමීඩියා, මහත්වරුන් සඳහා අංගසම්පූර්ණ විසඳුම් දීම පිළිබඳව කීර්තියක් දිනා සිටින අතර මාලදිවයින් ඉහළ පෙළේ ජනතාව ඉතා හොඳින් දන්නා නමක් බවට පත්ව තිබෙනවා.” ඔහු වැඩිදුරටත් පැවසීය.හමීඩියා කළමනාකාර අධ්‍යක්ෂ ෆවුසුල් හමීඩ් මහතා ශ්‍රී ලංකා වෙළෙඳ නාමයක් ජාත්‍යන්තර වෙළෙඳපොළේ ස්ථාපිත කිරීමට තම සමාගමට හැකිවීම පිළිබඳව සතුටට පත්වන බව සඳහන් කළේය. “දශක ගණනාවක සිට හමීඩියා සාර්ථකත්වය කරා පිය නැඟීම සඳහා ශ්‍රී ලංකාවේ මහත්වරුන්ට මනා පෙනුමක් ලබා දීමේ නිරතව සිටින අතර, වසර ගණනාවක පළපුරුද්ද සමග දැන් අපට මාලදිවයිනේ ගනුදෙනුකරුවන් පමණක් නොව මාලදිවයිනේ නිවාඩු ගත කිරීම සඳහා පැමිණෙන විශාල සංඛ්‍යාවක් වන ජාත්‍යන්තර සංචාරකයන් ද ජය ගැනීමට හැකිවන බව විශ්වාසයි. ඔවුන්ට අපේ නිෂ්පාදන වඩාත් පෞද්ගලික අන්දමින් අත්විඳිය හැකිවන සේ අප දැන් ඔවුන්ගේ දොරකඩටම පැමිණ සිටිනවා.” ඔහු පැවසීය.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=aj0908164</link>
    <topic>ටෝකියෝ සිමෙන්ති සමාගමෙන් කොන්ක්‍රීට් මිශ්‍රණයක්</topic>
    <author/>
    <content>උතුරු නැ’හිර සංවර්ධනයට උරදෙන රාජ්‍ය ආයතනවලට ටෙලිකොම් අතහිතරුපියල් 9900කින් මැලේසියාවටහමීඩියා නිෂ්පාදන මාලදිවයිනේටෝකියෝ සිමෙන්ති සමාගමෙන් කොන්ක්‍රීට් මිශ්‍රණයක්PC ෆාමා ආයතනයෙන් වෛද්‍ය පුහුණු වැඩමුළුවික්ටෝරියාස් සීක්‍රට් සභාපතිවරු බ්‍රැන්ඩික්ස් හි සංචාරයකඉන්දියා අත්කම් ශිල්පීන්ගේ නිර්මාණ වැඩමුළුවටෝකියෝ සිමෙන්ති ලංකා සමාගමෙහි සමසභාපති සහ කළමනාකාර අධ්‍යක්ෂ එස්. ආර්.ඥානම්ටෝකියෝ සිමෙන්ති සමාගම, ටෝකියෝ සුපර් මිකස් ප්‍රී මික්ස් කොන්ක්‍රීට් නමින් ඉදිකිරීම් සඳහා වහාම භාවිත කළ හැකි සකස් කළ කොන්ක්‍රීට් වර්ගයක් හඳුන්වාදෙයි.එමඟින් සාමාන්‍ය නිවාස ඉදිකරන්නන් වෙත සිය මූලික ඉදිකිරීම් අවශ්‍යතා සපුරාගැනීම සඳහා සාධාරණ මිලකට උසස් තත්ත්වයේ නිෂ්පාදනයක් ලබාදීම අරමුණු කෙරේ.ඉහළ ප්‍රමිතියකින් යුත් අමුද්‍රව්‍ය යොදා ගනිමින් දැඩි තත්ත්ව පාලනයන් යටතේ නිෂ්පාදිත ටෝකියෝ සිමෙන්ති සමාගමෙහි ජාත්‍යන්තර අනුමැතිය ලත් සකස් කළ කොන්ක්‍රීට් නිෂ්පාදනයක් වන ටෝකියෝ සුපර් මික්ස් ප්‍රී මික්ස් කොන්ක්‍රීට්, සාමාන්‍ය පෝට්ලන්ඩ් සිමෙන්ති කළු ගල් සහ ගඟේ වැලිවලින් සමන්විත වතුර යොදා වහාම භාවිත කළ හැකි ඉදිකිරීම් අමුද්‍රව්‍යයකි.මෙහිදී සාමාන්‍ය ඉදිකිරීම්වලදී වැය වන ප්‍රවාහන පැටවීමේ හා අමුද්‍රව්‍ය මිශ්‍ර කිරීමේ වියදම් ආදිය ඉතිරි කරගත හැකි බවද සමාගම කියයි.කිලෝග්‍රෑම් 50 සාමාන්‍ය ප්‍රමාණයේ අසුරනයකින් වෙළෙඳ පොළට නිකුත් කෙරෙන සාධාරණ මිලකින් යුත් ටෝකියෝ සුපර් මිකස් ප්‍රී මික්ස් කොන්ක්‍රීට් මඟින් පාරිභෝගිකයාට අඩු වියදමකින් වැඩි වාසි සැලසෙනු ඇත. උසස් තත්ත්වය, සාධාරණ මිල භාවිතයේ පහසුව, ගබඩා කිරීමේ පහසුව, අමුද්‍රව්‍ය පාලනය වීම නිසා අපතේ යාම අවමවීම සහ පරිසර හිතකාමී බව ආදී ප්‍රතිලාභ රැසක් මෙම නිෂ්පාදනය මඟින් හිමි වේ.තවද මෙම මිශ්‍ර සිමෙන්ති වර්ගය පියගැට පෙළ, පටු මාවත් සහ කානු ඇතුළු අවශ්‍යතා බොහොමයක් සඳහා පහසුවෙන් යොදා ගත හැකි වේ.ටෝකියෝ සිමෙන්ති ලංකා සමාගමෙහි සමසභාපති සහ කළමනාකාර අධ්‍යක්ෂ එස්. ආර්.ඥානම් මහතා, මෙසේ කීය.ටෝකියෝ සුපර් මිකස් ප්‍රී මික්ස් මිශ්‍ර කරන ලද කොන්ක්‍රීට් ටෝකියෝ සිමෙන්ති නිෂ්පාදන පෙළ අතරට හඳුන්වාදීම මඟින් ශ්‍රී ලංකා ඉදිකිරීම් ක්ෂේත්‍රයෙහි අභිවෘද්ධිය උදෙසා අප විසින් දරනු ලබන අඛණ්ඩ ප්‍රයත්නය තවදුරටත් විදහා දැක්වෙනවා. ජාත්‍යන්තර තත්ත්වයේ ඉදිකිරීම් අමුද්‍රව්‍ය සැපයීම මඟින් තුළින් අපගේ පාරිභෝගිකයින් වෙත උපරිම ප්‍රතිලාභ සැලසීමේ අපගේ සේවා සම්ප්‍රදාය, ජාත්‍යන්තර අනුමැතිය ලත් මෙම නිෂ්පාදනය මඟින් තවදුරටත් තහවුරු වෙනවා.”ජීව බලශක්ති කර්මාන්ත ශාලාවක් ඉදිකරන ලද ප්‍රථම සිමෙන්ති නිෂ්පාදන සමාගම ටෝකියෝ සිමෙන්ති වන අතර පාරිසරික කළමනාකරණය වෙනුවෙන් ධ්ඉර්‍ණ 14001 තත්ත්ව සහතිකය හා ධ්ඉර්‍ණ 9001 තත්ත්ව කළමනාකරණ පද්ධති සහතිකය ද හිමිකර ගන්නා ලද පළමු ව්‍යාපාර ආයතනය ද එය වේ.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=aj0908165</link>
    <topic>PC ෆාමා ආයතනයෙන් වෛද්‍ය පුහුණු වැඩමුළු</topic>
    <author/>
    <content>උතුරු නැ’හිර සංවර්ධනයට උරදෙන රාජ්‍ය ආයතනවලට ටෙලිකොම් අතහිතරුපියල් 9900කින් මැලේසියාවටහමීඩියා නිෂ්පාදන මාලදිවයිනේටෝකියෝ සිමෙන්ති සමාගමෙන් කොන්ක්‍රීට් මිශ්‍රණයක්PC ෆාමා ආයතනයෙන් වෛද්‍ය පුහුණු වැඩමුළුවික්ටෝරියාස් සීක්‍රට් සභාපතිවරු බ්‍රැන්ඩික්ස් හි සංචාරයකඉන්දියා අත්කම් ශිල්පීන්ගේ නිර්මාණ වැඩමුළුව PC ෆාමා සාමාන්‍යාධිකාරී ඩිල්ෂාඩ් ඉක්රාම් සභාව අමතනයිPCH හෝල්ඩින්ග්ස්හි පූර්ණ අනුබද්ධ ආයතනයක් වන ර්‍ථඛ් ෆාමා මගින් ජනතාවගේ සෞඛ්‍ය තත්වයන් ඉහළ නැංවීම අරමුණු කර ගනිමින් ගාල්ල දිස්ත්‍රික්කයේ වෛද්‍යවරුන් සඳහා ‘දණහිස් වේදනාව‘ ආශි‍්‍රත රෝග ලක්ෂණ හා ප්‍රතිවිපාක සම්බන්ධ පුහුණු සැසියක් පවත්වන ලදි.ඒ පිළිබඳව සිය අදහස් පළ කරමින් එහි පුහුණු හා වෙළෙඳ නාම ප්‍රවර්ධන ප්‍රධානි ෂෝන් ෂෙරිෆ් මහතා මෙසේ පැවසීය.”මේ ආබාධ තත්ත්වය වර්තමානයේ ශ්‍රී ලාංකිකයින් තුළ බෙහෙවින් දක්නට ලැබෙනවා. කෙසේ වුවද සුළු ආබාධයක් ලෙස එම තත්ත්වය නොසලකා හැර ඇති බව මෙන්ම ඉක්මන් තාවකාලික සුවයක් ලබාදීමක් බහුල වශයෙන් සිදුවෙනවා. ‘දණහිස් වේදනාව‘ ආශි‍්‍රත බලපෑම, රෝග ලක්ෂණ හා ප්‍රතිවිපාක මෙන්ම ප්‍රතිකාර ක්‍රම සම්බන්ධයෙන් ගාල්ල දිස්ත්‍රික්කයේ වෛද්‍යවරුන් දැනුවත් කිරීම ඔස්සේ මෙම රෝග තත්වය පිළිබඳ පණිවිඩය විශාල වශයෙන් ප්‍රචලිත කිරීම අප ඉලක්ක කළා.”මෙහිදී ‘දණහිස් වේදනාව‘ සඳහා හේතුපාදක වන විකලාංග තත්වය පිළිබඳ ඉදිරිපත් කිරීම සිදුකරන ලද්දේ කරාපිටිය ශික්ෂණ රෝහලේ විශේෂඥ විකලාංග ශල්‍ය වෛද්‍ය රුක්ෂාන් සූරියාරච්චි විසිනි. අදාළ ඉදිරිපත් කිරීමේදී කොළඹට සාපේක්ෂව සම්පත් හා තොරතුරු සංසරණය පහළ මට්ටමක පවතින පිටපළාත්වල මෙවැනි පුහුණු වැඩසටහන් පැවැත්වීමේ වැදගත්කම හෙතෙම අවධාරණය කළේය.දුෂ්කර ග්‍රාමීය ප්‍රදේශයන්හි අවශ්‍ය සම්පත් හිඟය කලක් තිස්සේ සෞඛ්‍ය ක්ෂේත්‍රය මුහුණපාන ගැටළුවකි. ගාල්ල ප්‍රදේශයේ වෛද්‍යවරුන් වෙත පහසුකම් වර්ධනය කිරීම සඳහා ර්‍ථඛ්ෆාමා මගින් ක්‍රියාකාරී දායකත්වයක් සපයනු ලැබේ.වෛද්‍ය ක්ෂේත්‍රයේ පහසුකම් හා පුහුණු කටයුතු සංවර්ධනය සඳහා ක්‍රියාත්මක කිරීමට නියමිත අනාගත සැලසුම් පිළිබඳව සිය අදහස් දක්වමින් ර්‍ථඛ් ෆාමාහි සාමාන්‍යාධිකාරී ඩිල්ෂාඩ් ඉක්රාම් මෙසේ පැවසීය.”සමාගමක් වශයෙන් අප හැමවිටම අපගේ පාර්ශවකරුවන් වෙත හොඳම දෑ ලබාදීම අපගේ අරමුණයි.වෛද්‍ය ක්ෂේත්‍රයේ වසර ගණනාවක පළපුරුද්ද, අත්දැකීම් සහ සබඳතාවයන් සපිරි දකුණු පළාතේ විද්වත් වෛද්‍යවරුන් සහ සම්බන්ධ වීමට හැකිවීම අප ලද වරප්‍රසාදයක් කොට සලකනවා.අපගේ වෛද්‍යවරුන් නිපුණතා සහ පහසුකම් සංවර්ධනය තුළින් ඔවුන්ගේ හැකියාව වර්ධනය කිරීම මෙන්ම රෝගීන් වෙත වඩාත් හොඳ මට්ටමේ ප්‍රතිකාර ලබාගත හැකි පරිසරයක් ද නිර්මාණය කිරීමට අප බලාපොරොත්තු වෙනවා.PC ෆාමාහි හා සමස්ත වෛද්‍ය ප්‍රජාවගේ අවසන් පරමාර්ථය වනුයේ ජනතා සුවසෙත සැලසීම සඳහා ප්‍රශස්ත ප්‍රතිකාර විධි භාවිත කිරීමයි.”</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=aj0908166</link>
    <topic>වික්ටෝරියාස් සීක්‍රට් සභාපතිවරු බ්‍රැන්ඩික්ස් හි සංචාරයක</topic>
    <author/>
    <content>උතුරු නැ’හිර සංවර්ධනයට උරදෙන රාජ්‍ය ආයතනවලට ටෙලිකොම් අතහිතරුපියල් 9900කින් මැලේසියාවටහමීඩියා නිෂ්පාදන මාලදිවයිනේටෝකියෝ සිමෙන්ති සමාගමෙන් කොන්ක්‍රීට් මිශ්‍රණයක්PC ෆාමා ආයතනයෙන් වෛද්‍ය පුහුණු වැඩමුළුවික්ටෝරියාස් සීක්‍රට් සභාපතිවරු බ්‍රැන්ඩික්ස් හි සංචාරයකඉන්දියා අත්කම් ශිල්පීන්ගේ නිර්මාණ වැඩමුළුවමාටින් ට්‍රස්ට්, ශැරන් ටර්නි, මාග්‍රට් රයිට්, එඩි කිස්ටිනර්, රික් පෝල් (මහත්ම මහත්මින් වෙනුවට) අශ්රොෆ් ඕමාර්, ෆෙරෝස් ඕමාර් ඇතුළු බ්‍රැන්ඩික්ස් කණ්ඩායම සමඟ. හොංකොං හි ක්ලෝවර් ගෲප් ඉන්ටර්නැෂනල් ලිමිටඩ්හි ප්‍රධාන විධායක නිලධාරි ඇන්ජලා ලාවෝ හා එහි එමිලි ලාවෝ හා ශ්‍රී ලංකාවේ මාස්ට් ඉන්ඩස්ට්‍රීස් හි මයිකල් ප්‍රනාන්දු හා චිරාන් පෙරේරා ද ඡායාරූපයේ සිටිති.වික්ටෝරියාස් සීක්‍රට් සමූහයේ ජ්‍යෙෂ්ඨ කළමනාකාරීත්වයෙන් සමන්විත වූ කණ්ඩායම් දෙකක් බ්‍රැන්ඩික්ස් සමූහයේ ශ්‍රී ලංකාවේ හා ඉන්දියාවේ පිහිටි කර්මාන්තශාලාවල පසුගියදා චාරිකාවක නිරත වූහ.ඇමෙරිකා එක්සත් ජනපදයේ වික්ටෝරියාස් සීක්‍රට් මෙගා බ්‍රෑන්ඩිස් සභාපති හා ප්‍රධාන විධායක නිලධාරි ශැරන් ටර්නි හා වික්ටෝරියාස් සීක්‍රට් පින්ක් සභාපති ඩෙනිස් ලැන්ඩිමන් යන මහත්මීන් ප්‍රමුඛ මෙම කණ්ඩායම් දෙකට ලිමිටඩ් හා මාස්ට් ඉන්ඩස්ට්‍රීස් හි ජ්‍යෙෂ්ඨ විධායකවරු ද එක්වූහ.මේ සංචාරයේදී මෑත කාලීනව බ්‍රැන්ඩික්ස් විසින් වික්ටෝරියාස් සීක්‍රට් ව්‍යාපාරය සමඟ ලබා ඇති අති සාර්ථකත්වය සමාලෝචනය වූ අතර අනාගත ව්‍යාපාරික අවස්ථා පිළිබඳ කක්සේරුවක් ද සිදු කරන ලදී.ඉදිරියේදී ඉහළ වර්ධනයක් ලැබීමට අවකාශ ඇති නව ව්‍යාපාර කිහිපයක් ක්‍රියාත්මක කිරීමට පැවති උත්සවවලටද එම දූත පිරිස සහභාගී විය.මෙම සංචාරය තුළදී බ්‍රැන්ඩික්ස් සමූහයේ ව්‍යාපාර වල කැපීපෙනෙන සංසිද්ධින් ලෙස සමූහය සමීප ඇඟලුම් නිෂ්පාදනයෙන් ලබා ඇති සාර්ථකත්වය, ඇඟළුම් ක්ෂේත්‍රය සඳහා කාර්යක්ෂමව අංග සම්පූර්ණ විසඳුම් සැපයීම සහ ඉන්දියාවේ පිහිටා ඇති සමූහය සතු බ්‍රැන්ඩික්ස් ඉන්දියා ඇපරල් සිටි නිමි ඇඟලුම් සඳහා විශේෂිත කලාපය ඉහල ඇගයීමට පාත්‍ර විය.සතියක කාලයක් තුල මෙලෙස වික්ටෝරියාස් සීක්‍රට් මෙගා බ්‍රෑන්ඩිස් හා පින්ක් සභාපතිවරුන් අප නිෂ්පාදනාගාර නැරඹීමට පැමිණීම, ඔවුන්ගේ ව්‍යාපාර කටයුතුවලට බ්‍රැන්ඩික්ස් ඉතා වැදගත් වෙළෙඳ සහකරුවෙකු බව පෙන්නුම් කරනවා යැයි බ්‍රැන්ඩික්ස් සමූහයේ ප්‍රධාන විධායක නිලධාරි අශ්රොෆ් ඕමාර් මහතා පැවසුවේය.“මෙය අනාගතයේදී මෙම ක්ෂේත්‍රය තුළ ඇති විය හැකි දියුණුව පිළිබඳවද ඉඟියක්ද වනවා,” යැයිද ඔහු පැවසුවේය.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=aj0908167</link>
    <topic>ඉන්දියා අත්කම් ශිල්පීන්ගේ නිර්මාණ වැඩමුළුව</topic>
    <author/>
    <content>උතුරු නැ’හිර සංවර්ධනයට උරදෙන රාජ්‍ය ආයතනවලට ටෙලිකොම් අතහිතරුපියල් 9900කින් මැලේසියාවටහමීඩියා නිෂ්පාදන මාලදිවයිනේටෝකියෝ සිමෙන්ති සමාගමෙන් කොන්ක්‍රීට් මිශ්‍රණයක්PC ෆාමා ආයතනයෙන් වෛද්‍ය පුහුණු වැඩමුළුවික්ටෝරියාස් සීක්‍රට් සභාපතිවරු බ්‍රැන්ඩික්ස් හි සංචාරයකඉන්දියා අත්කම් ශිල්පීන්ගේ නිර්මාණ වැඩමුළුවඉන්දියාවේ සහ ශ්‍රී ලංකාවේ හස්ත කර්මාන්ත ශිල්පීන්ගේ නිර්මාණ කුසලතා එක්තැන් කළ ශ්‍රී ලංකා - ඉන්දියා අත්කම් ශිල්පීන්ගේ නිර්මාණ වැඩමුළුව සහ ශ්‍රී ලංකා අත්කම් ශිල්පීන් 60 දෙනෙකුගේ අලෙවි කුටි වලින් සමන්විත අත්කම් අලෙවි පොළ බත්තරමුල්ල ජනකලා කේන්ද්‍ර පරිශ්‍රයේදී පසුගියදා පැවැත්විණි.වැඩමුළුව විවෘත කිරීමට පැමිණි ප්‍රධාන ආරාධිතයා වූ ඉන්දියා මහ කොමසාරිස් අලෝක් ප්‍රසාද්, ග්‍රාමීය කර්මාන්ත හා ස්වයං රැකියා ප්‍රවර්ධන ඇමැති එස්.බී. නාවින්න, ජාතික ශිල්ප සභාවේ සභාපති බුද්ධි කීර්තිසේන මහත්වරුන් ඉන්දියා අත්කම් ශිල්පි භගබානා මෙහෙර් නිර්මාණකරණයේ යෙදෙන ආකාරය නරඹමින්.ජාතික ඉතිරිකිරීමේ බැංකුව ඩෙංගු මර්දන ජාතික වැඩසටහනට එක්වෙයි. ඒ සඳහා රෝහල්වල පරිහරණයට අවශ්‍ය රුපියල් මිලියන 03ක් වටිනා යන්ත්‍ර 03ක් ජාතික ඉතිරි කිරීමේ බැංකුවේ සභාපති ඇස්.ආර්.ආටිගල මහතා විසින් සෞඛ්‍ය අමාත්‍ය නිමල් සිරිපාල ද සිල්වා මහතාට භාරදුන් අවස්ථාව. පොසොන් පොහෝ දින ශ්‍රී මහා බෝ සමිඳුන් අබියස සිල් සමාදන් වූ උපාසක උපාසිකාවන් විසිදහසකට අධික පිරිසකට හීල් දානය පිරිනැමීමට මහජන බැංකුව කටයුතු යොදා තිබිණි. විසිඑක් වැනි වරටත් පවත්වනු ලැබූ එම පුණ්‍ය කටයුත්ත සඳහා මහජන බැංකුව, එහි බෞද්ධ සංගමය, පීපල්ස් ලීසිං ආයතනය හා බැංකු කාර්ය මණ්ඩලය දායකත්වය දැක්වීය.එහිදී මහජන බැංකුවේ සභාපති ඩබ්ලිව්.කරුණාජීව මහතා සිල්සමාදන් වූ උපාසිකාවක වෙත දන් පිරිනමන ලද අවස්ථාවයි මේ. ඔරිෆ්ලේම් අන්තර්ජාතික රූපලාවණ්‍ය ආයතනය නිෂ්පාදනය කළ කාන්තා ශරීරය හැඩ වැඩ කරන ‘ඔරිෆ්ලේම් කම්ප්ලෙක්ෂන්’ නම් ක්‍රීම් වර්ගය වෙළෙඳපළට හඳුන්වාදීම නිමිත්තෙන් කොළඹ සිනමන් ග්‍රෑන්ඩ් හෝටලයේදී පැවැති මාධ්‍ය හමුවේදී නිරූපිකාවන්ගේ නිරූපණ අවස්ථාවක්.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>16</day>
    </date>
    <link>http://www.silumina.lk/2009/08/16/_art.asp?fn=aw0908161</link>
    <topic>මට මෙතන ඉන්න බෑ දැවිල්ලයි පිච්චෙනවා</topic>
    <author>මතුගම</author>
    <content>මට මෙතන ඉන්න බෑ දැවිල්ලයි පිච්චෙනවාමේ මිනිස් ලොව ජීවත්ව මරණයට පත්වන මිනිසුන් ගෙන් බහුතරය දුගතියෙහි ම, සතර අපායෙහි ම උපදින බව දහමෙහි කියැවේ, වරක් එක්තරා භික්ෂුන් වහන්සේ නමක් භාග්‍යවතුන් වහන්සේ අමතා“ස්වාමීනි, මේ මිනිස් ලොවෙන් මරණයට පත්වන මිනිසුන්ගෙන් කෙතරම් ප්‍රමාණයක් සුගතියේ උපදින්නේ දැ”යි ඇසූ කල්හි බුදුරජාණන් වහන්සේ පය මහ පටැඟිල්ලෙන් පස් ටිකක් ගෙන පෙන්වා “මේ මහ පොළොවෙහි පස් ප්‍රමාණය මුළු මිනිස් ගහණය වේ නම් එයින් සුගති ගාමී වන්නේ මෙන්න මේ තරම් වූ ඉතා සුළු ප්‍රමාණයකි” යි වදාළහ. සුගතියෙහි හෙවත් මිනිස් ලොවෙහි හෝ දිව්‍ය ලෝක සයෙන් එකක හෝ ඉපදිය හැක්කේ කෙනෙකු මරණාසන්න මොහොතෙහි ඔහුගේ චුති චිත්තයට ත්‍රිහේතුක කුසල චින්තයක් ම ආවර්ජනය වුවහොත් පමණි.ත්‍රිහේතුක කුසල චිත්තය යනු තමන් විසින් කරන ලද ඒ කුසල කර්මයට ලෝභය, ද්වේෂය හෝ මෝහය යම් තරමකින් හෝ මිශ්‍ර වීමෙන් තොරව සද් භාවයෙන් ම, නුවණින් ම, එය ලබන්නාගේ යහපත සඳහා පමණක් ම කිසිදා ලාභාපේක්ෂාවකින්, කීර්ති ප්‍රශංසා දිය බලාපොරොත්තුවකින් තොරව කුසලයක් සිදු කරන විට පහළ වූ සිතයි. එවැනි කුසලයක් කෙනකු අතින් සිදු වනුයේ ඉතාමත් ම කලාතුරකිනි. ඒ නිසා ම මිනිස් භවයක් ලැබීම කණ කැස්බෑවෙකු විය සිදුරකින් අහස දැකීම හා සමාන යැ’ යි ඉතා දුර්ලභ අවස්ථාවක් ලෙස පෙන්වා දී තිබේ.මිනිසුන් මිනිස් ලොව සිටිය දී කට්ට කපටි කෛරාටික තක්කඩිකම් කරන්නේ යම් සේ ද එවැන්නෝ අමනුෂ්‍ය භාවයන්හි ඉපදී දුක් විඳින අතරත් එවැනි කපටි කෛරාටික දුෂ්ටකම් කරති, ඒ බව මහාසමය සූත්‍රයේ විසිඅට වැනි ගාථාවෙනුත් පැහැදිලි වේ.තේ සං මායාවිනෝදාසා ආගු වඤ්චනිකා සඨාමායා කුටෙණ්ඩු වේටෙණ්ඩු විටුච්ච විටූඩෝ සහචන්දනෝ කාම සෙට්ඨෝ ච කින්නිගණ්ඩු නිගණ්ඩු චඒ වරම් මහ රජුන් ගේ දාසයන් බවට ගියාවූ මායා ඇත්තා වූ, වංචා කරන්නා වූ, කෛරාටික වූ, මායා කාර වූ කුටෙණ්ඩු ය, වේටෙණ්ඩු ය, විටූච්ච ය යන මොහු ද ඔවුන් සමඟ විටූඩ තෙමේ ද පැමිණියේ ය.චන්දනය, කාම සෙට්ඨ ය, කින්නිගණ්ඩු ය, තිගණ්ඩු ය යන නම් ඇති දාසයෝ ද පැමිණියාහු ය.ධූතරට්ඨය, විරූඪ ය, විරූපාක්ෂය, වෛශ්‍රවණය යන සතර වරම් දෙවි රජවරුන් බුදු රජාණන් වහන්සේ බැහැ දැකීමට පැමිණි අවස්ථාවේ ඒ සමාගමයට එම නම් ඇති කට්ට කපටි කෛරාටික, වංචනික දාසයෝත් පැමිණියේ නම් එවැන්නෝ සාමාන්‍ය මිනිසුන්ගේ ගෙවල් දොරවල් තුළට රිංගා ගැනීම පුදුමයක් නොවේ.ජයවර්ධනපුර කෝට්ටේ නව පාර්ලිමේන්තු සංකීර්ණය ගොඩ නඟද්දී එම ඉඩම්වල විසූවන් ඉවත් කර රජයෙන් නුගේගොඩ ප්‍රදේශයෙන් ඉඩම් දී පදිංචි කළහ. එයින් එක් පවුලක සාමාජිකයෝ සතර දෙනෙක් වුසූහ. අම්මාත් පුතාත්, ලේලිත්, මුණුපුරාත් ඒ සතර දෙනා ය.පුතා පොලිස් නිලධාරියෙකි, මේ පුතා සෑම දිනකම සේවය අවසන් වී එන අතරමඟ දී සුරාපානය කොට ගෙදරට එන්නේ හොඳට ම බීමත් ව ය. බීමත්ව පැමිණෙනවා මදිවාට නිවසේ බඩු මුට්ටු පොළොවේ ගසා කඩා බිඳ දමමින් මවට ද පහර දෙයි. බිරියට ද පහර දෙයි. මේ කලකෝලාහල කන් කරච්චලය නිසා දරුවාගේ අධ්‍යාපනයට ද මහත් අවුලක් කරදරයක් වී ඇත.තමාගේ එක ම පුතා හදා වඩා උගන්වා පොලිස් නිලධාරියකු කොට, නීතිය හා සාමය රකින රාජකාරියේ යෙදෙන්නකු බවට පත් කොට මවක විසින් විඳිය යුතු සතුට සැනසුම අහිමි වූ අම්මා නිතර දුකෙත් සුසුමෙන් ම කල් ගෙව්වා ය. මේ ගැන ම සිතා ජීවිතයේ අපර භාගයේ සැනසිල්ලේ සිටිනවා වෙනුවට පුතාගෙන් දිනපතා හැන්දෑවට පහර කෑමට සිදුවීම නිසා මේ අහිංසක වයස් ගත අම්මා රෝගාතුර වූවා ය. විවිධ ප්‍රතිකාර ලැබූව ද සුවයක් නොවී ය. අවසානයේ ඇය ප්‍රතිකාර ගැනීමට නාවින්න ආයුර්වේද රෝහලට ගියා ය.නාවින්න ආයුර්වේද රෝහලේ දී ඇය පරීක්ෂා කළ වෛද්‍යවරිය ඇගේ ශාරීරික දුර්වලකමට කිහිප වතාවක් ම ප්‍රතිකාර කළා ය. මාස කීපයක් ප්‍රතිකාර කළත් මේ මවගේ කිසි වෙනසක් නුදුටු වෛද්‍යවරිය “අම්මේ මට පෙනෙන විදියට මේක නම් ලෙඩක් නොවෙයි. දැනට සිදු කළ ප්‍රතිකාරවල හැටියට යම්තමින්වත් වෙනසක් දකින්න නැහැ. අම්මා අතුරුගිරියේ විපස්සනා භාවනා මධ්‍යස්ථානයට යන්න. එතැන නායක හාමුදුරුවෝ ගස්නාවේ ඤාණානන්ද හාමුදුරුවෝ. උන්වහන්සේ මුදල් අය කරන්නේ නැහැ. ගිහින් අම්මා ගේ මේ රෝග තත්ත්වය උන් වහන්සේට පැහැදිලි කරන්න. උන් වහන්සේ සුදුසු පිළිවෙතක් කියාවි” යි උපදෙස් දුන්නා ය.ඒ අනුව ඇය තම පුතා සහ ලේලිය සමඟ ඤාණානන්ද නාහිමියන් හමු වීමට ගියාය. නාහිමියෝ මුදල් අය නොකරන නිසා විහාරස්ථානයකට ප්‍රයෝජනවත් සීනි, තේ කොළ, කිරි පිටි වැනි ගිලන්පස උපකරණ හා බුලත් හුරුල්ලක් ද පිළිගන්වා තමන් ගේ දුක් ගැනවිල්ල, අසනීපය ගැන කීවා ය. වෛද්‍ය ප්‍රතිකාරවලින් සුවයක් නොලද බැවින් මෙහි පැමිණි බව ද කීවා ය.එහිදී නාහිමියෝ මෙම කාන්තාවට සෙත් පිරිත් පාඨයකින් ආශිර්වාද ;කාට එතැන ම හිඳගෙන භාවනා කරන ලෙස සරල බුද්ධානුස්සති භාවනාවක් කියා දුන්හ. එය පළමු වතාවට උච්චාරණය කරන විට ම ඇගේ සම්පූර්ණ ස්වරූපය වෙනස් වී හඬන්නට වූවාය.“බෑ... බෑ... මට යන්න ඕනෑ. මට ඕවා ඕනෑ නෑ. මට යන්න ඕනෑ. ළමයිනේ අපි යමු යන්න” යැයි හඬා වැළපෙන්නට වූවා ය.“හා... හා... මෙතැන තෙරුවන් බල පිහිටපු ස්ථානයක්. දඟලන්න බෑ. විකාර කරන්න බෑ. සංසාරෙ කරපු පව් මදිවාට තවත් පාප කර්ම කර ගන්න ද හදන්නේ. කව්ද මේ ඇත්තිගෙ ඇඟට රිංගලා මේ හිරිහැර කරන්නේ. කතා කරමු බලන්න” යැයි නාහිමියෝ කීහ.“බෑ... බෑ... මට මෙතන ඉන්න බෑ. දැවිල්ලයි, මාව පිච්චෙනවා. මට යන්න ඕනෑ” ඇය නැවතත් හඬන්නට වූවා ය.“ඔව්! යන්න පුළුවන්. හැබැයි ඊට කලින් මේ අමනුෂ්‍යයා කව්ද? කියලා කියන්න ඕනෑ”“බෑ... බෑ... මම කියන්නේ නෑ”“ඇයි කියන්නෙ නැත්තේ?”“බෑ... බෑ... කියන්නේ නෑ”“එහෙම ද එහෙම නම් වෛශ්‍රවන දෙවියන්ට අපි කතා කරනවා”“එපා... එපා... වෙසමුණි රජ්ජුරුවන්ට කියන්න එපා”“එහෙම නම් කතා කරමු බලන්න. කව්ද මේ ඇත්තිගෙ ශරීරයට රිංගා ගෙන ඉන්නේ?”ඇය බියෙන් වට පිට බලයි. කතා කරන්නට මැළිකමක් දක්වයි.“හ්ම්... හ්ම්... ඉක්මනින්”“මේ දෙන්නව ඈතට යවන්න. මේ දෙන්නට ඇහෙන්න කියන්න බැරි රහසක් තියෙනවා.”“හා... හොඳයි... ඔය මහත්තයයි නෝනයි මේ කතාව නෑහෙන දුරකට යන්නැ” යි හාමුදුරුවෝ ඇගේ පුතාත් ලේලියත් තරමක් ඈතට යැවූහ.“අන්න ඒ දෙන්නා ගියා. දැන් කියමු බලන්න...”“අනේ! හාමුදුරුවනේ! මම අල්ලපු ගෙදර කුසුමාවතී”“ඇයි? කුසුමාවතී මේ අහිංසක ඇත්තිගෙ ඇඟට රිංගලා හිරිහැර කරන්නේ.”“හාමුදුරුවනේ! මම ජීවත්ව ඉන්දැද්දි හරියට දුක්වින්දා. මගේ මිනිහා හැමදාම රෑට බීගෙන ඇවිත් මට තඩි බානවා. එක දවසක් නෑර මට ගුටි බැට දුන්නා. සිංහල අවුරුද්ද දවසෙත් වෙසක් පෝය දවසෙත් කියලා නෑ. මට හැමදාම දුක් දුන්නා. අල්ලපු ගෙදර හිටපු මුං හරි සන්තෝසෙන් ජීවත් වුණා.රෑට ටී.වී. දාගෙන කැකිරි පළනවා. පොලිස් කාරයා හැමදාම හවසට ලොකු ලොකු බඩු මළු ගෙනැත් ගෑණිගෙ අතට දෙනවා. ඉතින් මට ඒවා බලන් ඉන්න බැරි තරම් ඊර්ෂ්‍යා හිතුණා. අපි දුක් විඳිනවා. මුං සමගියෙන් කාල බීලා සැප විඳිනවා.ඔය අතරෙ අපේ මිනිහගෙන් ගුටි කාලාම අසනීප වෙලා මම මැරුණා. මැරිලත් ඒ ගෙදර ම ප්‍රේතියක්ව උපන්නා. මුං තවමත් සමගියෙන් සැප විඳිනවා. බලන් ඉන්න බැරි තැන මම මේ ගෑනිගෙ ඇඟට රිංගුවා. හවසට පොලිස් කාරයගෙ ඔලුවට අදහස් දීලා බොන්න යවනවා. ඌ බීලා ඇවිත් අම්මටයි ගෑනිටයි ගහනවා. මට හරිම සන්තෝසයි. මුං ගුටි කාලා අඬා වැලපෙනවා දකින කොට.”“මොනවාද කුසුමාවතී මේ කරන්නේ. සංසාරෙ කරපු පාප කර්මවලට දුක් විඳල මැරිලා දැන් ප්‍රේත ආත්මයක දුක් විඳිනවා මදිවාට මෙහෙම ඉඳගෙනත් අනුන්ට හිරිහැර කරනවා. තමුන්ට ඔය කරන අපරාධය නිසා ඔය ප්‍රේත ආත්මයෙන් යන්න වෙන්නේ අවීචි මහ නිරයට. එතැනට ගිහින් කල්ප කාලාන්තරයක් ගින්නෙන් දැවි දැවී දුක් විඳින්නයි වෙන්නේ. ඒ හින්දා දැන්වත් ඔය ඊර්ෂ්‍යාව අතහැරලා ඔය පෙරේත ආත්මයෙන් නිදහස් වෙන්න හිතන්න.”“හොඳයි හාමුදුරුවනේ! හැබැයි මේ රහස, මම කුසුමාවතී බව පොලිස්කාරයාට නම් කියන්න එපා. ගෙදර ගිහින් අපේ ගෙදර දරුවන්ට හිරිහැර කරාවි. ගුටි කෙළ ගනීවි. උඹලාගේ අම්මා අපේ අම්මගෙ ඇඟට රිංගලයි කියලා.”“හොඳයි! කුසුමාවතී, දැන් මේ ඇත්තිව අතහැරලා යන්න ඕනෑ. හොඳ තැනකට යන්න ඕනෑ.”“අනේ! හාමුදුරුවනේ! එහෙනම් මට පින් දෙන්න කියන්න. මම පින් අරගෙන හොඳ තැනකට යන්නම්” යැයි කියා ප්‍රේතිය ඇගේ ශරීරයෙන් ඉවත්ව ගියා ය. එයින් එම කාන්තාව සුවපත් වූවා ය.එහෙත් ඊළඟ සතියේ එම කාන්තාවගේ ලේලිය අසනීප වී ඤාණානන්ද නාහිමියන් වෙත කැඳවා ගෙන ආවා ය. ඇගේ අසනීපය ගැන සාකච්ඡා කොට ඇය තුළට රිංගා සිටි අමනුෂ්‍යාත්මය කතා කැර වූහ.“මොකක්ද කුසුමාවතී මේ කරන කරදරය. එදා මෙතැනදි පොරොන්දු වී ගිහින් අම්මගෙ ඇඟෙන් ඉවත් වෙලා ලේලිගේ ඇඟට රිංගුවා නේද? දැන් නම් ඉතින් අපිත් හොඳින් බැරි නම් නරකින් තමයි. කරුණාවෙන් යහපත් තැනකට යවන්න හැදුවා ම අපිව රවටන්න හදනවා. මළ ප්‍රේතිය! උඹව වෛශ්‍රවන දෙවියන්ගේ සේනාවට බාර දෙනවා” යි නාහිමියෝ තදින් පැවසූහ.“අනේ හාමුදුරුවනේ, සමාවෙන්න. මම යනවා, මම යනවා, සත්තයි, සහතිකයි.” කියා පිරිත් පොතේ අත ගසා දිවුරා ලේලියගේ ශරීරයෙන් ද ඉවත්ව ගියා ය.ප්‍රේතිය එතැනින් නැවතුණේ ද නැත. ඉන් පසු ඇගේ ම ගෙදරට ගොස් ඇගේ ම පුතා ගේ බිරියගේ ශරීරයට ඇතුළු වී හිරිහැර කරන්නට වූවා ය. ඇගේ දරුවෝ ද අතුරුගිරියේ විපස්සනා භාවනා මධ්‍යස්ථානයට පැමිණ නාහිමියන්ගේ උපදෙස් පරිදි දානමානාදියෙන් පින් අනුමෝදන් කොට ප්‍රේතිය අනුරාධපුරයට යැවූහ.ඊර්ෂ්‍යාවක තරම!මතුගමමහින්ද විජේතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=aa0908231</link>
    <topic>කුරේ පසුපස විදෙස් හස්තයක්!</topic>
    <author>කීර්ති මෙන්ඩිස්</author>
    <content>කුරේ පසුපස විදෙස් හස්තයක්!ශ්‍රී ලංකාවට විදේශ විනිමය ගලයිලොව වේගවත්ම මිනිසාගෙන් අභියෝගාත්මක වාර්තාවක්පුංචි හපන්නු අද විභාගයටදකුණේ තේ මුල්තැනට!මාතර දුප්පත්කම දෙගුණයකින් පහළටයාපනේ හා ත්‍රි’මලේ ජනතාවට ගම් බිම් බලා යා හැකියිජනාධිපතිවරණයක් එපා... අලියා සීනුවට යටවෙයිළමයින් පාසල්වලට ඇතුළත් කරන්න මෙහේ එන්න එපා!හම්බන්තොටට රුපියල් කෝටි 7000ක නව සංවර්ධන ව්‍යාපෘති රැසක්දකුණට නාම යෝජනා 21 වැනිදා සිටශ්‍රී ලංකා පිලට ලකුණු 202 ක ජයක්ප්‍රභූ ඝාතන සැලැසුමට උදවු දුන් බව කියන...කීර්ති මෙන්ඩිස්ජනාධිපතිතුමා ඇතුළු ඉහළ පෙළේ ප්‍රභූවරුන් ඝාතනය කිරීම සඳහා ත්‍රස්තවාදීන්ට උදවු කළ බව කියමින් ත්‍රස්ත විමර්ශන ඒකකය මඟින් සැකපිට අත්අඩංගුවට ගත් පොලිස් අධිකාරිවරයා ඒ සඳහා මෙහෙයවා ඇති අන්තර්ජාතික මොළකරු සොයා ගැනීමට විශේෂ පරීක්ෂණයක් ආරම්භ කර ඇතැයි ජ්‍යෙෂ්ඨ පොලිස් ප්‍රකාශකයෙක් ‘සිළුමිණ’ට පැවැසීය.මෙම පොලිස් නිලධාරියා සතුව විදේශ රටවල ඇති දේපළ හා බැංකු ගිණුම් මෙන්ම ඊට මුදල් ආයෝජනය කෙළේ කවුරුන් ද යන්න සෙවීම පරීක්ෂණයේ අරමුණ වී තිබේ.ත්‍රස්තවාදය තුරන් කැර ඇති මොහොතක සැඟවී සිට ප්‍රහාරයක් දියත් කිරීම සඳහා පොලිස් අධිකාරිවරයා මෙහෙයවූ තැනැත්තා කොටුකර ගැනීම පරීක්ෂණවල මූලික අරමුණ බවත් අනතුරුව ඉදිරි විමර්ශන කටයුතු පවත්වා ගෙන යන බව ද පොලිස් ප්‍රකාශකයා සඳහන් කෙළේය.මොහු ඇසුරු කළ බව කියන ත්‍රස්තවාදී සැකකරුවන් කිහිප දෙනෙකුගෙන් ද මේ වන විටත් ප්‍රකාශ සටහන් කර ගෙන ඇති ත්‍රස්ත විමර්ශන ඒකකය ඉන් වැදගත් තොරතුරු රැසක් අනාවරණය කරගෙන ඇති බව ද පෙන්වා දෙයි. මොහු සතුව තිබු යාන වාහන සියලු වත්කම් සොයා ගැනීම සඳහා විශේෂ පොලිස් කණ්ඩායමක් ද පත් කර තිබේ.මේ අතර ත්‍රස්ත විමර්ශන ඒකකය මඟින් අත්අඩංගුවට ගත් පොලිස් අධිකාරිවරයා විසින් කරන ලද ඉහළ පෙළේ මෝටර් රථ ජාවාරමක් පිළිබඳ පුළුල් පරීක්ෂණයක් අරඹා ඇතැයි පොලිස්පති ජයන්ත වික්‍රමරත්න මහතා ‘සිළුමිණ’ට කීය.ජපානයේ සිට වාහන ගෙන්වමින් අනිසි ආකාරයට විකිණීම කර ඇති මෙම ජාවාරමට මහජනයා පවා හසුවී ඇති අතර ඒ පිළිබඳ තොරතුරු වෙතොත් වහාම දන්වන ලෙස පොලිස්පතිවරයා මහජනයාගෙන් ඉල්ලා සිටී.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=aa0908232</link>
    <topic>ශ්‍රී ලංකාවට විදේශ විනිමය ගලයි</topic>
    <author>සුනිල් දයා අල්විස්</author>
    <content>කුරේ පසුපස විදෙස් හස්තයක්!ශ්‍රී ලංකාවට විදේශ විනිමය ගලයිලොව වේගවත්ම මිනිසාගෙන් අභියෝගාත්මක වාර්තාවක්පුංචි හපන්නු අද විභාගයටදකුණේ තේ මුල්තැනට!මාතර දුප්පත්කම දෙගුණයකින් පහළටයාපනේ හා ත්‍රි’මලේ ජනතාවට ගම් බිම් බලා යා හැකියිජනාධිපතිවරණයක් එපා... අලියා සීනුවට යටවෙයිළමයින් පාසල්වලට ඇතුළත් කරන්න මෙහේ එන්න එපා!හම්බන්තොටට රුපියල් කෝටි 7000ක නව සංවර්ධන ව්‍යාපෘති රැසක්දකුණට නාම යෝජනා 21 වැනිදා සිටශ්‍රී ලංකා පිලට ලකුණු 202 ක ජයක්සුනිල් දයා අල්විස්ඉකුත් සතියේ දින තුනක් වැනි කෙටි කාලයකදී විදේශ විනිමය වශයෙන් ඇමෙරිකන් ඩොලර් මිලියන 900 කට ආසන්න මුදලක් ලබා ගැනීමට ශ්‍රී ලංකාව සමත් වී තිබේ.මේ මුදල අන්තර්ජාතික මූල්‍ය අරමුදලින් ශ්‍රී ලංකාවට ලැබුණු මුල් වාරිකය වූ ඩොලර් මිලියන 317 මෙන් තුන් ගුණයක් බවත් ඇමැති ජී.එල්.පීරිස් මහතා පෙන්වා දෙයි. පසුගිය සඳුදා ඇමෙරිකන් ඩොලර් මිලියන 270ක් ද අඟහරුවාදා දිනයේ ඩොලර් මිලියන 297 ද, බදාදා දිනයෙහි ඩොලර් මිලියන 300ක් ද වශයෙන් ඩොලර් මිලියන 900කට ආසන්න විදේශ විනිමය ප්‍රමාණයක් විදේශීය ගනුදෙනු වශයෙන් ලැබී තිබේ.භාණ්ඩාගාර බිල්පත් මිලදී ගැනීමෙන් ඉකුත් සඳුදා ඩොලර් මිලියන 270ක මුදලක් ලැබී ඇත. මෙවැනි ගනුදෙනුවලින් පෙන්නුම් කරන්නේ විදේශ රටවල් හා ආයෝජකයන් ශ්‍රී ලංකාව කෙරෙහි විශ්වාසය තහවුරු කරගෙන ඇති බවත් පසුගිය කාලය පුරා ශ්‍රී ලංකාව ආයෝජනවලට සුදුසු නැති රටක් ලෙස පැවැති මතය දුරු වී මේ වනවිට සංවර්ධනය වෙමින් පවතින හා සාමය පවතින රටක් ලෙස ලෝකයාගේ පිළිගැනීමට පාත්‍රවී තිබෙන්නේ යයි ද අපනයන සංවර්ධන සහ ජාත්‍යන්තර වෙළෙඳ කටයුතු පිළිබඳ ඇමැති මහාචාර්ය ජී.එල්.පීරිස් මහතා පැවසීය.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=aa0908233</link>
    <topic>ලොව වේගවත්ම මිනිසාගෙන් අභියෝගාත්මක වාර්තාවක්</topic>
    <author>ටිරෝනි වෑවලගේ</author>
    <content>කුරේ පසුපස විදෙස් හස්තයක්!ශ්‍රී ලංකාවට විදේශ විනිමය ගලයිලොව වේගවත්ම මිනිසාගෙන් අභියෝගාත්මක වාර්තාවක්පුංචි හපන්නු අද විභාගයටදකුණේ තේ මුල්තැනට!මාතර දුප්පත්කම දෙගුණයකින් පහළටයාපනේ හා ත්‍රි’මලේ ජනතාවට ගම් බිම් බලා යා හැකියිජනාධිපතිවරණයක් එපා... අලියා සීනුවට යටවෙයිළමයින් පාසල්වලට ඇතුළත් කරන්න මෙහේ එන්න එපා!හම්බන්තොටට රුපියල් කෝටි 7000ක නව සංවර්ධන ව්‍යාපෘති රැසක්දකුණට නාම යෝජනා 21 වැනිදා සිටශ්‍රී ලංකා පිලට ලකුණු 202 ක ජයක්ටිරෝනි වෑවලගේලොව වේගවත්ම මිනිසා ලෙස විරුදාවලී ලත් උසේන් බෝල්ට් මීටර 100 හා 200 යන ඉසව් දෙකෙන් ම මෙවර පිහිටුවා තිබෙන්නේ ක්‍රීඩකයකුට පහසුවෙන් ළඟා විය නොහැකි විරළ ගණයේ වාර්තාවක්යැයි අන්තර්ජාතික ක්‍රීඩා විචාරකයෝ සඳහන් කරයි.උසේන් බෝල්ට් මෙවර මීටර 100 හා 200 යන තරග ඉසව් දෙකේ දී වාර්තා කළ කාලය අභියෝගාත්මක ඉලක්කයක් බවත් පැවසෙයි.පසුගියදා ඔහු විසින් බිඳ හෙළන ලද්දේ පසුගිය වසරේ ඔලිම්පික් උළෙලේදී ඔහු විසින්ම තබන ලද වාර්තා දෙකක් වීම අතිශයින් සුවිශේෂී කරුණකි. චීනයේ පැවති ඔලිම්පික් උළෙලේදී මීටර් 100 තරගය තත්පර 9.69 කින් අවසන් කළ ඔහු මෙවර ලෝක මලල ක්‍රීඩා උළෙලේදී මීටර් 100 තත්පර 9.58 කින් අවසන් කළේය. එය ඔහුගේම වාර්තාව ඔහුම අලුත් කර ගැනීමක් විය.ඉන්පසුව මීටර් 200 තරගය ද තත්පර 19.19 කින් අවසන් කළ ඔහු යළිත් තමා මීට පෙර චීනයේදී එම ඉසව්ව වෙනුවෙන් තැබූ වාර්තාව බිඳ දැමුවේය.මෙලෙස ලෝකයේ වේගවත්ම මිනිසා තමා බවට යළි යළිත් තහවුරු කරන ජවාධික තරුණයා තරගය අවසානයේ ජනමාධ්‍යයට ප්‍රකාශ කර ඇත්තේ තමා ‘හදවත එළියට විසිවන සේ’ ධාවනයේ යෙදුනු බවයි. ක්‍රීඩා පිටියේදී සරල සැහැල්ලු හැසිරීමක් පෙන්නුම් කරන, නරඹන්නන් සමඟ ඉතා මිත්‍රශීලීව කටයුතු කරන උසේන් බෝල්ට් 23 හැවිරිදි වියේ පසුවේ.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=aa0908234</link>
    <topic>පුංචි හපන්නු අද විභාගයට</topic>
    <author/>
    <content>කුරේ පසුපස විදෙස් හස්තයක්!ශ්‍රී ලංකාවට විදේශ විනිමය ගලයිලොව වේගවත්ම මිනිසාගෙන් අභියෝගාත්මක වාර්තාවක්පුංචි හපන්නු අද විභාගයටදකුණේ තේ මුල්තැනට!මාතර දුප්පත්කම දෙගුණයකින් පහළටයාපනේ හා ත්‍රි’මලේ ජනතාවට ගම් බිම් බලා යා හැකියිජනාධිපතිවරණයක් එපා... අලියා සීනුවට යටවෙයිළමයින් පාසල්වලට ඇතුළත් කරන්න මෙහේ එන්න එපා!හම්බන්තොටට රුපියල් කෝටි 7000ක නව සංවර්ධන ව්‍යාපෘති රැසක්දකුණට නාම යෝජනා 21 වැනිදා සිටශ්‍රී ලංකා පිලට ලකුණු 202 ක ජයක්අද (23) පැවැත්වෙන පහ වසර ශිෂ්‍යත්ව විභාගයට මධ්‍යස්ථාන 2602කදී අපේක්ෂකයෝ 2,94,802ක් පෙනී සිටිති. වවුනියාවේ අවතැන් කඳවුරුවල ළමයි 35 දෙනෙක් ද මෙවර ශිෂ්‍යත්ව විභාගයට පෙනී සිටිති.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=aa0908235</link>
    <topic>දකුණේ තේ  මුල්තැනට!</topic>
    <author>රූපාන්ති බුලත්සිංහල</author>
    <content>කුරේ පසුපස විදෙස් හස්තයක්!ශ්‍රී ලංකාවට විදේශ විනිමය ගලයිලොව වේගවත්ම මිනිසාගෙන් අභියෝගාත්මක වාර්තාවක්පුංචි හපන්නු අද විභාගයටදකුණේ තේ මුල්තැනට!මාතර දුප්පත්කම දෙගුණයකින් පහළටයාපනේ හා ත්‍රි’මලේ ජනතාවට ගම් බිම් බලා යා හැකියිජනාධිපතිවරණයක් එපා... අලියා සීනුවට යටවෙයිළමයින් පාසල්වලට ඇතුළත් කරන්න මෙහේ එන්න එපා!හම්බන්තොටට රුපියල් කෝටි 7000ක නව සංවර්ධන ව්‍යාපෘති රැසක්දකුණට නාම යෝජනා 21 වැනිදා සිටශ්‍රී ලංකා පිලට ලකුණු 202 ක ජයක්රූපාන්ති බුලත්සිංහලකුඩා තේවතු හිමියන්ගේ තාක්ෂණික දැනුම වැඩිදියුණු කිරීම සඳහා දෙනියාය ප්‍රදේශයේ අංගසම්පූර්ණ තේ පර්යේෂණ ආයතනයක් පිහිටුවා ඇත. මේ වෙනුවෙන් රජය රුපියල් ලක්ෂ 120කට අධික මුදලක් වැය කරන ලදැයි වැවිලි කර්මාන්ත ඇමැති දි.මු. ජයරත්න මහතා පවසයි.මේ හේතුකොට ගෙන දකුණේ තේ කර්මාන්තකරුවන්ට විශාල පිටුවහලක් ලැබෙන බවත් ලෝක වෙළෙඳපොළේ කීර්තිමත් නාමයක් හිමි කැර සිටින ශ්‍රී ලංකා තේවල ප්‍රමිතිය තවදුරටත් ඉහළ නංවා ගත හැකි බවත් හෙතෙම පෙන්වා දුන්නේය.තේ කර්මාන්තය ආශ්‍රිත තාක්ෂණික දැනුම, නවීන වගා ක්‍රම සහ ප්‍රමිතියෙන් ඉහළ තේ නිෂ්පාදනයක් ලබාගන්නා ආකාරය පිළිබඳ අලුත්ම දැනුම ග්‍රාමීය කුඩා තේ වතු වගාකරුවන් වෙත ලබාදීම මෙහි අරමුණ බවත් ඇමැතිවරයා සඳහන් කෙළේය.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=aa0908236</link>
    <topic>මාතර දුප්පත්කම දෙගුණයකින් පහළට</topic>
    <author>නිහාල් පී.අබේසිංහ මාතර සිට</author>
    <content>කුරේ පසුපස විදෙස් හස්තයක්!ශ්‍රී ලංකාවට විදේශ විනිමය ගලයිලොව වේගවත්ම මිනිසාගෙන් අභියෝගාත්මක වාර්තාවක්පුංචි හපන්නු අද විභාගයටදකුණේ තේ මුල්තැනට!මාතර දුප්පත්කම දෙගුණයකින් පහළටයාපනේ හා ත්‍රි’මලේ ජනතාවට ගම් බිම් බලා යා හැකියිජනාධිපතිවරණයක් එපා... අලියා සීනුවට යටවෙයිළමයින් පාසල්වලට ඇතුළත් කරන්න මෙහේ එන්න එපා!හම්බන්තොටට රුපියල් කෝටි 7000ක නව සංවර්ධන ව්‍යාපෘති රැසක්දකුණට නාම යෝජනා 21 වැනිදා සිටශ්‍රී ලංකා පිලට ලකුණු 202 ක ජයක්නිහාල් පී.අබේසිංහ මාතර සිටමාතර දිස්ත්‍රික්කයේ දිළිඳුභාවය දෙගුණයකින් අඩුවී ඇතැයි මාතර දිස්ත්‍රික් ලේකම් ඩබ්ලිව්.කේ.එම්.අතුකෝරල මහත්මිය පැවසුවාය.ඒ අනුව 2002 තිබූ දරිද්‍රතා දර්ශකය වූ 27. 5, 2008 වසර වන විට 14 .7 දක්වා අඩුවී ඇතැයි දිස්ත්‍රික් ලේකම් වරිය පෙන්වා දෙයි.මධ්‍යම රජය හා පළාත් සභාව දිස්ත්‍රික්කය ඇතුළත ක්‍රියාවට නැංවූ ජාතික සවිය, සමෘද්ධි, ගම නැඟුම, මගනැඟුම, වෘත්තීය පුහුණු ස්වයං රැකියා, ප්‍රවාහන, මහාමාර්ග, වාරිමාර්ග, කෘෂිකර්ම, ජීවනෝපාය වැඩිදියුණු කිරීම වැනි ග්‍රාමීය සංවර්ධන වැඩ සටහන් මෙන්ම මාතර දිස්ත්‍රික්කයේ යටිතල පහසුකම් සංවර්ධන කටයුතුª ද මීට හේතුවී ඇතැයි දිසාපතිතුමිය පවසන්නීය.2008 වසර සඳහා, ජාතික සවිය වැඩසටහනට මාතර දිස්ත්‍රික්කය ඇතුළත රුපියල් කෝටි 72ක් වටිනා ව්‍යාපෘති 1500ක් පමණ ක්‍රියාවට නංවා ඇත. මේ මඟින් ග්‍රාමීය පහසුකම් රැසක් ක්‍රියාවට නංවා තිබේ.ඊට අමතරව ගමනැඟුම වැඩසටහනට පසුගිය වසරේදී හා මේ වසරේදී රුපියල් කෝටි 55ක් වැයකර තිබේ. මාර්ග කිලෝ මීටර් 170ක් නවීකරණය කර ඇත.දිස්ත්‍රික්කයේ සියලුම නිවාසවලට 2010 වනවිට විදුලි බලය සැපයීමට රජය කටයුතු යොදා ඇත. දිස්ත්‍රික්කයේ වැලිගම, කඹුරුපිටිය, වැලිපිටිය, කොටපොල, පිටබැද්දර, අකුරැස්ස ප්‍රාදේශීය ලේකම් කාර්යාල ගොඩනැඟිලි හා ප්‍රාදේශීය ලේකම් නිල නිවාස අලුතින් ඉදිකර තිබේ. ඒ සඳහා රුපියල් කෝටි 35ක් පමණ වැයකර ඇතැයි ද දිස්ත්‍රික් ලේකම්වරිය කීවාය.මේ සියලු කටයුතුවලින් දිස්ත්‍රික්කයේ පදිංචි 810000 පමණ ජනතාවට සෙත සැලසී ඇත.මාතර දිස්ත්‍රික් ලේකම් කාර්යාලයේ සංවර්ධන හා මෙහෙයුම් වැඩපිළිවෙළ අනුව එම කාර්යාලයට ධ්ඉර්‍ණ 9001 - 2008 සම්මානය ද පසුගියදා ලැබිණි.මෙම සම්මානය ලැබුණු ප්‍රථම රාජ්‍ය ආයතනය වන්නේ ද මාතර දිස්ත්‍රික් ලේකම් කාර්යාලයයි.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=aa0908237</link>
    <topic>යාපනේ හා ත්‍රි’මලේ ජනතාවට ගම් බිම් බලා යා හැකියි</topic>
    <author>දයා ඩී. ෆොන්සේකා</author>
    <content>කුරේ පසුපස විදෙස් හස්තයක්!ශ්‍රී ලංකාවට විදේශ විනිමය ගලයිලොව වේගවත්ම මිනිසාගෙන් අභියෝගාත්මක වාර්තාවක්පුංචි හපන්නු අද විභාගයටදකුණේ තේ මුල්තැනට!මාතර දුප්පත්කම දෙගුණයකින් පහළටයාපනේ හා ත්‍රි’මලේ ජනතාවට ගම් බිම් බලා යා හැකියිජනාධිපතිවරණයක් එපා... අලියා සීනුවට යටවෙයිළමයින් පාසල්වලට ඇතුළත් කරන්න මෙහේ එන්න එපා!හම්බන්තොටට රුපියල් කෝටි 7000ක නව සංවර්ධන ව්‍යාපෘති රැසක්දකුණට නාම යෝජනා 21 වැනිදා සිටශ්‍රී ලංකා පිලට ලකුණු 202 ක ජයක්සහන ගම්මානවල ජීවත්වනදයා ඩී. ෆොන්සේකාදැනට සහන ගම්මානවල ජීවත්වන යාපනයේ හා ත්‍රිකුණාමල දිස්ත්‍රික්කයන්හි මුල් පදිංචිකරුවන්ට තම ගම් ප්‍රදේශ වෙත යෑමට අවකාශ සැලසීමට රජය තීරණය කැර තිබේ. බිම් බෝම්බ ඉවත් කිරීමේ කටයුතු සම්පූර්ණයෙන් අවසන් වී නොමැති නිසා මුලතිව් හා කිළිනොච්චි දිස්ත්‍රික්කයන්හි පදිංචිකරුවන්ට තවදුරටත් සහන ගම්මානවලම ගත කිරීමට සිදුවනු ඇති බවත් සඳහන් ය.මීට අමතරව සහන ගම්මානවල ජනතාව නැවත පදිංචි කිරීමේ වැඩසටහන යටතේ පුද්ගලයන් 59, 608 ක් නැවත පදිංචි කොට තිබේ. ඒ අනුව වවුනියාව , මඩකලපුව, ත්‍රිකුණාමලය, යාපනය, දිගාමඬුල්ල යන දිස්ත්‍රික්කයන්හි එම පුද්ගලයන් පදිංචි කොට ඇත.නැවත පදිංචි කිරීමේ හා ආපදා කළමනාකරණ ඇමැති රිෂාද් බදුර්දීන් මහතා පවසන පරිදි ඉදිරියේ දී තවත් විශාල පිරිසක් නැවත පදිංචි කිරීමට කටයුතු යොදා තිබේ.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=aa0908238</link>
    <topic>ජනාධිපතිවරණයක් එපා... අලියා සීනුවට යටවෙයි</topic>
    <author>නිරූෂි විමලවීර</author>
    <content>කුරේ පසුපස විදෙස් හස්තයක්!ශ්‍රී ලංකාවට විදේශ විනිමය ගලයිලොව වේගවත්ම මිනිසාගෙන් අභියෝගාත්මක වාර්තාවක්පුංචි හපන්නු අද විභාගයටදකුණේ තේ මුල්තැනට!මාතර දුප්පත්කම දෙගුණයකින් පහළටයාපනේ හා ත්‍රි’මලේ ජනතාවට ගම් බිම් බලා යා හැකියිජනාධිපතිවරණයක් එපා... අලියා සීනුවට යටවෙයිළමයින් පාසල්වලට ඇතුළත් කරන්න මෙහේ එන්න එපා!හම්බන්තොටට රුපියල් කෝටි 7000ක නව සංවර්ධන ව්‍යාපෘති රැසක්දකුණට නාම යෝජනා 21 වැනිදා සිටශ්‍රී ලංකා පිලට ලකුණු 202 ක ජයක්නිරූෂි විමලවීරඉදිරි ජනාධිපතිවරණයේදී එක්සත් ජාතික පක්ෂයේ අපේක්ෂකයකු ඉදිරිපත් කිරීම වෙනුවට ජනතා විමුක්ති පෙරමුණ සමඟ එක්වී ජනාධිපති ක්‍රමය අහෝසි කිරීමේ උද්ඝෝෂණ ව්‍යාපාරයකට යොමුවිය යුතුª යැයි එජාප දේශපාලන මණ්ඩලයට යෝජනාවක් ඉදිරිපත් වී තිබේ.ඉදිරි ජනාධිපතිවරණයේදී එජාප අපේක්ෂකයා වන්නේ රනිල් වික්‍රමසිංහ මහතා බවත් එහිදී අන්ත පරාජයක් අපේක්ෂා කළ යුතු බවද දේශපාලන මණ්ඩල සභිකයන් පවසා ඇත.විපක්ෂයේ ප්‍රධාන සංවිධායක ජෝෂප් මයිකල් පෙරේරා මහතා විධායක ජනාධිපති ක්‍රමය අහෝසි කළ යුතු බවට ජනතා විමුක්ති පෙරමුණේ යෝජනාව පිළිබඳ එජාප මතය විමසූ අවස්ථාවේදී මෙම යෝජනාව ඉදිරිපත් වී තිබේ.එජාප නියෝජ්‍ය නායක කරු ජයසූරිය මහතාගේ ප්‍රධානත්වයෙන් පැවැති මේ දේශපාලන මණ්ඩල රැස්වීම වාද විවාද මැද පැයක පමණ කාලසීමාවක් පැවැති බවත්, දැනගන්නට ඇත.මේ පිළිබඳව සිළුමිණට විශේෂ ප්‍රකාශයක් කළ එ.ජා.ප. ජ්‍යෙෂ්ඨ මන්ත්‍රීවරයකු පෙන්වා දුන්නේ අභීත අලියකු ලෙස සිටි එජාපයට අද කුඩා සීනුවක් යට සැඟැවීමට සිදුව තිබෙන බවයි.රටේ සියයට 2කක වත් ඡන්ද ප්‍රතිශතයක් නැති ජ.වි.පෙ. වැනි කුඩා පක්ෂයක සටන් පාඨයකට මුවා වී ජනාධිපතිවරණයෙන් පලා යෑමට සිදුවී තිබීම නොමැකිය හැකි නින්දාවක් බවත් ඔහු පැවසීය.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=aa0908239</link>
    <topic>ළමයින් පාසල්වලට ඇතුළත් කරන්න මෙහේ එන්න එපා!</topic>
    <author>සුභාෂිණී ජයරත්න</author>
    <content>කුරේ පසුපස විදෙස් හස්තයක්!ශ්‍රී ලංකාවට විදේශ විනිමය ගලයිලොව වේගවත්ම මිනිසාගෙන් අභියෝගාත්මක වාර්තාවක්පුංචි හපන්නු අද විභාගයටදකුණේ තේ මුල්තැනට!මාතර දුප්පත්කම දෙගුණයකින් පහළටයාපනේ හා ත්‍රි’මලේ ජනතාවට ගම් බිම් බලා යා හැකියිජනාධිපතිවරණයක් එපා... අලියා සීනුවට යටවෙයිළමයින් පාසල්වලට ඇතුළත් කරන්න මෙහේ එන්න එපා!හම්බන්තොටට රුපියල් කෝටි 7000ක නව සංවර්ධන ව්‍යාපෘති රැසක්දකුණට නාම යෝජනා 21 වැනිදා සිටශ්‍රී ලංකා පිලට ලකුණු 202 ක ජයක්අධ්‍යාපන ලේකම් මවුපියන්ට කියයිසුභාෂිණී ජයරත්නපාසල්වලට ළමයින් ඇතුළත් කැර ගැනීමේ කටයුතු සඳහා අධ්‍යාපන අමාත්‍යංශයට පැමිණීමෙන් වළකින්නැයි අධ්‍යාපන අමාත්‍යංශ ලේකම් නිමල් බණ්ඩාර මහතා අවධාරණය කැර සිටී.දැනට මවුපියන් විශාල වශයෙන් ළමයින් පාසල්වලට ඇතුළත් කිරීම සඳහා ලිපි ලබාගැනීමට අධ්‍යාපන අමාත්‍යංශයට පැමිණෙන මුත් ඒ කිසිවකුට ලිපි නිකුත් කිරීමක් නොකරන බවත් හෙතෙම පවසයි.පාසල්වල පළමු ශ්‍රේණියට මෙන් ම අනෙකුත් ශ්‍රේණි සඳහා ළමයින් ඇතුළත් කිරීමේ බලය විදුහල්පතිවරුන්ට පවරා ඇති බවත් එහිදී අධ්‍යාපන අමාත්‍යංශයේ කිසිදු මැදිහත් වීමක් සිදු නොවන බවත් පවසන අධ්‍යාපන ලේකම්වරයා, 2008/37 දරණ චක්‍රලේඛය අනුව 6 සිට 11 දක්වා වූ පංතියක සිටිය යුතු උපරිම ශිෂ්‍ය සංඛ්‍යාව 45ක් විය යුතු බවත්, එම සීමාව නොඉක්මවන ලෙස ළමයින් ඇතුළත් කැර ගැනීමට විදුහල්පතිවරුන් වගබලා ගත යුතුව තිබෙන බවත් හෙතෙම සඳහන් කෙළේය.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=aa09082310</link>
    <topic>හම්බන්තොටට රුපියල් කෝටි 7000ක නව සංවර්ධන ව්‍යාපෘති රැසක්</topic>
    <author>නිහාල් පී.අබේසිංහ හම්බන්තොට සිට...</author>
    <content>කුරේ පසුපස විදෙස් හස්තයක්!ශ්‍රී ලංකාවට විදේශ විනිමය ගලයිලොව වේගවත්ම මිනිසාගෙන් අභියෝගාත්මක වාර්තාවක්පුංචි හපන්නු අද විභාගයටදකුණේ තේ මුල්තැනට!මාතර දුප්පත්කම දෙගුණයකින් පහළටයාපනේ හා ත්‍රි’මලේ ජනතාවට ගම් බිම් බලා යා හැකියිජනාධිපතිවරණයක් එපා... අලියා සීනුවට යටවෙයිළමයින් පාසල්වලට ඇතුළත් කරන්න මෙහේ එන්න එපා!හම්බන්තොටට රුපියල් කෝටි 7000ක නව සංවර්ධන ව්‍යාපෘති රැසක්දකුණට නාම යෝජනා 21 වැනිදා සිටශ්‍රී ලංකා පිලට ලකුණු 202 ක ජයක්නිහාල් පී.අබේසිංහ හම්බන්තොට සිට...හම්බන්තොට දිස්ත්‍රික්කයේ පසුගිය වසර හතර ඇතුළත ක්‍රියාත්මක කළ සියලු සංවර්ධන ව්‍යාපෘති සඳහා රජය රුපියල් කෝටි 7000ක් පමණ මුදලක් දැනට වැය කර ඇතැයි හම්බන්තොට දිස්ත්‍රික් ලේකම් කාර්යාලය සඳහන් කරයි.හම්බන්තොට අන්තර්ජාතික වරාය, අන්තර්ජාතික සම්මන්ත්‍රණ ශාලාව, උඩමත්තල ගුවන් තොටුපළ, නව පරිපාලන සංකීර්ණය, කැකිරිඕබඩ වාරිමාර්ග ව්‍යාපෘතිය, බෙලිඅත්ත තංගල්ල ජල සම්පාදන යෝජනා ක්‍රමය, අඟුණකොළපැලැස්ස දම්සක් මැදුර ව්‍යාපෘතිය, හම්බන්තොට ධීවර වරාය, රන්මිණිතැන්න ටෙලි නාට්‍ය ගම්මානය, හම්බන්තොට රෝහල නවීකරණය, මිරිජ්ජවිල වියළි කලාපීය උද්භිද උද්‍යානය සහ ජාතික සවිය, ගම නැඟුම, විමධ්‍යගත අයවැය, මාර්ග සහ විදුලි ව්‍යාපෘති දහස් ගණනක් සඳහා මෙම මුදල වැය කර තිබේ.මේ අනුව මීට වසර හතර පහකට පෙර රටේ දුෂ්කරම හා ශුෂ්ක තත්ත්වයේ තිබූ හම්බන්තොට දිස්ත්‍රික්කය අද රටේ ඉහළම පහසුකම් ඇති දිස්ත්‍රික්කයක් බවට පත්වෙමින් පවතින බව හම්බන්තොට දිස්ත්‍රික් ලේකම් කාර්යාලයේ පැවැති මාධ්‍ය සාකච්ඡාවක දී ජනමාධ්‍ය ඇමැති ලක්ෂ්මන් යාපා අබේවර්ධන මහතා පැවැසීය. ජාතික සවිය ගම නැඟුම විමධ්‍යගත අයවැය යටතේ පසුගිය වසර තුන ඇතුළත නව ග්‍රාමීය ව්‍යාපෘති 2660ක් මෙහි ක්‍රියාත්මකය.දැනට හම්බන්තොට ජල හිඟය අවම කර ඇත. සියයට 85කට පානීය ජලය ලැබේ. හම්බන්තොට දිස්ත්‍රික්කයේ ප්‍රධාන ව්‍යාපෘති අතර ප්‍රධානම අන්තර්ජාතිත මට්ටමේ ව්‍යාපෘතිය හම්බන්තොට ජාත්‍යන්තර වරායයි.මේ සඳහා වියදම් කිරීමට යෝජිත මුළු මුදල රුපියල් කෝටි 4200කි. හෙක්ටයාර් 4000ක් පුරා ප්‍රදේශයක ඉදිවීමට නියමිත මෙහි මූලික අදියරේ වැඩ කටයුතු ලබන වසරේ අගදී ආරම්භ වේ. ඒ අනුව ලබන වසර අගදී හම්බන්තොට ජාත්‍යන්තර වරායට නැව් 3ක් නැංගුරම් ලෑමට පහසුකම් ලබාදෙන බව එහි ඉංජිනේරු අසංග පීරිස් මහතා අප සමඟ කීය.තංගල්ල - බෙලිඅත්ත ජල සම්පාදන යෝජනා ක්‍රමය ද හම්බන්තොට දිස්ත්‍රික්කයේ ප්‍රධාන ව්‍යාපෘතියකි. ඒ මඟින් ප්‍රදේශයේ පවුල් ලක්ෂයකට පමණ සෙත සැලසේ. එහි සම්පූර්ණ වියදම රුපියල් කෝටි 100කි.ඒ සමඟම වලස්මුල්ල, කිරම, කැකිරිඕබඩ ජලාශ මඟින්, කිරම ඔයේ ඇළමාර්ග 32කට ජලය ලබාදී අලුත් කුඹුරු ඉඩම් අක්කර 4000ක් පමණ සරු කෙරේ. පවුල් 10000කට පමණ සෙත සලසන මේ ව්‍යාපෘතියේ වියදම රුපියල් දස ලක්ෂ 273කි.මෙය මේ වසරේදී අවසන් වීමට නියමිතය. මීට අමතරව හම්බන්තොට නව පරිපාලන සංකීර්ණයට රජය රුපියල් කෝටි 301ක් වැය කරයි. තට්ටු පහකින් යුත් මෙම ව්‍යාපෘතිය යටතේ රජයේ ආයතන 42ක් එක් ස්ථානයකට ඒකරාශී කිරීම අරමුණ වේ. මීට අමතරව රුපියල් කෝටි 170කින් හම්බන්තොට ඉදිවන ජාත්‍යන්තර සම්මේලන මධ්‍යස්ථානය මඟින් අනාගතයේදී එකවර 1500කට අසුන් ගත හැකි සම්මන්ත්‍රණ ශාලාවක් හම්බන්තොටට ලැබේ.මෙහි ඉදිකිරීම් 2011 අවසානයේදී අවසන් කෙරේ.හම්බන්තොට රෝහල නවීකරණයට රුපියල් කෝටි 46ක් වැයකර තිබේ. ඒ මඟින් දිස්ත්‍රික්කයේ හා අවට ලක්ෂ 10ක පමණ ජනතාවට පූර්ණ වෛද්‍ය පහසුකම් ලබාදීමට පියවර ගෙන තිබේ. හම්බන්තොට ධීවර වරායට රුපියල් කෝටි 32ක් වැයකර තිබේ. ඉන් ප්‍රදේශයේ ධීවර පවුල් 5000කට පමණ සෙත සැලසී ඇතැයි දිස්ත්‍රික් ලේකම් කාර්යාලය පවසයි.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=aa09082311</link>
    <topic>දකුණට නාම යෝජනා 21 වැනිදා සිට</topic>
    <author/>
    <content>කුරේ පසුපස විදෙස් හස්තයක්!ශ්‍රී ලංකාවට විදේශ විනිමය ගලයිලොව වේගවත්ම මිනිසාගෙන් අභියෝගාත්මක වාර්තාවක්පුංචි හපන්නු අද විභාගයටදකුණේ තේ මුල්තැනට!මාතර දුප්පත්කම දෙගුණයකින් පහළටයාපනේ හා ත්‍රි’මලේ ජනතාවට ගම් බිම් බලා යා හැකියිජනාධිපතිවරණයක් එපා... අලියා සීනුවට යටවෙයිළමයින් පාසල්වලට ඇතුළත් කරන්න මෙහේ එන්න එපා!හම්බන්තොටට රුපියල් කෝටි 7000ක නව සංවර්ධන ව්‍යාපෘති රැසක්දකුණට නාම යෝජනා 21 වැනිදා සිටශ්‍රී ලංකා පිලට ලකුණු 202 ක ජයක්දකුණු පළාත් සභාව සඳහා පවත්වන මැතිවරණයට නාම යෝජනා පත්‍ර භාර ගැනීම සිකුරාදා (21) ආරම්භ විය. ලබන 28 වැනිදා දහවල්් 12.00 දක්වා දක්වා ගාල්ල, මාතර හා හම්බන්තොට දිස්ත්‍රික් ලේකම් කාර්යාලවල දී මෙම නාම යෝජනා භාර ගැනීම සිදු කෙරෙනු ඇත.ස්වාධීන කණ්ඩායම්වල නාම යෝජනා පත්‍ර භාර ගැනීම ලබන 27 වැනිදා දහවල් 12 න් පසු අවසන් වේ. පිළිගත් දේශපාලන පක්ෂවලට පමණක් 28 වැනිදා දක්වා නාම යෝජනා පත්‍ර භාරදිය හැකි ය.දකුණු පළාත් සභාව සඳහා නාම යෝජනා පත්‍ර භාරදීමෙන් පසු මැතිවරණ කොමසාරිස්වරයා විසින් ඡන්ද විමසීමේ දිනය ප්‍රකාශයට පත් කරනු ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=aa09082320</link>
    <topic>ශ්‍රී ලංකා පිලට ලකුණු 202 ක ජයක්</topic>
    <author/>
    <content>කුරේ පසුපස විදෙස් හස්තයක්!ශ්‍රී ලංකාවට විදේශ විනිමය ගලයිලොව වේගවත්ම මිනිසාගෙන් අභියෝගාත්මක වාර්තාවක්පුංචි හපන්නු අද විභාගයටදකුණේ තේ මුල්තැනට!මාතර දුප්පත්කම දෙගුණයකින් පහළටයාපනේ හා ත්‍රි’මලේ ජනතාවට ගම් බිම් බලා යා හැකියිජනාධිපතිවරණයක් එපා... අලියා සීනුවට යටවෙයිළමයින් පාසල්වලට ඇතුළත් කරන්න මෙහේ එන්න එපා!හම්බන්තොටට රුපියල් කෝටි 7000ක නව සංවර්ධන ව්‍යාපෘති රැසක්දකුණට නාම යෝජනා 21 වැනිදා සිටශ්‍රී ලංකා පිලට ලකුණු 202 ක ජයක්ගාල්ල අන්තර්ජාතික ක්‍රිකට් ක්‍රීඩාංගණයේදී ශ්‍රී ලංකාව හා නවසීලන්තය අතර පැවැති ප්‍රථම ටෙස්ට් ක්‍රිකට් තරගයේදී ලකුණු 202 ක විශිෂ්ට ජයග්‍රහණයක් ලබාගැනීමට ශ්‍රී ලංකා ක්‍රිකට් පිල සමත් විය.ලකුණු 413 ක ඉලක්කයක් හඹා ගිය නවසීලන්ත කණ්ඩායම ශ්‍රී ලංකා කණ්ඩායමේ දක්ෂ පන්දු යැවීම් හමුවේ ලකුණු 202 කට දවා ලීමට ශ්‍රී ලංකා පන්දු යවන්නෝ සමත් වූහ.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=ab0908231</link>
    <topic>මට ටිකක් අමාරුයි පැන්ෂන් එක වැඩි කරලා දෙන්න</topic>
    <author>චන්දන බණ්ඩාර</author>
    <content>මට ටිකක් අමාරුයි පැන්ෂන් එක වැඩි කරලා දෙන්නකුරහන් සාටකය තුන්වැනි පරම්පරාවටචන්ද්‍රිකා - මෛත්‍රීට ලියයිඑජා.ප යේ හිටපු ජ්‍යෙෂ්ඨ මන්ත්‍රිවරයකු වූ ඇලික් අළුවිහාරේ මහතා අභාවප්‍රාප්ත වී තුන්මාසයක් සපිරුණේ ගිය සතියටය. ගිය සතියේ ඒ වෙනුවෙන් පිංකම් මාලාවක් හිටපු මන්ත්‍රිවරයාගේ නිවෙසේ පැවැත්විණි.දහවල් දානමය පිංකමෙන් පසුව අනුශාසනාවක් කෙළේ අස්ගිරි මහා නාහිමියන්ය. ජනාධිපතිතුමා එදින හදිසියේම හිටපු එ.ජා.ප මන්ත්‍රිවරයාගේ නිවෙසට ගියේය.ජනාධිපතිතුමා හිටපු මන්ත්‍රීවරයා ගේ නිවෙසට යාමත් සමඟම එහි පැමිණ සිටි ජනතාව පුදුමයට පත්වූහ. ජනාධිපතිතුමාගේ පැමිණීමත් සමඟ බණ අසමින් සිටි ජනතාව ද නැගී සිටියහ.එහෙත් ජනාධිපතිතුමා එම පිරිසට අතින් සංඥා කළේ වාඩි ගන්නා ලෙසය. ඉන්පසුව ජනාධිපතිතුමා අස්ගිරි මහනායක හිමියනට අට පිරිකරක් ද පූජා කළේය. පිංකම නිමා වීමෙන් පසුව ජනාධිපතිතුමා වටා ජනතාව එක්රැස්වන්නට වූහ.ඉන් අනතුරුව ජනාධිපතිතුමා එ.ජා.ප හිටපු මන්ත්‍රීවරයාගේ නිවෙසේ උදවිය සමඟ කථාබහ කළේය. ඒ වෙන විට එ.ජා.ප ජාතික සංවිධායක එස්.බී. දිසානායක, එ.ජා.ප නියෝජ්‍ය නායක කරූ ජයසූරිය, එ.ජා.ප මන්ත්‍රිනී රේණුකා හේරත්, එ.ජා.ප මහ ලේතම් තිස්ස අත්තනායක ඇතුළු එ.ජා.ප මන්ත්‍රිවරු කිහිපදෙනෙක් එහි පැමිණ සිටියහ.මේ අතරතුර එ.ජා.ප ජාතික සංවිධායක එස්.බී. දිසානායක ජනාධිපතිතුමා අසළට ආවේය. ජනාධිපතිතුමා එ.ජා.ප පළාත් මන්ත්‍රි එස්.බී. ගෙන් විමසා සිටියේ “ආ ඔයාද මාත් එක්ක ජනාධිපතිවරණයට තරග කරන්නේ” කියායි.එහෙත් එස්.බී. ඊට ඍජු පිළිතුරක් නොදුන්නේය. ඒ අසළම එ.ජා.ප නියෝජ්‍ය නායක කරූ ජයසූරිය සිටීම නිසා එස්.බී. අපහසුතාවයට පත්ව සිටින බව ජනාධිපතිතුමා තේරුම් ගත්තේය.”නැහැ සර් මට ජනාධිපති අපේක්ෂකත්වය ලැබෙන එකක් නැහැ” එස්.බී. ජනාධිපතිතුමාට කීවේය. ඒ අසළම පාර්ලිමේන්තු මන්ත්‍රී නන්දිමිත්‍ර ඒකනායක ද සිටියේය.”එස්.බී. තමයි ජනාධිපති අපේක්ෂකයා වෙන්නේ” මන්ත්‍රී නන්දිමිත්‍ර එ.ජා.ප මහලේකම් තිස්ස අත්තනායක දෙස බලාගෙන කීවේය. “අම්මෝ මම ඕවාට උත්තර දෙන්න කැමැති නෑ. මට ඕවාට උත්තර දීලා අමාරුවේ වැටෙන්න බැහැ” එ.ජා.ප මහ ලේකම් තිස්ස කීවේය.”ඔව් තිස්ස පක්ෂ මහ ලේකම් විදියට ඔය දේවල්වලට උත්තර දෙන්න ගිහිං අමාරුවේ වැටෙන්න එපා” ජනාධිපතිතුමා සිනාසෙමින් තිස්සට කීවේය.ගිය සඳුදා ජනාධිපතිතුමා විසින් අරලියගහ මැදුරට පොලිස්පතිවරයා ඇතුළුව පොලිසියේ ඉහළ නිලධාරින් කැඳවා තිබිණි. ජනාධිපති ලේකම් ලලිත් වීරතුංග, ආරක්ෂක ලේකම් ගෝඨාභය රාජපක්ෂ ඇතුළු පොලිසියේ ඉහළ නිලධාරිහු එම රැස්වීමට සහභාගී වූහ.”මට මතකයි 1976 දී පේරාදෙණිය විශ්වවිද්‍යාලයේ වීරසූරිය ශිෂ්‍යයා පොලිසිය විසින් මරා දමා තිබුණා. අන්තිමට ඒ සිදුවීම රටට මහා බලපෑමක් කළා. එවකට පැවැතුණු ආණ්ඩුව පෙරළන්න තරම් ඒ සිදුවීම හේතුවක් වුණා.පොලිසිය පොලිසියේ පවර් අරගෙන ජනතාව තලන්න, පෙළන්න හිරිහැර කරන්න ගියොත් දෝෂාරෝපණය සහ චෝදනාව එල්ල වෙන්නේ රජයට. අන්තිමට ඒ චෝදනාව මටත් එනවා. ඒ නිසා ඔහේලාගේ කල්කිරියාව ගැන යමක් කියන්නයි මම මේ රැස්වීම කැඳෙව්වේ” ජනාධිපතිතුමා රැස්වීම ආරම්භයේදීම කීවේය.ඉන්පසුව නියෝජ්‍ය පොලිස්පති මහින්ද බාලසූරිය කථා කළේය. “සර් අඟුලානේ වෙච්ච සිදුවීම ගැන අපි කනගාටු වෙනවා. ඊට වගකිව යුතු නිලධාරින්ට එරෙහිව තදින්ම නීතිය ක්‍රියාත්මක කර තියෙනවා. වාස් ගුණවර්ධනට එරෙහිව අධිකරණ ක්‍රියාමාර්ග කඩිනම් කර තිබෙනවා.” යැයි නි.පොලිස්පති මහින්ද බාලසූරිය කියා සිටියේය.පොලීසියට විනයක් ඕනෑ”යුද්ධය තියෙද්දී ප්‍රධාන මාතෘකාව වුණේ යුද්ධය. හැබැයි දැන් යුද්ධය නැති නිසා ඕනෑම දෙයක් ඉස්මතු වෙලා පෙනෙනවා. මට පත්තරකාරයෙක් කීවා කිසිම දෙයක් නැතුව හිටිය අපට හොඳ ප්‍රවෘත්තියක් ලැබුණා. දැන් මාස පහක් විතර මේක ඇදගෙන යන්න පුළුවන් කියලා.” ජනාධිපතිතුමා පොලිස් ප්‍රධානීන් හමුවේ කීවේය.”අඟුලාන පොලිසියේ පොලිස්කාරයා සූරියවැව පොලිසියෙන් එළවපු කෙනෙක්. අඟුලාන පොලිසිය ප්‍රධාන පොලිසියක් නෙමෙයි. මිනිහා එතනට දැම්මේ ප්‍රමෝෂන් එකක් දිලා නෙමෙයි ඩිමෝෂන් එකක් දීලා.අඟුලාන පොලීසියේ පොලිස්කාරයා කියලා තියෙනවා සූරියවැව ඉඳලා ආ මම බෙලි අත්තේ මිනිහෙක් කියලා. මිනිහා මිනිස්සුන්ට බොරු පාට් දාලා තියෙනවා බෙලිඅත්තේ සම්බන්ධතා ගැන කියලා.මේ වගේ නිලධාරින් බොරු කියාගෙන බොරු කළාම චෝදනාව එන්නේ ආණ්ඩුවට සහ මටයි. අන්තිමට විපක්ෂය චෝදනා කරන්නේ අපිට.” ජනාධිපතිතුමා ඉතා තදින් පොලිස් නිලධාරින්ට උපදෙස් දෙමින් කීවේය.”අඟුලාන පොලිසිය රාත්‍රියට සමාජ ශාලාවක් වගේ කියලා කියවෙනවා. ඉහළ නිලධාරින් මේ පොලිසිය ගැන සොයා බලා නැහැ. ඒ නිසා ඒ වගකීම තියෙන ඉහළම නිලධාරින්ටත් දඬුවම් දෙන්න ඕන.” ජනාධිපතිතුමා පොලිස්පතිවරයාට උපදෙස් දුන්නේය.ඉන් අනතුරුව පොලිස්පති ජයන්ත වික්‍රමරත්න කථා කළේය. “සහකාර පොලිස් අධිකාරිවරයකුට පොලිස් ස්ථාන තුනක් අයිති වෙනවා. හැබැයි අඟුලාන පොලිසිය ගැන කිසිම ඉහළ නිලධාරියෙක් සොයා බලා නැහැ. වාස් ගුණවර්ධනගේ සිදුවීමේදී පොලිසිය ඉක්මනින්ම ක්‍රියාමාර්ග ගත්තා.වාස් ගුණවර්ධන පාතාලයට සහ කුඩුකාරයන්ට ගැහුවා. දැන් වාස් ගුණවර්ධනට පාතාලය කුඩුකාරයෝ සහ මාධ්‍ය ගහනවා. හැබැයි වාස්ගේ පැත්තෙන් සිදුවූ දේ කියන්න මාධ්‍ය ඉඩක් ලබා දෙන්නේනෑ. පහරදීමට ලක්වුණ ශිෂ්‍යයා ගැන විතරයි මාධ්‍ය කථා කරන්නේ” පොලිස්පති ජයන්ත වික්‍රමරත්න කීවේය.”රටේ පෞද්ගලික අංශයේ ප්‍රශ්න අර ප්‍රශ්න මේ ප්‍රශ්න හැම දෙයක් ම මගේ පිටින් යවන්න එපා. පොලිසිය දැන ගන්න ඕන විනය තියා ගන්න. රුපියල් අටදහසක වැටුපට වැඩ කරපු අහිංසක ළමයි දෙන්නෙක් වදදීලා මරලා තියෙන්නේ. ඒ ළමයි දෙන්නාට වෙඩි තියලා තියන විදිය ගැන ඇහුවාම තාත්තා කෙනෙක් විදියට මටත් උහුලන්න බැහැ.” ජනාධිපතිතුමා තදින් චෝදනා කෙළේය.පොලිසිය ඒ දරුවන්ගේ දෙමාපියන්ට වන්දි ගෙවන්න ඕන. ඒ අම්මලාට තාත්තලාට මම තාත්තා කෙනෙක් විදියට මූණ දෙන්නේ කොහොමද? දුමින්ද සිල්වා පළාත් සභා මන්ත්‍රීතුමා ඒ දරුවන් දෙන්නාගේ දෙමාපියෝ මට මුණ ගස්වන්න කටයුතු කැර තිබෙනවා. ඒ දරුවන් දෙන්නා අපේ පක්ෂයට වැඩ කරපු දෙන්නෙක්.” ජනාධිපතිතුමා පොලිස් නිලධාරින් හමුවේ කීවේය.මංගලගේ බොරුවඅතේ පත්තු වෙයිමාතර එ.ජා.ප දිස්ත්‍රික් නායකත්වයෙන් ජස්ටින් ගලප්පත්ති ඉවත් කිරීමෙන් පසුව මාතර පැවැති රැස්වීමට එ.ජා.ප නායකයා ගියේ නැත. ඒ නිසා ම මාතර එ.ජා.ප පාක්ෂිකයෝ එ.ජා.ප නියෝජ්‍ය නායක කරූ ජයසූරිය, මහලේකම් තිස්ස ඇතුළු පිරිසට පහර දුන්නේ ය.0ගිය සතියේ ද එවැනි ම සිදුවීමක් විය. එ.ජා.ප නායකයා මෙවර කුරුණෑගල නගරයේ පැවැති නිදහසේ වේදිකාව රැස්වීමට දිනය ලබාදී විදේශගත විය. මේ නිසා මෙවර මංගල සමරවීර, තිස්ස අත්තනායක සහ කරූ ජයසූරියට එ.ජා.ප පාක්ෂිකයින්ගෙන් විරෝධය එල්ල විය.එහෙත් මන්ත්‍රී මංගල කියා සිටියේ ආණ්ඩුව විසින් නිදහසේ වේදිකාව රැස්වීම කඩාකප්පල් කළ බවට ය. අවසානයේ දී මංගල ගේ බොරුව ඇස්පනා පිටම එළි විය.එ.ජා.ප කෘත්‍යාධිකාරි මණ්ඩලයෙන් මන්ත්‍රී දයාසිරිට ඉල්ලා අස්වීමට සිදුවීම, දේශපාලන මණ්ඩලයෙන් මන්ත්‍රීවරු තිදෙනෙකු ඉවත් කරන බවට එ.ජා.ප නායකයා ප්‍රකාශ කිරීම ආදිය නිසා එ.ජා.ප කුරුණෑගල දිසාවේ පාක්ෂිකයෝ කුපිතව සිටි බව වාර්තා වෙයි.මංගලගේ මැදිහත්වීම මත එ.ජා.ප. යේ අලියා ලකුණ ඉවත් කිරීමට සූදානම් වීම, 2001 වසරේ පිහිටැවූ එ.ජා.ප ආණ්ඩුව විසුරුවා හැරීමට මංගල උපදෙස් දීම ආදිය නිසා එ.ජා.ප පාක්ෂිකයන්ට මංගල සමරවීර කෙරෙහි දැඩි වෛරයක් පවතින බව ගිය සතියේ එ.ජා.ප නායකයාට හිතවත් කුරුණෑගල දිසාවේ තරුණ මන්ත්‍රීවරයකු කියා තිබේ.නිදහසේ වේදිකාව රැස්වීම කඩාකප්පල් කිරීමෙන් අනතුරුව එම තරුණ මන්ත්‍රීවරයා එ.ජා.ප නායකයාට දුරකථන ඇමැතුමක් දුන්නේ ය. “සර් කුරුණෑගල එ.ජා.ප යේ අය තමයි අද රැස්වීමේදී හූ කීවේ. මංගල ගැන අපේ පාක්ෂිකයෝ කලකිරිලා ඉන්නේ” එ.ජා.ප තරුණ මන්ත්‍රීවරයා එ.ජා.ප නායකයාට කීවේය.කුරුණෑගල ‘නිදහසේ වේදිකාව‘ රැස්වීම කඩාකප්පල් කිරීමට දායක වූ එ.ජා.ප ප්‍රාදේශීය සභා මන්ත්‍රීවරුන්ට එරෙහිව විනය පරීක්ෂණයක් සිදු කරන ලෙස ගිය සතියේ එ.ජා.ප සභාපති ගාමිණී ජයවික්‍රම පෙරේරා එ.ජා.ප මහලේකම්වරයාගෙන් ඉල්ලා සිටියේ ය. එම ලිඛිත ඉල්ලීම සමඟම මංගල සමරවීරගේ බොරුව එළියට පැන්නේ ය.ජනපතිවරණයට එජාපෙන්පරදින නායකයෙක්“ආණ්ඩුව නිදහසේ වේදිකාව රැස්වීම කඩාකප්පල් කළ බවට මංගල කළ බොරුව ඒ සමඟම පුහු තර්කයක් බවට පත් විය.මේ අතරතුර ගිය සතියේ එ.ජා.ප මහලේකම් තිස්ස අත්තනායක එක්තරා පෞද්ගලික රූපවාහිනි ආයතනයක් මගින් වීඩියෝ පටයක් ලබාගත්තේ ය. එහි තිබුණේ කුරුණෑගල නිදහසේ වේදිකාවේ රැස්වීමේ දර්ශනය, එ.ජා.ප සභාපති ගාමිණී ජයවික්‍රම පෙරේරා, කරු ජයසූරිය, මහලේකම් තිස්ස අත්තනායක ගිය සතියේ සිරිකොත එ.ජා.ප මූලස්ථානයේදී එම වීඩියෝ පටය නැරැඹූහ.එ.ජා.ප. සභාපති ගාමිණී ජයවික්‍රම පෙරේරාඑ.ජා.ප සභාපති ගාමිණි ජයවික්‍රම පෙරේරා එම වීඩියෝ පටයේ සිටි නිදහසේ වේදිකාව රැස්වීම කඩාකප්පල් කළ එ.ජා.ප ප්‍රාදේශීය සභා මන්ත්‍රීවරුන්ගේ නාම ලේඛනය එම වීඩියෝ පටය ආධාරයෙන් සැකැසූවේ ය. ඒ අනුව එම ප්‍රාදේශීය සභා මන්ත්‍රීවරුන්ට එරෙහිව විනය පරික්ෂණ ඉදිරි සති දෙක තුළ සිදුකිරීමට නියමිත ය.ගිය සතියේ එ.ජා.ප දේශපාලන මණ්ඩලය රැස් වූයේ පාර්ලිමේන්තුවේදීය. ඒ දහවල් 12 ට පමණය. ගිය සතියේ පැවැති දේශපාලන මණ්ඩ රැස්වීම එ.ජා.ප හිටපු සභාපති මලික් සමරවික්‍රම වර්ජනය කළේය.මේ අතරතුර ගිය සතියේ එ.ජා.ප දේශපාලන මණ්ඩල රැස්වීම උණුසුම් වූයේ රත්නපුර දිස්ත්‍රික් එ.ජා.ප සභාපති ධුරය පිළිබඳ ප්‍රශ්නය නිසාය. මන්ත්‍රී දුනේෂ් ගන්කන්ද මෙවර දේශපාලන මණ්ඩල රැස්වීමට පැමිණ සිටියේය.“මට රත්නපුර දිස්ත්‍රික් සභාපතිත්වය නොලැබුණොත් මම දේශපාලන මණ්ඩලයෙන් ඉල්ලා අස් වෙනවා.” මන්ත්‍රී දුනේෂ් ගන්කන්ද දේශපාලන මණ්ඩල රැස්වීම ආරම්භයේදීම කීවේය.”ජොන්ස්ටන් ප්‍රනාන්දු, ලක්ෂ්මන් සෙනෙවිරත්න කියලා තියෙනවා රත්නපුර නායකත්වය තලතාට දෙන්න කියලා. ප්‍රාදේශීය සභා මන්ත්‍රිවරු අතර ඡන්දයකින් රත්නපුර නායකත්වය පත් කරන්න කියලා එස්.බී. දිසානායක කියලා තිබුණා. කරූ ජයසූරිය නියෝජ්‍ය නායකයා කළේ ඡන්දයක් තියලද” මන්ත්‍රී දුනේෂ් ගන්කන්ද ප්‍රශ්න කළේය.ඊට පිළිතුරු දුන්නේ නියෝජ්‍ය නායක කරූ ජයසූරියයි. “මම එ.ජා.ප යට නැවත ආවේ එ.ජා.ප මහා සම්මේලනයදි නායකතුමා කරපු ආරාධනාව නිසායි.” නියෝජ්‍ය නායක කරූ කීවේය.”තලතා අතුකෝරාළ ඡන්ද ලක්ෂයකට වඩා ගත්තේ ගාමිණි අතුකෝරළ මහත්තයා මැරුණ නිසා. මම එ.ජා.ප යේ කැරැළි කාරයෙක් නෙමෙයි. තලතා කැරැලි කාරයෙක්. ඒ නිසා රත්නපුර නායකත්වයට සුදුස්සා මම” මන්ත්‍රී දුනේෂ් එ.ජා.ප නියෝජ්‍ය නායකයාට කීවේය.”මේ පක්ෂයේ කැරැළිකාරයෝ නැහැ. එ.ජා.ප ය දිනවන්න උත්සාහයක් පක්ෂයේ මන්ත්‍රිවරු කරන්නේ.” මන්ත්‍රී රංජිත් මද්දුම බණ්ඩාර මන්ත්‍රී දුනේෂ්ට තදින් ම කියා සිටියේය.මේ පක්ෂයේ තරුණයන්ට ඉඩක් නැද්දඑ.ජා.ප. මන්ත්‍රී දුනේෂ් ගන්කන්ද”මේ පක්ෂයේ තරුණයන්ට ඉඩක් නැද්ද” මන්ත්‍රී දුනේෂ් විමසා සිටියේය. “ඔයාට නම් ඉඩක් නැහැ. සාගලට සහ අකිලට ඉඩ තියෙනවා.” මන්ත්‍රී ජයලත් ජයවර්ධන කියා සිටියේය.ඉන් අනතුරුව එ.ජා.ප දේශපාලන කමිටුවේ සභාපති නියෝජ්‍ය නායක කරූ ජයසූරිය කීවේ රත්නපුර දිස්ත්‍රික් ප්‍රාදේශීය සභා මන්ත්‍රිවරු ගෙන්වා කළ ඡන්ද විමසීමට අදාළ ඡන්ද පෙට්ටිය විවෘත කළ හැකි බවය. ඊට විරෝධය පළ කළේ මන්ත්‍රි රංජිත් මද්දුමබණ්ඩාරය.“එ.ජා.ප යේ කිසිම නායකයකුට කොන්ද පණ නැද්ද? ගිය වර දේශපාලන මණ්ඩලය තීරණය කළා රත්නපුර නායකත්වයට තලතා පත් කරන්න. දැන් ඒක වෙනස් කරන්න බැහැ. රනිල් වික්‍රමසිංහට කොන්ද පණ නැද්ද තලතාව රත්නපුර නායකත්වයට පත් කරන්න. එ.ජා.ප යට කෙළින් තීරණ ගන්න බැරිව ඡන්ද දිනන්නේ කොහොමද” මන්ත්‍රී රංජිත් මද්දුම බණ්ඩාර ප්‍රශ්න කළේය.එ.ජා.ප සභාපති ගාමිණී ජයවික්‍රම පෙරේරා සහ මහ ලේකම් තිස්ස අත්තනායක යෝජනා කළේ රත්නපුර එ.ජා.ප නායකත්වයට වෙනත් ප්‍රදේශයක මන්ත්‍රිවරයකු තාවකාලිකව පත් කළ යුතු බවය. “ඒක කරන්න එපා අන්තිමට තලතා සහ දුනේෂ් දෙන්නා එ.ජා.ප යට නැති වේවි” මන්ත්‍රි ජෝන් අමරතුංග කියා සිටියේය.ඉන් අනතුරුව මන්ත්‍රි ජෝෂප් මයිකල් පෙරේරා දේශපාලන මණ්ඩලයට යෝජනාවක් ගෙන ආවේය. “අපි විධායක ජනපති ක්‍රමය අහෝසි කරනවා කියලා ජනතා විමුක්ති පෙරමුණට කියලා ආණ්ඩුව පරාද කරන වැඩපිළිවෙළ හදමු. ඊට පස්සේ විධායක ජනපති ක්‍රමය අහෝසි නොකර ඉන්නත් පුළුවන්.” මන්ත්‍රි ජෝෂප් මයිකල් පෙන්වා දුන්නේය.නම් පටලැවිල්ලක්”විධායක ජනාධිපති ධුරය අහෝසි කරන්න ඕන නෑ. එ.ජා.ප ආණ්ඩුවකටත් විධායක ජනපතිකම් කරන්න ඉඩ තියෙන්න ඕනේ. අපේ පාක්ෂිකයන්ට සලකන්න නම් විධායක ජනපතිකම අපේ පක්ෂයේ නායකයකුට ලැබෙන්න ඕනැ. ඉදිරි ජනාධිපතිවරණයට රනිල් නායකතුමා තමයි එකම සුදුස්සා.මොකද පරදින ජනපතිවරණයට පරදින නායකයෙක් දාන්න ඕන.” මන්ත්‍රී ජොන්ස්ටන් ප්‍රනාන්දු කීවේය. ඒ සමඟම එ.ජා.ප දේශපාලන මණ්ඩලයේ සිටි මන්ත්‍රිවරු සිනහ වෙන්නට පටන් ගත්තේය.මාලබේ උසස් තාක්ෂණ ආයතනයේ සිසුවකු වන නිපුණ රාමනායකට පහර දී බරපතළ තුවාල සිදුකිරීමේ සිද්ධිය පසුගිය සතියේ දේශපාලන ලෝකයේ විවිධ අයුරින් කතා බහට ලක් වුණි.ඒ සැකකාර රවිඳු ගුණවර්ධන කොළඹ අපරාධ කොට්ඨාසයේ හිටපු අධ්‍යක්ෂ ජ්‍යෙෂ්ඨ පොලිස් අධිකාරි වාස් ගුණවර්ධන ගේ පුත්‍රයා වීමත් දකුණු පළාත් සභාවට තරග වැදීමට නියමිත ගාල්ල දිස්ත්‍රික් ශ්‍රීලනිප සංවිධායක ජනාධිපති සම්බන්ධීකරණ ලේකම් සජින්ගේ නමට ද වාස් ගුණවර්ධන නාමය යෙදෙන නිසා බොහෝ කටකථා පැතිර ගියේය.ශ්‍රී. ල. නි. ප. ගාලු දිස්ත්‍රික් සංවිධායක සජින් ද වාස් ගුණවර්ධනමේ සිද්ධියේ දී වඩාත් අපහසුතාවයට පත් වූයේ සජින් ද වාස් ගුණවර්ධන ය. අදාළ සිදුවීම මාධ්‍ය මගින් ප්‍රචාරය වීමත් සමඟ සජින් ද වාස් ගුණවර්ධන ගේ ජංගම දුරකථනයට නිවනක් නැති විය.ඔහුගේ පවුලේ විස්තර දන්නා ළඟම හිතවතුන් හැරෙන්නට මේ සිද්ධියේ සුල මුල විමසන්නට සජින්ට කතා කළ පිරිස් අතරට සජින්ට හිතවත් මැති ඇමැතිවරුන් මෙන්ම ඔහුගේ දේශපාලන ප්‍රවිශ්ටයට අකමැති පිරිස් ද වූහ.මේ සිද්ධියේ සැකකරුවන් සජින් ද වාස් ගුණවර්ධන මහතාට හෝ ඔහුගේ පවුලට කිසිදු සම්බන්ධයක් නොමැති බව පැවසීමට දවසේ වැඩි කාලයක් ගෙවා දැමීමට ඔහුට සිදුවිය.“මේ සිදුවීම මට දේශපාලන වශයෙන් විශාල බලපෑමක් කළා. මොකද මම දේශපාලනයට පිවිසියාට විරුද්ධව සිටින පිරිසට මේක හොඳ ඉල්ලමක් වුණා. සමහරු මේ වාස් ගුණවර්ධන මගේ බාප්පගෙ පුතකු ලෙසත් තවත් සමහරු මේ පුද්ගලයා අපේ පවුලේ සමීප ඥාතියකු ලෙසත් තැන තැන කිය කියා ගිහිල්ලා තියෙනවා. ඔහු අපේ පවුලට කිසිම සම්බන්ධයක් නෑ.එහෙම සම්බන්ධයක් තියෙන කෙනෙක් හරි මේ වගේ දෙයක් කළොත් ඒව අපිට අනුමත කරන්න බැහැ.” පසුගියදා ගාල්ල දිස්ත්‍රික්කයේ ශ්‍රී ලංකා නිදහස් පාක්ෂිකයන් හා සමඟ පැවැති පිළිසඳරකදී සජින් ද වාස් ගුණවර්ධන ප්‍රකාශ කළේය.ගිය සතියේ කුරුණෑගල දී පැවැති නිදහසේ වේදිකාවේදී මන්ත්‍රී මංගලට එජාප පාක්ෂිකයෝ විරෝධය පළ කළේ හූ කියමිනි. එම තත්ත්වය පාලනය කිරීමට උත්සාහ කළ නියෝජ්‍ය නායක කරූ ජයසූරියට ද එජාප පාක්ෂිකයෝ සංග්‍රහ කළේ ‘හූ’ කියමිනි. එජාපය දැන් බින්දුවට නෙමෙයි ඊටත් පහළට වැටිලා එජාප පාක්ෂිකයෝ චෝදනා කළහ.මේ අතර ගිය සතියේ හිටපු ජනපතිනී චන්ද්‍රිකා කුමාරතුංග ශ්‍රීලනිප මහ ලේකම් මෛත්‍රීපාල සිරිසේනට ලිපියක් එවා තිබිණි. “මගේ විශ්‍රාම වැටුප වැඩි කර දෙන්න. දැන් ජීවත් වෙන්න මට ටිකක් අපහසුයි.” හිටපු ජනපතිනිය ලිපියෙන් කියා තිබිණි. ඊට පිළිතුරු ලිපියක් ඇමැති මෛත්‍රිපාල සිරිසේන හිටපු ජනපතිනියට යැව්වේය.“ඔබතුමිය ජනාධිපතිතුමාට ලිඛිතව ඒ බව දන්වන්න. එතුමා විශ්‍රාම වැටුප වැඩි කර දේවි. ඇමැති මෛත්‍රිපාල හිටපු ජනපතිනී චන්ද්‍රිකාට යැවූ ලිපියේ සඳහන් වී තිබිණි.48000ක් රැකියා දුන් අපට 1250 ප්‍රශ්නයක් ද?පසුගිය සඳුදා සවස් භාගයේ ජනාධිපතිතුමාගේ ප්‍රධානත්වයෙන් අරලියගහ මන්දිරයේ දී ශ්‍රීලනිප කණ්ඩායම් රැස්වීම රැස්විය. එම රැස්වීමට අමාත්‍ය රංජිත් සියඹලාපිටිය සමඟ විශේෂ අමුත්තන් කිහිප දෙනෙක් එක්වී සිටියේ මෙහි දී ජනාධිපතිතුමන්ට අන්තර්ජාතික මූල්‍ය අරමුදලේ ණය මුදල පිළිබඳ සවිස්තර වාර්තාවක් මහ බැංකු අධිපති විසින් ඉදිරිපත් කළේය. සියල්ල සාවධානව අසා සිටි ජනාධිපතිතුමන් පැවසුවේ.“මේ ණය මුදල කඩිනමින් ලබා ගන්න මුදල් අමාත්‍යංශයත්, මහ බැංකුවත් කටයුතු කළ ආකාරය ප්‍රශංසනීය බවයි.” අඟහරුවාදා සවස් භාගයේ රැකියා විරහිත සෞන්දර්ය උපාධිධාරී සංගමයේ නියෝජිතයන් පිරිසක් අමාත්‍ය සියඹලාපිටිය මුණ ගැසුණේ නොවිසඳුණු රැකියා ගැටලුව පිළිබඳ කඩිනම් සහනයක් අපේක්ෂාවෙනි.මෙහි දී අමාත්‍යවරයා පැවැසුවේ එළඹෙන අයවැයේ දී රැකියා විරහිත සෞන්දර්ය උපාධිධාරීන්ට ගුරු පත්වීම් ලබාදීමට මුදල් වෙන් කරන බවයි. මේ අවස්ථාවේදී සෞන්දර්ය කැඳවුම්කරු සුජිත් මුතුකුමාරණ ඇසුවේ,“ඇමැතිතුමා ඕක පිළිගන්න පුළුවන් කථාවක් ද?” එවිට රංජිත් සියඹලාපිටිය අමාත්‍යවරයා පැවැසුවේ “මල්ලි... 48000 ක් උපාධිධාරීන්ට රැකියා දෙන්න ඉදිරිපත් වුණු නායකයෙක් ඉන්න රටේ 1250 ක් ප්‍රශ්නයක් නෙවෙයි.” කියායි.“රට හදන පරපුරෙන් ඌවට නායකයෙක්” යන තේමාවෙන් ඌව පළාත් සභාවට තරග වැදුණු ශෂීන්ද්‍ර රාජපක්ෂ මහතා ගිය බ්‍රහස්පතින්දා ජනාධිපති ලේකම් කාර්යාලයේ දී මෙරට ලාබාලම මහ ඇමැතිවරයා ලෙස දිවුරුම් දුන්නේ ය.ශෂින්ද්‍ර රාජපක්ෂ මහතා සමඟ අනුර රවීන්ද්‍ර විදානගමගේ, ආර්.එම්. කුමාරසිරි රත්නායක, ඒ.එම්. බුද්ධදාස සහ අකලන් සෙන්දිල් තොණ්ඩමන් ඌව පළාත් නව ඇමැතිවරු ලෙස ජනාධිපතිතුමා ඉදිරියේ දිවුරුම් දුන්හ.රට හදන පරපුරෙන්ඌවට නායකයෙක්ශෂින්ද්‍ර රාජපක්ෂ මහතා වාර්තාගත ඡන්ද ප්‍රතිශතයක් ලබාගෙන ඌව පළාත් සභාව ජයගත් පසුව ඇමැති චමල් රාජපක්ෂ මහතා සහ ජනාධිපතිතුමා ඇතුළු රාජපක්ෂ පවුලේ සාමාජිකයෝ සාකච්ඡා කළේ ශෂීන්ද්‍ර රාජපක්ෂ මහතාට පැළඳවිය යුතු සාටකය ගැන ය.ඇමැති චමල් රාජපක්ෂ මහතා කීවේ රාජපක්ෂ සහෝදර සමාගම රට ත්‍රස්තවාදයෙන් මුදා ගත්තා සේ ම රට සංවර්ධනය කරා මෙහෙයවන බවයි. “ඒ විතරක් නෙවෙයි ඊළඟට විපක්ෂය පුත්‍ර සමාගමක් ගැන කියන්නත් ඉඩ තියෙනවා ඇමැති චමල් රාජපක්ෂ මහතා සිය පුත්‍රයා වන නව මහ ඇමැති ශෂීන්ද්‍ර රාජපක්ෂ මහතාට කීවේ සිනහ වෙමිනි.ජනාධිපති ලේකම් කාර්යාලයේ පැවැති ඌව මහ ඇමැතිවරයා ඇතුළු මැති ඇමැතිවරු දිවුරුම් දීමේ උත්සවයේදී වෙල් ඉපනැල්ලේ දුව පැන පීදෙන ගොයමේ සුවඳ විදි ගැමි ජනතාවගේ හදවතේ සුවඳ හඳුනන ගිරුවා පත්තුවේ හඬ මුළු ලොවටම ගෙන ගිය රාජපක්ෂ පරපුරේ උරුමය විදහාපාන කුරහන් සාටකය ජනාධිපතිතුමා විසින් නව මහ ඇමැතිවරයාට පැළඳවීම සිදුවිය. ශෂීන්ද්‍ර රාජපක්ෂ මහතාගේ දේශපාලන දිවියේ එය සදා නොමැකෙන සිහිවටනයක් වනු නො අනුමානය.එස්.බී. - ගයන්තගෙන් වජිරට කැපිල්ලක්බෙන්තර ඇල්පිටිය එජාප සංවිධායක ගයන්ත කරුණාතිලක ද ගිය සතියේ තම ආසන බල මණ්ඩලය කැඳවා තිබිණි. එම බල මණ්ඩල රැස්වීමට එජාප ගාලු දිසා නායක මන්ත්‍රී වජිර අබේවර්ධන ද සහභාගි වූයේය. එම රැස්වීමේ ප්‍රධාන ආරාධිතයා වූයේ එජාප ජාතික සංවිධායක එස්.බී. දිසානායකය. එහෙත් මන්ත්‍රී වජිර ඒ බව දැනගෙන සිටියේ නැත.මන්ත්‍රී ගයන්ත විසින් එජාප ජාතික සංවිධායක එස්.බී. කැඳවාගෙන ආවේ පෙරහරකිනි. එහෙත් මන්ත්‍රී වජිරට එවැනි කිසිදු සැලකිල්ලක් නොලැබිණි. මන්ත්‍රී වජිරගේ සහ මන්ත්‍රී ගයන්තගේ බල අරගලය ඉන් මොනවට පැහැදිලි වූ බව ගාලු දිසාවේ එජාප පාක්ෂිකයෝ එකිනෙකාට කියන්නට පටන් ගත්හ.බෙන්තර ඇල්පිටිය එජාප බල මණ්ඩල රැස්වීම පැය පහක පමණ කාලයක් පුරා පැවැත්විණි. එස්.බී. දිසානායක සහ ගාලු දිසාවෙන් ඉදිරි පළාත් මැතිවරණයට තරග වැදීමට නියමිත එජාප අපේක්ෂකත්වය බලාපොරොත්තුව සිටින එජාප ප්‍රාදේශීය නායකයෝ ද බල මණ්ඩල රැස්වීම ඇමැතූහ.එහෙත් මන්ත්‍රී වජිරට බල මණ්ඩල රැස්වීමේ අවසානය දක්වාම කිසිදු කතාවකට අවස්ථාව නොලැබිණි. මන්ත්‍රී වජිරට සිදු වූයේ කතාවක් නොපවත්වා බල මණ්ඩල රැස්වීමේ වාඩි ගෙන සිටීමටය.ෂාන්ට ජනාධිපතිතුමාගෙන්උපන් දින සුබපැතුම්මෙවර දකුණු පළාත් සභාවට තරග කරන හිටපු මහ ඇමැති ෂාන් විජයලාල් ද සිල්වා ගිය සඳුදා උදෑසනම අවදිවී තම නිවෙසට එක්රැස් වූ පක්ෂ සාමාජිකයන් ජනමාධ්‍යවේදීන් සමඟ තම මැතිවරණ සංවිධාන කටයුතු පිළිබඳ ඉදිරි සැලසුම් සකස් කරමින්සිටියේ ය. උදේ 6.30 ට පමණ එකවර ම හිටපු මහ ඇමැතිවරයා ගේ දුරකතනය නාද විය.දුරකතනය පිළිතුරු දුන් හිටපු ප්‍රධාන අමාත්‍යවරයා අනෙක් පසින් ඇසුන සුපුරුදු කටහඬ නිසා එකවරම පුදුමයට පත් වීය. අනෙක් අන්තෙන් මහ ඇමැති ෂාන් සමඟ සම්බන්ධ වුණේ ජනාධිපති මහින්ද රාජපක්ෂ මැතිතුමායි. හිටපු මහ ඇමැති ෂාන් විජයලාල් ඇමතූ ජනාධිපතිතුමා “ෂාන් මම කථා කළේ ඔයාට සුබ උපන් දිනයක් ප්‍රාර්ථනා කරන්නයි” ජනාධිපතිතුමා කීවේය.කොළඹ දිස්ත්‍රික්කයේ කලාප අධ්‍යාපන අධ්‍යක්ෂවරු හා විදුහල්පතිවරු පසුගියදා බොරැල්ල ශ්‍රී ලංකා නිදහස් පක්ෂ ආසන සංවිධායක තිලංග සුමතිපාල මහතාගෙන් විශේෂ ඉල්ලීමක් කළහ.ඒ කොළඹ දිස්ත්‍රික්කයේ සිංහල, බෞද්ධ පාසල් කෙරෙහි මතුවී තිබෙන අර්බුද හා ගැටලු විසඳාලීම කෙරෙහි විශේෂ මැදිහත්වීමක් කරන ලෙස ය. ජාතික හෙළ උරුමයේ මධ්‍යම කාරක සභාව ගිය සතියේ නායක එල්ලාවල මේධානන්ද හිමියන්ගේ ප්‍රධානත්වයෙන් රැස්වීය.නව “බුදු දහමට ප්‍රමුඛස්ථානය ලබාදී රැක බලා පෝෂණය කළ යුතුයි කියලා රටේ ආණ්ඩුක්‍රම ව්‍යවස්ථාවේ තියෙනවා. එහෙම වුණොත් බුදුදහමට වැඩි බරක් තියෙන ව්‍යවස්ථාව වෙනස් කරන්න වේවි.ජාතික හෙළ උරුමයේ පූජ්‍ය අතුරලියේ රතන හිමිපූජ්‍ය අතුරලියේ රතන හිමියෝ මධ්‍යම කාරක සභාවට පෙන්වා දුන්හ. “මේ රට බහු ආගමික, බහු සංස්කෘතික බහු භාෂික රටක් කියා ව්‍යවස්ථාවේ කියවෙනවා. අපේ පක්ෂය ඒ විවිධත්වය පිළිගන්නවා.” අතුරලියේ රතන හිමියෝ අවධාරණය කළහ.ඉන් අනතුරුව හෙළ උරුමයේ මධ්‍යම කාරක සභාවේ අවධානය යොමු වූයේ දකුණු පළාත් සභා මැතිවරණය ගැනයි. ගාල්ල, මාතර සහ හම්බන්තොට යන දිස්ත්‍රික්කවලින් ඉදිරිපත් කෙරෙන හෙළ උරුම අපේක්ෂකයන් තෝරා ගැනීම මේ දිනවල සිදුවෙමින් පවතී.පූජ්‍ය අතුරලියේ රතන හිමි සහ පළාත් සභා ඇමැති උදය ගම්මන්පිලගේ ප්‍රධානත්වයෙන් යුතු නාම යෝජනා කමිටුවක් ඒ සඳහා පත් කැර තිබේ.ජාතික නිදහස් පෙරමුණේ් දේශපාලන මණ්ඩලය පසුගිය සඳුදා බත්තරමුල්ලේ පිහිටි එහි ප්‍රධාන කාර්යාලයේදී රැස්විය. එළඹෙන දකුණු පළාත් සභා මැතිවරණය පිළිබඳව විශේෂ අවධානයක් එහි යොමු විය.”ජන සමුළු කිහිපයක් දිස්ත්‍රික් මට්ටමින් සංවිධානය කළොත් මේ මැතිවරණයේදී අපිත් සමඟ එකතු වෙන්න බලාගෙන සිටින පිරිස්වලට එය හොඳ අවස්ථාවක් වේවි.” විමල් වීරවංශ පැවසුවේය.චන්දන බණ්ඩාර</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=ab0908232</link>
    <topic>කුරහන් සාටකය තුන්වැනි පරම්පරාවට</topic>
    <author/>
    <content>මට ටිකක් අමාරුයි පැන්ෂන් එක වැඩි කරලා දෙන්නකුරහන් සාටකය තුන්වැනි පරම්පරාවටපැරණි පාර්ලිමේන්තුව හෙවත් දැන් ජනාධිපති ලේකම් කාර්යාලය හරිම අපූරු තැනකි. එය අපූරු තැනක් වන්නේ මුහුදට මුහුණලා තිබෙන ගොඩනැඟිල්ලක් නිසාම නොවේ. දැන් කෙසේ වෙතත් පාර්ලිමේන්තුව ලෙසින් පැවැති කාලයේ හරිම අපූරු දේවල් සිදුවූ නිසාය.ඒ කාලයේ සිටියේ ඩී.ඇස්.ලාය. පොන්නම්බලම්ලාය. චෙල්වනායගම්ලාය. ඇන්.ඇම්.ලාය. කොල්වින්ලාය. පීටර් ලාය. මොන්ටේගුලාය. බණ්ඩලාය.. බණ්ඩාරනායකලාය.. දහනායකලාය. ඩඩ්ලිලාය. ඔය ආදී වශයෙන් හරිම අපූරු චරිතයන්ය.ඒ අතර ඩී.ඇම්.රාජපක්ෂට ද හිමිවන්නේ සුවිශේෂී තැනකි. ඩී.ඇම්. සුවිශේෂී චරිතයක් විය. ඔහු රාජ්‍ය මන්ත්‍රණ සභාවට පැමිණියේ කුරහන් පාට සාටකයක් ද කරවටා දමාගෙනය.කුරහන් පාට ගිරුවාපත්තුවේ පාටය. හේන් යායේ ගිනි අව් කාහ්ටයේ දහඩිය හෙළන ගොවියාගේ ජීවිතයේ කටුකත්වය මෙන්ම ඒ ගම්බිම්වල සශ්‍රීකත්වය ද සංකේතවත් කරන කුරහන් පාට සාටකය ඩී.ඇම්.ගෙන් පසු භාරගත්තේ ඔහුගේ බාල සොහොයුරු ඩී.ඒ.රාජපක්ෂය. ඩී.ඒ.රාජපක්ෂගෙන් පසු මහින්දය. චමල්ය. බැසිල්ය. ඊට පසු....!ඩී.ඇම්.ගේ සිට බැසිල් දක්වා උරුමයෙන් පැමිණි කුරහන් සාටකය තුන්වැනි පරම්පරාවේ ගෙල වටා ද වැටුණේය. ඒ ශෂීන්ද්‍ර රාජපක්ෂටය.ඩී.ඇම්., ශෂීන්ද්‍රගේ ලොකු සීයාය. ඩී.ඒ. සීයාය. මහින්ද, බැසිල් බාප්පලාය. චමල් තාත්තාය.මේ සියල්ලෝම ගිරුවාපත්තුවේ ජනී ජනයාගේ ජීවිතය සංකේතවත් කරන කුරහන් සාටකය පළඳිති.ශෂීන්ද්‍ර රාජපක්ෂ රට හදන පරපුරේ අලුත්ම සෙන්පතියාය. ඌවේ මහ ඇමැතිකම බාරගන්නට ඓතිහාසික පාර්ලිමේන්තුවට ඔහු පැමිණියේ රාජපක්ෂ පරපුරට හිමි කුරහන් සාටකය ගෙළවටා දවටාගෙන නොවේ. නිකම්මය.එහෙත් ඔහුට මහඇමැතිකම ලැබෙන්නට පෙර පරම්පරාවේ සාටකය ලැබුණේය. ඒ ලොකුබාප්පා අතිනි. නැතිනම් මහින්ද රාජපක්ෂ ජනාධිපතිතුමා අතිනි.ශෂීන්ද්‍ර කුමාර රාජපක්ෂ නම් වූ තරුණ දේශපාලනඥයා ජනතා මෙහෙවරට කැපවූයේ එසේය.ඒ පරණ පාර්ලිමේන්තුවේ කතානායක අසුන අභියසදී ය. සීයා කතානායක ධූරය හෙබවූ අසුන ඉදිරිපිටදීය. ලොකු බාප්පා රාජාසන කතා විවාද ස්තුති යෝජනාව ස්ථිර කළ ශාලාවේදීය. ඩී.ඇම්. ලොකු සීයා රුහුණේ සිංහ නාදය නැංවූ බිත්ති හතර තුළදීය.සැබැවින්ම එය අපූරු තැනකි.ඇලික් අළුවිහාරේ 1961 සිට පාර්ලිමේන්තුව නියෝජනය කළ දැවැන්ත ප්‍රතාපවත් දේශපාලන චරිතයකි. ඔහු මාතලේ දිස්ත්‍රික්කයේ පරාජය කරන්නට බැරිවූ ජනතා පුත්‍රයෙකි. ඇලික් ගේ තුන්මාසයේ දානමය පින්කම පසුගියදා පැවැත්විණි.විපක්ෂ නායක රනිල් වික්‍රමසිංහ දානයට පෙරදා රාත්‍රී පිරිත් පින්කමට සහභාගී වන්නට එහි ගියේය. දානයට ගියේ නැත. පිරිතට ගිය ඔහු පැය භාගයක් පමණ දුක්බර මුහුණින් බුම්මාගෙන සිටියේය.මට හදිසි රැස්වීමක්. ඉක්මනට කොළඹ යන්න ඕනෑ” යයි කී ඔහු කොළඹ බලා පිටත්ව ගියේය. රනිල්ගේ මෙවැනි වැඩ නිසා ඔහු පක්ෂයේ ජ්‍යෙෂ්ඨයන්ට පේන්න බැරිය. රනිල්ට පිරිත්, බණ, දාන වැනි බෞද්ධ වැඩද පේන්න බැරිය. ඔහුට දැන් ඇත්තේ පක්ෂය තුළ බරපතළ ප්‍රශ්නයකි.පක්ෂයේ ඉහළ පෙළේ රැස්වීම්වලදී ජොන්ස්ටන් ප්‍රනාන්දු ලක්ෂ්මන් සෙනෙවිරත්න වැනි කැරලිකාර මන්ත්‍රීවරුන් රනිල්ට මූණටම කඩාවැදී බැන වැදීමයි. විවේචනය කිරීමයි.එක්සත් ජාතික පක්ෂයේ පෙර සිටි කිසිම නායකයකුට මෙම තත්ත්වය උදාවූයේ නැත. නායකයාට සෙස්සෝ ගෞරව කළහ. මුහුණට බැන වදින්නට තබා පිටස්තර තැන්වලදී විවේචනය නොකළහ. ඒ තරමටම ගෞරව කළහ. නායකයා කියන දේ නිහඬව ගෞරවයෙන් අනුමත කළහ.ඒ තරමටම නායකයාට ගෞරව කළහ. නායකයාගේ ප්‍රධානත්වයෙන් පැවැති කිසිම රැස්වීමක් ගාලගෝට්ටිවලින් කෙළවර වූයේ නැත. රනිල් වික්‍රමසිංහ නම් නායකයා පක්ෂයේ ජ්‍යෙෂ්ඨයන් අතර ඒ තරමටම පීචං වී සිටී.2001 දී මේ රටේ අගමැති පදවියට පත් රනිල් වික්‍රමසිංහ මහතා මුලින්ම ගියේ පන්සලටය. ගංගාරාමයටය. පොඩි හාමුදුරුවෝ හමුවී ආශිර්වාද ලබාගත්තේය. රටේ තරුණ ප්‍රශ්න විසඳීමට පොඩි හාමුදුරුවෝ අපූරු යෝජනාවක් කළහ.එතුමා ඔවුන්ට රැකියා ලබා දෙන තුරු රුපියල් දෙදාහක හෝ දාහක දීමනාවක් හෙවත් ඩෝලයක් දීමට උන්වහන්සේ යෝජනා කළහ. ඒ සඳහා පිහිටුවන අරමුදලට මූලික දායකත්වයක් ලෙස ගංගාරාමයේ පොඩි හාමුදුරුවෝ රුපියල් ලක්ෂ දහයක මුදලක් වෙනුවෙන් චෙක්පතක් රනිල්ට පරිත්‍යාග කළහ. තවමත් චෙක්පත ගංගාරාම පන්සලේ මේසය මතය.පන්සලකින් ආරම්භ කරන්නට කළ යෝජනාවට රනිල් ගෞරව කළේ එසේය. මේ සම්බන්ධයෙන් ගංගාරාමයේ පොඩි හාමුදුරුවන් ලංකාදීප පත්‍රයට කළ ප්‍රකාශයක් ගැන රනිල් හොඳටෝම උරණ වී පොඩි හාමුදුරුවන්ට බණ කියාදීමට ද අමතක නොකළේය. රනිල් ගේ හැටි එහෙමය.ලක්ෂ්මන්ලා - ජොන්ස්ටන්ලා මූණට බැන වැදීම නතර කිරීමට කිසියම් උප්පරවැට්ටියක් යෙදවීමට රනිල් මාන බලමින් සිටින බව වාර්තා වෙයි. මේ බව ජොන්ස්ටන්ලා දැනගෙන කියා සිටියේ “රනිල් අපට මොනවා හරි කළොත් එය ගුටි කෙළියකින් කෙළවර වන බවයි. සම්මානලාභි කෘතහස්ත නායකයාට පක්ෂයේ අය ආමන්ත්‍රණය කළේ ‘නායකතුමනි!’ කියාය. එහෙත් දැන් ඔහුට රනිල් යයි කියන්නට පවා පෙළැඹී සිටිති.රනිල් ගේ අලුත් ම දේශපාලන උපදේශකයා ලෙස කටයුතු කරන්නේ මාතර මං-ගල ය. මංගල කුරුණෑගල නිදහසේ වේදිකාවේ කතා කරන්නට ගොස් ඉල්ලාගෙන කෑවේය. ඔහු එන්.ජී.ඕ කල්ලියත්, එජාපයේ කරු ජයසූරිය, තිස්ස අත්තනායක කල්ලියත් ළං කර ගෙන ජනාධිපතිතුමාටත්, ආණ්ඩුවටත් මඩ ගසන්නට පුරුදු වී සිටී.යුද්ධය දිනන්නට බැරි යයි පාර්ලිමේන්තුවේදී ප්‍රකාශ කළ මං-ගල නිදහසේ වේදිකාවේදී කියන්නේ ප්‍රභාකරන් මළ දවසේ සිංහ කොඩිය එසැවූ එක ද්‍රෝහී ක්‍රියාවක් බවයි. විදේශීය හමුදාවත් සමඟ යුද්ධ කොට ජය ගත්විට සිංහ කොඩිය එසැවූවාට වරදක් නැති බවය.ප්‍රභාකරන් විනාශ කොට රට මුදාගත් දවසේ ජනතාව ජාතික කොඩිය ඔසවා රතිඤ්ඤා පත්තු කොට කිරිබත් කා සතුට පළ කළේ පක්ෂ, පාට, දේශපාලන භේද වලින් තොරවය. රනිල්, මංගල, කිරිඇල්ල, අත්තනායක වැනි අය ප්‍රභාකරන්ගේ පරාජය ගැන යටි සිතින් අකමැති වුවද එජාපයේ රුක්මන් සේනානායක ප්‍රධාන සියල්ලෝත් රටේ ජනතාවත් ජයග්‍රහණය ගැන පී‍්‍රති වූහ. ආණ්ඩුවට රණවිරුවන්ට සහ ජනාධිපතිතුමාට ප්‍රසාදය පළ කළහ.එදා සිට ම තොප්පිගල කැලෑවක් යැයි කියූ - කිලිනොච්චියට මැදවච්චිය යැයි කියූ අලිමංකඩට පාමන්කඩ යැයි කියූ - ඕනෑම ගොනකුට යුද්ධ කරන්නට හැකි යයි කියූ එජාපයේ සියල්ලන්ම එජාපයේ ජනතාව ම ප්‍රතික්ෂේප කළහ. ඒ නිසා කවුරුන් හෝ යුද්ධය ජයගත් අය අවතක්සේරු කරන්නේ නම් හෑල්ලුවට පත් කරන්නේ නම් කිසිවකු එයට කැමති නැත.මං-ගල කුරුණෑගලදී කළේත් ඒ ටිකමය. ඒක්සත් ජාතික පක්ෂයේ ප්‍රාදේශීය සභා නියෝජනය කරන අය ඔහුට කෑ ගසා විරෝධය පළ කළහ. එය රූපවාහිනී දර්ශන වලින් මනාවට පැහැදිලි විය. මං-ගල ඒ පිරිස නරින්ට සමාන කළේය.ඔවුහු තව තවත් හූ කීහ. පුටුවක් ද වේදිකාවට එවූහ. මං- ගල සිය දේශපාලන ජීවිතයේ අලුත් ම පාඩම ඉගෙන ගත්තේය. නිදහසේ වේදිකාවට නැගී ආණ්ඩුවට රණවිරුවන්ට ජනාධිපතිතුමාට නිදහසේ බනින්නට ඉන්පසු අවසර නැත. එජාපයේම අය එදා කුරුණෑගලදී දැක්වූ විරෝධය ආණ්ඩු පක්ෂයට හිතවත් අය පිට පටවා නිදහස් වන්නට මං-ගල තීරණය කිරීම ඔහු ගේ තවත් දේශපාලන මෝඩකමකි.ජනාධිපතිතුමාට අපහාස කරන්නට එපා යයි එජාපයේ ප්‍රාදේශීය සභා මන්ත්‍රීවරුන් ගේ එජාපයේ අය මං-ගලට විරෝධය පළ කිරීම දෛවෝපගත සිද්ධියකි.මංගල පමණක් නොව රනිල් ද රණවිරු ජයග්‍රහණවලදී ඔවුන් සමඟ සහ ජනාධිපතිතුමා සමඟ සිටියේ නම් එක්සත් ජාතික පාක්ෂිකයෝ මීට වඩා රනිල්ට ගරු කරනු ඒකාන්තය. රනිල් සහ මං-ගල කරගත් දේශපාලන වැරැද්ද එයයි. ජන විඥානය නොදන්නා අයට දේශපාලන බිමේ ඇති ඉඩකඩ ඉතා සීමිතය. රනිල් සහ මංගල එය සනාථ කර තිබේ.ප්‍රභාකරන්ගේ ග්‍රහණයෙන් දෙමළ ජනතාව මුදා ගනිද්දී මංගල, රනිල් සහ චන්ද්‍රිකා ත්‍රිත්වය ලෝකයට කීවේ අපේ හමුදාව දෙමළ මිනිසුන් මරණ බවයි. ප්‍රභාකරන් පොඩි දරුවන් වැඩිහිටියන් මරා දමද්දී එය රණවිරු ගිණුමට බැර කළේ මංගලය. එසේ දේශද්‍රෝහී ක්‍රියා කළ මං-ගල අද කියන්නේ අවතැන්වූවන් වෙනුවෙන් අපායට වුවද යාමට තමා සූදානම් බවයි.දේශපාලන ජීවිතයේ ඔහු කළ කී දෑ අනුව කොහොමත් යන්නේ අපායට බව අපි නම් නොකියමු. එසේ නොවේවායි අපි ඉත සිතින් ප්‍රාර්ථනා කරමු. බුදු පිළිමයේ ඔළුවෙන් අල්ලා ගෙන සිටියාට අපායට නොයන්නේ මං-ගල එය නොදන්නා කමින් කළ බැවිනි. ඒවාට බුද්ධාගමෙන් සමාව ලැබේ. අපායට නොගියාට හෙට අනිද්දා ඔහු දේශපාලන කුණු බක්කියට නම් ළංවී සිටින බව නොකියාම බැරිය.ඔහු තවත් කතාවක් කියා තිබේ. එනම් මහින්ද රාජපක්ෂ ශ්‍රී ලංකා නිදහස් පක්ෂය විනාශ කරන බවයි. පක්ෂය විනාශ කළ හැටි කියන්නට ගොස් අප අතර නැති අයට දොස්කීමට අපි අකමැති වෙමු.එහෙත් 1964 දී ශ්‍රී ලංකා නිදහස් පක්ෂයේ ආණ්ඩුව රුපියල් පනස් දාහට පරාජයට පත්කොට එජාපය බලයට පත් කළේ කවුදැයි ගෙදරම ඇති දේශපාලන ඉතිහාස පොත කියැවූ විට මං-ගලට දැනගත හැකිය. ඒ අනුවම යමින් මං-ගල ශ්‍රීලනිපයෙන් ඉවත් වී එජාපයට හේත්තු වී සිටින්නේ ද ශ්‍රීලනිපය විනාශ කිරීමටය.මෙහිදී එජාපයේ රංජිත් මද්දුම බණ්ඩාර ද රනිල් ගෙන් ඉතිහාසය පිළිබඳ ප්‍රශ්නයක් අසා තිබේ. මයිකල් ජැක්සන්ගේ නිරුවත් කයට රනිල් ගේ ඔලුව සවිකොට පෝස්ටර් ගැසූ කල්ලිය සමඟ එකතු වී ඉන්නට රනිල්ට ලැජ්ජා නැද්දැයි ඔහු අසයි.චන්ද්‍රිකා ජනාධිපතිනිය ලෙස සිටි කාලයේ මං-ගල කළ කී දැ මිනිසුන්ට ඉදිරියට යා නොදී දේශපාලන වශයෙන් බෙලි කැපු හැටි රටම දනී. ඒ නිසා ඔහු අද තනිවී සිටී. රනිල් පාක්‍යසෝති, නිමල්කා ප්‍රනාන්දු, සිරි ජයතුංග වැනි අයගේ පිහිට පතන්නට ඔහුට සිදු වී ඇත්තේ ඒ නිසාය.රනිල් වික්‍රමසිංහ ඉදිරි ජනාධිපතිවරණයට ඉදිරිපත් නොවී ඒ වෙනුවට කරූ ජයසූරිය ඉදිරිපත් කිරීමේ සැලැසුමක් ක්‍රියාත්මක කොට ඔහු දේශපාලන වශයෙන් විනාශ කිරීමට සූදානම් වන බවක් මාණික්‍යට වාර්තා වෙයි.ඇලික් අළුවිහාරේ ගේ මාතලේ නිවසට ජනාධිපතිතුමා හිටි හැටියේ නොදන්වා ගියේ තුන් මාසේ දානමය පින්කමට සහභාගි වීමටය. එම ගමන නිසා එහි සිටි එජාප ආධාරකරුවෝ මවිත වූහ.රංජිත් අළුවිහාරේ ගේ පිටට අත තබා ගෙන මිනිසුන් අතරින් දානෙ ගෙදරට ගිය හැටි සියල්ලෝම දුටුවෝය. එස්.බී. දිසානායක, රේණුකා හේරත්, තිස්ස අත්තනායක ජනාධිපති දැක සතුටින් ඉපිල ගියහ. ජනාධිපතිතුමා කරූගේ අත අල්ලාගෙන කතා කළේය. තිස්සගේ පිටට තට්ටු කළේය. එහිදී ජනාධිපතිතුමා තිස්ස සමඟ සුහදව කතා කිරීම ගැන රනිල්ට ඩෝං ගිය බව ද කියති.මේ ගැන චින්තක සහ ජයතුංග කේම්බ්‍රිජ් ටෙරස්හි නිවසේදී රනිල්ට කීවේ “නායකතුමනි තිස්ස ආණ්ඩුව සමඟ රහසිගතව කටයුතු කරනවා. ඒ ගැන සොයා බලන්න කියාය.දානෙ ගෙදරදි ජනාධිපතිතුමා තිස්සගේ පිටට තට්ටු කළ වෙලේ රේණුකා කීවේ “එයත් ගන්න හදනවද බලාගෙන” කියාය. රනිල් වගේ මහින්ද ඒ වගේ වැඩ කරන්නේ නැතැයි මෙහිදී ජ්‍යෙෂ්ඨයෝ කීහ.කෝට්ටෙන් ගම්පහට මාරු කිරීමට සිටින රවි කරුණානායක ඉදිරි ජනාධිපතිවරණයේදී එජාපයෙන් තරග කිරීමට එස්.බී. ගේ නම යෝජනා කර තිබේ. එහිදී රනිල් කියා ඇත්තේ එස්.බී. ලාට යූඇන්පිය ඇතුළේ තැනක් නැති බවයි. කෙසේ හෝ රවිගේ අරමුණ එස්.බී. ගේ සිහින ආණ්ඩුව යටතේ අගමැති පදවියට පත්වීමය. එක්සත් ජාතික පාක්ෂිකයන් අතර රවි පිරිහී ඇතැයි බොහෝ දෙනා කියති.මේ අතර දිනිත් චින්තක ළඟදී ලංකාදීප ප්‍රධාන කර්තෘවරයා මුණ ගැසෙන්නට ගොස් තිබේ. තමාට සහ තම බිරිඳට එල්ල වී ඇති මූල්‍ය චෝදනා අමූලික බොරු බව කර්තෘට ප්‍රකාශ කර ඇත. ඒ මගින් චින්තක උත්සාහ කර ඇත්තේ කර්තෘවරයා නොමඟ යැවීමටය. එහෙත් මාණික්‍යට වාර්තා වන පරිදි චින්තකගේ බිරිඳට රුපියල් කෝටි හතරකට වඩා වැඩි මූල්‍ය චෝදනා නඩු තිහක් පමණ ඇති බවයි.ඒ අතර චින්තක ගේ විදේශ ගමන් ගැන ද පරීක්ෂණ පවත්වන බව ජ්‍යෙෂ්ඨ පොලිස් නිලධාරීයෙක් කියයි. විදේශ ගතවූ හැම අවස්ථාවකදීම ඔහු සමඟ පුද්ගලයන් පිටරට ගිය බව ද සැලයි. මේ ගැන විමසීමට පොලිසිය ලංකාදීප බලධාරීන් ළඟදීම හමුවන බව ද දැනගන්නට තිබේ’ චින්තක වැඩිපුරම ගොස් ඇත්තේ ස්විට්සර්ලන්තයට සහ යුරෝපා රටවලට බව ද සැලයි.චින්තක ගැන එසේ වාර්තා වෙද්දී ජයතුංගට, උපුල් දැන් ලියන්න දෙන්නේ නැතිලු. ජයතුංග ලියන ලිපි කර්තෘගේ සහ විශේෂාංග කර්තෘ පෑනෙන් කැපෙන බව වාර්තා වෙයි.“එසේ ලිපි කැපීම සර්ට එල්ල කරන පහරක්” යැයි රනිල්ගේ ගෙදරට ගිය ජයතුංග කේලමක් ලෙස ඉදිරිපත් කළේය. ඒ කේලම කියන්නට පැය භාගයක් ගතවී ඇත.රනිල් වහාම රංජිත් විජයවර්ධනට දුරකථනයෙන් කතා කළේය. “ඉරිදා ලංකාදීප කර්තෘට සහ විශේෂාංග කර්තෘට මට පහර ගසන්න එපා යයි නියෝග කරන්නැයි ඉල්ලා සිටියේය. මගේ කොල්ලන් ලියන ලිපි කපා නොදමන ලෙසට අවවාද කරන්නැයි ද කියා ඇත.රනිල් වික්‍රමසිංහ උපුල් ජෝසප්ට අලුත් කොන්ත්‍රාත්තුවක් භාර දී තිබේ. එනම් හිටපු අගවිනිසුරු සරත් එන්. ද සිල්වා ජනාධිපතිවරණයට තරග කරන බව විශාල ප්‍රචාරයක් ගෙන යාමටය. සරත් එන්. සිල්වා දේශපාලනයට නොඑන බව ප්‍රසිද්ධියේම කියා ඇත.මෙයින් සනාථ වන්නේ මේ දිනවල රනිල් - උපුල් කල්ලියට ජනාධිපතිවරණ වලිප්පුව වැළඳී ඇති බවයි. මෙය සුව නොවන වලිප්පුවකි. ඔවුන්ගේ එකම අරමුණ පත්තරවලින් සිහින ආණ්ඩුවක් හැදීමය. සිහින ලෝකයේ ජනාධිපති ලෙස රනිල් පත්කිරීමය.</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=af0908231</link>
    <topic>මම තොරතුරු තාක්‍ෂණය උපරිම ලෙසින් යොදා ගන්නවා</topic>
    <author>සංවාදය - සුජාතා කරුණාරත්න ශ්‍රී ලංකා ගුවන්විදුලි සංස්ථාවේ ප්‍රවෘත්ති වැඩසටහන් නිෂ්පාදිකා</author>
    <content>මම තොරතුරු තාක්‍ෂණය උපරිම ලෙසින් යොදා ගන්නවාහදිසියෙන් ආ අමුත්තාකන්න ඉල්ලුවාම ඔළුවට ඇන්නාරජයේ ඉඩම් බැහැර දීමේදී විධිමත් ක්‍රමවේදයක් අවශ්‍යයිඅතීතයේ හුරු පුරුදු ආහාර රටාවෙන් බැහැර වීම අනුවණකමක්කොන්දට හොඳ පොත් බෑග් එකක්සමුපකාරය රටට හඳුන්වා දුන් ටී.බී. සුබසිංහනායක පදවියෙන් පිදුම් ලබන දෙදියවෙල තිලකසිරි හිමියෝදරුවන්ගේ හිතට බරක් දීම අපයෝජනයකිලොක්කා වමාරයිරට වෙනුවෙන් සිය පුතුන් දෙදෙනා පූජා කළ මවක්ප්‍රශ්න පත්‍ර සැකසීම පාසලටම භාර දුන්නොත්යුග ගීතවලින් ආලෝකවත් වන 2009 “රිද්ම රැය”ජනාධිපති ලේකම් ලලිත් වීරතුංගශ්‍රී ලංකා ගුවන් විදුලි සංස්ථාවේ ස්වදේශිය සේවය ඔස්සේ පසුගිය සතියේ ප්‍රචාරය වූ සුභාරතී සාකච්ඡා මණ්ඩපයේ ජනාධිපති ලේකම් ලලිත් වීරතුංග මහතා දැක්වූ අදහස් ඇසුරින් සකස් කෙරුණකි.’මහින්ද චින්තනය’ වැඩපිළිවෙළ යටතේ තොරතුරු තාක්ෂණය පිළිබඳ පරිච්ඡේදයක්ම වෙන් කර තිබෙනවා. ශ්‍රී ලංකා තොරතුරු හා සන්නිවේදන තාක්ෂණ නියෝජිතායතනය ක්‍රියාත්මක වන්නේත් ජනාධිපති ලේකම් කාර්යාලය යටතේයි. රජය මේ තරම් තොරතුරු තාක්ෂණය කෙරෙහි අවධානය යොමුකර තිබෙන්නේ ඇයි?2004 වර්ෂය වන විට මෙරට තොරතුරු තාක්ෂණ සාක්ෂරතාවය තිබුණේ සියයට නවයයි දශම එකක මට්ටමක. මේ කාලයේ තමයි වත්මන් ජනාධිපති මහින්ද රාජපක්ෂ මැතිතුමා අග්‍රාමාත්‍ය ධුරයට පත්වුනේ. අපේ වාසනාවට වගේ එතුමාට ඒ කාර්යය භාරය පැවරුණා. එතුමාගේ සංකල්ප සහ මෙහෙයුම මත පසුගිය වසර පහ තුළ අපි බොහෝ දුර ගොස් තිබෙනවා.විශේෂයෙන්ම තොරතුරු තාක්ෂණය රටක දියුණුව සඳහා වැදගත්. එමගින් කාර්යක්ෂමතාවය වැඩිදියුණු කර ගන්නත් ජනතාවගේ වැඩකටයුතු ඉතාමත්ම ඉහල මට්ටමින් කරගන්නටත් හැකි මෙවලමක් හැටියටයි මා දකින්නේ. බොහෝ රටවල් තොරතුරු තාක්ෂණය භාවිතා කරන්නේ එසේයි. ලංකාවෙත් එහෙමයි.විශේෂයෙන් ඈත ගම්පළාත් වල සිටින දරුවන්ට අධ්‍යාපනය සඳහා දුර බැහැර ගෙවා නගරයට එන්න බැහැ. එසේම ඈත ප්‍රදේශවල ජනතාවට තමන්ගේ වැඩකටයුතු කරගන්න නගරයට එන්න දුෂ්කරයි. මෙම කරුණු වලදී තොරතුරු තාක්ෂණය ඔස්සේ මේ සියල්ලම ජනතාව ළඟට ගෙනියනවා. එය තමයි තොරතුරු තාක්ෂණයේ තිබෙන අපූර්වත්වය.අනෙක් පැත්තෙන් බොහෝ රටවල් තමන්ගේ රජය තොරතුරු තාක්ෂණයෙන් සන්නද්ධ කරගන්නවා. ඒ කියන්නේ තොරතුරු තාක්ෂණයෙන් නොයෙක් පද්ධති පාවිච්චි කරලා තමන්ගේ කාර්යයන් කාර්යක්ෂම කර ගන්නවා. ඊ - ශ්‍රී ලංකා” කියන වැඩසටහන දැනටමත් ඉතා අගය කිරීමට පත් වෙච්ච වැඩසටහනක්.ලෝකයේ බොහෝ රටවල් මේ වැඩසටහන කෙරෙන්නේ කොහොමද කියන ආකාරය ගැන අපෙන් නිතර විමසනවා. එසේම නැණසල ව්‍යාපෘතිය වගේ දේවල් මහජනතාව අතරට ගෙනියන්නෙත් මෙම ව්‍යාපෘතිය මගින්. මෙම ව්‍යාපෘති බොහොම පරිපූර්ණයි. එක පැත්තක් දිහා විතරක් බලා සකස් කරපුවා නෙමෙයි. ජන ජීවිතය වඩා නංවාලන්න ඊ ශ්‍රී ලංකා වැඩසටහන නිහඬව දායක වුනා කිව්වොත් එය වඩා නිවැරැදියි.පරිනත රාජ්‍ය පරිපාලන නිලධාරියකු වශයෙන් රජයේ කටයුතු විධිමත් කිරීමට තොරතුරු තාක්ෂණයට හැකියාවක් ඇතැයි ඔබ විශ්වාස කරනවද?මම හිතන්නේ ඕනෑම කෙනකුගෙන් මේ ප්‍රශ්නය විමසුවොත් ඊට ලැබෙන්නේ සුබවාදී පිළිතුරක්. තොරතුරු තාක්ෂණය භාවිත කරන සහ නොකරන පුද්ගලයින් දෙස බැලූවිට විශාල වෙනසක් දකින්නට තිබෙනවා.තොරතුරු තාක්ෂණය දන්නා උදවියට තමන්ගේ කටයුතු ඉතා පහසුවෙන් කරගන්නට හැකිවී තිබෙනවා. එසේම තොරතුරු තාක්ෂණයේ දෙපැත්තක් මම දකිනවා. එක පැත්තක් තමයි තොරතුරු තාක්ෂණය ඉගෙන ගෙන ඒ පිළිබඳ විශේෂඥයින් බවට පත්වීම. එවැනි විශේෂඥයින් අවශ්‍යයයි මොකද මේ රටේ තියෙන නොයෙකුත් ආකාරයේ පරිගණක පද්ධති සකස් කරන්න.අනෙක් පැත්තෙන් බැලුවොත් මා වාගේ කෙනෙක් දිහා මම හිතන්නේ මම තොරතුරු තාක්ෂණය ගැන බොහොම සුබවාදීවයි බලන්නෙ. එසේම තොරතුරු තාක්ෂණය උපරිම ලෙස මගේ කටයුතුවලට යොදා ගන්නවා. සාමාන්‍යයෙන් වැඩකටයුතු කරගන්න තොරතුරු තාක්ෂණය පිළිබඳ අතිවිශේෂ දැනුමක් උවමනා වන්නේ නැහැ. සාමාන්‍ය දැනුමක් තිබුණොත් සෑහෙන බවයි මගේ විශ්වාසය.එසේම රජය මේ දෙස බලන්නේත් ඉතා සුබවාදීවයි. මහින්ද රාජපක්ෂ ජනාධිපතිතුමා අග්‍රාමාත්‍යවරයා වශයෙන් කටයුතු කරන සමයේ එතුමා මට දුන් එක උපදෙසක් තමයි රජයේ නිලධාරීන් තොරතුරු තාක්ෂණයෙන් සන්නද්ධ කරන්නයි කියන එක.එතුමා විධායක ජනාධිපති වීමෙන් පසු තොරතුරු තාක්ෂණ ක්ෂේත්‍රයේ බොහෝ දේවල් මෙහෙයවන්නට හැකිවුණා. රජයේ සෑම නිලධාරියකුම තොරතුරු තාක්ෂණයෙන් සන්නද්ධ විය යුතුයි කියන එක තමයි රාජ්‍ය සේවය පිළිබඳ එතුමාගේ මිනුම් දණ්ඩ වී තිබෙන්නේ.සාමාන්‍ය ලිපිකරු ශ්‍රේණිවල සිට විධායක මට්ටමේ නිලධාරීන් දක්වා තොරතුරු තාක්ෂණය පිළිබඳ අද ලොකු උනන්දුවක් දක්වනවා. එසේම තොරතුරු තාක්ෂණය භාවිත කරමින් කටයුතු කරගන්න රාජ්‍ය නිලධාරීන් පෙළඹී තිබෙනවා.මා සිතන්නේ විශේෂයෙන් තරුණ පරම්පරාව තරුණ නිලධාරීන් රජයේ සේවයට පැමිණෙන විටදීම තොරතුරු තාක්ෂණය පිළිබඳ දැනුමක් ඇතිව එන අය. එසේම සෑම මට්ටමකම සිටින නිලධාරියෙක් කරන කාර්යයන් සඳහා තොරතුරු තාක්ෂණය යොදාගත හැක්කේ කෙසේද කියා අපේ අවධානය යොමු වී තිබෙනවා. ඊට සරිලන දැනුමක් සෑම රාජ්‍ය නිලධාරියෙකුටම ලබාදීම අපේ අපේක්ෂාව වී තිබෙනවා.සමහර රාජ්‍ය නිලධාරින් රාජ්‍ය අංශයේ ජ්‍යෙෂ්ඨ ප්‍රතිපත්ති සම්පාදකයින්, තොරතුරු තාක්ෂණ භාවිතයට මැලිකමක් දක්වන පසුබිමක් තුළ ඔබතුමා ඉතා නිර්භීත ලෙස එය භාවිතා කරමින් ඒ සඳහා නායකත්වය දීමට පෙළඹුණු හේතුව මොකක්ද?සරල උත්තරයක් මෙයට දෙන්න තියෙන්නෙ. බොහෝ වැඩ පැවරෙන කොට වැඩ අධික වෙන කොට නොයෙක් ක්‍රමවේදයන් සොයනවා. ඒවා ඉක්මනින් අවසන් කරන්න. මටත් තොරතුරු තාක්ෂණයේ වටිනාකම තේරුණේ එවැනි පසුබිමකයි. මගේ වාසනාවට 1982 දී පමණ ජර්මන් විශේෂඥයකු සමඟ වැඩ කරන්න ලැබුණා. එකල බොහෝ කාර්යාලවල පරිගණක තිබුණේ නැහැ.පරිගණක තිබුණත් ඒවා පරිහරණය කරන්න පරිගණක භාෂා දැනුම අවශ්‍ය වුණා. ජර්මන් විශේෂඥතුමා ළඟ තිබුණු පරිගණකයේ වැඩ කරන්න මට ලැබුණා. පරිගණකයේ වටිනාකම එවිට මට තේරුම් ගියා.ඔබ අගමැති ලේකම් ධුරයට හා ජනාධිපති ලේකම් ධුරයට පත්වීමට ප්‍රථම ශ්‍රී ලංකා තොරතුරු හා සන්නිවේදන තාක්ෂණ නියෝජිතායතනයේ අධ්‍යක්ෂකවරයකු ලෙස රාජ්‍ය අංශය ප්‍රතිනිර්මාණය කිරීමේ වැඩසටහනට නායකත්වය ලබා දුන්නා. ආපසු හැරී බැලීමේදී අද ඒ කටයුතු සිදුවන ආකාරය පිළිබඳව සෑහීමකට පත් වෙනවාද?බෙහෙවින්ම සෑහීමකට පත්වෙනවා. මම හිතනවා එවකට තොරතුරු තාක්ෂණය කොහොමද රටට ගෙනියන්නෙ කියන එක පිළිබඳව දැඩි සංවාදයක් තිබුණු යුගයක්. යම් කිසි දෙයක් පටන් ගන්න ලෙහෙසියි. නමුත් අඛණ්ඩව ඉදිරියට ගෙනයෑම එතරම්ම පහසු නැහැ. ආයතනය ආරම්භ කරන්න දායක වුන අය ගැනත් සිහිපත් කරන්න ඕනේ.ප්‍රධාන විධායක නිලධාරියා වශයෙන් කටයුතු කළේ මංජු හත්තොටුව මහතායි. ප්‍රථම අධ්‍යක්ෂවරුන් විදිහට මමත් රොෂාන් දේවපුර මහතාත් කටයුතු කළා. පසුගිය වසර පහ හය තුළදී ආයතනය විශාල ප්‍රගතියක් ලබා තිබෙනවා. එකල නොහිතපු දේවල් පවා අද කරන්නට හැකිවී තිබෙනවා.රාජ්‍ය අංශය ප්‍රතිනිර්මාණය කිරීමේ වැඩසටහන, රාජ්‍ය තොරතුරු කේන්ද්‍රය නැණසල ව්‍යාපෘතිය වගේ වැඩසටහන්වල ප්‍රගතිය දෙස බලන විට ඉතාමත් සතුටට පත් වෙන්න පුලුවන්. වත්මන් ජනාධිපති මහින්ද රාජපක්ෂ මැතිතුමා මෙම වැඩපිළිවෙළ දෙස බලපු ආකාරය ගැනත් යමක් කියන්න ඕනේ. එතුමා සාමාන්‍යයෙන් දේවල් ඉතා වේගයෙන් කරන්න පුරුදු වුණු කෙනෙක්.එතුමා අපට කිව්වා මේ දේවල් වසර ගණන් ඇදගෙන යන්න බැහැ. කඩිනමින් මේවායේ ප්‍රතිලාභ ජනතාවට ලබා දෙන්න ඕනෙ කියලා. එවිට නැවත අපට ඒ ගැන හිතන්න සිදුවුණා.ඒ අනුව පැතිකිහිපයක් ඔස්සේ 2004 වර්ෂයේදී අපේ වැඩසැලැස්ම කඩිනම් කළා. එහි එක් ප්‍රතිඵලයක් තමයි මේ වන විට නැණසල මධ්‍යස්ථාන 600 ක් දිවයින පුරා පිහිටුවීමට හැකිවීම. නැණසල තුළින් විශේෂයෙන් ග්‍රාමීය ප්‍රදේශවල ජනතාවගේ ජීවිත වල විශාල වෙනසක් කිරීමට හැකිවී තිබෙනවා.”මහින්ද චින්තන” ප්‍රතිපත්ගි ප්‍රකාශයේ එක් අරමුණක් වන්නේ රාජ්‍ය සේවය මහජනතාවට වඩාත් සමීප කරවීමයි. ඒ සඳහා තොරතුරු තාක්ෂණයේ සහය ලබා ගැනීමට හැකියැයි ඔබ විශ්වාස කරනවාද?මම හිතනවා අනිවාර්යෙන්ම රාජ්‍ය සේවය ජනතාවට සමීප කරන්න බැරිවෙයි තොරතුරු තාක්ෂණ්‍ය්‍ය නොමැතිව. එතරම්ම තොරතුරු තාක්ෂණය වැදගත්. ජනාධිපති මහින්ද රාජපක්ෂ මැතිතුමාගේ සංකල්පයක් තමයි රාජ්‍ය සේවය මහජනතාවට සමීප කරවන්න ඕනෙයි කියන එක.වසර හතළිහක් පමණ වන එතුමාගේ දේශපාලන ජීවිතයේදී එතුමා දුටුවා මහජනතාව විඳින දුක. එතුමා දේශනයකදී වරක් ප්‍රකාශ කළා ජනතාව අපි හමුවට එන්නේ කඳුළු පුරෝගෙන. ඒ එක කඳුළක් හරි පිසදාලා ඔවුන් ආපසු යවන්න හැකි නම් ඒක තමයි රාජ්‍ය සේවයේ හරය වන්නේ කියා.ලොව විශිෂ්ටතම තොරතුරු තාක්ෂණ ව්‍යාපෘතිය ලෙස මෙම වසරේදී රාජ්‍ය තොරතුරු කේන්ද්‍රය (1919) සම්මානයට පාත්‍රවී තිබෙනවා. එහි නිර්මාතෘවරයා ඔබයි. ඒ පිළිබඳව ඔබේ හැඟීම කෙසේද?ඔබ ඉතා කාරුණික වුණා මා එහි නිර්මාතෘවරයා බව කියන්න. නමුත් මම ඊට දායක වුණා කීවොත් වඩා නිවැරැදියි. එය මගේ සිතේ තිබූ සංකල්පයක් බව ඇත්ත. එය මල්පල ගන්වන්න විශාල පිරිසක් එක් වුණා. රොෂාන් දේවපුර, වසන්ත දේශපි‍්‍රය, අතුල පුෂ්පකුමාර ඇතුළු අපි කණ්ඩායම එකතුවෙලා ඒ කටයුත්ත පටන් ගත්තා.1978 වර්ෂයේදී පමණ ආගමන විගමන පාලකවරයෙක් වශයෙන් මා කටයුතු කරද්දී මොණරාගල ප්‍රදේශයේ සිට මා හමුවට ආ පුද්ගලයෙක් මගෙන් විමසා සිටියා කොහොමද මහත්තයෝ පාස්පොට් එකක් ගන්නෙ කියලා. ඒ අවස්ථාවෙ මට පහළ වුණ සිතුවිල්ල තමයි ඇයි මේ මිනිස්සුන්ට මෙවැනි තොරතුරක් ලබා දෙන්නවත් ක්‍රමවේදයක් නැද්ද කියන එක.එසේ ම අපි අත්දැකීමෙන් අවබෝධ කරගෙන හිටියා රජයේ කාර්යාල වලින් වැඩ කරගන්න එක ජනතාවට බොහෝ විට ආචාරශීලීව ආමන්ත්‍රණය නොකරන බව. නමුත් තොරතුරු සියල්ල ම එක ස්ථානයක සිට මේ ආකාරයට ජනතාවට ලබා දුන්නොත් ඊට විසඳුමක් ලැබේ යැයි අපි විශ්වාස කළා.රාජ්‍ය තොරතුරු කේන්ද්‍රයේ (1919) සංකල්පය අද සමස්ත ලෝකයම වගේ පිළි අරගෙන තිබෙනවා. රටවල් 157 ක් අතරින් ඉදිරිපත් වූ ව්‍යාපෘති විසිදහසක් අභිබවා තමයි රාජ්‍ය තොරතුරු කේන්ද්‍රය මෙම සම්මානය ලබා ගෙන තිබෙන්නේ. මෙය තවත් ඉදිරියට යන්න ඕනේ. ළදරු අවදියකදී මෙවැනි සම්මානයක් හිමි කර ගත්තා නම් ලෝකයටම ආදර්ශයක් වෙන මට්ටමට මෙය ගෙනෙන්න බැරි කමක් නැහැ.රාජ්‍ය අංශය තොරතුරු හා සන්නිවේදන තාක්ෂණයෙන් සවිබල ගැන්වීමේදී එහි මුල් පියවරක් ලෙස රාජ්‍ය ආයතන වල තොරතුරු තාක්ෂණ කටයුතු සඳහා නායකත්වය දීමට ඛ්ධ්ර්‍ණ හෙවත් ප්‍රධාන නවීකරණ නිලධාරීන් පත් කිරීම හඳුන්වන්න පුළුවන්. මෙයත් ඔබ ගේ සංකල්පයක්. එහි ප්‍රගතිය පිළිබඳව ආපසු හැරී බැලුවොත්?රාජ්‍ය අංශය ප්‍රතිනිර්මාණය කරන්නට නම් රාජ්‍ය ආයතනවල තොරතුරු පද්ධති නව්‍යකරණය පිළිබඳ අලුත් විදිහට හිතන කෙනෙක් සිටීම වැදගත්. ඒ අනුවයි මෙම ප්‍රධාන නවීකරණ නිලධාරි කියන තනතුර ඇති වුණේ. තොරතුරු තාක්ෂණය ආධාර කරගෙන ආයතනයක කටයුතු නැවුම් විදිහට මෙන් ම පලදායි වන ආකාරයෙන් කිරීමට මග පෑදීම තමයි ඔවුන්ගේ කාර්යය භාරය වී තිබෙන්නේ.මෙහි එක් ප්‍රතිඵලයක් තමයි කොළඹ දිස්ත්‍රික්කයේ ප්‍රාදේශීය ලේකම් කාර්යාලයකින් ජනතාවට උප්පැන්න මරණ හෝ විවාහ සහතිකයක් විනාඩි 10 ක් වගේ කෙටි කාලයකින් ගැනීමට හැකිවීම ඉදිරියේ දී මෙය දිවයින පුරාම ක්‍රියාත්මක කරනවා. ප්‍රධාන නවීකරණ නිලධාරීන් පිළිබඳව තිබෙන උනන්දුව මදියි කියන එක තමයි මගේ පෞද්ගලික හැඟීම. එසේ ම නව්‍යකරණයට සීමාවක් නැහැ. තවදුර ගමනක් මේ අයට යන්න පුළුවන් කියන එකයි මගේ විශ්වාසය.තොරතුරු තාක්ෂණ ප්‍රතිපත්ති පිළිබඳ පමණක් නොව මේ වනවිට ඒවා ක්‍රියාත්මක කිරීමටත් ඔබ දායක වී තිබෙනවා. අමාත්‍යංශ ලේකම්වරුන්ට මෙන් ම ආයතන ප්‍රධානීන්ට ඊ - මේල් භාවිතය හුරු කරවීමේ අරමුණින් ඊ - මේල් භාවිතය අනිවාර්ය කරමින් චක්‍රලේඛයක් නිකුත් කිරීමටත් ඔබ මේ වනවිට පියවර ගෙන තිබෙනවා. එහි ප්‍රගතිය කෙසේද?ප්‍රගතිය මම හිතන තරම්ම නැහැ. ඇත්ත කියන්න ඕනේ. මම හිතනවා මීට වඩා හොඳ ප්‍රගතියක් තිබෙන්නට ඕනේ. ඉහළ පෙළේ නිලධාරීන් පරිගණකය භාවිතා කරන්න තොරතුරු තාක්ෂණය භාවිතා කරන්න තවමත් මැලිකමක් දක්වනවා. එකක් ඒ පිළිබඳ හුරුවක් ලබා ගන්න ඔවුන්ට වෙලාවක් නැතිව ඇති. නැත්නම් මේක අමාරුයි කියලා හිතනවා ඇති.ඉහළ පෙළේ නිලධාරීන්ගේ පුංචි දරුවෝ අම්මට තාත්තට වඩා හොඳට පරිගණකය භාවිතා කරන්න දන්නවා. ඒක තමයි යථාර්ථය. දන්න අයගෙන් අහගෙන ඉගෙන ගන්න ඕනේ. ඉගෙන ගන්න තරාතිරමක් අවශ්‍යවන්නේ නැහැ. මගේ කාර්යාලයේ පරිගණක විශේෂඥ දැනුම තිබෙන අය සිටිනවා. ඒ අයට මම කියලා තියෙන්නේ පොඩි දෙයක් දැනගත්තත් මටත් කියලා දෙන්න කියලා.තොරතුරු තාක්ෂණය උපරිමයෙන් භාවිතා කිරීම නිසා මෑතකදී අපි ප්‍රධාන බාධකයක් ජය ගත්තා ඒ තමයි යුද්ධය. ආරක්ෂක ලේකම් ගෝඨාභය රාජපක්ෂ මහතාටත් තොරතුරු තාක්ෂණය පිළිබඳ හොඳ දැනීමක් තිබෙනවා. එතුමා ප්‍රධාන ආරක්ෂක වළල්ලේ සිටින නිලධාරින්ට ලැප්ටොප් පරිගණක ලබා දී තිබුණා. ඊ - මේල් භාවිතයට අවතීර්ණ වෙන්න හැකි පරිසරය දැන් සකස් වී හමාරයි.ප්‍රධාන නිලධාරීන් සමඟ නැවත මේ පිළිබඳව මා සාකච්ඡා කරන්න අපේක්ෂා කරනවා. ජනාධිපතිතුමා මට දී තිබෙන උපදේශයක් තමයි එතුමාගේ රැස්වීම් වල වාර්තා ඊ - මේල් වලින් පමණක් එවන්න කියන එක.රාජ්‍ය නිලධාරීන්ට ප්‍රායෝගික දැනුම ලබා දීමට වඩා ආකල්පමය වෙනසක් කිරීම මගින් මෙහි වෙනසක් කිරීමට හැකිවෙයි?ආකල්පමය වශයෙන් වෙනස්කම් දැන් ඇති වී තිබෙනවා. ආකල්පය තමයි වැඩක් පහසුවෙන් කරගන්න මෙවලමක් තියෙනවා නම් ඇයි ඒක පාවිච්චි නොකරන්නේ මන්ද කියන එක. රාජ්‍ය නායකයා උඩින් ඉඳගෙන කියනවා නම් පරිගණක ක්ෂේත්‍රය ඉතා වැදගත් කියලා එසේම තොරතුරු තාක්ෂණ වසර ලෙස මේ වසර නම් කරලා තිබෙනවා. රාජ්‍ය තොරතුරු කේන්ද්‍රය විවෘත කළෙත් ජනාධිපතිතුමා. ජනාධිපතිතුමා දෙමළ භාෂාවෙන් කතා කරන්න පටන් ගත්තා.රාජ්‍ය නිලධාරීන් දෙමළ ඉගෙන ගන්න පටන් ගත්තා. අවශ්‍ය කරන පරමා දර්ශී බව ඉහළින් ම ලැබෙනවා. අපේ යුතුකම තමයි අපේ මට්ටමෙන් තවත් පහළට ගෙන යෑමට කටයුතු කිරීම.ඊ - මේල් ශ්‍රී ලංකා වැඩසටහන අපේ රටේ ප්‍රධාන තොරතුරු හා සන්නිවේදන තාක්ෂණ ව්‍යාපෘතියක් දැන් එහි පුරෝගාමී ආරම්භකයෙක් ලෙස හා එහි අනාගතය පිළිබඳ ඔබගේ විග්‍රහය කෙසේද?අපේ අහිංසක ජනතාවට කාර්යාල වල රස්තියාදු නොවී නිවෙසේ සිටම තමන්ගේ ජල බිල්පත විදුලි බිල්පත අතේ තියෙන ජංගම දුරකතනයෙන් ගෙවන්න හැකි මට්ටමට මේ ක්ෂේත්‍රය ගෙනෙන්නයි අපේ අපේක්ෂාව.ළඟදීම අපට හැකිවෙයි විශාල ඉදිරි පිම්මක් පනින්න ජනාධිපතිතුමාගේ අපේක්ෂාව වී තිබෙන්නේත් තොරතුරු තාක්ෂණ සංවර්ධනයට විදුලි සංදේශ ක්‍රියාවලිය තුළින් දැඩි දායකත්වයක් ලබාගන්න උවමනායි කියලයි. ඊ - ශ්‍රී ලංකා තුළින් අපි ගොඩ නගන්නේ රටේ අනාගතයයි.සංවාදය - සුජාතා කරුණාරත්න ශ්‍රී ලංකා ගුවන්විදුලි සංස්ථාවේ ප්‍රවෘත්ති වැඩසටහන් නිෂ්පාදිකා</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=af09082310</link>
    <topic>හදිසියෙන් ආ අමුත්තා</topic>
    <author>ඡායාරූප - සුදත් සිල්වා</author>
    <content>මම තොරතුරු තාක්‍ෂණය උපරිම ලෙසින් යොදා ගන්නවාහදිසියෙන් ආ අමුත්තාකන්න ඉල්ලුවාම ඔළුවට ඇන්නාරජයේ ඉඩම් බැහැර දීමේදී විධිමත් ක්‍රමවේදයක් අවශ්‍යයිඅතීතයේ හුරු පුරුදු ආහාර රටාවෙන් බැහැර වීම අනුවණකමක්කොන්දට හොඳ පොත් බෑග් එකක්සමුපකාරය රටට හඳුන්වා දුන් ටී.බී. සුබසිංහනායක පදවියෙන් පිදුම් ලබන දෙදියවෙල තිලකසිරි හිමියෝදරුවන්ගේ හිතට බරක් දීම අපයෝජනයකිලොක්කා වමාරයිරට වෙනුවෙන් සිය පුතුන් දෙදෙනා පූජා කළ මවක්ප්‍රශ්න පත්‍ර සැකසීම පාසලටම භාර දුන්නොත්යුග ගීතවලින් ආලෝකවත් වන 2009 “රිද්ම රැය”අලුවිහාරේ පරපුරත් යූ.ඇන්.පී. එකත් ගහට පොත්ත වගේ. ඉස්සෙල්ලම රිචඩ්.... ඔහු යූ.ඇන්.පී. එකේ පතාක යෝධයෙක්.. ඊට පස්සෙ ඇලික්... රිචඩ් අභාවප්‍රාප්ත වෙලා හුඟාක් කල්. ඇලික් අභාවප්‍රාප්ත වුණේ මාස තුනකට ඉස්සෙල්ලා..දැන් රංජිත්ලා... වසන්තලා..එදා ඇලික් ගේ තුන්මාසෙ පිංකම දවස. අලුවිහාරේ පවුලේ ඥාතීන්ට අමතරව යූ.ඇන්.පී. දේශපාලකයෝ රැසක්ම... තිස්ස, එස්.බී., රේණුකා, අමරා පියසීලි.. තව තවත් අය... රනිල් නැහැ...ඒත් හදිසියෙන්ම අමුත්තෙක් ආවා... කිසිකෙනෙක් බලාපොරොත්තු නොවූ අමුත්තෙක්... අලුවිහාරෙලා පමණක් නොව තිස්සලාත් එස්.බී.ලාත් පුදුමයට පත්වුණා...මේ අමුත්තාගේ හැටි එහෙම තමයි. යන්ඩ හිතුණොත් යනවා ම තමයි. අලුවිහාරේලා එක්කත් එස්.බී.ලා එක්කත් විතරක් නෙමෙයි එතැන හිටපු පුංචි දරුවො එක්කත් මේ අමුත්තා එක වගේම සුහදව සිටියා....තිස්ස, එස්.බී. සමඟ පිළිසඳරකඅමරා පියසීලි මන්ත්‍රීවරිය සමඟ අලුවිහාරේ මැතිනිය සමඟ කතා බහක කරු ජයසූරිය මහතා සමඟඡායාරූප - සුදත් සිල්වා</content>
  </post><post>
    <category>NEWSPAPER</category>
    <date>
      <year>2009</year>
      <month>08</month>
      <day>23</day>
    </date>
    <link>http://www.silumina.lk/2009/08/23/_art.asp?fn=af0908237</link>
    <topic>කන්න ඉල්ලුවාම ඔළුවට ඇන්නා</topic>
    <author>සේමාලි කැල්ලපත සේයාරූ - දුෂ්මන්ත මායාදුන්න</author>
    <content>මම තොරතුරු තාක්‍ෂණය උපරිම ලෙසින් යොදා ගන්නවාහදිසියෙන් ආ අමුත්තාකන්න ඉල්ලුවාම ඔළුවට ඇන්නාරජයේ ඉඩම් බැහැර දීමේදී විධිමත් ක්‍රමවේදයක් අවශ්‍යයිඅතීතයේ හුරු පුරුදු ආහාර රටාවෙන් බැහැර වීම අනුවණකමක්කොන්දට හොඳ පොත් බෑග් එකක්සමුපකාරය රටට හඳුන්වා දුන් ටී.බී. සුබසිංහනායක පදවියෙන් පිදුම් ලබන දෙදියවෙල තිලකසිරි හිමියෝදරුවන්ගේ හිතට බරක් දීම අපයෝජනයකිලොක්කා වමාරයිරට වෙනුවෙන් සිය පුතුන් දෙදෙනා පූජා කළ මවක්ප්‍රශ්න පත්‍ර සැකසීම පාසලටම භාර දුන්නොත්යුග ගීතවලින් ආලෝකවත් වන 2009 “රිද්ම රැය”රණසිංහ පළමුවෙන් ම බණ්ඩාරගම කොළමැදිරිය ප්‍රදේශයට ආවේ වැඩිහිටි නිවාසයක් ආරම්භ කිරීමේ අභිප්‍රායෙනි. හුදු සමාජ සත්කාරයක් ලෙස හඟවා ආරම්භ කෙරුණු මෙම වැඩිහිටි නිවාසය සමාජ සේවා ආයතනයක් ලෙස ලියාපදිංචි කිරීම සඳහා ඔහු බණ්ඩාරගම ප්‍රාදේශීය ලේකම් කාර්යාලයට අයදුම්පත් යොමු කළේ 1999 වසරේදී ය. අයැදුම්පත පිළිබඳ විමසා බැලීම බාර වූයේ ප්‍රාදේශීය ලේකම් කාර්යාලයේ සමාජ සේවා නිලධාරී ටී.සී. ජයවර්ධන මහතා වෙත ය.“ඔවුන් වැඩිහිටි නිවාසය ලියාපදිංචියට අවසර ඉල්ලුවත් අවශ්‍ය ලියවිලි සම්පූර්ණ කර තිබුණේ නැහැ. මං එම ස්ථානයට පරීක්ෂණයට යන විට වැඩිහිටියන් බලා ගැනීමට සිටි අය මත්පැන් පානය කරමින් සිටිනවා මා දුටුවා. අනතුරුව මා මෙය ලියාපදිංචියට නුසුදුසු යැයි වාර්තා කළා.වැඩිහිටි කතුන් තිදෙනා අතරමං කර දමා ගියේ මේ අබලන් වැඩිහිටි නිවාසයේය.පසුකාලීනව ඔවුන් මෙය ව්‍යාපාර ආයතනයක් ලෙස ලියා පදිංචි කළා. මේ වන විට මෙතැන වැඩිහිටියන් 12 ත් 14 ත් අතර සංඛ්‍යාවක් හිටියා. මුදල් අයකර ඔවුන් බලා කියා ගැනීම සඳහා ස්ථිර සේවකයන් තුන් දෙනකු හා අනියම් සේවකයන් දෙදෙනකු හිටියා. වැඩිහිටියන් බලා කියා ගැනීමට එක් එක් අයගෙන් විවිධ මුදල් ප්‍රමාණයන් අයකර තිබුණා.වැඩි කාලයක් යන්න පෙර ප්‍රදේශවාසීන්ගෙන් අපට පැමිණිලි ලැබුණා වැඩිහිටියන් බලා කියා ගැනීම ගැන. වැඩිහිටියන්ට සලකන්නෙ නෑ. සැරවැර කරනවා. කෑ ගහනවා කියා. ඒ අනුව අප කීප වතාවක්ම පරීක්ෂණවලට ගියා. අවවාද කළා. උපදෙස් දුන්නා. ඒත් පලක් වුණේ නැහැ.2002 වසරේ මුල වන විට ප්‍රදේශවාසීන් පොලිසියටත් පැමිණිලි කළා. පොලිසියත් අවවාද කළා. ඒත් මෙතැන පවත්වා ගෙන ගිය පුද්ගලයන් ඒ කිසිවක්වත් ගණන් ගත්තේ නෑ.වැඩිහිටියන් රැකබලා ගැනීම සඳහා බාරකරුවන්ගෙන් අය කරගත් මුදල් ප්‍රමාණයන් අනාවරණය වුණා. සමහරුන් ගෙන් මාසිකව රුපියල් 3000 ක් සමහරුන්ගෙන් 5000 ක්. සමහරු විශ්‍රාම වැටුප මෙතැනට හරවලා. සමහරු ඉඩකඩම් ලියා දීලා. පරීක්ෂණවල ප්‍රතිඵලය වුණේ ව්‍යාපාර සහතිකය ද අවලංගු කිරීමයි. ඒත් මේ අය මෙය පවත්වාගෙන ගොස් තිබෙනවා. ඉන්පසු නැවත ප්‍රදේශවාසීන් ගෙන් පැමිණිලි ලැබුණා.මෙය පවත්වාගෙන ගිය පුද්ගලයන් තමන් ආරක්ෂක සේවාවල විශ්‍රාම ගිය උසස් නිලධාරියෙක් ලෙස හඟවලා මෙය පවත්වා ගෙන ගොස් ඇත්තේ. ඒ නිසා ප්‍රදේශවාසීන් පවා සමහර අවස්ථාවල තොරතුරු දෙන්න බය වුණා.” යැයි සමාජ සේවා නිලධාරී මහතා පවසයි.“අනේ පුතේ, අපට හරියට කන්න දුන්නේ නැහැ. නාන්න වතුර නැහැ. කන්න ඉල්ලන කොට ඔළුවට අනිනවා. හරිම සැරයි. සැරෙන් සැරේ අප එක එක තැන්වලට ගෙනියනවා.” මෙතැන සිටි එක් වැඩිහිටි මාතාවක් පැවසුවාය. ජේන් නෝනා මාතාවබණ්ඩාරගම දිස්ත්‍රික් රෝහලේ රඳවා සිටින වැඩිහිටි කාන්තාවවැඩිහිටියන්ට සිදුවන නොසැලකීම් වැඩිවත්ම ප්‍රදේශවාසීන්ගෙන් මෙම ආයතනය වෙත එල්ලවන බලපෑම් ද වැඩිවීම හේතුවෙන් රණසිංහ ඇතුළු පිරිස මෙම වැඩිහිටියන් ඉංගිරියේ කොක්හේන ප්‍රදේශයට රැගෙන ගියහ. කටු මැටි වරිච්චි බිත්තිවලින් බාගෙට තැනූ නිවෙසක වැඩිහිටි පිරිස රැඳවූහ.හරිහැටි කෑමක් බීමක් නැතිව වැඩිහිටියන් අපා දුක් වින්ද ද රණසිංහ ඇතුළු පිරිස බාරකරුවන්ගෙන් වැඩිහිටියන් සඳහා ගෙවන මුදල් සතයක්වත් අඩු නොකර ලබාගත්හ. මාසික මුදලට අමතරව වරින්වර දෙන පිංපත්‍ර හා විවිධ වූ ආධාර ටිකට්පත් සඳහා ද මුදල් ගෙවීමට මේ බාරකරුවනට සිදුවිය.“ඉංගිරිය ප්‍රදේශයේදීත් පළාතේ සමාජ සේවා නිලධාරිවරයාගේ අවධානයට මේ ස්ථානය ලක්වුණා. ඒ අනුව සැකකරුවන් පොලිස් අත්අඩංගුවට පත් වුණා. වරිච්චි නිවෙසේ රඳවා සිටි වැඩිහිටියන් 7 - 8 දෙනා අතුරින් කීපදෙනෙක් ඥාතින්ට හා රජයේ වැඩිහිටි නිවාසවලට බාර දුන්නා. අන්තිමේදී හරියට තොරතුරු හොයාගන්න බැරි වැඩිහිටියන් තුන් දෙනෙක් ඉතිරි වුණා.සැකකරුවන්ට විරුද්ධව හොරණ උසාවියේ නඩුවක් තිබුණා. එතැනදී තීරණය වුණේ ඉතිරිව සිටින වැඩිහිටියන්ට නිසි රැකවරණය සැලැසිය යුතු බවයි. නඩු වාරය අතරතුරදී සැකකරුවන් මෙම වැඩිහිටියන් තිදෙනා හිටිහැටියේ ම ගෙනැවිත් බණ්ඩාරගම පෙර කී ස්ථානයේ අතරමං කර දමා ගොස් තිබෙනවා” යැයි ජයවර්ධන මහතා පැවසීය.තිලකරත්න මහතා බණ්ඩාරගම මෙම වැඩිහිටියන් අතරමං කර දමා සිටි අබලන් ව අත්හැර දමා තිබූ වැඩිහිටි නිවාසය අසල පදිංචිකරුවෙකි. ඔහු අප හා මෙසේ සිද්ධිය විස්තර කළේය.“මෙතැනින් මේ අම්මලා අරන් ගියාට පස්සෙ මෙතැන කැලෑ වැවිලා පාළුවට ගිහින් තිබුණේ. ඔය කියන සැකකරුයි තවත් කාන්තාවකුයි ඇවිත් මෙතැන වහළ දොරවල් හිටන් වරින්වර ගලවාගෙන ගියා.මුදල් ලබාගත් බවට දුන් කුවිතාන්සි සහ මුද්‍රාමෙතැන වතුරවත් නැහැ. ලයිට් නැහැ කොටින්ම ජීවත්වෙන්න පුළුවන් තැනක් නෙමෙයි. ඔහොම තියෙද්දි දැන් දවස් කීපෙකට කලින් දවාලක අර කියපු ගෑනු කෙනා ත්‍රීරෝද රියකින් ඇවිත් මේ අම්මලා තුන් දෙනා මෙතැන දාලා යන්න ගියා. අපිත් බැලුවා. ඊට පස්සෙ පළාතේ ආවෙ නැහැ. අනේ අපට බලා ඉන්න බැහැ. අපි මේ අයට කන්න බොන්න දුන්නා. සැලකුවා.අපි සලකන කොට මේ අය අඬනවා. එක දවසක් අර ගෑනු කෙනා බලන්න ආවා. එතකොට මේ අහල පහල පිරිමි ළමයි කෑගහලා විරෝධය පළ කළා. අපි මේ අයට කන්න දුන්න ඒවත් උන් එකතු කරන් යන්න හැදුවා කියා ආරංචියි. පස්සෙ අපි සමාජ සේවා නිලධාරිතුමාට කිව්වා.”කිසිත් හව්හරණක් නැතිව බීමට වතුර පොදක් ද නැතිව මෙතැන තනිකර දමා සිටි වැඩිහිටි කතුන් තිදෙනා ට අවට ප්‍රදේශවාසීහු තම ශක්ති ප්‍රමාණයෙන් සැලකූහ. රැක බලා ගත්හ. පොලිසියට තොරතුරු ලද වහාම බණ්ඩාරගම පොලිස් ස්ථානාධිපති ප්‍රධාන පොලිස් පරීක්ෂක චාල්ස් වික්‍රමසිංහ මහතා එතැනට පැමිණියේය.අසල්වැසියකු වන තිලකරත්නජයවර්ධන මහතාගේ ද සහාය ඇතිව වැඩිහිටි කතුන් ගේ තොරතුරු සොයා ඔවුන් බාරදීමට සුදුසු අය සොයා බැලූහ.“මං මෙතනට එනකොට ගමේ සෙනඟ පිරිලා. මේ මවුවරුන් සාලේ වැතිරිලා හිටියා. මෙතන යම් යම් අක්‍රමිකතා නිසා වසා දමා තිබු තැනක්. මේ කාන්තාවන් සිටි අසරණ තත්ත්වය අනුව අපට මුලින්ම මේ අයගේ තොරතුරු සොයා ගැනීම අවශ්‍ය වුණා.එක් කාන්තාවකට තොරතුරු පැවසීමේ ශක්තිය තිබුණා. ඇය ඥාතින්ට බාර දුන්නා. අනෙක් දෙදෙනා ගෙන් කෙනකුට කතා කරන්න බැහැ. ඒ නිසා තොරතුරු සොයා ගන්න විදිහක් නැහැ. ඇය රෝහලට ඇතුළු කළා.සමාජ සේවා නිලධාරී ටී.ඩී. ජයවර්ධනකතා කරන්න පුළුවන්කම තිබූ වයස අවුරුදු 80 ක පමණ අම්මා කිව්වා ඇගේ නම ජේන් නෝනා ගම මැදගම කිව්වා. ඇය කී තොරතුරු ඔස්සේ දවසම ජීප් එකේ දාගෙන ඥාතින් සෙව්වා. අන්තිමට ම හරිම අපහසුවෙන් දුරින් වෙන ඥාති පිරිසක් සොයා ගත්තා. ඔවුන් ඇය බාර ගත්තා.මේ ආයතනය පවත්වාගෙන ගිය සැකකරු ඉංගිරිය ප්‍රදේශයේ පදිංචිකරුවකු බවට තොරතුරු ලැබිලා තියෙනවා. අප මෙයා සොයා පරීක්ෂණ ආරම්භ කරලා තියෙනවා” යැයි ප්‍රධාන පොලිස් පරීක්ෂක වික්‍රමසිංහ මහතා පැවසුවේය.ජේන් නෝනා මාතාව තමා 1930 වසරේ උපත ලැබූ බව පවසන්නීය. වියපත්ව ඉතා දුබලව පසුවන ඇය බලා කියා ගන්නේ අමරතුංග ගේ රසිලින් නෝනා ය.“ජේන් නෝනාට අපේ ඇත්තේ ඉතා දුර නෑකමක්. ළඟ ඥාතින් කිසිවෙක් මෙයා බාර ගත්තේ නෑ. මීට අවුරුදු පහකට පමණ පෙර කොළමැදිරියෙ වැඩිහිටි නිවාසයට හැරලුවෙ අපියි.මුලදි ම මරණයට කියා අපෙන් රුපියල් 30,000 ක් ගත්තා. ඉන්පසු මේ දක්වා මාසෙට රුපියල් 1500 ගානෙ ගෙව්වා. ඒ හැරුණහම වරින් වර ආධාර කියා මුදල් ඉල්ලනවා. ටිකට් දෙනවා.බණ්ඩාරගම පොලිස් ස්ථානාධිපති පොලිස් පරීක්ෂක චාල්ස් වික්‍රමසිංහඒවාටත් මුදල් දෙන්න වුණා. වරින්වර රුපියල් 500, 1000, 1500 ලෙස මුදල් ගෙව්වා. ඒත් අන්තිමට අතරමං කරලා. එහෙම ඉඳිද්දී ගෙදරට ම ඇවිත් සමහර වෙලාවට මුදල් අරන් ගියා.කවුරු නොසැලකුවත් අපි මෙයාට සලකනවා. මට දරුවො දෙන සල්ලි තමයි මං මෙයා වෙනුවෙන් ගෙව්වෙ. මං ඒ සියල්ල කළේ පිං තකා. මේ වගේ අපරාද කරන එවුන්ට සහගහන්න ඕනෑ” යැයි රසිලින් නෝනා පැවසුවාය.රසිලින් නෝනා මහත්මිය බාරේ පසුවන ජේන් නෝනා සිය කතාව පවසන්නී හඬමිනි.“අන්තිමට අප ගෙනත් දාපු තැන වහලෙ නෑ. රෑට ලයිට් නෑ. කන්න දුන්නෙ නෑ. වටේ ගෙවල්වල අය තමයි කන්න බොන්න දුන්නෙ. ඒ අයට පින් අත්වෙන්න ඕනෑ.” ඇය පැවසුවාය.මෙලෙස අතරමං කර දැමු වැඩිහිටි කතුන් තිදෙනාගෙන් බණ්ඩාරගම දිස්ත්‍රික් රෝහලේ රඳවා සිටින වැඩිහිටි කත පිළිබඳ තොරතුරක් දන්නා අයෙක් වෙතොත් බණ්ඩාරගම පොලිසියට හෝ සමාජ සේවා නිලධාරී මහතා වෙත දන්වන ලෙස ඉල්ලයි. ඇය සිය තොරතුරු පැවසිය හැකි මට්ටමක නොසිටින බැවිනි.සේමාලි කැල්ලපත සේයාරූ - දුෂ්මන්ත මායාදුන්න</content>
  </post></root>