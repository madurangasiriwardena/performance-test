<?xml version="1.0" encoding="UTF-8" standalone="no"?><root><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=as0803092</link>
    <topic>පෙ‍්‍ර්මය යනු චිත‍්‍රපට කතාවකට සමාන දෙයක් නොවේ</topic>
    <author>සාකච්ඡා කෙළේ තනූජා ධර්මපාල</author>
    <content>අපේ දූලා ගැන අපට ආඩම්බරයිපෙ‍්‍ර්මය යනු චිත‍්‍රපට කතාවකට සමාන දෙයක් නොවේගුරු ලෙඩ්ඩුගුරු සේවයේ රසකතාසයුරු රළ මත තරග වදින දිය කිඳුරු පැටියාලෝකයේ කුඩා ම කායවර්ධකයානෙළුම් විලඅප ගියවර සාකච්ඡා කෙළේ ලොව පුරා ම ඉමහත් ජනප‍්‍රියත්වයකට පත් ව ඇති මාතෘකාවක්. එනම් කාන්තා විමුක්තිය යි. ස්ති‍්‍රය පිළිබඳ විවිධාකාර මතිමතාන්තර ලොව විවිධ රටවල පැතිර පවතී.ඇතැම් රටක ජන සම්ප‍්‍රදායට අනුව ඈට කිසි විටෙක ස්වාධීන දිවියක් නැත. තවත් රටවල පවුල් ඒකකය ඇතුළත ම ඈ අවතක්සේරුවට ලක් වේ. දුවක ඉපදීම ඉමහත් අභාග්‍යයක් සේ සැලකෙන සමාජ සම්ප‍්‍රදායයන් අතර ස්තී‍්‍ර කළල ගබ්සා කිරීම බහුලව සිදු කෙරේ.මෙරටට දන්ත ධාතූන් වහන්සේ වැඩම කරවූවේ කාන්තාවකි. ජයසිරිමා බෝධිය ද එසේ ම ය. එහෙත් අද වන විට මේ පූජා වස්තු කරා එළඹීම ස්ති‍්‍රයට නොතරම් සේ සැලකේ. බ‍්‍රාහ්මණ මත හැම විට ම කාන්තා අවතක්සේරුවට මඟ කියයි.මෙවැනි බමුණු මත සමාජයේ ඉහවහා ගොස් පැවති කාල වකවානුවක බුද්ධ ශාසනය තුළ කාන්තා විමුක්තිය, සමානාත්මතාව මතු කොට දැක්වීම මහා සමාජ විප්ලවයකි.එහෙත් අදටත් සමහර රටවල කාන්තාවන්ට වැටුප් විෂමතා තත්ත්ව අතර සිය වෘත්තිය කටයුතු කිරීමට සිදු වී ඇත. එවැනි ඇතැම් අසමානතාවන්ට විසඳුම් පෙනෙන තෙක් මානයේ නැත.මෙවන් පසුබිමක සිට බුදු සසුන තුළ බුදුන් වහන්සේ උදා කළ කාන්තා විමුක්තිය පිළිබඳව අපි තවදුරටත් සාකච්ඡා කරමු.යම්කිසි කාන්තාවක් ශීල, සමාධි, ප‍්‍රඥා වඩන්නේ නම් ඒ කාන්තාවට පුරුෂයකුට සේ ම, කිසිදු වෙනසකින් තොර ව විමුක්තිය සාක්ෂාත් කළ හැකි බව බුදුරජාණන් වහන්සේ පැහැදිලි ව ම පෙන්වා දුන්නා.ඇඟිලි දෙකේ (බත් ඇටයක් පොඩිකර බැලීමේ නුවණ) නුවණ ඇති සේ එකල සමාජය පිළිගෙන තිබූ කාන්තාව පිළිබඳ මේ ප‍්‍රකාශය පවා මහත් විප්ලවකාරී වුණා.උන්වහන්සේ කිසි ම විටක කාන්තාව ගේ කුසලතා පිළිබඳ අවතක්සේරු කෙළේ නැහැ. එහෙත් භික්ෂුවක් එකල ජීවත් වූ පරිසරයට කාන්තාවකට අනුගත වීමේ පැවැති දුෂ්කරතා ගැන උන්වහන්සේ සැලකිලිමත් වුණා.භික්ෂුණී පැවිද්ද තරමක් හෝ කල් දැමුවේ මේ හේතුවෙනු යි.ඒ භික්ෂුණී පැවිද්ද දිගින් දිගට ම පවත්වාගෙන ඒම කාන්තාවන් ගේ වගකීමක්. විවිධ දුෂ්කරතා හේතුවෙන් භික්ෂු සමාජය අතර උපසම්පදා භික්ෂුන් නැති වූ අවස්ථා තිබුණා. මේ තත්ත්වය භික්ෂුණින්ටත් ඇතිවුණා.එහෙත් අවසානයේ භික්ෂුණී පැවිද්ද අහෝසි වී ගියා. ඒත් අප භාග්‍යවතුන් වහන්සේ කාන්තාවන් නිසි පරිදි සකසා සමාජයට පිටත් කර හැරීමේ වැඩපිළිවෙළ ඇතුළත රහත් භික්ෂුණීන් මෙලොව සැරිසැරුවා.මෙය සිදුවුණේ බුද්ධ ශාසනය ඇතුළත යි. මෙය ඔබ හොඳීන් වටහා ගන්න. වර්තමානයේ දී බොහෝ අය කතා කරනවා භික්ෂුණී ශාසනය කියා යමක් ගැන. ඒත් භික්ෂුණී ශාසනය හෝ භික්ෂු ශාසනය කියා යමක් නැහැ.ශාසනය යන වචනයේ තේරුම කුමක් ද?? එනම් ශාස්තෘන් වහන්සේ නමක විසින් ඉදිරිපත් කරනු ලබන වැඩපිළිවෙළ යන්න යි.අන්න ඒ විදියට ගෞතම බුදුරජාණන් වහන්සේ විසින් ඉදිරිපත් කරන ලද වැඩපිළිවෙළට අප කියනවා ගෞතම බුද්ධ ශාසනය කියා.මෙන්න මේ ශාසනය ඇතුළත තමයි භික්ෂුවක් හෝ භික්ෂුණියක් බවට පත්වීමට හැකියාව ලැබෙන්නේ. ඒ අයට කියන්නේ සංඝ කියා යි. භික්ඛු සංඝ සහ භික්ඛුණී සංඝ වෙන්නේ මේ විදියට යි. ඒත් මේ බෞද්ධ රටේ වැරැදි ව්‍යවහාරයක් තමයි ඉහළින් ම පවත්වන්නේ.ඉතිං ඇත්තෙන් ම ඒ කාලේ කාන්තාවන් භික්ඛුණී සංඝයා හැටියට සුවිශාල සේවාවක් ලෝකයාට ඉටු කළා. දැන් බලන්න මිහිඳු මහ රහතන් වහන්සේ ලංකාවට වැඩම කොට දහම් දෙසූ විට, අරිට්ඨ ඇමැති ප‍්‍රධාන පිරිසට අවශ්‍ය වුණා මහණ වීමට. ඒ අය පැවිදි වුණා.මේ සිද්ධියත් සමඟ ම අනුලා බිසව ප‍්‍රධාන පිරිසකටත් මේ අවශ්‍යතාව ම මතුවුණා. මේ ගැන ප‍්‍රකාශ කළා ම මිහිඳු මහ රහතන් වහන්සේ ගේ අදහස වුණේ තමන් වහන්සේට කාන්තාවන් පැවිදි කළ නොහැකි බව යි.ඉන් පස්සේ මේ කාන්තාවන් පිරිස තමන් රැඳී සිටි ස්ථානය උපාසිකාරාමයක් හැටියට සකස් කර ගත්තා. සංඝමිත්තා තෙරණිය තවත් භික්ෂුණින් එකොළොස් නමක් සමඟ පැමිණ, මෙලක භික්ෂුණී සංඝයා ස්ථාපිත කළා.මෙයින් පසු මේ සංඝයා වහන්සේ බොහෝ කලක් පුරා සමාජයේ සුවිශාල පිරිසකට නායකත්වය සපයා තිබෙනවා. වරක් මේ පිරිස චීනයට වැඩම කොට එරට උපසම්පදාව පිහිටුවූවා. බුරුමයටත් මේ කාර්යය වෙනුවෙන් වැඩම කොට තිබෙනවා. මේ සියල්ල ඓතිහාසික කාරණා.මෙයින් අපට පැහැදිලි යි එකල කාන්තාව ආධ්‍යාත්මික ජීවිතයේ මොන තරම් සුවිශාල ජයග‍්‍රහණ ලබා ගෙන තිබුණා දැයි කියා. මේ මඟ කාන්තාවන් ගමන් ගත්තේ අසරණ වූ පිරිසක් ලෙස නො වේ.ආධ්‍යාත්මික රැකවරණයකින්. මහත් වූ අභිමානයකින්. ඔවුන් කාන්තාවන් නිසා ඔවුන් දෙවැනි පෙළෙහි ලා සැලකීමට හේතු තිබුණේ නැහැ.ඒත් කාන්තාවන්ට ආවේණික චරිත ලක්ෂණ හේතුවෙන් යම් යම් ගැටලු සහගත තත්ත්ව මතු වූ අවස්ථා තිබුණා. බුදුරජාණන් වහන්සේ පැහැදිලි ලෙස ම පෙන්වා දුන්නා කාන්තාව සහ පුරුෂයා අනිවාර්යයෙන් ම එකිනෙකාට ආකර්ෂණීය බව.මේ දෙදෙනා එකිනෙකාට ආකර්ෂණීය අරමුණු සපයනවා. ඒත් ධර්මය යනු විරාගය, කෙලෙස් ප‍්‍රහාණය පිණිස පවතින්නක්. මෙයට වුවමනා ආකර්ෂණීය බව නොවේ. ඉන්ද්‍රිය දමනය යි.ඒත් මේ ඉන්ද්‍රිය දමනයට පත්වීමට ගත් උත්සාහ අසාර්ථක වූ අවස්ථා තිබෙනවා යම් යම් කාන්තාවන් ගේ. ඒත් එසේ වූ පමණින් කාන්තාවන් සැබෑ විමුක්තිය පිණිස, සසර දුක බිඳ හෙළීම පිණිස ගත් වෑයම නිෂ්ඵල වුණේ නැහැ. එය සර්වප‍්‍රකාරයෙන් ම සාර්ථක වුණා.ඒත් දැන් සමාජය කාන්තා විමුක්තිය ලෙස සලකන්නේ හුදු අරගලයක්. දැන් කි‍්‍රයාත්මක කාන්තා ව්‍යාපාර සැබෑ ලෙස ම කාන්තාවන්ට සෙනෙහෙවන්ත නම්, ත‍්‍රස්තවාදී සංවිධාන වෙත ඇදී යන කාන්තාවන් එයින් මුදවා ගැනීමට මූලික වශයෙන් උත්සුක විය යුතු යි.යුද්ධයට සහභාගි කරවා ගන්නා කුඩා දැරියන් මෙයින් ගලවා ගැනීමට සැබෑ හඬක් නැඟීම මොවුන් ගේ අරගලයේ මූලික ම අරමුණක් විය යුතු යි. යම් යම් දිනවල දී කාන්තා විමුක්ති යැයි කියමින් පෙළපාලි යමින් කාන්තාවන් අව්වේ පුච්චා දැමීමේ කිසි ම අර්ථයක් නැහැ.ඇත්තෙන් ම කාන්තාවන්ට රැකවරණය පිණිස අවශ්‍ය සියලු කාරණා වත්මන් සමාජයේ පවතිනවා. ඊට අමතර ව කාන්තාවන්ට විමුක්තිය කරා යොමු විය හැකි වැඩපිළිවෙළක් ද විවෘත යි. මෙය කාන්තාවන්ට ලැබී ඇති දුර්ලභ ලාභයක්.කාන්තාවන් ගේ ඉදිරිපත්වීම, අභිමානය, කුසලතා, නිර්භීත භාවය, හික්මීම, හැකියාව, චරිතවත් බවට පුරුෂයන් අනිවාර්යයෙන් ම ගරු කළ යුතු යි.මේ ලක්ෂණ කාන්තාව වෙත පවතින විට එය නිවැරැදි ව තක්සේරු කොට ඔවුන්ට සැලකිලි දැක්වීමට තරම් පුරුෂයින් බුද්ධිමත් විය යුතුයි. මේ කාරණාව ම යි පුරුෂයා ගේ පෞරුෂය.පුරුෂයා ගේ පෞරුෂය කාන්තාව යටපත් කර ගැනීම යැයි සිතීම මහා විහිළුවක්. කාන්තාව අභිමානයෙන් පිළිගැනීම යන කාරණාව මත යි පුරුෂයා ගේ පෞරුෂය රඳ්‍ර පවතින්නේ. මේ තත්ත්වයට පුරුෂයන් පත් විය යුතු යි.ඒ වාගේ ම කාන්තාවන්ට සුදුසු නායකත්වය පිරිනමා ඊට දිරි දෙන පුරුෂයන් අප අතර සිටිනවා. මෙය ඔවුන් ගේ පෞරුෂය යි. ඒ ගැන කිසි ම ගැටලුවක් නැහැ. ඒ වාගේ ම මෙවැනි පැවැත්මක් පිළිබඳ සියලු අනුශාසනා බුදුරජාණන් වහන්සේ ගේ ධර්මය තුළ අපට මුණ ගැසෙනවා.මා සිතන්නේ කාන්තාවන් ඉදිරියේ ඇති සුවිශාල ගැටලුවක් තමයි කාන්තාව හුදෙක් පුරුෂයන් ගේ කාම දාහය සන්සිඳවීමේ මෙවලමක් ලෙස සැලකීමේ ප‍්‍රවණතාවක් සමාජයේ ප‍්‍රචලිත වීම.අනාචාරයේ හැසිරීම සාමාන්‍ය සිදුවීමක් ය යන මතය ද මේ හා සමගාමී ව යම් යම් පිරිස් ප‍්‍රචලිත කරමින් පවතිනවා. මෙවැනි තත්ත්ව ඉදිරියේ කාන්තාව ඉතා බුද්ධිමත් විය යුතු යි. කිසිවකු ගේ රාගය ඉස්මතු කරවන ආකාරයට කාන්තාවක හැසිරීම භයානක අකුසල කර්මයක්.අනෙක පුද්ගලයකු ගිහි ව විවාහ දිවියක් ගත කරන්නේ සැප පිණිස යි. ;ම් සැපය ලබන කරුණු අප තුළ ඇත්නම් පමණයි සැප උපදවා ගත හැක්කේ.ජරාවට පත්වන තුරු ම ශීලයෙන් යුතු වීම, බුදුරජාණන් වහන්සේ පිළිබඳ සිත පහදවා ගැනීම, ප‍්‍රඥාව උපදවා ගැනීම, පව් නොකිරීම ආදිය හේතුවෙන් මේ සැපය උපදවා ගැනීමට හැකි යි’අනෙක් අතට, මේ කරුණු ජීවිතයකට නොමැති වීම නිසා ම දුක උපදිනවා. සැප අතුරුදන් වෙනවා. මේ වටිනාකම් ගැන මනා අවබෝධයක් කාන්තාවන් වෙත පැවතිය යුතු යි.දැන් බලන්න බටහිර ජාතින් අතර ආධ්‍යාත්මික වටිනාකම් හඳුන්වා දීමට උත්සාහ දැරුවත් ඒවා ඒ සමාජයට කාන්දු වන්නේ නැහැ. මීට හේතුව මේ අය ඒ සමාජයේ ආධ්‍යාත්මික වටිනාකම් පිළිබඳ ව නොව නව නිර්මාණ, නව සොයා ගැනීම් ආදිය ගැන වැඩි අවධානයකින් පසු වීම යි.තාක්ෂණික මෙවලම් ආදිය නිරතුරු ව ම සමාජයට ඉදිරිපත් කරමින් සුවිශාල ප‍්‍රවාහයක් ඒ සමාජයේ නිර්මාණ කර තිබෙනවා.යම් අවබෝධයකින් ජීවිත දෙස බැලිය යුතු ය කියන අදහස ඒ සමාජයේ දී ගිලිහී යනවා. ඒත් පෙරදිග වාසීන් ගේ චින්තනය මෙයින් බොහෝ වෙනස්. අපි ඉපදුණු දා සිට ම අපට මේ සමාජයේ බුදුවරුන් සම්බුද්ධත්වයට පත් බෝධි දක්නට ලැබෙනවා.බුදුවරුන් ගේ ධාතුන් වහන්සේ තැන්පත් කළ ස්ථූප තිබෙනවා. රහතන් වහන්සේ ගේ පරම්පරාවෙන් පැවත ආ සංඝයා දැක ගත හැකි යි. අපේ සමාජය පැහැදිලි ව ම බටහිරින් වෙනස්.බටහිර කි‍්‍රයාත්මක යම් යම් ආකල්ප ගෙඩි පිටින් අපේ සමාජයට අනුගත කරවන්නට මොන තරම් උත්සාහ දැරුවත් ඒවා කි‍්‍රයාත්මක නොවන්නේ ඒ නිස යි.දැන් බලන්න කාන්තාවන් විෂයෙහි බටහිර පවතින තත්ත්වවලට වඩා හාත්පසින් ම වෙනස් තත්ත්ව නොවේ ද අපේ රටවල තිබෙන්නේ. බටහිර රටවල තරුණියන් හිතුමනාපේ ජීවිත ගත කළත්, ඉන් පසුව වෙනත් ජීවිතයක් ඒ අයට සොයා ගත හැකි යි.ඒත් අපේ සමාජයේ, මෙවැනි සමාජ අසම්මත සිදුවීමක් තරුණියක ගේ ජීවිතයේ දී එළැඹීම ඇගේ මුළු ජීවිත පැවැත්මට ම බලපෑමක් විය හැකි යි. ඈට හැමදාමත් කලකිරීමෙන් ජීවත් වීමට මෙය හේතු විය හැකි යි.බටහිර සමාජයේ වයස අවුරුදු පහළොවේ, දහසයේ ගැහැනු දරුවකු යම්කිසි හෙයකින් ගර්භනී වුවහොත් ඒ සමාජයට එය අර්බුදයක් නො වේ. ඒ සමාජයේ ඊට අදාළ පාසල් තිබෙනවා.ඒ පාසල්වල එවැනි දරුවන්ට ජීවත් විය හැකි යි. ඒත් පෙරදිග සමාජයට මෙය බරපතල තත්ත්වයක්. ඒ නිසා මේ සමාජ ස්ථර දෙකක් බව අප පැහැදිලි ව වටහා ගෙන කටයුතු කිරීමෙන් ම යි අපට රැකවරණයක් සපයා ගත හැක්කේ.මේ අවබෝධය අපේ තරුණ, තරුණියන් යන දෙපිරිස ම අතර පැවතිය යුතු යි. මේ අවබෝධය සමාජයෙන් තුරන් කර දැමීමේ උත්සාහයක් දැන් පවතින බව ;පනෙන්නට තිබෙනවා. ඒත් අප සමාජයේ පවතින යට කී සුවිශේෂත්ව හේතුවෙන් පැහැදිලිව ම අපට ප‍්‍රකාශ කළ හැකියි අපේ සමාජය සකස් වීමේ පදනම ධර්මය ම විය යුතුයි කියා.පෙ‍්‍ර්මය සම්බන්ධ කාරණා තේරුම් ගැනීමේ දීත් තරුණියන් වටහා ගත යුතු යි පෙ‍්‍ර්මය යනු චිත‍්‍රපට කතාවකට සමාන දෙයක් නොවන බව. එහි කිසියම් අරුතක් තිබිය යුතු යි. මේ කාරණා පිළිබඳ අවබෝධයෙන් තොර වූ තැන කාන්තාවට කිසිදු රැකවරණයක් නැහැ.බුදුරජාණන් වහන්සේ ගේ ධර්මය තුළ කාන්තාවන් ලද අභිමානවත් ජයග‍්‍රහණ ගැන වත්මන් කාන්තාව විමලිසිමත් විය යුතු යි. ඒ ගෞරවණීය තත්ත්ව ගැන පැහැදිලි අවබෝධයක් ලබා ගැනීමට ධර්මය කරා ම යොමු විය යුතු යි.ථෙරී ගාථා කියවා බැලීමෙන් එකල රහත් තෙරණියන් වෙත පැවති අභිමානය, වීර්යය, අවබෝධ කර ගත හැකියි. සැබෑ අභිමානය, කාන්තා විමුක්තිය කුමක් දැ යි හඳුනා ගැනීමට මෙය ඔබට මඟ කියාවි.කාන්තාවන් යනු අනුකම්පාවට ලක් විය යුතු පිරිසක් නො වේ. ඔබ තුළ සැබෑ අභිමානය වර්ධනය වනු පිණිස ඔබ ධර්මය ම හදාරන්න. ඔබේ ප‍්‍රඥාවට, හැකියාවන්ට නිසි තක්සේරුව බුද්ධ ශාසනයෙහි ඇත. මේ බව වටහා ගත් විට ඔබ වෙත මහා ශක්තියක් ජනිත වේවි. ශීලයෙන් යුතු වීමෙන් ලැබෙන සැපය ප‍්‍රායෝගික ව ම අත් විඳිය යුත්තක්.පවින් තොරවීම සැපයක් බව ඔබ අත්දැකීමෙන් ම අවබෝධ කර ගන්න. බුදු දහම හුදෙක් න්‍යායික දහමක් නො වේ. එය පැහැදිලි ව ම ප‍්‍රායෝගික වූවකි. එය ඕපනයික යැයි පැවසෙන්නේ එබැවිනි.එය පුද්ගලයා තමාට ම ගලපා ගත යුත්තකි. එය හදාරා පසෙක තැබිය යුත්තක් ලෙස ඔබ සිතන තාක් ඔබට ධර්මය අත්විඳිය නො හැකි ය. ඇතැම් අය සිතන්නේ තමන් ගේ පාණ්ඩිත්‍යය ප‍්‍රදර්ශනයට දහම් පාඨ උපයෝගී කර ගැනීමට පමණි. මෙවැන්නෝ කිසි විටෙක ධර්මය තුළට නො පැමිණෙති.තවත් අය ධර්මය හදාරන්නේ වාද විවාද පිණිස ය. ධර්මය හදාරා ඊට අලුත් අර්ථ කථන දෙමින් වාද විවාද පැවැත්වීම, ධර්මය හැදෑරීමේ අර්ථය නො වේ.බටහිර සමාජය හඹා යන ජීවන අර්ථ පෙරදිග ජනතාවට අදාළ කර ගත හැකි නො වේ. පෙරදිග අප ගේ සුවිශේෂත්වය එය යි.වෙනත් රටක නො ඉපදී, බෞද්ධ රටක ඉපදුණු ඔබ ඔබට වැටහෙන ආකාරයෙන් ධර්මය ශ‍්‍රවණය වන කාලයක එයින් ප‍්‍රයෝජන ගැනීමට නො සිතන්නේ නම්, ඔබ ඔබ ගේ ම ජීවිතයට සිදු කර ගත හැකි උපරිම හානිය සිදු කර ගන්නෙකි.ලබන සතියේඅපි විලාසිතා ප‍්‍රිය කරමුසාකච්ඡා කෙළේ තනූජා ධර්මපාල</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=as0803093</link>
    <topic>ගුරු ලෙඩ්ඩු</topic>
    <author>සමන් චන්ද්‍රනාත් වීරසිංහ</author>
    <content>අපේ දූලා ගැන අපට ආඩම්බරයිපෙ‍්‍ර්මය යනු චිත‍්‍රපට කතාවකට සමාන දෙයක් නොවේගුරු ලෙඩ්ඩුගුරු සේවයේ රසකතාසයුරු රළ මත තරග වදින දිය කිඳුරු පැටියාලෝකයේ කුඩා ම කායවර්ධකයානෙළුම් විලගුරු සිත නොරිදවා වේලාව නොවරදවා බැති පෙම් උපදවා අකුරු උගනී කුමරු සොඳවාවැලිපිල්ලේ අකුරු ලියූ අතීතයේ සිට ම මේ රටේ මිනිසුන්ගේ ආත්මයට ම කිඳ්‍ර බැස තුබූ කවියකි ඒ. කවියෙන් කියැවෙන්නේ හොඳ ගෝලයකු ගැන ය.ඔහු ගුරුවරයා ගේ සිත රිදවන්නේ නැත. කලට වෙලාවට වැඩ කරයි. බොහෝ භක්තියෙන් ආදරයෙන් සිප්සත හදාරයි. ඉතින් ඒ “සිරිමත් මගෙ සකි - යහපත් ළමයෙකි”මේ කුමාරයා දරුවා, ශිෂ්‍යයා, ගෝලයා එච්චර හොඳට අකුරු කළේ උගත්තේ ගුරුවරයා නිසා ය. ගුරුවරයා “සිසු සිත නො රිදවා - වේලාව නො වරදවා - නැණ ගුණ පහදවා - අකුරු නුදුන්නා නම් ගෝලයා ගොඩ වන්නේ නැත.අකුරු කිරීම ශිෂ්‍යයන් ගේ වැඩක්. අකුරු කරවීම ගුරුන්ට අයිති වැඩකි. මේ දෙකටම අද කාලයේ බොහෝ අමාරුකම් තිබේ. බහ තෝරන විය නැත්නම් තුන් අවුරුද්දක් පහු වුණාම සරස්වතී නැකතක් බලා අකුරු කියවීම මේ රටේ සම්ප‍්‍රදායයයි.ඒ සම්ප‍්‍රදායයෙන් පසු නවතම සම්ප‍්‍රදායය වී ඇත්තේ, දරුවන් ගෝලයන් කරන්නට ගුරු ගෙවල් එහෙම නැත්නම් වර්තමාන බාසාවෙන් කියනවා නම් ඉස්කෝල හොයන එක ය. එහෙම හොයන්නේ ඉස්කෝල නැති නිසා ම නො වේ.හොඳ සහ ජනපි‍්‍රය ඉස්කෝල වුවමනා නිසා ය. හැම ඉස්කෝලයක් ම හොඳ සහ ජනපි‍්‍රය නො වී ඇත්තේ කවර හේතුවක් නිසාදැයි විමසිය යුත්තේ නිදහස් අධ්‍යාපනයේ තිඹිරි ගෙදරින් මෙපිට දේශපාලන කි‍්‍රයාන්විතයෙනි.ඒ ගැන වර්තමානයට තඩි බෑම ඔඩු දිවූ තුවාළයක මෙහා කෙලවර කොනිත්තා ලෙඩේ සනීප කර ගන්නට හදනවා වැනි ය. ඒ ලෙඩේටත් වඩා භයංකාර වන්නේ ලොකු ලොකු දොස්තර මහත්තුරුන්ගේ චැනල් චක‍්‍රය වගේ සාක්කුවට ම කැරැකෙන කාසි චක‍්‍රයයි.අනෙක් ඒවා කොහොම වුණත් ඒ චක්කරේ කැරකිල්ල නතර කරගන්න පුළුවන් විදියේ වැඩ පිළිවෙළක් අලුත් ලේකම්තුමා දියත් කර ඇති බවක් පෙනුණාම සතුටකුත් ඇති වෙයි. ඒ ඔක්කොමත් හරි ළමයින් ඉගෙන ගන්නට ඕනෑ නොවැ.ඉතින් එහෙම නම් උගන්වන්නට ඕනෑ නොවැ. උගන්නන කටයුත්ත බාර ගුරු කුලයට නොවැ.එහෙම කීවාට උගන්නන එක ලේසිපාසු හුට්ටප්පරයක් නොවෙයි. සේවයක් වුණහම කොච්චර අමාරුකම් තිබුණත් කරනවා වුණත් රස්සාවක් ඒ ආකාරයට ම කරන්නට බැරිය යන පාඩම ගුරු කුලයෙන් විතරක් නොව වෙද හෙද ප‍්‍රවාහන ඔය තව තව අංශවලින් ජනතාවට ලබා දී ඇති බව තේරුම් ගැනීම හොඳ ය.හැබැයි ප‍්‍රශ්නයකට ඇත්තේ වෙද හෙද සමහරුන් රෝගීන් ප‍්‍රාණ ඇපයට ගන්නා වාගේ, ප‍්‍රවාහනේ උදවිය මඟියාට කෝචොක් දමනවා වාගේ, ගුරු කුලයේ උදවිය දරුවන්ට කොකා පෙන්නීම ය.අපේ මේ විරෝධය සිසුන්ට විරුද්ධව නො වේ යැයි පෝස්ටර් ඇලෙව්වාට, අන්තිමට බැලුවාම රිදෙන්නේ සිසුන්ට ය. ඒ කියන්නේ අනාගතයට ය. දමන්නේ ලෙඩ නිවාඩු වුණත් සිද්ද වන්නේ ලෙඩේ දරුවන් ගේ කරපිටට ‘ට‍්‍රාන්ස්ෆර්’ වීම ය.ගුරුවරුන්ට ප‍්‍රශ්න නැතැයි කියන්නට කාටවත් බැරි ය. ගුරුන්ට විතරක් නොව රටේ ලෝකේ කාටත් ප‍්‍රශ්න තිබේ. ඒකෙනුත් අකනිටා බ‍්‍රහ්ම ලෝකය තරම් උසට නූණත් මේ රටේ මිනිසුන්ට මේ යුගයේ අප‍්‍රමාණ ප‍්‍රශ්න තිබේ.අමාරුකම් තිබේ. ඒ අමාරුකම්වලින් එකක් ලෙස පඩි නඩිවලට සුවිශේෂී තැනක් ලැබෙන බව ද නො කිව මනා ය. එයිනුත් පඩි නඩිවල විසමතා ඇති වීම තවත් ප‍්‍රශ්නයකි.ගුරුන් ගේ පඩිනඩිවල විසමතා විතරක් නොව, පඩියක් වැඩි වුණාම, ඒ වැඩි වෙච්ච ඩිංගත් කලට වෙලාවට පඩියට එකතු වන්නේ නැතිව අධ්‍යාපන කන්තෝරු ගාණේ රස්තියාදු ගහන්නට සිදු වන හැටි අපිදු දැක ඇත්තෙමු.ඒ රස්තියාදුවට වුණත් අනෙක් අයට වැඩි කාල ඉඩකඩක් ගුරුන්ට ඇති බව ගුරු මෑණිවරු ද පියවරුද දනිති. දවසේ ඉතුරු කාලයක් ද, වසරේ වාර නිවාඩු ද හැමෝටම නැති වුණාට ගුරුන්ට හිමි වී තිබීම, ජීවිතයේ කාලයක් ගෝලයන් වී සිටි අපට ද සතුටකි.ගුරුවරුන්ද එසේ කලක් ගෝලයන් වී ඉන්නට ඇති නිසා ගුරුන්ට එහෙම ඉඩක් කඩක් ලැබීම ඔවුන්ට ද සතුටක් විය යුතු ය. විසමතා දුරු කර ගන්නට එයින් සොච්චමක් වැය කර ගන්නට ක‍්‍රමවේදයක් හදා ගන්නවා නම් ඒ ගුරුන් ගැන වර්තමාන ගෝලයන්ට සතුටු විය හැකි ය.එහෙත් ප‍්‍රශ්නය වී ඇත්තේ ලෙඩ නිවාඩු දැමීම ය. අපි අහවල් දවසට ලෙඩ වෙනවා කියා බහුවචනයෙන් ම කියන්නට පුළුවන් නම්, ඒ ගුරුකම්, පේන කියන සාත්තර කියන ජොබ් එකක් සඳහා වඩාත් සුදුසුයයි හිතෙනවා නම් කිසිම විසමතාවක් නැතුව ගාණ කපා ගත හැකිය.එකල්හී ඉස්කෝලේ යන ළමයින්ගේ අනාගතය කුරුවල් කිරීමෙන් වැළැකී ඉන්නට ද පුළුවන් වනු ඇත. නොඑසේනම් අර අගවිනිසුරු තුමන් කියන පරිදි වේවැල් පාර දීමට, ගුරුන් අතින් සිසුන් වේවැල උදුරා ගත්තොත්?සමන් චන්ද්‍රනාත් වීරසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=as0803094</link>
    <topic>ගුරු සේවයේ රසකතා</topic>
    <author>විශ‍්‍රාම ලත් ආචාර්ය ඩී. එන්. දිසානායක කොස්වත්ත - බිංගිරිය.</author>
    <content>අපේ දූලා ගැන අපට ආඩම්බරයිපෙ‍්‍ර්මය යනු චිත‍්‍රපට කතාවකට සමාන දෙයක් නොවේගුරු ලෙඩ්ඩුගුරු සේවයේ රසකතාසයුරු රළ මත තරග වදින දිය කිඳුරු පැටියාලෝකයේ කුඩා ම කායවර්ධකයානෙළුම් විලඑක් දහස් නවසිය පනස් දෙකේ වර්ෂයේ වයඹ පළාතේ මාරාවිල ප‍්‍රදේශයේ පාසලක සේවය කළ ගොන්සාල් ගුරුතුමා ඉගැන්වීමෙහි අති දක්ෂ කාව්‍යකරණයට ද උපන් හපන්කම් ඇති ඒ පිළිබඳව හසල දැනුමක් ඇති ගුරුවරයෙක් වූයේ ය.පන්තියේ වැඩ බැරි ළමයින්ට දැඩි දඬුවම් පමුණුවා ලූ හෙතෙම පාසලට නොඑන ළමයින් සොයා ගොස් ඔවුන්ට බැණ වැදී පන්තිවලට ගෙන්වාගෙන ඔවුනට දැඩි දඬුවම් ද පමුණුවාලී ය.මෙම මාරවිල පෙදෙසේ ශිෂ්‍යයින් ද තරමක් මැර, කී දේ නොඅසන, හිතුවක්කාර සිසුන් පිරිසකි. ඔව්හු මෙම ගොන්සාල් ගුරුතුමාට අන්වර්ථ නාමයක් ද පට බැඳූහ. මෙකල බොහෝ විට උගැන්වීම කළේ වනපොත් කිරීමෙනි.එහෙයින් කට පාඩම් නැති ළමයින්ට තද දඬුවම් දීමට ද මෙම ගුරුන්නාන්සේ අමතක කළේ නැත. දිනක් මෙම ගොන්සාල් ගුරුතුමා තම පන්තියේ සිසුනට කවි සෑදීමට උගන්වා අවසානයේ එක් එක් සිසුවාට එක එක කවිය බැගින් සාදා ලිවීමට කීවේ ය.මේ අතර එක් සිසුවකු ගුරතුමා සමඟ තද අමනාපයෙන් සිටි අතර මෙම ගොන්සාල් ගුරුතුමා ගේ ගම මග්ගොන බැව් දත් ඔහු ඒ අනුව මෙම කවිය නිර්මාණය කළේ ය.”පළමු තෙලිදිය බීල මත් වී වතුර යැයි සිතූ අපත් ගොන්නු යදෙවනු රත්තම්පලා ගස් ගෙන ළිඳක් හැඩලූ අපත් ගොන්නු යනමත් ගොන්නුය, ගමත් ගොන්නුය දෙවනු තුන්වනුවමත් ගොන්නු යමෙවැනි ගොන් තකතීරුවන් සිටි තැනට ආ විට අපත් ගොන්නු යමෙම ශිෂ්‍යයා ගේ පොත බැලූ ගොන්සාල් ගුරුතුමාට හීන් දහඩිය දැම්මේ ය. දත් මිටි කකා මෙම කවිය කියවූ ඔහු වහා ම ඊළඟ සතියේ මාරුවක් ඉල්ලා වෙනත් පාසලකට මාරු වී ගියේ ය.තරමක් මැර, කී දේ නොඅසන හිතුවක්කාර දඩබ්බර සිසුන් අතර මෙවැනි දක්ෂ සිසුන් සිටින බැව් තේරුම් ගත් ගුරුතුමා ඔවුනගෙන් සමුගෙන වෙනත් පාසලකට ගියේ තමා ගේ ඇඟ බේරාගෙන ය.එක්තරා පාසලකට ගම්පහ ප‍්‍රදේශයේ සිට අලුතින් පත් ව ආ ටිකිරි බංඩේ ගුරුන්නාන්සේ නතර වී සිටියේ පාසලේ ම ගුරු නිවාසයේ ය. ඉගැන්වීමට ඉතා දක්ෂ හෙතෙම කුකුල් කේන්ති කාරයෙක් විය.භූගෝල විද්‍යා පාඩම ඉගැන්වීමේ දී යම් සිසුවකු ඊට ඇහුම්කන් නොදුනහොත් කළුලෑල්ලේ එල්ලා ඇති සිතියම අකුළා ඉන් අර ශිෂ්‍යයාට පහර දීම ඔහු ගේ සිරිත විය. මේ නිසා පන්තිවල ළමයි මෙම ගුරුතුමාට මහත් බියක් දැක්වූහ. එනිසා මෙම ගුරුතුමා පන්තියට පැමිණි විට ඔහු ගේ පාඩමට සිසුහු හොඳින් අවධානය යොමු කරති.එසේ ම ඔහු තම පන්ති බොහෝ විට පවත්වන්නේ එළිමහනේ ගස් යට ය. එකල සිසුන් පන්තිවලින් ඉහළට දමනුයේ වර්ෂ අවසානයේ විභාග පරීක්‍ෂකතුමන් විසින් පවත්වනු ලබන පරීක්‍ෂණයකින් පසු ව ය.මේ සඳහා දිනක් වර්ෂ අවසානයේ විභාග පරීක්‍ෂක තුමන් පැමිණි අතර එතුමා පිළිගැනීම සඳහා මුල් ගුරුන්නාන්සේ උත්සවයක් ද සංවිධානය කළේ ය. පිළිගැනීමේ ගීතයෙන් පසු එතුමාට මල් මාලා දමා පිළිගැනීම එකල සිරිතක් විය.ඉතාමත් උත්කර්ෂවත් අන්දමින් පිළිගත් පරීක්‍ෂකතුමා ඒ ඒ පන්තිවල ගුරු භවතුන ගේ සහතික පත‍්‍රවල හා ලොග් පොතේ ද හොඳ සටහනක් තබයි.මුල් ගුරුන්නාන්සේත් ආචාර්ය මණ්ඩලය හා සිසුන් විසින් ඔහුට කරනු ලබන පුද සත්කාර අනුව ලොග් පොතේ “ඉතා සතුටුදායකයි” යනුවෙන් සටහන් තබන අතර ඉන් විදුහලට හොඳ නමක් ද ගුරු භවතුන ගේ දක්ෂතාවයන් ද මුල් ගුරුන්නාන්සේට උසස් ශ්‍රේණියක් ලැබීම ද සිදුවෙයි.මේ අතර පන්තිවල එක් එක් ගුරු භවතා කැඳවා ප‍්‍රශ්න පත‍්‍ර දී ඉන් ළමයින් ගේ දැනුම පරීක්‍ෂා කරන ලෙස පරීක්‍ෂකතුමා නියෝග කළේ ය. ඉහත කී ටිකිරි බංඩේ ගුරුන්නාන්සේ ද මේ අතර විය.ඔහුට ද පරීක්‍ෂකතුමා ප‍්‍රශ්න පත‍්‍ර කිහිපයක් දුන් අතර ඉන් එකක් ගණිතය ප‍්‍රශ්න පත‍්‍රයක් විය. ඔහු එය කළුලෑල්ලේ ලියා ළමයින්ට එය සෑදීමට කීය. ළමයින් ගණන් සෑදීමෙන් පසු ඒවා එකතු කර ගත් ටිකිරි බංඩේ ගුරුන්නාන්සේ ඒ සියල්ල පරීක්‍ෂකවරයා අත තැබී ය.මෙම ගණන් ප‍්‍රශ්න පත‍්‍ර බැලීමේ දී ටිකිරි බංඩේ ගුරුන්නාන්සේ හා පරීක්‍ෂකතුමා අතර හට ගත් ආරාවුලක් දුර දිග ගොස් දෙදෙනා බහින් බස් වී පරීක්‍ෂකතුමා ටිකිරි බංඩේ ගුරුන්නාන්සේ ගේ දිගු කෙස් වැටියෙන් අල්ලා ගත් අතර ටිකිරි බංඩේ ගුරුන්නාන්සේ පරීක්‍ෂකතුමා ගේ ටයි පටියෙන් අල්ලා ගත්තේ ය.මේ දෙදෙනා ගේ පොර බැදීම නවතාලීමට මුල් ගුරුන්නාන්සේට ද නොහැකි වූ බැවින් ඔවුන් දෙදෙනා ගේ අත් මුදවාලමින් මෙම කලහය සංසිඳවාලීමට හැකි වූයේ පාසලේ ඉහළ පන්තියක සිටි රංබංඩේ ශිෂ්‍ය නායකයාට ය.මින් මහත් සේ කෝපයට හා ලජ්ජාවට පත් පරීක්‍ෂකතුමා දිවා ආහාරයවත් නොගෙන හනික ආපසු පිටත් ව ගියේ ය.ටික දිනකින් ටිකිරි බංඩේ ගුරුතුමාට හදිසි ස්ථාන මාරුවක් ලැබිණි. “ඉබ්බා දියට දමන විට ඇන්නෑවේ” යැයි කීවාක් මෙන් ඔහුට ස්ථාන මාරුව ලැබී තිබුණේ පරීක්‍ෂකතුමා ගේ නොදැනුවත්කමින් ඔහු ගේ ගම් ප‍්‍රදේශයට ය.“ඔන්න ළමයිනේ පරීක්‍ෂක එක්ක ගහ ගත් මට මගේ ගම් ප‍්‍රදේශයට ම මාරුවක් ලැබුණා” යැයි කී ටිකිරි බංඩේ ගුරුන්නාන්සේ තම ගමන් මල්ලට ඔබා ගත් සරම හා මේස් බැනියම ද රැගෙන සියල්ලන්ට ම “ආයුබෝවන්” යැයි කියමින් හද පිරි සෙනෙහසකින් ගමට පිටත් ව ගියේ ය.විශ‍්‍රාම ලත් ආචාර්ය ඩී. එන්. දිසානායක කොස්වත්ත - බිංගිරිය.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=as0803095</link>
    <topic>සයුරු රළ මත තරග වදින දිය කිඳුරු පැටියා</topic>
    <author>ඉනෝකා සමරවික‍්‍රම ඡායාරූප - දුෂ්මන්ත මායාදුන්න</author>
    <content>අපේ දූලා ගැන අපට ආඩම්බරයිපෙ‍්‍ර්මය යනු චිත‍්‍රපට කතාවකට සමාන දෙයක් නොවේගුරු ලෙඩ්ඩුගුරු සේවයේ රසකතාසයුරු රළ මත තරග වදින දිය කිඳුරු පැටියාලෝකයේ කුඩා ම කායවර්ධකයානෙළුම් විලමේ පුංචි කොල්ලාගේ වයස අවුරුදු හයකි. වසරක් පාසා මාමාස් ජල කී‍්‍රඩා සමාජය මෙහෙයවනු ලබන සැතපුම් දෙකෙහි විවෘත ජල කී‍්‍රඩා තරගය නියෝජනය කළ ඔහු තරගයේ වටිනාම කී‍්‍රඩකයා වශයෙන් තේරී පත්විය.  හෝ හෝ හඬ නඟමින් සයුරු රළ පෙරැළෙයි. රළ වැල් කපා ගෙන පිහිනන පුංචි රුවක්. තිතක් සේ වෙරළට දිස්වෙයි. ලොකු මිනිසුන් හා කරට කර පිහිනන මේ පුංචි එකා රළ ගෙඩියක් සේ එඩිතර බව පෙනේ. ඔහු පිහිනන්නේ තරගයට ය.ඒ සම වයසේ දරුවන් සමඟ නො වේ. හයි හත්තිය ඇති, සූර වීර පිහිනුම් කාරයන් සමඟ ය. අසමාන වූ ඒ තරගය දැක ගන්නට ලැබුණේ හික්කඩුව මුහුදේ දී ය.බොහෝ දරුවෝ කුඩා කල සිටම විවිධ වූ දස්කම් හා සමත්කම් දක්වති. කුඩා කලදී දක්වන ඒ දස්කම් හා විස්කම් හඳුනාගෙන දරුවාට ඒ මඟම යන්නට උදව් කළ විට ඔහු යම් දිනෙක විශිෂ්ටයෙක් වෙයි.කෙදිනක හෝ එවැනි විශිෂ්ටයකු ලෙස නමක් තැබීමට සමත් වන මේ පුංචි කොල්ලාගේ වයස තවමත් අවුරුදු හයකි. නම රවිදු රශාන්ත සිල්වා ය.අම්බලන්ගොඩ ධර්මාශෝත විද්‍යාලයේ පළමු වසරේ ඉගෙනුම ලබන රවිදු පසුගිය දා නව ඉමක් පසු කළේය.වසරක් පාසා මාමාස් ජල කී‍්‍රඩා සමාජය මෙහෙයවනු ලබන සැතපුම් දෙකෙහි විවෘත ජල කී‍්‍රඩා තරගය නියෝජනය කළ රවිදු තරගයේ වටිනාම කී‍්‍රඩකයා වශයෙන් තේරී පත්විය.“පුතා පෙර පාසල් යන කාලේ ඉඳලම පිහිනීමට දක්ෂයි. ඒත් මෙවැනි තරගයකට ඉදිරිපත්වූ ප‍්‍රථම අවස්ථාව තමයි මේ. මුලින්ම නම් අපිට විශාල බියක් දැනුණා.ඒත් පුතාට පිහිනීම පුරුදු කරන උෂාන් ගුරු මහතා තමයි කිව්වේ පුතාව ඉදිරිපත් කරන්න එයාට දක්ෂකමක් තියෙනවා කියලා. උෂාන් මහතාත් පුතාත් එක්කම පිහිනුවා. අපිට නම් හිතුණේ නෑ පුතා තැනකට ඒවී කියලා.මේ විවෘත තරගයේ හිටපු ළාබාලම කී‍්‍රඩකයා තමයි රවිදු පුතා. මේකට විදේශිකයොත් සහභාගි වුණා. සැතපුම් දෙක පිහිනන්න පුතාට ගතවූ කාලය විනාඩි 42 යි. පුතා මේ තරගය නිමා කළේ අසුහත්වෙනියාට. අපිට පුතා ගැන හරි ආඩම්බරයි.”රවිදුගේ පියා වන ඩබ්ලිව්. අජිත් ප‍්‍රසාද් සිල්වා අප හා පැවැසීය.පරිසර විෂයට චිත‍්‍ර ඇඳීමට විශේෂ උනන්දුවක් දක්වන රවිදු පිහිනීමට විශේෂ ඇල්මක් දක්වන්නේය.“ලොකු අයියලා අක්කලා ඇඟේ හැප්පුණා. ඒ අයගේ ඇඟේ හැප්පෙන නිසා මම අන්තිමට පිහිනුවේ හික්කඩුව මුහුදේයි. දිනයි කියලා හිතුවේ නෑ.තරගයට මා උනන්දු කළේ උෂාන් සර්. ඉස්කෝලෙදි පුහුණුවීම් කරන්නේ උෂාන් සර්.සතියේ දවස් පහම පිහිනන්න පුරුදු වෙනවා. එදා තරගය ඉවර වෙලා ගොඩට ආවම හිතුණා තව හොඳට පීනන්න තිබුණා කියලා. මුලින්නම් මට බයකුත් දැනුණා.අපේ අම්මයි තාත්තයි තමයි මට උදව් කළේ. අක්කලා තුන්දෙනත් මං ගැන සතුටු වෙනවා” යැයි රවිදු පවසයි.ඔහුගේ හෙට දවස මීටත් වඩා සුබ වනු ඇත. ඒ කැපවීම, පුහුණුවීම් මතය.සාමාන්‍යයෙන් සැතපුම් දෙකක් පිහිනන්න වෙන්කර තිබෙන වේලාව පැයයි 1 යි විනාඩි විස්සයි. රවිදු තාම පුංචි නිසා එයාට කාලය බේදා ගැනීම ගැන ප‍්‍රශ්නයක් තියෙනවා.ඒත් මට විශ්වාසයි ඉදිරියේදී එයාට හොඳ තත්ත්වයකට එන්න පුළුවන් කියලා.” රවිදුගේ පිහිනුම් පුහුණුකරු ආර්.එම්. උෂාන් දමින්ද මහතා පවසයි.ඉනෝකා සමරවික‍්‍රම ඡායාරූප - දුෂ්මන්ත මායාදුන්න </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=as0803096</link>
    <topic>ලෝකයේ කුඩා ම කායවර්ධකයා</topic>
    <author>(ලන්ඩන් ටෙලිග‍්‍රාප්) දයා ඩී. ෆොන්සේකා</author>
    <content>අපේ දූලා ගැන අපට ආඩම්බරයිපෙ‍්‍ර්මය යනු චිත‍්‍රපට කතාවකට සමාන දෙයක් නොවේගුරු ලෙඩ්ඩුගුරු සේවයේ රසකතාසයුරු රළ මත තරග වදින දිය කිඳුරු පැටියාලෝකයේ කුඩා ම කායවර්ධකයානෙළුම් විලඋසින් අඩි තුන නොඉක්මවන ඔහු අවුරුදු 19 ක තරුණයෙකි. ආදිත්‍ය රෝයි නම් වූ ඔහු හඳුන්වන්නේ රෝමියෝ නමිනි. ඔහු ගේ එක ම සිහිනය අයෝමය පුරුෂයකු වීම ය. ඔහු ඒ සඳහා දිනපතා බර ඔසවයි.ඔහුට ම විශේෂයෙන් නිමැ වූ කිලෝ ග‍්‍රෑම් 1 1/2 ක බර එසැවුම් කට්ටලකින් ඔහු බර ඔසවන්නේ තම සිරුරේ හැඩය හදා ගන්නට ය.පුංචි දේ ලස්සනයි කීවාක් මෙන් ඔහු මිටි වුව ද ඉතා අපූරුවට සිය සිරුර හදා ගත් පුංචි කඩවසම් අයෝමය පුරුෂයෙකි.එහෙත් ඔහු කුරුමිට්ටෙක් නොවේ. බොහෝ කුරුමිට්ටන් විශාල ඔලුවලින් යුත් විරූපී අය වුව ද මොහු ඉතා අපූරු කඩවසම් තරුණයෙකි.රෝමියෝ ගේ දෑත් දෙපා බාහු කලව ආදි සිරුරේ සියලු අවයව ඉතා සමබරව වැඩී තිබේ. ඔහු සිරුරින් කුඩා වුව ද දේහ විලාශයෙන් සම්පූර්ණයෙන් ම වැඩුණු මිනිසෙකි.හෙතෙම ඉතා අසීරු ශාරීරික ව්‍යායාමවල යෙදෙන අතර 2006 දී තුන් මසක් පුරා අසීරු ව්‍යායාම්වල යෙදී ගිනස් පොතට පවා නම ඇතුළත් වූ අයෙකි.පන්ජාබයේ ශාරීරික යෝග්‍යතා ආයතනයේ ඔහු ව්‍යායාම කරනු නැරැඹීමට දිනපතා විශාල පිරිසක් එකතු වෙයි. රෝමියෝ බර ඉසිලීම මෙන් ම නැටුම් සඳහා ද පුහුණුව ලබයි.රෝමියෝට ශරීර සුවතා වැඩසටහන් පුරුදු කරන්නේ ඔහු ගේ පවුලේ මිත‍්‍රයකු වන රංජිට් පටල් ය. ඔහු රෝමියෝ උපන් නගරය වන ’එග්වාරා’ හි තමන් ගේ ශරීර සුවතා ආයතනයක් පවත්වා ගෙන යයි.රංජිට් පටල් පවසන පරිදි රෝමියෝ සිය මිටි බව නිසා කිසිම තැනක දී පසුබාන පුද්ගලයෙකු නොවේ. ඔහු ගේ ගමන් මඟට මිටි බව බාධාවක් නොවන බව ද රංජිට් පටල් පවසයි.රෝමියෝ පන්ජාබයේ ඉතා සුප‍්‍රකට චරිතයකි. ඔහු ගේ පියා සිය පුතා ගැනත් පුතා ගේ ධෛර්යවත් භාවය ගැනත් ආඩම්බර වෙයි.රෝමියෝට අනාගත බලාපොරොත්තු රාශියක් ඇත.”මගේ වැදගත් ම සිහිනය තමයි හුඟාක් සංචාරය කිරීම. රට රටවල් බලා ගැනීම. මං ආසයි ලන්ඩන් නගරයේ මගේ නැටුම් ප‍්‍රදර්ශනයක් පවත්වන්න.”රෝමියෝ හෙවත් ආදිත්‍ය දේව් පවසයි.(ලන්ඩන් ටෙලිග‍්‍රාප්) දයා ඩී. ෆොන්සේකා</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=as0803097</link>
    <topic>නෙළුම් විල</topic>
    <author/>
    <content>අපේ දූලා ගැන අපට ආඩම්බරයිපෙ‍්‍ර්මය යනු චිත‍්‍රපට කතාවකට සමාන දෙයක් නොවේගුරු ලෙඩ්ඩුගුරු සේවයේ රසකතාසයුරු රළ මත තරග වදින දිය කිඳුරු පැටියාලෝකයේ කුඩා ම කායවර්ධකයානෙළුම් විලඉකුත් සා/පෙළ විභාගයට පෙනී සිටි ශිෂ්‍යාවක්මි.ඉදිරි විභාගයට අදාළ හදිසි ලිපියක් විදුහල්පතිවරයා ලවා සහතික කරවා ගැනීමට තිබිණ. පාසල් නිල ඇඳුමින් ම සැරසුණු මම එලෙස ම සැරසුණු මිතුරියක සමඟ පාසල ඉදිරියට පැමිණියෙමි.පාසලේ ගේට්ටුව වසා තිබිණි.අපි ගේට්ටුවට තට්ටු කළෙමු.මුරකරු ගේට්ටුව ළඟට පැමිණ අප දෙස බැලුවේ ය. ඔහු කලක් අප හොඳින් දැන සිටි අයෙකි.‘අයියෙ, අපිට පි‍්‍රන්සිපල් සර් හම්බවෙන්න යන්න ඕනැ.’‘එහෙම එක් එක්කෙනාට ඕනැ විදිහට ඇතුළට යන්ඩ දෙන්ඩ බෑ.’‘අනේ අයියෙ, හදිස්සි ලියුමක් සහතික කරව ගන්ඩ’‘බෑ. බෑ. මොන හදිස්සි වැඩ තිබුණත් බෑ. මේක මගෙ ඩියුටිය. දැන්මම මෙතනින් යනවල! නැත්තං පොලිසියට කියනව.’අසරණ වූ මම මිතුරිය ගේ මුහුණ බැලීමි. ඇගේ දෑසේ ද වූයේ අසරණ බවකි. අපේ දෑස් පොඟන්නට ළං ව තිබිණ.ඒ මොහොතේ මා ගේට්ටුව තුළින් එබී පාසල් බිම දෙස බැලුවේ මොනවා කරම්දෝයි නො දැන ය.පොලිස් නිලධාරියෙක් මදෙස බැලුවේ ය. මම ඔහු දෙස නෙත් දල්වා ගෙන සිටියෙමි.‘ඇයි නංගි?’ ඔහු ගේට්ටුව අසලට ආවේ ය.මම අවශ්‍යතාව පැහැදිලි කළෙමි.‘හරි එන්ඩ! නංගිලා මේ පොතේ අත්සන් කරල හැඳුනුම් පත් බාර දීල ඇතුළට යන්ඩ. එනකොට අත්සන් කරල හැඳුනුම් පත් බාරගන්ඩ’ ඔහු කාරුණික ව කීවේ ය.ගේට්ටුව ඇරිණ. අපි ඇතුළු වීමු.‘ඇයි මේ නංගිලට යන්න නොදුන්නෙ?’ පොලිස් නිලධාරියා මුරකරු දෙස බැලුවේ ය.අපි හැඳුනුම් පත් බාර දී වහ වහා විදුහල්පති කාර්යාලයයට ගියෙමු.අවශ්‍යතාව ඉටු වූ පසු අප ගේට්ටුව දෙසට පිය මැන්නේ ඒ කාරුණික පොලිස් නිලධාරියාට තුති පුදනු පිණිස ය. එහෙත් ඒ වන විට ඔහු සේවා මුරය නිම කොට නික්ම ගොස් සිටියේ ය.අප ගෙදර එන තුරු අප ගේ මාතෘකාව වූයේ අප හොඳින් දැන සිටි පාසල් මුරකරු ගේ වෙනස්වීමත්, අප කිසි දින දැක නොතිබූ පොලිස් නිලධාරියා ගේ මැදිහත්වීමත් ය. ඔහුට ස්තුති කරන්නට නොලැබීම අපේ හිතට දුකක් විය.ඔහු ඒ අවස්ථාවේ මුරකරුට මෙසේ ද කියනු අපට ඇසිණ.‘ඇයි ඒ නංගිලට යන්ඩ නොදුන්නෙ? මේ ඉස්කෝලෙ ළමයිනේ. ඒගොල්ලන්ගෙ අවංක කමට තමයි නිල ඇඳුම් ඇඳල හැඳුනුම් පත් අරං ආවෙ. අනික ඔයත් ඒ ගොල්ලන්ව දැකල ඇතිනේ. අපි දකින හැමෝ ම කොටි නෙමේ!’නන්නාඳුනන පොලිස් සොයුර, ඔබට යහපත සැලසේවා!බණ්ඩාරගම චතුරිකා ඒකනායක ශිෂ්‍යාව විසින් යොමු කරන ලද ලිපියක් ඇසුරිනි.ඔහුට සැප වාහන තිබේ. එහෙත් ඔහු පා පැදියේ කිරි බූලිය බැඳගෙන කිරිහලට යනු එනු මම දකිමි. කාලේ හැටියට මෙය එක්තරා පුදුමයකි. බොහෝ දෙනා ගං දිය සමඟ පහළට පිහිනා යන කලෙක ඔහු ඉහළට පිහිනමින් ජය කණුව කරා යන සැටි!ඔහු පළාතේ ජනතාව ගේ හොඳ හිත දිනාගත්තේ අද ඊයේ නොවේ.සමාජ සේවාවන් ඉටු කිරීමේ දී ඔහු නායකත්වය ගෙන පසෙකට වී නොසිටි පුද්ගලයෙකි. වුවමනා තැන වුවමනා දේ කළේ ය. සරම කැසපට කවා කාණුවට බැස්සේ ද, උදැල්ලෙන් කාණුවේ මඩ ඇද්දේ ද එහෙයිනි. කලක් ඔහු පතල ව සිටියේ පාලම් පාරවල් සභාපති වශයෙනි.උපතින් ම යමක්, කමක් ඇති පවුලක උපන් ඔහු ඒ සියල්ල අමතක කොට තම ගෙවත්තේ රට තණ කොළ වගාවක් අරඹා කිරි දෙනුන් ඇති කරන්නට පටන් ගත්තේ ය. කි‍්‍රයාව පල දැරුවේ ය.දැන් මණ්ඩලයට නිතිපතා කිරි සපයන ඔහු අතිරික්තය පහසු මිලට ජනයාට අලෙවි කරයි.මගීහු පහසු මිලට උණු කිරි බඳුනක් බොන්නට ඔහු කරා යති. මෙය මහඟු කාර්යයකි. නාත්තණ්ඩිය පළාතට සුගතියකි. අලුතින් හිතන අයට අලුත් වැඩක් කරන්නට සැපයෙන පූර්වා දර්ශයකි.මාරවිල සිසිල් වික‍්‍රමසිංහ මහතාණනි, ඔබේ සිසිල පළාතේ සෞඛ්‍ය තත්ත්වයට සිසිලකි.නාත්තණ්ඩියේ මයිලෑවේ ඒ.පී. පෙරේරා මහතා විසින් යොමු කරන ලද ලිපියක් ඇසුරිනි.මංගල අවස්ථාවන්හි ජය මංගල ගාථා කීම භාග්‍යයකැයි සිතමි. මම ඒ භාග්‍යය නිරතුරු ව අත්විඳින යුවතියක්මි.මේ ළඟ දී දවසක මෙසේ සිදු විය.අපි ජයමංගල ගී කියා නිම කොට පසෙක හිඳ සිටියෙමු. මා හඳුනන වැඩිහිටි මහත්මයෙක් මා අසලට ආවේ ය. මම වහා නැගිට ඔහු හා කතා කළෙමි.ඒ කතා බහ අවසානයේ මා යළි හිඳ ගත් පසු මගේ යෙහෙළියක් දැක්වූ ප‍්‍රතිචාරය මෙබඳු ය.”කවුද ඒ? මං නං ගොඩයො වගේ අයට එච්චර නැමෙන්න යන්නෙ නෑ.’මම ඇයට කිසිත් නො කීමි. එහෙත් මෙසේ සිතුවෙමි.’මං නං උස් පහත්කං තකන්නෙ නෑ. මං තකන්නෙ මනුස්සකම විතරයි.’යම් දිනෙක ඇයට මෙය වැටහේවා!පෝද්දල, වරකාපිටිකන්දේ වාසනා විදානගමගේ මෙනෙවිය විසින් යොමු කරන ලද ලිපියක් ඇසුරිනි.මාසොයුරිය ගේ පුතු ප‍්‍රාථමික විදුහලක පළමු ශ්‍රේණියේ ඉගෙනුම ලබන උපන් හපන්කම් ඇති කෙළිලොල් දරුවෙකි. නමුත් ඔහු ගේ දස්කම් ද, කෙළිලොල් බව ද කෙමෙන් හීන වන බව අපට පසක් විය.ඊට හේතුව අපි සොයා ගතිමු.ඒ පන්තියේ ගුරුවරිය පොඩි දරුවන්ට සලකන්නේ අයහපත් ආකාරයෙනි.”හිටපියව් මං උඹලව හදල ගන්නං?’’තොගෙ අඬු කඩනව!’පුංචි දරු පැටවුන්ට මෙසේ සලකන්නේ ඇයි?දිනක් දරුවකු තමාට වැසිකිළි යෑමට ඇවැසි බව ඇයට කීවා ය.”උඹට කක්කුස්සි යන්ඩ දැන් ද මතක් වුණේ? ඔන්න ඔහොම ඉඳගෙන හිටිං!’අර දරුවා බියපත් ව, සිය අවශ්‍යතාව පාලනය කර ගත්තේ ය.මා සොයුරිය ගේ දරුවා ද ඇගේ රුදුරු පාලනය යටතේ මිරිකෙන අහිංසකයෙකි.විශේෂයෙන් පුංචි පන්තිවල දරුවන් ගැන සොයා බැලීම බලධාරීන් ගේ වගකීමකි.අනන්‍යතාව හෙළි කිරීමට අකැමැති ‘සිළුමිණ’ පාඨකයකු විසින් යොමු කරන ලද ලිපියක් ඇසුරිනි.පියා වියපත් ය. එහෙත් වයසට වඩා වියපත් ගතියක් ඔහු ගෙන් පළ වෙයි.හේ ටික කලක් ලොකු පුතු ගේ නිවෙසේ විසුවේ ය. ලේලිය ගෙන් ඇනුම් පද පිටවෙයි. කෙණෙහිලි සිදු කැරෙයි. ඔහු දෙවන පුතු ගේ නිවෙසට ගියේ ද එහෙයිනි. එහි දු වෙනසක් නොවී ය.සිදුවන අවැඩ පුතුනට කීමෙන් ඔවුන් ගේ පවුල් දිවිය අවුල් වෙයි. දියණිය ගේ නිවෙසට යන්නට ඔහු හිතුවේ එබැවිනි.බෑනා මාමණ්ඩිය ගේ ආගමනයට විරුද්ධ නො වූයේ ය.බෑනා එසේ වුව ද දියණිය (පියා ගේ) එසේ නො වූවා ය. ඈ ඔහු වැඩෙහි යෙදෙව්වා ය. මේ නිසා යම් පමණ දුරින් පිහිටි වෙළෙඳ සලට දිනකට කිහිප වතාවක් යෑමට සහ ඊමටත්, දරු පැටවකු බලා කියා ගන්නටත් ඔහුට පැවරිණ. ඊට අමතර ව නාන කාමරය පිරිසිදු කිරීම ද ඔහු ගේ සේවාවක් විය.විය පත් පියා වෙහෙස නො බලා මේ සියල්ල කළේ ය. එහෙත් ඔහුට කුසගිනි දැනුණු මොහොතේ කුස පුරවා ගැනීමට නම් නො හැකි විය. බෑනා මේ කෙරෙහි අවබෝධයෙන් පසු වූයේ ය.’මේ ඇහුණ ද? ඔයා ගෙ තාත්ත එන්ඩ එන්ඩ ම දුර්වල වෙනව. ඇඳට වැටුණොත් අපිට ම යි කරදරේ. දැන් ම තියා වැඩිහිටි නිවාසෙකට යැව්වොත් නරක ද?’එයාව ගිහින් දාල කොහොම ද? එතකොට කවුද ගෙදර වැඩ ටික කරන්නෙ? ඇරත් තාත්ත තාම අබලන් නෑනෙ. එහෙම වුණොත් බැරියැ ගිහින් දාන්ඩ.’’අපූරුයි තාත්ත ගැන හිතන විදිහ! එහෙම නං කන බත්පතට ඒ මනුස්සයව ඔච්චර මරවන්න එපා! ඔයා නං ඒ මනුස්සයගෙ පෙර හතුරෙක් වෙන්ඩ ඇති. පෝයකට සිල් ගන්ඩ පන්සලකටවත් යවනව ද? අඩු තරමෙ බඩගිනි වෙලාවට ඒ මනුස්සයට කෑම ටිකවත් බෙදල දෙන්නෑනෙ.’’මගෙ පූරුවෙ පවකට තමයි එයා තාත්ත වුණේ. එයා කරපුව අපිට මතකයි නේ. එයා ගෙදර ආවෙ ඉඳ හිට. එදාටත් ආවෙ හොඳට ම බීල. වේල් ගණන් අපි බඩගින්නෙ හිටිය. පොතක් පැන්සලක් නැතුව ඉස්කෝලෙ යන්න විදිහක් තිබුණෙ නෑ.ඇඳගන්ඩ ඇඳුමක් නෑ. ඉවසගෙන ඉඳල බැරි ම තැන අම්ම රට ගිහිං අනුංගෙ කුස්සිවල වැඩ කරල තමයි අපිව ගොඩ ගත්තෙ.’’අතීතෙ මතක තියන එක හුඟක් හොඳයි. දෙමවුපියන් ගෙ වැරදි කොච්චර තිබුණත් පළිගන්න එක නං පාපයක්. ඒ අය තමයි අපි මේ ලෝකෙට බිහි කෙරුවෙ. ඒක අමතක කරන්ඩ එපා! ඒ විතරක් නෙමේ, අහළ - පහළ උදවිය ඔයාගෙ අතීතෙ දන්නෙ නෑ.ඒත් ඔයා තාත්තට සලකන විදිහ දන්නව. ඔය මනුස්සය නැති වුණු දවසක පෙට්ටිය බදාගෙන විලාප තියන්ඩ නං හිතාගෙන ඉන්ඩ එපා! හැබැයි එදාට මං නරක මිනිහයි කියන්ඩත් එපා!’දෙබස අවසානයේ බිරිය කුස්සිය පැත්තට ගියේ වේගයෙනි.’තාත්තෙ? කෝ මේ තාත්ත?’’ඇයි ළමයො?’’මේ කැරට් අල පොඩි වැඩියි. මේව ආපහු කඩේට ගිහිං දෙන්ඩ!’කැලණියේ නුවර පාරේ, යූ. ඒ. ආතර් මහතා විසින් යොමු කරන ලද ලිපියක් ඇසුරිනි.ඒසති අන්තයේ මම නිවෙසේ ගත කළෙමි.මගේ පාසලේ සිසුවෝ කිහිප දෙනෙක් පාපැදිවල නැගී මා සොයා ආහ. සැතපුම් විස්සක පමණ දුරක් ගෙවා ආව ද ඔවුන් වෙතින් විඩාවක් පළ නො වී ය.සමන් මා ඇමතුවේ ය. මම ඔහුට කන් දුනිමි.’සර්, හෙට අලුත් ඉස්කෝලෙ වැඩ බාර ගන්ඩ යන්ඩ එපා! සර් අපේ ඉස්කෝලෙ ම ඉන්ඩ ඕනෑ. සර්ගෙ මාරුව හරිගස්ස ගන්ඩ දෙමවුපියො පිරිසක් ඇමැතිතුමා හම්බවෙන්ඩ ගියා!’සමන් කීවේ ජයග‍්‍රාහික ව ය. ඔවුන් මා කෙරෙහි දක්වන උනන්දුව ගැන මසිත දයාවක් පහළ වී තිබිණ.මම ඔවුන් ගේ බස් ඇසීමි. ඔවුන් පිට ව ගියේ සතුටිනි.සතිඅන්තය ගෙවී ගියේ ය. මම සමන්ලාට දුන් වචනය මත පිහිටා සිටියෙමි. මගේ මාරුව අවලංගු කරන ලද ලිපිය තැපෑලෙන් මට ලැබිණ.මා සේවාව කරමින් සිටි බෙලඅත්තේ අම්බල මහා විද්‍යාලයයට යළි සම්බන්ධ වීමට මට අවස්ථාව ලැබුණේ සමන්ලා නිසා ය.ඒ උනන්දුකාරී ශිෂ්‍යයා අද දඹුලු පෙදෙසේ හොඳ ව්‍යාපාරිකයෙකි.අවසානයේ මම වසර 40 ක ගුරු සේවාවෙන් විශ‍්‍රාම ගතිමි. ඉන් අවසන් වසර 22 මා ගත කළේ රාජකීය විද්‍යාලයේ ය. සේවා කාලයේ දී මෙන් ම විශ‍්‍රාමික ව ගත කරද්දී ද පාසල් දරුවන් ගේ අධ්‍යාපන චාරිකා සඳහා සහභාගි වීමට මට අවස්ථාව ලැබිණ. ඒ බොහෝ අවස්ථාවල දී සමන් සිය ආපන ශාලාවෙන් අපට කෑම බීම ලබා දෙන්නට තරම් ත්‍යාගශීලි වූයේ ය.මෑතක දී මම එබඳු ශිෂ්‍ය පිරිසක් සමඟ අධ්‍යාපන චාරිකාවක යෙදුණෙමි. අප එන බව කල් තියා ම සමන්ට ද දන්වා සිටියෙමි.මා ගුරු භවතුන් පිරිස සමඟ සමන් හමුවට ගියා පමණි. ඔහු මට පිත්තල බුදු පිළිමයක් පිරිනැමුවේ ය.’සර්ට මේ පිළිමෙ වටිනා වස්තුවක් වෙයි’ කී ඔහු එය පිරිනමා මට වැන්දේ ය.මම ඔහුට ආශිර්වාද කළෙමි.යහගුණයෙන් සුසැදි සමන් දඹුල්ල පෙදෙසේ ජනයා ගේ සිත් පැහැර ගත් චරිතයක් බව දැන ගතිමි. සමන් පුතුනි, ඔබට යහපත සැලසේවා!මොරටුවේ, ගොරකානේ, විශ‍්‍රාම ලත් පාඨශාලාචාර්ය එච්. ජී. පී. ධර්මදාස මහතා විසින් යොමු කරන ලද ලිපියක් ඇසුරිනි.චාමර සුමනසිරි මාපියන් ගේ රැකවරණ අහිමි වූ දරුවෙකි. ඔහුට රැකවරණ සැලසුවේ ඥාතියෙකි. ඔහු නෑ නිවෙසේ නැවතී හලාවත, කරවිටාගාර ජී.සී.එස්. කොරෙයා විදුහල් සෙවණෙහි සිප් සතර හැදෑරුවේ ය.දවාලේ හිරු එළියෙන් අකුරු කළ හේ රැයේ කුප්පි ලාම්පු එළියෙන් පාඩම් කළේ ය. ඔහු ගේ හැකියාවන් ද ඔහුට ඇති අවහිරතා ද අවබෝධ කර ගත් පාසලේ ගුරු සුබ සාධක සංගමය මාසික ව රුපියල් දහස බැගින් දීමනාවක් ද ගෙවමින් සවිය සැපයූවේ ය.ගමේ දරුවන් නගරයේ පාසල් කරා ඇදී යෑමේ ගති සොබා ඇති සමයක චාමර නිහඬ ව ම තම පාසලේ ගුරු මඩුල්ල කෙරේ ද, තමා ගේ ශක්තිය කෙරේ ද විශ්වාසය තබා ඉගෙනීමේ කටයුතු වල නිරත වූයේ ය.උසස් පෙළ ප‍්‍රතිඵල ආයේ මුළු පාසල ම උද්දාමයට පත් කරවමිනි. චාමර විෂයයන් තුනට ම ‘ඒ’ සාමාර්ථ්‍යයන් ලබා උසස් පෙළ උසස් ලෙස ම සමත් ව සිටියේ ය. අද චාමර හලාවත කරවිටාගාර ජී.සී.එස්. කොරෙයා විදුහලට නව ජීවනය සපයා ඇත. විදුහල් ඉතිහාසයේ උසස් පෙළ උසස් ලෙස සමත් වූ ප‍්‍රථමයා ඔහු ය.කරවිටාගාරයෙන් රටට විශිෂ්ටයකු සැපයූ විදුහල්පති එස්.ඒ.එම්. තිලකරත්න මහතා, නියෝජ්‍ය විදුහල්පති නාගොල්ලාගම ශාන්ත රක්‍ෂිත හිමි ඇතුළු ගුරු මණ්ඩලයට ද, එහි ගුරු සුබ සාධක සංගමයට ද, චාමරට පිළිසරණ වූ ඥාතීන්ට ද ප‍්‍රණාමය හිමි විය යුතු ය.මින් නොනැවතී අනාගතයේ තවත් චාමරලා බිහි කර ගැනීමට එහි ගුරු මඬුල්ලට ශක්තිය සැපයීම සංවේදී රටවැසියන් ගේ යුතුකමකි.ලේක්හවුස් මාදම්පේ වාර්තාකාර ඒ.පී. ගුණරත්න මහතා විසින් යොමු කරන ලද ලිපියක් ඇසුරිනි.නෙළුම් විල, සිළුමිණ, ලේක්හවුස්, කොළඹ</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=av0803091</link>
    <topic>නව පැතුම් සමඟ නව නිවහනක</topic>
    <author>ජයමිණි</author>
    <content>නව පැතුම් සමඟ නව නිවහනකඩයනා ගේ හද දිනූ හදවත් දොස්තරමුල්ලක් සහිත ඉඩමකට මුලු තිබෙන නිවෙසක් හොඳ නෑඅපේකම ජපානයට ගෙනයන ශිෂාන්තිසිනමා ලේඛකයන් සම්මානයෙන් පිදුම් ලද ඒ අසිරිමත් මොහොත80 වැනි ඔස්කාර් උලෙළින්විනෝදාංශෙට ඉංජිනේරුවො - දොස්තරලා වෙන්න පුළුවන් ද?කොච්චර දුක් - කලකිරීම් ආවත් ආදරයට අපි හරි ම ලෝබයිසංගීත දිවියේ තිස්වස සමරයිමෙය වේදිකා නාට්‍ය ක්‍ෂෙත‍්‍රයට අලුත් මුහුණුවරක්යුග ගණනක රේඩියෝ - ජෙනරේටර් එකතු කළ රසිකයෙක්පැදුරු පාටියෙන් ඔබේ නිවෙසට එන කැලුම් “අම්මා රතු සීයට කොහිල ටිකක් හදල දෙන්න”භච්චන් පවුලම සම්මාන රාති‍්‍රයට නැහැ‘තුරුණු තරු’ මාවතේ දිළෙන තරු‘දේශයට ශක්තියක්’මධුමාධව අරවින්දසුජානිපුංචි තිරයේ, වෙළෙඳ දැන්වීම් හරහා ඇය ජනප‍්‍රිය වුණේ, සතෙන් සතේ එකතු කරපු අවිහිංසක පුංචි දැරියක් විදිහට.ඉන් අනතුරුව, ලාඕජී, මැගී සුප්, නෙස්ටමෝල්ට් වැනි වෙළෙඳ දැන්වීම් හරහා ඇය තවත් ජනප‍්‍රිය වුණා. අද වනවිට, වේදිකාව, ටෙලිනාට්‍ය ඔස්සේ ජනප‍්‍රිය නිලියක් බවට පත්වෙලා.සුජානි මේනකා දහනායක.කලකට පසුව 'රසඳුන' කවරය සරසන්න ඇවිත්. අවුරුදු තුනක, ළදැරියකව සිටි අවදියේම, ඇයට ලෙස්ටර් ජේම්ස් පීරිස්ගේ 'ප‍්‍රාර්ථනා' ටෙලිනාට්‍යයේ රඟපාන්න අවස්ථාව උදා වුණා.ඉන් අනතුරුව නැටුම්, හදාරන්න ඇය, රැජින සෙල්වනායගම් ළඟට ගියා.ඒත් නර්තනයට තදින්ම හිත ඇදී ගියත් සුජානිට නොහිතපු විදිහට රංගනය පැත්තට නැඹුරු වෙන්න වුණා. ඉමදිය මංකඩ, විය සිදුර, රම්‍ය සුරම්‍ය, චක‍්‍රාංගි, ගිරය, සෙනෙහසක කවියක් වැනි ටෙලිනාට්‍යවල බොහෝ විට ඈ රඟපෑවේ ආදර වන්තියක් විදිහට.මේ දිනවල සුජානි, ජාතික රූපවාහිනියේ විකාශය වන 'තරු කුමරී' ටෙලිනාට්‍යයේ 'ෂෙහානි' විදිහට පෙ‍්‍ර්ක්ෂකයින්ට ගොඩාක් සමීප වෙලා.මම මේ දවස්වල, සරා, දෙනුවර කිරණ, අම්මලයි දුවලයි වැනි ටෙලිනාට්‍ය කීපයකම, රූපගත කිරීම්වලට දායකවෙනවා. 'සත්ගුණාකාරය' ටෙලිනාට්‍යයේ ගුරුවරියකගේ චරිතයත් කරනවා."සුජානි කලා පවුලක සාමාජිකාවක්. ඇගේ පියා, චිත‍්‍රපට කලා අධ්‍යක්ෂක වරයෙකු වන සරත් දසනායක. නව පරපුරේ නළුවෙකු වන බිමල් ජයකොඩි සමඟ විවාහ වී සිටින ඇය, බොරලැස්ගමුවේ නව නිවහනකට පදිංචියට ගිය බවයි අපට පැවසුවේ.ජයමිණි  </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=av0803092</link>
    <topic>ඩයනා ගේ හද දිනූ හදවත් දොස්තර</topic>
    <author>ආතර් උස්මීයගේ</author>
    <content>නව පැතුම් සමඟ නව නිවහනකඩයනා ගේ හද දිනූ හදවත් දොස්තරමුල්ලක් සහිත ඉඩමකට මුලු තිබෙන නිවෙසක් හොඳ නෑඅපේකම ජපානයට ගෙනයන ශිෂාන්තිසිනමා ලේඛකයන් සම්මානයෙන් පිදුම් ලද ඒ අසිරිමත් මොහොත80 වැනි ඔස්කාර් උලෙළින්විනෝදාංශෙට ඉංජිනේරුවො - දොස්තරලා වෙන්න පුළුවන් ද?කොච්චර දුක් - කලකිරීම් ආවත් ආදරයට අපි හරි ම ලෝබයිසංගීත දිවියේ තිස්වස සමරයිමෙය වේදිකා නාට්‍ය ක්‍ෂෙත‍්‍රයට අලුත් මුහුණුවරක්යුග ගණනක රේඩියෝ - ජෙනරේටර් එකතු කළ රසිකයෙක්පැදුරු පාටියෙන් ඔබේ නිවෙසට එන කැලුම් “අම්මා රතු සීයට කොහිල ටිකක් හදල දෙන්න”භච්චන් පවුලම සම්මාන රාති‍්‍රයට නැහැ‘තුරුණු තරු’ මාවතේ දිළෙන තරු‘දේශයට ශක්තියක්’මධුමාධව අරවින්දඩයනා කුමරිය රිය අනතුරකට මුහුණ පා මියගොස් අදට අවුරුදු 11 ක් ගත වී තිබේ. ඇය ගේ මරණය රිය අනතුරකින් සිදු වූවක් ද එසේත් නැත්නම් කිසියම් පිරිසක ගේ කුමන්ත‍්‍රණයකින් සිදු වූවක් ද යන්න ගැන තවමත් මත ගැටුම් පවතියි.රිය අනතුරකින් මියගිය ද ඩයනා කුමරිය ගේ මරණයට රජගෙදර ඇත්තන් වගකිව යුතු බව කියන කතා ද අපට අසන්නට ලැබෙයි. මෙම කතා නිසා ඩයනා කුමරිය මියගොස් අවුරුදු එකොළහකට පසු ඇය ගේ මරණය ගැන යළිත් පශ්චාත් මරණ පරීක්‍ෂණයක් ආරම්භ කර තිබේ.සාමාජිකයින් එකොළොස් දෙනෙකුගෙන් යුත් ජූරියක් මෙම පරීක්‍ෂණය කටයුතු මෙහෙයවමින් සිටී.ඩයනා කුමරිය ඇසුරු කළ හා ඇය හා සම්බන්ධ වී සිටිය හැම කෙනෙකුගෙන් ම මෙම මරණය ගැන ප‍්‍රශ්න කිරීමටත් තොරතුරු සටහන් කර ගැනීමටත් ජූරි සභාව මේ දිනවල කි‍්‍රයා කරගෙන යයි.ඩයනා කුමරිය ගේ මරණය වෙනුවෙන් පවත්වනු ලබන මෙම පශ්චාත් මරණ පරීක්‍ෂණයේ දී මෙතෙක් ඩයනා කුමරිය ගැන හෙළි නොවූ තවත් අභිරහස් පෙ‍්‍ර්ම කතාවක් ද හෙළිවීමට පටන් ගෙන තිබේ.මෙම කතාවෙන් කියැවෙන්නේ ඩයනා කුමාරිය රිය අනතුරින් මිය යෑමට පෙර ඩොඩී අල්ෆයෙඩ් නමැති කෝටිපති ව්‍යාපාරිකයා සමඟ සම්බන්ධයක් ඇති කර ගැනීමට පෙර, පකිස්ථාන් ජාතික ශල්‍ය වෛද්‍යවරයෙකු වන හස්නට් ඛාන් (Hasnat Khan)  සමඟ ඉතා තද පෙ‍්‍ර්ම සම්බන්ධයක් ඇති කරගෙන සිටි බවයි. ඩයනා කුමරිය ගේ මරණය ගැන පරීක්‍ෂණයක් පවත්වනු ලබන ජූරි සභිකයින් ඉදිරියට පැමිණි මෙම ශල්‍ය වෛද්‍යවරයා එහි දී සාක්ෂි දෙමින් ඩයනා කුමරියට සිටිය එක ම පෙම්වතා තමා බව කියා සිටියේ ය.ඇය ඩොඩී අල්ෆයෙඩ් සමඟ අනියම් හාදකමක් ඇති කර ගත්තේ තමන්ගෙන් පළිගැනීමට හා තමන්ට රිදවීමට බව වෛද්‍ය හස්නට් ඛාන් මෙහි දී වැඩිදුරටත් කියා තිබේ.ඩයනා කුමරියට මුලින් ම වෛද්‍ය හස්නට් මුණගැසී ඇත්තේ 1995 දී ය. මේ වන විට ඩයනා සිටියේ චාල්ස් කුමරු සමඟ ගැටුම් ඇති කරගෙන ය.මෙම ගැටුම් නිසා ඇයට, චාල්ස් කුමරුගෙන් දික්කසාද වෙන ලෙස එළිසබත් මහ රැජින අන්තිම නියෝගය ද නිකුත් කොට තිබිණි.මෙම නියෝගය නිසා ඩයනා කුමරිය සිටියේ මානසික අසහනයකින් පෙළෙමිනි. මෙම මානසික අසහනයට ප‍්‍රතිකාර ලබා ගැනීම සඳහා ඇය කටු චිකිත්සක වෛද්‍යවරියක වන ඔනාගා ටොෆෝලෝ (Oonagh Toffolo) නිතර නිතර හමුවූවා ය.මේ අතර ඔනාගා ගේ සැමියා වන හැත්තෑ හැවිරිදි ජෝෂප් බයිපාස් සැත්කමකට මුහුණ දීම සඳහා රෝයල් බ්‍රොම්ප්ටන් රෝහලට ( Royal Brompton Hospital)  ඇතුළත් කරන ලදී.මෙම ආරංචිය සැල වූ වහා ම ඩයනා කුමරිය, ජෝෂප් බැලීම සඳහා රාජකීය බ්‍රොම්ප්ටන් රෝහලට ගියා ය. ඇයට වෛද්‍ය හස්නට් ඛාන් මුලින් ම මුණ ගැසුණේ මෙම රෝහල් ගමනේ දී ය.ජෝෂප් ගේ වෛද්‍යවරයා වූයේ ද හස්නට් ඛාන් ය. මේ නිසා ඩයනා කුමරියට වෛද්‍ය හස්නට් හඳුනා ගැනීමටත්, ඔහු සමඟ ඉක්මනින් ම මිත‍්‍රකමක් ඇති කර ගැනීමටත් අවස්ථාවක් ලැබිණ.ඩයනා දැන හැඳින ගැනීමෙන් පසු වෛද්‍ය හස්නට් තුළ ද ඇය කෙරේ සෙනෙහසක්, ආදරයක් ඇති වූ බව නොරහසකි. චාල්ස් කුමරු, ඩයනා කුමරියගෙන් ඈත් වී කැමිලාට තව තවත් ළං වීමත් සමඟ ම ඩයනා සිතින් ද ගතින් ද තව තවත් වෛද්‍ය හස්නට් වෙතට ළං වීමට පටන් ගත්තා ය.මෙහි ප‍්‍රතිඵලයක් වශයෙන් ඩයනා සහ හස්නට් රහසේ ගමන් බිමන් යෑමට ද, අඹු සැමියන් මෙන් හැසිරීමට ද පටන් ගත්හ. එහෙත් වෛද්‍ය හස්නට් මේ සියල්ල ම කළේ මාධ්‍යකරුවන්ට හසු නොවන ලෙස ඉතා රහසිගත ව ය.වෛද්‍ය හස්නට් උපත ලැබුවේ පකිස්ථානයේ ලාහෝර්වල දී ය. ඔහු පතාන් නමැති උසස් පරම්පරාවකට අයත් කෙනෙකි. මුස්ලිම් ජාතිකයෙකු වන ඔහු ශල්‍ය වෛද්‍යවරයෙකු වීම සඳහා ඕස්ටේ‍්‍රලියාවේ, සිඩ්නි නගරයේ වෛද්‍ය විද්‍යාලයකින් සිප් සතර හැදෑරුවේ ය. හදවත් හා පෙනහලු රෝග සුවපත් කිරීම සඳහා ඔහු මුළු කාලය ම කැප කර ඇත.ඔහු ඩයනා කුමරියට මුළු හදවතින් ආදරය කළ ද ඇය ගේ අන්තිම පෙම්වතා ලෙස පෙනී සිටීමට කැමැත්තක් නොදැක්වූවේ ය. ඔහු සමාජය ඉදිරියේ ශල්‍ය වෛද්‍යවරයෙකු ලෙස පෙනී සිටීමට වැඩි ම කැමැත්තක් දැක්වූ හෙයිනි.මෙම ආසියානු වෛද්‍යවරයාට ඩයනා කුමරිය කොයිතරම් ආදරයක් හා සෙනහසක් දැක්වූවා ද කියතොත්, ඔහු ගේ සිතුම්, පැතුම් අනුව පමණක් නොව මුස්ලිම් ජාතින් ගේ චාරිත‍්‍ර වාරිත‍්‍ර ද අනුගමනය කිරීමට ඩයනා කුමරිය පසු කලක දී පුරුදු වූවා ය. එපමණක් නොව ඇය පකිස්ථානු ගැහැනියක ලෙස සල්වාර් කමිස (Salwar Kamees) ඇඳීමටත් ඔවුනගේ සිරිත් විරිත් අනුගමනය කිරීමටත් පටන් ගත්තා ය. පකිස්ථානුවන් මෙන් නිවෙසේ දිනපතා හඳුන්කූූරු දැල්වීමටත්, පකිස්ථානු චිත‍්‍රපට නැරඹීමටත් ඇය පුරුදු වූවා ය.සමහරු ඩයනා කුමරිය ඇසුරු කිරීමට වැඩි උනන්දුවක් දැක්වූයේ ඇගේ ජනප‍්‍රියත්වය හා රජ කුමරි පට්ටම සලකාගෙන ය. එහෙත් වෛද්‍ය හස්නට්, ඇය ඇසුරු කළේ මේ කිසිම දෙයක් ගැන නොතකමිනි. ඇගේ චාම් හා මානුෂික ගති පැවතුම්වලට ඔහු බොහෝ ඇලුම් කළේ ය.පශ්චාත් මරණ පරික්‍ෂණයේ දී සාක්ෂි දෙමින් වෛද්‍ය හස්නට් කියා සිටියේ තමා කාර්ය බහුල ශල්‍ය වෛද්‍යවරයෙකු නිසා ඩයනා කුමරිය සමඟ දිනපතා හමුවීමක් පැවැත්වීමට නොහැකි වූ බව යි.එහෙත් රාති‍්‍ර කාලයට දුරකථනයෙන් ඩයනා කුමරිය ඇමතීමට ඔහු අමතක නො කළේ ය. මෙම ඇමතීමෙන් ඩයනා කුමරිය සෑහීමකට පත් නොවූ බව පැවැසේ. ඇයට අවශ්‍ය වූයේ පෙම්වතුන් ලෙස දිනපතා හමු වී පැය කීපයක් එකට සිටීමට ය.ඩයනා කුමරිය පසු කලක දී අසරණයන්ට පමණක් නොව, ඒඩ්ස් රෝගයෙන් පෙළෙන රෝගීන්ට ද සාත්තු සප්පායම් කිරීමට ඔවුනට සරණ වීමට ඉදිරිපත් වූයේ වෛද්‍ය හස්නට් අසරණ රෝගීන්ට කරන සාත්තු සප්පායම් දැකීමෙන් පසුව ය.මේ වන විට ඩයනා කුමරිය සමග දැඩි පෙ‍්‍ර්ම සම්බන්ධයක් පැවැත්වූ වෛද්‍ය හස්නට් ඇය සමඟ එක්වීමට හෝ විවාහ වීමට හෝ තීරණයක් ගෙන නො තිබිණි. ඒ රජ පෙළපතකට අයත්, විවාහක බටහිර කෙල්ලක සමඟ විවාහ වුවොත් තමන් ගේ වෘත්තියට පමණක් නොව ප‍්‍රතිරූපයට ද හානියක් සිදුවේ යැයි ඔහු සිතූූ හෙයිනි.හස්නට් එසේ සිතුව ද ඩයනා කුමරියට අවශ්‍ය වූයේ ඉක්මනින් ම ඔහු සමඟ විවාහ වීමට ය. ඩයනා කුමරිය, හස්නට්ට හොරා පකිස්ථානයට ගොස් ඔහු ගේ මාපියන් හමුවූයේ මේ ගැන කතා බහ කර ගැනීමට ය. මෙම සංසිද්ධිය දැන ගත් වහා ම වෛද්‍ය හස්නට් කෝප විය. ඒ සමඟ ම ඇය හා ගැටුම් ඇති කර ගත්තේ ය. මෙම ගැටුම්වල ප‍්‍රතිඵලයක් වශයෙන් 1997 දී ඔවුනගෙ ආදරය දෙදරා යෑමට පටන් ගත්තේ ය. අමාරුවෙන් වුව ද වෛද්‍ය හස්නට් ඩයනා කුමරිය අමතක කර දැමීමට උත්සාහ ගත්තේ ය.වෛද්‍ය හස්නට් ගෙන් ඈත් වූ ඩයනා කුමරිය, ඔහුට රිදවීමටත්, ඔහු ගෙන් පළිගැනීමටත් ඉටා ගත්තා ය. ඇය කෝටිපති ව්‍යාපාරිකයකු වන ඩොඩී අල්ෆයඩ් දෙස හැරුණේ, ඔහු සමඟ හාදකමක් ඇති කර ගත්තේත් ඉන් පසුව ය.ආතර් උස්මීයගේ</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=av0803093</link>
    <topic>මුල්ලක් සහිත ඉඩමකට මුලු තිබෙන නිවෙසක් හොඳ නෑ</topic>
    <author>සකස් කළේ ගාමිණී සුසන්ත</author>
    <content>නව පැතුම් සමඟ නව නිවහනකඩයනා ගේ හද දිනූ හදවත් දොස්තරමුල්ලක් සහිත ඉඩමකට මුලු තිබෙන නිවෙසක් හොඳ නෑඅපේකම ජපානයට ගෙනයන ශිෂාන්තිසිනමා ලේඛකයන් සම්මානයෙන් පිදුම් ලද ඒ අසිරිමත් මොහොත80 වැනි ඔස්කාර් උලෙළින්විනෝදාංශෙට ඉංජිනේරුවො - දොස්තරලා වෙන්න පුළුවන් ද?කොච්චර දුක් - කලකිරීම් ආවත් ආදරයට අපි හරි ම ලෝබයිසංගීත දිවියේ තිස්වස සමරයිමෙය වේදිකා නාට්‍ය ක්‍ෂෙත‍්‍රයට අලුත් මුහුණුවරක්යුග ගණනක රේඩියෝ - ජෙනරේටර් එකතු කළ රසිකයෙක්පැදුරු පාටියෙන් ඔබේ නිවෙසට එන කැලුම් “අම්මා රතු සීයට කොහිල ටිකක් හදල දෙන්න”භච්චන් පවුලම සම්මාන රාති‍්‍රයට නැහැ‘තුරුණු තරු’ මාවතේ දිළෙන තරු‘දේශයට ශක්තියක්’මධුමාධව අරවින්දයමෙකු නිවෙසක් සාදා ගන්නේ තම අඹු දරුවන් මවුපියන් සමඟ සතුටින් ජීවත්වීමටයි. වර්තමානයේ දී නිවෙසක් සෑදීමට විශාල මුදලක් වැය වෙනවා. යම් කාලයක් ගත වෙනවා. එසේ කාලයත් මුදලුත් වැය කොට සාදන නිවෙස, එම නිවෙසේ ජීවත් වන්නන්ට යහපත ළඟා කර දෙන නිවෙසක් විය යුතුයි.දෝෂ සහිත නිවෙසක් නොවිය යුතුයි. වාස්තු ශිල්පයෙන් කෙරෙනේනේ නිවෙසක් නිසි පරිදි ඉදිකරන්නේ කෙසේ ද යන්න සොයා බැලීමයි. එම නිවෙස දෝෂ රහිතව ඉදිකර ගැනීමට අවස්ථාව උදාකර දීමයි.එසේ නැතිව නිවෙසක විශාල වැරැදි ප‍්‍රමාණයක් පෙන්වා දීම වාස්තු ශිල්පයේ කාර්ය වන්නේ නෑ. වාස්තුවෙන් නිසි ප‍්‍රයෝජන ලබා ගැනීමට නම්, නිවෙසක් සෑදීම ආරම්භයේ පටන් ම වාස්තු සිද්ධාන්ත යොදා ගත යුතුයි. එවිට කිසිදු ගැටලුවක් ඇති වන්නේ නෑ.අද අප සාකච්ඡා කරන්නේ වර්තමානයේ දී ඇතැම් උදවියට බලපානු ලබන ප‍්‍රශ්නයක් පිළිබඳව. ඒ “මුල්ලක්” සහිත ඉඩමක නිවෙසක් නිර්මාණය කරන්නේ කෙසේ ද යන්න පිළිබඳවයි.වෙන්දේසි කරන ලද ඉඩම්වල මුල්ලක් සහිත ඉඩම් කැබලිවලට හිමිවන්නේ අඩු වටිනාකමක්. එසේ ම මුල්ලක් සහිත ඉඩමක් මිල දී ගැනීමට බොහෝ දෙනෙක් කැමැත්තක් දක්වන්නේ නෑ.බොහෝ විට එවැනි ඉඩම් මිල දී ගන්නේ අතේ මිටේ යහමින් මුදල් නොමැති උදවිය. කෙසේ වෙතත් මුල්ලක් සහිත ඉඩමක නිවෙසක් සෑදීම නුසුදුසු යැ යි සිතීම මුළාවක්.මුල්ලක් සහිත ඉඩමක සාදන නිවෙස අසුබ, නුසුදුසු නිවෙසක් වන්නේ ප‍්‍රධාන වශයෙන් ම එම ඉඩමේ සාදන නිවෙස ද “මුලු” සහිත නිවෙසක් වුණොත් පමණයි. ඉඩමක “මුල්ල” යන්න මෙහි දක්වා ඇති රූප සටහන්වලින් ඔබට පැහැදිලි වේවි.මුලු සහිත ඉඩමක් තිබෙන පුද්ගලයාට තමන් ගේ නිවෙස, නියමිත දිග පළලක් සහිතව නිර්මාණය කර ගැනීමේ අවස්ථාව ලැබෙන්නේ නෑ.ඉඩමක “මුලු” සම්බන්ධව වාස්තුවේ සඳහන් වන විශේෂ කරුණක් තිබෙනවා. ඒ; කිසියම් ඉඩමක ඊසාන දිසාවට මුල්ලක් පිහිටීම ඉතා ම “සුබ” කරුණක් ය යන්න යි.වාස්තු උපදේශක ගෘහ නිර්මාණ ශිල්පී ජේ. ගොඩකන්ද ආරච්චිමුල්ලක් සහිත ඉඩමක නිවෙසක් සැලසුම් කිරීමේ දී වාස්තු සිද්ධාන්තවලින් බොහොමයක් නිවැරැදි විය යුතුයි. සියයට අසූවක් (80%) තරම්වත් නිවැරැදි විය යුතුයි. මෙවැනි ඉඩමක වාසනාවන්ත නිවෙසක් ඉදි කර ගැනීමට අවස්ථාව ලැබෙන්නේ එවිටයි.ඉඩමේ හැඩය ගෘහයේ හැඩයට ඇතුළත් කර නොගැනීමට වග බලා ගත යුතුයි. නිවෙසේ “දිග“ පිළිබඳව සැලකීමේ දී අඩු ම තරමේ එක පැත්තක දිග හෝ වඩු රියන් වලින් “ඔත්තේ” සංඛ්‍යාවක් ලෙස ගැනීමට සැලකිලිමත් වීම වැදගත්.එසේ ම මෙහි දී දිශානුකරණය නිවැරදිව යොදා ගත යුතුයි. නිවෙසේ බ‍්‍රහ්ම පාදය ආරක්‍ෂා කර ගැනීමට විශේෂයෙන් උනන්දු වීම වැදගත්. එසේ ම ගිනි කතුරට දොරවල් පිහිටන්නේ දැයි සොයා බැලීම ද වැදගත්.මෙවැනි මුලු සහිත ඉඩම්වල උසට වැඩෙන ගස් සිටුවීමට උත්සාහ නොකළ යුතු අතර පඳුරු සහිත උසින් අඩු ගස් මෙවැනි ඉඩම්වලට වඩාත්ම යෝග්‍යයි.මෙවැනි නිවාස වර්ණ ගැන්වීමේ දී ඒ ඒ දිසාවන්ට අයත් වන ධාතු කොටස් පිබිදීමට ලක්වෙන පරිදි වර්ණ ගැන්වීමට උත්සාහ කළ යුතුයි. උදාහරණයක් ලෙස නිවෙසේ උතුරු දිසාවේ බිත්තිවලට නිල් පැහැය යොදනවා හැර රතු වර්ණය නොයෙදිය යුතුයි.මෙවැනි ඉඩම්වල නිවාස ඉදිකිරීමේ දී ‘මරුසුලම’ පිළිබඳව සැලකිලිමත් වීම වැදගත්. මෙවැනි ඉඩමකට ළිඳක් අවශ්‍යම නම්, ඉතා නිවැරැදිව දිසාවන් සොයා බලා ළිඳ කැණිය යුතු යි.එමෙන් ම මෙවැනි නිවාසවලට ද්වාර සටහන මගින් දොරවල් යෙදීමට සුදුසු ම ස්ථාන සොයා ගැනීම වැදගත්. එමෙන් ම මෙවැනි නිවෙසකට පිවිසෙන මාර්ගය යෙදීමේ දී වාස්තු ශිල්පයට අනුව “වීථි ශූලය” යටතේ එය සකසා ගත යුතුයි.මෙහි දී සඳහන් කළ යුතු විශේෂ කරුණක් තිබෙනවා. ඒ; මෙවැනි මුලු සහිත ඉඩම්වලට නිවාස සැලසුම් කිරීමේ දී “පාද සටහන” පිළිබඳව සැලකිල්ලක් දක්වනවාට වඩා “ආයවර්ගීකරණය” යටතේ නිවෙස සැලසුම් කිරීම ඉතා සුදුසු බවයි.මෙවැනි ඉඩම්වලට විවිධ හැඩතලවලින් නිවෙසක් නිර්මාණය කර ගැනීමට ඇති හැකියාව එයට හේතුවයි.ලෝභකම අතහැර මෙවැනි ඉඩම්වල වල්ගය ලෙස ඇති මුල්ල ඉවත් කිරීමට උත්සාහ කිරීම වැදගත්. එම මුල්ල ආගමික ප‍්‍රතිමාවක් ඉදිකිරීමට හෝ මාර්ගයකට යොදා ගත හැකියි. එසේ ම එම මුල්ලේ ළිඳක් හෑරීමට සුදුසුනම් එය කළ හැකියි.මුල්ලක් සහිත ඉඩමක මැද කොටස වළක් ආකාරයෙන් තිබේ නම්, දකුණු දිසාව උල් වූ ආකාරයෙන් පිහිටයි නම්, එම ඉඩම පර්චස් හයකට (6) වඩා අඩු නම්, එම ඉඩම සුබ ඵල ගෙන දෙන නිවෙසක් වන්නේ නෑ.එසේ ම මුල්ලක් සහිත ඉඩමක නිවෙසක් ඉදිකරන විට උතුරු නැඟෙනහිර දිසාවන්හි ඇති බිත්ති අන්ධ බිත්ති නොකිරීමට සැලකිලිමත් වීම වැදගත්. මුලු සහිත ඉඩම්වල නිවාස ඉදිකිරීමේ දී සතර දිසාවලට දොරවල් නොයෙදීමටත් අතිරේක ඉදිකිරීම් (දර මඩු, බලු කූඩු, කුකුල් කූඩු) නොකිරීමටත් උත්සාහ කළ යුතුයි.එමෙන් ම මෙවැනි ඉඩම්වල සාදන නිවෙසේ නැකත මෛතී‍්‍ර, පරම මෛතී‍්‍ර හෝ සම්පත් විය යුතුයි. වහලය පිළිබඳව සැලකීමේ දී පල තුනක වහලයක් මෙවැනි ඉඩම්වල සාදන නිවාසවලට සුදුසු වන්නේ නෑ. පල තුනකට වැඩියෙන් සැකසූ වහලයක් මෙවැනි නිවාස සඳහා ඉතා ම යෝග්‍යයි.සති 19 ක් පුරා මෙම ලිපි පෙළ මගින්, වාස්තු ශිල්පීය සිද්ධාන්තවලට අනුව නිවෙසක් ඉදිකර ගන්නේ කෙසේ ද කියා අප ඔබට විස්තර කර දුන්නා. මෙහි දී අප උත්සාහ කළේ නිවැරැදි වාස්තු ශිල්පීය ක‍්‍රම අනුව ඔබේ නිවෙස ඉදි කර ගැනීමට ඔබට අත්වැලක් සැපයීමයි.එසේ නොමැතිව වාස්තු ශිල්පය වැනි පැරැණි ගැඹුරු විෂයක් පිළිබඳව හසළ දැනුමක් ඔබට ලබා දීම නොවේ. යමෙකු ලවා කිසියම් කාර්යයක් කරවා ගැනීමේ දී එම කාර්ය පිළිබඳව ඔබටත් යම් වැටහීමක් අවබෝධයක් තිබීම එම කාර්යය හොඳින් කරවා ගැනීමට උදව් වෙනවා.ඒ අනුව වාස්තු ශිල්පියකු ලවා ඔබේ නිවෙස නිර්මාණය කර ගැනීමේ දී මෙම ලිපි පෙළෙන් ලබා ගත් දැනුම ඔබට උපකාරී වනු නො අනුමානයි’සකස් කළේ ගාමිණී සුසන්ත</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=av0803094</link>
    <topic>අපේකම ජපානයට ගෙනයන ශිෂාන්ති</topic>
    <author>ඉඳුනිල් ඡායාරූපය - අමිත්</author>
    <content>නව පැතුම් සමඟ නව නිවහනකඩයනා ගේ හද දිනූ හදවත් දොස්තරමුල්ලක් සහිත ඉඩමකට මුලු තිබෙන නිවෙසක් හොඳ නෑඅපේකම ජපානයට ගෙනයන ශිෂාන්තිසිනමා ලේඛකයන් සම්මානයෙන් පිදුම් ලද ඒ අසිරිමත් මොහොත80 වැනි ඔස්කාර් උලෙළින්විනෝදාංශෙට ඉංජිනේරුවො - දොස්තරලා වෙන්න පුළුවන් ද?කොච්චර දුක් - කලකිරීම් ආවත් ආදරයට අපි හරි ම ලෝබයිසංගීත දිවියේ තිස්වස සමරයිමෙය වේදිකා නාට්‍ය ක්‍ෂෙත‍්‍රයට අලුත් මුහුණුවරක්යුග ගණනක රේඩියෝ - ජෙනරේටර් එකතු කළ රසිකයෙක්පැදුරු පාටියෙන් ඔබේ නිවෙසට එන කැලුම් “අම්මා රතු සීයට කොහිල ටිකක් හදල දෙන්න”භච්චන් පවුලම සම්මාන රාති‍්‍රයට නැහැ‘තුරුණු තරු’ මාවතේ දිළෙන තරු‘දේශයට ශක්තියක්’මධුමාධව අරවින්දඇය ශිෂාන්ති ජයතිලක.කොළඹ යසෝදරා බාලිකා විද්‍යාලයේ ආදි ශිෂ්‍යාවක වන ඇය පාසල් වේදිකාවේ රඟපෑමෙන් කලා ලොවට පැමිණි කලාකාරිනියක්.ඇය ප‍්‍රසිද්ධ වේදිකාවට අවතීර්ණ වූයේ ‘වෙස්ගත්තෝ’ හි හෙලේනා, ‘සත් සමුදුරෙන් එහා’ හි බිසව, ‘ලෝරා’ හි මුඩුක්කු යුවතිය සහ ‘හිමි අහිමි’ හි ටෝනිගේ දුව, යන චරිත රඟමින්.සත්සර රංගන, පතිනි, ධර්මාධිකරණය සහ කීටයා 3 වැනි කොටස ටෙලි නාට්‍යවල රඟපාමින් පුංචි තිරයට පැමිණි ශිෂාන්ති, අම්මේ ඔබ නිසා චිත‍්‍රපටයේ රඟපෑවේ වයස අවුරුදු 16 දී. ‘ශක්තිය ඔබයි අම්මේ’, ‘ඔබට රහසක් කියන්නම්’ සහ ‘මමයි රජා’ ඇය රඟපා ඇති චිත‍්‍රපට.මේ සියලු කලා කටයුතු අතරේ ඇය අපේ රටේ තේ ජපානයේ ජනප‍්‍රිය කරවීම සඳහා විශාල කාර්යභාරයක් ඉටු කරනවා.”2001 වසරේ පළාත් සභාවලින් පැවැත්වූ අවුරුදු කුමාරි තරගයෙන් ලංකාවෙන්ම අවුරුදු කුමාරි ලෙස තේරුණේ මම. එම වසරේම පැවැත්වුණු Miss Fantazia  තරගයෙන් 2 වැනි ස්ථානය (1st Runner up)) දිනාගත්තේ මම.ඒ අනුව මට මාස 3කට ජපානයට යන්න ශිෂ්‍යත්වයක් ලැබුණා. එහිදී ජපානයේ ඔදවරා ප‍්‍රදේශයේ මිස් ඔදවරා ජයග‍්‍රාහිකාවන් තුන්දෙනා සමඟ තේ ප‍්‍රවර්ධන කටයුතු කරන්නට අවස්ථාව ලැබුණා. පාසල් අධ්‍යාපනයෙන් පස්සෙ මම මහරගම තරුණ සේවා සභාවේ ජපන්, ඉංග‍්‍රීසි සහ කොරියන් භාෂා පිළිබඳව පාඨමාලා හදාරලා තිබීම මට මේ සඳහා විශාල උදව්වක් වුණා.ලංකාවට ආවට පස්සේ යළිත් ජපානයට ගියේ වැඩිදුර අධ්‍යාපන කටයුතු සඳහා. ඉගෙන ගන්න අතරතුර මට ජපානයේ ටෙලිකොම් ආයතනයේ ජාත්‍යන්තර අංශයේ දුරකතන කි‍්‍රයාකාරිනිය වශයෙන් සේවය කරන්න අවස්ථාව ලැබුණා.”අපේ රටේ වැවෙන නුවරඑළිය, ඌව සහ දිඹුල තේ වර්ග පිළිබඳව ජපන් ජාතිකයින් අතරේ කළ ප‍්‍රචාරණය නිසා ප‍්‍රදර්ශන කළමනාකාරිනිය ලෙස උසස්වීමක් ලබන්නට ශිෂාන්තිට හැකිවුණා.”මට ශ‍්‍රී ලංකා තානාපති කාර්යාලයේ පිළිගැනීමේ නිලධාරිනිය ලෙස සේවය කරන්නට ලැබීම මා ලැබූ භාග්‍යයක්. එහිදී ලංකාවේ කලාකරුවන් පැමිණි විට ඒ ප‍්‍රසංගවල පරිවර්තන කටයුතු කරන්නත් මට පුළුවන් වුණා.”තම සේවා කාලය අවසන්වීමෙන් පසු මවුබිමට පැමිණි ශිෂාන්ති යළිත් කලාකටයුතු වලට යොමුවුණේ කලාවට තිබෙන දැඩි කැමැත්ත නිසාවෙන්. යර්ස් බොස් ටෙලිනාට්‍යයේ රඟපෑමත්, max සහ ස්වර්ණවාහිනී ටෙලිවිෂන් වල ඇඳුම් නිර්මාණ ඉදිරිපත් කිරීමත් ඒ අතරින් ප‍්‍රධානයි. ”මගේ අම්මා නන්දා හෙට්ටිආරච්චි. ‘එකමත් එක රටක’ කියන චිත‍්‍රපටයේ රඟපාලා තියෙනවා. හෙන්රි ජයසේන, එල්සන් දිවිතුරුගම කියන ප‍්‍රවීණයන් ඇගේ සමකාලීනයෝ. ඒ නිසා අම්මාගෙන් කලාව මටත් උරුම වුණා කියලයි මම හිතන්නෙ.කලාවේ නියැලෙන අතරම අපේ රටේ අගය ජපානය වගේ රටක ප‍්‍රචාරය කරන්නට ලැබීමත් භාග්‍යයක්. ටෝකියෝ බිග් සයිඩ්වල පැවැත්වුණු ජෙම් ඇන්ඩ් ජුවලරි ප‍්‍රදර්ශනයේ අපේ රටේ මැණික් පිළිබඳව පරිවර්තිකාවක් ලෙස කටයුතු කිරීමට ලැබීමත්, තානාපති බිරියන්ගේ සංගමය සංවිධානය කළ ඉන්දියා, මැලේ, පිලිපීන, බුරුමය, බංග්ලාදේශය සහ ශ‍්‍රී ලංකාව යන රටවල් 6 එකතුව 2004 මාර්තු 25 වැනිදා පැවැත්වූ සංස්කෘතික සංදර්ශනයේ ඔසරිය ඇඳගෙන ලංකාව නියෝජනය කිරීමට ලැබීමත් මගේ ජීවිතයේ අමතක නොවන දවස්.””මට මේ ගමන එන්නට උදව් කළ අය බොහෝ දෙනෙක්. කිංස්ලි ටී.ඇමැතිතුමා, හිටපු ජපාන තානාපති කරුණාතිලක අමුණුගම, තේ මණ්ඩල අධ්‍යක්ෂ හසිත ද අල්විස්, වත්මන් තානාපති උයන්ගොඩ, චන්න විජේවර්ධන, සෙනරත් ජයවර්ධන, ඇන්ඩෘ ජයවර්ධන, මාලනී පොන්සේකා, රෝයි ඩයස්, ජයන්ත කැටගොඩ සහ අමිත් සේනාරත්න යන මහත්ම මහත්මීන්ට විෙ ශ්ෂයෙන් ස්තුතිවන්ත වනවා.”ඉඳුනිල් ඡායාරූපය - අමිත්</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=av08030917</link>
    <topic>සිනමා ලේඛකයන් සම්මානයෙන් පිදුම් ලද ඒ අසිරිමත් මොහොත</topic>
    <author>ඡායාරූප - ටෙනිසන් එදිරිසිංහ, ගීත් ද මැල්  </author>
    <content>නව පැතුම් සමඟ නව නිවහනකඩයනා ගේ හද දිනූ හදවත් දොස්තරමුල්ලක් සහිත ඉඩමකට මුලු තිබෙන නිවෙසක් හොඳ නෑඅපේකම ජපානයට ගෙනයන ශිෂාන්තිසිනමා ලේඛකයන් සම්මානයෙන් පිදුම් ලද ඒ අසිරිමත් මොහොත80 වැනි ඔස්කාර් උලෙළින්විනෝදාංශෙට ඉංජිනේරුවො - දොස්තරලා වෙන්න පුළුවන් ද?කොච්චර දුක් - කලකිරීම් ආවත් ආදරයට අපි හරි ම ලෝබයිසංගීත දිවියේ තිස්වස සමරයිමෙය වේදිකා නාට්‍ය ක්‍ෂෙත‍්‍රයට අලුත් මුහුණුවරක්යුග ගණනක රේඩියෝ - ජෙනරේටර් එකතු කළ රසිකයෙක්පැදුරු පාටියෙන් ඔබේ නිවෙසට එන කැලුම් “අම්මා රතු සීයට කොහිල ටිකක් හදල දෙන්න”භච්චන් පවුලම සම්මාන රාති‍්‍රයට නැහැ‘තුරුණු තරු’ මාවතේ දිළෙන තරු‘දේශයට ශක්තියක්’මධුමාධව අරවින්දසිනමා උලෙළකදී වෙනදා නුදුටු විරල දර්ශනයක් පසුගිය 03 වැනිදා සවස් යාමයේ කොළඹ ජයවර්ධන කේන්ද්‍රයේ දී දක්නට ලැබිණි. ඒ එදා සිට මේ දක්වා සිනමාවේ හා පොදු මහත් කලාවේ ඉදිරි ගමන වෙනුවෙන් මහා මෙහෙයක් කළ ලේඛකයන් 35 දෙනකු එකම මණ්ඩපයක වාඩිගෙන සිටීමයි.ඒ නිකම්ම නොව සම්මානලාභීන් ලෙසිනි. කලා ක්ෂේත‍්‍රයේ එක් පුරෝගාමී කටයුත්තකට මුල පුරමින් මෙම ලේඛකයන් විසින් කරන ලද උදාර මෙහෙවර ‘සිනෙ මීඩියා විෂන්’ සංවිධානය මඟින් ඇගැයීමට ලක් කැරිණි.පුවත්පත් ආයතනවලට සම්බන්ධව හා නිදහස් ලේඛකයන් ලෙසින් මුද්‍රිත මාධ්‍ය ඔස්සේ ඔවුන් කරන ලද අගනා සේවාව සිනමාවට හැට වසරක් සපිරුණු මේ මොහොතේ හෝ අවධානයට ලක්වීම පැසසුම් කටයුතුය.මේ මාහැඟි කටයුත්තට උරදුන් ප‍්‍රවීණ සිනමා මාධ්‍යවේදී ආතර් යූ.අමරසේනයන් විසින් රචිත ‘සිංහලේ මහා සිනමා වංශය’ හා ‘හැට වසරක සිනමා ප‍්‍රකාශන’ ග‍්‍රන්ථ ද්වය ද මෙහිදී එළිදැක්විණි.මෙම විරල උලෙළ වර්ණවත් කිරීම සඳහා ජාතික චිත‍්‍රපට සංස්ථාවේ සභාපති ජයන්ත ධර්මදාස, ප‍්‍රවීණ සිනමාවේදීන් වන ඩී.බී.නිහාල්සිංහ, තිස්ස අබේසේකර, චිත‍්‍රපට අධ්‍යක්ෂිකා සුමිත‍්‍රා පීරිස්, ප‍්‍රසිද්ධ රැඟුම් පාලක මණ්ඩලයේ සභාපති අශෝක සේරසිංහ, ටවර් හෝල් රඟහල පදනමේ අධ්‍යක්ෂ ජනරාල් ඩග්ලස් සිරිවර්ධන, ප‍්‍රවීණ නළුවන් වන රවීන්ද්‍ර රන්දෙණිය, සනත් ගුණතිලක, රන්ජන් රාමනායක, ප‍්‍රවීණ නිළියන් වන ගීතා කුමාරසිංහ, ශ‍්‍රියානි අමරසේන හා නදී චන්ද්‍රසේකර එක්ව සිටියහ.එහිදී ලේක් හවුස් මාධ්‍ය වේදීන් 8 දෙනෙකු සම්මානයට පාත‍්‍රවීම විශේෂත්වයකි.මාධ්‍යවේදීන් හා කලාකරුවන් රැසක්ම මෙම අසිරිමත් මොහොතට එක්ව සිය මාධ්‍ය සගයන් වෙත උණුසුම් සුබ පැතුම් පිරිනැමූහ.ඡායාරූප - ටෙනිසන් එදිරිසිංහ, ගීත් ද මැල්  ගරු අර්නස්ට් පෝරුතොට පියතුමාආතර් යූ. අමරසේනලේක්හවුස් සභාපති බන්දුල පද්මකුමාරකලාසූරී එඩිවින් ආරියදාසතිලකරත්න කුරුවිට බණ්ඩාරසරසවිය කර්තෘ ගාමිණී සමරසිංහඒ.ඩී.රන්ජිත් කුමාරදිනමිණ සම කර්තෘ ගාමිණී ජයලත්සිරි කහවලනුවන් නයනජිත් (සරසවිය)සෑම් පෙරේරා (මිහිර)අරුණ ගුණරත්න (සරසවිය)රසඳුන කර්තෘ රෝහණ වෙත්තසිංහසිළුමිණ සම කර්තෘ සුනිල් මිහිඳුකුලපෙ‍්‍ර්ම් දිසානායකඊ.එම්.ජි.එදිරිසිංහ   </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=av0803095</link>
    <topic>80 වැනි ඔස්කාර් උලෙළින්</topic>
    <author>වත්සලා ගමගේ</author>
    <content>නව පැතුම් සමඟ නව නිවහනකඩයනා ගේ හද දිනූ හදවත් දොස්තරමුල්ලක් සහිත ඉඩමකට මුලු තිබෙන නිවෙසක් හොඳ නෑඅපේකම ජපානයට ගෙනයන ශිෂාන්තිසිනමා ලේඛකයන් සම්මානයෙන් පිදුම් ලද ඒ අසිරිමත් මොහොත80 වැනි ඔස්කාර් උලෙළින්විනෝදාංශෙට ඉංජිනේරුවො - දොස්තරලා වෙන්න පුළුවන් ද?කොච්චර දුක් - කලකිරීම් ආවත් ආදරයට අපි හරි ම ලෝබයිසංගීත දිවියේ තිස්වස සමරයිමෙය වේදිකා නාට්‍ය ක්‍ෂෙත‍්‍රයට අලුත් මුහුණුවරක්යුග ගණනක රේඩියෝ - ජෙනරේටර් එකතු කළ රසිකයෙක්පැදුරු පාටියෙන් ඔබේ නිවෙසට එන කැලුම් “අම්මා රතු සීයට කොහිල ටිකක් හදල දෙන්න”භච්චන් පවුලම සම්මාන රාති‍්‍රයට නැහැ‘තුරුණු තරු’ මාවතේ දිළෙන තරු‘දේශයට ශක්තියක්’මධුමාධව අරවින්දහොඳම අධක්ෂකවරුන් දෙපළ80 වැනි ඇකඩමි සම්මාන උලෙළේ දී වැඩි අවධානය යොමු කරගනිමින් සම්මාන හතරක් ම දිනාගැන්මට No Country for Old man චිත‍්‍රපටයට හැකි විය. ඒ, හොඳම අධ්‍යක්ෂණය හා තිරරචනය සඳහා ජොයෙල් කොයෙන් හා එතන් කොයෙන්ට සම්මාන හිමිවීම ද ඇතුළත්ව ය.ඒ හැර හොඳ ම සංස්කරණය, ශබ්ද සංස්කරණය, ශබ්ද සංකලනය යන සම්මාන තුන ම හිමිකරගැන්මට The Bourne Ultimatum චිත‍්‍රපටයට හැකි විය.මෙහි දී අවධානයට පාත‍්‍ර අනෙකුත් චිත‍්‍රපට දෙක වූයේ හොඳ ම නිළිය හා හොඳ ම අංගරචනය යන සම්මාන දෙක ම හිමි කරගත්  La Vie en Rose  හා හොඳ ම නළුවා හා හොඳ ම රූපරචනය සඳහා සම්මාන හිමි කරගත් There will be blood  යන චිත‍්‍රපටය.ඇකඩමි සම්මාන උලෙළේ මෙවර අනෙක් විශේෂත්වය වූයේ 1964 37 වැනි සම්මාන උලෙළින් පසු ප‍්‍රථමවරට අමෙරිකානුවන් නොවන යුරෝපීයයන් සිවුදෙනකුට රංගනය සඳහා පිරිනැමෙන ප‍්‍රධාන සම්මාන හතර ම හිමිවීම යි. ඒ හොඳම නළුවා, නිළිය, සහාය නළුවා හා සහාය නිළිය සඳහා පිරිනැමෙන සම්මාන සඳහා යි. ලන්ඩන් නගරයේ උපත ලද බි‍්‍රතාන්‍ය අයිරිෂ් සම්භවයකින් පැවත එන 51 හැවිරිදි ඩැනියෙල් මයිකල් බ්ලේක් ඩේ ලුවිස් මෙවර දිනාගත්තේ හොඳ ම නළුවා සඳහා හිමි වූ සිය දෙවැනි ඇකඩමි සම්මානය යි.ඇංග්ලෝ අයිරිෂ් කවියකු වූ සිසෙල් ඩේ ලුවිස් නම් වූ පියාගේත්, නිළියක වූ ජිල් බැල්කන්ගේ නම් වූ තම මවගේත් ගුරුහරුකම් ලබමින් ඩැනියෙල් සිනමාවට අවතීර්ණ වූයේ 1971 දී ය.හොඳ ම නිළියට හිමි සම්මානය ලබාගනිමින්1987 හා මෙවර හොඳ ම නළුවාට හිමි ඇකඩමි සම්මානය ලබාගැනීමට අමතර ව ඔහු දෙවරක් ඒ සඳහා නිර්දේශ වී තිබිණි. එසේ ම ඔහු හොඳ ම නළුවාට හිමි BAFTA  සම්මානය ද තෙවරක් ලබාගෙන තිබිණි.2007 වසරේ හොඳ ම නළුවාට හිමි Golden Globe සම්මානය දිනාගැන්මට ද ඩැනියෙල් සමත් වූවේ ය. රෙබෙකා මිලර් හා විවාහ වී සිටින ඩැනියෙල් පුතුන් දෙදෙනකු ගේ ම පියෙකි. ඇකඩමි සම්මාන උලෙළේ මෙවර වාසනාවන්තිය වූයේ මැරියන් කොටිල්ලාඩ් ය.The Bourne Ultimatum ප‍්‍රංශ චිත‍්‍රපටය සඳහා හොඳ ම නිළියට සම්මානය ලබාගැනීමට හැකි වීම නිසා ය. 33 හැවිරිදි අඩි 5 අගල් හයහමාරක් උසැති මැරියන් හොඳ ම නිළියට හිමි ඇකඩමි සම්මානය ලබාගත් තෙවැනි ප‍්‍රංශ ජාතික නිළිය වන්නී ය.ගුරුවරයකු හා 1990 මැදභාගයේ නළුවකු වූ ජින් කොට්ල්ලාඩ් නමැති සිය පියාගේ මෙන් ම නිළියක හා ගුරුවරියක වූ නෛසීමා තෙයිල්වුඩ් නම් මවගේත් පියමං සලකුණු අනුව යමින් ඈ රංගනයේ අකුරු කළේ වේදිකාවෙනි. 1998 වසරේ සිනමාවට පිවිසි ඈ ඉංගි‍්‍රසි රසික පෙළ විසින් හඳුනා ගැනෙන්නේ 2003 තිරගත වූ  ALa vie en Rose චිත‍්‍රපටය හරහා යි.”Big Fish චිත‍්‍රපටය සඳහා ම 2007 වසරේ හොඳ ම නිළියට හිමිLa vie en Rose හා Golden Globeසම්මාන ද ලබාගත් මැරියන් 2004 වසරේ හොඳ ම සහාය නිළියට හිමි BAFTA සම්මානය ද හිමිකරගත්තා ය.ඇය මෙවර Cesar සම්මානය ලබාගැනීමෙන් දින දෙකකට පසු ඇකඩමි සම්මානය ලබාගැනීම මෙන් ම මෙම මාර්තු 1 වැනි දා හොඳ ම නිළියට හිමි ”Czech lion” සම්මානය ද හිමිකරගැන්ම අනෙක් විශේෂත්වය යි.හොඳ ම නිළියට හිමි ඇකඩමි සම්මානය ලබාගනිමින් ඈ පැවසුවේ “ජීවිතයට ස්තුතියි, ඔබේ ආදරයට ස්තුතියි, සැබවින් ම ලොස්ඇන්ජලීස් සුරඟනන් ගේ නගරයක්” ය යන්න යි.හොඳම නළුවාඔස්කාර් උලෙළේ හොඳ ම සහාය නළුවාට හිමි සම්මානය ජාවියර් බාකෙම් ද හොඳ ම සහාය නිළියට හිමි සම්මානය ටිල්ඩා ස්වින්ක්ලි විසින් ද දිනා ගැනිණි. ඒ හැරෙන්නට බහුමානයට පත් ඇකඩමි සම්මානය කලා අධ්‍යක්ෂණය වෙනුවෙන් කළ සේවය අගයමින් රොබට් එෆ් බොයිල් වෙත පිරිනැමිණි.ඔස්ටි‍්‍රයානු නිෂ්පාදනයක් වූ “Counterfeiters හොඳ ම විදේශීය චිත‍්‍රපටය ලෙසින් සම්මානයට පාත‍්‍ර වීය. ඒ හැර හොඳ ම කලා අධ්‍යක්ෂණය වෙනුවෙන් “Sweeney todd the Demon Barder of Fleet Street ද, හොඳ ම සජීවිකරණ කෙටි චිත‍්‍රපටය වෙනුවෙනPeter and the wolf ද, හොඳම ගීතය වෙනුවෙන් Once  චිත‍්‍රපටයේ Falling Sowly ගීතය ද හොඳම ඇඳුම් නිර්මාණ වෙනුවෙන් Elizabeth, the Golden Age ද හොඳ ම වාර්තා චිත‍්‍රපටය වෙනුවෙන් Taxi to the Dard Side ද හොඳ ම දෘෂ්‍ය ප‍්‍රයෝග වෙනුවෙන් The Golden Compass  ද ඇතුළත් ව මෙවර සම්මාන 24 ක් පිරිනැමීමට 80 වැනි ඇකඩමි උලෙළ සංවිධායකයන් කටයුතු කර තිබිණි.වත්සලා ගමගේ</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=av0803096</link>
    <topic>විනෝදාංශෙට ඉංජිනේරුවො - දොස්තරලා වෙන්න පුළුවන් ද?</topic>
    <author>වසන්ත ජයසිංහ ඡායාරූප - විමල් කරුණාතිලක</author>
    <content>නව පැතුම් සමඟ නව නිවහනකඩයනා ගේ හද දිනූ හදවත් දොස්තරමුල්ලක් සහිත ඉඩමකට මුලු තිබෙන නිවෙසක් හොඳ නෑඅපේකම ජපානයට ගෙනයන ශිෂාන්තිසිනමා ලේඛකයන් සම්මානයෙන් පිදුම් ලද ඒ අසිරිමත් මොහොත80 වැනි ඔස්කාර් උලෙළින්විනෝදාංශෙට ඉංජිනේරුවො - දොස්තරලා වෙන්න පුළුවන් ද?කොච්චර දුක් - කලකිරීම් ආවත් ආදරයට අපි හරි ම ලෝබයිසංගීත දිවියේ තිස්වස සමරයිමෙය වේදිකා නාට්‍ය ක්‍ෂෙත‍්‍රයට අලුත් මුහුණුවරක්යුග ගණනක රේඩියෝ - ජෙනරේටර් එකතු කළ රසිකයෙක්පැදුරු පාටියෙන් ඔබේ නිවෙසට එන කැලුම් “අම්මා රතු සීයට කොහිල ටිකක් හදල දෙන්න”භච්චන් පවුලම සම්මාන රාති‍්‍රයට නැහැ‘තුරුණු තරු’ මාවතේ දිළෙන තරු‘දේශයට ශක්තියක්’මධුමාධව අරවින්දම හේ න් ද්‍ර පෙ රේ රාමහේන්ද්‍ර පෙරේරා අපේ චරිතාංග නළුවන් අතර පෙරමුණේම සිටින කෙනෙක්. විටෙක මෝඩ දඩබ්බරයෙක් (මිල්ලෙ සොයා) විටෙක ජීවිත සටනක යෙදුණු සර්කස්කාරයෙක් (අරුමෝසම් වැහි) විටෙක සටකපට තැරැව්කාරයෙක් (රාජ්‍ය සේවය පිණිසයි) විටෙක අහිංසක ගැමියෙක් (සිරි රජ සිරි). රිදී තිරයේ මෙලෙස විවිධ වෙස්ගත් මහේන්ද්‍ර පුංචි තිරයේදී ද ඊට දෙවැනි නැහැ.වසරේ විශිෂ්ටතම රංග ශිල්පියා ලෙස කීපවරක් ඔහු සම්මානයට පාත‍්‍රවූයේ ද මේ අපූර්ව කුසලතාවය නිසයි. තමා ලද අත්දැකීම් නව පරපුර සමඟ බෙදාහදා ගනිමින් ඔවුන් ද සබයට ගැනීමට ඔහු තුළ ඇත්තේ දැඩි ඕනෑකමක්.උනන්දුවක්. අර්ථපතියකුගේ කිසිම අත-හිත දීමක් නොලැබුණත් ඔහු ඒ වැඩේ අත්හැර නෑ.මේ වෙලාවෙ මහේන්ද්‍ර පෙරේරා සමඟ කතා කරන්න ආසන්නම හේතුව ‘සිරි රජ සිරි’ අපි එතැනින්ම කතාව පටන් ගනිමු.සෝමරත්න දිසානායකයන්ගේ ‘සිරි රජ සිරි’ ඔබේ අලුත් සිනමා අත්දැකීම...ඔව්. මුලින්ම මම එක් දෙයක් කියන්න ඕනෑ. මේ වගේ කාල වකවානුවක චිත‍්‍රපටයක් කරනවා කියන එක සතුටෙන් සතුටට පත්විය යුතු කටයුත්තක්. එක අතකින් දරන්න සිදුවෙන විශාල වියදම. අනෙක් අතින් මෙවැනි ළමා චිත‍්‍රපටයක් කරන එක. මේක පරිස්සමෙන් කරන්න ඕනෑ දෙයක්.සෝමරත්න හා රේණුකා කියන්නේ ඒ අතින් වෙනම මාර්කට් එකක් හඳුනාගත් දෙන්නෙක්. ඇත්තටම මට පුදුමත් හිතුණා මේ චිත‍්‍රපටයෙ අහිංසක ගැමි පියකුගේ චරිතයට මාව තෝර ගත්තයි කිව්වහම.ඒ ඇයි?නෑ ඉතින් මගේ මූණ දිහා බලපුවාම එහෙම අහිංසක පෙනුමක් පෙන්නේ නැහැනේ. කොහොම වුණත් ඉතාම හොඳ කතා ශරීරයක් මෙහි තියෙන්නේ. මම හිතනවා මගෙන් විය යුතු දේ වුණා කියලා.ඔබත් දුෂ්කර ගමනක් ආ නළුවෙක්.ඇත්ත... මම මෙතෙන්ට ආවේ දුක් විඳලා. රංගනය පිළිබඳ හදාරන්න පුදුමාකාර කට්ටක් කෑව මනුෂ්‍යයෙක් මම. අපි විෂය පිළිබඳ හොඳ අවබෝධයකින් දැනුමකින් ආව අය. ආචාර්ය සලමන් ෆොන්සේකා වගේම විදෙස් නාට්‍යකරුවන් ඇසුරේ වැඩමුළු ගණනාවකින් අත්දැකීම් ලැබුවා.රඟපාන්න නිකම් බැහැ. දක්ෂතාවය තියෙන්න ඕනෑ. හිතූ පලියට කාටවත් සනත් ජයසූරිය කෙනෙක් වෙන්න බැහැ. නමුත් තමන්ගේ දක්ෂතාවයෙන් එතෙන්ට එන්න පුළුවන්. එහෙම හැකියාවන් තියෙන අය ඉන්නවා.හැබැයි එළියට එන්න විදිහක් නැහැ. ඒ නිසයි ඒ අයට පාර පෙන්නන එකට මම උරදෙන්නෙ.හොඳයි එහෙම ඔබෙන් ගුරුහරුකම් ලද අය අද ක්ෂේත‍්‍රයේ ඉන්නවා. ඒත් රංගනය කියන දේට තවමත් වෘත්තිය වටිනාකමක් තියෙනව ද?මෙහේ නැහැ තමයි. හැබැයි විදෙස් රටවල තියෙනවා. මේ රටේ තමයි විනෝදාංශයට රඟපාන්නේ. ටිකක් හිතන්න විනෝදාංශයට දොස්තර කෙනෙක් වෙනවද ඉංජිනේරුවෙක් වෙනව ද කියලා. සමහර අය මේ විෂය හෑල්ලුවට අරගෙන.නළුකම බාල්දු කරමින් තමයි කතා කරන්නේ. විෂය දැනුම දියුණු කරගන්න පුළුවන් නම් මේක වෘත්තිය මට්ටමට ගෙනෙන්න පුළුවන්. කේමදාස මාස්ටර්, වික්ටර් රත්නායක, අමරදේව මාස්ටර් වගේ අය බිහිවෙන්නේ ඉබේ නෙවෙයි. ඒ අය තුළ විෂය දැනුම තිබුණා.ඔබේ ගෝලයෝ ගැන ඔබ සෑහීමකට පත්වෙනවාද?ඔව් මුලින් මම කිව්වා වගේම අපට දක්ෂයින් ඉන්නවා. මේ අය ඉදිරියට ගේන ක‍්‍රමයක් තියෙන්න ඕනෑ. මම මුලදී මේ කටයුත්ත කළත් එය මඟ නැවතුණා.දැන් මම ආයෙත් පටන් ගන්නවා මේ රංග පාසල. එය මම නම් කරලා තියෙන්නේ ‘එපිගෝන් ආර්ට් කෑම්ප්’ (Epigone Art Camp) නමින්. මුලදී මගේ මඟපෙන්වීම ලද අය අතරින් රොෂාන් රවින්ද්‍ර, ගයාන් වික‍්‍රමතිලක, බුද්ධිකා පාදුක්කගේ, වසන්ති රන්වල වැනි අය අද හොඳ තැනක ඉන්නවා. ඒ වගේම කලා අධ්‍යක්ෂවරු සහාය අධ්‍යක්ෂවරු ඉන්නවා.විවාදයක් නැහැ ඔබ සම්මානනීය දක්ෂ රංගන ශිල්පියෙක්. ඒත් චෝදනාවක් නැඟෙනවා ඔබ වැනි කෙනකු වෙළෙඳ දැන්වීම් හරහා බඩු විකුණන්න යන එක සාධාරණ නැහැ කියලා.මාත් අහන්නම් ප‍්‍රශ්නයක්. අද කලාවට කවුද වියදම් කරන්නේ. හැබැයි කි‍්‍රකට් කී‍්‍රඩාවට මොනතරම් වියදම් කරනව ද? අපි කලාව කරන්නේ අතේ තියෙන සල්ලිත් වියදම් කරගෙන. මගේ් බැංකු ගිණුම්වල ලක්ෂ ගණන් නැහැ.අද මම මේ ඉන්න ගෙදර හැදුවෙ කලාවෙන් කීයක් හරි හොයාගත්තා නම් ඒකත් යොදවලා. බැංකු ණය ගෙවන්න වෙනවා. මනුෂ්‍යයෙක් විදිහට මටත් වගකීම් කියන දේ තියෙනවා. වෙළෙඳ දැන්වීමක ඉඳීම මට එතරම් අරුමයක් නෙමෙයි.ඒ තුළින් මගේ දක්ෂතාවයට හැකියාවට බලපෑමක් වෙනවා කියලා මම හිතන්නේ නැහැ. නිකම් හිතලා බලන්න අපිට හදිසි මුදල් අවශ්‍යතාවක් ඇතිවුණා කියලා. කාගෙන් ඉල්ලන්න ද? ඉල්ලුවත් හිතවත්ම කෙනෙකුගෙන් නම් ලැබෙයි. නැත්නම් කවුද අපිට දෙන්නේ.පසුගිය කාලේ චිත‍්‍රපට කීපයකදි ඔබට සමහර දර්ශනවලදී අඩ නිරුවත් වෙන්න වුණා. රංගනයේදී ඔබට පනවාගත් සීමා මායිම් නැද්ද?ඇතැම් චරිතයකදී චිත‍්‍රපට අධ්‍යක්ෂවරයා සමස්ත චිත‍්‍රපටයේම හැටියට සම්මතයෙන් පිට පනිනවා. එහිදී අපට සාකච්ඡා කරලා ඒ වගේ විශේෂ දර්ශනයකට මුහුණ දෙන්න වෙනවා. මේ හෙළුවැල්ල කුපාඩිකමට නෙවෙයි ගේන්නේ කියලා චිත‍්‍රපටයේදී පැහැදිලිව පේනවා නම් ප‍්‍රශ්නයක් නැහැ.මං හිතන්නේ මා රඟපෑ චිත‍්‍රපටවලදී ඒක හොඳින්ම පේනවා. එහෙමනම් අමරදේව මාස්ටර් කියන කුමරියක ‘පා සලඹ ගීතය’ මිල්ටන් මල්ලවආරච්චි කියන ‘පෙර ආත්මයක’ වගේ ගීතත් අහන්නේ නැතුව ඉන්න ඕනෑ. මේ හැමදේම පිළිබඳ ප‍්‍රශ්නේ එන්නේ විෂය සම්බන්ධ දැනුම පටුවෙන කොට.අපේ රටේ නළුවෙක් කිව්වම කඩවසම් උසමහත රූපකායක් ඇති කෙනෙක් බලාපොරොත්තු වෙන්නේ. ඇත්තටම ඔබට කැමරාව ඉදිරියේ කවදා හෝ අපහසුවක් දැනිලා නැද්ද?ඕක අදාළ අපේ රටට. හැබැයි මම ජයගන්න හිතුවෙත් ඕකමයි. මගේ තාත්තා මං රඟපාන්න යන්න ආසයි කියද්දි කීවේත් දෙහිගෙඩි දෙකක් තරම් උස නැහැ උඹේ ඇති ලස්සනකුත් නැහැ ගෙදර ඉඳහං කියලයි.හැබැයි මගේ අධිෂ්ඨානය අතහැරියේ නැහැ. නළුවෙක් වෙන්න උස අඩි 6’ 4” ක් වෙන්න ඕනෑ. ඉඳුණු තක්කාලි ගෙඩියක පාට වෙන්න ඕනෑ කොණ්ඩේ කර්ල් වෙන්න ඕන කියලනෙ කියන්නේ.ජෝ අබේවික‍්‍රම, ඩී.ආර්. නානායක්කාර, විමල් කුමාර කොස්තා, අමරසිරි කලංසූරිය වැනි අය ඒ අභියෝගය ජයගනිද්දි මට හිතුණා රංගන පෞරුෂයෙන් මාත් යමක් කරන්න ඕනෑ කියලා. ඔය කිව්වා වගේ කැමරාවටත් වඩා අධ්‍යක්ෂවරු ඉදිරියේ මං අසරණ වුණු අවස්ථා තියෙනවා මාව කොටයි කියලා. මොනවා කරන්නද ඒ අධ්‍යක්ෂවරු ගැන මම දුක්වේවි ගිය වාර තියෙනවා.අද නළු නිළි නැටුම් තරග පටන්ගෙන. ඇයි ඔබට ආරාධනා නැද්ද?මට ආරාධනා ආවත් යන්නේ නැහැ. හැබැයි අපේ උන්නතියට යමක් කරන දෙයක් විදිහට ‘රිදී රැයක්’ වගේ ප‍්‍රසංගවල නටනවා. ඒ නටන එක ඇති. මට හොඳට රිදම් එකට නටන්නත් පුළුවන්. තරගකාරී අංශවලට ගිහින් නටන්න මට හුරු නැහැ. මට ඒක අදාළත් නැහැ. අද සමහර අය මගේ යහළුවන්ට කියනවා අනේ එස්.එම්.එස්. කරන්න කියලා. මම කල්පනා කළේ මේ ලැජ්ජා නැති වැඩේ පැත්තක දාලා එයාලා ඡන්දේ ඉල්ලන්න ආවනම් හරි කියලයි.කොහොමද පවුලේ තොරතුරු එහෙම.කිසි අවුලක් නැහැ අපි හොඳින්. බිරිඳ තක්ෂිලා වගේම ප‍්‍රවීන්, නවීන්, උවීන් පුතාලා තුන්දෙනාම වැඩ කටයුතු හොඳින් කරගෙන අපි සතුටෙන් ඉන්නේ. වෙලාවකට මම කියනවා මගේ ෂූට් එකක් තියෙනවා බලන්න එන්න කියලා. ආසාවකට මේ පුතණ්ඩියලා ඒවා බලන්න එන්නැහැ. සංගීතය තමයි එයාලගේ ලෝකේ.වසන්ත ජයසිංහ ඡායාරූප - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=av0803097</link>
    <topic>කොච්චර දුක් - කලකිරීම් ආවත් ආදරයට අපි හරි ම ලෝබයි</topic>
    <author>ජයමිණි අත්තනායක</author>
    <content>නව පැතුම් සමඟ නව නිවහනකඩයනා ගේ හද දිනූ හදවත් දොස්තරමුල්ලක් සහිත ඉඩමකට මුලු තිබෙන නිවෙසක් හොඳ නෑඅපේකම ජපානයට ගෙනයන ශිෂාන්තිසිනමා ලේඛකයන් සම්මානයෙන් පිදුම් ලද ඒ අසිරිමත් මොහොත80 වැනි ඔස්කාර් උලෙළින්විනෝදාංශෙට ඉංජිනේරුවො - දොස්තරලා වෙන්න පුළුවන් ද?කොච්චර දුක් - කලකිරීම් ආවත් ආදරයට අපි හරි ම ලෝබයිසංගීත දිවියේ තිස්වස සමරයිමෙය වේදිකා නාට්‍ය ක්‍ෂෙත‍්‍රයට අලුත් මුහුණුවරක්යුග ගණනක රේඩියෝ - ජෙනරේටර් එකතු කළ රසිකයෙක්පැදුරු පාටියෙන් ඔබේ නිවෙසට එන කැලුම් “අම්මා රතු සීයට කොහිල ටිකක් හදල දෙන්න”භච්චන් පවුලම සම්මාන රාති‍්‍රයට නැහැ‘තුරුණු තරු’ මාවතේ දිළෙන තරු‘දේශයට ශක්තියක්’මධුමාධව අරවින්දඋපේක්‍ෂා ස්වර්ණමාලිමතක මන්දිර තනා ආදරෙන් මා බදා... කීව සේ ඔබ එදා...ආදරය උතුරා යන සංවේදී බවකින්, මෑතක දී සමිතාත් - මලිතුත් එක්ක ගැයූ මේ ගීතය රූපවාහිනියෙන් විකාශය වෙද්දී, ඒ දර්ශන පෙළට, මනරම් රංගනයක් පෑ, ඒ හැඩකාර යුවතිය ඔබට මතක ඇති’නමින් ඇය උපේක්‍ෂා ස්වර්ණා මාලිනී.එතැනින් නොනැවතුණු, ඇය දැන් ටෙලිනාට්‍ය නිළියක් ලෙසත්, නැඟී එනවා...’සුධීරා’ ටෙලි නාට්‍යයේ සුබා, ‘පූජනීයයි ආදරේ’ හි ශානුකි, ‘සමනලුන්ට වෙඩි තියන්න’ නාට්‍යයේ මෞලී, ‘අමරපුර’හි මායා, වැනි චරිත කීපයක් ම ඈ සමඟ මතකයට නැඟෙනවා.ඒත් ඒ හැම චරිතයකට ම වඩා උපේක්‍ෂාට අද ආදර ප‍්‍රතිචාර ගලා එන්නේ ITN රූපවාහිනියේ විකාශනය වන ‘පබා’ ටෙලිනාට්‍යයේ පබා ගේ චරිතයටයි.දිය දහරාවක් වගේ ‘පබා’ ගේ ජීවිතය සුන්දරව ගලා යනවා කියලා කෙනකුට මතුපිටින් පෙනුණත්, ඒ ජීවිතය උඩින් හමන්නේ, මඳ පවනක් නොවේ. දරුණු කුනාටු සුළඟක්...තාත්තා මිනී එම්බාම් කරලා හොයන සොච්චමින්, රෑ දහවල් බීගෙන රේස් දාන විදිහ... ඒ අතර අයියා වසන්ත. මුළු ගම ම බිය ගන්වමින් කරන චණ්ඩිකම් අතර ඈ ළතැවෙන්නේ, දැඩි කලකිරීමකින්...ගෙවල්වල බැල මෙහෙවරකම්, කරලා, කීර විකුණලා මව ගේ අතට එන සොච්චම් මුදල විතරයි, පබා උත්සාහ කරන පවුල ගොඩ නඟාගන්න, ඇයට පුංචි හෝ සවියක් වෙන්නේ.කොයි අත බැලුවත් හැම අතින් ම ඇයට හිමිවුණේ දුක. හදවත පුරාම ඒ දුක ඉතිරී පැතිරී ගියාම සිදුවන්නේ ඇස්වලින් කඳුළු කඩා හැළෙන එක විතරයි.ඒත් පබාට තිබුණේ මලක් තරම් මුදු මෙලෙක හිතක්. ඒ හිත හරි ම ධෛර්යවන්තයි. සමාජය හමුවේ නොබියව පෙනී සිටින ඈ බුද්ධිමත් තරුණියක්. ඒ නිසා ම ඇයට ජීවිත කඳු, බාධක තරණය කොට සුවදායක ක්‍ෂේම භූමියකට ළඟා විය හැකි වේවි ද?ඒ පැනය ඉදිරියේ උපේක්‍ෂා සිනාමුසු මුහුණින් බලා හිඳී.”මං ඉපැදුණේ, හැදුණේ, වැඩුණේ කුවෙට් දේශයේ. එහේ කල්ච(ර්) එකට හුරුවුණත් මගේ අම්මියි, තාත්තියි, සිංහල. මොන දේසෙක ඉපැදුණත්, මට හිතෙන්නෙ මගේ දෙමාපියන් ඉපැදුණ මේ රට් - මගේ රට කියලා...”ඒ නිසා “සිංහලකම” මගේ ඇඟේ තියෙනවා. ඒ උරුමය නිසාම පබා වගේ, තරුණියක ගේ චරිතය හොඳීන් කරන්න හැකිවුණා කියලා විශ්වාස කරනවා.ලංකාවේ ඉන්න සියලු තරුණියන්ට ‘පබා’ ආදර්ශවත් චරිතයක්. ඊටත් එහා ගොඩක් දේවල් කියන්න ගියොත්, පෙ‍්‍ර්ක්‍ෂකයින්ට, එහි අගයක් නැතිවේවි. ඒ නාට්‍ය නොබලාවිනේ - නේද?” (ඇය සිනාවෙයි)උපේක්‍ෂා ගේ මවයි - පියයි, දෙන්නා මුලින් ම එකට හමුවෙලා තියෙන්නේ කුවේට් හි දී. ඒ දැනට අවුරුදු 30 කට උඩ දී. මේ සුන්දර ළෙන්ගතු කම, කෙළවර වුණේ ඔවුන් ඒ රටේ දී ම විවාහ ගිවිස ගැනීමෙන්. ඒ දෙපළගේ ආදරණීය එක ම දැරිවිය උපේක්‍ෂායි...”මගේ ජීවිතයේ සුන්දර ම කාලය, පාසල් කාලය. එහේ දී මට හොඳ ගුරුවරුන්, මිතුරියන් රැසක් ම හමුවුණා. මම දිගට ම ගියේ, සැල්මියාවල ඉන්ඩියන් ස්කූල් එකට. ඉංග‍්‍රීසි මාධ්‍යයෙන් විවිධ විෂයන් ඉගෙන ගත්තා...””හැබැයි ඒ/ඹ් කළේ කොම(ර්)ස් සබ්ජෙක්ට්ස් වලින්... මම පාසල් වේදිකාවේ අනිවාර්යයෙන් ම හිටියා, නැටුම් ශිල්පිනියක් විදිහට. එහේ දී ඩාන්සින් ගෲප් එකක නිතර ම කටයුතු කළා. මේ හරහා මම අරාබි - ඉංග‍්‍රීසි ස්ටේජ් ඩ‍්‍රාමාස් කළළා.””ආ... අනෙක් දේ, මගේ අම්මිට “උපේක්‍ෂා” කියලා මියුසිකල් බෑන්ඩ් එකකතුත් තිබුණා නේ. ඒ ගෲප් එකේ වැඩවල දී අම්මා ගායනා කරන කොට මම ඩාන්ස් කරනවා... ඉතින් ඔය විදිහට අපි එහේ විවිධ පළාත්වලට ගිහින් ප‍්‍රසංග කළා.””ඔය අතරතුර නෑදෑයින් බලන්න, අපි ලංකාවට නිතර දෙවේලේ ආවා - ගියා. සමහර පාසල් නිවාඩු කාලවලට ලංකාවට ආපුවාම මාස 2, 3 ක්දිගට ම මෙහේ ඉන්නවා. ලංකාවට ආපුවාම මුලදි මට මේ පරිසරය හරිම වෙනස් විදිහට දැනුණත් සිංහල භාෂාව කතා කරන්න වගේ ම ලියන්න කියන්නත් හොඳට ඉගෙන ගත්තා...”පවුලේ ඉන්න එක ම දරුවා මම නේ. අම්මි - තාත්ති රැකියාවට ගියාම, මම ගොඩක් වේලාවට හිටියේ හරිම පාළුවෙන්, කාන්සියෙන්. ඒ වෙලාවට හිතෙනවා අනේ මට සහෝදරයෙක් වත් හිටිය නම් කියලා.”ඒ පාළුවත්, තනිකමත් එක්ක, මම ලංකාවේ නෑදෑ හිත මිතුරන්ට සමීප වුණා. මම හරිම කැමති වුණා ‘කුවෙට්’වලට වඩා ලංකාවේ ජීවත් වෙන්න. ඒ නිසා අම්මියි, මමයි 2006 දි ලංකාවේ පදිංචියට ආවා.””ඔය අතර ලංකාවේ පැවැත්වුණු, මෝස්තර විලාසිතා ප‍්‍රදර්ශන තරගවලට ඉදිරිපත් වුණා. අහම්බෙන් එක් දිනයක දී නදීෂා හේමමාලී මේ තරගයක දී දැන හඳුනා ගන්න ලැබුණා.එතකොට ඇය නිළියක් කියන එකවත් මම දැනගෙන හිටියේ නෑ. ඩිරෙක්ටර්ස්ලාට මාව හඳුන්වලා දීලා වෙළෙඳ දැන්වීම්වලට පෙනී හිටින්න ඇය මට බොහෝ උදව් කළා... නිළියක් වීමේ මූලික අත්තිවාරම ගොඩනැඟුණේ එතැනින්...”ආදරය - යොවුන් දිවිය හා බැඳුණු දෙයක්. ඒ පිළිබඳව උපේක්‍ෂා කතා කරන්නේ යම් වේදනාත්මක අත්දැකීමක් සමඟ. ”ලංකාවට ආවට පස්සේ, මාත් කෙනෙකුට ආදරේ කළා විවාහ වෙන්න බලාගෙනම.මම ඒක හංගන් නෑ... ඒත් ආදරය වැඩිකමට ම, පාලනය කර ගන්න බැරි තරමට ප‍්‍රශ්න ගැටලු මතුවුණා.ආදරයක දී, සීමා, තහංචි පැනවිය යුතු නැහැ. මගේ අම්මට ආදරය කරනවාට රැක බලාගන්නවාටවත් එයා කැමති වුණේ නෑ. එහෙම අපේ නිදහසට සීමා, මායිම් පැනවිය යුතු නැහැ නේද?විවාහ වීමට පෙර, එවන් අඩුපාඩුකම් දැන හඳුනාගෙන අයින් වුණු එක, එක් අතකට හොඳයි කියලා හිතනවා.ඔයා කලකිරීමෙන් ද ඉන්නේ?නැහැ. ඒත් ඒ හීන කඩා ඉහිරුණාම, දැනෙන වේදනාව දන්නේ ආදරය කරපු කෙනෙක් ම විතරයි. මගේ හිත හදා ගන්න, ඒ අතීතය, වළදාන්න කාලයක් මම හිතින් දුක් වින්දා. මං කියන්නේ, එහෙම දේවල් හීනෙකින්වත් කාටවත් වෙන්නෙපා කියලා...ඒත් මොන තරම් ගැටලු, විරහ වේදනා ආවත් අපි මේ ලෝකෙදි හොයන්නේ පතන්නේ ඒ ‘ආදරයම’ තමා. කොච්චර දුක කලකිරීම් ආවත්, ආදරයට අපි හරි ම ලෝබයි. කොච්චර වින්දත් ඇතියි කියලා හිතෙන්නේ නැහැ.ඒකයි, ආදරයේ සුන්දරත්වය වගේ ම ඇත්ත. මිනිස්සු විදිහට අපි හැමෝ ම මේ වගේ කියලයි මට හිතෙන්නේ.ජයමිණි අත්තනායක</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=av0803098</link>
    <topic>සංගීත දිවියේ තිස්වස සමරයි</topic>
    <author>ප‍්‍රියන්ත හෙට්ටිගේ</author>
    <content>නව පැතුම් සමඟ නව නිවහනකඩයනා ගේ හද දිනූ හදවත් දොස්තරමුල්ලක් සහිත ඉඩමකට මුලු තිබෙන නිවෙසක් හොඳ නෑඅපේකම ජපානයට ගෙනයන ශිෂාන්තිසිනමා ලේඛකයන් සම්මානයෙන් පිදුම් ලද ඒ අසිරිමත් මොහොත80 වැනි ඔස්කාර් උලෙළින්විනෝදාංශෙට ඉංජිනේරුවො - දොස්තරලා වෙන්න පුළුවන් ද?කොච්චර දුක් - කලකිරීම් ආවත් ආදරයට අපි හරි ම ලෝබයිසංගීත දිවියේ තිස්වස සමරයිමෙය වේදිකා නාට්‍ය ක්‍ෂෙත‍්‍රයට අලුත් මුහුණුවරක්යුග ගණනක රේඩියෝ - ජෙනරේටර් එකතු කළ රසිකයෙක්පැදුරු පාටියෙන් ඔබේ නිවෙසට එන කැලුම් “අම්මා රතු සීයට කොහිල ටිකක් හදල දෙන්න”භච්චන් පවුලම සම්මාන රාති‍්‍රයට නැහැ‘තුරුණු තරු’ මාවතේ දිළෙන තරු‘දේශයට ශක්තියක්’මධුමාධව අරවින්දප‍්‍රවීණ ගායන ශිල්පියකු මෙන්ම දක්ෂ සංගීත අධ්‍යක්ෂවරයකු වන රෝහණ බෝගොඩ තම සංගීත දිවියට වසර 30ක් සපිරීම නිමිති කොට ගෙන “රෑ සඳ” නමින් සංගීත සැඳෑවක් මෙම මාර්තු 14 දා මරදාන එල්පින්ස්ටන් රඟහලේ දී පැවැත්වීමට කටයුතු යොදා ඇත.එදිනම “රෑ සඳ” නමින් ඔහුගේ නව සහ පැරැණි ජනප‍්‍රිය නිර්මාණ ඇතුළත් සංයුක්ත තැටියක් සහ කැසට් පටයක්ද එළිදැක්වීමට නියමිතය.1974 වසරේ දාස සමූහ ව්‍යාපාරය ඉදිරිපත් කළ “පිබිදෙන ගායක පරපුර” ගුවන් විදුලි වැඩසටහනේ ප‍්‍රථම ස්ථානය හිමිකරගත් යොවුන් ගායකයා ලෙස රෝහණ බෝගොඩ සංගීත ක්‍ෂේත‍්‍රයට පිවිසීය.එතැනින් ඇරැඹී ඔහු ගුවන් විදුලි සංස්ථාවේ ගායන හා වාදන ශිල්පියකු වශයෙන් සේවය කොට ජනප‍්‍රිය ගීත රැසක් දායාද කළේය.1986 දී ප‍්‍රථම කැසට් පටය එළිදැක්වූ ඔහු තම නිර්මාණ ඇතුළත් කැසට්පට හතරක් පසු කලක එළි දැක්වීය.“රෑ සඳ” ඔහුගේ පස්වැනි කැසට් පටය වෙයි. ගීත සඳහා සංගීත අධ්‍යක්ෂණයට අමතරව රෝහණ ටෙලි නාට්‍ය කීපයකටද සංගීත අධ්‍යක්ෂණයෙන් දායක වී ඇත.“අම්මාවරුන්ගේ දරුවෝ” “හිරුට මුවාවෙන්” ආදිය ඒ අතර වෙති. රෝහණ බෝගොඩ දක්ෂ චිත‍්‍රපට පසුබිම් ගායකයකු වෙයි. ඔහු පසුබිම් ගායනා කළ චිත‍්‍රපට රැසකි.”රෑ සඳ” යනුවෙන් පැවැත්වෙන සංගීත සැඳෑවේදී ඔහු ඇතුළු ආරාධිත ගායන ශිල්පී රැසක් ද දායක වෙති.මීට අමතරව එදින සෞන්දර්ය කලා ශිල්ප විශ්වවිද්‍යාලයේ සංගීත අංශයේ පීඨාධිපති කෝලිත භානු දිසානායක මහතා සහ ප‍්‍රවීණ ගායන ශිල්පී මහාචාර්ය සනත් නන්දසිරි මහතා දෙසුම් පවත්වති.රෝහණ බෝගොඩගේ පැරැණි සහ නව ගායනා රැසක් මෙහිදී එළි දැක්වෙයි. ආරාධිත ශිල්පීන් ලෙස පුන්සිරි සොයිසා, වර්නන් පෙරේරා, ලලිත් පොන්නම්පෙරුම, සමන්ද සිල්වා, රොහාන් ශාන්ත බුලේගොඩ, කිත්සිරි ජයසේකර, සතිෂ් පෙරේරා, විජිත ද සිල්වා, කීර්ති පැස්කුවල් සහ නෙලූ අධිකාරි ගී ගයන මෙම සංගීත සැඳෑව නොමිලයේ පවත්වනු ලබයි.”රෑ සඳ” නිමිත්තෙන් පසුගියදා පැවැති මාධ්‍ය හමුවකදී රෝහණ බෝගොඩ දැඩි ආයාචනයක් කරමින් පැවසුවේ පසුගිය දිනක තමන්ගේ ජනප‍්‍රිය නිර්මාණ රැසක් ඇතුළත් ව්‍යාජ අනවසර සීඩී සහ කැසට් පටයක් නිකුත්වී ඇති අතර, ඒවා රසිකයන් මිලදී ගැනීමෙන් වැළකී සිටින ලෙසට ය.ප‍්‍රියන්ත හෙට්ටිගේ</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=av0803099</link>
    <topic>මෙය වේදිකා නාට්‍ය ක්‍ෂෙත‍්‍රයට අලුත් මුහුණුවරක්</topic>
    <author>රමණී ශී‍්‍රකාන්ත්</author>
    <content>නව පැතුම් සමඟ නව නිවහනකඩයනා ගේ හද දිනූ හදවත් දොස්තරමුල්ලක් සහිත ඉඩමකට මුලු තිබෙන නිවෙසක් හොඳ නෑඅපේකම ජපානයට ගෙනයන ශිෂාන්තිසිනමා ලේඛකයන් සම්මානයෙන් පිදුම් ලද ඒ අසිරිමත් මොහොත80 වැනි ඔස්කාර් උලෙළින්විනෝදාංශෙට ඉංජිනේරුවො - දොස්තරලා වෙන්න පුළුවන් ද?කොච්චර දුක් - කලකිරීම් ආවත් ආදරයට අපි හරි ම ලෝබයිසංගීත දිවියේ තිස්වස සමරයිමෙය වේදිකා නාට්‍ය ක්‍ෂෙත‍්‍රයට අලුත් මුහුණුවරක්යුග ගණනක රේඩියෝ - ජෙනරේටර් එකතු කළ රසිකයෙක්පැදුරු පාටියෙන් ඔබේ නිවෙසට එන කැලුම් “අම්මා රතු සීයට කොහිල ටිකක් හදල දෙන්න”භච්චන් පවුලම සම්මාන රාති‍්‍රයට නැහැ‘තුරුණු තරු’ මාවතේ දිළෙන තරු‘දේශයට ශක්තියක්’මධුමාධව අරවින්ද'සිරි රඟ සොබනා' ගෙනෙන රත්න ශීලා පෙරේරාලද දෙයින් තුටුවීම ඇයට නුහුරුය. සුළු මධ්‍යම පාන්තික පවුලකට උරුමකම් කීවත් වරප‍්‍රසාද ලත් සුඛෝපභෝගී දිවි පෙවෙතකට හිමිකම් කියන්නට ඇය කොතෙකුත් උත්සාහ දරන්නීය. ඒ හේතුව නිසාම ඇය අන්‍යන්ගේ හාස්‍යයට ලක්වන අවස්ථා ද බොහෝය.මේ දිනවල බොහෝ දෙනා අතර කතාබහට ලක් වී ඇති 'රමණී' නම් වූ චරිතය අපට හමුවන්නේ ස්වර්ණවාහිනියේ විකාශය වන 'සෙනෙහසට ආදරෙයි' ටෙලි වෘත්තාන්තයෙනි. චරිතයට ජීවය දෙන්නී රත්නා ශීලා පෙරේරා රංගන ශිල්පිනියයි.රංගන ශිල්පිනියක ලෙස වේදිකා නාට්‍ය ක්‍ෂෙත‍්‍රයේ දිගුකාලීන අත්දැකීම් ඇති රත්න ශීලා මේ දිනවල සූදානම් වන්නේ ඇය ගේ මුල්ම නාට්‍ය නිර්මාණය 'සිරි රඟ සොබනා' වේදිකාගත කිරීමටයි.ලබන 15 දා එල්ෆින්ස්ටන් රඟහලේ දී සවස 6.30 මංගල දර්ශනයෙන් දොරට වඩින 'සිරි රඟ සොබනා' තුළින් වත්මන් මාධ්‍ය භාවිතය සහ සංගීත ක්ෂේත‍්‍රය පිළිබඳව සියුම් විවරණයක් ගෙන එන්නේය.රොඩ්නි වර්ණකුල, පි‍්‍රයන්ත සෙනෙවිරත්න, ඇන්ටන් ජූඩ්, ආනන්ද අතුකෝරළ සහ රත්න ශීලා පෙරේරා රඟන මෙහි සංගීතය කැළුම් ගීගනගේ ගෙනි.නූර්ති හා ග‍්‍රැමෆෝන් යුගවලින් තෝරාගත් විරල ගණයේ වින්දනීය ගීත රැසකින් අලංකෘත 'සිරි රඟ සොබනා' කෙටි හා හාස්‍යෝත්පාදක නාට්‍ය දෙකකින් සමන්විතය.සජීවි නිර්මාණයක් ලෙස එළි දකින 'මෙම නාට්‍යය සඳහා නව තාක්‍ෂණය භාවිත කරමින් ශබ්දවාහිනී යන්ත‍්‍ර ප‍්‍රයෝජනයට ගැනීම ද සුවිශේෂී ය.'මට අවශ්‍ය වුණේ වේදිකා නාට්‍ය ක්ෂේත‍්‍රයට අලුත් මුහුණුවරක් ගෙන දෙන්නටයි. ගායනය, නර්තනය, රංගනය යන අංශ තුනේම සංකලනයෙන් සජීවී නිර්මාණයක් ඉදිරිපත් කරන්නටයි. බාලවියේ පටන් මා වේදිකාවේ ලැබූ අත්දැකීම් ඒ සඳහා ප‍්‍රයෝජනවත් වුණා."රත්න ශීලා වේදිකාවේ අත්පොත් තබන්නේ සිව්වැනි වියේදී ය. රංගන ශිල්පිනියක් වු සිය මෑණියන් වන කාන්ති කුමාරි ගේ අඩිපාරේ යමින් වේදිකාවට පිළිපන් ඇය වැඩිහිටි චරිතයකට දායක වන්නේ දහතුන් වැනි වියේ දී.ඒ එකල ලංකාවේ ජනපි‍්‍රයම නූර්ති නාට්‍යයක් වු වික්ටර් වික‍්‍රමගේ නිෂ්පාදනය කළ 'සිවම්මා ධනපාල' නාට්‍යයෙනි. ඈ රඟපෑ 'අශෝකමාලා' චරිතය එකල වඩාත් කතාබහට ලක්විය.ඉන්පසු චන්ද්‍රසේන දසනායක ගේ 'රන්කඳ' නාට්‍යයේ 'ටි‍්‍රක්සි' ගේ චරිතය ඇයට රංගන ක්ෂේත‍්‍රයේ වැදගත්ම සන්ධිස්ථානයක්. දයානන්ද ගුණවර්ධනයන් ගේ නිර්මාණයන්ට දායක වන්නට ඉඩහසර ලැබුණේ්ද එහි ප‍්‍රතිඵලයක් ලෙසටය.ඔහුගේ 'මධුර ජවනිකා' වලින් ඇරැඹු ගමන්මග නරිබෑනා, ජසයා සහ ලෙන්චිනා, කාමරේ පොරය, දෙන්න දෙපොළේ සහ ගජමන් පුවත යන නාට්‍යවලට රංගනයෙන් එක්වන්නට ඇයට වාසනාව හිමි වුණි.වසර 15 ත් වඩා වැඩි කාලයක් 'ජසයා සහ ලෙන්චිනා' හි 'ලෙන්චිනා' ගේ චරිතයට පණ පෙවූ ඇය එහි රටපුරා දර්ශන වාර දහසකට වැඩි සංඛ්‍යාවක් රඟපා ඇත.ටෙලිනාට්‍ය ක්ෂේත‍්‍රයේ ද පතළ නමක් ඇති රත්න ශීලා වඩාත් ළබැඳි වේදිකාවටය."වේදිකාවේ රැඳෙන්න අවශ්‍ය සුදුසුකම් ඇති අය විරලයි. ඒ සුදුසුකම් තිබුණ නිසයි මෙපමණ කාලයක් එහි රැඳෙන්නට මට අවස්ථාව ලැබුණේ. ගායනය, නර්තනය සහ රංගනය යන ති‍්‍රවිධ අංශයන් පිළිබඳ මනා හැකියාව එහි දී ප‍්‍රධානයි.ඒ වගේම වේදිකාවේ ප‍්‍රගුණ කළ යුතු රංගන අභ්‍යාස තිබෙනවා. ප‍්‍රවීණ නළු නිළියන් ගේ ඇසුර, සංගීතඥයන්ගෙන් ලබන සංගීතමය ඥානය ද වැදගත්. වේදිකාවට ආදරය කිරීම වගේම දරා සිටීමේ හැකියාවත් උපරිමයෙන් තිබිය යුතුයි."වේදිකාවේ ලැබූ දිගු කාලීන අත්දැකීම් අධ්‍යාපනයෙන් ලැබූ පරිචය ද ඇයගේ නව නිර්මාණයන් එළි දැක්වීමේ උත්සාහය මල්ඵල ගැන්වීය. කැලණිය විශ්ව විද්‍යාලයේ ශාස්ත‍්‍රවේදී උපාධිය හිමි ඇය ජයවර්ධනපුර විශ්වවිද්‍යාලයෙන් ජනසන්නිවේදනය පිළිබඳව ශාස්ත‍්‍රපති උපාධිය ද හදාරා ඇත.එය සම්පූර්ණ කිරීම සඳහා කළ ඇය ගේ නිබන්ධනය, 'හෙළ නාටකය සහ සමාජීය ආකල්ප', ලංකාවේ නාට්‍යය පිළිබඳව කළ විශේෂ හැදෑරීමකි.වෘත්තීය වශයෙන් පැදුරු සාජ්ජ ගායිකාවක් ලෙස ද කටයුතු කරන ඇය ගායන විශාරද පළමුවැනි විභාගයට පෙනී සිටි අතර මහාචාර්ය සනත් නන්දසිරි මහතා යටතේ සංගීතය ද හදාරයි. කලාව තම ජීවිතයේම කොටසක් කරගත් ඇය දියණියන් තිදෙනෙකු ගේ මවකි.මගේ අම්මා ගෙන් වගේම මගේ සැමියාගෙන් ලැබෙන සහය නොතිබෙන්නට කලා ලොවේ මෙපමණ දුරක් එන්නට මට හැකි වෙන්නේ නෑ." ඇය පවසන්නේ කෘත පූර්වකවය.ඇය ගේ හැකියාවන් ඔප්නංවා ගන්නට අත දුන් පී. ස්ටැන්ලි පෙරේරා, වික්ටර් වික‍්‍රමගේ, ප්ලොරි දේවි, ස්ටැන්ලි සිල්වා, චන්ද්‍රානී ගුණවර්ධන, ලයනල් ගුණතිලක යන ශිල්පීන් සිහිපත් කරන්නේ ද ගෞරවයෙනි.රමණී ශී‍්‍රකාන්ත්</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=av08030910</link>
    <topic>යුග ගණනක රේඩියෝ - ජෙනරේටර් එකතු කළ රසිකයෙක්</topic>
    <author>ඉනෝකා ඡායාරූප - ගීත් ද මැල්</author>
    <content>නව පැතුම් සමඟ නව නිවහනකඩයනා ගේ හද දිනූ හදවත් දොස්තරමුල්ලක් සහිත ඉඩමකට මුලු තිබෙන නිවෙසක් හොඳ නෑඅපේකම ජපානයට ගෙනයන ශිෂාන්තිසිනමා ලේඛකයන් සම්මානයෙන් පිදුම් ලද ඒ අසිරිමත් මොහොත80 වැනි ඔස්කාර් උලෙළින්විනෝදාංශෙට ඉංජිනේරුවො - දොස්තරලා වෙන්න පුළුවන් ද?කොච්චර දුක් - කලකිරීම් ආවත් ආදරයට අපි හරි ම ලෝබයිසංගීත දිවියේ තිස්වස සමරයිමෙය වේදිකා නාට්‍ය ක්‍ෂෙත‍්‍රයට අලුත් මුහුණුවරක්යුග ගණනක රේඩියෝ - ජෙනරේටර් එකතු කළ රසිකයෙක්පැදුරු පාටියෙන් ඔබේ නිවෙසට එන කැලුම් “අම්මා රතු සීයට කොහිල ටිකක් හදල දෙන්න”භච්චන් පවුලම සම්මාන රාති‍්‍රයට නැහැ‘තුරුණු තරු’ මාවතේ දිළෙන තරු‘දේශයට ශක්තියක්’මධුමාධව අරවින්දසිල්වෙස්ටර් ඩි මෙල්ආත්ම තෘප්තිය උදෙසා පැරැණි දෑ රැස් කරන මිනිසුන් සොයා ගිය ගමන, තවමත් සුන්දර මතකයක්.පැරැණි පිඟන් බඩු, වයර්ලස්, චිත‍්‍රපට පෝස්ටර්, චිත‍්‍ර කතා, මුද්දර, කාසි මෙකී නොකී දහසක් දේ සතුට පතා එකතු කරන මිනිසුන් මාස ගණනක් පුරා රසඳුනේ පෙළ ගැහුණෙ, අපටත් අලුත් අත්දැකීමත් එකතු කරමින්.ලිපි පෙළ හමාර වෙලා කලක් ගත වුණත්, මතකය යළි අලුත් වුණා. අහක දමන්න බැරි කෙනෙක් මුණ ගැහුණු හින්දා.සිල්වෙස්ටර් ඩි මෙල් ගැන අපිට ආරංචිය කිව්වෙ මොරටුවෙ රොහාන් පියතිලක මහත්මයා. පරිගණක ක්ෂේත‍්‍රයේ ඉහළ තනතුරක උන්නත් හේ පැරැණි හින්දි ගී රසිකයෙක්.ගුවන් විදුලිය එන්නටත් කලින් තිබූ ‘රෙඩිෆියුෂන්’ යුගයෙ පටන් අද දක්වා, යුග ගණනාවක් පසු කළ වයර්ලස්, රේඩියෝ, ග‍්‍රාමෆෝන්, ග‍්‍රැමිපියන් හා බී. එස්. ආර්. වැනි ඉපැරැණි ගුවන් විදුලි මයික‍්‍රෆෝන් වර්ග විතරක් නෙවෙයි, ශබ්ද විකාශන යන්ත‍්‍ර ඉතිහාසය එකලු කළ සලකුණු බොහොමයක් සිල්වෙස්ටර් ඩි මෙල් ළඟ.1969 පටන් එක් සීරුවට වැඩ කරන ‘හැරිසන් ලිස්ටර්’ ජෙනරේටරයත් එහෙම එකක්.මේ සියල්ල, මොරටුව සිල්වි සවුන්ඩ්ස්’ වහළෙ සිට පෙළ ගැහෙන්න අරන් දැන් තිස් හතළිස් අවුරුද්දක් ගත වෙලා.ඒත් ‘ලවුඩ්ස්පීකර්’ ගැන ආසාව, හිතට එනකොට සිල්වෙස්ටර් උන්නෙ14 වැනි වියේ.“ඒ 1956 අවුරුද්ද. මගේ තාත්තා කලේ පයිප්ප වැඩ. ඒ කාලෙ හුඟක් ගෙවල්වල තිබුණෙ ගහන පයිප්ප. තාත්තා පයිප්ප වැඩ කරන කොට වයරින් වැඩ කළේ ‘සිස්ටන් අංකල්’ . එයා වයර්ලස් ස්ටේෂන් එකේ වැඩ කරන බව දැන ගත්තම මට තවත් සතුටුයි. මම තාත්තගෙ වැඩවලට උදව් දීලා ඊළඟට යන්නෙ සිස්ටන් අංකල්ගෙ වයරිං වැඩ වලට උදව් දෙන්න.මං දවසක් කිව්වා මටත් ‘ලවුඩ්ස්පීකර්’ සෙට් එකක් හදලා දෙන්න කියල. පරණ සෙට් එකක් රෙපෙයාර් කරල එයා මට ගෙනැත් දුන්නා. එදා ඉඳල තමයි ආසාව තව තවත් වැඩි වුණේ...’ඔහු ළඟ ඇති ‘ගරාඩ් රෙකෝඩ් චේන්ජර්’ එකකට තැටි 10 ක් එකවර දමන්න පුළුවන්. පෙට්ටියක බස්සවල තියෙන මේ උපකරණය 1965 ට කලින් භාවිතා කරපු එකක්. අදත් පුළුවනි ගීත අහන්න.ඉපැරැණි ගුවන් විදුලි යුගයේ නා නා ප‍්‍රකාර තැටි, පටි ගොන්නක්. දිග ට‍්‍රම්පට් හෝන් එදා වැඩිපුර භාවිතා කළේ ගමේ පංසලේ. එහෙමත් නැතිනම් මගුල් ගෙදර. ගස් බඳින්න ලේසියට වෙන්න ඕනා, මේ තරමට නටුව දිග. හරියට පුංචිවුන් පිඹින නළාවල වගේ.වොට්ස් 5000 ක එළිය දෙන ‘මෙට්ල් ලයිට්’ ලාම්පු තොගයක් තවත් තැනෙක.‘1969 තැටි, ටේප් රෙකෝඩර්, ‘ලෝන්ග් ප්ලේයින්’ තැටි, 45 තැටි, ඔය කොයි දේත් සිල්වෙස්ටර් ගෙ එකතු පහදුවෙ.විනෝදාංශයට ජෙනරේටර් එකතු කිරිල්ල නම් තරමක් අමුතු දෙයක්.ඒත්, ඒ විනෝදාංශයමයි, පසු කලෙක ව්‍යාපාරයක් වී සිල්වෙස්ටර්ගෙ අත මිට සරු කළේ.“1969 මං ගත්ත මේ ‘හැරිසන් ලිස්ටර්’ ජෙනරේටරය තවමත් සුද්ද පවිත‍්‍ර කිරීමකට හැර ‘රෙපෙයාර්’ එකකට ගිහින් නැහැ.”තවත් ජෙනරේටර් ගණනාවක් ඇතත්, ඔය කියන ජෙනරේටරේ වෙන් කොට තියෙන්නෙ පල්ලිවල මංගල්ලෙ දාට යන ‘සොරෝලේ’ වෙනුවෙන් කියලයි ඔහු කියන්නෙ.අද බොහෝ ප‍්‍රසංග වේදිකාවල දකින සිලින්ඩාකාර රවුම් වහල හඳුන්වා දුන්නෙත් සිල්වෙස්ටර්.“අපි ඒක මුලින්ම කළේ රූපවාහිනි නාළිකාවක්, නැවත වහළයක් මත සූදානම් කළ උත්සවයක් වෙනුවෙන්. ඊට පස්සෙ තමයි ‘සිරස’ වගේ ප‍්‍රසංග වේදිකා වලට නිර්මාණය කළේ. දැන් හුඟ දෙනෙක් ඉල්ලන්නෙ ඔය රවුම් වහළම තමයි...”‘ටෙන්ට්’ ගැහිල්ලත් කලාවක්ය කියන තරමට යම් යම් දේ එකතු කරල නව නිපැයුම් කරන්නයි හැම වෙලාවෙම ඔහුගෙ හිත.සිහිවටන පමණක් බවට පත්වූ කිලෝ ගණනක් බරැති ගුවන් විදුලි මයික‍්‍රෆෝන තවමත් හොඳ තත්ත්වයේ.භාවිතාවට තරම් සුදුසු වුවත්, අලුත් තාක්ෂණය විසින් ගෙන ඇති ඒ තැන හමුවේ මේ මයික‍්‍රපෝන ප‍්‍රදර්ශන භාණ්ඩ බවට හෝ පත් කරන්නයි ඔහුගේ ආසාව.කාර්ය බහුලව විඩා දෙන හිතට, මේ පරණ දේ අතපත ගෑමෙන් හා පැරැණි හින්දි ගී රස විඳීමෙන් ලැබෙන සතුට සැහැල්ලුව අන් දෙයකින් නොලැබෙන බවයි ඔහු කියන්නෙ.ඉනෝකා ඡායාරූප - ගීත් ද මැල්</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=av08030911</link>
    <topic>පැදුරු පාටියෙන් ඔබේ නිවෙසට එන කැලුම්</topic>
    <author>ඉනෝකා</author>
    <content>නව පැතුම් සමඟ නව නිවහනකඩයනා ගේ හද දිනූ හදවත් දොස්තරමුල්ලක් සහිත ඉඩමකට මුලු තිබෙන නිවෙසක් හොඳ නෑඅපේකම ජපානයට ගෙනයන ශිෂාන්තිසිනමා ලේඛකයන් සම්මානයෙන් පිදුම් ලද ඒ අසිරිමත් මොහොත80 වැනි ඔස්කාර් උලෙළින්විනෝදාංශෙට ඉංජිනේරුවො - දොස්තරලා වෙන්න පුළුවන් ද?කොච්චර දුක් - කලකිරීම් ආවත් ආදරයට අපි හරි ම ලෝබයිසංගීත දිවියේ තිස්වස සමරයිමෙය වේදිකා නාට්‍ය ක්‍ෂෙත‍්‍රයට අලුත් මුහුණුවරක්යුග ගණනක රේඩියෝ - ජෙනරේටර් එකතු කළ රසිකයෙක්පැදුරු පාටියෙන් ඔබේ නිවෙසට එන කැලුම් “අම්මා රතු සීයට කොහිල ටිකක් හදල දෙන්න”භච්චන් පවුලම සම්මාන රාති‍්‍රයට නැහැ‘තුරුණු තරු’ මාවතේ දිළෙන තරු‘දේශයට ශක්තියක්’මධුමාධව අරවින්දමොන වැඩේ තිබුණත් හැම ඉරිදම රාති‍්‍රය කැලුම්ට සුවිශේෂයි. කලාකරුවන් හත් අට දෙනෙක් එක්ක ගෙවා දමන සොඳුරු හෝරා කිහිපයක් නිසා.කොහොම වුණත් ටී. එන්. එල්. පැදුරු පාටියයි ‘සිසි කැලුම් දහම් පි‍්‍රයයි’ කියන්නෙ හරියට ගහයි පොත්තයි වගේ කියලයි මට හිතෙන්නෙ.බැඳීම ඒ තරමටම. අවුරුදු ගාණක් පුරා ප‍්‍රවෘත්ති නිවේදක තනතුරේ උන්නත්, ජනතා ප‍්‍රසාදය වඩාත් ලැබුණෙ පැදුරු පාටියෙන් කියලයි කැලුම් කියන්නෙ.සුහද මුදු කතා බහක් අතරේ, සංගීතයද මුසුව ගලා යන වැඩ සටහන අනන්‍යතාවයකින් යුතුව කරගෙන යනව කියන එකටත් තර්කයක් නැහැ.පැදුරු පාටිය විතරක් නෙවෙයි, හැම දෙසතියකටම වරක් ගෙන එන ‘අමා දහර’ පෝය දවස මුළුල්ලේ කොහේ හෝ ඈත පන්සලක හිටන් ගෙන එන ‘සදහම් චාරිකා’ වැනි වැඩ සටහන් නිසාත් කැලුම්ගෙ නිවේදක දිවිය එකලු වෙලා.සතුට සැහැල්ලුව වගේම ආගම දහම ඇසුරේ ලබන හරවත් දැක්මත් පෙ‍්‍ර්ක්ෂකයන්ට සමීප කරවන්න කැලුම් දරන මහන්සිය නිසා.කැලුම්ගෙ පාසල් ජීවිතය අරැඹෙන්නෙ කෝට්ටේ ආනන්ද ශාස්ත‍්‍රාලයෙන්. ශිෂ්‍යත්වයෙන් සමත් වෙලා, කොළඹ අශෝක විද්‍යාලයට.හැබැයි එතකොටත් හිතේ වාං දමපු ආසාවක් තිබුණා. ඒ නිවේදකයකු වීමේ සිහිනය.ජාතික රූපවාහිනියෙ ‘මුතුහර’ ළමා සමාජයේ ළමා නිවේදකයකු විදියට ඔහු පළමු පියවර තබනව.උසස් පෙළට තෝර ගත්තෙ වාණිජ විෂය වුණත් ‘ඉසිර’ ගුවන් විදුලියට ඔහු බැඳෙන්නෙ නිවේදන කලාවට ළබැඳි ආධුනික නිවේදකයකු විදියට.“පාසලේදී මං බිත්ති පුවත්පතේ සංස්කාරකවරයා. අම්ම තාත්ත වුණත් මාව උනන්දු කළේ ලේඛන කලාවට. අදත් ලිවීමේ ආසාව බැහැර වෙලා නැහැ. එක්තරා අඳුරු යුගයක මුහුණ පෑ අත්දැකීමක් පාදක කොටගෙන, මේ දවස්වල මං නවකතාවක් ලියා ගෙන යනවා.පුංචි කාලෙ අපේ වීරයො වෙලා හිටපු එච්. ආර්. ජෝතිපාලයන්ගෙ උපහාර උළෙල මෙහෙයවන්න ලැබුණු එක මං ලබපු ලොකුම භාග්‍යයක්. 70 දශකයේ කණ්ඩායම් සංගීතයේ දැවැන්තයන් ඇසුරේ කළ වැඩ සටහනත් ඒ වගේ අත්දැකීමක්.ලෝක ළමා දිනය වෙනුවෙන්, ළමයින් එක්ක කළ වැඩ සටහනත් මට අමතක නොවන දිනයක්. ක්ලැරන්ස්ගෙ උපහාර දිනයත් ඒ වගේ. ඉතින් මේ හැම දේම සොඳුරු අත්දැකීම්. අනෙක් අතට නිවේදකයකු වීම වාසනාවක්...” ඒ සතුට මැද ඔහු අද ටී. එන්. එල්. හි සහකාර ප‍්‍රවෘත්ති සංස්කාරකවරයා.ටී. එන්. එල්. සභාපතිතුමන්, රංගන ද සිල්වා, ASP ලියනගේ මහතා ඇතුළු උදව් උපකාර කළ හැම කෙනකුම, කැලුම් සිහි කරන්නෙ කෘතවේදීව.ඒ නිවේදක ජීවිතයට ඔවුන්ගෙන් ලැබෙන පිටිවහල නිසා.“හැම නිවේදකයකුට වගේම මටත් තියෙනව සිහිනයක්. ඒ, මේ රටේ හොඳම නිවේදකයා වීමේ සිහිනය...”ඉතින් ඒ සිහිනය ඉටු වෙන්නයි අපෙත් ප‍්‍රාර්ථනාව.ඉනෝකා</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=av08030912</link>
    <topic> “අම්මා රතු සීයට කොහිල ටිකක් හදල දෙන්න”</topic>
    <author/>
    <content>නව පැතුම් සමඟ නව නිවහනකඩයනා ගේ හද දිනූ හදවත් දොස්තරමුල්ලක් සහිත ඉඩමකට මුලු තිබෙන නිවෙසක් හොඳ නෑඅපේකම ජපානයට ගෙනයන ශිෂාන්තිසිනමා ලේඛකයන් සම්මානයෙන් පිදුම් ලද ඒ අසිරිමත් මොහොත80 වැනි ඔස්කාර් උලෙළින්විනෝදාංශෙට ඉංජිනේරුවො - දොස්තරලා වෙන්න පුළුවන් ද?කොච්චර දුක් - කලකිරීම් ආවත් ආදරයට අපි හරි ම ලෝබයිසංගීත දිවියේ තිස්වස සමරයිමෙය වේදිකා නාට්‍ය ක්‍ෂෙත‍්‍රයට අලුත් මුහුණුවරක්යුග ගණනක රේඩියෝ - ජෙනරේටර් එකතු කළ රසිකයෙක්පැදුරු පාටියෙන් ඔබේ නිවෙසට එන කැලුම් “අම්මා රතු සීයට කොහිල ටිකක් හදල දෙන්න”භච්චන් පවුලම සම්මාන රාති‍්‍රයට නැහැ‘තුරුණු තරු’ මාවතේ දිළෙන තරු‘දේශයට ශක්තියක්’මධුමාධව අරවින්දමෙතෙක් කතාව......චංචලාට ප‍්‍රකට ටෙලිනාට්‍ය නිෂ්පාදිකාවක වන අනුලා සිරිවර්ධන මැතිනිය මුණ ගැසෙන්නේ මව සමඟ බෝධි පූජාවකට පන්සලට ගිය විට ය. අනුලාගේ එකම පුතා අනුප් එදින මුහුරත් උත්සවයේ කැසටය තුළින් චංචලාගේ රුව දකී. ඒ රුවට වශී වන ඔහු චංචලා මුණගැසීමට පන්සල අසල රැක සිටී.මේ අතර රැකියා විරහිත තරුණ විරෝධතා පෙළපාලියකදී පහර කෑමට ලක්වන චංචලා රෝහල් ගත වන අතර, රූපවාහිනිය තුළින් එම සිද්ධිය ප‍්‍රචාරය කිරීම නිසා ඇය වඩාත් ප‍්‍රසිද්ධියට පත්වෙයි. මේ පිළිබඳව දැනගන්නා අනුප් රෝහලට ගොස් ඇය හමුවන අතර දෙදෙනා අතර හිතවත්කමක් ගොඩනැඟෙයි. දුරකතනයෙන් නිතර කතා කිරීමත්, නිතර හමුවීමත් නිසා මේ දෙදෙනා සිතින් වඩාත් ළංවෙයි. රැකියාවක් නොමැති කමින් පීඩා විඳින චංචලාට අනුප්ගේ මිතුරකුගේ ගුවන් විදුලියක පුහුණුවීමට අවස්ථාව සැලසෙයි.අනුප් චංචලා සමඟ දෙබස් කැවීමේ යෙදුණේ ගමන් කරන ක‍්‍රමයට විරුද්ධව නැඟී සිටීමට නොහැකි වූ හෙයිනි. මෙම නාට්‍යයෙන් අයින්වීම අනුප්ට ප‍්‍රශ්නයක් නොවේ. එසේ වුවහොත් සිදුවන්නේ හඬ කැවූ එම චරිතයට වෙන කෙනෙක් පැමිණීමය. චංචලා සමඟ වෙනත් අයෙක් පෙනී සිටිනවා දකින්ට ඔහු කිසිසේත් සතුටු වූයේ නැත. චංචලා ද එසේ ය.“ඇයි මාමා...” අනුලා තරමින් සිටි කාර්යය නවතා රතුගම දෙස බැලුවා ය.“නාට්‍යයේ කොටස් පනහක් විතර වොයිස් කරල තියෙනවා.”“ඉතිං මට මොකද කියන්නෙ” ඇය මඳ සිනාවෙන් යුතුව ඇසුවා ය.“සුමාන දෙකක් විතර ඇඩ්වටයිස් කරල අපේ චැනල් එකේ නාට්‍ය පටන් ගම්මු” ඔහු හිස පහත් කරගෙන ඇසුවේය.“මාමත් කට්ටකම් දන්නෙ හෙම නෑ” අනුලා මැතිණිය ඇසුවා ය.“දැන් නෝනෙ මේවා අපිට නෙමේ. ඒක ඉතින් ඒ දරුවටම දීලා දමන්ට. දැන් ඔය පරණ තරහ මරහ තියා ගන්ට එපා” ඇය දිගු සුසුමක් හෙළුවාය.“මම ඔය මිනිහ ඉන්න පැත්තෙන් හුළං වදිනවටත් කැමති නෑ. එයාගෙ නිෂ්පාදනයක් මම ගන්නවා කියන්නෙ එයාට යටත් වුණා කියන එකයි නේද?”“නෑ... නෑ... ඔයිට කලින් අපි ඉන්ඩියන් පෙ‍්‍රාඩක්ෂන් අරන් නැද්ද? දැන් ලෙස්ලි සර්ගෙ ඒවා තමා හැම තැනම තියෙන්නෙ. නමුත් කවුරුත් දන්නෙ නෑ.“හා... මාම දැන් මට මොකද කියන්නෙ?”“ටේලර් එකක් කපන්න කියල කියන්නද?”“හා... හා... ඕනෑ දෙයක් කරගන්න. හැබැයි ඕන් මම ඕවට සම්බන්ධ නෑ... මාමල පුතාල බලාගන්න එකයි.”අනුප් ආවේ ඔවුන් කතා කරමින් සිටියදී ය.“පුංචි මහත්තයා කඩියා වගෙ එහෙ දුවනවා මෙහෙ දුවනවා. පොඩ්ඩකට ඔහොම ඉන්න.”“වචනයක් කතා කරන්ට එපා. අයි ඈම් බිසි.”ඕවට ආවොත් මාත් දමල ගහල ඔලුව හැරිච්ච අතේ යනව.”“අම්මා රතු සීයට කොහිල ටිකක් හදල දෙන්න. ඕල්රයිට් වට් ඉස් ද ;ප‍්‍රාබ්ලම්.”“දැන් ඩ‍්‍රාමා එක මාස දෙකකට වොයිස් කරල තියෙනවා කියල අනුරුද්ධ මහත්තයා කිව්වා. ටේලර් එකක් කපල පටන් ගම්මු.”“ඕක මගෙන් අහන්ට ඕනෑ ද? මාමා චිත‍්‍රපට එක්ස්පර්ට් කෙනෙක්නෙ.”“හරි... අපිට ඒකෙ හින්දි නම දාන්ට බෑ. නාට්‍යයට හොඳ සිංහල නමක් දාන්ට ඕනෑ.”“මම දන්නෙ නෑ. සිංහල නම් දන්නෙ අම්මයි. අම්මා හොඳ කැඩී සිංහල නමක් කියන්නකො.”“අනේ චූටි මහත්තයෝ දැන් නාට්‍යවලට මී හරක් නම් දාන්නෙ. වේදිකා නාට්‍යවලටත් එහෙමයි. ටෙලි නාට්‍යවලටත් එහෙමයි. නෝනෙ හොඳ නමක් තියමු.”“මම ඔය නාට්‍ය බැලුවෙ නෑනෙ මාමා. පුතා මොනවගෙ කතාවක්ද?”“හොඳ ඩ‍්‍රාම තියෙනවා. නිතරම සිත සැලෙන චංචල වෙන ලස්සන කෙල්ලෙකුගෙ කතාවක්.“එහෙම නම් ‘චංචලා’ කියල දමන්න.”අනුප් ගේ මුහුණට සිනාවක් නැගුණ. ඔහු එය කිසිසේත් අපේක්ෂා නොකළ කතාවකි. දැන් මේක අහපු ගමන් චංචලා පුදුම වෙයි.“පුතා මම ඔයා හම්බවෙන්න හිටියෙ. මාමා අපිට තේ එකක් ගේන්න කියල චන්ද්‍රාට කියන්න.”“ඇයි අම්මා මොකද්ද ප‍්‍රශ්නෙ?”“නැති බැරි කෙනෙකුට ගෙයක් හදා දෙන්න ඕනෑ කියල මම කතාවක් කිව්වා නේද?”“ඔව් කිව්වා තමා. අම්මෙකුටයි දුවෙකුටයි.”“ආන් හරි. ඔව් ඉතින් මාත් උදව් කරන්නම්. හැබැයි අම්මා අපි ඒක හොඳට හොයල බලන්ට ඕනෑ.”“තව මෙහෙම අදහසකුත් තියෙනවා. කසාද බඳින්න බැරිව ඉන්න ගැහැනු ළමයෙක්. හොයල බන්දල දෙන්න ඕනෑ.”ඔහු සමීපයේ සිටින සීයා දෙස බැලුවේ ය.“සීයා අම්මා පිට ගෑනු බන්දලා දෙන්න යනවා. අපිට මුකුත් නෑ. රතු මාමා එම කතාවට උස් හ¾ඩින් සිනා සුණේ ය.“බය වෙන්ට එපා පොඩි මහත්තයො. මහත්තයාගෙ පානදුරේ සීයා මනමාලියෙක් බලලයි තියෙන්නෙ.”“මොනවා මට මනමාලියෙක්!ඉකුත් දින රාති‍්‍රයේ සැමියා සමඟ සාකච්ඡා කළේ චංචලා දුව ගැන ය. ගැහැනු දරුවෙක් සිටින නිවෙසක දෙමාපියන් කෙරෙහි මහා වගකීමක් පැවරී ඇත. ගැහැනු දරුවෙකුගේ කටයුතු පිළිබඳ සොයා බැලීම දෙමාපියන්ගේ වගකීමකි. අධ්‍යාපනය, රැකියා මෙන් ම නිසි වයසේ දී විවාහ කරදීමත් වැදගත් ය. සෞඛ්‍ය සම්පන්න නිරෝගී දරුවන් බිහි කිරීමට නම් ගැහැනු ළමයින් නිසි වයසේදී විවාහ කරදිය යුතු ය. වයස්ගතව විවාහ වුවහොත් දරුවන් පිළිසිඳ ගැනීමේ ප‍්‍රශ්න ඇති වෙයි. දෙදෙනා ගේ පොදු තීරණය වූයේ දුව හා විවෘතව කතා කිරීම ය.“ තරුණ වයසේ දී යාළු හිතවත්කම් ඇති වුණාට හැම දෙයක් ම සාර්ථක වෙන්නෙ නෑ.”“ඒ උනාට මේ ළමයා තද බල විදිහට කැමතියි වගේනෙ.”“මොන සක්කරයා ආවත් මේ ළමයගෙ ඉරණම්කාරය එනකල් ඉවසන්ට වෙයි.”“ඔය විකාර කතා තමයි මට විඳ වන්නෙ නැත්තෙ. එහෙම නම් ළමයාගෙ වයස යන්ට කලින් මංගල්ලයක් හොයන්ට ඕනෑ. පිරිමි කැන්දාගෙන යන්න ගෙදරට එන්නෙ නෑ.”“මගෙ පෙ‍්‍රාවිඩන්ට් ෆන්ඩ් එක හම්බ වෙනකල් ඉන්ට ඕනෑ.”“ඒකට තව කල් තියෙනවනෙ. පුළුවන් තරම් ඉක්මනින් මේක ඉවරයක් කරන්ට ඕනෑ. නිරෝගී දරුවෙක් හම්බ වෙන්න නම් ඉක්මනින් කසාද බදින්ට ඕනෑ.“ගම්පහ පැත්තෙ කොල්ලෙක් ඉන්නව. මම ඒ ගැනත් බලන්නම්.”අමරා උදේ පාන්දරින්ම දුව හමුවීමට ගියා.චංචලා පාන්දරින් පිබිදුනා ය. දැන් ගෙවන්නේ කාර්ය බහුල ජීවිතයකි. සැබෙවින්ම තමාව මේ තත්ත්වයට ගෙනාවේ අනුප් විසිනි. ඒ දිනවල තමා රැකියා විරහිත උසස් පෙළ සමතුන් ගේ සංවිධානයට එක් වී අරගල කළ හැටි සිහිවෙයි. ලිප්ටන් වට රවුමේ උද්ඝෝෂණය පවත්වා උසස් අධ්‍යාපන අමාත්‍යාංශයට පෙළපාලියෙන් ගිය හැටි සිහිවෙයි. පිටකොටුවේ දුම්රිය පළ ඉදිරියේ රැස්ව උද්ඝෝෂණ කළ හැටි මතකය. එපමණක් නොවේ වෙනත් උද්ඝෝෂණවලට සහාය වීමට යන්ට සිදුවන අවස්ථා ද තිබුණි. මෙම සංවිධානයේ කැඳවුම් කරුට රාජ්‍ය බැංකුවක රැකියාවක් ලැබීමෙන් පසුව සියල්ල නතර වී ගියේ ය. අද තමා කිසිවෙකුට යටත් නැති ස්වාධීන තැනැත්තියෙකැයි සිතේ. ඇත්තටම ඔහු සැබෑ කලාකරුවෙකි. නිතර දෙවේලේ මුණ ගැසෙන්නේ කලා කරුවන් ය. ඇතැම් සැඳෑවල ඔහු තමා කැඳවාගෙන මැදිරිය තුළට යයි. එහිදී ඔහු ශ‍්‍රවනය කරන්නෙ කරනාටක රාගවලින් පබදින ලද ගීතයි. තෝඩි, භෛරවි, ගංකරාභරණම්, මුබාරි වැනි කරනාටන ගීතවලට සවන්නේ සමාධියට සම වැදුනෙකු පරිද්දෙනි.අමරා උදෙන් ම දුව හමුවීමට ගියේ නිවෙසින් පිටව යාමට පෙර තරුණයා පිළිබ¼ඳව කතා කිරීමට ය. දුවගේ කාමරය තුළින් ඇසුන කරනාටනය රාගය නිසා ඇය මොහොතක් නතර වූවාය.මීට විසි වසරකට ඉහත තමා ශ‍්‍රවනය කළ භෛරවි රාගය දුවගේ කාමරය තුළින් ඇසෙන්නේ කොහොමද?“දුව... දුව... ඔයාට මේ සීඩී එක ලැබුණෙ කොහොමද?”“කොහෙන් හරි ලැබුණනේ” ඇය සිනාසුණාය. දුව “කථක්” නටනකොට “භෛරවී” රාගයත් තියෙනව. මේක කාගෙද? අපිට තියාගන්ට බැරිද?”“අමාරුවෙන් ඉල්ලාගෙන ආවා. අම්මා කාටවත් නොදී පරිස්සමින් අහන්ට.”“දුව මේ සී.ඩී. එක කාගෙද?”“අම්මා. මේක අනුප්ගෙ. අම්මා ශංකරාභරණම් රාගෙත් එයා ළඟ තියේවි.”මෙවැනි තැනැත්තෙක් ප‍්‍රතික්ෂේප කරන්නේ කොහොමද?“දුව... අප්පච්චි අනුප්ගෙ හඳහන ඉල්ලනවා.”</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=av08030913</link>
    <topic>භච්චන් පවුලම සම්මාන රාති‍්‍රයට නැහැ</topic>
    <author>සුජීවතේවහෙට්ටිගේ</author>
    <content>නව පැතුම් සමඟ නව නිවහනකඩයනා ගේ හද දිනූ හදවත් දොස්තරමුල්ලක් සහිත ඉඩමකට මුලු තිබෙන නිවෙසක් හොඳ නෑඅපේකම ජපානයට ගෙනයන ශිෂාන්තිසිනමා ලේඛකයන් සම්මානයෙන් පිදුම් ලද ඒ අසිරිමත් මොහොත80 වැනි ඔස්කාර් උලෙළින්විනෝදාංශෙට ඉංජිනේරුවො - දොස්තරලා වෙන්න පුළුවන් ද?කොච්චර දුක් - කලකිරීම් ආවත් ආදරයට අපි හරි ම ලෝබයිසංගීත දිවියේ තිස්වස සමරයිමෙය වේදිකා නාට්‍ය ක්‍ෂෙත‍්‍රයට අලුත් මුහුණුවරක්යුග ගණනක රේඩියෝ - ජෙනරේටර් එකතු කළ රසිකයෙක්පැදුරු පාටියෙන් ඔබේ නිවෙසට එන කැලුම් “අම්මා රතු සීයට කොහිල ටිකක් හදල දෙන්න”භච්චන් පවුලම සම්මාන රාති‍්‍රයට නැහැ‘තුරුණු තරු’ මාවතේ දිළෙන තරු‘දේශයට ශක්තියක්’මධුමාධව අරවින්දහොඳම නඑවා ශාරුක් - හොඳම නිළිය-කරීනාබොලිවුඩ් සිනමාවේ ජනප‍්‍රියතම සිනමා මංගල්‍යය හෙවත් ෆිල්ම් ෆෙයාර්’ සම්මාන උලෙළ 53 වැනි වරටත් පසුගිය පෙබරවාරි 23 වැනි සෙනසුරාදා රාති‍්‍රයේ උත්කර්ෂවත් ලෙස පැවැත්වුණා. ඉන්දියාවේ සුප‍්‍රකට යාෂ් රාජ් චිත‍්‍රාගාර සංකීර්ණයේදී මෙම සම්මාන උලෙළ එදින මධ්‍යම රාති‍්‍රය ද ඉක්මවමින් පැවති බවයි, ඉන්දීය විද්‍යුත් මාධ්‍යය සඳහන් කළේ.මෙවර ෆිල්ම් ෆෙයාර් සම්මාන උළෙලේදී 2007 වසරේ හොඳම නළුවා වශයෙන් කිරුළු පැළඳුවේ ‘චක් ඩි ඉන්ඩියා’ චිත‍්‍රපටයේ ප‍්‍රධාන චරිතය නිරූපණය කළ සුපිරි නළු ශාරුක් ඛාන්. හොඳම නිළි කිරුළ හිමිවූයේ ‘ජබ් වී මෙට්’ චිත‍්‍රපටයේ ප‍්‍රධාන චරිතයක් නිරූපණය කළ කරීනා කපූර්ටයි.2007 වසරේ හොඳම අධ්‍යක්ෂවරයාට හිමිවන සම්මානය දිනා ගත්තේ ‘තාරෙ සමීන් පාර්’ චිත‍්‍රපටය අධ්‍යක්ෂණය කළ සුපිරි නළු අමීර් ඛාන්. එම චිත‍්‍රපටය වසරේ හොඳම චිත‍්‍රපටය හැටියටත් සම්මාන දිනා ගත්තා.‘ෆිල්ම් ෆෙයාර්’ සම්මාන උළෙලේදී සිනමා විචාරක සම්මානයන් ද පිරිනැමෙනවා. මෙවර විචාරක සම්මානය දිනාගත් හොඳම චිත‍්‍රපටය වූයේ ‘චක් ඩි ඉන්ඩියායි’. මෙම චිත‍්‍රපටය හොඳම කැමරාකරණය වෙනුවෙන් වූ ‘ෆිල්ම් ෆෙයාර්’ සම්මානයත් දිනාගත්තා.හොඳම නිළියට පිරිනැමෙන විචාරක සම්මානය දිනා ගත්තේ ‘චීනි කුම්’ චිත‍්‍රපටයේ රඟපෑ තාබු යි. විචාරක සම්මානය දිනාගත් හොඳම නළුවා වූයේ ‘තාරෙ සමීන් පාර්’ චිත‍්‍රපටයේ රඟපෑ ළමා නළු, දර්ශීල් සෆාරියි.භාරත සිනමාව වෙනුවෙන් විශිෂ්ට දායකත්වයක් එක්කළ ප‍්‍රවීණ නළු රිශි කපූර්, ජීවිතයේ එක් වරක් පමණක් හිමිවන ගෞරව සම්මානයෙන් පිදුම් ලැබුවා.හොඳම සහාය නළුවා වෙනුවෙන් වූ ‘ෆිල්ම් ෆෙයාර්’ සම්මානය මෙවර දිනාගත්තේ ‘ලයිෆ් ඉන් අ මෙටෙ‍්‍ර¤’ චිත‍්‍රපටයේ රඟපෑ ඉර්ෂාන් ඛාන්. හොඳම සහාය නිළියට හිමිවන සම්මානය දිනා ගත්තේ එම චිත‍්‍රපටයේම රඟපෑ කොන්කෝනා සෙන් ෂර්මායි.වසරේ හොඳම සංගීත අධ්‍යක්ෂවරයා වූයේ ‘ගුරු’ චිත‍්‍රපටයේ සංගීතය නිර්මාණය කළ ඒ.ආර්. රහ්මාන්. 2007 වසරේ නැවුම් මුහුණ වෙනුවෙන් වූ සම්මානය දිනාගත්තේ ‘ඕම් ශාන්ති ඕම්’ චිත‍්‍රපටයේ රඟපෑ දීපිකා පදුකෝන්.ඇය, කුළුඳුල් රංගනය වෙනුවෙන් වෙන් කෙරුණු සම්මානය ද දිනා ගන්නට සමත් වුණා.හොඳම කුළුඳුල් රංගනය ඉදිරිපත් කළ නළුවාට හිමිවන සම්මානය දිනා ගත්තේ ‘සාවරියා’ චිත‍්‍රපටයේ ප‍්‍රධාන චරිතයක් නිරූපණය කළ රන්බීර් කපූර්.හොඳම ගායකයාට හිමිවන ‘ෆිල්ම් ෆෙයාර්’ සම්මානය දිනාගත්තේ, ‘සාවරියා’ චිත‍්‍රපටයේ ‘ජබ්සෙ තෙරේ නේනා’ ගීතය ගැයූ ශාන්. හොඳම ගායිකාව වූයේ ‘ගුරු’ චිත‍්‍රපටයේ ‘බාර්සෝ රෙ’ ගීතය ගැයූ ශ්රෙයා ඝෝෂල්.53 වැනි ෆිල්ම් ෆෙයාර් සම්මාන උලෙළේදී කැපී පෙනෙන යමක් සිදුවූ බව ආරංචියි. බොලිවුඩ් සිනමාවේ දැවැන්තයන් වන භච්චන් පවුල මෙම සම්මාන උලෙළට සහභාගි නොවීම තමයි මේ අතිවිශේෂ ආරංචියෙන් කියැවුණේ.‘ෆිල්ම් ෆෙයාර්’ සිනමා සම්මාන ඉතිහාසයේ පළමු වතාවටයි, බොලිවුඩ් සිනමා පවුලක් ම මෙලෙස එම සම්මාන උලෙළ වර්ජනය කර තිබුණේ.අමිතාබ් බච්චන්, ජයා භච්චන් මෙන්ම අභිෂේක් සහ ඓශ්වර්යා යුවළ බොහෝ විට කුමන සිනමා සම්මාන උලෙළකදී හෝ දැක ගන්නට පුළුවන්. නමුත් ඔවුන් සියලුම දෙනා මෙම ‘ෆිල්ම් ෆෙයාර්’ සම්මාන රාති‍්‍රයට එක්නොවීම කාගේත් කුතුහලයට ලක්වෙලා.සමහරු සැක පහළ කරන්නේ මෙවර සම්මාන උලෙළේ දී ඔවුන් සිව් දෙනාගෙන් එක් අයෙකුට හෝ සම්මානයක් නොලැබෙන බව දන්නා නිසා නොපැමිණියේ ද කියලයි. කොහොම වුණත්, සිනමා උලෙළ පැවැත්වූ යාෂ්රාජ් චිත‍්‍රාගාරයට සමීපව අමිතාබ් ගේ නිවස පිහිටා තිබෙන බව නම් බොහෝ දෙනා දන්නා කාරණයක්.සුජීවතේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=av08030915</link>
    <topic>‘දේශයට ශක්තියක්’</topic>
    <author>හේමාලි විජේරත්න ඡායාරූප - ගීත් ද මෙල්</author>
    <content>නව පැතුම් සමඟ නව නිවහනකඩයනා ගේ හද දිනූ හදවත් දොස්තරමුල්ලක් සහිත ඉඩමකට මුලු තිබෙන නිවෙසක් හොඳ නෑඅපේකම ජපානයට ගෙනයන ශිෂාන්තිසිනමා ලේඛකයන් සම්මානයෙන් පිදුම් ලද ඒ අසිරිමත් මොහොත80 වැනි ඔස්කාර් උලෙළින්විනෝදාංශෙට ඉංජිනේරුවො - දොස්තරලා වෙන්න පුළුවන් ද?කොච්චර දුක් - කලකිරීම් ආවත් ආදරයට අපි හරි ම ලෝබයිසංගීත දිවියේ තිස්වස සමරයිමෙය වේදිකා නාට්‍ය ක්‍ෂෙත‍්‍රයට අලුත් මුහුණුවරක්යුග ගණනක රේඩියෝ - ජෙනරේටර් එකතු කළ රසිකයෙක්පැදුරු පාටියෙන් ඔබේ නිවෙසට එන කැලුම් “අම්මා රතු සීයට කොහිල ටිකක් හදල දෙන්න”භච්චන් පවුලම සම්මාන රාති‍්‍රයට නැහැ‘තුරුණු තරු’ මාවතේ දිළෙන තරු‘දේශයට ශක්තියක්’මධුමාධව අරවින්දසත් එෆ්. එම්. හෙට සිට ගුවන් තරංග අතරටප‍්‍රධාන විධායක නිලධාරි රොස්මන්ඩ් සේනාරත්නවැඩසටහන් කළමනාකරු චිරන්ත රන්වලසම්ප‍්‍රදාය හා නව්‍යත්වය යා කරමින් දේශයට හිතැති ශ‍්‍රී ලාංකිකයන් වෙත තොරතුරු විනෝදාස්වාදය නැවුම් මුහුණුවරකින් ලබා දීමේ අරමුණ පෙරදැරි කරගෙන ගුවන් විදුලි මාධ්‍ය ලෝකයට තවත් නව්‍ය වූ එෆ්. එම්. නාළිකාවක් පැමිණීමේ සුබ ආරංචියක් රැගෙනයි මේ සටහන ආරම්භ වනුයේ.එළඹෙන මාර්තු 10 වැනි දා සිට එෆ්. එම්. 103.6 සංඛ්‍යානය ඔස්සේ ඔබේ සවන් සනහාලන්නට සත් එෆ්. එම්. සමඟ තවත් අලුත් කණ්ඩායමක් අලුත් අදහස් සමඟ දැනුම, විනෝදාස්වාදය රැගෙන පැමිණෙති.”දේශයට ශක්තියක්! සත් එෆ්. එම්.” තේමා පාඨයයි.මාධ්‍ය ලෝකයේ අත්දැකීම් සමුදායකින් හෙබි ප‍්‍රවීණ මාධ්‍යවේදීන්, පරිපාලන නිලධාරින් රැසක් මේ සඳහා එක් වී සිටිති. සත් එෆ්. එම්. ගුවන් විදුලියේ සභාපති වශයෙන් ලක්ෂ්මන් හුළුගල්ල මහතා කටයුතු කරන අතර කළමනාකාර අධ්‍යක්‍ෂ ලෙස ප‍්‍රශාන්ත් කූර්පති මහතා එක් වී සිටී.දිල්රුක්ෂි හුළුගල්ල (අධ්‍යක්‍ෂ) රොස්මන්ඩ් සේනාරත්න (ප‍්‍රධාන විධායක නිලධාරි) ශාන්ති ෆොන්සේකා (ප‍්‍රධාන ඉංජිනේරු උපදේශක) ආදීහු මෙහි සෙසු විධායක නිලතල හොබවති.සත් එෆ්. එම්. ගුවන් විදුලියේ අරමුණු හා වැඩසටහන් සම්පාදනය පිළිබඳ අදහස් දක්වන්නට එහි ප‍්‍රධාන විධායක නිලධාරි රොස්මන්ඩ් සේනාරත්න එක් විය.”අපේ ගුවන් විදුලියේ ඉලක්ක ග‍්‍රාහක කණ්ඩායම විවිධ යි. අපි මේක විග‍්‍රහ කරල තිබෙන්නේ වයස් භේදයකින් තොරව දේශයට හිතැති ශ‍්‍රී ලාංකිකයන්ට කියලයි. විශේෂයෙන් මෙහි දී අපි අපේ සදාචාරය, ශිෂ්ටාචාරය කියන දේ ගැන සැලකිලිමත් වෙනවා.ගුවන් විදුලි මාධ්‍යයකින් වගකීමකින් යුතුව ඉදිරිපත් කළ හැකි සුදුසු දේ විතරයි අපි ඉදිරිපත් කරන්නේ. විශේෂයෙන් ම මෙහි දී අපි භාෂාව පිළිබඳ සැලකිලිමත් වෙනවා. ගීත තෝරා ගැනීමේදීත් සුවිශේෂි කරුණු කාරණා රැසක් භාවිතා කරනවා.අපි බොහොම කෙටි කාලයක් ඇතුළත සැලසුම් සකස් කරල තමයි මේක පටන්ගත්තේ. ජනවාරි මාසයේ ඉඳලා තමයි අත්හදා බැලීම් කරන්න පටන් ගත්තේ. දැනට බස්නාහිර පළාත ආවරණය වන පරිදි තමයි පටන් ගන්නේ. ඉදිරියේ දී දිවයින පුරා ව්‍යාප්ත වන පරිදි විකාශනාගාර පටන් ගන්න සැලසුම් කරනවා.සත් එෆ්. එම්. ගුවන් විදුලියේ වැඩසටහන් කළමනාකරු චිරන්ත රන්වල එහි වැඩසටහන්වල ස්වරූපය පිළිබඳ විස්තර කරන්නට එක් විය.”සත් එෆ්. එම්. ගුවන් විදුලියේ වැඩසටහන් සහ ගීත පෙළගැස්ම සකස් වෙන්නෙ හැම විට ම අපට ලැබෙන ප‍්‍රතිචාර මත. ඒ සඳහා දත්ත එකතු කිරීමේ වෙන ම පර්යේෂණ අංශයක් අපට තිබෙනවා.අපේ අරමුණ ශ‍්‍රාවකයනට හොඳ දෙයක් ලබා දීමයි. හොඳ දේට ශ‍්‍රාවකයන් පුරුදු කරන්න කාලයක් යනවා. ඉවසීමෙන් ඒ ඉලක්කය අපි සපුරා ගන්න ඕනෑ. ගීත තෝරා ගැනීමේ දී අපි සුවිශේෂ ක‍්‍රමවේදයක් භාවිතා කරනවා.අනිවාර්යයෙන් ම පද රචනාවේ අර්ථවත් බව, ගායකයා නියම ශ‍්‍රැතියට ගායනා කරල තියනවද, සහ සංගීතමය පැත්තෙන් එහි විචිත‍්‍රවත් බව කියන දේ ගැන සැලකිලිමත් වෙනවා. ගීතයේ වචනාර්ථයක් නැතුව අනික් සියලු දේ හොඳට තිබුණත් අපට ඒක ප‍්‍රශ්නයක්.70, 80, 90 දශකයේ සිට මේ දක්වා ම සියලු ම යුග නියෝජනය වන පරිදි අපේ නාළිකාව වැඩසටහන් සහ ගීත සම්පාදනය කරනවා. පසුගිය කාලයේ අපේ බොහෝ ප‍්‍රවීණ ගායක ගායිකාවන් ඔවුන් ගේ අලුත් නිර්මාණවලට ඉඩක් නැතිකම ගැන කනස්සල්ලෙන් පසුවුණා.ඒ අයටත් මේක හොඳ අවස්ථාවක් නවකයින්ටත් අපේ ප‍්‍රමිතියට අනුව නිර්මාණය වන ගීතවලට ඉඩ තිබෙනවා. ඊට අමතරව ආධුනිකයන්ට ක්‍ෂේත‍්‍රයට පැමිණෙන්නට හැකි ආකාරයේ වෙන ම වැඩසටහනුත් අපි ඉදිරිපත් කරන්න බලාපොරොත්තු වෙනවා.ඉදිරියේ දී සිදුවන පොත් දොරට වැඩීම්, චිත‍්‍රපට මංගල දර්ශන, සම්මන්ත‍්‍රණ ආදී වූ සෑම කලා කටයුත්තක දී ම සත් එෆ්. එම්. නියෝජනයක් දකින්න ලැබේවි. කොටින් ම කිව්වොත් සෑම නව කලා නිර්මාණයක ම බිහිදොර බවට පත්වෙන්න අපි සූදානම්.මීළඟට අපේ ප‍්‍රවෘත්ති වාර්තාකරණය ගැනත් යමක් කියන්න ඕන. උදේ 6.45, දවල් 11.45, සවස 5.45 සහ රාති‍්‍ර 7.45 තමයි අපේ ප‍්‍රධාන ප‍්‍රවෘත්ති ප‍්‍රකාශ වෙන්නේ. රාති‍්‍ර 9.45 ට ප‍්‍රවෘත්ති සාරාංශයක් ඉදිරිපත් කරනවා.ප‍්‍රවෘත්ති වාර්තාකරණයේ දී විශ්වසනීයත්වයට සහ ක්‍ෂණයකින් ඉදිරිපත් කිරීම තමයි අප ගේ මූලික බලාපොරොත්තුව.ක්‍ෂණයකින් ඉදිරිපත් කිරීමේ දී අපි දැඩි ලෙස ම පරිස්සම් වෙනවා. අපි කැමති නෑ ඒ නිසා විශ්වසනීයත්වය බිඳ ගැනීමට.හේමාලි විජේරත්න ඡායාරූප - ගීත් ද මෙල්</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=av08030916</link>
    <topic>මධුමාධව අරවින්ද</topic>
    <author>හේමාලි විජේරත්න</author>
    <content>නව පැතුම් සමඟ නව නිවහනකඩයනා ගේ හද දිනූ හදවත් දොස්තරමුල්ලක් සහිත ඉඩමකට මුලු තිබෙන නිවෙසක් හොඳ නෑඅපේකම ජපානයට ගෙනයන ශිෂාන්තිසිනමා ලේඛකයන් සම්මානයෙන් පිදුම් ලද ඒ අසිරිමත් මොහොත80 වැනි ඔස්කාර් උලෙළින්විනෝදාංශෙට ඉංජිනේරුවො - දොස්තරලා වෙන්න පුළුවන් ද?කොච්චර දුක් - කලකිරීම් ආවත් ආදරයට අපි හරි ම ලෝබයිසංගීත දිවියේ තිස්වස සමරයිමෙය වේදිකා නාට්‍ය ක්‍ෂෙත‍්‍රයට අලුත් මුහුණුවරක්යුග ගණනක රේඩියෝ - ජෙනරේටර් එකතු කළ රසිකයෙක්පැදුරු පාටියෙන් ඔබේ නිවෙසට එන කැලුම් “අම්මා රතු සීයට කොහිල ටිකක් හදල දෙන්න”භච්චන් පවුලම සම්මාන රාති‍්‍රයට නැහැ‘තුරුණු තරු’ මාවතේ දිළෙන තරු‘දේශයට ශක්තියක්’මධුමාධව අරවින්ද1. ඔබ නිර්මාණ කරන්නෙ නැත්තෙ කලකිරීමකින් ඉන්න නිසා කියන්නෙ ඇත්ත ද?කිසිම දේකින් කලකිරෙන කෙනෙක් නොවෙයි මම. නිර්මාණ කරන්නෙ නැත්තෙත් නෑ. හැබැයි මම නිර්මාණ කරන්න බොහොම කාලයක් ගන්නවා. මම හරිම සංවේදී මනුස්සයෙක්.ඒ නිසා නිර්මාණයක් වුණත් කරන්නෙ කාලයක් පුරා ඒක මම විඳලයි. මේ පමාව හින්දා කෙනෙකුට හිතෙන්න පුළුවන් මම කලකිරිල නිර්මාණ කරන්නෙ නෑ කියලා. නමුත් එහෙම දෙයක් නෑ.හුඟාක් හිතල බලල කල්වේලා අරගෙන වෙනස් ම දෙයක් මිනිස්සුන්ට පෙන්නන්න මම ආසයි.2. ඔබ අතීතය ගැන පසුතැවෙනවා කියන්නෙ ඇත්ත ද?නෑ. මම අතීතයේ සිදුවුණ දේ ගැන පසුතැවෙන කෙනෙක් නොවෙයි. සර්ව සුබවාදී විදියට හිතන කෙනෙකුත් නෙමෙයි මම මගේ ජීවිතයට සැප විතරක් ම ළං වෙන්න ඕන කියලා හිතන්නෙ නෑ.දුක සැප දෙක ම ජීවිතේට එන්න ඕන. එහෙම නැතුව අපට ජීවත්වෙන්න අමාරුයි. ඒ නිසා කලකිරීම් වගේ දේවලුත් ඉදිරියටත් ජීවිතේට එන්න කියලා මම ප‍්‍රාර්ථනා කරනවා. එතකොටයි ජීවිතේ වෙනස් වෙන්නේ.3. නැවත විවාහ වෙන්න යනවා කියන්නේ ඇත්ත ද?විවාහ වෙන්න මට දැන්ම හදිස්සියක් නෑ. තව අවුරුදු 20 ක් විතර ඉදිරියට හිතනකොට විවාහය කියන අදහස බොහෝ දුරට වෙනස් වේවි. මගේ හිතේ ආදරයට ලොකු ඉඩක් තිබෙනවා.මට හිතෙනවා ගැහැනියක් ඉදිරියේ පෙන්වන ආදරය නීතිමය රාමුවක් සමඟ එක දිගට ම එක විදියට ම පෙන්වන්න අමාරුවෙයි කියලා.එහෙම වුණාම කලකිරීම් එනවා. ඊට වැඩිය හරිම සුන්දරයි පෙ‍්‍ර්ම කරන කාලය. ඒ නිසා මැරෙනකම්ම පෙම්වතෙක් වෙන්න ආසයි මම.4. ඔබ චිත‍්‍රපට රංගනයට පිවිසුණා කියන්නේ ඇත්ත ද?වෘත්තියක් වශයෙන් කරන්න පෙළඹුණා නොවෙයි. නමුත් මගේ මිත‍්‍ර ජැක්සන් ඇන්තනී බොහෝ කලක පටන් සැලසුම් කරමින් පර්යේෂණ කරමින් නිර්මාණය කරන ‘අබා’ චිත‍්‍රපටයේ චරිතයකට මට කතා කළා.මම ඉතිහාසයට බෙහෙවින්ම ආස කරන කෙනෙක් නිසා. බොහොම හොඳින් මට මේක විඳින්න පුළුවන් නිසාත් මම රඟපෑවා. ඉදිරියේදීත් තව මම ආසයි කළු චරිතයක් කරන්න.5. අලුත් ගීත එකතුවකට ලෑස්තිවෙනව කියන්නේ ඇත්ත ද?අලුත් ගීත කිහිපයක් ළඟ දී ම එයි. හැබැයි සංයුක්ත තැටියක් විදියට නොවෙයි. ඉස්සරලම මගේ බලාපොරොත්තුව ගීත 3 ක් විතර කරල විෂුවල් කරල නිකුත් කරන්න. ඒ සඳහා පසුගිය කාලයේ ම මම ගීත එකතු කළා.දැන් වැඩිපුරත් එක්ක ගීත තිබෙනවා. සැරින් සැරේ නිකුත් කරන මේ ගීත මේ අවුරුද්දෙ අන්තිමට විතර සී. ඩී. එකකට එන්න ඉඩ තිබෙනවා.හේමාලි විජේරත්න</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=ay0803091</link>
    <topic>තුවක්කුවෙන් ආණ්ඩු පෙරළන්න බැරි බව එයා හිරේදී තේරුම් ගත්තා</topic>
    <author>සුභද්‍රා දේශපි‍්‍රය ඡායා රූප -දුෂ්මන්ත මායාදුන්න</author>
    <content>තුවක්කුවෙන් ආණ්ඩු පෙරළන්න බැරි බව එයා හිරේදී තේරුම් ගත්තාගමේ තරුණ තරුණියන්ට ගමේම රැකියාඇමැති මහින්ද විජේසේකර ගැන අජන්තා කියයිඅපි දෙන්නා මුලින්ම මුණගැසුනේ මංගල උත්සවයකදි. අපි දෙන්නා එදා කතාබහ කරලා අඳුනාගත්තා. එදා එයාට මං ගැන අදහසක් පහළ වෙලා තිබෙනවා.ඒ කාලේ මම කී‍්‍රඩා උපදේශකවරියක් ලෙස සේවය කළා. එයාත් කී‍්‍රඩාවට බොහොම ළැදියාවක් තිබුණ කෙනෙක්. ඒ නිසා නිතර නිතර අපි කී‍්‍රඩා සම්බන්ධ කටයුතුවලදී මුණගැසුනා. ඊට ටික කාලයකට පසුව එයා එයාගේ අදහස මට කිව්වා.මහින්දගේ දේශපාලන කටයුතු නිසා අපේ ගෙදරින් විරුද්ධ වෙයි කියලා මුලින් මම හිතුවා. මහින්ද කෙලින්ම අපේ ගෙදරින් ඇවිත් ඇහුවා.අපේ ආදර සම්බන්ධය පටන් අරගෙන වසර හතරකින් පසුවයි අපි විවාහ වුණේ. ඒකාලේ මට අවුරුදු 21යි. 1981 මැයි 21 වැනි දා අපි විවාහ වුණා. විවාහයෙන් පසුව මම රැකියාවෙන් නතර වෙන්න තීරණය කළා.අපි විවාහ වෙලා වසර දෙකකින් මුල් දරුවා ලැබුණේ. අපිට දුවයි පුතාලා තුන්දෙනකුයි ඉන්නවා. දරුවෝ එක්කෙනෙක්වත් ලංකාවේ නැහැ. දුව කළමනාකරණ උපාධියක් හදාරනවා ඇමරිකාවේ. පුතාලා තුන්දෙනාම ඕස්ටේ‍්‍රලියාවේ ඉගෙන ගන්නවා.අපි මුණගැසෙන කොට නම් මහත්තයා කි‍්‍රයාකාරී දේශපාලනයේ නියැළීි හිටියේ නැහැ. නමුත් ග‍්‍රාමීය මට්ටමින් යම් යම් කටයුතු කළා. 71 කැරැල්ලෙන් පසුව එයාට විරුද්ධව තිබුණ නඩුවෙනුත් එයා නිදහස් වෙච්ච මුල් කාලයේ තමයි මට එයාව මුණගැසුනේ.මහින්ද මුණගැහෙන කොට එයා නීති විද්‍යාලයේ නීති ශිෂ්‍යයෙක්. නීතීඥයෙක් හැටියට දිවුරුම් දුන්නෙත් මාව මුණගැසුනට පස්සේ.මහින්දගේ දේශපාලන කටයුතුවලට මම කිසිසේත් විරුද්ධ වුණේ් නැහැ. මමත් පාසල් යන කාලයේ ඉඳලා දුවලා පැනලා කටයුතු කරපු කෙනෙක්.ඒ කාලේ මමත් එඩිතර චරිතයක්. ඒ නිසා මහින්දගේ චරිතයට කැමැත්තක් තිබුණා.සමාජ සේවා කටයුතුවලත් එයා සම්බන්ධ වෙලා කටයුතුª කළා.පාසල් මට්ටමේ සිට ශිෂ්‍ය සංගම් නායකයෙක් ලෙස කටයුතු කරපු මහින්ද විද්‍යොදය විශ්වවිද්‍යාලයේ අන්තර්විශ්වවිද්‍යාල ශිෂ්‍ය සංගමේ ශිෂ්‍ය සංගම් නායකයා ලෙස 1970 වසරේ තේරී පත්වුණා.1971 කැරැල්ලේ දී 25 විත්තිකරු ලෙස වසර හතරක් සිරගෙදර හිටියා. මහින්ද නිදහස් වුණේ 1975 දී.එයා නිතර කියනවා විශාල අත්දැකීම් රැසක් සිරගෙදරදී ලැබුවා ඒවගේම ජීවිතය පිළිබඳව පන්නරයක් ලැබුවා කියලා. වාමාංශික එක්සත් පෙරමුණෙන් 1977 දී ඡන්දයකට ඉදිරිපත් වෙලා පැරදුණා.කොල්වින් ආර්.ද සිල්වා ඇතුළු සියලුම දෙනාම එම ඡන්දයේදී පැරදුණා. සන්නද්ධ අරගලයකින් මේ රටේ බලය ලබාගන්න බැරි බවත්, කල්ලිවාදයට පමණක් මේ රටේ දේශපාලන බලය ලබාගන්න බැරි බවත් ඒ කාලේ එයා තේරුම් ගත්තා.මට එයා මුණගැසෙන කාලය වනවිටත් දේශපාලනය පිළිබඳ මුහුකුරා ගිය දැනුමක් එයාට තිබුණා. නිවැරැදි දේ දකින්න එයාට හැකියාව තිබුණා.එයා නිතර කියන දෙයක් තමයි එයාගේ තාත්තා ඉස්කෝලයක මුල්ගුරුවරයෙක් වුණ නිසා එයාලට විශ්වවිද්‍යාලය දක්වා ඉගැන්නුවා කියන එක. ඒත් එයාට පිටරටක අධ්‍යාපනයක් ලබන්න අවස්ථාවක් ලැබුණේ නෑ.ලෝකය දකින්නට නම් විදේශ අධ්‍යාපනයක් ලැබිය යුතුයි යන මතයේ එයා හිටියා. ඒ නිසයි එයා දරුවෝ හතරදෙනා පිටරට යවන්න තීරණය කළේ’1981 ශ‍්‍රී ලංකා නිදහස් පක්ෂයෙන් දෙවුන්දර ආසනයෙන් ඡන්දය ඉල්ලුවා. නමුත් එයා පරාද වුණා ඡන්ද 1200කින්. ඉන්පසුව පැවැති 1989 මහාමැතිවරණයෙන් මහින්ද පාර්ලිමේන්තුවට තේරී පත්වුණා.2001 දී එක්සත් ජාතික පක්ෂයෙන් ඡන්දය ඉල්ලුවා. ඒ අවස්ථාවේදීත් මහත්තයා දිනුවා. 2004 ඡන්දයේදී යළිත් ජයග‍්‍රහණය කළා. 2007 එක්සත් ජාතික පක්ෂයේ මන්තී‍්‍රවරයකු ලෙස සිටිමින් ආණ්ඩු පක්ෂයේ අමාත්‍යවරයෙක් ලෙස එකතු වුණා.අද වන විට අපි විවාහ වෙලා අවුරුදු 25 වෙනවා. දරුවෝ හතර දෙනෙක් අපිට ඉන්නවා. එයා හිතන්නේ අපිට පවුල් තුනක් තියෙනවා කියලා. එකක් අපේම පවුල. අනෙක් එක අපි දෙන්නගේ මවුපියන් ඉන්න පවුල්. අනෙක් එක ජනතාව නමැති පවුලයි.පුතාල තුන්දෙනයි දුවයි සමඟදේශපාලනය නිසා එයා ලබපු බොහොම කටුක අත්දැකීම් රැසක් තියෙනවා. විද්‍යෝදය විශ්ව විද්‍යාලයේ ඉගෙන ගන්න කාලෙත් එයාලට එක දවසක් බෝම්බ ගහලා තියනවා. එයාගේ යාළුවෝ සමහරකට තුවාල සිදුවෙලා එයා අනූනවයෙන් බේරිලා තිබුණා.1971 දී දෙවිනුවර මහත්තයාගේ මහගෙදර ගිනි තියලා තිබුණා. ඉන්පසුව 1989 දී ඒ නිවසට යළිත් ගිනි තිබ්බා. 1971 කැරැල්ල අවස්ථාවේදී මහින්දගේ පවුලේ හුඟක් අය දේශපාලන සිරකරුවෝ බවට පත් වුණා.මල්ලි කෙනෙක්ව මැරුවා. බොරු පැමිණිලි පටලවලා වරින්වර සිරගත කළා. එයා ඒ කිසිම දෙයකින් පසුබට වෙලා නැහැ. මහින්දගේ දේශපාලන ජීවිතේට ශක්තියක් වෙලා හැමදාම එයා පසු පසින් මම ඉන්නවා.මහත්තයා බාර ගන්න හැම අමාත්‍යංශයකම පෞද්ගලික ලේකම් ලෙස කටයුතු කරනවා.මාතර දිස්ති‍්‍රක් දැල්පන්දු කී‍්‍රඩා සංගමයේ සභාපති ධූරය දරන්නෙත් මම. සමස්ථ ලංකා දැල්පන්දු කී‍්‍රඩා සංගමයේ සභාපති ධූරයට මගේ නමත් යෝජනා කර තිබෙනවා. මහින්ද කවදත් අයුක්තිය අසාධාරණය වෙනුවෙන් පෙනී සිටිය චරිතයක්. පෞද්ගලික වාසි තකා එයා කිසිම දෙයක් කළේ නැහැ.මහින්ද ගමේ මිනිස්සුත් එක්ක හරිම සමීපයි. සතියකට වතාවත් එයා මාතර යනවාමයි. ගමේ කෑම බීමවලට තමයි එයා වඩාත් කැමැති. ජාතික ඇඳුමට තමයි එයා වඩාත් පි‍්‍රය කරන්නේ.දේශපාලනයෙන් සමුගත් දවසක මාතර නිවසේ පදිංචියට යන්න මහින්දගේ බලාපොරොත්තුව. දරුවෝ පිටරට ඉන්න නිසා ළමයි ළඟට යන්න මම නම් කැමැතියි. ඒත් මහින්දගේ කැමැත්ත ලංකාවේම ඉන්නයි.ලෝකෙ නොගිය රටවලට වඩා එයා ගිය රටවල් ගාන වැඩියි. නමුත් එයා කියන්නේ මාතර දෙවුන්දර එයාගේ ගමේ එයාගේ අවසාන කටයුතු කවදා හරි ;කරෙන්න ඕන කියලයි.සුභද්‍රා දේශපි‍්‍රය ඡායා රූප -දුෂ්මන්ත මායාදුන්න</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=ay0803092</link>
    <topic>ගමේ තරුණ තරුණියන්ට ගමේම රැකියා</topic>
    <author>රමණී සුබසිංහ</author>
    <content>තුවක්කුවෙන් ආණ්ඩු පෙරළන්න බැරි බව එයා හිරේදී තේරුම් ගත්තාගමේ තරුණ තරුණියන්ට ගමේම රැකියාකර්මාන්ත 300ක් ගමට ගෙන යයිදිනෙන් දින ඉහළ යන ආයාත වියදම් අවම කිරීමේ ජාතික වැඩපිළිවෙළ යටතේ ආනයන ආදේශක ලෙස දේශීය නිෂ්පාදන මෙරට ජනතාව අතර ප‍්‍රචලිත කිරීම සඳහා කර්මාන්ත සංවර්ධන අමාත්‍යංශය පෙරමුණ ගෙන තිබේ.කොළඹ සහ ගම්පහ ප‍්‍රදේශවලට පමණක් වැඩි වැඩියෙන් කර්මාන්ත කේන්ද්‍ර වීම හේතුකොටගෙන පැන නැඟී ඇති ශ‍්‍රම හිඟය ඇතුළු ගැටලු අවම කිරීම සඳහා ග‍්‍රාමීය ප‍්‍රදේශ තෙක් විසිරුණු කර්මාන්ත ක්ෂේත‍්‍රයක් ඇති කිරීමට පුළුල් වැඩසටහනක් මේ වන විට කි‍්‍රයාත්මක කොට තිබේ.ගමට කර්මාන්ත ව්‍යාපෘතිය එහිදී සුවිශේෂීය. මේ යටතේ ප‍්‍රාදේශීය ලේකම් කොට්ඨාස මට්ටමින් කර්මාන්ත 300 ක් පිහිටුවීමට කටයුතු අරඹා ඇති අතර ඉන් කර්මාන්ත 107ක ඉදිකිරීම් මේ වන විට ආරම්භ කර තිබේ.xදිවයින පුරා විසිරී යන ලෙස කි‍්‍රයාත්මක එම වැඩසටහන අනුව, නුවරඑළිය දිස්ති‍්‍රක්කයට කර්මාන්ත 11 ක්ද, කුරුණෑගල දිස්ති‍්‍රක්කයට කර්මාන්ත 08 ක්ද, මාතලේ දිස්ති‍්‍රක්කයට කර්මාන්ත 02 ක්ද, පුත්තලම දිස්ති‍්‍රක්කයට කර්මාන්ත 15 ක්ද, කළුතර දිස්ති‍්‍රක්කයට කර්මාන්ත 30 ක්ද, ගාල්ල දිස්ති‍්‍රක්කයට කර්මාන්ත 09 ක්ද, මාතර දිස්ති‍්‍රක්කයට කර්මාන්ත 06 ක්ද, හම්බන්තොට දිස්ති‍්‍රක්කයට කර්මාන්ත 04 ක්ද, බදුල්ල දිස්ති‍්‍රක්කයට කර්මාන්ත 02 ක්ද, මොනරාගල දිස්ති‍්‍රක්කයට කර්මාන්ත 02 ක්ද, රත්නපුර දිස්ති‍්‍රක්කයට කර්මාන්ත 09 ක්ද, කෑගල්ල දිස්ති‍්‍රක්කයට කර්මාන්ත 01 ක්ද, අනුරාධපුර දිස්ති‍්‍රක්කයට කර්මාන්ත 02 ක්ද, පොලොන්නරුව දිස්ති‍්‍රක්කයට කර්මාන්ත 05 ක්ද සහ ති‍්‍රකුණාමලය දිස්ති‍්‍රක්කයට කර්මාන්ත 01 ක්ද ලෙස අනුමත කර තිබේ.එයින් කර්මාන්ත 71 ක් නිෂ්පාදන කටයුතු අරඹා ඇත.ඉදිකිරීම් අරඹා ඇති බුත්තල කර්මාන්ත පුරය.ඇඟලුම්, කාබනික පොහොර, තේ, තේ කර්මාන්තශාලා සඳහා අවශ්‍ය යන්ත‍්‍ර සූත‍්‍ර නිපදවීම, රබර් නිෂ්පාදන, රූපලාවණ්‍ය, අපතේ යන දැවවලින් ඉන්ධන නිෂ්පාදනය, කොහු නිෂ්පාදන, රෙඩිමික්ස් නිෂ්පාදන, ලීබඩු, බිස්කට් සහ චොක්ලට් නිෂ්පාදනය, ප්ලාස්ටික් බෝතල් සහ එම බෝතල් නිපදවීමට අවශ්‍ය අමුද්‍රව්‍ය නිපදවීම යන කර්මාන්ත කි‍්‍රයාත්මකය.ග‍්‍රාමීය ප‍්‍රදේශ තෙක් විසිරුණු කර්මාන්ත ක්ෂේත‍්‍රයක් ඇති කිරීම මෙන්ම දේශීය විදේශීය ආයෝජන දිරිගැන්වීම, කාර්මික අපනයන දිරිගැන්වීම, දේශීය කර්මාන්තකරුවන් ආරක්ෂා කිරීම, රැකියා අවස්ථා උත්පාදනය, ප‍්‍රාදේශීය ආර්ථික විසමතා ඉවත් කිරීම, එම කර්මාන්ත ස්ථාපිත කිරීමේ ප‍්‍රධාන අරමුණු අතර වේ.නව කර්මාන්තශාලා නිසා ගම්බද රැකියා විරහිත තරුණ තරුණියන්ගේ ශ‍්‍රමය ඵලදායි ලෙස නිෂ්පාදන කාර්ය සඳහා යොදාගත හැකිවනු ඇත.ඔවුන්ට රැකියා අවස්ථා උදාවීමත් සමඟ ගම්බද පවුල්වල ආදායම් තත්ත්වය ද ඉහළ යනු ඇත. නව කර්මාන්ත ශාලා නිසා වක‍්‍ර රැකියා අවස්ථා ද උදාවනු ඇත.ග‍්‍රාමීය ප‍්‍රදේශවල කර්මාන්ත ස්ථාපිත කරවීම සඳහා ආයෝජකයන් දිරි ගැන්වීමේ වැඩපිළිවෙළක් ද කර්මාන්ත සංවර්ධන අමාත්‍යාංශය මගින් කි‍්‍රයාත්මක ය. ඒ අනුව අපේක්ෂිත ආයෝජකයන් සඳහා පහසුකම් රැසක් සැළසේ.කොළඹ සහ ගම්පහ යන දිස්ති‍්‍රක්කවලින් පිටත, අපෙ‍්‍ර්ල් මස පළමුවැනිදාට පෙර අවම වශයෙන් රුපියල් මිලියන 30 ක ආයෝජනයක් සහ රැකියා අවස්ථා 200 ක් සපයන කර්මාන්ත ව්‍යාපෘති සඳහා එම ප‍්‍රතිලාභ හිමි වේ.ආනයනය කරනු ලබන නව යන්ත‍්‍ර සූත‍්‍ර තීරුබදු සහ වැට් බද්දෙන් නිදහස් කිරීම, ආයෝජන ප‍්‍රමාණය සහ කර්මාන්ත පිහිටුවන ප‍්‍රදේශ අනුව වසර 05 සහ වසර 10 ක් දක්වා කාලයකට ආදායම් බදු විරාමයක් ලබා දීම, කොළඹ සහ ගම්පහ දිස්ති‍්‍රක්කවල සිට වෙනත් දිස්ති‍්‍රක්කයකට ප‍්‍රතිස්ථානගත කරන කර්මාන්ත සඳහා දරන ආයෝජනය ආදායම් බද්දෙන් නිදහස් කිරීම මෙන්ම එම කර්මාන්ත සඳහා ඉහත සඳහන් සියලුම බදු සහන ලබා දීම, අවශ්‍ය ඉඩම් සහ යටිතල පහසුකම් ලබා දීමට සහාය වීම එම ප‍්‍රතිලාභ අතර වේ.කර්මාන්තකරුවන් සඳහා මේ වසර පුරාමත්, එන වසරේ මාර්තු 31 වනතුරුත් මේ සහන ලබා ගත හැකිය. ප‍්‍රාදේශීය වශයෙන් යටිතල පහසුකම්වල පවතින දුර්වල තත්ත්වයන් ශී‍්‍ර ලංකාවේ කර්මාන්ත ව්‍යාප්තියට බලපාන ප‍්‍රධාන බාධකයකි.එම තත්ත්වය මඟ හැරීම සඳහා ප‍්‍රාදේශීය කර්මාන්තපුර පිහිටුවීමේ වැඩ සටහන කි‍්‍රයාත්මකය.ප‍්‍රාදේශීය වශයෙන් හඳුනා ගන්නා ලද ඉඩම්වල කර්මාන්ත පිහිටුවීම සඳහා ඇවැසි ජලය, විදුලිය, මාර්ග යනාදී මූලික යටිතල පහසුකම් සලසා දීම අමාත්‍යංශයේ මෙහෙය වීම යටතේ සිදු කෙරේ.පසුගිය වසරේ අගෝස්තු මාසය වන විට කර්මාන්ත පුර 18 ක් ස්ථාපිත කර තිබේ. ඒවායේ කර්මාන්තායතන 167 ක් නිෂ්පාදන කටයුතුවල නිරතව සිටී. සේවකයෝ 14,000 ට ආසන්න ප‍්‍රමාණයක් සේවයේ නිරතව සිටිති.දංකොටුව, දඹදෙණිය, මාකඳුර, පන්නල, කළුතර, හෝමාගම, මිනුවන්ගොඩ, කොළොන්නාව, පොළොන්නරුව, මාතලේ නාලන්ද, නාවලපිටිය උලපනේ, වැලිගම උඩුකාව, කරන්දෙණිය, අම්පාරේ නවගම්පුර සහ කුරුවිට ප‍්‍රදේශවල එම කර්මාන්තපුර ස්ථාපිතය.පුත්තලම, බුත්තල, ති‍්‍රකුණාමලය සහ වැලිගම යන ප‍්‍රදේශවල ද නව කර්මාන්තපුර 04 ක් ඉදි කෙරෙමින් පවතී.පුත්තලම කර්මාන්ත පුරයේ මුළු භූමි ප‍්‍රමාණය අක්කර 24 කි. එන මාසය අවසනට පෙර එහි ඉදිකිරීම් කටයුතු නිම කිරීමට නියමිත අතර අපේක්ෂිත රැකියා ප‍්‍රමාණය 15000 කි.දැව ආශි‍්‍රත කර්මාන්ත සඳහා වෙන් වූ බුත්තල කර්මාන්තපුරයේ ඉදිකිරීම් කටයුතු ඇරැඹුණේ පසුගිය වසරේ ජූලි මාසයේ දී ය. මොරටුව ප‍්‍රදේශයේ ස්ථානගත වී ඇති ගෘහ භාණ්ඩ නිෂ්පාදන කර්මාන්ත සඳහා අමුද්‍රව්‍ය ලෙස දැව සැපයීම වෙනුවට ඉහළ ගුණාත්මක භාවයෙන් යුත් ගෘහ භාණ්ඩ නිෂ්පාදනය කිරීම එම ව්‍යාපෘතියේ මූලික අරමුණ වේ.ගෘහ භාණ්ඩ නිෂ්පාදනය සඳහා නවීන තාක්ෂණය හඳුන්වා දීම, දැව භාණ්ඩවල ගුණාත්මක භාවය වැඩි දියුණු කිරීම සහ නිෂ්පාදන කි‍්‍රයාවලියේ දී සිදුවන නාස්තිය අවම කිරීම ද මේ යටතේ අපේක්ෂා කෙරේ.අක්කර 35 ක භූමි ප‍්‍රමාණයක ඉදිවෙන බුත්තල කර්මාන්තපුරයේ ද දහසක පමණ පිරිසකට රැකියා අපේක්ෂිත අතර 2009 වසරේ පෙබරවාරි මාසය වන විට එම ඉදිකිරීම් කටයුතු නිම වේ.බුත්තල කර්මාන්තපුරයේ සාර්ථකත්වය මත බිබිලේ ද දැව ආශි‍්‍රත කර්මාන්තපුරයක් ඉදි කිරීමට නියමිතය. ඇඹිලිපිටිය, මතුගම, පල්ලෙගොඩවත්ත, හොරණ - මිල්ලෑව, ගලිගමුව සහ ති‍්‍රකුණාමලය කල්පතුරෙහි යන ප‍්‍රදේශවලද නව කර්මාන්තපුර ඉදිකිරීමට පියවර ගෙන ඇත.ඉපලෝගම, යාපහුව, මාදම්පේ සහ හාරගම යන ප‍්‍රදේශවල නව කර්මාන්තපුර 04 ක් පිහිටුවීම සඳහා ඉඩම් සමික්ෂණ මේ දිනවල සිදු කෙරේ.ග‍්‍රාමීය තරුණ තරුණියට රැකියා සපයා දීම මෙන්ම ග‍්‍රාමීය ආර්ථිකයේ වේගවත් වර්ධනයක් ගමට කර්මාන්ත සහ ප‍්‍රාදේශීය කර්මාන්තපුර සංවර්ධනය යන ව්‍යාපෘති ඔස්සේ අපේක්ෂා කෙරේ.කර්මාන්ත සංවර්ධන අමාත්‍යංශයේ අතිරේක ලේකම් ආර්. වී. ඩී. පියතිලක මහතා සමඟ කළ සාකච්ඡාවක් ඇසුරෙන් මේ ලිපිය සැකසිණි.රමණී සුබසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=aj0803091</link>
    <topic>හොඳම දීර්ඝ ටෙලිනාට්‍යයටත් මෙවර රයිගම් ටෙලි සම්මාන</topic>
    <author/>
    <content>හොඳම දීර්ඝ ටෙලිනාට්‍යයටත් මෙවර රයිගම් ටෙලි සම්මානමහනුවර හසජ ආයතනයෙන් සිංගප්පූරුවේ හෝටල් පාඨමාලාශ‍්‍රී ලංකා ටෙලිකොම් සෙලින්කෝ ලයිෆ් වෙත පූර්ණ සන්නිවේදන විසඳුම් ආරක්ෂණය සලසයිලෝකයේ ඉහළම අගයෙන් යුතු බැංකු සන්නම් නාමය එච්.එස්.බී.සීලංකා බැංකු ගනුදෙනුකරුවනට පේමේට් ක‍්‍රමයට මිලදී ගැනීම්රයිගම් ටෙලිසම්මාන උලෙළ පිළිබඳව මාධ්‍යයට කරුණු පැහැදිලි කිරීමට එක්වූ රයිගම් ඔෆ් කිංඩම් සමාගමේ මුදල් අධ්‍යක්ෂ ප‍්‍රශාන්ත නානායක්කාර කළමනාකාර අධ්‍යක්ෂ ගණක අමරසිංහ සභාපති ආචාර්ය රවී ලියනගේ උප සභාපති කිෂාන්තියඩෝර් හා අධ්‍යක්ෂ ජගත් ධර්මජීව මහත්වරු මෙහි වෙති. ඡායාරූපය - ගීත් ද මෙල්රයිගම් ටෙලි සම්මාන උලෙළ සිවු වෙනි වරටත් ලබන මැයි මස 9 වැනිදා කොළඹ බණ්ඩාරනායක ජාත්‍යන්තර සම්මන්ත‍්‍රණ ශාලාවේදී උත්කර්ෂවත් අයුරින් පැවැත්වෙයි.2007 වර්ෂයේ විකාශය අවසන් කළ මෙරට රූපවාහිනි නාලිකාවල විකාශය වූ ටෙලි නිර්මාණ මේ සඳහා සලකා බැලේ. පසුගිය වසර වල ප‍්‍රදානය කැරුණු සම්මානවලට අමතරව දිනපතා විකාශය වන දීර්ඝ ටෙලිනාට්‍ය සඳහා සම්මාන ප‍්‍රදානය කිරීම මෙවර විශේෂත්වයකි.වසරේ ජනප‍්‍රිය ටෙලිනාට්‍ය නළුවා, නිළිය හා ටෙලිනාට්‍ය සහ දීර්ඝ ටෙලිනාට්‍ය තේරීම පාඨක ඡන්දයෙන් සිදු කැරේ. මේ සඳහා එස්.එම්.එස්. පණිවුඩ මගින් මනාපය ප‍්‍රකාශ කිරීමට හැකි ය. ටෙලිනාට්‍ය කලාවේ ප‍්‍රගමනය සඳහා කිංඩම් ඔෆ් රයිගම් ආයතනය මෙවරත් මෙම සම්මාන උලෙළ සංවිධානය කරන බව ගාලු මුවදොර හෝටලයේදී පැවැති මාධ්‍ය හමුවේදී සභාපති ආචාර්ය රවි ලියනගේ මහතා පැවැසීය.සතිපතා විකාශය වූ ප‍්‍රසාංගික ටෙලිනාට්‍ය සඳහා සම්මාන 17 ක් පිරිනැමෙන අතර ඒකාංගික ටෙලිනාට්‍ය අංශය සඳහා වසරේ විශිෂ්ටතම ඒකාංගික ටෙලිනාට්‍ය හා නිර්මාණාත්මක හෝ ශිල්පීය කුසලතා වෙනුවෙන් සම්මාන දෙකක් පිරිනැමේ.ජූරියේ කුසලතා සම්මාන පහක් පිරිනැමෙන අතර ළමා කුසලතා ඇගයීම සඳහා සම්මානයක් ද ජනප‍්‍රියතම අංශය සඳහා සම්මාන තුනක් ද මෙරට ටෙලිනාට්‍ය කලාවේ දියුණුව උදෙසා විශේෂ මෙහෙවරක් ඉටු කළ පුද්ගලයන් හා ආයතන පහක් සඳහා සම්මාන පහක් ද පිරිනැමේ.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=aj0803092</link>
    <topic>මහනුවර හසජ ආයතනයෙන් සිංගප්පූරුවේ හෝටල් පාඨමාලා</topic>
    <author/>
    <content>හොඳම දීර්ඝ ටෙලිනාට්‍යයටත් මෙවර රයිගම් ටෙලි සම්මානමහනුවර හසජ ආයතනයෙන් සිංගප්පූරුවේ හෝටල් පාඨමාලාශ‍්‍රී ලංකා ටෙලිකොම් සෙලින්කෝ ලයිෆ් වෙත පූර්ණ සන්නිවේදන විසඳුම් ආරක්ෂණය සලසයිලෝකයේ ඉහළම අගයෙන් යුතු බැංකු සන්නම් නාමය එච්.එස්.බී.සීලංකා බැංකු ගනුදෙනුකරුවනට පේමේට් ක‍්‍රමයට මිලදී ගැනීම්විදේශ අධ්‍යාපනය සඳහා සිසුන් යොමු කරන මහනුවර හසජ අධ්‍යාපන ආයතනය සිංගප්පූරුවේ හෝටල් පාඨමාලා සඳහා සිසුන් පිටත්කිරීම අරඹා ඇත.මාස 08 ක පාඨමාලාවක් වන  Food and Beverage සහතික පත‍්‍ර පාඨමාලාව සඳහා ශී‍්‍ර ලාංකික සිසුන්ගේ දැඩි ඉල්ලුමක් පවතී. පාඨමාලාවේ කාලයෙන් මුල් මාස 02 ක සිද්ධාන්ත සඳහා වෙන් වන අතර ඉතිරි මාස 06 දීමනා සහිත රැකියා පුහුණුවක් ලබා දේ.සහතික පත‍්‍ර පාඨමාලාවෙන් පසු උසස් සහතික පත‍්‍ර පාඨමාලාව හා ඩිප්ලෝමා පාඨමාලාව සඳහා ලියාපදිංචි වීමට සිසුන්ට අවස්ථාව පවතී. Diploma of Hotel Management  පාඨමාලාව සඳහා සිසුන් ලියාපදිංචි කිරීම සිදු කෙරෙන අතර එහි පාඨමාලා කාලය මාස 15 කි.එම ඩිප්ලෝමා පාඨමාලාව ඔස්ටේ‍්‍රලියාවේ විශ්ව විද්‍යාල හා සම්බන්ධ බැවින් සහතික නිකුත් කරනේනේ එම විශ්ව විද්‍යාලවලිනි. කැමති සිසුනට ඩිප්ලෝමා පාඨමාලා සාර්ථකව හදාරා අවසන් වීමෙන් පසු උසස් ඩිප්ලෝමා සඳහා ඔස්ටේ‍්‍රලියාවේ යාමට අවස්ථාව උදාවේ. මෙම සියලු පාඨමාලා සඳහා සාමාන්‍ය පෙළ විභාගය සමත්වී තිබීම ප‍්‍රමාණවත්වය.හසජ ජාත්‍යන්තර අධ්‍යාපන සේවා පෞද්ගලික සමාගම, 135 /16, නබීෂා ගොඩනැගිල්ල, කොටුගොඩැල්ල වීදිය, මහනුවර යන ලිපිනයෙන් හෝ දුරකථන අංක 081-4481487 න් වැඩි විස්තර ලබාගත හැකිය.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=aj0803093</link>
    <topic>ශ‍්‍රී ලංකා ටෙලිකොම් සෙලින්කෝ ලයිෆ් වෙත පූර්ණ සන්නිවේදන විසඳුම් ආරක්ෂණය සලසයි</topic>
    <author/>
    <content>හොඳම දීර්ඝ ටෙලිනාට්‍යයටත් මෙවර රයිගම් ටෙලි සම්මානමහනුවර හසජ ආයතනයෙන් සිංගප්පූරුවේ හෝටල් පාඨමාලාශ‍්‍රී ලංකා ටෙලිකොම් සෙලින්කෝ ලයිෆ් වෙත පූර්ණ සන්නිවේදන විසඳුම් ආරක්ෂණය සලසයිලෝකයේ ඉහළම අගයෙන් යුතු බැංකු සන්නම් නාමය එච්.එස්.බී.සීලංකා බැංකු ගනුදෙනුකරුවනට පේමේට් ක‍්‍රමයට මිලදී ගැනීම්ශ‍්‍රී ලංකා ටෙලිකොම් සමාගම පසුගියදා සෙලින්කෝ ලයිෆ් සමාගම සමඟින් ගිවිසුමකට එළැඹුණේ එම සමාගම වෙත පූර්ණ දත්ත සන්නිවේදන විසඳුම් ලබාදීම සඳහා ය.ඒ අනුව ශ‍්‍රී ලංකා ටෙලිකොම් සමාගම විසින් සෙලින්කෝ ලයිෆ් සමාගමේ ශාඛා 142 ක් සම්බන්ධ කරමින් සීමාරහිත හඬ, වීඩියෝ සහ දත්ත සේවා සම්බන්ධතාවය ලබාදෙයි.දීප ව්‍යාප්ත වූ දෘශ්‍ය තන්තු සංදාම කවය පදනම් කරගනිමින් ශ‍්‍රී ලංකා ටෙලිකොම් සමාගම විසින් මෙට්රෝ ඊතර්නෙට් තාක්ෂණය ඔස්සේ සෙලින්කෝ ලයිෆ් වෙත දිවයිනේ විසිරී සිටින සිය පාරිභෝගිකයන් වෙත සමීපවීමේ අවස්ථාව උදා කර දෙයි.ව්‍යාපාර සහ සාමාන්‍ය ජනතාව සම්බන්ධ කිරීමේ ප‍්‍රමුඛතමයා වශයෙන් විශිෂ්ට කාර්ය භාරයක් ඉටු කිරිම තුළ ශ‍්‍රී ලංකා ටෙලිකොම් සමාගමට මෙම ව්‍යාපෘතිය වැදගත් සංධිස්ථානයක් වෙයි.මේ සම්බන්ධයෙන් අදහස් දක්වමින් සෙලින්කෝ ලයිෆ්හි ප‍්‍රධාන විධායක නිලධාරි ආර්. රෙංගනාදන් මහතා මෙසේ පැවසීය. රක්ෂණ හිමියන්ගේ මෙන්ම අනාගත පාරිභෝගිකයන් වෙත සැපයෙන සේවා මට්ටමේ දියුණුවක් අපි අපේක්ෂා කරනවා.අනාගත හැකියාවන් බලාපොරොත්තුවනවාටත් වඩාත් විශ්මයජනක වන්නක්. ශ‍්‍රී ලංකා ටෙලිකොම් සමාගම විසින් නවතම තාක්ෂණය ඔස්සේ ලබාදුන් සන්නිවේදන විසඳුම් තුළින් අපගේ ව්‍යාපාරය තවත් වර්ධනය කරනු ඇත.ජාත්‍යන්තර මට්ටමේ සන්නිවේදන පහසුකම් තුළින් අපට අනාගතයේදී අපගේ ව්‍යාපාරයේ විවිධාංගීකරණය කිරීමේ නව මාවත් හඳුනා ගැනීමට හැකියාව ලැබෙනු ඇත. මෙහිදී අදහස් දැක්වූ ශ‍්‍රී ලංකා ටෙලිකොම් සමාගමේ ප‍්‍රධාන විධායක නිලධාරි සෝපි ටකහෂි මහතා පැවසුවේ ‘සෙලින්කෝ ලයිෆ් සමාගමට පූර්ණ දත්ත හා හඬ සන්නිවේදන විසඳුම් ලබාදීමට හැකිවීම පිළිබඳව සතුටට පත්වෙනවා.සන්නිවේදනයේ ප‍්‍රමුඛයා වශයෙන් අපි නිරන්තරයෙන් ම අපගේ ව්‍යාපාරික පාරිභෝගිකයන්හට හෙට දවසේ තාක්ෂණ අත්දැකීම් ලබාදීමට කටයුතු කරනවා. තවද අපගේ සන්නිවේදන විසඳුම් තුළින් මෙන් ම කළමනාකරණය කරන ලද ආරක්ෂිත, ලාභදායි හා උසස් අයිපී ජාලය මඟින් සෙලින්කෝ ලයිෆ් සමාගමට ඔවුන්ගේ තරගකරුවන් වෙත තරගකාරිත්වයක් ඇති කළ හැකි යැයි මා විශ්වාස කරනවා” යන්න ය.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=aj0803094</link>
    <topic>ලෝකයේ ඉහළම අගයෙන් යුතු බැංකු සන්නම් නාමය එච්.එස්.බී.සී</topic>
    <author/>
    <content>හොඳම දීර්ඝ ටෙලිනාට්‍යයටත් මෙවර රයිගම් ටෙලි සම්මානමහනුවර හසජ ආයතනයෙන් සිංගප්පූරුවේ හෝටල් පාඨමාලාශ‍්‍රී ලංකා ටෙලිකොම් සෙලින්කෝ ලයිෆ් වෙත පූර්ණ සන්නිවේදන විසඳුම් ආරක්ෂණය සලසයිලෝකයේ ඉහළම අගයෙන් යුතු බැංකු සන්නම් නාමය එච්.එස්.බී.සීලංකා බැංකු ගනුදෙනුකරුවනට පේමේට් ක‍්‍රමයට මිලදී ගැනීම්වෙළෙඳ පොළ වටිනාකම අනුව යුරෝපයේ විශාලතම බැංකුව වන එච්.එස්.බී.සී. ආයතනය නොබෝදා බෑන්කර් සඟාව ලේඛනගත කළ ඉහළතම තලයෙහි වැජඹෙන මූල්‍ය සංවිධාන 500 අතරින් ලෝකයේ ඉහළතම වටිනාකම ඇති සන්නම් නාමයෙන් යුතු බැංකුව ලෙස හඳුන්වා දී ඇත.එම සඟාව මගින් මෙහෙයවන ලද සමීක්ෂණයකට අනුව ‘ඒ’ ශ්‍රේණියේ උසස්ම ති‍්‍රත්ව සන්නම් තත්ත්වයට සමීපවීමට සමත්වූ එකම බැංකුව වශයෙන් ද එම අධ්‍යයනයේදී එච්.එස්.බී.සී. බැංකුව ගැන විශේෂ සඳහනක් කොට ඇත.ආයතනයෙහි සමූහ අලෙවිකරණ ප‍්‍රධානි කි‍්‍රස් ක්ලාක් මහතා මේ සම්බන්ධයෙන් මෙසේ ප‍්‍රකාශ කළේය. “අවුරුදු 10 ක කාල පරාසයක් තුළ එච්.එස්.බී.සී බැංකුව යන සන්නම් නාමය ලොව ඉතා බලවත් වත්කමක් බවට පත්වී ඇත.මතුවෙමින් පවතින වෙළෙඳ පොළ පිළිබඳ යොමුවන අපේ අවධානයට ඉමහත්ම පිටුවහලක් වන්නේ ද අපේ සන්නම තුළ ඇති ශක්තියයි. අපේ සියලුම ව්‍යාපාරික අංශයන්හි පෙළගැසී සිටින අපේ පාරිභෝගිකයන් දැන් නිරන්තරයෙන් ම අප වෙතින් විමසා සිටින්නේ ජාත්‍යන්තර මානයකින් යුතු සේවාවන් සහ විසඳුම් ය.මේ පිරිසට උපකාර කිරීමට අප මැනවින් සූදානම්ව සිටින අතර, මෙම ප‍්‍රවණතාවන් වර්ධනය වනවිට අපේ සන්නම අපේ ජයග‍්‍රහණ සහ සුදුසුකම් තවදුරටත් තහවුරු කරනු ඇත.” </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=aj0803095</link>
    <topic>ලංකා බැංකු ගනුදෙනුකරුවනට පේමේට් ක‍්‍රමයට මිලදී ගැනීම්</topic>
    <author>- සුභාෂිණි ජයරත්න,</author>
    <content>හොඳම දීර්ඝ ටෙලිනාට්‍යයටත් මෙවර රයිගම් ටෙලි සම්මානමහනුවර හසජ ආයතනයෙන් සිංගප්පූරුවේ හෝටල් පාඨමාලාශ‍්‍රී ලංකා ටෙලිකොම් සෙලින්කෝ ලයිෆ් වෙත පූර්ණ සන්නිවේදන විසඳුම් ආරක්ෂණය සලසයිලෝකයේ ඉහළම අගයෙන් යුතු බැංකු සන්නම් නාමය එච්.එස්.බී.සීලංකා බැංකු ගනුදෙනුකරුවනට පේමේට් ක‍්‍රමයට මිලදී ගැනීම්පේමේට් සේවාව හඳුන්වාදීමේ උත්සවයට එක්වූ ලංකා බැංකු සභාපති මහාචාර්ය ගාමිණි වික‍්‍රමසිංහ, සමාන්‍යාධිකාරී බී.ඒ.සී. ප‍්‍රනාන්දු, ඉන්දියාවේ පේමේට් ආයතනයේ කළමනාකාර අධ්‍යක්ෂ අජේ අඩිශෙෂාන්, උප සභාපති අම් බී‍්‍රෂ් මොහාන් මහත්වරු මෙහි වෙති.  ඡායාරූප - විමල් කරුණාතිලකලංකා බැංකුව ශී‍්‍ර ලංකාවේ ප‍්‍රථම වතාවට කෙටි පණිවිඩ මඟින් සිය පාරිභෝගිකයන්ට ගෙවීමේ ක‍්‍රමයක් හඳුන්වා දීමේ නිල උත්සවය පසුගියදා ලංකා බැංකු සභාපති මහාචාර්ය ගාමිණී වික‍්‍රමසිංහ මහතාගේ ප‍්‍රධානත්වයෙන් ලංකා බැංකු ප‍්‍රධාන මූලස්ථානයේදී පැවැත්වීය.මිලියන 6 ක් ඉක්මවූ ලංකා බැංකු ගනුදෙනුකරුවන්ට මෙන් ම මිලියන 7 ක් ඉක්මවූ ජංගම දුරකථන ග‍්‍රාහකයන්ට එම පේමේට් නම් සේවාවට එක්විය හැකිය.ඉන්දියා පෞද්ගලික සමාගම එක්ව ආරම්භ කළ පේමේට් සේවාව 2004 වසරේ සිට ඉන්දියාව තුළ ඉතාමත්ම ජනපි‍්‍රය ගෙවීම් සේවයක් විය.ලංකා බැංකු ගිණුමක් ඇති හා ඕනෑම වර්ගයේ ජංගම දුරකථනයක් හිමි ගනුදෙනුකරුවන්ට නව සේවාව ලබාගත හැකිය. පේමේට් සඳහා ලියාපදිංචි වූ විට රහස් අංකයක් හිමිවේ. ලියාපදිංචිය ඕනෑම ලංකා බැංකු ශාඛාවකින් කළ හැකිය.නව පේමේට් සේවාව ලක්ෂ 7 ක් ඉක්මවූ ජංගම දුරකථන පාරිභෝගිකයන්ට මහඟු අවස්ථාවකි.- සුභාෂිණි ජයරත්න,</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=aw0803091</link>
    <topic>අනුන්ට කත් ඇද සිරබත් කන පේමදාස</topic>
    <author>මතුගම මහින්ද විජේතිලක</author>
    <content>අනුන්ට කත් ඇද සිරබත් කන පේමදාසසිරකරුවන්ට පැවරී ඇත්තේ බන්ධනාගාර නිලධාරින් විසින් පවරන ලද වැඩ කොටස් ඉටු කිරීමය. සමහරෙක් සාමුහිකව කරනු ලබන වැඩ කටයුතුවලදී අතීතය මතක් වී පැන නගින දුක වේදනාව යටපත් කරන්නට උත්සාහ කරති.තවත් කෙනෙක් ආගමික වැඩ සටහනකට සම්බන්ධ වී දුක වේදනාව යටපත් කරන්නට උත්සාහ කරති.මේ සියල්ලට ම වඩා බරපතළ වනුයේ නිවැරැද්දේ චෝදනාවලට වැරැදිකරුවන් වී දඬුවම් විඳින සිරකරුවන් මෙන් ම ලොකු ලොක්කන් ගේ වැරැදි වැඩවලට සම්බන්ධ වීම නිසා නීතියේ රැහැනට අසු වූ චූදිතයන් ගේ මානසිකත්වය යි.ඔවුන් නිතර ම මාන බලන්නේ සිර ගෙදරින් පැන යෑමට ය. එසේ පැන යෑමට ඔවුන් උත්සාහ කරන්නේ නිදහස පතා නොවේ. ඒ ඔවුන් නිවැරැද්දේ චෝදනාවලට වැරැදිකරුවන් කළ පොලිස් නිලධාරින්, සාක්කිකරුවන් හා විනිශ්චයකාරයන්ගෙන් පළි ගෙන නැවතත් බන්ධනාගාර ගත වීමට ය.වරදක් නොකොට සිර දුක් විඳිනවාට වඩා තමන්ට අසාධාරණයක් කළවුන් මරා සිර දුක් විඳීම සිතට සහනයක් බව ඔව්හු පවසති. එසේ ම තමන් ගේ ශ‍්‍රමයෙන්, දක්ෂතාවයෙන් හා බය නැති කමෙන් ප‍්‍රයෝජනය ගෙන බලය ලබා ගත් හරි හම්බ කර ගෙන සුර සැප විඳින ඇතැම් දේශපාලනඥයන් දැන් තමන් මග හැර සිටීම නිසා මහත් වෛරයකින් උන් මරා නැවත සිර ගෙදරට පැමිණීම යහපතක් යැයි සිතන්නෝ ද සිටිති.පේමදාස දකුණු පළාතේ තරුණයෙකි. පාසල් අධ්‍යාපනයෙන් සමු ගත්තේ ඔහුගේ ම හිතුවක්කාර දඩබ්බර ගති නිසාම ය.පාසලෙන් ඉවත්ව ගෙදරට වී නිකරුණේ ගත කරන්නට බැරිකම හා පාළුව මග හරවා ගැනීම සඳහා ඔහු නිවසින් එළියට බැස්සේ ය.ඔහුට මුණ ගැහුණු මිතුරෝ සූදුවට හා සුරාවට ඇබ්බැහි වූවෝ ය. මුල දී දවසක් දෙකක් මේ මිතුරන් පේමදාස වෙනුවෙන් මත්පැන් සඳහා පරිත්‍යාගශීලී වුව ද එය දිගටම බලාපොරොත්තු විය නොහැකි විය.අනුන් ලවා වියදම් කැරවීම සුදුසු නැති බව පේමදාසට ද අවබෝධ වී තිබිණි.පේමදාස පළමුව ම කළේ ගෙදර වැඩිහිටියන් ගේ දේ සොරකම් කිරීම ය. එය ද දිගටම කැරගෙන යෑමට නොහැකි විය.අම්මා ඔහුට කරුණාව දැක්වුවද පියා සහ වැඩිමහල් සහෝදරයෝ පේමදාස ගේ වැඩ අපි‍්‍රය කළහ.ඔහුගේ වැඩ ගැන දොස් කියන්නට වූහ. මේ වාතාවරණය පේමදාසට නුරුස්නා දෙයක් විය. පේමදාස මිතුරන් ගේ ගෙවල්වල ඔවුන් සමග රාති‍්‍රය ගත කරන්නට පුරුදු විය.ඔවුන් අතරින් එක් මිතුරෙක් ස්වකීය කසිප්පු ජාවාරම සඳහා පෙ‍්‍ර්මදාසගේ උදව් ලබා ගන්නට කටයුතු කළේය.පේමදාස ගේ බය නැතිකම මිතුරා ගේ කසිප්පු නිෂ්පාදනයට හා කසිප්පු තොග ප‍්‍රවාහනයට යොදා ගත්තේය.ඔහුගේ දින චරියාව, නරක මිතුරන් ආශ‍්‍රය ආදී තොරතුරු පවුලේ අයට ද ආරංචි වෙන්නට පටන් ගත්තේය. පවුලේ මත්පැනට කැමති සහෝදරයෙක් පමණක් පේමදාසට අනුකම්පා කෙළේය.‘මල්ලී උඹ ඔය තැනින් තැන ජීවත් වෙන එක අපටත් ලැජ්ජයි. අනුන්ගේ ගෙවල්වල නතර වෙන්න උවමනා නැහැ. උඹ මගේ ගෙදර ඇවිත් හිටපං.’ යැයි ඒ සහෝදරයා පැවසීය.කසිප්පු ව්‍යාපාරිකයාගේ කටයුතු පේමදාස නිසා තව තවත් වැඩි දියුණු විය. මුදලාලිට වැඩි වැඩියෙන් වාසි ලැබෙන විට පේමදාසට ද හොඳින් සලකන්නට විය. දැන් පේමදාස ගේ අත මිට ද සරුය.ඔහු දිනක් අරක්කු බෝතලයක් ද රැගෙන සහෝදරයාගේ ගෙදරට ගියේය. අරක්කුවලට අමතරව කුකුළු මස්, හාල් සිල්ලර එළවුළු ද පොඩි දරුවන්ට කැවිලි පෙවිළි ද ගෙන යන්නට අමතක නොකෙළේ ය.එදා ඒ ගෙදර පුංචි මගුල් ගෙයක සිරි ගත්තේය. අයියා ගේ බිරිය අවශ්‍ය කට ගැස්ම සකස් කැර දුන්නාය. සහෝදර පෙ‍්‍ර්මය දෙගොඩ තලා යන්නට වී, අයියාගේ ගෙදර ඉස්සරහ කාමරය ඔහුට සකස් වූයේ එදා රාති‍්‍රයට පමණක් නොව, “ඉතින් හැමදාටම ඉන්න පුළුවන්ය.’ යන ආකාරයෙනි.දැන් පේමදාස ගේ පදිංචිය අයියා ගේ ගෙදර ය. මේ අතර දිනක් පේමදාස කසිප්පු ප‍්‍රවාහය කරමින් සිටිය දී පොලිසියේ අත් අඩංගුවට පත් විය. පේමදාස ගේ මිතුරන් ගේ ඉල්ලීම පරිදි ප‍්‍රදේශයේ ජනපි‍්‍රය දේශපාලකයා පොලිසියට ගොස් ඇප ලබා ගැනීමේ ක‍්‍රමවේදය ඉක්මන් කොට ඔහු ඉක්මනින් එළියට ගත්තේය.තමන්ට කළ උදව්ව නිසා, තමන්ගේ තරුණ මිතුරන් ගේ ඉලලීම නිසා ද මේ දේශපාලනඥයාගේ වැඩවලට උදව් කරන්නට ඉන්පසු පේමදාසට සිදු විය. ළඟ එන මැතිවරණය සඳහා පෝස්ටර් ගැසීම්, විරුද්ධවාදීන්ගේ බැනර් පෝස්ටර් ඉරා දැමීම, වේදිකා ඉදිකිරීම්, සැරසිලි ආරක්ෂාව හා චණ්ඩිකම්වලට පේමෙ මල්ලි නැතුව ම බැරි විය.දැන් පේමෙ මල්ලි දේශපාලනඥයා ගේ ළඟින් ම සිටින ‘කකුලක්’ බවට පත් විය. ළඟ එන මැතිවරණය සඳහා කාර්ය බහුල සමයක් වූ බැවින් පේම මල්ලිගේ වටිනාකම ද ඉහළ යමින් පැවතුණි.කසිප්පු මුදලාලිගේ හා දේශපාලනඥයාගේ අන්‍යොන්‍ය උදව් හා වෙනත් කි‍්‍රයාකාරකම්වල සම්බන්ධීකාරකයා ද වුයේ ද පේමෙ මල්ලී ය. දැන් පේම මල්ලි උදේට කැඳවාගෙන යෑමටත් රාති‍්‍රයට නිවසට ඇරැලීමටත් දේශපාලනඥයාගේ වාහනයක් පවා වෙන් කැරිණි.මේ අතර බීමතින් පාරේ ගමන් කරමින් සිටියදී පේමදාසගේ සහෝදරයා රිය අනතුරකට ලක් විය. ඔහු රෝහල් ගත කැරිණි. දැන් තුන් වේලට ම රෝහල කරා යෑමට පේමදාස මල්ලී නෑනණ්ඩියට දේශපාලකයාගේ වාහනයක් ද සපයයි.මස්සිනාගෙන් තම පවුලට ලැබෙන උදව් උපකාර පිළිබඳ මහත් සතුටකින් කැමැත්තකින් සිටි නෑනා සියලු ආකාරයෙන් ම මස්සිනාට සංග‍්‍රහ කරන්නට පටන් ගත්තේ ය. අයියා රෝහලෙන් සුවපත් වී ගෙදර එන විට සියල්ල රහසේ ආරම්භ වී තිබිණි.ඒ මැතිවරණයෙන් දේශපාලනඥයා ජය ගත්තේය. දැන් මන්තී‍්‍රතුමා කාර්ය බහුල ය. ඔහු බලවත් ය. ඒ අතර ම පේමෙ මල්ලී ද පාතාල කණ්ඩායමක් සමඟ එක් වී වැඩි වැඩියෙන් මුදල් ඉපැයීමේ කටයුතු ආරම්භ කෙළේය.මන්තී‍්‍රතුමා ද තිරය පිටුපස සිට කොන්ත‍්‍රාත් ව්‍යාපාර පටන් ගත් අතර පේමෙ මල්ලීගේ සහභාගිත්වය ඒවාට ද යොදා ගැනිණි. රජයේ රක්ෂිත වනාන්තරවලින් හොර දැව ජාවාරම ද පටන් ගත්තේය.මන්තී‍්‍රතුමාගේ තේජානුභාවය යොදා ගනිමින් නිලධාරින් ද නොමග යවමින්, අසරණ කරමින් කැලෑ කැපීම වඩා වාසිදායක ජාවාරමක් විය. සියලු වියදම් හැර සියයට පනහකටත් වඩා ලාබයක් තමන් ගේ මඩියට රුවා ගන්නට පේමෙ මල්ලී මොළකාරයා වීය.සම්පූර්ණ ලාබය ම තමන්ට ලැබේ නම් හොඳ යැයි සිතා සිටින මන්තී‍්‍ර ද මේ බව නොදන්නවා නොවේ. අකමැත්තෙන් වුවද ලැබෙන ලාබය ලබා ගෙන නිහඬව සිටීමට කපටි මන්තී‍්‍රවරයා වග බලා ගත්තේය.දේශපාලනඥයන් බලයට පත් වීමෙන් පසු ජනතාව ගෙන් ඈත් වීමත්, මැතිවරණ සමයේ දුන් පොරොන්දු අමතක කිරීමත් නිසා අමනාපයට පත් ජනතාව ද දේශපාලනඥයන් ගෙන් ඈත් වෙද්දී අදෘශ්‍යමාන බලවේගයන්ගේ තර්ජන ගර්ජන මන්තී‍්‍රවරුන් කරා එල්ලවන යුගයක් උදා විය.පේමෙ මල්ලී මන්තී‍්‍රවරයාගේ සමීප ආරක්ෂකයකු ගේ තත්ත්වයට පත් විය. පේම මල්ලීට අනියම් ආදායම් ව්‍යාපාර වල යෙදෙන්නට කාලය මදි විය. ඔහු එම පාඩුව පියවා ගැනීම සඳහා ඉක්මන් ආදායම් මාර්ගවලට නැඹුරු විය. පාතාල කොන්ත‍්‍රාත්, විශාල ප‍්‍රමාණයේ මංකොල්ලකෑම් වලට සම්බන්ධ වෙන්නට විය.මෙවැනි වැඩ පිළිවෙළ කි‍්‍රයාත්මක වෙද්දී මෙම මංකොල්ලකෑම්, සොරකම් හා අපරාධවලට විරුද්ධ ජනයා පොලිසියට විරුද්ධව පෙත්සම් ගහන්නට පටන් ගත්තේය. ප‍්‍රතිවාදී පක්ෂවල දේශපාලනඥයන් ද මේ ප‍්‍රදේශයේ අපරාධ ඉහළ යෑම පිළිබඳ වගකිව යුතු තැන්වලට පැමිණිලි කරන්නට විය.දේශපාලන බලපෑම් නිසා පේමෙ මල්ලී ගැන පියවරක් නොගැනුණ ද සෑම සොරකමක් මංකොල්ලයක් පිළිබඳ අවශ්‍ය සාධක වාර්තා ලිපි ගොනුවල එක් රැස් වී තිබිණි.නොදැනුවත්ව ම වාගේ පේමෙ මල්ලිගේ වයස ද මෝරා යමින් ගියේ ය. ඒ සමග ම නෑනණ්ඩිය ද ඇඟ රැළි වැටී කෙස් සුදුවන තත්ත්වයකට පත් වූවාය.මේ අතර මන්තී‍්‍රවරයා හමු වී රැකියාවක් ලබා ගැනීම සඳහා පෙරුම් පුරමින් සිටි තරුණ ආධාරකාරියකට එය ඉටු නොවන විට පේමෙ මල්ලී සමඟ තම දුක් ගැනවිල්ල නිතර දෙවේලේ කියවන්නට වූවාය.තමන් ද දන්නා ආකාරයෙන් මේ තරුණිය මැතිවරණවලදී වෙහෙසවීම පිළිබඳ කෘතගුණයක් ඉටු නොවීම ගැන කල්පනා කරමින් සිටි පේමෙ මල්ලී ගේ සිත ඇය කරා ගියේය. එහි ප‍්‍රතිඵලයක් ලෙස පේමෙ මල්ලී විවාහකයෙක් බවට ද පත් විය.ජීවිතයේ හතළිස් වැනි සැතපුම් කණුව පසු කරමින් සිටියදී පේමෙ මල්ලී දෙදරු පියෙක් බවට ද පත් විය. පොලිසියේ ඉහළ තැන්වල නියමය පරිදි විශේෂ අපරාධ මර්ධන එකකයක තියුණු ඇස පේමෙ මල්ලී වෙත යොමු වී තිබුණු බව ඔහු දැන සිටියේ නැත.දරුණු මංකොල්ලයක් සිදු කොට පලා යමින් සිටියදී පේමදාස ආයුධත් සමඟ ම පොලිස් අත් අඩංගුවට පත් විණි. ඒ වන විට මන්තී‍්‍රවරයා විදේශ ගතව සිටියේය.පේමදාස අධිකරණයට ඉදිරිපත් කැරිණි. සැමදා නියං එක දා වැහි වලාවේ කීවා සේ පොලිසියේ පැරැණි ලිපි ගොනු තුළට වී සැඟ වී සිටි ගිනි පුපුරු ද අළු යටින් මතු වී හිනැහෙන්නට විය. බරපතළ චෝදනා ඔප්පු වීමෙන් පේමදාසට මහ හිර ගෙදර තපින්නට සිදු විය. දැන් ඔහු ගේ වයස අවුරුදු පනහ ද ඉක්මවා ගොස් ඇත.සිරගෙදර ජීවිතය තුළ ද මටසිළුටු බවින් තොර දඩබ්බරයකුවූ පේමදාස බන්ධනාගාර සුබ සාධක අංශයේ විශේෂ අවධානයට ලක් වුයේය.මොහු ගේ ගති ගුණ පාලනය කිරීම සඳහා පුහුණුව ලැබූ සුබ සාධක නිලධාරීන් යොමු කිරීමට බන්ධනාගාර සුබසාධක අධිකාරි ඩබ්ලිව්. එෆ්. ආර්. ලක්ෂ්මන් මහතාට සිදු විය. ක‍්‍රමයෙන් පේමදාස සමඟ සාකච්ඡා කරමින් යහමඟට ගැනීමේ වැඩ පිළිවෙළ කි‍්‍රයාත්මක විය.ආගමික වැඩ සටහන්වලට සහභාගි වන තත්ත්වයට පේමදාස ගේ හිත මොළොක් කරන්නට පුළුවන්කම ලැබිණි.පේමදාස කොයි තරම් දුරට සුබවාදී වී දැයි කියතොත් විශේෂ බලපත‍්‍රයක් මත ඔහුට ඉක්මන් නිදහසක් ලැබිණි. ඔහු අද සුප‍්‍රසිද්ධ විහාරස්ථානයක නේවාසිකව ආගමික වතාවත්වල යෙදේ.ඔහු දැන් ස්වකීය අතීතය ස්මරණය කරමින් ඇසුරු කරන්නන්ට පාඩමක් කියා දෙයි. ‘වැරැදි වැඩ කරලා කිසි දවසක සතුටින් සැනසීමෙන් ඉන්න නම් ලැබෙන්නේ නෑ. මේ ආත්මයේමත් විඳවන්න වෙනවා. ඒ වගේ ම දේශපාලනයත්, වංචාත්, සූදුවටත් දන්න කෙනෙකුට යන්න දෙන්න නරකයි.”මතුගම මහින්ද විජේතිලක</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=aa0803161</link>
    <topic>රුපියල් කෝටි 3855 න් ගම් 14000 ක් හැදෙයි</topic>
    <author>නිහාල් පී. අබේසිංහ</author>
    <content>රුපියල් කෝටි 3855 න් ගම් 14000 ක් හැදෙයිරජයට එරෙහි බොරු ප‍්‍රචාර පතුරුවන්න රුපියල් කෝටි 20 ක මුදල් කුට්ටියක්විදෙස් බලශක්ති විශේෂඥයෝ ශ‍්‍රී ලංකාවට බැල්ම හෙළතිඊ-ගම්මාන 5ක්බොරු චෝදනා, එල්ල කළ ද ‘මිහින් ලංකා’ ඉදිරියටම...දිස්ති‍්‍රක්ක 5 ක නායයෑම් තර්ජනශ‍්‍රීලනිපයේ ශක්තිය රටේ ශක්තියයිතමිල්නාඩුවේ බෞද්ධ මධ්‍යස්ථානයකට අක්කර 40ක් පරිත්‍යාග කෙරේදැඩි සත්කාර ඒකකයක් පිහිටුවන්න වෛද්‍ය ප‍්‍රදර්ශනයක්‘සත් එෆ්.එම්’ ගුවන්විදුලි නාලිකාව විකාශන කටයුතු ආරම්භකල අවස්ථාවගම නැඟුම 2008 වැඩ සටහන ඇරැඹේනිහාල් පී. අබේසිංහරටේ ග‍්‍රාම නිලධාරි වසම් සියල්ල රුපියල් කෝටි 3855 කින් සංවර්ධනයකට ලක් කරන ගම නැගුම 2008 වැඩ සටහනේ සමාරම්භක උලෙළ සිකුරාදා (14) ඉබ්බාගමුවේ දී හා අනුරාධපුරයේ කහටගස්දිගිලියේ දී ජනාධිපතිතුමා ගේ ජ්‍යෙෂ්ඨ උපදේශක පාර්ලිමේන්තු මන්තී‍්‍ර බැසිල් රාජපක්ෂ මහතා ඇතුළු මැති ඇමැතිවරුන් ගේ ප‍්‍රධානත්වයෙන් පැවැත්විණි.මහින්ද චින්තනය අනුව ග‍්‍රාම නිලධාරි වසම් 14000 ක් 21 වැනි සියවසට උචිත පරිදි සමෘද්ධිමත් ගම්මාන ලෙස සංවර්ධනය කිරීමට කි‍්‍රයාවට නැඟෙන මේ වැඩසටහන සඳහා මෙරට ඉතිහාසයේ ග‍්‍රාමීය සංවර්ධනයට වෙන් කළ වැඩි ම මුදල වෙන් කොට ඇතැයි ජාතිය ගොඩනැගීමේ අමාත්‍යාංශයේ ලේකම් ඩබ්ලිව්. කේ. කේ. කුමාරසිරි මහතා ‘සිළුමිණ’ට පැවසී ය.ජාතිය ගොඩනැගීමේ කැබිනට් ඇමැතිවරයා ලෙස කටයුතු කරන මහින්ද රාජපක්ෂ ජනාධිපතිතුමා ගේ උපදෙස් මත ජාතිය ගොඩනැගීමේ ඇමැතිවරුන් හය දෙනා ගේ අධීක්‍ෂණය යටතේ මෙම වැඩපිළිවෙළ කි‍්‍රයාවට නැඟේ.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=aa0803162</link>
    <topic>රජයට එරෙහි බොරු ප‍්‍රචාර පතුරුවන්න රුපියල් කෝටි 20 ක මුදල් කුට්ටියක්</topic>
    <author>සුමිත‍්‍රද සිල්වා</author>
    <content>රුපියල් කෝටි 3855 න් ගම් 14000 ක් හැදෙයිරජයට එරෙහි බොරු ප‍්‍රචාර පතුරුවන්න රුපියල් කෝටි 20 ක මුදල් කුට්ටියක්විදෙස් බලශක්ති විශේෂඥයෝ ශ‍්‍රී ලංකාවට බැල්ම හෙළතිඊ-ගම්මාන 5ක්බොරු චෝදනා, එල්ල කළ ද ‘මිහින් ලංකා’ ඉදිරියටම...දිස්ති‍්‍රක්ක 5 ක නායයෑම් තර්ජනශ‍්‍රීලනිපයේ ශක්තිය රටේ ශක්තියයිතමිල්නාඩුවේ බෞද්ධ මධ්‍යස්ථානයකට අක්කර 40ක් පරිත්‍යාග කෙරේදැඩි සත්කාර ඒකකයක් පිහිටුවන්න වෛද්‍ය ප‍්‍රදර්ශනයක්‘සත් එෆ්.එම්’ ගුවන්විදුලි නාලිකාව විකාශන කටයුතු ආරම්භකල අවස්ථාවජර්මනියෙන් ලැබුණ මුදල් එන්ජීඕ ලොක්කන් තමන් අතරෙ ම බෙදා ගෙනසුමිත‍්‍රද සිල්වාශ‍්‍රී ලංකා රජය අපකීර්තියට පත් කැරවීමේ අරමුණින් විවිධ ප‍්‍රචාරක ව්‍යාපෘති කි‍්‍රයාත්මක කරනු ලබන රාජ්‍ය නොවන සංවිධාන කිහිපයකට මෑතක දී ජර්මනියේ රාජ්‍ය නොවන සංවිධාන අරමුදලක් විසින් රුපියල් කෝටි 20 ක් ලබා දී තිබේ.එසේ ලැබුණු මුදල රාජ්‍ය නොවන සංවිධාන ප‍්‍රධානීන් කිහිප දෙනකු තම තමන් අතර බෙදා ගෙන ඇතැයි ද දැන ගන්නට ඇත.මානව හිමිකම්, ප‍්‍රජාතන්ත‍්‍රවාදය සහ ජනවාර්ගික ගැටලුව පිළිබඳව මහ ඉහළින් කතා කරන රාජ්‍ය නොවන සංවිධානයකට මේ මුදල ලැබී ඇති අතර පසුව එම මුදල රාජ්‍ය නොවන සංවිධාන ප‍්‍රධානීන් කිහිප දෙනකු අතර බෙදී ගොස් තිබේ.මෙයින් රුපියල් කෝටි 12 ක මුදලක් එක්තරා රූපවාහිනි සේවයකට ලබා දී ඇත්තේ සාමය ගොඩනැංවීමේ ව්‍යාපෘතියක් බැව් සඳහන් කරමින් වුවත් එම රූපවාහිනි විකාශය කොළඹ හා තදාසන්න ප‍්‍රදේශයන්ට පමණක් සීමා වී ඇති තත්ත්වයක් මත රටේ සාමය ගොඩනැඟීමට යැයි කියමින් ලබා ගත් මුදල් වෙනත් යටි අරමුණු සඳහා යොදා ගැනෙන බවත් තතු දත් ආරංචි මාර්ගවලින් අනාවරණය වෙයි.මේ රුපියල් කෝටි 20 ක මුදල බෙදා ගැනීමේ දී සිදු වී ඇති තවත් ආන්දෝලනාත්මක සිද්ධියක් වී ඇත්තේ ඉහත රාජ්‍ය නොවන සංවිධානයේ අධ්‍යක්‍ෂවරුන් ලෙස කටයුතු කරන අතරතුර තම තම සංවිධානවල “ව්‍යාපෘති” සඳහා යැයි කියමින් මුදල් වෙන් කොට ගැනීම ය.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=aa0803163</link>
    <topic>විදෙස් බලශක්ති විශේෂඥයෝ ශ‍්‍රී ලංකාවට බැල්ම හෙළති</topic>
    <author>සුභද්‍රා දේශපි‍්‍රය</author>
    <content>රුපියල් කෝටි 3855 න් ගම් 14000 ක් හැදෙයිරජයට එරෙහි බොරු ප‍්‍රචාර පතුරුවන්න රුපියල් කෝටි 20 ක මුදල් කුට්ටියක්විදෙස් බලශක්ති විශේෂඥයෝ ශ‍්‍රී ලංකාවට බැල්ම හෙළතිඊ-ගම්මාන 5ක්බොරු චෝදනා, එල්ල කළ ද ‘මිහින් ලංකා’ ඉදිරියටම...දිස්ති‍්‍රක්ක 5 ක නායයෑම් තර්ජනශ‍්‍රීලනිපයේ ශක්තිය රටේ ශක්තියයිතමිල්නාඩුවේ බෞද්ධ මධ්‍යස්ථානයකට අක්කර 40ක් පරිත්‍යාග කෙරේදැඩි සත්කාර ඒකකයක් පිහිටුවන්න වෛද්‍ය ප‍්‍රදර්ශනයක්‘සත් එෆ්.එම්’ ගුවන්විදුලි නාලිකාව විකාශන කටයුතු ආරම්භකල අවස්ථාවසුභද්‍රා දේශපි‍්‍රයසුළං බලය, හිරු එළිය සහ දර යනාදිය යොදාගෙන බලශක්තිය උත්පාදනය කිරීමට සැලසුම් කොට තිබෙන ව්‍යාපෘති සඳහා ශ‍්‍රීී ලංකාවට සහාය දීමට අන්තර්ජාතික මට්ටමේ බලශක්ති විශේෂඥයෝ ඉදිරිපත් ව සිටිති.මේ යටතේ නවීන තාක්ෂණික සහයෝගයත් විකල්ප බලශක්ති උත්පාදනය පිළිබඳ ඉහළ ම පෙළේ විශේෂඥ උපදෙස් ද මෙරටට ලැබීමට නියමිතය. විකල්ප බලශක්ති උත්පාදනය මඟින් මෙගාවොට් 400ක විදුලි ධාරිතාවක් ලබාගැනීමට ඉලක්ක කොට තිබේ.ඉකුත් මාර්තු 4 සිට 8 දක්වා ලෝක පුනර්ජනනීය බලශක්ති සමුළුව ඇමෙරිකාවේ වොෂිංටන් නගරයේදී පැවැත්වුණු අතර ඒ සඳහා රටවල් 135ක බලශක්ති විෂය බාර ඇමැතිවරු සහභාගී වූහ.ඇමෙරිකා ජනාධිපති ජෝර්ජ් ඩබ්ලිව්. බුෂ් ගේ ප‍්‍රධානත්වයෙන් පැවැති මේ සමුළුවාරයේදී ශ‍්‍රී ලංකාවට විශේෂ දේශනයක් පැවැත්වීමේ අවස්ථාව හිමි විය.මෙහිදී සමුළුව ඇමතූූ ඇමැති ඩබ්ලිව්.ඩී.ජේ.සෙනෙවිරත්න මහතා, විකල්ප බලශක්ති උත්පාදනය පිළිබඳව මෙරට කි‍්‍රයාත්මක කැරෙන ව්‍යාපෘති පිළිබඳව කළ කරුණු දැක්වීම පිළිබඳව අන්තර්ජාතික බලශක්ති විශේෂඥයන් ගේ දැඩි අවධානය යොමුවී තිබේ.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=aa0803164</link>
    <topic>ඊ-ගම්මාන 5ක්</topic>
    <author>සුභාෂිණී ජයරත්න</author>
    <content>රුපියල් කෝටි 3855 න් ගම් 14000 ක් හැදෙයිරජයට එරෙහි බොරු ප‍්‍රචාර පතුරුවන්න රුපියල් කෝටි 20 ක මුදල් කුට්ටියක්විදෙස් බලශක්ති විශේෂඥයෝ ශ‍්‍රී ලංකාවට බැල්ම හෙළතිඊ-ගම්මාන 5ක්බොරු චෝදනා, එල්ල කළ ද ‘මිහින් ලංකා’ ඉදිරියටම...දිස්ති‍්‍රක්ක 5 ක නායයෑම් තර්ජනශ‍්‍රීලනිපයේ ශක්තිය රටේ ශක්තියයිතමිල්නාඩුවේ බෞද්ධ මධ්‍යස්ථානයකට අක්කර 40ක් පරිත්‍යාග කෙරේදැඩි සත්කාර ඒකකයක් පිහිටුවන්න වෛද්‍ය ප‍්‍රදර්ශනයක්‘සත් එෆ්.එම්’ ගුවන්විදුලි නාලිකාව විකාශන කටයුතු ආරම්භකල අවස්ථාවසුභාෂිණී ජයරත්නවසර 2010 වනවිට මෙරට ජනගහනයෙන් 60%කට පරිගණක සාක්ෂරතාව ලබාදීමට තෝරාගත් ග‍්‍රාමීය පාසල් 5ක් කේන්ද්‍ර කොට “ඊ-ගම්මාන” 5ක් ස්ථාපනය කිරීමට අධ්‍යාපන අමා්‍යාංශයේ ද්විතියික අධ්‍යාපන නවීකරණ ව්‍යාපෘතිය පියවර ගෙන ඇත.පාසල් හැර ගිය තරුණ පිරිස් වෙත පරිගණක දැනුම ලබාදීමටත් සමස්ත ග‍්‍රාමීය ප‍්‍රජාවම ආවරණය වන පරිදි මෙම වැඩ සටහන ක‍්‍රියාත්මක කිරීමටත් අමාත්‍යාංශය බලාපොරොත්තු වෙයි.මේ මඟින් ගිණුම් හා අලෙවිකරණ අංශයන්හි රැකියා බලාපොරොත්තුªවන උගත් තරුණ කොටස්වලට වෙබ් අඩවියක් නිර්මාණය කිරීමටත්, සේවා සමාගම් 5ක් ස්ථාපනය කිරීමටත්, පළමු වර්ෂය අවසානයේ එක් ගම්මානයක් ආශ‍්‍රිතව රැකියා අවස්ථා 25ක් නිර්මාණය කිරීමටත් අපේක්ෂිතය.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=aa08031611</link>
    <topic> බොරු චෝදනා, එල්ල කළ ද ‘මිහින් ලංකා’ ඉදිරියටම...</topic>
    <author/>
    <content>රුපියල් කෝටි 3855 න් ගම් 14000 ක් හැදෙයිරජයට එරෙහි බොරු ප‍්‍රචාර පතුරුවන්න රුපියල් කෝටි 20 ක මුදල් කුට්ටියක්විදෙස් බලශක්ති විශේෂඥයෝ ශ‍්‍රී ලංකාවට බැල්ම හෙළතිඊ-ගම්මාන 5ක්බොරු චෝදනා, එල්ල කළ ද ‘මිහින් ලංකා’ ඉදිරියටම...දිස්ති‍්‍රක්ක 5 ක නායයෑම් තර්ජනශ‍්‍රීලනිපයේ ශක්තිය රටේ ශක්තියයිතමිල්නාඩුවේ බෞද්ධ මධ්‍යස්ථානයකට අක්කර 40ක් පරිත්‍යාග කෙරේදැඩි සත්කාර ඒකකයක් පිහිටුවන්න වෛද්‍ය ප‍්‍රදර්ශනයක්‘සත් එෆ්.එම්’ ගුවන්විදුලි නාලිකාව විකාශන කටයුතු ආරම්භකල අවස්ථාවමිහින් ලංකා ගුවන් සේවාව ආරම්භයේ සිට මේ දක්වා ම ශීඝ‍්‍ර වර්ධනයක් ලබමින් අපේක්ෂිත ඉලක්කය කරා ගමන් කරමින් සිටින්නේ යැයි එහි ප‍්‍රධාන විධායක නිලධාරි සචින් වාස් ගුණවර්ධන මහතා පවසයි.මිහින් ලංකා ගුවන් සේවාව ආරම්භයේ සිට වසර තුනක කාල පරිච්ඡේදයක දී ලාබ ලබන තත්ත්වයට ගෙන ඒමට සැලසුම් සකස් කොට ඇතැයි ද ඔහු සඳහන් කරයි.මිහින් ලංකා ගුවන් සේවාව ආරම්භ කළ දින සිට මේ දක්වා රුපියල් බිලියන 2.7 ට අධික ශුද්ධ ලාබයක් ලබා ඇතැයි ද එයින් සියයට 55 ක් විදේශ විනිමය වශයෙන් රටට ආදායම් ලබා දී ඇතැයි ද සඳහන් කැරෙන අතර මේ ආයතනය මෙතෙක් පැමිණ ඇති ගමන් මඟ සමාලෝචනය කරන විට විවිධ දුෂ්කරතා මධ්‍යයේ වුවත් ඉතා ශක්තිමත් ගුවන් සේවාවක් ලෙස නැගී සිටිනා බවත් ඔහු සඳහන් කරයි.ඒ හැරෙන්නට සාමාන්‍ය ජනතාවට අඩු මිලට ගුවන් ගමන් සේවා සපයන මිහින් ලංකා ගුවන් සේවාව මසකට ගුවන් වාර 70 ක් ඩුබායි, සිංගප්පූරුව, තායිලන්තය, ඉන්දියාව, මාලදිවයින යන රටවල් අතර පවත්වා ගෙන යන බවත් සඳහන් කරන සචින් වාන් ගුණවර්ධන මහතා, පොදු ජනතාවට ලාබදායක ලෙස රාජ්‍ය ගුවන් සේවාවක් පවත්වා ගෙන යෑමට එරෙහිව ඇතැම් පිරිස් විසින් පතුරුවා හරිනු ලබන අසත්‍ය හා ද්වේශ සහගත ප‍්‍රචාර පිළිබඳව කණගාටු වන මුත් ඒවායින් නොසැලී අනාගත ඉලක්ක කරා ශක්තිමත්ව ගමන් කරන බවත් අවධාරණය කරයි.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=aa08031612</link>
    <topic>දිස්ති‍්‍රක්ක 5 ක නායයෑම් තර්ජන</topic>
    <author/>
    <content>රුපියල් කෝටි 3855 න් ගම් 14000 ක් හැදෙයිරජයට එරෙහි බොරු ප‍්‍රචාර පතුරුවන්න රුපියල් කෝටි 20 ක මුදල් කුට්ටියක්විදෙස් බලශක්ති විශේෂඥයෝ ශ‍්‍රී ලංකාවට බැල්ම හෙළතිඊ-ගම්මාන 5ක්බොරු චෝදනා, එල්ල කළ ද ‘මිහින් ලංකා’ ඉදිරියටම...දිස්ති‍්‍රක්ක 5 ක නායයෑම් තර්ජනශ‍්‍රීලනිපයේ ශක්තිය රටේ ශක්තියයිතමිල්නාඩුවේ බෞද්ධ මධ්‍යස්ථානයකට අක්කර 40ක් පරිත්‍යාග කෙරේදැඩි සත්කාර ඒකකයක් පිහිටුවන්න වෛද්‍ය ප‍්‍රදර්ශනයක්‘සත් එෆ්.එම්’ ගුවන්විදුලි නාලිකාව විකාශන කටයුතු ආරම්භකල අවස්ථාවමේ දිනවල පවතින අධික වැසි තත්ත්වය නිසා රත්නපුර, කෑගල්ල, මහනුවර, නුවරඑළිය හා බදුල්ල දිස්ති‍්‍රක්කවල නායයෑම් ඇතිවීමට ඉඩ ඇති බව ජාතික ගොඩනැඟිලි පර්යේෂණ සංවිධානයේ නායයෑම් අංශයේ අධිපති ආර්.එම්.එස්. බණ්ඩාර මහතා පවසයි.මේ තත්ත්වය මත කඳුකර ප‍්‍රදේශවල මහාමාර්ගවලට ඉවුරු හා කඳු කඩා වැටීම් සිදුවීමට ඉඩ ඇති බව ද විශේෂයෙන් බෙරගල - වැල්ලවාය, නුවරඑළිය - ගම්පොළ, බෙරගල - හපුතලේ, ඇල්ල - වැල්ලවාය, බලංගොඩ - බෙරගල යන මාර්ගවල කඳු කඩා වැටීම් සිදුවීමට ඉඩ ඇති බව අනතුරු අගවයි.ඒ මාර්ගවල ගමනාගමනය ප‍්‍රවේසමෙන් සිදු කරන ලෙස ද බණ්ඩාර මහතා අනතුරු අඟවයි. මීට අමතරව වලපනේ හඟුරන්කෙත ප‍්‍රදේශවල පැරැණි නායයෑම් මේ දිනවල සකි‍්‍රය වී ඇති බවද බණ්ඩාර මහතා පවසයි.ඉරිදා හා සඳුදා දිනවල සවස ඌව, සබරගමුව, බස්නාහිර හා මධ්‍යම ප‍්‍රදේශවලට තවදුරටත් වැසි ඇති විය හැකි බව කාලගුණ විද්‍යා නියෝජ්‍ය අධ්‍යක්ෂ එච්.එස්. කාරියවසම් මහතා පවසයි.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=aa08031613</link>
    <topic>ශ‍්‍රීලනිපයේ ශක්තිය රටේ ශක්තියයි</topic>
    <author/>
    <content>රුපියල් කෝටි 3855 න් ගම් 14000 ක් හැදෙයිරජයට එරෙහි බොරු ප‍්‍රචාර පතුරුවන්න රුපියල් කෝටි 20 ක මුදල් කුට්ටියක්විදෙස් බලශක්ති විශේෂඥයෝ ශ‍්‍රී ලංකාවට බැල්ම හෙළතිඊ-ගම්මාන 5ක්බොරු චෝදනා, එල්ල කළ ද ‘මිහින් ලංකා’ ඉදිරියටම...දිස්ති‍්‍රක්ක 5 ක නායයෑම් තර්ජනශ‍්‍රීලනිපයේ ශක්තිය රටේ ශක්තියයිතමිල්නාඩුවේ බෞද්ධ මධ්‍යස්ථානයකට අක්කර 40ක් පරිත්‍යාග කෙරේදැඩි සත්කාර ඒකකයක් පිහිටුවන්න වෛද්‍ය ප‍්‍රදර්ශනයක්‘සත් එෆ්.එම්’ ගුවන්විදුලි නාලිකාව විකාශන කටයුතු ආරම්භකල අවස්ථාව- ජනපතිවසර 14 ට පසුව මඩකළපුවේ පළාත් පාලන මැතිවරණය පැවැත්වීමට හැකියාව ලැබුණු බවත් ඉදිරියේ දී නැඟෙනහිර පළාත් සභාව කි‍්‍රයාත්මක වන්නට පටන් ගැනීමෙන් අනතුරුව උතුරේ ජනතාවටත් නිදහස භªක්ති විඳීමේ අවස්ථාව ලබා දිය හැකි බවත් මහින්ද රාජපක්ෂ ජනාධිපතිතුමා සඳහන් කරයි.ජනාධිපතිතුමා මේ අදහස් පළ කෙළේ සිකුරාදා (14) පැවැති ශ‍්‍රී ලංකා නිදහස් පක්ෂයේ සමස්ත ලංකා කාරක සභාව අමතමිනි. රට කොටස් වශයෙන් ලියා දී තිබුණු අවස්ථාවක, උතුරු නැඟෙනහිර අහිමි වී තිබුණු අවස්ථාවක, වීරෝදාර රණවිරුවන් ත‍්‍රස්තවාදීන් ගෙන් එම ප‍්‍රදේශ මුදාගෙන ජනතාවට ප‍්‍රජාතන්ත‍්‍රවාදී අයිතීන් ලබා දීමට හැකි වාතාවරණයක් ඇති කිරීම ගැන සතුටු වන බවත් එතුමා මෙහි දී සඳහන් කෙළේ ය.රටේ මහා සංවර්ධන ව්‍යාපෘති රැසක් කඩිනමින් කි‍්‍රයාවට නැඟෙන බව පෙන්වා දුන් ජනාධිපතිතුමා, රජයේ සේවකයින්ට සහ විශ‍්‍රාමිකයන්ට විශාල වැටුප් වැඩි වීම් ලබා දුන්නේ මනා අවබෝධයකින් වුවත් විපක්ෂයේ ඇතැමුන් පහර ගැසීමට බලා සිටින බවත් දෙමළ සංධානය ඡන්දය වර්ජනය කළ අවස්ථාවේ දී එ.ජා.ප.යත් මඩකළපු ඡන්දය වර්ජනය කිරීමෙන් සහාය දක්වන්නේ කාට ද යන බව පැහැදිලි වූ බව ද සඳහන් කෙළේ ය.සටන් පාඨ නැති විට ඔවුන් අලුතෙන් සටන් පාඨ හදන බවත් එහෙත් ජනතාව ලබා දුන් ජනවර ම කි‍්‍රයාවට නැඟීමට තම රජය කිසිසේත් පසුබට නොවන බව ද අවධාරණය කෙළේ ය.”ශ‍්‍රීලනිපයේ විවිධ මත පැවතිය හැකි වුව ද පක්ෂයක් වශයෙන් එකට කටයුතු කළ යුතුයි. රටේ ශක්තිය ශ‍්‍රී ලංකා නිදහස් පක්ෂයේ ශක්තියයි.අප එක් ව සිටින තෙක් විරුද්ධවාදීන් කුමන කුමන්ත‍්‍රණ ගෙන ආව ද ඒවා සාර්ථක වෙන්නේ නැහැ” යනුවෙන් කරුණු පෙන්වා දුන් ජනාධිපතිතුමා, ශ‍්‍රී ලංකා නිදහස් පක්ෂය තවත් ශක්තිමත් ව ඉදිරියට යන බවත් සඳහන් කෙළේ ය. </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=aa0803167</link>
    <topic>තමිල්නාඩුවේ බෞද්ධ මධ්‍යස්ථානයකට අක්කර 40ක් පරිත්‍යාග කෙරේ</topic>
    <author/>
    <content>රුපියල් කෝටි 3855 න් ගම් 14000 ක් හැදෙයිරජයට එරෙහි බොරු ප‍්‍රචාර පතුරුවන්න රුපියල් කෝටි 20 ක මුදල් කුට්ටියක්විදෙස් බලශක්ති විශේෂඥයෝ ශ‍්‍රී ලංකාවට බැල්ම හෙළතිඊ-ගම්මාන 5ක්බොරු චෝදනා, එල්ල කළ ද ‘මිහින් ලංකා’ ඉදිරියටම...දිස්ති‍්‍රක්ක 5 ක නායයෑම් තර්ජනශ‍්‍රීලනිපයේ ශක්තිය රටේ ශක්තියයිතමිල්නාඩුවේ බෞද්ධ මධ්‍යස්ථානයකට අක්කර 40ක් පරිත්‍යාග කෙරේදැඩි සත්කාර ඒකකයක් පිහිටුවන්න වෛද්‍ය ප‍්‍රදර්ශනයක්‘සත් එෆ්.එම්’ ගුවන්විදුලි නාලිකාව විකාශන කටයුතු ආරම්භකල අවස්ථාවතමිල්නාඩු ප‍්‍රාන්තයේ තිරුනාවේලි දිස්ති‍්‍රක්කයේ අංග සම්පූර්ණ බෞද්ධ මධ්‍යස්ථානයක් ඉදිකිරීම සඳහා එහි වෘත්තියෙන් ඉංජිනේරුවකු වන එම්. බී. නාදන් මහතා අක්කර 40 ක භූමි භාගයක් පරිත්‍යාග කර ඇත.ජනාධිපති මහින්ද රාජපක්ෂ මහතා ශී‍්‍ර ලංකාවේ ගෙන යන රටට හිතකර වැඩ පිළිවෙළත් මහින්ද චින්තනය ගැනත් පැහැදීමෙන් තමන් මෙම පරිත්‍යාගය කරන බව නාදන් මහතා දැනුම් දී ඇතැයි ඉන්දියාවේ තමිල්නාඩුවේ ශී‍්‍ර ලංකා මහ කොමසාරිස් කාර්යාලයේ මාධ්‍ය උපදේශක ලක්ෂ්මන් ජයවර්ධන මහතා පැවැසීය.අවුරුදු 82 ක් වයසැති නාදන් මහතා අනගාරික ධර්මපාල තුමාගේ සේවය ගැන ද මනා අවබෝධයක් ඇති පුද්ගලයෙක් වෙයි. තිරුනාවේලිය පුරාණයේ දකුණු ඉන්දියාවේ බෞද්ධාගම පැතිර තිබුණ පළාතක් වෙයි.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=aa0803168</link>
    <topic>දැඩි සත්කාර ඒකකයක් පිහිටුවන්න වෛද්‍ය ප‍්‍රදර්ශනයක්</topic>
    <author/>
    <content>රුපියල් කෝටි 3855 න් ගම් 14000 ක් හැදෙයිරජයට එරෙහි බොරු ප‍්‍රචාර පතුරුවන්න රුපියල් කෝටි 20 ක මුදල් කුට්ටියක්විදෙස් බලශක්ති විශේෂඥයෝ ශ‍්‍රී ලංකාවට බැල්ම හෙළතිඊ-ගම්මාන 5ක්බොරු චෝදනා, එල්ල කළ ද ‘මිහින් ලංකා’ ඉදිරියටම...දිස්ති‍්‍රක්ක 5 ක නායයෑම් තර්ජනශ‍්‍රීලනිපයේ ශක්තිය රටේ ශක්තියයිතමිල්නාඩුවේ බෞද්ධ මධ්‍යස්ථානයකට අක්කර 40ක් පරිත්‍යාග කෙරේදැඩි සත්කාර ඒකකයක් පිහිටුවන්න වෛද්‍ය ප‍්‍රදර්ශනයක්‘සත් එෆ්.එම්’ ගුවන්විදුලි නාලිකාව විකාශන කටයුතු ආරම්භකල අවස්ථාවතංගල්ල මූලික රෝහලේ දැඩි සත්කාර ඒකකයක් පිහිටුවීම සඳහා අරමුදල් රැස් කිරීමේ අරමුණින් ලබන 20, 21 සහ 22 යන දිනයන්හි තංගල්ල ජාතික පිරිමි පාසල හා තංගල්ල බාලිකා විද්‍යාලයේ දී වෛද්‍ය ප‍්‍රදර්ශනයක් පැවැත්වේ.රෝග පිළිබඳවත් සෞඛ්‍ය අභියෝග හා ශරීර පද්ධතියේ කි‍්‍රයාකාරිත්වය ඇතුළු වෛද්‍යමය අතින් මහජනතාව දැන ගත යුතු කරුණු රැසක් මේ වෛද්‍ය ප‍්‍රදර්ශනයෙන් මහජනතාවට දැන ගැනීමට හා දැක ගැනීමට අවස්ථාව සලසා ඇත.කරාපිටිය වෛද්‍ය විද්‍යාලය හා සම්බන්ධ වී මේ වෛද්‍ය ප‍්‍රදර්ශනය සංවිධානය කර ඇත. සෞඛ්‍ය අධ්‍යාපන වැඩසටහන් රැසක් ද ප‍්‍රදර්ශන කාලය තුළ පැවැත්වේ. විශේෂඥ වෛද්‍යවරුන් සහභාගි වන වෛද්‍ය සායන රැසක් ද මහජනතාව වෙනුවෙන් නොමිලයේ පැවැත්වේ.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=aa0803169</link>
    <topic>‘සත් එෆ්.එම්’ ගුවන්විදුලි නාලිකාව විකාශන කටයුතු ආරම්භකල අවස්ථාව</topic>
    <author/>
    <content>රුපියල් කෝටි 3855 න් ගම් 14000 ක් හැදෙයිරජයට එරෙහි බොරු ප‍්‍රචාර පතුරුවන්න රුපියල් කෝටි 20 ක මුදල් කුට්ටියක්විදෙස් බලශක්ති විශේෂඥයෝ ශ‍්‍රී ලංකාවට බැල්ම හෙළතිඊ-ගම්මාන 5ක්බොරු චෝදනා, එල්ල කළ ද ‘මිහින් ලංකා’ ඉදිරියටම...දිස්ති‍්‍රක්ක 5 ක නායයෑම් තර්ජනශ‍්‍රීලනිපයේ ශක්තිය රටේ ශක්තියයිතමිල්නාඩුවේ බෞද්ධ මධ්‍යස්ථානයකට අක්කර 40ක් පරිත්‍යාග කෙරේදැඩි සත්කාර ඒකකයක් පිහිටුවන්න වෛද්‍ය ප‍්‍රදර්ශනයක්‘සත් එෆ්.එම්’ ගුවන්විදුලි නාලිකාව විකාශන කටයුතු ආරම්භකල අවස්ථාව‘සත් එෆ්.එම්’ ගුවන්විදුලි නාලිකාව පසුගියදා තම විකාශන කටයුතු ආරම්භ කළේය. ඒ නිමිත්තෙන් කොළඹ ඉන්ටකොන්ටිනල් හෝටලයේදී මෙරට ප‍්‍රමුඛ පෙලේ කලාකරුවන්, දේශපාලනඥයන් සහ මාධ්‍ය වෙනුවෙන් සුහද හමුවක් පැවැත්විණි. සත් එෆ්.එම්. සභාපති ලක්ෂ්මන් හුළුගල්ල සහ කළමනාකාර අධ්‍යක්ෂ ප‍්‍රශාන්ත් කුර්පති යන මහත්වරුන්ගේ ආරාධනයෙන් පැවැති මේ සුහද හමුවට ජනාධිපති ජ්‍යෙෂ්ඨ උපදේශක සහ පාර්ලිමේන්තු මන්තී‍්‍ර බැසිල් රාජපක්ෂ, තොරතුරු සහ ජනමාධ්‍ය ඇමැති අනුර ප‍්‍රියදර්ශන යාපා, ජනමාධ්‍ය ඇමැති ලක්ෂ්මන් යාපා අබේවර්ධන, ඇමැති ෆිලික්ස් පෙරේරා, ඇමැති රාජිත සේනාරත්න, ආරක්ෂක ලේකම් ගෝඨාභය රාජපක්ෂ, ගායන ශිල්පී වික්ටර් රත්නායක ඇතුළු අමුත්තන් සහ භාගි වූහ.  ඡායා රංජිත් ජයවීර</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=ab0803161</link>
    <topic>කවුරු දිනුවත් පැරදුණත් “ඡන්දය” දිනුම්</topic>
    <author>සාකච්ඡා කළෝ රූපාන්ති බුලත්සිංහල, සුභද්‍රා දේශප‍්‍රිය, ඡායාරූප – ආනන්ද මුරමුදලි</author>
    <content>කවුරු දිනුවත් පැරදුණත් “ඡන්දය” දිනුම්මඩකළපු ඡන්දයට ඉදිරිපත් නොවීමෙන් ....අපේ අධ්‍යාපන ක‍්‍රමය වෙනස් කරන්න කාලය ඇවිත්ජාතික සභා රැස්වීමේදී ශ‍්‍රීපති අමතක වෙයිඑජාපයට දූරදර්ශී නායකත්වයක් තිබුණා නම් මඩකළපු ඡන්දෙට එනවාමේ දවස්වල මම බෙල්ල පරිස්සම් කරනවායූඇන්පී හා කොටි නැති පුළුල් සන්ධානයකට සූදානම්මඩකළපු ඡන්දයඅයිවන් ප‍්‍රනාන්දු - මොරටු වැල්ල - මොරටුවමඩකළපුවේ වාතාවරණය කොළඹට වඩා හොඳයි. කලකට පසුව ගත් ඥානාන්විත කි‍්‍රයා මාර්ගයක් තමයි ඡන්දය පැවැත්වීම. කොළඹ ජනතාවට වගේම මඩකළපුව ජනතාවටත් ප‍්‍රජාතන්ත‍්‍රවාදී අයිතිවාසිකම් ලැබෙන්න ඕනෙ. අවිගත් කණ්ඩායමක් අවි බිමින් තියලා ප‍්‍රජාතන්ත‍්‍රවාදී මාර්ගයට ආ එක ගැන අපි සතුටු වෙනවා. හැමෝටම අයිතිවාසිකම් එක හා සමානව ලැබෙන්න ඕනෙ. හැමදාම ජනතාවට යුද මානසිකත්වයෙන් ජීවත් වෙන්න බැහැ. හැමදෙනාටම සාධාරණත්වය ඉටුවෙන දවසක් ඉක්මනට උදා වෙන්න ඕනෙ. කුමන පාර්ශ්වය දිනුවත් නියෝජනය වෙන්නේ රජය නම්, රජයට ලොකු වගකීමක් තියෙනවා.අනුරාධපුර කුට්ටම් පොකුණ විහාරයේ විහාරාධිපති ඉහළ පවර කිත්ති හිමිමඩකළපුවේ ඡන්දය පැවැත්වීම ගැන ගොඩක් සතුටු වෙනවා. රටක ඡන්දයක් පැවැත්වීම ප‍්‍රජාතන්ත‍්‍රවාදී අයිතිය ලබාදීමක්. කරුණා පාර්ශ්වය අවි බිම තබා ඡන්දයට ඉදිරිපත්වීම ගැන සතුටුයි. අවියෙන් ප‍්‍රශ්න විසඳන්න බැරි බව දැන්වත් තේරුම් ගැනීම ලොකු දෙයක්. මඩකළපුවේ ඡන්දයක් පැවැත්වූ ආකාරයට උතුරු පළාතත් නිදහස් කරගෙන ඡන්දයක් පවත්වාවි යැයි අපි අපේක්‍ෂා කරනවා. එක්සත්ජාතික පක්‍ෂයත් මේ ඡන්දයට ඍජුවම මැදිහත් වුණානම් ඒකෙ වටිනාකම වැඩියි. කරුණා පාර්ශවය විතරක් නෙවෙයි, ප‍්‍රභාකරන් පාර්ශවයත් ළඟදිම දවසක අවි බිම තබාවි යැයි බලාපොරොත්තු වෙනවා.රටකට සාමය ළඟාවීමට හැමෝගෙම සහාය අවශ්‍යයි. රටේ සෑම පක්‍ෂයක්ම සහය දියුණුව සඳහා උපකාරි කරගන්න ඕනෙ. ඡන්දයකින් වෙන්නෙ ප‍්‍රජාතන්ති‍්‍රක අයිතියක් ජනතාවට ලබාදීමයි. අද මඩකළපුවට, හෙට උතුරු නැඟෙනහිරට උදාවෙන්න පුළුවන්.ලෙනාඩ් ප‍්‍රනාන්දු - කුරණ කටුනායකආයුධ තියාගෙන ප‍්‍රජාතන්ත‍්‍රවාදයට එන්න විදිහක් නෑ. ඡන්දය පැවැත්වීම නම් ඉතාමත් හොඳයි. ප‍්‍රජාතන්ත‍්‍රවාදයට අයිතියක් හැමෝටම ලැබීම භාග්‍යයක්. බලය ගත්තට පස්සෙ වෙනස් වේවි කියලා අපිට බයක් තියනවා. බලය ලබා ගත්තට පස්සෙ නැවතත් ඔවුන් වෙනස් නොවන බවට තහවුරු කිරීමක් තිබෙනවා නම් හොඳයි. බලය ලබාගත්තට පස්සෙ තීරණ වෙනස් කරන්න පටන් ගත්තොත් ඒකෙන් අයහපත වෙන්නෙ ජනතාවටමයි.මේ රටේ තියෙන්නෙ ව්‍යාකූල දේශපාලනයක්. බලය ගන්නකං විතරයි හැමෝගෙම උනන්දුව.කමල් නිරෝෂණ් - අනුරාධපුරයඇත්තට ඡන්දයක් පැවැත්වීම ඉතාමත් හොඳයි. මෙය කරන්න තිබුණෙ මීට ඉස්සර වෙලා. කරුණා පාර්ශවය නියෝජනය කෙළේ රජයයි. ආයුධ ගත් කණ්ඩායමක් අවි බිම තියලා රජයට සහයෝගය දැක්වීම සතුටක්. මෙය තමයි රටේ ජනතාව බලාපොරොත්තු වෙන්නෙ. මඩකළපුව ප‍්‍රදේශයෙ ජනතාවගෙ ප‍්‍රජාතන්ත‍්‍රවාදී අයිතිවාසිකම් කාලෙකින් ලැබීමත්, ඡන්දය දැමීමට ජනතාවගෙ පැවැත්වෙන උනන්දුව ගැනත්, අපි සතුටු වෙන්න ඕනෙ. උතුරු ප‍්‍රදේශයට මේ තත්ත්වය ඉක්මනට උදාවෙයි කියලා අපි අපේක්‍ෂා කරනවා.උදය ශාන්ත කුමාර - කොටහේනහැම පක්‍ෂයක්ම මේ ඡන්දයට ඉදිරිපත් වුණා. දීර්ඝ කාලයකට පසු මඩකළපුවෙ ඡන්දයක් තිබුණා. ඒ ගැන අපට සතුටුයි. ආයුධ බිම තබා ඡන්දයකට ඉදිරිපත් වෙනවා තරම් යහපත් කි‍්‍රයාවක් තවත් නැහැ. කුමන පාර්ශ්වය දිනුවත්, ඔවුන් ඉදිරිපත් වුණේ රජය වෙනුවෙන්. අන්තිම මොහොතේ හරි කරුණා පාර්ශවය සත්‍යය තේරුම් අරගෙන ඡන්දයකට ඉදිරිපත්වීම සතුටක්. හැමෝටම ප‍්‍රජාතන්ත‍්‍රවාදී අයිතියක් ලැබීම හොඳයි. මෙතෙක් කල් මඩකළපුව ජනතාවට නොතිබුණ ප‍්‍රජාතන්ත‍්‍රවාදී අයිතියක් මේ ඡන්දය නිසා ලැබුණා.ඒ පැත්තෙ ජනතාව නියෝජනය කරන්න පුළුවන් හොඳම පක්‍ෂය තමයි ඡන්දයට ඉදිරිපත් වුණේ. කරුණා පාර්ශ්වය අවියෙන් ජයගන්න බැහැ කියලා හිතනවා නම් තවත් මොනවද?නිමල් විජේසිංහ දුම්රිය ස්ථාන අධිකාරි - කොටුව දුම්රිය ස්ථානයමඩකලපුව ඡන්දය පැවති එක හොඳයි. රටේ ස්වාධීනත්වය තහවුරු කරගන්න මෙය කදිම අවස්ථාවක්. එක් කණ්ඩායමක් ඒ ප‍්‍රදේශය අයිති කර ගන්නා එක හානියක්. ජනතාව තෝරලා පත් කරගන්නෙ ඔවුන් අපේක්‍ෂා කරන පාර්ශවයක්. ඡන්දයක් නොතිබුණොත් ඒ අපේක්‍ෂාව ඉටුවෙන්නෙ නැහැ.සෑහෙන කාලෙකින් ඡන්දය තියන්න බැරි වුණ එක අඩුපාඩුවක්. කරුණා පාර්ශවය ප‍්‍රජාතන්ත‍්‍රවාදයට පැමිණීම වඩාත් හොඳයි. මඩකළපුව විතරක් නෙවෙයි උතුරු පළාත ඉක්මණින්ම මේ තත්ත්වයට පත්වෙන්න ඕනෙ.හැම පුද්ගලයෙක්ම අපේක්‍ෂා කරන්නෙ මේ වගේ තත්ත්වයක්. ඒ තත්ත්වය උදාකර දීම රජයේ යුතුකමක්.ඒ. ජී. අමරසිංහ - කඩවතඅවිගත් පිරිසක් ප‍්‍රජාතන්ත‍්‍රවාදයට පැමිණීම ගැන සතුටු විය හැකියි. ඒ ප‍්‍රදේශවල අයගේ මනාපය ඡන්දය පාවිච්චියෙන් ප‍්‍රකාශ වුණා. එක්සත් ජාතික පක්ෂය ඉදිරිපත් නොවීම ගැන නම් සතුටු විය නොහැකියි. සර්ව සාධාරණ ඡන්දයක් කිසිම දවසක තියන්න අපහසුයි. එය මඩකළපුවට පමණක් සීමා වූ දෙයක් නෙමෙයි. පොදුවේ කවුරු දිනුවත් ප‍්‍රශ්නයක් නැහැ. ප‍්‍රජාතන්ත‍්‍රවාදයට ගරු කළ යුතුයි. රට පුරා සාමය උදා වෙනවා නම් අපි අපේක්ෂා කරන්නේ එපමණයි.සමීර මධුජිත් - වත්තලනැඟෙනහිර පළාතේ දීර්ඝ කාලයකට පසුව මේ වගේ ඡන්දයකට එළඹීම පිළිබඳව පළමුවෙන්ම සතුටු වෙන්න ඕන. ආයුධ බිම තියලා ප‍්‍රජාතන්ත‍්‍රවාදී මාවතට එළඹීම පිළිබඳවත් අපි සතුටු විය යුතුයි. ආයුධ දීර්ඝ කාලීනව බිමතියලා කටයුතු කරනවා නම් හොඳයි. අවි ගත් කණ්ඩායම් යුද්ධය සඳහා යන මාවත වෙනතකට හැරවීමක් ලෙස මෙම ඡන්දය සඳහා අපේක්ෂකයන් ලෙස ඉදිරිපත් වීමෙන් වටහා ගත හැකියි.ආයුධ පෙන්නලා ඡන්දය දැම්මා කියලත් කියනවා. ඒත් ඒ දේවල් අපිට පිළිගන්න බැහැ. අවියෙන් මේ ප‍්‍රශ්න විසඳන්න බැහැ කියන දේ ඒ අය තේරුම් අරගෙන තියනවා.ලියනආරච්චිගේ නිරන්ජන් – ගාල්ලනැඟෙනහිර පළාතේ මඩකළපුව ඡන්දය පැවැත්වීමට ලැබීම ගැන අපි සතුටු වෙනවා. කරුණා පාර්ශවය නෙමෙයි ඕනෑම කණ්ඩායමක් දිනුවට කමක් නැහැ. ප‍්‍රජාතන්ත‍්‍රවාදී මාවතකට ප‍්‍රවිෂ්ට වීම ලොකු සතුටක්. මින් එල්.ටී.ටී.ඊ.යේ බලය විශාල ලෙස බිඳීමක් සිදුවෙනවා. කවුරු මොන පක්ෂයෙන් ඉදිරිපත් වුණත් ප‍්‍රජාතන්ත‍්‍රවාදයට ගරු කරන මිනිසුන් හැටියට ඡන්දයට ඉදිරිපත්වී ජයග‍්‍රහණය ලබන කෙනකුට අපි බලය ලබා දිය යුතුයි. රජය නියෝජනය කරන පක්ෂය ඉදිරිපත් වුණ එකම ආසනයත් ජයග‍්‍රහණය කිරීම ගැන සතුටුයි. මිනිසුන්ට අවශ්‍ය නිසයි අවශ්‍ය පිරිසට ඡන්දය දුන්නේ.සෙනරත් බණ්ඩාර – මාතලේරටේ පවතින වාතාවරණය අනුව ඡන්දයක් පැවැත්වීමට ලැබීම සම්බන්ධව අපි සන්තෝෂ විය යුතුයි. ඡන්දයක් පවත්වා සාමකාමී වාතාවරණයක් ඇති වෙනවා නම් හොඳයි. අවිගත් කණ්ඩායමක් ඡන්දයකට පැමිණීම සම්බන්ධව අපි මෙහිදී සතුටු විය යුතුයි.අපි මඩකලපුවට ගිහින් නැහැ. ඒත් ආයුධ සන්නද්ධ පිරිසක් මේ වගේ ඡන්දයකට පැමිණීම සතුටට කරුණක්. ඡන්දයට ඉදිරිපත් වුණා වගේම දීර්ඝ කාලීන වශයෙන් ආයුධ බිම තියනවා නම් වඩාත් හොඳයි. සාමකාමී මාවතකට මේ ඔස්සේ යා හැකිනම් එයයි සිදුවිය යුත්තේ. ආයුධවලින් තොරව ඉදිරියටත් මඩකලපුවේ සාමකාමී පරිසරයක් ඇති වෙනවා නම් වැදගත්.හාජ් අනිෆ් – ගුණසිංහපුරකොළඹ මිනිසුන්ට වගේ ඒ අයටත් හැමදේම නිදහසේ කරගැනීමට හැකිවෙනවා නම් හොඳයි. අද හැම කෙනකුටම කොළඹ මිලටම මඩකළපුවෙන් භාණ්ඩ ලබාගන්න හැකිවුණේ් නැඟෙනහිර ජයග‍්‍රහණය සමඟයි. ඒ නිසා අවි ගත් කණ්ඩායමක් අවි බිම තබා ප‍්‍රජාතන්ත‍්‍රවාදයට ගරු කිරීම සම්බන්ධව සතුටු වෙනවා.ඒ අයටත් අපිට වගේ හැමදේම ලැබෙනවා නම් හොඳයි. ආණ්ඩුව ගෙන යන වැඩපිළිවෙළ නිසයි ඒ අයට අද නිදහසේ ඉන්න ලැබුණේ.සාකච්ඡා කළෝ රූපාන්ති බුලත්සිංහල, සුභද්‍රා දේශප‍්‍රිය, ඡායාරූප – ආනන්ද මුරමුදලි</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=ab0803162</link>
    <topic>මඩකළපු ඡන්දයට ඉදිරිපත් නොවීමෙන් එජාපය ජනතා අයිතිය පැහැර ගත්තා</topic>
    <author/>
    <content>කවුරු දිනුවත් පැරදුණත් “ඡන්දය” දිනුම්මඩකළපු ඡන්දයට ඉදිරිපත් නොවීමෙන් ....අපේ අධ්‍යාපන ක‍්‍රමය වෙනස් කරන්න කාලය ඇවිත්ජාතික සභා රැස්වීමේදී ශ‍්‍රීපති අමතක වෙයිඑජාපයට දූරදර්ශී නායකත්වයක් තිබුණා නම් මඩකළපු ඡන්දෙට එනවාමේ දවස්වල මම බෙල්ල පරිස්සම් කරනවායූඇන්පී හා කොටි නැති පුළුල් සන්ධානයකට සූදානම්මඩකළපුවේ දිස්ති‍්‍රක් ඡන්ද ප‍්‍රතිඵලය පිළිබඳව එජාප ප‍්‍රජාතන්ත‍්‍රවාදී කණ්ඩායම අතිශයින්ම සතුටට පත්ව සිටින බවත් ඉදිරියේදී මේ ප‍්‍රතිඵලය අනුව උතුරු හා නැෙඟනහිර සියලු ප‍්‍රදේශ පුරාම ප‍්‍රජාතන්ත‍්‍රවාදය හා නීතිය ස්ථාපිත කිරීමට පියවර ගන්නා ලෙස රජය දිරිමත් කරන බවත් හෙතෙම සඳහන් කරයි.නොබෝදා අවසන් වූ මඩකළපුව දිස්ති‍්‍රක් ඡන්ද විමසීමේ ප‍්‍රතිඵලය මඟින් එහි වෙසෙන ජනතාව ත‍්‍රස්තවාදයට ඇති දැඩි අප‍්‍රසාදයත් ප‍්‍රජාතන්ත‍්‍රවාදී ප‍්‍රවාහයට පිවිසීමට ඇති පැහැදිලි කැමැත්තත් මනාව ගම්‍ය වෙනවා.මඩකළපු දිස්ති‍්‍රක් ජනතාව තම එදිනෙදා ජීවිතයට බලපාන ගැටලු සම්බන්ධයෙන් තීරණ ගැනීමේ කි‍්‍රයාවලියකට සම්බන්ධ වීමට ඇති කැමැත්ත 59% ක්වූ ඡන්ද දායක ප‍්‍රතිශතයෙන් පැහැදිලි වෙනවා. දශක ගණනාවක යුද්ධයෙන් බැටකා විනාශ වූ මෙම ප‍්‍රදේශයේ ජන ජීවිතය නැවත ගොඩ නංවන්නට රජය අතිමහත් වූ උත්සාහයක යෙදෙන මෙවන් වකවානුවක පහළම මට්ටමේ පාලන කටයුතු සඳහා කරන ලද මෙම පත් කර ගැනීම එම ප‍්‍රදේශයේ සිදු කෙරෙන සංවර්ධන කටයුතු වඩ වඩාත් ජනතා කේන්ද්‍රීයව, සහභාගීත්ව ලක්ෂණයන්ගෙන් යුතුව හා අර්ථවත්ව සිදු කිරීමට හැකි වනු නොඅනුමානය. ප‍්‍රජාතන්ත‍්‍රවාදී පාලන තන්ත‍්‍රය ප‍්‍රතික්ෂේප කරමින් ආයුධ සංස්කෘතිය වැළඳගෙන සිටි සමහර කණ්ඩායම් දැන් ප‍්‍රධාන ප‍්‍රවාහයට එක්වී අනෙකුත් පක්ෂ හා කණ්ඩායම් සමග උරෙනුර ගැටෙමින් පාලන බලතල බෙදාහදා ගනිමින් කටයුතු කරනු දක්නට ලැබීම අති මහත් සතුටක්.කෙසේ වෙතත් මෙම මැතිවරණයට තරග කිරීමෙන් වැලකී සිටීමට එක්සත් ජාතික පක්ෂ නායකත්වය විසින් තීරණයක් ගනු ලැබීම කණගාටුවට කරුණක්. තමන්ට රිසි වූ නියෝජිත කණ්ඩායමක් තෝරා පත් කර ගැනීමට මඩකළපු දිස්ති‍්‍රක් එක්සත් ජාතික පක්ෂ සාමාජිකයන්ට තිබූ හිමිකම ඉන් අහෝසි වුණා.එක්තරා වකවානුවක එක්සත් ජාතික පක්ෂයට ප‍්‍රබල සවියක් වු නැෙඟනහිර ප‍්‍රදේශයේ බලය තවදුරටත් හීනවී යාමට මෙවැනි අත්තනෝමතික තීරණ පිටුබලයක් වෙනවා.ප‍්‍රජාතන්ත‍්‍රවාදය හා යහපාලනය ශක්තිමත් කිරීම වෙනුවෙන් ඇප කැප වූ කණ්ඩායමක් වශයෙන් තවදුරටත් ත‍්‍රස්තවාදය මැඬලමින් ද, ප‍්‍රජාතන්ත‍්‍රවාදී රාමුව ආරක්ෂා කර ගනිමින් ද, දිවයිනේ සෙසු ප‍්‍රදේශ හා සමාන වන සේ උතුරු හා නැෙඟනහිර ප‍්‍රදේශවලද සිවිල් පරිපාලනය ස්ථාපිත කිරීම සඳහා වූ රජයේ ප‍්‍රයත්නයට ඉතසිතින් සහයෝගය දක්වන බව ද කිව යුතුයි..</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=ab0803163</link>
    <topic>අපේ අධ්‍යාපන ක‍්‍රමය වෙනස් කරන්න කාලය ඇවිත්</topic>
    <author/>
    <content>කවුරු දිනුවත් පැරදුණත් “ඡන්දය” දිනුම්මඩකළපු ඡන්දයට ඉදිරිපත් නොවීමෙන් ....අපේ අධ්‍යාපන ක‍්‍රමය වෙනස් කරන්න කාලය ඇවිත්ජාතික සභා රැස්වීමේදී ශ‍්‍රීපති අමතක වෙයිඑජාපයට දූරදර්ශී නායකත්වයක් තිබුණා නම් මඩකළපු ඡන්දෙට එනවාමේ දවස්වල මම බෙල්ල පරිස්සම් කරනවායූඇන්පී හා කොටි නැති පුළුල් සන්ධානයකට සූදානම්අපේ අධ්‍යාපන ක‍්‍රමය වෙනස් කරන්න කාලය ඇවිත්නුගවෙල අමුණුගම පදනමේ අධ්‍යාපන හා පුහුණු මධ්‍යස්ථානය විවෘත කරමින් පැවැත්වූ දේශනය ඇසුරෙනි.ඇතැම් ගුරුවරු වර්ජනවල නිරත වන අතර ඔවුන් වර්ජනයේ යෙදෙන දිනවල අධ්‍යාපනයේ දියුණුවක් ඇති වන බවත් එබඳු ගුරුවරු ඉගැන්වීමෙන් ඉවත් ව නිවෙස්වලට වී සිටින්නේ නම් දරුවන්ට හොඳ අධ්‍යාපනයක් ලැබෙන බවත් දෙලක්ෂ ගණනකින් විශ්ව විද්‍යාලයට යවා ඇත්තේ 17000 ක් වැනි සංඛ්‍යාවක් බවත් ව්‍යවසාය සංවර්ධන හා ආයෝජන ප‍්‍රවර්ධන අමාත්‍ය ආචාර්ය සරත් අමුණුගම මහතා කීය.ඉතිරි කොටසට අනාගත ජීවිතයට බලපාන කිසිම වැදගත් අධ්‍යාපන ක‍්‍රමයක් ලබා දී නොමැති බව පෙන්වා දුන් අමුණුගම මහතා මේ නිසා අපේ අධ්‍යාපන ක‍්‍රමය සම්ථූර්ණයෙන් වෙනසකට භාජනය කිරීමට කාලය එළැඹ ඇතැයි පෙන්වා දුන්නේ ය.වර්තමානයේ ආචාර්ය උපාධි පිරිනැමීම ගැන සඳහන් කළ ඇමැතිවරයා අද ආචාර්ය උපාධි පිරිනැමීම විහිළුවක් බවට පත් වී ඇති බවත් වසර 13 ක කාලයක් පාසල් ගොස් වසර හතරක් විශ්ව විද්‍යාල උපාධියක් සඳහා කාලය වැය කොට ආචාර්ය උපාධියට වසර තුනක් ද වශයෙන් වසර 20 ක පමණ කාලය ගත කළ යුතු වුවත් අද රුපියල් 2000 ක් වැය කිරීමෙන් කෙලින් ම ආචාර්ය උපාධියක් ගත හැකි නිසා මෙය අධ්‍යාපන ක්‍ෂේත‍්‍රයේ මහා විහිළුවක් මෙන් ම නාඩගමක් බවට පත් ව ඇතැයි පැවැසී ය.වත්මන් අධ්‍යාපන ක‍්‍රමය වෙනසකට භාජනය කරන තුරු තමන්ට වඩා සැපවත් ජීවිතයක් තම දරුවන්ට ලබා දීමේ මවුපියන් ගේ ප‍්‍රාර්ථනාව ඉටු කළ නො හැකි බවත් මෙරට අධ්‍යාපන ක‍්‍රමය මඟින් ජනතාව රැවටීමකට භාජනය කැරෙන අතර ම ඉන් ජනතා බලාපොරොත්තු භයානක ලෙස සුන් වන බවත් දැක්වී ය.තරගයඅපේ අධ්‍යාපන ක‍්‍රමය නිර්මාණය වී ඇත්තේ ළමයකු විශ්ව විද්‍යාලයකට යැවීම උදෙසා ය. විශ්ව විද්‍යාලයකට ඇතුළු වී උපාධිය ලබා තරගයක් මඟින් හොඳ රක්‍ෂාවක් ලබා ගැනීම ඔවුනගේ අපේක්‍ෂාවයි. ලංකාවේ විශාල ගුරු සංඛ්‍යාවක්, ගොඩනැගිලි ප‍්‍රමාණයක්, සම්පත් විශාල ප‍්‍රමාණයක් මෙන් ම අපේ දේශීය ධනයෙන් විශාල කොටසක් වසර 60 ක් මුළුල්ලේ වැය කර ඇත්තේ ඉහත සඳහන් අරමුණ ඉටු කිරීම සඳහා ය.පසුගිය වසරේ අ.පො.ස. (උ.පෙ.) සඳහා දෙලක්‍ෂ හාරදහසක් සිසු සිසුවියන් ඉදිරිපත් වූහ. ඉන් ඔබ්බට අධ්‍යාපනය ලැබීමට සුදුසුකම් හිමිවූයේ එක්ලක්ෂ දහ අට දහස් පන්සිය හැත්තෑවකට ය. හරි නම් ඒ සියල්ල විශ්ව විද්‍යාලයට යා යුතු වේ. එහෙත් විශ්ව විද්‍යාලයට ඇතුළත් වීමට වරම් ලැබුණේ ඉතා සුළු පිරිසකට ය. ජාතික විශ්ව විද්‍යාල පද්ධතිය පුළුල් කර, ප‍්‍රාදේශීය විශ්ව විද්‍යාල අලුතෙන් ගොඩනඟා, විවෘත විශ්ව විද්‍යාල ඇතිකර ඇති නමුත් විශ්ව විද්‍යාල අධ්‍යාපනයට ඇතුළත් කර ගත හැකි වූයේ කී දෙනා ද යන්න අප ගේ අවධානයට යොමු විය යුතු ය. එලෙස විශ්ව විද්‍යාලයට ඇතුළත් වූ සංඛ්‍යාව වූයේ 17,267 ක් පමණ ය. එවිට මවුපියන්ට අත්වන ඉරණම කුමක් ද? දරුවන්ට අත්වන ඉරණම කුමක් ද? අපේ රටේ අනාගතය කුමක් ද? එසේ නම් මේ රටේ අධ්‍යාපනය තනිකර ම පෙ‍්‍රා්ඩාවක් නොවේ ද? යන්න ගැඹුරින් විමසිය යුතු ය. අධ්‍යාපනය සඳහා බිලියන ගණනක් වැය කොට කෝටි ගණන් ගොඩනැගිලි ඉදිකොට ගුරුවරුන් දහස් ගණන් බඳවා ගෙන මේ රටේ ජනගහනයෙන් දශම ගණනක් වන උසස් පෙළට එන අයගෙන් විශ්ව විද්‍යාල වරම් ලැබෙනුයේ 8% කට පමණ ය. එවිට ඉතිරි 92% කට අපේ පවතින අධ්‍යාපන ක‍්‍රමය තුළ අවුරුදු 18, 19 දී අනාගතයක් නැති අසරණයන් බවට පත් වේ. ඒ හැමදෙනාට ම කවර හෝ කාගේ හෝ දේශපාලනඥයකු පසුපස යා යුතු වේ. මේ 92% ක අනුපාතය නියෝජනය කරන මවුපියන් හැම තිස්සේ ම කල්පනා කරනුයේ තම දරුවන්ට සිදුවන්නේ කුමක් ද යන්න ය. මේ අනුව අපේ අධ්‍යාපන ක‍්‍රමය නිසා මුළු රටක් ම මානසික රෝගීන් ගේ තත්ත්වයට පත් වී ඇත. මෙය ලෝකයේ කොහේවත් දැකිය නොහැකි අර්බුදයකි.පාඨමාලාළඟ දී මට හමු වූ දරුවෙක් පාසල් වසා දමා ටියුෂන් පංති පමණක් පවත්වන්නේ නැත්තේ ඇයි දැයි ඉතා උවමනාවෙන් ඇසී ය. අධ්‍යාපනයෙන් සිදුවන්නේ කුමක් ද? ගෙදර කළ යුතු වැඩත් විශ්ව විද්‍යාල පාඨමාලාවට ඇතුළත් කර තිබේ. පාසලේ මැහුම් ගෙතුම් උගන්වයි. උඩරට නැටුම් උගන්වයි. ආගම උගන්වයි. මේ අනුව ඇතැම් තරුණ භික්ෂුන් පවා බුද්ධාගම විෂයෙන් අසමත් වෙති. ආගම හොඳීන් ස්කෝලේ ඉගැන්විය නොහැකි ද? පැළ සිටුවන ආකාරය, ගොටුකොළ සිටුවන ආකාරය, මල් පාත්ති සකස් කරන ආකාරය, උයන පිහන ආකාරය උගන්වයි. එයත් විභාගයේ විෂයකි. මේවා ගෙදර ඉගැන්විය හැකි දේවල් ය. ඇත්තට ම මේ විහිළුව නතර කළ යුතු ව තිබේ. අද ගලගෙදර ආසනයේ විද්‍යාව උගන්වන පාසල් තිබෙනුයේ 4 කි. ලංකාවේ පාසල්වලින් 12% වත් විද්‍යාව උගන්වන පාසල් නොවේ. එසේ නම් මේ අධ්‍යාපනය කුමක් ද? පාසලට ආවත් එකයි නාවත් එකයි යන මට්ටමට අපේ අධ්‍යාපනය පත් වී ඇති බව ඉන් ගම්‍ය නොවන්නේ ද?මේ තත්ත්වය හමුවේ අප කල්පනා කෙළේ විකල්ප අධ්‍යාපන ක‍්‍රමයක් හැදිය යුතු බවයි. අපේ ග‍්‍රාමීය ජනතාව ගේ දක්‍ෂ දරුවන්ට අප ඇති කළ පරිගණක හා තොරතුරු තාක්‍ෂණ අධ්‍යාපන ක‍්‍රමය මඟින් පිටරට විශ්ව විද්‍යාල අධ්‍යාපනයක් ලැබීම දක්වා අවකාශයක් නිර්මාණය කෙරේ. ඉන් නූතන ලෝකය ජය ගත හැකි වේ. නව ලොවට අවශ්‍ය දැනුමින් සන්නද්ධ වන විට අභියෝග හා ජීවිතය ජය ගත හැකි ය. මානසික පීඩනයකින් තොරව ජීවිතය ඉදිරියට ගමන් කළ හැකි ය. එය අධ්‍යාපනයෙන් ලබා දිය යුත්තකි.රැකියාමෙබඳු ම ආයතනයක් මා මැණික් හා ස්වර්ණාභරණ පුහුණු හා පර්යේෂණ ආයතනයේ පුහුණු මධ්‍යස්ථානයක් හාරිස්පත්තුවේ බරිගම ඇති කෙළෙමි. ඉන් සෑම තුන් මසකට ම වරක් 25 දෙනකු පුහුණුව ලබා පිට වෙති. මේ වන විට කණ්ඩායම් 2 ක් පිට වී ඇති අතර සහතික දෙන දිනයේ ම රැකියාව ලැබී ඇත. තවත් 5000 කට එලෙස රැකියා ලබා දිය හැකි ය. අද විශ්ව විද්‍යාලවලින් පිටවන විට රැකියා නැත. දන්ත වෛද්‍යවරුනට පවා රැකියා නැත. එහෙත් අපේ ආයතනයෙන් පිටවන සියල්ලන්ට ම රැකියා තිබේ.අපේ විශ්ව විද්‍යාල සහ මාලබේ තොරතුරු තාක්‍ෂණ පීඨයෙන් තොරතුරු තාක්‍ෂණ උපාධිධාරීන් බිහිවන්නේ 2000 ත් 2500 ත් අතර ප‍්‍රමාණයකි. එහෙත් අපේ ඉල්ලුම 5000 කි. ඉන්දියාවේ මහේන්ද්‍ර සහ මහේන්ද්‍රා සමාගම ලංකාවේ කටුනායක තොරතුරු තාක්‍ෂණ උද්‍යානයක් පිහිටුවනු ලැබේ. ඔවුන්ගේ සමාගමට පමණක් තොරතුරු තාක්‍ෂණ රැකියා 10,000 ක් ලබා දිය හැකි බව ප‍්‍රකාශ කරන ලදී. මාලබේ තොරතුරු තාක්‍ෂණ උපාධි ලබා ගන්නා පිරිසට පසු දින ම ඉහළ වැටුප්වලට රැකියා ලැබේ. ඒ නිසා රැකියා නෑ කියන එක අපේ අධ්‍යාපන ක‍්‍රමය මගින් නිර්මාණය වූ දෙයකි. රැකියා ඕනෑ තරම් අප රටේ හා ලෝකයේ ඇත. එහෙත් පාසලේ උගන්වන දෙයින් වැදගත් රැකියාවක් කළ නොහැකි ය.නැවත වරක් උපාධි ගුරුවරුන් බඳවා ගන්න යැයි කියනුයේ අනවශ්‍ය දේ ඉගෙන ගෙන උපාධියක් ලබා තවත් පරපුරකට අනවශ්‍ය දේ උගන්වන්නට ය.වහා ම ගුරු හිඟය පියවන ලෙස ඉල්ලීම් ඇත. ඒ අනුව සිදුවන්නේ වැරැදි දේ ඉගෙන ගෙන විශ්ව විද්‍යාලයේදීත් වැරැදි දේ ඉගෙන ගෙන තවත් පරම්පරාවකට වැරදි දේ උගන්වන්න හැදීම ය. ඒ අය රැකියා හිඟය පියවන්න කියනුයේ එලෙස ය. ඉන් සිදුවන්නේ තවත් දීර්ඝ කාලීන රැකියා අහේනියක් ඇති කිරීම ය. වඩා ප‍්‍රශස්ත කි‍්‍රයාමාර්ගය වනුයේ ඒ ඇබෑර්තු රැකියා තිබෙන ක්‍ෂේත‍්‍ර වෙත යොමු කිරීම නොවේ ද?දැනුමමා පසුගිය දින ජපානයට ගියෙමි. අද ඉන්දියාවේ තොරතුරු තාක්‍ෂණ අධ්‍යාපනය ලැබූ 25,000 කට ජපානයේ වීසා දෙනු ලැබේ. අපේ දරුවන්ට විවෘත වූ නුගවෙල තොරතුරු තාක්‍ෂණ අධ්‍යාපන ආයතනය වැනි නූතන ලෝකයට ගැළපෙන අධ්‍යාපනයක් ලැබූ විටක ගෞරවාන්විතව කාගේවත් පස්සෙන් නොගිහින් රැකියාවක් ලබා ගත හැකි ය. රැකියා ලබා ගැනීමට දේශපාලනඥයන් පසුපස යෑම කොරා අන්ධයා ගේ පිහිට පැතීම වැනි ය. එසේ ම මෙම පුහුණුවෙන් අනතුරු ව ජපානයේ තානාපතිතුමා හමු වී වීසා ලබා ගෙන එහි රැකියා ලබා දීමට ද අපට හැකියාව ලැබේ. එසේ නම් අවශ්‍ය වන්නේ ඉල්ලීමක් ඇති අධ්‍යාපනය දූ දරුවන්ට ලබා දීම ය. අපේ ළමයින් ගේ කිසිම වරදක් නැත. ඔවුහු යහපත් සෞඛ්‍ය සම්පන්න අය වෙති. එහෙත් ඒ අයට උගන්වා ඇත්තේ නිෂ්ප‍්‍රයෝජන දේවල් ය.විශ්ව විද්‍යාලවල උගන්වනුයේ ඉතා පරණ දේ බව ඉංග‍්‍රීසි දන්නා අය දනිති. මාක්ස්වාදය උගන්වන අයට ඉංග‍්‍රීසි බැරි ය. මේ අයට ඉංග‍්‍රීසි, රුසියන්, ජර්මන්, චීන භාෂා හැකියාව නැත. එවිට මාක්ස්වාදය ඉගෙන ගනුයේ කුමන භාෂාවෙන් ද? කාර්ල් මාක්ස් ලියුවේ සිංහලෙන් හෝ දෙමළෙන් නොව ජර්මන් භාෂාවෙනි. ඊට පසු ඉංග‍්‍රීසි භාෂාවෙනි. ඉංග‍්‍රීසි උගන්වන්න එපා කී විට නිවැරැදිව මාක්ස්වාදයවත් ඉගෙන ගත නො හැකි ය. කාල්මාක්ස් කියූ දෙය සිංහල භාෂාවෙන් ඉගෙන ගත නො හැකි ය.ඒ අය කාල්මාක්ස් කිව්වා යනුවෙන් පවසන්නේ බහුබූත ය. කාල් මාක්ස් ඉන්දියාව සමග හැප්පෙන්න යැයි පවසා තිබේ ද? ජ.වි.පෙ. අනුගමනය කරනුයේ කාල් මාක්ස් ගේ ධර්මය නොවේ. ඒ සංකීර්ණ අදහස් ගැන ඔවුන්ට දැනුමක් නැත.අන්තර්ජාලය තුළ පුස්තකාලය යනු විහිළුවකි. පොත් 10 ක් තියාගෙන පුස්තකාලයක් යැයි කියනු ලැබේ. සාමාන්‍යයෙන් වෙළෙඳපොළේ විකුණා ගත නො හැකි පොත් සියල්ල ම පාසලට එවයි. ඒවා විමධ්‍යගත අරමුදලින් හා අධ්‍යාපන අමාත්‍යාංශයේ සල්ලිවලින් මිලට ගනී.මා සිතන ලෙස නම් අද පුස්තකාලවලට වියදම් කරන එක මෝඩකමකි. මුළු ලෝකෙ ම පුස්තකාලය අපිට පරිගණක තීරයෙන් ලබා ගත හැකි ය. ඇමෙරිකාවේ, බි‍්‍රතාන්‍යයේ, චීනයේ, ජපානයේ අද මුද්‍රණය කරන පුවත්පතක් අපිට අද ම පරිගණකය හරහා කියවිය හැකි ය. ගුරුවරයකුට තම පරිගණකය හරහා සමස්ත ලෝකයේ ම දැනුම මොහොතකින් ලබා ගත හැකි ය.මේ අනුව දැනුම ලබා ගන්න නූතන ක‍්‍රමවේදයන්ට තම දරුවන් යොමු කිරීම කාලීන වශයෙන් අත්‍යවශ්‍ය වේ.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=ab0803164</link>
    <topic>කන්නන්ගර යුගය තෙක් ආපසු යමුද</topic>
    <author/>
    <content>කවුරු දිනුවත් පැරදුණත් “ඡන්දය” දිනුම්මඩකළපු ඡන්දයට ඉදිරිපත් නොවීමෙන් ....අපේ අධ්‍යාපන ක‍්‍රමය වෙනස් කරන්න කාලය ඇවිත්ජාතික සභා රැස්වීමේදී ශ‍්‍රීපති අමතක වෙයිඑජාපයට දූරදර්ශී නායකත්වයක් තිබුණා නම් මඩකළපු ඡන්දෙට එනවාමේ දවස්වල මම බෙල්ල පරිස්සම් කරනවායූඇන්පී හා කොටි නැති පුළුල් සන්ධානයකට සූදානම්කෲතහස්තට ඇත්තේ ජනතාව ගැන බරපතළ කැක්කුමකි. ඒ නිසා ඔහු ජනතාව, ජනතා පරමාධිපත්‍යය යන වචන හැමවිටම මතුරයි. දිව අග රැඳී තිබෙන්නේ ද ජනතා පරමාධිපත්‍යය නිසා කෘතහස්ත මේ දිනවල කෙළ ගසන්නේද නැත. සිහිනෙන් පවා දොඩවන්නේද පරමාධිපත්‍යය ගැනයි.එහෙත් පක්ෂයේ ජ්‍යෙෂ්ඨයන් කියන්නේ වෙනස් කතාවකි. තම බලය රැක ගන්නට කළ හැකි හැම දෙයක්ම කරන කෘතහස්තගේ අවසාන ඉලක්කය පක්ෂය දියකර හැරීමට බව ඔවුහු කියති. ශ්‍රේෂ්ඨ දේශපාලන චරිත නායකත්වය දුන් පක්ෂයක් මේ තරමටම හෑල්ලු කළ තවත් ජගතකු පක්ෂයේ නැත. ජනතා පරමාධිපත්‍යය ගැන සිහිනෙන් පවා දොඩවන ඔහු මඩකළපු දිස්ති‍්‍රක්කයේ ඡන්දදායකයන් 120,000කගේ පරමාධිපත්‍යයට පයින් ගැසුවේය. ජනාධිපතිවරණයේදී මඩකළපුවේ එජාප ආධාරකරුවන් එක් ලක්ෂ විසි දහසක් ඡන්දය දුන් බවද අමතක කළ කෘතහස්තට ජනතා පරමාධිපත්‍යය ගැන කතා කිරීමට සදාචාරයක් නැත.පක්ෂයේ කිසිවකුª ගැන කෘතහස්තට විශ්වාසයක් නැත. හැමදෙනාම සැකය. ඒ නිසා කෘතහස්තට උපදෙස් දෙන සෙල් මලික් සහ කප්පම් ලසන්ත උපදෙස් දී ඇත්තේ ජාතික සභාව පක්ෂයට බද්ධ කරන ලෙසය.සෙල් මලික්ට මේ දිනවල වැඩ අධිකය. එකක් මංගලට පක්ෂය තුළ තැනක් ලබාදීමටය. අනික තිස්ස අත්තනායක මහ ලේකම් පදවියෙන් ඉවත්කොට එම තැන මිරිස මාධ්‍ය ආයතනයේ මහා - රාජාගේ පවුලට සම්බන්ධ රඛිත නමැත්තෙකුට ලබාදීමය. ඒ සඳහා මලික්, ෆුල් වැඩය. මෙය සිදුවන්නේ කෘතහස්තගේ උපදෙස් පරිදිය. එහෙත් මෙහි අවසාන අරමුණ රඛිත මහ ලේකම් කිරීම නොව සෙල් මලික් එම පදවියට පත්වීම බව තොල් රතු කල්ලිය කියයි.ඒ අතර තුර සිහින සාගරයේ පාවෙන සිහින මනමාලයා රවි පක්ෂයේ මහ ලේකම් පදවිය ගැනීමට තනියම සටනක් කි‍්‍රයාත්මක කර ඇත්තේය. කෙසේ වෙතත් සිහින කුමාරයා රවි විශ්වාස නොකරන ලෙසට අවශ්‍ය අයට කෘතහස්ත උපදෙස් දී තිබේ. රවි නඩුවලින් පරාදය. අනුන්ගේ යූරෝ තමන්ගේ ගිණුමට දමාගෙන නෝන්ඩි වී සිටී. කොම්පැණිය බංකලොත්ය. යූරෝ ටික ආපසු දෙන බවට රවි නෝනා පොරොන්දු වී සිටින්නීය. දේශපාලන ලෝකයේත් ව්‍යාපාර ලෝකයේත් නන්නත්තාර වී සිටින රවිට ලේකම්කම ගැනීමට කේම්බි‍්‍රජ් ටෙරසයෙන් ඉඩ නොලැබෙන බව මාධ්‍ය නඩය පවසයි.පසුගියදා කොළඹ නව නගර ශාලාවේදී ජාතික සභාවේ කතිකාවතක් පැවැත්විණි. මහලේකම් තිස්ස අත්තනායක ද එයට සහභාගී විය. ඔහු කතිකාවතටත් මංගලටත් විරෝධය පළ කොට අතරමඟදී නැගිට ගියේ කෘතහස්තටවත් නොකියාය. මහලේකම්ට කතාවක්ද තිබුණි. එහෙත් මහලේකම් නැත. ඕනෑම කුණු ගොඩක් බලෙන් බදාගන්නා බින්තැන්නේ ලක්ෂ්මන් මහලේකම් වෙනුවෙන් කතා කළේය.මෙහිදී තවත් කුහකකමක් සිදු විය. ශ‍්‍රීපතිගේ අවමඟුල් ගෙදරදී පුටු ඇන්දේ වාඩිවී විහිළු කතා කියමින් සිනාසුණ කෘතහස්තටවත් ශ‍්‍රීපතිගේ දකුණත වූ මංගලටවත් ජාතික කතිකාවත දා උත්සවය ආරම්භයේදී නිහඬවම සිට ශ‍්‍රීපති වෙනුවෙන් සොව පළ කරන්නට අමතක වීම අකෘතඥතාවකි. ශ‍්‍රීපති මියගිය පසු පැවැති ‘ම’ පාර්ශවය සම්බන්ධ ප‍්‍රථම මහජන උත්සවයද එය විය. මේ විදියට මිනිසුන් අමතක කිරීම කාට කළ හැකිද?මේ අතර මංගලගේ මාධ්‍ය නඩය කේම්බි‍්‍රජ් ටෙරසයේ බලය අල්ලා ගනිමින් සිටී. කෘතහස්තගේ මාධ්‍ය නඩය පසුබසිමින් සිටී. කලවැදි චින්තක, යුද ගිනි දුමින්ද, මඩ ජයතුංග, මඩ මාක්, මඩ සිංහ, අහිංසක පියසේන, මල්ලී සහ පොඩි ලසන්ත දැන් කේම්බි‍්‍රජ්වල වෙන වෙනම සංවිධාන වෙමින් සිටිති.එක්සත් ජාතික පක්ෂ මාධ්‍ය කණ්ඩායමේ මේ දිනවල රජ කරන්නේ කොණ්ඩය වවාගත්, නාසය විද කරාබු පැළඳගත් අමුතුම මාදිලියේ ගෝතයන් පිරිසකි. ළඟකදී සිට ගංගානාථ ද කොණ්ඩය ක්‍රෝල් කරගෙන සිටී. මේ හිපි කල්ලිය දමා ඇත්තේ මලික් සහ මංගලය. ඔවුහු දැන් එක්සත් ජාතික පක්ෂයේ ඉදිරි ප‍්‍රතිපත්ති සඳහා ප‍්‍රචාරක ව්‍යාපෘති සකසමින් සිටිති. නිකම් නොවේ ගණන කපා ගෙනය. මෙම පිරිස මෙහෙය වන්නේ මංගලගේ න්‍යායාචාර්ය වූ රුවන් සහ ඔහුගේ මිතුරකු වන එජාප මාධ්‍ය විශාරදයකු බව කියති.මේ තත්ත්වය යටතේ සමන් අතාවුද වලියක් අදින්නට සූදානමින් සිටී. එක්සත් ජාතික පක්ෂය ඉදිරියේදී ඡන්දය දිනවිය යුතු ආකාරය මන්තී‍්‍රවරුන්ට කියා දෙන්නේ ඩුප්ලිකේට් සන්නස්ගල ලවා හිපි මාධ්‍ය නඩය විසිනි. මේ ගැන උදහසට පත් පක්ෂයේ ජ්‍යෙෂ්ඨයන් නිතර නිතර මංගලගේ සහ මලික්ගේ දෙමව්පියන් සිහිපත් කරන බවද මාණිඛ්‍යයට වාර්තා වෙයි.මේ අතර කලවැදි චින්තක දැන් පත්තරේට වාර්තා ලියන්නේ නැත. පසුගිය කාලයේ කළ බලු වැඩ නිසා එල්ලවූ තර්ජන මෙසේ නොලියා සිටීමට හේතුවී ඇතැයි වාර්තා වෙයි. මෙහිදී ලංකාදීප කර්තෘ මුණගැසුණ ඔහු ටික කලකට වාර්තා ලිවීමෙන් නිදහස් කර දෙන ලෙස ඉල්ලා සිටියේය.පසුව කෘතහස්ත හමුවූ ඔහු පුවත්පත්වල දේශපාලන තීරු සඳහා මඩ සැපයීම භාර ගෙන තිබේ. මීට අමතරව කෘතහස්ත රැස්වීම්වල කරන කතා සහ ලක්ෂ්මන් කිරීගේ වෛර කතා සැපයීම රහසිගතව කරගෙන යයි.චින්තකගේ වැඩ ගැන ලංකාදීප කාර්යාලය කැමැති නැත. එඩී කැමැති නැත. බිරිඳ කැමැති නැත. එඩී කියන්නේ “උඹේ ඔය අසමත්ජාති වැඩ නතර කරපන්. නැත්නම් ජනාධිපතිතුමා හමුවෙලා උඹේ හැම වැඩක්ම කියනවා” කියලාය.කලවැදි චින්තකට රැවටිය හැක්කේ සිරි රණසිංහ සහ රංජිත් විජේ පමණක් බව ලංකාදීපයේ ඇසෙන කතාවකි. ඉරිදා ලංකාදීප පත‍්‍රයේ පුටු මාරුවද අත ළඟය.පඩි උපුල් කැඳවූ කෘතහස්ත කදිම උපදෙසක් දුන්නේය. උපුල්ගේ එදාවේල විග‍්‍රහයෙන් කෘතහස්තට දිගට හරහට පහරදීමටත් අවසානයේ වීරයකුª කිරීමටත් උපදෙස් දුන්නේය.උපුල් තවත් උපදෙසක් දුන්නේය. ඒ තිස්ස අත්තනායක අසාර්ථක මහලේකම්වරයකු බව හඟවා මලික්ගේ ගුණ වණන ලෙසයි. මඩ ජයතුංග, මඩ මාක් සහ මඩ ලසන්තටද එම උපදෙස්ම දුන්නේය.දැන් කෘතහස්තගේ අලුත්ම අපේක්ෂාව තිස්ස අත්තනායක පන්නා දැමීමයි. එහෙත් එම සිහිනය සිහිනයක් පමණක් බව තිස්ස කියයි. කන්ද උඩරටට පහරදීමට ආවොත් සිදුවන්නේ අතීතය සිදුවූ දේ බව සිහිපත් කරගතයුතු බව තිස්ස කියා සිටී.මහලේකම් පදවියට කෙළ හලන රවි මේ දිනවල නම් දැරූ පල්ලි කරා ගොස් විවිධ පුද පූජා පවත්වන බවද සැලයි. යාඥා කරන බව ප‍්‍රකටය.මේ බව අපේ දොස්තර මහතා චින්තකට දැනුම් දී තිබේ. ලොක්කා ආරක්ෂා කරගැනීමට ඉන්දියාවේ ලොකු පූජාවක් පවත්වන්නට අවශ්‍ය බව දොස්තර කියයි.ලංකාදීපයේ රණසිංහ සහ දොඹගහවත්තගෙන් කෘතහස්තට අවශ්‍ය ප‍්‍රචාරය නොලැබෙන නිසා අලුත් මාධ්‍ය ආයතනයක් ආරම්භ කිරීමට රුවන් යෝජනා කර තිබේ. දැනට රුවන්ගේ මවුබිම නැත. කෙසේ හෝ අලුත් මාධ්‍ය ආයතනයක් සඳහා රුවන් විදේශ තානාපතිවරුන් කීපදෙනෙකුගේ ආධාර ඉල්ලා ඇත.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=ab0803165</link>
    <topic>එජාපයට දූරදර්ශී නායකත්වයක් තිබුණා නම් මඩකළපු ඡන්දෙට එනවා</topic>
    <author>සංවාද සටහන කේ.සී.ජේ.රත්නායක</author>
    <content>කවුරු දිනුවත් පැරදුණත් “ඡන්දය” දිනුම්මඩකළපු ඡන්දයට ඉදිරිපත් නොවීමෙන් ....අපේ අධ්‍යාපන ක‍්‍රමය වෙනස් කරන්න කාලය ඇවිත්ජාතික සභා රැස්වීමේදී ශ‍්‍රීපති අමතක වෙයිඑජාපයට දූරදර්ශී නායකත්වයක් තිබුණා නම් මඩකළපු ඡන්දෙට එනවාමේ දවස්වල මම බෙල්ල පරිස්සම් කරනවායූඇන්පී හා කොටි නැති පුළුල් සන්ධානයකට සූදානම්සංවාද සටහන කේ.සී.ජේ.රත්නායකමඩකලපු පළාත් පාලන මැතිවරණය අවසාන වුණා. ඒත් සමහරු තවම උද්ඝෝෂණ කරනවා මේ මැතිවරණය පිළිගන්න බැහැයි කියලා.මඩකලපුවේ පළාත් පාලන මැතිවරණය පවත්වන්න කලිනුත් ඔය කණ්ඩායම විරෝධය පළ කළා. ඡන්දය වර්ජනය කළා. මැතිවරණයක් පවත්වන්න වාතාවරණය හොඳ නෑ කියලා. විශාල බොරු ප‍්‍රචාරයක් ගෙන ගියා. ඉතාම සාර්ථකව මැතිවරණය පැවැත්වූවාට පස්සේ ඒ සේරම බොරු බව ඔප්පු වුණා. සමහර රාජ්‍ය නොවන සංවිධාන මඩකලපුවේ මැතිවරණ ප‍්‍රචණ්ඩ කි‍්‍රයා වෙනවාය, ආයුධ සන්නද්ධ කණ්ඩායම් විවිධ ප‍්‍රචණ්ඩ කි‍්‍රයා කරනවාය කියලා බොරු වාර්තා හදලා රට ඇතුළේත් විදෙස් රටවලත් ප‍්‍රචාරය කළා. ඒ වාර්තා වැරැදියි කියලා ඔවුන්ටම පිළිගන්න වෙලා තියෙනවා.ප‍්‍රශ්නය වෙන්නේ මේ මැතිවරණය පිළිගන්න පුළුවන්ද කියන කාරණයයි.මඩකලපුවේ ජනතාව සියයට 60කට ආසන්න ප‍්‍රතිශතයක් ඡන්ද භාවිත කළා. ඡන්ද දූෂණ, බලහත්කාරයෙන් ඡන්ද පෙට්ටි පිරැවීම්, හොර ඡන්ද කියන කිසිම දෙයක් වාර්තා වුණේ නෑ. මෙය මෑත ඉතිහාසයේ පැවැත්වූ නිදහස් හා සාධාරණ මැතිවරණයකට හොඳම උදාහරණයක්. මඩකලපුවේ ජනතාව මේ මැතිවරණය පිළිඅරගෙන ඡන්දය පාවිච්චි කළා. එතැනින් එහාට මැතිවරණය පිළිගන්නවද කියන ප‍්‍රශ්නය මතු වෙන්නේ නෑ. නැඟෙනහිර මඩකලපුවේ ජනතාව මේ මැතිවරණය පිළිගත්තා නම් මේ ගැන කතා කිරීමත් තේරුමක් නෑ.එහෙත් මැතිවරණයේ අවසන් ඡන්ද ප‍්‍රතිඵලය අභියෝගයට ලක්වීමට හැකියාවක් නැද්ද?මැතිවරණය සාමකාමී ව, නිදහස් හා සාධාරණ ලෙස පැවැත්වුණ බව හැමෝම පිළිගන්නවා. වංචා -දූෂණ සිදු වූ බව කියන්න කාටවත් හැකියාවක් නෑ. එහෙම නම් ප‍්‍රතිඵලය අභියෝගයට ලක් වෙන්නේ කොහොමද? මෙහි අවසන් ප‍්‍රතිඵලය ගත් විට බහුතර ජයග‍්‍රහණයක් ලබා ගැනීමට ටී.එම්.වී.පී. සංවිධානය සමත් වී තිබෙනවා. ඒ නැඟෙනහිර කේන්ද්‍ර කොට ගෙන බිහිවූ දේශපාලන පක්ෂයක්. මඩකලපුවේ බහුතර ජනතාව ගේ් කැමැත්ත තිබෙන්නේ කාටද කියන කාරණය මැතිවරණ ප‍්‍රතිඵලයෙන් ඔප්පු කෙරුණා.උතුරු හා නැඟෙනහිර දෙපළාතේ ප‍්‍රධාන දේශපාලන සංවිධානයක් වන දෙමළ සංධානය ඡන්දය වර්ජනය කළා. එසේ තිබියදී ලබාගත් ප‍්‍රතිඵලය අභියෝගයට ලක් වෙන්න හැකියාවක් තියෙනවා.ඒ තර්කය මූලික වශයෙන් ම වැරැදියි. දෙමළ සංධානය මැතිවරණය වර්ජනය කළාට ජනතාව ඡන්දය දුන්නේ ඒ වර්ජන තීරණයට විරුද්ධවයි. සියයට හැටකට ආසන්න ඡන්ද භාවිතා කිරීමක් කියන්නේ සැලකිය යුතු සාධකයක්. 2004 ඡන්ද ප‍්‍රතිඵලයත් අද බොහෝ දෙනාට අමතක වෙලා. ඒ ඡන්දයේදී පවා නැඟෙනහිර දෙමළ සන්ධානයට ලැබුණේ සියයට 35ක ඡන්ද ප‍්‍රතිශතයක්. ඒකෙනුත් පළමුවැනි තැනට ආවේ කරුණා හිතවාදියකු වුණ කිංස්ලි රාජනායගම්, පස්සේ එල්.ටී.ටී.ඊ.ය ඔහුට ඉල්ලා අස්වෙන්න කීවා.පස්සේ ඔහු ඝාතනය කළා. සාධාරණව, ප‍්‍රජාතන්ත‍්‍රවාදීව තීන්දු ගන්න අවස්ථාව ලැබුණු හැම විටෙකම ඒ ජනතාව පෙන්වා දී තිබෙන්නේ තමන් ප‍්‍රභාකරන් ගේ ව්‍යාපෘතියේ කොටස්කරුවන් නොවන බවයි. මේ මැතිවරණයේදීත් ජනතාව ඒ බව ඔප්පු කළා. පිල්ලෙයාන් ගේ කණ්ඩායමට සියයට 17කට ආසන්න ඡන්ද ලැබී තියෙනවා. මෙය පුදුම විය යුතු තත්ත්වයක් නොවෙයි. මේ ප‍්‍රතිඵලය මඟින් එල්.ටී.ටී.ඊ.ය හා දෙමළ සන්ධානය බරපතළ ආකාරයට නැඟෙනහිරෙන් ප‍්‍රතික්ෂේප වී තිබෙනවා.මේ ටී.එම්.වී.පී. අයට ආරම්භයේදීම ප‍්‍රජාතන්ත‍්‍රවාදී දේශපාලන ක‍්‍රමය ගැන පුහුණුවක් අත්දැකීමක් තිබුණේ නැති බව ඇත්ත. ඔවුන්ට මේ මාර්ගයේ ඉදිරියට යන්න පුහුණුව හා අවස්ථාවක් දිය යුතුව තිබෙනවා. ඔවුන් වරක් අපෙන් ඉල්ලීමක් කළා දේශපාලන කටයුතු පිළිබඳ වැඩි දුර පුහුණුවක් දෙන්න කියලා. මේ සමහරුන් කුඩා ළමයා කාලේ එල්.ටී.ටී.ඊ.යට බැඳුණු අය. තවත් අය වසර 15-20 සන්නද්ධ කටයුතුවල හිටියා. කොතරම් දුෂ්කර තත්ත්වයක් යටතේ වුණත් ඔවුන් ද ප‍්‍රජාතන්ත‍්‍රවාදී ප‍්‍රවාහයට ඇවිල්ලා. තමන්ට මහජන මතයෙන් සාධාරණව බලය ලබාගන්න පුළුවන් බව ඔප්පු කර තිබෙනවා. තවදුරටත් ඒ මාර්ගයේ ම ඉදිරියට යන්න ඔවුන්ට සියලු ආධාර හා පහසුකම් ලබාදීම අපි හැමෝගෙම යුතුකමක්. මහජනතාව සාධාරණ ඡන්දයකින් තමන් ගේ නියම නියෝජිතයන් තෝරා ගෙන තියෙනවා. ඒක කාටවත් අභියෝග කරන්න බෑ.එහෙත් ප‍්‍රධාන විපක්ෂය – එ.ජා.ප.ය මේ ඡන්දය වර්ජනය කළා පමණක් නෙවෙයි දැඩි විරෝධයත් පළ කළා. මෙයින් ලෝකයට ලැබෙන්නේ වෙනත් ආකාරයක පණිවිඩයක්?මේ ඡන්දය පවත්වන්න එපා කියලා එ.ජා.ප.ය මාස හයක් තිස්සෙයි කෑ ගහන්න ගත්තේ. ඒත් මං එක්සත් ජාතික පක්ෂයට දොස් කියන්න කැමැති නෑ. මොකද ප‍්‍රජාතන්ත‍්‍රවාදය ගරු කරන මිනිස්සු තවමත් ඒ පක්ෂයේ ඉන්න නිසා. නමුත් නායකයාගේ හැසිරීම ප‍්‍රජාතන්ත‍්‍රවාදයට පහරක්. එතුමා නායකත්වය ලබා ගත්තෙත්, නායකත්වය පවත්වාගෙන යන්නේත් ප‍්‍රජාතන්ත‍්‍රවාදීව නෙවෙයි. ඒ විතරක් නෙවෙයි රනිල් වික‍්‍රමසිංහ මහත්මයා අගමැති වෙලා හිටිය කාලේ එතුමා කිව්වා රටක් දියුණු වෙන්න නං ප‍්‍රජාතන්ත‍්‍රවාදය ඒ තරම් හොඳ දෙයක් නෙවෙයි කියලා. මේ වගේ අදහස් තියෙන මනුස්සයෙක් ඔයිට වඩා දෙයක් කියයි කියලා අපට හිතන්න බෑ.එක වතාවකදී මම ජී.එල්.පීරිස් ඇමැතිතුමාට තදින් දොස් කිව්වා. නැඟෙනහිර ඡන්ද පැවැත්වීම පමා කරනවාය කියලා. ඒක වැරදීමක්. මොකද හිටපු ආරක්ෂක ලේකම් ඔස්ටින් ප‍්‍රනාන්දු මහත්මයා මට ඇත්ත කතාව කිව්වා. නැඟෙනහිර පළාත් පාලන ඡන්ද පවත්වන්න දෙන්නේ නැත්තේ රනිල් වික‍්‍රමසිංහ මහතා ය කියලා. ජී.එල්.මහත්මයා මඩකලපුවේ ඡන්ද පවත්වන්න එදා 2001 – 2004 කාලයේදී කොතරම් උත්සාහ කළත් රනිල් වික‍්‍රමසිංහ අගමැතිවරයා කිසිම ඉඩක් නොදුන් බවත් මම දැනගත්තා.අද විපක්ෂ නායක ධූරයේ ඉන්න එතුමා මේක කඩාකප්පල් කරන්න උත්සාහ දැරීම කිසිසේත් පුදුමයට කාරණයක් නෙවෙයි. නමුත් අපි සන්තෝෂ වෙන්න ඕනේ. ටී.එම්.වී.පී.ය මේ කුමන්ත‍්‍රණයට අහුවුණේ් නෑ.. ඔවුන් ආයුධ පෙන්නගෙන මැතිවරණ ප‍්‍රචණ්ඩ කි‍්‍රයා කෙළේ නෑ. මේ මැතිවරණ කාලයේදී මැරුණේ දෙන්නයි. ඒ දෙන්නම ටී.එම්.වී.පී. සාමාජිකයන්. ඔවුන් මරා දැම්මේ එල්.ටී.ටී.ඊ.යයි. මඩකලපු ඡන්දය සාමකාමීව අවසාන වීම ප‍්‍රජාතන්ත‍්‍රවාදයේ විශාල ජයග‍්‍රහණයක්.පළාත් පාලන මැතිවරණ පැවැත්වීම සාමාන්‍ය කි‍්‍රයා පටිපාටියක්, මේ මැතිවරණය ප‍්‍රජාතන්ත‍්‍රවාදයේ විශාල ජයග‍්‍රහණයක් ය කීවොත් එය අතිශයෝක්තියෙන් කරන ප‍්‍රකාශයක්?කිසිම දෙයක් සියයට සියයක් නිවැරැදි යැයි කියන්න බෑ. නමුත් මේ තමා දැනට තිබෙන හොඳම දේ. වසර 14 කට පසුවයි මඩකලපුවේ පළාත් පාලන ඡන්දය පවත්වන්න හැකියාව ලබා ගත්තේ.මෙය විශාල පියවරක්. මේ පියවරෙන් පසුව අපට නැඟෙනහිර පළාත් සභා ඡන්දයත් ඇතැම් විට උතුරේ සමහර ප‍්‍රදේශවල පළාත් පාලන ඡන්ද විමසීම් පවත්වන්නත් හැකියාව ලැබෙනවා. ජනාධිපතිතුමා සඳහන් කළා වගේ්ම උතුරටත් පළාත් සභා පාලනයක් හෝ තාවකාලික පාලන උපදේශක සභාවක් පත්කරන්න පුළුවන්කම ලැබෙනවා. ඒ එක්කම මං හිතන්නේ නැඟෙනහිරවගේ ම උතුරේත් හැකි ඉක්මණින් පළාත් සභා ඡන්දයක් පවත්වන්න අප හැකියාව ලබා ගත යුතුව තියෙනවා.ආයුධ සන්නද්ධ අතුරු කණ්ඩායම් තවමත් නැඟෙනහිර ඉන්නවා. මීට විසඳුමක් නැතිව පූර්ණ ප‍්‍රජාතන්ත‍්‍රවාදී වාතාවරණයක් ඇති කරන්න පුළුවන් ද?නිරායුධකරණය කියන්නේ ක්ෂණිකව කරන්න පුළුවන් දෙයක් නෙවෙයි. ජිනීවා නුවරදීත් මේ ප‍්‍රශ්නය මතු වුණ වෙලාවේ අන්තර්ජාතික කම්කරු සංවිධානයේ නියෝජිතයන් පවා ඒක පිළිගත්තා. මොකද කොටි සංවිධානයෙන් එල්ල කැරෙන විශාල තර්ජනය හමුවේ මේ අය ගෙන් බලහත්කාරයෙන් ආයුධ ගන්න බෑ. නමුත් රජයට කෙළින් ම කියන්න පුළුවන් ආයුධ භාවිතා කරන්න එපා කියලා. ඒක කෙරෙනවා. මේ අතරේ අපි ඔවුන්ට පෙන්වන්න ඕනේ ආයුධ රහිතව ප‍්‍රජාතන්ත‍්‍රවාදී ක‍්‍රමයෙන් ප‍්‍රශ්න විසඳගන්න පුළුවන්ය කියලා.ටී.එම්.වි.පී ය අතේ ආයුධ තිබෙන බව කියැවෙනවා. මඩකලපු පළාත් පාලන ඡන්දයේදී ඒ අවි පත්තු නොවුණට අනියම් විදිහට ඡන්ද දායකයන්ට යම් තර්ජනාත්මක බලපෑමක් කරන්න ඒ ආයුධ බලයට හැකියාවක් තියෙනවා?කවුද එහෙම කියන්නේ... මඩකලපුවේ ජනතාව විතරක් නෙවෙයි පිටින් ගිය අය ඇවිත් මොනවද කිව්වේ. ඒ වගේ කිසිම බලපෑමක් තිබුණේ නෑ කියලයි. නමුත් මුල ඉඳලම එහෙම භීතියක් පතුරුවන්න රාජ්‍ය නොවන සංවිධානයක් බොරු උත්සාහයක් ගත්ත බව ඇත්ත. මං ඒ ගැනත් කරුණු කියන්න ඕනේ. රාජ්‍ය නොවන සංවිධානවලින් සියයට 90 ක් විතර යහපත් අරමුණින් ජනතාවට සේවය කරන්න බලනවා. සංවර්ධන ව්‍යාපෘති කි‍්‍රයාත්මක කරන සංවිධාන ඉතා හොඳින් තමන් ගේ වැඩ කොටස ඉටු කරනවා. මේ අය ගෙන් රටට ප‍්‍රශ්නයකුත් නෑ. නමුත් මේ හැරෙන්න විවිධ මතවාද වෙනුවෙන් කි‍්‍රයාත්මක වන රාජ්‍ය නොවන සංවිධාන කිහිපයකුත් තියෙනවා. ඒවායිනුත් පළපුරුද්දක් - ඉතිහාසයක් තියෙන ජ්‍යෙෂ්ඨයන් වැඩ කරන රාජ්‍ය නොවන සංවිධාන වලිනුත් ප‍්‍රශ්නයක් නෑ. ගොඩ්ෆී‍්‍ර ගුණතිලක, ජෙසීමා ඉස්මයිල්, ජාවිඩ් යූසුෆ් වගේ මහත්ම මහත්මීන් ඉතා ම වගකීමකින් කටයුතු කළා. ඒ වගේ ම කටයුතු කරනවා. මේ අයත් අන්තර්ජාතික සමුළුවලට ගිහිල්ලා වාර්තා ඉදිරිපත් කරනවා. ප‍්‍රශ්න තියෙන බව ඔවුනුත් කියනවා. මඩකලපු ජනතාව ඡන්දය භාවිතා කරන්න කැමැත්තෙන් ඉන්න බව ඔවුන් පෙන්වා දුන්නා. ආයුධ සන්නද්ධ කණ්ඩායම් අවි පෙන්වලා ඡන්දයට බලපෑම් කරන බවක් තමන් දුටුවේ නැහැ කියන කාරණයත් මේ අය කිව්වා. ආයුධ බිම තිබ්බා කියමු. ඒත් ඡන්ද පොළට ජනතාව යන්නේ තනියම. එතන බලපෑම් කරන්න කවුරුවත් නෑ. කාටද ඡන්දේ කියලා හොයන්නත් බෑ.ඔබ කියන්නේ මේ ඡන්දය නිදහස්ව හා සාධාරණව පැවැත්වුණු බවට සෑහීමට පත්වෙන්න පුළුවන් කියලයි.ඉතාම පැහැදිලිව කෙළින්ම එහෙම කියන්න හැකියාව තියෙනවා. මේ රටේ ඡන්ද ගැන පොත් පත් ලිපි ලේඛන සෑහෙන්න පළවෙලා තියෙනවා. නෙවිල් ප‍්‍රනාන්දු මහත්මයා පෙන්වලා තියෙන විදිහට ඉතාම දූෂිත ඡන්ද පැවැත්වුණේ 1980 - 1990 දශකයේ දී යි. ඒ යු.ඇන්.පී. පාලන කාලයේ දී යි. නමුත් පෙ‍්‍ර්මදාස මහත්මයා විතරක් යම් වෙනසක් කළා. එතුමා සාධාරණ ඡන්ද පැවැත්වූවා. මොකද එතුමා දැන ගෙන හිටියා මහජන විශ්වාසය තමන්ට තිබෙනවාය කියලා. එහෙත් 1980 - 88 ජේ.ආර්. ජනාධිපතිවරයාගේ කාලේ කොහොමද ඡන්ද කළේ කියලා ලෝකයම දන්නවා. අන්න ඒවටයි දූෂිත ඡන්ද කියන්නේ. එදා ඡන්ද දූෂණ - මැරවරකම් කරන්න පාතාලයට අමතරව පොලීසියේ සහායත් යූ.ඇන්.පී ය ලබා ගත්තා. නිර්ලජ්ජිත විදිහට ඡන්ද පොළ නියෝජිතයන්ට ගහලා - පන්නලා ඡන්ද පෙට්ටි පිරෙව්වා. දැන් මඩකලපුවේ මේ කිසි දෙයක් වුණේ නෑ.මඩකලපුව ඡන්දය ගැන ම විතරක් නෙවෙයි ත‍්‍රස්තවාදීන්ගෙන් මුදා ගත් ප‍්‍රදේශවල නැවත ප‍්‍රජාතන්ත‍්‍රවාදී වාතාවරණය ඇති කරන්න රජය උත්සාහ ගන්නා බව කියනවා. නමුත් ප‍්‍රධාන විපක්ෂය ඊට සහභාගී කර ගන්න රජය පොහොසත් වෙලා නෑ. ජාතික වශයෙන් මෙතන මොන වගේ බලපෑමක් ද ඇති වෙන්නේ?ඉතින් මෙය තමා මේ රටේ ප‍්‍රශ්නේ. මෙතනදිත් මම නං විපක්ෂයට දොස් කියන්නෑ.. ප‍්‍රශ්නය තියෙන්නේ ඔවුන් වැරදි පුද්ගලයකු ගේ නායකත්වයෙන් වැරදි ගමනක් යනවා. මේ තත්ත්වය තියෙන්නෙත් ලංකාවේ විතරයි. දිව දික්කර ගෙන බලා ඉන්නවා ඉක්මණට ආණ්ඩු බලය පැහැර ගන්න. වෙන රටවල විපක්ෂ නායකයන් ජාතික ප‍්‍රශ්න විසඳන්න පවතින ආණ්ඩුවට සහාය දීලා ජනතා ප‍්‍රසාදය දිනා ගන්නවා වගේම ආණ්ඩුවේ අනෙකුත් වැරදි විවේචනය කරලා ඒකෙනුත් ජනතා ප‍්‍රසාදය ලබා ගන්නවා. ඒ කරුණු මත මැතිවරණ කාලේදී ජනමතය උරගා බලනවා. නමුත් යූ.ඇන්.පී. නායකයාට විතරයි ඒ තත්ත්වය නො තේරෙන්නේ. මේ විදිහට කවදාවත් ඉදිරියට යන්න බෑ. 1964 දී කුමන්ත‍්‍රණකාරීව ආණ්ඩුව පෙරළුවා. ඉන් පස්සේ 2001 දීත් ඒ වැඩේම කළා. දැන් ආපහු ඒ කුමන්ත‍්‍රණයම කරන්නයි බලන්නේ.හියුමන් රයිට්ස් වොච්, ඇමිනෙස්ට් ඉන්ටර්නැෂනල් වගේ සංවිධාන මේ රට ගැන විවිධ වාර්තා හදලා ලෝකය පුරා බෙදනවා. මේවා ගැන රජයෙන් දක්වන ප‍්‍රතිචාරය ප‍්‍රමාණවත්ද?හුඟාක්ම මදි. මේ සම්බන්ධයෙන් මීට වඩා කාර්යක්‍ෂම කි‍්‍රයාමාර්ග ගත යුතුව තියෙනවා. අපි කරුණු අධ්‍යයනය කරලා තියෙනවා ලංකාවේ රාජ්‍ය නොවන සංවිධාන වලින් රටට ප‍්‍රශ්න ඇති කරන්නේ හයක් - හතක් විතරයි. මේ එකිනෙක අතර සංධානයකුත් තියෙනවා. මේ හැමෝටම මුදල් ලැබෙන්නෙත් එකම තැනකින් බව අපි හොයාගෙන තියෙනවා. අපි ජිනීවා ගිය වෙලාවේ දැක්කා ලෝකයේ රටවල්වලින් සියයට 95 ට වඩා ශී‍්‍ර ලංකා රජයට සහාය දක්වනවා. මේ අතර රටවල් එකක් දෙකක් තියෙනවා ලංකාවට පහර ගහන්න හදන. දැන් කාරණේ කියන්නේ අන්න ඒ රටවල් වලින් තමා මම අර කිව්ව රාජ්‍ය නොවන සංවිධාන හත - අටට මුදල් ලැබෙන්නේ. ලංකාවේ රාජ්‍ය නොවන සංවිධාන මෙහෙම මෙහෙම කියනවාය කියලා අර රටවල් අපට කියනවා. ඒගොල්ලන්ගෙන් සල්ලි ගන්න එන්.ජී.ඕ. දෙන වාර්තා බලා ගෙනයි මේ ප‍්‍රකාශ කරන්නේ. අර එන්.ජී.ඕ. හත - අට එකම කතාව තමා කියන්නේ. ලංකාවේ පුද්ගලයන් දහස් ගණනක් අතුරුදන්වෙලාය කියලා එක සැරයක කිව්වා. බලා ගෙන යද්දී හමුදාවත් එක්ක ගැටිලා මැරුණු හමුදා හා කොටි සාමාජිකයන් ගේ නම් පවා ඒ ලැයිස්තුවට දාලා. සමහර සිංහල නම් විකෘති කරලා දෙමළ නම් හැටියට හදලා තිබුණා. මේ අතර පිලිපීන ජාතිකයකුත් හිටියා. දැන් මුතූර් සිද්ධිය ගැනත් බොරු ගොඩක් ලියලා තියෙනවා. මේ සංවිධානවලට මේක පේන්නේ සෙල්ලමක් - කි‍්‍රකට් මැච් එකක් වගෙයි. අපි තොරතුරු හෙළි කරන කොට මේ උදවිය පට්ට පල් බොරු කාරයෝ බව ඔප්පු වුණා. මේ බොරු කාරයන්ගේ වැඩ ගැන මම තව එක උදාහරණයක් කියන්නං. එක වතාවක එන්.ජී.ඕ. සාමාජිකයන් දෙන්නෙක් සහ හමුදාවේ පස් දෙනෙක් ක්ලේමෝ බෝම්බ පහරකින් මැරුණා. දැන් මේ ගොල්ලෝ කියනවා අර බෝම්බේ පිපිරෙව්වේ හමුදාව ද කොටින් ද කියලා සැකයක් තියෙනවා කියලා. ඒ කියන්නේ හමුදාව තමන් ගේ නිලධාරීන් මරන්න බෝම්බ තියනවා. මේවා හිනා යන කතා. නමුත් ප‍්‍රශ්නය වෙන්නේ මේ රටේ බොහෝ දෙනෙක් මේ වාර්තා කියවන්නේ නෑ.විදේශ රටවලින් මේ සංවිධානවලට ලැබෙන මුල්‍ය ප‍්‍රතිපාදන විහිළු වැඩවලට යොදා ගන්නවා කියලද ඔබ පෙන්වා දෙන්න හදන්නේ?අපි මේ ගැන ඒ රටවල්වලින් අහන්න ඕනේ. ඒ රටවල් මේ සල්ලි වෙන් කරන්නේ වෙනත් රටවල දුප්පත් මිනිස්සුන්ට උදවු කරන්නයි. නමුත් ඒ සල්ලි අතට යන්නේ ආණ්ඩු පෙරළන්න බලා ගෙන විකාර කරන පිරිසකගේ අතටයි.මේ ගැන ඒ රටවලින් අහන්න කියලයි මම කියන්නේ. අනිත් එක මහා බේගල් වාර්තා හදන්නද ඔය සල්ලි දෙන්නේ. මේවා ගැන කිසිම විනිවිදභාවයක් නෑ. විදේශ මුදල් ලැබිලා තියෙන්නේ මොකටද? ඒ කොච්චරක්ද සහ ඒ මුදල් පාවිච්චි වෙලා තියෙන්නේ කොහොමද කියලා දැන ගන්න හැමෝටම අයිතියක් තියෙනවා. දැන් ඔබ අයි. එන්. ජී. ඕ. ගැන ඇහුවා. මේ අයගේ ව්‍යාපෘති හැටියට ඒ ගොල්ලේ මාස තුනකට සැරයක් වාර්තාවක් හදන්න ඕනේ. ඒක කරනවා. දැන් මේ පාර කතා කළා අතුරුදන්වීම් ගැන. ලොකු ප‍්‍රශ්නයක් තියෙනවාය කියලා පෙන්නුවා. අවුරුද්දකට 94 ක් අතුරුදන් වෙනවාය කියලා කියනවා. එහෙම නම් තත්ත්වය දැන් හොඳයි. 2007 ජුනි මාසෙන් පස්සේ කිසිම සිද්ධියක් වාර්තා කරලත් නෑ. නමුත් බොරුවට පෙන්වන්න හදනවා මහා ලොකු ප‍්‍රශ්න තියෙනවාය කියලා.ඔබ මෑතකදී ආන්දෝලනාත්මක ප‍්‍රකාශයක් කළා. ඇතැම් රාජ්‍ය නොවන සංවිධානවලට කෝටි ගණන් විදේශ මුදල් ලැබෙන බවත් ඒවා හරහා විශාල සැක කටයුතු දේ සිදු වෙනවාය කියලා. මේ ප‍්‍රකාශය ඔප්පු කරන්න තියෙන සාක්ෂි මොනවාද?මං දැනුත් ඒ ප‍්‍රකාශය එහෙමම කරනවා. එක් විදේශ අරමුදලකින් මෑතකදී ශී‍්‍ර ලංකාවේ රාජ්‍ය නොවන සංවිධාන ජාලයකට රුපියල් කෝටි 20 ක් දුන්නා. ඒකෙන් කෝටි 12 ක් ගියේ එක්තරා රූපවාහිනි සේවාවකටයි. මේ රූපවාහිනී සේවාව රූප පෙන්වන්නේ කොළඹ මිනිස්සුන්ට. ඒකේ හරි ලස්සන වැඩ සටහන් යනවා. ලස්සන කොල්ලෝ කෙල්ලෝ නටනවා. දැන් මං අහන්නේ මේකෙන් කොහොමද සාමය හදන්නේ. ඒ රූපවාහිනි සේවයේ ප‍්‍රධාන නිලධාරිනිය අර එන්. ජී. ඕ. සංධානයේ අධ්‍යක්ෂවරියක්. මේ සල්ලි බෙදන්නේ තවත් විකල්ප ගැන කතා කරන එන්. ජී. ඕ. එකක්. ඒ සංවිධානයේ වැඩ කරන දෙන්නෙක් අර සල්ලි බෙදන අරමුදලේ අධ්‍යක්ෂවරු දෙන්නෙක් හැටියට ඉන්නවා. මේ ගොල්ලෝ එක එක නම් දාලා පිටරටින් සල්ලි අරගෙන තම තමන්ට බෙදා ගන්නවා. මොකක්ද මේකේ තේරුම?මගේ ප‍්‍රශ්නයත් ඒකමයි... මොකක්ද මේකේ තේරුම?ඔය මිනිස්සුන්ට එන්. ජී. ඕ. නැත්නම් ජීවත් වෙන්න විදිහකුත් නෑ. අපි හිතනවාට වඩා මේක වෙනස්. ජෙසීමා ඉස්මයිල්, ගොඩ්ෆී‍්‍ර ගුණතිලක, ජාවිය යුසුෆ් වගේ අය නං මේ මට්ටමට කවදාවත් වැටෙන්නේ නෑ. මොකද මේ අයට තමන් ගේ රැකියාවලින් ඉතාම ඉහළින් ජීවිතය ගෙවන්න පුළුවන්කම තියෙන අයයි. නමුත් අනිත් අයට මේ එන්. ජී. ඕ. කියන්නේ රස්සාවක්. සාමය තිබුණොත් ඒ රස්සාවත් ඉවරයිනේ. අනිත් එක 2001 - 2003 කාලෙදි මේ අයට විදේශ රටවලින් අති විශාල මුදල් ලැබුණා. මේ අයගේ මාසික වැටුප ගත්තොත් ඒක හිතන්න බැරි ආදායමක්. මේ රටට විරුද්ධව බොරු කියන්න ජිනීවා යන්න, ඔස්ලෝ යන්න මේ නෝනලාට සල්ලි ගෙවන්නේ කවුද? ඒ සල්ලි කොතෙක්ද? පඩි ගෙවන්නේ කොහෙන්ද? බොහෝ රටවල එන්. ජී. ඕ. කි‍්‍රයාකාරීන් කියන්නේ යමක් කමක් තියෙන ස්වෙච්ඡා කි‍්‍රයාකාරීන්. ඔවුන් අධ්‍යාපනයෙනුත් ඉහළට ගිය අය. නමුත් මේ කිහිප දෙනාට ඔය මොකවත් නෑ. මේක හොඳට සල්ලි හොයන්න පුළුවන් ලේසි රස්සාවක් විතරයි.එතකොට රටක පවතින නීතියට ආවරණය නොවන විශේෂ වරප‍්‍රසාද මේ අයට තියෙනවද? එහෙම නැත්නම් රජය නිසි කි‍්‍රයා මාර්ග අරගෙන නැති බවයි පෙනෙන්නේ?ඔය ප‍්‍රශ්නේ මගෙන් අහන්නේ ඇයි? නමුත් මෙතන දෙයක් තියෙනවා. මේ කටයුතු සොයා බලන්න රජයට වගකීමත් තියෙනවා. යම් අධීක්ෂණයක් කරන්න අපටත් සිද්ධ වුණා. නමුත් මේ සංවිධාන තමන් ගේ වාර්තා තාම ඉදිරිපත් කරලා නෑ. දැන් ඒවා ඉල්ලන්නයි යන්නේ. තානාපති කාර්යාලවලින් අපට අහන්න පුළුවන් ඒ රටවල් ලංකාවේ සංවිධානවලට දුන්න සල්ලි ප‍්‍රමාණය කොච්චරද? කාටද දුන්නේ, මොකටද දුන්නේ කියලා. ආචාර්ය සමන් කැලේගම, දේශා ද මෙල් වගේ අයත් මේ ප‍්‍රශ්නය මතු කරනවා. ඔවුන් බොහෝම අවංකව වැඩ කරන පිරිසක්. අපි මේවා ප‍්‍රශ්න නො කරන එකයි ප‍්‍රශ්නේ...නමුත් රජය මේ සංවිධානවල කටයුතුවලට ඇඟිලි ගහන්න ගියොත් රට ගැන අන්තර්ජාතික ප‍්‍රතිරූපය නරක අතට හැරෙන්න බැරිද? කියවෙන්නේ දැනටත් ලංකාව ලෝකයෙන් කොන්වෙලා තියෙන බවයි?අන්තර් ජාතික ප‍්‍රජාව කියන්නේ බටහිර යුරෝපයේ රටවල් දෙකකට තුනකට නොවෙයි. ඊයේ පෙරේදා ජිනීවා නුවරදීත් අපට හොඳටම පැහැදිලි වුණා. ප‍්‍රත්‍යක්ෂ වුණා. ආසියාවේ හැම රටක් ම ලංකාවට උපරිම සහාය දෙනවා. ඉන්දියාව, චීනය, පාකිස්ථානය, පිලිපීනය ඇතුළු හැම රටක් ම අපි වෙනුවෙන් කතා කළා. එතැනින් ගියාම ඉරානය, සවුදි අරාබිය අපට කොයි තරම් උදවු කරනවද. දකුණු අමෙරිකාවේත් එහෙමයි. ඒ හැම රටක්ම ශී‍්‍ර ලංකාවට සහාය දෙනවා. අපි‍්‍රකානු රටවලිනුත් අපට ප‍්‍රශ්නයක් නෑ. ඒ විතරක් නෙවෙයි බටහිර යුරෝපා රටවල් අති බහුතරය ශී‍්‍ර ලංකාව පිළිගන්නවා. අපට විවිධ උදවු සපයනවා. සමහරුන් ලංකාවට එරෙහිව යෝජනා සම්මත කරන්න හැදුවාට දැන් වෙන කොට ඒවා න්‍යාය පත‍්‍රයෙනුත් විසි වෙලා අවසානයි. දේශපාලන විසඳුමක් ගේන්න කියන අතරේ ත‍්‍රස්තවාදය විනාශ කරන්න අමෙරිකා එක්සත් ජනපදය ගරු කටයුතු සේවයක් අපට ලබා දෙනවා. මේ අතර රටවල් එකක් දෙකක් පොට වරද්දා ගෙන ඉන්නවා. ඒත් ඒකත් ඉදිරියට වෙනස් වන ලකුණු තියෙනවා.ඇයි... රටවල් දෙකක් තුනක් විතරක් ශී‍්‍ර ලංකාවට ප‍්‍රශ්න මතු කරන්නේ?එකක්.. ඒ රටවල ලංකාවෙන් ගිය දෙමළ අය විශාල වශයෙන් ජීවත් වෙනව. මේ අය දැන් ඒ රටවල ඡන්දදායකයන් වෙලත් ඉන්නවා. එතැන යම් බලපෑමක් තියෙන්න පුළුවන්. ලොකු ම හේතුව තමා 1983 දී යූ. ඇන්. පී. ආණ්ඩුව දෙමළ ජනතාවට කරපු විනාශය. එදා දෙමළ ජනතාවට ගහපු හැටි තාමත් ඔවුන්ට මතක තියෙනවා. නමුත් දැන් තත්ත්වය වෙනස් වෙලාය කියලා මේ රටවල් එක වරටම පිළිගන්න සූදානම් නෑ. මොකද අර විනාශයේ මතකය ඒ තරම්ම ප‍්‍රබලයි. ඇත්තටම ගත්තොත් එදා දෙමළ ජනතාවට අපරාධයක් කෙළේ මේ රටේ බහුතර සිංහල ජනතාව නෙවෙයි. එක්සත් ජාතික පක්ෂයත් නෙවෙයි. මම නම් සඳහන් කරන්න අකමැති යූ. ඇන්. පී. දේශපාලනඥයින් කිහිප දෙනෙක් හා ඔවුන්ගේ මැරවරයන් තමා මේ විනාශය කෙළේ. නමුත් අපකීර්තිය මුළු රටටමයි වැදුණේ...නමුත් දැන් එහෙම තත්ත්වයක් නැති බව අප පෙන්වා දෙන්න ඕනේ. බලන්න දැන් දෙමළ අය පොලිසියට බඳවා ගන්න කි‍්‍රයා කළා. මීට කලින් පොදුවේ දෙමළ අය ඕන තරම් පොලිසියේ හිටියා. නමුත් පස්සේ ඒක වෙනස් වුණ බව අපි තේරුම් කර දුන්නා. මේක මීට කලින් නොකරපු එකයි වරද. නමුත් දැන් ඒ වැරදි හදන ආණ්ඩුවටයි සමහරු බනින්නේ.මහා බි‍්‍රතාන්‍යයේ තත්ත්වය ගත්තත් අපට තිබෙන ගැටලු පහසුවෙන් විසඳ ගන්න පුළුවන් වුණා. මෑතකදී එක බි‍්‍රතාන්‍ය ඇමැතිවරයෙක් ලංකාව ගැන කරපු වැරැදි ප‍්‍රකාශයක් තමන් නො කළ බව අපිත් එක්ක කිව්වා, ඒ වරද නිවරද කරන්න කටයුතු කරන බවත් ඔහු කිව්වා. මෙන්න මේකයි කතාව. අපි වහාම මැදිහත් වෙලා ඇත්ත පෙන්වා දුන්නොත් ඔය ප‍්‍රශ්න විසඳ ගන්න පුළුවන්.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=ab0803166</link>
    <topic>මේ දවස්වල මම බෙල්ල පරිස්සම් කරනවා</topic>
    <author/>
    <content>කවුරු දිනුවත් පැරදුණත් “ඡන්දය” දිනුම්මඩකළපු ඡන්දයට ඉදිරිපත් නොවීමෙන් ....අපේ අධ්‍යාපන ක‍්‍රමය වෙනස් කරන්න කාලය ඇවිත්ජාතික සභා රැස්වීමේදී ශ‍්‍රීපති අමතක වෙයිඑජාපයට දූරදර්ශී නායකත්වයක් තිබුණා නම් මඩකළපු ඡන්දෙට එනවාමේ දවස්වල මම බෙල්ල පරිස්සම් කරනවායූඇන්පී හා කොටි නැති පුළුල් සන්ධානයකට සූදානම්ගිය සතියේ දී එ.ජා.ප. ජාතික සභාවේ ප‍්‍රතිපත්තිය හා දර්ශනය එළිදැක්වීමේ උත්සවයක් පැවැත්විණි. මේ උත්සවයට තිස්ස අත්තනායක මහ ලේකම්වරයා ට ආරාධනා කැර තිබුණේ නැතැයි කථාවක් පැතිර ගියේ ය. එදින එම උත්සවය අතරේ මාධ්‍යවේදීහු තිස්ස අත්තනායක ගෙන් ඒ ගැන විමසූහ.”මට ආරාධනා කර තිබුණා. ඒත් උත්සවයේ ස්තුති කථාව මට දුන්නේ. මං ඒක කරන්න සූදානම් නෑ. මංගල මන්තී‍්‍රතුමා ආවාම මං නැඟිටලා යනවා” තිස්ස මාධ්‍යවේදීන්ට කීවේ ය.මේ අතර තිස්ස අත්තනායක මහ ලේකම්වරයා එ.ජා.ප.යට හිතවත් මාධ්‍යයක් මගින් එ.ජා.ප. මන්තී‍්‍රවරුන්ට රතු එළියක් දැල්වූයේ ය. තිස්ස එ.ජා.ප. යට හිතවත් මාධ්‍යයට කියා තිබුණේ “යූ. එන්. පී. ආණ්ඩුවක ඇමැතිකම් ගන්න ඉන්න අය දැනගන්න ඕන. එයාලා ගේ නොමිනේෂන් එකට අස්සන් කරන්නේ මම කියලා” තිස්ස දැඩි අනතුරු ඇඟවීමක් කැර තිබිණි.ගිය සතියේ දී එ.ජා.ප. ප‍්‍රජාතන්ත‍්‍රවාදී පිලේ රැස්වීමක් තැපැල් මන්දිරයේ දී පැවැත්විණි. එතැන දී එ.ජා.ප. ප‍්‍රජාතන්ත‍්‍රවාදී පිලේ කණ්ඩායම සාකච්ඡා කෙළේ ආණ්ඩුවට දෙන සහාය සහ දිය යුතු සහාය ඇතුළු තවත් කරුණු ගැන ය. එහි දී එම කණ්ඩායම එ.ජා.ප. යට සහයෝගය ලබා දෙන්නේ කෙසේ ද ආණ්ඩුවට සහයෝගය ලබා දෙන්නේ කෙසේ ද යන්න ගැන ද සාකච්ඡා කැර තිබේ. මේ සාකච්ඡාවට නොපැමිණ සිටියේ ඇමැති ජී. එල්. පීරිස් පමණි.මේ විශේෂ රැස්වීමේ දී අදහස් දැක්වූ ඇමැති කරු ජයසූරිය කීවේ බටහිර තානාපතිවරු කීප දෙනකු ගේ අදහස් ය. “දේශපාලන කණ්ඩායමක් හැටියට අපි වැඩකරන විදිය ඉතා හොඳයි කියලා තානාපතිතුමන්ලා මට කීවා. විශේෂයෙන් ම අපි තීන්දු තීරණ ගැනීමේ දී සහයෝගයෙන් වැඩ කිරීම ගැන ප‍්‍රශංසා කළා.” එමෙන් ම එ.ජා.ප. ප‍්‍රජාතන්ත‍්‍රවාදී කණ්ඩායම එම රැස්වීමේ දී තීරණය කෙළේ මඩකළපුව, ති‍්‍රකුණාමලය ඇතුළු රටේ සෑම දිස්ති‍්‍රක්කයක් ම සංවිධානය කැර තරුණ සම්මේලන පැවැත්වීමට ය.ගිය සතියේ දී අරලියගහ මැදුරේ දී රජයේ කැබිනට් රැස්වීම පැවැත්විණි. කැබිනට් රැස්වීම ආරම්භයේ දී ම ජනාධිපතිතුමා මඩකළපුව පුංචි මැතිවරණය සාර්ථක කැර ගැනීමට සහාය දැක්වූ සෑම පක්ෂයකට ම ස්තුති කෙළේ ය. එහි දී දේශීය භෝග ආරක්‍ෂා කිරීම පිළිබඳ කැබිනට් පති‍්‍රකාවක් ද සාකච්ඡාවට ගැනිණ.කැබිනට් රැස්වීමේ දී තොරතුරු හා ජනමාධ්‍ය ඇමැති අනුර ප‍්‍රියදර්ශන යාපා අදහස් දක්වන්නට පටන් ගත්තේ ය. “සර් මේ දවස්වල පොල්වලට ලොකු උවදුරක් එනවා. තව වසරක් දෙකක් මේ විදියට ගියොත් පොල් ගෙඩියක්වත් දකින්න ලැබෙන් නෑ. මේක වළක්වන්න ඕනෑ. මාතරින් තමයි මේ රෝගේ පටන් අරගෙන තියෙන්නේ” ඇමැතිවරයා කීය. ජනාධිපතිතුමා මේ අවස්ථාවේ දී සිනහවෙමින් කීවේ හැම ලෙඩක් ම එන්නේ මාතරින් කියා ය.බන්දුල ගුණවර්ධන ඇමැතිවරයා කැබිනට් මණ්ඩලයට විග‍්‍රහ කෙළේ ඉන්ධන මිල ගැන ය. ඒ සමග ම ඇමැති බන්දුල පෞද්ගලික රූපවාහිනී නාලිකාවකට චෝදනාවක් ද කෙළේ ය. “පහුගිය දවසක එක්තරා රූපවාහිනී නාලිකාවක නිවේදකයෙක් හිස් පුටුවක් තියාගෙන සාකච්ඡාවක් කළා. මිනිහා නියමෙට වැඩේ කළා. ඒ ගමන් කිව්වා ඒ පුටුව වෙන් කෙළේ ඇමැති බන්දුල ගුණවර්ධනට කියලා. මට එදා සාකච්ඡාවකට ඒ මාධ්‍ය ආයතනය ආරාධනා කර තිබුණේ නැහැ. එයාලා බොහොම පහත් මාධ්‍ය භාවිතයක් කරන්නේ” ඇමැති බන්දුල ගුණවර්ධන චෝදනා කෙළේ ය. මේ සමගම ඇමැති බන්දුල ගුණවර්ධන “සිරස රූපවාහිනිය” ගැන කීවේ ය. හාල්වලට බදු ගහනවා කියලා “සිරස රූපවාහිනියේ” නිව්ස් එකක් ගියා.විදුලි භාවිතයට සහනයක්ඒකට ප‍්‍රකාශයක් අමාත්‍යාංශ ලේකම්ගෙනුත් අරගෙන තිබුණා. මේ නිසා හාල් මිල ඉහළ ගියා. අපි හාල්වලට බදු අය කරන්නෙ නෑ. ලේකම්තුමාත් සම්බන්ධ කැරගෙන ප‍්‍රකාශයක් අරගෙන තියෙන්නේ එතුමාත් රවට්ටලා. තිරිඟුවලින් ඉන්ධන නිපදවන එතනෝල් නිසා පිටි නිෂ්පාදනය අඩු වන බවත් හාල් පරිභෝජනය වැඩි වන බවත් මා කීවා. එතකොට මාධ්‍ය කියන්න ගත්තා ජෙයරාජ් ඇමැතිතුමා මගේ කකුලෙන් අදිනවා කියලා. එතනෝල් විසඳුම ජෝර්ජ් බුෂ් පිළිගත්තා. බුෂ් කියන කොට මේක හොඳයි. මං කීවාම තමයි වැරැදි” ඇමැති බන්දුල ගුණවර්ධන කීය.ගිය සතියේ කැබිනට් මණ්ඩලයේ දී විදුලි ගාස්තු වැඩි වීම ගැන ද සාකච්ඡා කෙරිණ. මෙහි දී මැති ඇමැතිවරු සාකච්ඡා කෙළේ ඒකක 90 ට අඩුවෙන් විදුලිය පාවිච්චි කරන පාරිභෝගිකයන්ට විදුලි ගාස්තු වැඩි නොකිරීම සාධාරණ බව ය. විශේෂයෙන් ම මෙරට විදුලි පාරිභෝගිකයන්ගෙන් සියයට 75 ක් ම විදුලි ඒකක 90 ට වඩා අඩුවෙන් පාවිච්චි කරන බව ද ඇමැති මණ්ඩල සාකච්ඡාවේ දී හෙළි විය.විදුලි ගාස්තු පිළිබඳව කථා කරන අවස්ථාවේ දී ෆීලික්ස් පෙරේරා ඇමැතිවරයා එක්වර ම හිඳගෙන සිටි අසුනෙන් නැගිට්ටේ ය. “සර් මං නැගිට්ටේ මාව පේන්නැති නිසා. ඒක නෙමෙයි විදුලිය ප‍්‍රශ්නයට විසඳුමක් විදියට “සෝලා පවර්” ක‍්‍රමය අපේ රටටත් ආදේශ කර ගමු. ඇමෙරිකාවේත් පාවිච්චි කරනවා. අපේ රටටත් ගැළපෙයි.” ඇමැති ෆීලික්ස් පෙරේරා කීය.ඇමැති පී. දයාරත්න ඒ අදහසට එකඟ වූයේ නැත. ඇමැතිවරයා කීවේ “සෝලා පවර් ක‍්‍රමය” අපේ රටේ කි‍්‍රයාත්මක කිරීම අපහසු බවයි. “මෙගා සයිස් ෆැනල් එකක් මේකේ තියෙන්නේ. ලංකාවේ ගෙවල්වලට මේක ගැලපෙන්නේ් නෑ. ප‍්‍රායෝගික නෑ” ඇමැති පී. දයාරත්න කීය.ඇමැති නිමල් සිරිපාල ද සිල්වා ඊළඟට කැබිනට් මණ්ඩලය ඇමැතුවේ ය. “අපේ රටේ විදුලිය බෙදා හරින කොට සියයට 15% ක් විතර නාස්ති වෙනවා. වෙන රටවල විදුලිය බෙදා හරින කොට සියයට 12.5 ක් විතරයි නාස්ති වෙන්නේ. අපිට සියයට 2.5 ඉතිරි කර ගන්න තියෙනවා නම් ප‍්‍රයෝජනවත් වෙයි” ඇමැතිවරයා කීය.කැබිනට් රැස්වීම පැවැත්වෙන මොහොතට විදුලි බල අමාත්‍යාංශ ලේකම්වරයා ද කැඳවා තිබිණ. අමාත්‍යාංශ ලේකම්වරයා කැබිනට් මණ්ඩලයෙහි අවධානයට යෝජනාවක් කෙළේ ය. “අපේ විදුලි බල පද්ධතිය පරණයි. මේ තියෙන විදුලි පද්ධතිය අලුත් කරන්න මිලියන ගණනක් යනවා. විදුලි පද්ධතිය අලුත් කර ගත්තොත් සියයට 2.5 නාස්තිය නැති කර ගන්න පුළුවන් වෙයි” අමාත්‍යාංශ ලේකම්වරයා කීය.උත්සව අත්තිකාරම් වැඩි කරන්න අපහසුයිඒ සමගම ජනාධිපතිතුමා ඇමැති රාජිත සේනාරත්න දෙසට අත දිගු කර රාජිතගේ විදුලි යෝජනාවක් ගැන කීවේය. “රාජිත බොහොම හොඳ යෝජනාවක් අපිට ඉදිරිපත් කළා. විදුලි අර්බුදය විසඳ්‍ර ගන්න ඇමෙරිකාවේ කරපු වැඩක් ගැන. රාජිත මොකක්ද කියලා කියමු.” ජනාධිපතිතුමා කීය.ඇමැති රාජිත සේනාරත්න නව විදුලි උත්පාදන ක‍්‍රමය විස්තර කරන්නට පටන් ගත්තේ ය. මේ නව ක‍්‍රමය ඇමෙරිකානු විද්‍යාඥයෙක් අවුරුදු 15 ක් විතර පර්යේෂණ කරලා හොයා ගෙන තියෙන්නේ. මුහුදේ මැද කිලෝමීටර් 1.2 ක් උසට මීටර් 600 ක් පළලට කුළුණක් හදලා ඒ කුළුණේ ටර්බයිනයක් මුහුදු ජලයේ ආධාරයෙන් කි‍්‍රයාත්මක කරවීමට කටයුතු කිරීම හරහායි විදුලිය ලබා ගන්නේ. මේ විදියට මෙගවොට් 400 ක විදුලි ධාරිතාවක් නිෂ්පාදනය කර ගන්න පුළුවන්. අමතර ලාභයක් විදියට පිරිසුදු වතුරක් ලැබෙනවා. පරිසරයටත් හිතකරයි.” ඇමැති රාජිත සේනාරත්න කැබිනට් මණ්ඩලයට හෙළි කෙළේය.විදුලිබල අමාත්‍යංශයේ ලේකම්වරයා කැබිනට් මණ්ඩලයට තවත් යෝජනාවක් ගෙනාවේය. ‘අද අපට තියෙන විදුලි ප‍්‍රශ්නයට ඉන්දියාව එක්ක ගිවිසුමක් ගහලා ප‍්‍රශ්නයට විසඳුමක් දෙන්න පුළුවන් වේවි. මොකද ඉන්දියාවේ වැඩිපුරම විදුලිය පාවිච්චි කරන්නේ දවල්ට. අපේ රටේ වැඩිපුරම විදුලිය ඕන වෙන්නේ රාති‍්‍රයට. ඒ නිසා එයාලාට දවල්ට අපි විදුලිය දීලා අපිට රෑට එයාලාගෙන් විදුලිය ගන්න පුළුවන්. එහෙම අවුරුදු හත අටක් යනකොට අපේ විදුලි අර්බුදයට අපිට විසඳුමක් හොයා ගන්න පු‍්‍රළුවන් වේවි. අමාත්‍යංශ ලේකම්වරයා කීය.ජනාධිපතිතුමා විදුලිබල ප‍්‍රශ්නය ගැන කතා කරමින් කීවේ විදුලි බිල ජනතාවට දෙනකොට බදු සහන කොච්චර ඒ අයට ලැබෙනවාද කියා එහි සටහන් කර දෙනවා නම් එය වටින බවයි. අපි විදුලි පාරිභෝගිකයන්ට දෙන සුභ සාධන කටයුතු ගැනත් දැනුවත් කරන්න ඕන. නැත්නම් අපි දෙන සුබසාධන සේවා එයාලට අමතක වෙනවා. එහෙම වුණොත් විදුලි බිල වැඩිවීමට හේතු ජනතාව දැන ගනී. ජනාධිපතිතුමා පැහැදිලි කෙළේය.පසුගිය සතියේ කැබිනට් රැස්වීමේදී ඒ. එච්. එම්. ෆවුසි ඇමැතිවරයාද අදහස් දැක්වීය. ඒ සහන මිලට විදුලි බල මණ්ඩලයට තෙල් ලබා දීම ගැන කියමිනි. දැන් ඩීසල් ලීටරයක් රුපියල් 86.00 යි ඒත් අපි විදුලි බල මණ්ඩලයට ඩීසල් දෙන්නේ රුපියල් 75.00 ට. විදුලිබල මණ්ඩලය මුළු විදුලි නිෂ්පාදිතයෙන් 35% ක් නිපදවන්නේ තෙල් වලින්. ඉතිරි සියයට 65% නිපදවන්නේ ජලයෙන්. ජනතාව මේවාත් දැන ගන්න ඕන. ෆවුසි ඇමැතිවරයා කීය.කැබිනට් මණ්ඩලයේදී ඊළඟට පී. දයාරත්න ඇමැතිවරයා කතා කෙළේ විදුලිය අරපිරිමැස්මෙන් පාවිච්චි කිරීමේ වැදගත්කම ගැනයි. විදුලි අර්බුදයෙන් ගොඩ එන්න විදුලිය අරපිරිමැස්මෙන් පාවිච්චි කිරීමත් විසඳුමක් වෙනවා. මම අපේ ගෙදර ශීතකරණය රෑ 9.00 ට ඕෆ් කරනවා. එහෙම කරලා විදුලිය ඒකක 90 ක් විතර ඉතිරි කරලා තියෙනවා. ඇමැති දයාරත්න එසේ කියන විට කිසිදු ඇමැතිවරයෙක් ඒ ගැන ප‍්‍රශ්න කරන්නට ගියේ නැත. ඒ දයාරත්න ඇමැතිවරයා වෘත්තියෙන් ඉංජිනේරුවකු වන නිසාය.රාජ්‍ය පරිපාලන ඇමැති කරු ජයසූරිය මහතා කැබිනට් මණ්ඩලයට රාජ්‍ය සේවකයන්ගේ උත්සව අත්තිකාරම් දීමනාව රුපියල් 5000 කින් වැඩි කළ හැකි ද යන යෝජනාව ඉදිරිපත් කෙළේය. ඇමැතිවරයා යෝජනාව ඉදිරිපත් කැර ඇසූයේ එම යෝජනාවට කැබනට් මණ්ඩලයේ අනුමැතිය ලැබේද යන්නය. ඇමැතිවරු එහිදී ප‍්‍රකාශ කෙළේ කිසිසේත්ම එම යෝජනාවට අනුමැතිය දිය නොහැකි බවය. රුපියල් 5000 කින් දීමනාව වැඩි කළොත් රජයට අමතර රුපියල් බිලියන 2000 ක් වැය වෙනවා. ඒ වියදම රජයට දරා ගන්න බෑ.” ඇමැතිවරු ප‍්‍රකාශ කළහ.ඇමැති නිමල් සිරිපාල ද සිල්වා කීවේ රටේ යුද්ධයක් පවතින මොහොතක රාජ්‍ය සේවක වැටුප් රජය වැඩි කළ බවය. ඒ නිසා නැවතත් උත්සව අත්තිකාරම් මුදල වැඩි කිරීම කළ නොහැකි බව ඇමැතිවරයා කීය.සෞඛ්‍ය ආරක්ෂණ හා පෝෂණ ඇමැති නිමල් සිරිපාල ද සිල්වාඇමැති සරත් අමුණුගම කැබිනට් මණ්ඩලයේදී ඊළඟට අදහස් දැක්වීය. “උත්සව අත්තිකාරම් දෙන්න රජයට මේ මොහොතේ හැකියාවක් නැහැ. රාජ්‍ය අංශයට මේක දුන්නොත් පෞද්ගලික ආයතනත් මේක ඉල්ලාවි. මේවා ජේ. වී. පී. එකේ කථා. ආණ්ඩුවට මේවා කරන්න බෑ. ඇමැති සරත් අමුණුගම කීවේය.ඇමැති බන්දුල ගුණවර්ධන කැබිනට් සාකච්ඡාවේදී කීවේ රාජ්‍ය වියදමින් සියයට පනහක්ම විශ‍්‍රාම වැටුප් සහ රාජ්‍ය සේවක වැටුප් සඳහා වැයවෙන බවය. ඉතින් කොහොමද උත්සව අත්තිකාරම් ගෙවන්නේ ඇමැති බන්දුල ද ප‍්‍රශ්න කෙළේ ය.දැන් පොඩි දේටත් ස්ට‍්‍රයික් කරනවාඇමැති නිමල් සිරිපාලද සිල්වා නැවත වරක් නැගිට්ටේය. දැන් පොඩි දේටත් ස්ට‍්‍රයික් කරනවා. ගස් නගිනවා. ගේට්ටු උඩ නගිනවා. කොච්චර රාජ්‍ය සේවකයන්ට සැලකුවත් යහපත් රාජකාරි මට්ටමක් ගැන හිතලා වැඩ කරන්නෑ. ඇමැතිවරයා රාජ්‍ය සේවකයන්ට චෝදනා කෙළේය.ඇමැති මහින්ද සමරසිංහ ගිය සතියේ කැබිනට් මණ්ඩලයට හෙළි කෙළේ ජිනීවාහි පසුගිය දා පැවැති මානව හිමිකම් සමුළුවේ තොරතුරුයි. “මේ සමුළුවට බොහොම බලගතු පිරිසක් පැමිණ සිටියා. ලංකාවේ මානව හිමිකම් ආරක්ෂා වීම ගැන බොහෝ රටවල් අපේ රටට ප‍්‍රශංසා කළා. එංගලන්තය,, ජර්මනිය, ස්විට්සර්ලන්තය සහ කැනඩාව වගේ රටවල් ඇරෙන්න හැම රටක්ම අපිට ප‍්‍රශංසා කළා. බටහිර රටවල් අපේ රටේ මානව හිමිකම් ගැන කථා කෙළේ ලුවිස් ආබර්ගේ වාර්තාව අරගෙන. ලංකාවේ මානව හිමිකම් කාර්යාල දාන්න ඕන කියන්නේ ඒ වාර්තාව බලලා. හැබැයි ඉන්දියාවයි පාකිස්ථානයයි අපිට ප‍්‍රශංසා කළා. මෙතැනදි මට එකක් කියන්න ඕනැ දයාන් ජයතිලක ගැන. එයාට ලෝකේ බොහෝ රටවල අයත් ප‍්‍රශංසා කළා. ඔහුගේ රාජ්‍ය තාන්ති‍්‍රක කටයුතු බොහෝ රටවල් අගය කළා. ඇමැති මහින්ද සමරසිංහ කීවේය. ඇමැතිවරයා දයාන් ජයතිලකට කැබිනට් රැස්විමේදී ද ප‍්‍රශංසා මුඛයෙන් කථා කෙළේය.ඇමැති චම්පික රණවක කැබිනට් රැස්වීමේ අවධානය යොමු කෙළේ ‘නිව්ස් වීක්’ සඟාවේ ලිපියක් ගැනය. ආසියාවේ බෞද්ධ ව්‍යාපාරයේ නැගීම කියලා ඒ ලිපියේ හරය වුණේ. ආසියාවේ බෞද්ධ ව්‍යාපාරය වේගවත් වීමට බලපෑවේ ශී‍්‍ර ලංකාවේ ජාතික හෙළ උරුමය බව එම ලිපියේ තිබුණා.” ඇමැති චම්පික කීවේය.“හෙළ උරුමයට අනුව ගිහිං අද බෞද්ධයෝ දේශපාලනීකරණය වෙනවා. හාමුදුරුවරු දේශපාලනයට එනවා. තායිලන්තය වගේ රටවලත් ස්වාමීන් වහන්සේලා දේශපාලනයට එනවා. හෙළ උරුමය කියන්නේ ආයුධ සන්නද්ධ පිරිසක් කියලා ‘නිව්ස් වීක්’ සඟාවේ තිබුණා. බටහිර මාධ්‍ය පච ප‍්‍රචාර ගෙනියනවා. විශේෂයෙන් මේ වගේ මාධ්‍ය වාර්තාත් අරගෙනයි ලංකාවේ මානව හිමිකම් කඩවෙනවා කියන්නේ.” ඇමැති චම්පික දීර්ඝව විස්තර කෙළේය.ජාතික හෙළ උරුමයේ නායක එල්ලාවල මේධානන්ද හිමිකැබිනට් මණ්ඩලයේ දී විදේශ ඇමැති රෝහිත බෝගොල්ලාගම කීවේ මඩකලපුවේ පැවැති පුංචි ඡන්දය ගැන තානාපතිවරු කී කථාවන්ය. තානාපතිතුමාලා මගෙන් ඇහුවා මඩකලපුවේ පළාත් පාලන මැතිවරණයට එ. ජා. ප.ය ඉදිරිපත් වුණේ නැත්තේ ඇයි කියලා. මං එයාලාට කිව්වා නැඟෙනහිර පළාතේ එ.ජා.ප.ය වෙනුවෙන් ඉදිරිපත් වෙන්න එකම අපේක්ෂකයෙක් වත් හොයා ගන්න නෑ. ඒකයි හේතුව කියලා. ඒ නිසයි එ. ජා. ප. ය මඩකලපුවේ ඡන්දයට ඉදිරිපත් නොවුණේ. අනික එ. ජා. ප. ය පක්ෂය පිටින්ම මැතිවරණ පරාද වෙනවා දැක දැක එයාලා වෙනුවෙන් කවුරුත් ඡන්දවලට ඉදිරිපත් නොවෙන බව මං තානාපතිවරුන්ට කීවා. ඇමැති රෝහිත බෝගොල්ලාගම කීවේය.රහසිගත සාකච්ඡාවක්ගිය සඳුදා එ.ජා.ප. නායක රනිල් වික‍්‍රමසිංහ සිටියේ කොළඹින් බැහැරවය. නමුත් එ.ජා.ප. නායකයා ජාතික ප‍්‍රතිපත්තිය හා දර්ශනය සකස් කිරීමේ සමාරම්භක උත්සවය පිළිබඳව එ.ජා.ප. කි‍්‍රයාකාරීන්ට උපදෙස් ලබා දුන්නේය.එදින එ.ජා.ප. මහලේකම් තිස්ස අත්තනායක ඇහැලියගොඩ එ.ජා.ප. බල මණ්ඩල රැස්වීමට සහභාගි විය. ඇහැලියගොඩ එ.ජා.ප. සංවිධායක නිමල් විජේනායකගේ ආරාධනයෙන් තිස්ස එහි ගියේය. එදින එ.ජා.ප. ඇහැලියගොඩ නව කාර්යාලය විවෘත කිරීමද සිදුවීය. එ.ජා.ප. බලමණ්ඩල රැස්වීම පැවැතියේ ඇහැලියගොඩ විහාරස්ථානයේ දී ය. එදින ඇහැලියගොඩ නගරයේ අලංකාර පෙළපාලියක් ද පැවැත්විණි.එම රැස්වීම අවසන් කැර එ.ජා.ප. මහලේකම් තිස්ස ගියේ හොරණ ප‍්‍රදේශයටය. ඒ හොරණ එ.ජා.ප. සංවිධායක මහාචාර්ය විමල් ගුණවර්ධනගේ ආරාධනයකට අනුව එ.ජා.ප. කි‍්‍රයාකාරීන්ගේ රැස්වීමකට සහභාගි වීමටය. මේ රැස්වීමට එ.ජා.ප. මන්තී‍්‍රවරු වන සරත් රණවක, එ.ජා.ප. මාධ්‍ය ප‍්‍රකාශක ගයන්ත කරුණාතිලක ඇතුළු පළාත් සභා සහ ප‍්‍රාදේශීය සභා මන්තී‍්‍රවරු සහභාගි වී සිටියහ. මේ රැස්වීම පැවැතියේ හොරණ නගර සභා කී‍්‍රඩාංගණයේදීය.තිස්ස අත්තනායක එ.ජා.ප. මහලේකම්වරයාගේ බෙල්ලේ තිබූ ආබාධයක් නිසා වෛද්‍ය උපදෙස් මත එදින ඔහු බෙල්ලට ප්ලාස්ටරයක් දමාගෙන සිටියේය. මෙය දැකගත් එ.ජා.ප. ජ්‍යෙෂ්ඨ මන්තී‍්‍රවරයකු වන සරත් රණවක තිස්ස අත්තනායකට පොඩි විහිළුවක් කෙළේය. “මොකක්ද තිස්ස බෙල්ලට වෙලා තියෙන්නේ” සරත් රණවක ඇසීය. “මං මේ දවස්වල බෙල්ල පරිස්සම් කරගන්න මේක දාගෙන ඉන්නවා” තිස්ස සිනහ වෙමින් පිළිතුරු දුන්නේය.එම ස්ථානයේ සිටි එ.ජා.ප.යේ ගාලු දිසාවේ තවත් තරුණ මන්තී‍්‍රවරයකු කීවේ “අපේ මහලේකම්තුමාගේ බෙල්ලට මේ දවස්වල බ්ලේඩ් එනවා කියලා ආරංචියි. හැබැයි එතුමාගේ බෙල්ල බ්ලේඩ්වලින් කපන්න හම්බවෙන්නේ නෑ“ තරුණ මන්කී‍්‍රවරයා කීය. ඒ සමඟම එතැන සිටි බොහෝ දෙනා සිනහ වෙන්නට පටන්ගත්තේය. ඒ සමඟම එතැන සිටි එ.ජා.ප. සභාපති රුක්මන් සේනානායක කලබලවූ බවක් දක්නට ලැබිණි. ඒ සමඟම ඔහුට තරමක් කේන්ති ගියේය. රුක්මන් තිගැස්සී එක්වරම ඇසූයේ “කවුද තිස්සට එහෙම කරන්නේ ආ..” කියාය.ගිය අඟහරුවාදා දවල් වරුවේ එ.ජා.ප. නායක රනිල් වික‍්‍රමසිංහ සහ එ.ජා.ප. මහ ලේකම් තිස්ස අත්තනායක අතර අතිශය රහසිගත සාකච්ඡාවක් පැවැත්විණි. මෙය අතිශය පෞද්ගලික සාකච්ඡාවක් වීය. එය පැවැතියේ කේම්බි‍්‍රජ් ටෙරස්හි විශේෂිත ආරක්ෂිත ස්ථානයකදීය. මේ සාකච්ඡාව පැය දෙකකට ආසන්න කාලයක් ගතවී ගියේය. එහෙත් මේ සාකච්ඡාවේ තොරතුරු මාධ්‍ය වෙත හෙළි කර නැත. කෙසේ නමුත් එ.ජා.ප. මහලේකම් තිස්ස අත්තනායක තමාට එරෙහි කැරලි පිළිබඳව සහ නායක රනිල් ඇන්දවීමට උත්සාහ කරන එ.ජා.ප. මන්තී‍්‍රවරු පිළිබඳ නායකයා දැනුවත් කැර ඇතැයි දේශපාලන ආරංචි මාර්ග හෙළි කෙළේය.එ.ජා.ප. මහ ලේකම් තිස්ස අත්තනායකගිය බදාදා රාජගිරිය මැතිවරණ මහලේකම් කාර්යාලය ඉදිරිපිට එ.ජා.ප.ය උද්ඝෝෂණයක් කෙළේය. ඒ මඩකලපුව පුංචි මැතිවරණයට එරෙහිවය. මේ උද්ඝෝෂණය සඳහා පිරිස් ගෙන ඒමේ වගකීම පවරා තිබුණේ එ.ජා.ප. කෝට්ටේ සංවිධායක රවි කරුණානායකට සහ ජොන්ස්ටන් ප‍්‍රනාන්දු මන්තී‍්‍රවරයාටය. මේ උද්ඝෝෂණයට සැලකිය යුතු පිරිසක් සහභාගිවී සිටියහ. එ.ජා.ප. මහලේකම් තිස්ස අත්තනායකගේ ප‍්‍රධානත්වයෙන් පැවැති උද්ඝෝෂණයට ලක්ෂ්මන් සෙනෙවිරත්න, දයාසිරි ජයසේකර, ජෝන් අමරතුංග, රවි කරුණානායක ඇතුළු එ.ජා.ප. පළාත් සභා හා ප‍්‍රාදේශීය සභා මන්තී‍්‍රවරු එක්ව සිටියහ.උද්ඝෝෂණය පටන්ගෙන ටික වෙලාවක් යන විට එ.ජා.ප. නායක රනිල් එතැනට හදිසියේම ආවේය. ඒ එ.ජා.ප. කි‍්‍රයාකාරීන් ධෛර්යමත් කිරීමට ය. රනිල් එතැනට පැමිණ මාධ්‍ය වෙත ප‍්‍රකාශයක් කොට ඉක්මනින්ම නික්ම ගියේය. උද්ඝෝෂණය අවසානයේ තිස්ස අත්තනායක මහ ලේකම්වරයාගේ ප‍්‍රධානත්වයෙන් මැතිවරණ කොමසාරිස්වරයාට සංදේශයක් බාරදෙනු ලැබිණි. සංදේශය බාර ගෙන අවසානයේ මැතිවරණ කොමසාරිස්වරයා කීවේ ඉදිරියේදී මේ ගැන ප‍්‍රකාශයක් කරන බවය. එදිනම සිරිකොත මූලස්ථානයේදී රත්නපුර දිස්ති‍්‍රක්කයේ එ.ජා.ප. මන්තී‍්‍රවරුන්ගේ රැස්වීමක් පැවැත්විණි. මේ රැස්වීමට තලතා අතුකෝරල, දිනේෂ් ගන්කන්ද ඇතුළු මන්තී‍්‍රවරු සහභාගි වූහ.මේ අතර එ.ජා.ප.යේ කෝට්ටේ ප‍්‍රදේශයේ ප‍්‍රබල දේශපාලනඥයකුට එ.ජා.ප. යේම මන්තී‍්‍රවරු පිරිසක් නිල නොවන නියෝජ්‍ය පොලිස්පති නාමයක් පිරිනමා තිබේ. දේශපාලන ආරංචි මාර්ගවලට අනුව මේ ප‍්‍රබලයා පසුගිය දිනවල එ.ජා.ප. මහලේකම්වරයාට එරෙහිව කැරැල්ලක් ගැසූ අයෙකි.සෝමවංශට දුක් ගැනවිලිගිය සතිය ජ. වි. පෙ. නායකයනට කාර්ය බහුල සතියක් විය. “අලුත් මඟක් අලුත් රටක්” තේමාව යටතේ රට පුරා ශාඛා සමිති නියෝජිත රැස්වීම් රාශියක් පැවැත්විණි. එහි දී ජ. වි. පෙ. නායකයන් තම සාමාජිකයනට පැහැදිලි කෙළේ ජාතික ගැටලුවට ඉන්දියාවේ මැදිහත්වීම ගැන ය. ඉන්දීය මැදිහත්වීම රටට අහිතකර බව ඔවුහු පැවසූහ.ගිය මාර්තු 10 වන සඳුදා මහනුවර ජ. වි. පෙ. රැළියක් පැවැත්විණි. 13 වන ව්‍යවස්ථා සංශෝධනය ගැන ජනතාවට අවබෝධයක් ලබා දීමට මේ රැළිය පැවැත්විණි. ඒ ජ. වි. පෙ. නායක සෝමවංශ අමරසිංහ ගේ ප‍්‍රධානත්වයෙනි. ඔහු මේ රැලිය අවසාන වී ආවේ බත්තරමුල්ල ‘වෝටර්ස් ඒජ්’ හෝටලයට ය. එතැන තරුණ ලාංකික ව්‍යවසායක මණ්ඩලයේ සංවත්සර උත්සවයක් පැවැත්විණි. ජ. වි. පෙ. නායකයාට ද ඒ සංවත්සරයට සහභාගි වීමට ඇරියුම් ලැබී තිබිණි.සෝමවංශ එහි යන විට සමුළුවට ඇරයුම් කළ ව්‍යවසායකයෝ ජ. වි. පෙ. නායකයා මහත් ඉහළින් පිළිගත්හ. එහි දී සෝමවංශ සමඟ කතා කළ ව්‍යාපාරිකයකු කීවේ ‘අපි අපේ ව්‍යාපාර වහන්නැතිව තියාගෙන ඉන්නේ ලජ්ජාව නිසා’ කියා ය. අපිට ආණ්ඩුවෙන් ලැබිය යුතු සහනය ලැබුණේ නෑ. ණය පොලී සියයට 20 ඉඳලා සියයට 40 දක්වා ඉහළ ගිහිං.” ව්‍යවසායකයෝ තවදුරටත් තම දුක් ගැනවිලි සෝමවංශට ඉදිරිපත් කරන්නට පටන් ගත්හ.අනතුරු ව සෝමවංශ අමරසිංහ ව්‍යවසායකයන් අමතා කීවේ මම ඔබතුමාලා ගේ ප‍්‍රශ්න ගැන ගැඹුරෙන් සාකච්ඡා කරන්න කැමතියි. මං වෙලාවක් දෙන්නම් ඔයාලා ඇවිත් මා හමු වෙන්න.” සෝමවංශ කීය.නැඟෙනහිර ජනතාව ඡන්දයෙන් පිළිතුරු දුන්නාගිය සතියේ ජාතික හෙළ උරුමයේ මධ්‍යම කාරක සභාව රැස් වීය. ඒ එල්ලාවල මේධානන්ද නායක ස්වාමීන් වහන්සේ ගේ ප‍්‍රධානත්වයෙනි. මධ්‍යම කාරක සභාවට අමතා උදය ගම්මන්පිල කිවේ පිල්ලයාන් පාර්ශ්වය සර්ව පාක්ෂික නියෝජිත කමිටුවට සම්බන්ධ කැර ගැනීමට රජය ගෙන තිබෙන පියවර ගැන ය. ‘පිල්ලයාන් පළාත්සභා මැතිවරණයට සහභාගි කර ගෙන ඊට පස්සේ ඔහුව සර්ව පාක්ෂික කමිටුවට එක් කර ගැනීමට ජනාධිපතිතුමා තීරණය කර තිබෙනවා. යි ගම්මන්පිල එහි දී පැවසී ය.ජනතා විමුක්ති පෙරමුණේ නායක සෝමවංශ අමරසිංහ“ඒ කියන්නේ සර්ව පාක්ෂික කමිටුව ඇතුළේ අපේ යෝජනාව ජයගත්තා” එල්ලාවල මේධානන්ද හිමියෝ පැවැසූහ. ‘ඇත්තටම හාමුදුරුවනේ සර්ව පාක්ෂික කමිටුවේ සමහරු උත්සාහ කළේ පිල්ලෙයාන් හළලා විසඳුම් දෙන්න. අනික පිල්ලෙයාන් ප‍්‍රජාතන්ත‍්‍රවාදි කි‍්‍රයාවලියට එනවටත් සමහරු කැමැති නෑ. සර්ව පාක්ෂික නියෝජිත කමිටුවටත් නැඟෙනහිර පළාත් පාලන ඡන්ද ප‍්‍රතිඵල හොඳ පාඩමක්. ඇමැති චම්පික රණවක තවදුරටත් කතා කරමින් පැවසීය. “අනික උතුරු නැඟෙනහිර අර්බුදයට විසැඳුම් සොයන්න යන්නෙ තානාපති අංශවල ෆෙඩරල් න්‍යාය පත‍්‍රවලට අනුව නෙවෙයි. මේ කුමන්ත‍්‍රණ බලවේගවලට නැඟෙනහිර ජනතාව උණ්ඩයෙන් නෙවෙයි කතිරයෙන් පිළිතුරු දීලා තියෙනවා. උතුරටත් මේ දේමයි කරන්න ඕන” ඇමැතිවරයා කී ය.“නැඟෙනහිර ප‍්‍රජාතන්ත‍්‍රවාදී කි‍්‍රයාවලිය පණ ගැන්වීමට එ.ජා.ප. ය හරස් වුණා. අනික නැඟෙනහිර, මඩකලපුවේ ඡන්දය හිතාගන්නත් බැරි තරමට සාමකාමී මැතිවරණයක් වුණා. මේක ලෝකයටම හොඳ ආදර්ශයක්.” ඕමල්පේ සෝභිත හිමියෝ කී හ.අතුරලියේ රතන හිමියන් මධ්‍යම කාරක සභාවට කීවේ නැඟෙනහිර ප‍්‍රජාතන්ත‍්‍රවාදී කි‍්‍රයාවලිය පරිපූර්ණ තත්ත්වයට ගෙන ඒමට ඉක්මනින් ම පළාත් සභා මැතිවරණය පැවැත්වීමට ගත් තීරණය ඉතා හොඳ එකක් බව ය.නැඟෙනහිර සිංහල ජනතා ප‍්‍රධානීන් සහ භික්ෂුන් වහන්සේලා සමඟ සාකච්ඡා කිරීමට හෙළ උරුමය කමිටුවක් ද පත් කෙළේ ය. මිස්සක කමලසිරි ස්වාමින් වහන්සේ, තුෂාර ස්වර්ණතිලක, බෝසෙත් කලහේ පතිරණ ඒ කමිටු සාමාජිකයෝයි.මධ්‍යම කාරක සභා රැස්වීම අවසානයේ එල්ලාවල මේධානන්ද හිමියන් සියලුම මධ්‍යම කාරක සභිකයන්ට ආරාධනාවක් කළහ. “ඔන්න මගේ පොත් තුනක් එකම දවසේ දොරට වඩිනවා. මේ මාසේ 18 වෙනිදා හවස 2.00 ට බණ්ඩාරනායක සම්මන්ත‍්‍රණ ශාලාවට හැමෝම එන්න. මං ආරාධනා කරනවා.”එජාපය ගොඩ ගන්න කරුට ඇරැයුම්එ. ජා. ප. ප‍්‍රජාතන්ත‍්‍රවාදී පිලේ සාකච්ඡාවක් පසුගිය සති අන්තයේදී පැවැත්විණ. තම කණ්ඩායමේ පවතින විවිධ කාර්යයන් ගැන සාකච්ඡා කිරීමට මේ සාකච්ඡාව පැවැත්විණි. ඉතා දීර්ඝ ලෙස පැවැති සාකච්ඡාව රාති‍්‍ර 11.00 පමණ වෙන තෙක් පැවැත්විණි. එදින කොළඹ නගරයෙන් බැහැරව සිටි ඇමැති ජී. එල්. පීරිස් හැර 17 කණ්ඩායමේ සියලු සාමාජිකයන් මේ හමුවට එක්වූහ.මේ සාකච්ඡාවේදී 17 කණ්ඩායම තම කණ්ඩායමේ ගැටලු ගැන ස්වයං විවේචනයක නිරත වූහ. එක්තරා විකල්ප ඉරිදා පුවත්පතක් මේ තොරතුරු සාවද්‍ය ලෙස වාර්තා කර තිබුණ ද තවත් පුවත්පත් වාර්තා කැර තිබුණේ ස්වයං විවේචනය ඉතා වැදගත් බවය. එ. ජා. ප. ප‍්‍රජාතන්ත‍්‍රවාදී කණ්ඩායම තම ගැටලු පිළිබඳව ස්වයං විවේචනයක නිරත වීමේ පුවත දැක ඇමැති කරු ජයසූරියට තානාපතිවරු කිහිප දෙනෙක් කතා කළහ. “ඔබතුමාලා තමන්ගේ කණ්ඩායම ගැන ආපසු හැරී බැලීම හැම පක්ෂයකටම ආදර්ශයක්. ලංකාවේ අනෙක් දේශපාලන පක්ෂත් එහෙම කරනවා නම් කොයි තරම් හොඳද” තානාපතිවරු ඇමැති කරුට කීහ.පසුගිය දින කිහිපය පුරා ද ඇමැති කරු ජයසූරිය හමු වීමට ගම්පහ කාර්යාලයට, කොළඹ ‘සෙත් සෙවණ’ කාර්යාලයට සහ රාජ්‍ය පරිපාලන අමාත්‍යංශයට එ. ජා. ප. මන්තී‍්‍රවරු කිහිප දෙනෙක් ආහ. එම එ. ජා. ප. මන්ති‍්‍රවරු පිරිස කරුගෙන් ඉල්ලා සිටියේ එ. ජා. ප. ය ගොඩ ගැනීමට අවශ්‍ය පියවර දැන්වත් ගන්නා ලෙසය. ඒ සඳහා එ. ජා. ප. නායකත්වය වෙනස් කිරීමට පෙරමුණ ගන්නා ලෙසද එ. ජා. ප. පාර්ලිමේන්තු මන්තී‍්‍ර පිරිස ඇමැති කරු ජයසූරියගෙන් ඉල්ලා සිටියහ.එ. ජා. ප. පළාත්පාලන අනු කමිටුවේ සභාපති වජිර අබේවර්ධනට මේ දිනවල රාජකාරි බහුල වී තිබේ. ඒ මාර්තු 22 ඩී. එස්. සේනානායක දිනයේදී පැවැත්වෙන එ. ජා. ප. පළාත් පාලන නියෝජිතයන් ගේ මහා සම්මේලනය සඳහා සංවිධාන කටයුතුවල නිරතව සිටින නිසාය. මෙම මහා සමුළුව පැවැත්වෙන්නේ ලේක්හවුස් ආයතනය ඉදිරිපිට ප‍්‍රදර්ශන හා සම්මන්ත‍්‍රණ ශාලාවේදීය. එම සමුළුව පැවැත්වෙන දිනයේදී එ. ජා. ප. පළාත්පාලන නියෝජිතයන් 4500 දෙනකුට ජීවිත රක්ෂණ ඔප්පු පිරිනැමීමට ද නියමිතය.ප‍්‍රමුඛ බැංකු ගනුදෙනුකරුවන් ගේ තැන්පත් මුදල් ආපසුගිය බ‍්‍රහස්පතින්දා සබරගමුව විශ්ව විද්‍යාලයේදී ශී. ල. නි. ප. ශිෂ්‍ය සංවිධානයේ නිලවරණයක් පැවැත්වුණි. ඒ ශී‍්‍ර ලංකා නිදහස් පක්ෂ ශිෂ්‍ය සංවිධානයේ සභාපති මුදල් හා රාජ්‍ය ආදායම් ඇමැති හා මුදල් නියෝජ්‍ය ඇමැති රංජිත් සියඹලාපිටියගේ ප‍්‍රධානත්වයෙනි. මේ නිලවරණය අවසානයේ සබරගමුව විශ්ව විද්‍යාල ශිෂ්‍ය ශිෂ්‍යාවෝ පැදුරු පාටියක් සංවිධානය කැර තිබිණි.පැදුරු පාටියට කර්මාන්ත සංවර්ධන ඇමැති පෙ‍්‍ර්මලාල් ජයසේකර ද ආවේය. විශ්ව විද්‍යාල ශිෂ්‍යයෝ ඇමැති රංජිත් සියඹලාපිටියට ගීතයක් ගායනා කරන්නට ඇරැයුම් කළහ. “අනේ මල්ලිලා මට සින්දු කියන්්න බෑ. ඒක ගායකයන්ට හොඳ නෑ. අපි කට්ටියම එකතු වෙලා පොඩි රංගනයක් කරමු. ඇමැති රංජිත් සියඹලාපිටිය ශිෂ්‍යයන්ට කීවේය. ඒ අනුව ඇමැති රංජිත් සහ ශිෂ්‍යයෝ පැදුරු පාටිය සුන්දර ලෙස අවසන් කළහ.ගිය සඳුදා ශී‍්‍ර ලංකා ඉතිරි කිරීමේ බැංකුව විවෘත කිරීමේ නිල උත්සවය පැවැත්වීමට නියමිතව තිබුණේ අරලියගහ මැදුරේදීය. නමුත් ජනාධිපතිතුමා ඇමැති රංජිත් සියඹලාපිටියට කීවේ වෝඩ් පෙදෙසේ ආරම්භ කෙරෙන බැංකුවේ මූලස්ථානයේදීම නිල උත්සවය සංවිධානය කර ලෙසය. ශී‍්‍ර ලංකා ඉතිරි කිරීමේ බැංකුව ආරම්භ කෙරුණේ වසා දැමූ ප‍්‍රමුඛ බැංකුවේ තැන්පත්කරුවන්ට සහන සැලසීම අරමුණු කරගෙනය. ‘ප‍්‍රමුඛ බැංකුව වසා දැමූ නිසා 15000 විතර ගනුදෙනු කරුවන් අසරණ වෙලා හිටියා. එයාලාට උපරිම සහන දෙන්න ඕන ජනාධිපතිතුමා කීවේය. ‘ශී‍්‍ර ලංකා ඉතිරි කිරීමේ බැංකුව ඇරැඹීමත් සමග ප‍්‍රමුඛ බැංකුවේ ගනුදෙනුකරුවන්ට මුදල් ආපසු ලබා දීමට නියමිතය.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=ab0803167</link>
    <topic>යූඇන්පී හා කොටි නැති පුළුල් සන්ධානයකට සූදානම්</topic>
    <author>සුනිල් දයා අල්විස්</author>
    <content>කවුරු දිනුවත් පැරදුණත් “ඡන්දය” දිනුම්මඩකළපු ඡන්දයට ඉදිරිපත් නොවීමෙන් ....අපේ අධ්‍යාපන ක‍්‍රමය වෙනස් කරන්න කාලය ඇවිත්ජාතික සභා රැස්වීමේදී ශ‍්‍රීපති අමතක වෙයිඑජාපයට දූරදර්ශී නායකත්වයක් තිබුණා නම් මඩකළපු ඡන්දෙට එනවාමේ දවස්වල මම බෙල්ල පරිස්සම් කරනවායූඇන්පී හා කොටි නැති පුළුල් සන්ධානයකට සූදානම්නැඟෙනහිර පළාත් සභා මැතිවරණය-ශ‍්‍රී.ල.නි.ප. මහ ලේකම් ඇමැති මෛතී‍්‍රපාල සිරිසේනසුනිල් දයා අල්විස්එක්සත් ජාතික පක්ෂයත්, කොටි සංවිධානයත් හැර අනෙක් ඕනෑම ප‍්‍රජාතන්ත‍්‍රවාදී සංවිධානයක් සමඟ එක්වී පුළුල් සන්ධානයක් වශයෙන් නැඟෙනහිර පළාත් සභා මැතිවරණයට තරග වැදීමට එක්සත් ජනතා නිදහස් සන්ධානය සූදානමින් සිටින්නේ යැයි ශ‍්‍රී.ල.නි.ප. මහ ලේකම් ඇමැති මෛත‍්‍රීපාලසිරිසේන මහතා පවසයි. මෙහිදී එම සන්ධානයට එක්වී එකම ලාංඡනයක් යටතේ තරග කිරීමට ජනතා විමුක්ති පෙරමුණට ද හැකියාව ඇතැයි සඳහන් කළ ඇමැතිවරයා, අවි දරමින් සිටි අය අවි අත හැර ප‍්‍රජාතන්ත‍්‍රවාදී ප‍්‍රවාහයට එක්ව සිටින්නේ නම් ඒ කවර කණ්ඩායමක් සමඟ වුව සමීපව කටයුතු කිරීමට නොපැකිළෙන බවත් කීය.නැඟෙනහිරට පළාත් පාලන ඡන්දය පවත්වා එහි ප‍්‍රජාතන්ත‍්‍රවාදය ස්ථාපිත කිරීමට රජය දුන් පොරොන්දුව මඩකලපුව දිස්ති‍්‍රක්කය වෙනුවෙන් පසුගියදා පැවැත්වූ ඡන්දයෙන් ඉටු කර දුන් බවත් මීළඟට නැෙඟනහිරට පළාත් සභා ඡන්දයක් පවත්වන්න ද සූදානම් බවත් කීය.මේ ඡන්දයට එක්සත් ජනතා නිදහස් සන්ධානයෙන් තරග වදින බවත් රජයට සහාය දෙන සෙසු පක්ෂ ද සම්බන්ධ කර ගන්නා බවත් ඇමතිවරයා පැවැසීය. ශ‍්‍රී.ල.නි.ප. මේ මැතිවරණයට නාම යෝජනා කමිටුවක් ශ‍්‍රී.ල.නි.ප. ජ්‍යෙෂ්ඨ උප සභාපති ඇමැති නිමල් සිරිපාල ද සිල්වා මහතාගේ් ප‍්‍රධානත්වයෙන් දැනටමත් පත්කර ඇත.එක්සත් ජනතා නිදහස් සන්ධානයේ ලේකම් ඇමැති සුසිල් පෙ‍්‍ර්මජයන්ත සහ ජනාධිපතිතුමාගේ ජ්‍යෙෂ්ඨ උපදේශක පාර්ලිමේන්තු මන්තී‍්‍ර බැසිල් රාජපක්ෂ මහතා ද මේ නාම යෝජනා කමිටුවට ඇතුළත්ය.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=af0803161</link>
    <topic>රටේ ම ගම් හදන අපේම ‘ගම නැගුම’</topic>
    <author>නිහාල් පී.අබේසිංහ</author>
    <content>රටේ ම ගම් හදන අපේම ‘ගම නැගුම’කන්නන්ගර යුගය තෙක් ආපසු යමුදඅපි ඉන්නේ කොටි කටේ. අපේ ගමට ඉස්සර ලයිට් තිබුණේ නැහැ. වතුර තිබුණේ නැහැ. ගමට එන්න ගමෙන් නගරයට යන්න හරියට පාරක් තිබුණේ නැහැ. මේනිසා අපේ ජීවත්වීම ජීවිතයත් - මරණයත් අතර සටනක් වුණා.”“ඒත් ජනාධිපතිතුමාගේ මෙහෙයවීම මත කි‍්‍රයාත්මක කරන ගම නැඟුම ව්‍යාපෘතිය යටතේ අපේ ගමට සියලු පහසුකම් ලැබුණා. ආරක්ෂාවත් ලැබුණා. අපිට දැන් අනාගතය පිළිබඳ බියක් නැහැ.”‘ගම නැගුම’ යටතේ සංවර්ධනය කළ අනුරාධපුර දෙමටවැව ගම්මානයේ තලතා කුමාරි මහත්මිය අපට මේ අදහස් පළ කෙළේ ගම නැගුම නව සංවර්ධන වැඩසටහන පිළිබඳව අපට හොඳ අත්දැකීමක් ලබාදෙමිනි.ජාතිය ගොඩගැනීමේ ඇමැති එස්.එම්. චන්ද්‍රසේන මහතාගේ පූර්ණ අධීක්ෂණය මත මෙම දෙමටවැව ගම සම්පූර්ණ යටිතල පහසුකම් සහිතව දැන් සංවර්ධනය වී තිබේ. අංග සම්පූර්ණ නිවාස 100 ක් හොරොව්පතාන සිට පිවිසුම් මාර්ගයක් විදුලි බලය ජල පහසුකම් ඔවුන්ට ලැබී තිබේ.කොටි කටේ පිහිටි මේ දෙමටවැව ගම්මානය ලක්ෂ 300 ක වියදමකින් එලෙස සංවර්ධනය වුණේ මහින්ද චින්තනය යටතේ මහින්ද රාජපක්ෂ ජනාධිපතිතුමාගේ උපදෙස් අනුව කි‍්‍රයාත්මක වූ ගම නැගුම වැඩසටහන යටතේ ය.ගම නැගුම ව්‍යාපෘතිය ජාතිය ගොඩගැනීමේ හා වතු යටිතල පහසුකම් සංවර්ධනය කිරීමේ අමාත්‍යාංශය යටතේ කි‍්‍රයාත්මක වෙන මෙරට විශාලතම ග‍්‍රාමීය සංවර්ධන වැඩසටහනයි. 2007 දී මේ වැඩසටහන යටතේ ඉහත ආකාරයේ රටේ දුෂ්කරම ගම්මාන 4000 කට සියලු යටිතල පහසුකම් ලබාදී සමෘද්ධිමත් ගම්මාන බවට පත් කරන ලදී.මහින්ද රාජපක්ෂ ජනාධිපතිතුමා බලයට පත් වී නව කැබිනට් මණ්ඩලය පත් කිරීමේ දී මෙරට ප‍්‍රථමවරට ජාතිය ගොඩගැනීමේ කැබිනට් නොවන ඇමැතිවරුන් හය දෙනකු පත් කෙළේය.ජාතිය ගොඩගැනීමේ කැබිනට් ඇමැතිවරයා ලෙස රටේම ගම් හදන ජාතික වැඩපිළිවෙළට පූර්ණ නායකත්වය දෙන ජනාධිපතිතුමා එලෙස පත් කළ කැබිනට් නොවන ඇමැතිවරුන්ට දිස්ති‍්‍රක් 4 - 5 ක් බාර දීම ද සිදු කෙළේ ය.ඒ අනුව ඒ ඇමැතිවරුන් අදාළ දිස්ති‍්‍රක්කවල ජාතිය ගොඩගැනීමේ කටයුතුවල පූර්ණ මෙහෙයවීම කාර්යක්ෂම ලෙස කළ යුතු වෙයි. ‘ගම නැගුම’ ද එහි එක් සුවිශේෂි අංගයක් වේ.මේ අනුව අනුරාධපුර දිස්ති‍්‍රක් පාර්ලිමේන්තු මන්තී‍්‍ර එස්.එම්. චන්ද්‍රසේන මහතා අනුරාධපුර, පොලොන්නරුව, මාතලේ, මහනුවර, වවුනියාව බාර ජාතිය ගොඩනැගීමේ ඇමැතිවරයා වෙයි.මොනරාගල, බදුල්ල, රත්නපුරය, නුවරඑළිය බාරව කටයුතු කරන ජාතිය ගොඩගැනීමේ ඇමැතිවරයා වන්නේ මොනරාගල දිස්ති‍්‍රක් පාර්ලිමේන්තු මන්තී‍්‍ර ජගත් පුෂ්පකුමාර මහතා ය.කළුතර දිස්ති‍්‍රක් පාර්ලිමේන්තු මන්තී‍්‍ර රෝහිත අබේගුණවර්ධන මහතා කොළඹ, කළුතර, ගම්පහ හා යාපනය බාර ජාතිය ගොඩනැඟීමේ ඇමැතිවරයා ය.ගාල්ල, මාතර, හම්බන්තොට හා කිලිනොච්චි දිස්ත‍්‍රික්ක බාර ජාතිය ගොඩගැනීමේ ඇමැතිවරයා ගාල්ල දිස්ති‍්‍රක් පාර්ලිමේන්තු මන්තී‍්‍ර ගුණරත්න වීරකෝන් මහතායි.කුරුණෑගල දිස්ති‍්‍රක් පාර්ලිමේන්තු මන්ති‍්‍ර සාලින්ද දිසානායක මහතා කෑගල්ල, කුරුණෑගල, පුත්තලම හා මන්නාරම දිස්ති‍්‍රක් බාර ජාතිය ගොඩගැනීමේ ඇමැතිවරයා ය.රත්නපුර දිස්ති‍්‍රක් පාර්ලිමේන්තු මන්තී‍්‍ර සුසන්ත පුංචිනිලමේ මහතා අම්පාර මඩකළපුව හා ති‍්‍රකුණාමලය බාර ජාතිය ගොඩගැනීමේ ඇමැතිවරයා ලෙස කටයුතු කරයි.අපේ අතීත ශ‍්‍රී විභූතියමේ අනුව ජනාධිපතිතුමාගේ උපදෙස් පරිදි ඉහත ඇමැතිවරුන්ගේ පූර්ණ මෙහෙයවීම මත ගම නැගුම වැඩපිළිවෙළේ දෙවැනි අදියර මාර්තු 14, 15, 16 දිනවල දී රටේ සියලුම ග‍්‍රාම නිලධාරි කොට්ඨාසවල කි‍්‍රයාත්මක කිරීමට රජය තීරණය කර ඇත.අපේ අතීත ශ‍්‍රී විභූතිය රටට ගෙන ආවේ ගමයි පන්සලයි, වැවයි දාගැබයි මූලික කරගෙන ය. ඒ අනුව යමින් මහින්ද චින්තනය ඔස්සේ කි‍්‍රයාත්මක කරන මේ ගම නැගුම දෙවැනි අදියර හා ඊට අනුබද්ධ සංවර්ධන වැඩසටහන්වලට 2008 වසරට රජය වෙන්කර ඇති මුදල රුපියල් කෝටි 3855 කි. රටේ ග‍්‍රාම නිලධාරි වසම් 14000 ක් ඇතුළත සමෘද්ධිමත් ගමක් බිහි කොට එමගින් තිරසාර ජාතික සංවර්ධනයක් ඇති කිරීමේ මූලික අරමුණ සහිතව මෙම වැඩපිළිවෙළ කි‍්‍රයාත්මක වන බව ජාතිය ගොඩගැනීමේ හා වතු යටිතල පහසුකම් පිළිබඳ අමාත්‍යාංශයේ ලේකම් ඩබ්.කේ.කේ. කුමාරසිරි මහතා පවසයි.අලුත් ශ‍්‍රී ලංකාවක් නිර්මාණය කිරීම පිණිස කි‍්‍රයාත්මක මෙම වැඩපිළිවෙළ යටතේ 2008 වසරේ සිට රටේ සියලුම ග‍්‍රාම නිලධාරි වසම් ආවරණය වන පරිදි කි‍්‍රයාත්මක කෙරේ. 2006 දී ඇරැඹි මෙම ගම නැගුම වැඩසටහන 2008, 2009, 2010 වසර 3 ඇතුළත අදියර 3 ක් යටතේ අඛණ්ඩව කි‍්‍රයාත්මක කිරීමට සියලු වැඩකටයුතු යොදා ඇත.2008 වර්ෂයට ගම නැගුම වැඩසටහන සඳහා කෙළින්ම රජය වෙන් කර ඇති මුදල රුපියල් කෝටි 1440 කි. ඊට අමතරව ජාතිය ගොඩනැගීමේ අමාත්‍යාංශයට විශේෂ සංවර්ධන ව්‍යාපෘති යටතේ රුපියල් කෝටි 1607 ක් වෙන් කරනු ලැබේ.ඊට අමතරව වතු යටිතල පහසුකම් සඳහා රුපියල් කෝටි 52ක්ද, ශ‍්‍රී ලංකා සමෘද්ධි අධිකාරිය සඳහා රුපියල් කෝටි 60ක් ද, විමධ්‍යගත අය-වැය අරමුදල් යටතේ රුපියල් කෝටි 112ක්ද උඩරට සංවර්ධන අධිකාරිය යටතේ කෝටි 24ක්ද, මෙම වැඩසටහන සඳහා ලබාදී ඇත.මීට අමතරව ග‍්‍රාමීය හා ප‍්‍රාදේශීය මට්ටමේ කි‍්‍රයාත්මක කරන විවිධ ව්‍යාපෘති සඳහා අමාත්‍යංශ මට්ටමින් රුපියල් කෝටි 530ක් 2008 වසර සඳහා ලබාදීමට ද කටයුතු යොදා ඇත.ගම නැඟුම වැඩසටහන ති‍්‍රවිධාකාරය. යටිතල පහසුකම් සංවර්ධනය, ජීවනෝපාය සංවර්ධනය හා අධ්‍යාපනික සංවර්ධනය යන තුන් ආකාරයෙන් කි‍්‍රයාත්මක කෙරේ. මේ වසරේදී ජීවනෝපාය සංවර්ධනයට ප‍්‍රමුඛතාව දක්වයි.මූලික අඩිතාලමවැව් දස දහස ව්‍යාපෘතිය, කිරි ගම්මාන, ඔසු ගම්මාන – කර්මාන්ත ගම්මාන, සැමට විදුලිය ආදී වැඩ සටහන් යටතේද ගම නැඟුම වැඩසටහනට පූර්ණ දායකත්වය සපයනු ලැබේ.ගම නැඟුම වැඩසටහනට මූලික අඩිතාලම වැටෙන්නේ එක් එක් නොදියුණු ගම්මානවල ග‍්‍රාම නිලධාරි වසම් සඳහා පිහිටවනු ලැබූ ‘ජන සභාව‘ නම් ග‍්‍රාමීය නායකත්ව සංවිධානයක් මඟින් සකස් කරන ග‍්‍රාම සංවර්ධන සැලැස්ම මඟිනි. ගමේ දියුණුවට කි‍්‍රයාවට නංවන්නේ මේ සැලැස්මයි.ගමෙහි සියලුම වාර්ගික ප‍්‍රජාවන්, ආගමික නායකයන් ග‍්‍රාමීය සංවිධාන නියෝජිතයන් රජයේ සේවකයන්ගෙන් ජන සභාව සමන්විත වෙයි. ගමේ අඩුපාඩු සොයා බලා ගැටලු හඳුනාගෙන සංවර්ධන යෝජනා ක‍්‍රම හඳුනාගැනීම හා ප‍්‍රමුඛතා පෙළ ගැස්වීම සහ එම වැඩසටහන් කි‍්‍රයාත්මක කිරීමේ ප‍්‍රගතිය මෙහෙයවීම හා අධීක්ෂණය මෙම ජන සභාවේ කාර්යභාරය වෙයි.මහින්ද චින්තනය පරිදි ගම නැඟුමේ මුඛ්‍ය පරමාර්ථය වනුයේ පසුගිය දශක කීපය මුළුල්ලේ සෝදාපාළුවට ලක්වූ ගමෙහි සිත් ගන්නා සුලු ගුණාංග හා ශක්තීන් නැවත ගොඩ නංවා රටේ ගම්මාන සියල්ල සුළු පරිමාණ ආර්ථික වර්ධන මධ්‍යස්ථාන බවට පරිවර්තනය කිරීමයි.මේ යටතේ රටේ සියලු ග‍්‍රාම නිලධාරි වසම් ඇතුළත සිදුකළ යුතු සුළු පරිමාණ ග‍්‍රාමීය ව්‍යාපෘති සඳහා ප‍්‍රමුඛත්වය දීම මෙහිදී සිදුවෙයි.ජීවනෝපාය සංවර්ධනයසෑම ගමකටම විදුලිය, පානීය ජලය, පොදු විදුලි සංදේශ පද්ධතියක් ලබාදීම, කෙත් බිම් සඳහා වාරි ජලය ලබාදීම, මඟ නැඟුම යටතේ ග‍්‍රාමීය ප‍්‍රවේශ මාර්ග ඉදිකිරීම, සෞඛ්‍ය මධ්‍යස්ථාන හා සමූපකාර වෙළෙඳ සල් ඉදිකිරීම, පාසල් කී‍්‍රඩා පිටි, වන පියස, පෙර පාසල් හා ප‍්‍රජා මධ්‍යස්ථාන ඉදිකිරීමට ප‍්‍රමුඛත්වය ලබා දෙයි.ජීවනෝපාය සංවර්ධනය යටතේ ආදායම් හා රැකියා උත්පාදන ව්‍යාපෘති තෝරා ගන්නා අතර ග‍්‍රාමීය මාර්ග ප‍්‍රතිසංස්කරණයේදී නියමිත ප‍්‍රමිතියට අනුව කොන්කී‍්‍රට් ඇතිරීම සිදු කරනු ලැබේ.ගමේ ජන සභාව යෝජනා කරන ව්‍යාපෘති අන්තර්ගතයට මහින්ද චින්තන ප‍්‍රතිපත්ති ප‍්‍රකාශනයේ සඳහන් වන නිෂ්පාදනයට හා සංවර්ධනයට දායක වන සොඳුරු ගමක් බිහි කිරීමට අවශ්‍ය කුඩා පරිමාණ යටිතල පහසුකම් සංවර්ධන වැඩසටහන්ද ඇතුළත් වේ.ඒ සමඟම මේ ගම නැඟුම වැඩසටහන යටතේ පොල්, තේ, රබර් හා වනාන්තර ආදිය වැවීමටත්, කරාබු නැටි, ගම්මිරිස්, කෝපි, බුලත් හා පුවක් වැවීමටත් පූර්ණ ආධාර හා උපදෙස් ලබා දෙයි. එය ‘අපි වවමු රට නඟමු’ වැඩසටහනටද අනුබද්ධ කෙරේ.කිරි නිෂ්පාදනය, ධීවර හා සත්ව පාලන කටයුතුªද එළවළු හා පලතුරු වගාව, මල් වගාව යන කටයුතුවලට ද ගම නැඟුමේදී විශේෂ අවධානයට යොමු කරනු ලැබේ.ගම නැඟුම වැඩ සටහන සඳහා අවශ්‍ය මුදල් මුලින්ම රේඛීය අමාත්‍යාංශ මඟින් මෙන්ම පළාත් සභා, ප‍්‍රාදේශීය සභා සහ විදේශ ආධාර ව්‍යාපෘති මඟින් ලබාගත හැකිය. එලෙස ප‍්‍රතිපාදන නොලැබෙන ව්‍යාපෘති පමණක් ගමනැඟුම අරමුදල් යටතේ කි‍්‍රයාවට නංවනු ලැබේ.මෙහිදී වඩාත්ම නොදියුණු ගම්මාන සඳහා වැඩිපුරම මුදල් වෙන් කරන අතර මුදල් වෙන් කිරීමේදී එක් එක් ග‍්‍රාම නිලධාරි වසමේ විශාලත්වය හා ජනගහනය ද සලකා බැලේ.මෙරට ඉතිහාසයේ ප‍්‍රථම වරට විශාලම මුදල් සම්භාරයක් ග‍්‍රාමීය සංවර්ධනයට ලබාදෙන මුල්ම අවස්ථාව ගම නැඟුම වැඩසටහනයි. ග‍්‍රාමීය ජනතාව ශක්තිමත්කොට ගමේ ගැටලු සහ සංවර්ධන යෝජනා ඔවුන් විසින්ම හඳුනාගෙන කි‍්‍රයාත්මක කිරීමද ගම නැඟුම යටතේ සිදු කෙරේ. බොරලු මාර්ග වෙනුවට කොන්කී‍්‍රට් මාර්ග ඉදිකරන අතර කොන්ත‍්‍රාත් ක‍්‍රමයෙන් බැහැර වීමද මෙහිදී සිදු කෙරේ.2007ට ව්‍යාපෘති 7376 ක්2007 වසරේදී ගම නැඟුම වැඩසටහන යටතේ ග‍්‍රාමනිලධාරි වසම් 4112 ක් සංවර්ධනය කෙරිණි. ඒ අනුව කි‍්‍රයාත්මක කළ මුළු ව්‍යාපෘති ගණන 7376 ක් වේ. ඉන් 2007 වසරේදී ව්‍යාපෘති 5796ක් අවසන් කෙළේය. රුපියල් කෝටි 540ක් වටිනා ව්‍යාපෘති මේ යටතේ දැනට නිමකර ඇත.2008 වසර සඳහා දිවයිනේ සියලු ග‍්‍රාම නිලධාරි වසම් ගම නැඟුම යටතේ සංවර්ධනය කෙරෙන බව ජාතිය ගොඩනැඟීමේ අමාත්‍යාංශයේ ජ්‍යෙෂ්ඨ සහකාර ලේකම් පී.වී.ගුණතිලක මහතා පවසයි.ඒ අනුව ශ‍්‍රී ලංකා සමෘද්ධි අධිකාරිය ග‍්‍රාම නිලධාරි වසම් 3000 ක්ද, යළි පුබුදමු වැඩ සටහන යටතේ තවත් ග‍්‍රාම නිලධාරි වසම් 300 ක්ද, ගැමිදිරිය ව්‍යාපෘතිය මඟින් වසම් 365 ක්ද දක්ෂිණ සංවර්ධන අධිකාරිය මඟින් ග‍්‍රාම නිලධාරි වසම් 147 ක්ද, උඩරට සංවර්ධන අධිකාරිය මඟින් ග‍්‍රාම නිලධාරි වසම් 168 ක්ද, සුනාමි ව්‍යාපෘතිය මඟින් ග‍්‍රාම නිලධාරි වසම් 331 ක්ද සංවර්ධනය කිරීමට කටයුතු යොදා ඇත.ඒ සමඟම උතුරු නැඟෙනහිර ප‍්‍රජා ප‍්‍රතිෂ්ඨාපන සහ සංවර්ධන ව්‍යාපෘතිය මඟින් ග‍්‍රාම නිලධාරි වසම් 25 ක්ද උතුරු නැඟෙනහිර වෙරළබඩ ප‍්‍රජා සංවර්ධන ව්‍යාපෘතිය මඟින් ග‍්‍රාම නිලධාරි වසම් 130 ක්ද යටිතල පහසුකම් ඇතිව සංවර්ධනය කෙරේ.2008 ගම නැඟුම සමාරම්භක ජාතික උලෙළ අපේ රටේ දිස්ති‍්‍රක්ක හයක උත්සවාකාරයෙන් පැවැත්වීමට සියලු වැඩ කටයුතු යොදා තිබේ.ඒ අනුව කුරුණෑගල ගම නැඟුම ජාතික උත්සවය මාර්තු 14 වැනිදා පෙරවරු 10ට ඉබ්බාගමුව වෙල්ගාල ග‍්‍රාම නිලධාරි වසමේදී සිදු කෙරේ. සාලින්ද දිසානායක ඇමැතිතුමා මෙම කටයුතු සංවිධානය කරයි.ඊට පසු අනුරාධපුර ගම නැඟුම උලෙළ 14 වැනිදා පස්වරු 2ට අනුරාධපුරයේ හොරොව්පතන කැලෑනිකවැව දී සිදු කෙරෙන බවද එහිදී යටිතල පහසුකම් කි‍්‍රයාත්මක කිරීමේ වැඩසටහන් 13 කට අඩිතාලම දමන බවද ඇමැති එස්.එම්.චන්ද්‍රසේන මහතා පවසයි.ගම නැඟුම –2 අදියරේ දකුණු පළාත් ජාතික උත්සවය 15 වැනිදා පෙරවරු 10ට හක්මණ මූලටියන කැටවලකන්ද ආශ‍්‍රිතව පැවැත්වේ. එහිදී කැටවලකන්ද ග‍්‍රාම නිලධාරි වසම ආශ‍්‍රිතව ව්‍යාපෘති 8ක් කි‍්‍රයාවට නංවන බව ඇමැති ගුණරත්න වීරකෝන් මහතා පවසයි.කළුතර දිස්ති‍්‍රක් ගම නැඟුම වැඩසටහනේ දෙවැනි අදියර 15 වැනිදා පස්වරු 3ට කළුතර මහරැක්ම ග‍්‍රාම නිලධාරි වසම ඇතුළත කි‍්‍රයාත්මක වෙයි. එහිදී නව ව්‍යාපෘති 9ක් ආරම්භ කරන බවද ජාතිය ගොඩනැඟීමේ අමාත්‍ය රෝහිත අබේගුණවර්ධන මහතා පවසයි.සෙවණගල කටුපිලගම ග‍්‍රාම නිලධාරි වසමේදී 2008 ගම නැඟුම වැඩසටහනේ දෙවැනි අදියර 16 වැනිදා සවස 2ට කි‍්‍රයාවට නංවන බව ඇමැති ජගත් පුෂ්ප කුමාර මහතා පවසයි.මේ සියලු වැඩසටහන් මඟින් සියලු ගම්මාන යටිතල පහසුකම් සහිතව රටටම ආදර්ශවත් ලෙස මෙතෙක් නොවූ විරූ අයුරින් සංවර්ධනය වනු ඇත. එය මෙරට ග‍්‍රාමීය සංවර්ධන ක්ෂේත‍්‍රයේ තවත් නොමැකෙන සටහනක් තබනු නොඅනුමානය.නිහාල් පී.අබේසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=af0803162</link>
    <topic>කන්නන්ගර යුගය තෙක් ආපසු යමුද</topic>
    <author/>
    <content>රටේ ම ගම් හදන අපේම ‘ගම නැගුම’කන්නන්ගර යුගය තෙක් ආපසු යමුදශී‍්‍ර ලංකාවට ඉංගී‍්‍රසීන්ගෙන් නිදහස ලැබ 60 වන වසර ගත වෙද්දී එම නිදහස භක්ති විඳි සමස්ත ශී‍්‍ර ලාංකික ජනයා දේශපාලන, සමාජයීය, ආර්ථික හා අධ්‍යාපන ක්ෂේත‍්‍රයෙන් කොපමණ වර්ධනයක්, ස්වාධීනත්වයක් ලබා තිබේ දැයි සොයා බැලීම කාලෝචිතය.නිදහසෙන් පසු කෘෂි ආර්ථිකයට වඩාත් නැඹුරු වූ ශී‍්‍ර ලංකාව පසු කලෙක වාණිජමය නිදහස් වෙළෙඳ ප‍්‍රතිපත්තියට මුල් තැන දෙමින් ගෝලීකරණය දෙසට වේගයෙන් නැඹුරු වීමේ උත්සාහයක යෙදුණි. අපගේ ආර්ථිකයට වඩා පසු පසින් සිටි මැලේසියාව සිංගප්පූරුව වැනි රටවල් පවා ශී‍්‍ර ලංකාවේ ආර්ථික ප‍්‍රතිපත්තිය අගය කරමින් අප අනුගමනය කිරීමට පෙළඹුනි. එහෙත් අවුරුදු 20 ගණනක් තිස්සේ පවත්නා වර්ගවාදී ත‍්‍රස්ත කි‍්‍රයා නිසා අප අඩු වර්ධන වේගයක් සහිත රටක් ලෙස ලැයිස්තු ගත වී ඇත.මෙම ත‍්‍රස්ත කටයුතු දේශපාලන, සමාජයීය හා ආර්ථික කි‍්‍රයාවලට බලපෑමක් ඇති කළ ද අධ්‍යාපන ක්ෂේත‍්‍රයේ දියුණුවට බලපෑමක් කෙළේ අල්ප වශයෙනි. නිදහසට පෙර ඉංගිරිසි පාලන යුගයේ ගම්බද දක්ෂ සිසුන්ට උසස් අධ්‍යාපනය ලබා ගැනීමට තිබූ ඉඩ විරලය. ඉංගී‍්‍රසි හා උසස් අධ්‍යාපනය ලැබීමට වරම් ලද්දේ සුළු පිරිසකි.ඉහළ තනතුරු1923 වසරේදී ගාල්ල ප‍්‍රදේශයෙන් ව්‍යවස්ථාදායක සභාවට පත්වූ ආචාර්ය සී. ඩබ්ලිව්. ඩබ්ලිව්. කන්නන්ගර මැතිතුමා 1931 වසරේදී රාජ්‍ය මන්ත‍්‍රණ සභාවට පත්වූ පළමු අධ්‍යාපන ඇමැති ධූරයට පත්වීම ඉහත කී ගමන් මග වෙනස් මගකට හැරවීමට මග පෑදීය. 1931 සිට 1947 දක්වා අධ්‍යාපනය පිළිබඳ විධායක සභාවේ සභාපති ධූරය හෙබැ වූ එතුමා නිදහස් අධ්‍යාපන ක‍්‍රමය ප‍්‍රතිස්ථාපනය කිරීමට මූලිකව කටයුතු කෙළේය. එතුමාගේ චින්තනය අනුව ග‍්‍රාමීය ප‍්‍රදේශවල දක්ෂ සිසුන්ට උසස් අධ්‍යාපනය ලබා දීමට ලංකාව පුරා මධ්‍ය විද්‍යාල 54 ක් බිහි කරන ලදී. 1944 වසරේදී පස්වන වසරේ ශිෂ්‍යත්ව විභාගය ප‍්‍රචලිත කොට ග‍්‍රාමීය පළාත්වල ශිෂ්‍යයන්ද මධ්‍ය විද්‍යාල වලට ඇතුල් වීමට වරම් ලබා දී උසස් අධ්‍යාපනය ගම්බද දුප්පත් දරුවන්ට ද ලබා ගැනීමට මග හෙළි කරන ලදී.මධ්‍ය විද්‍යාල බිහි වීමෙන් පසු ග‍්‍රාමීය ප‍්‍රදේශවල දරුවන්ද උසස් අධ්‍යාපනය ලැබ විශ්ව විද්‍යාලවල කථිකාචාර්ය මහාචාර්ය පමණක් නොව උප කුලපති තනතුරු ද ලබා ඇත. එමෙන්ම දොස්තරවරු, ඉංජිනේරුවරු, නීතිඥවරු ලෙස ලංකාවේ සහ විදේශ රටවල ද කීර්තිමත් නමක් දිනා ගැනීමට හැකිවී ඇත. රාජ්‍ය අංශයේ ඉහළම තනතුරු හොබවමින් දිසාපතිවරු සහ අමාත්‍යංශවල ලේකම්වරු ලෙස මේ වන විටත් විශාල සේවයක් ශී‍්‍ර ලංකාවට ලබා දී ඇත.නමුත් මෙම මධ්‍ය විද්‍යාල 54 න් බිහි වූ උගතුන් රාජ්‍ය පාලන කි‍්‍රයාවලියේ සහ බොහෝ පෞද්ගලික ආයතනවල මුදුන් අරටු බවට පත් වී ඇති බව ශී‍්‍ර ලංකාවාසී ජනතාව අවබෝධ කර ගෙන තිබේද යන්න ගැටලුවකට කරුණකි. මේ වන විටත් මෙම මධ්‍ය විද්‍යාල වලින් සාමාන්‍ය පෙළ සහ උසස් පෙළ විභාගවලින් දස්කම් දක්වන සිසුන්ගේ ප‍්‍රතිශතය ඉතා ඉහළ මට්ටමක පවතී. දැන් බොහෝ මාපියන් උත්සාහ දරන්නේ 5 වසර ශිෂ්‍යත්ව විභාගයෙන් ඉහළ ලකුණු ලබන තම දරුවන් කොළඹ හෝ ප‍්‍රධාන නගරවල ජනපි‍්‍රය පාසල් වෙත යොමු කිරීමටයි. එහෙත් අනුරාධපුර, කුරුණෑගල, බදුල්ල වැනි ග‍්‍රාමීය ප‍්‍රදේශවලින් ඉහළ ලකුණු ලබා කොළඹ ජනපි‍්‍රය පාසල්වලට පැමිණ උසස් පෙළ විභාගයේ ඒ සාමර්ථ 3 ක් ලබා ගත් සිසුන්ටත් අද වෛද්‍ය විද්‍යාල, ඉංජිනේරු පීඨවලට දොර වැසී ඇතත්, ශිෂ්‍යත්ව විභාගයෙන් අඩු ලකුණු ලැබ එම ප‍්‍රදේශවල මධ්‍ය හෝ මහා විද්‍යාල වලින් විභාගයට පෙනී සිට ඒ සාමාර්ථ 2 ක් සහ ඕ සාමාර්ථ 1 ක් ලැබූ දරුවන් වෛද්‍ය විද්‍යාලයට හෝ ඉංජිනේරු පීඨයට ඇතුල්වීමට වරම් ලබා ඇත. දුෂ්කරතා මැද උපයන ආදායමත්, කාලයත් ශ‍්‍රමයත් වැය කර බලාපොරොත්තු බිඳ වැටුණු මවුපියන් බොහෝය.සරසවි වරම්පදිංචි ප‍්‍රදේශවල පවත්නා මධ්‍ය හා මහා විද්‍යාලවල අධ්‍යාපන තත්ත්වය කොළඹ ජනපි‍්‍රය පාසල්වලට වඩා ඉතා උසස් තත්ත්වයක ඇති බැව් දන්නා මාපියන් අද විරලය. මෙම ජනපි‍්‍රය පාසල් පසුපස හඹායාමේ රැල්ල නිදහස් වෙළෙඳ ආර්ථික ක‍්‍රමයේ ප‍්‍රතිඵලයක් ලෙස සමහරු අර්ථ දක්වති. පළමු ශ්‍රේණියටත් 6 වන වසරටත් කොළඹ පාසල්වලට ළමයින් ඇතුළත් කර ගැනීමට දරන මේ උත්සාහය නිසා සෑම වසරකම තම ආර්ථිකයට ඔරොත්තු නොදෙන වියදම් රටාවකට නැඹුරු වීම හේතුවෙන් බොහෝ මාපියන් අද අමාරුවේ වැටී ඇත. පළමු වසරේ සිටම අතිරේක පන්තිවලට ළමයින් යොමු කිරීමෙන් ආර්ථික වශයෙන් මවුපියන් පසු බසින අතර නිදහසකින් තොර පාසල් සහ උපකාර පන්තිවල මේ ගමන නිසා කුඩා දරුවන් හෙම්බත් වී ඇත. මෙසේ දරුවන් කොළඹට ගෙන ඒමට දරන උත්සාහය නිසා වෑන් රථ, මෝටර් රථ විශාල ප‍්‍රමාණයක් කොළඹ නගරයට ඇතුල්වීම රජයට ද හිසරදයක්ව පවතී. මෙලෙස මවුපියන් තම කාලය, ධනය හා ශ‍්‍රමය වැය කළ ද, කොළඹ දිස්ති‍්‍රක්කයෙන් විශ්ව විද්‍යාල වෙත ඇතුල්වීමේ ලකුණු මට්ටම (ල-ඵජධපඥ) අනුව තම දරුවන් විශ්ව විද්‍යාල වෙත ඇතුල් කර ගැනීමට හැකිවේද යන්න ගැන සිතා බැලීමට මවුපියන්ට දැන් කාලය පැමිණ ඇත.අඩු කාලයක් ප‍්‍රවාහනය සඳහාත්, වැඩි කාලයක් අධ්‍යාපන කටයුතු සඳහාත් අඩු වියදමකින් ලබා ගැනීමට ගමේ දරුවන්ට හැකි වීමෙන් විශ්ව විද්‍යාල අධ්‍යාපනය සඳහා වැඩි බලාපොරොත්තුවක් තබා ගැනීමට ඔවුන් වාසනාවන්ත වී ඇත. තම දරුවාගේ අධ්‍යාපනය සැලසුම් කරන මවුපියන් මේ සියල්ල අවබෝධ කරගත යුතුව ඇත. දරුවා මව්කුස තුළ සිටිද්දීම කොළඹ ජනපි‍්‍රය පාසල්වලට ඇතුලු කර ගැනීමට සැලසුම් කරන රැල්ලක් බිහි වී ඇති මෙවන් අවදියක තම දරුවාගේ අධ්‍යාපනයට වඩාත් සුදුසු වෙහෙසකාරී බවින් තොරව නිදහසේ අධ්‍යාපනය හැදෑරීමට හැකි පරිසරයක පිහිටි විශාල උගතුන් සංඛ්‍යාවක් බිහි කර ඇති විද්‍යාලයක් සොයා ගත් ඥානවන්ත දෙමාපිය දෙපළක් ලෙස පස්වන වසර ශිෂ්‍යත්ව විභාග ඉතිහාසයේ පළමු වරට සම්පූර්ණ ලකුණු ප‍්‍රමාණයම (ලකුණු 200න් 200ම) ලබා ගත් චාගි බාසුරු වීරකෝන් දරුවාගේ දෙමාපියන් හැඳින්විය හැක. හොරණ තක්ෂිලා කනිෂ්ඨ විද්‍යාලයෙන් ශිෂ්‍යත්ව විභාගය සමත් වූ එම දරුවා සහ දෙමවුපියන් උසස් අධ්‍යාපනය හැදෑරීමට තෝරා ගත්තේ හොරණ තක්ෂිලා මධ්‍ය විද්‍යාලයයි. මෙම විද්‍යාලයට යෑම සඳහා අඩු කාලයකුත් අධ්‍යාපන කටයුතු සඳහා වැඩි කාලයකුත් යෙදවීමට හැකි වීම වැදගත් කාරණයක් ලෙස ඔවුන් සලකා ඇතැයි හැඟේ.හොරණ නගරයේ සිටත් කි. මී. 4 ක් පමණ ඈතින් පදිංචි මෙම දරුවා කොළඹ විද්‍යාලයකට ඇතුළත් කිරීමෙන් අලුයම 4 සිට පස්වරු 4 තෙක් පැය 12 ක් පමණ පාසල් යාමට හා ඒමට පමණක් වැය වන හෙයින් නිවසට නුදුරුව තිබෙන මධ්‍ය විද්‍යාලය තෝරා ගැනීම කාලෝචිත ක‍්‍රියාවක් බැව් පෙනේ. එමෙන්ම තමා උගත් කොළඹ ජනපි‍්‍රය විද්‍යාලයට වඩා වැඩි අගයක් තම ගම් ප‍්‍රදේශයේ පිහිටි මධ්‍ය විද්‍යාලයට ලබා දීම දරුවාගේ පියා ගත් වටිනාම පියවරකි. වෘත්තියෙන් ගුරුවරියක් වන මව ද තම දරුවාගේ හැකියාවන් පිළිබඳව තබා ඇති විශ්වාසය ද අනෙක් මවුපියන් වෙත ලබා දිය හැකි මහඟු ආදර්ශයකි.විභාග කොමසාරිස් ජෙනරාල් විසින් නිකුත් කරන ලද 2006 වසරේ අ. පො. ස. සා. පෙළ විභාගය පිළිබඳ පාසල් සාධන දර්ශකය අනුව මෙම මධ්‍ය විද්‍යාලය දිවයිනේ ඉහළම ප‍්‍රතිඵල ලබා ගත් විදුහල් අතරේ 12 වන ස්ථානය ලබා ඇත. කුලියාපිටිය මධ්‍ය විද්‍යාලය 9 වන ස්ථානය ලබා ගෙන ඇත. අනුරාධපුර මධ්‍ය විද්‍යාලය 22 වන ස්ථානය අත්කර ගෙන ඇත. නමුත් ශිෂ්‍යත්ව ලකුණු අනුව දිවයිනෙන් වැඩිම ලකුණු ලබා ගන්නා සිසුන් බඳවා ගත් කොළඹ ප‍්‍රධානතම පිරිමි විද්‍යාල 2 ක ඇතුලු කොළඹ සියලුම පිරිමි විද්‍යාල සිටිනුයේ හොරණ තක්ෂිලා සහ කුලියාපිටිය මධ්‍ය විද්‍යාලවලට පසු පසිනි. දිවයිනේ ඉහළම ප‍්‍රතිඵල ලබා ගත් විද්‍යාල 91 න් 51 ක්ම කොළඹ හා අනෙකුත් ප‍්‍රධාන නගරවල ජනපි‍්‍රය විද්‍යාල නොවන කුඩා නගරවල පිහිටි මධ්‍ය විද්‍යාල සහ මහා විද්‍යාලයි. මෙයින් 11 ක්ම, මධ්‍ය විද්‍යාල වේ. පසුගිය වසර 10 ක පමණ කාලය තුළ අ. පො. ස. සා. පෙළ විභාග ප‍්‍රතිඵල වලදී කුලියාපිටිය මධ්‍ය විද්‍යාලය, හොරණ තක්ෂිලා සහ අනුරාධපුර මධ්‍ය විද්‍යාලය පළමු ස්ථාන 25 තුළ සෑම විටම ස්ථාන ගත වී ඇත.මැදි විදුහල් ඉදිරියෙන්ඒ අනුව අ. පො. ස. සා. පෙළ විභාගය සඳහා දිවයිනෙන් විද්‍යාල 6600 ක් පමණ ළමයින් ඉදිරිපත් කරන අතර කන්නන්ගර චින්තනය අනුව බිහිවූ මධ්‍ය විද්‍යාලවලින් දක්ෂතා පිරිපුන් ළමයින් මේ දක්වා නොකඩවා බිහිවෙමින් තිබෙන බවට මෙය ඉතාමත් හොඳ සාක්‍ෂියකි. එසේම ඉතා දක්ෂ ගුරු භවතුන් පිරිසක් මෙම විද්‍යාලවලට නිරතුරුවම තම සේවය ලබා දෙන බැව් මෙම විභාග ප‍්‍රතිඵල වලින් වැටහෙනු ඇත.මෙවර ශිෂ්‍යත්ව විභාගයෙන් උපරිම ලකුණු ලැබූ වාගි බාසුරු ශිෂ්‍යයා උසස් අධ්‍යාපනය සඳහා තෝරා ගත් තක්‍ෂිලා මධ්‍ය විද්‍යාලය පසුගිය වසර කිහිපයේ විද්‍යා, ගණිත, වාණිජ හා කලා අංශ වලින් සෑම වසරකම 200 කට වැඩි සංඛ්‍යාවක් විශ්ව විද්‍යාලවලට ප‍්‍රවේශ වීමට වාසනාව ලබා ඇත. මෙම විද්‍යාලයෙන් බිහි වූ ආදි ශිෂ්‍යයන් අතර විශ්ව විද්‍යාල මහාචාර්යවරු, ආචාර්යවරු, අමාත්‍යංශ ලේකම්වරු, ඉංජිනේරුවරු, නීතිඥවරු හා වෛද්‍යවරු පමණක් නොව විදේශ රටවල සේවය කරන කීර්තිමත් විද්‍යාඥවරුන් ද වෙති.මෙලෙස ඉතා දක්ෂ දරුවන්, උගතුන් බිහි කරන මධ්‍ය විද්‍යාල වල හා මහා විද්‍යාල වල අධ්‍යාපනය සහ සම්පත් තව තවත් දියුණු කිරීමෙන් කොළඹ විද්‍යාලවලට ඇදී ඒමට උත්සාහ දරන දරුවන් තම ගම්වල පිහිටි විද්‍යාල මගින් විශ්ව විද්‍යාල වෙත යැවීමට රජයත් මවුපියනුත් තීරණය කළ යුතුව ඇත. එබැවින් රජයේ වගකීම හා යුතුකම වන්නේ ගම්බද පිහිටි මෙම මධ්‍ය විද්‍යාල සහ මහා විද්‍යාල වල සම්පත් වැඩි දියුණු කිරීම මගින් තව තවත්, දක්ෂ ගැමි දරුවන් පිරිසක් විශ්ව විද්‍යාල අධ්‍යාපනයට යොමු කිරීමට මග හෙළි පෙහෙළි කිරීමයි.ගුරු ඇගැයීම්ගම්බද පාසල් වල අ. පො. ස. සා. පෙළ සහ උ. පෙළ විභාග වලින් 75% කට වැඩි සිසුන් පිරිසක් නොකඩවා අවුරුදු 2 ක් හෝ ඊට වැඩි ගණනක් සමත් කරවන ගුරු භවතුන් වෙත දක්ෂතා ඇගැයීමක් ලෙස හා දිරි ගැන්වීමක් ලෙස වාර්ෂික වැටුප් වැඩි වීමේදී අතිරේක වැටුප් වර්ධකයක් ප‍්‍රදානය කරනු ලබන්නේ නම් මෙම පාසල් වලින් තව තවත් දක්ෂතා හෙබි දරුවන් බිහි කිරීමට ඔවුන් ඇප කැප වනු ඇත.අධ්‍යාපන ඇමතිතුමනි, කුලියාපිටිය මධ්‍ය විද්‍යාලයෙන් බිහි වූ අධ්‍යාපන ලේකම්තුමනි, මෙම මධ්‍ය විද්‍යාල සහ නිදහස් අධ්‍යාපනය බිහි කළ ආචාර්ය කන්නන්ගර මැතිතුමාට කරන ඉහළම උපහාරය, උත්තමාචාරය මෙම විද්‍යාලවල විද්‍යාගාර, පුස්තකාල වැනි භෞතික සම්පත් වර්ධනය කිරීමත්, ඉහත කී මානුෂික සම්පත් වර්ධනය සඳහා වූ දිරි ගැන්වීමේ ක‍්‍රමයත් කි‍්‍රයාත්මක කිරීමයි.හොරණ තක්ෂිලා මධ්‍ය විද්‍යාලයෙන් බිහි වූ කැබිනට් අමාත්‍ය ජෝන් සෙනෙවිරත්න සහ චම්පික රණවක ඇමැති තුමනි, කරන්දෙනිය මධ්‍ය මහා විද්‍යාලයෙන් බිහි වූ බස්නාහිර පළාත් මහා අමාත්‍ය සහ අධ්‍යාපන ඇමැති රෙජිනෝල්ඩ් කුරේ මැතිතුමනි, ඔබගේ සහයෝගය ද මෙම කටයුත්තේ දී කි‍්‍රයාත්මක වශයෙන් ලබා දෙන්නේ නම් ශිෂ්‍යත්ව විභාගයෙන් වැඩි ලකුණු ලබා කොළඹ විද්‍යාලවලට දරුවන් යොමු කරන මවුපියන් තවදුරටත් අසරණ වන්නේ නැත.ඥානාන්විත ලෙස දරුවන්ගේ අනාගතය සැලසුම් කිරීමට දැන් කාලය පැමිණ ඇත. දරුවන්ගේ අනාගතය අතරමං නොකර නිසි මගට අප‍්‍රමාදව යොමු කිරීමටත්, උගත් දරුවන් සමාජයට ලබා දීමටත් මවුපියන්ට මේ මඟින් අවකාශ සැලසෙනු ඇත.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=as0803161</link>
    <topic>දිවි නොතකා පෙරට ගිය පොලිසියේ රසිකා</topic>
    <author>ඉනෝකා සමරවික‍්‍රම ඡායාරූප - සුදම් ගුණසිංහ</author>
    <content>දිවි නොතකා පෙරට ගිය පොලිසියේ රසිකාවගාවට බැස්ස කැස්බෑවේ බස් වත්තෙන් දවසට ලස්සයක්විලාසිතා අනුගමනය කළ යුත්තේ අවබෝධයකින් යුතුවයිසංස්කෘතිය සහ පිනාගුරු සේවයේ රසකතාමේ රුවැත්තියට තත්පර හැටකට වඩා දිය නෑම තහනම්!නෙළුම් විලමහජනතාවගේ ජීවිත සුරැකීමට ගොස් ති‍්‍රවිධ හමුදාවේ ජීවිත හානිකර ගත්තෝ බොහෝය. ආබාධිත වූවෝ ද බොහෝය. යුද්ධය පවතින තුරුම මේ තත්ත්වය එලෙසින්ම පවතිනු ඇත.බෝම්බයට වයස් හෝ ස්ති‍්‍ර පුරුෂ හෝ ජාති හෝ ආගම් භේදයක් නැත. එය පුපුරා ගිය විට අහිමි වන ජීවිත වෙනුවෙන් තැවෙන්නේ දැවෙන්නේ ජීවත් වන්නවුන්ය. ආබාධිත වන්නෝ සදාකාලිකව ඒ ගැන තැවෙති.බෝම්බයකට හසු වී දිවි ගලවාගෙන ආබාධිතව රෝහල් සයනයේ වැතිර සිටින මේ දිරිය යෞවනිය කඳුළු සඟවා හිනැහෙන්නීය. ඈ සොයා ගිය ගමනේදි ඒ සිනාසෙන වත දුටු විට සිතුණේ ඇය මේ රටට අගනා වීර දියණියක් බවය.ඉකුත් 29 දා උදේ පාන්දර මෝදර අලුත් මාවතේ 360 වත්තේ කළ සෝදිසි මෙහෙයුමේදි ෂර්මා විජේන්ද්‍රන් නමැති කොටි ත‍්‍රස්තවාදියකු විසින් පුපුරවා ගනු ලැබූ බෝම්බයට හසුවීමෙන් බරපතළ තුවාල ලැබූ ඇය පොලිස් පරීක්‍ෂක රසිකා සුභාෂිණිය. මෙම පිපිරිමේදි පොලිස් කොස්තාපල් රොෂාන් (අවු 22) 23303 මිය ගියේය.කොළඹ ජාතික රෝහලේ 73 වැනි වාට්ටුවේ ප‍්‍රතිකාර ලබන පොලිස් පරීක්‍ෂක රසිකා සුභෂිණි එදින උදෑසන තමන් මුහුණ පෑ බිහිසුණු අත්දැකීම විස්තර කළේ මෙසේය. “විසි නමවැනිදා උදේ පාන්දර 4.30 ට විතර තමයි අපි මෝදර අලුත් මාවතේ 360 වත්තට ගියේ.අපේ කණ්ඩායමේ ඔක්කොම 50 ක් විතර හිටිය. අපි අලුත් මාවතේ ගෙයින් ගෙය සෝදිසි කරමින් ගියා. මිය ගිය කොස්තාපල් රොෂාන් හා මම තට්ටු තුනකින් යුක්ත ගෙදර දෙවැනි තට්ටුවේ ගෙදරට ගියා. ඒ ගෙයි දොර වහල තිබුණා.පහළ හිටිය ගෙවල් අයිතිකාර අම්මයි පුතයි පඩිපෙළ ළඟ හිටියා. රොෂාන් දොරට තට්ටු කළා. මම රොෂාන් පිටුපස වටපිට සෝදිසියෙන් බලමින් හිටියා. රොෂාන් පැය භාගයක් විතර දොරට තට්ටු කරන්න ඇති.අපි දොර කැඩුවේ නෑ. එක පාරටම විශාල පිපුරුමක් වුණා. මං දන්නෑ මට මොනවා වුණාද කියා. ටික වෙලාවකින් සිහි ආවා. මට හිතුණා මට මොනවා හරි වෙලා කියලා. හිතුණේ් මැරුණා කියලා.කොහොම හරි ආයෙත් සිහිය එනකොට හිටියේ රෝහල් ඇඳේ. මං හිතුවේ නෑ මගේ පණ මෙහෙම බේරේවී කියලා. මගේ දකුණු අතත් දකුණු පාදයත් තුවාල වෙලා.තවම ඔපරේෂන් කළේ නෑ. වෛද්‍යවරු කියනවා බය වෙන්න එපා අතයි කකුලයි බේරගන්න පුළුවන් කියලා. මගෙත් එක්ක හිටපු රොෂාන් මැරුණ එක ගැන දුකයි.මේ බෝම්බය වෙන කොහේ හරි පිපුරුවා නම් විශාල ජීවිත හානියක් සිදුවෙනවා. සතුටක් දැනෙන්නේ ඒක එහෙම නොවී මෙතැනදි පුපුරපු එක ගැනයි. මාව මෙහෙම හරි බේරුණ එක ලොකු සතුටක්.පිපුරුම වුණ වෙලාවේ මා රෝහලට ගෙනා අයටත් ප‍්‍රතිකාර කළ වෛද්‍යවරුන්ටත්, රෝහල් කාර්ය මණ්ඩලයටත් විශේෂයෙන්ම ස්තුති කරනවා. යාළුවෝ නෑදෑයෝ හැමෝම මා බලන්න එනවා. ඒක මට සතුටක්. අපේ අම්මා තාත්තා මං ගැන හුඟක් කනගාටු වෙනවා.”කුලියාපිටිය හම්මලව ගමේ උපන් සුභාෂිණි අස්වැද්දුම සුභාරති කනිෂ්ඨ විද්‍යාලයෙන් ශිෂ්‍යත්ව විභාගය සමත්ව කුලියාපිටිය මහා විද්‍යාලයට ඇතුළත් වූවාය.ජීව විද්‍යා අංශයෙන් උසස් පෙළ විභාගය සමත් වු ඇය පොලිස් සේවයට බැඳුණේ 2006 වසරේදීය.“මගේ අම්මා තාත්තාට ස්ථිර රැකියා නෑ. ඒ දෙන්නටම දැන් වයස අවුරුදු පනහට වැඩියි. නංගිලා දෙන්නම තාම පාසල් යනවා. මට වුවමනාව තිබුණේ ඉක්මනට ම රැකියාවක් කරන්න.ඒ අම්මා තාත්තා නංගිලා දෙන්න ගැන බලන්න ඕන නිසා. ඒ අය ජීවත් වෙන්නේ මම නිසා. අඳුරන්නේ නැති අයත් ඇවිල්ලා මා බලලා යනවා. අලුත් මාවතේ මම අන්තිමට චෙක් කරපු ගෙදර තාත්තයි දුවයිත් මා බලන්න ආවා. රෝහල් ඇඳකට වෙලා ඉන්න වුණ එක ගැන දුකයි. ඒත් මම අඬන්න කැමති නෑ.”තුවාලවලින් නැඟෙන වේදනාව යටපත් කරගෙන සුභාෂිණි ඈ බලන්නට එන කා සමඟත් හිනැහෙන්නීය. සතුටු සාමීචියේ යෙදෙන්නීය.ඉක්මනින්ම සුවය ලබා යළිත් සේවයට යෑම ඇගේ අරමුණය. මේ සෙබළ දියණියට අපිදු ඉක්මන් සුවය ප‍්‍රාර්ථනා කරමු.ඉනෝකා සමරවික‍්‍රම ඡායාරූප - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=as0803162</link>
    <topic>වගාවට බැස්ස කැස්බෑවේ බස් වත්තෙන් දවසට ලස්සයක්</topic>
    <author/>
    <content>දිවි නොතකා පෙරට ගිය පොලිසියේ රසිකාවගාවට බැස්ස කැස්බෑවේ බස් වත්තෙන් දවසට ලස්සයක්විලාසිතා අනුගමනය කළ යුත්තේ අවබෝධයකින් යුතුවයිසංස්කෘතිය සහ පිනාගුරු සේවයේ රසකතාමේ රුවැත්තියට තත්පර හැටකට වඩා දිය නෑම තහනම්!නෙළුම් විලකුමන පක්ෂයක් බලයට පත්වුවද රාජ්‍ය ප‍්‍රවාහන සේවය පිළිබඳව කවදත් ඇත්තේ මැසිවිලිය. සේවක ප‍්‍රශ්න, වැටුප් විෂමතා මෙන්ම ප‍්‍රමාදවීම්, ආදිවූ ප‍්‍රවාහන සේවයේ දුර්වලතා වැනි ප‍්‍රශ්න රැසකි.හොඳක් අසන්නට ලැබෙන්නේ නම් ඒ කලාතුරකිනි. වසර ගණනක් පුරා මැසිවිල්ලෙන් කතා බහ කෙරුණු, බොහෝ මගීන්ගේ අප‍්‍රසාදයට පත්ව තිබූ ඩිපෝ අතරින් කැස්බෑව ඩිපෝව එකකි. වසර කිහිපයක සිට මානා පඳුරුවලින් ගහනව වල්බිහි වී තිබූ කැස්බෑව ඩිපෝව නව එළියක් වැටී ඇති බව අහන්නට ලැබුණේ අහම්බෙනි.1971 වසරේදී ආරම්භ කෙරුණු කැස්බෑව ඩිපෝවට මේ වන විට බොහෝ දියුණු තත්ත්වයෙන් දකින්නට ලැබීම පිළිබඳව පැසසිය යුත්තේ එහි කාර්යය මණ්ඩලයයි.මීට කලකට පෙර සේවක වැටුප් නොගෙවීම, සොරසතුරු ආක‍්‍රමණ ආදියට ගොදුරු වෙමින් විවිධාකාර ප‍්‍රශ්න මත පාලනය කෙරුණ ඩිපෝව වර්තමානයේදී සියලු ගැටලු නිරාකරණය කර ගෙන තමන්ගේ පාඩුවේ ජනතා සේවයට කැපවී ගමනක් යන්නේය.මෙයට හේතුව කුමක්ද? මේ පිළිබඳව අපට අදහස් දැක්වූ කැස්බෑව ඩිපෝ අධිකාරි තිලක් වික‍්‍රමසිංහ මහතා,888888“2005 අවුරුද්දේ ඔක්තෝබර් මාසය වනතුරුම මේ ඩිපෝවට මුදල් තිබුණේ නෑ. වැටුප් ගෙවීම් ප‍්‍රමාද වීම් තිබුණා. විවිධ සේවක ප‍්‍රශ්න තිබුණා. අපිට අරමුණු දෙකක් තිබුණා සපුරා ගන්නට.පළමුවැන්න ආදායම. අනෙක් එක තමයි ඩිපෝවේ ආරක්ෂාව. වටින් පිටින් මිනිස්සු ඇතුළුවෙලා ඩිපෝ වත්තේ තිබෙන වටිනා දේවල් අරගෙන යනවා. සමහරු තී‍්‍රවීල්වලින් වාහනවලින් ඇවිල්ලා කුණු දාලා යනවා.ආරක්ෂකයෝ ඉන්නේ හතර දෙනයි. වත්තේ හතර මායිමේ කම්බි ගහලා තිබුණත් සොරකම් සිදු කෙරුණා. ඒ වගේම භූමිය කැලෑවෙන් වැහිලා තිබුණා. අපි තීරණය කළා මේ භූමියේ වගාවක් ආරම්භ කරන්න.ඒ අනුව තමයි මාන කැලය සුද්ද කරලා අන්නාසි පැළ 5,500 වගා කළේ. මේ වෙනකොට අන්නාසි ගස්වල පලදාව තියෙනවා. අක්කර තුනක විතර අන්නාසි වගා කර තිබෙනවා. අපි ප‍්‍රදේශවාසීන්ව දැනුම්වත් කළා.මේ වෙනකොට සොරකම් නතර වෙලා තියෙනවා. ඩිපෝ වත්තට කැළි කසළ දමන එක නතර වෙලා තියෙනවා. අනිත් කාරණය තමයි ආදායම අද හොඳ තත්ත්වයක තිබෙනවා. දවසකට ලක්ෂයක විතර ඉතුරුවක් තිබෙනවා.ඇතැම් අවස්ථාවල අප දැඩි තීරණ ගත්තා. එහෙම කළේ අපේ පෞද්ගලික අරමුණු සපුරා ගන්න නොවෙයි. ඩිපෝ එකේ යහපත සඳහා.අපේ අරමුණ මහජනතාවට හොඳ සේවාවක් සැපයීම හා ලාභ ඉපයීම. අද ඒ දෙකම අපේක්ෂිත මට්ටමින් සිදු වෙනවා. විශේෂයෙන්ම ප‍්‍රවාහන ඇමැති ඩලස් අලහප්පෙරුම මහතාට ප‍්‍රවාහනය පිළිබඳව හොඳ අවබෝධයක් තිබෙනවා.හැමෝම අපෙන් අහන දෙයක් තමයි ඇයි මේ අලුත් බස් ගොඩ ගහගෙන ඉන්නේ කියලා. මේ වෙනකොට රියැදුරන්ගේ හා කොන්දොස්තරලාගේ අඩුවක් තියෙනවා. මේ ඉන්න අය යොදවලා අලුත් බස් ධාවනය කළොත් පරණ බස් ධාවනය කරන්න රියැදුරන් කොන්දොස්තරවරු නැතිව යනවා.නව වැඩපිළිවෙළක් යටතේ අලුතෙන් රියැදුරන් කොන්දොස්තරවරු බඳවා ගෙන බස් රථ ධාවනය ඇරැඹීමයි ප‍්‍රවාහන ඇමැතිතුමාගේ අදහස.වල්බිහි වී තිබූ ඩිපෝව අද බැලූ බැල්මට ප‍්‍රසන්නය. අන්නාසි වගාවෙන් සරු අස්වැන්නක් ඉදිරියේදී නෙළා ගැනීමට හැකිය. ඊට අමතරව පොල්, රඹුටන් ආදි ස්ථිර භෝග වගාවක් ආරම්භ කිරීමට ඔවුහු බලාපොරොත්තු වෙති.කෘෂිකර්ම දෙපාර්තමේන්තුවේ සහයෝගයෙන් තවත් වගා ආරම්භ කිරීම ඉදිරියේදී සිදු කෙරේ. අබලන්ව තිබූ කාර්යාල කාමර අද නවතාවක් ගෙන ඇත. අවට මල් වගාවෙන් අලංකාර වී ඇති අතර සේවකයෝ මේ සියලු කටයුතුවලදී පෙරමුණ ගෙන සිටිති.“අපි මුලින්ම ආකල්පමය වෙනසක් ඇති කෙළේ. සේවකයෝ ඩිපෝ එක මේ තත්ත්වයට ගේන්න බොහෝ උනන්දු වුණා. අද ඔවුන් මේ ගස්වලින් මලක්වත් කඩන්නේ නෑ.නිලධාරින් හැටියට අපට තිබෙන උනන්දුවම අද ඔවුන්ටත් තියෙනවා. මේ ආයතනය ගොඩ නැගීමට. විශේෂයෙන්ම අපි සේවකයන්ගේ සුබසාධනය පිළිබඳවත් කටයුතු කළා.ඉස්සර රෑ වැඩ මුරය කරන අයට නිදියන්න තිබුණේ කොන්කී‍්‍රට්වලින් හෙදපු බැම්මක් විතරයි. අපි ;ම් තත්ත්වය වෙනස් කළා. ඒ කොට්ට මෙට්ට මදුරු දැල් සහිත සුවපහසු විවේකාගාරයක් වර්තමානයේදී ඒ අය වෙනුවෙන් සකස් කර තිබෙනවා.ඩිපෝව මේ වෙනකොට හොඳ ආදායමක් ලබනවා. මේ නිසා නිසි වෙලාවට සේවකයන්ට වැටුප් ලබා දීමේ හැකියාව තියෙනවා. මේ දියුණුව කරා එන ගමනේදී අපට උපදෙස් ලබා දුන් ආචාර්ය ලලිතසිරි ගුණරුවන් මහතාව සිහිපත් කළ යුතුයි.” සහකාර ජ්‍යෙෂ්ඨ කළමනාකාර (මුදල්) කුසුම් පෙරේරා මහත්මිය පැවැසීය.මගී පහසුව සඳහා විශේෂ උනන්දුවක් දක්වන කැස්බෑව ඩිපෝව පාසල් සිසුන් ප‍්‍රවාහනය සඳහා බස් රථ දහයක් වෙන් කර ඇත.පාසල් බස් රථ හඳුනා ගැනීම සඳහා ඒ බස් රථවල රතු සහ සුදු පාට ගාලා තියෙනවා. ඒ වගේම සිසුසැරිය ලාංඡනය යොදා තියෙනවා. සිසු දරුවන් ගේ පහසුව සඳහා බස් ගාස්තුව එකකට එකක් අඩු කරලා තියෙනවා.ඒ කියන්නේ රුපියල් දහයෙ ටිකට් එක කියමු. ඒ ටිකට් එකට සිසුන්ගෙන් අය කරන්නේ රුපියල් 5 යි. මෙය රට පුරාම කි‍්‍රයාත්මක වන දෙයක්. අපේ ඩිපෝව මෙය ඉතා සාර්ථකව කරගෙන යනවා.ඒ වගේම සේවකයන්ට පානීය ජලයත් වෙනත් කාර්යයන් සඳහා අවශ්‍ය ජලයත් වෙනමම සපයා දී තිබෙනවා. අපට වාහන අමතර කොටස් පිළිබඳව ගැටලුවක් නෑ. ඉතා උසස් තත්ත්වයේ අමතර කොටස් භාවිත කරනවා.ඒ වගේම දිනපතා බස් රථ පිරිසුදු කිරීමත්, නඩත්තු කිරීමත් කඩිනමින් කරනවා. මම විශ්වාස කරනවා මේ වන විට අපි පෙරට වඩා හොඳ දියුණුවක් ලබා තිබෙනවා කියලා. විවිධ පක්ෂවල සේවකයන් හිටියත් අපේ ඩිපෝව ඇතුලේ දේශපාලන බෙදීම් නෑ.දැනට රියැදුරන්ගේ හා කොන්දොස්තරලගේ අඩුවක් තියෙනවා. ඒ වගේම ප‍්‍රදේශවාසීන්ට හොඳ ප‍්‍රවාහන සේවාවක් සැපයිමට අපි කටයුතු කරනවා. පහුගිය කාලේ අපි කිසිම කෙනකුගෙන් හොඳක් ඇහුවේ නෑ.ඒකට හේතුව වුණේ ඩිපෝ එක අපිළිවෙළකට තිබීම. දවසක් මෙතැනට වැඩම කරපු හාමුදුරු නමක් කිව්වේ මේක හරියට පරණ බේකරියක කුස්සියක් වගෙයි කියලා.මේ වෙනකොට ඒ තත්ත්වය හුඟක් වෙනස්. අද නම් මෙතැනට එන අය එහෙම කියන්නේ නෑ. ප‍්‍රවාහන ඇමැතිතුමා, ආසනයේ සංවිධායක චන්දන කති‍්‍රආරච්චි මහතා ප‍්‍රාදේශීය පාලන කළමනාකාර පි‍්‍රයන්ත මහතා අපට හැම විටම ශක්තියක්. ඩිපෝ අධිකාරි තිලක් වික‍්‍රමසිංහ මහතා ආ ගමන් මඟ පිළිබඳව පවසන්නේ සතුටිනි.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=as0803163</link>
    <topic>විලාසිතා අනුගමනය කළ යුත්තේ අවබෝධයකින් යුතුවයි</topic>
    <author>සාකච්ඡා කෙළේ - තනූජා ධර්මපාල</author>
    <content>දිවි නොතකා පෙරට ගිය පොලිසියේ රසිකාවගාවට බැස්ස කැස්බෑවේ බස් වත්තෙන් දවසට ලස්සයක්විලාසිතා අනුගමනය කළ යුත්තේ අවබෝධයකින් යුතුවයිසංස්කෘතිය සහ පිනාගුරු සේවයේ රසකතාමේ රුවැත්තියට තත්පර හැටකට වඩා දිය නෑම තහනම්!නෙළුම් විලවත්මන් තරුණ පරපුර විලාසිතා කෙරෙහි විශේෂයෙන් ම ලොල් බවක් පෙනෙන්නට ඇත. කලින් කලට විවිධ විලාසිතා රැලි ජනප‍්‍රිය වේ.ධර්මයේ හැසිරෙන්නා විලාසිතා අනුගමනයෙන් තොර වූවකු විය යුතු යැයි මතයක් අප සමාජයේ ප‍්‍රකට ව ඇත. එසේ ම නිරන්තර ශීලයක රැඳී සිටින්නා සුදු වස්ත‍්‍ර පමණක් පරිහරණය කළ යුතුය යන අදහස යල් පිනූ, අඥාන ආකල්පයක් පමණි.ශීලය යනු එකකි. පුද්ගලයකු ගේ ශීලය ඒ පුද්ගලයා ගේ බාහිර වස්ත‍්‍ර අනුව මිනිය හැකි නො වේ. එහෙත් තවමත් මේ බොළඳ අදහස් දරමින් ඒවා ප‍්‍රසිද්ධියේ ප‍්‍රකාශ කරන පුද්ගලයන් අප අතර සිටින බව පෙනේ.විසිතුරු විලාසිතාවලින් පිරි ලොවක ධර්මයේ හැසිරෙන්නා කෙසේ පැවතිය යුතු ද? සුන්දරත්වය සහ විලාසිතා පිළිබඳ ධර්මානුකූල විමසා බැලීමක් වෙත අපි දැන් යොමුවෙමු.ඇත්තෙන් ම මේ ලෝකයේ කවුරුත් සුන්දරව ඉන්නට කැමැති යි. ඒ කවුරුත් කැපී පෙනෙන්නටත් ආශා කරනවා. සමාජයෙන් ගරු බුහුමන් ලැබීමත් ප‍්‍රිය කරනවා. මෙය අතිශය සාමාන්‍ය තත්ත්වයක්.මේ සුන්දරත්වය ප‍්‍රිය කරන නිසාමයි මෙලොව මිනිසුන් පියකරු වස්ත‍්‍ර පළඳින්නේ. සමාජයේ සාඩම්බර ව සිටින්නට වුවමනා නිසයි වටිනා නිවෙස් තනන්නේ. ගේ ඉදිරිපස වැඩියෙන් අලංකාර කරන්නේත් මේ නිසා.ඒ වාගේ ම මිනිසා කැමැති වෙනවා සාඩම්බර ව ගමන් කරන්නට. ඒ නිසා තමයි විශාල වශයෙන් වියදම් කොට වාහන මිල දී ගන්නේ. මේ හැම දේකින් ම තමා අනෙකුන් අතර විශේෂ කෙනෙකුන් ය යන හැඟීම බලපැවැත්වීමට පෙළඹවීමක් කෙරෙනවා.මේ ආකල්පයට හැම විට ම මිනිසා ප‍්‍රිය කරනවා. මෙය සැමට පොදු කාරණාවක්.ඒත් මේ මනුෂ්‍යයා මේ විශේෂත්වය ලබා ගැනීමට උත්සාහ දරන්නේ බාහිරින් පමණ යි. එහි වරදක් නැති නමුත් බුද්ධ කාලයේ මිනිසා මේ විශේෂත්වය තමා තුළ ගොඩනගා ගත් ආකාරය විමසා බැලීම අපට ඉතා වැදගත් වේවි.දැන් බලන්න බුද්ධ කාලීන ශ‍්‍රාවිකාවක් වූ විශාඛා සතුව තිබුණා මහලතා ප‍්‍රසාදිනී නම් වූ ඉතා වටිනා ආභරණයක්. මේ ආභරණය පැළැඳි විට ශරීරය හොඳින් ආවරණය වුණා. මෙවිට ඈ පෙනුණේ රත්තරන් ගොඩක් ඇවිද යන ආකාරයට.ඒ තරම් බැබැළීමක් තිබුණා. එහි වටිනාකම ඒ කාලේ කෝටි 27 ක්. ඒ කියන්නේ එවැනි ආභරණ බුද්ධ ශ‍්‍රාවිකාවන් පැළඳුවා. ඒත් මේ ආභරණය දිනක් ඈ විහාරයේ අමතකව දමා ගියා.මෙවිට ආනන්ද ස්වාමින් වහන්සේ මේ ආභරණය සිය ඇඟිලි දෙකකින් පමණක් අල්ලාගෙන, කිසියම් අපුල බවකින් යුතුව ගෙන ගොස් පැත්තකින් තැබුවා.මේ සිද්ධියෙන් පසු විශාඛාව මේ ආභරණයට තිබූ කැමැත්ත අත් ඇරියා. මෙවැනි වටිනා දේ පැළඳුවත් ඒ පිළිබඳ මනා අවබෝධයකින් තමයි බුද්ධ ශ‍්‍රාවකයින් සිට ඇත්තේ.කෙතරම් වටිනා දේ පැළඳුවත් ඒ හා සමඟ ම ඒ පිළිබඳ ඇල්ම අත්හළ හැකි ව තිබුණා. ඉතිං විශාඛාවත් මේ පළඳනාව විකුණා දැමුවා.පොදුවේ මිනිසා ආභරණ පළඳීන්නේ, රැස් කරන්නේ සුන්දරත්වයට ඇති ආශාවෙන්. මෙවැනි අදහසකින් ජීවත්වන්නා තුළ මේ සියල්ලේ ඇති අනිත්‍යතාව පිළිබඳවත් අදහසක් ඇත්නම් එය ඉතා ම වැදගත්. එවිට ඒ පුද්ගලයාට හැකියාව තිබෙනවා ජීවිතයේ සුවිශේෂ අර්ථයක් කරා සිත මෙහෙයවීමට. අනිත්‍ය යනු එවන් දර්ශනයක්.ඒත් අද සමාජයේ ව්‍යාපාරිකයන්, තරුණ තරුණියන් වැනි සමාජ ස්ථරවලට අයත් පුද්ගලයන් කිසියම් බියකින් පසුවෙන බව පෙනෙනවා අනිත්‍ය මෙනෙහි කිරීම ගැන. මේ බය ඇතිකරවන්නේත් ආගමික මත නියෝජනය කරන පුද්ගලයින් ම යි.අනිත්‍ය ගැන කථා නොකළ යුතු ය යන මතය සමාජයේ ප‍්‍රකට කරවන්නේ ඔවුන්. අනිත්‍ය ගැන අදහස් හදවතින් ම පැන නඟිනු විනා ඒ ගැන, වචනයෙන් පැවසිය යුතු නැති බවට ද පුහු මත ඇතැමුන් පවසා සිටිනවා.ජීවිතයේ අනිත්‍යතාව අවබෝධ කර ගත් විට ඒ ජීවිත කඩා වැටේවි යැයි පුහු බියකින් සමහරු පෙළෙන බව පෙනෙනවා. ඒ වාගේ ම මා අසා තිබෙනවා උසස් අධ්‍යාපනයේ ඇතැම් විෂයයන්වල දී ඉගැන්වෙනවාය කියා සමාජයේ ඉදිරි ගමනට බාධාවක් කියා අනිත්‍ය දර්ශනය.නිවන ගැන, ධර්මය ගැන කතා කිරීමත් එසේ ම බව ඉගැන්වෙනවා. මේ තරම් දරුණු අදහස් ඇතැම් අධ්‍යාපන ආයතන දැන් උගන්වනවා.මේ සම්බන්ධ ව අප ඉතා සැලකිල්ලෙන් කල්පනා කළ යුතු යි. මේ සමාජය මිනිසාට ඒත්තු ගන්වන්නට සූදානම් වන්නේ කුමක් ද? එසේ නම් මිනිසා තුළ වර්ධනය කළ යුතු ආත්ම දෘෂ්ටිය ද? නිත්‍ය සංකල්පයක් ද? ස්ථිර යමක් පිළිබඳ අදහසක් මනුෂ්‍යා අතර ප‍්‍රචලිත කරවීමෙන් මිනිසා ගේ චින්තනය වඩා ගැඹුරට විහිදීම වළක්වාලීමේ යම්කිසි කූට උපක‍්‍රමයක් ද මේ?අපි දැන් මේ විදියට කල්පනා කර බලමු.බුදුරජාණන් වහන්සේ මේ ලෝකයට ඉදිරිපත් කළ අනිත්‍යය යන මතය දැන් ලෝකයේ අනාථ වූ මතයක් ද, නැත්නම් සනාථ වූ මතයක් ද? උන්වහන්සේ අනිත්‍ය යැයි කියූ දේ අද වන තුරුත් අනිත්‍ය ම වී ගියේ නැතිනම් අපට පවසන්නට තිබුණා උන්වහන්සේ ගේ මතය අවලංගු වූවක් බව.එසේ නම් අතීත පුරාණ කාලයේ රජවරුන් හැදූ ගොඩනැගිලි, ඒ අය ගේ පළඳනා ආදිය අදටත් තිබෙන්නට ඕනෑ. ඒ අය ඉපැද්දවූ රාජධානි, ඒ විභූතිය තවමත් තිබෙනවා නම් අනිත්‍යය යන දහම අහෝසි වී යනවා.දැන් බලන්න අපේ රටෙත් මොන තරම් රජවරුන් රජකම් කළා ද? ඒ අය මොන තරම් ආරක්‍ෂක විධිවිධාන යොදාගෙන බලයේ හිටියා ද? දැන් ඒ අය කෝ? ඒ මාලිගා කෝ? ඒ පළඳනා, අඩු ම තරමින් වළං පිඟන්වත් තිබෙනවා ද?ඒ කාලෙ හිටි මහාමාත්‍යයන් ආදීන් ගේ කෑම වට්ටෝරුවක්වත් අද තිබෙනව ද? මේ කිසි ම දෙයක් අද නෑ. ඒ තරමට ම මේ හැම දේ ම අනිත්‍ය වී ගිහිං.ඉදිරියටත් අනිත්‍ය ව යනවා. මේ සියල්ල අනිත්‍ය ව යද්දී ඒ ස්වභාවය ගැන යමෙක් අවබෝධයෙන් සිටිනවා ද, මේ අවබෝධය මේ පුද්ගලයා ගේ ජීවිතයට සදහට ම පිහිට පිණිස ම පවතිනවා. මේ අවබෝධයෙන් තොර ව ජීවිතය ගත කරන පුද්ගලයා හැම විට ම අසරණ යි.දැන් අපි උදාහරණයක් ගෙන බලමු. අජාසත්ත කුමාරයාට ඇසුරට ලැබුණේ අනිත්‍ය ගැන දේශනා කළ බුදුරජාණන් වහන්සේ නො වේ. ඊට වඩා පහසුවෙන් අවබෝධයක් දෙනවාය කියා පෙනී සිටි දේවදත්ත යි.මේ ඇසුර නිසා අජාසත්තට විශාල පෙළඹවීමක් ලැබුණා. ඒ තමා, පියා ඝාතනය කර රජකම ලබා ගැනීමට. ඒත් ඒ කුමාරයා ගේ පියා එසේත් නැතිනම් බිම්බිසාර රජු ඇසුරු කෙළේ අප තථාගතයන් වහන්සේව.ඒ නිසා ම ඒ රජුට අවබෝධයක් ලැබුණා මේ සියල්ලේ අනිත්‍ය භාවය ගැන. ඒ අවබෝධය නිසා ම කිසි ගැටලුවකින් තොර ව ඔහු පුතාට රජකම පිරිනැමුවා. ඒත් පියා මරා දමන තුරු ම දේවදත්ත මේ කුමාරයාට වැරැදි ඔවදන් දිගින් දිගට ම ලබා දුන්නා.මෙහි ප‍්‍රතිඵලයක් හැටියට අජාසත්ත සිය පියා ඝාතනය කොට ආරක්‍ෂක පවුරු පදනම් සහිත නව නුවරක් බිහි කර ගත්තා. ඒත් මේ වෙන කොට එහි පදනමවත් දකින්නට නැහැ. මේ මැදින් පැට්නා මහා මාර්ගය නම් ඉදි වී තිබෙනවා.අවුරුදු ගණනාවක් ඇතුළත මේ රාජධානිය පවා කඩා වැටී ඒ මංමාවත් විනාශ වී නම් ගොත් පවා අහෝසි වී යනවාය කියන අදහස අජාසත්තට අවබෝධ වී තිබුණා නම් තමා අතින් සිදු වූ පාප කර්ම ඔහු අතින් කිසි විටෙක සිදුවේවි ද? ඉතිං මා නම් කල්පනා කරන්නේ ඕනෑ ම මනුෂ්‍යයකුට අනිත්‍ය ගැන අවබෝධයක් තිබිය යුතු ම යි කියා.දරුවකු වේවා, තරුණයකු හෝ තරුණියක හෝ වේවා, භික්ෂුවක හෝ භික්ෂුණියක වේවා අනිත්‍ය පිළිබඳ අවබෝධය මේ හැම කෙනකුට ම එක වාගේ්ම වැදගත්. මේ නිසා ම පමණයි පුද්ගලයකු දුර දක්නා නුවණකින් යුතු උදාර චරිතයක් දියුණු කර ගන්නේ.තමාට උරුම අනිත්‍ය ලොව පිළිබඳ හොඳ කල්පනාවෙන් යුත් පුද්ගලයා අකුසල් රැස් කිරීමට සිතන්නේ නැහැ. තමා තුළ යම් අකුසල් ඇත්නම් ඒවා දුරු කරන්නටත් ඒ පුද්ගලයා නිරතුරුව ම කල්පනා කරනවා.ඉඩකඩම් දේපළ වතු පිටි වෙනුවෙන් වෛර බැඳ ගැනීමට කල්පනා කරන්නේ නැහැ. මේ දමා යන දේට වෛර නොබැඳ, තමා තුළ යම් වෛරී චේතනා ඇත්නම් ඒවාත් දුරු කිරීමට ම කල්පනා කරනවා.සමාජ තත්ත්වයක් වෙනුවෙන් අරගල හදා ගැනීමට කල්පනා කරන්නේ නෑ. සුළු කාලීන දේ වෙනුවෙන් අකුසල් කඳු රැස් කිරීමේ බොළඳ බව මොහු වටහා ගන්නවා. මේ සියල්ල කළ හැක්කේ අනිත්‍ය ගැන අවබෝධයෙන් සිටින පුද්ගලයකුට ම පමණයි.එසේත් නැතිනම් ඔහු මුළුමනින් ම ආත්ම දෘෂ්ටියක් තුළ මංමුලා වූ චරිතයක් ගොඩනඟා ගන්නවා. එවැනි පුද්ගලයකු හැම විට ම බාහිර ලෝකයට ප‍්‍රතිකි‍්‍රයා දක්වන්නේ නුවණින් විමසා නො වේ. නුවණින් තොර ව.අනිත්‍ය ගැන කතා කිරීම සමාජය අඩපණ වීමට හේතුවක් කියා මත පතුරවන උදවියට මං යමක් කියන්නම්. මේ අය පැහැදිලි ව ම විමසා බැලිය යුතුයි අපේ සමාජයේ දියුණු ම යුගය පැවතියේ කවදා ද කියා.අනිත්‍යය ගැන කතා කළ යුගයේ දී සිට වූ බෝධිය අද වන තුරුත් වැඩ හිඳිනවා. ඒ යුගයේ ගොඩනැඟූ රුවන්වැලි සෑය අදටත් පවතිනවා.ඒ යුගයේ ගොඩනැඟූ වැව් අදටත් වැව් බැඳි රාජ්‍යයේ පැවතී තවමත් මහ පොළොව සශ‍්‍රීක කරන්නේ ඇයි? අනිත්‍යය ගැන කතා කළ යුගයේ දී ම පමණයි ලාංකේය ඉතිහාසයේ මිනිසා කිසියම් සශ‍්‍රීකත්වයක් ගොඩනඟාගෙන ඇත්තේ.ඒ යුගයේ දී ලංකාව ධර්ම භාණ්ඩාගාරය වුණා. ලංකාද්වීපය පෙරදිග ධාන්‍යාගාරය වුණා. මිනිසාට ජීවිත පැවැත්මට වුවමනා කරන නිවැරැදි දැනුම ලැබුණා. මේ සශ‍්‍රීකත්වයට යම්කිසි පුණ්‍යකර්ම පාදක වුණා ද ඒවා ඒ මිනිසා රැස් කළා. වීර්යය වුවමනා ද එය උපදවා ගත්තා. ගුණධර්ම ඒ සඳහා භාවිත කළා.වර්තමානයේ දී වෙන්නේ මොකක් ද? තමන් අවබෝධයක් කරා යන්නේත් නැහැ. අන් අයට අවබෝධයක් කරා යෑමට ඉඩ දෙන්නේත් නැහැ.ඇත්තෙන් ම වර්තමාන මනුෂ්‍යාට ඉතා ම අවාසනාවන්ත අදහස් සමුදායකට යටත් වී සිටීමට සිදු වී තිබෙනවා. දෘෂ්ටිගතික පුද්ගලයන් ගේ මතිමතාන්තරවලට මේ මිනිසාට කරුණු රහිත ව යටත් වී සිටීමට සිදු වී තිබෙනවා.බුදුරජාණන් වහන්සේ භික්ෂුන්ගෙන් අසනවා ‘මහණෙනි, මේ ඇස නිත්‍ය ද අනිත්‍ය ද’ කියා. එවිට ඒ භික්ෂුන් වහන්සේ පිළිතුරු දෙනවා. ‘ස්වාමිනී, එය අනිත්‍ය යි’ කියා. මේ ඇස අනිත්‍ය නම්, අනිත්‍ය දේ තුළ පවතින්නේ දුක ද සැප ද කියා යළි විමසනවා.‘දුක’ බවට පිළිතුරු ලැබෙනවා. ඇස මෙන් ම කන, නාසය, දිව, කය, මනසත් වෙනස් වන ස්වභාවයෙන් යුතු බවත් අනිත්‍ය බවත් ඒ නිසා ම මේ සියල්ල තුළ සැප සොයමින් මේවා මම ය මාගේ ය, මාගේ ආත්මය ආදී වශයෙන් සිතා කටයුතු කළ යුතු නැති බවත් මීළඟට පෙන්වා දෙනවා.යමක් අනිත්‍ය නම්, අනිත්‍ය දේ දුක නම්, දුක් දේ වෙනස් වන ස්වභාවයෙන් යුතු නම්, එය මම නො වේ මගේ නො වේ, මගේ ආත්මය නො වේ ආදී වශයෙන් දියුණු කළ ප‍්‍රඥාවෙන් බලන්නැ යි කියා අප භාග්‍යවතුන් වහන්සේ දේශනා කළා.මෙසේ දියුණු කළ ප‍්‍රඥාවෙන් බලන තෙක් ඒ පුද්ගලයාට මේ පිළිබඳ කිසියම් දැනුමක් අවශ්‍ය යි. ඒ දැනුම ලබා ගත හැක්කේ අනිත්‍ය ගැන කතාබහ කිරීමෙන්, අනිත්‍ය මෙනෙහි කිරීමෙන් පමණ යි.මෙසේ සිතිවිලි උපදවන්නේ නැති ව අනිත්‍ය යන්න ඉබේට ම අවබෝධ වන තුරු යමකු බලා සිටිනවා නම්, මොහුට සිදුවන්නේත් කවුරුත් ලගින මඩ ගොහොරුවේ ම ලැගගෙන, කවුරුත් ගත කරන පුහු මාන්නය සහිත ජීවිතයක් ගෙවා, අන් අය ගත කරන ආකාරයේ හිස් ජීවිතයක් ම ගත කොට, අවිද්‍යාව තුළ ම හිඳ, කවුරුත් මියැදුණු පසු යන තැනට ම යන්න යි.මෙයින් අත්මිදීමට හැකියාව ඇති විට, මනුෂ්‍යා ගේ ප‍්‍රඥාවට තවත් අය වැටකඩුලු බඳින්නේ ඇයි? මනුෂ්‍යයා ගේ ආර්ථිකයට, අධ්‍යාපනයට මේ සමාජය තුළ වැටකඩුලු බැඳී තිබෙනවා. ඒ මදිවාට දැන් ප‍්‍රඥාවටත් වැටකඩුලු බැඳෙනවා.අනිත්‍ය ගැන කතා කිරීම සමාජයක ප‍්‍රගතියට බාධාවක් බවට අදහස් පතුරවන්නේ, ජීවිතය ගැන යන්තමින් හෝ අවබෝධයක් නොමැති හිස් පුද්ගලයන් ම යි. මෙවැනි හිස් පුද්ගලයන් ගේ සමාජගත නායකත්වය මනුෂ්‍යයා අගාධයකට ඇද දමා තිබෙනවා.අනිත්‍ය ගැන කතා කළ මුල් කාලේ ඒ ගැන අවබෝධ කර ගත් ධර්මාශෝක රජතුමා වැන්නන් කටයුතු කෙළේ රහතන් වහන්සේ ගේ උපදෙස් අනුව යි.ධර්මදූතයන් වහන්සේ අට දිසාවට පිටත් කර හැරියේ ඒකයි. අදටත් අපේ රට ඵල නෙළන්නේ ඒ අනිත්‍ය කතා කළ යුගයේ ගත් පියවරවලින්. අදටත් මේ රටේ අභිමානය පවතින්නේ එකල රහතන් වහන්සේ ගත් තීරණ නිසා.ඒ නිසා අනිත්‍යට ගරහන්නට පෙර, ඒ සමාජය, පොදු මහත් සමාජයට දායාද කළ දේ හඳුනා ගත යුතු යි. ඒ සමාජය දූරදර්ශීව බුද්ධ වචනය ග‍්‍රන්ථාරූඪ කළා.අනෙක් අතට අනිත්‍ය ගැන කතා නො කරන, මේ අදහසට බියෙන් ජීවත්වන සමාජය, පොදු මහත් සමාජයට සැලසූ සෙත කුමක් ද?අපේ මූලික තේමාව වූ විලාසිතා අනුගමනය කිරීමත් මෙවැන්නක්. ඔබ විලාසිතා අනුගමනය කරන්න. එහෙත් ඒ පිළිබඳ මනා අවබෝධයෙන් යුතු වන්න. එවිට ඔබට විශාඛාව සේ ම පහසුවෙන් ‘අත් හැරීම’ ත් අත්විඳීමට හැකි වේවි.ලබන සතියේඔබට ගැලපෙන විලාසිතාව තෝරමුසාකච්ඡා කෙළේ - තනූජා ධර්මපාල</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=as0803164</link>
    <topic>සංස්කෘතිය සහ පිනා</topic>
    <author>සමන් චන්ද්‍රනාත් වීරසිංහ</author>
    <content>දිවි නොතකා පෙරට ගිය පොලිසියේ රසිකාවගාවට බැස්ස කැස්බෑවේ බස් වත්තෙන් දවසට ලස්සයක්විලාසිතා අනුගමනය කළ යුත්තේ අවබෝධයකින් යුතුවයිසංස්කෘතිය සහ පිනාගුරු සේවයේ රසකතාමේ රුවැත්තියට තත්පර හැටකට වඩා දිය නෑම තහනම්!නෙළුම් විලඉස්සර කාලයේ අවුරුද්දකට දවසක් හෝ ආරච්චිලාගේ ගෙදර යෑම ගමේ මිනිසුන් ගේ සිරිතය. එහෙම යන්නේ මොකක් හෝ වැඩකටය. යනකොට යමක් රැගෙන යෑම ද පුරුද්දකි.එහෙත් පිනා යන්නේ එසේ නොවේ. වැඩක් නැතිව වුණත්, මුකුත් අතේ නැතිව වුණත් පිනාද ආරච්චිල බලන්න යයි. එකල්හී ආරච්චි මෙසේ අසයි.’පිනා මොකෝ?’’නිකං ආවා ආරච්චිල’එහෙනං ඉතින් ඔය අපේ ඉඳුල් ටිකක් කාලා, වළං ටිකත් සෝදලා ඔහේ හිටු’නිකං ගියාම සිද්ධ වන සන්තෑසිය එහෙම ය.මෙහේ දී විතරක් නොව ඇමෙරිකාවට ගියත් නිකං ගියා ම වන්නේ ඒ ටිකම ය. ඇමෙරිකාවේ වළං පිඟන් සෝදා, ඉඳුල් වළඳලා ඔහේ හිටු කීවාම, පිනාට ඒ ටික කරන්නට වෙයි.මේ කතාව ඊයේ පෙරේදා දවසක අපට ඇහුණේ මාධ්‍ය හමුවකදී ය. කථිකයා මාධ්‍යවේදියකු හා රංගනවේදියකුª වන ජැක්සන් ඇන්තනි ය. විස්තරය කියන ලද්දේ කේබල් ටී.වී.චැනලයක් දොරට වැඩැමවීමේ කතාබහක් මැද්දේ ය.කතාව කියන්නට හේතුව සංස්කෘතිය යනු කුමක්දැයි පහදා දීමට ඇතිවූ අවශ්‍යතාවයි. එහෙම වුණේ වැරැද්දක් හරිගැස්සීමට ය. සංස්කෘතිය යනු මුරගල - සඳකඩපහණ, නැතිනම් ගල්කණු නොවේ යැයි ලොක්කකු කී කතාවෙන් පසු සංස්කෘතිය පැත්තක තියා නිර්මාණ ලෝකයට රැගෙන යා යුතුයි පළ වූ අදහස් නිසා සංස්කෘතිය යනු කුමක්දැයි හරියට පහදා දෙන්නට ජැක්සන්ට වුවමනා විය.සංස්කෘතිය යන්නට සංස්කෘත භාෂාවේ සංස්කෘති වචනයට දී ඇති අර්ථය සංස්කෘත සිංහල ශබ්දකෝෂයෙන් ගෙනහැර පෑ ජැක්සන්, ඒ නම් අස්වද්දන ලද දෑ යයි පෙන්නා දුන්නේ ය. අස්වැද්දුණේ පුරන් කුඹුරෙකි. මෙතැන කුඹුර වී වපුරන තැන ම නො වේ. ශිෂ්ටාචාරයේ, සභ්‍යත්වයේ පැවැත්මේ වගා කෙතයි. ඉතින් ජැක්සන් ඇන්තනි ට අපේ ප‍්‍රසාදය හිමි වෙයි. මක්නිසාද යත් පුංචි ම ලන්සුවකින් හෝ සංස්කෘතිය ගැන දුන් පාඩම නිසයි.සංස්කෘතිය තුන්කල්හිම ගලා යන්නක් මිස එක තැන පල් වන දෙයක් නො වේ. අතීතය, වර්තමානය, අනාගතය සංස්කෘතියේ උරුමයයි. අර ලොක්කා ච්වා මෙන් මුරගල, සඳකඩපහණ, ගල්කණු ද සංස්කෘතිය නොවෙයි යන්නද ඇත්තයි. එහෙත් ඔහුට නොතේරුණු කාරණාව වූයේ ඒවා සංස්කෘතියේ සංකේත යන්නයි.බහුජාතික බහු ආගමික, බහු ගෝති‍්‍රක බහු භාෂක සමාජයක් වුණාම සංස්කෘතියත් ඒ ඔක්කොම මිසක් අර ආගමික මේ ජාතික ද නො වෙයි. ගලා යන ගංගාවකින් දිය දෝතක් ගෙන මේ තමයි ගඟේ ඔක්කොම වතුර යැයි කීවාට කියාපු එකා ගේ හිත සතුටු වෙනවා මිසක ඇත්ත නො වෙයි. ඒ ඇත්ත කියා සිටියා ම, අර උදවියට තිත්ත නමුත් ඒ අනුව ඇත්ත වෙනස් වන්නේ නැතුවා ය.ඒ වගේ ම රජ කාලයේ සීගිරි ළඳුන් උඩු කය නිරාවරණය කැර ගෙන සිටියා ට, නැත්නම් ඔය සුද්දා ගේ කාලයේ සමහර ගමේ ගෑනුන් උඩට මුකුත් නො ඇන්දාට, දොස් කියන්නේ නැත්නම්, අද එහෙව් පැවැතුමක් පෙන්නුවා ම, දොස් කියන්නේ මන්දැයි ඇසීම විහිළුවකි. මක්නිසාද යත් මේ වන විට සංස්කෘතිය ඒ අඩු වැඩිය පෙන්නන පැවැත්මෙන් නො පෙන්නන තැනට සංක‍්‍රමණය වී තිබීමයි.රජ කාලයේ බුරියෙන් ඉහළ නිරාවරණය වී තිබීම මත පිහිටා මේ කාලයේ බුරියෙන් පහළත් චිත‍්‍රපටයෙන්, වේදිකාවෙන්, ටෙලියෙන් බලියෙන් පෙන්නුවාට ඇති වැරැද්ද නිවැරැද්ද ගැන ඇනුම් පද කියනවාටත් වඩා, සිංහල මාධ්‍යකරුවන්ගේ කුහකවතක් ගැන මොනවාදේ කියන්නට ජිප්සීස් සුනිල් හෙවත් සුනිල් පෙරේරා වැනි යමක් කරන, කළ හැකි මෙන් ම ජනපි‍්‍රය වූ ද, වර්තමාන සංස්කෘතියේ පුරුකක් බඳු වූද කලාකරුවකු එදා මාධ්‍ය හමුවේ දී ඉදිරිපත් වීම නම් මොකක්දෝ ඉච්ඡා භංගත්වයක ලකුණක් සේ දැනෙයි. ඉතින් ඒ වුණත් එයත් සංස්කෘතියේ ම එක් අවස්ථාවකි.ටෙලිෆෝන්, වෑර්ලස් රේඩියෝ, ටෙලිවිෂන්, සෙල්ෆෝන්, චන්ද්‍රිකා තාක්‍ෂණය, කේබල් ටී.වී. මේ සේරම අද ලෝක සංස්කෘතියේ අංග ප‍්‍රත්‍යංග වී හමාරය. ඒවා ඉතින් අපට ද ඇවිත් තිබේ. මොන මොන රටක වගේම එදා තිබුණ හා මෙදාත් තිබෙන යහපත්කම්, මෙන්ම වල්කම් ජඩකම් මේ රටේ ද තිබේ. ඒවාට එරෙහි වීමත් පක්‍ෂවීමත් කිරීමත් නො කිරීමත් ඔක්කොම වයසක්, දැනුමක් ඇතුවත් නැතුවත් සංස්කෘතිය වී ගලා යයි. අනාගතයේ දි අද ඊයේ වන ඔය සංස්කෘතිය තවත් වෙනස් වෙයි. යන්නේ ඉස්සරහට ද පස්සට ද යන්න මොකක් වුණත් යයි.හැබැයි ඒ යද්දී සුනිල් පෙරේරා වැන්නකු සිංහල මාධ්‍යකරුවන් දෙස වපරැසින් බැලීම නම් නො මනා ය. එතුමා පාවෙන පීරිසියක් උඩ නැඟිලා හොඳට ලුණු දෙහි මුසු කරලා ලොකු ලොක්කන්ගේ දේශපාලනඥයන් ගේ කි‍්‍රයාවලට උපහාසයෙන් හාස්‍යයෙන් යුතුව ගීතයෙන් දායාද කළ නැවුම් වින්දනය ගැන ඒවායේ රචකයන්ටත් වඩා සිංහල මාධ්‍යයේ ප‍්‍රසාදය හිමි කැරුණේ ඔහුට ය.ඉතින් ඒ සිංහල මාධ්‍යකරුවා කුහකවතක් දරත් නම්, ඔවුන් වෙතින් ඈත් වීම සුදුසු ය. එවිට අර රාජකීය සයිස් එකේ රෑ සාදවලදී පානා රංගනවලදී සිංහල මීඩියා බාල්දි පෙරැළුණාට ගාණක් නොවනු ඇත.කොහොම වුණත් කේබල් එකෙන් ගියත්, වාතයෙන් ගියත් මොන රටකට වුණත් අපේ අපේ කියා උන්ගේ ම ඒවා ගෙන යෑමෙන් සෙතක් නැත. නිකං ගියොත් වෙන්නේ පිනා ට වූ දේ ය. අස්වද්දන දේ අතර හොඳ පැළත් වල් පැළත් දෙකම තිබේ. තැනකට යනවිට ගෙන යා යුත්තේ හොඳ බඩු ද වල් පැළද යන්න තීරණය කිරීම කෝකටත් හොඳය.සමන් චන්ද්‍රනාත් වීරසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=as0803165</link>
    <topic>ගුරු සේවයේ රසකතා</topic>
    <author>විශ‍්‍රාමලත් ආචාර්ය ඩී.එන්.දිසානායක කොස්වත්ත – බිංගිරිය.</author>
    <content>දිවි නොතකා පෙරට ගිය පොලිසියේ රසිකාවගාවට බැස්ස කැස්බෑවේ බස් වත්තෙන් දවසට ලස්සයක්විලාසිතා අනුගමනය කළ යුත්තේ අවබෝධයකින් යුතුවයිසංස්කෘතිය සහ පිනාගුරු සේවයේ රසකතාමේ රුවැත්තියට තත්පර හැටකට වඩා දිය නෑම තහනම්!නෙළුම් විලතාරණ – උඩවෙල රජයේ මිශ‍්‍ර පාඨශාලාවේ මුල්ගුරුවරයා ලෙස සේවය කළ දිසානායක මුල්ගුරුන්නාන්සේ තම පාසලේ සිසු දරු දැරියන්ගේ අධ්‍යාපනික කටයුතු කෙරෙහි මෙන්ම අවට ප‍්‍රදේශවල දුගී දුප්පත් පවුල්වල පාසල් නොයන දරු දැරියන්ගේ අධ්‍යාපනය නඟා සිටුවීමට සමාජ සේවකයකු ලෙස පුරෝගාමීව කටයුතු කළ ආදර්ශවත් ගුරු පියෙකි.අධ්‍යාපනික මට්ටමින් නොදියුණු ප‍්‍රදේශ පිළිබඳව මනා අවබෝධයකින් යුතුව කටයුතුª කළ හෙතෙම බිංගිරිය ප‍්‍රදේශයේ නොදියුණු ගම්මානවල කුඩා දරු දැරියනට අලුතින් පාසල් ආරම්භ කිරීමෙහිලා මහඟු සේවාවක් ඉටු කළේය.නොදියුණු ගම්වල මව්පියන්, වැඩිහිටියන් හා ගමේ මූලිකයින් ඒකරාශී කොටගෙන ඔවුන් හා සහයෝගයෙන් තාවකාලික කුඩා පාසල් ගොඩනැඟිලි ඉදිකළ ඔහු ඒ සඳහා අධ්‍යාපන දෙපාර්තමේන්තුවේ අනුමැතියද සහයෝගයද ලබාගත්තේය.අලුතින් ආරම්භ කරන ලද එම පාසල්වලට තමාගේ පාසලේ ගුරුවරුන් හා ස්වේච්ඡා ගුරුවරුන් යොදවා අධ්‍යාපන කටයුතු කරගෙන යෑමට කටයුතු කළ අතර එදා එවැනි තත්ත්වයන් යටතේ ඇති කළ සෑම පාසලක්ම පාහේ අද ඉතා දියුණු මට්ටමක මහා විද්‍යාල හා මධ්‍ය මහා විද්‍යාල බවට පත්වී ඇත.මෙකී දිසානායක මුල්ගුරුන්නාන්සේ දැඩි කැපකිරීමකින් එදා ඒ ආරම්භ කළ පාසල් අතර අද දියුණු මට්ටමක පවතින ඉහළ කඩිගමුව මහා විදුහල, පුංචි විලත්තව කනිටු විදුහල, මොළඑළිය විදුහල, හුන්නෙලෙම්බුව විදුහල, ගැටුලාව විදුහල හා කොස්වත්ත ගාමිණී මහ විදුහලද වෙයි.මෙලෙස නව පාසල් ආරම්භ කළ දිසානායක මුල්ගුරුන්නාන්සේ අද ඉහළ කඩිගමුව මහා විද්‍යාලය නමින් සිසුන් දහස් ගණනක් අධ්‍යාපනය ලබන ඉහළ කඩිගමුව පාසල ආරම්භ කිරීමෙහිලා මහත්සේ පුරෝගාමීව කටයුතු කළ අතර තමා මුල්ගුරුවරයා ලෙස සේවය කළ තාරණ-උඩවෙල මිශ‍්‍ර පාඨශාලාවේ තමා යටතේ වූ උපගුරු නරසිංහ ගුරුතුමා කඩිගමුව පාඨශාලාවේ තාවකාලික මුල්ගුරුවරයා ලෙස පත් කිරීමටද කටයුතු යෙදුවේය.උත්සවශ‍්‍රීයෙන් නව පාසල ආරම්භ කිරීමේ දිනය මේ අතර උදාවිය. ප‍්‍රදේශවාසීන්ගේ ආරාධනය උඩ තම ආසනය නියෝජනය කරන මන්තී‍්‍රවරයා මෙම උත්සවයේ ප‍්‍රධාන ආරාධිත අමුත්තා විය.කවදත් දේශපාලනඥයින් ගැන තැකීමක් නොකරන දිසානායක මුල්ගුරුන්නාන්සේ උත්සවයේ වැඩ කටයුතු ආරම්භ කළේ වෙනත් කෙනකු ළවා මූලාසනය තමා අතට පත්කරවා ගනිමිනි. ඔහු සභාවේ කටයුතු ආරම්භ කළේ තමා එම රැස්වීමේ ආරාධිත අමුත්තා ලෙසට පෙනී සිටිමිනි.හෙතෙම ආරාධිත අමුත්තා ලෙස මූලාසනයේ කථාව පවත්වා අවසන්වී හිඳගත් අතර ඔහු ළඟින් වාඩිවූ පළාතේ් මන්තී‍්‍රවරයා “දැන් මහත්තයාගේ ළමයි කොච්චර විතර ඉන්නවාදැයි” මුල් ගුරුන්නාන්සේගෙන් ඇසුවේ ඔහු සේවය කරන උඩවෙල පාසලේ ශිෂ්‍ය සංඛ්‍යාව ගැන දැනගැනීමටය.තමාගේ් දරුවන් ගැන සිතෙන් මවාගත් දිසානායක මුල්ගුරුන්නාන්සේ ගත් කටටම “හතර දෙනයි” යැයි පැවසූ අතර ඉන් මහත් විමතියට පත්වූ මන්තී‍්‍රවරයා “මොනවා, මොකද ඔච්චර ඉක්මනට පාසල පහළ බැස්සේ ඇයිදැයි යළිත් විමසුවේය.”මන්තී‍්‍රතුමා ඇසූ ප‍්‍රශ්නෙටයි මම පිළිතුරු දුන්නේ” යයි පැවසූ මුල්ගුරුන්නාන්සේ “මන්තී‍්‍රතුමා ඇසුවේ මගෙ ළමයි සංඛ්‍යාව ගැනද නැත්නම් ඉස්කෝලෙ ළමයි සංඛ්‍යාව ගැනදැයි” යළිත් ප‍්‍රශ්න කළේය.”මම ඇහුවේ ඉස්කෝලේ ළමයි ගැන මිස මහත්තයගෙ ළමයි සංඛ්‍යාව ගැන නොවෙයි” පැවසූ මන්තී‍්‍රවරයා “මහත්මයාගේ ළමයි සංඛ්‍යාව මට මොකටදැයි” ප‍්‍රශ්න කරත්ම”ඉස්කෝලෙ ළමයි තුන්සියයයි, මගෙ ළමයි හතර දෙනයි” කී මුල් ගුරුන්නාන්සේ “මේ ළමයි තුන්සිය හතරදෙනාම මගෙයි” කියත්ම මන්තී‍්‍රවරයා හනික පුටු මාරු කළේ මුල්ගුරුන්නාන්සේ දෙස අමුතු බැල්මක් හෙළමිනි. (මෙය සත්‍ය සිද්ධියකි)විශ‍්‍රාමලත් ආචාර්ය ඩී.එන්.දිසානායක කොස්වත්ත – බිංගිරිය.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=as0803166</link>
    <topic>මේ රුවැත්තියට තත්පර හැටකට වඩා දිය නෑම තහනම්!</topic>
    <author>කේ. සී. ජේ. රත්නායක</author>
    <content>දිවි නොතකා පෙරට ගිය පොලිසියේ රසිකාවගාවට බැස්ස කැස්බෑවේ බස් වත්තෙන් දවසට ලස්සයක්විලාසිතා අනුගමනය කළ යුත්තේ අවබෝධයකින් යුතුවයිසංස්කෘතිය සහ පිනාගුරු සේවයේ රසකතාමේ රුවැත්තියට තත්පර හැටකට වඩා දිය නෑම තහනම්!නෙළුම් විලහුරු බුහුටි ඈෂ්ලි මොරිස්, දඟ මල්ලකි. ජලය ඇගේ පි‍්‍රයතම මිතුරා ය. වෙරළට දිව යන ඈ මුළු ගත ම තෙත බරිත කැර ගන්නී ය. ලෙහෙසි පහසුවෙන් ඈ වෙරළෙන් ගොඩට ගත නො හැකිය.එසේ කළ හැකි වන්නේ කිහිප විටක් පෙරැත්ත කොට අවසානයේ තරවටු කිරීමෙන් ද පසුව ය. ජලයට බොහෝ ආදරය කළ ඈෂ්ලි කුඩා කල සිට පිහිනීමට ද පුරුදු වූවා ය.කාලය ගෙවී දා හතර වැනි වියට පා තැබූ ඈෂ්ලි අළු ගසා දමා ඉස්මතු වූයේ නව යෞවනියක ලෙසිනි. එහෙත් දිනපතා පිහිනීමේ විනෝදාංශය ඇය අත් නො හැර රැක ගත්තා ය.සුපුරුදු ලෙස ම එදත් ඈ පිහිනීම සඳහා වතුරට පැන්නා ය. මඳ වේලාවක් ගත විය. සම පුරා තදබල කැසීමක් පැතිර යනු ඈෂ්ලිට දැනිණි. ඉන් පසු ව සිරුරේ තැන් තැන්වල රතු පැහැති ලප මතු වී සියලඟ ගිනි ගත්තාක් වැනි වේදනාවක් ගෙන දුන්නේ ය.එදා සිට මේ දක්වා ම ජලය ඈෂ්ලි ගේ පරම හතුරා බවට පත් ව තිබේ. ඕනෑම කෙනකු ගේ දාහය විඩාව සිසිලසින් සනහන ජලය, ඈෂ්ලිට නම් රුදුරු වේදනා ගෙන දෙන ගිනි වතුරකි.මේ වන විට දහ නව වැනි වියෙහි පසුවන ඈෂ්ලි, තම මව ලුවිස් මිලර් (42) සමඟ ඔස්ටේ‍්‍රලියාවේ මෙල්බෝර්න් හි වාසය කරන්නීය. ඈ මෙතෙක් කල් ජීවිතය ගෙවූයේ හැකිතාක් දුරට ජලය අත නො ගැටෙන දුරකින් තබා ගෙනය.ඈෂ්ලිට ප‍්‍රතිකාර කරන චර්ම රෝග විශේෂඥයා පවසන්නේ ඈ අතිශයින් ම විරල ගණයේ රෝගයකින් පීඩා විඳින බවයි.ඒඨදචඨඥදඪජ ඍපබඪජචපඪච යනුවෙන් හඳුන්වන මේ රෝගය වැලැඳුණු අයකු පිළිබඳව වාර්තා වන්නේ ප‍්‍රථම වරට බවද වෛද්‍යවරු පවසති.කුමන උෂ්ණත්වයක තිබුණ ද ජලය ඈෂ්ලි ගේ සිරුරෙහි ස්පර්ශ වුවහොත් ඇගේ සම තදින් කැසීමට පටන් ගෙන අනතුරුව රතු පැහැති ලප වැනි දද බිබිලි මතු ව එයි. එයින් හට ගන්නා වේදනාව තරමක් දුරට සමහන් වීමට පැය දෙකකට වැඩි කාලයක් ගත වෙයි.එහෙත් දිනපතා ස්නානය කිරීමට ඈෂ්ලි නො පැකිළෙයි. ඒ ස්නානය කළ හැක්කේ විනාඩියකට අඩු කාලයක් පමණි. විනාඩියක් නා ගැනීමෙන් අනතුරුව ඈෂ්ලි පැය දෙකක් පමණ ගත කරනුයේ වේදනාවෙනි. ඈ මුළු දවසට ම වතුර ස්පර්ශ කරනුයේ මේ විනාඩියේ දී පමණකි.“හුඟාක් මිනිස්සුන්ට මේ කතාව අදහන්න බෑ. ‘මගේ දෙයියනේ!’ යි කියන ඒ ගොල්ලෝ අහනවා අනේ කොහොමද ඉතිං ඔයා විනාඩියකින් නා ගන්නේ කියලා. මේ කතා ඇහෙන කොට නං මට හිතෙනවා මං කිළිටියි කියලා. ඒත් මං දන්නවා මං හොඳට පිරිසුදුව ඉන්නවාය කියලා” යි ඈ කියන්නීය.මට කොහේවත් පැය දෙකකට වඩා ගත වෙන ගමනක් යන්න බෑ. එහෙම ගියොත් ලෙඩේ නරකම අතට හැරෙනවා. සමහරදාට කසන්න ගත්තහම මං ලේ එන්නම කසනවා.”ජලයෙන් ඈත්ව සිටින තෙක් ඈෂ්ලි අනෙක් නව යෞවනියන් මෙන් සුරූපී සෞඛ්‍ය සම්පන්න තැනැත්තියක ලෙස පෙනෙයි. ඉතා කාර්ය බහුල ජීවිතයක් ගෙවන ඈ විශ්ව විද්‍යාලයේ ජන සන්නිවේදනය හා මහජන සම්බන්ධතා විෂය හදාරන අතරතුර කාර්යාලයක රැකියාවකද යෙදෙන්නී ය.එහෙත් යම් හෙයකින් දහදියෙන් හෝ ඇගේ සම තෙත් වුවහොත් ඈ බොහෝ දෙනකු ගේ පිළිකුල් සහගත බැල්මට ගොදුරු වීම ද වැළැක්විය නොහැකි ය.තමා මුහුණ පා සිටින තත්ත්වය පිළිබඳව අන් අයට කරුණු පහදා දීමට ඈ බොහෝ කාලය ගත කරන මුත් බොහෝ දෙනා ඇගේ කතාව විශ්වාස නො කරති.මීට වසර පහකට පෙර, දාහතර වැනි වියෙහි සිටියදී ඈෂ්ලි සෙම් ගෙඩි ප‍්‍රදාහයට ගොදුරු වී ඇති අතර, ඇගේ රෝගී තත්ත්වය උග‍්‍ර වී තිබූ හෙයින් ‘පෙනිසිලින්’ නමැති ප‍්‍රතිජීවක ඖෂධය ඉහළ මාත‍්‍රාවකින් ගන්නා ලෙස වෛද්‍යවරුන් විසින් නිර්දේශ කරනු ලැබ ඇත.එම ප‍්‍රතිකාරයෙන් ඇගේ සෙම් ගෙඩි ප‍්‍රදාහය සුව විය. එහෙත් එතැන් සිට ඇගේ සමට ජලය විෂ වන්නට පටන් ගත්තේ ය.“මේ සිද්ධියෙන් පස්සේ වතුර ඇඟේ ගෑවෙන්න ගත්ත හැටියෙම හමේ දද මතු වෙන්න ගත්තා. ඒත් මං ඒක ගනං ගත්තේ නෑ... අන්තිමේ දී බැරිම තැන චර්ම රෝග විශේෂඥයෙක් ළඟට ගියා.”චර්ම රෝග විශේෂඥ මහාචාර්ය රොඩ්නි සින්ක්ලේයාර් ඈෂ්ලි ගේ වෛද්‍යවරයා ය. ඔහු පවසන පරිදි ‘පෙනිසිලින්’ ඉහළ මාත‍්‍රාවෙන් ගැනීම නිසා රුධිරයේ හිස්ටමින් ප‍්‍රමාණය වෙනසකට ලක් වෙයි. ඒ වෙනස්වීමේ බලපෑම මෙම රෝගය හට ගැනීමට හේතුවක් විය හැකිය.මේ රෝගය සඳහා නිශ්චිත ප‍්‍රතිකාරයක් නොමැති නිසා එය සුව කළ නො හැකිය. දා හතර වැනි වියේ සිට මේ දක්වා ඈෂ්ලි වසර පහක් තිස්සේ දුක් විඳින්නී ය. එහි නිමාව කවදා ද? කොහේද? යනු කිසිවකුටත් කිව නො හැකි ය.“මේ රෝගයට බෙහෙතක් නැති බව කියන කතාව මට මුලදී අදහන්න බැරුව ගියා. ඒත් පස්සේ මං තේරුම් ගත්තා” යි ඈෂ්ලි කියන්නී ය. මං වරු ගණන් ඇඬුවා. වැලපුණා. ඒත් මේ රෝගයත් එක්ක මට ජීවත් වෙන්න නියම වෙලා තියෙන බවත් මං දැන ගත්තා.”මේ අතර ජලයෙන් ඈත් වී ජීවිතය ගෙන යා යුතු සැටි ඈ සොයා ගත්තා ය. කී‍්‍රඩා කිරීම සහ ගතට දහදිය නංවන සියලුම කි‍්‍රයාකාරකම්වලින් ඈත් ව සිටීමට ඈට සිදු විය.එමෙන් ම වායු සමනය කළ තැනෙක හිඳින විට තමා ආරක්ෂිත බැව් වටහා ගත් ඕ තම රථය ඇතුළෙහි හැම විටම පාහේ විශාල කුඩයක් තබා ගන්නට තීරණය කළා ය. ඈෂ්ලිගේ පවුලෙන් සහ විශේෂයෙන් ඇගේ පෙම්වතා ඇඩම් ගෙන් (23) ඈට මහත් සහයෝගයක් ලැබෙයි. එහෙත් ඉඳහිට සුළු දුෂ්කරතා මතු නො වූවා ද නො වේ.“අපි රෑට එකම ඇඳ ඇතිරිල්ලක් උඩ නිදා ගන්නවා. ඒත් ඇඩමි ගේ ඇඟේ දාඩිය බිංදුවක්වත් තිබුණොත් නම් මං එයා ගේ ළඟටවත් යන්නේ නෑ.”මෙම විරල ගණයේ රෝගී තත්ත්වය පිළිබඳව මේ වන විට චර්ම රෝග විශේෂඥයන් අතර වාදයක් හට ගෙන තිබෙනු පෙනෙයි.චර්ම රෝග විශේෂඥ මහාචාර්ය රොඩ්නි සින්ක්ලේයාර් පවසනුයේ පෙනිසිලීන් ඖෂධය අධි මාත‍්‍රාවෙන් ගැනීමෙන් ඈෂ්ලි ගේ රුධිරගත හිස්ටමින් ප‍්‍රමාණයට බලපෑමක් සිදු වූ බවත් ඒ හේතු කොට ගෙන ඈ මෙම රෝගයට ගොදුරු වී ඇති බවත් ය.තවත් චර්ම රෝග විශේෂඥයන් පෙන්වා දෙන්නේ මේ පිළිබඳව තවමත් ස්ථිර නිගමනයක් පළ කළ නො හැකි බවයි. මක්නිසාද යත්, පෙනිසිලින් අධි මාත‍්‍රාවෙන් ගැනීම නිසා රුධිරයේ හිස්ටමින් ප‍්‍රමාණය වෙනස් විය හැකි මුත් යළි එම තත්ත්වය ප‍්‍රකෘති තත්ත්වයට ගෙන ඒමට සිරුරේ විශේෂ කි‍්‍රයාදාමයක් පවතින හෙයිනි.බි‍්‍රතාන්‍ය චර්ම රෝග විශේෂඥ වෛද්‍ය සංවිධානයේ නීනා ගෝඩ් මෙසේ කියයි.“මෙය අතිශයින් ම විරල ගණයේ රෝගයක්. මේ රෝගයට ගොදුරු වුණු කෙනෙක් තවම අපට හමු වෙලා නෑ. ඒ වගේ ම මේ තත්ත්වයට ගොදුරු වුණු කී දෙනෙක් ලෝකයේ ඉන්නවද කියලත් අපි දන්නේ නෑ. ඒ වගේම මේ රෝගය ගැන පරිපූර්ණ දැනුමකුත් අපට නැහැ.”අතිශයින්ම දුර්ලභ ගණයේ රෝගයක් පිළිබඳව චර්ම රෝග විශේෂඥයන් විවිධ මත පළ කරමින් සිටියදී තවත් සමහරු මවිතයට පත් ව සිටිති.“ඔය මොනවා වුණත් කමක් නෑ. වෙනදා වගේම හිතේ හැටියට නා ගන්න.. හති වැටෙන තුරු පීනන්න... හොඳට දාඩිය ගලන තුරු කෑ ගහලා නටන්න... තිබුණොත් ඒ හොඳටම ඇති. අපොයි ඒ තරම් දේවල් මොකටද අඩු ම ගණනේ මේ කැසිල්ල නැවතුණොත් ඒ ටිකත් ඇති” යි ඈෂ්ලි මොරිස් දවසකට කී වරක් නම් කල්පනා කරනු ඇත් ද?Daily mail  පුවත් සේවය ඇසුරෙනිකේ. සී. ජේ. රත්නායක</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=as0803167</link>
    <topic>නෙළුම් විල</topic>
    <author>පුෂ්පනාත් ජයසිරි මල්ලිකාරච්චි මහතා විසින් යොමු කරන ලද ලිපියක් ඇසුරිනි.</author>
    <content>දිවි නොතකා පෙරට ගිය පොලිසියේ රසිකාවගාවට බැස්ස කැස්බෑවේ බස් වත්තෙන් දවසට ලස්සයක්විලාසිතා අනුගමනය කළ යුත්තේ අවබෝධයකින් යුතුවයිසංස්කෘතිය සහ පිනාගුරු සේවයේ රසකතාමේ රුවැත්තියට තත්පර හැටකට වඩා දිය නෑම තහනම්!නෙළුම් විලපියවරුන් ගේ දරු සෙනෙහස මවුවරුන් ගේ දරු සෙනෙහසට දෙවැනි නොවේ. මා මේ කියන කතා දෙක ඊට අපූරු නිදසුන් සපයයි.මේ මුල් කතාව යි.මෙවර විජය සමරු නාට්‍ය උලෙළේ දී මාගේ නාට්‍යයකට ද සම්මාන හිමි විය. ඒ වෙනුවෙන් මම ඊට දායක වූ පිරිසට පොඩි සංග‍්‍රහයක් කළෙමි.ලාල් ඒ සංග‍්‍රහයට සහභාගි වූ එක් අයෙකි. නාට්‍යය ගොඩ නඟන්නට ඔහු මට බෙහෙවින් උපකාර කළ හැටි මට මතක ය.මේ සංග‍්‍රහය අතරතුරේ දී ලාල් මැද පෙරදිග දී තමන් ලද අද්දැකීම් ගැන කතා කළේ ය. සිය දරු පවුල්වල යහපත තකා මැදපෙරදිග ගෘහ සේවාකම් පිණිස ගිය අපේ කාන්තාවන්ට එහි දී මුහුණ පාන්නට සිදු වූ අමිහිරි දෑ ඔහු විස්තර කළේ අප හද කම්පා කරවමිනි.මේ කතාව කියන්නට ඔහුට සිදු වූයේ සිය ජංගම දුරකථනයට විටින් විට පිළිතුරු සපයමිනි.’හරි හරි දැන් එනව‘ යි කී ඔහු නැගිට්ටේ ය. ‘මට දැන් යන්ඩ ඕනැ. මං ඉක්මනට එනව කියල පොරොන්දු වෙලයි ආවෙ. දැන් දරුවො මග බලාන ඉන්නව මං එනකං’’ඔයාට පොඩි දරුවොත් ඉන්නව ද?’ අපි ඇසුවෙමු.’අනේ ඔව්, පුංචි උන් තුන් දෙනෙක්ම ඉන්නව’ ඔහු කීවේ ය.ලාල් විසින් අපට සලසන ලද අනුග‍්‍රහයට පුංචි සංග‍්‍රහයක් පමණක් පැවැත්වීම නොසෑහෙන බව හැඟුණු නිසා දෝ මා බිරිය ගෙතුළ තිබූ ළමා කතන්දර පොත් කිහිපයක් ඔහු අත තැබුවේ ‘මෙන්න දරු පැටවුන්ට අපෙන් පුංචි තෑග්ගක්’ යැයි කියමිනි.ලාල් ඒ ළමා කතා පොත් ටික බාර ගත්තේ දෝතිනි. මොහොතක් ඒ පොත් ටික දෙස බලා සිටි ඔහු ගේ දෑස පෙඟී ගියා සේ ය.අනතුරු ව ඔහු මෙසේ කීවේ ය.’මට මේ තෑග්ග හුඟක් වටිනව! මං මෙච්චර වෙලා කිව්වෙත් දරුවන් ගෙ අගේ ගැනනෙ. ඔයාල ඒක තේරුම් ගත්තු එක ලොකු සතුටක්!’ඒ පියා යන්නට ගියේ අපට ද සතුට දෙමිනි.මේ දෙවන කතාවයි.ඉකුත් වසරේ හොරණ ශී‍්‍රපාලියේ පැවැති සාහිත උලෙළේ දී මට ගීත රචනා වෙනුවෙන් සම්මානයක් හිමි විය. එහි දී කෙටිකතාවකට මා බඳු ම සම්මානයක් හිමි කර ගත් සොහොයුරකු සමඟ මම ප‍්‍රදර්ශන භූමියේ ඇවිද ගියෙමි. වැඩි වේලාවක් අපට එහි ගත කරන්නට ඉඩ නොලැබිණ.’හවස් වෙන්න කලින් අනුරාධපුරේ බස් එක අල්ල ගන්න ඕනැ. නැත්තං ගෙදර දරුවො බය වෙයි’ බස් නැවතුම් පළ දෙසට පය ඉක්මන් කරමින් ඔහු කීවේ ය.’දරුවො ටික සතුටු වෙයි ඔයා සම්මානෙත් අරං එනව දැක්කම’ මම කීමි.ඔහු හිටි වන ම නැවතුණේ ය. ඔහු ගේ ඉරියව් වෙනස් වුණේ ය. වහා ආපසු හැරුණු ඔහු ප‍්‍රදර්ශන භූමිය දෙසට වේගවත් ගමනින් යන්නට වූයේ ය. මම ද ඔහු පසුපසින් ගියෙමි.ප‍්‍රදර්ශන භූමියේ දී මට ඔහු අල්ලා ගත හැකි විය.’ඇයි? මොනවද අමතක වුණේ?’’අමතක වුණා නේන්නං! ඇයි දෙයියනේ මං දරුවන්ට මොකවත් ගත්තෙ නෑනෙ. දරුවන්ට පොතක් දෙකක් නොගත්තොත් මගෙ සම්මානෙං ඇති වැඩේ මොකක් ද?’පොත් හළකට ගොඩ වැදුණු ඔහු ඉන් එළියට ආවේ ළමා පොත් කිහිපයක් හා පාසල් උපකරණ කට්ටලයක් අතැ’ති ව ය.කොළඹ එන තුරු ම ඔහු මා සමඟ කතා කළේ ඔහු ගේ දරුවන් ගැන ය.ඒ පියා එච්.ඒ.ජී. දයානන්ද හෙවත් පොතානේගම ග‍්‍රාම සේවක මහත්තයා ය.මෙවන් පියවරුන් වාසනාවන්!පුෂ්පනාත් ජයසිරි මල්ලිකාරච්චි මහතා විසින් යොමු කරන ලද ලිපියක් ඇසුරිනි.මිස්, මට පුළුවන් ද මේ කාර්යාලෙ පොදු දුරකථන අංකය දැන ගන්න’’ඔයාට මොකටද ඒක?’’මිස්, අපි ඉන්නෙ දෙණියායෙනුත් එහා. ඒ නිසා මෙහෙ යන්න එන්න කරදරයි. ආයෙමත් වුවමනාවක් ඇති වුණොත් කතාකරල යමක් දැනගන්න පුළුවන්නේ’’කාට කතා කරන්න ද? මෙහෙ කාටවත් ෆෝන්වලින් කතා කරන්න බෑ!’’මිස්, මං ඔයාගෙ ටෙලිෆෝන් නොම්මරේ ඉල්ලුවෙ නෑනෙ. මං ඉල්ලුවෙ මෙහෙ කාටත් කතා කරන්න පුළුවන් පොදු අංකෙනෙ. මේක ආණ්ඩුවෙ කන්තෝරුවක්නෙ.’’හරි ආයෙත් එනවකො මෙහෙන් වැඩක් කරව ගන්න, කරවලා දෙන්නංකො’ඉහත දෙබස ඇති වූයේ මාත්, මාතර රජයේ කාර්යාලයයක සේවිකාවකුත් අතර ය. කාර්යාලයයට පිවිසෙන තැන ම ජනේලය අසල හිඳ සිටින්නේ ඇය ය.ඇය කේන්තියෙන් රොස් පරොස් කියද්දී මම යළි කාර්යාලයයට ගොස් එහි සිටි මහත්මයකු ගෙන් දුර ඇමතුම් අංකය ඉල්ලා සිටියෙමි.ඔහු වහා ම එය මට ලියා දුන්නේ ය.පෙර කී සේවිකාව බඳු අය ලවා මා වැනි පුරවැසියන් යළි අපහසුවට පත් නොකරන ලෙස බලධාරින් ගෙන් ඉල්ලමි.දෙණියායේ එන්. කළුතොට ගේ මහත්මිය විසින් යොමු කරන ලද ලිපියක් ඇසුරිනි.ඇඟලුම් සේවිකාවන් ප‍්‍රවාහනය කරමින් තිබු පෞද්ගලික බසය පාරෙන් ඉවතට පැන ප‍්‍රපාතයකට නොවැටී බේරුණේ ගසක එල්ලීමෙනි. ඊට පසු දා මගීන් ප‍්‍රවාහනය කරමින් තිබු ලංගම බසය පාරෙන් ඉවතට පැන පෙරැළී ගියේ ය.මේ සිද්ධීන් දෙක මාසයක පමණ අතීතයකින් වැසී ගොස් තිබේ. එහෙත් මේ අනතුරු නිසා මගීහු තවමත් දුක් විඳිති.මින් මුල් සිද්ධියේ දී ඇඟලුම් හල් සේවිකාවක් අදාළ බසයේ ගමන් කිරීම පිළිකෙව් කිරීම සැලකිල්ලට ගත යුත්තකි. රියැදුරු බීමත් ව පසුවීම ඊට හේතුව යි. එහෙත් සෙසු අය ගේ ‘මානුෂික ප‍්‍රතිචාරය’ ඊට වෙනස් විය. ඔවුහු රියැදුරු ගේ රැකියාව ගැන සිතූහ.රියැදුරුට චෝදනා කොට, ඔහු ගේ රැකියාව නැති කරන තැනට කටයුතු යොදනවාට වඩා එළැඹිය හැකි අනතුර ගැන රියැදුරු දැනුම්වත් කරමින් ඒ බසයේ ම ගමන් කිරීමට ඒ ගැමි දූවරු සංවේදී වූහ. (ඔවුන් ගේ ගමට යන වෙනත් බසයක් නොවීම ද ඊට බලපාන්නට ඇත.)බසය ගමන් ඇරැඹුවේ ය. පොලිස් ස්ථාන දෙකක් ද පසු විය. අනතුරක සේයාව මේ ගැමි ලියන්ට දැනෙන්නට වූයේ එතැන් සිට ය.රියැදුරු නිදිබර වූයේ ය.රියැදුරු අවදියෙන් තබා ගැනීම තමන් ගේ වගකීම කොට තැකූ මේ ගැමි ලියෝ රියැදුරු ගේ නිද්‍රාශීලිත්වය පළවා හරින්නට විහිළු කළහ; කයි කතන්දර කීහ. එහෙත් ඒ සියල්ල අනතුර හමුවේ අහිංසක ප‍්‍රයත්න විය. බසය පාරෙන් ඉවත පැන්නේ ය. එල්ලී සිටින්නට ටර්පන්ටයින් ගස නොවී නම් කුමක් සිදු විය හැකි ව තිබිණි ද? ගසට එහායින් වූයේ මහ හෙළකි.ලංගම බසයේ කතාව ඊට වෙනස් ය. කලින් දා සිට පැවති රියැදුරු කොන්දොස්තර හබයක් පසු දා දක්වා දිගුවීම ඊට හේතු විය. බසය ධාවනය වෙද්දී ද දෙදෙන රණ්ඩු කළහ. එහි ආදීනව වූයේ බසය විසිවී ගොස් පෙරැළීම යි.මේ අනතුරු දෙකින් විවිධ මට්ටමින් ශාරීරික ව රිදුම් ලබන්නෝ අද ද සිටිති. අප‍්‍රකට ව වියදම් දරමින් ප‍්‍රතිකාර ගන්නෝ ද සිටිති.මේ විපත් දෙක ම සිදු වූයේ රියැදුරන් තමන් නඩත්තු කරන මගීන් ගැන නොතැකීම නිසා ය; තමන් ගේ වගකීම හෑල්ලුවට ගැනීම නිසා ය.මේ සිද්ධීන් දෙක හුදු සිද්ධින් දෙකක් සේ සලකා කාලයෙන් වැසී යන්නට දිය හැකි ද?දෙදරු මවකට පයක් අහිමි වීම එසේ කාලයෙන් වැසී යන්නට ඉඩ දිය හැකි සරල සිද්ධියක් ද? එසේ අහිමි ව ඇත්තේ දරු පරම්පරාවක මව් සෙනහසේ පයක් නොවේ ද? මේවාට වන්දි ගෙවන්නේ කවුරුන්ද? කෙසේද?තෙල්දෙණියේ වූ මේ විපත් දෙස සමාජයේ බැල්ම වැටේවා!උඩිස්පත්තුවේ සුමනසිංහ වෙලගෙදර මහතා විසින් යොමු කරන ලද ලිපියක් ඇසුරිනි.හෝමාගම, මත්තේගොඩ නිවාස සංකීර්ණය වූ කලි රාජ්‍ය සේවක පවුල් ඒකක එක් දහස් ගණනකින් සැදුම් ලද්දකි.එහි පොදු ස්ථානවල නඩත්තුව පොදු පහසුකම් මණ්ඩලයෙන් සිදු කැරිණි. නිවැසියෝ තුමූ ම නිවාස නඩත්තු කර ගත්හ.කාලයත් සමඟ පොදු පහසුකම් මණ්ඩලය අතුරුදන් වූයේ ය. ඒ සමග ම නිවාස සංකීර්ණයේ පොදු පාරවල ද පොදු බිම්කඩවල ද නඩත්තුව නැති ව ගියේ ය. මගී ප‍්‍රවාහන, ජල, කසළ, මළ ඈ ගැටලු රැසක් ඇති වූවේ ය.පරිසරය වල් වැදී ගියේ මේ ආකාරයෙනි. වසර ගණනාවක් තිස්සේ එය විධිමත් කරන්නට කිසි ම බලවේගයක් පහළ නො වී ය.හිටිහැටියේ ඔහු මා නෙත ගැටුණේ මේ අතර ය. නිවැසියන් බොහෝ දෙනා ඔහු දෙස දෑස දල්වා බලා සිටිනු මම දිටිමි. හිස පැළැඳි කැප් එකකි. ගත පැළැඳි කොට කලිසමකි; ටී ෂර්ටයකි; පරණ සපත්තු දෙකකි. රූපය මැදිවිය ද පසු කළ මහත්මයකු ගේ ය.උදැල්ලකුත් විසි කැත්තකුත් කර තබා ගෙන එන මේ මහත්මයා නිවාස සංකීර්ණයට අයත් තැපැල් කාර්යාලය අවට පොදු බිම් පෙදෙසේ වැඩ කරනු හැම උදෑසනක ම පාහේ මම දිටිමි.හේ වල් උදුරයි; උදලු ගායි; කොළ රොඩු පුළුස්සයි; අතුගායි. වැඩෙහි පිළිවෙළක් තිබේ.ඔහු දහදිය පෙරා ගෙන මහ ගස් උඩ නැග අතු කපා බිම හෙළා එක තැනකට ගොඩ ගසන්නේ ද පිළිවෙළකට ය.මම ඔහුට ළං වීමි. මිනිස්කමට හිනා සුදක් පෑමි.’මහත්තය කවුද?’ විමසීමි.මේ අපූරු මිනිසා කී දේ පහත ලියමි.”මගේ නම එම්. පී. ආර්. වනිගරත්න. මෙහාට ආවෙ 2001 දි. මේක මගේ පුරුද්ද? මේ පරිසරය අපේ. අපි ශිෂ්ට සම්පන්න මිනිස්සු. වල් වැදෙන්න කවුද කැමැති?මම විශ‍්‍රාමික ඉංග‍්‍රීසි ගුරුවරයෙක්. ‘65 දී උපාධිධාරී උප ගුරු තනතුරට පත්වුණා. ‘74 දී අධ්‍යාපන ඩිප්ලෝමාව සමත් වුණා. සිංහල ශාස්ත‍්‍රපති උපාධියත් මට තියනව. ’91 දී තමයි මම විශ‍්‍රාම ගියේ. වයසින් විශ‍්‍රාම ගියාට මම වැඩවලින් විශ‍්‍රාම ගියේ නෑ.මට ජපන්, ජර්මන්, දෙමළ භාෂා තුන ම පුළුවන්. මම රත්නපුර දිස්ති‍්‍රක්කයේ කඩවත මැද දෙකෝරළයේ ජනකවි එකතුවකුත් කරල තියෙනවා.කපිතාන් පරීක්‍ෂණය සමත් වුණු ශිෂ්‍ය භට නිලධාරියෙක් විදිහටත් මං කටයුතු කරලා තියෙනවා. විශ්වවිද්‍යාල වර්ණ ලැබිලත් තියෙනවා. දැන් මේ නිවාස සංකීර්ණ යහ සාධනයට කැපවෙලා වැඩ කරනවා. මේක මට ලොකු සතුටක්!”’මොන ඉස්කෝලවල ද ඉගැන්නුවෙ?’ මම ඇසීමි. ඔහු මෙසේ කීවේ ය.’ර/හේවාකන්ද විද්‍යාලයෙ, ර/බලන්ගොඩ මහා විද්‍යාලෙ (අවුරුදු 9 යි) ර/එරත්න මහා විද්‍යාලෙ. හෝ/පුවක්පිටිය උතුර මහා විද්‍යාලෙ, අන්තිමට හෝමාගම විද්‍යාකර මහ විද්‍යාලේ අවුරුදු 14 ක් ම” ඔහු යළි වැඩට බැස්සේ ය.සැබැවින් ම මහතුනි, වනිගරත්න මහත්මයා උගත්කමේත්, බුද්ධිමත්කමේත් සංකලනාත්මක සංකේතයකි. ඔහු ගේ ගුණ සුවඳ මත්තේගොඩ නිවාස සංකීර්ණයෙන් ඔබ්බට පැතිරී යා යුතු ය.ජගත් රණතුංග විසින් ලියන ලද සටහනක් ඇසුරිනි.හනුවරින් කොළඹ කොටුව බලා පිටත් වන උදෑසන දුම්රියෙන් රැකියාවට එමින් සිටියෙමි.මා හිඳ සිටියේ අන්තිම දුම්රිය මැදිරියේ පිටුපස දොරටුවට ආසන්න දකුණු පස ජනේලය අසල ය.පොල්ගහවෙල පෙදෙස පසු වූ විට මම දුම්වැටියක් දල්වා ගතිමි. (සමාවන්න, මෙය නවත්වා ගත නොහැකි ඇබ්බැහියකි.) ප‍්‍රසිද්ධ ස්ථානයන්හි දුම් බීම තහනම් බව මම දනිමි. එහෙයින් මා සිටියේ දුම්වැටිය දෑතෙහි ඇඟිලිවලින් ආවරණය කර ගනිමිනි. එහෙත් දුම ඇඟිලි අතරින් පිට විය.දුම්රියේ වැසිකිළියට යාබදව හිටගෙන ගමන් කළ පුද්ගලයකු මා නිරීක්‍ෂණය කරන අයුරු මට වැටහිණ.මා දුම්වැටිය බී නිමකර ගත වූයේ සුළු මොහොතකි. ඔහු තමා වෙත එන ලෙස මට සන් කළේ ය. දෑතෙහි රෝම වැවී තිබුණු, උපැස් යුවළක් පැළඳි මේ මැදිවියේ පුද්ගලයා සිවිල් ඇඳුමැ’ති ආරක්ෂක අංශ නිලධරයකු යැයි සිතූ මම වරද පිළිගත්තකු සේ ඔහු ඉදිරියට ගියෙමි.මගේ හැඳුනුම් පත ඉල්ලා ගත් හේ දිගින් දිගට ම ප‍්‍රශ්න කරන්නට වූයේ ය. මම ද පිළිතුරු දුනිමි.මහනුවර පෙදෙසින් මේ දුම්රියට නැග නිතිපතා ගමන් පහසුව සලසා ගන්නා ව්‍යාපාරික ප‍්‍රජාවක් ද මේ මැදිරියේ සිටිති. ඔවුහු මා හොඳින් දනිති. මට අනවශ්‍ය කරදරයක් වී ඇතැයි සිතුණු බැවින් දෝ ඔවුහු මගේ සහයෝගය පතා හඬ නඟන්නට වූහ.අමුත්තා මින් සැලී ගියේ ය. ඔහු සිය මුහුණ පිරිසට නොපෙනෙන පරිදි අතින් වසා ගෙන නිහඬ වූයේ ය. ඔහු පරීක්ෂකවරයකු නොව ව්‍යාජ පුද්ගලයකු බව වටහා ගත් මම ඔහු අතේ වූ මගේ හැඳුනුම් පත ද ආපසු ගෙන මගේ අසුන වෙත ආමි.දුම්රිය වේයන්ගොඩ දුම්රිය ස්ථානයේ නැවැත්වූයේ මේ අතර ය. ව්‍යාජ පරීක්ෂකවරයා වහා ම දුම්රියෙන් බැස මගීන්ට මුවා වූයේ ය. ඒ අතර වේයන්ගොඩ මගීහු දුම්රියට නැග්ගහ.මහනුවර දුම්රිය ස්ථානයෙන් දුම්රියට ගොඩ වූ ගැමි පහේ අහිංසක මගියෙක් මා ඉදිරිපිට අසුනේ හිඳ සිටියේ ය. තමා කොළඹ පෙදෙසේ වෙසෙන තම දියණිය බලන්නට ඇගේ නිවෙසට යන බව ඔහු අපට කලින් කියා තිබිණ.දුම්රිය අද්දන්නට ඔන්න මෙන්න කියා තිබිය දී මේ අහිංසක මගියා ළඟට ආ අර ව්‍යාජ පුද්ගලයා ජනේලයෙන් ඔහු දෙස බලා දුම්රියේ බිමට බසින ලෙස සන් කළේ ය.සිදුවන්නේ කුමක්දැයි මා ද අදහා ගත නො හැකි ව බලා සිටි ඒ නිමේෂයේ මේ අහිංසක මගියා කීකරු දරුවකු සේ දුම්රියෙන් බිමට බැස්සේ ය. දුම්රිය ඇද්දුවේ ය.මම ජනේලයෙන් පිටතට එබී බැලුවෙමි. ව්‍යාජ පරීක්ෂකවරයා අහිංසකයා කැඳවා ගෙන ඈතට යනු පෙනිණ.මේ අසාධාරණය ඉවසා සිටිය නොහැකි වූ මම ඒ බව වේයන්ගොඩින් දුම්රියට ගොඩ වී මා අසල සිටි මගීන්ට කීවෙමි.‘අපරාදෙ ඇයි එවෙලෙ නොකිව්වෙ?’‘කොහොමද කියන්නෙ? කියන්ඩ වෙලාවක් තිබුණෙ නෑ. අර මනුස්සයව බස්ස ගන්න කොට ම කෝච්චිය ඇද්දුව!’අප සියලු දෙනාට ම කරන්නට ඉතිරි වූයේ අහිංසකයා වෙනුවෙන් දුක්වීම පමණි. කෛරාටිකයා අහිංසක මගියා සතු සියල්ල අත ගා ගනු ඇති බව කාටත් පැහැදිලි විය.මෙකී හැඩහුරුවක් ඇති ව්‍යාජ පරීක්ෂකවරයා ගැන විමසිල්ලෙන් සිට අහිංසක මගීන්ට රැකවරණය සලසන්නැයි දුම්රිය ස්ථාන ආරක්ෂක නිලධාරින්ට ආයාචනා කරමි.අනන්‍යතාව හෙළි කිරීමට අකැමැති සිළුමිණ පාඨකයකු විසින් හෙළි කරන ලද සිද්ධියක් ඇසුරිනි.නෙළුම් විල, සිළුමිණ, ලේක්හවුස්, කොළඹ</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=av0803162</link>
    <topic>හම්බ කරන සල්ලිවලින් අඩක් නැතිබැරි අයට දෙන සටන් නළුවා</topic>
    <author>ආතර් උස්මීයගේ</author>
    <content>මෝස්තර නිරූපණයෙන් රංගනයට ආ මනීෂාහම්බ කරන සල්ලිවලින් අඩක් නැතිබැරි අයට දෙන සටන් නළුවා“ඉක්මනින් ජනපි‍්‍රයවීමේ ‘උණ’ අපට තිබුණෙ නැහැ”දුර පෙනෙන තැනිතලාවිද්‍යාව හදාරා නාට්‍යකරණයේ නියැලෙන සරසවි ඇදුරා‘ඒ මුඩුක්කු අස්සෙ වාහන ගෙනියන්ට බෑ’බොලිවුඩ් පුරයෙන්“චිත‍්‍රපටයක රඟපෑම මගේ ලොකු හීනයක්”‘ලංකාවට ඇවිත් ආයෙමත් රඟපාන්න ආසයි ’පිරිපුන් ශිල්පීන් තනන නැටුම් ඇදුරුතුමාපාසල් කරළියෙන් පුංචි තිරයට ආ සුනිල් පෙ‍්‍ර්මරත්න"සංගීතයෙන් හම්බ කරන එක තරම් කුහක වැඩක් තවත් නෑ"ශ‍්‍රියන්ත මෙන්ඩිස්කොහොමද තොරතුරුසිරුරේ විස්මිත ශක්තිය අවදි කරන'කුංග් ෆූ'දකුණු ආසියාවේ දෙවැනි තැන අපිටජැකී චාන් (Jackie Chan) නමැති සුපිරි සටන්කාමි නළුවා ගැන අසා නැති කෙනෙක් සිනමා අඩවියේ සිටී දැයි සැක සහිත ය. ඒ; සමස්ත ලෝකයේ සිටින සියලු ම සිනමා රසිකයින්ට ඔහු සමීප වී සිටින හෙයිනි; සියලු ම සිනමා රසිකයින් අතර ඔහු සටන්කාමී රංගන ශිල්පියෙකු ලෙස ජනප‍්‍රිය වී සිටින හෙයිනි.ජැකී සිනමා රසිකයින් අතර එක රැයකින් ම ජනප‍්‍රිය වූයේ ඔහු විසින් ඉදිරිපත් කරන ලද අපූරු, හාස්‍යයෙන් පිරි සටන් ක‍්‍රම නිසා ය. එක් අතකින් ජැකී ගේ ජනප‍්‍රියත්වයට හිටපු කරාටේ - කුන්ෆු නළු බෲස් ලී ද තදින් ම බලපෑවේ ය.කලක් ආසියාවේ ජනප‍්‍රිය ම සටන් නළුවා බවට පත් වී සිටියේ බෲස් ලී ය. බෘෂ් ගේ සටන් ක‍්‍රම කොයි තරම් ජනප‍්‍රිය වූවා ද කියතොත් ඔහු හොලිවුඩ් සිනමාවට පවා නැතිව ම බැරි රංගන ශිල්පියෙකු බවට පත්වූයේ ය.බෲස් ලී ගේ අකල් මරණයෙන් පසු ඔහු ගේ හිඩැස පිරවීමට පැමිණි එක ම සටන් නළුවා වූයේ ජැකී ය. බෲස් ලී අදත් ජීවතුන් අතර සිටියා නම්, ජැකී චාන් නමැති නළුවකු ගැන අද අපට මෙවන් සටහනක් තැබීමට අවස්ථාවක් නොලැබෙනු ඒකාන්ත ය. කෙසේ වෙතත් බෲස් ගේ අකල් මරණය ජැකීට සුපිරි සටන් නළුවකු වීම සඳහා මං පෙත් පාදා දුන්නේ ය. ජැකී ගැන අප මෙවැනි සටහනක් තැබීමට විශේෂයෙන් ම පෙළඹුණේ ඔහු ඉහළ ම මිනිස් ගුණාංගයන් ගෙන් පිරි සත් පුරුෂයෙකු බව දැන ගත් හෙයිනි.චිත‍්‍රපටවල රඟපෑමෙන් - සටන් ඉදිරිපත් කිරීමෙන් ඔහු විශාල මුදල් කන්දරාවක් උපයා ගනී. මෙසේ උපයා ගන්නා මුදල්වලට ඔහු කරන්නේ කුමක් ද? ජැකී චිත‍්‍රපටවලින් ලබා ගන්නා මුදල්වලින් හරියට ම අඩක් පුණ්‍ය කටයුතු සඳහා යොදවයි. නැති බැරි අය නඟාසිටුවීම සඳහාත්, ඔවුන් ජීවත් කරවීම සඳහාත් මෙම මුදල් යොදවයි. මෙයින් පෙනී යන්නේ ඔහු හොඳ සටන්කාමියකුට වඩා හොඳ මානව හිතවාදියකු බවයි.ජැකී පාසල් යන දරුවන්ට දක්වන්නේ පුදුම ළෙන්ගතුකමකි. නැති බැරි කාලයේ තමන් පාසල් ගියේ එක ම ඇඳුමකින් හා එක ම සපත්තු කුට්ටමකින් සැරසීගෙන යන බව ඔහු කියා සිටියි. මේ නිසා අද පාසල් යන හැම නැති බැරි දරුවෙකුට ම පිහිට වීමට ඔවුනට ඇඳුම් පැළඳුම්, පොත්පත්, පාවහන් ලබා දීමට ජැකී ඉදිරිපත් වී සිටියි.චීනය කොපමණ පොහොසත් රටක් වුව ද එහි නොදියුණු දුප්පත් ගම් පළාත් තිබෙන බව ඔහු කියයි. මෙම ගම්වල සිටින දරුවන්ට ඉගෙන ගැනීමට සිය අධ්‍යාපන කටයුතු කරගෙන යෑමට අවශ්‍ය අංග සම්පූර්ණ පාසල් නොමැත.පසුගිය කාලයේ ජැකී චාන් මෙම ගම්වලට ගොස් සිය ධනය වියදම් කර පාසල් දාහතක් (17) හදා දුන්නේ ය. ඒ දුගී දුප්පත් දරුවන් වෙනුවෙනි. තවත් පාසල් හතරක් ඉදිරියේ දී ගොඩනැඟීමට ඔහු සැලසුම් කරගෙන යයි.කොපමණ මුදල් හරි හම්බ කළත් එම මුදල් තමන් යන තැනකට ගෙනියන්නේ නැතැයි කියන ජැකී, තමන්ට ඉතිරි වන්නේ නැති බැරි අයට දුන් පරිත්‍යාගයන් පමණක් බව සඳහන් කරයි. ජීවත්වීමට සුළු මුදලක් තබාගෙන ඉතිරි මුදල් සියල්ල පුණ්‍ය කටයුතුවල යොදන බව ද ජැකී කියා සිටියි.චිත‍්‍රපටයක සටන් නළුවෙකු වීම අනෙක් රංගන ශිල්පීන්ට වඩා ’භයානක’ කර්තව්‍යයක් බව කියන ජැකී සමහර සටන් ජවනිකාවල දී තමන් තුවාල ලබන බවත් මෙම තුවාලවලින් තමන් තදබල ලෙස වේදනා විඳින බවත්, මෙම වේදනා විඳීම හා තුවාල ලැබීම තමන් ගේ දෛනික රාජකාරියේ එක් කොටසක් බවත් ජැකී සඳහන් කරයි.ජැකී චාන් සිනමාවට එක් වී මේ වන විට අවුරුදු හතළිහකි. සිනමාවෙන් විශ‍්‍රාම ගැනීමට තමන්ට දැන් කාලය එළඹ තිබෙන බව ද ඔහු සඳහන් කරයි. මෙම කාලපරාසය තුළ නොනවත්වා දිගට ම, දිනපතා චිත‍්‍රපටවල සටන් මෙහෙයවමින් රඟපෑ බව ද සමහර චිත‍්‍රපට අධ්‍යක්‍ෂණය කළ බව ද සඳහන් කරන ජැකී මේ නිසා අවුරුද්දකින් තමාට සිය නිවසට යෑමට නො හැකි වූ බව ද සඳහන් කරයි.චිත‍්‍රපටයක් මෙහෙයවද්දී තමන්, තාක්ෂණ ශිල්පීන් සමග රටින් රට යන බව ද, හෝටලයකින් හෝටලයකට මාරුවෙමින් අහිකුණ්ඨිකයන් මෙන් ජීවත් වන බව ද සඳහන් කරයි.මේ ගෙවන කාර්යබහුල ජීවිතය දෙස බලන විට තමන්ට, තමන් ගැන දුක හිතෙන බව ද ඔහු වැඩිදුරටත් කියා සිටියි.පසුගිය දා ජැකී චාන් “රෂ් අවර් 3”(Rush Hours 3)චිත‍්‍රපටයේ වැඩ අවසන් කළේ ය. දැන් ඔහු “පෝර්බිඩන් කිංඩම්” නමින් චිත‍්‍රපටයත් රූගත කරමින් සිටියි. ඊළඟට ‘ෂින් ජුකු’  (Shin Juku)  නමැති චිත‍්‍රපටයේ වැඩ ඇරඹීමට බලාපොරොත්තු වන ජැකී, ඉන් පසු ‘චයිනීස් සෝඩියක්’ (Chinese Zodiac)නමැති චිත‍්‍රපටයේ රූගත කිරීම් ආරම්භ කරන බව සඳහන් කරයි.මෙම චිත‍්‍රපට සියල්ලේ වැඩකටයුතු අවසන් වූවාට පසු “ෂැන් යුමෝ”(Zhang Ymor)චිත‍්‍රපටයේ මූලික වැඩකටයුතු ආරම්භ කිරීමට බලාපොරොත්තු වෙන බව ද සඳහන් කරයි. මෙතරම් චිත‍්‍රපට කන්දරාවක් බදාගෙන වැඩ කිරීම හිසරදයක් බව කියන ජැකී මේ නිසා තමන් ඉක්මනින් ම සිනමාවෙන් සමුගන්නා බව ද කියා සිටියි. ජැකී කියා සිටින්නේ ඔහු ගේ අන්තිම කි‍්‍රයාදාම චිත‍්‍රපටය ‘චයිනීස් සෝඩියැක්’ බවයි.හරවත් චිත‍්‍රපට නිර්මාණ කිරීමට ද ජැකී කැමැත්තෙන් සිටී. මේ නිසා “රෂ් අවර්ස්” වැනි විකාර චිත‍්‍රපට නිර්මාණය කිරීමට ඉදිරියේ දී තමන් තුළ කිසිම කැමැත්තක් නැති බව ද ඔහු සඳහන් කරයි. ජැකී ගෙන් පසු ඔහු ගේ සටන් ක‍්‍රමය (කරාටේ, කුන්ෆු) ඉදිරියට ගෙන යෑම සඳහා ඔහු ගේ පුත් ජේස(Jaycee)ඉදිරිපත් වේ දැයි සිංගප්පූරුවෙන් නිකුත් වෙන ‘හොට්’(Hot) නමැති සිනමා සඟාව ප‍්‍රශ්න කෙළේ ය. ඔහු එයට දුන් පිළිතුර මෙසේ ය. “මට මේ සමාජයේ දී මුණගැසුණු කම්මැලි ම කොල්ලා මගේ පුතා යි. ඒ නිසා ඔහු කවදාවත් සටන් නළුවකු වෙන්නෙත් නැහැ මගේ සටන් ක‍්‍රම ඉදිරියට ගෙන යෑමට ඉදිරිපත් වෙන්නෙත් නැහැ.”ආතර් උස්මීයගේ</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=av0803163</link>
    <topic>“ඉක්මනින් ජනපි‍්‍රයවීමේ ‘උණ’ අපට තිබුණෙ නැහැ”</topic>
    <author>වසන්ත ජයසිංහ ආරච්ච්ගේ ඡායාරූප – දුෂ්මන්ත මායාදුන්න</author>
    <content>මෝස්තර නිරූපණයෙන් රංගනයට ආ මනීෂාහම්බ කරන සල්ලිවලින් අඩක් නැතිබැරි අයට දෙන සටන් නළුවා“ඉක්මනින් ජනපි‍්‍රයවීමේ ‘උණ’ අපට තිබුණෙ නැහැ”දුර පෙනෙන තැනිතලාවිද්‍යාව හදාරා නාට්‍යකරණයේ නියැලෙන සරසවි ඇදුරා‘ඒ මුඩුක්කු අස්සෙ වාහන ගෙනියන්ට බෑ’බොලිවුඩ් පුරයෙන්“චිත‍්‍රපටයක රඟපෑම මගේ ලොකු හීනයක්”‘ලංකාවට ඇවිත් ආයෙමත් රඟපාන්න ආසයි ’පිරිපුන් ශිල්පීන් තනන නැටුම් ඇදුරුතුමාපාසල් කරළියෙන් පුංචි තිරයට ආ සුනිල් පෙ‍්‍ර්මරත්න"සංගීතයෙන් හම්බ කරන එක තරම් කුහක වැඩක් තවත් නෑ"ශ‍්‍රියන්ත මෙන්ඩිස්කොහොමද තොරතුරුසිරුරේ විස්මිත ශක්තිය අවදි කරන'කුංග් ෆූ'දකුණු ආසියාවේ දෙවැනි තැන අපිටරංගනයේ සියුම් සංවේදීතැන් හඳුනාගන්න ඔහුට ඇත්තේ අපූරු හැකියාවක්. පුංචි තිරයෙත්, රිදී තිරයෙත් ඔහුගේ රංගනය මෙතරම් අපට සමීප වන්නේ ද ඒ නිසයි.විටක ‘චරිත දෙකක්’ හී ‘ඉසා’, ‘අසනිවැසි’ සියාතු, ‘අසල්වැසියෝ’ ජයමංගල, ‘කුමාරිහාමි’ හී හිච්චි මහත්තයා, ‘නිසල විල’ රාහුල හාමුදුරුවන් මෙන්ම ‘තෙත් සහ වියළි’ ස්ටීවන් ගේ චරිතය ද ඊට කදිම සාක්ෂි සපයයි.සිය රංග ප‍්‍රතිභාව උදෙසා වරෙක සම්මානයෙන්ද පිදුම් ලැබූ ඔහු දැන් අපට රිදීතිරයෙන්, පුංචි තිරයෙන්, වේදිකාවෙන් මුණගැහෙන්නේද ඉඳහිටය. ඒ ආවාට ගියාට රඟපෑමේ පුරුද්ද ඔහු තුළ නැති නිසයි.රංගන කලාවේ අක්මුල් සොයා යන අතලොස්සක් වූ රංගදරයන් අතර සුවිශේෂී චරිතයක් වන ‘සුමින්ද සිරිසේන’ නම් චරිතාංග රංගන ශිල්පියා හා පසුගිය දවසක අප සංවාදාත්මක වූයේ බොහෝ දේ කතා බහ කිරීමේ අරමුණෙන්.* මේ දවස්වල වැඩිය දකින්නට නැහැ. මොනවද අලුත්ම වැඩකටයුතු.එහෙමත් කියලා විශේෂ වැඩක් නම් නැහැ. ඉදිරියේදී ටෙලිනාට්‍ය කිහිපයකට කතාකරලා තියෙනවා. මේ මාසේ මැදදී වගේ ඒ සඳහා එකතුවෙන්න පුළුවන් වෙයි. ‘පාරමිතා’ ටෙලිනාට්‍ය මාලාවටත් ආරාධනා ලැබිලා තියෙනවා.*සාමාන්‍යයෙන් ලැබෙන හැම නිර්මාණයකටම දායකවීමේ පුරුද්ද ඔබ තුළ නැහැ.ඔව් ඒක ඇත්ත. ඒකට කාරණා කිහිපයක් තියෙනවා. ගුණාත්මක වටිනාකමක් ටෙලිනාට්‍යයක් වුණාම තියෙන්න ඕන. එහෙම නැතුව පුස් දේවල් කරලා වැඩක් නැහැ. අනෙක මට රඟපෑමට පුළුවන් චරිතයක් වෙන්නත් එපැයි. ඔය නිසා එන හැමදේම බදාගන්න මට බැහැ.නමුත් ඔබ චරිතාංග රංගන ශිල්පියෙක්. ඕනෑම චරිතයක් කිරීමේ හැකියාව ඔබ තුළ ඇති.මම අදහස් කළේ සමහර චරිත ලැබෙනවා මට කරන්න බැරි චරිත. එයින් අදහස් කළේ රඟපාන්න බෑ කියන එක නෙමෙයි. බොහෝම දුෂ්කර චරිත. ගස් ගල් උඩින් පනින්න වගේ දේවල් දැන් අපට කරන්න අමාරුයි. අනෙක චරිතය ඇතුළේ යමක් කරන්න පුළුවන් වෙන්නත් එපැයි.*අද ගුණාත්මක ටෙලිනාට්‍ය බිහිනොවන බවද ඔබ කියන්නේ.බිහිවෙනවා ඉඳලා හිටලා. ප‍්‍රශ්නේ මේකයි අද ලෝකයේ හැමදේම වෙළඳ භාණ්ඩ බවට පත්වෙලා. මුල් කාලයේ රූපවාහිනියේ ටෙලිනාට්‍යයක් විකාශනය වුණේ සතියකට එකක් දෙකක්. කාර්මික ශිල්පීන් අඩුයි. නළු නිළියන් අඩුයි. නමුත් අද රූපවාහිනී චැනල්ම කොපමණ තියෙනවද?ඒ හැම එකකම තරගයක්. කාර්මික ශිල්පීන් වැඩියි. නිකම්ම මේක කර්මාන්තයක් බවට පත්වෙලා. අද වෙනකොට මේ වෙළෙඳපොළේ මුදල් ආයෝජනය කරන්න විශාල පිරිසක් ඉන්නවා. කවුරුහරි මොකක් හරි ලියනවා. කවුරු හරි ඒක කරනවා. නිකම්ම වාණිජ භාණ්ඩයක් බවට පත්වෙලා ටෙලිනාට්‍ය කියන දේ.*හොඳයි එහෙම නම් මේ තත්ත්වයට කවුද වගකියන්න ඕනහැමෝම වගකියන්න ඕන මිසක් ඇඟිල්ල දිගු කරන්න බැහැ කාටවත්. මේක අද නළුනිළියන් විදිහට එළියට එන්නත් හොඳ මාධ්‍යයක්. අද රඟපාන්න එන්නෙත් ඇඳුනුම්කමට නේ. දෙබස් ටික කටපාඩමින් කියවන්න පුළුවන් නම්, රඟපාන්න පුළුවන් කියලා මේක සරල දෙයක් බවට පත්කරගෙන. අද අධ්‍යක්ෂවරු වුණත් තමන්ගේ නිර්මාණය කරන්නේ යන්තම් ෂේප් වෙන්න. මේ නිසයි හැමෝම මේකට වගකියන්න ඕනි.* මේ විදිහට ගියොත් ඉදිරිය පිළිබඳ විශාල ප‍්‍රශ්නාර්ථයක් තියෙනවනේ.ඔව් ඉදිරිය හරිම අපැහැදිලියි. හැබැයි මේ රටේ විශාල පිරිසක් ඉන්නවා ඉතාම හොඳ රසවින්දනයක් තියෙන. මේ අය බලන් ඉන්නේ හොඳ චිත‍්‍රපටයක්, ටෙලිනාට්‍යයක්, වේදිකා නාට්‍යයක් බිහිවෙනකම්. මං හිතන්නේ හොඳ අධ්‍යක්ෂවරු හොඳ පිටපතක් අරගෙන හොඳ නළු නිළි පිරිසක් එකතු කරගත්තොත් මේ ප‍්‍රශ්නාර්ථයට තිත තියන්න පුළුවන්. මුල්කාලයේ එවැනි නිර්මාණ බිහිවුණ යුගයක් තිබුණා.* නැවත වතාවක් එවැනි තැනකට එන්න මාධ්‍යයට විශාල වගකීමක් තියෙනවා.ඇත්තටම ඔව්. පුවත්පතට වගේම රූපවාහිනියට ඒ බලය තියෙනවා. මාධ්‍ය හරහා මිනිසුන්ගේ මොළය හැඩගස්වන්න පුළුවන්.මේකට මූලිකම ප‍්‍රශ්නය රසවින්දනය කියන දේ නොමැතිකම. රසවින්දනය පාසල් වලින් ඉවත්කරලා. අලුත් පරපුරට ආදර්ශයක් දෙන්න අද තරුණ අම්මලා තාත්තලාට රසවින්දනයක් නැහැනේ. එහෙව් රටේ හොඳ නිර්මාණ බිහිවෙනවා අඩුයි කියන එක පුදුමයකුත් නෙවෙයි. අද අපිට වෙලාවක් නැහැ ලෝකය දිහා බලන්න. අන්ධකාරය, ඉරපායනවා, හඳපායනවා බලන්න.ස්වභාව ධර්ම අවිඥානිකව විඳලා තියෙන්න ඕන. එහෙම කෙනකුට හොඳ රසවින්දනයක් ලබන්න පුළුවන්. අපි යාන්ති‍්‍රක වෙලා. අවට මොනවද වෙන්නේ කියලවත් සමහරුන් දන්නේ නැහැ.මට මතකයි අපි පාසලේ කළ වේදිකා නාට්‍යයක් ‘ගිරිකූට’ කියන නාට්‍ය. එය ප‍්‍රදර්ශනය කළදාට පහුවදා විචාරයක් යනවා ‘ඔබ්සර්වර්’ පත‍්‍රයේ. මගේ පිංතූරයකුත් සහය නිළියගේ පිංතූරයකුත් එක්ක. එහි සඳහන් වුණ his voice tuched Aivo Denise කියලා. ‘දිනමිණ’ පත‍්‍රයේත් තිබුණා. ඒ නිසාම අපිට වුණත් ඒ කාලේ ලොකු උනන්දුවක් ඇතිවුණා බොහෝ නිර්මාණ කටයුතු කරන්න.* ඔබ සම්මානනීය රංගන ශිල්පියෙක්. ඔබ කළ බොහෝ රංගනයන් පෙ‍්‍ර්ක්ෂකයන්ට බොහෝම සමීපයි. මෙහි රහස මොකක්ද කියලා මම ඇහැව්වොත්.අර කතාවක් තියෙනවා ’Actors are born’ කියලා. නළුවා ඉපදිලා තියෙන්නෙම රඟපාන්න. අමරදේව මාස්ටර් ගන්න. අපි දන්නවා තවත් ගායකයෝ ඉන්නවා. හැබැයි අමරදේව මාස්ටර් ගේ වගේ ‘කොලිටිය’ නැහැ. ඒකට මූලික හේතුව ශාස්තී‍්‍රය වශයෙන් ඒ දේ ප‍්‍රගුණ කිරීම. නිරන්තර අභ්‍යාසය. නළුවා වුණත් එහෙමයි. ගනුදෙනුවක් සිදුවෙනවා නළුවා හා පෙ‍්‍ර්ක්ෂකයා අතර. මේක තේරුම් ගන්න ඕන. සමහර අය කොයිතරම් රඟපෑවත් සමීප නොවන්නේ ඔය නිසයි. භාෂාවේ දෙබසක් ගත්තම අර්ථ ගන්නන්න ඕන ක‍්‍රම තියෙනවා. මේක ප‍්‍රගුණ කරන්න ඕන ශිල්පයක්. අදටත් මම රංගනය පිළිබඳව ඉගෙන ගන්නවා.* වර්තමාන පරම්පරාවේ එවැනි හැකියා තියෙන පිරිස් ඔබ දකිනවද?ඔව් යම් යම් අය ඉන්නවා. අද රංගනය කියන එක විවේචනය කරන්නත් අමාරුයිනේ. අඩුපාඩු කියන්න ගියොත් සමහර අය හිතනවා කපන්න හදනව කියලා. හැබැයි ඔය අප් කරලා ඇන්දවීමත් ඒ ඇඳීමත් භයානකයි. මූලිකම දේ අපි නිහතමානී වෙන්න ඕන. රංගනය කියන්නේ අධ්‍යයනය කළ යුතු විෂයයක් කියලා හිතන්න ඕන. කැම්පස් එකට එනකොට හිතනවා උසස් පෙළ කරලා අපි තමයි පොරවල් කියලා. හැබැයි එළියට එනකොට හිතෙනවා තව කොච්චර තියෙනවද ඉගෙනගන්න කියලා. රංගනයත් ඔය වගේ තමයි. අද ඕන ඉක්මනින් ජනප‍්‍රිය වෙන්න. හැබැයි ඉතිං අපිට ඔය උණ තිබුණේ නැහැ. කරන වැඩේ හරියට කරන්නයි ඕනකම තිබුණේ.වසන්ත ජයසිංහ ආරච්ච්ගේ ඡායාරූප – දුෂ්මන්ත මායාදුන්න</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=av0803164</link>
    <topic>දුර පෙනෙන තැනිතලා</topic>
    <author>ගායනය - විවියන් ද බොරලැස්ස කාන්ති වක්වැල්ල රචනය - සරච්චන්ද්‍ර ආටිගල</author>
    <content>මෝස්තර නිරූපණයෙන් රංගනයට ආ මනීෂාහම්බ කරන සල්ලිවලින් අඩක් නැතිබැරි අයට දෙන සටන් නළුවා“ඉක්මනින් ජනපි‍්‍රයවීමේ ‘උණ’ අපට තිබුණෙ නැහැ”දුර පෙනෙන තැනිතලාවිද්‍යාව හදාරා නාට්‍යකරණයේ නියැලෙන සරසවි ඇදුරා‘ඒ මුඩුක්කු අස්සෙ වාහන ගෙනියන්ට බෑ’බොලිවුඩ් පුරයෙන්“චිත‍්‍රපටයක රඟපෑම මගේ ලොකු හීනයක්”‘ලංකාවට ඇවිත් ආයෙමත් රඟපාන්න ආසයි ’පිරිපුන් ශිල්පීන් තනන නැටුම් ඇදුරුතුමාපාසල් කරළියෙන් පුංචි තිරයට ආ සුනිල් පෙ‍්‍ර්මරත්න"සංගීතයෙන් හම්බ කරන එක තරම් කුහක වැඩක් තවත් නෑ"ශ‍්‍රියන්ත මෙන්ඩිස්කොහොමද තොරතුරුසිරුරේ විස්මිත ශක්තිය අවදි කරන'කුංග් ෆූ'දකුණු ආසියාවේ දෙවැනි තැන අපිටදුර පෙනෙන තැනිතලා අනුරාධපුර දිහා පුන් පෝයදා දේ ශි‍්‍රයා සාදු කිය කියාඈත කිරි පාට පේන සරුසාර සෑය ලෙළෙනවා සෑය ලෙළෙනවා නැගෙන රිදී සීනු හඩින් ගුවන හෙළි කළා...//ගුවන හෙළි කළා ජේතවනරාම අභයගිරි හෙල සාදු කිය කියා කරමු වන්දනා යමුද අනේ ඉවුර දිගේ තිසා වැව වටේ...//සිරිපාදේ සමනල කන්ද පෙනේ, උඩරට කඳුකර, දුර පෙනෙන තැනිතලා වැනි සිංහල ගීත ක්ෂේත‍්‍රයට අමරණීය ගී රැසක් රචනා කළ සරච්චන්ද්‍ර ආටිගල කලාකරුවා පසුගියදා අප අතරින් සදහටම සමු ගත්තේය. ඔහු විසින් රචිත මේ ගීතය ඔහුට උපහාරයක් ලෙසිනි.ගායනය - විවියන් ද බොරලැස්ස කාන්ති වක්වැල්ල රචනය - සරච්චන්ද්‍ර ආටිගල    </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=av0803165</link>
    <topic>විද්‍යාව හදාරා නාට්‍යකරණයේ නියැලෙන සරසවි ඇදුරා</topic>
    <author>බුද්ධිකා බ‍්‍රාහ්මණගේ ඡායාරූප - විමල් කරුණාතිලක</author>
    <content>මෝස්තර නිරූපණයෙන් රංගනයට ආ මනීෂාහම්බ කරන සල්ලිවලින් අඩක් නැතිබැරි අයට දෙන සටන් නළුවා“ඉක්මනින් ජනපි‍්‍රයවීමේ ‘උණ’ අපට තිබුණෙ නැහැ”දුර පෙනෙන තැනිතලාවිද්‍යාව හදාරා නාට්‍යකරණයේ නියැලෙන සරසවි ඇදුරා‘ඒ මුඩුක්කු අස්සෙ වාහන ගෙනියන්ට බෑ’බොලිවුඩ් පුරයෙන්“චිත‍්‍රපටයක රඟපෑම මගේ ලොකු හීනයක්”‘ලංකාවට ඇවිත් ආයෙමත් රඟපාන්න ආසයි ’පිරිපුන් ශිල්පීන් තනන නැටුම් ඇදුරුතුමාපාසල් කරළියෙන් පුංචි තිරයට ආ සුනිල් පෙ‍්‍ර්මරත්න"සංගීතයෙන් හම්බ කරන එක තරම් කුහක වැඩක් තවත් නෑ"ශ‍්‍රියන්ත මෙන්ඩිස්කොහොමද තොරතුරුසිරුරේ විස්මිත ශක්තිය අවදි කරන'කුංග් ෆූ'දකුණු ආසියාවේ දෙවැනි තැන අපිටප‍්‍ර ස න් න ජි ත් අ බේ සූ රි යකැලණිය විශ්වවිද්‍යාල බිමේ ශාස්ත‍්‍ර පීඨය ඉදිරිපිට (හිල්ටන් කැන්ටිම අසල) තණ බිස්ස අතුරු සිදුරු නැත. කලාතුරකින් ලැබෙන විරල අත්දැකීමකට හැමෝම සහභාගි වෙලා.“කුමටද සොබනියේ කඳුළු සලන්නේ හේතුව මම නොදනිම් ගිරිහෙල් අරඹේ ඇති මගේ නිවසට මම ඔබ ගෙන යන්නම්...”ඒ “කලාලය” නමින් හැඳින් වූ නාට්‍ය ගීත සැඳෑවේ නරි බෑණා නාට්‍යයේ ගීතයක් ඉදිරිපත් වූ අවස්ථාවයි. නරියා ලෙස අපූරු රංගනයක යෙදෙන්නේ ප‍්‍රවීණ නළු ප‍්‍රසන්නජිත් අබේසූරියයි. “කලාලය” ප‍්‍රසන්නගේම අදහසක්.විශ්වවිද්‍යාලයට අලුත් නැවක් (නවකයින්) ඇවිත්. තෙල් බැම්ම දිගේ තැන තැන ගීත ගායනා නැටුම් සංදර්ශන රඟපෑම් සිදුවෙනවා.ඒ වන විට දෙවැනි වසර ලලිත කලා විෂයය අධ්‍යයනය කරමින් සිටින ප‍්‍රසන්නජිත් ද තැන තැන කෙරෙන රඟපෑම් ගීත ගැයීම්වලට ඇහුම්කන් දුන්නෙ අලුත් අපේක්‍ෂාවකින්.ඒ මේ නවකයිනුත් එක්ක එකතුවෙලා අලුත් වැඩක් කිරීමට ඇතිවුණු හිත නිසා.විශේෂත්වය තමයි ප‍්‍රසන්නජිත් ඒ වනවිටත් දෙදරු පියෙක්. සාමාන්‍ය පෙළ ඉතා හොඳින් සමත් වූ ඔහු උසස් පෙළ හැදෑරුවේ විද්‍යා විෂයයන්. ඉන් අනතුරුව ඔහු වඩාත් කැමති නාට්‍ය ක්‍ෂේත‍්‍රයට අවතීර්ණ වුණා.ඒ අනුව මහාචාර්ය සරච්චන්ද්‍රයන්ගේ නාට්‍යවල, සෝමලතා සුභසිංහයන් ගේ, හෙන්රි ජයසේන වැන්නන්ගේ නාට්‍යවල රඟපාමින් පරිනත වූ ප‍්‍රසන්නජිත් ඔහුගේම නිර්මාණ වන දුක්කන්නා රාළ, දෝර්දණ්ඩා වැනි නාට්‍ය අධ්‍යක්‍ෂණය කරමින් ඒ සඳහා සම්මාන ලබමින් ප‍්‍රවීණත්වයට පත්වී සිටියෙක්.මේ අතරතුරම උසස් පෙළ කලා අංශයෙන් තනිව හදාරමින් අනූව දශකයේ අගභාගයේ විශ්වවිද්‍යාලයට ඇතුළත් වන ප‍්‍රසන්න නාට්‍ය කලාව ශාස්තී‍්‍රයව හැදෑරීමේ අවස්ථාව උදාකර ගන්නවා.විශ්වවිද්‍යාලය තුළ ප‍්‍රසන්නජිත් සාම්ප‍්‍රදායික ශිෂ්‍යයෙක් නොවන්නේ ඒ නිසාමයි. ඒ වගේම නාට්‍ය ක්‍ෂෙත‍්‍රය තුළ සාම්ප‍්‍රදායික නාට්‍යකරුවකු නොවූයේත් ඒ නිසාමයි. නිරතුරාවට ඔහු ලද අත්දැකීම් පන්නරය ශ‍්‍රාස්තී‍්‍රයව ඔපවත් කිරීමේ ඉතා දුෂ්කර ව්‍යායාමයක නිරත වුණා.ටෙලිනාට්‍යට වගේම සිනමාවට ආගන්තුකයෙකු නොවන ප‍්‍රසන්නජිත් මේ දිනවල තිරගතවන සිරි රජ සිරි සිනමා සිත්තමේ ගමේ පාසලේ විදුහල්පති හැටියටත් රංගනයේ යෙදෙනවා.ප‍්‍රසන්නජිත් අබේසූරිය ලලිතකලා විශ්වවිද්‍යාලයේ කථිකාචාර්යවරයකු ලෙස සේවය කරනවා. ප‍්‍රසන්න නම් වූ අපූරු ඇදුරා ඔහුගෙන් ඉගෙන ගන්නා ශිෂ්‍යයින්ට හොඳම ආදර්ශයක්.ප‍්‍රසන්නජිත් කියන විදිහට නාට්‍ය රඟපෑමෙන් ලැබෙන මුදලින් ගෙදර කටයුතු ළමයින්ගේ කටයුතු වගේම අධ්‍යාපන කටයුතු කරමින් දිගු ගමනක් එන්නට ලැබුනේ දයාබර බිරිඳ නයනා හෙට්ටිආරච්චිගේ සහයෝගය නිසාමයි.ප‍්‍රසන්න නම් වේදිකා නාට්‍ය නළුවාට වඩා වඩාත් ජනපි‍්‍රය වී සිටින්නේ ටෙලිනාට්‍ය නළුවායි. මේ වන විට ප‍්‍රසන්නජිත්, නයනා, ලොකු පුතා උවිඳු හර්ෂජිත්, කනිටු පුත් හරිඳු රංගජිත් මේ හැමෝම රඟපානවා. පසුගිය දිනවල වඩාත් ජනපි‍්‍රය වූ ඕලු නාට්‍යයේ මේ හතර දෙනාම එකම පවුලක සාමාජිකයන් ලෙස අපට හමුවුණා.නයනා නම් කියන්නේ නාට්‍ය වැඩ අධ්‍යාපන වැඩ හැමදේම අතරේ දරුවන්ගේ වැඩ ගෙදර දොර වැඩටත් ප‍්‍රසන්නජිත් ලොකු දායකත්වයක් ලබාදෙන බවයි.“හැමදේම පිළිවෙළට කරන්න ප‍්‍රසන්න හරිම කැමතියි. වැඩ ඇරිල එනකොට ගේ වැලි ටිකක් හරි පෑගෙනව නම් එල්ලගෙන එන බෑග් එක බිම නොතියම කොස්ස අරන් අතු ගානවා.”උවිඳු, හරිඳු දෙන්නත් ප‍්‍රසන්න වගේම හරිම ප‍්‍රසන්න පාටයි. නයන නම් කියන්නෙ දෙන්නම දඟ මලු දෙකක් කියලා. ඉගෙනීමට, කලා කටයුතුවලට වගේම කී‍්‍රඩාවටත් දෙන්නම හපන්නු.වේදිකා නාට්‍ය, ටෙලිනාට්‍ය, චිත‍්‍රපට වගේම, විශ්වවිද්‍යාලයේ ගුරුකමටත් කැපවී සිටින ප‍්‍රසන්නජිත් හැමදේම අතරේ “පහුර” වීදි නාට්‍යයේ කටයුතුත් අතපසු කරලා නෑ.“මඟතොටේ සාමාන්‍ය මිනිසුන් අතර ඒ අයගේ ප‍්‍රශ්න පිළිබඳව කෙරෙන රඟපෑම ඉතාමත් හොඳින් හදවතට දැනෙන රඟපෑමයි.”දශකයකට ආසන්න කාලයක් පවත්වාගෙන යන ‘පහුර’ වීදි නාට්‍ය කුමන කාර්ය බහුල කම් මැද්දේ වුවද ලංකාවේ දුර බැහැර ඕනෑම තැනකට ගොස් ඉදිරිපත් කිරීමට” සැදී පැහැදී ඉන්න බවයි ප‍්‍රසන්න පවසන්නේ.බුද්ධිකා බ‍්‍රාහ්මණගේ ඡායාරූප - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=av0803166</link>
    <topic>‘ඒ මුඩුක්කු අස්සෙ වාහන ගෙනියන්ට බෑ’</topic>
    <author>චිත‍්‍ර කුමුදු තාරක</author>
    <content>මෝස්තර නිරූපණයෙන් රංගනයට ආ මනීෂාහම්බ කරන සල්ලිවලින් අඩක් නැතිබැරි අයට දෙන සටන් නළුවා“ඉක්මනින් ජනපි‍්‍රයවීමේ ‘උණ’ අපට තිබුණෙ නැහැ”දුර පෙනෙන තැනිතලාවිද්‍යාව හදාරා නාට්‍යකරණයේ නියැලෙන සරසවි ඇදුරා‘ඒ මුඩුක්කු අස්සෙ වාහන ගෙනියන්ට බෑ’බොලිවුඩ් පුරයෙන්“චිත‍්‍රපටයක රඟපෑම මගේ ලොකු හීනයක්”‘ලංකාවට ඇවිත් ආයෙමත් රඟපාන්න ආසයි ’පිරිපුන් ශිල්පීන් තනන නැටුම් ඇදුරුතුමාපාසල් කරළියෙන් පුංචි තිරයට ආ සුනිල් පෙ‍්‍ර්මරත්න"සංගීතයෙන් හම්බ කරන එක තරම් කුහක වැඩක් තවත් නෑ"ශ‍්‍රියන්ත මෙන්ඩිස්කොහොමද තොරතුරුසිරුරේ විස්මිත ශක්තිය අවදි කරන'කුංග් ෆූ'දකුණු ආසියාවේ දෙවැනි තැන අපිට     මෙතෙක් කතාවචංචලාට ප‍්‍රකට ටෙලිනාට්‍ය නිෂ්පාදිකාවක වන අනුලා සිරිවර්ධන මැතිනිය මුණ ගැසෙන්නේ මව සමඟ බෝධි පූජාවකට පන්සලට ගිය විට ය. අනුලාගේ එකම පුතා අනුප් එදින මුහුරත් උත්සවයේ කැසටය තුළින් චංචලාගේ රුව දකී. ඒ රුවට වශී වන ඔහු චංචලා මුණගැසීමට පන්සල අසල රැක සිටී.මේ අතර රැකියා විරහිත තරුණ විරෝධතා පෙළපාලියකදී පහර කෑමට ලක්වන චංචලා රෝහල් ගත වන අතර, රූපවාහිනිය තුළින් එම සිද්ධිය ප‍්‍රචාරය කිරීම නිසා ඇය වඩාත් ප‍්‍රසිද්ධියට පත්වෙයි.ම් පිළිබඳව දැනගන්නා අනුප් රෝහලට ගොස් ඇය හමුවන අතර දෙදෙනා අතර හිතවත්කමක් ගොඩනැඟෙයි. දුරකතනයෙන් නිතර කතා කිරීමත්, නිතර හමුවීමත් නිසා මේ දෙදෙනා සිතින් වඩාත් ළංවෙයි. රැකියාවක් නොමැති කමින් පීඩා විඳින චංචලාට අනුප්ගේ මිතුරකුගේ ගුවන් විදුලියක පුහුණුවීමට අවස්ථාව සැලසෙයි.රූපවාහිනියේ ප‍්‍රවෘත්ති විකාශයෙන් පසු හොඳම ගුවන් කාලය “චංචලා” නාට්‍යයට වෙන් කෙරිණ. මෙම නාට්‍ය පිළිබඳ දැන්වීම් විකාශනය කිරීම වෙනුවෙන් අනුලා මැතිනියව ගෙන්නුවාය.සියලුම නළුනිළියන් හින්දි සිනමාවේ දෙවැනි පරපුර නියෝජනය කරන්නවුන්ය. මෙම නාට්‍ය ලෙස්ලි මැදිහත්ව කරන ලද්දකි.“මාමා... මේකෙ ලස්සන කෙල්ලො ඉන්නවා කිව්වට කෝ. හැටි විතරක්. සුදුපාට විතරයි.”ඔහු පිළිතුරක් දුන්නේ නැත. උතුරු ඉන්දීය ගැහැනු ඡවි වර්ණය විසින් සිත් ගන්නා සුලුය. ඔවුන් මායා කාරියන් වැන්නවුන්ය. තමාට සැමියා අහිමි වුණේ මේ ඉන්දීය මායාකාරියන් නිසාය.“අපේ එවුන් ඕනෑම ජරාවකට පණිනවනෙ.”“මොනවද මේ කෙල්ලන්ගෙ තියෙන ලස්සන. අපේ ගෑනුන්ට තියෙන ඒවට වැඩියෙ තියෙනවද? මල විකාර.”“අනේ මම දන්නෙ නෑ නෝනෙ.”“මාම ඉතින් මහත්තයාගෙ පැත්තෙනෙ.”“කෝ ඉතින් කියන දේ අහන්නෙ නෑනෙ. මම කාගෙවත් පැත්තෙ නෙමේ.”“ඇඳ ගෙන ඉන්න ඉන්දියන් සාරි ටිකයි සාල්වාර් ටික විතරයි. මට ඔක්කොටම වඩා ලස්සනයි අපේ කෙල්ලො.”“ඔව් එක් නම් ඇත්ත. මේ ටික ගියාට පස්සෙ අපි අලුත් නාට්‍යයක් කරමු නෝනෙ.”“මට දැන් මේවට වෙහෙසෙන්ට බෑ. නැත්නම් අර කෙලීව දාල ලස්සන නාට්‍යයක් කරනව. ඒ කෙල්ලගෙ මොනවද අඩු. ලස්සන සුදක් තියෙනවා.“ඒ කෙලී දුප්පත්නෙ නෝනෙ.”“ගැහැනුන්ගේ පින වළක්වන්ට බෑ. ඒක නෙමේ මම නැති බැරි කෙනෙකුට ගෙයක් හදාදෙන්න කතා කර ගත්තා. හැබැයි තනියම නෙමේ.”“ඒක හොඳයි. පින් කරන කොට තනියම කරන්ට හොඳ නෑ. බේබිත් ගාණක් දෙයි.”“නෝනෙ මාත් මොනව හරි දෙන්නම්කො. කොහෙ කට්ටියක්ද?”“ඒ ගැන තමා මාත් කියන්ට හිටියෙ. මාමාට ඇඩ්ඩ‍්‍රස් එක දෙන්නම් මට ගිහින් ඒ ගැන වාර්තාවක් දෙන්න. ලැබිය යුත්තෙක් ද කියල මාම මට කියන්ට ඕනෑ.”**************චංචලා නාට්‍යයේ පූර්ව දැන්වීම රූපවාහිනියේ ප‍්‍රචාරය වන බව ප‍්‍රවෘත්ති විකාශනයෙන් පසුව ප‍්‍රචාරය වූ බව චංචලා දැන සිටියේ නැත.“අම්මා මම යනවා” ඇය පහත් වී මවට වැන්දාය. කුඩා අවදියේ සිපගත් පරිද්දෙන්ම ඇය දෙකම්මුල් සිප ගත්තාය.“පරක්කු වෙනවද?”“කියන්ට බෑ. අම්මා අර සීඩී එක අම්මා පරිස්සම් කරන්ට.”“මහත්තයාට කියන්න මම හෙට දෙන්නම් කියලා.”“දුව පොඩි ප‍්‍රශ්නයක් තියෙනවා. අප්පච්චි අනුප් මහත්තයා ගෙ හඳහන ගේන්ට කියලා කිව්වා.” අමරා යළිත් කීවා.“මොනවද අම්මා මේ කියන්නෙ. මට පුළුවන්ද එයාගෙන් හඳහන අහන්න.”“ඒක තමා මම කිව්වෙ.”“හඳහනක් ඉල්ලන්න තරම් අපි අතර බැඳීමක් තියෙනවද?”“මොනවා දරුවො. එහෙම නම් දුවලගෙ එහෙම සම්බන්ධයක් නැද්ද?”සම්බන්ධයක් නැතිවා නෙමේ. ඒත් හඳහනක් ඉල්ලලා මට බෑ අපේ හිතවත්කම නැති කරන්න. එතකොට මට මූණ බලන්න බැරිවෙයි.”“හරි හරි වාහනේ ආවා. යන්ට.” චංචලා නිහඬව ගොස් රථයේ අසුන් ගත්තාය.“මිස් ඊයේ ටේලර් එක ගියා දැක්කද?”“මොකක්ද රත්නපාල.”“මිස්ලා වොයිස් කරන නාට්‍යයේ ටේලර් එක දැම්ම. අර ඉන්ඩියන් බියුටි කුයින්ට මිස්ගෙ කට හඬ නියමෙට යනවා.”චංචලා පිළිතුරක් නොදී නිහඬව සිටියාය. ගෙදර රූපවාහිනියක් නැති බව ඔහුට පැවසීමට පුළුවන් කමක් නැත. අනුප් පාර හරහා පනින හැටි චංචලා බලා සිටියාය.“රත්නපාල මීට පස්සෙ මහත්තයාව පාරේ රස්තියාදු කරන්ට එපා. අපි සර්ලගෙ ගෙදරට යමු.”රථය නතර කළ සැනින් අනුප් දුවමින් රථයට නැග්ගේය.“සර් මිස් කියනවා සර්ගෙ ගෙදරට ගිහින් ගම්මු කියල.”“ඒ මුඩුක්කු අස්සෙ වාහන ගෙනියන්ට බෑ කියල මිස්ට කිව්වෙ නැද්ද?”“කිව්වට අහන්නෙ නෑනෙ.”“ඒ වුණාට දවසක මිස්ව ඇතුළට එක්ක යන්ට ඕනැ.” අනුප් සිනාසෙමින් කීවේය.“ඇයි ඉතින් වෙනින් පැත්තක ගෙයක් ගන්නෙ නැත්තෙ.”“ඒක කලා පුරයක්. ඔක්කොම ආටිස්ට්ලා ඉන්නෙ එහෙ තමයි. අපි ඉපදුනොත් මැරෙන්න ඕනෙ තමයි. ඒක නෙමේ චංචලා ඔයා අපේ ටේලර් එක දැක්කද?”“අපේ ඊඍ එක කැඩිලා හය මාසයක් විතර වෙනවා. නාට්‍ය බලන්න අල්ලපු ගෙදරට තමයි යන්න වෙන්නෙ. අනේ රත්නපාල බිල දෙන්නම් ඒක බලනවද?”“දෙන්න මිස්. අද මගේ ඕෆ් එක. උදේ බලාගෙන යන්නම්.”ඔහු ආයතන ඉදිරිපස නතර කළේය.“අනුප් බහින්නෙ නැද්ද?”“මට උදේ නෑ. හවසට එන්නම්.”“අනේ... එතකොට මම තනියම ඉන්නෙ කොහොමද?”“මම කෑමට එනවා.”“ඔන්න නාවොත් මම කන්නෙ නෑ.”ඇය කාර්යාලය තුළට ගියාය.“සර්... කවද හරි මාවත් ලොකු අමාරුවක වැටෙනවා. බොරු කියන කොට පව් කියලා හිතෙනවා.”“ඒකට කරන්ට දෙයක් නෑ. රත්නපාල තව පොඩි වැඩක් තියෙනව.”“සර් මේ වගෙ බෙල්ල කඩල යන වැඩක්ද?”“මම විජේරත්නට කෝල් එකක් දෙන්නම්. කලර් ඊඍ එකක් දෙයි. ඒක අරන් ගිහින් චංචලාගෙ ගෙදර හයි කරලම එන්න.”“රයිට් සර්”ගෙවල් වටේ හැම දෙනාම අලුත් ටෙලි නාට්‍යයක් ළඟදීම එන බව දනිති. මේ බව අමරා දැන ගත්තේ පාර දෙසට ගිය පසුවය. වෙනදා නැති සතුටක් ඇත. දුව රැකියාවට යන එක ගැන රුදාව ඇත්තේ වටේ එවුන්ටය.ලෑලි ගෙදරක සිටින කෙල්ලෙක් කැඳවාගෙන යන්ට රථයක් ඒම ගැන ද ඊර්ෂ්‍යාවක් ඇත. ටෙලිවිෂනයේ දුව ගැන මොනවදෝ පැවැසූ බව ආරන්චි වුණත් ඒ ගැන කිසිවක් පැවැසීමට නොහැකි වූයේ රූපවාහිනියක් නිවෙසේ නැති හෙයිනි.සැමියාට මේ පිළිබඳ කිසි උවමනාවක් නැත. ඔහු ළඟ කුඩා පොකට් රේඩියෝවක් ඇත. උදේ සෙත් පිරිත් හා ප‍්‍රවෘත්ති හැරුණු විට වෙන කටයුත්තක් නැත.ගෙවීමේ පදනම මත රූපවාහිනියක් ගන්නා මෙන් පැවැසුවද එයද අසාර්ථක වුණි. නිවෙස ඉදිරිපස සිට කිසිවෙක් කතා කරනු ඇසී ඇය පාර දෙසට ගියාය. දුව කැඳවාගෙන යාමට එන වෑන් රිය දුටු සැනින් දුව පැමිණ ඇතැයි ඇය සිතුවාය.“අපේ දුව ආවද?”“දුව නම් ආවෙ නෑ. මෙන්න මේ රූපවාහිනියක් ගෙනැත් දෙන්න කිව්වා.”“හදලද. අනේ හය මාසෙකට පස්සෙ. අලුත් කෑල්ලක් දාලද?”“ආ... අලුත් කෑලි වගයක් දැම්මයි කියන්ට කිව්වා.” ඔහු ටෙලිවිෂනය නිවෙස තුළට ගෙනයන ගමන් කීවේය. රත්නපාල ලෑලි නිවෙසේ ටෙලිවිෂනය තිබූ තැන එය තැබීය. පැහැදිලිවම එය පරණ එකක් නොවේ.“වෙන එකක්ද? වැරදිලාද. තිබුනෙ මේ ජාතිය නෙමේ.”“මම දන්නෙ නෑ නෝනා. මට දුන්න එකයි ගෙනාවෙ.”රත්නපාල නව ටෙලිවිෂනය සවිකර කි‍්‍රයාත්මක කළේය. බූස්ටරයක් සහිතව ස්ථානගත කිරීම නිසා රූපවාහිනියේ රූප පැහැදිලිව දිස්වුණි.“ඔය තියෙන්නෙ අගේට.”“එහෙම නම් මිස්ලාගෙ නාට්‍යය හොඳට බලන්න.”ලබන සතියට ...චිත‍්‍ර කුමුදු තාරක </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=av0803167</link>
    <topic>බොලිවුඩ් පුරයෙන්</topic>
    <author>සුජීව තේවහෙට්ටිගේ</author>
    <content>මෝස්තර නිරූපණයෙන් රංගනයට ආ මනීෂාහම්බ කරන සල්ලිවලින් අඩක් නැතිබැරි අයට දෙන සටන් නළුවා“ඉක්මනින් ජනපි‍්‍රයවීමේ ‘උණ’ අපට තිබුණෙ නැහැ”දුර පෙනෙන තැනිතලාවිද්‍යාව හදාරා නාට්‍යකරණයේ නියැලෙන සරසවි ඇදුරා‘ඒ මුඩුක්කු අස්සෙ වාහන ගෙනියන්ට බෑ’බොලිවුඩ් පුරයෙන්“චිත‍්‍රපටයක රඟපෑම මගේ ලොකු හීනයක්”‘ලංකාවට ඇවිත් ආයෙමත් රඟපාන්න ආසයි ’පිරිපුන් ශිල්පීන් තනන නැටුම් ඇදුරුතුමාපාසල් කරළියෙන් පුංචි තිරයට ආ සුනිල් පෙ‍්‍ර්මරත්න"සංගීතයෙන් හම්බ කරන එක තරම් කුහක වැඩක් තවත් නෑ"ශ‍්‍රියන්ත මෙන්ඩිස්කොහොමද තොරතුරුසිරුරේ විස්මිත ශක්තිය අවදි කරන'කුංග් ෆූ'දකුණු ආසියාවේ දෙවැනි තැන අපිට’ස්පයිඩර් මෑන්’ චරිතය රැගත් චිත‍්‍රපට මුළු ලොව පුරා සිනමා රසිකයන් වැළඳගත් ආකාරය ගැන යළි යළිත් සඳහන් කරන්න ඕනෙ නැහැ. හොලිවුඩ් සිනමාවේ ජනප‍්‍රිය චරිතයක් වන ‘ස්පයිඩර් මෑන්’ බොලිවුඩ් සිනමාවටත් පා තබන්නටයි ලක ලැහැස්ති වෙමින් සිටින්නේ.සුපර් සොනික් වේගයෙන් ඉගිලී යන්නට අරුම පුදුම හපන්කමක් ඇති මේ හොලිවුඩ් වීරයා බොලිවුඩ් පුරයට කැඳවාගෙන එන්නට ලොකු උනන්දුවක් දක්වන්නෙත් වීරයෙක් ම තමයි.ඔහු අන් කිසිවෙක් නෙමෙයි බොලිවුඩ් පුරයේ සුපිරි වීරයා හෙවත් ශාරුක් ඛාන් තමයි ‘ස්පයිඩර් මෑන්’ ව බොලිවුඩයට කැඳවාගෙන ඒමේ ‘කොන්ත‍්‍රාත්තුව‘ භාර ගෙන සිටින්නේ.මේ තමයි, ශාරුක් ගේ මීළඟ පිම්ම ඔහු මේ දවස්වල යුහුසුළු වෙමින් සිටින්නේ ‘ස්පයිඩර් මෑන්’ චරිතය බොලිවුඩ් චිත‍්‍රපටයක් ලෙසින් නිෂ්පාදනය කරන්නටයි. ශාරුක් ගේ පුතා ‘ස්පයිඩර් මෑන්’ චරිතයට දැඩි ඇල්මක් දක්වනවාලු.ඉතින්, තම පුතු (ආර්යන්)ට තිළිණයක් ලෙසින් ‘ස්පයිඩර් මෑන්’ චරිතය ඇතුළත් කර චිත‍්‍රපටයක් නිර්මාණය කිරීමට ශාරුක් තීරණය කළේ ඒ අනුව යි.මේ චිත‍්‍රපටය අධ්‍යක්‍ෂය කිරීමේ කටයුත්ත ශාරුක් පවරා ඇත්තේ ප‍්‍රවීණ චිත‍්‍රපට අධ්‍යක්‍ෂවරයෙකු වන අනුභාව් සිංහට යි. මේ අධ්‍යක්‍ෂවරයා මෑතක දී නිර්මාණය කළ ‘දස්’ සහ ‘කෑෂ්’ යන චිත‍්‍රපට දෙකට උණුසුම් ප‍්‍රතිචාර ලැබුණා.කොහොම වෙතත්, ‘ස්පයිඩර් මෑන්’ චිත‍්‍රපටය නිර්මාණය කිරීම මහත් අභියෝගයක් වුණත් අනුභාව් සිංහට ඒ අභියෝගය ජය ගැනීම අපහසුවක් නොවනු ඇතැයි බොහෝ දෙනා විශ්වාසය පළ කරනවා.”මට අදහාගන්නත් බැරිවුණා, ශාරුක් මේ චිත‍්‍රපටය අධ්‍යක්‍ෂණය කරන්න මාව තෝරා ගත්තාය කියල දැනගත්තහම. මම හිතන්නෙ තමන්ට පහසුවෙන් එකට වැඩ කරන්න පුළුවන් අධ්‍යක්‍ෂවරුන්ට ශාරුක් කැමතියි කියලයි.ඒ නිසා මාව ම තෝර ගන්න ඇති’ මීට කලින් මම ශාරුක්ව ළඟින් ආශ‍්‍රය කරලා නැහැ.” ශාරුක් තමන් වෙත ‘ස්පයිඩර් මෑන්’ නිර්මාණය කිරීමේ කාර්යය භාර දුන් පුවත අසා අනුභාව් සිංහ එලෙස පුදුම වුණා.දැන් ඔබේ සිත තුළ ප‍්‍රශ්නයක් මතුවේවි, ‘කවුද එතකොට ‘ස්පයිඩර් මෑන්?’ කියලා. වෙනින් කවුරුවත් නෙමෙයි, මේ සුපර් සොනික් වීරයාට පණ දෙන්නේ ශාරුක් ම තමයි. ‘ස්පයිඩර් මෑන්’ සමග අවුරුදු 12 ක පමණ පිරිමි ළමයෙකු ගේ චරිතයක් ද තිර නාටකයෙහි ඇතුළත් වෙනවා.ඒ චරිතය වෙනුවෙන් වඩාත් ම ගැළපෙන ළමා නළුවෙකු සෙවීමට මේ දිනවල අධ්‍යක්‍ෂ අනුභාව් සිංහ අවධානය යොමු කර තිබෙන බවත් සැලයි. මීට වසරකට පමණ පෙර එක්තරා සම්මුඛ සාකච්ඡාවක දී ශාරුක් පවසා තිබුණේ ඔහු ගේ ‘රෙඩ් චිලීස්’ චිත‍්‍රපට සමාග ම ‘ස්පයිඩර්මෑන්’ වැනි සුපිරි වීර චරිතයක් වටා ගෙතුණු චිත‍්‍රපටයක් නිෂ්පාදනය කිරීමට අදහස් කර තිබෙනවාය කියලයි.ඒ අනුව ශාරුක් ගේ සිත තුළ උපන් ‘බොලිවුඩ් ස්පයිඩර් මෑන්’ රැගත් ඒ සුපිරි චිත‍්‍රපටයේ රූපගත කිරීම් ළඟ දී ම ආරම්භ කිරීමට නියමිත බවයි බොලිවුඩ්පුරයෙන් දැනගන්නට ලැබුණේ.  දශක එකහමාරකටත් වැඩි කාලයක් තිස්සේ සිනමා රංගනයෙහි යෙදෙමින් සිටින ශිල්පා ශෙට්ටි එදා වගේ් ම අදත් අතිශයින් ම ජනප‍්‍රිය නිළියක්. මේ ජනප‍්‍රියත්වය නිසාම දෝ ඇය පිළිබඳ ග‍්‍රන්ථයක් පසුගිය සතියේ එංගලන්තයේ දී එළිදැක්වුණා.ශිල්පා ගේ පෞද්ගලික සහ සිනමා ජීවිතයේ විශේෂිත අවස්ථාවන් ඇතුළත් කර ලියා තිබෙන මෙම ග‍්‍රන්ථය නම් කර ඇත්තේ ‘ශිල්පා ගේ චරිතාපදානය’ හෙවත් ”Shilpa : The Biography”  යනුවෙනුයි. ග‍්‍රන්ථයෙහි කතුවරිය, ජුලී ඇස්පිනල්.පසුගිය සතියේ දී විශාල ප‍්‍රචාරයක් මැද්දේ නිකුත් කෙරුණු මෙම ග‍්‍රන්ථයට බොහෝ දෙනෙකු ගේ අවධානය යොමු වී තිබෙන බවයි පැවසෙන්නේ.මේ සතියේ දී ඉන්දියාව තුළ ද මෙහි පිටපත් විශාල ප‍්‍රමාණයක් අලෙවි කිරීමට කටයුතු යොදා ඇතැයි ශිල්පා ගේ ප‍්‍රචාරක කළමනාකරු ඩේල් භග්වගර් පැවසුවා.කතුවරිය වන ජුලී ඇස්පිනල්ට ශිල්පා, තම ජීවිතයේ බොහෝ කරුණු අනාවරණය කර නැතැයි ද පැවසෙනවා. මේ නිසා ශිල්පා ගේ පෞද්ගලික ජීවිතයේ බොහොමයක් තොරතුරු කතුවරියට සොයා ගන්නට සිදු වී ඇත්තේ විවිධ රූපවාහිනී නාලිකා සහ සිනමා සඟාවලිනුයි.විශේෂයෙන් ම, ශිල්පා විසින් එම මුද්‍රිත සහ විද්‍යුත් මාධ්‍යයන්ට දෙන ලද සම්මුඛ සාකච්ඡාවලින් පමණයි, ඇය ගේ පෞද්ගලික වගතුග ලබා ගෙන තිබෙන්නේ.සමහරු ප‍්‍රකාශ කරන්නේ, මෙම ග‍්‍රන්ථය චරිතාපදානයක් ලෙස නම් කිරීම වරදක් බවයි. ශිල්පා ගේ පෞද්ගලික ජීවිතය පිළිබඳ බොහෝ අප‍්‍රකට තොරතුරු මෙයට ඇතුළත් නොවීම ඊට හේතුව ලෙස ඔවුන් පෙන්වා දෙනවා.ඒ විතරක් නෙමෙයි. ශිල්පා සහ ආක්ෂේ අතර ඇති වූ පෙම් සබඳතාව සහ එංගලන්තයේ දී ඇය ‘සෙලෙබි‍්‍රටි බිග් බ‍්‍රදර්’ වැඩසටහනට සහභාගි වී ජය ලැබූ අන්දම හැරුණු විට වෙනත් එවැනි පෞද්ගලික ජීවිතයේ සිදුවීම් මෙම ග‍්‍රන්ථයට ඇතුළත් නොවීම විශාල අඩුවක් ලෙස ද ඔවුන් සඳහන් කරනවා.ආක්ෂේ - ශිල්පා පෙම් සබඳකම සහ ‘සෙලෙබි‍්‍රට්බිග් බ‍්‍රදර්’ නම් වූ රූපවාහිනී වැඩසටහනෙහි වගතුග සිනමා රසිකයන්ට ආගන්තුක නැහැ.ශිල්පා ගේ ප‍්‍රචාරක කළමනාකරු කියා සිටින්නේ ‘ශිල්පා : ද බයෝග‍්‍රැෆි’, ශිල්පා ගේ පූර්ව අවසරයකින් තොර ව සකස් කළ ග‍්‍රන්ථයක් බවයි. මේ කාරණය දැන ගත් මාධ්‍යවේදීන් කිහිප දෙනෙක් ප‍්‍රචාරක කළමනාකරුගෙන් විමසුවේ අනාගතයේ දී තමන් ගේ ජීවිත අත්දැකීම් විවරණය කළ ග‍්‍රන්ථයක් රචනා කරන්නට ශිල්පා ගේ අදහසක් නැද්ද කියලයි.එයට පිළිතුරු දුන් ප‍්‍රචාරක කළමනාකරු භග්වගර් පැවසුවේ තවත් ටික කාලයක් ගතවීමෙන් පසුව එවැනි ග‍්‍රන්ථයක් ලියන්නට ශිල්පා තුළ උනන්දුවක් තිබෙන බවයි.”ඒ වගේ පොතක් ශිල්පා දැන්ම ම ලියන එකක් නැහැ. මේ දවස්වල නම් එයා දිගට හරහට තිර නාටක කියවනවා. හැම සතියක ම වගේ ශිල්පාට චිත‍්‍රපට තිර නාටකයක් ලැබෙනවා. ඉතින්, ඒවායින් තමන්ට ගැළපෙන චරිතයක් ඇත්තෙ මොන තිරනාටකයේ ද කියලයි ශිල්පා නිතර ම බලන්නෙ.”ශිල්පා ගේ ප‍්‍රචාරක කළමනාකරු එහෙම කිව්වෙ, 2008 ඇයට අතිශයින් ම කාර්යබහුල වසරක් බව අඟවන්න තමයි.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=av0803168</link>
    <topic>“චිත‍්‍රපටයක රඟපෑම මගේ ලොකු හීනයක්”</topic>
    <author>සටහන - ගාමිණී සුසන්ත ඡායාරූප - දුෂ්මන්ත මායාදුන්න</author>
    <content>මෝස්තර නිරූපණයෙන් රංගනයට ආ මනීෂාහම්බ කරන සල්ලිවලින් අඩක් නැතිබැරි අයට දෙන සටන් නළුවා“ඉක්මනින් ජනපි‍්‍රයවීමේ ‘උණ’ අපට තිබුණෙ නැහැ”දුර පෙනෙන තැනිතලාවිද්‍යාව හදාරා නාට්‍යකරණයේ නියැලෙන සරසවි ඇදුරා‘ඒ මුඩුක්කු අස්සෙ වාහන ගෙනියන්ට බෑ’බොලිවුඩ් පුරයෙන්“චිත‍්‍රපටයක රඟපෑම මගේ ලොකු හීනයක්”‘ලංකාවට ඇවිත් ආයෙමත් රඟපාන්න ආසයි ’පිරිපුන් ශිල්පීන් තනන නැටුම් ඇදුරුතුමාපාසල් කරළියෙන් පුංචි තිරයට ආ සුනිල් පෙ‍්‍ර්මරත්න"සංගීතයෙන් හම්බ කරන එක තරම් කුහක වැඩක් තවත් නෑ"ශ‍්‍රියන්ත මෙන්ඩිස්කොහොමද තොරතුරුසිරුරේ විස්මිත ශක්තිය අවදි කරන'කුංග් ෆූ'දකුණු ආසියාවේ දෙවැනි තැන අපිට'පබා' හි හිමාලි - පියුමි ශානිකා හමුවී"මගේ අතින් බත් එක නොගෙන අම්මගෙ අතින් ගත්තට කමක් නෑ. හැබැයි වෙන ගෑනියෙක්ගෙ අතින් ගත්ත දවසට මම ඔය ක්රේල් කොණ්ඩෙ කෙලින් කරනව...""අම්ම තමයි කිව්වෙ ගින්දරයි පුළුනුයි එකට තියන්න එපා කියල. ඔයා මොකද මම තනි පංගලමේ ඉන්න කොට ගෙදරට ආවෙ."මෙහෙම කියන්නේ හිමාලි. හිමාලිගේ චරිතය සුළු මානසික ආබාධයක් සහිත චරිතයක් වුණත් හිමාලි වසන්තට හරිම ආදරෙයි. ඒ නිසයි වසන්තට තරවටු කරන්නෙ.පබා ටෙලි නාට්‍යයේ එන හිමාලිගේ චරිතය මේ දිනවල ඉතාම ජනපි‍්‍රයයි. හිමාලිගේ චරිතයට ජීවය දෙන යොවුන් නිළිය පියුමි ශානිකා. දුක, වේදනාව, අනුකම්පාව සමඟ හාස්‍යය මුසුවුණු මේ අපූරු චරිතය පෙ‍්‍ර්ක්ෂකයනට ළං කරවන්නට පියුමි ශානිකා ගන්නා වෙහෙස අපූරුයි.පසුගිය දිනෙක අප පියුමි ශානිකා මුණ ගැසුණේ ඇයගේ කලා දිවියේ තොරතුරුත් පබා ටෙලිනාට්‍යයේ හිමාලිගේ චරිතය පිළිබඳවත් තොරතුරු දැන ගැනීමේ අදහසින්."මම පුංචි කාලෙ ඉඳලම කලාවට ආසයි. මම පවුලෙ බාලය. මට අයියල තුන් දෙනෙක් ඉන්නව. අම්මා ගුරුවරියක්. තාත්ත සේවය කරන්නෙ බැංකුවක. පන්නිපිටියෙ ධර්මපාල සහ ගෝතමී කියන පාසල්වලින් තමයි මම ඉගෙන ගත්තෙ.පාසල්වලදි ගීත ගායනය, රඟපෑම, නර්තනය වගේ වැඩ සටහන් වලට ඉදිරිපත් වුණා. පාසලේදී මගේ හැකියාවන් ගැන අවබෝධයක් ලැබුණා. ඒත් වෘත්තීමය වශයෙන් කලාවට යොමු වෙන්න බලාපොරොත්තුවක් මට තිබුණේ නෑ.පුංචි කාලෙ මගේ තිබුණු ලොකුම හීනය තමයි ගුවන් සේවිකාවක් වීම. ඒ නිසා මම උසස් පෙළට කළේ භාෂාවන්. ඒත් 2001 අවුරුද්දෙ මගේ ජීවිතේ වෙනස් මගකට යොමු වුණා. ඒ, 2001 දී ලක්හඬ අවුරුදු කුමරිය හැටියට කිරුළු පැළඳීම නිසා.එම ජයග‍්‍රහණයේදී ලැබුණු එක් ත්‍යාගයක් වුණේ ලක්හඬ ගුවන් විදුලියේ නිවේදිකාවක් හැටියට පුහුණු වෙන්න ලැබීම. ඒ අතරේ මම ශී‍්‍ර ජයවර්ධනපුර විශ්ව විද්‍යාලයේ ලේඛකත්ව සහ ජනසන්නිවේදන ඩිප්ලොමාව හැදෑරුවා.එහිදී තමයි මට පරාක‍්‍රම ඒකනායක මහතාව හමු වුණේ. ඔහුගේ ආරාධනයෙන් මම 'වලාකුළු බැම්ම' ටෙලිනාට්‍යයට සම්බන්ධ වුණා. ඒ මගේ පළමු ටෙලි රංගනය. ඉන්පසුව මට වේදිකා නාට්‍ය කීපයකටම සහභාගි වෙන්න අවස්ථාව ලැබුණා.ඉන් පස්සෙ තමයි 'හිට් විකට්' ටෙලිනාට්‍යයට සම්බන්ධ වුණේ. 'හිට් විකට්' මගේ පළමු දීර්ඝ ටෙලිනාට්‍ය. ඒකෙ මම නිරූපණය කළේ ෂාරුක් ඛාන්ට සිතින් ආදරය කරන, හින්දි චිත‍්‍රපටවලට වහ වැටුණු යුවතියකගේ චරිතයක්."පියුමි තමන්ගේ පාසල් අවධියත්, කලාවට පිවිසීමත් සිහිපත් කළේ එලෙසින්. මේ දිනවල පියුමි ශානිකා නම් නිළිය පිළිබඳව වැඩියෙන්ම කතාබහට ලක් වෙන්නේ "පබා" ටෙලිනාට්‍යයේ හිමාලිගේ චරිතය නිසා. ඇය හිමාලි පිළිබඳව කතා කළේ ඉතාම ආදරයෙන්."පබා ටෙලිනාට්‍යයට සම්බන්ධ වෙන්න ලැබීම මගෙ ලොකු භාග්‍යයක්. හිමාලිගෙ චරිතයට පෙ‍්‍ර්ක්ෂකයන් ගොඩක් දෙනෙක් ආදරය කරනව. ඒක මට දැනෙන්නෙ මම ගෙදරින් එළියට බැහැල යන ටිකට මට ලැබෙන ප‍්‍රතිචාර නිසා.රූපගත කිරීම්වලට ගියාමත් හිමාලිගේ චරිතය ගැන ගොඩක් දෙනෙක් කතා කරනව. මේ චරිතය මම ඉක්මනින් බාර ගත් චරිතයක්. මුලදී මට පිටපත දකින්නවත් ලැබුණෙ නෑ. මේ ගැන මට මුලින්ම කතා කරල කිව්වෙ පිටපත් රචක මහේෂ් සත්සර අයිය.ඊට පස්සෙ සහය අධ්‍යක්ෂවරයත් මට කතා කළා. ඒ අය කිව්ව මේ චරිතය මට හොඳට කරන්න පුළුවන් වේවි කියල. එහෙම තමයි පියුමි ශානිකා, හිමාලි වුණේ.""හිමාලි තරමක මානසික ආබාධයක් සහිත චරිතයක් වුණත්, ඇය කතා කරන්නෙ ඇත්ත. එයා හරිම අවංකයි. "කෑම උයන තෙල් වලින් පාන පත්තු කරන්න එපා' කියල වසන්තගෙ අම්මට කියන්නෙ ඒ නිසයි.ඒ වගේම හිමාලි කෙලින් කතා කරන චරිතයක්. එයා වසන්තට හරිම ආදරෙයි. පෙ‍්‍ර්ක්ෂකයන් හිමාලිගෙ චරිතයට හිනා වුණාට හිමාලිගෙ චරිතය හරිම සංකීර්ණයි.හිමාලිගේ චරිතය සමාජයේ ජනපි‍්‍රය වෙන්න ප‍්‍රධානම හේතුව තමයි පබා ටෙලිනාට්‍යයේ පිටපතේ තියෙන ප‍්‍රබලකම.ඒ දෙබස් හිතට කා වදිනව. සමහර වෙලාවට පබා රූපගත කිරීම්වලට ඉස්සර වෙලා පිටපත කියවද්දී මටම හිනා යනව. ඒ තරම් ලස්සනට මහේෂ් අයිය පිටපත ලියල තියෙනව. 'පබා' අධ්‍යක්ෂණය කරන ශාන්ත සොයිසා අයිය උපරිම සහයක් මට ලබා දුන්න.මට 'පබා' ටෙලි නාට්‍යයේ වැඩියෙන්ම රඟපාන්න තියෙන්නෙ සරත් චන්ද්‍රසිරි අයිය එක්ක. ඔහු ඉතාම දක්ෂ නළුවෙක්. ගොඩක් වෙලාවට මගෙ රඟපෑම්වල අඩුපාඩු පෙන්වා දෙමින් ඔහු මට ලොකු සහයෝගයක් ලබා දුන්න." හිමාලිගේ චරිතය ගැන පියුමි දැක්වූයේ එවන් අදහසක්.'පබා' රූපගත කිරීම් කරන කාලය ඉතාම විනෝදජනක බවයි පියුමි අප සමග පැවසුවේ. "රූපගත කිරීම්වලට ගියාම විවේක වෙලාවලදි රම්‍යා වනිගසේකර අක්කත් එක්ක මම සින්දු කියනවා, නටනව. ඒව කරන්නෙ බොහොම පරිස්සමින්.ඒ මොකද, අපේ කැමරා ශිල්පීන් කොහෙන් හරි කැමරාවක් හංගල අපේ වැඩ පටිගත කරනව. පබා ටෙලිනාට්‍යයේ කණ්ඩායමම හරිම එකමුතුව තමයි වැඩ කරන්නෙ.මම හිතන්නෙ රංගනයකදී නළුවෙකුට හෝ නිළියකට තම රංගනය සාර්ථක කර ගන්න දෙන්න පුළුවන් දායකත්වය සියයට පනහක් විතර ප‍්‍රමාණයක්.තවත් සියයට විසිපහක් පිටපතෙන් ලැබෙනව. ඉතිරි සියයට විසිපහ සම්පූර්ණ වෙන්නෙ අධ්‍යක්ෂවරයගෙ සහ කාර්මික ශිල්පීන්ගෙ හැකියාවෙන්."රංගනය ගැනත්, තමා නිළියක වීම ගැනත් පියුමි කතා කළේ ඉතා ගෞරවයෙන්."මම රඟපාන්න ගොඩක් ආසයි. රංගනය කියන්නෙ ගෞරවණීය වෘත්තියක්. පුංචි කාලෙ තිබුණු ගුවන් සේවිකාවක් වීමේ සිහිනය සැබෑ නොවී රංගන ශිල්පිනියක් වීම ගැන මට දැන් හරිම සතුටුයි.සමාජයේ කී දෙනකුගෙ ආදරය ගෞරවය අපට ලැබෙනවද? ඒක හැමෝටම ලබන්න බැරි දෙයක්. මගෙ රංගන ජීවිතයට පවුලෙ හැමෝගෙන්ම ලොකු සහයෝගයක් ලැබෙනවා. රූපගත කිරීම්වලට යද්දී මගේ ඇඳුම් පවා සූදානම් කරල දෙන්නෙ අක්ක." (අයියගෙ බිරිඳ)සිනමාවට සම්බන්ධ වීම මට තියෙන ලොකුම ආශාවක්. ඒත් නිකම්ම පෙනී සිටින චරිතයකින් සිනමාවට එන්න මගෙ බලාපොරොත්තුවක් නෑ. ඒක ලොකුකමක් එහෙම නෙවෙයි. නමුත් යමක් කරන්න පුළුවන් චරිතයකින් සිනමාවට එන්න තමයි මගෙ ආශාව.මේ දවස්වල රූපවාහිනි නාට්‍ය හඬ කැවීම්වලටත් මම සහභාගි වෙනව. වෙළෙඳ දැන්වීම් කීපයකත් පෙනී ඉන්න අවස්ථාව ලැබිල තියෙනව. රූපවාහිනී මාධ්‍යයේ වැඩ සටහන් ඉදිරිපත් කරලත් තියෙනව. අවස්ථාවක් ලැබුණොත් නිවේදිකාවක් විදියට වැඩ කරන්න කැමතියි."පියුමි ශානිකා නව යොවුන් වියේ පසුවන යෞවනියක්. ආදරය, විවාහය ගැනත් අප ඇයගෙන් විමසා සිටියා. "වාහනයක් දුවන්න තෙල් ඕන කරනව වගේ අපට ජීවත් වෙන්නත් ආදරය අත්‍යවශ්‍යය.මම ආදරයට ගොඩක් ආදරෙයි. හැබැයි දැන්ම විවාහ වෙන්න නම් මගේ බලාපොරොත්තුවක් නෑ. කලාවේ දිගු ගමනක් යන්න තමයි බලාපොරොත්තුව." ඇය පවසා සිටියා.සටහන - ගාමිණී සුසන්ත ඡායාරූප - දුෂ්මන්ත මායාදුන්න</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=av0803169</link>
    <topic>‘ලංකාවට ඇවිත් ආයෙමත් රඟපාන්න ආසයි ’</topic>
    <author>හේමාලි විජේරත්න ඡායාරූප දුෂ්මන්ත මායාදුන්න</author>
    <content>මෝස්තර නිරූපණයෙන් රංගනයට ආ මනීෂාහම්බ කරන සල්ලිවලින් අඩක් නැතිබැරි අයට දෙන සටන් නළුවා“ඉක්මනින් ජනපි‍්‍රයවීමේ ‘උණ’ අපට තිබුණෙ නැහැ”දුර පෙනෙන තැනිතලාවිද්‍යාව හදාරා නාට්‍යකරණයේ නියැලෙන සරසවි ඇදුරා‘ඒ මුඩුක්කු අස්සෙ වාහන ගෙනියන්ට බෑ’බොලිවුඩ් පුරයෙන්“චිත‍්‍රපටයක රඟපෑම මගේ ලොකු හීනයක්”‘ලංකාවට ඇවිත් ආයෙමත් රඟපාන්න ආසයි ’පිරිපුන් ශිල්පීන් තනන නැටුම් ඇදුරුතුමාපාසල් කරළියෙන් පුංචි තිරයට ආ සුනිල් පෙ‍්‍ර්මරත්න"සංගීතයෙන් හම්බ කරන එක තරම් කුහක වැඩක් තවත් නෑ"ශ‍්‍රියන්ත මෙන්ඩිස්කොහොමද තොරතුරුසිරුරේ විස්මිත ශක්තිය අවදි කරන'කුංග් ෆූ'දකුණු ආසියාවේ දෙවැනි තැන අපිටලන්ඩනයේ වෙසෙන පෙ‍්‍ර්මා හමුවී...වේදිකාව උඩ අත පය ලතාවකට හසුරුවමින් සුකොමළ ගමන් විලාසයෙන් සහ සිනා සපිරි මුව මඬලින් නර්තනයේ යෙදෙන සුන්දර තරුණිය දෙස නර්තන ප‍්‍රසංගය නරඹන්න ආව බොහෝ දෙනෙක් අවධානයෙන් බලා සිටියා.නව යොවුන් තරුණියක් වුණත්, වේදිකාවට ආධුනික වුණත් ඒ බවක් ඇගේ නර්තනයෙන් නම් පිළිබිඹු වුණේ නෑ. මේ අපූරු යුවතිය ගේ නර්තනය දිහා දෑස් දල්වා බලා සිටි තවත් අපූරු මිනිසෙක් නර්තනය නිම වූ සැණින් ම වේදිකාව පිටුපසට ගොස් ඈ මුණගැසුණා.”ඔබ කැමති ද නාට්‍යයක රඟපාන්න ඔහු ඇයගෙන් විමසුවා.”අනේ මම රඟපාන්න දන්නෙ නෑනේ...? ඇය ලජ්ජාශීලි සිනාවකුත් එක්ක කිව්වා.”දන්නෙ නැත්නම් වඩාත් හොඳයි!” ඔහු නැවතත් ඇයට පැවසුවා.මේ සංවාදයේ අවසානය බොහෝ ඈතට දිව ගියා. එහි සොඳුරු ම සිදුවීම වුණේ මේ තරුණිය වේදිකාවේ හොඳ ම නිළිය වශයෙන් රාජ්‍ය සම්මානයට පාත‍්‍ර වීමයි.එදා ඇයට රඟපාන්නට කතා කළේ ප‍්‍රවීණ නාට්‍ය ශිල්පී සුගතපාල ද සිල්වා යි. වේදිකාවේ නර්තනය ඉදිරිපත් කළේ පෙ‍්‍ර්මා ගනේගොඩයි. සැබෑවට ම ඒ අතීතය සුන්දර ය. දශක ගණනාවක ඉමිහිරි මතක ඈ එකින් එක පෙළගස්වන්නේ බොහෝ බැතිබරව ය.පුරා වසර 30 ට අධික කාලයක් මවුබිමෙන් දුරස්ථව ලන්ඩනයේ වෙසෙන ඇය වරින්වර සිය රට පැමිණෙන්නේ සිය මවුබිමට බෙහෙවින් ම ආදරය කරන හෙයිනි. මේ එවන් මොහොතක සිය රට පැමිණි පෙ‍්‍ර්මා ගනේගොඩ හමු වූ මොහොතකි.”මම පුංචි කාලේ ඉඳල ම නර්තනයට හරි කැමැතියි. ඒ කාලේ මම හීන් බබා ධර්මසිරි ගෙන් සහ සිරිසේන රාජපක්ෂ යටතේ නර්තනය හැදෑරුවා. 1960 විතර මට මතකයි ලොකු ගංවතුරක් ඇවිත් බොහෝ දෙනෙක් අවතැන් වුණා.අපේ නැටුම් කණ්ඩායම මේ වෙලාවේ ගංවතුරෙන් අවතැන් වුණු අයට ආධාර කරන්න නර්තන ප‍්‍රසංගයක් පැවැත්වූවා.”මේ නර්තන ප‍්‍රසංගයේ මම නටනව දැකලා තමයි සුගතපාල ද සිල්වා මාව නාට්‍යයක රඟපාන්න තෝරා ගත්තේ. ඔහු මට කීව ඔහුව මුණගැහෙන්න කියලා. මම අම්මත් එක්ක ගියා ඔහුව මුණගැහෙන්න.එතන හිටපු රැලෙක්ස් රණසිංහ මගේ පින්තූූර ගොඩාක් ගත්තා මට මතකයි. ඊට පස්සෙ නාට්‍ය පිටපතක් දීලා එහි එන ‘ජානකී’ ගේ කොටස පාඩම් කරගෙන එන්න කිව්වා. මමත් ඉතින් පාඩම් කරගෙන ඇවිත් රඟපාන්න පටන් ගත්තා.මට රඟපාන්න තිබුණේ ජී. ඩබ්ලිව්. සුරේන්ද්‍ර, ටෝනි රණසිංහ, වික‍්‍රම බෝගොඩ වැනි ප‍්‍රවීණයොත් එක්ක. ඒ තමයි මගේ පළමු නාට්‍යය “තට්ටු ගෙවල්”.පෙ‍්‍ර්මා සිය නාට්‍ය ජීවිතයේ ආරම්භය සිහිපත් කරනවා. තට්ටු ගෙවල්වලින් පස්සෙ සුගතපාල ද සිල්වා මට ප‍්‍රථම නිර්මාණය කරපු ‘බෝඩිංකාරයෝ’ නාට්‍යයේ එක් චරිතයකට ඇයව ගෙන්න ගන්නවා.රත්නපුරයේ පැවැත්වුණු ඒ නාට්‍යයට ඇයට සම්බන්ධ වෙන්න අවස්ථාව ලැබුණේ ඒ චරිතය කරපු නිළියට එදින පැමිණීමට නොහැකිවුණ නිසයි.”එදා මට සුගතපාල ද සිල්වා කිව්වා මම අලුත් නාට්‍යයක් ලියලා ඔබට හොඳ ම නිළිය අරන් දෙනවා කියලා. එහෙම කියලා තමයි ඔහු “හරිම බඩු හයක්” නාට්‍යය ලිව්වේ. ඒ කාලේ තිබුණු නාට්‍ය සම්ප‍්‍රදායන් බිඳගෙන අලුත් ක‍්‍රමයකට ඉදිරිපත්වුණු මේ නාට්‍යය පෙ‍්‍ර්ක්‍ෂකයන් අතරේ හරියට ජනප‍්‍රිය වුණා.ඊට පස්සෙ ඔහු නිර්මාණය කළ ‘හෙළේ නැග්ග ඩෝං පුතා’ වේදිකා නාට්‍යය. සුගතපාල ද සිල්වා පොරොන්දු වුණා වගේ ම මේ නාට්‍යයෙන් මම එම වසරේ හොඳ ම වේදිකා නිළිය වුණා.””ඊට පස්සෙ අවුරුදු 7 ක් යනකම් නාට්‍ය උලෙළ තිබ්බෙ නෑ. නමුත් මම නාමෙල් වීරමුණි ගේ ‘නැට්ටුක්කාරි’, ආර්. ආර්. සමරකෝන් ගේ ‘අහසින් වැටුණු මිනිස්සු’ ධර්මසිරි වික‍්‍රමරත්න ගේ ‘ඔන්න බබෝ ඇතින්නියා’ පෙ‍්‍ර්ම රංජිත් තිලකරත්න ගේ ‘වහලක් නැති ගෙයක්’ වැනි නාට්‍යවල රඟපෑවා.1970 දී ආයෙත් නාට්‍ය උලෙළ තිබ්බා. ඒ සැරේ සයිමන් නවගත්තේගම ගේ ‘ගංගාවක් සපත්තු කබලක්’ සහ ‘මරණයක්’ නාට්‍යයේ රඟපෑම වෙනුවෙන් මම නැවතත් හොඳ ම නිළිය වුණා.වේදිකාව කියන සජීවි මාධ්‍යයට මේ වන විට පෙ‍්‍ර්මා බෙහෙවින් ම ආදරය කරන්නට පටන් ගෙන තිබුණා. 1971 වර්ෂය පමණ වන විට නාට්‍ය දර්ශන නිසාවෙන් ඇය බෙහෙවින් ම කාර්ය බහුල වී සිටියා.1968 දී පිය විජය ෆොන්සේකා සමඟ විවාහ වී සිටි ඇය මේ වන විට එක් දරු මවක් ද වී සිටියා. ඇගේ සැමියා ද කලාවට බෙහෙවින් ම ළබැඳි පුද්ගලයෙක් වූ නිසා ඇගේ ගමනට ඔහු ගෙන් ලැබුණේ තවත් ධෛර්යයක්.‘ගංගාවක් සපත්තු කබලක්’ සහ ‘මරණයක්’ නාට්‍යය වෙනුවෙන් හොඳ ම නිළිය ලෙස පෙ‍්‍ර්මා සම්මානයට පාත‍්‍ර වෙත්දී හොඳ ම වේදිකා සැරසිලි වෙනුවෙන් ඇගේ සැමියා සම්මානයට පාත‍්‍ර වුණා.”1970 න් පස්සේ අපි එංගලන්තයේ පදිංචියට ගියා. ඊට පස්සෙ එහේ නාට්‍ය කරන්න කීප විටක් ම අපි උත්සාහ ගත්තා. නමුත් ඒක ඒ තරම් සාර්ථක වුණේ නෑ. අපේ හිතේ කලාවට තිබෙන ආදරය එංගලන්තයට ගියා කියලා වෙනස් කරන්න බැරි වුණා.ඊට පස්සෙ අපි දෙන්නා එකතු වෙලා ‘ලංකා කලා සංගමයක්’ එහේ පිහිටුවා ගත්තා. ඒ මඟින් ලංකාවේ ;බාහෝ ගායක ගායිකාවන් ගෙන්වල ප‍්‍රසංග පවත්වන්න පටන් ගත්තා. නන්දා මාලිනි, ඩබ්ලිව්. ඩී. අමරදේව, සුනිල් එදිරිසිංහ, එඩ්වඩ් ජයකොඩි, මාලිනි බුලත්සිංහල, සනත් - මල්කාන්ති, ටී. එම්. ජයරත්න, ෆෙ‍්‍රඩී සිල්වා, ජෝති – ලතා, ධම්මිකා වල්පොල, නිහාල් නෙල්සන්, ඉන්ද්‍රානි පෙරේරා, එම්’ එස්. ප‍්‍රනාන්දු, වික්ටර් රත්නායක, නිරෝෂා විරාජිනි, දීපිකා ප‍්‍රියදර්ශනි, ප‍්‍රදීපා ධර්මදාස වැනි ගායක ගායිකාවන් රැසක ගේ ප‍්‍රසංග අපි සංවිධානය කළා.මේ දිනවල මේ යුවළ නැවත ලංකාවට පැමිණ සිටින්නේ ද තවත් සුවිශේෂි සංගීත ප‍්‍රසංගයක් පැවැත්වීමේ මූලික සංවිධාන කටයුතු වෙනුවෙනි. මෙය පැවැත්වෙනුයේ එළඹෙන ජුනි මාසයේ දී. ‘ගී තරු 2008’ නම් වූ එම ප‍්‍රසංගය එංගලන්තයේ සුපිරි ප‍්‍රසංග සඳහා වු ඉන්ඩිගෝ ශාලාවේ දී පැවැත්වේ.මේ සඳහා පූර්ණ අනුග‍්‍රාහක දායකත්වය දක්වනුයේ එංගලන්තයේ වෙසෙන තරුණ ගණකාධිකාරිවරයකු වන පාලින්ද සමරසිංහ විසිනි. නීලා වික‍්‍රමසිංහ, සුනිල් එදිරිසිංහ, එඩ්වර්ඩ් ජයකොඩි, ඉෂාක් බෙග්, නිරෝෂා විරාජිනි, රූකාන්ත ගුණතිලක, චන්ද්‍රලේඛා පෙරේරා සහ චන්දන ලියනාරච්චි මේ සඳහා එක් වෙති. සංගීතය සපයනුයේ රෝහණ වීරසිංහ ප‍්‍රමුඛ වාද්‍ය වෘන්දය යි.කලා කටයුතු කෙරෙහි කෙතරම් ඇල්මක් දැක්වුවත් පෙ‍්‍ර්මා ගේ ජීවිතයේ පළවෙනි තැන හිමි වූයේ ඇගේ පවුල් ජීවිතයට ය. පුතුන් දෙදෙනෙකු ගේ මවක් වන ඇය ගේ වැඩිමල් පුතා විවාහ වී දරු සුරතල් ද බලමින් සිටී. දෙවැනි පුතා විවාහ වීමට බලාපොරොත්තුවෙන් සිටී.සිය දරුවන් උපන් දා සිට එංගලන්ත ජීවිතයට හුරු වුව ද, එහි අධ්‍යාපනය ලැබුව ද මේ දෙදෙනා ම හොඳීන් සිංහල කතා කරති.”අපි දීර්ඝ කාලයක් එංගලන්තේ ජීවත් වුණාට අපේ ගෙදර සියලු දේ සිද්ධ වෙන්නේ ලංකාවෙ විදියට අපි හැමෝ ම ගෙදර සිංහලෙන් කතා කළෙත්. කොටින් ම කිව්වොත් මගේ ගේ ඇතුළ පුංචි ශ‍්‍රී ලංකාවක්.මගේ ගෙදර ‘සර්වන්ට්ලා’ නෑ. ඔක්කොම කෙරෙන්නේ මගේ අතින්. එහෙම වැඩ කරන එක අරපිරිමැස්මටත් හොඳයි. මගේ සෞඛ්‍ය තත්ත්වයටත් හොඳයි. දැන් මගේ ගෙදර ලංකාවෙන් ආව ඉගෙන ගන්න දරුවෝ 10 ක් ඉන්නවා.ඒ හැමෝට ම කන්ඩ බොන්ඩ උයලා දීලා බලා ගන්නෙ මම. ඒ කාලේ මම එහේ වයසක අය බලාගන්න රැකියාවක් කළා.””අදටත් මගේ ප‍්‍රියතම රැකියාව ඒක. එහේ රජයේ නීත්‍යනුකූල අවසරය ඇතිව වයසක කෙනෙක් අපේ ගෙදර තියාගෙන අවුරුදු 3 ක් මිය යන තුරු ම මම ආදරයෙන් බලා ගත්තා. කොහොම වුණත් අපි එංගලන්තයේ ජීවත් වුණත් සිතින් සැමදාමත් ඉන්නේ ලංකාවේ.මගේ මහත්තයා බි‍්‍රතාන්‍ය ගුවන් සමාගමේ රැකියාව කරන නිසයි අපි එහෙ පදිංචි වුණේ. කොහොමත් තව අවුරුදු 3 - 4 න් අපි ලංකාවේ පදිංචියට එනවා. ඒ ආවම මට ආසයි මට ගැළපෙන චරිතයක් රඟපාන්න. ඒ වගේ ම චිත‍්‍රපටයක් වැනි නිර්මාණයක් කරන්න .වේදිකාවේ පෙරළි කරමින් ඇය එදා රැඟූ රැඟුමන් එදා පෙ‍්‍ර්ක්‍ෂකයන්ට නම් තවමත් අමතක නැතුව ඇති. කලාවට ආදරය කරමින් තවමත් රඟන්නට කැමති ඔබ පිළිගන්නට මෙදා පෙ‍්‍ර්ක්‍ෂකයින් ද සතුටින් බලා සිටිනු ඇත.හේමාලි විජේරත්න ඡායාරූප දුෂ්මන්ත මායාදුන්න</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=av08031610</link>
    <topic>පිරිපුන් ශිල්පීන් තනන නැටුම් ඇදුරුතුමා</topic>
    <author>තිස්ස කරුණාසේකර</author>
    <content>මෝස්තර නිරූපණයෙන් රංගනයට ආ මනීෂාහම්බ කරන සල්ලිවලින් අඩක් නැතිබැරි අයට දෙන සටන් නළුවා“ඉක්මනින් ජනපි‍්‍රයවීමේ ‘උණ’ අපට තිබුණෙ නැහැ”දුර පෙනෙන තැනිතලාවිද්‍යාව හදාරා නාට්‍යකරණයේ නියැලෙන සරසවි ඇදුරා‘ඒ මුඩුක්කු අස්සෙ වාහන ගෙනියන්ට බෑ’බොලිවුඩ් පුරයෙන්“චිත‍්‍රපටයක රඟපෑම මගේ ලොකු හීනයක්”‘ලංකාවට ඇවිත් ආයෙමත් රඟපාන්න ආසයි ’පිරිපුන් ශිල්පීන් තනන නැටුම් ඇදුරුතුමාපාසල් කරළියෙන් පුංචි තිරයට ආ සුනිල් පෙ‍්‍ර්මරත්න"සංගීතයෙන් හම්බ කරන එක තරම් කුහක වැඩක් තවත් නෑ"ශ‍්‍රියන්ත මෙන්ඩිස්කොහොමද තොරතුරුසිරුරේ විස්මිත ශක්තිය අවදි කරන'කුංග් ෆූ'දකුණු ආසියාවේ දෙවැනි තැන අපිටබැසිල් මිහිරිපැන්නේ‘මිහිරිපැන්නේ කලා ඇකඩමිය’ සිය වාර්ෂික නර්තන ප‍්‍රසංගය කලාකරුවන් ප‍්‍රභූන් විශාල පිරිසක ගේ සහභාගීත්වයෙන් පසුගිය දා පැවැත්වූවා.මිහිරිපැන්නේ කලා ඇකඩමියට ඇත්තේ ඉතා දිගු ඉතිහාසයක්. 1958 දී ආරම්භ වූ මෙහි මුල් නාමය ‘දීපශිකා රංග පීඨය’ යි. මිහිරිපැන්න යන නම කලාවට ආගන්තුක එකක් නොවේ.ඒ විශේෂයෙන් ලාංකේය නර්තන ප‍්‍රතිභාව ලෝ පුරා පැතිරවීමට දායකත්වය දුන් ප‍්‍රවීණ නර්තන ශිල්පි බැසිල් මිහිරිපැන්නේ කලාකරුවා නිසාවෙන්.අද දවසේ මිහිරිපැන්නේ කලා ඇකඩමිය තුළින් දේශයට නර්තන ශිල්පි ශිල්පිනියන් රැසක් දායාද කරන්නට සිය දිවිය ම කැප කර සිටින මේ කලාකරුවා ගේ ද කලා ශිල්ප මූලාරම්භය මහා භාරතයෙනි.කේරළයේ කලා මණ්ඩල ආයතනයක දී වසර පහමාරක් පමණ කාලයක් පුරාවට පත්මනාභන් නසාර් ඇදුරුතුමන් ගෙන් කතකලි ඉන්දියානු නර්තන ක‍්‍රමය ඉගෙන ගත් බැසිල් සිය රට පැමිණ උගත් ශිල්ප සතර බෙදා දෙන්නට දීපශිකා රංග පීඨය ඇරඹී ය.”මුලින් ම හිටියේ පස් දෙනයි. ඒත් මේ වෙන කොට ශිල්පි ශිල්පිනියන් දෙදහසක් පමණ අපේ කලා ආශ‍්‍රමයෙන් බිහිව තිබෙනවා.ඒ කාලයේ විභාග ඉලක්ක කරගෙන තමයි නැටුම් හැදෑරුවේ. නමුත් මට අවශ්‍ය වුණේ පරිපූර්ණ නර්තන ශිල්පීන් බිහි කරන්න. ඒ නිසා ටියුටරි සම්ප‍්‍රදායෙන් බැහැරව ශිල්පය ගැන හිතා කටයුතු කළ නිසා සිසුන් පැමිණීම අඩු වුණා.නමුත් පැමිණි අල්ප පිරිස නිවැරදි ලෙස පුහුණු කරගෙන නැටුම් කණ්ඩායමක් හැදුවා. ඒ නිසා ම අපට හැකිවුණා රටවල් 26 ක පමණ අපේ හැකියාව පෙන්වන්නට...” අතීත සැමරුම් ස්මරණය කරමින් අපත් සමඟ සංවාදයට එකතු වූ බැසිල් මිහිරිපැන්න ප‍්‍රවීණ නර්තන ඇදුරුතුමන් තවත් අප නොදත් දේ හෙළි කළා.”ඒ දවස්වල අපි කළ ‘සෙබළිය’ මුද්‍රානාට්‍ය හුඟක් ජනප‍්‍රිය වුණා. ඒ සඳහා මගේ බිරිය ස්වර්ණා මිහිරිපැන්නේ, සේන ඉදිරිසිංහ, චිත‍්‍ර ලේඛා කිරිවත්තුඩුව, නිලන්ති ගුණරත්න, ටියුඩර් නාගහවත්ත, ජයම්පති පෙරේරා යන පිරිස ද පසුව පුතණුවන් වන දේශප‍්‍රිය මිහිරිපැන්න ද එකතු වුණා.”නර්තන ශිල්පය හදාරන කොට න්‍යායට වඩා ගුරුකුල අධ්‍යාපන ක‍්‍රමය තමයි ආත්ම කොට ගත යුතුයි මට හිතෙන්නේ. දවසකට පැය 5 කට වඩා කාලයක් ඊට කැප කළ යුතුයි. කේරළ කලා මණ්ඩලයේ පවා තියෙන්නේ ගුරුකුල ක‍්‍රමයක්.වසර 50 ක අත්දැකීම් යොදා ගෙන හොඳ පිරිසක් තෝරා ගෙන නේවාසික පුහුණුවක් දෙමින් නිහඬ ශිල්පීන් පිරිසක් බිහි කිරීමට මා තුළ අදහසක් තියෙනවා. නියම විදියට තම ව්‍යායාම් කරලා උදේ 5 ඉඳන් උගන්වන්න පටන් ගන්න ඕනෑ.දැනට තිස් දෙනකු පමණ හැදෑරීම් කටයුතුවලට සහභාගි වෙනවා. ඔවුන්ටත් යම් අපහසුතාවක් තියෙනවා.”ඒ වගේ ම පනස් දෙනකු වෙනුවෙන් කලා ශිෂ්‍යත්ව අරමුදලක් ඇති කරන්නට අදහස් කර තියෙනවා. මේ සඳහා යම් අනුග‍්‍රහයක් අවශ්‍යයි. යම් අයෙකුට හෝ ආයතනයකට නර්තන කලාව අගයන පිරිසකට මේ සඳහා ලංකා බැංකුවේ පිළියන්දල ශාඛාවේ අංක 3130140 පවත්වාගෙන යනු ලබන ගිණුමට මූල්‍ය අතින් සහයෝගය ලබා දෙන්න පුළුවනි.”තවත් ඉදිරි කලා පරපුරක් තනන්නට මේ ඇරැයුම කරන්නේ තවත් එක් සාමාන්‍ය ශිල්පියකු නොවෙයි.ඒ මොස්කව් හි දී ආසියාතික නැටුම් තරගයේ දී රන් හා රිදී පදක්කමක්ඕස්ටේ‍්‍රලියාවේ Star Performs  නර්තන තාරකා සම්මානයත්,ඇමරිකාවේ සම්මාන පුරවැසි භාවයත්, තායිවාන නර්තන උලෙළේ හොඳ ම අභිරූපන ශිල්පි සම්මානයත්ඉන්දියාවේ දිල්ලි නර්තන උලෙළේ දී කතකලි නර්තන සම්මානයත් දිනා ලාංකේය නම ලොව නර්තන ඉතිහාසයේ ලියා තැබූ ජ්‍යෙෂ්ඨ ප‍්‍රවීණ නර්තන ශිල්පි නර්තන ආචාර්ය බැසිල් මිහිරිපැන්නේ කලාකරුවා ය.ඉදිරියේ දී ලාංකේය නම ලොව දිදුළවන්නට ඔහු ගන්න මේ සත් වෑයමට කලා ලැදි සැම සියලු දෙනා ගේ ම අවධානය යොමු වේවා යන්න ‘රසඳුන’ අපේ පැතුමයි.තිස්ස කරුණාසේකර</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=av08031611</link>
    <topic>පාසල් කරළියෙන් පුංචි තිරයට ආ සුනිල් පෙ‍්‍ර්මරත්න</topic>
    <author>වසන්ත</author>
    <content>මෝස්තර නිරූපණයෙන් රංගනයට ආ මනීෂාහම්බ කරන සල්ලිවලින් අඩක් නැතිබැරි අයට දෙන සටන් නළුවා“ඉක්මනින් ජනපි‍්‍රයවීමේ ‘උණ’ අපට තිබුණෙ නැහැ”දුර පෙනෙන තැනිතලාවිද්‍යාව හදාරා නාට්‍යකරණයේ නියැලෙන සරසවි ඇදුරා‘ඒ මුඩුක්කු අස්සෙ වාහන ගෙනියන්ට බෑ’බොලිවුඩ් පුරයෙන්“චිත‍්‍රපටයක රඟපෑම මගේ ලොකු හීනයක්”‘ලංකාවට ඇවිත් ආයෙමත් රඟපාන්න ආසයි ’පිරිපුන් ශිල්පීන් තනන නැටුම් ඇදුරුතුමාපාසල් කරළියෙන් පුංචි තිරයට ආ සුනිල් පෙ‍්‍ර්මරත්න"සංගීතයෙන් හම්බ කරන එක තරම් කුහක වැඩක් තවත් නෑ"ශ‍්‍රියන්ත මෙන්ඩිස්කොහොමද තොරතුරුසිරුරේ විස්මිත ශක්තිය අවදි කරන'කුංග් ෆූ'දකුණු ආසියාවේ දෙවැනි තැන අපිටසුනිල්ට කලාවට එන්න දොරගුළු විවෘත වෙන්නේ නාවලපිටිය අනුරුද්ධ කුමාර මහා විද්‍යාලයේ ඉගෙනුම ලබන කාලේ. පාසල් වේදිකාව කොයිතරම් නම් හුරුපුරුදු ද කිව්වොත් සුනිල් ගේ හැකියාවන් වැඩියෙන් ම හඳුනාගත්තේ පාසලේ සිංහල භාර ගුරුවරයා වූ බුලත්සිංහල මහත්මයා.මේ වෙනකොටත් වෘත්තියෙන් පාසල් තූර්ය වාදක කණ්ඩායම් පුහුණුකරුවකු ලෙස කටයුතු කරන අතරතුරේ දී ම රංගනයේ යෙදෙන ඔහු නමින් සුනිල් පේමරත්න.මේ වෙනකොටත් අන්දරේ, නිලංජනා, පිණිකුණාටුව, ගෞතමි, වසුදා, කාව්‍යා ටෙලිනාට්‍යයන්හි රංගනයෙන් දායක වන සුනිල් පසුගිය දවසක පත්තර මහගෙදරට ආ මොහොතේ ‘රසඳුන’ අප හා කතා බහ කරල යන්නත් අමතක කළේ නෑ.“ඇත්තටම පාසල් වේදිකාවෙන් පසු ප‍්‍රසිද්ධ වේදිකාවට මම එන්නේ නෙවිල් හේමසිරි ගේ ‘නොමිනිස්සු’ වේදිකා නාට්‍යයෙන්. ඉන්පසුවයි කොළඹට ඇවිත් රංජිත් සුරංග යටතේ රංග කලා වැඩමුළුවකට මම එකතු වුණේ.ඔය අතරේ 1983 දී වාදන ශිල්පියකු විදිහට මට අවස්ථාව ලැබුණා යුද හමුදා තූර්යය වාදක කණ්ඩායමට එකතු වෙන්න. මේ කාලයේදී කලාවට සම්බන්ධ වෙන්න නම් අවස්ථාවක් ලැබුණේ නැහැ.ඒත් හමුදා සේවයෙන් ඉවත් වුණ පසුවයි මට නැවත කලාවට සම්බන්ධ වෙන්න ඉඩකඩ ලැබෙන්නේ. ඒ කාලේ දී දිනේෂ් ප‍්‍රියසාද් මහත්මයා යටතේ සිනමාව, අධ්‍යක්ෂණය වගේ ම නාලන් මෙන්ඩිස් මහත්මයා යටතේ සහාය අධ්‍යක්ෂණය ඉගෙන ගන්න ලැබුණා.ඉන්පසුවයි අනුර චන්ද්‍රසිරිගේ ‘අන්දරේ’ නාට්‍යයට එකතු වුණේ. මට හොඳින් දෙමළ භාෂාව කතා කරන්න පුළුවන්. ඒ නිසා ම ‘නිලංජනා’ නාට්‍යයේ සහය අධ්‍යක්ෂණය වගේ ම සංස්කරණ පරිවර්තක විදිහටත් මම කටයුතු කළා.”“ඉන්පසුව ටෙලිනාට්‍ය කිහිපයකම එක දිගට මම රංගනයෙන් දායක වුණා. මේ දවස්වල අනුර චන්ද්‍රසිරිගේ ‘යමකිං’ කියන ටෙලිනාට්‍යයේ ප‍්‍රධාන සහය අධ්‍යක්ෂකවරයා විදිහට මම කටයුතු කරනවා.ඒ වගේ ම ඉදිරියේදී චිත‍්‍රපට රංගනයටත් අවස්ථාව ලැබිලා තියෙනවා. මගේ ප‍්‍රධාන බලාපොරොත්තුව රංගනයෙන් ඉදිරියට යන ගමන් සහය අධ්‍යක්ෂණයෙන් අධ්‍යක්ෂණය පැත්තට යොමුවෙන්නට.යම් තාක් දුර එන්න මට උදව් කළ අනුර චන්ද්‍රසිරි ශ්‍යාමල් ප‍්‍රනාන්දු, සුරංජිත් අතපත්තු, වරුණතුංග, ගයාන් මහතලගේ මෙන් ම බිරිඳ අමිතා නන්දනිත්, ඕෂධි, කොෂානි, කොෂාධි, දියණියන් තිදෙනාත් ආදරයෙන් මම මතක් කරන්න ඕන.වසන්ත</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=av08031612</link>
    <topic>"සංගීතයෙන් හම්බ කරන එක තරම් කුහක වැඩක් තවත් නෑ"</topic>
    <author>ඉනෝකා පෙරේරා බණ්ඩාර</author>
    <content>මෝස්තර නිරූපණයෙන් රංගනයට ආ මනීෂාහම්බ කරන සල්ලිවලින් අඩක් නැතිබැරි අයට දෙන සටන් නළුවා“ඉක්මනින් ජනපි‍්‍රයවීමේ ‘උණ’ අපට තිබුණෙ නැහැ”දුර පෙනෙන තැනිතලාවිද්‍යාව හදාරා නාට්‍යකරණයේ නියැලෙන සරසවි ඇදුරා‘ඒ මුඩුක්කු අස්සෙ වාහන ගෙනියන්ට බෑ’බොලිවුඩ් පුරයෙන්“චිත‍්‍රපටයක රඟපෑම මගේ ලොකු හීනයක්”‘ලංකාවට ඇවිත් ආයෙමත් රඟපාන්න ආසයි ’පිරිපුන් ශිල්පීන් තනන නැටුම් ඇදුරුතුමාපාසල් කරළියෙන් පුංචි තිරයට ආ සුනිල් පෙ‍්‍ර්මරත්න"සංගීතයෙන් හම්බ කරන එක තරම් කුහක වැඩක් තවත් නෑ"ශ‍්‍රියන්ත මෙන්ඩිස්කොහොමද තොරතුරුසිරුරේ විස්මිත ශක්තිය අවදි කරන'කුංග් ෆූ'දකුණු ආසියාවේ දෙවැනි තැන අපිට'තුසරසර' ගෙනෙන තුසාර සමඟ කතාබහකදිවයිනේ ප‍්‍රවීණ ලේකඛයකු වන මඩවල එස්. රත්නායකයන් ගේ පුත් ආචාර්ය තුසාර රත්නායක මාර්තු 26 වැනි බදාදා සවස 5.00 ට කොළඹ ආනන්ද මහා විද්‍යාලයීය කුලරත්න ශාලාවේ දී සිය දෙවැනි 'තුසර සර' උතුරු ඉන්දීය ශාස්තී‍්‍රය සංගීත ප‍්‍රසංගය පවත්වනු ඇත.මෙවර ප‍්‍රසංගයේ විශේෂතාව නම් එහි පූර්ණ සංවිධායක හා මුල්‍යමය කටයුතු සෞන්දර්යය කලා විශ්වවිද්‍යාලයීය සංගීත විමර්ශීන් ගේ සංගමය' විසින් සිදුකිරීමයි.රාගධාරි සංගීත ප‍්‍රසංගයක් පැවැත්විය යුතු ආකාරය එහි ප‍්‍රාසාංගිකත්වය සහ රාග රසභාව ජනනය සිදුවිය යුත්තේ කෙසේදැයි ප‍්‍රායෝගිකව ම ශාස්තී‍්‍රය සංගීත ලෝලීනට ප‍්‍රදර්ශනය කිරීම මගින් මෙරට රසිකයන් අතරින් කෙමෙන් අභාවයට යන උතුරු ඉන්දීය සංගීතය නැවතත් ජනතාව අතර ප‍්‍රකට කිරීම මෙහි අරමුණ වන අතර ප‍්‍රසංගය නැරැඹීමට සංගීත විමර්ශීන් ගේ සංගමය, ඔබට විවෘතව ආරාධනා කර සිටියි. මේ ලිපිය ඒ නිමිත්තෙනි.1978 ජනවාරි මස 13 වැනිදා සිය සංගීත ශික්‍ෂණය ඇරැඹූ තුසාර කොළඹ ආනන්ද මහා විද්‍යාලයීය ආදි ශිෂ්‍යයකු වන අතර 1986 දී සිය පාසල් අධ්‍යාපනය නිමකොට කොළඹ විශ්වවිද්‍යාලයීය ප‍්‍රවේශය ලැබූ නමුත් එවකට දිවයිනෙහි පැවැති වාතාවරණය අනුව ඔහුට එම වරම් අහිමිවී ගියේය.1989 දී භාරතයේ බරණැස හින්දු විශ්වවිද්‍යාලයට ප‍්‍රවේශවූ ඔහු එහිදී මහාචාර්ය එන්. රාජම් මහත්මියගෙන් ද, මහාචාර්ය රාමු ප‍්‍රසාද් ශාස්ති‍්‍ර මහතාගෙන් ද ආචාර්ය වී. බාලා ජී. මහතාගෙන් ද ශික්ෂණය ලබමින් සිය ප‍්‍රථම පශ්චාත් සහ ආචාර්ය උපාධි ලබාගත් අතර එහිදී වාර්ෂිකව හොඳම ශිෂ්‍යයාට හිමිවන පණ්ඩිත් ඕම්කර්නාටකර් සම්මානය දිනා ගැනීමට සමත් විය.1998 දී කොළඹ සෞන්දර්යය කලා විශ්වවිද්‍යාලයට සම්බන්ධවූ ඔහු දැනට එහි ජ්‍යෙෂ්ඨ කථිකාචාර්යවරයකු ලෙස සේවය කරයි. 2001 දී ජපන් ශී‍්‍ර ලංකා මිත‍්‍රත්ව සංගමය පිරිනමන බුන්කා සම්මානය ද ඔහු විසින් දිනාගන්නා ලදී.දිවයිනේ ප‍්‍රවීණ ශාස්තී‍්‍රය වයලීන් වාදකයකු ද ගුවන් විදුලි සංස්ථාවේ"ඒ" ශ්‍රේණියේ ශාස්තී‍්‍රය වයලීන් වාදකයකු ද වන තුසාරගේ වාදන ශෛලියෙහි විශේෂත්වය නම් ගායන අංගවලට අනුව රාගාලාප වාදනය සහ රාගානුකූලව ස්වකීය වේගවත් රිද්මයානුකූල වාදන කුසලතා හුවා දැක්වී ම ය.ශාස්තී‍්‍රය සංගීතය පවා ජනපි‍්‍රය සංස්කෘතියේ රැල්ලට හසුවෙමින් පවතින යුගයක ඔබ මේ උඩුගං යනවද?වෙන්න ඇති. සාමාන්‍ය ජනතාවට ශාස්තී‍්‍රය සංගීතයේ වටිනාකම තවම දැනිල නැහැ. නමුත් දනවන්න පුළුවන්. හැබැයි ටිකක් අමාරු දෙයක්. සංගීතය කියන්නෙ ඔවුන් දකින මේ පටු සීමා මායිම් නෙවෙයි කියල අවබෝධ කරවන්න, අපේ උත්සාහය විතරක් නෙවෙයි, රාජ්‍ය අනුග‍්‍රහයත් ලැබිය යුතුයි.කාලයක් පුරුදුවෙච්චි 'කුණු රසය' මනසින් අයින් කරන එක අත්හරින එක අභියෝගයක්. නමුත් ශාස්තී‍්‍රය සංගීතය පිටුපස තියෙන උසස් මානසික වින්දනය, සුවය හා දියුණුව කෙමෙන් අවබෝධ කළොත් මිනිස්සු ඒක පිළිගනී.ඔබ කියන විදියට අපි තවම ඉන්නෙ ගල් යුගයෙ...ඔව්. ඒ යාම වඩාත් වේගවත් වුණේ 77 විවෘත ආර්ථිකයත් එක්ක. සදහම්, ගුණදම්, උසස් වින්දනය, මේ සියල්ල 'මාකට්' වෙන්න අරන්. සංගීතය කියන්නෙ හොඳට හම්බ කරන්න පුළුවන් 'මාධ්‍යයක්' කියල කෙනෙක් හිතනව නම්, ඒ තරම් කුහකයෙක් තවත් නැහැ. මට සංගීතය උත්තරීතරයි. අමිලයි. ඉන් එහාට සීමාව ඉක්මවා යාම තෘප්තියක් නෙවෙයි.ඒත් ඉතින්, සංගීතයෙ පර තෙරට ගිය අපේ ප‍්‍රවීණයො පවා ඔය කියන දහම අමතක කරනව. ඇතැම් සංස්කෘතික රැලි බිහිවෙන්නෙ ඔවුන්ගෙ යම් යම් ආශීර්වාදාත්මක ප‍්‍රකාශ මැද්දෙ."මුදල් කියන කාරණාවෙදි මිනිසුන්ට හොඳ - නරක සුදු - කළු පේන්නෑ. මේ මුළු සමාජයම හොඳයි කියල හිතාගෙන ඉන්න මිනිස්සු අතින්ම ඒ විනාශය වෙනව කියල අකුලගෙන ඉන්න එකත් හොඳක් නෙවි."හැබෑ කලාකාරයෙක් හඹා යා යුතු නැහැ. නමුත් හොඳ කලාකරුවා පිටුපස ඔය කියන ජන රැල්ල හඹා එන්නෙ නැහැ. තමන්ම වියදමක් දරල කලඑළි නොබැස්සොත් අපි ගැන දන්නෙත් නැහැ. රටේ සුළුතරයක් හෝ මේ විදියට නැගී හිටීම අත්‍යවශ්‍ය දෙයක් සේ මා දකින්නෙ ඒ නිසා.'ස්වර' ගැන පවා අවබෝධයක් නැතත් අද කැසට්, සී. ඩී. ප‍්‍රසංග පවත්වන එක අමාරු දෙයක් නොවෙයි."අද සිංදු කියන්න ස්වර ඕනෙ නැහැ. මේ යන වෙළෙඳ රටාව තුළ හැම දේම 'ඩුප්ලිකේට්' වෙලා. මේ රැල්ල කොයි තරම් දරුණු බලපෑමක් කරලද කියනව නම් විශ්ව විද්‍යාල ශිෂ්‍ය ප‍්‍රජාවගේ අනාගතය පවා එහෙම පිටින්ම අවුල් ජාලාවක් කරලා.ඒ කියන්නෙ..."යම් විෂය පරාසයක ප‍්‍රවීණයෙක් බිහිවෙන්නෙ, ඒ විෂය පරාසය තුළ ඔහු විශේෂඥතාවක් (Specilize) කරා ගියොත් විතරයි. හැම අහුමුල්ලම ටික ටික අතගගා කොහොමද ඒ ප‍්‍රවීණතාවයෙ දැනුම ලබා ගන්නෙ.""සංගීතයට ආසාවෙන් උනන්දුවක් ඇතිව විශ්ව විද්‍යාලයට එන ශිෂ්‍යයො පළමු වසරේ ඉඳල හෙම්බත් වෙනව. ජනනී වේවා, හින්දුස්ථානි හෝ කර්ණාටක හෝ බටහිර සංගීතය වේවා මේවායේ යම් පරක් තෙරක් තියෙනව.නමුත් දැන් තියෙන්නෙ 'Unit' ක‍්‍රමයක්. ඒ තුළ ජන ගී 250 ක් විතර කට පාඩම් කරන්න තියෙනව. විශාල විෂයන් ප‍්‍රමාණයක් එහෙන් මෙහෙන් අතපත ගා ගෙන ඊළඟ වසරට යනකොට, ළමයින්ගෙ මනස ඇට්ටර වෙලා. හෙම්බත් වෙලා.මේ දේවල් අපි දන්නෙ ළමයි කියන නිසා. දොඩං ගොඩ බදා ගත්තා වගේ මේ වැඩේ ක‍්‍රමවත් නූනොත් අධ්‍යාපනයෙන් යම් විද්‍යාඥයෙක් බිහිවීම ඇහිරී යනව ඒකාන්තයි.සිතාර් වාදනයෙන් රවි ශංකර්ල බිහි වුණෙත් අපේ රටේ අමරදේවල බිහිවුණෙත් එහෙම පසුබිමකින්.මේ සියල්ල ඔබ යෝජනා කරන්නෙ ශාස්තී‍්‍රය සංගීතය අපේ ජන හදවත් තුළ ලැගුම් ගත කරන්නට. ශාස්තී‍්‍රය සංගීත විෂය ප‍්‍රවණතාව ඇති පිරිසක් බිහි කරනු අරමුණින්..."වෙන මොනවද.. ශාස්තී‍්‍රය සංගීතයෙ අක්මුල් අපි තුළ මුල් බැස ගන්නා සංස්කෘතියක් බිහිවීම වැදගත්. අපේ සම්ප‍්‍රදාය තුළ එය නිදන්ගත වීම වැදගත්. පඳුරකට ගැහුවත් විසිවන, කෑ ගහන ගෙම්බො වගේ සංගීතය හෑල්ලුවට ලක් කරන මිනිසුන්ගෙ ඔළු හැදීම ඉතාම වැදගත්. අමාරුවෙන් වුණත්, මං ප‍්‍රයත්න දරන්නෙ ඒ වෙනුවෙන්.ඉනෝකා පෙරේරා බණ්ඩාර</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=av08031613</link>
    <topic>ශ‍්‍රියන්ත මෙන්ඩිස්</topic>
    <author>හේමාලි</author>
    <content>මෝස්තර නිරූපණයෙන් රංගනයට ආ මනීෂාහම්බ කරන සල්ලිවලින් අඩක් නැතිබැරි අයට දෙන සටන් නළුවා“ඉක්මනින් ජනපි‍්‍රයවීමේ ‘උණ’ අපට තිබුණෙ නැහැ”දුර පෙනෙන තැනිතලාවිද්‍යාව හදාරා නාට්‍යකරණයේ නියැලෙන සරසවි ඇදුරා‘ඒ මුඩුක්කු අස්සෙ වාහන ගෙනියන්ට බෑ’බොලිවුඩ් පුරයෙන්“චිත‍්‍රපටයක රඟපෑම මගේ ලොකු හීනයක්”‘ලංකාවට ඇවිත් ආයෙමත් රඟපාන්න ආසයි ’පිරිපුන් ශිල්පීන් තනන නැටුම් ඇදුරුතුමාපාසල් කරළියෙන් පුංචි තිරයට ආ සුනිල් පෙ‍්‍ර්මරත්න"සංගීතයෙන් හම්බ කරන එක තරම් කුහක වැඩක් තවත් නෑ"ශ‍්‍රියන්ත මෙන්ඩිස්කොහොමද තොරතුරුසිරුරේ විස්මිත ශක්තිය අවදි කරන'කුංග් ෆූ'දකුණු ආසියාවේ දෙවැනි තැන අපිටඔබ පසුගියදා හිස බූ ගෑවා කියන්නේ ඇත්තද?ඇත්ත. පසුගිය කාලයේ රූගත කෙරුණු ජයන්ත චන්ද්‍රසිරි ගේ 'සතර දෙනෙක් සෙන්පතියෝ' ටෙලිනාට්‍යයේ රංගනය වෙනුවෙනුයි මම හිස බූ ගෑවේ.අවසන්වරට මම හිස බූ ගෑවේ 2007 අගෝස්තු 10 වැනිදා. එයින් පසුව ටික ටික කොණ්ඩෙ වැවෙන්න ඇරියා. දැන් තරමක් දුරට වැවිලා. නමුත් පෙර මගේ තිබුණු අනන්‍යතාවයට තාම කොණ්ඩෙ වැවිලා නෑ.කොණ්ඩය සහ රැවුල ඔබේ අනන්‍යතාවය කියන්නේ ඇත්තද?කොහෙත්ම නෑ. මගේ අනන්‍යතාවය ශි‍්‍රයන්ත මෙන්ඩිස් කියන මගේ නම සහ මම කරන වැඩ කටයුතුයි. මගේ නිර්මාණ ජීවිතේ වෙනුවෙන් ඕනම වෙලාවක මේ දෙක වෙනස් කරන්න කැමතියි.බොහෝ වෙලාවලට මගේ කොණ්ඩය සහ රැවුල අයිති වෙන්නේ මම කාලෙන් කාලෙට රඟපාන නාට්‍යයේ හෝ චිත‍්‍රපටයේ අංග රචනා ශිල්පියාටයි. කෘතියට අදාල වන ආකාරයට බොහෝ වෙලාවට ඒක වෙනස් වෙනවා.පදිංචිය වෙනස් කළා කියන්නේ ඇත්තද?ඇත්ත. දැන් අපි පදිංචි වෙලා ඉන්නේ අපි හදපු අලුත් ගෙදර. 154, ටෙම්ප්ලර්ස් පාර, කලාපුර ගල්කිස්ස තමයි අපේ නව ලිපිනය. මේ අවුරුද්දේ ජනවාරි මාසයේ එළඹුණු මගේ බිරිඳ කුසුම් ගේ උපන් දිනය දවසේ තමයි අපි ඒ ගෙදර පදිංචියට ගියේ.ඔබේ වැඩිමල් දියණිය ලංකාවේ නෑ කියන්නේ ඇත්තද?ඔව්. ඇය ඉන්දියාවේ බැංගලෝර් නුවර බැංගලෝර් විශ්වවිද්‍යාලයේ උපාධියක් කරනවා. මෝස්තර නිර්මාණකරණය, රංග වස්ත‍්‍ර සහ ආභරණ සහ කර්ණාටක සංගීතය යන විෂයන් තමයි ඇය එහිදී හදාරන්නේ. දැන් අවුරුද්දක් වෙනවා ඇය මෙහෙන් ගිහින්.ඔබ චිත‍්‍රපට රංගනයට වඩා ටෙලිනාට්‍ය රංගනයට කැමැත්තක් දක්වනවා කියන්නේ ඇත්තද?එහෙම දෙයක් නෑ. රංගනය කිව්වම ටෙලිනාට්‍ය, චිත‍්‍රපට සහ වේදිකාව කියන තුනම මට එකයි. නමුත් ලංකාවේ තුන්වැනි ටෙලි නාට්‍යය වුණු 'පළිඟු මැණිකේ' ගේ පටන් මේ දක්වා මම ටෙලි නාට්‍යවල ඉන්න නිසා කෙනකුට එහෙම හිතෙනවා ඇති. මගේ කල්පනාවේ හැටියට දැනට මම ටෙලි නාට්‍ය 100 ට වැඩි 150 ට අඩු ප‍්‍රමාණයක රඟපාලා තිබෙනවා.හේමාලි</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=av08031614</link>
    <topic>කොහොමද තොරතුරු</topic>
    <author>හේමාලි</author>
    <content>මෝස්තර නිරූපණයෙන් රංගනයට ආ මනීෂාහම්බ කරන සල්ලිවලින් අඩක් නැතිබැරි අයට දෙන සටන් නළුවා“ඉක්මනින් ජනපි‍්‍රයවීමේ ‘උණ’ අපට තිබුණෙ නැහැ”දුර පෙනෙන තැනිතලාවිද්‍යාව හදාරා නාට්‍යකරණයේ නියැලෙන සරසවි ඇදුරා‘ඒ මුඩුක්කු අස්සෙ වාහන ගෙනියන්ට බෑ’බොලිවුඩ් පුරයෙන්“චිත‍්‍රපටයක රඟපෑම මගේ ලොකු හීනයක්”‘ලංකාවට ඇවිත් ආයෙමත් රඟපාන්න ආසයි ’පිරිපුන් ශිල්පීන් තනන නැටුම් ඇදුරුතුමාපාසල් කරළියෙන් පුංචි තිරයට ආ සුනිල් පෙ‍්‍ර්මරත්න"සංගීතයෙන් හම්බ කරන එක තරම් කුහක වැඩක් තවත් නෑ"ශ‍්‍රියන්ත මෙන්ඩිස්කොහොමද තොරතුරුසිරුරේ විස්මිත ශක්තිය අවදි කරන'කුංග් ෆූ'දකුණු ආසියාවේ දෙවැනි තැන අපිටමානෙල් වානගුරු පසුගිය දින ටිකේම කාර්ය බහුල වෙලයි හිටියේ. ටී. ජී. රන්ජන් ද සිල්වාගේ ටෙලිනාට්‍යයකත් සෝමදාස මල්දෙනියගේ ටෙලිනාට්‍යයකත් පසුගිය දිනවල ඈ රඟපෑවා.මේ දිනවල ඇය මාවෝ ලක්ෂිත අධ්‍යක්ෂණය කරන අලුත්ම ටෙලි නාට්‍යයේ රඟපානවා. 'බෝඩිංකාරයෝ' නමින් අලුත් වේදිකා නාට්‍යයක Comedy චරිතයකටත් ඇය මේ දිනවල සූදානම් වෙන බවත් පැවසුවා.  නදී චන්ද්‍රසේකර මේ දිනවල ටෙලි නාට්‍ය රැසකින් පෙ‍්‍ර්ක්ෂකයා හමුවට එනවා. සුවඳ හමන මනමාලි, කරුවල ගෙදර, ලාබයි ඇපල්, පිණි කුණාටුව, කපනස්නා සමය, ස්වරූපා, සිත් බිඳි රේඛා ආදියේ මේ දිනවල ඇය රඟපානවා.හැබැයි විශේෂත්වයක් තියෙන්නේ මේ සෑම ටෙලි නාට්‍යයකින්ම ඇයව නිතර දැක්කට හැම චරිතයක්ම එකිනෙකට වෙනස් චරිත. හොඳ චරිතාංග නිළියක්ය කියන එක මේ හරහා ඇයට ඔප්පු කරන්න පුළුවන් වෙලා තිබෙනවා.මේ විවිධ චරිත වෙනුවෙන් ලැබෙන ප‍්‍රතිචාර නිසා කොහොමත්ම සතුටින් තමයි මේ දිනවල නදී ඉන්නේ. ඒ සමඟම ඈ නිෂ්පාදනය කළ ප‍්‍රථම ටෙලි නාට්‍යයේ වැඩ කටයුතුත් නිම කරමින් ඉන්නවා.  අර්ජුන කමලනාත් පසුගිය කාලයම 'සුදු හංසි' චිත‍්‍රපටයේ වැඩ කටයුතු වෙනුවෙනුයි කාලය වැය කළේ. ගාමිණි වාසලසූරියගේ නවකතාවක් ඇසුරින් නිර්මාණය වුණු මේ චිත‍්‍රපටයේ අර්ජුන ද්විත්ව චරිත නිරූපණය කරනවා.අර්ජුන සමඟ ප‍්‍රධාන නිළි චරිත සඳහා එක්වී ඇත්තේ සේමිණී ඉද්දමල්ගොඩ සමඟ අමීෂා කාවින්දියි. මේ දිනවල අර්ජුනගේ කාලය යොමු වී ඇත්තේ බර්මින් ලයිලි ප‍්‍රනාන්දු අධ්‍යක්ෂණය කරන 'ගුරු ගීතය' ටෙලිනාට්‍යය සඳහා සහ රෝයි ද සිල්වාගේ 'සර් ලාස්ට් චාන්ස්' චිත‍්‍රපටයේ හඬකැවීම් වෙනුවෙනුයි.  මෑත භාගයේ අප දුටු අපුර්වතම කට හඬක් හිමි ගායිකාවකි උරේෂා රවිහාරි. පුංචිම කාලේ ඉඳන් ගායන ලෝකෙට ඇවිත් අද ඇය අති සාර්ථක අන්දමින් චිත‍්‍රපට පසබිම් ගායන ක්ෂේත‍්‍රයත් තරණය කරලා.පසුගිය දින ටිකම උරේෂා ගත කළේ කාර්ය බහුලව. මේ දිනවල නිපදවෙන චිත‍්‍රපට රැසකටම පසුබිම් ගායනයෙන් එක් වෙන්න ඇයට අවස්ථාව ලැබිලා.ලාල් පි‍්‍රයදේව අධ්‍යක්ෂණය කළ 'මගෝඩි ගොඩයි' චිත‍්‍රපටයේත් එරංග සේනාරත්න අධ්‍යක්ෂණය කරන අලුත්ම චිත‍්‍රපටයේත් 'ජූලියා' නම් වූ අලුත්ම චිත‍්‍රපටයකටත් පසුගිය දිනවල ඇය ගීත ගායනා කළා.මේ හේතුව නිසා ඇගේ කාලයෙන් වැඩිපුර ප‍්‍රමාණයක් ගත වුණේ ශබ්දාගාරවල පටිගත කිරීමේ අවස්ථා සඳහායි. ඒ සමඟම ඇය පෙ‍්‍ර්මකුමාර ජයවර්ධන අධ්‍යක්ෂණය කළ 'ඇතුගල අන්දරය' ටෙලි නාට්‍යයටත් ගීත ගායනා කළා.  'තුෂාරා' චිත‍්‍රපටය එක්තරා යුගයක අපේ රටේ සිනමා ලෝලීන් ආදරයෙන් වැළඳ ගත් චිත‍්‍රපටයක්. මේ චිත‍්‍රපටය නැවත කරනවා කියන එකත් පසුගිය කාලේ අපට අහන්න ලැබුණු අලුත් ආරංචියක් වුණා.චිත‍්‍රපටය අධ්‍යක්ෂණය කරන්නේ අපේ ජනපි‍්‍රය නළුවෙක් වන සහන් විජේසිංහ. සහන් ගේ මුළු කාලයම මේ දවස්වල කැපවෙන්නේ චිත‍්‍රපටයේ වැඩ කටයුතු සඳහා ය. පසුගිය දිනවල සහන් හිටියේ නුවරඑළිය, රාගල සහ අඹේවෙල අවට රූගත කිරීම්වල නිරතවෙලයි.කොළඹ අවට දර්ශන රූ ගත කිරීමට මේ දිනවල ඔහු නැවත කොළඹට ඇවිත්. නමුත් හෙට අනිද්දාම චිත‍්‍රපටයේ ගීත රූ ගත කිරීම සඳහා යළිත් නුවරඑළිය බලා යන්නයි සූදානම.කොහොම වුණත් චිත‍්‍රපටයේ රූගත කිරීම් නිමකොට, සියලු වැඩ නිමවා ප‍්‍රදර්ශනයට එවන තෙක් ඔහුට විවේකයක් නැහැ කියලයි සහන් කියන්නේ.හේමාලි</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=ay0803162</link>
    <topic>පාරම්පරික අත්කම් ශිල්පීන්ගේ අතමිට සරුවෙයි</topic>
    <author>කුමුදිනී පි‍්‍රයංකා කුරුගල</author>
    <content>හතයි පහයි කීයද ඇහුවම ..පාරම්පරික අත්කම් ශිල්පීන්ගේ අතමිට සරුවෙයිපාරම්පරික ශිල්පීන්ගේ අත්කම් ඇතුළු දේශීය නිෂ්පාදන මිලට ගැනීමට තිබෙන එකම රාජ්‍ය ආයතනය ලක්සලයි. සැබැවින්ම මෙය සතුටුදායක කතාවකි.දේශීය වශයෙන් තම කර්මාන්ත සමඟ හැලහැප්පෙමින් ඒවා නිර්මාණාත්මක ලෙස ලොවට ඉදිරිපත් කිරීමට වෙර වීරිය දරන ශිල්පීන්ට තම භාණ්ඩ අලෙවි කැර ගැනුමට ප‍්‍රමාණවත් රාජ්‍ය අනුග‍්‍රහයක් ලැබීම නිසායි”.ඒ ලක්සල සභාපතිනී සෝමා කුමාරි තෙන්නකෝන් මහත්මියගේ අදහසයි.ශ‍්‍රී ලංකා හස්ත කර්මන්ත මණ්ඩලයේ වෙළෙඳ නාමය වන ලක්සල මෙරට පාරම්පරික ශිල්පීන්ගේ නිෂ්පාදනවලට සාධාරණ වෙළෙඳ පළක් සාදා දෙමින් මෙතෙක් දේශීය ආර්ථිකය වර්ධනයට කරන ලද මෙහෙය වඩාත් විධිමත් කිරීම මේ නව වසරේ අපේක්ෂාව වී තිබේ.දේශීය කලා ශිල්පීන්ගේ නිෂ්පාදන මිලට ගැනීම, එම නිෂ්පාදන අලවි කිරීම හා අත්කම් භාණ්ඩ නිෂ්පාදනය පිළිබඳ එකී පාරම්පරික ශිල්පීන්ට පුහුණුව ලබාදීම යන කරුණු විධිමත්ව දේශීය මෙන්ම විදේශීය වෙළෙඳ පොළ අවශ්‍යතා ඉටු කරන පරිදි සැලසුම් කිරීම ද ලක්සල කාර්යභාරය වී ඇත.රට පුරා විසිරී පැතිරී සිටින දේශීය කර්මාන්තකරුවෝ 3500කට අධික පිරිසක් ශ‍්‍රී ලංකා හස්ත කර්මාන්ත මණ්ඩලයේ ලියාපදිංචි වී සිටිති.මේ ශිල්පීන්ගේ නිෂ්පාදන භාණ්ඩ වර්ග රැසකි. ඇතැම්විට පාරම්පරික ශිල්ප ක‍්‍රම භාවිතයෙන් නිෂ්පාදනය කරන මේ භාණ්ඩ සඳහා ශ‍්‍රී ලංකා හස්ත කර්මාන්ත මණ්ඩලය ලබා දෙන තාක්ෂණ පුහුණුව නිසා මෙන්ම ඇති කරවනු ලබන වෙළෙඳපොළ නිසා මොවුන්ගේ ජීවන තත්ත්වය නඟා සිටුවීමත් අනාගතය පිළිබඳ පැහැදිලි බලාපොරොත්තු දැල්වීමත් සතුටුදායකය. මේ යටතේ පිත්තල කර්මාන්තය ඇතුළු දේශීය කර්මාන්ත රැසකට වෙළෙඳපොළ නිර්මාණය කැර ඇත.රිදී භාණ්ඩ, මැණික් හා ස්වර්ණාභරණ, ලී කැටයම් භාණ්ඩ, වෙස් මුහුණු, ලාක්ෂා, උණ ලී ආශ‍්‍රිත භාණ්ඩ, පන්, සම්, කඩදාසි පල්ප්, මැටි, අත්කඩදාසි, බතික්, එම්බ්‍රොයිඩර් හා අත්යන්ත‍්‍ර රෙදිපිළි මිලට ගැනීම හා අලෙවිය සිදු කරයි.මෙයට අමතරව රාජ්‍ය ආයතන සඳහා ලී බඩු සැපැයීම ද, රාජ්‍ය ආයතනවලට තිර රෙදි දැමීමද, ශ‍්‍රී ලංකා හස්ත කර්මාන්ත මණ්ඩලයේ කාර්යභාරයකි.පරිසර හිතකාමී ද්‍රව්‍ය උපයෝගී කැරගෙන නිෂ්පාදිත භාණ්ඩයන් වන කඩදාසි මලු නිෂ්පාදනය හා තොග වශයෙන් ලබාදීමද සිදු කරයි.ඉහත කී ආකාරයේ ද්‍රව්‍යමය නිෂ්පාදනවලට අමතරව ප‍්‍රණීත රසයෙන් ආහාරයට ගන්නා කිතුල් පැණි, කිතුල් හකුරු, රස කැවිලි, පලතුරු බීම, ධාන්‍ය වර්ග ආදිය අලෙවි කිරීමට මේ වනවිට කටයුතු අරඹා තිබේ.මෙතෙක් හස්ත කර්මාන්ත මණ්ඩලයේ වැඩිමනත් අවධානය දිනා නොසිටි නිෂ්පාදන වන ලෝහයෙන් නිපදවන ගෘහ උපකරණ අලෙවියටද ඉඩහසර ලබාදී ඇත. කැති, පිහි, මන්න වැනි ගෘහ කටයුතු සඳහා උපයෝගී කැර ගන්නා ආයුධ මිලට ගැනීම හා අලෙවිය මේ යටතේ සිදු කෙරේ.මැටි භාණ්ඩ නිෂ්පාදනය නව මුහුණුවරකින් නව ලොව අවශ්‍යතා අනුව ඉදිරිපත් කිරීමට ශිල්පීන්ට දැනුම හා අවබෝධය ලබාදීමට ද හස්ත කර්මාන්ත මණ්ඩලයේ අවධානය යොමුව තිබේ.මැටි වළං මඟින් උයා පිහා ගන්නා ආහාර වේලක රස ගුණ නාගරික වැසියනට නොලැබී යන අවස්ථා බහුලය. ගෑස් ලිප්හි භාවිතයට සුදුසු තුනී මැටි වළං මේ වනවිට ලක්සල අලෙවි සල් මඟින් ලබාගත හැකිය.කාබනික පොහොර පමණක් යොදා අස්වද්දන ලද කුඹුරුවලින් සපයාගත් පෝෂ්‍යදායක සහල් ද ලක්සල ශාඛා මඟින් විකිණීමට කටයුතු යොදා ඇත.පසුගිය වසරේ ශ‍්‍රී ලංකා හස්ත කර්මාන්ත මණ්ඩලය මිලට ගත් භාණ්ඩවල වටිනාකම රුපියල් කෝටි 8ක් විය. මේ වසරේදී මිලට ගැනීමට අපේක්ෂිත භාණ්ඩවල වටිනාකම රුපියල් කෝටි දහයකි.මේ සා විශාල වටිනාකමකින් යුතු භාණ්ඩ මිලට ගෙන විකිණීමෙන් පසුගිය වසරේදී ලත් ආදායම රුපියල් කෝටි 11කි. මේ වසරේදී කෝටි 20ක ආදායමක් ලබාගැනීමට සැලසුම් සංවිධානය කැර ඇත.ශිල්පීය පුහුණුවද ආයතනය මඟින් කෙරෙන විශේෂ කාර්යභාරයකි. රට පුරා පිහිටුවා තිබෙන පුහුණු මධ්‍යස්ථාන 147කි. මේ වනවිට එම මධ්‍යස්ථානවල නවක ශිල්පීහු 1059 ක් පුහුණුව ලබමින් සිටිති.ශ‍්‍රී ලංකා හස්ත කර්මාත මණ්ඩලයේ වැඩසටහන්වලට නව පදනමක් හා නව ආලෝකයක් ගෙනදීමට සමත් වන ග‍්‍රාමීය කර්මාන්ත හා ස්වයං රැකියා ප‍්‍රවර්ධන අමාත්‍යංශයේ ප‍්‍රමුඛතම සංවර්ධන වැඩසටහන වන්නේ කුඩා හා ග‍්‍රාමීය කර්මාන්ත ආශ‍්‍රිත ගම් දහසක් ගොඩනැඟීමේ වැඩසටහනකි.නිෂ්පාදන ගම්මාන නම් වන මේ වැඩසටහන යටතේ රටපුරා ගම්මාන 312ක නිෂ්පාදන කි‍්‍රයාවලිය ශක්තිමත් කිරීමටත්, සංවර්ධනය කිරීමටත් අවශ්‍ය මූලික පියවර ගෙන තිබේ.නිෂ්පාදන ක්‍ෂේත‍්‍ර 32 කට මූලික මට්ටමේ සිට අවශ්‍ය පහසුකම් ලබාදීම සිදුවේ. මේ යටතේ මැටි ආශ‍්‍රිත නිෂ්පාදන, කොහු, පන්, තලකොළ හා ඉඳිකොළ, කම්මල් භාණ්ඩ, කිතුල් ආශ‍්‍රිත නිෂ්පාදන, ස්වර්ණාභරණ, පාවහන් හා සම්භාණ්ඩ, වේවැල්, ගඩොල්, ආහාරපාන ආශ‍්‍රිත නිෂ්පාදන, අත්කම් හා දැව කැටයම්, අත් කඩදාසි, අත් යන්ත‍්‍ර පේෂ කර්මාන්ත, වාත්තු භාණ්ඩ, ගෘහ භාණ්ඩ, බට ආශ‍්‍රිත නිෂ්පාදන, කෘෂි බෝග, බිම්මල්, විසිතුරු පැළ හා කැපූ පත‍්‍ර, විසිතුරු මසුන්, කළු බුලත්, ධාන්‍ය සැකසුම්, සුදු ගම්මිරිස්, සිමෙන්ති ආශ‍්‍රිත නිෂ්පාදන, මීපැණි, ඇඟලුම්, සහල් සැකැසුම්, කජුමද, කුරුඳු ආශ‍්‍රිත නිෂ්පාදන, කරවිල නිෂ්පාදන ආදී නිෂ්පාදන සිදු කිරීමට යටිතල පහසුකම් සංවර්ධනය කෙරේ.ශ‍්‍රී ලංකා හස්ත කර්මාත මණ්ඩලය (ලක්සල) එම නිෂ්පාදන මිලට ගැනීමට සූදානම්ව සිටීම එම නිෂ්පාදකයන්ට මහත් අස්වැසිල්ලකි.ගම්මානවල එවැනි කර්මාන්ත නංවාලීමෙන් පොඩි මිනිහා ලොකු මිනිසකු කිරීම උදෙසා එක් ශිල්පියකුට රුපියල් 100,000ක පමණ ණය ආධාරයක් 7%ක පොලියට ලබාදීමට සැලසුම් කර තිබේ.ණය ආධාර ලබාදීම ප‍්‍රජා මට්ටමේ සංවිධානාත්මක කි‍්‍රයාවලියකි. කර්මාන්ත ශිල්පීන් තිහක පමණ පිරිසකගෙන් යුතුව ආරම්භ කරනු ලබන සමූපකාර සංගමයක් මඟින් මේ ණය ආධාර පිරිනැමීම සිදු කරයි.ඊට අමතරව ග‍්‍රාමීය කර්මාන්ත හා ස්වයං රැකියා ප‍්‍රවර්ධන අමාත්‍යාංශය විසින් එම සමූප සංගම් සඳහා සාදා දෙනු ලබන පොදු පහසුකම් මධ්‍යස්ථාන ඒ ඒ කර්මාන්තයට අවශ්‍ය පරිදි සකස් කරනු ලැබේ.උදාහරණයක් ලෙසට මැටි කර්මාන්ත කරුවන් සඳහා අවශ්‍ය වන මැටි ඇඹරුම් යන්ත‍්‍ර සූත‍්‍ර ආදිය පොදු පහසුකම් මධ්‍යස්ථානයෙහි සවි කරන අතර ඒ මධ්‍යස්ථානයෙන් සාමාජිකයන්ගේ කර්මාන්ත අවශ්‍යතා ඉටු කරගත හැකි වනු ඇත.ග‍්‍රාමීය කර්මාන්ත හා දේශීය නිෂ්පාදන ගම්මාන 312 සංවර්ධන සඳහා රුපියල් මිලියන 355ක් වෙන් කැර තිබීම මහින්ද චින්තන වැඩ පිළිවෙළට අදාළව මෙරට පාරම්පරික ශිල්පීන් ගේ මෙන්ම කර්මාන්තකරුවන්ගේ අභිවෘද්ධිය සනිටුහන් කරන්නකි.ග‍්‍රාමීය කර්මාන්ත හා ස්වයං රැකියා ප‍්‍රවර්ධන අමාත්‍ය එස්.බී.නාවින්න මහතාගේ අදහස පරිදි ග‍්‍රාමීය ආර්ථික පුනර්ජීවන අරමුදල මඟින් ග‍්‍රාමීය ප‍්‍රදේශවල යටිතල පහසුකම් සංවර්ධනය කිරීම මෙන්ම එම ප‍්‍රදේශවල නිෂ්පාදන කි‍්‍රයාවලිය ශක්තිමත් කිරීම සිදුකැරමින් පවතී.මේ යටතේ මංමාවත් සැකසීම, වැව් ප‍්‍රතිසංස්කරණය ඇතුළු ප‍්‍රජාවගේ ශ‍්‍රමය දායක කැර ගනිමින් එකමුතු කමද වර්ධනය කෙරෙන වැඩසටහන් මඟින් කර්මන්තකරුවන්ගේ නිෂ්පාදන කි‍්‍රයාවලිය වඩාත් කාර්යක්ෂම කිරීමට මංපෙත් සකසා ඇත.මේ නිෂ්පාදන සඳහා සාධාරණ මිල ගණන් ලබාදීමට ලක්සල නිතරම සූදානමින් සිටී. එමෙන්ම දෙස් විදෙස් සංචාරකයන් සඳහා අලෙවි කවුළු දෙකක් විවරව තැබීමටද කොටුව ලක්සල ප‍්‍රධාන ශාඛාව අවධානය යොමු කොට තිබේ.අරමුණු සාක්ෂාත් කැර ගැනීමෙන් මෙරට ජනතාව අතර අපගේ දේශීය නිෂ්පාදන ජනප‍්‍රිය කැරවීමත් පිටරැටියන් අතරට අපේ නිෂ්පාදන ඉදිරිපත් කිරීමත් මැනැවින් ඉටු වනු ඇත.කුමුදිනී පි‍්‍රයංකා කුරුගල</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=aj0803161</link>
    <topic>විමසිල්ල සැනසිල්ල වේ</topic>
    <author>දෞපදී වෑවලගේ</author>
    <content>විමසිල්ල සැනසිල්ල වේස්වදේශි කොහොඹ නිෂ්පාදන ළදරු තිළිණ අසුරණයකබ‍්‍රැන්ඩික්ස් සමූහයේ මූල්‍ය කටයුතු පොදු සේවා මධ්‍යස්ථානයකින්සෙලින්කෝ ඉන්ෂුවරන්ස් රුපියල් බිලියනයක් ලාබ ලබයිළමයින් වෙනුවෙන් ‘මොබිටෙල් කැකුළු’ඉනොවේටිව් ටීචර්ස් පළමු තැන වත්තේගම මැදි මහ විදුහලටකොළඹ නගරය තුළ ත‍්‍රස්තවාදීන් සිදුකිරීමට වෙර දරන මහා ව්‍යසන මැඩපැවැත්වීම කෙරෙහි සාමාන්‍ය ජනතාවගේ නොමඳ අවධානය යොමු වී ඇති බව සනාථ කර සිටින වාර්තා දිනෙන් දින ලැබෙමින් තිබේ.ත‍්‍රස්තවාදයට එරෙහි සාමාන්‍ය ජනතාවගේ පෙළගැස්ම ලෙස හඳුන්වා දිය හැකි මෙම සිදුවීම්වල අග‍්‍රඵලය වාර්තා වූයේ ගල්කිස්සෙනි.කොළඹ වෙළෙඳ නගරය අඩපණ කිරීමට, සාමාන්‍ය ජනතාව ඝාතනය කිරීමට වෙර දරන ත‍්‍රස්තවාදීන්ට අන්ත පරාජයක් අත්කර දෙමින් ගල්කිස්ස නගරයේ බස් රථ බෝම්බය පුපුරා ගියේය.පසුගියදා වැල්ලවත්ත ප‍්‍රදේශයේ බෝම්බයෙන් සිදුවූ හානි අවම වූයේද විමසිලිමත් මහජනතාව නිසාය.පසුගියදා අගනුවර සුප‍්‍රසිද්ධ නිමි ඇඳුම් හලක් අසලදී බෝම්බවලට එරෙහිව පෙළ ගැසෙන සිවිල් ජනතාවගේ කැපවීම සියැසින් දැකගැනීමට මටද හැකියාව ලැබුණි. අසල වූ සැකකටයුතු පාර්සලයක් බෝම්බයක්දැයි නිශ්චය කරගැනීමටත්, සිවිල් ජනතාව ආරක්ෂා කරගැනීමටත් අවට සිටි සාමාන්‍ය ජනතාවම ප‍්‍රබල ලෙස කැපවී කි‍්‍රයා කරනු පෙනුණි.සැක කටයුතු ගුවන් යානා ගැන අදාළ දුරකථන අංකය අමතා දැනුම් දුන් විට මොහොතක් රැඳී සිටින ලෙස පවසා අදාළ ගුවන් යානාවේ අනන්‍යතාව තහවුරු කරගෙන ඒ බව යළි දැනුම් දෙමින්ද සැකකටයුතු පුද්ගලයන් ගැන දැනුම් දුන් වහාම ඒ සම්බන්ධයෙන් කි‍්‍රයාත්මක වෙමින්ද ආරක්ෂක අංශ සිවිල් ජනතාවගේ මෙම උද්යෝගය අගය කරමින් සිටී.එහෙත් මේ සියල්ල යටින් දිවෙන කිසියම් ආතතියක් අද අප සමාජය මුහුණ දෙමින් සිටී.කොළඹ නගරය අප රටේ ආර්ථික අගනගරයයි. දේශීය මෙන්ම විදේශීය ආයෝජකයන් ඇතුළු ව්‍යාපාරික ප‍්‍රජාව ප‍්‍රධාන වශයෙන්ම තම ව්‍යාපාරයන්හි නිරතවන්නේ කොළඹ නගරය කේන්ද්‍ර කර ගනිමිනි. ත‍්‍රස්තවාදීන් කොළඹ නගරයේ භීතිය වැපිරීමට උත්සාහ දරන්නේ එහි පවතින වැදගත්කම මනා ලෙස අවබෝධ කරගෙන සිටින බැවිනි. එහෙත් සිව්වන ඊළාම් යුද්ධයේදී ඔවුන්ගේ මෙම වෑයම මේ දක්වා සාර්ථක වී නොමැති බව නම් කිව යුතුය.මීට පෙර කොළඹ නගරයේ පැවැති අවිනිශ්චිත බව හේතුවෙන් ආයෝජකයෝ තම ආයෝජන හකුලාගෙන වෙනත් රටවල් කරා ගියෝය. කොළඹ වරායට පැමිණෙන නැව් සඳහා රක්ෂණ අධිභාරයන් පැනවිණි.ත‍්‍රස්තවාදීන් යළිත් උත්සාහ දරමින් සිටින්නේ කොළඹ නගරයේ එවන් තත්ත්වයක් ඇති කිරීමටය. එමඟින් රටේ ආර්ථිකයට මරු පහරක් එල්ල කිරීමටය. එහෙත් ආරක්ෂක අංශවල දැනුවත් කිරීම් සහ පොදු ජනතාවගේ කැපවීම් මත ත‍්‍රස්තවාදීන්ගේ අරමුණ ඉටු කර ගැනීමට අපහසු ඉලක්ක බවට පත්වෙමින් තිබේ.අද පාරක් අසල සැකකටයුතු ලෙස හැසිරෙන මිනිසකු කෙරෙහි අපගේ අවධානය යොමුවන්නේ නිරායාසයෙනි. එවන් වූ පුද්ගලයකු කොටු කර ගැනීමට ආරක්ෂක අංශවලට සහය දෙන්නේද අපමය. අද අපගෙන් රටට අවශ්‍යවී ඇත්තේද එම සේවයයි.එමෙන්ම විමසිලිමත් බව හේතුකොටගෙන මහා ව්‍යසන වැළකූ විශිෂ්ටයන් ඇගැයීමට රජයද මේ වනවිට කටයුතු කරමින් සිටී. එයද අප රටේ දශක තුනක මෑත කාලීන යුද ඉතිහාසයේ පෙර නුවූ විරූ තත්ත්වයකි. ත‍්‍රස්තවාදීන්ගේ අරමුණු බිඳලමින් රටේ ආර්ථිකය ජන ජීවිතය ආරක්ෂා කළ වීරවරයන් වීරවරියන් ලෙස ඔටුනු පළඳින අපේම සහෝදර සහෝදරියන්ගේ සේවය හෙට දිනද අප රටට අත්‍යවශ්‍යය.දෞපදී වෑවලගේ</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=aj0803162</link>
    <topic>ස්වදේශි කොහොඹ නිෂ්පාදන ළදරු තිළිණ අසුරණයක</topic>
    <author/>
    <content>විමසිල්ල සැනසිල්ල වේස්වදේශි කොහොඹ නිෂ්පාදන ළදරු තිළිණ අසුරණයකබ‍්‍රැන්ඩික්ස් සමූහයේ මූල්‍ය කටයුතු පොදු සේවා මධ්‍යස්ථානයකින්සෙලින්කෝ ඉන්ෂුවරන්ස් රුපියල් බිලියනයක් ලාබ ලබයිළමයින් වෙනුවෙන් ‘මොබිටෙල් කැකුළු’ඉනොවේටිව් ටීචර්ස් පළමු තැන වත්තේගම මැදි මහ විදුහලටශාකසාර ළදරු නිෂ්පාදන අඩංගු තිළිණ අසුරණයක් හඳුන්වා දුන් පළමු සමාගම බවට පත්වෙමින්, ස්වදේශී කර්මාන්තායතනය තම “කොහොඹ බේබි” නිෂ්පාදන පෙළ ඇතුළත් “කොහොඹ බේබි ගිෆ්ට්” තිළිණ අසුරණය වෙළෙඳපොළට හඳුන්වා දෙයි.ශාකසාර ළදරු සබන් කැටයක්, කොලෝන්, පවුඩර්, කී‍්‍රම් සහ සිත් ඇද ගන්නා සුළු කොළ පැහැති සබන් පෙට්ටියකින් මෙම අසුරණය සමන්විත වේ.සමාගම මෑතක දී තම ළදරු නිෂෂ්පාදන පෙළ පුළුල් කරමින් එයට කොහොඹ බේබි ෆ්ලෝරල් කෙයාර් නම් නිෂ්පාදන පෙළක් රෝස පැහැයෙන් හඳුන්වා දී ඇත.එම පෙළට කොහොඹ බේබි ෆ්ලෝරල් කි‍්‍රම්, ෆ්ලෝරල් පවුඩර් සහ ෆ්ලෝරල් කොලෝන් හඳුන්වා දී ඇති අතර පාරිභෝගිකයන් හට තෝරා ගැනීම සඳහා දැන් කොහොඹ ළදරු නිෂ්පාදන පෙළ වැඩිදියුණු කර ඇති බව සමාගම කියයි.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=aj0803163</link>
    <topic>බ‍්‍රැන්ඩික්ස් සමූහයේ මූල්‍ය කටයුතු පොදු සේවා මධ්‍යස්ථානයකින්</topic>
    <author/>
    <content>විමසිල්ල සැනසිල්ල වේස්වදේශි කොහොඹ නිෂ්පාදන ළදරු තිළිණ අසුරණයකබ‍්‍රැන්ඩික්ස් සමූහයේ මූල්‍ය කටයුතු පොදු සේවා මධ්‍යස්ථානයකින්සෙලින්කෝ ඉන්ෂුවරන්ස් රුපියල් බිලියනයක් ලාබ ලබයිළමයින් වෙනුවෙන් ‘මොබිටෙල් කැකුළු’ඉනොවේටිව් ටීචර්ස් පළමු තැන වත්තේගම මැදි මහ විදුහලටබ‍්‍රැන්ඩික්ස් සභාපති කෙන් බාලේන්ද්‍ර හා ප‍්‍රධාන විධායක නිලධාරි අෂ්රොෆ් ඕමාර් මහත්වරුන් බ‍්‍රැන්ඩික්ස් මර්කරි - පොදු සේවා මධ්‍යස්ථානය විවෘත කරමින්. බ‍්‍රැන්ඩික්ස් ස්ට‍්‍රැටර්ජික් එනේබල්මන්ට් කණ්ඩායම් ප‍්‍රධානි ඉමාද් බාවා හා කණ්ඩායමේ කළමනාකරු ලලින්ද්‍ර පෙරේරා මහත්වරුන් ද ඡායාරූපයේ වෙති.බ‍්‍රැන්ඩික්ස් ඇඟලුම් නිෂ්පාදනය හා අපනයනයෙන් නොනැවතී ප‍්‍රමුඛ අන්තර්ජාතික සන්නාමයන් සඳහා දැනුම මූලික කර ගත් සේවා සපයන සමාගමක් බවට පත්වීමට ප‍්‍රථම පියවර තබයි.බ‍්‍රැන්ඩික්ස් මර්කරි නමින් පොදු සේවා මධ්‍යස්ථානයක් කොළඹ ලෝක වෙළෙඳ මධ්‍යස්ථානයේ දී විවෘත කළ අතර සමූහයේ ව්‍යාපාර ඒකක 25 ට අදාළ සියලු ම මූල්‍ය කටයුතු දැන් සිදුවන්නේ එම මධ්‍යස්ථානය හරහා ය.එමෙන් ම එම ඒකකයන්හි සම්බන්ධක මධ්‍යස්ථානය ලෙස ද බ‍්‍රැන්ඩික්ස් මර්කරි කටයුතු කරන අතර එයින් සමූහයේ අනාගත වර්ධනය සඳහා සැලසුමක් කි‍්‍රයාත්මක කරනු ඇත.දැනටමත් සමූහයේ මූල්‍ය ගිණුම්කරණ කටයුතුවලින් සියයට 95 ක් ම බ‍්‍රැන්ඩික්ස් පොදු සේවා මධ්‍යස්ථානය යටතට ගෙන ඇති අතර ඒ සම්බන්ධ සියලු වගකීම් දරනු ලබන්නේ ද නව මධ්‍යස්ථානයයි.එලෙස එක් මධ්‍යස්ථානයක් යටතේ සමූහයේ සියලු ම මූල්‍ය ගනුදෙනු සිදු කිරීමෙන් එම කටයුතුවල කාර්යක්‍ෂමතාව ඉහළ නංවා ගැනීමට මෙන් ම වැදගත් තීරණ ගැනීමට ද ඵලදායී ඟයකත්වයක් සපයනු ඇත.බ‍්‍රැන්ඩික්ස් මර්කරි ආයතනය විවෘත කිරීමේ අවස්ථාවට සහභාගි වෙමින් අදහස් දැක්වූ බ‍්‍රැන්ඩික්ස් සභාපති කෙන් බාලේන්ද්‍ර මහතා පැවසුවේ මෙවැනි මධ්‍යස්ථාන හරහා කටයුතු කිරීම දැන් ලොව පුරා ම ප‍්‍රචලිත වී ඇති බවත් මෙහි ප‍්‍රතිඵලයක් ලෙස සමාගම නිශ්චිත ප‍්‍රතිලාභ අත්කර ගැනීමට අපේක්‍ෂා කරන බවත් ය.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=aj0803164</link>
    <topic>සෙලින්කෝ ඉන්ෂුවරන්ස් රුපියල් බිලියනයක් ලාබ ලබයි</topic>
    <author/>
    <content>විමසිල්ල සැනසිල්ල වේස්වදේශි කොහොඹ නිෂ්පාදන ළදරු තිළිණ අසුරණයකබ‍්‍රැන්ඩික්ස් සමූහයේ මූල්‍ය කටයුතු පොදු සේවා මධ්‍යස්ථානයකින්සෙලින්කෝ ඉන්ෂුවරන්ස් රුපියල් බිලියනයක් ලාබ ලබයිළමයින් වෙනුවෙන් ‘මොබිටෙල් කැකුළු’ඉනොවේටිව් ටීචර්ස් පළමු තැන වත්තේගම මැදි මහ විදුහලටසෙලින්කෝ ඉන්ෂුවරන්ස් පීඑල්සී, 2007 දෙසැම්බර් 31 වන දිනෙන් අවසන් වන මූල්‍ය වර්ෂය සඳහා බදු ගෙවීමෙන් පසු වාර්තාගත රුපියල් බිලියන 1 ක ලාබයක් වාර්තා කරමින් එවැනි ලාබයක් ලැබූ ප‍්‍රථම ලාංකික ලැයිස්තුගත රක්‍ෂණ සමාගම බවට පත් වී ඇත.2007 වසරේ දී රුපියල් බිලියන 17.2 ක දළ වාරික ආදායමක් වාර්තා කරමින් සෙලින්කෝ ඉන්ෂුවරන්ස් සමාගම ජීවිත හා සාමාන්‍ය රක්‍ෂණ දෙඅංශයේ ම දේශීය රක්‍ෂණ ක්‍ෂේත‍්‍රයේ ප‍්‍රමුඛ ස්ථානය තවදුරටත් පවත්වාගෙන යෑමට සමත් වී ඇත.සමාගමේ සාමාන්‍ය රක්‍ෂණ අංශය රුපියල් බිලියන 10.35 ක වාරික ආදායමක් ලද අතර එයින් රුපියල් බිලියන 6.2 ක් මෝටර් රක්ෂණ අංශයෙන් හා රුපියල් බිලියන 4.1 ක් මෝටර් නොවන රක්ෂණ අංශයෙන් වාර්තා වී ඇත.2006 වසරේ වාරික ආදායමට වඩා රුපියල් මිලියන 800 ක වැඩි ආදායමක් 2007 වර්ෂය සඳහා ලබා ඇති සාමාන්‍ය අංශය රක්‍ෂණ වෙළෙඳ පොළෙහි සියයට 37.1 ක කොටසකට හිමිකම් කියයි.සමාගමේ ජීවිත රක්‍ෂණ අංශය වන සෙලින්කෝ ලයිෆ්හි වාරික ආදායම රුපියල් බිලියන 6.8 ක් වූ අතර එය 2006 වසරට සාපේක්‍ෂව සියයට 20 ක (රුපියල් බිලියන 1.1 ක) වර්ධනයකි.මෙම කාර්යසාධනයත් සමඟම සමාගමට දේශීය ජීවිත රක්‍ෂණ වෙළෙඳපොළෙහි සියයට 34 ක කොටසකට හිමිකම් කීමට ඛ්ැකි වී ඇත. සලකා බලන ලද වර්ෂයේ දී සෙලින්කෝ ඉන්ෂුවරන්ස් සමාගමේ කොටස් මිල උපරිම අගයක් ලබා ගත් අතර 2007 මාර්තු මාසයේ දී කොටසක මිල රුපියල් 232 ක් විය.ඒ පිළිබඳව අදහස් දැක්වූ සමාගමේ සාමාන්‍ය රක්‍ෂණ අංශයේ ප‍්‍රධාන විධායක අධ්‍යක්‍ෂ අජිත් ගුණවර්ධන පැවසුවේ, “2007 වර්ෂයේ අප ලද වෙළෙඳපොළ කොටස් වර්ධනය අප ගේ අපේක්‍ෂිත මට්ටමින් ඔබ්බට යාමකි.අප විශ්වාස කරන අන්දමට අප ගේ විප්ලවීය වෙනස්කම්වල වූ නව්‍යකරණය හා ධෛර්යසම්පන්නභාවය පසුගිය වර්ෂයේ ජනතාව තුළ රක්‍ෂණය පිළිබඳව විශ්වාසය තහවුරු කිරීම සඳහා උත්පෙ‍්‍ර්රක ලෙස කටයුතු කර ඇති බවයි.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=aj0803165</link>
    <topic>ළමයින් වෙනුවෙන් ‘මොබිටෙල් කැකුළු’</topic>
    <author/>
    <content>විමසිල්ල සැනසිල්ල වේස්වදේශි කොහොඹ නිෂ්පාදන ළදරු තිළිණ අසුරණයකබ‍්‍රැන්ඩික්ස් සමූහයේ මූල්‍ය කටයුතු පොදු සේවා මධ්‍යස්ථානයකින්සෙලින්කෝ ඉන්ෂුවරන්ස් රුපියල් බිලියනයක් ලාබ ලබයිළමයින් වෙනුවෙන් ‘මොබිටෙල් කැකුළු’ඉනොවේටිව් ටීචර්ස් පළමු තැන වත්තේගම මැදි මහ විදුහලටජාතික ජංගම දුරකථන සේවා සැපයුම්කරු වන මොබිටෙල් සමාගම, ජාත්‍යන්තර ළමා දිනයේ දී ‘මොබිටෙල් කැකුළු’ නව විශේෂාංගය හඳුන්වා දෙමින් එවැන්නක් හඳුන්වා දුන් අග්නිදිග ආසියාවේ පළමු ජංගම දුරකථන කි‍්‍රයාකරුවා බවට පත් විය.’මොබිටෙල් කැකුළු’ සේවා පැකේජය අවුරුදු 4 ත් 12 ත් අතර දරුවන් වෙනුවෙන් හඳුන්වා දෙනු ලැබූවකි. 333 යන අංක, මොබිටෙල් සබඳතාවයක් සහිත දුරකථනයකින් අංකනය කිරීමෙන් කතා (සඳවතී නැන්දා ගේ කතන්දර), සාමාන්‍ය දැනීම (ලෝකයෙන් දැනුම), හාස්‍යය (බේගල් මාමා ගේ වැඩ), සත්තු (සූ එකේ සවාරියක්), යහ පුරුදු (මම හොඳ ළමයෙක්) සහ ගීත (අපි සිංදු කියමු) ආදී තොරතුරු හා විනෝදාස්වාද අංග රැසක් ලබා ගත හැකි වෙයි. 333 යන්න අංකනය කළ පසු හඳුන්වා දීමේ සේවාව භාෂා ති‍්‍රත්වයෙන් කි‍්‍රයාත්මක වන අතර ඉන් තමන් කැමති භාෂාවක් ළමුන්ට තෝරා ගත හැකි වෙයි.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=aj0803166</link>
    <topic>ඉනොවේටිව් ටීචර්ස් පළමු තැන වත්තේගම මැදි මහ විදුහලට</topic>
    <author>සුභාෂිණී ජයරත්න</author>
    <content>විමසිල්ල සැනසිල්ල වේස්වදේශි කොහොඹ නිෂ්පාදන ළදරු තිළිණ අසුරණයකබ‍්‍රැන්ඩික්ස් සමූහයේ මූල්‍ය කටයුතු පොදු සේවා මධ්‍යස්ථානයකින්සෙලින්කෝ ඉන්ෂුවරන්ස් රුපියල් බිලියනයක් ලාබ ලබයිළමයින් වෙනුවෙන් ‘මොබිටෙල් කැකුළු’ඉනොවේටිව් ටීචර්ස් පළමු තැන වත්තේගම මැදි මහ විදුහලටසුභාෂිණී ජයරත්නපාසල් ගුරුවරුන් ගේ පරිගණක ආශ‍්‍රිත තොරතුරු තාක්ෂණික දැනුම වඩාත් ඉහළ තලයකට ගෙන ඒමටත්, තොරතුරු සන්නිවේදනය ශිෂ්‍ය කේන්ද්‍රීය අධ්‍යාපනයේ අත්‍යාවශ්‍ය සහ කාර්යක්ෂම මෙවලමක් ලෙස ගුරුවරුන් අතර ව්‍යාප්ත කිරීමටත් ඒ පිළිබඳව ගුරුවරුන්ගේ යොමුවීම ඇගැයීමටත් අධ්‍යාපන අමාත්‍යාංශය හා මයික්‍රොසොෆ්ට් ශ‍්‍රී ලංකා ආයතනය එක්ව මෙහෙයවූ ‘ඉනොවේටිව් ටීචර්ස්’ තරගයේ සහතික පත‍්‍ර ප‍්‍රදානෝත්සවය පසුගියදා අධ්‍යාපන අමාත්‍යාංශ ශ‍්‍රවණාගාරයේදී පැවැත්විණි.තොරතුරු සන්නිවේදන සාක්ෂරතාව පිළිබඳ ගුරුවරුන් ගේ දැනුම විමසුමට ලක්කිරීම පිණිස මේ වසර මැද භාගයේදී ගුරුවරුන් අතර සෑම පළාතක්ම නියෝජනය වන පරිදි විභාගය පවත්වා ඇත.එම තොරතුරු සාක්ෂරතා දැනුම් මිනුම් තරගයෙන් ඉදිරියට එන ජයග‍්‍රාහී ගුරුවරුන් තිදෙනෙකුට වියට්නාමයේදී පැවැත්වෙන ජාත්‍යන්තර ගුරු සමුළුවකට ද සහභාගි වීමට අවශ්‍ය සියලු ප‍්‍රතිපාදන මයික්‍රොසොෆ්ට් ආයතනය මගින් ලබාදීමට කටයුතු සම්පාදනය කර ඇත.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>16</day>
    </date>
    <link>http://www.silumina.lk/2008/03/16/_art.asp?fn=aw0803161</link>
    <topic>අපේ අම්මා මැරිලා කියලයි අපි හිතා ඉන්නේ</topic>
    <author>මතුගම මහින්ද විජේතිලක</author>
    <content>අපේ අම්මා මැරිලා කියලයි අපි හිතා ඉන්නේසමාජයට අහිතකර වූ විවිධ අපරාධ විවිධ දුසිරිත්වලින් ජීවිතය කිළුටු කැරගත් සිරකාරියන් අතරින් වුවද දළදා මැදුරේ තේවා හඬ ඇසෙන විට දොහොත් නඟා සාදුකාර දෙන්නියන් ද බෝගම්බර සිර ගෙය තුළ නැතුවා නොවේ. නැතිබැරිකමට සොරකමක් කරන්නට ගොස් නීතියේ රැහැනට අසු වී අත්ලෙහි නිකට රඳවා ගෙන තම දූ දරුවන් ගැන සිතමින් පසු තැවිලිවෙන්නියන් මෙන් ම සැලසුම් සහගතව මහා පරිමාණ වංචාවන් සිදු කොට දූ දරුවනට ද නිගා දී සිරගෙදර වහලේ උළු ගණන් කරන “මැඩම්”ලා ද සිටිති.ඉහළ මට්ටමේ ව්‍යාපාර පවත්වාගෙන යාන වාහන මහා මන්දිර සහිතව සුර සැප විඳි නෝනා මහත්වරු මුදල් සමඟ සෙල්ලම් කරන්නට ගොස් ලෙල්ලම් වී දූ දරුවන්ට පවා එපා වී සිටි කාන්තාවන්, උපාසිකාවන් බවට පත් වී යළිත් නරක කාලය ගෙවී ගොස් දැහැමි පිළිවෙත්වල යෙදෙමින් නැවත ව්‍යාපාර ආරම්භ කොට බෝගම්බර සිර ගෙදර සුබසාධක නිලධාරීන්ට පින් දෙමින් කටයුතු කරන කතාවකි මේ.ඇය රැජනක් සේ ජීවත්වූ කාන්තාවක නිසා ඇයට රාණි යැයි කියමු. රාණි සුරූපීය. ඉගෙනුම ලැබූ පාසලේ කැපී පෙනෙන තරුවක් වූවාය. සුරූපී බව නිසා ම වැදගත් ධනවත් පවුලක තරුණ ව්‍යාපාරිකයකු සමඟ වයස 17-18 වන විට ම විවාහ වීමේ වාසනාව ඇයට ලැබිණි. ඇය විවාහ කැර ගත් පසුව ඇගේ ස්වාමි පුරුෂයා ද ශීඝ‍්‍රයෙන් තව තවත් ව්‍යාපාරික මට්ටමෙන් දියුණුව කරා ගමන් කළේය.මේ ආර්ථික දියුණුව ඉදිරියේ රාණි ද ඇඟලුම් කම්හලක් ආරම්භ කළා ය. එහි කටයුතු ද ඉතා ඉක්මනින් දියුණුව කරා ගෙන යෑමට ඇය සමත් වූවාය. ඇගේ අත මිට සරුවීමත් සමඟ ම සුඛෝපභෝගී යාන වාහන භාවිත කරමින් සැප සම්පත් මැද සතුටු වූවාය.වයස අවුරුදු විසි පහ වන විට ඇය පාසල් යන දියණියන් දෙදෙනකුගේ මවක වූවා ය. ආර්ථික දියුණුවත් සමඟ ම සිතේ් සතුට වැඩි දියුණු වෙද්දී ඇගේ තාරුණ්‍යය ද තව තවත් දිදුලන්නට වීය. රන් රිදී මුතු මැණික්වලින් ද වටිනා ඇඳුම් පැළඳුමෙන් ද සැරසී තොල් නිය රතු කැර ගත් “මැඩම්” දෙස වරක් බැලූ කෙනෙක් තවත් වරක් නොවරදවා ම බලන බව ඇය ද දන්නා කරුණකි.ඉහළ පැළැන්තියේ හෝටල්වල සාද සඳහා ඇයට නිතර නිතර සහභාගිි ;වන්නට සිදුවීය. බොහෝ දෙනාගේ සමීප හිතවත්කම්, ඇයි හොඳයිය, ඇගේ සිත උද්දාමයට පත්කරවීය. මේ ලෞකික වාසනාවේ කිරි ඉතිරෙන විට ඇයට සැමියා මදි පුංචි වී පෙනෙන්නට වීය. ඇය සල්ලාල තරුණයන් ප‍්‍රිය කරන්නට වූවා ය. අතමිට සරු වනවිට යුක්තිය සාධාරණය ගුණ දහම පලා යන බව ඇගේ සිහියට නැඟුණේ නැත. වයස අවුරුදු හතළිහ වන විටද ඇය තවමත් ගැටිස්සියකගේ මානසිකත්වයක පසුවූවාය.රටේ පිළිගත් වැදගත් රැකියා තානාන්තරවල නියුතු ඇගේ පවුලේ සමීප නෑදෑයෝ ද මේ විපිරියාස ඉදිරියේ නිහඬ වූයේ ධනයෙන් උන්මාද වූ ඇය වැදගත් පවුල් පසුබිමේ ගුරුත්වාකර්ෂණයෙන් මිදී නිදහසේ ගුවනේ සැරිසැරූ චන්ද්‍රිකාවක් වූ බැවිනි. මේ වනවිට තරුණ වියේ සිටි දියණියන් දෙදෙනා ද මවගේ “විකාර” නොරිස්සූහ.ස්වාමිපුරුෂයා සහ දියණියන් දෙදෙනා ඇය අහසේ වලාකුළු මත පාවෙමින් ගෙවන ජීවිතය පිළිබඳ කනගාටු වූහ. ලජ්ජාවෙන් පීඩිතව සුසුම් හෙළුෑහ.ව්‍යාපාර පරිපාලනය දෙවැනි කළ රාණි මැඩම් පසිඳුරන් පිනවීම මුල් තැනට ගෙන කටයුතු කරද්දී පරාභව සූත‍්‍රයේ දැති රෝදය ඉබේ ම කැරකෙන්නට වීය. විශ්වාසය කඩකිරීමේ චෝදනා එකසිය හතළිස් දෙකකට රාණි මැඩම් පොලීසියෙන් අත්අඩංගුවට ගැනිණ. මෙයින් බොහොමයක්ම ගනුදෙනු කළ ආයතනවලට ඇය අස්සන් කොට දුන් අගරු චෙක්පත් පිළිබඳ චෝදනා ය. ඇගේ ව්‍යාපාර වැසී ගියේය. මේ කුසුම වටා කැරකුණු බමරුන් දැන් පැත්ත පළාතේ නොඑන තත්ත්වයක් උදාවීය.රිදී කළේ රන් කොතළේ බීපු මට - නිකං කළේ දිය නැතිවිය පිපාසෙට යැයි අන්දරේ පලු ගසක් යට වැටී කීවා සේ සිර ගෙදර බෙලෙක් පිඟානේ බත් බුදින්නට රාණිට සිදු වීය. අධිකරණයෙන් ඇප නියම කළ ද ඇයට ඇප තියන්නට පවා කෙනකු ඉදිරිපත් වූයේ නැත.ඇගේ මානසිකත්වය කොයි තරම් පහළට වැටුණාද යත් ඇයට කෑම බීම පවා අප‍්‍රිය විය. කෑවත් නොදිරවන තත්ත්වයක් උදාවීය. සියල්ලට ම මනස ප‍්‍රධාන වන බවට රාණි හොඳම සාධකයක් වූවාය. ඇය අසනීප වූවාය. ප‍්‍රතිකාර කළ ද සුවයක් පෙනෙන්නට නොතිබුණි. වයස අවුරුදු හතළිහක් වූ මේ කාන්තාව තුන් කුදුගැසී සැරයටියෙන් ගමන් කරන තත්ත්වයට පත්වූවාය.මේ කාන්තාව ගේ අතීත සෞභාග්‍යයත්, පාපයේ ආදීනවයත් ලොවට හඬ ගා කියමින් අද ගෙවන ශෝචනීය ජීවිතය පිළිබඳ සාකච්ඡා කළ බෝගම්බර බන්ධනාගාරයේ සුබසාධක නිලධාරීහු ඇය පිළිබඳ විශේෂ අවධානයක් යොමු කළහ. ඇය සමඟ සාකච්ඡා කළහ.”නෝනා බලන්න ඔබ තවම තරුණයි. ඔබට නැවතත් දියුණු වෙන්න පුළුවන්. නැවතත් ව්‍යාපාර ආරම්භ කරන්න පුළුවන්. සිතට ධෛර්යය ගන්නැ’යි ඔව්හු ඇගේ සිතට කතා කළහ.”මහත්තයලට පිස්සු. මගේ දරුවන්ටත් මා එපා වෙලා. මගේ සියලු දේ ම නැතිවෙලා. මට දැන් මොන දියුණුවක් ද? මාව හෙට අනිද්දා මැරිලා යාවි.” ඇය කීවාය.”නැහැ නැහැ ඔබට වාසනාව තියෙනවා. අපල කාලය ගෙවිලා ඉවරයි. හෙට පාන්දර මම අලුත් ජීවිතයක් ආරම්භ කරනවාය කියා හිතාගෙන අවදි වෙන්න. ඔබේ ආගම දහම අනුව උදේ හවස තෙරුවන් වැඳ අධිෂ්ඨාන කරන්න. හෘදය සාක්කියට එකඟ ව කළ වැරැදි පිළිගන්න. කලින් වින්ද සැප සම්පත් ගැන විතරක් හිතන්න එපා. කළ වැරදි අතහැර අලුත් ජීවිතයක් ආරම්භ කරනවාය කියා සිතට ධෛර්යය ගන්නැ”යි උපදෙස් දුන්හ.ඊට පසු දින උදේ සිට ඇය ආගමික වතාවත්වල යෙදුණාය. සිල් සමාදන් වූවාය. ගලිගමුවේ ඥාණදීප හිමියන් බන්ධනාගාරයට පරිත්‍යාග කළ බණ දහම් පොත් කියවන්නට වූවාය. ඇය අතීතයේ කළ වැරදි තේරුම් ගෙන පන්සිල් රකිමින් ඉක්මන් සුවය ප‍්‍රාර්ථනා කළාය. මාස දෙකක් තුනක් ගතවන විට ඇය සම්පූර්ණයෙන් ම රෝගී තත්ත්වයෙන් මිදුණාය. සැරයටිය ඉවතට දමා ශක්තිමත්ව නැඟී සිටියාය. දිනක් ඇගේ ඇඳුම් බෑගයේ තිබී දියණියකගේ දුරකතන අංකය ඇයට ලැබිණි.”සර්! මෙන්න මගේ දුවකගේ ටෙලිපෝන් නම්බර් එක. හැබැයි මගේ වැරදි වැඩ නිසා දූලට මාව එපා වෙලා. මටත් දූලගෙ මූණ බලන්න බැහැ. ඒත් සර් කතා කර බලන්නැ”යි ඇය සුබසාධක නිලධාරි මහතකුට නොම්මරය දුන්නාය.ඒ මහතා එම අංකය ඇමතුවේය. “අනේ මහත්මයා, අපිට නම් එයාව උවමනා නෑ. අපි අපේ අම්මා මැරිලයි කියා හිතාගෙන ඉන්නේ. අපිට එයා කළ නින්දාවලට එයාම දැන් දුක්විඳිනවා. එයා වගේ කෙනකුට අම්මයි කියන්නත් පුළුවන්දැ”යි දියණිය පිළිතුරු දුන්නා ය.”හරි මිස්! ඔබ හරි. ඒත් එකක් විතරක් හිතන්න. ඔබ මේ ලෝකයට වැදුවා. එක බිංදුවක් හරි ලේ කිරි කර පෙවූ බව විතරක් හිතන්න. හොඳයි අම්මා මුණගැහෙන්න එපා. කරුණාකර නුවර දළදා වඳින්න ආපු දවසක හරි මට කෝල් එකක් දීලා ඇවිත් මාව මුණ ගැහෙන්නැ”යි සුබසාධක නිලධාරි අනිල් කුමාර මහතා ඇයට පැවැසීය.අම්මාගේ චර්යාව දන්නා දියණිය ඇය මුණගැහෙන්නට උනන්දු වූයේ නැත. එහෙත් මාස කීපයකට පසු නුවර පැමිණි විට අනිල් කුමාර මහතා හමුවෙන්නට බන්ධනාගාරයට පැමිණීමට තරම් ඇය සදාචාර සම්පන්න වූවාය.එදින බෝගම්දර සිරගෙදර කාන්තා අංශයේ භාවනා වැඩසටහන කි‍්‍රයාත්මක වූ දවසය. දියණියට කරුණු කාරණා පැහැදිලි කළ සුබසාධක නිලධාරීහු භාවනා ශාලාව අසලට කැඳවා ගෙන ගියහ. රාණීට නොපෙනෙන පරිදි ඈත සිට දියණියට රාණි පෙන්නුවේය. රාණි ආගමික වතාවත් කරන හැටි, ඉන් අනතුරුව භාවනා වඩන හැටි පෙන්වීය. භාවනා වැඩසටහන අවසන් වනතුරු අම්මාට කතා නොකරන ලෙසද පැවැසීය.දියණිය මෑණියන් දෙස බලා සිටියාය. එදා තොල්, නිය රතු කොට සරුංගලයක් සේ ජීවත් වූ මෑණියන් අද ඉතා තැන්පත්ය. ඇගේ මුහුණ නිවුණු කාරුණික බවකින් ප‍්‍රසන්න වී ඇත. සුදුවතින් සැරසී සිටින අම්මා ඇත්තට ම උපාසිකාවකි. භාවනාව අවසන් වූ වහාම දියණිය අම්මා ළඟට දුවගෙන ගියාය.ඇගේ පාමුළ වැටී දෙපා වැන්දාය. මෑණියන් බදාගෙන සිප ගත්තාය. අම්මා ද අතීත පාප කර්මයන් ගේ විපාක ගෙවා අවසන් කොට අපායෙන් නිදහස් වූවකු සේ දියණිය සිප ඉවත බලාගෙන ඇය ඇමතුවාය.”දුවේ! මට ඔය ගොල්ලන්ගෙ මූණු බලන්න ලැජ්ජයි. මම කරපු වැරදිවලට. දුවට මම වැඳලයි සමාව ගන්න ඕනෑ” කීවාය.”නැහැ. දැන් මගේ අම්මා හොඳයි” දියණිය නැවතත් මෑණියන් සිප ගත්තාය.බන්ධනාගාර නිලධාරීන්ගේ පවා දෑස් කෙවෙනිවලට කඳුළු උනා තිබිණි. ඒ කරුණාවේ කඳුළු බිඳුය.රාණි දැන් උපාසිකාවකි. බන්ධනාගාරය තුළ මැනැවින් ආගමික වතාවත් ඉටු කරන්නියකි. එයින් සෑහීමකට පත් වූ සුබසාධක නිලධාරීහු ඇය වෙනුවෙන් විශේෂ වාර්තාවක් අධිකරණයට ඉදිරිපත් කළහ. ඇගේ නඩු 142ට ම රුපියල් 10 ගණනේ රුපියල් 1420 ක ඇපයක් මත ඇය නිදහස් කළාය. ඇගේ දියණියෝ ඇය නැවත බාරගත්හ.අද රාණි මැඩම් ඇඟලුම් කම්හලක අයිතිකාරිය ලෙස නැවතත් දියුණුවට පත්වී සිටින්නීය. හැබැයි, ඒ ධර්මානුකූල දිවිපැවැත්මක් යටතේ ය. ඇය දැන් දනට පිනට නැඹුරුය. ආගමට දහමට අනුව යහපත් කාන්තාවක ලෙස යළිත් දියුණුවේ සතුට උපේක්ෂාවෙන් වින්දනය කරන්නීය.මතුගම මහින්ද විජේතිලක</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=aa0803231</link>
    <topic>’රන් දොරෙන්’ පාරවල් - පාලම් හදන්න කෝටි 48438 ක්</topic>
    <author>නිහාල් පී. අබේසිංහ</author>
    <content>’රන් දොරෙන්’ පාරවල් - පාලම් හදන්න කෝටි 48438 ක්‘අනාගතය දුටු මිනිසා’ අවසන් ගමනේඛේමා සමරවීර දේහයට ජනපතිගෙන් අවසන් ගෞරවසාමය ළඟා කරන අවස්ථාවක් වේවා!ඉවසීමෙන් සාමයෙන් කටයුතු කරමුපාස්කු දින පණිවුඩඅම්පාරෙන් එස්.ටී.එෆ්.ඉවත් කෙළේ ආරක්ෂක ක‍්‍රමෝපායක් හැටියටජීවන අවියක් ලෙසින් ‘කඩුව’ මුවහත් කෙරෙයිපරෙස්සමෙන්... මෙදා බක්මහ අකුණු සැරයිදැයට කිරුළ ප‍්‍රතිඵල නිකුත් වෙයිබී පොසිටිව් වර්ගයේ වකුගඩුවක් ඕනෑශ‍්‍රීමත් ආතර් සී. ක්ලාක් මහතා ගේ දේහයනිහාල් පී. අබේසිංහරජය කි‍්‍රයාත්මක කරන ‘රන් දොර’ වැඩසටහන යටතේ රට පුරා මාර්ග හා පාලම් ඉදිකිරීමට රජය රුපියල් කෝටි 48435 ක් වැය කරයි.මුදල් අමාත්‍යාංශයේ ආර්ථික සංවර්ධනය පිළිබඳ ජාතික සභාව හා මහාමාර්ග සංවර්ධන අමාත්‍යාංශය මෙම වැඩසටහන මෙහෙයවයි.මේ යටතේ දකුණු අධිවේගි මාර්ගයට රුපියල් කෝටි 6719 ක් ද, කොළඹ වටරවුමේ අධිවේගි මාර්ගයට රුපියල් කෝටි 8688 ක් ද, පුත්තලම අනුරාධපුර හබරණ ති‍්‍රකුණාමලය මාර්ගයට රුපියල් කෝටි 2351 ක් ද නැගෙනහිර අධිවේගි මාර්ගයට කෝටි 9000 ක් ද, මාතර පොතුවිල් මාර්ගයට රුපියල් කෝටි 1785 ක් ද අක්කරේපත්තු ති‍්‍ර’මලය මාර්ගයට රුපියල් කෝටි 835 ක් ද වැය කරනු ලැබේ.මන්නාරම පාලම ඉදිකිරීමට රුපියල් කෝටි 201 ක් ද, ආරුගම්බේ පාලම ඉදිකිරීමට කෝටි 160 ක් ද, කින්නියා පාලමට කෝටි 169 ක් ද වෙන් කර ඇතැයි ආර්ථික සංවර්ධනය පිළිබඳ ජාතික සභාව පවසයි.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=aa0803232</link>
    <topic>‘අනාගතය දුටු මිනිසා’ අවසන් ගමනේ</topic>
    <author/>
    <content>’රන් දොරෙන්’ පාරවල් - පාලම් හදන්න කෝටි 48438 ක්‘අනාගතය දුටු මිනිසා’ අවසන් ගමනේඛේමා සමරවීර දේහයට ජනපතිගෙන් අවසන් ගෞරවසාමය ළඟා කරන අවස්ථාවක් වේවා!ඉවසීමෙන් සාමයෙන් කටයුතු කරමුපාස්කු දින පණිවුඩඅම්පාරෙන් එස්.ටී.එෆ්.ඉවත් කෙළේ ආරක්ෂක ක‍්‍රමෝපායක් හැටියටජීවන අවියක් ලෙසින් ‘කඩුව’ මුවහත් කෙරෙයිපරෙස්සමෙන්... මෙදා බක්මහ අකුණු සැරයිදැයට කිරුළ ප‍්‍රතිඵල නිකුත් වෙයිබී පොසිටිව් වර්ගයේ වකුගඩුවක් ඕනෑශ‍්‍රීමත් ආතර් සී. ක්ලාක් මහතා ගේ දේහයචන්ද්‍රිකා සන්නිවේදනයේ පියා හෙවත් අනාගතය දුටු මිනිසා යන විරුදාවලි ලත් ආතර් සී. ක්ලාක් විද්වතාණන් සදහට ම සමුගත්තේ ය.1917 දෙසැම්බර් 16 වැනි දා එංගලන්තයේ බටහිර ප‍්‍රදේශයේ සමර්සෙට් ප‍්‍රාන්තයේ මයින්හෙඩ් නම් ගමේ උපත ලැබූ එතුමා කොළඹ දී මිය යන විට 90 වැනි වියේ පසු විය.ආතර් සී. ක්ලාක් මහතා ගේ ඉල්ලීම පරිදි අවමඟුල් උත්සවයකිසිම ගුණ කථනයකින් තොරව ආගමික චාරිත‍්‍රවලින් තොරව සිදු කිරීමට නියමිත බව ආතර් සී. ක්ලාක් මහතා ගේ් මාධ්‍ය නිලධාරි නාලක ගුණවර්ධන මහතා ‘සිළුමිණ’ ට කීය.පසුගිය දිනවල දී මහින්ද රාජපක්ෂ ජනාධිපතිතුමා, රත්නසිරි වික‍්‍රමනායක අගමැතිතුමා, රනිල් වික‍්‍රමසිංහ විපක්ෂ නායකතුමා, ඇමැතිවරු, තානාපතිවරු හා රජයේ ඉහළ නිලධාරීහු බාන්ස් පෙදෙසේ නිවෙසට පැමිණ ආතර් සී. ක්ලාක් මහතා ගේ දේහයට අවසන් ගෞරව දැක්වූහ.එතුමා ගේ ආදාහනයට සහභාගි වීම පිණිස ආතර් සී. ක්ලාක් මහතා ගේ බාල සොහොයුරා වන පෙ‍්‍රඩ් ක්ලාක් හා බාල සොහොයුරිය වන මේරි ක්ලාක් යන දෙදෙනා සිය දරුවනුත් සමඟ ශ‍්‍රී ලංකාවට පැමිණ සිටියහ. </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=aa0803239</link>
    <topic>ඛේමා සමරවීර දේහයට ජනපතිගෙන් අවසන් ගෞරව</topic>
    <author/>
    <content>’රන් දොරෙන්’ පාරවල් - පාලම් හදන්න කෝටි 48438 ක්‘අනාගතය දුටු මිනිසා’ අවසන් ගමනේඛේමා සමරවීර දේහයට ජනපතිගෙන් අවසන් ගෞරවසාමය ළඟා කරන අවස්ථාවක් වේවා!ඉවසීමෙන් සාමයෙන් කටයුතු කරමුපාස්කු දින පණිවුඩඅම්පාරෙන් එස්.ටී.එෆ්.ඉවත් කෙළේ ආරක්ෂක ක‍්‍රමෝපායක් හැටියටජීවන අවියක් ලෙසින් ‘කඩුව’ මුවහත් කෙරෙයිපරෙස්සමෙන්... මෙදා බක්මහ අකුණු සැරයිදැයට කිරුළ ප‍්‍රතිඵල නිකුත් වෙයිබී පොසිටිව් වර්ගයේ වකුගඩුවක් ඕනෑශ‍්‍රීමත් ආතර් සී. ක්ලාක් මහතා ගේ දේහයමහින්ද රාජපක්ෂ ජනාධිපතිතුමා ඊයේ (22) දහවල් මාතර ගබඩා වීදියේ පිහිටි මංගල සමරවීර මහතා ගේ නිවෙසට පැමිණ ඒ මහතා ගේ මෑණියන් වන අභාවප‍්‍රාප්ත ඛේමා සමරවීර මහත්මිය ගේ දේහයට සිය අවසන් ගෞරවය පුද කර සිටියේ ය.මැති ඇමැතිවරු රැසක් ම ඊයේ ඛේමා සමරවීර මහත්මියට අවසන් ගෞරවය දැක්වූහ. ඒ මහත්මිය ගේ අවසන් කටයුතු හෙට (සඳුදා) පස්වරු 3 ට මාතර සනත් ජයසූරිය කී‍්‍රඩාංගණයේ දී සිදු කෙරේ.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=aa0803236</link>
    <topic>සාමය ළඟා කරන අවස්ථාවක් වේවා!</topic>
    <author/>
    <content>’රන් දොරෙන්’ පාරවල් - පාලම් හදන්න කෝටි 48438 ක්‘අනාගතය දුටු මිනිසා’ අවසන් ගමනේඛේමා සමරවීර දේහයට ජනපතිගෙන් අවසන් ගෞරවසාමය ළඟා කරන අවස්ථාවක් වේවා!ඉවසීමෙන් සාමයෙන් කටයුතු කරමුපාස්කු දින පණිවුඩඅම්පාරෙන් එස්.ටී.එෆ්.ඉවත් කෙළේ ආරක්ෂක ක‍්‍රමෝපායක් හැටියටජීවන අවියක් ලෙසින් ‘කඩුව’ මුවහත් කෙරෙයිපරෙස්සමෙන්... මෙදා බක්මහ අකුණු සැරයිදැයට කිරුළ ප‍්‍රතිඵල නිකුත් වෙයිබී පොසිටිව් වර්ගයේ වකුගඩුවක් ඕනෑශ‍්‍රීමත් ආතර් සී. ක්ලාක් මහතා ගේ දේහයශ‍්‍රී ලංකාවේ කිතුණු බැතිමතුන් සැමට මෙම පාස්කු මංගල්‍යය දේවාශිර්වාදයෙන් පිරි සාමය ළඟා කරන අවස්ථාවක් වේවායි ජනාධිපති මහින්ද රාජපක්ෂ මැතිතුමා මෙවර පාස්කු උලෙළ නිමිත්තෙන් පණිවුඩයක් නිකුත් කරමින් කියා සිටී. ජනාධිපතිතුමාගේ පාස්කු මංගල්‍යය පණිවුඩය මෙසේ ය.පාස්කු උත්සවය කිතුනු බැතිමතුන් ගේ සුවිශේෂ වූ මංගල දිනයක් වන්නේ කි‍්‍රස්තුස් වහන්සේ මළවුන්ගෙන් නැගිටීම මගින් සිය දේවත්වය සනාථ කිරීම මෙන් ම එයින් කියැවෙන මාර පරාජය තුළින් මිනිසාට ද මරණයේ ග‍්‍රහණය අභිබවා යෑමේ මාර්ගය පෙන්වාදීම නිසාය.සියල්ලන් කෙරෙහි දයාව දැක්වීමේ පණිවුඩය ගෙනෙන කිතුනු දහම තුළින් මිනිස් ජීවිතයෙහි ඇතිවන පුනර්ජීවනය සංකේතවත් කරන පාස්කු උත්සවය ජාති ආගම්, භාෂා, කුල, ගෝත‍්‍ර ආදී වශයෙන් භේද වී ඇති මිනිස් සමාජයට ක්ෂමාව, අවබෝධය සහ සහජීවනය ළඟාකර ගන්නා අගනා මාර්ගයක් පෙන්වා දෙයි.ශ‍්‍රී ලංකාවේ කිතුනු බැතිමතුන් සැමට මෙම පාස්කු මංගල්‍යය දේවාශිර්වාදයෙන් පිරි සාමය ළඟා කරන අවස්ථාවක් වේවා!</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=aa0803237</link>
    <topic>ඉවසීමෙන් සාමයෙන් කටයුතු කරමු</topic>
    <author/>
    <content>’රන් දොරෙන්’ පාරවල් - පාලම් හදන්න කෝටි 48438 ක්‘අනාගතය දුටු මිනිසා’ අවසන් ගමනේඛේමා සමරවීර දේහයට ජනපතිගෙන් අවසන් ගෞරවසාමය ළඟා කරන අවස්ථාවක් වේවා!ඉවසීමෙන් සාමයෙන් කටයුතු කරමුපාස්කු දින පණිවුඩඅම්පාරෙන් එස්.ටී.එෆ්.ඉවත් කෙළේ ආරක්ෂක ක‍්‍රමෝපායක් හැටියටජීවන අවියක් ලෙසින් ‘කඩුව’ මුවහත් කෙරෙයිපරෙස්සමෙන්... මෙදා බක්මහ අකුණු සැරයිදැයට කිරුළ ප‍්‍රතිඵල නිකුත් වෙයිබී පොසිටිව් වර්ගයේ වකුගඩුවක් ඕනෑශ‍්‍රීමත් ආතර් සී. ක්ලාක් මහතා ගේ දේහයකුරුසියේ එල්ලී මරණ වේදනා විඳි කි‍්‍රස්තුස් වහන්සේ තමන් මරණයට පත් කළ වධකයන්ට සමාව දුන් අයුරින් අද සමාජයේ සිදුවන අයුතු අසාධාරණය ඉදිරියේ ඉවසීමෙන් හා සාමයෙන් කටයුතු කරමින් දේශය ගොඩනැංවීමට උත්සාහ කරමු යැයි මෙවර පාස්කු මංගල්‍යය වෙනුවෙන් පණිවුඩයක් නිකුත් කරන අගමැති රත්නසිරි වික‍්‍රමනායක මහතා කියා සිටී.එම පණිවුඩයේ මෙසේ ද දැක්වෙයි.කි‍්‍රස්තුස් වහන්සේ ජීවිතය ජයගෙන ඉවසීම හා බලාපොරොත්තුව මඟින් අපට මහඟු ආදර්ශයක් ගෙන දෙයි. ශ‍්‍රී ලාංකේය ජනතාවක් වන අප ජාති කුල මල භේද අමතක කර දමා එක මවකගේ ධජයක් සෙවනේ ලැගුම් ගන්නට මේ පාස්කු මංගල්‍යයේ සැඟවුණු පුවත අප හදවත් තුළ සරු ලෙස රෝපණය කළ යුතුය.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=aa0803233</link>
    <topic>පාස්කු දින පණිවුඩ</topic>
    <author/>
    <content>’රන් දොරෙන්’ පාරවල් - පාලම් හදන්න කෝටි 48438 ක්‘අනාගතය දුටු මිනිසා’ අවසන් ගමනේඛේමා සමරවීර දේහයට ජනපතිගෙන් අවසන් ගෞරවසාමය ළඟා කරන අවස්ථාවක් වේවා!ඉවසීමෙන් සාමයෙන් කටයුතු කරමුපාස්කු දින පණිවුඩඅම්පාරෙන් එස්.ටී.එෆ්.ඉවත් කෙළේ ආරක්ෂක ක‍්‍රමෝපායක් හැටියටජීවන අවියක් ලෙසින් ‘කඩුව’ මුවහත් කෙරෙයිපරෙස්සමෙන්... මෙදා බක්මහ අකුණු සැරයිදැයට කිරුළ ප‍්‍රතිඵල නිකුත් වෙයිබී පොසිටිව් වර්ගයේ වකුගඩුවක් ඕනෑශ‍්‍රීමත් ආතර් සී. ක්ලාක් මහතා ගේ දේහයපාස්කු දින පණිවුඩවාද භේද දුරලා රටේ සාමය ස්ථාපිත කරනු වස් මෙවර පාස්කු මංගල්‍යය සහ සිංහල - දෙමළ අලුත් අවුරුද්ද ඉහළින් ම උපයෝගි කරගත යුතු වන්නේ එම උත්සව සාමය සමගිය එකමුතුව පෙරදැරි කරගන්නා බැවින් යැයි මෙවර පාස්කුමංගල්‍යය සහ සිංහල - දෙමළ අලුත් අවුරුද්ද නිමිත්තෙන් පණිවුඩයක් නිකුත් කරන කොළඹ අගරදගුරු අතිඋතුම් ආචාර්ය ඔස්වල්ඩ් ගෝමිස් හිමිපාණෝ කියා සිටිති.වාර්ගික එකමුතුව පෝෂණය කිරීම සඳහා සිංහල - දෙමළ අලුත් අවුරුද්ද උපකාරී වේවායි ප‍්‍රාර්ථනා කරති.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=aa0803234</link>
    <topic>අම්පාරෙන් එස්.ටී.එෆ්.ඉවත් කෙළේ ආරක්ෂක ක‍්‍රමෝපායක් හැටියට</topic>
    <author/>
    <content>’රන් දොරෙන්’ පාරවල් - පාලම් හදන්න කෝටි 48438 ක්‘අනාගතය දුටු මිනිසා’ අවසන් ගමනේඛේමා සමරවීර දේහයට ජනපතිගෙන් අවසන් ගෞරවසාමය ළඟා කරන අවස්ථාවක් වේවා!ඉවසීමෙන් සාමයෙන් කටයුතු කරමුපාස්කු දින පණිවුඩඅම්පාරෙන් එස්.ටී.එෆ්.ඉවත් කෙළේ ආරක්ෂක ක‍්‍රමෝපායක් හැටියටජීවන අවියක් ලෙසින් ‘කඩුව’ මුවහත් කෙරෙයිපරෙස්සමෙන්... මෙදා බක්මහ අකුණු සැරයිදැයට කිරුළ ප‍්‍රතිඵල නිකුත් වෙයිබී පොසිටිව් වර්ගයේ වකුගඩුවක් ඕනෑශ‍්‍රීමත් ආතර් සී. ක්ලාක් මහතා ගේ දේහයදේශපාලනය ගෑවීම කනගාටුදායකයි:අම්පාර ප‍්‍රදේශයේ ස්ථානගතව සිටි පොලිස් විශේෂ කාර්ය බලකා භටයන් පිරිසක් එම ප‍්‍රදේශයෙන් ඉවත් කොට ඇත්තේ කිසියම් දේශපාලන අවශ්‍යතාවයකට බවට ඇතැම් මාධ්‍ය ගෙන යන ප‍්‍රචාරය සම්පූර්ණයෙන්ම සාවද්‍ය හා නොමඟ යවන සුළු ප‍්‍රකාශයක් පමණක් නොව නිලධාරීන්ගේ චිත්ත ධෛර්යය බිඳ දමන්නක් බව පොලිස්පති වික්ටර් පෙරේරා මහතා කියයි. එවැනි කි‍්‍රයාමාර්ගයක් ගෙන ඇත්තේ රජයේ ආරක්ෂක ප‍්‍රධානීන් විසින් රටේ ඉදිරි ආරක්ෂාවට සරිලන අන්දමින් බවත් වසර විසිඑකක කාලයක් දීර්ඝ ලෙස එම ප‍්‍රදේශවල රාජකාරි කොට සිය රාජකාරිය නිම කළ ඔවුන් ඊට වඩා වගකීම් සහිත ප‍්‍රදේශවල ආරක්ෂාවට යැවිය යුතු නිසා බවත් පොලිස්පතිවරයා කීවේය.ඒ ඒ ප‍්‍රදේශවල පවතින රාජකාරිමය අවශ්‍යතා අනුව ආරක්ෂක ප‍්‍රධානීන් විසින් සැලසුම් කරන තීරණ මත මෙවැනි කි‍්‍රයාමාර්ග ගනු ලබන බවද හෙතෙම කීය.වැලිඔය, කැබිතිගොල්ලෑව, යකාවැව ඉදිරි ආරක්ෂක වලල්ල තහවුරු කිරීම සඳහා එම නිලධාරීන් යොදවන බවත් ඉවත් කළ 25%ක් වූ විශේෂ කාර්ය බළකාය වෙනුවට යුද හමුදාව යොදවන බවද කියා සිටියේය.පොලිස් විශේෂ කාර්ය බළකාය බාර නියෝජ්‍ය පොලිස්පතිවරයා මාරු කිරීම ගැන කරුණු දැක්වූ හෙතෙම එවැනි තීරණ ගැනීමේ සම්පූර්ණ බලය ඇත්තේ ජාතික පොලිස් කොමිසම වෙත බවත් කොළඹ කෙරෙන විශේෂ ආරක්ෂක වැඩපිළිවෙළක් බාරදීම සඳහා ලෙව්කේ මහතා තෝරාගෙන ඇති බවද කීවේය.ජ්‍යෙෂ්ඨ නියෝජ්‍ය පොලිස්පති මහින්ද බාලසූරිය්, ජ්‍යෙෂ්ඨ නියෝජ්‍ය පොලිස්පති ඉලංගකෝන්, යුද හමුදා ප‍්‍රකාශක බි‍්‍රගේඩියර් උදය නානායක්කාර මහත්වරු කරුණු පැහැදිලි කළ අතර ජාතික ආරක්ෂාව පිළිබඳ මාධ්‍ය මධ්‍යස්ථානයේ අධ්‍යක්ෂ ජනරාල් ලක්ෂ්මන් හුළුගල්ල මහතා ද මේ අවස්ථාවට එක්විය. </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=aa0803235</link>
    <topic>ජීවන අවියක් ලෙසින් ‘කඩුව’ මුවහත් කෙරෙයි</topic>
    <author>කේ. සී. ජේ. රත්නායක</author>
    <content>’රන් දොරෙන්’ පාරවල් - පාලම් හදන්න කෝටි 48438 ක්‘අනාගතය දුටු මිනිසා’ අවසන් ගමනේඛේමා සමරවීර දේහයට ජනපතිගෙන් අවසන් ගෞරවසාමය ළඟා කරන අවස්ථාවක් වේවා!ඉවසීමෙන් සාමයෙන් කටයුතු කරමුපාස්කු දින පණිවුඩඅම්පාරෙන් එස්.ටී.එෆ්.ඉවත් කෙළේ ආරක්ෂක ක‍්‍රමෝපායක් හැටියටජීවන අවියක් ලෙසින් ‘කඩුව’ මුවහත් කෙරෙයිපරෙස්සමෙන්... මෙදා බක්මහ අකුණු සැරයිදැයට කිරුළ ප‍්‍රතිඵල නිකුත් වෙයිබී පොසිටිව් වර්ගයේ වකුගඩුවක් ඕනෑශ‍්‍රීමත් ආතර් සී. ක්ලාක් මහතා ගේ දේහයකේ. සී. ජේ. රත්නායකකෙටි කාලයක දී චතුර ලෙස ඉංගිරිසි භාෂාව කතා කිරීමට පුහුණව ලබාදීමේ නව ක‍්‍රමයක් හඳුන්වා දීමටත් ඉන් ඉහළ වැටුප් හා වරප‍්‍රසාද සහිත රැකියා දස දහස් ගණනක් ශ‍්‍රී ලාංකිකයන්ට ලබා දීමටත් ජනාධිපතිතුමාගේ උපදෙස් මත සැලසුම් කැරුණු විශේෂ වැඩ පිළිවෙළක් ළඟදීම කි‍්‍රයාත්මක වීමට නියමිතය.මෙරට මෙතෙක් ඉංගිරිසි භාෂාව ඉගැන්වීම සඳහා යොදාගෙන තිබූ පුහුණු ක‍්‍රම හා පාඨමාලා ප‍්‍රතිඵලදායක නොවන බව අනාවරණය වී ඇති අතර හඳුන්වා දීමට යන නව ඉංගිරිසි කතා පුහුණු ක‍්‍රමය මඟින් කෙටි කාලයකදී චතුර ලෙස ඉංගිරිසි බස හැසිරවීමේ හැකියාව ලබා දිය හැකි බවත් තහවුරු වී තිබේ. දැනට ශ‍්‍රී ලංකාවේ පවතින ඉංගිරිසි පුහුණු පාඨමාලා ප‍්‍රමුඛත්වය ලබා දී තිබෙන්නේ කියවීමට හා ලිවීමට බවත් ඒ පුහුණු ක‍්‍රමය හේතු කොටගෙන ඉංගිරිසි කතා කිරීමට බොහෝ දෙනකුට අපහසුතා ඇතිවන බවටත් තොරතුරු අනාවරණය වී තිබේ.දකුණු ඉන්දියාවේ ඉතා සාර්ථක ලෙස කි‍්‍රයාත්මක වන ඉංගිරිසි කතා පුහුණුව ලබාදීමේ නවතම පාඨමාලා සහ ඉගැන්වීමේ ක‍්‍රම ළඟදීම ශ‍්‍රී ලංකාවේද කි‍්‍රයාත්මක කිරීමට ඉන්දියාවේ ප‍්‍රමුඛ පෙළේ අධ්‍යාපන ආයතන 10ක් ඉදිරිපත්ව සිටී. ඔවුන් තම පාඨමාලා සඳහා මාර්ගෝපදේශ ලබාගනුයේ ඉන්දියාවේ හයිද්‍රාබාද් හි ඉංගිරිසි හා විදෙස් භාෂා විශ්වවිද්‍යාලයෙනි.මේ නව වැඩපිළිවෙළ සඳහා ඉන්දීය රජයේ මැදිහත්වීමෙන් හයිද්‍රාබාද් හි ඉංගිරිසි හා විදෙස් භාෂා විශ්වවිද්‍යාලයේ පූර්ණ සහයෝගය ශ‍්‍රී ලංකාවට ලැබෙන අතර රජයේ අධ්‍යාපන ආයතනවලින් තෝරාගත් ඉංගිරිසි ගුරුවරුන් තිස්දෙනකුට හයිද්‍රාබාද් විශ්වවිද්‍යාලයේ මේ නවතම ඉංගිරිසි පුහුණු පාඨමාලාව හැදෑරීමට ශිෂ්‍යත්ව ලබාදීමට ද එකඟතාව පළ වී තිබේ. එසේ මාස තුනක පුහුණුව ලබන ගුරුවරුන් තිස්දෙනා ශ‍්‍රී ලංකාවට පෙරළා පැමිණීමෙන් අනතුරුව අධ්‍යාපන අමාත්‍යාංශය යටතේ පිහිටවනු ලබන භාෂා මධ්‍යස්ථානයකට අනුයුක්ත කොට රජයේ පාසල්වල දැනට සේවයේ යෙදෙමින් සිටින විසිදහසකට ආසන්න ඉංගිරිසි ගුරුවරුන්ට පියවරෙන් පියවර මේ නව ඉංගිරිසි පුහුණු ක‍්‍රමය හඳුන්වා දීමට ද කටයුතු සූදානම් කොට තිබේ.මීට අමතරව නව ඉංග‍්‍රීසි භාෂා පුහුණු ක‍්‍රමයක් ශ‍්‍රී ලංකාවට හඳුන්වා දීමට ඉන්දියාවේ ප‍්‍රමුඛ පෙළේ පෞද්ගලික අධ්‍යාපන ආයතන 10ක් ඉදිරිපත්ව සිටිති.එම ආයතන සමඟ හවුල් ව්‍යාපාර ඇරැඹීමට සූදානම් ශ‍්‍රී ලංකාවේ පෞද්ගලික අධ්‍යාපන ආයතනවලට ද මේ නවීනතම ඉංග‍්‍රීසි පුහුණු ක‍්‍රම හා පාඨමාලාවන් ලබා ගැනීමට හැකියාව ලබා දෙනු ලැබේ. ඒ අනුව මෙරට ක‍්‍රියාත්මක වන පෞද්ගලික ඉංගිරිසි අධ්‍යාපන ආයතන 1600කට ආසන්න සංඛ්‍යාවකින් දෙසීයක් පමණ ඉන්දීය අධ්‍යාපන ආයතන සමඟ ඒකාබද්ධ හවුල් ව්‍යාපාර ලෙස මේ ඉංගිරිසි පාඨමාලා ශ‍්‍රී ලංකාවේ කි‍්‍රයාත්මක කිරීමට දැනටමත් එකඟතාව පළ කොට තිබේ.ශ‍්‍රී ලංකාවට පැමිණීමට කැමැත්ත පළ කොට තිබෙන ඉන්දීය අධ්‍යාපන ආයතන අතර, World Trust, Zeal : Speak Easy; Center for Better English, Green books Learning solutions, Gateway 2 UK Education, Rayat &amp; Bahra Institute of Leadership Training,  යන ආයතන ද වෙති.මේ නවතම ඉංගිරිසි කතා පුහුණු වැඩපිළිවෙළ ජනාධිපති උපදේශක සුනිමල් ප‍්‍රනාන්දු මහතා බාරයේ කි‍්‍රයාත්මක වන අතර 0112438209 හෝ 0773721203 යන දුරකථන අංකවලින් වැඩිදුර තොරතුරු ලබාගැනීමටත් කටයුතු සූදානම් කොට තිබේ. </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=aa0803238</link>
    <topic>පරෙස්සමෙන්... මෙදා බක්මහ අකුණු සැරයි</topic>
    <author/>
    <content>’රන් දොරෙන්’ පාරවල් - පාලම් හදන්න කෝටි 48438 ක්‘අනාගතය දුටු මිනිසා’ අවසන් ගමනේඛේමා සමරවීර දේහයට ජනපතිගෙන් අවසන් ගෞරවසාමය ළඟා කරන අවස්ථාවක් වේවා!ඉවසීමෙන් සාමයෙන් කටයුතු කරමුපාස්කු දින පණිවුඩඅම්පාරෙන් එස්.ටී.එෆ්.ඉවත් කෙළේ ආරක්ෂක ක‍්‍රමෝපායක් හැටියටජීවන අවියක් ලෙසින් ‘කඩුව’ මුවහත් කෙරෙයිපරෙස්සමෙන්... මෙදා බක්මහ අකුණු සැරයිදැයට කිරුළ ප‍්‍රතිඵල නිකුත් වෙයිබී පොසිටිව් වර්ගයේ වකුගඩුවක් ඕනෑශ‍්‍රීමත් ආතර් සී. ක්ලාක් මහතා ගේ දේහයඉදිරි දිනවල දී අකුණු අනතුරු වැඩිවීමේ පැහැදිලි ප‍්‍රවණතාවක් ඇතැයි කාලගුණ විද්‍යාඥ හා හිටපු කාලගුණ විද්‍යා අධ්‍යක්ෂ කේ.ආර්. අභයසිංහ මහතා පවසයි. විශේෂයෙන් මාර්තු අවසන් සතියේ සිට මැයි මස මුල් සතිය දක්වා පස්වරු 4 - 7 කාලයේ දීබහුලව අකුණු ඇතිවන බවත් බක්මහ අකුණු ලෙස හඳුන්වන මේ අකුණු රට පුරාම ඇතිවීමට ඉඩ ඇති බවත් ඔහු කීය. සවස 2 සිට රාති‍්‍ර 8 දක්වා අකුණු ඇතිවීමට ඉඩ ඇති බව ද පැවසේ.අන්තර් මෝසම් වැසි හා සංවහනය අධික වීම සමඟ මෙම සිදුවීම් ඇති අපෙ‍්‍ර්ල් 5 – 15 අතර රටට හිරු මුදුන්වීම සිදුවෙන බවත් ඒ කාලයේ දී දහවල් රටේ බොහෝ ප‍්‍රදේශවල ඉහළ උෂ්ණත්වයක් ඇතිවිය හැකි බවත් අභයසිංහ මහතා පැවසීය. </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=aa08032310</link>
    <topic>දැයට කිරුළ ප‍්‍රතිඵල නිකුත් වෙයි</topic>
    <author/>
    <content>’රන් දොරෙන්’ පාරවල් - පාලම් හදන්න කෝටි 48438 ක්‘අනාගතය දුටු මිනිසා’ අවසන් ගමනේඛේමා සමරවීර දේහයට ජනපතිගෙන් අවසන් ගෞරවසාමය ළඟා කරන අවස්ථාවක් වේවා!ඉවසීමෙන් සාමයෙන් කටයුතු කරමුපාස්කු දින පණිවුඩඅම්පාරෙන් එස්.ටී.එෆ්.ඉවත් කෙළේ ආරක්ෂක ක‍්‍රමෝපායක් හැටියටජීවන අවියක් ලෙසින් ‘කඩුව’ මුවහත් කෙරෙයිපරෙස්සමෙන්... මෙදා බක්මහ අකුණු සැරයිදැයට කිරුළ ප‍්‍රතිඵල නිකුත් වෙයිබී පොසිටිව් වර්ගයේ වකුගඩුවක් ඕනෑශ‍්‍රීමත් ආතර් සී. ක්ලාක් මහතා ගේ දේහය‘දැයට කිරුළ’ ලොතරැයියේ ප‍්‍රතිඵල මෙසේය.ජය අංක 714764 සුපිරි අංකය 01ලක්ෂ 50 ක් වටිනා සුපිරි ත්‍යාගයට හිමි ජීප් රථය දිනා නැත.එසේම අග සිට අංක හයම පිළිවෙළට ගැලපීම් හිමි වූ පළමු ජයග‍්‍රහණ ද නැත. අග සිට පිළිවෙළින් අංක 5 ක් නිවැරදිව සඳහන් ජයග‍්‍රාහක ටිකට්පත් 12 ක් සඳහා මෝටර් සයිකල් බැගින් හිමි වෙයි.අගසිට පිළිවෙළින් අංක 4 ක් නිවැරදිව සඳහන් ජයග‍්‍රාහක ත්‍යාග ගණන 110 ක් වේ. මේවාට වතුර මෝටරයක් බැගින් හිමි වේ.අග සිට අංක 3 ක් නිවැරදිව සඳහන් ලොතරැයි පත් 110 ට පෝසිලේන් කට්ටලය බැගින් පිරිනැමේ.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=aa08032311</link>
    <topic>බී පොසිටිව් වර්ගයේ වකුගඩුවක් ඕනෑ</topic>
    <author/>
    <content>’රන් දොරෙන්’ පාරවල් - පාලම් හදන්න කෝටි 48438 ක්‘අනාගතය දුටු මිනිසා’ අවසන් ගමනේඛේමා සමරවීර දේහයට ජනපතිගෙන් අවසන් ගෞරවසාමය ළඟා කරන අවස්ථාවක් වේවා!ඉවසීමෙන් සාමයෙන් කටයුතු කරමුපාස්කු දින පණිවුඩඅම්පාරෙන් එස්.ටී.එෆ්.ඉවත් කෙළේ ආරක්ෂක ක‍්‍රමෝපායක් හැටියටජීවන අවියක් ලෙසින් ‘කඩුව’ මුවහත් කෙරෙයිපරෙස්සමෙන්... මෙදා බක්මහ අකුණු සැරයිදැයට කිරුළ ප‍්‍රතිඵල නිකුත් වෙයිබී පොසිටිව් වර්ගයේ වකුගඩුවක් ඕනෑශ‍්‍රීමත් ආතර් සී. ක්ලාක් මහතා ගේ දේහයජා-ඇල දෙහියාගාත නො.398 පදිංචි ඒ.ජී.අශෝකා උදාලා මහත්මියට බී පොසිටිව් වර්ගයේ වකුගඩුවක් අවශ්‍ය වී තිබේ. තිදරු මවක් වන ඇය දැනට කොළඹ මහ රෝහලේ 56 වන වාට්ටුවේ ප‍්‍රතිකාර ලබයි.ඇයගේ ජීවිතය බේරා ගැනිම සඳහා ඕ පොසිටිව් වර්ගයේ වකුගඩුවක් පරිත්‍යාග කළ හැකි පිංවත් අයෙකු වෙතොත් ඒ.එන්.බර්නාඩ් ප‍්‍රනාන්දු, නො.398, දෙහියාගාත, ජා- ඇල යන ලිපිනයට හෝ 0112241065 දරණ දුරකථන අංකයට දන්වා සිටින ලෙස කාරුණිකව ඉල්ලා සිටිමි.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=ab0803231</link>
    <topic>මැඩම්... අනුර ගේ මන්තී‍්‍රකම රැකුණේ ජනාධිපතිතුමා නිසා</topic>
    <author/>
    <content>මැඩම්... අනුර ගේ මන්තී‍්‍රකම රැකුණේ ජනාධිපතිතුමා නිසාඅත්තනගල්ල සංවිධායක ධූරය ගැන තවම තීරණයක් නෑසංධානයේ පක්ෂ නායක හමුව හෙටමට පැදුරෙ නිදියන්ඩත් පුළුවන් ගෝනියක නිදියන්ඩත් පුළුවන්ඡන්දය වෙනුවෙන් නැඟෙනහිර ‘සීල්’ කරයිමුස්ලිම් කොංග‍්‍රසයේ යළි බෙදීමක්?ප‍්‍රශ්න පහගිය සිකුරාදා සවස අරලියගහ මැදුරේදී වෘත්තීය සමිති නායකයන් ගේ රැස්වීමක් පැවැත්විණි. ඒ ජනාධිපතිතුමාගේ ප‍්‍රධානත්වයෙනි. එදිනම අරලියගහ මැදුරේ තවත් විශේෂ රැස්වීමක් සංවිධානය කෙරෙමින් තිබිණි. ඒ ශී‍්‍ර.ල.නි.ප සමස්ත ලංකා කාරක සභිකයන්ගේ රැස්වීමය. වෘත්තීය සමිති නායක රැස්වීම අවසානයේ සමස්ත ලංකා කාරක සභිකයන්ගේ රැස්වීම පැවැත්වීමට නියමිත විය. ජනාධිපතිතුමා වෘත්තිය සමිති නායකයන්ගේ් රැස්වීමට සහභාගි වී සිටින මොහොතේ හිටපු ආණ්ඩුකාර මොන්ටි ගොපල්ලවගේ දියණියක වන ශානිකා ගොපල්ලව ජනාධිපතිතුමාට පණිවිඩයක් ගෙනාවේය.ඒ හිටපු ජනපතිනී චන්ද්‍රිකා කුමාරතුංගගේ හදිසි පැමිණීමයි. හිටපු ජනපතිනී චන්ද්‍රිකා අරලියගහ මැදුරට එදින පැමිණියේ කිසිදු පෙර දැනුම්දීමකින් තොරවය. ජනාධිපතිතුමාට හිටපු ජනපතිනියගේ පැමිණීම දැනුම් දුන් මොහොතේ ජනපතිතුමා කීවේ "ශානිකා ඔයා ගිහිං චන්ද්‍රිකා මැඩම් පිළිගන්න. එතුමිය රැස්වීම් ශාලාවට කැඳවාගෙන යන්න. එතුමියගේ පරිවාර කාන්තාව හැටියට ඔයා යන්න" කියාය.අරලියගහ මැදුරේ පැවැති රැස්වීමට ශී‍්‍ර.ල.නි.ප යේ සමස්ත ලංකා කාරක සභිකයෝ 2400 ක් පමණ සහභාගී වූහ. ඒ අතර රජයේ ජේ්‍යෂ්ඨ මැති ඇමැතිවරු, මන්තී‍්‍රවරු සහ ආණ්ඩුකාරවරු ද සිටියහ. මේ හැමෝම අරලියගහ මැදුරට ඇතුළු වූයේ ආරක්ෂක ආවරණ මැදිනි. නමුත් හිටපු ජනපතිනි චන්ද්‍රිකා මේ ආරක්ෂක ආවරණ මැදින් යාම දැඩි ලෙස ප‍්‍රතික්ෂේප කළාය. මේ නිසාම අරලියගහ මැදුරේ ආරක්ෂක අංශවලට එම ආරක්ෂක ආවරණ ඉවත් කැර හිටපු ජනපතිනියට අරලියගහ මැදුරට ඇතුළු වීමට ඉඩ දීමට සිදුවිය.ශානිකා ගොපල්ලව ජනාධිපතිතුමා දුන් උපදෙස් අකුරටම පිළිපදිමින් හිටපු ජනපතිනිය පිළිගත්තාය. ඉන්පසු ශානිකා ගොපල්ලව හිටපු ජනපතිනිය සමස්ත ලංකා කාරක සභා රැස්වීම පැවැත්වෙන ස්ථානයට කැඳවාගෙන ගියාය. චන්ද්‍රිකාගේ ආගමනය දුටු ඇමැති මෛතී‍්‍රපාල සිරිසේන සහ ආණ්ඩුකාර අලවි මව්ලානා ගියේ ජනාධිපතිතුමා හමුවීමටයි. ඒ හිටපු ජනපතිනිය රැස්වීම් ශාලාවට පැමිණි බව දැනුම් දීමටය.ජනාධිපතිතුමා ඒ සමඟම වෘත්තීය සංගම් නායකයන්ට කීවේ "හිටපු ජනාධිපතිනිය ඇවිත් ඉන්නවා. මට ඉක්මනටම ඒ රැස්වීමට යන්න වෙනවා. ඒ නිසා මට මේ රැස්වීම අවසන් කරන්න වෙනවා." එසේ කියමින් ජනාධිපතිතුමා හිටපු ජනපතිනිය පිළිගැනීමට ගියේය.ජනාධිපති මහින්ද රාජපක්ෂජනපතිතුමා සමස්ත ලංකා කාරක සභිකයන්ගේ රැස්වීම පැවැත්වෙන ස්ථානයට යන විට හිටපු ජනපතිනිය සිටියේ දි.මු. ජයරත්න, මෛති‍්‍රපාල සිරිසේන ඇමැතිවරු සහ අගමැති රත්නසිරි වික‍්‍රමනායක සමඟ කථා බහ කරමිනි. ඒ සියළු දෙනාම එකම මේසයකයි. ජනාධිපතිතුමා හිටපු ජනාධිපතිනිය ළඟට ගොස් ඇසූයේ අනුරගේ සුවදුක් ගැනය. "මං අනුර බලන්න ගිය වෙලාවේ නම් වැඩි අසනීපයක් තිබුණේ නෑ. හොඳින් හිටියේ" ජනාධිපතිතුමා හිටපු ජනපතිනියට කීවේය.ඒ සමඟම හිටපු ජනපතිනි චන්ද්‍රිකා කීවේ "අනුර ඉස්පිරිතාලේ ඉන්න බෑ කීවා. එයා දැන් ගෙදර ඇවිත් ඉන්නේ" කියායි. උත්සව සභාව ආරම්භයේදී චාරිත‍්‍රානුකූලව පොල්තෙල් පහන දැල්වීමට අවස්ථාව එළැඹිණි. ඒ සමඟම උත්සවය මෙහෙයවූ නිවේදකයා පොල්තෙල් පහන දැල්වීමට හිටපු ජනපතිනියට ඇරැයුම් කෙළේය. නමුත් හිටපු ජනපතිනිය එය නොඇසුණ ගානට සිටියාය.මේ අතර මේ රැස්වීමට විශේෂ යෝජනාවක් ඉදිරිපත් විණි. ඒ ජනවාර්ගික ප‍්‍රශ්නයට විසඳුම් සෙවීම සඳහා සර්ව පාක්ෂික නියෝජිත කමිටුව ඉදිරිපත් කළ 13 වන සංශෝධනයට සභාවේ අනුමැතිය විමසීමය. එම යෝජනාවට සහාය පළ කරන අයට අත ඔසවා තම ඡන්දය ලබා දෙන ලෙස උත්සවයේ නිවේදකයා නිවේදනය කෙළේය. ශී‍්‍ර.ල.නි.ප සමස්ත ලංකා කාරක සභාවට එක්වූ 2400 කට ආසන්න පිරිසෙන් හිටපු ජනපතිනිය හැර කාරක සභිකයෝ සියළු දෙනා අත එසවූහ. හිටපු ජනපතිනියගේ මේ කි‍්‍රයා කලාපය ජනාධිපතිතුමා දුටුවේය. ඒ අතරතුර උත්සවය මෙහෙය වූ නිවේදකයා ප‍්‍රකාශයට පත් කෙළේ යෝජනාව සම්මත වූ බවයි. ඒ කාරක සභිකයින් බහුතරය අත එසවු නිසායි. ඒ සමඟම ජනාධිපතිතුමා නිවේදකයාට කථා කැර කීවේ "එහෙම කරන්න බෑ. එකඟ නැති කෙනෙක් ඉන්නවා නම් අත ඔසවා විරෝධය පල කරන්න ඉඩ දෙන්න. එය සභාවට දන්වන්න" කියායි.නිවේදකයා ඒ සමඟම කීවේ යෝජනාවට විරෝධය දක්වන අයකුට දැන් තම විරෝධය දැක්වීමට අවස්ථාව බවයි. එතැන සිටි මැති ඇමැතිවරු සහ බොහෝ සභිකයෝ බලාපොරොත්තු වූයේ හිටපු ජනපතිනිය අත ඔසවා විරෝධය පල කරනු ඇතැයි කියාය. නමුත් චන්ද්‍රිකා හිටපු ජනපතිනිය එයට ප‍්‍රතිචාරයක් නොදක්වා සිටියාය.පක්ෂයට කරපු සේවයරාජ්‍ය පරිපාලන හා ස්වදේශ කටයුතු ඇමැති කරු ජයසූරියහිටපු ජනාධිපතිනි චන්ද්‍රිකා බණ්ඩාරනායක කුමාරණතුංගකථානායක වි. ජ. මු. ලොකුබණ්ඩාරකථානායක වි. ජ. මු. ලොකුබණ්ඩාරකාරක සභාවේ වැඩ කටයුතු අවසාන කිරීම සඳහා ජනාධිපතිතුමා දේශනයක් කෙළේය. "හිටපු අගමැති එස්.ඩබ්ලිව්.ආර්.ඩී. බණ්ඩාරනායක මැතිතුමා, හිටපු අගමැතිනි සිරිමාවෝ මැතිනිය ශී‍්‍ර.ල.නි.ප යට කළ මෙහෙයට මම ගෞරව කරනවා. ඒ වගේම ජනාධිපතිනි චන්ද්‍රිකා මැතිනිය පක්ෂයට කරපු සේවය මං අගය කරනවා. ජනාධිපතිනි චන්ද්‍රිකා මැතිනිය 1994 දී පක්ෂය බලයට ගෙනාවට මං මගේ ගෞරවය පුද කරනවා." ජනාධිපතිතුමා කීවේය. මේ සමගම ශී‍්‍ර.ල.නි.ප යේ ජේ්‍යෂ්ඨයෝ එකිනෙකාට කොඳුරන්නට වූහ. ඒ ජනාධිපතිනී චන්ද්‍රිකා ලෙස ජනාධිපතිතුමා ඇමැතීම ගැනයි. එනම් හිටපු ජනපතිනිය ලෙස ජනාධිපතිතුමා ප‍්‍රකාශ නොකිරීම ගැනයි.කාරක සභාව අවසානයේ සියළු දෙනාටම භෝජන සංග‍්‍රහයක් සූදානම් කැර තිබුණි. "ජනාධිපතිතුමිය... කෑම ටිකක් කාලා යමු" ජනාධිපතිතුමා චන්ද්‍රිකාට ඇරයුම් කෙළේය. "මට එපා" හිටපු ජනපතිනිය ජනාධිපතිතුමාට කීවේ මූණ නරක් කර ගෙනයි. නමුත් ජනාධිපතිතුමා චන්ද්‍රිකා හිටපු ජනපතිනිය පිටව යන විට ඇය සමඟ මද දුරක් ගොස් ඇයට සමු දුන්නේය. හිටපු ජනපතිනිය භෝජන සංග‍්‍රහයට සහභාගී නොවී පිටව යාම දුටු පක්ෂයේ ජේ්‍යෂ්ඨයෝ විවිධ කථා කියූහ."එතුමිය කෑවේ නැති වුණාට අපි ගණන් ගන්න ඕනැ නෑ. මොකද රොස්මිඩ් හොටෙල් එක තියෙනවානේ. ඒකෙන් කන්න වෙන්න ඇති ගියේ" කියමින් පක්ෂයේ ජේ්‍යෂ්ඨයෝ සිනහ වෙන්නට පටන් ගත්හ.ඊට දින දෙකකට පසුව එනම් ඉරිදා ජනාධිපතිතුමාට හිටපු ඇමැති අනුර බණ්ඩාරනායකගේ අභාවය ආරංචි විණි. මේ ආරංචිය සමගම ජනාධිපතිතුමා ගියේ හිටපු ඇමැතිවරයා සිටි නිවසටයි. විසුම්පායට ගිය ජනාධිපතිතුමාගේ මුහුණේ තිබුණේ ශෝකී බවකි. අනුර මෙලොව හැර ගිය පුවත දැනගෙන ජනාධිපතිතුමා එහි යන විටත් හිටපු ජනපතිනිය විසුම්පායට පැමිණ සිටියේ නැත. ජනාධිපතිතුමා විසුම්පායට ගොස් විනාඩි 15 කට පමණ පසුව අනුරගේ සොයුරිය වූ හිටපු ජනපතිනිය විසුම්පායට ආවාය.චන්ද්‍රිකා විසුම්පායට එන විට ජනාධිපතිතුමා සිටිනු දුටුවාය. නමුත් හිටපු ජනපතිනිය ජනාධිපතිතුමා සමග වචනයක්වත් කථා නොකරම අහක බලාගෙන විසුම්පාය ඇතුළටම ගියාය. ඉන්පසුව චන්ද්‍රිකා එළියට ආවේ නැත. ජනාධිපතිතුමා බලාගෙන සිටියේ අනුරගේ පවුලේ කෙනකු පැමිණ කථා කරාවි කියාය. ඉන්පසුව සුනේත‍්‍රා පැමිණ ජනාධිපතිතුමාට කථා කළාය. ටික වෙලාවක් විසුම්පායේ ගත කල ජනාධිපතිතුමා ආපසු ආවේය.ගිය සඳුදා අනුරගේ දේහය පාර්ලිමේන්තුවට ගෙන එන ලදි. අනුරගේ මෘත දේහය පාර්ලිමේන්තුවට රැගෙන ගියේ ටෙ‍්‍රාලියක තබාගෙනය. ජනාධිපතිතුමා සහ විපක්ෂ නායක අනුරගේ දේහය ඉදිරියෙන්ම ගමන් කළහ. ඊට පසුපසින් අගමැතිවරයා සහ කථානායක සහ ජේ්‍යෂ්ඨ මැති ඇමැතිවරු ගමන් කළහ. අනුර ගේ සොයුරිය වූ හිටපු ජනපතිනී චන්ද්‍රිකා ද එදින පාර්ලිමේන්තුවට ආවාය. එහෙත් ඇය ජනාධිපතිතුමා සමඟ වචනයක්වත් කථා නොකළාය.මැති ඇමැතිවරුන්ට රහස් තොරතුරක්පාර්ලිමේන්තුවේදී අනුර ගේ දේහය පැය තුනක් පමණ තැන්පත් කැර තිබිණි. දේහයට ආසන්නව ජනාධිපතිතුමා, කථානායක සහ හිටපු ජනපතිනිය සහ රජයේ ජේ්‍යෂ්ඨ මැති ඇමැතිවරු වාඩි ගෙන සිටියහ. ජනාධිපතිතුමා සහ හිටපු ජනපතිනිය අතරේ වාඩිගෙන සිටියේ කථානායක වි.ජ.මු. ලොකුබණ්ඩාරයි. හිටපු ජනපතිනී ඒ මොහොතේදී ද ජනාධිපතිතුමා සමඟ කථා නොකිරීමට වගබලා ගත්තාය. මේ බව වැටහුණු කථානායක තුමා හිටපු ජනපතිනියට අතීත සිදුවීමක් මතක් කර දුන්නේය."මැඩම්... අනුර මන්තී‍්‍රතුමා මාස තුනකට වැඩිය පාර්ලිමේන්තුවට ආවේ නෑ.ඒ නිසා මන්තී‍්‍රකම අහිමි වෙන්න තිබුණා. අනුර බණ්ඩාරනායක මන්තී‍්‍රතුමාගේ මන්තී‍්‍රකම අහිමි කරන ලියුම මං සකසන කොට ජනාධිපතිතුමා මට කථා කළා. "කථානායකතුමනි, අනුර කියන්නේ පාර්ලිමේන්තුවේ ඉන්න අන්තිම බණ්ඩාරනායක පුරුක. ඒ නිසා එයාගේ මන්තී‍්‍ර ආසනය අහිමි කරන්න එපා. ටික දවසක් එතුමාට අවස්ථාව දෙන්න" ජනාධිපතිතුමා මට එහෙම කිව්වා. කථානායක වි.ජ.මු. චන්ද්‍රිකාට කීවේය."එහෙම කරලයි ජනාධිපතිතුමා බණ්ඩාරනායක කෙනෙක් පාර්ලිමේන්තුවේ තියා ගත්තේ. ඒ තරමටම ජනාධිපතිතුමා අනුරට හිතවත්" කථානායක වි.ජ.මු. බොහොම නිවුණ ස්වරයෙන් හිටපු ජනපතිනියට කීවේය. ඒ ඇසූ හිටපු ජනපතිනි චන්ද්‍රිකා හිදගෙන සිටි පුටුවේ හැරුණේ වෙනත් දිසාවකටය. ඊට පසුව ජනාධිපතිතුමා චන්ද්‍රිකා ලඟට ගොස් ආචාර කැර පාර්ලිමේන්තුවෙන් පිටත්ව ගියේ ය.අනුර බණ්ඩාරනායක හිටපු ඇමැතිවරයාගේ දේහය පාර්ලිමේන්තුවේ පැය තුනක් පමණ තැන්පත් කර තැබීමෙන් පසු රැගෙන ගියේ හොරගොල්ල වලව්වටය. එදින සවස තම පාර්ලිමේන්තු සගයා වන අනුර බණ්ඩාරනායකට සිය අවසන් ආචාරය පුද කරන්නට මැති ඇමැතිවරු හොරගොල්ලට ගියහ. අගමැති රත්නසිරි වික‍්‍රමනායක, ආණ්ඩුකාර අලවි මවුලානා මෛතී‍්‍රපාල සිරිසේන, නිමල් සිරිපාල ද සිල්වා, රාජිත සේනාරත්න ඇතුළු මැති ඇමැතිවරු ඒ අතර සිටියහ. හිටපු ජනපතිනිය රජයේ මැති ඇමැති වරුන් ගේ පැමිණීම දැන ගත්තද මැති ඇමැතිවරු පිළිගැනීමට වලව්වෙන් එළියට නොආවා ය.එතැන සිටි ඇමැතිවරයෙක් ජනාධිපතිතුමාට කථා කර කීවේ "සර් අපි හොරගොල්ලට ඇවිත් ගොඩක් වෙලා. ඒත් කවුරුත් අපිට කථා කෙළේ නෑ" ඇමැතිවරයා කීය. මේ අතර හොරගොල්ලට අවසන් ගෞරව දැක්වීමට පැමිණි මැති ඇමැතිවරුන්ට රහස් තොරතුරක් ලැබුණේ ය. ඒ හොරගොල්ල වලව්වේ ඒ මොහොතේ පැවැත්වෙන රහස් සාකච්ඡාවක් ගැනය. ඒ රහස් සාකච්ඡාව වූයේ අත්තනගල්ල ශ‍්‍රී.ල.නි.ප මධ්‍යම බල මණ්ඩල රැස්වීම ය. එය හොරගොල්ල වලව්වේ පැවැතුණේ ඉතාම රහසිගතව ය. තම සොයුරාගේ දේහයට අවසන් ගෞරව දක්වන්නට එන ජනතාවට මැති ඇමැතිවරුන්ට ආචාර කරනවාට වඩා චන්ද්‍රිකාට අත්තනගල්ල බල මණ්ඩලය රැස් කැරවීමට අවශ්‍යව තිබුණිචන්ද්‍රිකා එදින අත්තනගල්ල බල මණ්ඩලය රැස් කර තිබුණේ මංගල සමරවීර, ටිරාන් අලස්, ලසන්ත වික‍්‍රමතුංග යන අයගේ ද සහභාගිත්වයෙනි. අත්තනගල්ල බල මණ්ඩල රැස්වීමට 26 දෙනකු සහභාගි වී ඇති බව ද දේශපාලන ආරංචි මාර්ග සඳහන් කෙළේ ය. එම රැස්වීමේදී සාකච්ඡා කැර තිබෙන්නේ අත්තනගල්ල ආසනයට ඉදිරියේදී තරග කළ යුත්තා ගැනයි. මේ නිසාම මැති ඇමැතිවරු පැය දෙකක් පමණ හොරගොල්ලේ ගත කැර ආපසු පැමිණියහ.ඊට පසු දින ශ‍්‍රී.ල.නි.ප යේ ජ්‍යෙෂ්ඨතම නිලයක් දරන කරුණාජීවට ආරංචියක් ලැබිණ. ඒ අත්තනගල්ලට ඉදිරි මැතිවරණයකදී සුනේත‍්‍රා බණ්ඩාරනායක තරග කරන බවය. පසුව කරුණාජීව ඒ ගැන සුනේත‍්‍රාගෙන් විමසුවේ ය. "පිස්සු ද මං දේශපාලනය කරන්නේ නෑ. මං සුනෙර පදනමින් රටට වැඩ කරනවා. මට පුළුවන්නම් ඒකට ජනාධිපතිතුමාගෙන් උදව්වක් අරන් දෙන්න" සුනේත‍්‍රා පිළිතුරු දෙමින් කීවා ය.සඳුදා සවස ජනාධිපතිතුමාගේ ප‍්‍රධානත්වයෙන් රූපවාහිනි සංස්ථාවේ වෘත්තීය සංගම් සහ රාජ්‍ය මාධ්‍ය ආයතන වෘත්තිය සමිති නියෝජිත හමුවක් පැවැත්විණි. මේ සාකච්ඡාව කැඳවා තිබුණේ රූපවාහිනී සංස්ථා සේවකයන්ට එරෙහිව සිදුවෙන ප‍්‍රහාර ගැන සොයා බැලීමටයි.පෞද්ගලික නාළිකාවලට ඕන රූපවාහිනිය නැති කරන්නජනාධිපතිතුමා සාකච්ඡාව ආරම්භයේදී ම කීවේ ඇමැති මර්වින් සිල්වා රූපවාහිනි සංස්ථාවට ඇතුළු වූ දිනයේ වූ සිදුවීම ගැනය. එතැන දී රූපවාහිනී සංස්ථාවේ සංගම් නිලධාරියකු ඇසුවේ මර්වින් සිල්වා ඇමැතිවරයා රූපවාහිනියට පැමිණි දින ආ මැරයන්ට දඬුවම් නොදීම ගැනය. මේ සාකච්ඡාවට නීතිපතිවරයා ද සහභාගි වී සිටියේ ය. ජනාධිපතිතුමා නීතිපතිවරයාගෙන් ඇසුයේ ඒ සඳහා ගත හැකි නීතිමය කි‍්‍රයාදාමයක් ගැන ය. "මේ සිදුවීම දවසේ ඔය කියන චූදිතයා රූපවාහිනී ප‍්‍රවෘත්ති බලධරයාගේ ෂර්ට් එකේ කොලරයෙන් ඇදලා තියෙන්නේ. ඔහු සති තුනක් රිමාන්ඩ් කරලා තිබුණා. ඊට වඩා දඬුවමක් නීතියේ හැටියට දෙන්න බෑ" නීතිපතිවරයා පැහැදිලි කෙළේය."එදා අනවසරයෙන් පෞද්ගලික රූපවාහිනි නාලිකා සහ ගුවන් විදුලි නාලිකා රූපවාහිනියට කඩා පැන්නා. රූපවාහිනී සංස්ථාවේ පාලනය එයාලා අතට ගත්තා. එදා පෞද්ගලික රූපවාහිනි නාලිකා රූපවාහිනී සංස්ථාවේ ප‍්‍රවෘත්ති අංශය පාලනය කෙළේ. එහෙනම් ඒ කඩාකප්පල්කාරී කි‍්‍රයාව කරපු සියළු දෙනා අත්අඩංගුවට ගන්න ඕනෑ" ජනාධිපතිතුමා අවධාරණය කෙළේය.ජනාධිපතිතුමා රූපවාහිනී වෘත්තීය සංගම්වලට පෞද්ගලික රූපවාහිනී නාලිකාවක කුමන්ත‍්‍රණයක් ද හෙළි කෙළේ ය. "මතක තියා ගන්න පෞද්ගලික රූපවාහිනී නාලිකා කීපයකට ඕනේ රූපවාහිනි සංස්ථාව බිමට ඇදලා දාන්න. එහෙම වුණොත් ජාතික රූපවාහිනියට එන දැන්වීම් පෞද්ගලික නාලිකාවලට යනවා. ඒ අවුල ඇති කරන්න පෞද්ගලික නාලිකාවලට ඕනේ. ඒක ඔයාලා තේරුම් ගන්න" ජනාධිපතිතුමා කීවේය.ඒ සමඟම එතැන සිටි මාධ්‍යවේදියෙක් ජනාධිපතිතුමාට ප‍්‍රශ්නයක් යොමු කෙළේ ය. "සර් ඔබතුමා අපේ මාධ්‍යවේදීන්ට මීට පස්සේවත් පහරදීම් නොවෙන විදියට වගකීම ගන්නවාද?" මාධ්‍යවේදියා ඇසීය. "මතක තියාගන්න මං මේ රටේ සියළු පුරවැසියන්ගේ වගකීම බාරගෙන ඉන්නේ. මේ ඉන්නේ ඒ වගකීම කි‍්‍රයාත්මක කරන උදවිය." ජනාධිපතිතුමා පොලිස්පතිවරයා ඇතුළු ආරක්ෂක අංශ නිලධාරීන් පෙන්වමින් කීවේය."මේ වගේ මැර ප‍්‍රහාර එල්ල වෙන කොට මොනවාද කෙළේ. මං පොලිසියෙන් අහනවා. ඔයාලත් අහන්න" ජනාධිපතිතුමා අවවාදාත්මකව කීවේය. එදින රැස්වීමට ඇමැති මර්වින් සිල්වා ද කැඳවා තිබුණි. මර්වින් සිල්වා ඇමැතිවරයා රැස්වීම් ශාලාවට එන විට ජනාධිපතිතුමා කීවේ "එන්න ඇමැතිතුමා. හැබැයි ඔය හරියෙන් එනකොට පරිස්සම් වෙන්න" කියාය. ජනාධිපතිතුමාගේ මේ කථාවට වෘත්තිය සංගම් නියෝජිතයන් හැමදෙනාටම සිනා ගියේ ය.ජනාධිපතිතුමා ඇමැති මර්වින්ට එවෙලේ කීවේ "ඇමැතිතුමා කියන්න දෙයක් තියෙනවා නම් දැන් කියන්න" කියායි. "සර් මේ ගැටුමට මං සම්බන්ධයි කීවාට, මේ අන්තිම පහරදීම වෙන කොට මං ලංකාවේ හිටියෙත් නෑ. අනික සර් මං ජේ.වී.පී. යුනියන්වලට අත තියන්නෙ නෑ. මොකද සර්ම කියලා තියෙනවානේ මර්වින් උඹලාට වඩා මාව මේ තත්ත්වයට ගේන්න වැඩියෙන් ම වැඩ කළේ ජේ.වී.පී. අය කියලා" ඇමැති මර්වින් කීය.එක්කෙනෙක් වැරැදි ආසනයකඅනුර බණ්ඩාරනායක හිටපු ඇමැතිවරයාගේ අවමංගල උත්සවයේ සන්ඩේ ලීඩර් කර්තෘ ලසන්ත වික‍්‍රමතුංග අසුන් ගෙන සිටියේ හිටපු ජනපතිනියගේ පවුලේ ඥාතීන්ට වෙන් කැර තිබූ කොටසේ ය. මේ බව අවමංගල උත්සවයට පැමිණ සිටි මැති ඇමැතිවරුන්ට සහ චන්ද්‍රිකාගේ නෑදෑයන්ට ප‍්‍රශ්නයක්ව තිබුණි. ඒ ඔවුනොවුන් එකිනෙකාගේ කනට කොඳුරමින් විවිධ දේ කීම නිසා ය.මේ අතරතුර රජයේ ජේෂ්ඨතම ඇමැතිවරයෙකු ලගට හොරගොල්ල වලව්වේ හැදී වැඩුණු පැරැණි සේවකයකු ආවේය. සර් ලොකු හාමුටයි මද්දුම හාමුටයි කැත වචනයෙන් බැනපු කෙනෙක් නේද අර වලව්වේ නෑදෑයින්ගේ කොටසේ වාඩිවෙලා ඉන්නේ. ලැජ්ජා නැති හැටි" හොරගොල්ල වලව්වේ සේවකයා දුක්මුසුව කීවේය.අනුරගේ අවමංගල උත්සවයේදී බොහෝ කථිකයන් කීවේ අනුරගේ හොඳ පමණි. "මගේ දේපල වලින් ජනතාව වෙනුවෙන් පිළිකා රෝහලක් හෝ ඉන්දියාවේ සායි බබාගේ ආගමික මධ්‍යස්ථානයක් හදන්න" අනුරගේ අවසාන ඉල්ලීමක් ගැන ද අවමංගල උත්සවයේදී කථිකයකු සභාවට හෙළි කෙළේ ය.අනුරගේ අවසන් පාර්ලිමේන්තුª ගමනගිය සෙනසුරාදා එ.ජා.ප. නායක රනිල් වික‍්‍රමසිංහ සිටියේ රාජකීය - ශාන්ත තෝමස් කි‍්‍රකට් තරගය නරඹමිනුයි. එදින රනිල් තම සමකාලීන පාසල් මිතුරන් සමඟ විනෝදයෙන් සිටියේය.ඉරිදා උදෙන්ම විපක්ෂ නායක රනිල් විසුම්පායට ගියේය. ඒ තම පාසල් මිතුරකු වෙන මන්තී‍්‍ර අනුර බණ්ඩාරනායකගේ සුවදුක් විමසීමටයි. අනුරගේ අයහපත් සෞඛ්‍ය තත්ත්වය ගැන දැනගත් රනිල් මහත් කනස්සල්ලට පත් වීය. ඉන්පසු රනිල් විසුම්පායේ මොහොතක් ගත කැර සිරිකොතට ආවේය. එදින සවස්වරුව වෙනවිට රනිල්ට ලැබුණේ කනගාටුදායක පුවතකි. ඒ අනුර බණ්ඩාරනායක මහතාගේ අභාවය ගැනයි. ලැබුණු ආරංචියත් සමඟම රනිල් කලබලයට පත්වීය.ඒ වෙලේ රනිල් සිරිකොතේ තම හිතවතුන්ට අනුර සමඟ ගෙවූ පාසල් කාලයේ තොරතුරු ගැනද කියන්නට පටන් ගත්තේය.සඳුදා උදේ වරුවේ අනුරගේ දේහය පාර්ලිමේන්තුවට ගෙන යන පුවත ආරංචි වූ රනිල් මහලේකම් තිස්සට කථා කෙළේය. “තිස්ස අපේ මන්තී‍්‍රවරුන්ට කියන්න හෙට උදේ පාර්ලිමේන්තුවට ඇවිත් අනුර මන්තී‍්‍රතුමාට අවසාන ගෞරව දක්වන්න කියලා” රනිල් කීවේය.පාර්ලිමේන්තුවට රැගෙන ආ අනුරගේ දේහය බාර ගත්තේ ජනාධිපතිතුමා සහ විපක්ෂනායකවරයා විසිනි. එදින අනුරගේ දේහය පාර්ලිමේන්තුවෙන් ගෙන ගියේ පැය තුනකට පමණ පසුවය. ඉන්පසු පාර්ලිමේන්තුවේදී එදින දවල් 12.00 එ.ජා.ප. මන්තී‍්‍ර කණ්ඩායම් රැස්වීම පැවැත්විණි. ඒ නායක රනිල්ගේ ප‍්‍රධානත්වයෙනි. එදින එ.ජා.ප. මන්තී‍්‍ර කණ්ඩායම සාකච්ඡා කෙළේ ඉදිරියේදී පැවැත්වීමට නියමිත නැඟෙනහිර පළාත් සභා මැතිවරණය ගැනයි.එජාප මහ ලේකම් කමට සමහරු සිහින මවනවාඑදින එ.ජා.ප. මහ ලේකම් වරයා මන්තී‍්‍ර කණ්ඩායමට විශේෂ නිවේදනයක් කෙළේය. ඒ ලබන 25දා පැවැත්වීමට නියමිත එ.ජා.ප. විශේෂ කෘත්‍යාධිකාරි මණ්ඩල රැස්වීම ගැනය. ඒ සමඟම නැගිට්ටේ මන්තී‍්‍ර දිලිප් වෙදආරච්චිය. “ඔය විශේෂ කෘත්‍යාධිකාරි මණ්ඩලය රැස්වෙන්නේ අලුත් මහලේකම් වරයෙක් පත්කර ගන්නද. ඒ සමඟම මන්තී‍්‍ර පිරිසට සිනහ ගියේ ඉබේටමය. තවත් එ.ජා.ප. මන්තී‍්‍රවරු කීප දෙනෙක් නැගිට අදහස් ප‍්‍රකාශ කෙළේය. “මේ වගේ මහලේකම් කෙනෙක් අපේ පක්ෂයට සොයා ගැනීම ලේසි වෙන්නේ නෑ. හැබැයි සමහරු මහලේකම් වෙන්න සිහින මවනවා. එ.ජා.ප. මන්තී‍්‍රවරු හත් අට දෙනෙක් කීහ.එදින රාති‍්‍රයේ එ.ජා.ප. නායකයා ඉන්දීය නියෝජ්‍ය මහ කොමසාරිස්ගේ නිල නිවෙසට ගියේය. ඒ රාතී‍්‍ර භෝජන සංග‍්‍රහයකට සහභාගී වීමටය. මේ භෝජන සංග‍්‍රහයට තවත් එ.ජා.ප. මන්තී‍්‍ර පිරිසකටද ඇරැයුම් කැර තිබිණි. තිස්ස අත්තනායක, රවි කරුණානායක, ලක්ෂ්මන් සෙනෙවිරත්න, සාගල රත්නායක, බස්නාහිර පළාත් මන්තී‍්‍ර එම්.ජේ.එම්.මුසාමිල් එසේ ඇරැයුම් ලැබූවෝ වූහ.ගිය සතියේදී එ.ජා.ප. දේශපාලන මණ්ඩලය රැස්වූයේ කේම්බි‍්‍රජ් ටෙරස්හි දී ය. ඒ එ.ජා.ප. නායක රනිල් ගේ ප‍්‍රධානත්වයෙනි. එදින එ.ජා.ප. දේශපාලන මණ්ඩලය සාකච්ඡා කෙළේ නැඟෙනහිර පළාත් සභා මැතිවරණයට තරග කරන්නේ අලියා ලකුණෙන් ද නැද්ද යන්න ගැනය. එ.ජා.ප. දේශපාලන මණ්ඩලයේ බොහෝ සාමාජිකයන්ගේ මතය වූයේ නැඟෙනහිර පළාත් සභාවට එ.ජා.ප.ය අලියා ලකුණෙන් තරග කළ යුතු බවයි. නමුත් නැඟෙනහිරට එ.ජා.ප.ය තරග කරන ලාංඡනය ගැන තීරණයක් ගැනීමට දේශපාලන මණ්ඩලයට එදින නොහැකි විය.දේශපාලන මණ්ඩලයේදී නායක රනිල් රජයට චෝදනාවක් කෙළේය. මාධ්‍ය එක්ක ගනුදෙනු කරනකොට හැමෝම පරිස්සම් වෙන්න. සමහර මාධ්‍යවල තොරතුරු පල වෙන්නේ ආණ්ඩුවට වුවමනා විදියට.” නායක රනිල් දැඩි ලෙස චෝදනා කෙළේය. දේශපාලන මණ්ඩලයේදී රනිල් තවත් උපදෙසක් දුන්නේය. “ලබන සිංහල අලුත් අවුරුද්ද ඉවරවෙන කොට අපි ආණ්ඩුවට විරුද්ධව උද්ඝෝෂණ වැඩි කරන්න ඕන. ඒ සඳහා දැන්ම සූදානම් වෙන්න” රනිල් කීවේය.නැඟෙනහිර ඡන්දයට ජ. වි. පෙ. ඉදිරිපත් වෙයිගිය සඳුදා ජ. වි. පෙ. දේශපාලන මණ්ඩලය රැස් විය. ඒ ජ. වි. පෙ. නායක සෝමවංශ අමරසිංහ ගේ ප‍්‍රධානත්වයෙනි. දේශපාලන මණ්ඩල රැස්වීම ආරම්භ කරමින් නායක සෝමවංශ ඇසුයේ “නැඟෙනහිර ඡන්දයට නාම යෝජනා කැඳවලා තියෙන්නේ. අපි මොකද කරන්නේ” කියා ය.ජ. වි. පෙ. ප‍්‍රධාන ලේකම් ටිල්වින් සිල්වා කීවේ “”අපි ඉතින් තරග කරමු” කියා ය. දේශපාලන මණ්ඩලයේ සියලු දෙනා එය ඒකමතිකව අනුමත කළහ. ඊළඟට දේශපාලන මණ්ඩලයට අදහස් දැක්වූයේ කේ. ඩී. ලාල්කාන්ත මන්තී‍්‍රවරයා ය. “අපි නැඟෙනහිර මැතිවරණයට ඉදිරිපත් නොවුණොත් ඒක බෙදුම්වාදයට රුකුලක්. බෙදුම්වාදී කණ්ඩායම් දුර්වල කරන්න අපි ඉදිරිපත් වෙන්න ඕන. ඒ වගේ ම පළාත් සභාවල අසාර්ථකත්වය ගැන ජනතාව දැනුවත් කරන්න ඕන. මේ වේදිකාව ඒකට පාවිච්චි කරන්න පුළුවන්” ලාල් කාන්ත මන්තී‍්‍රවරයා කීවේ ය.”නැෙඟනහිර මැතිවරණයේ දී දිස්ති‍්‍රක් තුනට ම සිංහල, දෙමළ, මුස්ලිම් සියලු ජාතීන් නියෝජනය වෙන විදියට අපේ කණ්ඩායම් සකසමු.” ජ. වි. පෙ. ප‍්‍රධාන ලේකම් ටිල්වින් සිල්වා යෝජනා කෙළේ ය.අවසන ජ. වි. පෙ. දේශපාලන මණ්ඩලය තීරණය කෙළේ “බෙදුම්වාදය පරදමු. නැඟෙනහිරින් ජ. වි. පෙ. දිනවමු” තේමාව යටතේ මැතිවරණයට ඉදිරිපත් වීමට ය.ගිය සතියේ එ.ජා.ප. යේ හිටපු ප‍්‍රබල ඇමැතිවරයකු වූ රූපා කරුණාතිලක ගේ 75 වන උපන් දිනය වෙනුවෙන් සාදයක් පැවැත්විණි. මේ සාදය පැවැත්වුණේ කිරුළපන ඔහු ගේ නිවසක දී ය. රූපා කරුණාතිලක එ.ජා.ප. මාධ්‍ය ප‍්‍රකාශක ගයන්ත කරුණාතිලක ගේ බාප්පා ය. මේ සාදයට එ.ජා.ප. යේ ප‍්‍රබල දේශපාලන නායකයෝ රැසක් එක් වූහ.එ.ජා.ප. ප‍්‍රජාතන්ත‍්‍රවාදී කණ්ඩායමේ ගිය සතියේ කණ්ඩායම් රැස්වීම පැවැත්වුණේ නැත. ඒ හිටපු ඇමැති අනුර බණ්ඩාරනායක ගේ අභාවය නිසා ය. අනුර ගේ අවමංගල උත්සවයේ කටයුතු පිළිබඳව සොයා බැලීමට ඇමැති කරු ජයසූරිය ගිය සතියේ කීප වරක් ම විසුම්පායට සහ හොරගොල්ල වලව්වට ගියේ ය.ගිය සතියේ දී ඇමැති කරු ජයසූරිය විදෙස් තානාපතිවරු කීප දෙනකු සමග සාකච්ඡා කෙළේ ය. ඒ මඩකළපු මැතිවරණයට පසුව උදා වී තිබෙන දේශපාලන වාතාවරණය ගැන සාකච්ඡා කිරීමට ය.පළාත් පාලනයට කරුගෙන් උපදෙස්ගිය සතියේ දී මඩකළපු මැතිවරණයෙන් තේරී පත් වූ අපේක්‍ෂකයෝ කොළඹට කැඳවා තිබුණි. එම සභිකයන් වෙනුවෙන් ජනාධිපතිතුමා ගේ ප‍්‍රධානත්වයෙන් වැඩමුළුවක් ද පැවැත්විණි. මේ වැඩමුළුව සංවිධානය කෙළේ පළාත් පාලන ඇමැති ජනක බණ්ඩාර තෙන්නකෝන් ය. මේ වැඩමුළුවේ දී ඇමැති කරු ජයසූරිය තමා කොළඹ පුරපතිව සිටියදී කි‍්‍රයා කළ ආකාරය ගැන පැහැදිලි කෙළේ ය.මඩකළපු දිස්ති‍්‍රක් පුංචි මැතිවරණයෙන් තේරී පත් වූ සභිකයන් වෙනුවෙන් තවත් වැඩමුළුවක් කොළඹ ටාජ් සමුද්‍රා හෝටලයේ දී පැවැත්විණි. මේ වැඩමුළුවේ ප‍්‍රධාන ආරාධිතයා වූයේ ඇමැති කරු ජයසූරිය යි. මේ වැඩමුළුව සංවිධානය කැර තිබුණේ පළාත් පාලනය පිළිබඳ ශ‍්‍රී ලංකා ආයතනය මගිනි. “ඔබතුමාලා දැන් පළාත් පාලන ආයතනවල වැඩ බාර ගන්නේ පිරිසිදු අත් දෙකෙන්. වංචා දූෂණවලින් තොරව මහජන සේවයේ යෙදීම වැදගත් වෙනවා. අවුරුදු හතරක සේවය නිමවෙලා පළාත් පාලන ආයතනයෙන් සමුගන්න කොටත් ඔබේ පිරිසිදුකම තියා ගන්න” ඇමැති කරු නවක පළාත් පාලන සභිකයන්ට උපදෙස් දුන්නේ ය.මේධානන්ද හිමියන්ගෙන් පොත් තුනක්ගිය සතියේ බණ්ඩාරනායක සම්මන්ත‍්‍රණ ශාලාවේදී එල්ලාවල මේධානන්ද හිමියන්ගේ කෘති තුනක් දොරට වැඩීම සිදුවිය. ඒ එල්ලාවල මේධානන්ද හිමිගේ චරිතාපදානය ඇතුළු කෘති තුනකි. මේ අවස්ථාවට ජනාධිපති ජ්‍යෙෂ්ඨ උපදේශක පාර්ලිමේන්තු මන්තී‍්‍ර බැසිල් රාජපක්ෂ, ආණ්ඩු පක්ෂ ප‍්‍රධාන සංවිධායක ඇමැති ජෙයරාජ් ප‍්‍රනාන්දුපුල්ලේ, ඇමැති හේමකුමාර නානායක්කාර, රියර් අද්මිරාල් සරත් වීරසේකර, සමස්ත ලංකා බෞද්ධ සම්මේලනයේ සභාපති ජගත් සුමතිපාල සහ ආචාර්ය ජේ.ආර්.පී. සූරියප්පෙරුම ඇතුළු ගිහි පැවැදි විද්වත්හු එක් වූහ.සභාව මෙහෙයවූයේ සිනමාවේදී ජැක්සන් ඇන්තනී ය. උත්සවය වර්ණවත් කරන්නට "රංවල බලකායද" දායකත්වය ලබා දී තිබිණි. උත්සවයේ මුඛ්‍ය දේශනය පැවැත්වූයේ ආචාර්ය ජේ.ආර්.පී. සූරියප්පෙරුම විද්වතාය."පසුගිය කාලේ මේධානන්ද හාමුදුරුවන්ගේ චරිතය ඝාතනය කරන්න සමහරු උත්සාහ කළා. ඒ නිසා සියලු ගිහියන් වෙනුවෙන් මා උන්වහන්සේගෙන් සමාව අයදිනවා" ආචාර්ය සූරියප්පෙරුම කීවේය.උත්සවය අවසානයේ තේ පැන් සංග‍්‍රහයක් පැවැත්විණි. එහිදී බැසිල් රාජපක්ෂ මන්තී‍්‍රවරයා ඕමල්පේ සෝභිත හිමියන්ගෙන් ඇසුයේ "නැඟෙනහිරට ඔබ වහන්සේලා තරග කරනවාද?" කියාය. "අද හවස අපේ උත්තරීතර සංඝ සම්මේලනයත් මධ්‍යම කාරක සභාවක් රැස්වෙනවා. එතැනදී තීරණයක් ගන්නවා" සෝභිත හිමියෝ කීහ.ඕමල්පේ සෝභිත හිමියන්ගේ මූලිකත්වයෙන් කැඳවූ මධ්‍යම කාරක සභාවේදී තීරණය කෙළේ නැගෙනහිර පළාත් මැතිවරණයට හෙළ උරුමය ඉදිරිපත් වීමට ය. මේ රැස්වීමේදී අතුරලියේ රතන හිමියන් ප‍්‍රකාශ කෙළේ වෙන්ව තරග කැර සිංහල ඡන්ද බෙදීයාමට ඉඩ නොදිය යුතු බව ය. අවසානයේ පක්ෂයේ මධ්‍යම කාරක සභාව ඒකමතිකව තීරණය කෙළේ සන්ධාන ගත වී තරග කිරීමට ය.එ.ජා.ප. පළාත් පාලන අනුකමිටුවේ සභාපති වජිර අබේවර්ධනගේ මෙහෙයවීමෙන් එ.ජා.ප. පළාත් පාලන නියෝජිත හමුව පැවැත්වේ. එදින එ.ජා.ප. පළාත් පාලන සභිකයන් සහ අපේක්ෂකයන් 4500 දෙනකුට රක්ෂණ ඔප්පු පිරිනැමීමට ද නියමිතය. පළාත් පාලන ආයතනයන්හි අවුරුදු 15 වඩා සේවය කළ මන්තී‍්‍රවරු 500 දෙනකුට විශේෂ තිළිණ ප‍්‍රදානයක් ද එදින සිදුවේ. එදින රාති‍්‍රයේදී රාති‍්‍ර භෝජන සංග‍්‍රහයක් පැවැත්වෙන අතර ඒ සඳහා රනිල් වික‍්‍රමසිංහ එ.ජා.ප. නායකයාද සහභාගි වේ.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=ab0803234</link>
    <topic>අත්තනගල්ල සංවිධායක ධූරය ගැන තවම තීරණයක් නෑ</topic>
    <author/>
    <content>මැඩම්... අනුර ගේ මන්තී‍්‍රකම රැකුණේ ජනාධිපතිතුමා නිසාඅත්තනගල්ල සංවිධායක ධූරය ගැන තවම තීරණයක් නෑසංධානයේ පක්ෂ නායක හමුව හෙටමට පැදුරෙ නිදියන්ඩත් පුළුවන් ගෝනියක නිදියන්ඩත් පුළුවන්ඡන්දය වෙනුවෙන් නැඟෙනහිර ‘සීල්’ කරයිමුස්ලිම් කොංග‍්‍රසයේ යළි බෙදීමක්?ප‍්‍රශ්න පහශ‍්‍රී ලංකා නිදහස් පක්ෂයේ බලකොටුවක් ව පවතින අත්තනගල්ලේ ප‍්‍රධාන සංවිධායක අනුර බණ්ඩාරනායක මහතා ගේ අභාවයෙන් හිස් වු එම තනතුරට සුදුසු කෙනකු පත් කිරීමට තවමත් කිසිදු තීරණයක් ගෙන නැතැයි ශ‍්‍රී. ල. නි. ප. ප‍්‍රධාන ලේකම් අමාත්‍ය මෛති‍්‍රපාල සිරිසේන මහතා පැවසී ය.අනුර බණ්ඩාරනායක මහතා ගේ අභාවය සිදු වී තවමත් සතියක් වත් ගත වී නොමැති අවස්ථාවක එහි සංවිධායක ධූර පුරප්පාඩුවට වෙනත් කෙනකු පත් කිරීම පිළිබඳව තවමත් කිසිම ඉල්ලීමක් ඉදිරිපත් වී නැති බවත් ඇමැතිවරයා කීය.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=ab0803235</link>
    <topic>සංධානයේ පක්ෂ නායක හමුව හෙට</topic>
    <author>සුනිල් දයා අල්විස්</author>
    <content>මැඩම්... අනුර ගේ මන්තී‍්‍රකම රැකුණේ ජනාධිපතිතුමා නිසාඅත්තනගල්ල සංවිධායක ධූරය ගැන තවම තීරණයක් නෑසංධානයේ පක්ෂ නායක හමුව හෙටමට පැදුරෙ නිදියන්ඩත් පුළුවන් ගෝනියක නිදියන්ඩත් පුළුවන්ඡන්දය වෙනුවෙන් නැඟෙනහිර ‘සීල්’ කරයිමුස්ලිම් කොංග‍්‍රසයේ යළි බෙදීමක්?ප‍්‍රශ්න පහනැඟෙනහිර පළාත් සභා ඡන්දය:සුනිල් දයා අල්විස්නැගෙනහිර පළාත් ඡන්දයට එක්සත් ජනතා නිදහස් සන්ධානය සමඟ එක්ව තරග කරන සියලු පක්ෂවල සහභාගිත්වයෙන් රැස්වීමක් හෙට පැවැත්වේ.ශ‍්‍රී ලංකා නිදහස් පක්ෂයේ නාම යෝජනා මණ්ඩලයේ සභාපති හා පක්ෂයේ ජ්‍යෙෂ්ඨ නියෝජ්‍ය සභාපතිවරයකු වන සෞඛ්‍ය අමාත්‍ය නිමල් සිරිපාල ද සිල්වා මහතා මේ ගැන ‘සිළුමිණ’ ට කරුණු දක්වමින් පැවසුවේ ශ‍්‍රී. ල. නි. ප. එක්සත් ජනතා නිදහස් සන්ධානය ලෙසින් රජයට සහාය දෙන සියලු පක්ෂ සමඟ එක්ව නැගෙනහිර පළාත් සභා ඡන්දයට තරග වදින බව ය.මේ ඡන්ද සටනේ දී සන්ධානයට එක්ව තරග කරන සියලු පක්ෂවල අදහස් විමසා එකඟතාවකට ඒම සඳහා මේ රැස්වීම කැඳවා තිබෙන බව ද අමාත්‍යවරයා කීය. දැනටමත් එක්සත් ජනතා නිදහස් සන්ධානය සමඟ තරග කිරීමට නැගෙනහිර පළාත් පාලන මැතිවරණයෙන් විශිෂ්ට ජයග‍්‍රහණයක් හිමි කර ගත් පිල්ලෙයාන් පක්ෂය එකඟතාව පළ කර තිබේ.ලංකා සමසමාජ පක්ෂය, ශ‍්‍රී ලංකාවේ කොමියුනිස්ට් පක්ෂය, මහජන එක්සත් පෙරමුණ, එක්සත් ජාතික පක්ෂ ප‍්‍රජාතන්ත‍්‍රවාදී පෙරමුණ, ජාතිත හෙළ උරුමය, සමස්ත ලංකා මුස්ලිම් කොංග‍්‍රසය, ප‍්‍රජාතන්ත‍්‍රවාදී වාමාංශික පෙරමුණ නව ජාතික කොංග‍්‍රසය සහ තවත් පක්ෂ කිහිපයක් ද එක්සත් ජනතා නිදහස් සන්ධානයෙන් තරග කිරීමට කැමැත්ත දන්වා තිබේ.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=ab0803232</link>
    <topic>මට පැදුරෙ නිදියන්ඩත් පුළුවන් ගෝනියක නිදියන්ඩත් පුළුවන්</topic>
    <author/>
    <content>මැඩම්... අනුර ගේ මන්තී‍්‍රකම රැකුණේ ජනාධිපතිතුමා නිසාඅත්තනගල්ල සංවිධායක ධූරය ගැන තවම තීරණයක් නෑසංධානයේ පක්ෂ නායක හමුව හෙටමට පැදුරෙ නිදියන්ඩත් පුළුවන් ගෝනියක නිදියන්ඩත් පුළුවන්ඡන්දය වෙනුවෙන් නැඟෙනහිර ‘සීල්’ කරයිමුස්ලිම් කොංග‍්‍රසයේ යළි බෙදීමක්?ප‍්‍රශ්න පහකෲතහස්ත හෙවත් විපක්ෂනායකට දැන් ප‍්‍රශ්න වැලකි. නැඟෙනහිර පළාත් පාලන මැතිවරණයට ඉදිරිපත් නොවීම ගැන එස්.බී.දිසානායක එක් පැත්තකින් දෝස්මුර දමයි. ඊළඟට පළාත් සභා ඡන්දය ද එයි. එයට ඉල්ලනවාද නැද්ද යන්න තීරණය කරන්නේ මාර්තු 25දා බව කියයි. ඒ සඳහා එදිනට කෘත්‍යාධිකාරී මණ්ඩලය රැස්වෙයි. කෘත්‍යාධිකාරී මණ්ඩලය තීරණය ගන්නට කලින් ප‍්‍රභාකරන් තීරණයක් ගෙන තිබේ. එනම් නැඟෙනහිර පළාත් සභා මැතිවරණය දෙමළ ජාතික සන්ධානයට තහනම් කිරීමයි.සාමාන්‍යයෙන් දෙමළ ජාතික සන්ධානය මෙන්ම එක්සත් ජාතික පක්ෂය ද ප‍්‍රභාකරන්ගේ නියෝග ගැන දැඩි අවධානයෙන් සිටී. ඒ නිසා ලබන 25 වැනිදා රැස්වන කෘත්‍යාධිකාරී මණ්ඩලයට ප‍්‍රභාකරන් දෙමළ ජාතික සන්ධානයට පැනවූ නියෝගය ගැන රනිල් වික‍්‍රමසිංහ මහතා කරුණු පැහැදිලි කරනු ඇතැයි අපේක්ෂා කෙරේ.විපක්ෂනායකගේ ඊළඟ අර්බුදය මහ ලේකම් පදවිය තිස්ස අත්තනායක මහතාගෙන් උදුරා ගැනීමය. මෙම මහ ලේකම් අර්බුදයේ කෙළවරක් දකින්නට දෝ කෘතහස්ත සහ තිස්ස අත්තනායක අතර පසුගියදා රහසිගත සාකච්ඡාවක් පැවැත්විණි. මෙම සාකච්ඡාව කේම්බි‍්‍රජ් ටෙරසයේ විපක්ෂනායක නිවසේදී පැවැති බව මාණිඛ්‍යයට වාර්තාවෙයි. එම රැස්වීමට කලින් කෘතහස්ත සෙල් මලික්ට සහ කප්පම් ලසන්ත ප‍්‍රධාන නඩයට බරපතළ චෝදනාවක් එල්ල කෙළේය. එනම් එම නඩය කෘතහස්ත පාච්චල් කරන බවයි.කෙසේ හෝ කෘතහස්ත සහ තිස්ස අත්තනායක අතර පැවැති රහස් සංවාදය පටිගතවී ඇත්තේ මෙසේය.තිස්ස - ඔබතුමා මට බයද? ඔබතුමා ඔය මාධ්‍ය නඩය එක්ක එකතු වෙලා කරන ඔක්කොම මම දන්නවා. එම තොරතුරු ඔක්කෝම මගේ ළඟ තියෙනවා. කැත වැඩ කරන්න එපා. ඔබතුමා පුළුවන්නම් මාව අයින් කරලා බලන්න. ඉස්සරහට වෙනදේත් බලාගන්න.කෘතහස්ත – කතා නැත. කිසිදෙයක් නොදන්නා තොත්ත බබා ලෙස නිහඬව සිටියේය.තිස්ස - ඔබතුමා දැනගන්න එක හොඳයි මම ගමේ මිනිහෙක්. ගමෙන් ආපු දුප්පත් මිනිහෙක්. ඔබතුමාගේ රෝයල් - තෝමියන් ටීම් එකට මාව ගාව ගන්නවාට මම කැමැති නැහැ. ඒ නිසා තමයි ඔබතුමා මලික් – ලසන්ත යොදාගෙන මට මඩ ගහන්නේ. මේ විදිහට ඇයි මට හිරිහැර කරන්නේ. ඔබතුමා මට බයද?කෘතහස්ත නිහඬය. තිස්ස තවදුරටත් කරුණු මෙසේ ඉදිරිපත් කරයි.තිස්ස - මේ පක්ෂය දැන් කරන්නේ මලික් සහ ලසන්න. කරු, මිලින්ද, රාජිත, ජී.එල්, හේමා වගේ අපේ පක්ෂයේ හිටපු වැදගත්ම 17 දෙනා පක්ෂය දාලා ගියේ ඔබතුමාගේ කොන්ද පණ නැති හින්දා. සවුත්තු වැඩ හින්දා. ඔබතුමාගේ දිව දෙකේ වැඩ කවදා ඉවර වේවිද? කෘතහස්ත නිහඬය. තිස්ස එක දිගට පහර දෙයි.තිස්ස - රවි කරුණානායක මහ භයානක සතෙක්. කරුණාකරලා එයාගෙන් ප‍්‍රවේසම් වෙන්න. එයාල අපි වගේ අහිංසක මිනිස්සු නෙවෙයි. දේශපාලනය කරන්න දෙන්නෙක් හොයාගන්න බැහැ. ඒ නිසා ඔබතුමා මගෙන් නෙවෙයි ඔය වටේ ඉන්න හාල්පාරුවන්ගෙන් ප‍්‍රවේසම් වෙන්න. ඔය මාධ්‍ය නඩයේ කලවැද්දා මට පින්තූරයක් පත්තරේ දාගන්න දෙන්නේ නෑ. උපුල් විග‍්‍රහ ලියන්නේ මට සවුත්තුවටමයි. උන් ටික ඔය වැඩ නතර නොකළහොත් මටත් ඉතින් මොනවා හරි කරන්න වේවි සර්.කෘතහස්ත – නිහඬයි – තිස්ස යළි පහර දෙයි.තිස්ස- නායකතුමනි, මට නැතිවෙන්න දෙයක් නැහැ. මට බුදියන්න පැදුරෙත් පුළුවන්. ගෝනියෙත් පුළුවන්. අනික ඔබතුමා හැප්පෙන්නේ මහ ලේකම් එක්ක කියල හිතාගන්න. මහලේකම් එක්ක හැප්පෙන්න කලින් ටිකක් හිතල බලන්න.ඒක පුද්ගල සංවාදයකි. සංවාදය පුරා නිහඬව සිටි කෘතහස්ත වහාම කලවැදි චින්තක, ප¾ඩි උපුල්, මඩ ජයතුංග සහ කප්පම් ලසන්ත කැඳවීය.තිස්ස සමඟ සාකච්ඡාව අතිශයින් සාර්ථකව නිමවූ බව කෘතහස්ත කීවේය.චින්තක - සාර්ථකයි?කෘතහස්ත – තිස්සට හම්බානක දුන්න. එයාට දුවන්න දුන්නේ. මම බනිද්දි පව් බිම බලාගෙන හිටියා. කෘතහස්ත – තිස්ස හමුවේදී තිස්ස පැරදුන බව පත්තර කොලම්වල ලියන්න.තිස්සගෙන් හොඳටම කෑ විපක්ෂනායක තම සගයන්ට අමු බේගල් ඇදබෑවේ දිවේ තොලේ ගෑවිලා නොවේ. මෙවැනි පච කෙළින නායකයෙක් පක්ෂයට සොයා ගත්තේ පක්ෂයේම අවාසනාවටය. ආණ්ඩුවේ වාසනාවටය.ශ‍්‍රීපති ගේ මළගෙදර දා පුටු ඇන්දක වාඩිවී මළගෙදර මඟුල් ගෙදරක් කරගත් කෘතහස්ත විහිළු කතා කියමින් අනුන් සිනා සයුරේ ගිල්වා තමාද ගිලුනේය. එම ඡායාරූපයෙන් තමන්ට හානියක් වූ බව කෘතහස්ත කියයි.කෘතහස්ත - මේ පින්තූරේ ගත්තේ කවුද පත්තරවලට ගියේ ;කාහොමද කියල හොයල බලන්න.ඒ නියෝගය කලවැද්දාට ය.එසේ ඡායාරූපශිල්පියා කවුදැයි සොයන්නට කීවේ එදා වගේ මෝටර් සයිකල්වල හප්පන්නටදැයි මේ දිනවල ලංකාදීප පත්තරේ කතාවක් පවතී.කෘතහස්ත - කොහොම හරි ඒ පින්තූරේ ගත්ත එක්කෙනා හොයාගෙන මා හම්බවෙනවා.කලවැද්දා – ඔය පින්තූරෙ ගැන සර්ට විරුද්ධව ලංකාදීප කාර්යාලයම වැඩපිළිවෙළක් ගෙනයනවා. මේකට ඇතුළේ ලොක්කෙක් සම්බන්ධයි කියල මට සැකයි. අපි මෑන් හොයාගෙන ෆුල් පෝරියල් එක්ක දෙමු.ප¼ඩි උපුල් ගේ එදාවේල විග‍්‍රහයට දැන් මාතෘකා නැත. මෙහෙයුම් සාර්ථකව දියත් කෙරේ. මේ මොහොතේ කුමක් කළ යුතුද යන්න ප‍්‍රශ්නයක් විය.කෘතහස්ත – දැන් තමුසෙට ලියන්න මාතෘකාත් නැහැ. තමුසෙට එහෙම නම් මේ දවස්වල කරන්න තියෙන්නේ මගේ නැති දක්ෂතා ඉස්මතු කරලා ලියන එකයි. මගේ් දර්ශනය ඉදිරි වැඩ පිළිවෙළ හොඳට පහදල ලියන්න ඕන. මහින්දගෙ වැඩ පිළිවෙළයි මගේ වැඩපිළිවෙළයි අතර වෙනස පෙන්වන්න ඕන. මගේ වැඩපිළිවෙළ මාස ගණනාවක් ඇදගෙන යන්න පුළුවන්.කෘතහස්තට සුදුහුණු ගාන වැඩපිළිවෙළ උස්සන්න කළ යුතු බවට උපදෙස් ලැබුණි. එහෙත් මේ ගැන ප¾ඩි උපුල් කලවැද්දාට කීවේ වෙනත් කතාවකි.උපුල් - ලොක්කගේ දර්ශනය ගැන ලිපි පෙළක් ලියන්න කියල මට කිව්වා. එක දිගට මට ලසන්තගේ දර්ශනය ගැන ලියන්න බැහැ. මචං දැන් ලොක්කා මඩ නාගෙන ඉවරයි. නන්නත්තාර වෙලා ඉන්නේ. දැන් ගොඩගන්න බැහැ. අපටත් කෙළවෙලා. ඉදිරියට මොනවා කරන්නද මචං. යන්න තැනක් නෑ. අපි ගන්න කෙනෙක් නෑ.එක්සත් ජාතික පක්ෂයට දැන් යළි මැතිවරණ කුලප්පුව වැලැඳී තිබේ. එය වඩාත් උත්සන්න වී ඇත්තේ සිහින මනමාලයා රවි කප්පම් ලසන්ත, මංගල සහ බු - 7 රුවන්ටය. ආණ්ඩුව පෙරළන ප‍්‍රවෘත්ති හතරක් මාස හයක් ඉරුදින පුවත්පතේ් පළ විය. අන්තිමට පළවූයේ ජනතා විමුක්ති පෙරමුණ ආණ්ඩුව පෙරළන්නට තීරණය කළ බවයි. මේ ආකාරයෙන් ලසන්තගේ සීන සියල්ල පත්තරේ ප‍්‍රධාන ප‍්‍රවෘත්ති බවට පත්වෙයි.මාධ්‍ය නඩයත් කෘතහස්තත් ජෝකර්ලා සේ පක්ෂය බයිට් එකට ගෙන ඇති බවට පක්ෂයේ ජ්‍යෙෂ්ඨ මන්තී‍්‍රවරු චෝදනා කරති. රටක් පාලනය කරන්නට සිහින දකින කෘතහස්ත වැනි නායකයකු කජු කිරි කොල්ලන් රොත්තක් සමඟ කෙළින මේ පිස්සුව එන්න එන්නම උත්සන්න වී තිබේ. නියපොත්තෙන් පස්සා පැත්ත හරිහැටි කසා ගන්නට නොදන්නා මේ මාධ්‍ය නඩයට අවශ්‍ය ආණ්ඩු බලය ආවිට මඩි තර කර ගැනීමටය.උන්ට ඕනෑ වාහනය. එකාට දුරකථන හතර පහ තබා ගැනීමටය. කෘතහස්ත කියන විදියට රාලහාමිගේ් මාධ්‍ය ඒකකය ගිය වතාවේ රුපියල් ලක්ෂ 95ක් වැයකොට කෘතහස්ත ට පෙන්වූයේ විපක්ෂයේ දොරටුවයි. මේ වතාවේ විපක්ෂයේ දොරටුවටත් තට්ටුවන ලකුණු පහළ වී තිබේ.කෘතහස්ත තීරණ ගන්නේ නැත. ඡන්දවලට මුහුණදීමට අකමැතියි. ඒ පිල්ලෙයාන් අවි තබාගෙන සිටින නිසා නොව පරදින බවට ඇති සැකය නිසාය.සාස්තර බණ්ඩාර ගේ අනාවැකි ගැන අපි මේ තීරුවේ විටින් විට සටහන් කරන්නෙමු. බණ්ඩාරගේ අනාවැකි එකින් එක බොරු වූ ආකාරයද අපි කීවෙමු. අම්බලන්ගොඩ, මහ අම්බලන්ගොඩ පාරේ පදිංචි ඩී.සිරිරත්න මහතා ඉරිදා විග‍්‍රහයට ලිපියක් එවමින් කියා සිටින්නේද සාස්තර බණ්ඩාරගේ හරි නොගිය අනාවැකියක් ගැනය. අනාවැකිය අනුර බණ්ඩාරනායක පිළිබඳවයි. ඔහු හදිසියේ මියයාම ගැන සාස්තර බණ්ඩාර දැන සිටියේ නම් මෙවැනි අනාවැකි නොකියනු ඇත. </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=ab0803233</link>
    <topic>ඡන්දය වෙනුවෙන් නැඟෙනහිර ‘සීල්’ කරයි</topic>
    <author>කීර්ති මෙන්ඩිස්</author>
    <content>මැඩම්... අනුර ගේ මන්තී‍්‍රකම රැකුණේ ජනාධිපතිතුමා නිසාඅත්තනගල්ල සංවිධායක ධූරය ගැන තවම තීරණයක් නෑසංධානයේ පක්ෂ නායක හමුව හෙටමට පැදුරෙ නිදියන්ඩත් පුළුවන් ගෝනියක නිදියන්ඩත් පුළුවන්ඡන්දය වෙනුවෙන් නැඟෙනහිර ‘සීල්’ කරයිමුස්ලිම් කොංග‍්‍රසයේ යළි බෙදීමක්?ප‍්‍රශ්න පහඅවිගත් කණ්ඩායම්වලට ඉඩ නෑකීර්ති මෙන්ඩිස්අවිගත් කිසිදු කණ්ඩායමකට කුමන ආකාරයේ හෝ ප‍්‍රචණ්ඩ කි‍්‍රයාවක් සිදු කළ නොහැකි ලෙස සමස්ත නැඟෙනහිර පළාතේ ම පුළුල් අධි ආරක්ෂක වැඩපිළිවෙළක් කි‍්‍රයාත්මක කිරීමට විධිවිධාන යෙදීමට රජය තීරණය කොට තිබේ.මේ අනුව ඉකුත් මඩකළපු පළාත් පාලන ඡන්දයේ දී යෙදූ ආරක්ෂාව සිවු ගුණයකින් ඉහළ නැංවෙනු ඇත. ලබන මැයි මාසයේ දී පැවැත්වීමට නියමිත නැඟෙනහිර පළාත් සභා මැතිවරණය ද නිදහස් හා සාධාරණව පැවැත්වීම සඳහා මේ පියවර ගෙන තිබේ.ඇතැම් දේශපාලන පක්ෂ විවිධ චෝදනා නැඟුව ද මඩකළපුවේ පැවැති පළාත් පාලන මැතිවරණයේදී ප‍්‍රචණ්ඩ කි‍්‍රයා සිදුනොවීම හේතු කොටගෙන මෙවර පළාත් පාලන මැතිවරණය ද නිදහස් හා සාධාරණ අයුරින් පවත්වා නැඟෙනහිර සාමාන්‍ය ජනතාවට නවෝදය උදා කිරීමට කටයුතු යොදා ඇතැයි මැතිවරණ කටයුතු බාර නියෝජ්‍ය පොලිස්පති ගාමිණී නවරත්න මහතා කියයි.මේ අනුව ලබන මස 27 වනදා සිට පළාත් පාලන මැතිවරණය අවසන්ව දින තුනක් යනතුරු සියලුම පොලිස් නිලධාරීන්ගේ නිවාඩු වහාම කි‍්‍රයාත්මක වන පරිදි අවලංගු කැර තිබේ. සියලුම පොලිස් නිලධාරීන් මෙම කාල සීමාවේ අනුයුක්ත පොලිස් ස්ථානවලම රැඳී සිටිය යුතුය. කාන්තා නිලධාරිනියන්ට පමණක් සිය නිවෙසේ සිට සේවයට පැමිණීමට අවසර දෙනු ඇත.කිසිදු අවිගත් කණ්ඩායමකට නැඟෙනහිර පළාතේ සැරි සැරීම හා නීතිය හා සාමයට එරෙහි කි‍්‍රයාවල යෙදීම තහනම් වන අතර ඔවුන් උපරිම බලය යොදා අත්අඩංගුවට ගැනීමට ද නියෝග කැර තිබේ.මැතිවරණ පැමිණිලි බාරගැනීම සඳහා සියලු පොලිස් කොට්ඨාසවල මැතිවරණ කාර්යාලයක් පවත්වාගෙන යන අතර කිසියම් සිදුවීමක් සිදුවූ සැනින් ඒ බව පොලිස්පතිවරයා වෙත දැන්විය යුතු යැයි නියෝග කැර තිබේ. </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=ab0803236</link>
    <topic>මුස්ලිම් කොංග‍්‍රසයේ යළි බෙදීමක්?</topic>
    <author/>
    <content>මැඩම්... අනුර ගේ මන්තී‍්‍රකම රැකුණේ ජනාධිපතිතුමා නිසාඅත්තනගල්ල සංවිධායක ධූරය ගැන තවම තීරණයක් නෑසංධානයේ පක්ෂ නායක හමුව හෙටමට පැදුරෙ නිදියන්ඩත් පුළුවන් ගෝනියක නිදියන්ඩත් පුළුවන්ඡන්දය වෙනුවෙන් නැඟෙනහිර ‘සීල්’ කරයිමුස්ලිම් කොංග‍්‍රසයේ යළි බෙදීමක්?ප‍්‍රශ්න පහනැඟෙනහිර පළාත් සභා මැතිවරණයේ දී කවුරුන් සමඟ එක් ව තරග කරන්නේ ද යන කාරණය මත ශ‍්‍රී ලංකා මුස්ලිම් කොංග‍්‍රසයේ දැඩි මතභේද හටගෙන ඇතැයි දැනගන්නට ඇත. ශ‍්‍රී ලංකා මුස්ලිම් කොංග‍්‍රසය එ.ජා.ප.ය සමඟ එක්ව තරග කිරීමට යොමු වුවහොත් නිසැකයෙන්ම එහි ප‍්‍රබල කණ්ඩායමක් එක්සත් ජනතා නිදහස් සන්ධානයට එක්වනු ඇති බවත් අනාවරණය වෙයි.මේ අතරේ ශ‍්‍රී ලංකා මුස්ලිම් කොංග‍්‍රසය නැඟෙනහිර පළාත් සභා ඡන්දයේදී එක්සත් ජනතා නිදහස් සන්ධානය සමඟ රජයට සහාය දී තරග කරනවාද නැතිනම් එක්සත් ජාතික පක්ෂයට සහාය දී කි‍්‍රයා කරනවාද යන්න අද හෙටම සාකච්ඡා කොට තීරණයක් ගන්නා බව ශ‍්‍රී ලංකා මුස්ලිම් කොංග‍්‍රසයේ මහලේකම් පාර්ලිමේන්තු මන්තී‍්‍ර එම්.ටී.හසන් අලි මහතා පවසයි. මඩකලපුවේ සහ ති‍්‍රකුණාමලයේ ශ‍්‍රී ලංකා මුස්ලිම් කොංග‍්‍රසයේ සංවිධායකයන් 150ක් සමඟ පිරිසක් කැඳවා එම ප‍්‍රදේශයේදී නැඟෙනහිර පළාත් සභා ඡන්දය ගැන සාකච්ඡාවක් සිකුරාදා සවස පැවැත්වූ බවද ඒ මහතා කීය.මේ සාකච්ඡාවෙන් අනතුරුව අපි රජය සමඟත් එක්සත් ජාතික පක්ෂය සමඟත් සාකච්ඡා කරනවා. මේ සාකච්ඡාවලින් පසුව කරුණු අවධානයට ගෙන මේ ඡන්දයට අපේ ස්ථාවරය දැනුම් දෙනවා යයි ද ඔහු වැඩිදුරටත් පැවැසීය. </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=ab0803237</link>
    <topic>ප‍්‍රශ්න පහ</topic>
    <author>සුමේධා නවරත්න</author>
    <content>මැඩම්... අනුර ගේ මන්තී‍්‍රකම රැකුණේ ජනාධිපතිතුමා නිසාඅත්තනගල්ල සංවිධායක ධූරය ගැන තවම තීරණයක් නෑසංධානයේ පක්ෂ නායක හමුව හෙටමට පැදුරෙ නිදියන්ඩත් පුළුවන් ගෝනියක නිදියන්ඩත් පුළුවන්ඡන්දය වෙනුවෙන් නැඟෙනහිර ‘සීල්’ කරයිමුස්ලිම් කොංග‍්‍රසයේ යළි බෙදීමක්?ප‍්‍රශ්න පහප‍්‍රශ්න පහනැගෙනහිර පළාත්සභාව ගැන පක්ෂයේ අදහස මොකක් ද?උතුරු නැගෙනහිර කියන්නෙ ලංකාවට අයිති ප‍්‍රදේශ දෙකක්. ඒ ප‍්‍රදේශවල කුමන ජන වර්ගයක් හිටියත් මේ අපේ රටේ ජනතාව.මේ ජනතාව පීඩාවට පත් කර ගනිමින් තිබූ ත‍්‍රස්තවාදයෙන් නැගෙනහිර මුදා ගත්තා. උතුරත් මුදා ගනිමින් සිටිනවා. ඒ මුදා ගත් ප‍්‍රදේශවල ප‍්‍රජාතන්ත‍්‍රවාදය තහවුරු කිරීම අත්‍යවශ්‍ය යි. ඒ නිසා සියලු දේශපාලන පක්ෂවල සහයෝගයෙන් ප‍්‍රාදේශීය සභා, පළාත් සභා මැතිවරණ පැවැත්විය යුතුයි.හෙළ උරුමය පළාත් සභාවලට තිබූ අකමැත්ත දැන් අවසාන ද?නැහැ. අපි එදත් අදත් හෙටත් මේ ක‍්‍රමයට විරුද්ධයි. ඒත් ත‍්‍රස්තවාදයෙන් මුදා ගත් මේ ප‍්‍රදේශවල ප‍්‍රජාතන්ත‍්‍රවාදය ස්ථාපිත කරලා සංවර්ධනය කළ යුතුයි. ඒ නිසා පවතින ක‍්‍රමය මත හෝ මේ කටයුතු සිදුවිය යුතුයි.ඇයි එහෙම නම් හෙළ උරුමය පසුගිය පළාත් පාලන මැතිවරණයට ඉදිරිපත් නොවුණෙ?ඕනම පක්ෂයකට අයිතියක් තියෙනවා තමන්ගෙ කැමැත්ත අකමැත්ත මත තරග කිරීමට හෝ නො කිරීමට.පසුගිය මැතිවරණයට ඉදිරිපත් වීමට අකමැති වුණේ ඊට හෙළ උරුමයේ සූදානමක් නො තිබුණ නිසා ද?අපි ඕනැම අවස්ථාවක ඕනැම මැතිවරණයකට ඉදිරිපත් වෙන්න සූදානම් පක්ෂයක්. අපි ඊට ඉදිරිපත් නොවුණෙ සූදානමක් නොතිබුණ නිසා නොවෙයි. පක්ෂ අතර ගැටුම් නොහදා මුලින් ම ජනතාවට ප‍්‍රජාතන්ත‍්‍රවාදය හඳුනා ගැනීමට අපි අවස්ථාව දුන්නා. හෙළ උරුමය ඉදිරිපත් නොවීමට හේතුව වුණේත් ඒකයි.නැගෙනහිර පළාත් සභා මැතිවරණයට අපි ආණ්ඩුවට සහයෝගය දෙනවා. අපි එහෙම කරන්නෙ ආණ්ඩුවට එකතු වී සහයෝගය දෙන පක්ෂයක් හැටියට මිසක් ආණ්ඩුවෙන් වෙන් ව සහයෝගය දෙන පක්ෂයක් විදියට නොවෙයි. අපි මේ තීරණය ජනතාව වෙනුවෙන් ගත් බුද්ධිමත් තීරණයක්.ඔබ වහන්සේ ඔය කියන්නෙ ශ‍්‍රී. ල. නි. ප. ය සමඟ සන්ධානගත ව මැතිවරණයට ඉදිරිපත් වෙන බවක්. හෙළ උරුමය සන්ධානගතව තරග කරන්නෙ තනිව ජයග‍්‍රහණය කිරීමට අපහසු නිසා ද?එහෙම දෙයක් නොවෙයි. අපි මේ තීරණය ගත්තෙ ඉතාමත් බුද්ධිමත් විදියට කියලා මම කිව්වනෙ. අපි බුද්ධිමත් විදියට ආණ්ඩුවට සහයෝගය දෙනවා.නැගෙනහිර පළාත් සභා මැතිවරණය පවත්වන්නත් ආණ්ඩුව තීරණය කරලා. මොකද මේ ගැන හිතන්නෙ?ආණ්ඩුව මේ ගත්ත තීරණය නිවැරදි නැහැ. මොකද එකතු කර තිබූ උතුරු නැගෙනහිර වෙන් කළා. මැතිවරණය පවත්වන්න ඕනෙ නැවත මේ පළාත් දෙක එකක් බවට පත් කරලයි. ඒ නිසා මැතිවරණ පවත්වන්න ගත් තීරණය ගැන අපේ කැමැත්තක් නැහැ.ඒත් දැන් ආණ්ඩුව මැතිවරණය පවත්වන්න තීරණය කරල. ඒකට අපට කරන්න දෙයක් නැහැ.මේ මැතිවරණයට දෙමළ ජාතික සන්ධානය ඉදිරිපත් වෙන්නෙ නැද්ද?අපි තවම ඒ ගැන තීරණය කරලා නැහැ. මේ දවස්වල පක්ෂයේ සාමාජිකයන් ඒ ගැන සාකච්ඡා කරනවා. තව දවස් දෙක තුනකින් අපි ඒ ගැන තීරණයක් ගන්නවා.දෙමළ සන්ධානයේ- සමහරු මේ මැතිවරණයට ඉදිරිපත් වෙන්න කැමැත්තෙන් ඉන්නවා කියන්නේ ඇත්ත ද?එහෙම දෙයක් නැහැ. අපේ මන්තී‍්‍රවරුන් ගේ විවිධ අදහස් තියෙනවා. ඒත් අපි ගන්න අවසාන තීරණය හැමෝ ම එකඟ වූ තීරණයක්. අපි තවම ඒ ගැන සාකච්ඡා කරනවා.නැඟෙනහිර පළාත් පාලන මැතිවරණ පැවැත්වීමෙන් ඒ ප‍්‍රදේශවල ප‍්‍රජාතන්ත‍්‍රවාදී පාලනයක් නැවත ඇතිවෙනවා. එවැනි වැඩපිළිවෙළකට දෙමළ සන්ධානයේ සහයෝගය නැද්ද?ඉන්දියාව ඇවිත් උතුරු නැගෙනහිර එක් කළා. අධිකරණය එය වෙන් කළා. අපි මේ තීරණය ගැන සතුටු නැහැ. ඒකයි අපි තවම තීරණයක් නොගෙන සාකච්ඡා කරන්නෙ.දෙමළ සන්ධානය මේ මැතිවරණයට ඉදිරිපත් වීමට පස්ස ගහන්නෙ පිල්ලෙයාන් පිල ඉදිරියේ පරාජය වෙයි කියන බිය නිසා ද?අපිට පිල්ලෙයාන් පිල ප‍්‍රශ්නයක් නොවෙයි. පිල්ලෙයාන් පිල හෝ සන්ධානය තරග කළත් වෙන පක්ෂයක් ඇවිත් තරග කළත් දිනන්නෙ අපි.ඒ නිසා කව්රුවත් ප‍්‍රශ්නයක් කරගෙන අපි මැතිවරණයට ඉදිරිපත් නොවී සිටින්නෙ නැහැ.මේ ගැන ඉදිරියේ දී අපි ප‍්‍රතිපත්තිමය තීරණයක් ගන්නවා.සුමේධා නවරත්න</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=af0803231</link>
    <topic>විශ්වයම හෙල්ලූ විද්වතා නිසංසලේ අවසන් ගමන් යයි</topic>
    <author>සාකච්ඡා කළේ නිහාල් පී. අබේසිංහ</author>
    <content>විශ්වයම හෙල්ලූ විද්වතා නිසංසලේ අවසන් ගමන් යයි‘ගහපු පාර වැරැදිලා වැදුණේ ඔළුවට’අනුර ට නොතිබුණු ‘දේශපාලන ඉවසිල්ල’ජීවිතය සුන්දරයිප‍්‍රශ්න තිබෙනවා ඒත් ආර්ථිකය නිවැරැදි මාවතේබලශක්ති උත්පාදනයට විකල්පයක් සෙවිය යුතුයිමිනිසුන් පාගමින් උඩ පනින තෙල් බැරලයවිශ්වයම ගම්මානයක් කළ ආතර් චාල්ස් ක්ලාක්අපේ රටේ විද්‍යා තාක්ෂණ ප‍්‍රගමනයට සන්නිවේදන ක්ෂේත‍්‍රයේ ප‍්‍රගතියට තාරකා විද්‍යා ගවේෂණවලට හා සිසු පරපුරේ දැනුම වර්ධනයට මෙන්ම සාමයට සහජීවනයට මහ මෙහෙයක් කළ ආචාර්ය ආතර් සී. ක්ලාක් විද්වතා අපෙන් සමුගෙන ගියත්, එතුමා අපේ රටේ ගෞරවණීය පුරවැසියකු ලෙස වසර 52 ක් ශ‍්‍රී ලංකාවට කළ සේවය හා ලබාදුන් අභිමානය කිසිදා නොමියනු ඇත.ඔහු පිහිනීමට කැමැති ය. මුහුදේ පිහිනීම ඔහුගේ ජනප‍්‍රියතම විනෝදාංශයයි. 1954 දෙසැම්බර් මාසයේ දී ඔහු ඔස්ටේ‍්‍රලියාවට ගියේ මහා බාධක කොරල් පරයේ පිහිනීම පිණිසය. ඒ ගමන ගියේ ‘හිමාලයා’ නම් නැවේය. ගමන අතරමඟ දී නැව කොළඹ වරායේ පැය 4 ක් නැංගුරම් දැමීය. ඒ ඇසිල්ලේ නැවෙන් බැස ගත් මේ සුවිශේෂ පුද්ගලයා කොළඹ නගරයේත් දෙහිවල සත්ත්ව උද්‍යානයටත් ගොස් මෙරට සිරි නැරැඹුවේ ය.ඒ පැය 4 ඇතුළත ශ‍්‍රී ලංකාව පිළිබඳව ඔහුගේ සිත වශීවී ගියේ ය. ඒ නිසාම 1956 සිටම ශ‍්‍රී ලංකාවේ පදිංචි වූ ඒ සුවිශේෂ පුද්ගලයාට 1975 දී ශ‍්‍රී ලංකාවේ ගෞරවනීය පුරවැසි භාවය ලැබිණි. මිය යන තුරුම ශ‍්‍රී ලංකාවේ පදිංචිව සිටිමින් අපේ රටට අභිමානයක් එක් කළ ඒ පුද්ගලයා අන් කිසිවකු නොව පසුගියදා අප අතරින් වෙන්වූ ලෝක පූජිත විද්‍යා ලේඛක ආතර් සී. ක්ලාක් විද්වතාණන් ය.අනාගතය සියැසින් දුටු ආතර් සී. ක්ලාක් විද්වතා ශ‍්‍රී ලංකාවේ සිටි ලෝක ප‍්‍රසිද්ධ සම්මාන හා තනතුරු රැසක් ලැබූ වැදගත්ම පුද්ගලයෙකි.එතුමා ශ‍්‍රී ලංකාව, විශ්ව ගම්මාන වැඩ පිළිබඳව එක් කිරීමට කටයුතු කෙළේ ය. එතුමා 1945 දී ලොවට ඉදිරිපත් කළ චන්ද්‍රිකා තුනක් ආධාරයෙන් ලෝකය එක ම සන්නිවේදන ගම්මානයක් කළ හැකිය යන භªෂ්මික චන්ද්‍රිකා සංකල්පය අනුව ශ‍්‍රී ලංකාවට ද විපුල ප‍්‍රයෝජන ලැබිණි. අපේ රටේ අද ජංගම දුරකථන, ගෘහස්ථ දුරකථන හා කෙටි පණිවුඩ ආදිය ද මෙතරම් ජනප‍්‍රිය වීමට මූලික අඩිතාලම වැටුණේ ඒ සංකල්පයට පින් සිදු වන්නට ය. අද ලෝකයේ මෙන් ම ශ‍්‍රී ලංකාවේ ජනප‍්‍රියව පවතින අන්තර්ජාලය ලොවට හඳුන්වාදීමට ද මූලික අඩිතාලම වැටුණේ ද ආතර් සී. ක්ලාක් විද්වතා ලියූ කෙටි කතාවකි.1954 ප‍්‍රථම වරට ශ‍්‍රී ලංකාවට පැමිණි පැය 4 ක් පමණක් මෙරට ගත කර ගිය එතුමා යළිත් වරක් 1956 දී රට වටා සංචාරයක් කෙළේ ය. උණවටුන වෙරළ, මහා රාවණා කොටුව, හික්කඩුව ඇතුළු දකුණු මුහුද තීරුව ඔහුගේ ගවේෂණවලට ලක් විය. විශේෂයෙන් මහා රාවණා කොටුව අසල ගැඹුරු මුහුද ප‍්‍රදේශයේ මුහුදු බත් වූ නැව් සොයා ඔහු සුවිශේෂී සමුද්‍ර නිරීක්ෂණ රැසක නිරත විය. ඒ ගවේෂණ මෙරට කිසිම අයකු මෙතෙක් කර තිබූ ආකාරයේ ඒවා නොවී ය.1956 එතුමාගේ පදිංචියත් සමඟම ශ‍්‍රී ලංකාව පිළිබඳව ලෝකයේ ම අවධානය අපේ රට කෙරෙහි යොමු විය. විශේෂයෙන් අන්තර් ජාලය ආරම්භ වීමට පෙර යුරෝපා ජාතිකයන් හා විශේෂයෙන් යුරෝපා විද්‍යාඥයන් ඇතුළු විද්වතුන් අපේ රට කෙරෙහි හොඳින් දැනගත්තේ ආතර් සී. ක්ලාක් විද්වතා මගිනි. ඔහු මිය යන තුරුම වසර 52 ක් මෙරට සිටිමින් අපේ සංචාරක ව්‍යාපාරයට එතුමා දැක්වූ සහාය ද අනුපමේයය.අපේ සංචාරක කටයුතු පිළිබඳව එතෙර ප‍්‍රචාරය කරන අය ආතර් සී. ක්ලාක් මහතා මෙහි පදිංචිව සිටින බව ද නිතරම සඳහන් කරයි. මෙරට සමහර සංචාරක හෝටල්වල ඔහුට වෙන් කළ කාමර පවා ඇත.මුහුද යට එතුමා කළ ගවේෂණවල ප‍්‍රතිඵල ඇසුරින් ඔහු තවත් දෙදෙනකු සමඟ මෙරට ප‍්‍රථම වර්ණ චිත‍්‍රපටය වූ ‘රන්මුතු දූව‘ නිපදවීය.ආතර් සී. ක්ලාක් විද්වතා උඩරට පහත රට නැටුම් හා ගිනිකෙළි දර්ශනයක් නැරැඹීමට ද බලවත් කැමැත්තක් දැක්වීය. මහාචාර්ය කාලෝ ෆොන්සේකා මහතා සමඟ එක්ව කතරගම දේවාලයේ ගිනි පෑගීම චාරිත‍්‍රයේ විද්‍යාත්මක සත්‍යතාව පිළිබඳ පරීක්ෂණයක් කිරීමට ද ඔහු කි‍්‍රයා කළේය.අපේ මේ පරසිදු විද්‍යාඥයා ශ‍්‍රී ලංකාවට කළ විශාලතම සේවය මොරටුව ආතර් සී. ක්ලාක් මධ්‍යස්ථානය පිහිටුවීමට පෞද්ගලිකවම ආධාර කිරීම ය.1945 දී භªෂ්මික චන්ද්‍රිකා සංකල්පය ඇතුළත් ලිපියක් බි‍්‍රතාන්‍යයේ ප‍්‍රමුඛ පෙළේ සඟාවක් වන ‘වයර්ලස් වර්ල්ඩ්’ හි පළ විය. ලෝකයේ ම සන්නිවේදන ක්ෂේත‍්‍රය දියුණු තියුණු කළ මේ නව සංකල්පය මුළු ලෝකයේ ම සන්නිවේදන විප්ලවයක් ඇති කෙළේ ය. ඒ සුවිශේෂී ඉදිරිපත් කිරීම නිසා 1982 දී ඔහු ‘චන්ද්‍රිකා සන්නිවේදනයේ පියා’ විය. ඒ වෙනුවෙන් අපේ ක්ලාක් විද්වතාණන්ට මාර්කෝනි සම්මානය පිරිනමන ලදී. ඒ වෙනුවෙන් ලැබුණු ත්‍යාගය වූ ඇමෙරිකානු ඩොලර් 50000 ම (රුපියල් ලක්ෂ 50) ඔහු යොදවනු ලැබුවේ මොරටුව ආතර් සී. ක්ලාක් මධ්‍යස්ථානය පිහිටුවීම පිණිස ය.තරුණ වියේදීමේ මධ්‍යස්ථානය මෙරට රූපවාහිනි සන්නිවේදන ක්ෂේත‍්‍රයේ හා මුද්‍රිත මාධ්‍යවල විප්ලවයක් ඇති කළ බව කීම අතිශයෝක්තියක් නොවේ. අතීතයේ අපේ රටට රූපවාහිනි ප‍්‍රවෘත්ති සඳහා නැවුම් විදේශ ප‍්‍රවෘත්ති ලබාගැනීම ඉතා අපහසු විය. එසේ වුවත් 1987 සිට මොරටුව ආතර් සී. ක්ලාක් මධ්‍යස්ථානය මඟින් බීබීසී හා සීඑන්එන් ප‍්‍රවෘත්ති එවෙලේම පටිගත කර අදාළ රූපවාහිනි ආයතනවලට ලබාදීමේ වැඩ පිළිවෙළක් ද කි‍්‍රයාත්මක කෙළේ ය. මෙරට මුද්‍රිත මාධ්‍ය ආයතනවලට හා රූපවාහිනි ආයතනවලට වර්ණ නිශ්චල හා චංචල ඡායාරූප ලබා ගැනීමට ආතර් සී. ක්ලාක් විද්වතා සොයාගත් චන්ද්‍රිකා තාක්ෂණය ප‍්‍රබල පිටුබලයක් විය.අද මොරටුව ආතර් සී. ක්ලාක් මධ්‍යස්ථානය මෙරට ප‍්‍රමුඛ පෙළේ පර්යේෂණ සංවර්ධන හා පුහුණු ආයතනයක් ලෙස ද කි‍්‍රයා කරයි.ජපානයෙන් පරිත්‍යාග කළ සෙන්ටි මීටර් 45 කැසර්ග්‍රේන් වර්ගයේ දුරේක්ෂය ද මෙහි ඇති සුවිශේෂි උපකරණයකි. ඊට අමතරව ආතර් සී. ක්ලාක් විද්වතා විසින් ද මේ ආයතනයට තවත් දුරේක්ෂයක් පරිත්‍යාග කර ඇත.මෙම දුරේක්ෂය ආධාරයෙන් පාසල් සිසුන්ට හා තාරකා ලෝලින්ට නේවාසික තාරකා වැඩමුළු ද පැවැත්වේ. ඒ වැඩ මුළුවලට සහභාගි වන අයට ලබාදෙන සහතික සඳහා කොතරම් අසනීප තත්ත්වයේ සිටිය ද ආතර් සී. ක්ලාක් විද්වතාණන් සිය අස්සන යොදනු ලබයි. ආතර් සී. ක්ලාක් මධ්‍යස්ථානයේ නිර්මාතෘ ලෙස ද අනුශාසක ලෙස ද මේ අයුරින් එතුමා අපේ දූ දරුවන්ට ලබාදෙන සහතික 500 කට පමණ සිය අස්සන යොදා සහතික පිරිනැමීම අපේ දරු පරපුර ලැබූ භාග්‍යයකි.මෙම දුරේක්ෂය හා ආතර් සී. ක්ලාක් මධ්‍යස්ථානයේ ඇති අනෙක් දුරේක්ෂ ආධාරයෙන් අද මේ රටේ සියලුම පළාත්වල සිසු දරු දැරියන්ට හා තාරකා විද්‍යාව පිළිබඳ ඇල්මක් දක්වන අයට දිවා රාති‍්‍ර තාරකා විද්‍යාත්මක වැඩමුළු රැසක් ම පවත්වා තිබේ. ඉදිරියටත් වැඩමුළු පවත්වන අතර එමගින් පුහුණුව ලැබූ සිසු පිරිස දැනට දස දහසකට අධිකය.විදුලි සංඥා කණු සවි කිරීම හා මොරටුව විශ්ව විද්‍යාලයේ සිසුන්ට ඉලෙක්ටෙ‍්‍රානික හා පරිගණක තාක්ෂණය පිළිබඳ නවීන දැනුම ලබාදීමට ද ආතර් සී. ක්ලාක් මධ්‍යස්ථානය කටයුතු කරයි.ආතර් සී. ක්ලාක් විද්වතාණන් ගේ ග‍්‍රන්ථ රැසක් ඇතුළත් මෙරට නවීනතම විද්‍යා පුස්තකාලය ද ඇත්තේ ආතර් සී. ක්ලාක් මධ්‍යස්ථානයේ ය. එම පුස්තකාලයෙන් ද මෙරට සිසු පරපුරේත් විද්‍යා හා තාක්ෂණයට ආදරය දක්වන සියලු දෙනාගේත් තොරතුරු ලබාගැනීමේ පිපාසය සංසිදුවනු ලැබේ.පරිගණක, පණිවුඩ හුවමාරු, රොබෝ තාක්ෂණය, තාරකා විද්‍යාව, බලශක්ති සම්බන්ධව ශ‍්‍රී ලංකාවටත් තුන් වැනි ලෝකයටත් උචිත පරිදි තාක්ෂණය සකස් කර ගැනීමට 1984 දී පිහිටවනු ලැබූ ආතර් සී. ක්ලාක් මධ්‍යස්ථානය ශ‍්‍රී ලංකා රජය විසින් පාර්ලිමේන්තු පනතකින් පවා අනුමත කර ඇත. ඒ ආතර් සී. ක්ලාක් මහතාට උපහාර ලෙසයි.90 වැනි උපන්දිනය දා ජනාධිපතිතුමා සහ ඇමැති බෝගොල්ලාගම සම¼ඟමෙරට පවත්වන විද්‍යාත්මක ක්ෂේත‍්‍රයේ උත්සවවලට ද ආතර් සී. ක්ලාක් විද්වතා සහභාගි වෙයි. එවැනි එක් අවස්ථාවකදී ඔහු විවිධ අදහස් පළ කරයි. ඔහු 1995 දී කි‍්‍රකට් කාලය කා දමන කී‍්‍රඩාවක් බව පැවසීය. ආචාර්ය ක්ලාක් විසින් රචිත ච්ඥඥන අචදඨඥ (ගැඹුරු මුහුද) කෘතියේ 2050 වර්ෂය වන විට මනුෂ්‍ය සිත් සතන් පුබුද විය හැකි එකම ආගම වන්නේ බුද්ධාගම බව සඳහන් කර ඇත. ආතර් සී. ක්ලාක් මහතා සිය අවසන් කටයුතු සිදු කිරීම පිළිබඳව කරුණු දක්වා තිබේ. ඒ අනුව අවමඟªල් කටයුතු ආගමික චාරිත‍්‍රවලින් තොරව සිදු කළ යුතු ය. ඊට අමතරව අවමඟුල් කටයුතු සඳහා බි‍්‍රතාන්‍ය රජයේ හෝ ශ‍්‍රී ලංකා රජයේ රාජ්‍ය අනුග‍්‍රහය අවශ්‍ය නොවේ. කිසිම කථාවක් නැතිව සැරසිලි නැතිව අවමඟුල් උත්සවය අවසන් කළ යුතු බව ද ආතර් සී. ක්ලාක් විද්වතා දක්වා ඇත. ඒ අනුව විශ්වයට හෙල්ලූ එතුමා නිසොල්මනේ සිය අවසන් ගමන යයි.ආතර් සී. ක්ලාක් මහතාගේ 90 වැනි ජන්ම දිනයේ දී ඔහු ගැනම අපූරු අදහසක් ඉදිරිපත් කළේ ය. තමා පිළිබඳව ස්මරණය කරන විට තමා විද්‍යා ලේඛකයකු ලෙසට මතක තබා ගන්නේ නම් තමා ඉතා සතුටු වන බව ආචාර්ය ආතර් සී. ක්ලාක් විද්වතා පවසා ඇත.ඒ සමඟම ආතර් සී. ක්ලාක් විද්වතා අවසන් කාලයේදී අප ඉටු කරගත යුතු විශේෂ කරුණු 3 ක් පිළිබඳව ද අවධානය යොමු කර ඇත. ඉන් පළමු වැන්න පිට සක්වළ ජීවීන් සොයා ගැනීමයි. දෙවැන්න සුපිරිසුදු විකල්ප බලශක්ති නිපදවීමයි. තෙවැන්න ශ‍්‍රී ලංකාවට තිරසාර සාමයක් ඇතිවීමයි.එතුමා වෙනුවෙන් අපට කළ හැකි යුතුකම වන්නේ ඉහත කරුණු තුන ඉෂ්ට සිද්ධ කර ගැනීමට සුහුසුලුව කටයුතු කිරීම බව අපේ අදහසයි.අපේ රටට මෙවන් සේවයක් කරමින් රටට අභිමානයක් එක් කළ චන්ද්‍රිකා සන්නිවේදනයේ පියා ලෙස විරුදාවලි ලත් මේ ලෝක ප‍්‍රසිද්ධ විදුධරයා අපෙන් වෙන්වීම නිසා අප රටට සිදුවූ පාඩුව කවදා මොන ආකාරයකින් පියවන්නට ලැබේදැයි අපට සිතීමට අපහසු ය. එමෙන් ම එතුමා අපෙන් වෙන්වීම නිසා ඇතිවූ හිදැස කිසි දිනෙක පිරවීමට හැකි වේ දැයි අපට සිතීමට අපහසු ය.සාකච්ඡා කළේ නිහාල් පී. අබේසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=af0803232</link>
    <topic>‘ගහපු පාර වැරැදිලා වැදුණේ ඔළුවට’</topic>
    <author>කීර්ති මෙන්ඩිස්, පින්තූර - දුෂ්මන්ත මායාදුන්න</author>
    <content>විශ්වයම හෙල්ලූ විද්වතා නිසංසලේ අවසන් ගමන් යයි‘ගහපු පාර වැරැදිලා වැදුණේ ඔළුවට’අනුර ට නොතිබුණු ‘දේශපාලන ඉවසිල්ල’ජීවිතය සුන්දරයිප‍්‍රශ්න තිබෙනවා ඒත් ආර්ථිකය නිවැරැදි මාවතේබලශක්ති උත්පාදනයට විකල්පයක් සෙවිය යුතුයිමිනිසුන් පාගමින් උඩ පනින තෙල් බැරලයවසර පහකට පසුව ඇටකටු හෙළි කළ අබිරහසකීර්ති මෙන්ඩිස්, පින්තූර - දුෂ්මන්ත මායාදුන්නතොර තෝංචියක් නැතිව ඇද හැළෙන මුරුගසන් වරුසාව මුළු යටාගර පළාතම සෝදා හරින්නාක් බඳුය. මඩ ගොහොරුවල වැටෙමින් ඉදිරියට ඇදෙන ති‍්‍රරෝද රියට ද මහ වරුසාව බාධාවක් විය.“කොතැන ද තැන...”“තව ඉස්සරහ සර්... දෙවට කෙළවරම තමයි මුන් ටික ඇත්තේ...”තරුණ රියදුරා රිය තවත් ඉදිරියටම පැදෙව්වේය. තැන තැන වැස්සට මුවා වී සිටින කව්රුත් ඔහු හඳුනාගත් බවක් පෙනෙන්නට නැත.“සර්... අර... අර ඉන්නේ...”රිය පිටුපස සිටි එකෙක් කීවේය. තරුණ රියැදුරාගේ දෙනෙත් එකතැනක නතර විය.“සර්... උන් ඔය හොරෙන් ගරන්නේ... අපි ළඟටම යමු... උන් අපි කව්ද කියලා හිතන එකක්වත් නැහැ...”තව ටිකක් ඉදිරියට ඇදුණු ති‍්‍රරෝද රිය එකවරම මඩ ගොහොරුවේ සිටි දෙතුන් දෙනා ළඟ නතර විය.“දුවන්න එපා එකෙක් වත්... “අපි පොලීසියෙන්...”කාටත් කිසි දෙයක් කරගත නොහැකි විය. දෙතුන් දෙනා මුහුණට මුහුණ බලාගත් ගමන්මය. රියේ පිටුපස පැමිණියෝ ඔවුන් එකවරම කුදලා ගත්තහ. ඔවුන් හොරෙන් මැණික් ගරමින් සිටි එවුන්ය.“සර්... සර්... ට කෝල් එකක්...පොලිසියෙන් ද කොහේද...”තරුණ රියැදුරාගේ ජංගම දුරකථනය දිගටම නාද විය. මහ වරුසාව නිසා එහි හඬ ඔහුට පැහැදිලි නොවීය.සර්.. සර්.. ට යටාගල තිලක් කියලා කෙනෙක් කෝල් එකක් දෙන්න කිව්වා... නොම්මරය කියන්නද...? ඇමතුමේ එහා කෙළවර වූයේ කරුණාදාස රාළහාමිය. එදා පොලිසියේ දුරකථනය බාරව සිටියේ ඔහුය. කරුණාදාස දුන් දුරකථන අංකය ඔහු ති‍්‍රරෝදරියේම තිබූ කාඩ්බෝඩයක සටහන් කර ගත්තේය. මේ තරුණ රියැදුරා උප පොලිස් පරීක්‍ෂක සම්පත් අබේවික‍්‍රමය. ඔහු කහවත්ත පොලිසියේ දූෂණ වැටලීම් අංශයේ ස්ථානාධිපතිවරයාය. තරුණ වියේ පසුවන ඔහු කඩිසරය.“අපි මේ අය අරන් පොලිසියට යමු...”සම්පත් යළි රියැදුරු රස්සාව බාර ගත්තේය. මද වේලාවකින් ති‍්‍රරෝද රිය කහවත්ත පොලිසියට සේන්දු විය. අල්ලාගත් පුද්ගලයන් පොලිස් සිර කූඩුවට දැමූ සම්පත් තමාට දුරකථනයෙන් කතා කළ තිලක්ට ඇමතුමක් දුන්නේ ඔහු කතා කළේ කුමකටදැයි දැන ගන්නටය.“සර්... අවුරුදු ගාණකට කලින් අපේ ගමේ මිනිහෙක් නැතිවුණා... දැන් ආරංචියි සර්. මිනිහ මරලා වැසිකිළි වළක දාලයි කියලා... සර්.. මම එතනට ගියා. ඇටකටු මම දැක්කා. සර් ඉක්මනට ආවෝත්...”“උඹ ඔහොමම ඉඳපන්... මං දැන්මම එනවා...”ඒ වනවිට මහ වරුසාව මඳක් තුරුල් කර තිබීම උපපරීක්‍ෂක සම්පත් ගේ සිතට සහනයක් ගෙන දුන්නේය. සිවිල් ඇඳුමෙන් සැරසුණු තම ගොලයන් තිදෙනා ද යළි ති‍්‍රරෝද රියටම නංවාගත් ඔහු යටාගර දක්වා ති‍්‍රරෝද රිය පැදෙව්වේය.යටාගර පිහිටියේ කහවත්ත පොලිසියට කිලෝමීටර පහළොවක් පමණ ඈතින්ය. මනරම් කඳු වළල්ලකින් වටවුණ යටාගාර තේ, රබර් හා කුඹුරුවලින් හෙබි ගම්මානයකි. පොලිසියේ සිට ඇන්දාන පාරේ ගොස් මනන්දොළ හන්දියෙන් දකුණට හැරී මද දුරක් ගිය තැන යටාගර ගම්මානය මුණ ගැසේ.පණිවිඩය දුන් තැනැත්තා සම්පත් එනතුරු බලා සිටියේය.කොහොමද ඕක ඇත්තක් ද කියලා දන්නේ...” උපපරීක්‍ෂක සම්පත් ඔහුගෙන් විමසුවේය.“සර්... මැරුණු මනුස්සයාගේ ඥාති නංගි කෙනෙක්ට දික්කසාද නඩුවක් තියෙනවා... ළඟදි ඔය දෙපැත්ත අතර ආරවුලක් වෙලා තියෙනවා... එතැනදි තමයි කියලා තියෙන්නේ... ඔය මනුස්සයා ගහලා මැරුවා වගේ උඹවත් ගහලා මරලා දායි කියලා...”“පස්සේ ඒ නංගි බැඳපු කෙනා බයවෙලා තමයි මට කිව්වේ... මමත් මිනිහත් එක්ක ගිහින් එතැන බැලුවා... ඇට කටුවකුත් තිබුණා සර්...”සම්පත් සියල්ල හොඳින් අසා සිටියේය.“උඹට දැන් ෂුවර්ද ඔතැන තමයි ඒ මිනිහ මරලා දැම්මේ කියලා...”“ඔව් සර්... අපි ගිහින් පොඩ්ඩක් බලමුකො...”තොරතුරු දුන් පුද්ගලයා ති‍්‍රරෝද රියට නංවාගත් සම්පත් පුරන් කුඹුර කෙළවරක අතහැර දමා තිබූ වැසිකිළිවළක් ළඟට සේන්දු විය. ගරා වැටුණු ගෙදරක සුන්බුන් ඒ මේ අත විසිරී ගොස්ය. සම්පත්ගේ තියුණු දෙනෙත් වැසිකිළිය අවට ඒ මේ අත දිව ගියේය.“ළඟදි පස් එහෙම ඇදලා දාලා වගේ...”සම්පත් සිය ගෝලයන්ට කීවේය. ඒ මේ අත විසිරී ගිය පස් තට්ටු එහාට මෙහාට කළ උපපරීක්‍ෂකවරයාට ඒ අතර තිබූ ඇටකටුවක් හමු වූයේ ඉන් අනතුරුවය.“මැරුණු මිනිහගේ හක්ක වගේ... දත් හතරකුත් තියෙනවා... එහෙනම් මෙතන තවත් ඇටකටු ඇති... මෙතන ‘ගාඩ්’ එකක් දාලා... පොලිසියට පණිවිඩය දෙමු...”සම්පත් කෙළින්ම කහවත්ත පොලිසිය ඇමතුවේය. වැඩ බලන ස්ථානාධිපති විතාරණ එහි රාජකාරියේ යෙදී සිටියේය. සියල්ල ඔහුට පැවසූ සම්පත් අපරාධය සිදුවී ඇති ස්ථානය ආරක්‍ෂා කර අවට පදිංචිකරුවන් එම ස්ථානයට යෑම වළක්වා අවි සහිත පොලිස් භටයන් ද එහි රාජකාරියේ යෙදෙව්වේය.ඒ අතරතුර පොලිසිය ඇටකටු සොයාගත් පුවත ඇසිපිය නඟන වේගයෙන් මුළු ගම්මානය පුරා පැතිරී ගියේය.“තිලකරත්න මරලා දාපු තැන පොලිසියෙන් සොයාගෙනලු...”“තිලකරත්නට ගහලා මරලා වළ දාලා අහුවෙලාලු...”ලැව් ගින්නක් සේ පැතිර ගිය නොයෙකුත් කටකතාත් සමඟ යටාගර හා ඒ අවට ගම්වැසිහු එකා දෙන්නා වැල නොකැඩී සිද්ධිය වූ තැනට එක් රොක් වෙන්නට වූහ. පරීක්‍ෂණ ඇරැඹුණ් ඉන් අනතුරුවය.“සර්... අපේ තාත්තා... තමයි සර්... තාත්තා නැතිවෙලා අවුරුදු පහක්ම වුණා සර්.. අපි හැම තැනම හෙව්වා... හොයාගන්න බැරි වුණා.. අපිට කියන්න කව්රුත් හිටියේ නැහැ සර්.. අපි තාත්තා නැතිවුණ එක හිතෙන් අතහැර දාලා හිටියේ සර්...“අපේ තාත්තා ගමේ කාටත් කරදරයක් නැහැ සර්...”මියගිය තිලකරත්නගේ දරුවෝ එතැනට පැමිණ හඬා වැලපෙන්නට වූහ. ඒ අතර පරීක්‍ෂණ කටයුතු ද දිගටම සිදුවිය. උප පරීක්‍ෂක සම්පත් ඒ වනවිටත් මියගොස් ඇතැයි කියන තිලකරත්නගේ බිරියගෙන් දිගින් දිගටම ප‍්‍රශ්න කළේය.ඇය ඒ වන විටත් තම සැමියා සොයා දෙන ලෙස පොලිසියට පැමිණිල්ලක් කර තිබුණාය. ඇය දන්න හඳුනන හැම කෙනාටම කියමින් තම සැමියා සොයා දෙන ලෙස ඉල්ලා සිටියාය.වරක් නාඳුනන පුද්ගලයකුගේ ඇටකටු කිහිපයක් කලවාන පොලිස් වසමෙන් ගොඩ ගත්තේය. ඇය ඒ ඇටකටු ද දැක බලා ගන්නට ගියේ ඒ අතුරුදන්ව සිටින සිය සැමියාදැයි සැක හැර දැන ගැනීමටය. උපපරීක්‍ෂක සම්පත්ට ඒ බව ද සැළවූයේ ගමේ පදිංචිකරුවකුගෙන්මය.“සමහරවිට මේ ගෑනි මේ සේරම දන්නවා ඇති.” සම්පත් සැක කළේය. තව තවත් ඇගෙන් ප‍්‍රශ්න කළ ඔහුට අවසානයේ ඇගේ කටින්ම ඇත්ත නැත්ත දැන ගැනීමට හැකි වූයේය.“සර්... මම කුලී වැඩ කරලා තමයි ළමයි හදා ගන්නේ.. මේ මනුස්සයා නිතරම බීල ඇවිත් මට කරදර කරනවා. සර්.. ඒකයි මේ සේරටම...” ඇය කියා ගෙන ගියාය. උප පරීක්ෂකවරයා සියල්ල හොඳින් අසා සිටියේය. ඇය සිය සැමියාට වූ හදිය එකක් නෑර මෙසේ විස්තර කළාය.තිලකරත්න ඇගේ සැමියාය. ඇය ඉගෙන ගත්තේ පස්වැනි පන්තියට පමණකි. යටාගර ඉස්කෝලෙට ගිය ඇය අවසානයේ වත්තේ වැඩට යන්නට පුරුදු වූවාය. ඒ අතරතුර වත්තේ කංකානම් සමඟ සබඳකමක් ඇති කර ගත් ඇය ඔහුට දාව දරුවකු ද බිහි කළාය. කාලය ගෙවී ගියේ ඇය දරුවා හා තනි කරමින්ය. අවසානයේ දරුවා සමඟ තනිවූ ඇයට යෝජනාවක් ගෙනාවේ ගමේ පදිංචි කරුණාවතී ය. ඒ මීට වසර දහහතකට පෙරය. තිලකරත්න ඇගේ සැමියා වූයේ එලෙසය. ඇය සිය සැමියාගේ ගමේ පදිංචියට ගියාය.තිලකරත්න ද විවාහකයෙකි. ඔහුගේ බිරිය ද මිය ගොස් සිටියාය. තිලකරත්නට එම විවාහයේ දියණියන් දෙදෙනක් වූහ. ඒ වන විට ලොකු දුවට වයස යම්තම් අවුරුදු දෙක පිරුණා පමණකි. ඇය මේ දරුවන්ව බාර ගත්තාය. තිලකරත්නට ද හොඳින් සැලකුවාය. කල්යාමේදී ඔවුන් දෙදෙනාට දාව තවත් දරුවන් දෙදෙනෙකු ලැබිණි. දරුවන් සිව් දෙනාම ඇගේ තුරුලේ හැදී වැටුණහ. ඒත් මේ සමගිය තිබුණේ වසර දෙකක් පමණක් බව ඇය කියන්නීය.“පස්සේ පස්සේ සර්.. එයා ගෙදර රංඩු වෙන්න පටන් ගත්තා. මගේ දරුවන්ට ගැහැව්වා.. එයා නිතරම අරක්කු බොනවා සර්... ඒකයි සර්.. මේ ඔක්කොටම හේතුව.. බීලා ඇවිත් මට කරදර කරනවා. සර්... ඒ නිසා මම දරුවන් එක්ක මගේ ගමට ආවා සර්...ඇගේ ප‍්‍රකාශය පොලිස් නිලධරයකු විසින් සටහන් කර ගනු ලැබිණි. ඇගේ දෙනෙතින් රූරා වැටුණු කඳුළු ඇගේ කතාව තවත් කඳුළුවලින් පුරවන්නට සමත් විය.“පස්සේ සර්... මං මගේ මල්ලිගේ ඉඩමේ ගෙයක් හදාගෙන හිටියා. එයා එයාගේ ගමේ නතර වුණා. ළමයින්ටයි මටයි ජීවත් වෙන්න විදියක් තිබුණේ නැහැ. අන්තිමේදී මම කුලී වැඩ කළා. එහෙම කරලයි ළමයින්ට කන්න දුන්නේ. මට පුළුවන් හැටියට මම ළමයින් ඉස්කෝලෙ යැව්වා සර්...දෙනෙතින් ගලන කඳුළු ඇය රෙදි පොටෙන් පිසදා ගත්තාය. එතැන සිටි උප පරීක්ෂකවරයා ඇයට වතුර වීදුරුවක් දිගු කළේය. ඇය එක හුස්මට එය බීගෙන බීගෙන ගියාය. කාගේත් දෙනෙත් ඇය දෙසට යොමුවී තිබිණි.“පස්සේ පස්සේ එයා අපේ ගෙදරට ඉඳලා හිටලා යන්න එන්න පටන් ගත්තා සර්... ඒ එන්නෙත් හොඳටම බීල... ඇවිත් මගෙත් එක්ක රංඩු කරන්න පටන් ගන්නවා..“හරි දැන් අන්තිමට වුණේ මොකක්ද..” උප පරීක්ෂකවරයා ඇගේ කතාව නතර කරමින් ප‍්‍රශ්න කළේය.“එදා මට හොඳට මතකයි සර්... ඒ මීට අවුරුදු පහකට විතර උඩදී සර්. වෙලාව හවස හතරට විතර ඇති. මම කුලී වැඩ කරලා මහන්සියෙන් ගෙදර ආවා සර්.. මගේ සැමියා හොඳටම බීලා ගෙදර ඇවිත් හිටියා. එයා සාලේ පැදුරක් දාගෙන නිදාගෙන හිටියේ.. මං ඇහැව්වා ඇයි ආවේ කියලා.එයා කිව්වා උඹ මරලා යන්නයි ආවේ කියලා.. එදා ගෙදර ළමයි කවුරුත් හිටියේ නැහැ සර්...”ඇය යළිත් හඬා වැළපෙන්නට වූවාය. නිලධාරිහු ඇය අස්වැසූහ.“මං දොරට තියෙන යකඩ පොල්ලකින් පුරුෂයාගේ ඇඟට ගැහැව්වා සර්. ඒත් වැදුණේ ඔළුවට. ඔළුව පොඩිවෙලා ලේ ආවා. ඩිංගක් කෙඳිරිගාලා පස්සේ සද්ද නැති වුණා.. සර්. මං දැන ගත්තා එයා මැරුණා කියලා.”ඒ වන විට වෙලාව සවස හතරයි තිහද පසුවී තිබුණේය. ඇය ලේ ගලන තුවාළ සහිත සැමියා එතැනම තබා කෙළින්ම ගියේ සිය සොහොයුරා සොයාය.“මල්ලි මගෙන් අත් වැරැදීමක් වෙලා මං තිලකරත්නට ගැහැව්වා. එයා මැරිලා වගේ. එයා අයින් කරලා දාන්න එන්න පුළුවන්ද...”සොහොයුරාද ඇය සමඟ එතැනට ගියේය. ඒ වන විටත් හිස පොඩිවී තිලකරත්න එතැනම මියගොස් සිටියේය.“අපි පොඩ්ඩක් රෑ වෙනකම් ඉඳිමු.” ඔවුහු මිය ගිය තිලකරත්න එතැනම තබා ගෙන හතර වටින් අඳුර වැටෙනතුරු සිටියහ. අවසානයේ ඇය සොහොයුරා ද සමඟ එක්ව තිලකරත්නගේ සිරුර නිවෙස පිටුපස වැසිකිළි වළ ළඟට ගෙන ආහ. කොන්කී‍්‍රට් එකට එහා පැත්තෙන් වළක් හාරා තිලකරත්නගේ සිරුර එයට දැමූහ. පසුව යළි නිවෙසට පැමිණි ඔවුහු බිම දිගේ ගලා ගිය රුධිරය සෝදා දැමූහ. ලේ තැවරුණු කොට්ටයද වැසිකිළි වළටම විසි කෙළේය. සියල්ල එතැනින් නිමාවනු ඇතැයි ඇය හා සොහොයුරාද සිතූහ.පසුදා නිවෙසට පැමිණි දරුවන් පියා ගැන විමසුවද පියා ගමට ගිය බව ඇය ඔවුනට පැවසුවාය. දරුවන් සමඟ සැමියා සොයන්නටද ඇය වෙහෙසුණාය. ඒත් යළි තිලකරත්න නිවෙසට ආවේ නැත.ඔවුන්ගේ පැල්පත කලකදී සුළඟට හසුවී බිමට සමතලා විය. ඇය දරුවන්ද සමඟ සැමියාගේ නිවෙසට පදිංචියට ගියේ ඉන් අනතුරුවය.ඒ අතරතුර කිසියම් ආරංචියක් ඇගේ කන වැකිණි. ඇගේ සොහොයුරකු වල් බිහිවූ එම ඉඩම යළි හාරා රබර් හිටවන්නට උත්සාහ කරන බව එම ආරංචියයි. ඇය මින් කලබලයට පත් වූවාය. සිය සැමියාගේ සිරුරේ කොටස් මතු වනු ඇතැයි ඇය සිතුවාය. ඇය යළි සොහොයුරා සොයා ගියේ ඉන් අනතුරුවය.“මල්ලී ඉඩමේ රබර් හිටවන්න යනවලු. රබර් වළවල් කපන කොට මිනිය අහුවෙන්න පුළුවන් නේද?.. ඇටකටු ඉඩමේ තියෙන එක හරි නැහැ නේද.. වෙන කොහේට හරි දාමුද..”සොහොයුරා මීට පිළියමක් සෙව්වේය.රාති‍්‍ර හතයි තිහට පමණ සිය සොහොයුරිය සමඟ වැසිකිළි වළ හෑරූ ඔහු උණ ලීයක් ගැට ගසා වළට බැස්සේය. පස් ටිකෙන් ටික ගොඩට විසි කළේය. සියල්ල පොහොර උරයකට එක්කාසු කර ගත් ඔහු ඒවා රැගෙන පොඩි මහත්තයාගේ නඩු තියෙන කුඹුරට ගියේය. නියර මැදට ගිය ඔහු නියරේ පස් යට ඇටකටු සැඟෙව්වේ සිය මස්සිනාගේ ඝාතනය සදා අභිරහසක් කරන්නය. ඇටකටුද මඩ යට නොපෙනී ගියේ ඔහුගේ සිත සතුටු කරවමිනි.“දැන් බය වෙන්න දෙයක් නැහැ.”ඔහු දිග සුසුමක් පිට කළේය. සියල්ල එතැනින් නිමා විය.තිලකරත්නගේ ඝාතනයට අවශ්‍ය කරුණු කාරණා මෙසේ හෙළිවෙද්දී පොලිසිය සිද්ධියට හවුල් වූ සැකකාර තිලකරත්නගේ බිරියගේ සොහොයුරාද සැකපිට අත්අඩංගුවට ගත්තේය.පැල්මඩුල්ල මහේස්ත‍්‍රාත් නන්දනී අබේගුණවර්ධන මහත්මිය සිද්ධිය වූ තැනට පැමිණියේ ඉන් අනතුරුවය. වැසිකිළි වළ හා කුඹුර සෝදිසි කරන ලෙසට ඇය දුන් නියෝග මත වැසිකිළි වළ යළි හෑරී ගියේය. ඉන්පසුව කොලම්බුගම ගුරුපාර අයිනේ පිහිටි කුඹුරද යළි හෑරිණි. ඇද හැළෙන මහ වරුසාවද නොසළකා මඩේ එරෙමින් නිලධාරිහු කෙසේ හෝ මීට සතියකට පෙර යළි මඩේ ඔබා සඟවන ලද තිලකරත්නගේ ඇටකටු යැයි සැළකෙන කොටස් සොයා ගත්හ. කාලයාගේ ඇවෑමෙන් සැඟවෙන්නට ගිය අතුරුදන්වූ මනුෂ්‍යයකුගේ අභිරහස් මරණයක් මෙසේ හෙළිදරව් විය.සැකකාර බිරිය හා ඇගේ සොහොයුරා අධිකරණයට ඉදිරිපත් කිරීමෙන් පසු රිමාන්ඩ් ගත කෙරිණි.කහවත්ත පොලිසියේ දූෂණ මර්ධන අංශය බාර ස්ථානාධිපති සම්පත් අබේවික‍්‍රම ප‍්‍රමුඛ උප පරීක්ෂක ගනේගොඩ, සැරයන් ජයරත්න (29748) හා කොස්තාපල්වරුන් වූ නන්දසේන (48770) උපුල් (4703) හා රූපසිංහ (75251) යන නිලධාරිහු පරීක්ෂණවලට එක්වූහ.සැකකරුවන් පොලිසියට දුන් ප‍්‍රකාශ හා කරන ලද පරීක්ෂණ ඇසුරෙන් ලිපිය සකස් විය.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=af0803237</link>
    <topic>අනුර ට නොතිබුණු ‘දේශපාලන ඉවසිල්ල’</topic>
    <author>- තීක්ෂණ</author>
    <content>විශ්වයම හෙල්ලූ විද්වතා නිසංසලේ අවසන් ගමන් යයි‘ගහපු පාර වැරැදිලා වැදුණේ ඔළුවට’අනුර ට නොතිබුණු ‘දේශපාලන ඉවසිල්ල’ජීවිතය සුන්දරයිප‍්‍රශ්න තිබෙනවා ඒත් ආර්ථිකය නිවැරැදි මාවතේබලශක්ති උත්පාදනයට විකල්පයක් සෙවිය යුතුයිමිනිසුන් පාගමින් උඩ පනින තෙල් බැරලය‘අනුර බණ්ඩාරනායක මැතිතුමා” යන්නට වඩා ‘අනුර’ යන්න හිතට සමීපය. මේ සමීපතමයා පසුගියදා අපෙන් සමුගත්තේ ය. ඒ සමුගැනීමත් සමඟම ‘අනුර’ පිළිබඳව බොහෝ දෙන බොහෝ දැ ලියූහ. පුවත්පත් පිටු පුරා එවැනි සටහන් ද මතකයන් අවදි කරවන ඡායාරූප ද දකින්නට ලැබිණි. එවැනි සටහනක් නැවතත් තැබීමෙන් ඇති ඵලක් නැත.එහෙත් අනුර ගේ ජීවිතය එනම් දේශපාලන ජීවිතය පිළිබඳව සටහන් කරන්නට තවත් එක් දෙයක් ඉතිරිව තිබේ. මන්ද යත් ඒ දේ ගැන විස්තරාත්මක සාකච්ඡාවක් දකින්නට නො ලැබුණු බැවිනි.ඊට පෙර එක් හැඟීමක් පිළිබඳව වැකියක් සටහන් කිරීම වටී. මන්ද එය මේ සටහනට පසුබිම සපයන හෙයිනි.“අනුර ගේ ජීවිතය අවසන් වූයේ ඛේදවාචකයක් ලෙසින් ද?”“ඇත්තට ම අනුර අවාසනාවන්ත වීද?මේ හැඟීම බොහෝ දෙනකු ගේ සිත් තුළ ඇති වූවාට සැකක් නැත. අනුර පිළිබඳව අනුවේදනීය හැඟීම් දහරාවක් ඇති වූයේ ඒ මූලික හැඟීම නිසා ය.ඇත්තටම ශ‍්‍රී ලංකාවේ ඔටුන්න හිමි කුමාරයාට සිදුවූයේ කුමක්ද?“බණ්ඩාරනායක මහත්තයා” අගමැති වනවිට අනුර කුඩා දරුවෙකි. ඔහු දේශපාලනයේ අ යන්න වත් දැන සිටින්නට නැත.එහෙත් සිරිමාවෝ බණ්ඩාරනායක මැතිනිය අගමැතිනියව සිටි අවසාන පරිච්ඡේදය වනවිට අනුරට දේශපාලනය පිළිබඳව හසළ දැනුමක් ලැබී තිබිණි. පොතපතින් පමණක් නොව කි‍්‍රයාකාරී දේශපාලනය හරහා ද ඔහු බොහෝ දෑ දැන සිටියේ ය. තමන් ශ‍්‍රී ලංකාවේ ඔටුන්න හිමි කුමාරයා බව ද ඔහු දැන සිටියේ ය. මේ හැඟීම් නිසාදෝ හැකි ඉක්මණින් ‘ඔටුන්නට’ ළඟාවීමේ ආසාවක් ඔහු තුළ ඉපැදී තිබුණු බවට ලකුණු පහළ වන්නට වීය.“සිරිමාවෝ” මැතිනියට එරෙහිව දේශපාලන නායකත්වය වෙනුවෙන් වූ අරගලයකට අනුර මුල පිරුවේ ඒ නිසා ය. හුදෙකලාව ම නොව “ඉතාම හොඳ ශ‍්‍රී ලංකා කාරයකු” වූ මෛතී‍්‍රපාල සේනානායක මහතා ද සම¼ඟ සටනට බැස්සේ ය. අන්තිමේ දී අනුර මෛතී‍්‍ර යුගලය පාවී ගියේ යූ.ඇන්.පී. වේදිකාවට ය.දේශපාලනයට අවශ්‍යම සුදුසුකමක් වූ “දේශපාලන ඉවසිල්ල” නොමැති වීමේ ශාපයෙන් අනුර පමණක් නොව මෛතී‍්‍රට ද යූ.ඇන්.පී. හංවඩුව වැදුණේ ය. රජරටින් බිහිවූ “නියම ශ‍්‍රී ලංකා කාරයා” එනම් මෛතී‍්‍ර පොදුජන දේශපාලන ක්ෂේත‍්‍රයෙන් ප‍්‍රතික්ෂේප වී බොඳ වී ගියේ ය. ඒ අනුර ගේ “දේශපාලන ඉවසිල්ල” නොමැති වූ නිසා ය. ඉවසීමෙන් සිටියා නම් සිරිමාවෝ මැතිනිය ගෙන් පසු පක්ෂයේ පමණක් නොව රටේ නායකත්වය ද ලැබෙන්නේ ඔටුන්න හිමි කුමාරයා වූ අනුරට ය. අනුරට පළමු වරට ඔටුන්න අහිමි වූයේ ඒ අන්දමට ය.ඒ නිසා පක්ෂය ගෙන යාමට බණ්ඩාරනායක කෙනෙකු සොයමින් සිටි කාල වකවානුවේ මැතිනියගෙන් පසු නායකත්වය ලැබුණේ චන්ද්‍රිකාට ය.චන්ද්‍රිකා සමඟ ද අනුර ඉවසීමෙන් කටයුතු නොකළේ ය. නැවත වතාවක් යූ.ඇන්.පී. වේදිකාවට ගොස් චන්ද්‍රිකා පතුරු ගැසුවේ ය. දේශපාලන ඉවසිල්ල ඔහු අසල මානයකවත් තිබුණේ නැත.අවුරුදු දොළහක චන්ද්‍රිකාගේ පාලන සමය අවසාන වනවිට නැවතත් ඊළඟ නායකයා පිළිබඳ ප‍්‍රශ්නය පමණක් නොව ජනාධිපති අපේක්ෂකයා පිළිබඳ ප‍්‍රශ්නය ද පක්ෂය තුළ පැන නැඟෙමින් තිබිණි. එහෙත් ඒ වනවිට එක ස්ථාවරයක නොරැඳී එහාට මෙහාට පනිමින් සිටි අනුරට වඩා සියලු කෙණෙහිලිකම් මැද “දේශපාලන ඉවසිල්ල” උපරිම මට්ටමකට ප‍්‍රගුණ කොට සිටි “මහින්දට” පක්ෂයේ වැඩි කැමැත්තක් ගොනු වී තිබිණි. මන්ද යත් කිසි දවසක පක්ෂය අත නොහැර ගිය පෞරුෂයක් ලෙසින් වර්ධනය වී සිටි නිසා ය.“මහින්ද” ජනාධිපති අපේක්ෂකයා වීය. එහි දී ද අනුරට ඉවසිල්ලක් තිබුණේ නැත. ඔහු බොහෝ විට හේත්තු වී සිටියේ ‘මහින්ද ගේ’ කකුළෙන් ඇද ජනාධිපතිවරණයෙන් පරාජය කොට නැවත පක්ෂ නායකත්වය ලබා ගැනීමට උත්සාහ කළ කඳවුරේ ය.එහෙත් “මහින්ද” ජයගත්තේ ය. අවසාන මොහොතේ දී ද ඔහු අය වැය ඡන්දයේ දී විපක්ෂයට ගියේ ය. ඒත් “දේශපාලන ඉවසිල්ල” ක් නොමැති වූ නිසා ය. අවසාන වශයෙන් අනුර අභාවප‍්‍රාප්ත වූයේ විපක්ෂ මන්තී‍්‍රවරයකු වශයෙනි.“දේශපාලන ඉවසිල්ල” නොමැතිවීම අනුරගේ දේශපාලන ජීවිතය බේදනීය අවසානයක් කරා ගෙන ගිය ඍණ බලවේගය වීද?- තීක්ෂණ</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=af0803233</link>
    <topic>ජීවිතය සුන්දරයි</topic>
    <author/>
    <content>විශ්වයම හෙල්ලූ විද්වතා නිසංසලේ අවසන් ගමන් යයි‘ගහපු පාර වැරැදිලා වැදුණේ ඔළුවට’අනුර ට නොතිබුණු ‘දේශපාලන ඉවසිල්ල’ජීවිතය සුන්දරයිප‍්‍රශ්න තිබෙනවා ඒත් ආර්ථිකය නිවැරැදි මාවතේබලශක්ති උත්පාදනයට විකල්පයක් සෙවිය යුතුයිමිනිසුන් පාගමින් උඩ පනින තෙල් බැරලයඅම්මා බලන්න ලොකු නංගීලාගේ ගෙදරට ගියේ සති දෙකකට පසුවයි. මම එනතුරු අම්මා හැමදාමත් බලාගෙන ඉන්නවා.නංගී තේ එකක් හදාගෙන ආව.“මොකද අයියෙ ඔයාගෙ මූණට වෙලා තියෙන්නෙ. මැළවිලා ගිහින්. ඔයා ඉන්නෙ හරි කලකිරීමකින් බව පේනව.”“එහෙම දෙයක් නැහැ බං.”“මොකද නැත්තෙ.”“ඊයෙ රෑ අර උපහාර උළෙලේදී පළකළ පොත ආපහු කියෙව්ව. පෙරමුණක් නැති සෙනවියා කියන පොත. මට මා ගැනම දුක හිතුණා. මේ මිනිස්සු මේ ලියල තියෙන්නෙ මා ගැනනෙ කියල මට හිතාගන්න බැරි වුනා. ඒ මිනිස්සු එහෙම ලිව්වට අද මම කවුද?”“ඔයා දැන් කතා කරන්නෙත් කලකිරීමෙන්නෙ. ඔයා කවුද කියල අහන්න එපා. මිනිස්සු එදා වගේම අදත් ඔයාට ආදරෙයි. ඔයාගෙ ස්කීම් එකේ අයත් මා එක්ක කිව්ව ඔයා හරියට වෙනස් වෙලා කියල. ඉස්සර සුනිල් අයිය නෙවෙයිලු.”“උන්ට පිස්සු බං.”“එහෙම කියන්න එපා. අයියෙ මිනිහෙකුගෙ මුහුණෙන් හුඟක් දේවල් කියන්න පුළුවන්. ඉස්සර ඔයාගෙ මුහුණෙ හැම තිස්සෙම හිනාවක් තියෙනව. ඔයා දැන් හරි නිශ්ශබ්දයි. ඉස්සර ඔයා මොන තරම් දේවල් කතා කළාද. දැන් මෙහෙ ආවත් අහන දේකට උත්තර දෙනව විතරයි.” අනවශ්‍ය දේවල් ගැන කල්පනා කරන්න එපා. ඉස්සර වගේ පොතක් පතක් කියවගෙන ඉන්න. ඔයා දැන් පොත් කියවන්නෙත් නැහැනෙ.”මට නංගී එක්ක කේන්ති ගියා. මගේ මුහුණේ හිතේ තියෙන තරුණකම නැහැ තමයි කියල මට සමහර අවස්ථාවලදි තේරුම් ගියා. මුහුණ වයසට ගිහිල්ලා. යම් යම් සිදුවීම් වලින් ඒක මම තේරුම් ගත්ත. අම්මාට වැඳ නංගිලාගේ ගෙදරින් එළියට බැස්සෙත් කලකිරීමෙන්.කොට්ටාවෙන් බොරැල්ල බස් එකට නැග එන අතරමගදීත් මම කල්පනා කළේ නංගී කී කලකිරීම ගැන.තලවතුගොඩ හංදියේදි රබානක් රැගෙන විරිඳුකාරයෙක් බස් එකට ගොඩ වුණා. ඔහු ගායනා කළේ විරිඳු නොවෙයි සිංදුවක්. හොඳට සිංදු කියන අයට සල්ලි තියෙන වෙලාවලදි මම රුපියල් පනහ කොළත් දී තියෙනව. කාන්සියේ බස් එකේ යන මිනිස්සුන්ට ඔවුන් කිසියම් ආශ්වාදයක් ලබා දෙනව. ඒ වුණත් මේ මිනිහ ගැයූ ගීතය තාලයකට කියා ගන්නත් ඔහුට බැහැ.“සුවඳ තියා මා ළඟ ඔබ අරන් යන්න මල්” කියන එක වෙනම තාලයක්. රබන් පදය වෙනම රිද්මයක්. මම රුපියල් පහක් අතට ගත්ත. ඔහු මා දෙස දෙතුන් වරක් බැලුව. කොහොම වුනත් ඔහු අන්තිමට කී වචන කීපය නිසා ඔහු මගේ හිත ගත්ත.“තමුන්නාන්සේලාගේ ඇස්වලට දකින්නට මේ දේශයට සාමය සහ සතුට ලඟාවේවා! හොඳ දේවල් ගැන හිතල තමුන්නාන්සේලාගේ විඥාණය දියුණු වේවා!රුපියල් පහේ කාසිය රබානට දමන අතරෙදි ඔහු මට සමීප වුනා.“මාධව අයිය නේද.”ඔව් කියන්නත් පෙර ඔහු තවත් වැකියක් කිව්ව.“මම අයියගෙ මිත‍්‍රයෙක්.”එපමණයි. ඔහු බසය පිටුපසින් බැහැල යන්න ගියා.මගේ හිතට පුංචි සතුටක් දැනුන.ගෙදර පැමිණි විටත් මම හිටියෙ මේ හැම දෙයක් ගැනම කල්පනා කරමින්. සුසන්තගෙ වාහනය පාරෙ නතර වුණා.“මොකද කල්පනාව.”“මම අර පොත ආපහු කියෙව්ව මචං. මට මා ගැනම දුක හිතුණා. ඒකෙ හැම දේකටම මම ආසයි. උඹ ලියපු එකත් හරි ලස්සනයි.”“පාවිච්චි කර ඉවත දැමූ සොඳුරු මිනිසා”සුසන්ත මගෙ පිටට තට්ටු කරමින් කිව්ව.“ඕව ගැන හිතන්න එපා සුනිල් අයියෙ. මොනවද අලුත් ආරංචි.”“ආරංචි නැහැ බන්. අද උදේ දෙරණ රූපවාහිනියෙන් කතා කළා සම්පත් කියල එක්කෙනෙක්. ආදරය ගැන වැඩසටහනකට එන්න පුළුවන් ද කියල ඇහුව.”“ඉතින් යන්නකො.”“ආදරය ගැන මං මොනව කතා කරන්නද බං. උන් අහන්නෙ ගැහැනියක් සහ මිනිහෙක් අතර තියෙන ආදරය ගැනනෙ. එහෙම නැතිව පුළුල් ආදරයක් ගැන නෙවෙයිනෙ. කෙල්ලො හත්අට දෙනෙකුට ආදරය කරපු මිනහකු නම් හොඳයි. මගේ ආදරය තියෙන්නෙ හිතේ කියල උඹ දන්නවනෙ. මම පේන්න ආදරය කරල තියෙන්නෙ මගෙ පුතාට විතරයි.”සුසන්තගෙ ඇස්වල කඳුළු පිරිල.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=af0803234</link>
    <topic>ප‍්‍රශ්න තිබෙනවා ඒත් ආර්ථිකය නිවැරැදි මාවතේ</topic>
    <author/>
    <content>විශ්වයම හෙල්ලූ විද්වතා නිසංසලේ අවසන් ගමන් යයි‘ගහපු පාර වැරැදිලා වැදුණේ ඔළුවට’අනුර ට නොතිබුණු ‘දේශපාලන ඉවසිල්ල’ජීවිතය සුන්දරයිප‍්‍රශ්න තිබෙනවා ඒත් ආර්ථිකය නිවැරැදි මාවතේබලශක්ති උත්පාදනයට විකල්පයක් සෙවිය යුතුයිමිනිසුන් පාගමින් උඩ පනින තෙල් බැරලයමේ වන විට ලෝක ආර්ථිකය දැඩි අර්බුදයකට ලක්ව තියෙනවා. ලෝක වෙළෙඳ පොළේ බොරතෙල් මිල ඇමෙරිකානු ඩොලර් 110 ට, ඉහළ ගිහිල්ලා. වත්මන් ලෝක ආර්ථිකයත් ඒ ආර්ථික බලපෑමත් අපේ රටට බල පා ඇත්තේ්කුමන ආකාරයෙන් ද?ලෝක ආර්ථිකය අද විශාල අර්බුදවලට මුහුණ දෙමින් සිටිනවා. තෙල් බැරලයක් අද වෙන කොට ඩොලර් 110 යි. ඒ ගමන් ම, විනිමය අනුපාත ශීඝ‍්‍රයෙන් එහා මෙහා වෙනවා. ශ‍්‍රී ලංකා ආර්ථිකය පසුගිය වසර කීපයේ යම් ගැම්මකින් ඉදිරියට යනවා. එම නව ගැම්ම යම් ආකාරයකට මෙහෙයවා, යම් දිසාවකට යොමු කර, තිබෙන නිසයි එම නව ප‍්‍රබෝධය ඇති වී තියෙන්නේ. අපේ රටේ ඉතිහාසයේ එක ම එක වතාවයි, අවුරුදු 3 ක් පිට පිට ම සියයට 6 කට වඩා වැඩි වර්ධන වේගයක් තිබිල තියෙන්නේ. 2005 දී සියයට 6.4 ක වර්ධන වේගයක් තිබුණා. 2006 දී සියයට 7.6 ක වේගයක් තිබුණා. 2007 වෙන කොට අප ගේ ඇස්තමේන්තු අනුව 6.7 ක පමණ වර්ධන වේගයක් ඇතිවෙලා තියෙනවා.තෙල් බැරල් එකක් අද වන විට ඩොලර් 110 ට ඉහළ ගියත් කිසි ආර්ථික සැලැස්මක් නතර කර නෑ. අද වෙන කොට විරැකියාව සම්බන්ධව, විශාල වැඩ කටයුතු කරගෙන යනවා. අලුත් ව්‍යාපෘති කරගෙන යනවා. විරැකියාව අද සියයට 5.7 ක අනුපාතයකට අඩුවෙලා තියෙනවා.සමස්තයක් හැටියට රටේ ආර්ථික ගමන අනික් රටවල් රාශියකට සාපේක්‍ෂව, සාර්ථක යැයි පැහැදිලිව ම කියන්න පුළුවන්.රටේ ජනතාව නඟන චෝදනා, විශේෂයෙන් ම විපක්ෂය නඟන චෝදනාවක් තමයි, රටේ ආර්ථිකය ඇද වැටිලා කියලා. ඒ කියන්නේ මේක ජනතාව ගේ ඇඟට දැනෙන්නේ නෑ කියලා. ජනතාව වෙළෙඳපළට ගියාම, කඩ මණ්ඩියට ගියාම, ඔවුන්ට වියදම් කරන්න සිද්ධ වෙලා තියෙන ප‍්‍රමාණය විශාල ලෙස ඉහළ ගොස් තිබෙනවා කියලා කියනවා. මේ කියන ආර්ථික වර්ධනය රටට බලපා තියෙන්නේ කොහොමද?භාණ්ඩ මිල වැඩිවෙලා තියෙන බව පිළිගන්න සිදුවෙනවා. ඒ භාණ්ඩවල මිල පැත්තෙන් පමණක් බැලුවොතින් අපිට ඒ භාණ්ඩ මිල දී ගැනීමේ හැකියාව ගැන බැලුවොතින් පැහැදිලිව ම පෙනෙනවා, මේ භාණ්ඩ තිබෙන මිලට ගැනීමට ශක්තියක් ජනතාවට තියෙනවා කියලා.අපි සාමාන්‍ය ජනතාව ගැන බලමු. ඔවුන් මොනවද කරන්නේ කියලා. මේ රටේ පසුගිය වසර දෙක තුනේ දී ගෙවල් කීයක් හැදී ගෙන එනවා ද කියලා. හැම ගමක ම හැම පාරක ම වගේ ගෙයක් හැදෙනවා මේ ගෙවල් හදන්නේ රජය නෙමේ. සාමාන්‍ය පුද්ගලයෝ. එතකොට මේ සාමාන්‍ය පුද්ගලයෝ ගන්න දේ බලන්න. පසුගිය වසර දෙක තුළ සුපර් මාකට් කීයක් වැඩිවෙලා තියෙනවාද ගනුදෙනු වර්ධනය ගැන බලන්න.දැන් ගිය අවුරුද්දේ මහ බැංකුව අලුත් බැංකු ශාඛා 74 ක් විවෘත කිරීමට අවසර පත‍්‍ර දී තියෙනවා. මේවා විවිධ පළාත්වල කටයුතු කරන සාමාන්‍ය බැංකු. ඒ බැංකු අලුත් ශාඛා විවෘත කරන්නේ නෑ, ඒ අයට ලාභයක් ලැබෙන්නේ නැත්නම්, මේ රටේ ජංගම දුරකතන කීයක් පාවිච්චි කරනවද කියලා. ගිය වසරේ පමණක් අලුතෙන් ජංගම දුරකතන තිස් ලක්ෂයක් වැඩිවුණා. ඒවා ගත්තේ සාමාන්‍ය ජනතාවයි. අතට සල්ලි තියෙන නිසා තමයි ඒවා ගන්න හැකිවුණේ. ජනතාව ගේ ජීවන රටාව යම් ආකාරයකට වර්ධනය වෙලා තියෙන බව පේනවා.වියදම වැඩිවෙලාත් තිබෙනවාද?ඒ වුණාට ඒකට මුහුණ දෙන්න පුළුවන් විදියට, ආදායම් ද වැඩිවෙලා තියෙනවා කියලා අපට කියන්න පුළුවන්. සාමාන්‍ය ජනතාව ණය ගන්න තරම. කී දෙනෙක් අලුතෙන් ණය අරගෙන ගෙවල් හදලා තියෙනවාද කියලා බලන්න. බැංකුවකින් පුද්ගලයකුට ණය දෙන්නේ නෑ, ඒ ණය ගෙවන්නට බැරි තත්ත්වයක ඉන්නවා නම්.ඊයේ පෙරේදා සියලු ම බැංකුවලින් පෙන්නලා දුන්නා ඒගොල්ලන් ගේ ලාභය කොච්චර ද කියලා. හැම බැංකුවක ම ලාභය සියයට හතළිහකින් හෝ හැටකින් වැඩිවෙලා තියෙනවා. සමහරක් අය ගේ සියයට අසූවට වැඩිවෙලා තියෙනවා කියලා තියෙනවා. ඒ කියන්නේ, ඒ අයට පුළුවන් වෙලා තියෙනවා ණය දීලා ඒ ණය සහ පොලිය නැවත ලබාගන්න. ප‍්‍රශ්න තියෙනවා. ඒ වුණත් ඒ ප‍්‍රශ්නවලට මුහුණ දීමට හැකියාවකුත් දැන් වර්ධනය වේගන යනවා.නැඟෙනහිර පළාතෙන් ගිය අවුරුදුවල වැඩි ආර්ථික දායකත්වයක් ලැබුණේ නෑ. ඒ දායකත්වය මේ අවුරුද්දෙ සිට තව වැඩි වෙනවා. අපට නැඟෙනහිර පළාතෙන් පමණක්, සියයට එකක පමණ වර්ධන වේගයක් ලබා ගන්න පුළුවන් වේවි මේ අවුරුද්දේ. එතකොට, ලොකු වෙනසක් මේ රටේ සිදුවෙනවා. ලෝකයේ සහ ශ‍්‍රී ලංකාවේ තිබෙන මේ වගේ ප‍්‍රශ්නවලට මුහුණ දෙමින් ඉදිරියට යන ගමනක් නම් අපට පැහැදිලිව පේනවා.මොනව හරි දෙයක් වැඩි වෙන කොට, ලෝක වෙළෙඳ පළේ වැඩිවෙලයි කියනවා කියලා. මේ ආර්ථික තත්ත්වයට බලපා තියෙන්නේ ලෝක බැංකුව ද එහෙම නැත්නම් ලෝක වෙළෙඳපළ ද?බොහෝ අවස්ථාවල ලෝක බැංකුවට චෝදනා කරලා තියෙනවා. ඒ වුණාට ලෝක බැංකුවත් එක්ක ගනුදෙනු කරන්න ඕනේ.මේ රජය ආවට පස්සේ ලෝක බැංකුවත් එක්ක ගනුදෙනු කිරීමේදී යම් පැහැදිලි ස්ථාවරයක සිටිමින්, ස්වශක්තියෙන් ගනුදෙනු කරන්නට පුරුදු වෙලා තියෙනවා. ලෝක බැංකුව ණය දුන්නයි කියලා ඔවුන්ගේ බලපෑම්වලට යටත් වෙන්න ඕනේ නෑ.අපි හොඳ ගනුදෙනු කරන රටක්. ගන්නා ණය බලයට පත් වුණාම ගෙවන්නෙ නැහැ යැයි ඇතැම් කොටස් කියද්දීත් රජය ඩොලර් මිලියන 500 ක් ගන්න ගිය අවස්ථාවේදී, ඩොලර් මිලියන 1600 ක් දෙන්න ලෝක ණය දෙන ආයතන ඉදිරිපත් වුණා. ශී‍්‍ර ලංකාව යම් සතුටුදායක ආර්ථික මට්ටමක ඉන්නවායි කියන එක ලොව පිළිගන්නවා.ලෝක වෙළඳපළට ලෝක බැංකුවට බැනලා වැඩක් නෑ. මේ අපේ පාලනය යටතේ තියෙන රට. අපේ ආර්ථිකය. ඒක හසුරුවගන්නට අපි පුරුදු වෙන්නට ඕන. ඒක අපි හරියට කරේ නැත්නම් අපටමයි අප බැන ගත යුත්තේ. අනිත් අයට බැනල වැඩක් නෑ.අප වැනි දියුණු වෙමින් පවතින රටක්, විදේශ බැංකුවලින් එහෙම නැත්නම් විදේශ මුල්‍ය ආයතනවලින්, ණය ලබා ගැනීමේදී අනුගමනය කරන කි‍්‍රයා පටිපාටිය ගැන කීවා නම්...ණය ගන්න යනකොට අපි ඉස්සෙල්ලාම බලන්න ඕන, ණය ගන්නේ මොකටද කියලා. ඒ ණය ගෙවන්නට අපට හැකියාව තියෙනවාද කියලා බලන්නට ඕන. ඒ හැකියාව, ඉදිරියටත් වර්ධනය වෙනවද කියලාත් බලන්නට ඕන.පාරවල්, පාලම්, වරාය, විදුලි බලාගාර හදන්නේ නැතිව, අපි පාන් කන්න ණය ගත්තා. ඒ ණය අපි දැන් ගෙවනකොට ඩොලරයට එකසිය අට ගානේ පොලීත් එක්කම ගෙවනවා. ඒක තමයි ඇත්ත තත්ත්වය. රටක් හැටියට සංවර්ධනය සඳහා ණය ගන්නට අප වෑයම් කරන්න ඕනේ. එතකොට වරදින්නේ නෑ.ඒ වගේම තමයි, රටක වර්ධනයක් ඇති වෙනකොටත්, රටේ ආර්ථික ශක්තිය වැඩිවෙනකොටත්, ණය ගැනීමට තියෙන ශක්තිය වැඩිවෙනවා. දැන් අපේ රට දෙස බැලුවොතින්, දළ දේශීය නිෂ්පාදනය සමඟ සංසන්දනය කරද්දි අපේ රටේ තිබෙන ණය ප‍්‍රමාණය යම් ආකාරයකට අඩුවෙන ප‍්‍රවණතාවයක පවතිනවා. ඒ නිසා, දැන් අප රට වැඩි ණය තිබෙන රටක් හැටියට පිළිගැනෙන්නේ නෑ.ඇතැම් විපක්ෂ කණ්ඩායම් ඍජුවම ආණ්ඩුවට චෝදනා කරනවා විදේශීය ණය ලබා ගැනීමේදී යම් කිසි විනිවිදභාවයකින් තොරව කටයුතු කරනවා කියලා. අධික පොලී අනුපාතිකයට ණය ලබා ගන්නවා යැයි දේශීය බැංකු ඉදිරිපිට, ඔවුන් උද්ඝෝෂණ පවා පැවැත්වුවා. විනිවිදභාවයෙන් යුක්තව ආණ්ඩුව ණය ලබාගන්නවා නම්, ඇයි මේ චෝදනා?රටක් හැටියට ණය ගැනීමේදී, විනිවිදභාවයක් නැත්නම් කවුරුත් ණයක් ලබා දෙන්නේ නැහැ. මෑත කාලයකදී යම් කණ්ඩායම් බැංකුවක් ඉස්සරහ ගිහිල්ලා බලපෑම් කෙරුවා. ශී‍්‍ර ලංකාවට මේ ණය දෙන්න එපා කියලා කිව්වා. ඒක ඇත්තටම රටක ආර්ථිකයට යම් ආකාරයකට කරන දැඩි කෙලෙසීමක්. ශී‍්‍ර ලංකාව කිසිදාක සතයක් වත් පැහැර හැරපු නැති රටක්. එහෙම රටක කීර්ති නාමය කෙලෙසීමට ගන්න ප‍්‍රයත්නය කණගාටුදායක දෙයක්. එහෙම කියද්දිත්, අපට පුළුවන් වෙලා තිබුණා ඒ ණය විශ්වාසනීයව ලබා ගන්න.පසුගිය ජනාධිපතිවරණයත් සමඟින්ම ඔබ ශී‍්‍ර ලංකා මහ බැංකුව ලංකාවේ ප‍්‍රධාන මුල්‍ය පාලන කරන ආයතනයේ අධිපති බවට, පත්වුණා. දේශපාලනීකරණය වූ ශී‍්‍ර ලංකා මහ බැංකුවක් පිළිබඳවත් චෝදනා නැඟෙනවා.ඕනෑම රටක මහ බැංකුවේ අධිපති පත් කරන්නේ ඒ රටේ ජනාධිපතිවරයායි. ශී‍්‍ර ලංකාවෙත් එවැනි තත්ත්වයක් පවතිනවා. එහෙම නම්, මගේ පත්කිරීම මම දකින්නේ මගේ යම්කිසි සුදුසුතාවක් තියෙන නිසා, ජනාධිපතිතුමා මට ලබා දුන්නේ වරමක් හැටියටයි.මම ඒ වගකීම මගේ උපරිම උත්සාහයෙන් ඉෂ්ට කරනවා. මගේ වැඩ කටයුතු ඉතා ඕනෑකමකින් මා කරන්නට බලාපොරොත්තු වෙනවා. ඒ ගමන්ම, යම් අය මගේ වැඩ විවේචනයට ලක් කරනවා නම්, ඒවා නිසා පසුබට වෙන්නෙත් නෑ.ජනාධිපතිතුමා මුදල් ඇමැති වශයෙන් ආර්ථිකය හසුරුවනවා. ඒ කරන කාර්යය ඉතා අමාරු කාර්යයක්. ඒකට හැම පැත්තකින්ම අපට දෙන්ට පුළුවන් ධෛර්යය සහ උදව් දෙන්න අවශ්‍යයි. ඒක අපේ රටේ ඉදිරි ගමනට සේවයක්. ඒකට විවේචනය කරන එක ස්වභාවිකයි. ඒකට අපි අමනාප වෙන්නේ හෝ පසුබට වෙන්නේ නෑ.මේ රටේ මුල්‍ය වංචාවක්, විශේෂයෙන්ම පෙ‍්‍ර¤ඩාකාරී රන් පිරමිඩවලට එරෙහිව මෙහෙයුමක් ආරම්භ කළා. යම්කිසි ආකාරයකින් මේ රන් පිරමිඩ කතන්දරයක් ආයිත් කරළියට ඇවිල්ල තියෙනවා. මොකද්ද ඇත්තට මේ රන් පිරමිඩ කියන්නේ?මේ පිරමිඩ ක‍්‍රම සහ තහනම් මුල්‍ය ක‍්‍රම පිළිබඳව පැහැදිලිවම පුවත්පත් වලින් සහ නිවේදන වලින් දිගින් දිගටම පෙන්වා දී තියෙනවා. පිරමිඩ ක‍්‍රම හරහා. ඉතා විශාල පොලියක් කවුරුහරි දෙනවයි කිව්වනං, එතැන මුදල් තැන්පත් කරනවා. අමාරුවේ වැටුණට පස්සේ, "ඔන්න අපට ප‍්‍රශ්නයක් ඇතිවුණා" කියනවා. මේ ක‍්‍රම සහ ආයතන පිළිබඳව දැනුවත් කරගෙන යන්නේ. මේ දේවල්වලට රැවටෙන්න එපයි කියලා අපි හැමෝටම කියා දෙනවා.මේවා පසුපස ඉන්න පුද්ගලයනට එරෙහිව? නීතිමය බලපෑමක් කරන්න බැරිද?අනිවාර්යයෙන්ම පුළුවන්. කීපදෙනෙකුට විරුද්ධව, දැනටමත්, අපේ නීති අංශය නඩු පවරා තියෙනවා. නීති මාර්ගයයි, දැනුවත් කිරීමයි දෙකම දිගින් දිගටම පවත්වාගෙන යන්න ඕනේ. අලුතෙන් අය මේ ක‍්‍රමවලට නොබැඳෙන ලෙස කටයුතු කරන්න ඕන.රාජ්‍ය වියදම් පිළිබඳව කතා කළොත් අති විශාල වියදමක් පසුගිය අයවැයෙනුත් රජය වෙනුවෙන් වෙන් කිරීමෙන් මේක ඔප්පු වුණා කියලා විපක්ෂය දිගින් දිගටම චෝදනා කරනවා. ඔබ මේ ගැන කොහොමද දකින්නේ?පාර්ලිමේන්තුව තමයි රජය වෙනුවෙන් මුදල් වෙන් කරන්නේ. රජයක් වෙනුවෙන් මුදල් වෙන් කරද්දී, රජයට අවශ්‍ය වන ප‍්‍රතිපාදන සඳහාත්, මහජනතාවගේ ඉල්ලීම පරිදි වැඩ කටයුතු කරන්නටත්, මුදල් වෙන් කරන්න වෙනවා.රජයකට සිදුවෙනවා ඕනම වෙලාවක තීරණ ගන්න, අපි මොකටද මුදල් වෙන් කරන්න ඕනේ කියලා. අපි කොතනට ද මුදල් වැය කරන්න ඕනේ කියලා. කොතනටද අපි වැය නොකර ඉන්න ඕන කියලා. දැන් මේ අවුරුද්දෙ අධ්‍යාපනය සඳහා සියයට 39 ක් වැඩි වෙලා තියෙනවා. අලුතෙන් වරාය සංවර්ධනයට සියයට 139 කින් පමණ ගිය අවුරුද්දට වඩා වැඩියෙන් මුදල් වෙන් කර තිබෙනවා. රටේ ආරක්ෂාව වෙනුවෙන් සියයට විස්සක පමණ වැඩිපුර මුදලක් වෙන් කර තියෙනවා.ආරක්ෂක වියදම?ආරක්ෂක වියදම හැටියට මුදල් වෙන් කරන්නේ නැතුව ඉන්නවා යි කියලා හිතමු. ත‍්‍රස්තවාදී බෝම්බ හැමතැනම පිපුරුවා නම් ජනතාව මොකද කියන්නේ? ආරක්ෂක වැඩ කටයුතු හරියට නොකෙරුණා නම් ජනතාව මොනවා කියයිද? තීරණ ගන්න රජයට සිදුවෙනවා. යම් දෙයක්, හරියාකාරව කරන්න මුදල් වෙන් කරන්නට ඕන. මුදල් වෙන් කරනවා නම් ඒ මුදල් හොයා ගන්නට මහ භාණ්ඩාගාරයට සිදුවෙනවා. එහෙම කරද්දී, සමහරවිට ණය ගන්න සිදුවෙනවා. බදු වැඩි කරන්න සිදුවෙනවා.රාජ්‍ය රැකියා ගැන කියන්න තියෙන්නේ මොනවාද?රැකියාවලට නොගෙන ඉන්නවයි කියලා රජයට තීරණය කරන්න පුළුවන්. ඒ වුණාට මේ රජය එහෙම තීරණයක් අරන් නැහැ. අවශ්‍ය තැන්වලදී අවශ්‍ය ප‍්‍රමාණයට රජයට බඳවා ගන්නට රජය තීරණය කර තියෙනවා. දැනට අවුරුද්දකට පමණ ඉස්සර විශාල වශයෙන් රජය වැටුප් වැඩි කෙරුවා. ඒවාට වැඩියෙන් මුදල් වෙන් කරන්න වෙනවා. රජය තීරණය කරලා තියෙන්නේ පුළුවන් තරම් ඉක්මනින් ඒ පළාත් දියුණු කරන්නට වැඩ කටයුතු කරන්නයි කියමුකො. ඒවා, නිකම්ම සිදුවෙන්නේ නෑනේ. ඒවාට මුදල් වෙන් කරන්න ඕන.එහෙම වියදම් කෙරුවොත් තමයි, ඒ වැඩ කටයුතු කෙරෙන්නේ. රට පාලනය සඳහා යම් ආණ්ඩුවක් පිහිටුවායින් පස්සේ, ඒ ආණ්ඩුවට තමයි බලය තිබෙන්නේ මොන වැඩද කළ යුත්තේ කියන එක. විපක්ෂයට නෙමෙයි ඒ බලය තිබෙන්නේ. ෂපක්ෂයට ඒ ගැන කතා කරන්න පුළුවන් ඒ ගැන අදහස් ලබාදෙන්න පුළුවන්. ඒ වැඩ වෙනුවෙන් විකල්ප ඉදිරිපත් කරන්න පුළුවන්. ඒ වුණාට තීරණය ගන්න තියෙන්නේ බහුතරයක් බලය තියෙන ආණ්ඩුවටයි. ආණ්ඩුවෙන් ඒ තීරණය ගත්තාට පස්සේ, පාර්ලිමේන්තුවෙන් අනුමත වුණාට පස්සේ, ඒවා කි‍්‍රයාත්මක කිරීම නිලධාරින්ට පැවරී තිබෙන වගකීමක්.රටේ මුල්‍ය පාලනය සියයට හැටක්ම ජනාධිපතිතුමා යටතේ තිබීම. එහෙම නැත්නම් රටේ මුල්‍ය පාලනය සියයට හැටක් ම පාලනය කරන්නේ ජනාධිපතිතුමා යැයි කියනවා. මේ ගැන ඔබතුමාගේ අදහස?මේ තර්කය ඉදිරිපත් කරන අය පෙන්නා දී තිබෙන්නේ ජනාධිපතිතුමා යටතේ තිබෙන අමාත්‍යාංශවලට මුළු වැයෙන් සියයට 60 ක් වෙන් කර තියෙනවා කියලයි. ඉලක්කයක් ලෙස බලන කොට එහි යම් සත්‍යතාවක් තිබෙනවා. පාර්ලිමේන්තුව මුදල් වෙන් කරන්නේ අමාත්‍යාංශ වැය ශීර්ෂ යටතේ.ඇත්ත වශයෙන් ම එය සියයට 17 ක් හෝ 18 ක් වැනි ගානක් තමයි ජනාධිපතිතුමා ගේ අමාත්‍යාංශය යටතේ තිබෙන්නේ. ඒවාත් කියන්නේ වැදගත් අමාත්‍යාංශ දෙකක් වන ආරක්ෂක අමාත්‍යාංශය සහ ජාතිය ගොඩනැඟීම යන අමාත්‍යාංශවලටයි. ඒ අමාත්‍යාංශවලටත් ඒ මුදල් වෙන් කරලා තියෙන්නේ සංවර්ධන හේතුන් සඳහා සහ ආරක්ෂක හේතුන් සඳහා. ඒවාත් වෙන් නොකරම බැරි වැය. එහෙම බලද්දි, මං හිතන්නේ සමස්තයක් හැටියට ඔය කියන සියයට 60 කතාවේ ඇත්ත නැත්ත ඔය ඕනෑම කෙනෙකුට දැන් වැටහෙනවා ඇති.ශී‍්‍ර ලංකා මහ බැංකුව රටේ ආර්ථිකය උදෙසා ගන්නාවූ කි‍්‍රයාමාර්ග? එහෙම නැත්නම් රටේ ආර්ථික ප‍්‍රවර්ධනයට, ලබා දෙන මෙහෙය කුමක්ද?මහ බැංකුවෙන් කෙරෙන මූලිකම කාර්යයන් තමයි, මිල ස්ථායීතාවය පවත්වා ගැනීමත්, අපේ මුල්‍ය පද්ධතියේ ස්ථායීතාවය රැක ගැනීමත්. දැන් බොහෝ දෙනෙක් හිතනවා තමන් බැංකු පද්ධතියේ ගනුදෙනුක් කරන්නට යනකොට එක බැංකුවකින් එක ශාඛාවකට සල්ලි දාලා තවත් බැංකුවක තවත් ශාඛාවකට බැර කරන කොට ඒවා ඉබේම සිදුවෙනවයි කියලා. මේවා සිදුවන්නට විශාල පද්ධතියක් තියෙනවා. මේ පද්ධතියේ ගනුදෙනු දවසකට රුපියල් බිලියන ගානක් කෙරෙනවා. ගනුදෙනු සංඛ්‍යාව ලක්ෂ ගානක් වෙනවා. ඒවා ඉතාමත්ම නිවැරදිව සිදුවෙනවා. ඒ සිදුවීම් සිදුවෙන්නේ, මහ බැංකුවේ තිබෙන ඒ පද්ධතිය නිසායි.මහ බැංකුව වාණිජ බැංකු සහ අනෙකුත් බැංකු අධීක්ෂණය කරනවා. යම් කිසි කෙනෙක් බැංකු සමඟ විශ්වාසනීයව ගනුදෙනු කරන්නේ ඒ බැංකු මහ බැංකුව විසින් අධීක්ෂණය වෙන හින්දයි.රටට අවශ්‍ය ආකාරයට මුදල් නිකුත් කරන්නේ් මහ බැංකුවයි. ආර්ථිකයට අවශ්‍ය වෙන ප‍්‍රමාණයට ඒ මුදල් ලබා දෙන්න නෝට්ටු අවශ්‍ය වෙන ප‍්‍රමාණයට අපි ලබා දෙන්න ඕන. එය සිදුවුණේ නැත්නම් අපේ සාමාන්‍ය ජනතාවට ප‍්‍රශ්නයක් වෙනවා.මුදල් ප‍්‍රමාණයත් අපි නිසි ආකාරයකට සහ වෘත්තීයමය වශයෙන් ගණනය කර, උද්ධමනය වැඩි නොවන ලෙසට සංචිත මුදල් ප‍්‍රමාණය අපි පාලනය කරනවා. එයත් අපෙන් ආර්ථිකයට ලබා දෙන ඉතා වැදගත් කාර්යභාරයක්.ආණ්ඩුව රැක ගන්නට මහ බැංකුව මුදල් අච්චු ගහනවායි කියලා චෝදනාවක් තියෙනවා.රටේ වර්ධනයට සහ උද්ධමනයට සරිලන පරිදි, අවශ්‍ය වෙන ප‍්‍රමාණයට අපි මුදල් ලබා දෙන්නට ඕනේ. අවශ්‍ය ප‍්‍රමාණයට වඩා වැඩියෙන් දුන්නොත් තමයි ප‍්‍රශ්න මතුවෙන්නේ. ඊට වඩා අඩුවෙන් දුන්නත් ප‍්‍රශ්න මතුවෙනවා. ඉතිං ඒ අවශ්‍ය වෙන ප‍්‍රමාණයට අපි හරියාකාරව ගණනය කරලා ඒ මුදල් ලබා දී තියෙනවා. ආණ්ඩුවට වැඩ කටයුතු කරන්නට අපි මුදල් අච්චු ගහලා දෙනවයි කියන ඒ චෝදනාව සම්පූර්ණයෙන් ම අසත්‍ය යි.වගකිවයුතු මහ බැංකුවක් හැටියට, රජයේ වැඩ කටයුතුවලට උදව් කරන ගමන් ම, රජයේ වැඩකටයුතුවලට අපි උපදෙස් ලබා දෙන ගමන් ම, ආර්ථිකය පාලනය කරමින් වෘත්තීයමය වශයෙන් වැඩ කරන්නට අපට සිදුවෙනවා.රාජ්‍ය ආදායම පිළිබඳවත් කතා කරන්න ඕන. දැන් හොඳ දෙයක් කරන කොට, යම්කිසි දෙයක් කැප කරන්නත් සිද්ධ වෙනවා. ඇතැමුන් සඳහන් කරන දෙයක් තමයි, මතට තිත ව්‍යාපෘතිය නිසා රටට ලැබිය යුතු සහ ලැබිය හැකි ආදායම අඩුවෙලා තියෙනවායි කියලා.මේ ප‍්‍රශ්නයට උත්තර දෙන කොට මට කියන්න තියෙන්නේ “ඔව්” සහ “නැහැ” කියලයි. යම් ප‍්‍රතිපත්තියක් අනුගමනය කරද්දි, සමහර වෙලාවට අපට ලැබෙන වාසීන් කෙටි කාලීන ඒවා වෙන්න පුළුවන්. අද යම් දෙයක් කරලා හෙට යම් වාසියක් ලබා ගැනීමට හැකිවෙන වැඩ කටයුතු තිබෙනවා. උදාහරණයක් වශයෙන් අපි කියමුකෝ වාහන ගෙන්වීම සඳහා බද්දක් අපි දානවයි කියලා. හෙට ඉඳලා බද්ද සියයට 5 කින් වැඩි කෙරුවා කියලා කියමු. එතකොට වාසිය ක්‍ෂණිකව ම වගේ ලැබෙනවා. එහෙත්, සමහර අවස්ථාවල දී වාසිය ලැබෙන්නේ මධ්‍යකාලීනව වෙන්න පුළුවන්. එතකොට වාසිය ලැබෙන්නේ මාස 6 කින් හෝ අවුරුද්දකින් වෙන්න පුළුවන්. ඊටත් අමතරව සමහර අවස්ථාවල දී අපි ආයෝජනය කරලා ආර්ථිකමය වශයෙන් ඒකේ වාසිය ලැබෙන්න අවුරුදු ගාණක් යන්න පුළුවන්.එක්සත් ජාතික පක්ෂ පාලන සමයේ දී වසර දෙකක කාල සීමාවේ යුද්ධයකට මුහුණ දෙන්න සිදුවුණේ නෑ. ඒ කාලසීමාවේ රටේ ආර්ථිකය ඉහළ නැඟලා කියලා සඳහන් කරනවා. මේ වන විට ප‍්‍රධාන විපක්ෂය නඟන චෝදනාවක් තමයි රටේ ඍණ ආර්ථිකයක් ඇති වෙමින් පවතිනවා කියලා මේකට ප‍්‍රධාන හේතුව තමයි යුද්ධය නැවතත් ගෙට ගෙන්වා ගැනීම කියලා කියනවා. ආර්ථික අර්බුදය යුද්ධය නැවතත් ආරම්භ වීම අතර සම්බන්ධයක් තියෙනවා ද?හෙම එකක් අපට පෙනෙන්නේ නෑ. මම මුලදිම කිව්වා වගේ අපේ රටේ ආර්ථිකය සියයට හයකට වඩා වැඩි වර්ධන වේගයක් ඇතිවුණේ ත‍්‍රස්තවාදය මැඬපැවැත්වීමත් එක්ක. යුද්ධය තිබෙන කාලයේ දී තමයි සියයට හය ඉක්මවෙන වර්ධනය සිදුවුණේ.ගිය අවුරුද්දේ යුද්ධෙ තිබුණා නේ. ත‍්‍රස්තවාදයට විරුද්ධව කෙරුණු මෙහෙයුම ඉතාමත්ම උග‍්‍ර ලෙස කෙරුණේ පසුගිය වසරේ දි කියලා හැමෝ ම පිළිගන්නවා. ඒ වුණාට, මේ වසර දෙකේ දී, තිබිච්ච ආර්ථික වර්ධනය සියයට 7.7 යි, සියයට 6.7 යි. සියයට 6.7 ක් කියන්නේ ඉතා දියුණු රටවලටත් වඩා හොඳ වර්ධන වේගයක්.අපිට කියන්න පුළුවන්, තෙල් මිල 30 ට තිබුණා නම් මීට වඩා හොඳයි කියලා. අපිට කියන්න පුළුවන් අපිට ගල් අඟුරු තාප බලාගාර තිබුණා නම් හොඳයි කියලා. ඉහළ කොත්මලේ ජල විදුලි බලාගාරය අවුරුදු දහයකට ඉස්සරින් කෙරුවා නම් හොඳයි කියලා අපිට කියන්න පුළුවන්. අපට දැන් බලන්න තියෙන්නේ ඉදිරියයි. අනාගතයේ මොනවද කරන්නේ කියලයි.නොරොච්චෝලේ ගල් අඟුරු තාප බලාගාරය පිළිබඳව කතා කළොත්...නොරොච්චෝලේ තාප බලාගාරය ඉදිකරන්නට අවුරුදු 15 ක් පමණ අපි කතා කරමින් සිටියද එය පටන් ගත්තේ් 2006 දී යි. එහෙත්, ඒ වැඩ නිම කිරීම හෙට අනිද්දා සිදුවෙන්නේ නැති බව අපි දන්නවා. පටන් ගත්තාට පසු තව අවුරුදු පහක් වත් යයි.මේවා කරන්න දේශපාලන නායකත්වය හා හමුදා නායකත්වය තියෙන්නට ඕනේ. ඒ නායකත්වය අපට අද පැහැදිලි ලෙස තියෙනවා. ඒ ගමන් ම, ප‍්‍රතිපාදන තිබුණේ නැත්නම්, ඒ වැඩේ කරන්න බැහැ. මූල්‍ය ක්‍ෂේත‍්‍රය භාරව ඉන්න අයට තියෙන අභියෝගය ප‍්‍රතිපාදන ලබා දීමයි. මේ සඳහා මුදල් ඇමැති වශයෙන් නායකත්වය ජනාධිපතිතුමාගෙන් ලැබෙන ගමන් ම, අනික් නිලධාරින්ටත් සිදුවෙනවා ඒ කටයුත්තට සම්පූර්ණ සහයෝගය ලබා දෙන්න.මේ වැඩ සියල්ල ම එක ම කණ්ඩායමක් හැටියට කෙරුණාම තමයි, සාර්ථකව කරන්න පුළුවන් වෙන්නේ. එක එක්කෙනාට එක එක වගකීම් ලබා දී අවශ්‍ය වෙන ප‍්‍රතිපාදන වෙන් කර තියෙනවා. ඒවා සියලු දේ ම හොඳ සම්බන්ධීකරණයක් හරහා කෙරුණාම තමයි සාර්ථක ප‍්‍රතිඵල ලබා ගන්න පුළුවන් වෙන්නේ.කුස්සියට මේ ආර්ථික ප‍්‍රශ්න දැනෙනවා කියලා බොහෝ දෙනෙක් කියනවා. ඒ වගේම "ශක‍්‍රයාගේ පුත‍්‍රයා වයිමා ආවත්" බඩුමිල බස්සන්න බැහැයි කියනවා. ජනතාව බලා ඉන්නවා, යුද්ධය නිම වෙනවත් සමඟම ඉතා ඉක්මනින් යම් කිසි ආකාරයකින් මේ බඩු මිල ප‍්‍රශ්නයට පිළිතුරක් ලැබෙයි ද කියලා. ජනතාව ගේ බඩට සහ පඩි පතට සහ පොකැට්ටුවට දැනෙන ආකාරයේ ආර්ථිකයක් නැතිනම් ගෘහණියකට සහනයක් ලැබෙන ආර්ථිකයක් කවදා ද හැදෙන්නේ කියලා බලා සිටිනවා. මේ ගැන මොකක්ද කියන්නේ?මට මතකයි මගේ සීයා කියනවා, ඔහු රුපියල් හතළිහකට ගත්ත බඩුවලින් කරත්තයක් පුරවලා ගෙදර ගෙනා හැටි. දැන් කරත්තයක් පුරවන්න එහෙම බඩු ගේන්න බැහැනේ. බඩු මිල වැඩිවීම අප කාටවත් නවත්තන්නට බැරි දෙයක්. දැන් ඔස්ටේ‍්‍රලියාවේ උද්ධමනය ඔවුන්ගේ අවුරුදු දහඅටකින් වැඩිම සංඛ්‍යාවයි. චීනයේ අවුරුදු එකොළහකින් වැඩිම ගාන. සිංගප්පූරුවේ අවුරුදු 25 කින් වැඩිම ගාන. ඒවා තමයි ලෝකයේම සිදුවෙන්නේ. ඒක මා කියන්නේ නිදහසට කරුණක් හැටියට නෙමෙයි. ඒක තමයි, යථාර්ථය. එහෙම මිල ඉහළ යාම නවත්වන්නට බැරි නම්, අපි මොනවාද කළ යුත්තේ. ඇත්තටම අපි, අප රටේ පවුලක ආදායම වැඩි කරන්න වෑයම් කරන්න ඕනේ. අන්න එතනට තමයි අපි යන්න ඕන.අප රටේ ඒක පුද්ගලික ආදායම වැඩි කරන්න ඕනේ. එවිට බඩු මිලට ඔරොත්තු දෙන තත්ත්වයක් ඇති වෙනවා. රුපියල් ලක්ෂයක් මාසෙට පඩි ගන්න මිනිහට පුළුවන්, වැඩි මිලට වුණත් බඩු ගන්න. ඒ වුණාට දහදාහක් ගන්න මිනිහාට එය කරන්න අමාරුයි. ඒක තමයි වෙනස. ඉතිං අපි අර දහ දාහ ගන්න මිනිහාට, විසි දහසකට යන්න අවකාශය ඇති කරන්න ඕනේ. මේ ප‍්‍රයත්නයට ශක‍්‍රයා ගාව ගන්න නරකයි. අපි බලා ගන්නට ඕන අපේ ජනතාවගේ ශක්තිය වැඩි කරගන්නට වැඩ කරන්න.ඒ දේ දැන් ක‍්‍රමයෙන් වෙනවා. විරැකියාව අඩු කරගන්න අලුත් ව්‍යාපෘති ඇති කරන්න පුළුවන්. ව්‍යාපාරිකයනට තමන්ගේ ව්‍යාපාර කරන්න, ඹඛ්යාවල් බිහි කරන්න, ව්‍යාපෘති දියුණු කරන්න අවස්ථාව සහ අවකාශය ලබා දෙන්නට ඕන.දැන් ඒවා කරනවා. පාරවල් හදනවා. ගම්වල පාරවල් වලට කොන්කි‍්‍රට් දානවා. එතකොට ජනතාවට යන්න එන්න, වැඩ කරන්න, පහසුයි. ඒවා කරන කොට, ඍජුවම, බඩට කෙටිකාලීනව ප‍්‍රයෝජනයක් වෙන්නේ නැති වෙන්න පුළුවන්. ඒ වුණාට, ඒකෙන් වෙන ප‍්‍රතිඵල තව අවුරුදු දෙකකින් විතර ලැබෙනවා ඇති. ඒවා නොකෙරුවා නම් ඒ අවුරුදු දෙකෙන් පසුවත්, ජනතාවට සුභවාදී දෙයක් පෙනෙන්නේ නෑ.දිගින් දිගටම සහනාධාර පමණක් දිදී හිටියොත්, කෙටිකාලීනව බඩු මිල අඩු කරගන්නත් සංවර්ධනය සිදු නොකරන නිසා, අපි දියුණු වෙන්නේ නෑ.අපි හැමදාම යැපෙන, නිකම් ලැබෙන, රටක් වෙන්න හොඳ නෑ. අපිත් රටක් හැටියට නැඟිටින්න ඕන. නැඟිටින්න නම් අපි සමහර වෙලාවට මේ අමාරු දේවල් කරන්න පුරුදු වෙන්නට ඕනේ. අපි එහෙම කරමු තව ටික කලක්. එහෙම ගියාම අපි ශක්තිමත් වෙයි. අපි ශක්තිමත් වුණාට පස්සේ අපිට මේ අභියෝගවලට තවත් හොඳට මුහුණ දෙන්නට පුළුවන්. එතනට යන්නට අපි සියලුදෙනාම අධිෂ්ඨාන කරගන්න ඕනේ.මාර්තු 13 වැනි දින මහ බැංකු අධිපති වරයා සමඟ පැවැති ස්වාධීන රූපවාහිනියේ තුලාව සංවාදය ඇසුරෙන් මේ ලිපිය සැකසිණි.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=af0803235</link>
    <topic>බලශක්ති උත්පාදනයට විකල්පයක් සෙවිය යුතුයි</topic>
    <author/>
    <content>විශ්වයම හෙල්ලූ විද්වතා නිසංසලේ අවසන් ගමන් යයි‘ගහපු පාර වැරැදිලා වැදුණේ ඔළුවට’අනුර ට නොතිබුණු ‘දේශපාලන ඉවසිල්ල’ජීවිතය සුන්දරයිප‍්‍රශ්න තිබෙනවා ඒත් ආර්ථිකය නිවැරැදි මාවතේබලශක්ති උත්පාදනයට විකල්පයක් සෙවිය යුතුයිමිනිසුන් පාගමින් උඩ පනින තෙල් බැරලයවෙළෙඳ සහ පාරිභෝගික සේවා අමාත්‍ය බන්දුල ගුණවර්ධනරටක ආර්ථික දේහයේ කි‍්‍රයාකාරිත්වය රැඳී පවතින්නේ ඛනිජ තෙල් මතය. නිෂ්පාදනය හුවමාරුව, පරිභෝජනය යන කාර්යයන්හිදී සෘජු හා වක‍්‍ර යන දෙආකාරයෙන්ම ඛනිජ තෙල් රටේ ආර්ථිකයට බලපෑම් කරයි.දැන් වාර්තා වනුයේ ලොව මෙතෙක් වාර්තාවූ ඉහළම ඛනිජ තෙල් මිලය. තෙල් බැරලයක මිල ඇමෙරිකන් ඩොලර් 110 දක්වා ඉහළ ගොස් ඇත. බොර තෙල් බහුලව භාවිත කරන රටකට මේ මිල ඉහළ යාම කිසිසේත්ම දරාගත නොහැකි තත්ත්වයක් වී ඇත.තෙල් මිල ඉහළ යාම හේතුවෙන් ලංකා ආර්ථිකය දැඩි පීඩාවකට පත්ව තිබේ. 2000 වසර ආරම්භ වන විට ඩොලර් 15 - 20 අතර මිලක පැවැති තෙල් බැරලය 2003 වන විට ඩොලර් 29 දක්වා ඉහළ ගියේය. 2003 වසරට සාපේක්ෂව 2008 වන විට ලෝක වෙළෙඳ පොළේ තෙල් මිල ඉහළ යාම 293% කි. මෑත වර්ෂ කිහිපයේ ලෝක වෙළෙඳ පළේ තෙල් මිල වැඩි වීම ශී‍්‍ර ලංකාව වැනි කුඩා ආර්ථිකයක් ඇති රටකට දරා ගත නොහැකි බව පැහැදිලි වෙයි. තෙල් මිල කොතරම් පීඩනයක් ඇති කළද ලෝක වෙළෙඳ පළේ තෙල් මිලට බලපෑම් කිරීමේ හැකියාවක් අපට නැත. ඊට හේතුව ලංකාව ඛනිජ තෙල් නිෂ්පාදනය නොකරන ලෝක වෙළෙඳ පළේ කුඩා ගැනුම්කරුවකු වීමයි. අප රට මිල දී ගන්නේ ලෝක ඛනිජ තෙල් සැපයුමෙන් ඉතා කුඩා ප‍්‍රමාණයකි. අප ඛනිජ තෙල් අඩුවෙන් හෝ වැඩියෙන් මිලදී ගත්ත ද ඒ මඟින් ලෝක වෙළෙඳ පළේ මිල කෙරෙහි කිසිදු බලපෑමක් ඇති කළ නොහැක. ආර්ථික න්‍යායට අනුව ඛනිජ තෙල් ඉල්ලුම් වක‍්‍රය නිර්මාණය වන්නේ පවතින මිලෙන් ආරම්භ වී තිරස් අක්ෂයට සමාන්තර රේඛාවක් ලෙසය.අපේ රටේ වහා කටයුතු වලදී හා අස්වනු නෙලීමේදීත් කෘෂි ද්‍රව්‍ය නිෂ්පාදන සැලසුම්කරණය ආදී කි‍්‍රයාවලදී ද යන්ත‍්‍ර සූත‍්‍ර භාවිත කෙරේ. නවීන යන්ත‍්‍ර සූත‍්‍ර කි‍්‍රයා කිරීම සඳහා අනිවාර්යයෙන්ම ඛනිජ තෙල් අවශ්‍යය.කාර්මික භාණ්ඩ නිෂ්පාදනයෙදීත් එසේමය. පාරිභෝගික භාණ්ඩ, ප‍්‍රාග්ධන භාණ්ඩ හෝ අන්තර් භාණ්ඩ නිෂ්පාදනයේදී එම භාණ්ඩ නිෂ්පාදනයට ඛනිජ තෙල් භාවිතයට ගනී. බර කර්මාන්ත ඉංජිනේරු කැණීම් ආදි ඕනෑම ක්ෂේත‍්‍රයක මෙසේය.භාණ්ඩ හුවමාරු කි‍්‍රයාවලියේදී ප‍්‍රවාහනයේදී ඛනිජ තෙල් භාවිතයට ගනී. නිෂ්පාදන පිරිවැය හුවමාරු පිරිවැය, ආදියේ කොටසක් බවට ඛනිජ තෙල් මිලද එක්වී තිබේ.විදුලිය පරිභෝජනය කරන සෑම දෙනාගෙම ඛනිජ තෙල් පරිභෝජන වියදම ඉහළ යන්නේ විදුලිය නිපදවීමට ඛනිජ තෙල් භාවිත කරන බැවිනි.ඛනිජ තෙල් මිල ඉහළ යාම ආර්ථිකයේ සෙසු අංශවලට වඩා ක්ෂණික බලපෑමක් ඇති කරන්නේ ඛනිජ තෙල් ආශි‍්‍රත නිෂ්පාදන වලටය.ඛනිජ තෙල් වල අතුරු ඵල ලෙස නිපදවනු ලබන ගෑස්, රසායනික ද්‍රව්‍ය, පොහොර ආදියේ මිල වේගයෙන් ඉහළ යයි. වක‍්‍රව ඇති වන මිල ඉහළ යාම සිදුවන්නේ ඊට පසුවය.නිෂ්පාදන පිරිවැය සහ ජීවන මිල ඉහළ යාමේ ප‍්‍රශ්නයට ප‍්‍රධාන වශයෙන් සම්බන්ධ වන්නේ ඛනිජ තෙල් මිලය. ලෝකය හසුරු වන ඛනිජ තෙල් මිල ඉහළ යාම පාලනයට අපට කිසිදු හැකියාවක් නැත.ඒ නිසා කුඩා ආර්ථිකයක් පවතින ශී‍්‍ර ලංකාව වැනි රටකට ඛනිජ තෙල්, බලශක්ති උත්පාදකයක් ලෙස භාවිතයෙන් සිදුවන පීඩනය පිළිබඳ සත්‍ය දේශපාලන න්‍යාය පත‍්‍රවලින් තොරව ප‍්‍රබුද්ධ සංවාදයකට බඳුන් විය යුතුය. බලශක්ති අර්බුදය හේතුවෙන් පීඩාවට පත්වන ජනතාව ඉන් මුදවා පිරිමැසුම්දායක බලශක්ති උත්පාදකයක් හඳුන්වා දෙමින් ජාතියක් ලෙස රටක් ලෙස ගොඩනැඟුමට අවශ්‍ය ක‍්‍රම වේදයක් අප සොයා ගත යුතුව ඇත.එසේ වුව ද අප රටේ දේශපාලනඥයන් අතර එවන් සංවාදයක් ඇති වේයයි විශ්වාස කළ නොහැක. එසේ සිතිය නොහැකි වන්නේ විෂයානුබද්ධව හා ලෝක වෙළෙඳ පළ තත්ත්වය පිළිබඳව තාර්කික පදනමක පිහිටා ඔවුන් එම කාර්යයේ නොයෙදෙන බැවිනි. සෑම දේශපාලනඥයකුටම දේශපාලන නායකයකුටම සිතන්නට පුරුදු කළ දේශපාලන න්‍යාය පත‍්‍රයක් තිබේ. එම න්‍යාය පත‍්‍රයට සිත මෙහෙයවමින් අප මුහුණ දී සිටින බල ශක්ති ප‍්‍රශ්නයට උත්තරයක් සෙවීම කළ නොහැක.මේ කටයුත්ත අවශ්‍යයෙන්ම බාර වන්නේ අන්තර්ජාතික වෙළෙඳ පල, බලශක්තිය පිළිබඳ විශේෂඥතාවයක් ලබා ඇති දේශීය හා ජාත්‍යන්තර විද්වතුන්ටය. විශ්ව විද්‍යාලයීය රාජ්‍ය හා පෞද්ගලික අංශයේ සිත ඔවුන් රජයට උපදෙස් සැපයිය හැකි සංවාදයක් ඇති කළ යුතුය. එම සංවාදය ජාතික ප‍්‍රතිපත්තියක් තෙක් ගමන් කර වර්ධනය වන ඛනිජ තෙල් අර්බුදයට පිළියම් ලෙස විකල්ප සොයා ගත යුතුය.වෙනත් රටවල අත්දැකීම් හා ඒ ඒ පුද්ගලයා කළ විෂයානුබද්ධ පර්යේෂණ යනාදිය මගින් ලබා ගත් තොරතුරු මගින් එම විකල්පය සොයා යාම වැදගත් වේ.මේ පිළිබඳ ඉන්දියාවට අත්දැකීම් ඇත. ඉන්දියානු විශේෂඥයන් ඒ පිළිබඳව ඉන්දියානු ජනතාව දැනුවත් කරමින් සිටී.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=af0803236</link>
    <topic>මිනිසුන් පාගමින්  උඩ පනින තෙල් බැරලය</topic>
    <author>දෞපදී වෑවලගේ</author>
    <content>විශ්වයම හෙල්ලූ විද්වතා නිසංසලේ අවසන් ගමන් යයි‘ගහපු පාර වැරැදිලා වැදුණේ ඔළුවට’අනුර ට නොතිබුණු ‘දේශපාලන ඉවසිල්ල’ජීවිතය සුන්දරයිප‍්‍රශ්න තිබෙනවා ඒත් ආර්ථිකය නිවැරැදි මාවතේබලශක්ති උත්පාදනයට විකල්පයක් සෙවිය යුතුයිමිනිසුන් පාගමින් උඩ පනින තෙල් බැරලයතෙල් මිල යළිත් කරළියට පැමිණ තිබේ. දවසින් දවස අසන්නට ලැබෙන්නේ ඩොලර් කිහිපයකින් තෙල් බැරලයක මිල ඉහළ ගිය බවකි. මේ ලියන මොහොත වන විට එහි මිල සටහන් වූයේ ඇමෙරිකානු ඩොලර් 114 ක් ලෙසින්. දිනපතා අසන්නට ලැබෙන මෙම තෙල් මිල ඉහළ යාම සිත්සතන්වලට සහනයක් උදා කරන්නේ නැත. තෙල් මිල ඉහළ යාමත් සමග පාන් ගෙඩියේ, බස් ගාස්තුවේ සිට සියලු භාණ්ඩ හා සේවාවල මිල ඉහළ යන බව අත්දැකීමෙන් දැන සිටීම එයට හේතුවයි. කෙසේ වුව ද තෙල් මිල ඉහළ යාම අප ජන සමාජයට හෝ රජයට පාලනය කළ නො හැකි ය. එලෙස ම තෙල් මිල ඉහළ යාම හේතුවෙන් ජන සමාජය මත පැටවෙන බර වැළැක්වීමට ද නො හැකි ය. ඛනිජ තෙල් මත මුළුමනින් ම යැපෙන ආර්ථිකයක් සහ සමාජ ක‍්‍රමයක් අප සතු වන බැවින් සිදු වී ඇත්තේ තෙල් මිල ඉහළ යන සෑම අවස්ථාවක ම එහි අතුරු ප‍්‍රතිඵලවලට මුහුණ දීම සඳහා හිත හදා ගැනීම පමණි.එහෙත් ලෝක වෙළෙඳ පොළේ උවමනා එපා කම් මත තවදුරටත් මෙසේ ජීවිත හැඩගස්වා ගත යුතු ද යන පැනය දැන්වත් සමාජයෙන් ඇසිය යුතු ය. මේ වන විට අන්තර්ජාතික කි‍්‍රයාකාරකම් අතර දැවැන්ත හිතුවක්කාරකම් කරමින් සිටින ඇමෙරිකාව ඒ හේතුවෙන් ම අර්බුදයන්ට ද මුහුණ පාමින් සිටී. ඇමෙරිකාවේ ආර්ථිකය කඩා වැටීමට පටන්ගෙන තිබේ. ඩොලරය අවප‍්‍රමාණය වන්නේ වේගයෙනි. මෙම අවප‍්‍රමාණ වීම ද තෙල් මිලට සිදු කරන්නේ විශාල බලපෑමකි. යුරෝ මුදල් ඒකකය ස්ථාවරය. එනමුදු අවප‍්‍රමාණය වන ඩොලරය තෙල් මිල දිගින් දිගට ම උච්චාවචනයට ලක් කරයි. මෙම තත්ත්වය දිගින් දිගට ම අවාසි සහගත වන්නේ ඛනිජ තෙල් මත මුළුමනින් ම යැපෙන කුඩා ආර්ථිකයක් පවතින අපේ රට වැනි රටවලට ය.ඛනිජ තෙල් අර්බුදය අද ඊයේ ඇති වූවක් නොවේ. අවම වශයෙන් එයට වසර දෙක තුනක හෝ ඉතිහාසයක් පවතී. එහෙත් ඛනිජ තෙල් වෙනුවට විකල්ප බලශක්ති ප‍්‍රයෝජනයට ගැනීම කෙරෙහි මේ දක්වා සැලකිය යුතු අවධානයක් යොමු වී නොමැත. අවම වශයෙන් අපේ රට වටා සොයාගෙන ඇති ඛනිජ තෙල් නිධිය උකහා ගැනීමට සූදානමක් ඇති බවක් හෝ පෙනෙන්නට නැත. එම කි‍්‍රයාවලිය ද දිනෙන් දින කල් දමන බවක් පෙනෙන්නට තිබේ. ඛනිජ තෙල් නිධි පෘථිවි ගෝලයේ චලනයන්ට අනුව රැඳී සිටින ස්ථානයේ වෙනස්වීම් වන බව භූ විද්‍යාඥයන් පැහැදිලි ව ම පවසා ඇත. එවන් තත්ත්වයක් මත අතට ලැබුණු සම්පත කටට දා ගැනීමට ශ‍්‍රී ලාංකිකයන් උනන්දු නොවන බවක් මිස අන් කිසි නිර්වචනයක් මේ සඳහා ලබා දිය හැකි ද?රටේ ඛනිජ තෙල් පරිභෝජනය ශීඝ‍්‍රයෙන් ඉහළ යමින් තිබේ. ඒ අතර නිකරුණේ ඉන්ධන පිළිස්සීම ද සැලකිය යුතු ලෙස ඉහළ යන බවක් පෙනේ. සුඛෝපභෝගි වාහන ද දැන් සුලබ ය. ඒවායේ ඉන්ධන දහනය ගැන අමුතුවෙන් පැවසිය යුතු නැත. කොළඹ නගරය ඉක්මවමින් ගම් නියම්ගම් කරා ද වායුසමීකරණ විලාසිතාව පැතිර යමින් තිබේ. මේ අතර විදුලි බල මණ්ඩලය විදුලි උත්පාදනයෙන් සියයට හැටක් සඳහා ඛනිජ තෙල් භාවිතා කරමින් සිටී. එහෙත් මේ තත්ත්වය සමනය කර ගැනීමට මේ වන තුරු සොයා ගෙන නොමැත.සිංහල අවුරුද්ද පසුවන තුරු තෙල් මිල ඉහළ නොදමන බව ඛනිජ තෙල් සංස්ථාව බාර ඇමැතිවරයා ප‍්‍රකාශයක් කර තිබේ. එසේ නම් සිංහල අවුරුද්දෙන් පසු තෙල් මිල ඉහළ යතියි කෙනකුට තර්ක කළ හැක. එවිට සිදු වනුයේ ඉහළ යන තෙල් මිලට මුහුණ දීමට දැන් ම සිට සිත හදා ගැනීම ය.දෞපදී වෑවලගේ</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=as0803234</link>
    <topic>ගුරු සේවයේ රසකතා</topic>
    <author>විශ‍්‍රාමලත් ආචාර්ය, ඩී.එන්.දිසානායක කොස්වත්ත – බිංගිරිය</author>
    <content>සත් දෙනාම උත්තමාවියෝසදාචාරය වස්ත‍්‍රයකින් මනින්න බැහැඅනුර - ඔබ ජයග‍්‍රාහීයගුරු සේවයේ රසකතාකිතු විපත සැමරෙන පාස්කු නාට්‍යනෙළුම් විල,යතුරු පැදියට බියවූ මුල්ගුරුන්නාන්සේඑක්දහස් නවසිය හැත්තෑව වර්ෂයේ වයඹ පළාතේ බිංගිරිය, ඉහළ කඩිගමුව ප‍්‍රදේශයේ පාසලක ප‍්‍රධානාචාර්ය වරයා ලෙස සේවය කළ ගුණපාල මුල්ගුරුන්නාන්සේ කෙළින් වැඩ කරන නීතිගරුක ගුරුවරයෙකි.හෙතෙම මහා ශබ්ද නඟමින් මහ මඟ දිව යන යතුරු පැදිවලට දැක්වූයේ මහත්වූ බියකි. මහා ශබ්ද නඟමින් අධික වේගයෙන් මහ මඟ ගමන් ගන්නා යතුරු පැදිවලට තම පාසල් දරුවන් යටවීම වළක්වා ගැනීම සඳහා හෙතෙම දැක්වූයේ මහත් පරිශ‍්‍රමයකි.මේ අතර එම ප‍්‍රදේශයේ ජීවත් වූ තරුණ ගැටයකු වූ හමුදාවේ සිටි “ආමි බංඩේ” ටේ‍්‍රල් වර්ගයේ යතුරු පැදියක හිමිකරුවා විය.ඔහු මෙම පාසල අසලින් අධික වේගයෙන් මහා ශබ්ද නඟමින් එහාට මෙහාට යනවිට පාසලේ සිසුන් තම වැඩ නවත්වා එදෙස බලා සිටිනුයේ ඔහු යන වේගය ගැනවූ මහත් බියකිනි.“ආමි බංඩේගේ යතුරු පැදිය දෙස ගම්මුද බලා සිටිනුයේ මහත්වූ බියකිනි.දිනක් “ආමි බංඩේගේ’ මෙම යතුරු පැදිය අධික වේගයෙන් පාසල ඉදිරිපිට මහ පාරේ දකුණු දිශාවට ගමන් කළ අතර එය ආපසු නොගිය බැව් දත් ගුණපාල මුල්ගුරුන්නාන්සේ එය ආපසු ගියාදැයි අනෙක් ගුරුවරුන්ගෙන් විමසමින් දහවල් 1.30ට පාසල ඇරියමුත් සිසුනට තම නිවෙස් කරා යා නොදී ඔවුන් පාසලේම රඳවා ගත්තේ දරුවන් පාරේ යනවිට එයට යටවී මහත් අනතුරක් සිදුවේය යන බියෙනි.යතුරු පැදිය ආපසු නොගිය බැව් දැනගත් මුල්ගුරුන්නාන්සේ සවස 4ට ආමි බංඩේ ආපසු ගියපසු එතෙක් වේලා පාසලේ රඳවා සිටි ළමයින් පිටත් කර හැරියේය.මේ වනවිට ළමයින්ගේ නොපැමිණීම නිසා කලබලයට හා විමතියට පත් මව්පියන්ද සෑහෙන පිරිසක් පාසල වෙත රොක්වී සිටියහ. මුල්ගුරුන්නාන්සේ මේ පිළිබඳ කරුණු කාරණා වටහා දීමෙන් පසු ඔවුන්ද ළමයින් සමඟ නිවෙස් බලා පිටත්වූයේ මුල්ගුරුන්නාන්සේගේ මෙම ස්ථානෝචිතප‍්‍රඥාව ගැන ප‍්‍රශංසා කරමිනි.විශ‍්‍රාමලත් ආචාර්ය, ඩී.එන්.දිසානායක කොස්වත්ත – බිංගිරිය</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=as0803236</link>
    <topic>නෙළුම් විල,</topic>
    <author/>
    <content>සත් දෙනාම උත්තමාවියෝසදාචාරය වස්ත‍්‍රයකින් මනින්න බැහැඅනුර - ඔබ ජයග‍්‍රාහීයගුරු සේවයේ රසකතාකිතු විපත සැමරෙන පාස්කු නාට්‍යනෙළුම් විල,ඒමා දියණිය අතිරේක පන්තියකට යැවීමට සූදානම් කරමින් සිටි අවිවේකී උදෑසනකි.හදිසියේ ම මගේ අත් ඔරලෝසුව බිම වැටී අකි‍්‍රය විය.මම යන ගමන් එය මහරගම ඔරලෝසු කාර්මිකයකුට පෙන්වීමි.එය ගැලවූ ඔහු ‘මිස්, මේක හදන්න රුපියල් හාරසීයක් විතර යනවා’ යි කීවේ ය.‘එච්චර යනව නං හදන්න එපා. මට ඕක ආපහු දෙන්න’ මම කීමි.ඔරලෝසුව ආපසු දීමට අදිමදි කළ ඔහු එය අනවසරයෙන් ම අලුත්වැඩියා කරන්නට වූයේ ය.’මට ඉක්මනට යන්න ඕනෑ. දුව පන්තියට ගෙනියන්න තියනව‘ මම කීමි.’මට රුපියල් දෙසීයක් දෙන්න!’’ඒ ඇයි?’’ගලවල බැලුවට!’මම ඔහුට රුපියල් සීයක් දී ඔරලෝසුව ආපසු ඉල්ලීමි. ඔහු එය තදකර මට දුන්නේ ය.පන්තිය අවසන් වූ පසු මම දියණිය ද කැටුව හෝමාගම ගියෙමි. මා ඔරලෝසුවට බැටරි දම්මවා ගන්නේ හෝමාගම කහ ඉර අසල ඔරලෝසු සාප්පුවේ සිටින වියපත් ඔරලෝසු කාර්මිකයා ගෙනි.එදින ඔහු වෙනුවට සිටියේ ඔහු ගේ පුතෙකි. එහෙයින් මම ඔරලෝසුව ඒ පුතුට පෙන්වීමි.’කවුද මිස් මේක ගැලෙව්වෙ? බබෙක් ද? ඔක්කොම දැති රෝද අනික් පැත්තට හයිකරල! තව පොඩ්ඩෙන් විසි කරන්නයි වෙන්නෙ! අපරාදෙ, වටින අත් ඔරලෝසුව!’ඔහු ඔරලෝසුව යථා තත්ත්වයට පත් කොට මා අත තැබී ය.මම ඔරලෝසුව දෙස බැලීමි. සුපුරුදු පරිදි එහි වෙලාව දුවයි. මට දැනුණේ ලොකු ඉස්පාසුවකි.’කීය ද ගාණ?’’සතයක් වත් එපා මිස්. ඕකට මම අලුතින් මොකුත් දැම්මෙ නෑ. බුරුල් වෙලා තිබුණු දැති රෝද හයි කරල, ගැලවිලා තිබුණු ඉලක්කම් දෙක ඇලෙව්ව විතරයි.’මම පුදුම වී ඔහු දෙස බලා සිටියෙමි.’ඇයි මිස්?’’එක මනුස්සයෙක් ඔරලෝසුව හදන්න රුපියල් හාරසීයක් ඉල්ලනව! හදපු ළමය සත පහක්වත් එපා කියනව!’ඔහු හිනැහුණේ ය.’මිස්, මීට පස්සෙ මේ ඔරලෝසුවෙ වැරැද්දක් තිබුණොත් අපිට ම දෙන්න! කාටවත් ගලවන්න දෙන්න එපා!’මම ඔහුට රුපියල් සියයක් දිගු කළෙමි. ඔහු ‘එපා’ මැයි කීවේ ය. මම එය ඔහු ගේ කවුන්ටරයේ තබා ආපසු හැරුණෙමි.දියණිය ගේ අත ගෙන වහා වහා ආපසු එන මට මතක් වූයේ සේරිවාණිජ කතාව යි’පියා ගේ යහගුණ පුතාට ද පිහිටා ඇති සැටි! ඒ පිය පුතු දෙපළට උපහාර වේවා!හෝමාගම, කිරිවත්තුඩුවේ, රන්මලී ප‍්‍රියදර්ශනී කලහේ බණ්ඩාර මහත්මිය විසින් යොමු කරන ලද ලිපියක් ඇසුරිනි.  ‘ළදළු මහිමය' සිය අලුත්ම පුහුණු කණ්ඩායම රැගෙන තලවකැළේ තේ පර්යේෂණාගාරය වෙත යමින් සිටියේ ය. කණ්ඩායම පනස් දෙනකු ගෙන් පමණ සැදුම් ලද්දේ විය.බණ්ඩාරවෙල හෝටලයකින් බත් මුල් මිල දී ගෙන යළි ගමන පිටත් වූ ඔවුහු ගැටලු දෙකකට මුහුණ දී සිටියහ.පළමුවැන්න, බොන වතුර ටිකක් ලබා ගැනීම ය. දෙවැන්න, අහර ගැනීමට සුදුසු තැනක් සොයා ගැනීම ය."වැලිමඩ පැත්තට යමු. හොඳ තැනක් බලල බස්සවන්නං" කී රියැදුරු බසය දිගට ම ධාවනය කරන්නට වූයේ ය.බසය ටිකකින් යල්පත්වෙල පැත්තේ නැවැත්විණ."ඔය කිට්ටුව තියන ගෙවල් කීපෙකට ම යන්න. වතුර ඉල්ල ගන්න" රියැදුරු කීවේය.විධිමත් ව ඉදි කරන ලද නිවෙසක් දිස් විය.පිරිසක් එහි ගියහ."ඇයි?'"කෑම කන්න වතුර ටිකක් ඉල්ල ගන්නයි ආවෙ. කරුණාකරල අපිට බොන වතුර ටිකක් දෙන්න.""භාජනයක් තියනව නං වතුර ටිකක් දෙන්න පුළුවන්."පිරිස ගොළු වූහ. ඉන් කොටසක් ළඟ පාත දිස් වූ තවත් නිවස්නයක් වෙත පිය මැන්න හ.ඒ වූකලි තරමක් විශාල ව අත්තිවාරම් දමන ලද' මුත් එක කාමරයක් පමණක් තැනුණු නිවෙසකි."ගෙදර කවුද?"තරුණ කතක් සිනා සී ගෙන ගෙතුළින් එළියට ආවා ය."අපට කෑම ටික කන්න වතුර ටිකක් ගන්න පුළුවන්ද?""අපොයි සුළු දෙයක්නෙ." ඇය හිනැහී ගෙන ම පිරිස වැසි ජල ටැංකිය වෙත යොමු කොට අත් සෝදා ගනු පිණිස සබන් පෙට්ටිය ද ළං කළා ය."කොහේ තියාගෙන ද කන්නෙ?" එය ඇයට ම ප‍්‍රශ්නයකි. ඊට තුමූ ම පිළිතුරු සැපයූ ඇය"ඉන්න මං ගේ ඇතුළෙ තැනක් සූදානම් කරන්නං" කියමින් ම ගෙට ගියා ය.කුඩා කුට්ටියක අසුරා තිබූ පුටු සෙටිය ද, තවත් පුටු කිහිපයක් ද ගෙතුළ වූ තවත් ස්ටූලයක් ද ඇය කාමරය තුළට ගත්තා ය."අපේ ගේ තාම හදනවනෙ. ඉඩ කඩක් නෑ. ඔහොම වාඩිවෙලා කන්න කො" ඇගෙන් පළ වූයේ ලජ්ජාශීලි ගතියකි.තුන හමාර ද පසු වී කුසගින්නේ සිටි පිරිසට ඈ සැකසූ පහසුකම් ඉහටත් උඩිනි."ටැංකියෙ වතුර බොන්න එපා! මම ගේන්නං බොන වතුර" ඇය කුස්සියේ සිට හඬ නැඟුවා ය.ඊළඟ මොහොතේ ඇය උණුවතුර ජෝගුවක් හා වීදුරු කිහිපයක් සමඟ පිරිස ඉදිරියේ පෙනී සිටියා ය."ඇල්වතුර බොන්න එපා? සීතලයි නේ" පිරිස කෑම කා උණු දිය බීවෝ ය.ආගන්තුක පිරිසට කෙසෙල් ගෙඩියකින් හෝ සංග‍්‍රහ කිරීමට නොහැකි වීම ගැන ඇය දුක් වූවා ය."අනේ, අද අපේ කඩෙත් පලතුරු මොකවත් නෑනෙ. සීනි ටිකක්වත් කන්නකො" ඇය සීනි බෝතලයක් පිරිස ඉදිරියේ තැබුවා ය."අර පහළ පාර අයිනෙ තියන එළවළු මැස්ස ඔයාලගෙ ද?" පිරිසේ කෙනෙක් ඇසුවේ ය."ඔව් මං තමයි ඒ කඩේ කරන්නෙ" ඇය සිනාසුණා ය."දුව අපට කළේ ලොකු උපකාරයක්! දුවට බොහොම පිං" ආගන්තුක වැඩිහිටියෙක් පින් දුන්නේ ය."අනේ ඕක මොකක්ද? මනුස්සයෙකුට වතුර උගුරක් දෙන එක මහ ලොකු වැඩක් යැ. මට දුක හරියට ම අද අපේ කඩේ කෙහෙල් ගෙඩියක්වත් නැති වෙච්ච එක ගැන" ඇය පිරිස සමඟ එළියට බැස්සා ය.කෑම කා ඉතිරි වූ දෑ රැඳුණු කඩදාසි ගුළි කාගේත් අතේ විය. ඒවා සුදුසු තැනෙකට දැමීම තමන් ගේ යුතුකම බව ඔවුන් සිතූ සේ ය."ඕව ඔහොම දාල යන්න. මං අරගෙන දාන්නං." ඇය කීවේ සුපුරුදු සිනාවෙන් යුතු ව ය.අහරින් කුස පිරී තිබුණු පිරිසේ හිත් සැබෑ ආගන්තුක සත්කාරයක් විඳීමේ සුවඳින් සුවඳවත් වෙමින් තිබිණි.ප.ලි. අකුරැස්සේ නන්දන තේ කම්හල ප‍්‍රදේශයේ තේ වගාව නැංවීම සඳහා 'ළදළු මහිමය' නමැති ස්වේච්ඡා සංවිධානය පිහිටුවා තිබේ. එය ශ‍්‍රී ලංකා තේ පර්යේෂණ ආයතනයේ විවිධ ශාඛා කරා සාමාජික කණ්ඩායම් රැගෙන යමින් නව තාක්ෂණ දැනුම ලබා දෙයි.මේ කතාවට පාදක වූයේ ඉන් එක් කණ්ඩායමක් මුහුණ දුන් අත්දැකීමකි.අකුරැස්සේ නන්දන තේ කම්හලේ සම්බන්ධීකරණ නිලධාරි (ළදළු මහිමය) කේ.ඩබ්ලිව්. ගුණවර්ධන මහතා විසින් යොමු කරන ලද ලිපියක් ඇසුරිනි.  මෙවර මා සිරිපා වන්දනාවේ ගියේ මිතුරියන් කිහිප දෙනකු සමඟ ය.අප තෝරා ගත්තේ හැටන් මාර්ගය යි.අප ජපන් සාම චෛත්‍යය පසු කරන විට උදෑසන හතට පමණ ඇත. එතැන් සිට කිසියම් දුරක් ගිය තැන කුඩා කඩයක් විය. අප ඒ අසල වූ ලී බංකුවක හිඳ ගත්තේ ගෙන ගොස් තිබූ උදා අහර ගනු පිණිස ය.හාත්පස පැතිර තිබූ මීදුමට මැදි වී සීතලෙන් ගැහි ගැහී අපි අහර ගත්තෙමු.අපට යාබද බංකුවක අමුත්තෝ තිදෙනෙක් හිඳ සිටියහ. එක් පසෙක සිටියේ වැඩිහිටි කතකි. අනෙක් පස වැඩිහිටි පිරිමියෙකි. ඔවුනට මැදි ව ඝන රෙද්දකින් සියොළඟ වසාගෙන, ලෝම හිස් වැස්මක් පැළඳ සිටියේ පස් හැවිරිදි දරුවෙකි.දරුවා සිටියේ හඬමිනි."ආච්චි, මට පයිං යන්න බෑ! අපි ගෙදර යමු! ඔහු නාහෙන් අඬන්නට වූයේ ය."අපිට දෙයියො බලයි පුතේ, අපි හෙමින් හෙමින් කරුණා කරමු පුතේ.""බෑ ආච්චි මට බෑ. පයිං යන්න මට බෑ."වැඩිහිටියන් දෙදෙනා පත්ව ඇති අපහසුතාව ගැන මට දුක සිතිණ. මා දරුවා උනන්දු කළේ එහෙයිනි."අපිත් යනවනෙ මල්ලි, මල්ලිත් යමු."එහෙත් දරුවා ගේ ස්ථාවරය. වෙනස් කර ගැනීමට අපට බැරි විය. අසරණ ව සිටි වැඩිහිටි කත මදෙස බැලුවේ අස්වැසිල්ලක් සොයන නියාවෙනි."මේ මගෙ දූගෙ දරුව. තාත්ත නෑ. අම්මත් රට. අපි ළඟ තමයි ඉන්නෙ. නුවර ඉඳලයි ආවෙ. මෙයා දාල එන්න බැරි හින්ද කැන්ද ගෙන ආව?"සිරිපා කරුණා කරමින් ආ තරුණ පිරිසක් ගමන් වෙහෙස නිවා ගනු පිණිස අප අසල වූ තවත් බංකුවක වාඩි ගත්තේ මේ අතර ය."යමු! යමු! ටිකකින් ඔවුහු යළි නැඟී සිටියහ.පුංචි දරුවා හඬමින් සිටිනු දුටු තරුණයෙක් ඔහු කෙරෙහි සිය අවධානය යොමු කළේ ය."ඇයි මේ මල්ලි අඬන්නෙ?"ඊට පිළිතුරු දුන්නේ දරුවා ගේ ආච්චි ය."මෙයා යන්න බෑ කියනව පුතේ. දැන් අපිටත් කරුණාකරන්න බැරි වෙනවා.""අපි මල්ලිව වන්දෝමු"තරුණයෙක් යෝජනා කළේ ය. සෙසු තරුණයෝ එය එකාවන්ව ස්ථිර කළෝ ය.ඒ හාම තරුණයෙක් දරුවා ඔසොවා කරට ගෙන ගමන ඇරඹී ය. සෙස්සෝ ඔහු පසුපසින් ගමන් ගත්හ. වැඩිහිටියන් දෙදෙනා ද ඒ පසුපස යන්නට වූයේ මහත් අස්වැසිල්ලක් ලද්දාක් මෙනි. අපිදු ඊට පිටුපසින් ගමන ඇරඹීමු.දරුවා මඟදී තරුණයන් ගේ උරින් උරට මාරු වුණේ ය.අවසානයේ අපි සිරිපා මළුවට පිවිසියෙමු.දරු පැටියා ගේ නළල සිරි පතුලට ගාවා වැන්දවූ තරුණයන් ඔහු ද කැටුව දොළොස් මහේ පහන අසලට ආවේ බලවත් සතුටකිනි."ඔය පුතාලට පිං සිද්ධ වෙනව. ඔයාලගෙ දෙමවුපියන්ටත් ඒ පින අත්වෙනවා" යි කෘතවේදිත්වය පළ කළ වැඩිහිටි කත "පුතා මේ අයියලට වඳින්න" යැයි දරුවාට කීවා ය.දරුවා හිනැහෙමින් තරුණ පිරිසේ හැමෝට ම වෙන වෙන ම වැන්දේ ය."අපි ආපහු බහින කොටත් මෙයාව කරේ ගෙනි යනව" තරුණයකු කීවේ දරුවා ගේ හුරතල් බලමිනි.එය එසේ ම වන්නට ඇත. අප එය නොදුටුවේ රත්නපුරා පාරෙන් ආපසු කරුණා කළ බැවිනි.අප දැනගත් පරිදි මේ තරුණ පිරිස සිරිපා කරුණා කිරීමට පැමිණ සිටියේ නාරාහේන්පිට පෙදෙසිනි. ඔවුන් කළ මේ සත්කි‍්‍රයාව හැම සිරිපා ගමනක දීම අපේ සිත පින් සුවඳින් පුරවනු ඇත.ඕපනායක, උතුරු හුණුවල, තමාලි නානායක්කාර මෙනෙවිය විසින් යොමුකරන ලද ලිපියක් ඇසුරිනි.  පෙබරවාරි 18 වැනි දා මම විශ‍්‍රාම ගියෙමි.එදින රාති‍්‍රයේ මගේ දුරකථනය නාද විය.’සර් මම රංජිත්’’මොන රංජිත් ද?’’සර්, මම මිහින්තලේ පතිරාජ තෙන්නකෝන් විද්‍යාලෙ ඉගෙනගත්තු රංජිත්.’ මට ඔහු මතක් විය. ඒ අවුරුදු 30 කට පෙර මුහුණකි.’සර්, අපි කට්ටියක් හිතන් ඉන්නව අපිට උගන්නල විශ‍්‍රාම ගිය ගුරුවරුන්ට උපහාර උත්සවයක් පවත්වන්න ඕනෑ කියල. ඒකට සර්ටත් ආරාධනා කරනව. සර් එන්න ම ඕනැ.’දුක දිනා ජය ගත් රංජිත් ගේ ආරාධනාව මම මහ ඉහළින් ම පිළිගතිමි.නියමිත දිනය උදාවන්නට පෙර ලිඛිත ආරාධනාව තැපෑලෙන් ලැබිණ.එදින උදා විය. මම දෙදරුවන් හා බිරිය කැටුව උදේ රැයින් ම පිටත් වීමි.මිහින්තලේ නගරය උත්සවය වෙනුවෙන් සරසා තිබිණ. ආරාධිත ගුරු භවතුන් රැස්වීම් ශාලාව කරා කැඳවා ගෙන යන ලද්දේ මහ පෙරහරකිනි.බුලත් හුරුලු දී පිළිගනු ලැබූ විශ‍්‍රාමික ගුරු මහත්ම මහත්මීන් වෙත උදා අහර පිරිනැමිණි. එය පිරිනමන ලද්දේ මහ සඟ රුවනට දන් පිළිගන්වන නියායෙනි.උත්සවය ඇරැඹිණි. එය මෙහෙයැවූ දරුවන් දෙදෙනා ගෙන් අයෙක් ඉංජිනේරුවෙකි. අයෙක් ගුරුවරයෙකි.’මේ වේදිකාවේ සිට ඔබ ඇමතීමට අපට හැකි වූයේ එදා අපට ඉගැන්වූ ඔබ වැනි ගුරු උතුමන් නිසයි’ ඔවුන් එසේ පවසද්දී ගුරු නෙතු මුලට කඳුළු පිරෙනු මම දිටිමි.විදුහලේ ආරම්භක විදුහල්පති කොඩිප්පිලි ආරච්චි මහත්මා අසූ විය ඉක්මවූ අයෙකි. ඔහු තවමත් ශක්ති සම්පන්න ය. ඔහු කළ කතාව නවීනයන්ට මසුරන් වටී.ගුරු මහත්ම මහත්මීනට සමරු තිළිණ පිළිගැන්වුණේ ආදි සිසුන් සිසුවියන් අතිනි. ආචාර්ය සේන නානායක්කාර මහතා ආරාධිත දේශනය පවත්වන විට ද බොහෝ දෙනා දෑස් පිස දමනු මම දිටිමි.උත්සවය අවසන් වූයේ විශ‍්‍රාමික දිවියට ගැළපෙන දිවා අහර වේලක් පිළිගැන්වීමෙන් අනතුරු ව ය. උත්සවය නිමා විය. පුදුමයකි. සමුගන්නෝ නො වූ හ. ගුරු භවතුන් ඇසුරට ආදි සිසුන් දැක්වූ උනන්දුවක විස්මය!මට මෙසේ සිතෙයි.’ගුරුවරයා පරපුර සාදයි. එබඳු පරපුරක් සෑදූ ගුරුවරු පෙරළා උපහාර ලබති. ගුරුවරුන් විසින් සාදන ලද පරපුර සමාජ සේවාවේ නිරත වෙයි. ඒ සේවාවෙන් රට දියුණු වෙයි. මේ උත්සවයෙන් ගම්‍ය වනුයේ එය යි.’ එය එසේ නම් රටක වැදගත් ම පරපුර වන්නේ ගුරු පරපුර යයි මම කියමි.සපුගස්කන්දේ ඩී. ඩී. වික‍්‍රමනායක මහතා විසින් යොමු කරන ලද ලිපියක් ඇසුරිනි.  වැල්ලවාය - මොනරාගල පාරේ, ඌව කුඩාඔය, අලියගහ කන්දේ රාජසිංහ සෙනරත් (39) ගේ ගෙය හදිසියේ ගිනි බත් විය. ඔහු, බිරිය ඇතුළු දරුවන් සිවු දෙනාට ඇඳි වත හැර සියල්ල අහිමි වී ගොසිනි.දැන් ඔවුන් ඉන්නේ අන් සතු ගොවි බිමක ගසක් උඩ තනන ලද පැලක ය. එහි නගිනුයේත්, ඉන් බසිනුයේත් ඉනි මඟකිනි.වැඩිමහලු දියණිය උසස් පෙළ හදාරන්නියකි. දෙවැන්නිය සාමාන්‍ය පෙළට උගනියි. ඊළඟ පුතු ගේ වයස අවුරුදු නවයකි. බාලයා තෙහැවිරිදි ය. දරුවන් ගේ පත පොත සියල්ල ද හළු වී ගොසිනි.ඔවුන ගේ අවශ්‍යතා රැසකි. ස්ථිර නිවහනක් හදා ගන්නා තුරු ඉක්මනින් තාවකාලික වාසස්ථානයක් තිබිය යුතු ය. දරුවන්ට ඇඳුම් (පාසල් නිල ඇඳුම් ද ඇතුළුව) ද, පත පොත ද පාසල් උපකරණ ද ලැබිය යුතු ය. වියළි අහර ද ගෘහ භාණ්ඩ කිහිපයක් ද අවශ්‍ය ය.මේ දරු පවුලට හැකි අයුරින් උදවු උපකාර කිරීම සත් ජනයා ගේ යුතුකමකි.ඔවුන් ගේ ලිපිනය මෙසේ ය.එච්.ඒ. රාජසිංහ (මිල්ටන්) මහතා, 181, කණුව, අලියගහකන්ද, ඌව කුඩා ඔය.වැල්ලවායේ, දඹේගොඩ ජිනදාස මහතා විසින් යොමු කරන ලද ලිපියක් ඇසුරිනි.මේ පිළිබඳ වැඩි විස්තර 072-4749168 සහ 055-4904875 ඔස්සේ දඹේගොඩ ජිනදාස මහතා ගෙන් ලබා ගත හැකි ය.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=av0803231</link>
    <topic>ගුවනින් මතුවූ හඬක් අසංග</topic>
    <author>- වසන්ත</author>
    <content>ගුවනින් මතුවූ හඬක් අසංගපිඹුරකු ගේ උණුහුමට ළංවූ දරුවෙක්60 පැන්නත් ලෙඩක් නැතිව ඉන්න පුළුවන්කල එළියටතරුණ දරුවන් ඇස් ඇරගෙන ඉන්න ඕන කාලයක් මේකහවසට පායා“සංගීතය නිසා ජීවිතයේ හැම දුකක් ම ඉවසා ගත්තා”දරු සුරතල් බලන නිමන්ති කලකට පසු පුංචි තිරෙන්ඉතිං කොහොමද?ඇත්ත නැත්තඅලුත් මනමාලි සමඟ සන්ජේ උසාවි කැඳවයිභච්චන් ගේ මව නැති සොවින් මෙදා ‘හෝලි’ නැහැ“මට ටෙලි නාට්‍ය කිහිපයකටම ආරාධනා ආවා”පරම්පරා පහක පවුල් සබඳතා ගැන කියන 'සද්ගුණාකාරය'ඔබාමා ගේ ගුණ ගැයෙන ගීයක්මෙවර රසඳුන කවරය සැරසෙන්නේ වෙන්නේ ඉතාම කෙටි කලක් තුළ මාධ්‍ය අතරට පෙරට ආ තරුණයකු වන අසංග කරුණාරත්නගේ රුවිනුයි.ගුවන් විදුලි සන්නිවේදකයකු ලෙස සිය මාධ්‍ය ගමන අසංග ආරම්භ කළේ හිරු එෆ්.එම්. හා තරු එෆ්.එම්. ගුවන් විදුලියෙන්. ඉන්පසු ස්වර්ණවාහිනිය ඔස්සේ ‘ලයිව් ඇට් 8’ (සජීවි අට) වැඩසටහනේ නිෂ්පාදකයකු මෙන්ම ප‍්‍රවෘත්ති නිවේදකයකු ලෙසද කටයුතු කරන්නට අසංගට අවස්ථාව ලැබෙනවා.ඒ අතරතුර ස්වාධීන රූපවාහිනියට හා ලක්හඬ ගුවන්විදුලියට එකතුවන අසංග ස්වාධීන රූපවාහිනියේ උදාවිකාශන ආරම්භක නිවේදකයකු ලෙසද කටයුතු කරන අතර ලක්හඬ ගුවන්විදුලියේ ප‍්‍රවර්ධන වැඩසටහන් සඳහා ද සිය දායකත්වය ලබාදෙනවා.ඉන්පසු තමන්ගේම ප‍්‍රචාරක ආයතනයක් ආරම්භ කරන ඔහු ලංකාවේ ප‍්‍රථම දහම් පාසල් පුවත්පත ආරම්භ කිරීම සඳහා ද පෙළඹෙන අතර ‘හඳ හඬන නිහඬ රැයේ’ ගීතය රචනා කරමින් ගී පද රචකයකු ලෙසද සිය හැකියාව උරගා බලනවා.මේ දිනවල විකාශය වන ‘මන බැන්දා මං හැඩකාරි’ ගීතයද අසංගගේ පන්හිඳෙන් ලියැවුණු ගේය පදයක්.පසුව ‘නෙත් එෆ්.එම්’ ගුවන්විදුලියේ ප‍්‍රවර්ධන කළමනාකරු ලෙස නැවතත් ගුවන් විදුලියට සම්බන්ධ වන ඔහු මේ දිනවල ඇසුර එෆ්.එම්. ලාංඡන සංවර්ධන කළමනාකරු ලෙස ටී.එන්.එල්.ගුවන්විදුලි ජාලයේ කටයුතු කරමින් සිටියි.ඇසුර එෆ්.එම්. දේශීය අනන්‍යතාවයක් ඇතිව ඉදිරියට ගෙනයන්නයි අසංගගේ බලාපොරොත්තුව.- වසන්ත</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=av0803232</link>
    <topic>පිඹුරකු ගේ උණුහුමට ළංවූ දරුවෙක්</topic>
    <author>ආතර් උස්මීයගේ</author>
    <content>ගුවනින් මතුවූ හඬක් අසංගපිඹුරකු ගේ උණුහුමට ළංවූ දරුවෙක්60 පැන්නත් ලෙඩක් නැතිව ඉන්න පුළුවන්කල එළියටතරුණ දරුවන් ඇස් ඇරගෙන ඉන්න ඕන කාලයක් මේකහවසට පායා“සංගීතය නිසා ජීවිතයේ හැම දුකක් ම ඉවසා ගත්තා”දරු සුරතල් බලන නිමන්ති කලකට පසු පුංචි තිරෙන්ඉතිං කොහොමද?ඇත්ත නැත්තඅලුත් මනමාලි සමඟ සන්ජේ උසාවි කැඳවයිභච්චන් ගේ මව නැති සොවින් මෙදා ‘හෝලි’ නැහැ“මට ටෙලි නාට්‍ය කිහිපයකටම ආරාධනා ආවා”පරම්පරා පහක පවුල් සබඳතා ගැන කියන 'සද්ගුණාකාරය'ඔබාමා ගේ ගුණ ගැයෙන ගීයක්අනාදිමත් කාලයක සිට මිනිසා ද සමහර තිරිසන් සතුන් ද සමීපව, එකට ජීවත් වූ බව පොත පතේ සඳහන් වෙයි. බල්ලා, බළලා, හරකා, එළුවා, මාළුවා, තාරාවා, ගිරවා, කුකුළා බැටළුවා, පෝනියා, අශ්වයා, මිනිසා සමඟ සමීපව ජීවත්වන එවන් සතුන් කීප දෙනෙකි.එහෙත් නයි, පොලොන්ගු සමඟ මිත‍්‍ර කම් පවත්වන අය ද අප අතර සිටිති. ඔවුන් හඳුන්වනු ලබන්නේ අහිගුණ්ඨිකයන් යන නමිනි. යමකු නයින්, පොලගුන් හා පිඹුරන් සුරතලේට ඇති කරන්නේ නම් එය තරමක් ඇදහිය නොහැකි දෙයකි.ඒ අනුව බලනවිට කාම්බෝජයේ සෙට් බෝ ගම්මානයෙන් අසන්නට ලැබෙන මේ කතාව පුදුමය එළවයි. මෙම ගම්මානයේ කුඕන් සෑම් ඔල් (Khuorn Samol නමින් හැඳින්වෙන ගොවියෙකුත්, ඔහුගේ බිරිඳත් ජීවත් වෙති. කුඕන් පවුලට පුංචි පුතකු සිටි. යුඕන් සම්බත් (Uorn sambath) නමින් මෙම පුංචි පුතා හැඳින්වෙයි.තවමත් හත්වෙනි වියේ පසුවන යුඕන් මේ දිනවල වැඩි වශයෙන් ම කාලය ගත කරන්නේත්, සුරතල් වන්නේත් ඔබත් මාත් පිළිකුලෙන් බැහැර කරනු ලබන සතෙකු සමඟ ය.අප විසින් පිළිකුල් කළ ද යුඕන්ව සුරතලෙකු වී සිටින මේ සතා (පිංතූරය බලන්න) අන් කිසිවෙකු නොව යෝධ පිඹුරෙකි. 'කැට්රොයුන්' නමින් හැඳින්වෙන මෙම පිඹුරු තඩියා දැනට ජීවත්වන්නේ කුඕන්ගේ නිවසේ ය. මෙම යෝධ පිඹුරාට යුඕන් කොයිතරම් ආදරයක්, සෙනෙහසක් දක්වනවාද කියතොත් ඔහුගේ කාලයෙන් තුනෙන් දෙකක් ගෙවෙන්නේ පිඹුරු හුරතලා සමඟ ය.මීටර් පහක් නොහොත් අඩි දහසයක් දිග මේ පිඹුරු තඩියා බරෙන් කිලෝ ග‍්‍රෑම් 100 ක් වෙයි. රාත්තල් 220 ක්) 'කැම්රොයුන්' ට ජීවත්වීම සඳහා වෙන ම කාමරයක් තිබේ.ඌ කාමරයට වී දරණ ගසාගෙන සිටිද්දී පුංචි යුඕන් එම දරණය මතට පැන (පිංතූරය බලන්න) නිදා ගනියි. සමහර අවස්ථාවල දී ඌගේ ඇඟ මත වාඩි වී ඌ සමඟ ගේ පුරා ඇවිදියි. සමහර අවස්ථාවල දී ඌට හාදු දෙයි.පිඹුරාගේ මුළු ඇඟ පුරා පියරු තවරයි. සෙට්බෝ නමැති ගම්මානයේ ජීවත් වෙන මේ පිඹුරු මිනිස් මිතුරන් දැක බලා ගැනීම සඳහා මේ දිනවල විශාල පිරිසක් කුඕන් ගේ නිවසට ඇදී එති.තමා ගේ පුංචි පුතාත්, මේ පිඹුරු තඩියාත් අතර සංසාර බැඳීමක් තිෙ බන බව සුඕන් ගේ පියා අදහයි. සමහරු කියන්නේ මෙම මිනිස් - පිඹුරු සම්බන්ධය පෙර බවයක සිට පැවත එන්නක් බවයි.පිඹුරෙකු හෝ නයෙකු ඇගේ වෙලා ගැනීම, ඌට හාදු දීම අපට නම් පිළිකුල් දනවන කි‍්‍රයාවකි. එහෙත් පුංචි යුඕන් මෙම පිඹුරු තඩියා සමඟ සෙල්ලම් කරන්නේත්, ඌගේ ඇගේ තැවරෙන්නේත් කිසිම පිළිකුලක් නොදක්වමිනි. හරියට පියාගේත් මවගේත් ඇගේ දැවටෙන්නාක් මෙනි.සෙට්බෝ ගම්මානයේ ජීවත්වන චෙංරයිම් මෙම මිනිස් පිඹුරු සම්බන්ධය ගැන කියන්නේ මෙවැනි අදහසකි. "ගිය ආත්මේ මේ දෙන්නා අඹු සැමියන් වෙන්න පුළුවන්... ඒකයි ඔවුන් මේ තරම් සමීප" මෙම දැවැන්ත පිඹුරු තඩියා මුලින් ම මුණ ගැසී ඇත්තේ යුඕන් ගේ මව වන කිව්කන්නාරා (වයස 39) ට ය.ඒ මීට අවුරුදු හය හමාරකට ඉහත දී ය. දිනක් ඇද අස් පස් කරමින් සිටිද්දී කන්නරාට කොට්ටයක් යට ගුලි ගැසී සිටි යමක් දක්නට ලැබී ඇත. කන්නාරා ඒ කුමක් දැයි පරීක්ෂා කර බැලුවා ය.ඇඟිල්ලක් තරම් දිග පුංචි පිඹුරු පැටියෙකු ගල් ගැසී සිටින බව ඇයට දක්නට ලැබිණි. ඌ මෙතනට ආවේ කෙසේ දැයි සෙවීමට ඇයටත්, ඇගේ සැමියාටත් අවශ්‍ය නොවීය. පිඹුරු පැටියා දුටු කන්නාරාගේ සැමියා කෝප ගත්තේ ය. ඔහු පිඹුරු පැටියා ගෙන ගොස් නිවසේ සිට සැතපුමක් පමණ ඈතින් පිහිටි ගංගාවක් අසල කැලෑවකට විසිකර දැම්මේය.මෙම සංසිද්ධිය සිදුවී සති දෙකක් පමණ ගත විය. දිනක් උදය වරුවේ කන්නාරා ගෙතුළ අතුගාමින් සිටිද්දී ඇඳක් යට කිසියම් දෙයක් තිබෙන බව දුටුවා ය. පුදුමයකි! එහි සිටියේ මීට සති දෙකකට ඉහතදී සිය සැමියා විසින් කැලයට විසිකර දමන ලද අර පිඹුරු පැටියා ය. ඉන්පසු පිඹුරු පැටියා යළිත් කැලයට ගෙන ගොස් දැමීමට උනන්දු නොවූ කුඕන් යුවළ ඌට ගෙතුළම හැදී වැඩීමට ඉඩ දුන්හ.එතැන් සිට මෙම පිඹුරා ඇති දැඩි වූයේ කුඕන් ගේ නිවස තුළම ය. මේ වනවිට පුංචි යූඕන්ගේ වයස මාස තුනකි. වයස මාස තුනක් වූ යුඕන් ද පුංචි පිඹුරු පැටියා ද එතැන් සිට හැදුනේ වැඩුණේ එකටම ය.යුඕන්, පිඹුරාටත්, පිඹුරා යුඕන්ටත් දැඩි ලෙස ආදරය කිරීමටත්, සහෝදරයන් මෙන් එකට ඇති දැඩි වීමටත් පටන් ගත්තේ මෙතැන් සිට ය. මෙම සම්බන්ධය පසුකලකදී කොයිතරම් දැඩි වූවා ද කියතොත් යුඕන්ට දැන් පිඹුරු මිතුරා නැතිව ජීවත්වීමට නොහැකි වාතාවරණයක් උදා වී ඇත.මෙම පිඹුරා තුළ කිසියම් අධ්‍යාත්මික බලවේගයක් පවතින බව සඳහන් කරන කුඕන් ඌ තමන් ගේ නිවසට පැමිණිය ද සිට තමන්ට කිසියම් වාසනාවක් උදා වී ඇති බව සඳහන් කරයි.මෙම පිඹුරු තඩියා තමන් ගේ දරුවාට (ඔහුට තවත් පුතුන් තිදෙනෙකි) කිසිම අනතුරක් නොකරනු ඇතැයි කුඕන් විශ්වාස කරයි. එහෙත් කාම්බෝජයේ ජීවත්වන රුසියන් සර්ප විශේෂඥයකු වන නිකොලායි ඩොරොස්හෙන්කෝ කියා සිටින්නේ මෙවැනි කතාවකි.පිඹුරන් සාමාන්‍යයෙන් මිනිසුන්ට පහර නොදෙන බව ඇත්තක්. එහෙත් කිසියම් දෙයකට ඇවිස්සුණොත් ඌ පහර දෙන්න පුළුවන්. කෙසේ වෙතත් පුංචි දරුවෙකු පිඹුරු තඩියකු සමඟ ජීවත්වීම අනතුරු දායක යි. එයට හේතුව මෙම පිඹුරු තඩියාට ඌගේ දිග ශරීරයෙන් පුංචි යූඕන් වෙලාගෙන ඇට කටු පොඩිකර දැමීමට හැකියාවක් තිබෙන නිසයි. කොපමණ සුරතල් උවත් මෙවැනි සතෙකු ගැන විශ්වාසයක් තබන්න බෑ."මෙම පිඹුරු තඩියා ඔසවා ගෙන යෑමට හැඩි දැඩි පිරිමින් තුන් දෙනෙකු ඕනෑ වෙයි. ඌ සතියකට කුකුල් මස් රාත්තල් විසි දෙකක් පමණ ගිල දමයි. මෙය කුඕන් පවුලට ආර්ථික වශයෙන් දරා ගැනීමට බැරි වියදමකි. වන ජීවි නිලධාරින් කීප දවසක් ම තුඕන් ගේ නිවසට පැමිණියේ මෙම දාර පිඹුරා සත්තුවත්තට ගෙන යෑම සඳහා ය.එහෙත් ඌ මුදා හැරීමට, ඌගෙන් ඈත්වීමට පුංචි යූඕන් කොහොමටත් කැමැති නැත. තමන් සමඟ ඇති දැඩිවන සුරතලා කාටවත් ගෙන යෑමට ඉඩ නොදෙන බව පුංචි යුඕන් පොලවේ හැපෙමින් කියා සිටියි. පිඹුරු මිතුරා නැතිව තමන්ට කොහොමටවත් ජීවත්වීමට බැරි බව ද ඔහු තරයේ කියා සිටී.ආතර් උස්මීයගේ  </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=av0803233</link>
    <topic>60 පැන්නත් ලෙඩක් නැතිව ඉන්න පුළුවන්</topic>
    <author>වෛද්‍ය ජයරුවන් බණ්ඩාර ජ්‍යෙෂ්ඨ නේවාසික වෛද්‍ය නිළධාරී ද සොයිසා කාන්තා රෝහල</author>
    <content>ගුවනින් මතුවූ හඬක් අසංගපිඹුරකු ගේ උණුහුමට ළංවූ දරුවෙක්60 පැන්නත් ලෙඩක් නැතිව ඉන්න පුළුවන්කල එළියටතරුණ දරුවන් ඇස් ඇරගෙන ඉන්න ඕන කාලයක් මේකහවසට පායා“සංගීතය නිසා ජීවිතයේ හැම දුකක් ම ඉවසා ගත්තා”දරු සුරතල් බලන නිමන්ති කලකට පසු පුංචි තිරෙන්ඉතිං කොහොමද?ඇත්ත නැත්තඅලුත් මනමාලි සමඟ සන්ජේ උසාවි කැඳවයිභච්චන් ගේ මව නැති සොවින් මෙදා ‘හෝලි’ නැහැ“මට ටෙලි නාට්‍ය කිහිපයකටම ආරාධනා ආවා”පරම්පරා පහක පවුල් සබඳතා ගැන කියන 'සද්ගුණාකාරය'ඔබාමා ගේ ගුණ ගැයෙන ගීයක්උනන්දු වුණොත්මෙලොව එළිය දුටු දින සිට අප කැමති වුවත් අකමැති වුවත් අපට මුහුණ දීමට සිදුවන ප‍්‍රධානතම කරුණ වන්නේ වයසට යාම. මෙය කිසිවෙකුටත් පාලනය කළ නොහැකියි. වයසට යාමේ දී සාමාන්‍යයෙන් ඇතිවන දුබලතාවන්ට අමතරව සමාජයේ බොහෝ දෙනෙක් පීඩා විඳින්නේ අප විසින් බලෙන් ඇති කරනු ලබන පීඩාවන් හේතුවෙන්.එලෙස පීඩාවන්ට ගොදුරුවීමට ප‍්‍රධාන ම හේතුවක් වන්නේ අප, අප පිළිබඳව අප ගේ ශරීරය පිළිබඳව සැලකිල්ලක් නොදැක්වීම, මානසිකව සහ ශාරීරිකව නිරෝගීව නොසිටීම. ඔබ කිසි විටෙකත් කැමති නැහැ නේද ඔබට වයස අවුරුදු 60 ක් වූ විට මානසිකවත් ශාරීරිකවත් දුක් විඳින්න; රෝගියෙක් ලෙස ජීවත් වන්න? ඔබ වයස අවුරුදු 60 වන විටත් කි‍්‍රයාශීලි, නිරෝගී පෙනුමක් ඇති පුද්ගලයකු ලෙස ජීවත් වීමට අවශ්‍ය නම් ඒ සඳහා අද ම ඔබ සූදානම් විය යුතුයි.සැලකිලිමත් විය යුතුයි. අප මෙහි දී වයස 60 සලකනු ලබන්නේ කිසියම් වයස් සීමාවක් දැක්වීම සඳහා පමණයි. වයස අවුරුදු 60 කට වැඩි අයෙකුට වුවත් අප මෙහි දී ඉදිරිපත් කරනු ලබන සෞඛ්‍ය පිළිවෙත් අනුගමනය කිරීමෙන් ඉදිරි ජීවිතය යහපත් ව ගත කළ හැකියි. වයස අවුරුදු 60 ක් වූ පසුව ඔබ සිතිය යුත්තේ තරුණයකු ආකාරයෙන්. උපාධියක් හැදෑරීම වැනි අධ්‍යාපනික කටයුත්තකට යොමු වීමට, හොඳ වාහනයක් මිල දී ගැනීමට, විදෙස් රටක සංචාරය කිරීමට ඔබට වයස 60 දීත් සැලසුම් කළ හැකියි. එහෙත් වයස 60 ට පැමිණීමට පෙර ඔබේ සෞඛ්‍ය පිළිබඳව සැලකිලිමත් වීම අනිවාර්ය කරුණක්.නිරෝගීව සිටීම අප සතු වගකීමක් මෙන් ම යුතුකමක්. වයසට ගිය විට කිසිවෙකුටත් බරක් නොවී ජීවත්වීමට හැකිවන්නේ නිරෝගීව ජීවත්වීමෙන් පමණයි. මවුපියන් වැඩිහිටියන් වයසට ගොස් ඔත්පල වී සිටින විට සැලකීම අප සමාජයේ ඇති යහපත් පුරුද්දක්.එසේ වුවත් මවුපියන් නිරෝගීව සිටීම දරුවන්ට විශාල අස්වැසිල්ලක් ගෙන දෙන කරුණක්. එසේ ම අප තරුණ වයසේ පටන් අපගේ නිරෝගී භාවය පිළිබඳව, ආහාර රටාවන් පිළිබඳව සැලකිල්ලක් නොදැක්වුවහොත්, වැරදි ජීවන පුරුදු ඇති කර ගතහොත් වයසට යන විට අප අප ගේ දරුවන්ට බරක් විය හැකියි.එබැවින්, දරුවන් වෙනුවෙන් නිවාස හදනවා සේ ම, යාන වාහන ඉඩකඩම් මිල දී ගන්නවා සේ ම, මුදල් ඉතිරි කරනවා සේ ම නිරෝගීව සිටීමත් දරුවන්ට කරනු ලබන යුතුකමක්. එසේ ම එය සමාජයට කරනු ලබන යුතුකමක්.වයස අවුරුදු 60 ක් වන විට විවිධ ආබාධයන්ට ගොදුරු වීම සාමාන්‍ය දෙයක්. හෘදය වස්තුවේ ඇතිවන ආබාධ, ස්වසන පද්ධතියේ ඇතිවන ආබාධ, වකුගඩු ආබාධ, කොන්දේ ඇතිවන අපහසුතා, පෙනීමේ, ඇසීමේ දුර්වලතා, හිස කෙස් සුදුවීම වැනි ආබාධ තත්ත්වයන් වයස අවුරුදු 60 පසුවන විට ඇති විය හැකි තත්ත්වයන්.ඔබ වයස අවුරුදු 30 ක අයෙක් නම් ඔබට පුලුවනි අද ම ඔබේ සෞඛ්‍ය යහ මඟට ගැනීමට පියවර ගන්න. එහෙත් ඒ වන තෙක් ව්‍යායාම නොකර සිටීමෙන් ඔබේ ශරීරයට වූ හානිය මඟහැර ගත හැකිවන්නේ නෑ. ඔබ වයස අවුරුදු 35 ක අයෙක් නම් ඔබට පුලුවනි ඔබේ නිරෝගී බව පිළිබඳව අද ම තීරණයකට එන්න. එසේ ම ඔබ අවුරුදු 40 ක, 45 ක, 50, 55 ක හෝ 60 ක අයෙක් නම් ඔබට පුලුවනි එතැන් පටන් ඔබේ සෞඛ්‍ය හොඳින් පවත්වාගෙන යාමට පියවර ගන්න.දැන් අපි කරුණු සොයා බලමු ඔබට වයස අවුරුදු හැටේ දි ඔබේ හෘදයවස්තුව හොඳින් කි‍්‍රයාශීලීව පවත්වාගෙන යාමට කළ යුත්තේ කුමක් ද කියා.මෙහි දී අපි නිමල් සහ ගයන්ත ලෙස පුද්ගලයන් දෙදෙනෙක් සලකමු. නිමල් පුරුද්දක් ලෙස ව්‍යායාම නොකරන පුද්ගලයෙක්. ගයන්ත තරුණ අවදියේ පටන් පුරුද්දක් ලෙස ව්‍යායාම කරන අයෙක්. ව්‍යායාම නො කරන නිමල් හදිසියේ දවසක ව්‍යායාම කිරීමට සූදානම් වූ විට ඔහුට බොහෝ හතියක් ඇති විය හැකියි.එයට හේතුව වන්නේ නිමල් මහන්සි වන ප‍්‍රමාණයට සරිලන සේ නිමල් ගේ මාංශ පේශිවලට ඔක්සිජන් නොලැබීම. මාංශපේශිවලට ඔක්සිජන් ලැබෙන්නේ ඒවාට ලැබෙන රුධිරයෙන්. නිමල් ගේ මාංශ පේශීන් වලින් ඉල්ලන ප‍්‍රමාණයට ඔක්සිජන් සපයන්න නිමල් ගේ හෘදය පුහුණු වී නැහැ.නිමල්ගෙ හදවත පුරුදුවෙලා තියෙන්නෙ ඔහු සාමාන්‍යයෙන් ඇවිදින වේගයට, සාමාන්‍යයෙන් වැඩ කරන වේගයට, අතපය එහා මෙහා චලනය කරන වේගයට අවශ්‍ය වන ඔක්සිජන් ලබා දෙන්න. ඒ නිසයි නිමල් ව්‍යායාම කරන විට ඔහුගෙ හදවත වැඩියෙන් වැඩ කරන්නෙ. ගයන්ත නිතර ව්‍යායාම කරන කෙනෙක්. ඒ නිසා ඔහුගෙ මාංශ පේශීන් නිතර ම ඔක්සිජන් ඉල්ලනවා. ඒ; ව්‍යායාමයට නිතර අවශ්‍ය ශක්තිය නිපදවා ගන්න.ඒ නිසා ගයන්තගෙ හදවත පුරුදුවෙලා තියෙන්නෙ නිතර වැඩියෙන් වැඩ කරන්න. වැඩියෙන් වැඩ කිරීම ගයන්ත ගේ හදවතට සාමාන්‍ය දෙයක්. ඒ නිසා ඔහුගෙ හදවත පුරුදුවෙලා තියෙනව වැඩි මහන්සියක් වෙන්නේ නැතිව, වැඩිපුර ඔක්සිජන් ප‍්‍රමාණයක් මාංශ පේශීන්වලට ලබා දෙන්න; වැඩිපුර ලේ ප‍්‍රමාණයක් මාංශ පේශිවලට යවන්න.මේ උදාහරණයෙන් පෙනී යනව ක‍්‍රමානුකූලව ව්‍යායාම කෙනෙකු ගේ හදවත මහන්සි වෙන්නේ අඩුවෙන් බව. ව්‍යායාම කිරීමේ තවත් වාසියක් තමයි, ව්‍යායාම කරන පුද්ගලයා ගේ රුධිර නාල ව්‍යායාම නොකරන පුද්ගලයකු ගේ රුධිර නාලවලට වඩා පළල් වීම.ඒ නිසා නිතර ව්‍යායාම කරන පුද්ගලයකු ගේ ශරීරයේ හොඳ රුධිර සංසරණයක් සිදුවෙනවා. එයින් අපට ලැබෙන වාසියක් වන්නේ අවහිරතා නිසා රුධිර නාලවලට සිදුවන හානිය අවම වීමයි.ඔබ තරුණ අයෙක් නම්, ක‍්‍රමානුකූලව ව්‍යායාම කිරීමෙන් හොඳ ආහාර පුරුදු අනුගමනය කිරීමෙන් දුම්පානය වැනි නරක පුරුදු අත්හැරීමෙන් අවුරුදු 60 ක් වන විටත් ඔබේ ශරීරයේ රුධිර සංසරණ පද්ධතිය ඉතා ම නිරෝගීව පවත්වාගෙන යා හැකියි.එසේ වූ විට කිසියම් හේතුවක් නිසා වයස 60 වන විට ඔබට හෘදයාබාධ තත්ත්වයක් ඇති වුවහොත්, එයින් විශාල හානියක් සිදුවන්නේ නෑ. ඔබේ හදවත, වසර ගණනක සිට අවම කි‍්‍රයාකාරිත්වයකින් අවශ්‍ය දේ කර ගැනීමට පුරුදු පුහුණු වී තිබීම එයට හේතුවයි.කිසිදු ව්‍යායාමයක් නොකරන වැරදි ආහාර රටාවන් අනුගමනය කරන පුද්ගලයකුට ඇති වන සුළු හෘදයාබාධයකින් වුවත් විශාල හානියක් සිදුවිය හැකියි.ඒ නිසා වයස අවුරුදු 60 දී අප හෘදයාබාධවලින් බැහැර වීමට නම්, තරුණ අවදියේ දී ම තම ජීවිතය සැලසුම් කළ යුතුයි.වයස අවුරුදු හැට වූ විටත් කි‍්‍රයාශීලීව සිටීමට අනුගමනය කළ යුතු ආහාර පුරුදු ගැන ලබන සතියේ කරුණු සොයා බලමු.වෛද්‍ය ජයරුවන් බණ්ඩාර ජ්‍යෙෂ්ඨ නේවාසික වෛද්‍ය නිළධාරී ද සොයිසා කාන්තා රෝහලසාකච්ඡාවකින් සකස් කළේ ගාමිණී සුසන්ත  </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=av0803234</link>
    <topic>කල එළියට</topic>
    <author>ජයමිණි අත්තනායක සේයාරූ - තිලක් ගමගේ</author>
    <content>ගුවනින් මතුවූ හඬක් අසංගපිඹුරකු ගේ උණුහුමට ළංවූ දරුවෙක්60 පැන්නත් ලෙඩක් නැතිව ඉන්න පුළුවන්කල එළියටතරුණ දරුවන් ඇස් ඇරගෙන ඉන්න ඕන කාලයක් මේකහවසට පායා“සංගීතය නිසා ජීවිතයේ හැම දුකක් ම ඉවසා ගත්තා”දරු සුරතල් බලන නිමන්ති කලකට පසු පුංචි තිරෙන්ඉතිං කොහොමද?ඇත්ත නැත්තඅලුත් මනමාලි සමඟ සන්ජේ උසාවි කැඳවයිභච්චන් ගේ මව නැති සොවින් මෙදා ‘හෝලි’ නැහැ“මට ටෙලි නාට්‍ය කිහිපයකටම ආරාධනා ආවා”පරම්පරා පහක පවුල් සබඳතා ගැන කියන 'සද්ගුණාකාරය'ඔබාමා ගේ ගුණ ගැයෙන ගීයක්කල එළියටමාර්තු 27 වන දිනට යෙදෙන ලෝක නාට්‍ය දිනය නිමිත්තෙන් එදින සවස 3.00 ට කොළඹ 07, ජෝන් ද සිල්වා සමරු රඟහලේ දී 'නූතන නාට්‍ය සාහිත්‍යය' තේමා කරගත් සම්මන්ත‍්‍රණයක් පැවැත්වීමට හා නාට්‍ය සාහිත්‍ය කෘති 4 ක් දොරට වැඩීමට නියමිත ය.ශ‍්‍රී ලංකා කලා මණ්ඩලයේ ජාතික නාට්‍ය අනුමණ්ඩලයේ හා සංස්කෘතික කටයුතු දෙපාර්තමේන්තුවේ අනුග‍්‍රහයෙන් පැවැත්වෙන මෙම උත්සවයේ 'නූතන නාට්‍ය සාහිත්‍ය' මැයෙන් ප‍්‍රධාන දේශනය පවත්වන්නේ මහාචාර්ය තිස්ස කාරියවසම් මහතා විසිනි. සංස්කෘතික කටයුතු පිළිබඳ අමාත්‍ය මහින්ද යාපා අබේවර්ධන මහතාගේ ප‍්‍රධානත්වයෙන් පැවැත්වෙන මෙම උත්සවයේ දී විජේරත්න පතිරාජගේ 'සිංහල නාට්‍ය වංශය', සුගත් වටගෙදර ගේ 'නාට්‍යාලංකාරය', චන්ද්‍රසිරි බෝගමුවගේ 'සමකාලීන සිංහල වේදිකාව' සහ ගාමිණී ජයලත් ගේ 'ආලෝකය යට හමුවී' යන නවතම ග‍්‍රන්ථ හතර දොරට වඩී."සතර අභිනයට සතර විධ ප‍්‍රවේශයක්" යනුවෙන් නම් කර ඇති මෙම උත්සවයේදී 2008 රාජ්‍ය නාට්‍ය උලෙළේ අවසාන වටයට තේරුණු නාට්‍ය හා අධ්‍යක්ෂවරුන්ගේ නම් ප‍්‍රකාශනයට පත් කිරීම ද සිදු කෙරේ.ලෝක නාට්‍ය දින සම්මන්ත‍්‍රණයට සමගාමීව ප‍්‍රවීණ නාට්‍යවේදීන් සහභාගි වන නාට්‍ය ජවනිකා ඇතුළත් ප‍්‍රසංගයක් ද මෙදින වේදිකා ගත වීමට නියමිත ය.නිශ්ශංක දිද්දෙණිය. ජයලත් මනෝරත්න, අනුලා බුලත්සිංහල හා ටවර් රඟහල පාසලේ ශිල්පීන් ඊට සහභාගි වන අතර විස්තර කථනය සද්ධා උත්පලකන්දගේ විසිනි. කලා මණ්ඩලයේ වැඩබලන සභාපති මහාචාර්ය වෝල්ටර් මාරසිංහ මහතා සහ සංස්කෘතික අමාත්‍යාංශයේ ලේකම් පී.එල්.ඩබ්. සමරසිංහ මහතා සභාව ඇමතීමට නියමිත ය.නව පරපුරේ නිර්මාණශීලි ගී පද රචකයකු වන පමිත ආර්. ලියනගේ ගේ “ආදරය සහ සඳ එළිය” නම් කාව්‍ය සංග‍්‍රහය, මාර්තු 25 වෙනි දින ප. ව. 3.30 ට කොළඹ 07, මහවැලි කේන්ද්‍රයේ දී (කලා භවන අසල) එළිදැක්වේ.කථානායක වි. ජ. මු. ලොකුබණ්ඩාර, අමාත්‍ය ඩලස් අලහප්පෙරුම, රත්න ශ‍්‍රී විජේසිංහ, අත්තනායක එම්. හේරත් සහ දෙනගම සිරිවර්ධන යන මහත්වරුන් ගේ ප‍්‍රමුඛ සහභාගිත්වයෙන් පැවැත්වෙන මෙම කලඑළි දැක්ම සඳහා ගීත ගායනයෙන් ප‍්‍රදීපා ධර්මදාස, දීපිකා ප‍්‍රියදර්ශනී පීරිස්, ශාලිත අභයවික‍්‍රම, රෝහණ බෝගොඩ සහ රොහාන් ශාන්ත බුලේගොඩ යන කලාකරුවන් ද සහභාගි වීමට නියමිත ය.මාතර ශාන්ත තෝමස් විදුහලේ ආදි ශිෂ්‍යයකු වන පමිත, ස්වකීය කව් ගී රචනය වෙනුවෙන් යෞවන සම්මානයෙන් ද ස්වාධීන සාහිත්‍ය සම්මානයෙන් ද පිදුම් ලැබී ය. එසේ ම, අන්තර් විශ්ව විද්‍යාලයීය ගී පද රචනා තරග රැසකින් ද ඔහු ඇගැයීමට ලක් විය.මෑතක දී පැවැති ‘සිරස’ ප‍්‍රථම සංගීත සම්මාන උලෙළේ හොඳම ගී පද රචකයා ලෙස ද සම්මානයට පාත‍්‍ර වූ පමිත, නිදහස් මාධ්‍යවේදියකු හා ලේඛකයකු ලෙස ද කටයුතු කරයි. ප‍්‍රවීණ ගායිකා ප‍්‍රදීපා ධර්මදාසයන් ගේ ගී මග විමන “දූවිල්ලෙන් සැදුණ ලියේ” කෘතිය ද “හඳ මාමා හිනැහෙනවා” නම් ළමා ගී කෘතිය ද “නිල්වලා අම්මා” සහ “කතා කරන ගස්” යන කෘති ද ඔහු ගේ නිර්මාණ වේ.ටෙලිනාට්‍ය රචකයකු ලෙස ද තම හැකියාවන් සමාජගත කරන්නට වෙර දරන ඔහු, දෙනගම සිරිවර්ධනයන් ගේ “එක්තරා දාමරිකයකු ගේ කතාවක්” කෘතිය පුංචි තිරයට රැගෙන යාම සඳහා දායක වෙමින් සිටියි.අරුත් සුන් විපරීත ගී පද රචනා බහුලව ඇසෙන මෙවන් යුගයක පමිත, ස්වකීය සමාජ වගකීම නිසි ලෙස තේරුම් ගනිමින් ජනතාව ගේ රස වින්දනය පෝෂණය කරන්නා වූ නිර්මාණ උදෙසා ම තම පන්හිඳ මෙහෙයවයි.ප‍්‍රදීපා ධර්මදාස, ශාලිත අභයවික‍්‍රම, ජගත් වික‍්‍රමසිංහ, දීපිකා ප‍්‍රියදර්ශනී පීරිස්, රෝහණ බෝගොඩ, නිරෝෂා විරාජිනී, සමිතා එරන්දතී, රොහාන් ශාන්ත බුලේගොඩ, අසංග ප‍්‍රියමන්ත පීරිස් යනාදී ප‍්‍රවීණ ගායක ගායිකාවන් ගේ සිට නව පරපුරේ ප‍්‍රතිභාපූර්ණ ගායකයකු හා සංගීත අධ්‍යක්‍ෂවරයකු වන කසුන් කල්හාර ජයවර්ධන දක්වා, ඔහු ස්වකීය ගී පද රචනයෙන් දායක වී ඇත.සංගීතය, ගායනය හා ළබැඳි, සුහද සංවාදශීලී කතා බහ... “චැට් ඇන්ඩ් මියුසික්...” රූපවාහිනී පෙ‍්‍ර්ක්‍ෂකයින් අතර, වඩාත් සිත් ඇද බැඳ තබා ගන්නා, ළෙන්ගතු හෝරා කීපයක්...සජීවීව ගෙන එන මේ වැඩසටහන ඒ නිසා ම වඩාත් කතා බහට ලක්වුණු ජනප‍්‍රියතම, සංගීතමය වැඩසටහනක් බවට පත්වෙලා...බාල, මහළු, තරුණ කොයි කවුරුත් නරඹන, මේ වැඩසටහන, ස්වාධීන රූපවාහිනී සේවයේ නිෂ්පාදනයක්.පුරා අවුරුදු 3 ක් තිස්සේ සතියේ සෑම සිකුරාදා දිනයක ම රාතී‍්‍ර 10.00 සිට 12.00 දක්වා විකාශය කෙරෙන මේ වැඩසටහන අද වන විට දිගු දුරක් ඇවිත්.ප‍්‍රමාණයෙන් වැඩසටහන් 150 ක් විකාශය කෙරෙනවා කියන්නේ ලෙහෙසි වැඩක් නෙවි. එවන් සුවිශේෂි කඩඉමක් සමරන්න “චැට් ඇන්ඩ් මියුසික්” නිෂ්පාදන කණ්ඩායම පසුගිය 21 වන සිකුරාදා ලහිලහියේ සූදානම් වුනා.21 වැනි සිකුරාදාට යෙදී තිබුණ එකසිය පනස් වන සුවිශේෂි සංගීතමය වැඩසටහන ඒ නිසා ම රූපවාහිනී පෙ‍්‍ර්ක්‍ෂකයන්ට, විවිධත්වයක්, විචිත‍්‍රත්වයක්, මුසු සංගීත අත්දැකීමක් වුණා.ගී ගායනයට දක්ෂ, දිවයිනේ, ජනප‍්‍රියතම කලාකරුවන්, වෛද්‍ය, ඉංජිනේරු, නීතිඥ වැනි විවිධ වෘත්තීන්වල නියැළී සිටින කලා රසවතුන් හා එදිනට අත්වැල් බැඳ ගන්න විනෝද වන්න, නරඹන පෙ‍්‍ර්ක්‍ෂකයින් පිරිසකට ද මහඟු අවස්ථාවක් උදා වුණා.”අපේ අරමුණ, හදවතින් ම පෙ‍්‍ර්ක්‍ෂකයින්ට, සතුට, විනෝදය, වින්දනය, ලබා දෙන්න. මේ වන විටත්, වැඩසටහනට ඉහළ ප‍්‍රතිචාර ලැබෙනවා. ඒ නිසාම 150 වෙනි වැඩසටහනට සුවිශේෂත්වයක් එක්වුණා.අපි හැමදාමත් මේ වැඩසටහන කරන්නේ රූපවාහිනී මැදිරියක් තුළ. හැබැයි එදා සුවිශේෂි දර්ශන තලයක සිටයි අපි ඔබ හමුවුණේ. අපත් සමඟ එදාට විනෝදවු පෙ‍්‍ර්ක්‍ෂකයින්ට මෙය රසවත් හෝරා කීපයක් වුණා.”ඒ චැට් ඇන්ඩ් මියුසික් නිෂ්පාදක උදය තෙන්නකෝන් ගේ හඬ.චැට් ඇන්ඩ් මියුසික් සංකල්පය අයි. ටී. එන්. හිටපු සභාපති, නිව්ටන් ගුණරත්නයන් ගේ. උපාලී රංජිත්, චන්දික විජේසේන, උදය තෙන්නකෝන් හා චමින්ද, නිරෝෂාන් තිරය පිටුපස සිට වැඩසටහනට නිෂ්පාදනයෙන් මේ වන විට හවුල්වෙලා.බුද්ධික, චාමින්ද, හිෂාන් සුමීර, වසන්ත දුක්ගන්නාරාළ, නිරෝෂාන් පෙ‍්‍ර්මරත්න, වැනි නිවේදකයින් කීප පොළක් ම මේ වැඩසටහන සරසන්න දායක වෙලා, මේ වන විටත්.අවුරුදු 3 ක සිට මේ දක්වා ම එහි සංගීත නියමුවා, මනෝජ් පීරිස් ප‍්‍රමුඛ වාදක මණ්ඩලය.ඩුබායි, කුවෙට්, ජෝර්දානය, ජපානය, ඕස්ටේ‍්‍රලියාව, සිංගප්පූරුව, කොරියාව, ඉතාලිය, මැලේසියාව වැනි රටවල වෙසෙන ශ‍්‍රී ලාංකික පෙ‍්‍ර්ක්‍ෂකයින්ටත්, මෙය විනෝදාස්වාදය ගෙන දෙන ජනප‍්‍රිය වැඩසටහනක් වී හමාරයි.සියලු පෙ‍්‍ර්ක්‍ෂකයින් ගෙන් ලැබෙන ප‍්‍රතිචාර මේ වැඩසටහන ඉදිරියටත් කරගෙන යාමට විශාල අත්වැලක්. ඉදිරියේ දී මේ වැඩසටහනට, නවාංග එක් කිරීමට, බලාපොරොත්තු වන බවයි, එහි විධායක නිෂ්පාදක චන්දිකා විජේසේන” අප සමඟ පැවසුවේ.ජයමිණි අත්තනායක සේයාරූ - තිලක් ගමගේ  </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=av0803235</link>
    <topic>තරුණ දරුවන් ඇස් ඇරගෙන ඉන්න ඕන කාලයක් මේක</topic>
    <author>වසන්ත ජයසිංහ ආරච්චිගේ</author>
    <content>ගුවනින් මතුවූ හඬක් අසංගපිඹුරකු ගේ උණුහුමට ළංවූ දරුවෙක්60 පැන්නත් ලෙඩක් නැතිව ඉන්න පුළුවන්කල එළියටතරුණ දරුවන් ඇස් ඇරගෙන ඉන්න ඕන කාලයක් මේකහවසට පායා“සංගීතය නිසා ජීවිතයේ හැම දුකක් ම ඉවසා ගත්තා”දරු සුරතල් බලන නිමන්ති කලකට පසු පුංචි තිරෙන්ඉතිං කොහොමද?ඇත්ත නැත්තඅලුත් මනමාලි සමඟ සන්ජේ උසාවි කැඳවයිභච්චන් ගේ මව නැති සොවින් මෙදා ‘හෝලි’ නැහැ“මට ටෙලි නාට්‍ය කිහිපයකටම ආරාධනා ආවා”පරම්පරා පහක පවුල් සබඳතා ගැන කියන 'සද්ගුණාකාරය'ඔබාමා ගේ ගුණ ගැයෙන ගීයක්‘සිරි රජ සිරි’ හැදු සෝමරත්න දිසානායකපුංචි දරුවන්ට වැඩිහිටියන්ට වගේ දූෂණය වුණ මනසක් නෙමෙයි තියෙන්නේ. වෛරය,වර්ණ භේදය, උඩරට පහතරට භේදය පුංචි දරුවන් තුළ නැහැ.හැමදාමත් ඔහුගේ සිනමාව වෙන්වූයේ ළමයින් වෙනුවෙන්. ළමයින් වෙනුවෙන් සිනමාවේ නියැලෙන අතලොස්සක් වූ නිර්මාණකරුවන් අතර ඔහු සුවිශේෂ චරිතයක් වනුයේ ඔහුගේ නිර්මාණවල ඇති අපූර්වත්වය නිසාවෙනි.ඒ නිසාම විටක කෙනක් සෝමෙත්, රේණුකාත් චිත‍්‍රපටයක් කළොත් ආයේ කතා දෙකක් නැතැයි කියන්නද නොපැකිලෙති. දෙස් විදෙස් සම්මානයට පාත‍්‍ර වුණ නිර්මාණ බිහි කරමින් විටක වර්ගවාදී යුද පරිසරය 'සරෝජා' තුළින් ද, සමාජයේ පවතින ප‍්‍රශ්නාර්ථයන් 'පුංචි සුරංගනාවිය' හරහා ද ප‍්‍රශ්න කරයි.වැදි කුලයේ ජීවිතයත් අති මානුෂීය බැඳීමත් 'සූරිය අරණෙන්' ගෙනෙන ඔහු වීදි දරුවන්ගේ ඛේදවාචකය 'සමනල තටු' හරහා ද කතා කර අවසන්. මෙවර ඔහු සැරසෙන්නේ කිරි ඉබ්බන් දෙනියේ ගැමි කොල්ලකු රජ කරවීමටය.දිවයින පුරා සිනමාහල්වල තිරගත වන 'සිරි රජ සිරි' පිළිබඳ සම්මානනීය අධ්‍යක්‍ෂක 'සෝමරත්න දිසානායක'ගේ නවතම සිනමා සිත්තමයි.'සිරි රජ සිරි' ඔබේ අලුත්ම සිනමා සිත්තම. මෙවර ඔබ කතා කරන්නේ පෙර නිර්මාණවලට වඩා ටිකක් වෙනස් තේමාවක් කියලයි හිතෙන්නේ.ඔව් ඒක ඇත්ත. මගේ හැම චිත‍්‍රපටයකින්ම කතා කරන්න උත්සාහ කළේ සමාජයට ප‍්‍රබලව බලපාන ප‍්‍රශ්නයක් පිළිබඳව. ඒ කතාව මම කියන්නේ පොඩි දරුවන් තුළින් වීමයි විශේෂත්වය. පුංචි දරුවන්ට වැඩිහිටියන්ට වගේ දූෂණය වුණ මනසක් නෙමෙයි තියෙන්නේ.වෛරය, වර්ණ භේදය, උඩරට පහතරට භේදය පුංචි දරුවන් තුළ නැහැ. මගේ පෙර නිර්මාණ හරහා ඒ පිළිබඳ කතා කළා. 'සිරි රජ සිරි' මඟේ හැම චිත‍්‍රපටයකටම වඩා වෙනස් වෙන්නේ දරුවන් තුළ ඇති ප‍්‍රශ්නයක් දරුවන් හරහාම කතා කිරීම නිසයි.'අකුරු අඩු ඇයි ගමේ ස්කොලේ' ගමෙත් නගරයෙත් අධ්‍යාපන ඛේදවාචකය පිළිබඳ සලකා බැලීමක් මෙහිදී කෙරෙන්නේ. ඇත්තටම අධ්‍යාපන අමාත්‍යාංශයෙන් පවා පාසල් දරුවන්ට නැරඹිය යුතුම චිත‍්‍රපටයක් ලෙසට මෙය නම් කරලා.නමුත් අද වනවිට විදේශීය නිර්මාණ අපේ රටේ රූපවාහිනී නාලිකා මඟින් පෙන්වීම තුළින් ළමා මනසට යම් බලපෑමක් වෙලා කියලයි හිතෙන්නේ. එහෙම කාලයක මෙවැනි චිත‍්‍රපටයක් ගෙන ඒම යම් අභියෝගයක් නෙවෙයිද?ඇත්තටම ඒක අභියෝගයක්. ඒ අභියෝගය දැන දැනයි මම චිත‍්‍රපට කරන්නේ. මේ රටේ තියෙන සමහර මාධ්‍ය තුළ අපේ කමවත් නැතිව යන ගමනක ළමයින්ගේ ළඟ ඇති අපේ කමත් නැති කරලා තියෙනවා. නමුත් මම ඒ පිළිබඳ ප‍්‍රශ්න කරනවා. මේ චිත‍්‍රපටයේදී එක තැනක මේ කුඩා දරුවන්ගෙන් ගීතයක් අහද්දී ඔවුන් කියන්නේ ඉංගි‍්‍රසි, හිංදි රැප් කෑලි. මේක ළමයින්ගේ වැරැද්ද නෙමෙයි. ඔබ කියූ මාධ්‍ය සංස්කෘතිය. මගේ සිනමාවේ අරමුණ ඒ අභියෝගය ජයගෙන එවැනි ළමා පරපුර ග‍්‍රහණය කරගෙන නිවැරැදි මාවත පෙන්වා දීමයි.මුලින් කියූ විදිහට මෙම සිනමා පටයේ අපූර්වත්වය ඔබ මතුවන්නේ මෙහි වස්තු බීජය නිසා. මෙම කතාව ලියලන්නේ කොතැනින්ද?ඔව් ඒක හොඳයි අහපු එක. සමහර වෙලාවට මට හිතෙනවා මගේ කුඩා කාලයත් මේ වගේ කියලයි. මෙහි සිරිමල් ගේ චරිතය මට සමීපයි. ඒ වගේම එක්තරා අවස්ථාවකදී මට ආරාධනාවක් ලැබෙනවා ශී‍්‍ර ලාල් නානායක්කාර මහත්මයාගේ ළමා පොත් එළි දකින උත්සවයකට සහභාගි වෙන්න. මෙහි එක් පොතක තිබුණා 'රංකිරි රජවුණා' කියලා කතාවක්. මේ කතාවත් යම් බලපෑමක් කළා කියලා හිතෙනවා 'සිරි රජ සිරි' ගොඩනගන්න.ඔබ හැම චිත‍්‍රපටයක් හරහාම සිනමාවට අලුත් ළමා ශිල්පීන් හඳුන්වා දෙනවාමෙහි ප‍්‍රධාන චරිතය රඟපාන කෝසල අසාමාන්‍ය දක්‍ෂතා තියෙන දරුවෙක්. නමුත් විශේෂ හැඳුනුම්කමක් නැහැ. ඉල්ලුම්පත් එවලා සම්මුඛ පරීක්‍ෂණවලට සහභාගි වෙලයි ඔහු මේ චරිතෙට එකතු කර ගත්තේ. මීට පෙර ජයලත් මනෝරත්නගේ වේදිකා නාට්‍යයකට ඔහු එකතු වෙලා ඉඳලා තියෙනවා. ඒ වගේම ජැක්සන් ඇන්තනී මහත්මයාගේ 'හපන් පැදුරටත්' සම්බන්ධ වෙලා තියෙනවා. ඒ නිසා කිසියම් පෙර පුහුණුවක් ඔහුට තිබුණා. මම එය උද්දීපනය කිරීමක් කළා එපමණයි.තවත් දෙයක් ඔහු 'අබා' චිත‍්‍රපටයට ජැක්සන් තෝරා ගෙනත් හිටියා. නමුත් මගේ චිත‍්‍රපටයට ඔහු මුදා හැරීම ගැන ජැක්සන්ට මම ස්තුති වන්ත වෙන්නත් ඕන.ඔබ මෙලෙස කලඑළි දක්වන දරුවන් කලක් යනවිට මාධ්‍ය හරහා විකිණෙනවා.මෙහෙමයි නිර්මාණයක් හරහා ළමයින්ට ප‍්‍රතිරූපයක් හැදෙනවා. ඒ ප‍්‍රතිරූප පාවිච්චි කරන වාණිජ ලෝකය ඔවුන්ගෙන් ප‍්‍රයෝජනය ගන්නවා. මා විසින් ගෙනා ළමයින් එවැනි මාධ්‍යට නතු වුණා.ඒ දරුවන් වැරැදියි කියන්න බැහැ. මෙහි වැරැදි දේ වන්නේ සංස්කෘතියට පටහැනි දේවල් නිර්මාණ කරමින් ළමයින්ගේ ප‍්‍රතිරූප ඒ සඳහා යොදා ගන්නවා නම් පමණයි. ඒ වගේ මාධ්‍ය ආයතන පිළිබඳ අවධානයෙන් සිටිය යුතුයි හැමෝම.හේතුව අපට සංස්කෘතියක්, දේශයක්, සම්ප‍්‍රදායක් තියෙනවා. ඒ දේවල් විනාශ කරගෙන වැඩසටහන් කරනවා. ගමේ ළමයෙක් තෝරාගෙන කොණ්ඩා විලාසිතා කරලා පාට ගාලා අපේ සංස්කෘතිය නැති කරලා දක්‍ෂයෙක් තෝරාගෙන විකෘති කරලා කියනවා මෙන්න මේකයි පාර මේකේ යන්න කියලා.දැන්වත් තරුණ දරුවනේ ඇස් ඇරගෙන ඉන්න ඕන කාලයක් මේක.ඔබ නිෂ්පාදනයෙන් දායකත්වය දුන් 'සංකාරා' ආර්ථික අතින් ලාභයක් ලැබුවේ නැහැ.ඒක මම දැනගෙන හිටියා. ආර්ථික ලාභයක් නොලැබුණාට සිනමාවට වටිනා නිර්මාණයක් එක් කරන්න ලැබීම ගැන මම සතුටු වෙනවා. මට ඕන වුණේ සිනමාවට ඉතාම හොඳ අධ්‍යක්‍ෂවරයෙක් බිහි කරන්න. ඇත්තටම මම සතුටු වෙනවා ප‍්‍රසන්න ජයකොඩි ගැන. චිත‍්‍රපටය පාඩු වුණාය කියලා පශ්චාත්තාපයක් මා ළඟ නැහැ.නැවත වතාවක් 'සිරි රජ සිරි' දෙසට හැරුණොත්. කොහොමද චිත‍්‍රපටය සඳහා ලැබෙන ප‍්‍රතිචාරඇත්තටම ප‍්‍රතිචාර ඉතාම ඉහළයි. බොහෝම සාර්ථකව චිත‍්‍රපටය තිරගත වෙනවා. මේ දිනවල පවතින දේශගුණ රටාව වෙනස් වුණ ගමන් මෙහි ප‍්‍රතිචාර තවත් ඉහළ යන්න පුළුවන්. අනෙක හැම පාසල් ළමයකුම නැරඹිය යුතු සිනමාපටයක් බවට අධ්‍යාපන ඇමතිතුමාම සඳහන් කළා. මං විශ්වාස කරනවා මම හොඳ නිර්මාණයක් රැගෙන ආවා. පෙ‍්‍ර්ක්‍ෂකයින් එහි අස්වැන්න නෙළා ගනියි කියලා.හොඳයි චෝදනාවක් නැඟෙනවා ඔබ කරන චිත‍්‍රපට තුළින් ළමයින් හරහා මුදල් හොයනවා කියලා.ඕකට පිළිතුරක් දෙන්නම්. සාමාන්‍යයෙන් චිත‍්‍රපටයක් ජනපි‍්‍රය වීම ආදායම් අතින් ඉහළ යාම කෙනෙකුට දිරවන්නේ නැති වුණාමයි ඔවැනි කතා කියන්නේ. මම අහන්නේ ළමයි යොදා ගෙන මම මොනවද විකුණන්නේ.ළමා පරපුරට වගේම අපේ රටට මම අධ්‍යක්‍ෂවරයෙක් විදිහට මොකක්ද කරලා තියෙන අසාධාරණය. රස වින්දනයක් තියෙන දේශීයත්වයක් තියෙන නිර්මාණ කරලා ජාත්‍යන්තර සම්මාන පවා මම ලබලා තියෙනවා.යම් කෙනෙක් කියනවා නම් මම ළමයින් විකුණාගෙන කනවා කියලා මගේ සිනමාවේ සාර්ථකත්වය දිහා බලන් ඉන්න බැරිව ඊර්සියාවට හා කුහක කමට කරන ප‍්‍රකාශන කියලයි මට හිතෙන්නේ.මීළඟ නිර්මාණය සඳහාත් ඔබ සූදානම්ද?අගෝස්තු මාසයේදී විතර නැවත චිත‍්‍රපටයක් කරන්න මම සිහින දකිනවා. සමහරවිට එය ළමා චිත‍්‍රපටයක් නොවන්නත් පුළුවන්.ඒ කියන්නේ ඔබේ ළමා සිනමාව මෙතනින් ඉවරයි කියන එකද?අපෝයි නැහැ. ළමයින් සඳහා චිත‍්‍රපට කිරීමේ වගකීමෙන් මම කවදාවත් ඉවත් වෙන්නේ නැහැ. පොඩි වෙනසක් දකින්නයි උත්සහ කරන්නේ.වසන්ත ජයසිංහ ආරච්චිගේ</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=av0803236</link>
    <topic>හවසට පායා</topic>
    <author/>
    <content>ගුවනින් මතුවූ හඬක් අසංගපිඹුරකු ගේ උණුහුමට ළංවූ දරුවෙක්60 පැන්නත් ලෙඩක් නැතිව ඉන්න පුළුවන්කල එළියටතරුණ දරුවන් ඇස් ඇරගෙන ඉන්න ඕන කාලයක් මේකහවසට පායා“සංගීතය නිසා ජීවිතයේ හැම දුකක් ම ඉවසා ගත්තා”දරු සුරතල් බලන නිමන්ති කලකට පසු පුංචි තිරෙන්ඉතිං කොහොමද?ඇත්ත නැත්තඅලුත් මනමාලි සමඟ සන්ජේ උසාවි කැඳවයිභච්චන් ගේ මව නැති සොවින් මෙදා ‘හෝලි’ නැහැ“මට ටෙලි නාට්‍ය කිහිපයකටම ආරාධනා ආවා”පරම්පරා පහක පවුල් සබඳතා ගැන කියන 'සද්ගුණාකාරය'ඔබාමා ගේ ගුණ ගැයෙන ගීයක්හවසට පායා අරුණේ සැඟවෙන සඳ නැතුවට මට කමක් නැතේ උදයට පායා හවසට බැස යන සඳවතියක් මගෙ ලොවේ ඇතේරැයකදි ඇය මා අසල නැතේ හවසට එන්නත් වරම් නැතේ ඇගෙ නොලැබීමද මගෙ නොලැබීමද තවමත් මට වැටහිලා නැතේසුලු මොහොතකි මුළු දවසින් ඒ ඇය ඇසුරේ මා පසුවන්නේ ඒ සීමාවෙන් ඉවත පනින්නට මනසට පමණක් වරම් නැතේගායනය - ග්‍රේෂන් ආනන්ද පද - කේ. ඩී. කේ. ධර්මවර්ධන තනුව - ස්ටැන්ලි පීරිස් </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=av0803237</link>
    <topic>“සංගීතය නිසා ජීවිතයේ හැම දුකක් ම ඉවසා ගත්තා”</topic>
    <author>සංවාදය ජයමිණි අත්තනායක සේයාරූ - විමල් කරුණාතිලක</author>
    <content>ගුවනින් මතුවූ හඬක් අසංගපිඹුරකු ගේ උණුහුමට ළංවූ දරුවෙක්60 පැන්නත් ලෙඩක් නැතිව ඉන්න පුළුවන්කල එළියටතරුණ දරුවන් ඇස් ඇරගෙන ඉන්න ඕන කාලයක් මේකහවසට පායා“සංගීතය නිසා ජීවිතයේ හැම දුකක් ම ඉවසා ගත්තා”දරු සුරතල් බලන නිමන්ති කලකට පසු පුංචි තිරෙන්ඉතිං කොහොමද?ඇත්ත නැත්තඅලුත් මනමාලි සමඟ සන්ජේ උසාවි කැඳවයිභච්චන් ගේ මව නැති සොවින් මෙදා ‘හෝලි’ නැහැ“මට ටෙලි නාට්‍ය කිහිපයකටම ආරාධනා ආවා”පරම්පරා පහක පවුල් සබඳතා ගැන කියන 'සද්ගුණාකාරය'ඔබාමා ගේ ගුණ ගැයෙන ගීයක්- සංගීතවේදී පෙ‍්‍ර්මදාස අතුකෝරාළ මතකය අවදි කරයි‘සන්සුන් රුවන් හද මන්දිරයේ ආලෝකේ - ආලෝකේ ඔබ ද ප‍්‍රියේ...’ස්වර පුවරුව මත ඔහු ගේ දෑඟිලි දිව යන්නේ මනරම් රිද්මයකට අනුව... මඳ සිනා රැල්ලකින් මුව සරසාගෙන ඔහු ඒ ගීතයේ යටගියාව, අතීතයට එබී බලයි.මේ ගීතය ගුවන් විදුලිය ඔස්සේ බොහෝ ජනප‍්‍රියත්වයට පත්වුණේ 80 දශකයේ කියලයි මගේ මතකය. ගීතයේ පිටුපස සිටින සංගීතවේදියා “පෙ‍්‍ර්මදාස අතුකෝරාළ” යි. ඔහු පෙර පරපුරේ ප‍්‍රවීණ සංගීතවේදියෙක්.මේ ගීතයට ස්වර සංයෝජනය කළේ, ඔහු හා හා පුරා කියා චිත‍්‍රපට සංගීතයට අතගහනවාත් එක්කලා. ඒ කියන්නේ දැනට අවුරුදු 34 කට උඩ දී. එනම් 1974 දී.එදා ජනප‍්‍රියතම ගීත රචකයෙකුව සිටි සිරිල් ඒ. සීලවිමලයි මේ ගීතය රචනා කළේ. ‘කේසර සිංහයෝ’ චිත‍්‍රපටයට එක්වුණ මේ ගීතය නරඹන්නන් අතර බොහෝ ජනප‍්‍රිය වූ බව කියන පෙ‍්‍ර්මදාසයන් අතීතය මෙනෙහි කළේ සන්සුන් සිතින්.”ඒ කාලේ ඉතින් දැන් වගේ නෙවෙයි, ගුවන් විදුලියෙන් පවා ප‍්‍රචාරය වුණේ වැඩි හරියක් හින්දි ගී තනුවලට අනුව සිංහල වචන යොදලා ගායනා කරපු ගීත එදා කන්කළු හින්දි ගීවලට කන හුරු කරගෙන හිටිය සංගීත ලෝලයින්ට අලුත් ගී නිර්මාණ කරන කොට, අපි ඒවාට කරට කර හිටින තරමට සාධාරණයක් ඉෂ්ට කළා. හැම ගීතයක් ම රසිකයින් ගේ හිතට කා වදින්න කරන්නයි අපිට ඕන වුණේ...”“ඇත්තමයි මේ ගීතය අද ඔය ගායනා තරගවලට එන ළමයි කියන කොට, මට සියුම් ආඩම්බරයක්, සතුටක් දැනෙනවා...ඔහු ඒ ගීතය වාදනය කරමින් අපූරුවට ගයයි.“කිත්සිරි රැන්දූ - ලක් දද බැන්දූ...භූපතියන් දම් ගාමී...”පෙ‍්‍ර්මදාස ගේ මියුරු සරින් නිමැවුණු මේ ගීතය ගායනා කළේ ලතා වල්පොල.“මේ නිර්මාණ කරන්න, මම හුඟ කාලයක් ගත්තා. ආවට ගියාට කළේ ම නෑ. සමහර විට මාස 02, 03 ක් විතර. මම ඒ කාලේ සංගීතය ඉගැන්වූවා. හින්දුස්තානී සංගීතයේ එන “රාග“ පුහුණු කරද්දී, ඒවා මගේ හිතට වැදුණාම ඒ ආභාසය, මේ ගීතවල දී යොදා ගන්න එක වළක්වන්න බැරිවුණා.“මගේ දෑස ඔබේ කියාඔබ පවසනවා - මම සැනසෙනවා...”එවකට ඉතා ජනප‍්‍රියත්වයට පත් වූ මේ ගීතය ගැයුවේ නන්දා පතිරණ. මේ ගීතය ඔහු නිර්මාණය කළේ හින්දුස්ථානි සංගීතයේ එන “මියාකි මල්හාර්” කියන ප‍්‍රකට රාගය ඇසුරු කරගෙන.“මම චිත‍්‍රපටවලට වගේ ම ටෙලිනාට්‍ය කීපයකටත් සංගීතය සැපයුවා. එදා මා සංගීතය නිර්මාණය කළාම විශේෂයෙන් ම මට සහයෝගය ලබා දුන් වාදක මඬුල්ලකුත් හිටියා. ඒ අය අද ලංකාවේ ඉන්න ප‍්‍රවීණතම වාදකයින්. ඒ අය මගේ නිර්මාණවලටත් සහාය ලබා දුන්නා.පෙ‍්‍ර්මදාස ගේ උපන් ගම කැලණිය, වරාගොඩ. මූලික අධ්‍යාපනය ලැබුවේ වෙදමුල්ල මහා විද්‍යාලයෙන්. සංගීතය පිළිබඳව කිසිදු අවබෝධයක්, දැනුමක් එවකට ඔහුට තිබිල නැහැ.“එතකොට මම හරියට අවුරුදු 12 ක, 13 ක කොල්ලෙක්. අපේ ගමේ ‘පැන්සල් ෆැක්ටරියක්’ දාලා තිබුණා. මේ ෆැක්ටරිය කළේ ‘හින්දි’ භාෂාව කතා කරන ඉන්දියනු ජාතිකයන්. ඒ අය හවසට වැඩ ඉවරවුණාම බටනලාව, සිතාරය, තබ්ලාව, වයලීනය වැනි භාණ්ඩ වාදනය කරමින් ගීත ගායනා කරනවා.පෙ‍්‍ර්මදාස සිය දියණිය බෑණා සහ බිරිය සමගබොහෝ විට හින්දුස්ථානී සංගීතයේ එන ශාස්තී‍්‍රය ගායනා හින්දි ගීත රැසක් මේ අය ගායනා කරනවා. වාදනය කරනවා.“මම අපේ ගෙදර කාටත් හොරෙන් ඔතැනට ගිහිල්ලා ආසාවෙන්, උනන්දුවෙන් අහගෙන ඉන්නවා. ඒ අය මගේ මේ උනන්දුව දැකලා, ඒ ගීත ගයන්න, වාදන භාණ්ඩ වාදනය කරන්න ඉගැන්නුවා. මම පුදුම සතුටක්, රසයක් වින්දා.ඒ අතර, සංගීතය පිළිබඳ ලියැවුණු පොත් කියවන්න වරාගොඩ බෝධිරුක්ඛාරාම හාමුදුරුවන්ගෙන් “හින්දි භාෂාව“ හැදෑරුවා. ඔය විදිහට හින්දි සංගීතය අනුකරණයෙන් මම කාලයක් සංගීතය ඉගෙන ගත්තා.”“ඒ වගේ ම අපේ ගෙදර තිබුණ ඉංග්ලිෂ් මැන්ඩලීනයත්, සංගීත දැනුමත් එක්ක තනියම ඉගෙන ගත්තා.ඒ දවස්වල මාව වයලීන් වාදකයෙක් විදිහට කොයිතරම් ජනප‍්‍රිය වුණා ද කීවොත් ඩබ්ලිව්. බී. මකුලොළුව මහත්තයා (සංගීතවේදී) එයා ගේ ප‍්‍රසංගවලට වයලීන් වාදකයෙක් විදිහට මාව ගන්න හොයාගෙන එනවා.1956 දී පැවැත්වූ පෙරදිග සංගීත විභාගයෙන් උසස් ලෙස මම සමත් වුණා. ඊට පස්සේ සංගීතය ඉගෙන ගන්න, තවදුරටත් මම ලයනල් එදිරිසිංහ මහත්තයා ළඟට ගියා. මම මුලින් ම සංගීතය සැපයුවේ, ඩබ්ලිව්. ඩබ්ලිව්. ප‍්‍රනාන්දු ගේ “හරිස්චන්ද්‍ර” නාට්‍යයට.පෙ‍්‍ර්මදාස ගේ සංගීතය ගුරු දිවිය තවත් ඉස්සරහට ගියේ බදුල්ලේ කන්දේගෙදර මහා විද්‍යාලයට සංගීත ගුරුවරයෙකු විදිහට පත්වීමෙන්. ඉන් පසුව ඔහු බටුවත්ත - රාගම මහා විද්‍යාලයේ සංගීත ගුරුවරයා වුණා.ඔහු ගේ නිර්මාණශීලි සංගීත ප‍්‍රභාව මතුව ආවේ, එවකට ඔහු නිර්මාණය කළ චිත‍්‍රපටවලින්. ඒ සඳහා දොරගුළු විවෘත කළේ, චිත‍්‍රපට අධ්‍යක්‍ෂ රෝලන්ඩ් අමරසිංහයන්. “කේසර සිංහයෝ”, “ගිජුළිහිණියෝ”, “මධුවන්ති”, “සසල රේඛා”, “විජය ගීතා” වගේ ඔහු අධ්‍යක්‍ෂණ කළ චිත‍්‍රපටවල සංගීතය පිළිබඳව ඔහු කතා කරන්නේ සතුටකින්.“එදා චිත‍්‍රපට ගීත මේ තරම් අතිශයින් ජනප‍්‍රියත්වයට පත්වුණේ ඒ මනහර ගී තනු නිසා. හින්දි ගීතත් සිංහල ගීතත් අතර ලොකු තරගයක් එදා තිබුණා. මේ අභියෝගය ජය ගත්තේ, ඉතාම දක්ෂ සංගීතඥයින් කීප දෙනෙක්.ඒ ගීත වුණත් නිර්මාණය වුණේ රාගධාරි සංගීතය හැදෑරූ හොඳ ස්වර ඥානයක් ඇති සංගීතඥයින්. ඒවා ඉතා ප‍්‍රබලයි. මිය යන්නේ නෑ. එදා ඒ නිර්මාණවලට ඉතා සාර්ථකව මූණ දුන්නා. අද පවතින්නේ බටහිර සංගීතයේ කෝඩ්ස් සිස්ටම්(Chord Stystem) යොදා ගත් සරල ආරක් ගත් සංගීතයක්. මේ ගීත ඔක්කොම රැල්ලකට හසුවෙලා. දෙසවනේ රැඳෙන් නැත්තේ ඒකයි.ඔහු ස්වෝත්සාහයෙන් බොහෝ විට ‘රාගධාරි සංගීතය’ ඉගෙන ගත්ත කෙනෙක්. අදටත් ලෝක සංගීත ශෛලීන් රස විඳිනවා. මේ නිසා, විවිධ සංගීත ශෛලීන් ඇසුරු කර ගත් නිර්මාණ කරන්නත් පුළුවන්.“මම ඒ කාලේ මකුලොළුව මහතා පර්යේෂණ කර ගෙනැත් දෙන ජන නාද රටාවන්වල අපැහැදිලි තැන් නිරාකරණය කරන්නට සහභාගී වුණා. ලංකාවේ පළමුවෙන් ම සංගීත විෂයේ ජන ගීත ඉගැන්වූ ගුරුවරු හත් අට දෙනා අතර මමත් එක්කෙනෙක්.”මේ ගාන්ධර්වයා දැන් 70 වියත් පසු කරලා. ගතින් වියපත් වුව ද, ඔහු තවමත් ජීවත්වෙන්නේ සංගීත ලෝකයේ. ඒකනින්නාදව විසිරී පැතිරී යන සංගීත ස්වරයන්හි, දැහැන් ගත වෙන්න තරම් ඔහුට වෙන් වූ අපූරු සංගීත ආශ‍්‍රමයකුත් තියෙනවා.ඒ රාගම බටුවත්ත ඔහු ගේ නිවහනෙහි. සංගීත කලාව වෙනුවෙන් ම කැපවුණ ඔහු ගේ දයාබර බිරිඳත් සංගීත ගුරුවරියක්. ඇය ස්වර්ණා. ඔහු ගේ සංගීත ආශ‍්‍රමය කරගෙන යන්න අත්වැලක් වී ඇත්තේ දයාබර “එරන්දතී” දියණිය. අනෙක් දියණිය ජපන් රටේ පදිංචියට ගිහින්.“මේ ජීවිතේ ගොඩ නඟා ගන්න කොට, විශාල දුක්, කරදර බාධක ගලා ආවා. ඒත් සංගීතයත් එක්ක ජීවත් වෙද්දී මේ හැම දෙයක් ම අමතක වෙලා යනවා. හරිම සුන්දරයි. මේ කලාව, ටිකක් ඉගෙන ගෙන මදි.සංගීතය ඉගෙන ගන්න දරුවන්ට වුණත් මම කියන්නේ හරියට ඉගෙන ගන්න. එතකොට ඕනෑ තරම් දුර ගමනක් යන්න පුළුවන් කියන එක. සංගීත. ක්‍ෂේත‍්‍රයට දායක වුණත් අපේ වටිනාකම් හඳුනා ගත් අය ඉන්නේ බොහෝ ම ටික දෙනයි.”“චිත‍්‍රපට සංගීතයේ දී කළ හැකි දේ බොහොමයි. දිය ඇල්ලක දර්ශනය, දිය ඇල්ලේ සීතල හිතට දැනෙන විදිහට, සංගීතය නිර්මාණය කරන්නට මට පුළුවන්. ඒ තරමට සංගීතය ප‍්‍රබල දෙයක්. නමුත්, ඒ වගේ සංවේදී භාවාත්මක චිත‍්‍රපටයක් මට ලැබිලා නැහැ තවම. එහෙම දෙයකට ආරාධනාවක් ලැබුණොත් ඉතා සාර්ථකව මූණ දෙනවා. ඒ තරමට ම මගේ හිත හයියයි.”සංවාදය ජයමිණි අත්තනායක සේයාරූ - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=av0803238</link>
    <topic>දරු සුරතල් බලන නිමන්ති</topic>
    <author>බුද්ධිකා බ‍්‍රාහ්මණගේ ඡායාරූප විමල් කරුණාතිලක</author>
    <content>ගුවනින් මතුවූ හඬක් අසංගපිඹුරකු ගේ උණුහුමට ළංවූ දරුවෙක්60 පැන්නත් ලෙඩක් නැතිව ඉන්න පුළුවන්කල එළියටතරුණ දරුවන් ඇස් ඇරගෙන ඉන්න ඕන කාලයක් මේකහවසට පායා“සංගීතය නිසා ජීවිතයේ හැම දුකක් ම ඉවසා ගත්තා”දරු සුරතල් බලන නිමන්ති කලකට පසු පුංචි තිරෙන්ඉතිං කොහොමද?ඇත්ත නැත්තඅලුත් මනමාලි සමඟ සන්ජේ උසාවි කැඳවයිභච්චන් ගේ මව නැති සොවින් මෙදා ‘හෝලි’ නැහැ“මට ටෙලි නාට්‍ය කිහිපයකටම ආරාධනා ආවා”පරම්පරා පහක පවුල් සබඳතා ගැන කියන 'සද්ගුණාකාරය'ඔබාමා ගේ ගුණ ගැයෙන ගීයක්පැය දහයක් ම පත්තුවෙන මදුරු දඟයක් ඉල්ලමින් සුව නින්දක් පැතූූ නිමන්ති පෝරගේට මේ දවස්වල නින්දක් නැති තරම්. ඒ නිමන්ති ගේ ලෝකයට පැමිණි අලුත් සාමාජිකයා නිසා.චුට්ටන් බට්ටිච්චා දංගෙඩියක් දැක්කා චුට්ටි හොටෙන් ඇන්නා ඩිංග ඩිංග කෑවාඅඬන බබා නළවා ගන්න නිමන්ති කවියක් කීවේ ඒ විදිහට. “මෞලි මතීෂ” මාස හතරක චූටි පුතා ඒ කවි තාලෙට ඇඩිල්ල නතර කරලා අම්මා දිහාවෙම බලාන ඉන්නවා. නිමන්තිගෙ ගෙදර හැමෝම, අම්මා තාත්තා, පුංචි පුතු වෙනුවෙන් ඇප කැපවෙලා.කොහොම වුණත් මේ පුංචි දඟකාරයට නම් අම්මා නැතිව ම බෑ වගේ. ඒ නිසයි නිමන්ති “බබා නිදිකරල එන්නම්” කීවේ.කලා ක්‍ෂේත‍්‍රයට නිමන්ති පිවිසුණේ දැනට වසර 10 - 12 කට විතර කලින්.”මට පාසල් යන කාලේ ඉඳලම රඟපාන්න හරිම කැමැත්තක් තිබුණා. පාසලේ දී නම් අවස්ථාවක් ලැබුණේ නෑ. යාළුවොත් එක්ක ඉන්න කොට සමහර ගුරුවරුන් ගේ යාළුවන් ගේ චරිත අනුකරණය කරල පෙන්නන්නෙ විනෝදෙට වගේ.ඒ අවස්ථාවල යාළුවෝ කියනවා උඹ නම් හොඳයි රඟපාන්න. ඒ විතරක් නෙමෙයි දවසේ වැඩි කාලයක් ඉන්නෙ කණ්ණාඩිය ඉස්සරහ.”නිමන්ති ගේ මුල් ම රඟපෑම්වලින් එකක් වුණේ “සුදෝ සුදු” ටෙලිනාට්‍යයේ හීන් මැණිකා ගේ චරිතය, ‘නිමන්ති’ අදටත් ආදරය කරන එම චරිතය රඟපෑමේ දී නාට්‍ය අධ්‍යක්‍ෂ පරාක‍්‍රම නිරිඇල්ලයන් ගෙන් ලද මඟ පෙන්වීම සිහිපත් කරන්නේ කෘතවේදීව.මේ චරිතය නිසා ම වසරේ නැඟී එන නිළිය සම්මානයත් නිමන්තිට හිමි වුණා. කොහොම වුණත් ටිකිරි රත්නායක ගේ ‘කස්තිරම’ නාට්‍යයේ තමයි නිමන්ති මුලින් ම රඟපෑවේ.දරුවා ලැබෙන්න ඉන්න කාලයේ නිර්මාණවලින් තරමක් දුරට ඈත්වූ නිසා ම පහුගිය කාලයේ නිමන්ති ගේ රඟපෑම් නොදැක්ක තරම්. ඒත් මේ දිනවල විකාශය වන වසන්ති චතුරානි නිෂ්පාදනය කළ ‘සත්ගුණාකාරය’ ටෙලි නාට්‍යයෙන් නිමන්ති ගේ රුව යළි පුංචි තිරයට ඇවිත්.”මම හරිම ආසාවෙන් කළ නාට්‍යයක්‘සත්ගුණාකාරය’.”නිමන්තිට වගේ ම පුංචි පුත් මෞලි මතීෂ (ප‍්‍රභාත් රෝෂණ) ඇගේ සැමියාටත් හරිම එකතුයි.”මහත්තයා නාට්‍යවල වැඩවලට ගියාම නිතර ම ගෙදරින් පිට තමයි ඉන්නෙ ඒත් ගෙදර ඉන්න දවසට හැම දේට ම උදවු කරනවා.”ප‍්‍රභාත් රෝෂණ කියන්නෙ සම්මානනීය කැමරා ශිල්පියෙක් ‘තෙත් සහ වියළි’, ‘කෝකිල සංදේශය’ වැනි නාට්‍ය කැමරා අධ්‍යක්‍ෂණය සඳහා රාජ්‍ය ටෙලිනාට්‍ය සම්මාන, සුමති සම්මාන O C I C සම්මාන ආදිය දිනා ගැනීමටත් ඔහුට හැකිවුණා.පසුගිය කාලයේ නිමන්තිත්, ප‍්‍රභාතුත් එකතු වෙලා අලුත් ම ටෙලිනාට්‍යයක් නිෂ්පාදනය කළා “සඳ සාක්කි”. එය ඉදිරියේ දී විකාශය වීමට නියමිත යි.චුට්ටක් නින්ද ගියාට මොකද පොඩ්ඩා ආයෙමත් ඇහැරිලා. දරුවා වඩාගෙන ආච්චි කවි කියනවා. නිමන්තිට ඉන්නෙ තව අයියා කෙනෙක් විතරයි. අයියගෙ පුතාට අවුරුදු 10 ක් විතර.නිමන්තිගෙ අම්මා දෙවෙනි වරට ආච්චි වුණේ අවුරුදු 10 කට පස්සෙ. කොහොම වුණත් නිමන්තිට හැම දේ ම හොදින් කර ගන්න පුළුවන් වෙලා තියෙන්නෙ අම්මා ඉන්න නිසා.”අම්මා නැත්නම් මේ දේවල් කර ගන්නෙ කොහොමද කියල මට නම් හිතා ගන්නත් බෑ. බබා ගේ හැම දේ ම කෙරෙන්නෙ මගේ අතින් තමයි. ඒත් ගෙදර වැඩ සේරම කරන්නෙ අම්මා.බබත් එක්ක ඉන්න කොට කාලය ගෙවෙනවා දැනෙන්නෙත් නෑ. සමහර වෙලාවට දවල්ට අම්මත් මාත් කන කොට හවස දෙක තුන වෙනවා. ඒත් ඉතිං... මුළු ජීවිතේ ම පිරිලා වගේ දැනෙනවා.””මම නම් හිතන්නෙ නිළියක් වුණත් කවුරු වුණත් ගෑනු කෙනෙක් වුණහම බඳීන්න ඕන කාලේ බඳින්න ඕනෑ. අම්මා කෙනෙක් වෙන්න ඕන. දැන් මගේ ජීවිතේම මේ දරුවා බවට පත්වෙලා ඒත් රඟපෑමෙන් ඉවත්වෙන්න නම් අදහසක් නෑ. මේ බබා ගේ පුංචි ම දවස්නෙ. මේ වෙලාවෙ එයාට මාව නැතිව ම බෑ.””කොහොම වුණත් බබා තව ටිකක් ලොකු වුණාම ආයෙත් රඟපාන්න පුළුවන් වේවි.”නිමන්ති ගෙදරට ම වෙලා දරු සුරතල් බලන නිසා නොවෙහෙසුණු නැවුම් බවක් ඇගෙන් පළවෙන බවයි මා දුටුවේ.නිමන්ති ගේ සැමියා ප‍්‍රභාත් ගේ සහයෝගය නිසා ම රඟපෑම් කටයුතු වඩාත් පහසු වෙන බවයි නිමන්ති ගේ අදහස.”ප‍්‍රභාත් හැම දේකට ම මට හොඳ නිදහසක් දීලා තියනවා. ඒ වගේ ම නිතර ම මගේ රඟපෑම් අගය කරනවා. මම මොන නාට්‍යයක පෙනී හිටියත් හරි එයාට ඒක හරි ලස්සනයි. මා අඳින පළඳින හැම දේකට ම ප‍්‍රභාත් හරි ම කැමතියි.එයා තුළ විශ්වාසයක් තියනවා මම කරන්නේ හරි දේ කියලා. ඒ වගේ විශ්වාසවන්ත සැමියෙක් ලැබීමට තරම් වාසනාවන්ත වීම ගැන මං සතුටු වෙනවා.”බුද්ධිකා බ‍්‍රාහ්මණගේ ඡායාරූප විමල් කරුණාතිලක </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=av0803239</link>
    <topic>ඉතිං කොහොමද?</topic>
    <author/>
    <content>ගුවනින් මතුවූ හඬක් අසංගපිඹුරකු ගේ උණුහුමට ළංවූ දරුවෙක්60 පැන්නත් ලෙඩක් නැතිව ඉන්න පුළුවන්කල එළියටතරුණ දරුවන් ඇස් ඇරගෙන ඉන්න ඕන කාලයක් මේකහවසට පායා“සංගීතය නිසා ජීවිතයේ හැම දුකක් ම ඉවසා ගත්තා”දරු සුරතල් බලන නිමන්ති කලකට පසු පුංචි තිරෙන්ඉතිං කොහොමද?ඇත්ත නැත්තඅලුත් මනමාලි සමඟ සන්ජේ උසාවි කැඳවයිභච්චන් ගේ මව නැති සොවින් මෙදා ‘හෝලි’ නැහැ“මට ටෙලි නාට්‍ය කිහිපයකටම ආරාධනා ආවා”පරම්පරා පහක පවුල් සබඳතා ගැන කියන 'සද්ගුණාකාරය'ඔබාමා ගේ ගුණ ගැයෙන ගීයක්අලුත් මාතෘකාවක් යටතේ නිර්මාණය වුණු 'නිසලගිර' චිත‍්‍රපටයෙන් පසු නීටා ප‍්‍රනාන්දු මඳක් විවේක ගන්න ඕන කියලා හිතලා. ඒ කියන්නේ රඟපෑමෙන් විවේකයක් ගන්න නම් නොවෙයි. නිසල ගිර වෙනුවෙන් ඈ හුඟාක් මහන්සි වුණ නිසා වෙනසකටත් එක්ක ඈ මේ දිනවල කොළඹින් මඳක් ඈතට ගොස් විවේකීව ගත කරනවා.නීටා ගේ ආදරණීය මව වෙසෙන කටුනේරියේ ගෙදර අම්මා සමඟ තමයි නීටා මේ දිනවල ඉන්නේ. අම්මාට සාත්තු සප්පායම් කරන එක ඇයට හිතට ලොකු සැනසුමක්. සතුටක් ගෙන දෙනවා.මේ අතරම ඇය පසුගියදා නිලන්ත හපන්විල ගේ ඒකාංගික ටෙලි නාට්‍යයකත් වැඩ කළා. ඉදිරියේදී මේ විවේකයත් සමඟ තවත් නිර්මාණයකට ලෑස්තිවීමේ බලාපොරොත්තුවකුත් ඇයට තිබෙනවා.ලකී ඩයස්ට මේ දවස්වල වැඩිපුරම ප‍්‍රතිචාර ලැබෙන්නේ 'යර්ස් බොස්' ටෙලිනාට්‍යයෙන්. මේ ටෙලිනාට්‍යයට විවිධාකාර පෙ‍්‍ර්ක්ෂක ප‍්‍රමාණයක් ඉන්නවා. වයස් බේදයක් නෑ. බාල, තරුණ, මහලු, උගත්, නූගත් මේ හැම කෙනෙක්ම බොහොම කැමැත්තෙන් 'යර්ස් බොස්' බලනවා.ලකී යර්ස් බොස්ට වගේම ඔහු රඟපාන 'පතිනි' ටෙලි නාට්‍යයේ චරිතයටත් හරි කැමතියි. රඟපෑම අතින් මේ විදියේ තෘප්තිමත් බවකින් ඔහු හිටියත් අධ්‍යක්ෂණය පැත්තෙන් ඔහු ඉන්නෙ ටිකක් කලකිරීමෙන්.ඒ මොකද අද හැදෙන 'මෙගා' ටෙලි නාට්‍ය නිසා හොඳ නාට්‍යයක් හදන කෙනෙකුටත් සෑහෙන කාලයක් බලාගෙන ඉන්න වෙලා තිබෙනවා. ලකී මීට අවුරුදු 1 1/2ට කලින් කරපු 'ෂෝන්' ටෙලි නාට්‍යය කළාට පස්සෙ තවම නිර්මාණයකට අත ගැහුවෙ නෑ.අද ටෙලි නාට්‍යය මුහුණ දීලා තිබෙන මේ තත්ත්වය නිසා නිර්මාණකරණය සඳහා ඇති ඉඩකඩ සීමා සහිත වෙලා තිබෙනවා. මේ කලකිරීම් මැද්දෙ වුණත් ඔහු තවත් අලුත් ටෙලි නාට්‍යයක් ගැන සිහින මවමින් ඉන්නවා.'ආසයි මං පියාඹන්න' චිත‍්‍රපටයෙන් උදයකාන්ත තවත් අලුත් සිනමා අත්දැකීමක් අපේ සිනමා පෙ‍්‍ර්ක්ෂකයන් වෙත රැගෙන ආවා. ඒ වගේම තවත් අලුත් වැඩක් කරන්න උදයකාන්ත මේ දිනවල පිඹුරු පත් සකසමින් ඉන්නවා.උදයකාන්තගෙන් තවත් අලුත් චිත‍්‍රපටයක්. වෙන මොනවද ඉතින් අපි ඔහුගෙන් බලාපොරොත්තු වෙන්නේ. මේ චිත‍්‍රපටයේ ප‍්‍රධාන චරිත රඟපාන්නේ රන්ජන් රාමනායක සමඟ පූජා උමා ශංකර්. තවමත් ඔහු මේ චිත‍්‍රපටයට නමක් යොදා ගෙන නෑ.පවුලේ කතාන්දරයක් කියලා තමයි ඔහු කියන්නේ. මේ චිත‍්‍රපටය නිෂ්පාදනය කරන්නේ ආලංකුලම චිත‍්‍රපට වෙනුවෙන් ධම්මික සිරිවර්ධනයි. ළඟදීම එහි විස්තර ඔයාලට කියන්න උදයකාන්ත බලාපොරොත්තු වෙනවා.නයනා කුමාරි මේ දිනවල 'පතිනි' සහ 'පබා' ටෙලිනාට්‍ය ඔස්සේ අපේ ආලින්දයට පැමිණෙනවා. මේ ටෙලිනාට්‍ය දෙක වෙනුවෙන්ම රසික ප‍්‍රතිචාර විශාල වශයෙන් ලැබෙනව කියල තමයි නයනා කියන්නේ.මේ අතරෙම නයනා තමන්ගේ රංගන ජීවිතේ තවත් අලුත් අත්දැකීමකට පසුගියදා මුහුණ දුන්නා.ඒ තමයි ඇය මේ දිනවල රංගනයට එක් වෙලා සිටින බර්මින් ලයිලි ප‍්‍රනාන්දුගේ ගුරු ගීතය' ටෙලි නාට්‍යයේ වයසක අම්මා කෙනකු ගේ චරිතයකට පණ දීම.නයනාගේ දුව විදියට මේ ටෙලිනාට්‍යයේ රඟපාන්නේ දිල්හානි ඒකනායකයි. ඇගේ සැමියා විදියට රඟපාන්නේ රන්ජන් රාමනායකයි.අවුරුදු 60 - 65 විතර මවකගේ චරිතයක් නයනා රඟපාන පළමුවැනි අවස්ථාව මෙය නිසාම ඇය මේ චරිතය රඟපා ඇත්තේ හරිම ආසාවෙන්.කිත්සිරි ජයසේකර අලුත් නිර්මාණ එකතුවකින් කාලෙකින් අපට හමු වුණේ නෑ. කිත්සිරි ගේ ගීත පි‍්‍රය කරන රසික රසිකාවන්ට දැන් තිබෙනවා හොඳ පණිවුඩයක් කියන්න. එළඹෙන මැයි මාසේ 16 වැනිදා ඔහුගේ නව නිර්මාණ රැගෙන ඔහු එනවා ඔබ මුණ ගැහෙන්න.පසුගිය නිර්මාණ වගේම මෙවරත් අලුත්ම අත්දැකීමක් අරගෙන ඒවි. මේ නිර්මාණ එකතුවට බණ්ඩාර ඇහැලියගොඩ, යමුනා මාලිනි වැනි ප‍්‍රවීණයන්ගේ සිට නවක ගීත රචකයනුත්, ප‍්‍රවීණ සහ නවක සංගීතඥයනුත් දායක වෙලා තිබෙනවා.මෙවර කිත්සිරි ගේ ගීත එකතුවේ ඔහු විසින් සංගීතය නිර්මාණය කරපු ගීත දෙකකුත් ඇතුළත් වෙනවා. මේ ඔක්කොම රස විඳින්න කිත්සිරි ඔහුගේ රසික රසිකාවන්ට ආරාධනා කරනවා.    </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=av08032311</link>
    <topic>අලුත් මනමාලි සමඟ සන්ජේ උසාවි කැඳවයි</topic>
    <author>සුජීව තේවහෙට්ටිගේ</author>
    <content>ගුවනින් මතුවූ හඬක් අසංගපිඹුරකු ගේ උණුහුමට ළංවූ දරුවෙක්60 පැන්නත් ලෙඩක් නැතිව ඉන්න පුළුවන්කල එළියටතරුණ දරුවන් ඇස් ඇරගෙන ඉන්න ඕන කාලයක් මේකහවසට පායා“සංගීතය නිසා ජීවිතයේ හැම දුකක් ම ඉවසා ගත්තා”දරු සුරතල් බලන නිමන්ති කලකට පසු පුංචි තිරෙන්ඉතිං කොහොමද?ඇත්ත නැත්තඅලුත් මනමාලි සමඟ සන්ජේ උසාවි කැඳවයිභච්චන් ගේ මව නැති සොවින් මෙදා ‘හෝලි’ නැහැ“මට ටෙලි නාට්‍ය කිහිපයකටම ආරාධනා ආවා”පරම්පරා පහක පවුල් සබඳතා ගැන කියන 'සද්ගුණාකාරය'ඔබාමා ගේ ගුණ ගැයෙන ගීයක්සුවහසක් සිනමා රසික රසිකාවියන් ගේ නෙත් වශී කළ සන්ජේ දත් නම් වූ මේ පෙරළිකාර රංගන ශිල්පියා ගේ ජීවිතය මෑතක දී යළි නව පණක් ලැබුවා. ඒ ඔහු නැවත වතාවක් විවාහ දිවියකට එළැඹීමෙන්.සන්ජේ විවාහ කර ගත්තේ මන්යාටා නම් වූ රුවැත්තිය බව කවුද නොදන්නේ? සන්ජේ - මන්යාටා විවාහය ලොවට රහසක් නොවුණත් සතියක් දෙකක් ගතවන්නටත් කලින් ඔවුන් ගේ විවාහ දිවියට බරපතළ ප‍්‍රශ්නයක් ඈඳුණා.මන්යාටා සමඟ කලින් විවාහ වී සිටි මෙරාජ් රෙහ්මාන් උසාවිය හමුවේ නඩුවක් පවරමින් කියා සිටියේ මන්යාටා තවමත් තමා ගෙන් නීත්‍යනුකූලව වෙන් වී නොමැති බවයි. ඒ නිසා සන්ජේ - මන්යාටා විවාහය නීත්‍යනුකූූල නැති බවත් ඔහු අවධාරණය කර තිබුණා.මේ නිසා මන්යාටා මෙන් ම සන්ජේ ද දැඩි කනස්සල්ලට පත් ව සිටියා. අසරණියක ගේ තත්ත්වයට ඇද වැටුණු මන්යාටා, උසාවියෙන් ඉල්ලා සිටියේ රෙහ්මාන් ගේ චෝදනාවට පිළිතුරු දීමට කල් ලබා දෙන ලෙසයි.කෙසේ වෙතත් පසුගිය සතියේ දී මේ පටලැවිල්ල වෙනුවෙන් මැදිහත් වුණු මුම්බායි අධිකරණය නියෝගයක් නිකුත් කළා. එයින් කියැවුණේ සන්ජේ සහ මන්යාටා යුවළ ලබන අප්‍රේල් පළමුවැනි දා උසාවිය හමුවෙහි පෙනී සිටිය යුතු බවයි.එහි දී ඔවුන් දෙදෙනා ගේ විවාහයෙහි නීත්‍යානුකූල භාවය ඔප්පු කර පෙන්විය යුතු බැව් ද අධිකරණය මගින් දන්වා තිබෙනවා. මන්යාටා කලින් විවාහ වී සිටි රෙහ්මාන් විසින් බන්ද්‍රා මහේස්ත‍්‍රාත් අධිකරණය හමුවෙහි ද නඩුවක් පවරා තිබෙන බවත් පැවසෙනවා. එය සලකා බැලූ බන්ද්‍රා මහේස්ත‍්‍රාත් අධිකරණය, සන්ජේ - මන්යාටා යුවළට එම අධිකරණය හමුවෙහි පෙනී සිටින්නටත් නියෝගයක් නිකුත් කර තිබෙන බවයි ආරංචි. රෙහ්මාන් තවමත් ප‍්‍රකාශ කර සිටින්නේ මන්යාටා තමා ගේ නීත්‍යනුකූල බිරිඳ බවයි.ඔහු දැන් පොලිස් අත්අඩංගුවෙහි පසුවෙනවා. බොලිවුඩ් පුරයේ නිළියක් සහ මෝස්තර නිරූපිකාවන් කිහිප දෙනෙකු ගේ ජංගම දුරකථනවලට අසභ්‍ය පණිවුඩ යැවීමේ චෝදනාව මතයි ඔහු අත්අඩංගුවට පත් ව සිටින්නේ.මේ අතර බොලිවුඩ් පුරයෙන් ලැබෙන තවත් ආරංචියකින් කියැවෙන්නේ, සන්ජේ සහ මන්යාටා ගේ විවාහය ලියාපදිංචි කළ කාර්යාලයට ඔවුන් දෙදෙනාගෙන් ඉල්ලීමක් ලැබී ඇති බවයි. ඒ තමන් ගේ විවාහ ලියාපදිංචිය අවලංගු කරන ලෙස දන්වමින් බවයි පැවසෙන්නෙ.මේ අවුල් වියවුල් මැද්දේ සන්ජේ ඉන්දීය ශ්‍රේෂ්ඨාධිකරණය වෙතට ද ඉල්ලීමක් ඉදිරිපත් කර තිබෙනවා. ඔහු එමගින් ඉල්ලා සිටින්නේ චිත‍්‍රපට රූපගත කිරිමක් සඳහා විදේශයකට යෑමට ඉඩ ලබා දෙන ලෙසයි.තම නීතිඥයා වන හරි ශන්කර් මගින් කරන ලද මේ ඉල්ලීමෙන් සන්ජේ බලාපොරොත්තු වන්නේ තමා ගේ විදේශ ගමන් බලපත‍්‍රය ද ආපසු ලබා ගැනීමයි. මුම්බායි නගරයේ සිදු වූ බෝම්බ පිපිරීමේ සිද්ධියට සම්බන්ධ යැයි චෝදනා ලද සන්ජේ, සිර දඬුවම් විඳී වග ඔබට මතක ඇති. සිර ගත වූ ඒ මොහොතේ දී ඔහු සතු විදේශ ගමන් බලපත‍්‍රය අධිකරණය භාරයට ගැනුණා. සන්ජේ ආයාචනය කර සිටින්නේ මේ විදේශ ගමන් බලපත‍්‍රය ලබා දෙන්න කියලයි. ඒ වුණත් සන්ජේ ගේ ආයාචනයට අනුව ඔහු ගේ විදේශ ගමන් බලපත‍්‍රය ඔහු වෙත ලැබී නැහැ.මේ චිත‍්‍රපට රූපගත කිරීම සඳහා විදෙස්ගත වීමට අවසර ලබා දෙන්නැ යි චිත‍්‍රපට නිෂ්පාදකවරයෙකු වන සමීර් හින්ගෝරා ද ඉල්ලීමක් කර තිබුණා. ඔහු ද, මුම්බායි බෝම්බ පිපිරීමට චෝදනා ලබා සිරගත වී නිදහස් වූ අයෙක්. ඔහු ගේ ඉල්ලීම ද අධිකරණය ප‍්‍රතික්‍ෂේප කර තිබෙනවා.සුජීව තේවහෙට්ටිගේ    </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=av08032312</link>
    <topic>භච්චන් ගේ මව නැති සොවින් මෙදා ‘හෝලි’ නැහැ</topic>
    <author/>
    <content>ගුවනින් මතුවූ හඬක් අසංගපිඹුරකු ගේ උණුහුමට ළංවූ දරුවෙක්60 පැන්නත් ලෙඩක් නැතිව ඉන්න පුළුවන්කල එළියටතරුණ දරුවන් ඇස් ඇරගෙන ඉන්න ඕන කාලයක් මේකහවසට පායා“සංගීතය නිසා ජීවිතයේ හැම දුකක් ම ඉවසා ගත්තා”දරු සුරතල් බලන නිමන්ති කලකට පසු පුංචි තිරෙන්ඉතිං කොහොමද?ඇත්ත නැත්තඅලුත් මනමාලි සමඟ සන්ජේ උසාවි කැඳවයිභච්චන් ගේ මව නැති සොවින් මෙදා ‘හෝලි’ නැහැ“මට ටෙලි නාට්‍ය කිහිපයකටම ආරාධනා ආවා”පරම්පරා පහක පවුල් සබඳතා ගැන කියන 'සද්ගුණාකාරය'ඔබාමා ගේ ගුණ ගැයෙන ගීයක්බොලිවුඩයේ ‘බිග් බී’ හෙවත් සුපිරි නළු අම්තාබ් භච්චන් ගේ මෑණියන් වූ තේජි භච්චන් මහත්මිය දීර්ඝ කාලයක් තිස්සේ රෝගීව පසු වී මෑතක දී සදහට ම දෙනෙත් පියා ගත්තා. කෙතරම් වයෝවෘද්ධව සිටියත්, කෙතරම් කාලයක් අසනීපයෙන් පසු වී අභාවයට පත් වූවත් භච්චන් පවුලේ සියලු ම දෙනා මේ මෑණියන් ගේ, නැන්දනිය ගේ සහ මිත්තනිය ගේ සමුගැන්ම සිහිපත් කරන්නේ දැඩි කනගාටුවකිනුයි.මේ අභාවය නිසා මේ වසරේ හෝලි උත්සවය සැමරීමෙන් වැළකී සිටින්නට භච්චන් පවුල තීරණය කරලා. අභිෂේක් සහ ඓශ්වර්යා ගේ විවාහයෙන් පසුව එළැඹෙන මුල් ම හෝලි උත්සවය මෙය වුණත් මෙවර ඒ වෙනුවෙන් භච්චන්ලා ගේ නිවසෙහි කිසිදු උත්සවයක් පැවැත්වෙන්නේ නැතිලු.”මගේ නැන්දම්මා නැතිවුණේ මේ අවුරුද්දේදියි. ඉතින් අපිට බැහැ, හෝලි උත්සවය සමරන්න.ඒ වෙනුවෙන් පවත්වන කිසිම සාදයකටවත් අපේ පවුලෙ කිසිම කෙනෙක් සහභාගි වෙන්නෙත් නැහැ” අම්තාබ් භච්චන් ගේ බිරිඳ ජායා භච්චන් පසුගිය දා මාධ්‍යවේදීන් කිහිප දෙනෙකු සමඟ කතා බහ කරමින් සිටිද්දියි එලෙස පවසා තිබුණේ.මේ කතාබහේ දී එක් මාධ්‍යවේදියෙක් ඇයගෙන් මෙහෙම ඇසුවා. ‘තවමත් ඔබේ සැමියාට එදා වගේ ම අදත් ආදරය, ගෞරවය පුදනවා ද?’ජයා ඒ පැනයට මෙහෙම උත්තර දුන්නා...”නැතුව? අම්තාබ්ට විතරක් නෙමෙයි, මගේ දරුවන්ට, මගේ බෑණා (නිඛිල් නන්දා)ට ලේලිය (ඓශ්වර්යා)ට මගේ දුව ගේ දරුවන් (අගස්ත්‍යා සහ නව්‍යා නවේලි) දෙදෙනාට මම ගොඩක් ආදරෙයි. කොටින් ම මගේ මුළු පවුලට ම මුළු හිතින් ම ආදරෙයි.”ජයා භච්චන් වසර කිහිපයකින් බොලිවුඩ් සිනමා පටයක රඟපෑවේ නැහැ. ළඟ දී ම ඇය ගේ රඟපෑම් ඇතුළත් අලුත් ම චිත‍්‍රපටයක් තිරගත වීමට නියමිතයි. “ලව් සෝන්ග්ස් යස්ටර් ඩේ, ටුඩේ ඇන්ඩ් ටුමෝරෝ” නම් වන මෙය ප‍්‍රවීණ මාධ්‍යවේදියෙකු සහ කවියෙකු වන ජයාබ‍්‍රාටෝ චැටර්ජි ගේ කතාවක් අනුව නිම වී ඇති සිනමා පටයක්.   </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=av08032313</link>
    <topic>“මට ටෙලි නාට්‍ය කිහිපයකටම ආරාධනා ආවා”</topic>
    <author/>
    <content>ගුවනින් මතුවූ හඬක් අසංගපිඹුරකු ගේ උණුහුමට ළංවූ දරුවෙක්60 පැන්නත් ලෙඩක් නැතිව ඉන්න පුළුවන්කල එළියටතරුණ දරුවන් ඇස් ඇරගෙන ඉන්න ඕන කාලයක් මේකහවසට පායා“සංගීතය නිසා ජීවිතයේ හැම දුකක් ම ඉවසා ගත්තා”දරු සුරතල් බලන නිමන්ති කලකට පසු පුංචි තිරෙන්ඉතිං කොහොමද?ඇත්ත නැත්තඅලුත් මනමාලි සමඟ සන්ජේ උසාවි කැඳවයිභච්චන් ගේ මව නැති සොවින් මෙදා ‘හෝලි’ නැහැ“මට ටෙලි නාට්‍ය කිහිපයකටම ආරාධනා ආවා”පරම්පරා පහක පවුල් සබඳතා ගැන කියන 'සද්ගුණාකාරය'ඔබාමා ගේ ගුණ ගැයෙන ගීයක්මෙතෙක් කතාවචංචලාට ප‍්‍රකට ටෙලිනාට්‍ය නිෂ්පාදිකාවක වන අනුලා සිරිවර්ධන මැතිනිය මුණ ගැසෙන්නේ මව සමඟ බෝධි පූජාවකට පන්සලට ගිය විට ය.අනුලාගේ එකම පුතා අනුප් එදින මුහුරත් උත්සවයේ කැසටය තුළින් චංචලාගේ රුව දකී. ඒ රුවට වශී වන ඔහු චංචලා මුණගැසීමට පන්සල අසල රැක සිටී.මේ අතර රැකියා විරහිත තරුණ විරෝධතා පෙළපාලියකදී පහර කෑමට ලක්වන චංචලා රෝහල් ගත වන අතර, රූපවාහිනිය තුළින් එම සිද්ධිය ප‍්‍රචාරය කිරීම නිසා ඇය වඩාත් ප‍්‍රසිද්ධියට පත්වෙයි.ම් පිළිබඳව දැනගන්නා අනුප් රෝහලට ගොස් ඇය හමුවන අතර දෙදෙනා අතර හිතවත්කමක් ගොඩනැඟෙයි. දුරකතනයෙන් නිතර කතා කිරීමත්, නිතර හමුවීමත් නිසා මේ දෙදෙනා සිතින් වඩාත් ළංවෙයි. රැකියාවක් නොමැති කමින් පීඩා විඳින චංචලාට අනුප්ගේ මිතුරකුගේ ගුවන් විදුලියක පුහුණුවීමට අවස්ථාව සැලසෙයි.චංචලා සතුටට පත්වූයේ නාට්‍යයේ දෙබස් කැවීම පිළිබඳව සැම දෙනාම අගේ කළ හෙයිනි. ඉකුත් දින රැයේ ප‍්‍රදර්ශනය වූ දැන්වීම දැක ගන්ට නොලැබුණේ නිවෙසේ රූපවාහිනියක් නැති හෙයිනි. ගෙවීමේ පදනම මත රූපවාහිනියක් ගැනීමට වත් අප්පච්චිගේ තදබල උනන්දුවක් නොවීය.ගෙදර රූපවාහිනියක් නැති බව කෙනෙකුට පැවැසිය නොහැක.දැඩි කල්පනාවකට මැදිවූයේ කරන දෙයක් තේරුම් ගැනීමට නොහැකිව ය. වරෙක සිය අසරණකම ගැන දැඩි වේදනාවක් ඇතිවේ.“චංචලා පොඩි ප‍්‍රශ්නයක් අහන්ට තියෙනවා”“අහන්න” ඈ පහත් හඩින් කෙඳිරුවාය.“ඇයි දුකින් වගේ. මොනවත් ප‍්‍රශ්නයක් ද?”“නෑ මුකුත් නෑ” ඇය හිස වැනුවා ය.“එහෙම නම් කෑම කමු”ඇගේ මුහුණේ වෙනස හඳුනා ගැනීමට දැන් පුළුවන. පොඩි දේකින් සසලවන ලස්සන ගැහැනු කමක් ඇය සතුව තිබුණි. කැන්ටිමෙන් පිටතට පැමිණි ඔහු රියැදුරාට ඇමතුමක් ගත්තේ ය.“රත්නපාල අරක කළාද?”“ඔව් සර්. වැඩේ නියමෙට දුන්නා”මම ඒක චංචලා මිස්ගෙ ගෙදර ගිහින් හයි කරලා ආවා.”“ඇහුවොත් අලුත් කෑල්ල හම්බවෙලා දැම්මා කියන්න.”අනුප් ඇය හා කතා කළේ නැත. සිතේ මොනව හරි දෙයක් ඇත්නම් එය සුව වනු ඇත. හඬ කැවීම් වලට අමතරව වෙනත් රඟපෑම් සඳහා ආරාධනා ආවත් ඔහු චංචලාව යැව්වේ නැත. එසේ කළා නම් අම්මා ඇය හඳුනා ගනු ඇත. වෙනදා කොච්චර සල්ලාපයේ යෙදෙනවාද?“ඇයි මේ කතා කරන්නෙ නැත්තෙ?” චංචලා ඇසුවා ය.“මම මේ කතා කරන්නෙ.”“නෑ... නෑ... මොකක් හරි ප‍්‍රශ්නයක් තියෙනවා.”“මම ඉස්සෙල්ලා කතා නොකළ හින්දා නේද?”“නෑ... නෑ... ඒ නිසා නෙමේ.”“මා දන්නවා මේ හැමටම හේතුව. බයවෙන්න එපා. ඔයාට පිටින් මගේ ජිවිතය ගැන තීරණයක් ගන්නෙ නෑ.”ඔහු පිළිතුරක් දුන්නේ නැත.“ඒක වැරැදි අදහසක්. ඔයාගෙ ජීවිතයේ දියුණුවට ඔයා කැමති තීරණයක් ගන්ට පුළුවන් මම මතුකළේ ඔයා සතු දක්ෂතාවය විතරයි.“මට ටෙලිනාට්‍යය කීපයකටම ආරාධනා ආවා මම බැහැයි කිව්වා.”“ඇයි බැහැයි කිව්වෙ. මම දන්නවා හේතුව ඔයාට පෞද්ගලික ජීවිතයේ දී ඕනෑම තීරණයක් ගන්ට අයිතියක් තියෙනව.”“මට දැන් පෞද්ගලික ජීවිතයක් නෑ. මම දැන් අයිති වෙන කෙනෙකුටයි.”“මම දන්න කෙනෙක් ද?”“මේ කලබලයෙන් පෙන්වන්ට බෑ එයා උතුම් මිනිහෙක්.”“විහිළු නෙමේ. මා නිසා ලැබෙන අවස්ථා නැති කරගන්ට එපා. කවදා හෝ ඔයා සම්මානනීය නිළියක් වේවි.”“අද මොකද මේ වෙලා තියෙන්නෙ.”“රණ මයුර, ටෂ්නන්, වාගේ ෆිල්ම් ෆෙස්ටිවල් වලට යන හැටි මට පේනවා වගේ?”“බය වෙන්ට එපා ඔයා දමල යන ගමනක් මට නෑ.”ඔයා මට අහිමි වුණොත් මම තනියම ඉන්නෙ කොහොමද කියලයි මම කල්පනා කරන්නෙ.”“ඕවා කියන්ට ආවොත් මම මීට පස්සෙ රස්සාවට එන්නෙ නෑ.”ඇය කතා කළේ හැඬුම් මුසුවය.සැඳෑ වනතෙක් හඬ කැවීම් කටයුතුවල නිරත වූයේ වාර්තා වැඩසටහනක කථනය කිරීමට තිබූ බැවිනි. එම වාර්තා වැඩසටහනේ තිබුණ කාන්තා වැඩසටහන සඳහා හොඳ මිලක් ඇයට ලැබුණි.“යමු කැෂියර් ගාවට. මට පේමන්ට් එකක් තියෙනවා.”“එහෙනම් අද ජය පාටයි. පාටියක් දාමු ද?”“පාටියක් නෙවේ. මේ කිසිවක් අපට අයිති නෑ. ඔක්කොම අයිති අනුප්ටයි.”“ඉස්සෙල්ලත් කිව්වෙ ඒක තමා. මම තෝරා ගත්තෙ හොයා ගත්තෙ ඔයා ළඟ තියෙන වටිනා දේ විතරයි. ඒක අයිති ඔයාටයි.”ඇය පිළිතුරක් නොදී සිටියා ය.“ඔෆිස් ට‍්‍රාන්ස් පෝර්ට් ඕනෑ නෑ. අපි පාරේ බස් එකක යමු” හෙතෙම යෝජනා කළේ ය.“දෙවියනේ... ඒවගෙ පව් වැඩක් කරන්ට අනුබල දෙන්ට මට බෑ. බස් එකේ යන අය ඔයාව අඳුනනවා.“අපි සාමාන්‍ය ජනතාව අතුරින් නැගුණ අය. බස් කෝච්චි කෝවත් අපට හුරුයි.කාර්යාල රථයට පිවිස ඈ අනුප්ගේ අතින් අල්ලා ගත්තා ය.“රත්නපාල ටීවී එක ගෙනිච්චද දන්නෙ නෑ.”“අද රත්නපාලගෙ ඕෆ්ඩේ එක කිව්වා. සමහර විට ගෙනියන්ට ඇති.”“දැන් මේ අපේ ජාතියෙ ටීවී වල කෑලි නැහැයි කිව්වා. අලුත් කෑල්ලක් ලැබුණිද දන්නෙ නෑ.”“ගාණක් වැඩිපුර දුන්නා නම් හරි. ශාන්ත අපි එදා ගත්ත තැනින් වෙජිටබල් ෆ‍්‍රයිඩ් රයිස් තුනක් ගන්ට ඕනෑ.”“එතකොට ඔයාට ගන්නෙ නැද්ද?”“මේ දවස්වල කෑම නාස්ති කරන්ට හොඳ නෑ. මට එකක් ලැබෙනවා. ශාන්ත... බිත්තරවත් දාන්නෙ නැතිව තෙල් අඩු ෆ‍්‍රයිඩ් රයිස් තුනක් ගේන්න” ඔහු රියදුරා අත මුදල් නෝට්ටුව තබමින් කීවේය.“මේ වැඩේට නම් මම කැමති නෑ. මෙන්න මේ සල්ලි ශාන්ත මේ සල්ලි ගන්න”“දැන් ශාන්ත සල්ලි ගන්න එකක් නෑ. ඔයා සල්ලි එක්කරල මට පස්සෙ දෙන්න.”“ඇයි මට වියදම් කරන්න දවසක් දෙන්නෙ නැත්ත මම තරහම තරහයි.”“දවසක් නෙමේ හැමදාම වියදම් කරන්න දෙන්නම්. ඔයා රඟපාල එනකල් මම දරුවා බලාගෙන ඉන්නම්.”“හිතේ තියෙන දේවල්” ඇය මෘදු ලෙස පහරක් ගැසුවා ය.නිවස අසලින් බසින තෙක් ම සිටියේ ඔහුගේ උරේ හිස හොවා ගෙන ය.“ටෙලිවිෂන් එක දාල.”“එහෙනම් අඩු පාඩුකම් ඔයා බලන්න.”“හෙට එන්න. ඇය ඔහුගේ අත මුහුණට තදකර රථයෙන් බසිමින් කීවා ය. රථය අඳුරේ නොපෙනී යනතෙක් බලා සිටි චංචලා ආපසු හැරුණා ය.“මෙන්න කෑම”“අපරාදෙනෙ දුව කීයද?”“මට සල්ලි ගෙවන්න දුන්නෙ නෑ අම්මා.”“ඇයි සල්ලි ගෙවන්ට දුන්නෙ. ආ... දුව මෙහෙ එන්න බලන්න මේක අපේ ටීවී එකද බලන්න.” අමරා දුව කැඳවාගෙන නිවෙස තුළට ගියා ය.“මේ බලන්න දුව ටීවී එක”“නියමෙට කලර්ස් තියෙනවනෙ. අපේ ටීවී එක කවදාවත් මේ විදිහට තිබුණෙ නෑ.”“මට මේවා තේරෙන්නෙ නෑ. අනුප් තමයි බිල ගත්තෙ.”අම්මා ඕනෑ කමින් තමා දෙස බලනු චංචලා දුටුවා ය. කඩිනමින් කාමරයට දුව ගොස් ඇඳුම් මාරු කරගෙන දුව ආවේ හඬ කවන ලද නාට්‍ය නැරඹීම සඳහා ය.* * * * * * * * * * * * * * * * * *අනුලා මැතිනිය නියමිත වෙලාවට පැමිණ අසුන් ගත්තා ය. දැනටමත් මෙම නාට්‍යය පිළිබඳව හොඳ ප‍්‍රතිචාරයක් ලැබ තිබුණි. දෙබස් කවන ශිල්පීන් ගේ නම් සඳහන් වුණි.කතාව රචනා කර ඇති තැනැත්තා පිළිබඳව සටහන් නොවුණත් එය ලෙස්ලිගේ කතාවක් බවට වෙනත් කෙනෙකු ගෙන් විමසීමට අවශ්‍ය නැත.කතාවේ ප‍්‍රධාන චරිතය විය හැකි චරිතයට කටහඬ දී ඇත්තේ අනුප් ය.“කවුද පුතා එක්ක ඉන්න ගර්ල්. ඩ‍්‍රාමා කරන ගර්ල් නෙමේ නේද?”“නෑ අම්මා මේ අලුත් ළමයෙක්”ම්... හොඳට කරනවා... හොඳ අනාගතයක් තියෙනව... අපේ යුනිට් එකට එන්න කැමතිද අහන්න.”ලබන සතියට... </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=av08032314</link>
    <topic>පරම්පරා පහක පවුල් සබඳතා ගැන කියන 'සද්ගුණාකාරය'</topic>
    <author>හේමාලි විජේරත්න</author>
    <content>ගුවනින් මතුවූ හඬක් අසංගපිඹුරකු ගේ උණුහුමට ළංවූ දරුවෙක්60 පැන්නත් ලෙඩක් නැතිව ඉන්න පුළුවන්කල එළියටතරුණ දරුවන් ඇස් ඇරගෙන ඉන්න ඕන කාලයක් මේකහවසට පායා“සංගීතය නිසා ජීවිතයේ හැම දුකක් ම ඉවසා ගත්තා”දරු සුරතල් බලන නිමන්ති කලකට පසු පුංචි තිරෙන්ඉතිං කොහොමද?ඇත්ත නැත්තඅලුත් මනමාලි සමඟ සන්ජේ උසාවි කැඳවයිභච්චන් ගේ මව නැති සොවින් මෙදා ‘හෝලි’ නැහැ“මට ටෙලි නාට්‍ය කිහිපයකටම ආරාධනා ආවා”පරම්පරා පහක පවුල් සබඳතා ගැන කියන 'සද්ගුණාකාරය'ඔබාමා ගේ ගුණ ගැයෙන ගීයක්සරස්වතී වාගේ බැලුම් හෙලනවා කවියක් වී මට කවි ලියවනවා සවියක් වී මට වාරු දෙවනවා එළියක් වී මගෙ පපුවේ දිදුලනවාලියන මහත්තයට රෝස නෝනා පේන්නෙ හරියට කවියක් වගේ. රෝස නෝන ගේ ආදරේ හද පුරා දවට ගත්ත ලියන මහත්තයා ඈ වෙනුවෙන් අපූරු කවි පද බඳිනවා.දරුවෝ හතර දෙනකුත් ඉන්න තමන් වගේ වියපත් මිනිසකුට ආදරේ කරමින් යුග දිවි ගමන් ආපු තරුණ රෝස නෝනට තමන් කොයි තරම් ආදරේ විය යුතුද කියලා ලියන මහත්තයට හිතා ගන්නවත් බෑ.රෝස නෝනත් ලියන මහත්තයත් එක්ක දීග කන්න ආවේ එක හිතින්මයි. ලියන මහත්තයාගේ දරුවෝ හතර දෙනාට රෝස නෝනා ආදරණීය අම්ම කෙනෙක් වුණා. ඒ විතරක් නොවෙයි ලියන මහත්තයටත් හොඳ බිරිඳක් වුණා.රෝස නෝනට ඇති ආදරේ ලියන මහත්තය කවියෙන් කියනවා.'ළමා පැටව් මැද දඟකෙළි ගතියයි ගසේ නැඟ මස් රඹුටන් කඩතෙයි වරදක් කළ වග හිතකත් නැතුවයි රන්කඳ ආයිත් ගස් නොගියොත් යහතියි'ලියන මහත්තයාගේ ආදරේ පිරුණු කවිවලට කවියෙන් උත්තර දෙන්න රෝස නෝනා දන්නෙ නෑ. ඒත් එක දවසක් අමාරුවෙන් ඇයත් කවියක් ගැට ගහ ගත්තා.'පව් ගැන හිතා කිව් දේ නො අසා උන්නා වද කළ නමුත් රා කට්ටක් නොම බීවා කවි නොකියන හින්දා වගපල කීවා කවි කම නැති එක අඩුවක් වූවා'"යකෝ ඔය කියවෙන්නේ කවි! ඕන් ඕක තමයි ගෑනු හිත කියන්නේ.ඉස් ඉස්සරලම රෝස නෝනා ලියන මහත්තයට කවි කියන කොට ලියන මහත්තයට සතුට දරා ගන්න බැරි වුණා.ඉතින් මේ රෝස නෝනත්, ලියන මහත්තයත් තවත් බොහෝ චරිතත් දැන් අපේ ආලින්දයට පැමිණෙනවා. සෑම ඉරු දිනකම රාති‍්‍ර 8.30 ට ස්වර්ණවාහිනියෙන්. ඒ අශෝක අතාවුදහෙට්ටි අධ්‍යක්ෂණය කළ වසන්ති චතුරානි නිෂ්පාදනය කළ 'සද්ගුණාකාරය' නාට්‍යයත් සමඟින්.මෙහි තොරතුරු රැගෙන එන්නට පසුගියදා අපි එහි නිෂ්පාදකවරිය වූ ප‍්‍රවීණ රංගන ශිල්පිණී වසන්ති චතුරානි මුණ ගැසුණා.'සද්ගුණාකාරය' කියන්නේ මගේ හතරවැනි ටෙලිනාට්‍ය නිෂ්පාදනය. මීට කලින් මම නිෂ්පාදනය කළ ටෙලිනාට්‍ය තුනම අධ්‍යක්ෂණය කළේ පෙ‍්‍ර්මකුමාර ජයවර්ධන. ඊළඟ නිෂ්පාදනයට එත්දී මට හිතුණා වෙනසකටත් එක්ක වෙන අධ්‍යක්ෂවරයෙක් එක්ක වැඩ කරන්න.ඔය අතරතුරදී මට මතකයට ආව කාලයක් තිස්සේ සහාය අධ්‍යක්ෂවරයෙකු ලෙස වැඩ කරමින් අත්දැකීම් රාශියක් ලබා ඇති අශෝක අතාවුදහෙට්ටි. ඔහුත් එක්ක වැඩ කරන්න හිතුවා. අපි හොඳ කතාන්දරයක් හොයමින් හිටියා නාට්‍යය කරන්න. ඔය අතර දවසක් මට චන්ද්‍රා කළුආරච්චි දුරකථනයෙන් කතා කර කර ඉන්නකොට ඇහුවා සුනේත‍්‍රා රාජකරුණානායකගේ 'සද්ගුණාකාරය' නවකතාව කියවල තියෙනවද කියලා. ඒක හරිම ලස්සනයි කිව් නිසා මමත් පොත අරගෙන කියෙව්වා. අශෝකටත් පොත පෙන්නුවම ඔහුත් කැමති වුණා. ඊට පස්සෙ අපි දෙන්නම සුනේත‍්‍රා මුණ ගැසිලා එයින් ටෙලිනාට්‍යයක් කරමුද ඇහුවම ඇයත් කැමති වුණා. ඊට පස්සෙ එහි තිර පිටපත ලියන්න අපි සුනේත‍්‍රාටම බාර කළා.'සද්ගුණාකාරය' කියන්නේ එක්දාස් අටසිය ගණන්වලින් පටන් ගෙන පරම්පරා කිහිපයක් ඔස්සේ දිවෙන සබරගමු පළාතේ ගැමි දිවියේ විවිධ සමාජ පරිවර්තන පෙන්නුම් කරන නවකතාවක්. මෙම නවකතාව තවදුරටත් වර්ධනය කර 1990 දශකය දක්වාම මේ පරම්පරාව රැගෙන එන ආකාරයට ටෙලිනාට්‍ය තිරපිටපත සකස් කරන්නට එහි තිර පිටපත් රචිකාවිය සැළසුම් කළා. ඒ අනුව නිර්මාණය වූ 'සද්ගුණාකාරය' ටෙලිනාට්‍යයයි අපි මේ දිනවල නරඹන්නේ. පරම්පරා පහකින් යුත් පවුල් සබඳතා පෙන්නුම් කිරීමට මේ සඳහා අති විශාල නළු නිළි කැලක් යොදා ගැනීමටත් විවිධ යුගයන් සඳහා ඇඳුම් පැළඳුම් පසුතල සඳහා විශාල මුදලක් සහ කාලයත්, ශ‍්‍රමයත් මේ නිර්මාණය සඳහා වැය වෙලා.'සද්ගුණාකාරය' සඳහා විශාල නිෂ්පාදන පිරිවැයක් මට දරන්න සිදු වුණා. නමුත් ඉතාම දුර්ලභ ගණයේ වටිනා නිර්මාණයක්. සුදුසුම අයුරින් පෙ‍්‍ර්ක්ෂකයන්ට ලබාදීම තමයි මගේ අරමුණ වුණේ.මෙහි චරිත සඳහා නළු නිළියන් විශාල පිරිසක් මමයි, අශෝකයි සුනේත‍්‍රායි තුන්දෙනාම එකතු වෙලයි තෝර ගත්තේ. ඒ ඒ චරිතයට සුදුසු හොඳම කෙනා තෝරා ගැනීම තමයි අපේ අරමුණ වුණේ.ඒ අනුව නළු නිළියන් 40 ට ආසන්න ප‍්‍රමාණයක් මේ නාට්‍යයට දායක වෙනවා. මේ නාට්‍යයේ රෝස නෝනගේ මුල් කාලය සඳහා නිළියක් අපි තෝර ගත්තේ පුවත්පතේ දැන්වීමක් පළ කරල. ඒ නිසා අලුත්ම නිළියකුත් මේ ටෙලිනාට්‍යයෙන් දොරට වඩිනවා.මම කරපු අනික් නිර්මාණ තුනටම වඩා මේක මට ලොකු අභියෝගයක් වුණා. නමුත් නිෂ්පාදන කටයුත්ත සඳහා ඒ ඒ අංශයට වගකීමක් දැරිය හැකි පිරිසක් මා එක්ක හිටිය නිසා හොඳින් හැම දේම කර ගන්න පුළුවන් වුණා. විශාල නළු නිළි ප‍්‍රමාණයක් දායක කර ගත්තට ඒ හැම දෙනකුගේම වෘත්තීය ගෞරවය ආරක්ෂා කරන්න මම පරිස්සම් වුණා. මගේ නිර්මාණයට දායක වූ සැම දෙනාටම අලුත්ද පරණ ද කියලා නෑ සැලකුවේ එකම විදිහට."'සද්ගුණාකාරය' රූගත කිරීම් සිදුකර ඇත්තේ කුරුණෑගල, සල්ගල, කිතුල්ගල වැනි ප‍්‍රදේශ අවට ගැමි පරිසරයන්හිදී. මේ සමස්ත නිර්මාණයේ (ෂූටින්) රූගත කිරීම් සඳහා ගත වී ඇත්තේ දින 73 ක්.මේ දින 73 න් දින දෙකක හෝ තුනක නිවාඩුවක් පමණක් රැගෙන මේ නිර්මාණය නියමිත වේලාවට අවසන් කරන්න දායක වෙලා. සද්ගුණාකාරය ටෙලි නාට්‍යයේ කවිකාර ලියන මහත්තයා වූයේ ප‍්‍රවීණ නළු ශී‍්‍රයන්ත මෙන්ඩිස්. ඔහු මේ ටෙලිනාට්‍ය රූගත කිරීමේදී සිදු වූ අත්දැකීම් පිළිබඳ කතා කරන්නට අපත් සමඟ එක්වූවා.'කවිකාර ලියන මහත්තයාගේ චරිතය බොහොම අහිංසක ගැමියකුගේ චරිතයක්. ඔහු හවසට රා කට්ටක් එහෙම බීලා රෝස නෝනට කවි කියනවා. මේ චරිතය රඟපාද්දී මට මතකයට ආවේ මගේ තාත්තා. ඒ මොකද මට මතකයි ඔහුත් හවස් වරුවට බොහොම උස් ස්වරයෙන් කවි කියනවා. මේ ටෙලි නාට්‍යයේ තිබුණු කවිවල රසයට මම ම ඒවා ගායනා කළා.සද්ගුණාකාරය බොහොම ග‍්‍රාමීය ප‍්‍රදේශවල තමයි රූගත කළේ. මට මතකයි අපි කිතුල්ගල රූගත කිරීම් කළ ස්ථානයක තිබුණේ ස්වභාවික ගලින් හැදුණු ගල් පාලමක්. ඒකෙන් මිනිස්සු එගොඩ මෙගොඩ ගියා. අපිත් එක්ක රූගතකිරීම් වලට සම්බන්ධ වුණා ටොම් කියලා සුදු ජාතිකයෙක්. මේ ග‍්‍රාමීය පරිසරයේ දුෂ්කරත්වය සමඟ අපි හිතුවා ඔහුට මේකට අනුගත වෙන්නට බැරි වෙයි කියලා.නමුත් පස්සෙ පස්සෙ ටොම් අපි වගේම මිරිස් කන්න පටන් ගත්තා. බත්, මාළු, පාන් ආදිය රහ කර කර කන්න පුරුදු වුණා. එක දවසක් මට මතකයි ඔහු කජු කන්න ආස හිතිලා ලොකු කජු මුලක් අරගෙන ආවා ලොකේෂන් එකට.ටොම් විතරක් නොවෙයි අපේ අයත් කජු කන්න රුසියෝනේ. අන්තිමට වුණේ කජු ටික අපි කාලා ටොම්ට බත් කන්න වෙච්ච එකයි.කොහොම වුණත් සද්ගුණාකාරය කියන්නේ මගේ ජීවිතේ සුන්දර අත්දැකීම් රාශියක් ඇති, මම කැමැත්තෙන්ම වැඩ කරපු ටෙලි නාට්‍යයක්. අනිත් පැත්තෙන් ඉතාම කරුණාබරව ශිල්පීන්ට සියලු යුතුකම් ඉටු කරපු නිෂ්පාදකවරියක් වසන්ති චතුරානි කියන්නේ."මේ ටෙලි නාට්‍යයේ රෝස නෝන නම් වූ ප‍්‍රධාන චරිතය වසන්ති චතුරානි රඟන අතර ලියන මහත්තයා ලෙස ශි‍්‍රයන්ත මෙන්ඩිස් රඟයි. සිරිල් වික‍්‍රමගේ, නීටා ප‍්‍රනාන්දු, ක්ලීටස් මෙන්ඩිස්, චාන්දනී, සෙනෙවිරත්න, ජයනි සේනානායක ලක්ෂ්මන් මෙන්ඩිස්, ජනක කුඹුකගේ අනුලා බුලත්සිංහල, මිල්ටන් පෙරේරා, ලයනල් වික‍්‍රම පි‍්‍රයංකර රත්නායක, නෙතලි නානායක්කාර, නලින් ප‍්‍රදීප් උඩුවෙල, නිමන්ති පෝරගේ, නීල් අලස්, කුවින්ටස් වීරකෝන්, එඩ්වඩ් ගුණවර්ධන, දීපානි සිල්වා, මාලි ජයවීරගේ, රුක්මාල් ඬ;ර¤ෂ්, වසන්ත කොටුවැල්ල, ගිහාන් ප‍්‍රනාන්දු, ඩබ්ලිව්. ජයසිරි, සුජානි මේනකා, නයනා හෙට්ටිආරච්චි, ලක්ෂ්මි දමයන්ති, කපිල සිගේරා, විශ්වජිත් ගුණසේකර, වික්ටර් රාමනායක, සෝමසිරි කොළඹගේ, ස්වර්ණා රත්නායක, නිර්ධා උයන්හේවා, වසන්ති රංවල, නිලූප දිල්ෂාන්, සැනට් දික්කුඹුර, මල්කාන්ති ජයසිංහ, ගාමිණී විජේසිංහ, නීතා සමරනායක, හිමසල් ලියනගේ, ඉරෝෂිණී ලංකාතිලක, නිලුක්ෂි පි‍්‍රයන්ති, තනූජා දිල්හානි, ඩැරන් කෝල්ස අයන් බූන්ටා හෙල්ම්, ඩිමිලා කිරන් ලෝවා, මේ සඳහා රංගනයෙන් එක්වේ.අශෝක අතාවුද හෙට්ටි ගේ ප‍්‍රථම ටෙලිනාට්‍ය අධ්‍යක්ෂණය වන 'සද්ගුණාකාරය' සඳහා කැමරාකරණයෙන් චන්දන ජයසිංහ, වේෂ නිරූපණයෙන් නලීන් පෙ‍්‍ර්මතිලක, කලා අධ්‍යක්ෂණයෙන් මනෝජ් වික‍්‍රමසිංහ, සංගීතයෙන් නවරත්න ගමගේ, සහාය අධ්‍යක්ෂණයෙන් රවීන්ද්‍ර තන්ති‍්‍රගේ සහ වර්නන් අබේසිංහ නිෂ්පාදන කළමනාකරණයෙන්, නිමල් විජේසිරි එක්වේ.හේමාලි විජේරත්න</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=av08032315</link>
    <topic>ඔබාමා ගේ ගුණ ගැයෙන ගීයක්</topic>
    <author>වත්සලා ගමගේ</author>
    <content>ගුවනින් මතුවූ හඬක් අසංගපිඹුරකු ගේ උණුහුමට ළංවූ දරුවෙක්60 පැන්නත් ලෙඩක් නැතිව ඉන්න පුළුවන්කල එළියටතරුණ දරුවන් ඇස් ඇරගෙන ඉන්න ඕන කාලයක් මේකහවසට පායා“සංගීතය නිසා ජීවිතයේ හැම දුකක් ම ඉවසා ගත්තා”දරු සුරතල් බලන නිමන්ති කලකට පසු පුංචි තිරෙන්ඉතිං කොහොමද?ඇත්ත නැත්තඅලුත් මනමාලි සමඟ සන්ජේ උසාවි කැඳවයිභච්චන් ගේ මව නැති සොවින් මෙදා ‘හෝලි’ නැහැ“මට ටෙලි නාට්‍ය කිහිපයකටම ආරාධනා ආවා”පරම්පරා පහක පවුල් සබඳතා ගැන කියන 'සද්ගුණාකාරය'ඔබාමා ගේ ගුණ ගැයෙන ගීයක්ඇමෙරිකා ජනාධිපති ධූරය සඳහා තරග වැදී සිටින බැරැක් ඔබාමා මේ වන විට රැගේ සංගීත ලෝලීන් ගේ ද විශේෂ අවධානයක් දිනා ගනිමින් සිටී. මේ වෙනසට හේතු වී සිටින්නේ ජැමෙයිකා ගායක කොකෞ ටී ය.කෙකෞ ගේ සැබෑ නම කෙල්වින් ස්කොට් ය. බැරැක් ඔබාමා ගැන ගුණ වැයෙන මෙම ගීතය මේ සතියේ දී නිව්යෝර්ක් හි දී නිකුත් කරන බව ද ඔහු පවසයි.මනබඳනා ගී නිර්මාණය කොට 1980 දශකයේ දේශීය තරුවක් ව වැජඹුණු කොකෞ පවසන්නේ, වෙනසක් බලාපොරොත්තු වන තරුණ පාර්ශ්වය ඔබාමාට සහාය පළ කරන බව යි.මෙම ගීතයෙන් කියැවෙන්නේ, අමෙරිකානුවන් එකාවන් ව ඒකරාශි කිරීමට ඔබාමාට හැකියාව ඇති වග යි. එසේ ම එය පාට, පන්ති, වර්ග භේද හෝ හුදකලා ඇදහිල්ලක් මත සිදුකරන ඇගැයීමක් නොව අමෙරිකානුවන්ට අවශ්‍ය නව වෙනසක් වෙනුවෙන් ගැයුමක් බවත් කොකෞ මාධ්‍ය වෙත පවසා තිබේ.“බැරැක් විශිෂ්ටයි” කැරිබියන් දූපත්වල දෙවැනි මහා සංගීතඥයා වන කොකෞ ගේ පෞද්ගලික මතය එය යි.ජනප‍්‍රිය පොප් ගායිකා මැඩෝනාගේ හා සිනමා අධ්‍යක්ෂ ගයි රිච්ගේ පවුල් දිවිය දෙදරා ඇතැයි පැතිර ගිය කටකතාව මුසාවක් වී තිබේ. මැඩෝනාගේ ප‍්‍රකාශිකාව සඳහන් කරන්නේ ඔවුන් දෙපළ මේ වන විට ඉතා ප‍්‍රීතිමත් විවාහ දිවියක් ගත කරමින් සිටින බව යි.පසුගිය දිනවල මාධ්‍ය මඟින් මැඩෝනා හා රිච්ගේ විවාහය දෙදරා ගොස් ඇතැයි විවිධ වාර්තා පළ කොට තිබිණි. බි‍්‍රතාන්‍යයේ පළවන “ද සන්” පුවත්පතේ වෙබ් අඩවි ඕපාදූප තීරුවකින් “මැඩෝනාගේ විවාහය නූලකින් එල්ලී තිබේ” යනුවෙන් පුවතක් වාර්තා කර තිබීම ද එවැන්නකි.මැඩෝනා සිය ගී ඇල්බමයක ප‍්‍රචාරක කටයුතුª වෙනුවෙන් ඇමරිකාවේ කාලය ගතකිරීමත්, ඒ අතරතුර සිය සිනමා අධ්‍යක්ෂණ කටයුතු වෙනුවෙන් රිච් එංගලන්තයේ කාලය ගතකිරීමත් මේ කටකතාවලට හේතුවන්නට ඇතැ’යි මැඩෝනාගේ ප‍්‍රකාශිකාව වන ලීස් රොසෙන්බර්ග් පවසන්නීය.දෙදෙනා දෙපසට වී උන්නේ වෘත්තීයමය කටයුතු සඳහා විනා විවාහයේ ගැටලුවක් නිසා නොවේ යැ’යි ඈ පවසන්නීය. 39 හැවිරිදි රිච් හා 49 හැවිරිදි මැඩෝනා යුවළට සත්හැවිරිදි “රොකෝ” නමින් පුතකු ද වේ. මේ වනවිට ඔවුන් නැවතත් එංගලන්තයේ ලන්ඩන් නුවර සිය නිවහනට වී සුන්දර, සුපෙම්වත් දිවියක සුවඳ විඳින බව ද සැල වේ.මෙම වසරේ පැවැත්වෙන ඔලිම්පික් කී‍්‍රඩා උලෙළ නැරැඹීමට පැමිණෙන සංචාරකයන් වෙනුවෙන් පැන්ඩාවන් ප‍්‍රදර්ශන කටයුතු පුළුල් කිරීමට බීජිං සත්වෝද්‍යානය කටයුතු කරමින් සිටී. පැන්ඩාවන් ප‍්‍රදර්ශනය මේ වන විට එහි ආකර්ෂණීය ම අංගය වී ඇතැ'යි වාර්තා වේ.බීජිං සත්වෝද්‍යානය මේ වන විට අතිරේක පැන්ඩාවන් වෙනුවෙන් නවාතැන් හා අනෙකුත් පහසුකම් ලබා දීම මෙන් ම තර්ජනයට පත් යෝධ පැන්ඩාවන් ආරක්ෂා කරනු වස් කෞතුකාගාරයක් ඉදිකිරීම කෙරෙහි ද අවධානය යොමු කර තිබේ. මෙහිදී පැන්ඩාවන් ණයට ලබා ගැනීමට ද තවත් ප‍්‍රමාණයක් 'වෝලොන්ග්' යෝධ පැන්ඩා මධ්‍යස්ථානයෙන් ගිවිසුම්කාරව මිල දී ගැනීමට ද කටයුතු කෙරේ. ඒ අනුව යෝධ පැන්ඩාවන් 10 දෙනකු පමණ වෝලෝන්ග් මධ්‍යස්ථානයෙන් මිලදී ගෙන තිබේ.ලෝකයේ වැඩිපුර ම පැන්ඩාවන් ජනනය වන ස්ථානය ලෙස නම් දරා ඇත්තේ චීනයේ නිරිතදිග ෂික්බුහාන් පළාතයි. මෑත වර්ෂ කිහිපය තුළ පැන්ඩාවන් ජනනය වාර්තාගත ලෙස වැඩි වී තිබිණි. 2007 වසරේ මුල් මාස එකොළහ තුළ පැන්ඩාවන් 31 දෙනකු උපත ලැබූ අතර, 2006 දී එය 33 ක් විය.එමෙන් ම පසුගිය වසර දෙක මුළුල්ලේ වෝලෝන්ග් මධ්‍යස්ථානය කෘති‍්‍රම සිංචන හා තාක්ෂණ ක‍්‍රම මත යැපෙමින් පැන්ඩා උපත් රැසක් සිදු කරන ලදී. පසුගිය වසරේ නොවැම්බරය වන විට වෝලෝන්ග් මධ්‍යස්ථානයේ 128 දෙනකු ද ඇතුළත් ව චීනයේ සිටි යෝධ පැන්ඩාවන් ගණන 239 කි. ඒ හැරෙන්නට තවත් පැන්ඩාවන් 1590 දෙනකු කැලෑබද ව ජීවත් වන බවට ද ගණනය කර තිබේ. කෙසේ වුව ද ලෝකයේ වඳ වෙමින් යන සත්ව විශේෂයක් වන යෝධ පැන්ඩාවන් ලිංගිකමය වශයෙන් අලස සතකු බව ද කියැවේ.10,000 B C” කි‍්‍රයාදාම චිත‍්‍රපටය ආදායම් වාර්තා තබමින් ලොව පුරා ප‍්‍රදර්ශනය වෙමින් තිබේ. එය ප‍්‍රදර්ශනය වූ පළමු සතිය තුළ දී ඩොලර් මිලියන 61 ක ප‍්‍රවේශ පත‍්‍ර අලෙවි වී ඇති බව ද සඳහන් ය.අපේක්‍ෂා කළ තත්ත්වයට ළඟාවෙමින් උතුරු අමෙරිකාවේ සිනමා ශාලා 3400 ක දී ඩොලර් මිලියන 35.7 ක ඉහළ ආදායමක් ලබා ගැනීමට ද මෙම චිත‍්‍රපටය සමත් විය. එහි දී අපේක්‍ෂා කර තිබුණේ ඩොලර් මිලියන 30 - 40 ත් අතර ආදායමකි.10,000 B C ”ඉන්ඩිපෙන්ඩන්ස් ඩේ” හා “ද ඩේ ආෆ්ටර් ටුමාරෝ” වැනි චිත‍්‍රපට බිහි කළ ප‍්‍රතිභාපූර්ණ ජර්මාන් චිත‍්‍රපට අධ්‍යක්‍ෂ රෝලන්ඩ් එම්රිච් ගේ අධ්‍යක්‍ෂණයකි.නවක නළු ස්ටීවන් ස්ටෙ‍්‍රයිට් මෙහි දී මැමුන් දඩයක්කාරයකු ගේ චරිතය රඟදක්වයි. මෙහි දී ඇතැම් ඓතිහාසික පුරාවෘත්ත පිළිබඳ විචාරයේ යෙදෙන ‘නිව්යෝර්ක් ටයිම්ස්’ පුවත්පත ප‍්‍රකාශ කොට ඇත්තේ, එය මෝඩයන් ගේ මොළ සෝදන්නක් බව යි.10,000 B C මේ වන විට ලෝ පුරා ස්ථාන රැසක දී ප‍්‍රදර්ශනය කෙරෙන අතර, එහි දී ඩොලර් මිලියන 25.3 ක ආදායමක් ලබා ගැනීමට ද සමත් විය.ස්පාඤ්ඤයේ දී ඩොලර් මිලියන 4.5 ක ඉහළ ම ආදායමක් ද, ඊට අමතර ව මෙක්සිකෝවේ දී ඩොලර් මිලියන 3.8 ක ආදායමක් ද ඉපයීමට සමත් විය. එය ඉතාලියේ හා එක්සත් රාජධානියේ ද ප‍්‍රදර්ශනය කෙරිණි.චිත‍්‍රපටය ප‍්‍රදර්ශනය කළ සෝනි ක්‍රොප්ස් කොළොම්බියා ආයතනයට සති තුනක දී ඩොලර් මිලියන 51.7 ක් උපයා ගැනීමට හැකි විය.වත්සලා ගමගේ  </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=ay0803232</link>
    <topic>රම්බඩගල්ලේ ලස්සන මසුන්ට හොඳ කලක්</topic>
    <author>සුමිත‍්‍ර ද සිල්වා ඡායාරූප - සරත් වීරසිංහ</author>
    <content>තමන්ගේ ගෝලයකු ඉහළ තැනක ඉන්නවා දකින එක ....රම්බඩගල්ලේ ලස්සන මසුන්ට හොඳ කලක්කුරුණෑගල රම්බඩගල්ල විසිතුරු මත්ස්‍ය අභිජනන සහ පුහුණු මධ්‍යස්ථානය හෙවත් නැක්ඩා මීට වසර තුනකට පෙර ධීවර හා ජලජ සම්පත් අමාත්‍යාංශයේ මග පෙන්වීම හා අධීක්ෂණය යටතේ පිහිටුවා ඇත.නැක්ඩා ආයතනය, ශ‍්‍රී ලංකාව පුරා විසිරී සිටින විසිතුරු මත්ස්‍ය සහ ජලජ පැළෑටි නිෂ්පාදකයන් ශක්තිමත් කිරීමටත්, ක්ෂේත‍්‍රයට පිවිසීමට කැමැත්තෙන් සිටින නවකයන්ට අන්තර්ජාතික වෙළෙඳපොළට යොමු කරවීමටත් අතදෙන ආයතනයකි.විසිතුරු මත්ස්‍ය කර්මාන්තය පාසල හැරගිය සිසුන්ට සහ රැකියා විරහිත තරුණ, තරුණියන්ට රජයේ හෝ පෞද්ගලික අංශයේ රැකියාවක් කර ලබන වේතනයකට වඩා වැඩි ආදායමක් ලැබිය හැකි ස්වයංරැකියාවකි.විසිතුරු මත්ස්‍ය සහ ජලජ පැළෑටි වගා ක්ෂේත‍්‍රය සංවර්ධනය කිරීමට අවශ්‍ය තාක්ෂණය නිරතුරුව ලබාදීමට ද නැක්ඩා ආයතනය කැපවී සිටී.නැක්ඩා ආයතන නවකයින්ට ලබාදෙන උපදේශන සේවා සහ පාඨමාලා සංවිධානය කරන්නේ කර්මාන්තය කෙරෙහි ඇල්මක් ආශාවක් ඇතිවන ලෙස ය.පුහුණු මධ්‍යස්ථානයෙ වැඩසටහන්වලට තමන් කැමති පරිදි සහභාගි විය හැකි ය. ඒ සඳහා ශ‍්‍රී ලංකා ජාතික ජලජීවී වගා සංවර්ධන අධිකාරිය පාඨමාලා දෙකක් පවත්වයි. දින 3 පාඨමාලාවට මසුන් අභිජනනය පිළිබඳ මූලික දැනුම ලබාදෙන අතර, ඊට විෂයයන් හතරක් ඇතුළත්වේ.දින දහයේ පාඨමාලාව සඳහා විෂයයන් 5 ක් ඇතුළත් කර ඇත. මත්ස්‍ය රෝග හඳුනා ගැනීම, රෝග පාලනය කිරීම, ඊට ප‍්‍රතිකාර ලබාදීම, ආහාර සැපයීම සහ ජලජ පැලෑටි වගාව ඒ පාඨමාලා වෙයි.පුහුණු වැඩමුළු පැවැත්වෙන්නේ ජාතික විශ්වවිද්‍යාලවල විෂය පද්ධතියේ ඇතුළත් විසිතුරු මත්ස්‍ය කර්මාන්තයේ ප‍්‍රායෝගික කි‍්‍රයාකාරකම් අනුවය.නව තාක්ෂණික ක‍්‍රමවේදයන් උපයෝගි කරගනිමින් දේශීය හා විදේශීය වෙළෙඳ පොල සබඳතා ගොඩනගාගැනීම, විසිතුරු මත්ස්‍ය හා ජලජ පැලෑටි ක්ෂේත‍්‍රය වැඩිදියුණු කරගැනීමට මූල්‍ය ආයතන සමඟ සබඳතා ඇතිකිරීම, දේශීය හා විදේශීය අපනයනකරුවන් එකට මුණ ගැස්වීම සඳහා ප‍්‍රදර්ශන සහ සම්මන්ත‍්‍රණ පැවැත්වීම මෙහිදී සිදු කෙරේ. එම කාර්යයේදී මධ්‍යස්ථානය භෞතික සම්පත් නොපමාව ලබාදීමට සූදානමින් සිටී.නවීන විද්‍යාගාර පහසුකම්, කාර්යක්ෂම ටැංකි පද්ධති, බීජ රක්තාගාර, ආහාර නිෂ්පාදන හා ගබඩා පහසුකම් සහ නේවාසිකාගාර පහසුකම් මධ්‍යස්ථානය මගින් ලබාදේ.ශ‍්‍රී ලංකා ජාතික ජලජීවී වගා සංවර්ධන අධිකාරියේ අධ්‍යක්ෂ නිමල් චන්ද්‍රරත්න මහතා විසිතුරු මත්ස්‍ය කර්මාන්තයේ ඉදිරි සැලසුම් මෙසේ විස්තර කෙළේ ය.විසිතුරු මත්ස්‍ය කර්මාන්තයට ලබා දී තිබෙන රාජ්‍ය අනුග‍්‍රහය ඉහළ මට්ටමක පවතිනවා. නැක්ඩා මධ්‍යස්ථානයේ සාර්ථක පුහුණු පාඨමාලා, වැඩමුළු, සම්මන්ත‍්‍රණ නිසා ක්ෂේත‍්‍රයට නවකයින්ගේ පැමිණීම ඉතා ඉහළින් සිදුවනවා.ප‍්‍රායෝගික හා න්‍යායික දැනුම නිසි පරිදි සම්පෙ‍්‍ර්ෂණය කිරීමෙන් අපනයනය කරනු ලබන මිරිදිය විසිතුරු මසුන් ගේ ගුණාත්මක බව වැඩි දියුණු වී තිබෙනවා. නවකයන් සඳහා මධ්‍යස්ථානය තුළ අභිජනනය කරනු ලබන මත්ස්‍ය බීජ ලබාදෙයි. ගප්පි එන්ජල්, කාෆ් ප‍්‍රභේද එසේ සපයනු ලැබේ.2008 වසරේ නැක්ඩා මධ්‍යස්ථානයේ ප‍්‍රමුඛත්වයක් ලබාදී ඇත්තේ, විදේශ රටවල වැඩි ඉල්ලුමක් ඇති, මත්ස්‍ය ප‍්‍රභේද අභිජනනය කිරීමටයි.විසිතුරු මසුන් කර්මාන්තයට අතිශයින් ම වැදගත්වන විසිතුරු ජලජ පැලෑටි වගාව පිළිබඳව දැනුවත් වීම සහ අවබෝධයක් ලබාගැනීමට ද නවකයින් අමතක නොකළ යුතු ය.ඒ සඳහා ජලජ පැලෑටි විද්‍යාඥයින් ගේ දැනුම ඔවුන්ට ලබාදීමට ශ‍්‍රී ලංකා ජාතික ජලජීවී වගා සංවර්ධන අධිකාරිය සැදී පැහැදී සිටිති.වගා බිම් සැකසීම සහ වගාවේදී අනුගමනය කරන කි‍්‍රයා මාර්ග, පැළෑටි ප‍්‍රචාරණ ක‍්‍රම, වගාව නඩත්තු කිරීම, වෙළෙඳ පොළට නිකුත් කිරීම, වගාවේදී ඇතිවන ගැටලු සහ අපනයනය සඳහා වගා කරන විසිතුරු ජලජ පැළෑටි පිළිබඳ අවබෝධය ලබා දීමට ද මධ්‍යස්ථානය කටයුතු කරනු ඇත.ජලයේ හෝ ජලාශි‍්‍රත පද්ධති තුළ වැඩෙන ශාඛ අතරින් විසිතුරු ජලජ පැළෑටි පිළිබඳ වැඩි අවධානයක් මෑත කාලයේදී වැඩිවී ඇත. ඊට ප‍්‍රධාන හේතුව වී ඇත්තේ මත්ස්‍ය පොකුණු සහ මින්මැදුරු සඳහා ඇති ඉල්ලුම නිසාය.තවද පොකුණු, මින් මැදුරු මෙන්ම ගෘහ අලංකාර කිරීමේදී නිර්මාණය කරන දියඇලි සඳහා ද ජලජ ජීවීන්ට සෙවණ ලබා ගැනීමේදී සහ ඔවුන්ට සැඟවී සිටීමේදී මේ පැළෑටි අවශ්‍ය වේ. අභිජනනය සඳහා සුදුසු පරිසර සැකසීමේදී ඔක්සිජන් ලබා දීමට ද ජලයේ මිශ‍්‍රවී ඇති නයිට‍්‍රජන් අවශෝෂණ කිරීමට ද මේ ජලජ පැළෑටි ඉතා වැදගත් වේ.අපනයන වෙළෙඳ පොළේ ජලජ පැළෑටි සඳහා ඇත්තේ ඉහළ ඉල්ලුමකි. වනසත්ව සහ වෘක්ෂලතා පනත යටතේ දේශීය ජලජ ජීවි පැළෑටි සංරක්ෂණය කිරීම සඳහා නීතිරීති පද්ධතියක් සකස්වී ඇත.රම්බඩගල්ල නැක්ඩා මධ්‍යස්ථානය නවකයන් සඳහා අවශ්‍ය තාක්ෂණික දැනුම ලබා දීමේදී ජලජීවි විද්‍යාඥයන් ලබා දෙන සේවාව සුළුපටු නොවේ.ලංකාවට ආවේණික පැළෑටි පිළිබඳ උනන්දුවක් දක්වන අපනයනකරුවන්ට පාරිසරික දැනුම හා පරිසරයට හානි නොවන සේ පැළෑටි අපනයනය සඳහා සකස් කිරීමේ දැනුම ලබා දීමට රම්බඩගල්ල අධිකාරියේ ජලජ විද්‍යාඥවරියක් වන මනෝරි බඹරැන්ද මහත්මිය මහත් වෑයමක් දරයි.කෙකටිය අතිඋඩියන්, කෙටල වැනි ශී‍්‍ර ලංකාවට ආවේණික පැළෑටි සහ විදෙස් රටවලින් ගෙනා පැළෑටිවලින් ද මධ්‍යස්ථානය පිරී ඇත.විසිතුරු මත්ස්‍ය සහ ජලජ පැළෑටි කර්මාන්තය ප‍්‍රචලිත කිරීමටත් අපනයනකරුවන් සහ නිෂ්පාදකයන් මුණ ගස්වන එකම වේදිකාවක් ලෙස වසර ගණනක් පවත්වාගෙන ආ ‘මින් විසිතුරු’ ප‍්‍රදර්ශනය මෙවරත් පැවැත්වීමට කටයුතු සලසා ඇත.මේ ප‍්‍රදර්ශනය දෙස් විදෙස් වගාකරුවන්ට අපනයනකරුවන් සහ නිෂ්පාදකයන්ට මෙන්ම ස්වයංරැකියා සඳහා යොමුවීමට අපේක්ෂා කරන තරුණ, තරුණියන්ට මෙය අතිශය වැදගත් වන බව ජලජීවී අධිකාරියේ අධ්‍යක්ෂ චන්ද්‍රරත්න මහතා පැවසීය. මෙවර ප‍්‍රදර්ශනය මේ 27 - 30 දක්වා කොළඹ ශී‍්‍ර ලංකා ප‍්‍රදර්ශන සහ සම්මේලන මධ්‍යස්ථානයේදී පැවැත්වේ.සුමිත‍්‍ර ද සිල්වා ඡායාරූප - සරත් වීරසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=aj0803232</link>
    <topic>සුමිත‍්‍රා-සන්ටෙල් ගිවිසුම තවත් වසර හතරකට</topic>
    <author/>
    <content>සුමිත‍්‍රා-සන්ටෙල් ගිවිසුම තවත් වසර හතරකටති‍්‍රකුණාමලයේ ටෝකියෝ සිමෙන්ති කර්මාන්තශාලාවට නව යන්ත‍්‍ර සූත‍්‍රශී‍්‍ර ලංකා ඉන්ෂුවරන්ස් සමාගමට විශිෂ්ටත්වය .....කී‍්‍රඩාංගණවලට ෆීනික්ස් පුටුභාර්ති එයාර්ටෙල් ලංකා සමාගම ....ගිවිසුම අස්සන් කරන අවස්ථාවට එක්වූ අර්ජුන් සදනන්දන් (ගිණුම් විධාක), ජයලත් මුණසිංහ (ගිණුම් කළමනාකරු), රංජිත් ප‍්‍රනාන්දු (සන්ටෙල් ආයතන විකුණුම් ප‍්‍රධානි), එම්.ඒ. ජැෆර් (සුමිත‍්‍රා කළමනාකරණ අධ්‍යක්ෂ), වී.ඒ.සී. නාලක (සුමිත‍්‍රා තොරතුරු තාක්ෂණ කළමනාකරු) මහත්වරු.සන්ටෙල් ආයතනයේ හැකියාව පිළිබඳව විශ්වාසය තබමින් තම දිගුකාලීන දැක්ම කරා ළඟා වීමට සුමිත‍්‍රා සමාගම, සන්ටෙල් සමඟ පවත්වා ගෙන ගිය සම්බන්ධතාවය අලුත් කරමින් සේවා ගිවිසුම ඉදිරි වසර හතර සඳහා දීර්ඝ කර ගන්නා ලදි.සුමිත‍්‍රා සමාගමේ කළමනාකරණ අධ්‍යක්ෂක ජැෆර් මහතා මෙසේ පැවසූයේ ය. “2002 වසරේ සිට අපි සන්ටෙල් සමඟ එකට කටයුතු කළ අතර සන්ටෙල් සුමිත‍්‍රා හවුල්කාරිත්වය ආයතන දෙකේම ව්‍යාපාර කටයුතු වර්ධනය කරමින් සාර්ථකත්වය කරා ගෙන ගිය ඉතාමත් සාර්ථක හවුල්කාරිත්වයක් විය.අපි නව කර්මාන්තශාලා සහ කාර්යයාල ඉදිකරමින් අපගේ ව්‍යාපාර කටයුතු වත්තල සිට පොල්ගහවෙල දක්වා වූ විවිධ ප‍්‍රදේශයන් හි ව්‍යාප්ත කළ අතර ඒ සෑම අවස්ථාවකදී ම අප වෙත විශ්වාසදායී දුරකථන සන්නිවේදන පහසුකම් ලබා දීමට සන්ටෙල් සමත් විය.ඉදිරි අනාගතයේ දීත් සුමිත‍්‍රා සමූහය සඳහා සාර්ථක ප‍්‍රතිඵල සමඟ හොඳ සේවාවක් ලබා දිය හැකි එකම ටෙලිකොම් හවුල්කරු සන්ටෙල් බව අපි විශ්වාස කරමු.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=aj0803233</link>
    <topic>ති‍්‍රකුණාමලයේ ටෝකියෝ සිමෙන්ති කර්මාන්තශාලාවට නව යන්ත‍්‍ර සූත‍්‍ර</topic>
    <author/>
    <content>සුමිත‍්‍රා-සන්ටෙල් ගිවිසුම තවත් වසර හතරකටති‍්‍රකුණාමලයේ ටෝකියෝ සිමෙන්ති කර්මාන්තශාලාවට නව යන්ත‍්‍ර සූත‍්‍රශී‍්‍ර ලංකා ඉන්ෂුවරන්ස් සමාගමට විශිෂ්ටත්වය .....කී‍්‍රඩාංගණවලට ෆීනික්ස් පුටුභාර්ති එයාර්ටෙල් ලංකා සමාගම ....එඩ්ගාර් ගුණතුංග (සභාපති ටෝකියෝ සිමෙන්ති සමාගම) යන්ත‍්‍රය ආරම්භ කළ අවස්ථාව. එස්.ආර්. ඥානම් (ඒකාබද්ධ කළමනාකාර අධ්‍යක්ෂ), කේ. යනගිහාර (ඒකාබද්ධ කළමනාකාර අධ්‍යක්ෂ), ලෙරෝයි හැසේ (කර්මාන්ත ශාලා පරිපාලන කළමනාකාර), වී. වයිරමනාදන් (ව්‍යාපෘති කළමනාකාර), රවීන්ද්‍ර කුමාර් (කර්මාන්ත ශාලා කළමනාකාර) මහත්වරු ද මෙහි වෙති.ටෝකියෝ සිමෙන්ති (ලංකා) සමාගම ති‍්‍රකුණාමලයේ පිහිටි ඔවුන්ගේ කර්මාන්තශාලාව නවීන යන්ත‍්‍ර සූත‍්‍රවලින් දැන් නිෂ්පාදන කටයුතු ආරම්භ කර ඇත. මේ සඳහා ඩොලර් මිලියන 20 ක මුදලක් වැය කර ඇත.ම් යන්ත‍්‍ර සූත‍්‍ර ප‍්‍රයෝජනයට ගනිමින් සිමෙන්ති නිෂ්පාදනය අත්හදා බැලීමේ කටයුතු සාර්ථක ලෙස නිම කරන මෙම යන්ත‍්‍ර ‘වර්ටිකල් රෝලර් මිල්’ නමින් හඳුන්වනු ලැබේ.ජර්මනියේ කාපේ පොලිසියස් සමාගමේ නවීනතම නිෂ්පාදනයක් වන මේ යන්ත‍්‍ර සූත‍්‍ර ප‍්‍රයෝජනයට ගනිමින් වසරකට සිමෙන්ති මෙට්ටි‍්‍රක් ටොන් 900,000 නිෂ්පාදනය කළ හැකිය.මෙහෙයුම් සම්පූර්ණයෙන් ම ආරම්භ කළ පසු නිෂ්පාදනය මෙට්ටි‍්‍රක් ටොන් මිලියන 1.8 දක්වා වැඩි කිරීමට හැකි ය.කොළඹ වරායේ පිහිටා ඇති ඇසුරුම් කර්මාන්ත ශාලාවෙන් වසරකට සිමෙන්ති මෙට්ටි‍්‍රක් ටොන් 600,00 ඇසිරීමේ පහසුකම් ඇති අතර ඒ අනුව මුළු නිෂ්පාදන කි‍්‍රයාවලිය වසරකට මෙට්ටි‍්‍රක් ටොන් 2.4 දක්වා වැඩිවනු ඇත. මෙය ශ‍්‍රී ලංකාවේ සිමෙන්ති නිෂ්පාදනයේ ඉහළම ප‍්‍රමාණය වේ.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=aj0803234</link>
    <topic>ශී‍්‍ර ලංකා ඉන්ෂුවරන්ස් සමාගමට විශිෂ්ටත්වය සඳහා රිදී සම්මානයක්</topic>
    <author/>
    <content>සුමිත‍්‍රා-සන්ටෙල් ගිවිසුම තවත් වසර හතරකටති‍්‍රකුණාමලයේ ටෝකියෝ සිමෙන්ති කර්මාන්තශාලාවට නව යන්ත‍්‍ර සූත‍්‍රශී‍්‍ර ලංකා ඉන්ෂුවරන්ස් සමාගමට විශිෂ්ටත්වය .....කී‍්‍රඩාංගණවලට ෆීනික්ස් පුටුභාර්ති එයාර්ටෙල් ලංකා සමාගම ....මානව සම්පත් පද්ධති සහ කි‍්‍රයාවලියන් සඳහා මානව සම්පත් වෘත්තිකයින්ගේ සංගමය සහ ඉන්දියාවේ හෙවිට් සමාගම විසින් සංවිධානය කරන ලද මානව සම්පත් උළෙලේ දී ශී‍්‍ර ලංකා ඉන්ෂුවරන්ස් රිදී සම්මානක් දිනා ගත්තේය.රිදී සම්මානය දිනා ගත් ශී‍්‍ර ලංකා ඉන්ෂුවරන්ස් කාර්ය මණ්ඩලය2007 ඔක්තෝබර් මස සිට ආරම්භ කරන ලද මේ තරගාවලියේදී සහභාගී වූ සියලුම සමාගම්වලට මානව සම්පත් විගණන පරීක්‍ෂණයකට ඉදිරිපත් වීමට සිදුවිය. එහිදී සමාගම්වල මානව සම්පත් පද්ධතීන් සහ කි‍්‍රයාවලින් සවිස්තරව අධ්‍යනයට ලක්කර, සමාගමේ ව්‍යාපාරික පරමාර්ථයන් ඉටුකර ගැනීම සඳහා එම අගයන් කොතෙක් දුරට එක්කරගෙන ඇත්දැයි අවධානය යොමුකරන ලදී.මෙම තරගයේ අවසන් වටය සඳහා විවිධ ක්‍ෂේත‍්‍ර වලින් සමාගම් 20 ක් සුදුසුකම් ලැබූ අතර ඔවුන්ට රන් සම්මාන 10 ක් ද, රිදී සම්මාන 9 ක් ද පිරිනමන ලදී.ජයග‍්‍රහණය සම්බන්ධව තම අදහස් දැක්වූ ශී‍්‍ර ලංකා ඉන්ෂුවරන්ස් සමාගමේ මානව සම්පත් දෙපාර්තමේන්තු අංශ ප‍්‍රධානී, මහේෂ් ජයසිංහ මහතා “අප මෙම සම්මානය දිනා ගැනීමට මූලික හේතුව වූයේ පෞද්ගලීකරණයෙන් පසුව අපගේ කාර්්‍ය මණ්ඩලය ඉතාමත් කෙටි කාලයක් තුලදී කි‍්‍රයාකාරී ව්‍යාපාරික සංස්කෘතියකට හැඩගැසීමත්, ඔවුන් සතු නිවැරදි ආකල්ප සහ ආයතනය කෙරෙහි පවතින ලැදියාවන් හේතුවෙනි.පුද්ගල සංවර්ධනය කෙරෙහි අප වැඩි අවධානයක් යොමු කරන අතර ඒ සඳහා විවිධ වැඩසටහන් ආරම්භ කර ඇත. අපගේ දිගුකාලීන පරමාර්ථය වන්නේ හැකියාවන්ගෙන් පිරිපුන් කාර්්‍ය මණ්ඩල අවශ්‍ය සියළු සහය ලබා දීමයි.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=aj0803235</link>
    <topic>කී‍්‍රඩාංගණවලට ෆීනික්ස් පුටු</topic>
    <author/>
    <content>සුමිත‍්‍රා-සන්ටෙල් ගිවිසුම තවත් වසර හතරකටති‍්‍රකුණාමලයේ ටෝකියෝ සිමෙන්ති කර්මාන්තශාලාවට නව යන්ත‍්‍ර සූත‍්‍රශී‍්‍ර ලංකා ඉන්ෂුවරන්ස් සමාගමට විශිෂ්ටත්වය .....කී‍්‍රඩාංගණවලට ෆීනික්ස් පුටුභාර්ති එයාර්ටෙල් ලංකා සමාගම ....සිංහල කී‍්‍රඩා සමාජයේ ලේකම් එන්.ඩයස් ජයසිංහ මහතා සහ ෆීනික්ස් ඉන්ඩස්ටී‍්‍රස් හි ප‍්‍රධාන විධායක නිලධාරි හසිත් පෙ‍්‍ර්මතිලක මහතා මෑතදී සවිකරන ලද පුටු පරීක්ෂා කරන අයුරු.ශ‍්‍රී ලංකාවේ ප්ලාස්ටික් නිෂ්පාදනයේ ඉදිරියෙන් ම සිටින ෆීනික්ස් එන්ටර්ප‍්‍රයිසස් බ්ලෝ මෝල්ඩඩ් පුටු මෙරට නිෂ්පාදනය කිරීමෙන් නව වාර්තාවක් තැබීය.මීට අමතරව කී‍්‍රඩාංගණ සඳහා පමණක් නිෂ්පාදනය කරන බ්ලෝ මෝල්ඩඩ් ප්ලාස්ටික් පුටු දැන් ෆීනික්ස් ආයතනය මෙරට දීම නිෂ්පාදනය කරයි.අප මේ වනවිට පුටු දස දහසක් කී‍්‍රඩාංගණ සඳහා සපයා ඇත. එම ච්2ඩාංගණ අතර පෙ‍්‍ර්මදාස කී‍්‍රඩාංගණය, සිංහල කී‍්‍රඩා සමාජය සී.ආර්. ඇන්ඩ් එස්.සී. කී‍්‍රඩාංගණය ද වේ.මෙසේ සඳහන් කළේ ෆීනික්ස් ඉන්ඩස්ටී‍්‍රස් හි ප‍්‍රධාන විධායක නිලධාරි හසිත් පෙ‍්‍ර්මතිලක මහතා ය.එස්.එස්.සී. කී‍්‍රඩා සමාජයේ ලේකම් එන්. ඩයස් ජයසිංහ මහතා කියා සිටියේ මේ වන විට ෆීනික්ස් සමාගම පුටු 1500 ක් සවිකර ඇති බවයි. ඔවුන් එම පුටු තත්ත්වය පිළිබඳව සම්පූර්ණයෙන් ම සෑහීමකට පත්වන බව සඳහන් කරයි.ෆීනික්ස් ඉන්ඩස්ටී‍්‍රස් මෙම පුටු නිෂ්පාදනය කිරීමට ප‍්‍රථම ඒ සියල්ල ආනයනය කිරීමට මෙරටට සිදුවී තිබිණි. මෙම පුටුවල ප‍්‍රමිතිය විදේශ රටවල ප‍්‍රමිතියම ඇති බව ජයසිංහ මහතා ප‍්‍රකාශ කළේය. මෙම පුටු සතුටින් නිර්දේශ කරන බව ද ඔහු කීය.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>23</day>
    </date>
    <link>http://www.silumina.lk/2008/03/23/_art.asp?fn=aj0803231</link>
    <topic>භාර්ති එයාර්ටෙල් ලංකා සමාගම ඩොලර් මිලියන 100ක ආයෝජන ගිවිසුමක</topic>
    <author/>
    <content>සුමිත‍්‍රා-සන්ටෙල් ගිවිසුම තවත් වසර හතරකටති‍්‍රකුණාමලයේ ටෝකියෝ සිමෙන්ති කර්මාන්තශාලාවට නව යන්ත‍්‍ර සූත‍්‍රශී‍්‍ර ලංකා ඉන්ෂුවරන්ස් සමාගමට විශිෂ්ටත්වය .....කී‍්‍රඩාංගණවලට ෆීනික්ස් පුටුභාර්ති එයාර්ටෙල් ලංකා සමාගම ....ගිවිසුම අස්සන් කරන අවස්ථාවට එක්වූ භාර්ති එයාර්ටෙල් ලංකා පෞද්ගලික සමාගමේ ප‍්‍රධාන විධායක අමාලි නානායක්කාර, ආයෝජන ප‍්‍රවර්ධන ඇමැති සරත් අමුණුගම, භාර්ති එයාර්ටෙල් ලංකා සමාගමේ සභාපති ඔලොග් හාග් මහත්ම මහත්මීහු.ලොව ප‍්‍රධාන පෙළේ ටෙලිකොම් සේවා සැපැයුම් සමාගමක් වන භාර්ති එයාර්ටෙල් හි උප සමාගමක් වූ භාර්ති එයාර්ටෙල් ලංකා (පෞද්ගලික) සමාගම, ශ‍්‍රී ලංකා ආයෝජන මණ්ඩලය සමඟ ඩොලර් මිලියන 100ක ආයෝජන ගිවිසුමක් අස්සන් කරයි.එය භාර්ති එයාර්ටෙල් ලංකා (පෞද්ගලික) සමාගම විසින් ඉදිරි වසර 5 තුළ ශ‍්‍රී ලංකාවේ සිදු කරන ලද ඩොලර් මිලියන 200ක ආයෝජනයේ දෙවෙනි අදියරය යි.මෙම ආයෝජනය මඟින් භාර්ති එයාර්ටෙල් ලංකා සමාගමේ ව්‍යාපාර කටයුතු ශ‍්‍රීී ලංකාවේ ආරම්භ කර ශ‍්‍රී ලාංකීය ජංගම දුරකථන ග‍්‍රාහක වෙළෙඳපොළට උසස් තත්ත්වයේ සේවාවක් පිරිනැමීමට අවශ්‍ය සියලුම යටිතල පහසුකම් ගොඩනැංවීමට එහි උප සමාගමක් වන භාර්ති ඉන්ෆ්රාටෙල් ලංකා සමාගමට හැකිවනු ඇත.”ශ‍්‍රී ලංකාවේ දුරකථන සන්නිවේදන ක්ෂේත‍්‍රයට නව මුහුණුවරක් ලබාදීමට අප දරන උත්සාහය තව තවත් ශක්තිමත් කිරීමට මේ ගිවිසුම ඉවහල් වෙනවා.මෙම ආයෝජනය තුළින් ඉදි කිරීමට නියමිත ගුවන්විදුලි සන්නිවේදන කුලුණු, විදුලි ජනක යන්ත‍්‍ර හා අනෙකුත් යටිතල පහසුකම්, භාර්ති එයාර්ටෙල් ලංකා සමාගමට පමණක් නොව අනාගතයේ දී තම සේවා ව්‍යාප්ත කිරීම සඳහා අපගේ යටිතල පහසුකම් භාවිතා කිරීමට කැමැත්තෙන් සිටින අනෙකුත් සන්නිවේදන සේවා සැපැයුම්කරුවන්ට ද මහත් සම්පතක් වනු ඇත. භාර්ති එයාර්ටෙල් සභාපති ඔලොෆ් හාග් මහතා පැවසුයේය.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=aa0803301</link>
    <topic>කොළඹ අවට නව නිවාස 60,000 ක් වියදම ඩොලර් මිලියන 1000 යි</topic>
    <author>නිරූෂි විමලවීර</author>
    <content>කොළඹ අවට නව නිවාස 60,000 ක් වියදම ඩොලර් මිලියන 1000 යිහොර පිරමිඩ වෙන නමකින් යළි හිස ඔසවයිමඩකළපුවේ හැඳුනුම්පත් සේවාව අදශ‍්‍රීලනිප මහ සමුළුව අදලක්ෂ ගණනක පොලිස් දඩ පොත් අතුරුදන්අලුත් අවුරුද්දේ ‘කෝප් සිටි’ ‘මිල්ක් සුපර්’ රටපුරාශ‍්‍රී ලංකන් ගුවන් සේවයෙන් කැවුම්-කොකිස්දුර දුවන්න ඉන්දියාවෙන් ‘පවර්සෙට්’ 20 ක්මැණික් සම්පතින් 80% ක් තවම පොළොව යටපොඩිත්තන්ට ‘මිනිටූන්ස්’පොල් මිල පහළට?ලේක්හවුස් හි වසර 25 හා 35 ක දීර්ඝ සේවා කාලයක් සම්පූර්ණ කළ සේවක සේවිකාවන්ට විශේෂ තිළිණනිරූෂි විමලවීරකොළඹ නගරය අවට නිවාස 60,000 ක් ඉදිකිරීමේ මහා පරිමාණ ව්‍යාපෘතියක් ආරම්භ කිරීමට රජය අනුමතිය දී තිබේ. එහි ප‍්‍රථම අදියර යටතේ රාජගිරිය ප‍්‍රදේශයේ මහල් 30 කින් සමන්විත සුඛෝපභෝගි නිවාස 275 ක් ඉදිකිරීමේ කටයුතු ආරම්භ වී ඇත. මේ ව්‍යාපෘතියේ සඳහා ඩොලර් මිලියන 1000 ක් ආයෝජන කැර ඇති අතර ඉන් ඩොලර් මිලියන 500 ක් පොලී රහිතව කටාර් රාජ්‍යයෙන් ලැබී තිබේ. ‘අර්බර් හවුසින් බිල්ඩිං කොන්සෝටියම්’ සමාගම විසින් මේ ව්‍යාපෘතිය දියත් කරන අතර මේ ව්‍යාපෘතිය යටතේ කොළඹ අවට ජීවත්වන පැල්පත් වාසීන්ට නිවාස 15,000 ක් හා සුඛෝපභෝගි හා අර්ධ සුඛෝපභෝගි නිවාස 45,000 ක් ඉදිකිරීමට නියමිත ය.වසර හතරක දී ඉදිකැර අවසන් කිරීමට නියමිත මේ ව්‍යාපෘතිය සඳහා අවශ්‍ය භූමි ප‍්‍රමාණය නිවාස සංවර්ධන අධිකාරියෙන් ලබා දීමට නියමිත ය. ප‍්‍රථම අදියරේ ඉදිකිරීම් කටයුතු ඉන්දියාවේ ප‍්‍රකට සමාගමක් වන “නට්වාර් ෂරීක්” වෙතින් සිදු කෙරෙන අතර ඔවුන් එම ව්‍යාපෘතිය ඉන්දීය ආයෝජන මඟින් ම සිදු කිරීමට සූදානම් ව සිටී.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=aa0803302</link>
    <topic>හොර පිරමිඩ වෙන නමකින් යළි හිස ඔසවයි</topic>
    <author>ටිරෝනි වෑවලගේ</author>
    <content>කොළඹ අවට නව නිවාස 60,000 ක් වියදම ඩොලර් මිලියන 1000 යිහොර පිරමිඩ වෙන නමකින් යළි හිස ඔසවයිමඩකළපුවේ හැඳුනුම්පත් සේවාව අදශ‍්‍රීලනිප මහ සමුළුව අදලක්ෂ ගණනක පොලිස් දඩ පොත් අතුරුදන්අලුත් අවුරුද්දේ ‘කෝප් සිටි’ ‘මිල්ක් සුපර්’ රටපුරාශ‍්‍රී ලංකන් ගුවන් සේවයෙන් කැවුම්-කොකිස්දුර දුවන්න ඉන්දියාවෙන් ‘පවර්සෙට්’ 20 ක්මැණික් සම්පතින් 80% ක් තවම පොළොව යටපොඩිත්තන්ට ‘මිනිටූන්ස්’පොල් මිල පහළට?ලේක්හවුස් හි වසර 25 හා 35 ක දීර්ඝ සේවා කාලයක් සම්පූර්ණ කළ සේවක සේවිකාවන්ට විශේෂ තිළිණටිරෝනි වෑවලගේරට පුරා යළිත් පිරමීඩ ක‍්‍රම හිස ඔසවමින් ඇති බවට තොරතුරු ලැබෙමින් තිබේ. මෙය පිරමිඩ නොව ‘ජාල ක‍්‍රම’ ලෙසින් හඳුන්වන ජාවාරම්කරුවන් ගනුදෙනු සිදු කිරීමේ දී මුදල් පමණක් නොව භාණ්ඩ හරහා ද මෙම ව්‍යාපාර පවත්වාගෙන යාමට කටයුතු සිදු කරමින් සිටින බවට වාර්තා වී ඇත.අධික ලෙස ලාබ ලබා දෙන බව කියමින් ගනුදෙනුකරුවන් එක් කර ගැනීමට ප‍්‍රබල වෑයමක නිරත ව සිටින මෙම වංචනිකයන් ගේ කූූට ජාවාරමට හසු නොවන ලෙස ශ‍්‍රී ලංකා මහ බැංකුව මහජනතාවට අවවාද කරයි. මෙවර වෙනත් ක‍්‍රමවේදයන් උපයෝගී කර ගනිමින් කි‍්‍රයාත්මක වන්නේ ද එම පිරමිඩ ක‍්‍රමය ම වන බව මහ බැංකුව කියයි.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=aa0803303</link>
    <topic>මඩකළපුවේ හැඳුනුම්පත් සේවාව අද</topic>
    <author/>
    <content>කොළඹ අවට නව නිවාස 60,000 ක් වියදම ඩොලර් මිලියන 1000 යිහොර පිරමිඩ වෙන නමකින් යළි හිස ඔසවයිමඩකළපුවේ හැඳුනුම්පත් සේවාව අදශ‍්‍රීලනිප මහ සමුළුව අදලක්ෂ ගණනක පොලිස් දඩ පොත් අතුරුදන්අලුත් අවුරුද්දේ ‘කෝප් සිටි’ ‘මිල්ක් සුපර්’ රටපුරාශ‍්‍රී ලංකන් ගුවන් සේවයෙන් කැවුම්-කොකිස්දුර දුවන්න ඉන්දියාවෙන් ‘පවර්සෙට්’ 20 ක්මැණික් සම්පතින් 80% ක් තවම පොළොව යටපොඩිත්තන්ට ‘මිනිටූන්ස්’පොල් මිල පහළට?ලේක්හවුස් හි වසර 25 හා 35 ක දීර්ඝ සේවා කාලයක් සම්පූර්ණ කළ සේවක සේවිකාවන්ට විශේෂ තිළිණමඩකළපුව දිස්ති‍්‍රක්කයේ මෙතෙක් හැඳුනුම්පත් ලබා ගෙන නැති අය සඳහා කඩිනමින් හැඳුනුම්පත් ලබා දීමේ ජංගම සේවාවක් මඩකළපුව හින්දු මහා විද්‍යාලයේදී අද පැවැත්වෙයි. හැඳුනුම්පත් නොමැති විශාල පිරිසක් මඩකළපු දිස්ති‍්‍රක්කයේ සිටින බවත් ඔවුන් සඳහා සහන සලසන ලෙසට ජනාධිපති උපදේශක ඒ. එච්. එම්. අස්වර් මහතා රාජ්‍ය පරිපාලන හා ස්වදේශ කටයුතු ඇමැති කරු ජයසූරිය මහතා ගෙන් කරන ලද ඉල්ලීමක් පරිදි මේ ජංගම සේවාව පැවැත්වෙයි.ඉකුත් පළාත් පාලන ඡන්දයේදී හැඳුනුම්පත් නොමැතිකම නිසා බොහෝ දෙනකුට ඡන්දය භාවිත කිරීමට නොහැකි වී ඇත. මඩකළපුව දිස්ති‍්‍රක්කයේ පිහිටි මංගලගම ප‍්‍රදේශයේ සිංහල ජනතාවගෙන් වැඩි පිරිසකට හැඳුනුම්පත් නැති නිසා ගියවර ඡන්දයේදී ඡන්දය ප‍්‍රකාශ කිරීමට හැකි වී නැත. මේ අවස්ථාවේදී එම ජනතාවටද හැඳුනුම්පත් ලබා දීම සඳහා සහාය දීම සම්බන්ධයෙන් අස්වර් මහතාට මංගලාරාම විහාරාධිපති හිමියන් වෙතින්ද කෘතඥතාව පළ වී තිබේ.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=aa08033011</link>
    <topic>ශ‍්‍රීලනිප මහ සමුළුව අද</topic>
    <author/>
    <content>කොළඹ අවට නව නිවාස 60,000 ක් වියදම ඩොලර් මිලියන 1000 යිහොර පිරමිඩ වෙන නමකින් යළි හිස ඔසවයිමඩකළපුවේ හැඳුනුම්පත් සේවාව අදශ‍්‍රීලනිප මහ සමුළුව අදලක්ෂ ගණනක පොලිස් දඩ පොත් අතුරුදන්අලුත් අවුරුද්දේ ‘කෝප් සිටි’ ‘මිල්ක් සුපර්’ රටපුරාශ‍්‍රී ලංකන් ගුවන් සේවයෙන් කැවුම්-කොකිස්දුර දුවන්න ඉන්දියාවෙන් ‘පවර්සෙට්’ 20 ක්මැණික් සම්පතින් 80% ක් තවම පොළොව යටපොඩිත්තන්ට ‘මිනිටූන්ස්’පොල් මිල පහළට?ලේක්හවුස් හි වසර 25 හා 35 ක දීර්ඝ සේවා කාලයක් සම්පූර්ණ කළ සේවක සේවිකාවන්ට විශේෂ තිළිණශ‍්‍රී ලංකා නිදහස් පක්‍ෂයේ 18 වන සම්මේලනය අද (30) පෙරවරු 10.30 ට ශ‍්‍රී ලංකා නිදහස් පක්‍ෂයේ සභාපති ජනාධිපති මහින්ද රාජපක්‍ෂ මැතිතුමා ගේ ප‍්‍රධානත්වයෙන් අරලියගහ මන්දිරයේ දී පැවැත්වේ.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=aa0803304</link>
    <topic>ලක්ෂ ගණනක පොලිස් දඩ පොත් අතුරුදන්</topic>
    <author/>
    <content>කොළඹ අවට නව නිවාස 60,000 ක් වියදම ඩොලර් මිලියන 1000 යිහොර පිරමිඩ වෙන නමකින් යළි හිස ඔසවයිමඩකළපුවේ හැඳුනුම්පත් සේවාව අදශ‍්‍රීලනිප මහ සමුළුව අදලක්ෂ ගණනක පොලිස් දඩ පොත් අතුරුදන්අලුත් අවුරුද්දේ ‘කෝප් සිටි’ ‘මිල්ක් සුපර්’ රටපුරාශ‍්‍රී ලංකන් ගුවන් සේවයෙන් කැවුම්-කොකිස්දුර දුවන්න ඉන්දියාවෙන් ‘පවර්සෙට්’ 20 ක්මැණික් සම්පතින් 80% ක් තවම පොළොව යටපොඩිත්තන්ට ‘මිනිටූන්ස්’පොල් මිල පහළට?ලේක්හවුස් හි වසර 25 හා 35 ක දීර්ඝ සේවා කාලයක් සම්පූර්ණ කළ සේවක සේවිකාවන්ට විශේෂ තිළිණරථ වාහන වැරැදි සඳහා නිකුත් කිරීමට පොලිස් මූලස්ථානයට සම්බන්ධ රථවාහන මූලස්ථානය මඟින් නිකුත් කර තිබූ දඩ පති‍්‍රකා සහිත පොත් කිහිපයක් අස්ථානගත වී ඇතැයි වාර්තා වේ. මේ එක් පොතක වටිනාකම රු. ලක්ෂ දෙකක් පමණ වේ.මූලස්ථානයට සම්බන්ධ රථවාහන අංශය මගින් දිවයින පුරා කෙරෙන රථවාහන වැටලීම්වල දී ඒ ඒ පොලිසිවලට මෙම දඩ පොත් නිකුත් කර ඇතත් ඒවා යළි ලැබී නොතිබීම මීට හේතුව වී තිබේ. මෙම දඩ පොත්වලට සිදුවූයේ කුමක් දැ යි තවමත් අනාවරණය වී නොමැත. මේ සඳහා පරීක්‍ෂණයක් පැවැත්වුව ද එයින් කිසිදු ප‍්‍රතිඵලයක් ලැබී නැති බව ද පැවසෙයි.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=aa0803305</link>
    <topic>අලුත් අවුරුද්දේ ‘කෝප් සිටි’ ‘මිල්ක් සුපර්’ රටපුරා</topic>
    <author>නිහාල් පී. අබේසිංහ, ටෙක්ලා කාරියවසම්</author>
    <content>කොළඹ අවට නව නිවාස 60,000 ක් වියදම ඩොලර් මිලියන 1000 යිහොර පිරමිඩ වෙන නමකින් යළි හිස ඔසවයිමඩකළපුවේ හැඳුනුම්පත් සේවාව අදශ‍්‍රීලනිප මහ සමුළුව අදලක්ෂ ගණනක පොලිස් දඩ පොත් අතුරුදන්අලුත් අවුරුද්දේ ‘කෝප් සිටි’ ‘මිල්ක් සුපර්’ රටපුරාශ‍්‍රී ලංකන් ගුවන් සේවයෙන් කැවුම්-කොකිස්දුර දුවන්න ඉන්දියාවෙන් ‘පවර්සෙට්’ 20 ක්මැණික් සම්පතින් 80% ක් තවම පොළොව යටපොඩිත්තන්ට ‘මිනිටූන්ස්’පොල් මිල පහළට?ලේක්හවුස් හි වසර 25 හා 35 ක දීර්ඝ සේවා කාලයක් සම්පූර්ණ කළ සේවක සේවිකාවන්ට විශේෂ තිළිණනිහාල් පී. අබේසිංහ, ටෙක්ලා කාරියවසම්ළඟ එන සිංහල අලුත් අවුරුද්ද සඳහා සහන මිලට ග‍්‍රාමීය ජනතාවට අත්‍යවශ්‍ය භාණ්ඩ හා නැවුම් කිරිනිපැයුම් ලබා දීමට ‘කෝප් සිටි’ (Coop City) අලෙවි සල් 305 ක් හා මිල්ක් සුපර් (Milk Super) අලෙවි සැල් ගණනාවක් රට පුරා විවෘත කරමින් පවතින බව වෙළෙඳ අලෙවි සංවර්ධන සමූපකාර හා පාරිභෝගික සේවා ඇමැති බන්දුල ගුණවර්ධන මහතා සිළුමිණට කීය. මෙම කෝප් සිටි අලෙවිසල් 203 ක් දැනටමත් විවෘත කර අවසන් බවත් බස්නාහිර පළාතේ පමණක් එවැනි අලෙවිසල් 51 ක් විවෘත කර ඇති බවත් ඇමැතිවරයා කීය.මේ අතර මෙරට නැවුම් කිරි හා මෙරට නැවුම් කිරි නිපැයුම් රට පුරා ජනතාව අතර තවත් ජනපි‍්‍රය කරවීම පිණිස කි‍්‍රයාත්මක කරන මිල්ක් සුපර් අලෙවි ජාලයේ ප‍්‍රථම අලෙවි සල අපෙ‍්‍ර්ල් 7 වැනිදා කොළඹ වොක්ෂෝල් වීදියේ සතොස ගොඩනැගිලි පරිශ‍්‍රයේදී ආරම්භ කෙරෙන බව ද බන්දුල ගුණවර්ධන ඇමැතිවරයා කීය.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=aa0803306</link>
    <topic>ශ‍්‍රී ලංකන් ගුවන් සේවයෙන් කැවුම්-කොකිස්</topic>
    <author/>
    <content>කොළඹ අවට නව නිවාස 60,000 ක් වියදම ඩොලර් මිලියන 1000 යිහොර පිරමිඩ වෙන නමකින් යළි හිස ඔසවයිමඩකළපුවේ හැඳුනුම්පත් සේවාව අදශ‍්‍රීලනිප මහ සමුළුව අදලක්ෂ ගණනක පොලිස් දඩ පොත් අතුරුදන්අලුත් අවුරුද්දේ ‘කෝප් සිටි’ ‘මිල්ක් සුපර්’ රටපුරාශ‍්‍රී ලංකන් ගුවන් සේවයෙන් කැවුම්-කොකිස්දුර දුවන්න ඉන්දියාවෙන් ‘පවර්සෙට්’ 20 ක්මැණික් සම්පතින් 80% ක් තවම පොළොව යටපොඩිත්තන්ට ‘මිනිටූන්ස්’පොල් මිල පහළට?ලේක්හවුස් හි වසර 25 හා 35 ක දීර්ඝ සේවා කාලයක් සම්පූර්ණ කළ සේවක සේවිකාවන්ට විශේෂ තිළිණශ‍්‍රී ලාංකික අනන්‍යතාවකින් යුතු ගුවන් සේවාවක් බවට ‘ශ‍්‍රී ලංකන්’ ගුවන් සේවාව පත් කිරීමට සැලසුම් කොට ඇත. මහින්ද රාජපක්ෂ ජනාධිපතිතුමා ගේ උපදෙස් මත, වරාය සහ සිවිල් ගුවන් සේවා ඇමැති චමල් රාජපක්ෂ මහතා ගේ මූලිකත්වයෙන් නව වැඩපිළිවෙළ කි‍්‍රයාවට නැංවෙයි. රාජ්‍ය ගුවන් සේවාවක් වශයෙන්, නව ව්‍යාපාරික සැලසුමකට අනුව නව කළමනාකාරිත්වයක් යටතේ මෙය කි‍්‍රයාවට නැංවීමට නියමිත ය. මේ මස 30 දා කටුනායක ගුවන් සේවා මූලස්ථාන අංගනයේ පිරිත් සජ්ජායනාවක් පැවැත්වීමෙන් අනතුරුව නව වැඩපිළිවෙළ ආරම්භ කැරේ. අපෙ‍්‍ර්ල් 1 දා සිට ගුවන් ගමන් අතරතුර දී ලබා දෙන ආහාර සියල්ල දේශීය කැවුම්, කොකිස්, කිරිබත් ආදියෙන් සමන්විත වේ. අපෙ‍්‍ර්ල් 1 දා ලංකාවේ මෙන් ම ලෝකයේ ගුවන් තොටුපළ ආශ‍්‍රිත ශ‍්‍රී ලංකන් ගුවන් සේවා ශාඛා කාර්යාලවල දී ද දේශීය කෑම මේසයක ඇති කැවුම් කෙසෙල් කිරිබත් ආදියෙන් ලොව පුරා මගීන්ට සංග‍්‍රහ කිරීමට නියමිත ය.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=aa0803307</link>
    <topic>දුර දුවන්න ඉන්දියාවෙන් ‘පවර්සෙට්’ 20 ක්</topic>
    <author>තාරක වික‍්‍රමසේකර</author>
    <content>කොළඹ අවට නව නිවාස 60,000 ක් වියදම ඩොලර් මිලියන 1000 යිහොර පිරමිඩ වෙන නමකින් යළි හිස ඔසවයිමඩකළපුවේ හැඳුනුම්පත් සේවාව අදශ‍්‍රීලනිප මහ සමුළුව අදලක්ෂ ගණනක පොලිස් දඩ පොත් අතුරුදන්අලුත් අවුරුද්දේ ‘කෝප් සිටි’ ‘මිල්ක් සුපර්’ රටපුරාශ‍්‍රී ලංකන් ගුවන් සේවයෙන් කැවුම්-කොකිස්දුර දුවන්න ඉන්දියාවෙන් ‘පවර්සෙට්’ 20 ක්මැණික් සම්පතින් 80% ක් තවම පොළොව යටපොඩිත්තන්ට ‘මිනිටූන්ස්’පොල් මිල පහළට?ලේක්හවුස් හි වසර 25 හා 35 ක දීර්ඝ සේවා කාලයක් සම්පූර්ණ කළ සේවක සේවිකාවන්ට විශේෂ තිළිණතාරක වික‍්‍රමසේකරමෙරට දුර දුවන දුම්රිය සේවා විධිමත් කිරීම පිණිස ඉන්දියාවෙන් නව බලවේග කට්ටල දුම්රිය 20 ක් ලබන වසර අවසානයේ දී මෙරටට ලබා ගැනීමට නියමිත ය.මේ සම්බන්ධව අවසන් තීරණයට ළඟ දී ම එළැඹීමට නියමිත අතර තීරණය කෙසේ වුවත් ඉන්දියාවෙන් බලවේග දුම්රිය ලබා ගැනීම ස්ථිරව ම සිදු කෙරෙන බව ප‍්‍රවාහන අමාත්‍යාංශය කියයි.ඉන්දීය ණය ආධාර ක‍්‍රමය යටතේ මෙම දුම්රියයන් ලබා ගන්නා අතර එම දුම්රියයන් ඉන්දියාවේ රයිට් (අධ්ඊඡ්) සමාගමෙන් මිලට ගැනීමට නියමිත ය. දුර ධාවනයට උචිත ලෙස සැකසූ ආසන, ආපන ශාලාව, වැසිකිළි පහසුකම් ආදියෙන් මෙම මැදිරි සමන්විත ය.දුර ධාවනයට මෙන් ම ඉන්දියාවෙන් ද බලවේග කට්ටල ආනයනය කෙරෙන ප‍්‍රථම වතාව මෙය වේ. මෙම මැදිරි ද අඩි 65 ක දිගකින් යුක්තව බෆර් රහිතව ආනයනය කෙරේ. එමෙන් ම ඊට වායු තිරිංග යොදා ඇත. මේ වන විට ධාවනයේ ඇති සම්පූර්ණ බලවේග කට්ටල දුම්රිය සංඛ්‍යාව 30 ක් පමණ වන අතර එස් - 10 වර්ගයේ බලවේග කට්ටල 15 ක් මේ වන විට මෙරටට ආනයනයට නිපදවමින් සිටී. එම බලවේග 15 සහ ඉන්දියාවෙන් ආනයනය කෙරෙන බලවේග දුම්රිය 20 සමඟින් අලුතින් ධාවනයට එක්වන බලවේග දුම්රිය සංඛ්‍යාව 35 කි.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=aa0803308</link>
    <topic>මැණික් සම්පතින් 80% ක් තවම පොළොව යට</topic>
    <author>බුද්ධිකා බ‍්‍රහ්මණගේ</author>
    <content>කොළඹ අවට නව නිවාස 60,000 ක් වියදම ඩොලර් මිලියන 1000 යිහොර පිරමිඩ වෙන නමකින් යළි හිස ඔසවයිමඩකළපුවේ හැඳුනුම්පත් සේවාව අදශ‍්‍රීලනිප මහ සමුළුව අදලක්ෂ ගණනක පොලිස් දඩ පොත් අතුරුදන්අලුත් අවුරුද්දේ ‘කෝප් සිටි’ ‘මිල්ක් සුපර්’ රටපුරාශ‍්‍රී ලංකන් ගුවන් සේවයෙන් කැවුම්-කොකිස්දුර දුවන්න ඉන්දියාවෙන් ‘පවර්සෙට්’ 20 ක්මැණික් සම්පතින් 80% ක් තවම පොළොව යටපොඩිත්තන්ට ‘මිනිටූන්ස්’පොල් මිල පහළට?ලේක්හවුස් හි වසර 25 හා 35 ක දීර්ඝ සේවා කාලයක් සම්පූර්ණ කළ සේවක සේවිකාවන්ට විශේෂ තිළිණබුද්ධිකා බ‍්‍රහ්මණගේශී‍්‍ර ලංකාවේ පවතින මැණික් සම්පත්වලින් සියයට 80 ක් තවමත් පොළොව අභ්‍යන්තරයේ පවතින්නේයැයි හෙළිවී තිබේ. මැණික් හා ස්වර්ණාභරණ පර්යේෂණ ආයතනයේ පර්යේෂණවලින් මේ බව තහවුරු වී ඇතැයි ව්‍යවසාය සංවර්ධන ඇමති මනෝ විජේරත්න මහතා සිළුමිණට පැවසීය.ඒ අනුව මෙතෙක් සොයාගෙන ඇත්තේ සමස්ත මැණික් ප‍්‍රමාණයෙන් සියයට 20 ත් 30 ත් අතර ප‍්‍රමාණයක් පමණි. මීට අමතරව මැණික් ඉල්ලම් පිහිටි අලුත් ප‍්‍රදේශ ගණනාවක් ද හඳුනාගෙන ඇත.ඒ අනුව කොළඹ දිස්ති‍්‍රක්කයේ ද මැණික් සම්පත් තිබෙන බව හෙළිවී ඇති අතර එය හෙක්ටයාර් 800 ක භූමි ප‍්‍රදේශයක විසිරී ඇතැයි ද සොයාගෙන තිබේ. මීට අමතරව මිහින්තලේ හා කන්තලේ හෙක්ටයාර් 24000 ක බිම් ප‍්‍රමාණයක මැණික් පවතින බවත් මොණරාගල දිස්ති‍්‍රක්කයේ පමණක් හෙක්ටයාර 28000 ක ද, නුවර හා මාතලේ ප‍්‍රදේශවල හෙක්ටයාර 5000 ක මැණික් ඇති බවට අනාවරණය වී ඇත. රත්නපුරේ පමණක් තවමත් කැනීම් නොකළ මැණික් සහිත බිම් ප‍්‍රමාණය හෙක්ටයාර 24000 යැයි ගණන් බලා තිබේ.මැණික් අපනයේදී ලොව ඉහළින් සිටින්නේ තායිලන්තය වන අතර ශී‍්‍ර ලංකාවේ මැණික් වලට නිරතුරුව තරගකරනුයේ තායිලන්තය හා මැඩගස්කර් යන රටවල්ය. වඩා ක‍්‍රමානුකූලව හා නූතන තාක්‍ෂණික ක‍්‍රමෝපායන් අනුව මෙරට මැණික් ඉල්ලම් විනිමය සම්පත් බවට පරිවර්තනය කළ හැකි බවත් එමඟින් ලෝක වෙළෙඳපොලේ මැණික් අපනයනයේ ප‍්‍රමුඛයකු බටට ශී‍්‍ර ලංකාවට ද පත්විය හැකි බවත් ඇමතිවරයා වැඩිදුරටත් පැවසීය.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=aa0803309</link>
    <topic>පොඩිත්තන්ට ‘මිනිටූන්ස්’</topic>
    <author/>
    <content>කොළඹ අවට නව නිවාස 60,000 ක් වියදම ඩොලර් මිලියන 1000 යිහොර පිරමිඩ වෙන නමකින් යළි හිස ඔසවයිමඩකළපුවේ හැඳුනුම්පත් සේවාව අදශ‍්‍රීලනිප මහ සමුළුව අදලක්ෂ ගණනක පොලිස් දඩ පොත් අතුරුදන්අලුත් අවුරුද්දේ ‘කෝප් සිටි’ ‘මිල්ක් සුපර්’ රටපුරාශ‍්‍රී ලංකන් ගුවන් සේවයෙන් කැවුම්-කොකිස්දුර දුවන්න ඉන්දියාවෙන් ‘පවර්සෙට්’ 20 ක්මැණික් සම්පතින් 80% ක් තවම පොළොව යටපොඩිත්තන්ට ‘මිනිටූන්ස්’පොල් මිල පහළට?ලේක්හවුස් හි වසර 25 හා 35 ක දීර්ඝ සේවා කාලයක් සම්පූර්ණ කළ සේවක සේවිකාවන්ට විශේෂ තිළිණපොඩිත්තන්ට ‘මිනිටූන්ස්’ යනුවෙන් නව ආරක චිත‍්‍ර තරගයක් ඉදිරිපත් කිරීමට සිළුමිණ පුවත්පත සහ ස්වර්ණවාහිනිය කටයුතු යොදා තිබේ. ඒ පිළිබඳ වැඩි විස්තර 18 වැනි පිටුවේ පළවෙයි.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=aa08033010</link>
    <topic>පොල් මිල පහළට?</topic>
    <author>සුභද්‍රා දේශපි‍්‍රය</author>
    <content>කොළඹ අවට නව නිවාස 60,000 ක් වියදම ඩොලර් මිලියන 1000 යිහොර පිරමිඩ වෙන නමකින් යළි හිස ඔසවයිමඩකළපුවේ හැඳුනුම්පත් සේවාව අදශ‍්‍රීලනිප මහ සමුළුව අදලක්ෂ ගණනක පොලිස් දඩ පොත් අතුරුදන්අලුත් අවුරුද්දේ ‘කෝප් සිටි’ ‘මිල්ක් සුපර්’ රටපුරාශ‍්‍රී ලංකන් ගුවන් සේවයෙන් කැවුම්-කොකිස්දුර දුවන්න ඉන්දියාවෙන් ‘පවර්සෙට්’ 20 ක්මැණික් සම්පතින් 80% ක් තවම පොළොව යටපොඩිත්තන්ට ‘මිනිටූන්ස්’පොල් මිල පහළට?ලේක්හවුස් හි වසර 25 හා 35 ක දීර්ඝ සේවා කාලයක් සම්පූර්ණ කළ සේවක සේවිකාවන්ට විශේෂ තිළිණසුභද්‍රා දේශපි‍්‍රයමේ වන විට ශීඝ‍්‍රයෙන් ඉහළ ගොස් තිබෙන පොල් මිල ලබන අපේ‍්‍රල් සහ ඔක්තෝබර් මාසය අතරතුර දී පහත වැටෙනු ඇතැයි පොල් වගා කිරීමේ මණ්ඩලය පවසයි. මේ වන විට පොල් මිල අධික ලෙස ඉහළ ගොස් තිබෙන්නේ දේශීය පොල් නිෂ්පාදනය පහත වැටීම නිසා බවත් එම මණ්ඩලය පෙන්වා දෙයි.පොල් වගා කරුවන්ගේ සංගමය පෙන්වා දෙන පරිදි මෙරට වාර්ෂික පොල් නිෂ්පාදනය ගෙඩි බිලියන 2.6 ක් වන නමුත් පොල් සඳහා වන වාර්ෂික ඉල්ලුම බිලියන 3.7 දක්වා ඉහළ ගොස් තිබේ. මේ කාලයේදී ශී‍්‍ර ලංකාවට ඉහළ පොල් පලදාවක් ලැබෙන බවත් ඔවුන් සඳහන් කරයි. මේ කාලයේදී නම් පොල් ආනයන කිරීමෙන් වළකින ලෙස ද ඔවුන් රජයෙන් ඉල්ලා සිටී</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=ab0803301</link>
    <topic>අනේ... එස්. බී. ට ගිය කලක්</topic>
    <author/>
    <content>අනේ... එස්. බී. ට ගිය කලක්හදිසි මැතිවරණ ආරංචියකින් රනිල් කලබල වෙයිප‍්‍රශ්න පහහකීම් සලකුණේ පැටලෙද්දී ... රනිල්ට මහ ඇමැති ප‍්‍රශ්නයක්එක්සත් ජාතික පක්ෂයේ පළාත් පාලන නියෝජිත සමුළුව කොළඹ ලේක්හවුස් ඉදිරිපිට ප‍්‍රදර්ශන ශාලාවේදී පසුගිය දා පැවැත්විණි. ඒ සඳහා දැවැන්ත බැනරයක් ශාලාව ඉදිරිපිට සවි කළේ කොළඹ නගර සභාවේ ලොරියක් ගෙනවිත් ඒ මත නැගුණු පිරිසකි. මෙය සංවිධාන කළේ එක්සත් ජාතික පක්ෂ ආණ්ඩුවක් යටතේ අගමැතිකම බලාපොරොත්තු වන වජිර අබේවර්ධන මහතාය.පළාත් පාලන නියෝජිතයන් 4800 ක් කොළඹට ගෙන්වා ලොකු වැඩක් කරන බවට වජිර කෘතහස්තට ප‍්‍රතිඥා දී තිබුණි. එහෙත් පැමිණියේ 1500 කටත් අඩු පිරිසකි. අගමැති සිහින දකින වජිර එම සමුළුවේදී ලොකු රඟපෑමක් කළේය. සජිත්, එස්. බී., කිරිඇල්ල, ජෝන් අමරතුංග වැනි අය කපා දැමීමට ඔහු එම රඟපෑම ඉදිරිපත් කෙළේය.එස්. බී. සමුළුවේ කතාවක් නැත. ජෝන් අමරතුංග වාඩිවී සිටියේ හයවැනි පේළියේය. ලක්ෂ්මන් කිරිඇල්ල ඊටත් එහා පේළියකය. ඉදිරියෙන්ම වාඩි කරවා සිටියේ දකුණේ කොල්ලන් ටිකකි. වජිර බය තොල් රතු කොල්ලන්ටය.වජිර මේ සියල්ල සංවිධාන කළේ කෘතහස්ත ගේ උපදෙස් පරිදිය. එස්. බී. ට කතාවක් නොලැබුණේ ඒ නිසාය. වජිර ලිඛිත කතාවක් කියැවූයේ ජාත්‍යන්තර සම්මේලනයක් අමතන පරිද්දෙනි. කෙසේ හෝ අතර මඟදී එස්. බී. ට යකා නැග්ගේ ය. නැගිට යන්නට ගියේය.ජෝන් සහ කිරිඇල්ලද වජිරට බැණ වැදුණේ “කැත වැඩ කරන්න එපා” යනුවෙනි.“මගේ ජ්‍යෙෂ්ඨ උප සභාපතිකම තමුසේ ගන්නවා. මම ගෙදර යනවා” යි කී ජෝන් යන්නට ගියේය.රැස්වීමට පැමිණෙන අය රත් කිරීමටත් කෑම දීමටත් මුදල් අනුමත කරගෙන තිබුණත් කිසිවක් ලැබී නැත. බොහෝ දෙනා කේන්තියෙන් පිටව ගියහ. තමන්ගේ සමීපතමයන්ට පමණක් සියලු සංග‍්‍රහ ලැබුණි. එක්සත් ජාතික පක්ෂ ඉතිහාසයේ කිසිම නායකයකු මෙවැනි මත්පැන් සාද පැවැත්වූයේ නැත. සමුළුව අවසන් වූයේ කෘතහස්ත සහ වජිර නියෝජිත අප‍්‍රසාදයට පත් වෙමිනි.කා සමගත් තරහෙන් සිටින සිහින මනමාල රවි තවත් ගින්නක් පත්තු කරයි.එස්. බී. සහ වජිර අතර මෙම ගින්න ඇවිලීමේ කාර්ය භාරය පැවරුණේ චින්තකට සහ ලසන්තටය.රාජකීය - තෝමස් කි‍්‍රකට් තරගයේදී කෘතහස්ත වාඩිවී සිටියේ විශේෂ අමුත්තන්ගේ කුටියේ තම සමකාලීන මිතුරන් සමඟ ය. ඔවුහු කෘතහස්තට විහිළු කළහ. සමච්චල් කළහ. මෙරට සිටින සදාකාලික විපක්ෂ නායක කෘතහස්ත බව ඔවුහු කීහ.එසේ කියු මිතුරෝ ගීයක් ගායනා කිරීමට ආරාධනා කළහ. එවිට කෘතහස්ත “හායි හායි හිප්පි හිප්පි හුරේ” යන බයිලාව ගායනා කළේය. එය අවසන් වූ පසු වූයේ ප‍්‍රශ්න උත්තර වෙලාවයි. ඔහුගේ මිතුරෝ උත්තර දී ගන්නට බැරි ප‍්‍රශ්න ද ඇසුවෝය. මෙම රෝයල් සිද්ධිය පත්තරවලට යෑම වැළැක්වීමට කෘතහස්ත මාධ්‍ය නඩයට උපදෙස් දුන්නේය.කර්තෘ සංසදයේ සිටින කෘතහස්ට අවනත නැති අය ඉවත් කිරීමේ ක‍්‍රමන්ත‍්‍රණය තවම අවසන් නැත. සමන් අතාවුද, බූරුවන්, කලවැදි චින්තක, කප්පම් ලසන්ත, උපුල් වැනි අය එම කොන්ත‍්‍රාත්තුව භාර ගෙන සිටිත.පසුගියදා අයිතිය මාරු වුණු සිංහල ඉංගිරිසි පුවත් පත් දෙකක එජාපය ගැන සත්‍ය තොරතුරු පළ වීම වැළැක්වීමට උපාලි සහ ලලිත් යන දෙදෙනාට කුමක් හෝ කළයුතුයි, කෘතහස්ත සිිහින මනමාලයාට යෝජනා කර ඇත.මෙහිදී මඩ ගැසීම සහ බ්ලැක් මේල් කිරීම සුදුසු යැයි සිහින මනමාලයා යෝජනා කළේය. ඒ අනුව උපාලි සහ ලලිත් ගැන මඩ එකතු කිරීමේ මඩ කොන්ත‍්‍රාත්තුව කලවැදි චින්තකට සහ කප්පම් ලසන්තට පැවරීය.මෙහිදී ලංකාදීප කර්තෘ ගැනද සාකච්ඡා කර තිබේ. ඔහු එක්සත් ජාතික පක්ෂයට හිතවත් බව පෙන්වුවත්, ‘ඔහු මහින්දගේ මිනිහෙක්’ බව නිගමනය විය. ඒ නිසා ඔහුගෙන් ප‍්‍රවේසම් වන ලෙසට කෘතහස්තට සහ සිහින මනමාලයාට මාධ්‍ය නඩය යෝජනා කෙළේය. එසේම දොඹගහවත්තට පාලකයන්ගේ තිබූ පිළිගැනීම නැති කළේ ද කෘතහස්තය. දොඹගහවත්ත සහ ඔහුගේ ගෝලයන් දෙදෙනා ගැන පාලකයන්ගේ තීරණ වහා කි‍්‍රයාත්මක කරන්නැයි කෘතහස්තගේ මාමා ගේ පුතා රුවන් හරහා දැඩි බලපෑම් කෙරුණි. බියගම රුවන් එය නොකළා නම් බියගම සංවිධායකකමින්ද දොට්ට දමන්නට බොහෝ දුරට ඉඩ තිබුණි. ‘ඩේලිමිරර්’ කර්තෘ සහ දොඹගහවත්ත කිසිසේත්ම කර්තෘ සංසදයට බඳවා නොගන්නා ලෙසට කෘතහස්ත තදින්ම උපදෙස් දුන් බව සමන් අතාවුද සිය හිතවතුන්ට පවසා තිබේ.එක්සත් ජාතික පක්ෂයේ සිටින ජ්‍යෙෂ්ඨතම මුස්ලිම් නායකයා අබ්දුල් කාදර්ය. දැන් එම්. එච්. මොහමඩ් ආණ්ඩුවේය. ඒ. සී. එස්. හමීඩ් ජීවතුන් අතර නැත. අබ්දුල් කාදර් තවමත් පක්ෂයේ සිටී. ඔහු පක්ෂය වෙනුවෙන් ලක්ෂ ගණන් මුදල් වැය කර තිබේ. ආණ්ඩුවට සම්බන්ධ වීමට සැලසුම් කළ දහ දෙනකු ඉන්දියාවට යන්නට වියදම් කළේ ද කාදර්ය. එහෙත් නැඟෙනහිර ඡන්ද කටයුතු පවරා ඇත්තේ සයිරන් දොස්තරට සහ වජිරටය. සයිරන් දොස්තර භාර ගන්නෙම බැරි වැඩක්මය.සයිරන් පත් කරන්නට සපෝට් කළේ චින්තකය. මෙහිදී නැගෙනහිර ඡන්දය හොඳ ඉල්ලමක් කර ගතයුතු බවට කලවැදි චින්තකට බිරිඳගෙන් උපදෙස් ලැබුණේය. ඇල්දෙණියේ එඩී කියා ඇත්තේ සයිරන්ගෙන් ප‍්‍රවේසම් වන බවය.මේ අස්සේ කෘතහස්ත යුද්ධය ගැනද සොයා බලයි. යුද්ධය නිසා බරපතළ තත්ත්වයක් උද්ගතවී ඇති බව ලියන්නැයි යුදගිනි දුමින්දට උපදෙස් දුන්නේ ඒ නිසාය. දුමින්ද කීවේ වැස්ස යුද්ධයට දුෂ්කර බවය.කෘතහස්ත - තමුසේ ඔය පණ්ඩිතකම් ලියන්න එපා.රාජපක්ෂ පවුලට මඩ ගැසීම රැකියාවක් කරගෙන සිටින කලවැදි චින්තක මාණික්‍යගේ තීරු ලිපියට ඇටෑක් එකක් දීමට පිණිස පෙරමුණු මන්තී‍්‍රවරයකු මුණ ගැසී ඇත. තමන්ට මේ උපකාරය කරනවා නම් එජාපය ඇතුළේ ඇති කුණුකන්දල් (ඩ්ධබ ව්ඥඹඵ) පෙරමුණු පත්තරයකට සැපයිය හැකි බව ද චින්තක කියා ඇත. මෙම කොන්ත‍්‍රාත්තුවේ තොරතුරු ලබන සතියේ බලාපොරොත්තු වන්න.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=ab0803302</link>
    <topic>හදිසි මැතිවරණ ආරංචියකින් රනිල් කලබල වෙයි</topic>
    <author>චන්දන බණඩාර</author>
    <content>අනේ... එස්. බී. ට ගිය කලක්හදිසි මැතිවරණ ආරංචියකින් රනිල් කලබල වෙයිප‍්‍රශ්න පහහකීම් සලකුණේ පැටලෙද්දී ... රනිල්ට මහ ඇමැති ප‍්‍රශ්නයක්චන්දන බණඩාරකැලණිය දුම්රිය මාර්ගය නිසා වන වාහන තදබදය අවම කිරීමේ අරමුණින් ඉදිකළ නව ගුවන් පාලම විවෘත කෙරුණේ ගිය අඟහරුවාදාය. ඒ ජනාධිපතිතුමාගේ අතිනි. අඟහරුවාදා ගුවන් පාලම විවෘත කෙරෙන වෙලාව කිසිවකුත් හරි හැටි දැන සිටියේ නැත. සඳුදා රාති‍්‍රයේ ජනාධිපතිතුමා දුරකථනයෙන් ජෙයරාජ් ප‍්‍රනාන්දුපුල්ලේ ඇමැතිවරයාට කථා කෙළේය. “ජෙයරාජ් මම හෙට උදේ 6.30 ට පාලම විවෘත කරන්න එනවා”. ජනාධිපතිතුමා කීවේය.ඒ අනුව ඇමැති ජෙයරාජ් ප‍්‍රනාන්දුපුල්ලේ පළාතේ මැති ඇමැතිවරුන්ට රාති‍්‍රයේම කතා කර කීවේ උදෙන්ම පාලම විවෘත කෙරෙන බවය. ඒ අනුව අඟහරුවාදා උදෙන්ම ඇමැති ජෙයරාජ් ප‍්‍රනාන්දුපුල්ලේ අරලියගහ මැදුරට ගියේය. ජනාධිපතිතුමා එදින උදේ 6.30 වෙන විට කැලණියට ආවේය. ඉන්පසුව පාලම විවෘත කිරීම සිදු විය. ජනාධිපතිතුමා අඟහරුවාදා උදෑසන ඇමැති මර්වින් සිල්වාට සුබ පැතීමට ද අමතක නොකෙළේය.කම්කරු ඇමැති ආචාර්ය මර්වින් සිල්වාකැලණිය ගුවන් පාලම විවෘත කිරීමෙන් පසුව තේ පැන් සංග‍්‍රහයක් විද්‍යාලංකාර පිරිවෙනේ සංවිධානය කැර තිබුණි. මෙය සූදානම් කැර තිබුණේ කැලණිය විශ්ව විද්‍යාලයේ කුලපති ආචාර්ය වැලමිටියාවේ කුසලධම්ම නාහිමියන්ය. කුසලධම්ම නාහිමියෝ තම පිරිවෙනට එන බොහෝ අමුත්තන්ට රාජ්‍ය නායක නායිකාවන්ට 'පුස්නාම්බු' නම් කෑම වර්ගයෙන් සංග‍්‍රහ කිරීමට බොහෝ අවස්ථාවල කටයුතු කරති. ඒ අනුව එදින තේ පැන් සංග‍්‍රහයේදී පුස්නාම්බුවල රස විඳ ගැනීමට ජනාධිපතිතුමා ප‍්‍රමුඛ මැති ඇමැතිවරුන්ට හැකි විය.ජනාධිපතිතුමා කැලණි පාලම විවෘත කොට කෙළින්ම ආවේ අරලියගහ මැදුරටය. ජනාධිපතිතුමා සමග ඇමැති ජෙයරාජ්ද ආපසු අරලියගහ මැදුරට ආවේය. ඒ පාලම විවෘත කිරීමේ නිල උත්සවය උදේ 10.00 ට යෙදී තිබුණු නිසාය. ජෙයරාජ් ඇමැතිතුමා සමග ජනාධිපතිතුමා අරලියගහ මැදුරේදී උදේ ආහාරය ගත්තේය.ඒ මොහොතේදී සෞඛ්‍ය අමාත්‍යංශ නිලධාරිහු පිරිසක්ද අරලියගහ මැදුරට ආහ. ඔවුන්ටද උදේ ආහාරය අරලියගහ මැදුරෙන් ලැබුණි. උදේ ආහාරය ගන්නා අතරතුර ඇමැති ජෙයරාජ් ප‍්‍රනාන්දුපුල්ලේ ජනාධිපතිතුමාට විස්තර කෙළේ හාල් මිල ඉහළ යාම ගැනයි. පොල්තෙල් මිල ඉහළ යාමද අලුත් අවුරුදු සමයේදී ජනතාවට බලපාන බව ඇමැති ජෙයරාජ් කීවේය.ජනාධිපතිතුමා ඇමැති ජෙයරාජ්ගේ කථාවට හොඳින් සවන් දී සිටියේය. ඉන්පසු ජනාධිපතිතුමා නිලධාරින්ට කීවේ මුදල් අමාත්‍යාංශ ලේකම් පී. බී. ජයසුන්දර දුරකථනයට සම්බන්ධ කර දෙන ලෙසය. ජනාධිපතිතුමා ආචාර්ය පුංචිබණ්ඩාර ජයසුන්දරට කීවේ සහල් මිල පහළ දැමීම සඳහා ඉක්මනින්ම කි‍්‍රයා මාර්ගයක් ගන්නා ලෙසය. ඒ සඳහා අතිරේක සහල් පිටරටින් ගෙන්වන ලෙස ද ජනාධිපතිතුමා උපදෙස් දුන්නේය.කැලණිය නව ගුවන් පාලම විවෘත කිරීමේ නිල උත්සවය උදේ 10.00 යෙදී තිබූ නිසා ඇමැති ජෙයරාජ් ඊට සහභාගි වීමට අරලියගහ මැදුරෙන් පිටවුණේය.ඇමැති ජෙයරාජ් උත්සවයට යන විට ආචාර්ය මර්වින් සිල්වා ඇමැතිවරයා බි‍්‍රතාන්‍ය මහ කොමසාරිස් වරයා සහ මැති ඇමැතිවරු උත්සවයට පැමිණ සිටියහ. ජෙයරාජ් ඇමැතිවරයා උත්සව සභාව අමතන විට කම්කරු ඇමැති මර්විල් සිල්වා බි‍්‍රතාන්‍ය මහ කොමසාරිස් සමග කථාවකට වැටුණේය. දෙදෙනාගේ කථාව ඉතා දීර්ඝව පැවැත්වෙන අයුරු ඇමැති ජෙයරාජ් දුටුවේය. ඒ නිසා ඇමැතිවරයා උත්සව සභාව අමතන විට කීප වරක්ම ඇමැති මර්වින් සිල්වා දෙස බැලුවේය.ඇමැති මර්වින් භාෂා පරිවර්තනයකඇමැති ජෙයරාජ් තම කථාව අවසන් කැර මර්වින් සිල්වා ඇමැතිවරයා ළඟට ආවේය. "මොනවද ඩොක්ටර් ඔබතුමා බි‍්‍රතාන්‍ය මහ කොමසාරිස් තුමා එක්ක කතා කෙළේ." ඇමැති ජෙයරාජ් ඇසීය. "මම මේ ඔබතුමා සිංහලෙන් කළ කථාව ඉංගී‍්‍රසියට පරිවර්තනය කළා. ඉංගිරිසියෙන් පරිවර්තනය කරලා බි‍්‍රතාන්‍ය මහ කොමසාරිස්තුමාට පැහැදිලි කළා." ඇමැති මර්වින් කීය.එ.ජා.ප. ජාතික සංවිධායක එස්. බී. දිසානායකහිටපු ඇමැති මංගල සමරවීරගේ මව ගිය සතියේ සිකුරාදා මිය ගියාය. මංගලගේ මව මිය ගිය පුවත ජනාධිපතිතුමා දැනගත් විගසම මංගල සමරවීරට කතා කිරීමට උත්සාහ කෙළේය. එහෙත් මංගල ඒ වෙන විට රෝහලේ සිටි නිසා ජනාධිපතිතුමාට මංගල දුරකථනයට සම්බන්ධ කර ගත නොහැකි විය. මංගල ආණ්ඩුවෙන් ඉවත් වූ පසුව ද ජනාධිපතිතුමා මංගලගේ මව ඛේමා සමරවීරට කිහිප වරක්ම දුරකථනයෙන් කථා කොට සුව දුක් විමසීමට අමතක නොකෙළේය.ගිය සෙනසුරාදා ජනාධිපතිතුමා කතරගම ගොස් අෂ්ඨඵල බෝධිය අභියස පූජාවක් සිදු කෙළේය. ඉන් අනතුරුව ජනාධිපතිතුමා ගියේ ජනපති අතිරේක ලේකම් ගාමිණි සෙනරත්ගේ නිවෙසේ පැවැති පිංකමකටය.ගාමිණි සෙනරත් අතිරේක ලේකම්වරයාගේ නිවෙසින් සමුගත් ජනාධිපතිතුමා කෙළින්ම ගියේ මාතර නගරයටයි. ඒ මංගල සමරවීරගේ නිවෙසටයි.ජනාධිපතිතුමා මල් වඩමක් ද රැගෙන ගොස් මංගලගේ මවට අවසන් ගෞරව දැක්වූයේය. මංගල සමරවීර මන්තී‍්‍රවරයා හා පවුලේ ඥාතීන් සමග ශෝකය බෙදා ගත් ජනපතිතුමා විනාඩි 15 ක් පමණ එහි රැඳී සිටියේය.ජනාධිපතිතුමා මංගලගේ නිවෙසට ගොස් එන අතරතුර තම පැරැණි හිතවතකු වූ විජේ මාමාගේ නිවෙසට ද ගියේය. විජේ මාමා දැඩි ලෙස ගිලන්ව යහනට වී සිටින බවට ජනාධිපතිතුමාට ලැබුණු ආරංචියක් අනුව ඔහුගේ නිවෙසට යාමට ජනාධිපතිතුමා තීරණය කෙළේය.මංගල සමරවීරගේ මවගේ අභාවය දැනගත් ජ. වි. පෙ. මන්තී‍්‍ර අනුර කුමාර දිසානායක මාතර බලා ගියේය. මන්තී‍්‍රවරයා මංගලගේ නිවෙසේ පැය කීපයක් රැඳී සිටිමින් මංගල සමග ශෝකය බෙදා ගත්තේය. ජ. වි. පෙ. නායක සෝමවංශ අමරසිංහ, එ. ජා. ප. මහ ලේකම් තිස්ස අත්තනායක, එ. ජා. ප. නායක රනිල් වික‍්‍රමසිංහ, පවිත‍්‍රා වන්නිආරච්චි, ඩලස් අලහප්පෙරුම, ඩිලාන් පෙරේරා ඇතුළු මැති ඇමැතිවරු රැසක් ම මංගලගේ මවට අවසන් ගෞරව දැක්වූහ.ශිරන්ති රාජපක්ෂ ජනපති ආර්යාවගේ මව වයලට් වික‍්‍රමසිංහ මැතිනිය කොළඹ පෞද්ගලික රෝහලකදී ගිය ඉරිදා අවසන් හුස්ම හෙළුවාය. වයලට් වික‍්‍රමසිංහ මාතාවගේ දේහය පළමුව දෙහිවල නිවෙසේද පසුව ටොරින්ටන් ඇවනිව්හි පිහිටි ජනාධිපතිතුමාගේ නිවෙසකද තැන්පත් කැර තිබිණි. ජනපති ආර්යාවගේ මවගේ දේහයට අවසන් ගෞරව දැක්විමට ද මැති ඇමැතිවරු රැසක්ම එහි ගියහ. වයලට් වික‍්‍රමසිංහ මාතාවගේ ආදාහන කටයුතු ගිය බදාදා බොරැල්ල කනත්තේදී ඉතාම චාම් ලෙස සිදු කෙරිණි.ගිය සිකුරාදා පෝය දිනයේ ජනාධිපතිතුමා සිරිත් පරිදි අරලියගහ මැදුරේ පැවැති ධර්ම දේශනාවට සහභාගි වුණේය. එදින ධර්ම දේශනාව පැවැත්වූයේ උඩුවේ ධම්මාලෝක හිමියෝය. ධර්ම දේශනාව අවසන්වූ පසු ජනාධිපතිතුමා කෙලින්ම ගියේ තංගල්ල කාල්ටන්හි තම නිවෙසටය. ජනාධිපතිතුමා එහි යන විට ජනාධිපතිතුමාගේ පැරැණි ඡන්දදායකයෝ පිරිසක් එහි පැමිණ සිටියහ. ඔවුන්ගේ දුක්ගැනවිලි සහ ප‍්‍රශ්නවලට පිළියම් යෙදීමට ජනාධිපතිතුමා එවෙලේම කටයුතු කෙළේය.ඉන් පසුව තංගල්ල මාර්ග කිහිපයක අබලන් බස්රථ වෙනුවට නව බස් රථ හයක යතුරු තංගල්ල ඩිපෝ අධිකාරිවරයාට ප‍්‍රධානය කිරීම ද ජනාධිපතිතුමා අතින් සිදුවිය.ගිය සතියේදී ශී‍්‍රලනිප විධායක සභාවේදී ජනාධිපතිතුමා ජනපති උපදේශක ඒ.එච්.එම්. අස්වර්ට ප‍්‍රශංසා කෙළේය. ඒ පසුගියදා පැවැති මඩකලපුව පුංචි මැතිවරණයේදී සන්ධාන අපේක්ෂකයන්ගේ ජයග‍්‍රහණය උදෙසා කැපවී වැඩ කිරීම ගැනයි. ජනාධිපති ජ්‍යෙෂ්ඨ උපදේශක සහ පාර්ලිමේන්තු මන්තී‍්‍ර බැසිල් රාජපක්ෂ මහතා ඒ.එච්.එම්. අස්වර් අගය කරමින් කියා ඇත්තේ ඔහුගේ කි‍්‍රයාකලාපය අනෙක් මුස්ලිම් මන්තී‍්‍රවරුන්ටත් ආදර්ශයක් බවයි.ගලිගමුවේ දී ජෙයරාජ්ගෙන් චෝදනාවක්එ.ජා.ප. පාර්ලිමේන්තු මන්තී‍්‍රනී රේණුකා හේරත්ගලිගමුව ශී‍්‍ර. ල. නි. ප. මධ්‍යම බල මණ්ඩලය පිහිටුවීම පසුගියදා සිදු කෙරුණේ රාජ්‍ය ආදායම් ඇමැති හා නියෝජ්‍ය මුදල් ඇමැති රංජිත් සියඹලාපිටියගේ ප‍්‍රධානත්වයෙනි. මේ අවස්ථාවට මහාමාර්ග හා මාර්ග සංවර්ධන ඇමැති ශී‍්‍ර. ල. නි. ප. භාණ්ඩාගාරික ජෙයරාජ් ප‍්‍රනාන්දුපුල්ලේ ඇමැතිවරයා ද සහභාගි විය. මේ අවස්ථාවේදී ඇමැති ජෙයරාජ් ප‍්‍රනාන්දුපුල්ලේ එ. ජා. ප. නායකයාට සහ මංගල සමරවීර මන්තී‍්‍රවරයාට චෝදනා කෙළේය. "අනුර මන්තී‍්‍රතුමා මේ තරම් ඉක්මනට මිය ගියේ රනිල්ලා - මංගලලා නිසා. එතුමාගේ මානසිකත්වය බින්දුවට වැට්ටුවා." ඇමැති ජෙයරාජ් චෝදනා කෙළේය.ගිය සතියේ පැවැති එ. ජා. ප. කෘත්‍යාධිකාරි මණ්ඩල රැස්විමේදී එ. ජා. ප. පළාත් පාලන අනුකමිටුවේ සභාපති වජිර අබේවර්ධනට විශේෂ ස්තුතියක් හිමි විය. ඒ පළාත් පාලන නියෝජිත සමුළුවක් සංවිධානය කිරීම නිසාය. එදින කෘත්‍යාධිකාරි මණ්ඩලයට මන්තී‍්‍ර කබීර් හෂීම් වජිරට ස්තුති කිරීමේ යෝජනාව ගෙනාවේය. එම යෝජනාව කෘත්‍යාධිකාරි මණ්ඩල සාමාජිකයන් ඒකමතිකව සම්මත කළහ.ගිය සඳුදා පාර්ලිමේන්තුවේ සභානායකතුමාගේ කාර්යාලයේදී නිමල් සිරිපාල ද සිල්වා ඇමැතිවරයාගේ මූලිකත්වයෙන් නැගෙනහිරට (රජය සමඟ) තරග කරන පක්ෂ නායකයන්ගේ රැස්වීමක් පැවැත්විණි. මේ සාකච්ඡාවට ජාතික හෙළ උරුමය නියෝජනය කරමින් එහි නායක එල්ලාවල මේධානන්ද සහ අතුරලියේ රතන යන හිමිවරු ද නිශාන්ත වර්ණසිංහ ද සහභාගි වූහ. මෙහිදී එල්ලාවල මේධානන්ද හිමියන් ප‍්‍රකාශ කෙළේ නැඟෙනහිර දිස්ති‍්‍රක්ක දෙකකට ජාතික හෙළ උරුමයේ නියෝජිතවරු දෙදෙනකු තරග කරන බවයි. ඒ සමඟම එල්ලාවල මේධානන්ද හිමියන් ඇමැති නිමල් සිරිපාල ද සිල්වා මහතාගෙන් ඇසූයේ "ඇත්තද හකීම් මහත්තයාත් ආණ්ඩුවත් එක්ක තරග කරන්න යනවා" කියන්නේ කියාය."නෑ. හාමුදුරුවනේ එයා තනිවම තරග කරනවාලු. ඇමැති නිමල් සිරිපාල ච්ය. "ඒක හොඳයි එයා ඉන්නවානම් අපිට සන්ධානේ එකට වැඩ කරන්න බෑ. අනික හකීම්ට කිසිම ප‍්‍රතිපත්තියක් නෑ. අනික එයා ජාතිවාදය අවුස්සනවා. දැන් වෙනම පාලනයකුත් ඉල්ලනවා." එල්ලාවල මේධානන්ද හිමියෝ කීහ.මේ කථාබහ යන අතරතුර ඒ.එල්.එම්. අතාවුල්ලා, අමිර් අලී සහ ෆේරියල් අෂ්රොෆ් යන මැති ඇමැතිවරු ද මෙතැනට පැමිණියහ. ඔබතුමාලා එකඟතාවයකට ආවාද? රතන හිමියෝ අතාවුල්ලා මන්තී‍්‍රවරයාගෙන් විමසුවේය. "අපට එකඟතාවයක් ඇති කැර ගැනීම හරිම අමාරුයි. ඔබවහන්සේගේ වගේ අපේත් උත්තරීතර මණ්ඩලයක් තියෙනවා. අනික හකීම් මුස්ලිම් ජාතිවාදය අවුස්සමින් යනවා. එයා අපිටත් විරුද්ධව මුස්ලිම්වරු අවුස්සනවා. අනික එයාට විදේශ රටවලින් ප‍්‍රතිලාභ ලැබෙනවා. එයා පසුපස නෝර්වේ ඉන්නවා" ඇමැති අතාවුල්ලා කීය.ගිය සතියේ පිලිප් ගුණවර්ධන සමරු උත්සවයක් පැවැත්විණි. එහි ප‍්‍රධාන ආරාධිතයකු ලෙස ඇමැති චමල් රාජපක්ෂ සහභාගි විය. මේ අවස්ථාවේදී ඇමැති චමල් රාජපක්ෂ පිලිප් ගුණවර්ධන ගැන මතකය අවදි කෙළේය. "එදා පිලිප් ගුණවර්ධන මැතිතුමා ඉන්දියාවේ හිරේ ඉන්නකොට රාජ්‍ය මන්ත‍්‍රණ සභාවට නිවාඩු ඉල්ලා යෝජනාව ගෙනාවේ රාජපක්ෂ කෙනෙක්. අදත් රාජපක්ෂලා සහ පිලිප් ගුණවර්ධනලා අතර සබඳතාවය තියෙනවා. අද දිනේෂ් ඇමැතිතුමා අපි සමග ඉන්නවා" චමල් රාජපක්ෂ ඇමැතිවරයා කීය. මේ සමරු උත්සවය පැවතුණේ කොළඹ ආනන්ද විද්‍යාලයීය ශ‍්‍රවණාගාරයේදීය.ගිය බදාදා ඇමැති චමල් රාජපක්ෂ වරායේ වෘත්තීය සමිති මුණගැසුණේය. මාස දෙකක් ඇතුළත ඇමැතිවරයා වරායේ වෘත්තිය සමිති හමුවූ දෙවන අවස්ථාව එයයි. "සමහර අපේ හිටපු වරාය ඇමැතිවරු වසර දෙකකට එක පාරක්වත් සාකච්ඡාවක් දුන්නේ නෑ. ඒත් චමල් ඇමැතිතුමා අපට ඒ අවස්ථාව ලබා දුන්නා. ඒ ගැන එතුමාට ස්තුති කරනවා." වරාය වෘත්තිය සමිති නායකයෝ ඇමැති චමල් රාජපක්ෂට ස්තුති කළහ.ගිය සෙනසුරාදා එ.ජා.ප නායක සහ විපක්ෂ නායක රනිල් වික‍්‍රමසිංහ සිටියේ කොළඹින් බැහැරවය. රනිල් කොළඹින් බැහැරව සිටියත් එදින ඔහු රට වටේ සිටින එ.ජා.ප ජේ්‍යෂ්ඨයන්ට දුරකථනයෙන් ඇමැතුවේය. එයට හේතුව රනිල්ට ලැබී තිබූ එක්තරා දේශපාලන ආරංචි මාර්ගයක් නිසාය. එනම් රජය හදිසි මැතිවරණයක් පැවැත්වීමට සූදානම් වෙන බවට වූ ආරංචියයි. මේ නිසා කලබල වූ එ.ජා.ප නායකයා තම ජේ්‍යෂ්ඨ මන්තී‍්‍රවරුන් සමඟ සාකච්ඡා කෙළේ හදිසියේ මැතිවරණයක් පැවැත්වීම සිදු වුවහොත් ඊට මුහුණ දිය යුතු ආකාරය ගැනයි.ගිය සතියේ මහාමාන්‍ය ඩී.එස්. සේනානායක 59 වන ගුණ සමරුව යෙදී තිබිණ. ඒ වෙනුවෙන් චාම් උත්සවයක් නිදහස් චතුරශ‍්‍රයේදී පැවැත්විණි. මේ ගුණ සමරුවට එ.ජා.ප ය වෙනුවෙන් තිස්ස අත්තනායක එ.ජා.ප මහලේකම්වරයා සහ එ.ජා.ප සභාපති රුක්මන් සේනානායක සහ තවත් එ.ජා.ප මන්තී‍්‍ර පිරිසක් සහභාගී වූහ.ගිය සතියේ කිරිබත්ගොඩ නගරයේදී ස්වාමීන් වහන්සේ සිය නමක් උදෙසා දානමය පිංකමක් පැවැත්විණි. මේ පිංකම සංවිධානය කෙළේ කැලණිය එ.ජා.ප සංවිධායක සුරනිමල රාජපක්ෂය. මේ පිංකමට ද එ.ජා.ප මහලේකම් තිස්ස අත්තනායක සහභාගී විය.එ.ජා.ප. සමුළුව කැඳ හැළියක් වෙයිගිය සතියේ සෙනසුරාදා එ.ජා.ප පළාත් පාලන අනුකමිටුවේ සභාපති වජිර අබේවර්ධන එ.ජා.ප ප‍්‍රාදේශීය සභා නගර සභා මන්තී‍්‍රවරු හා අපේක්ෂකයන් කොළඹට කැඳවා තිබුණි. ඒ එ.ජා.ප පළාත් පාලන නියෝජිත සමුළුව සඳහායි. මේ සමුළුව පැවැත්වුණේ ලේක්හවුස් ආයතනය අසල ප‍්‍රදර්ශන හා සම්මන්ත‍්‍රණ ශාලාවේදියි. සම්මේලනය උත්කර්ෂවත් ලෙස පැවැත්වීමට වජිර අබේවර්ධන මන්තී‍්‍රවරයා සැලසුම් කෙළේය.එහෙත් ඒ උත්සවය සිතූූ තරම් සාර්ථක නොවීය. ඒ මන්තී‍්‍ර වජිරගේ දුර්වලතාවයක් නිසා නොව එ.ජා.ප නායකයාගේ වැරැදි තීන්දු නිසා බව එ.ජා.ප ජේ්‍යෂ්ඨ මන්තී‍්‍රවරු කීහ. මේ සමුළුව එ.ජා.ප පළාත් පාලන නියෝජිතයන් කලකිරීමට පත් කළ තවත් අවස්ථාවක් බවට පත් විය. බොහෝ ගරු ගාම්භීරව ඇරැඹි සම්මේලනය අවසානයේ එකම කැඳ හැළියක් බවට පත් විය. අවසානයේ එ.ජා.ප පළාත් පාලන මන්තී‍්‍රවරු අතර ගුටි කෙළි ඇති ;නාවී බේරුණේ අනු නවයෙනි.මේ සම්මේලනයට එ.ජා.ප පළාත් පාලන නියෝජිතයන් සියළු දෙනාම පැමිණ සිටියේ නැත. එහෙත් පසුව මාධ්‍ය වෙත එ.ජා.ප නායකයන් ප‍්‍රකාශ කෙළේ පළාත් පාලන නියෝජිතයන් 4800 ක් පමණ සමුළුවට සහභාගී වූ බවය. සමුළුවට සත්‍ය ලෙසම සහභාගි වී සිටියේ පළාත් පාලන නියෝජිතයන් 2500 ආසන්න පිරිසක් බව දේශපාලන ආරංචි මාර්ග හෙළි කෙළේය.එස්. බී. ට කැපිල්ලක්එදින එ.ජා.ප පළාත් පාලන නියෝජිත සමුළුව ගිනියම් විය. ඒ එ.ජා.ප ජාතික සංවිධායක එස්.බී. දිසානායකට සිදුවූ කැපිල්ලත් සමගය. එදින සම්මේලනයේදී එ.ජා.ප ජාතික සංවිධායකයාව නොසලකා හැර තිබුණි.එ.ජා.ප ජාතික සංවිධායක යනු ප‍්‍රධාන පෙලේ නිලයකි. එහෙත් එස්.බී. ට නිසි තැන නොලැබිණි. එ.ජා.ප ය වැටී තිබෙන අගාධයෙන් ගොඩ ගැනීමට නිරතුරු වෙහෙසෙන එස්.බී. ට ඒ මොහොතේ කේන්ති ගියේය.ශී‍්‍ර.ල.නි.ප යේ ප‍්‍රබල තනතුරක් පූජා කර එ.ජා.ප යට ගිය එස්.බී ට කුඩම්මාගේ සැලකිලි දීම එ.ජා.ප යේ ප‍්‍රධාන පෙළේ නායකයකුගේ කුමන්ත‍්‍රණයක් බවද දේශපාලන ආරංචි මාර්ග හෙළි කළේය. එදින අඩුම තරමේ එ.ජා.ප ජාතික සංවිධායකයාට සම්මේලනය ඇමැතීමට අවස්ථාවක්වත් දී තිබුණේ නැත. මේ නිසාම එස්.බී. සම්මේලනයට විරෝධය පළ කර ඉන් පිටව ගියේය.එස්.බී. දිසානායක සම්මේලනය වර්ජනය කැර පිටවූ පසු සම්මේලනයේ කටයුතු අඩාල වෙන තැනට පත්වුණේය. රනිල් වික‍්‍රමසිංහ එ.ජා.ප නායකයා එදින එ.ජා.ප පළාත් පාලන නියෝජිතවරු සිටින මේසයක් ගානේ ගොස් නියෝජිතවරු සමග සුහදව අදහස් හුවමාරු කර ගැනීමට නියමිත විය. එය එ.ජා.ප මන්තී‍්‍ර වජිර ගේ ඉල්ලීමක් බව කියැවේ. එහෙත් රනිල් තම පක්ෂයේ පළාත් පාලන නියෝජිතවරු සතයකටවත් මායිම් කෙළේ නැත. කොළඹ දිස්ති‍්‍රක්කයේ රනිල්ට හිතවත් නගර සභා සහ ප‍්‍රාදේශීය සභා සභිකයින් සමග පමණක් රනිල් සුහදව කථාබහ කෙළේය.සම්මේලනයක් තියාගන්න බැරිව ඡන්දයක් දිනන්නෙ කොහොමද?මේ සම්මේලනය අවසානයේ රාතී‍්‍ර භෝජන සංග‍්‍රහයක් ද පැවැත්විණි. පැමිණ සිටි පළාත් පාලන නියෝජිතවරුන්ට විවිධ සැර බීම වලින්ද සංග‍්‍රහ කිරීම සිදුවිය. නමුත් පැමිණ සිටි පිරිසට සැර බීම සහ රාතී‍්‍ර භෝජනය ප‍්‍රමාණවත්ව නොතිබුණි. මේ නිසා සම්මේලනය කෙලවර වූයේ එ.ජා.ප පළාත් පාලන නියෝජිතවරුන්ගේ නොහොඳ නෝක්කාඩු මැදය. “මේ වගේ සම්මේලනයක් සංවිධානය කර ගන්න බැරි එ.ජා.ප ය කොහොමද මැතිවරණයක් දිනන්නේ.” පැමිණ සිටි පළාත් පාලන නියෝජිතවරු එසේ කියමින් ප‍්‍රදර්ශන හා සම්මන්ත‍්‍රණ ශාලාවෙන් පිටව ගියහ.ගිය ඉරිදා ගම්පොල එ.ජා.ප ආසන බල මණ්ඩල රැස්වීම පැවැත්විණි. එ.ජා.ප මහලේකම් තිස්ස අත්තනායක සහ එ.ජා.ප සභාපති රුක්මන් බල මණ්ඩල රැස්වීමට එක් විය. එදින රුක්මන් – තිස්ස දිවා ආහාරය ගත්තේ අබ්දුල් කාදර්ගේ නිවෙසිනි. තිස්ස අත්තනායක මහලේකම්වරයා දිවා ආහාරය ගන්නා අතරතුර හිටපු ජනපති පෙ‍්‍ර්මදාස කියූ කථාවක් මතක් කෙළේය.”කාදර් වගේ දහ දොළොස් දෙනෙක් හිටිය නම් මුළු එ.ජා.ප යටම ඇති” එදා හිටපු ජනපති පෙ‍්‍ර්මදාස වරක් කියූ බව තිස්ස කාදර්ගේ නිවෙසේ දී කීවේය.ගිය සඳුදා රනිල් තිස්ස අත්තනායකට දුරකථනයෙන් ඇමැතුවේය. “තිස්ස අද මංගල සමරවීර මන්තී‍්‍රතුමාගේ අම්මාගේ අවසන් කටයුතු සිදු කරන දවස. අපේ පක්ෂය වෙනුවෙන් ඔයා සහභාගී වෙන්න” රනිල් කීවේය. තිස්ස අත්තනායක මහලේකම්වරයා ද මංගල සමරවීරගේ මව ඛේමා සමරවීරගේ අවසන් කටයුතු සිදු කෙරුණු අවස්ථාවට සහභාගී වී පක්ෂයේ ශෝකය ප‍්‍රකාශ කෙළේය.මංගල සමරවීර මන්තී‍්‍රවරයාගේ මවගේ අවසාන කටයුතු සිදු කෙරුණු මොහොතට රජය වෙනුවෙන් ඇමැති මහින්ද යාපා අබේවර්ධන සහභාගී වූයේ ය. මේ අවස්ථාවට එ.ජා.ප මන්තී‍්‍ර සාගල රත්නායක ඇතුළුව තවත් මන්තී‍්‍රවරු රැසක් ද එක් වූහ.ගිය අඟහරුවාදා උදේ 9.00 ට එ.ජා.ප යේ හදිසි කෘත්‍යාධිකාරී මණ්ඩල රැස්වීමක් රනිල් කැඳවූයේය. එය නායක රනිල්ගේ ප‍්‍රධානත්වයෙන් සිරිකොත මන්දිරයේදී පැවැත්විණි. මේ විශේෂ කෘත්‍යාධිකාරි මණ්ඩල රැස්වීම කැඳවා තිබුණේ නැඟෙනහිර පළාත් සභා මැතිවරණයට තරග කිරීමට අනුමැතිය ලබා ගැනීමටය. නැඟෙනහිර මැතිවරණය සඳහා අපේක්ෂකයන් තේරීම සඳහා නාම යෝජනා කමිටුවක් ද රනිල් පත් කෙළේය. එම කමිටු සාමාජිකයින් ලෙස තිස්ස අත්තනායක, රුක්මන් සේනානායක, ජෝශප් මයිකල් පෙරේරා, ෂිබ්ලි අෂීස් සහ දයා පැල්පොල පත් කෙරිණි.එදින එ.ජා.ප කෘත්‍යාධිකාරි මණ්ඩලය රජයට ඉදිරිපත් කිරීමට යෝජනා තුනක් සම්මත කැර ගත්තේය. නැඟෙනහිර මැතිවරණයට ඉදිරිපත් වෙන අවිගත් නීති විරෝධී කණ්ඩායම් නිරායුධ කිරීම නැඟෙනහිර පළාත් මැතිවරණය නිරීක්ෂණයට විදේශීය නිරීක්ෂකයන් යෙදීම සහ අම්පාර දිස්ති‍්‍රක්කයේ ඉවත් කළ විශේෂ කාර්ය බලකා සෙබළු යළිත් එම නගරයේ ආරක්ෂාවට යෙදවීම එම යෝජනා තුන විය.ගිය බදාදා එ.ජා.ප නායක රනිල් මුස්ලිම් කොංග‍්‍රස් නායකයා මුණ ගැසුණේය. ඒ නැඟෙනහිර මැතිවරණයට එක්ව තරග කිරීම ගැන සාකච්ඡා කිරීමටය. මේ හමුවට මුස්ලිම් කොංග‍්‍රස් මහලේකම් හසන් අලි, එ.ජා.ප මහලේකම් තිස්ස අත්තනායක සහ එ.ජා.ප සභාපති රුක්මන් සේනානායක සහභාගී වූහ. නැවතත් ඉරිදා හමුවන බලාපොරොත්තුව ඇතුව දෙපිරිසම සාකච්ඡාව නිම කළහ.ජවිපෙ ප‍්‍රචාරක කටයුතු නොම්මර එකට කරන්න ඕනැගිය සතියේදී ජ. වි. පෙ. දේශපාලන මණ්ඩල රැස්වීම පැලවත්ත කාර්යාලයේදී පැවැත්විණි. ඒ ජ. වි. පෙ. නායක සෝමවංශ අමරසිංහගේ ප‍්‍රධානත්වයෙනි. 'රනිල් කියන විදියට හමුදාව මුදාගත්ත වනාන්තරේ තමයි අපිට නැඟෙනහිර ඡන්දේ කරන්න වෙන්නේ. යූ. ඇන්. පී. එකත් නැඟෙනහිරට ඉල්ලනවද දන්නෑ." ජ. වි. පෙ. නායකයා දේශපාලන මණ්ඩල රැස්වීමේ අසුන් ගනිමින් කීවේය. "යූ. ඇන්. පී. එක ගස්වැල්වලට රැස්වීම් තියලා නැඟෙනහිර පළාත් සභාවට තරග කරන්න හදනවද දන්නෑ." සෝමවංශ සිනහ වෙමින් කීවේය. සෝමවංශගේ කථාවට ජ. වි. පෙ. දේශපාලන මණ්ඩල සභිකයන්ට ද සිනහ නැගුණේය."කොහොම වුණත් අපිට පසුගිය කාලේ නැඟෙනහිර දේශපාලන සබඳතා ගොඩනඟා ගන්න බැරි වුණා. ඒ නිසා ඒ අය එක්ක සම්බන්ධතා ගොඩනගා ගන්න මේ මැතිවරණය යොදා ගන්න පුළුවන්." සෝමවංශ දේශපාලන මණ්ඩලයට නැඟෙනහිර මැතිවරණය ගැන විස්තර කරමින් කීවේය.ජ. වි. පෙ. ප‍්‍රධාන ලේකම් ටිල්වින් සිල්වා කීවේ "ජ. වි. පෙ. මැදහත් නොවෙන්න අද නැඟෙනහිර පළාත් මැතිවරණය තියන්න ඉඩක් නොලැබෙන්නට තිබුණා" කියාය. අනුර කුමාර දිසානායක මන්තී‍්‍රවරයා කීවේ "සුනාමි සහන මණ්ඩලය පරාජය නොකළා නම් මේ වෙන විටත් නැඟෙනහිර පළාත කොටින්ට යටවෙලා තියෙන්නේ කියාය.ඉන්පසුව ජ. වි. පෙ. ගම්පහ දිසා මන්තී‍්‍ර විජිත හේරත් මන්තී‍්‍රවරයා දේශපාලන මණ්ඩලය ඇමැතුවේය. "උතුරු පළාත නැඟෙනහිර පළාත එකතු වෙලා තිබුණ එක අපේ පක්ෂය මැදහත් වෙලා පළාත් දෙකක් බවට පත් කළා. ඊට පස්සේ අපේ වීරෝධාර ආරක්ෂක හමුදාවෝ නැඟෙනහිර මුදා ගත්තා. මේ හේතු දෙක නිසයි අද නැඟෙනහිර පළාතේ ඡන්දයක් තියන්න පසුබිමක් හැදුණේ." විජිත හේරත් මන්තී‍්‍රවරයා කීවේය.අපි අපේ ප‍්‍රචාරක ව්‍යාපාරය උපරිම මට්ටමෙන් කරන්න ඕන. විශේෂයෙන් බෙදුම්වාදය පරාජය කරන්න ජ. වි. පෙ. දිනවීමේ වැදගත්කම අපි ජනතාව අතරට ගෙනියන්න ඕන." ජ. වි. පෙ. දේශපාලන මණ්ඩල සභික කේ. ඩී. ලාල්කාන්ත මන්තී‍්‍රවරයා කීවේය.එදින ජ. වි. පෙ. දේශපාලන මණ්ඩලය තීරණය කෙළේ ලබන අපෙ‍්‍ර්ල් 3 දා ජ. වි. පෙ. න් නැඟෙනහිරට තරග කරන අපේක්ෂකයන් ජනතාවට හඳුන්වා දීමටයි. ඉන් අනතුරුව ලබන අපෙ‍්‍ර්ල් 04 වැනිදා පළාත් මැතිවරණය වෙනුවෙන් ජ. වි. පෙ. ප‍්‍රචාරක කටයුතු ආරම්භ කිරීමට නියමිතය. ඒ අනුව නැඟෙනහිර ප‍්‍රචාරක කටයුතු සිංහල, දෙමළ භාෂා දෙකෙන්ම සිදු කෙරෙනු ඇත. නැඟෙනහිර පළාතේ දිස්ති‍්‍රක් තුන සඳහා ජ. වි. පෙ. ප‍්‍රධාන ජන රැළි තුනක් ජාතික මට්ටමේ නායකයන්ගේ සහභාගිත්වයෙන් පැවැත්වීමට දේශපාලන මණ්ඩලය තීරණය කෙළේය.කරු පරිපාලන ගැටලු විසඳයිගිය සතියේ බදුල්ල පුස්තකාල ශ‍්‍රවණාගාරයේ එ. ජා. ප. ප‍්‍රජාතන්ත‍්‍රවාදී පිලේ විශේෂ සම්මේලනයක් පැවැත්විණි. ඒ එ. ජා. ප. ප‍්‍රජාතන්ත‍්‍රවාදී පිලේ නායක ඇමැති කරු ජයසූරියගේ ප‍්‍රධානත්වයෙනි. ධර්මදාස බණ්ඩා, පී. දයාරත්න, හේමකුමාර නානායක්කාර, නවීන් දිසානායක ඇමැතිවරු සහ එජාප ප‍්‍රජාතන්ත‍්‍රවාදී පිලේ මහ ලේකම් ආර්. ඒ. ඩී. සිරිසේන, පළාත් සභා මන්තී‍්‍රවරු එ. ජා. ප.යේ බිම් මට්ටමේ සාමාජිකයෝ ඊට එක්ව සිටියහ.ඇමැති කරු ජයසූරිය ගිය සතියේදී තම පැරැණි මිතුරකු වූ ලියොන් ෆොක්ස් මුණ ගැසුණේය. ඒ කොළඹ අමරසේකර මාවතේ පිහිටි ඇමැති කරුගේ පෞද්ගලික නිවෙසේදීය. දෙදෙනා අතර සාකච්ඡාව පැය හතරක් පුරා පැවැත්විණි. ලියෝන් ෆොක්ස් වෙනුවෙන් ඇමැතිවරයා රාති‍්‍ර භෝජන සංග‍්‍රහයක් ද සූදානම් කර තිබුණි.එ. ජා. ප. ප‍්‍රජාතන්ත‍්‍රවාදී කණ්ඩායමේ රැස්වීම ගිය සතියේ පැවැත්වුණේ "සෙත් සෙවන" කාර්යාලයේදීය. එදින 17 කණ්ඩායම සාකච්ඡා කෙළේ නැඟෙනහිර පළාත් සභා මැතිවරණයේදී තම කණ්ඩායම කටයුතු කළයුතු ආකාරය ගැනය.ගිය සතියේදී පළාත් ආණ්ඩුකාරවරු සහ පළාත් ප‍්‍රධාන ඇමැතිවරු රාජ්‍ය පරිපාලන අමාත්‍යාංශයට පැමිණියහ. ඒ පළාත්බද සහ ප‍්‍රාදේශීය මට්ටමෙන් කටයුතු කිරීමේදී මතුවන ගැටලු සාකච්ඡා කිරීමට ය. පරිපාලනයේදී ඇති වෙන ගැටලු සම්බන්ධව ඇමැති කරු ජයසූරිය සමග ආණ්ඩුකාරවරු සහ ප‍්‍රධාන ඇමැතිවරු අදහස් හුවමාරු කර ගත්හ.රාජ්‍ය සේවයේ පරිපාලන සේවය ඇතුළුව සේවා සඳහා බඳවා ගැනීමේදී වසරකට එක් තරග විභාගයක් පමණක් පැවැත්වීමට අදහසක් කැර ඇතැයි ද ඇමැති කරු ප‍්‍රධාන ඇමැතිවරුන්ට කීවේය. 13 වන සංශෝධනය යටතේ බලය බෙදා හැරීම ගැන ඇතැමුන් විවිධ වැරැදි අදහස් පතුරවන බවත් ඒවාට නිසි පිළිතුරු ලබාදීම ප‍්‍රධාන ඇමැතිවරුන් සිදු කිරීම කාලෝචිත බව ද ඇමැති කරු ජයසූරිය පෙන්වා දුන්නේය. මාස කිහිපයකට වරක් හෝ ආණ්ඩුකාරවරු, ප‍්‍රධාන ඇමැතිවරු සහ රාජ්‍ය පරිපාලන අමාත්‍යවරයා සමග මෙවැනි සාකච්ඡාවක් පැවැත්වීමේ වැදගත්කමද ප‍්‍රධාන ඇමැතිවරු ඇමැති කරුට පෙන්වා දුන්හ.ගිය සඳුදාට යෙදී තිබූ එ. ජා. ප. නායකයා ගේ උපන් දිනය වෙනුවෙන් විශේෂ බෝධි පූජා පිංකමක් බියගමදී පැවැත්විණ. මෙය සංවිධානය කැර තිබුණේ බියගම එ. ජා. ප. සංවිධායක රුවන් විජේවර්ධන විසිනි. එ. ජා. ප. නායක රනිල් හා පුරා කියා මුලින්ම මැතිවරණයකට ඉදිරිපත් වූයේ ද බියගම ආසනය නියෝජනය කරමිනි. මේ බෝධි පූජාවට එ. ජා. ප. මාධ්‍ය ප‍්‍රකාශක ගයන්න තරුණාතිලක මන්තී‍්‍රවරයා ද සහභාගි විය.ගිය සතියේදී විපක්ෂ නායකයා කේම්බි‍්‍රජ් ටෙරස්හි කෘත්‍යාධිකාරී මණ්ඩල රැස්වීම අවසන් කැර ගියේ සිරිකොත මන්දිරයටය. රනිල් සිරිකොතට යන විට එ. ජා. ප. මන්තී‍්‍ර පිරිසක් කේක් ගෙඩියක් ද රැගෙන සිරිකොතට වී රනිල් එනතුරු බලා සිටියහ. එතැන එ. ජා. ප. මාධ්‍ය ප‍්‍රකාශක ගයන්ත කරුණාතිලක, රේණුකා හේරත්, රවි කරුණානායක ඇතුළු මන්තී‍්‍රවරු විශාල පිරිසක් සිටියහ. රනිල් පැමිණ මොහොතකින් කේක් ගෙඩිය කැපීමට එ. ජා. ප. නායකයාට මන්තී‍්‍රවරු ඇරැයුම් කළහ. එ. ජා. ප. නායක රනිල් කේක් ගෙඩිය කපා ඉන් කෑල්ලක් කන ගමන් "ආ.. රේණුකා ඔයා ඔන්න දැන් කේක් එක කපන්නකෝ" කීවේ මුවගට සිනහවක් නගා ගනිමිනි. මන්තී‍්‍ර පිරිසට රනිල්ගේ මේ කථාවට සිනා ගියේ ඉබේටමය. ඉන් පසුව රේණුකා හේරත් මන්තී‍්‍රවරිය කේක් ගෙඩිය කපා මන්තී‍්‍රවරුන්ට කේක් කන්නට ඇරැයුම් කළාය.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=ab0803303</link>
    <topic>ප‍්‍රශ්න පහ</topic>
    <author>සුමේධා නවරත්න</author>
    <content>අනේ... එස්. බී. ට ගිය කලක්හදිසි මැතිවරණ ආරංචියකින් රනිල් කලබල වෙයිප‍්‍රශ්න පහහකීම් සලකුණේ පැටලෙද්දී ... රනිල්ට මහ ඇමැති ප‍්‍රශ්නයක්ප‍්‍රශ්න පහනැඟෙනහිර පළාතේ මැතිවරණයත්, පිල්ලෙයාන් ගැනත් මොකක්ද ඔබ දරන අදහස?ආරක්ෂක අංශ කොටි ත‍්‍රස්තවාදයෙන් උතුරු නැඟෙනහිර මුදා ගනිමින් සිටිද්දි කරුණා පාර්ශ්වය එල්ටීටීඊයෙන් ඉවත්වීම ඒ සඳහා විශාල උදව්වක් බවට පත්වුණා. ඒ වගේම කරුණා, පිල්ලෙයාන් පාර්ශ්වයට කොටි සංවිධානයෙන් තර්ජනයකුත් තියෙනවා. ඒ නිසා ඔවුන්ට ආරක්ෂාව අවශ්‍යයි. නමුත් රටේ නීතිය හමුවේ පිල්ලෙයාන්ලට ආයුධ තබා ගැනීමට අයිතියක් නැහැ.ආරක්ෂාව අවශ්‍ය නම් ඒ ආරක්ෂාව සැපයිය යුත්තෙ ආණ්ඩුවයි. ආණ්ඩුවෙන් සපයන ආරක්ෂාව ප‍්‍රමාණවත් නැති බවක් හැඟෙනවා නම් ඉන් පැහැදිලි වෙන්නෙ මැතිවරණයකට සුදුසු වාතාවරණයක් නැති බවයි. එහෙම නම් මැතිවරණය කල් දාන්න ඕනෙ.මොකද මැතිවරණයකදී එක් පාර්ශ්වයකට ආයුධ දැරීමට ඉඩ දීම අන් අයට කරන අසාධාරණයක්ඔබ ඔහොම කිව්වත් විමල් වීරවංශ මන්තී‍්‍රවරයා පවසන්නෙ පිල්ලෙයාන් නිරායුධ කිරීම සාහසික අපරාධයක් කියලා?වීරවංශ සහෝදරයා කියන්නෙත් මෙවැනි වාතාවරණයක් මැද මැතිවරණයක් පැවැත්වීමේ අසීරුතාව ගැනයි.ඔබ කරන පැහැදිලි කිරීමක් විමල් වීරවංශ මන්තී‍්‍රවරයාගේ කතාව තුළ තිබුණෙ නැහැ. මොකද මේ ජවිපෙ ස්ථාවර දෙකක?එහෙම නම් ඉතුරු ටික කියන්න වීරවංශ සහෝදරයාට අමතක වෙන්න ඇති. අනික යම් නිශ්චිත දෙයක් ගැනම කියද්දි අනික් කරුණු පැහැදිලි කරන්න බැරිව යන්න ඇති. එතකොට කථාවේ අඩුපාඩුවක් වෙනවා තමයි. ඒත් වීරවංශ සහෝදරයා පැවැසුවේ මේ කියන කාරණයම තමයි.ඔබ මගෙන් අහන ප‍්‍රශ්නයම වීරවංශ සහෝදරයගෙනුත් ප‍්‍රශ්න කරන විට එක් අයෙක් ප‍්‍රකාශ නොකළ කොටසක් ගැන ඔය විදියට ප‍්‍රශ්න කිරීම සාධාරණ නැහැ.කොහොම වුණත් මම මේ ප‍්‍රකාශ කරන්නෙ පක්ෂයේ නිල අදහස. මේ ගැන වීරවංශ සහෝදරයගෙනුත් ප‍්‍රශ්න කරන්න ඔබට පුළුවන්. පක්ෂය මත දෙකක නැහැ. එහෙම ප‍්‍රශ්නයක් ජවිපෙට නැහැ.නැඟෙනහිර පළාත් සභාව තනිව තරග කිරීමට ජවිපෙ ගත් තීරණය, පළාත් පාලන මැතිවරණ ප‍්‍රතිඵලයට දෙවෙනි වෙන්නෙ නැහැ නේද?ජවිපෙ තනි පක්ෂයක් විදියට තනිව තරග කිරීමට තීරණය කර ඉවරයි. අපි මේ මැතිවරණයෙන් අපේක්ෂා කරන්නෙ බෙදුම්වාදයට එරෙහිව මතයක් ගොඩ නැඟීමයි. අපේ ජයග‍්‍රහණය හෝ ප‍්‍රතිඵලය ඔබ හිතන බලයේ ජයග‍්‍රහණය නොවේ. ඒ සංඛ්‍යාත්මක ජයග‍්‍රහණයට වඩා අපි බලාපොරොත්තු වෙන්නේ දේශපාලන ජයග‍්‍රහණයයි. පසුගිය පළාත් පාලන මැතිවරණයේදී අපේ ඡන්ද ප‍්‍රමාණය, නියෝජිතයන් සංඛ්‍යාව වැඩි වුණා. තිස්සමහාරාමය වැඩි ඡන්ද ගණනකින් අපි දිනාගත්තා. සමහර ආයතනවල අපි විපක්ෂයට ආවා. ඒ නිසා අපි බලාපොරොත්තු වූ දේවල් අපිට ලැබුණා. මේ මැතිවරණයේදීත් අපි බලාපොරොත්තු වෙන්නෙ බෙදුම්වාදයට එරෙහිව හඬක් නැගීමටයි. එතැනදී අපිට සංඛ්‍යාත්මක ජයග‍්‍රහණයක් අවශ්‍ය නැහැ.නමුත් දේශපාලන ව්‍යාපාරයකට සංඛ්‍යාත්මක ජයග‍්‍රහණය අත්‍යවශ්‍ය සාධකයක් නේද?අපි රට වෙනුවෙන් ඉහළම ලෙස වැඩ කරනවා. අපි රට වෙනුවෙන් උපරීම කැප කිරීම් කළා වගේම කරනවා. වෙනත් පාලකයෝ වගේ තමන්ට කරගන්නා ජයග‍්‍රහණ අපිට වැඩක් නැහැ. අපිට ඕනෙ රටේ ජයග‍්‍රහණයයි.මුස්ලිම් කොංග‍්‍රසයේ අගය නැවත ඉහළ ගිහින් වගේ?ආණ්ඩු පක්ෂයත් එක්සත් ජාතික පක්ෂයත් ඔවුන් සමඟ සන්ධානගත වෙලා නැඟෙනහිර පළාත් සභාවට තරග කරන්න අප සමඟ සාකච්ඡා කළා. ඒත් ආණ්ඩු පක්ෂය සමඟ කළ සාකච්ඡා අසාර්ථක වුණා. මොකද ආණ්ඩුව එක්ක තරග කළොත්, අපිට ඕනෙ විදියට නැඟෙනහිර පාලනය කරන්න ස්වාධීනත්වයක් නැතිව යනවා. අපිට ඕනෙ විදියට පාලනය ගෙනයන්න බැරි මහ ඇමැති තනතුරකින් මුස්ලිම් ජනතාවට සේවය කරන්න බැහැ. අපි ආණ්ඩුවෙන් ඉවත් වුණෙත් ඒකනෙ.ආණ්ඩුවෙන් ඉවත් වුණේ ජනතාවට සේවය කරන්න බැරි වුණ නිසාද? ඇතැම් ආයතනවල සභාපතිධූර පක්ෂයට නොලැබුණු නිසා ද?තනතුරු නිසා අපි ආණ්ඩුවෙන් ඉවත්වුණේ නැහැ. නැඟෙනහිර පළාතේ ප‍්‍රදේශ කීපයකම මුස්ලිම් ජනතාව පදිංචි වෙලා සිටි ඉඩම්, ආණ්ඩුවෙ ඉඩම් බව කියමින් පරිසර ඇමැතිවරයා ආපසු පවරා ගත්තා. මේ ගැටලුවලට නැවත විසඳුම් ලැබුණෙ නැහැ.නැඟෙනහිර පළාත් සභා මැතිවරණය ගැන එජාපය සමඟ කළ සාකච්ඡා සාර්ථක වුණා ද?මෙහෙමයි. ඔවුන් කියන්නෙ අපිට අලියා ලකුණ යටතේ තරග කරන්න කියලයි. අපි ඒකට කැමැති වුණේ නැහැ. ඒත් අපි තවදුරටත් සාකච්ඡා කරමින් ඉන්නවා. අම්පාර දිස්ති‍්‍රක්කය තනිව තරග කිරීමටත් ඉතිරි දිස්ති‍්‍රක් දෙක එජාපය සමඟ සන්ධානගතව තරග කිරීමටත් පුළුවන්දැයි අපි තවමත් සාකච්ඡා කරනවා. ආණ්ඩු පක්ෂයත් පැවැසුවේ ඔවුන්ගේ ලකුණ යටතේ තරග කරන්න කියලා. අපි වැඩි මනාප අරගත්තොත් මහ ඇමැතිකම දෙන බවටයි සාකච්ඡා කෙරුණේ. ඊට පස්සේ ආණ්ඩුවෙ සිටින මුස්ලිම් කොටස් සමඟ වෙනම තරග කිරීමටත් සාකච්ඡා කෙරුණා. අපට වඩා අඩු ඡන්ද පදනමක් තිබෙන අෂ්රෆ් මහත්මියගෙ පක්ෂයේ සලකුණ යටතේ තරග කරන්න කියලයි ඔවුන් කියන්නෙ. අපිට එහෙම කරන්න වුවමනාවක් නැහැ.මේ අර්බුද නිසා පක්ෂය නැවත දෙකට කැඩෙන්න යනවා කියන්නෙ ඇත්තද?එහෙම එකක් නැහැ. ඒවා කටකථා. කලින් එහෙම වුණේ බහුතරයක් නොතිබුණ ආණ්ඩුව අපේ මන්තී‍්‍රවරුන්ව සල්ලිවලට බිලිබා ගත් නිසයි.දෙදහස් හතරේ මැතිවරණය මතකයිනෙ. පාර්ලිමේන්තුව රැස්වුණාම තියෙන පළමු ඡන්දය කථානායක පත් කරගැනීමයි. කථානායක පත්කර ගැනීමටවත් ඔවුන්ට පුළුවන් වුණේ නැහැ. ඒත් අද බලන්න පාර්ලිමේන්තුවම වගේ ඇමැතිවරු. සල්ලි දීලා තනතුරු දීලා අපේ අයත් ඒ පැත්තට ගත්තා.එතකොට මුස්ලිම් කොංග‍්‍රසයෙ හිටියෙ සල්ලිවලටයි තනතුරුවලටයි යටත්වෙන මන්තී‍්‍රවරු මිසක් ජනතා සේවයට කැපවුණ මන්තී‍්‍රවරු නොවේ ද?අපෙන් ගිය මන්තී‍්‍රවරු සේරම සල්ලිවලට යටවෙලා තමයි ගියේ. හැබැයි ඔවුන් ජනතාව පාවාදුන් බව දැන් ජනතාව දන්නවා. ඔවුන් ජනතාව පාවාදීමේ වරදට වන්දි ගෙවන්න වෙන්නෙ ඔවුන්ටමයි. නැතිව මුස්ලිම් කොංග‍්‍රසයට නොවේ. නැඟෙනහිර මැතිවරණයේදීත් ජනතාව අපිව දිනවයි කියලා අපිට ලොකු විශ්වාසයක් තියෙනවා. ඒකට පිල්ලෙයාන් පිල හෝ වෙනත් පක්ෂ තරග කළත් ජනතාව අපිව දිනවයි. හැබැයි පිල්ලෙයාන්ට ආයුධ දැරීමට දී තිබෙන අවසරය පිළිගන්න අපට බැහැ.සුමේධා නවරත්න</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=ab0803304</link>
    <topic>හකීම් සලකුණේ පැටලෙද්දී ... රනිල්ට මහ ඇමැති ප‍්‍රශ්නයක්</topic>
    <author>කේ. සී. ජේ. රත්නායක සහ සුමිත‍්‍ර සිල්වා</author>
    <content>අනේ... එස්. බී. ට ගිය කලක්හදිසි මැතිවරණ ආරංචියකින් රනිල් කලබල වෙයිප‍්‍රශ්න පහහකීම් සලකුණේ පැටලෙද්දී ... රනිල්ට මහ ඇමැති ප‍්‍රශ්නයක්කේ. සී. ජේ. රත්නායක සහ සුමිත‍්‍ර සිල්වාඉදිරි නැඟෙනහිර පළාත් සභා ඡන්දයට තරග වැදීමේ දී මහ ඇමැති අපේක්ෂකයා නම් කිරීම සහ ඡන්ද සලකුණ තෝරා ගැනීම සම්බන්ධයෙන් එ. ජා. ප. නායක රනිල් වික‍්‍රමසිංහ මහතාත් ශී‍්‍ර ලංකා මුස්ලිම් කොංග‍්‍රස් නායක රවුෆ් හකීම් මහතාත් දැඩි අර්බුදයකට මුහුණ පා ඇතැයි දැන ගන්නට තිබේ.නැඟෙනහිර මහ ඇමැති අපේක්ෂකත්වය ලබා දෙන බවත් බය සැක නැතිව මුදල් වියදම් කොට ඡන්දයට ඉදිරිපත් වන්නැයි රනිල් වික‍්‍රමසිංහ මහතා අම්පාර දිස්ති‍්‍රක්කයේ එ. ජා. ප. සංවිධායකවරයකු වන සුප‍්‍රකට ඇඟලුම් කර්මාන්ත ශාලා හිමියකුට පවසා ඇති අතර එවැනි ම පොරොන්දුවක් එ. ජා. ප. යේ තවත් ප‍්‍රබලයකුට ද ලබා දී ඇත. මේ කාරණය අදාළ පුද්ගලයන් දෙදෙනාට දැන ගන්නට ලැබී ඇති අතර පක්ෂ නායකයා තමන්ට වංචා කිරීමට තැත් කිරීම සම්බන්ධයෙන් මේ පුද්ගලයන් වික‍්‍රමසිංහ මහතා ගේ කි‍්‍රයා කලාපය දැඩි දෝෂ දර්ශනයට ලක් කොට තිබේ. මේ සමඟ ම එ. ජා. ප. ය මුස්ලිම් කොංග‍්‍රසය සමග සන්ධාන ගත වී ඡන්දයට ඉදිරිපත් වීමට මේ වන විටත් සාකච්ඡා කරමින් සිටින අතර මහ ඇමැති අපේක්ෂකයා එ. ජා. ප.යෙන් නම් කරන තත්ත්වයක් මත මුස්ලිම් කොංග‍්‍රසයට එ. ජා. ප. ය සමඟ සන්ධාන ගත විය නොහැකි බැව් මුස්ලිම් කොංග‍්‍රසයේ අදහස වී තිබේ.එ. ජා. ප. ය සමග සංධානයකට නොගොස් සියලුම මුස්ලිම් පක්ෂ සහ කණ්ඩායම් පොදු ලකුණකින් තරග වැදිය යුතු යැයි මුස්ලිම් ආගමික සංවිධාන හා මුස්ලිම් සංවිධාන තරයේ ම ප‍්‍රකාශ කළ මුත් හකීම් මහතා යෝජනා කැර සිටියේ මුස්ලිම් කොංග‍්‍රසයේ ‘ගස’ සළකුණ යටතේ ඡන්දයට ඉදිරිපත් විය යුතු බවයි.එම යෝජනාවට ආගමික සංවිධාන හා අනෙකුත් මුස්ලිම් දේශපාලන පක්ෂ දැඩි විරෝධය පළ කොට ඇත. ඉකුත් බ‍්‍රහස්පතින්දා පැවැති සාකච්ඡාවකදීත් රවුෆ් හකිම් මහතා ගේ කි‍්‍රයා කලාපය දැඩි ලෙස විවේචනයට ලක් කොට ඇති මුස්ලිම් නායකයන් පවසා ඇත්තේ, මුස්ලිම් කොංග‍්‍රසයේ දිරා යමින් පවතින ‘ගස’ ලාංඡනය යළි මහජනතාව අතර අලෙවි කළ නොහැකි බවයි. පොදු අරමුණක් වෙනුවෙන් සියලු මුස්ලිම් නායකයන් එකට එකතු වී කටයුතු කරමින් සිටින මොහොතක පොදු සළකුණ ලෙස ‘ගස’ ඉදිරිපත් කිරීමෙන් හකීම් මහතා තැත් දරන්නේ තමන්ට තවමත් ශී‍්‍ර ලංකාවේ මුස්ලිම්වරුන් අතර විශාල බලයක් තිබෙන බව අන්තර්ජාතික මුස්ලිම් ආධාර සංවිධාන වලට පෙන්වා ඔවුන්ගෙන් තවදුරටත් විශාල වශයෙන් මුල්‍යාධාර ලබා ගැනීමට බවත් මුස්ලිම් නායකයන් චෝදනා කොට තිබේ. මේ අතර මෙතෙක් ශී‍්‍ර ලංකා මුස්ලිම් කොංග‍්‍රසයට සහාය පළ කරමින් සිටි නැඟෙනහිර පළාතේ ප‍්‍රමුඛ පෙළේ පුද්ගලයන් ගණනාවක් මෙවර එක්සත් ජනතා නිදහස් සංධානය යටතේ තරග වැදීමට කැමැත්ත පළ කොට ඇත.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=af08033010</link>
    <topic>බුද්ධි සම්ප‍්‍රදායයකට මුල පිරූ ‘සිළුමිණ’ ට අද 78 යි</topic>
    <author>සුනිල් මිහිඳුකුල</author>
    <content>බුද්ධි සම්ප‍්‍රදායයකට මුල පිරූ ‘සිළුමිණ’ ට අද 78 යියළි භාවිතයට ගත යුතු සිංහල ස්ථාන නාමවැඩේ නියමෙට ම නියමයිජීවිතය සුන්දරයිදැන් නම් නැතුව ම බැරි කඩුවරටේ හැමටම නැවුම් කිරිදෙදෙනකුට මරු කැඳවූ දෙදාහේ නඩත්තුවඔබ නැති ‘කම්පනය’ දැනේ අපට තවමත්ජේ.එච්.එම්.ඩබ්ලිව්. රංජිත්, අධ්‍යක්ෂ, ගුරු ස්ථාන මාරු ඒකකයඅලුත් වෙස් මුහුණක්හිපොක‍්‍රටීස් ගේ බෙහෙත් පෙත්ත සහ යක්‍ෂයා ගේ සල්ලි පෙත්තවිදුලි බිල අඩුකර ගන්න මෙන්න සරල පිළියම්මෙරට ප‍්‍රථම සිංහල ඉරිදා පුවත්පත ඩී. ඩබ්ලිව්. වික‍්‍රමආරච්චි කර්තෘ ධූරය දැරූ ‘ස්වදේශ මිත‍්‍රයා’ (1924) වුවත් අදටත් අඛණ්ඩව පවතින, එසේ ම මෙරට බුද්ධිමය පුවත්පත් කලා මහා සම්ප‍්‍රදායයකට මුල පිරූ ජාතික මට්ටමේ ඉරිදා පුවත්පත ලෙස බුහුමනට පාත‍්‍රවන්නේ ’සිළුමිණ’ ය. ‘සිළුමිණ’ අද ස්වකීය 78 වැනි උපන් දිනය සමරයි.’සිළුමිණ’ ආරම්භ වූයේ 1930 මාර්තු මස 30 වැනි දා ය. කෘතහස්ත පුවත්පත් කලාවේදියකු වූ පියසේන නිශ්ශංක මහතා එහි ආරම්භක කර්තෘවරයා වූයේ ය. ‘සිළුමිණ’ ලංකාවේ සීමාසහිත එක්සත් ප‍්‍රවෘත්ති පත‍්‍ර සමාගමේ (ලේක්හවුස්) එක ම සිංහල ඉරිදා පුවත්පත වන්නේ ය. ‘සිළුමිණ’ මංගල කලාපයේ එය හඳුන්වා ඇත්තේ ‘ප‍්‍රතිරූප සහිත ඉරිදා පත‍්‍රය’ (සිලෝන්ස් සන්ඩේ ඉලස්ටේ‍්‍රටඩ් (සිංහලීස්) යනුවෙනි.’සිළුමිණ’ පත‍්‍රය පළ කිරීමේ අධ්‍යාශයන් දෙආකාර වී ඇත. එකක් පෞද්ගලික අරමුණකි. අනික පොදු අභිප‍්‍රායකි. පෞද්ගලික අරමුණ වූයේ ‘ස්වදේශ මිත‍්‍රයා’ පත‍්‍රයට අභියෝගයක් එල්ල වන ආකාරයේ ඉරිදා පුවත්පතක් ලේක්හවුස් ආයතනයෙන් පටන් ගැනීමයි. පොදු අභිප‍්‍රාය වූයේ රටට කිසියම් සේවයක් කිරීමයි. එම අධ්‍යාශය ‘සිළුමිණ’ මංගල කලාපයේ පළමු කතුවැකියේ පැහැදිලිව ම දක්වා ඇත්තේ මෙපරිදි ය. “අපේ ප‍්‍රධානධ්‍යාශය වනාහී අවංකව හා නොපසුබට වීර්යයෙන් යුක්තව රටට සේවය කිරීමයි. එබැවින් ඊට අදාළ වන අදහස් දැක්වීම් ආදියෙන් යමෙක් අපට සහභාගී වෙත් නම් අපි එය අගය කොට සලකන්නෙමු. නොබෝ කලකින් පැවරෙන අලුත් වගකීම්වලට ලාංකික ජනයා සූදානම් කිරීම වශයෙන් ඒ ජනයාට කරුණු අවබෝධ කරවීමේ යුතුකම අප කෙරෙහි ද රඳ්‍ර තිබේ. ඒ යුතුකම පුළුවන් තරම් හොඳින් සිදු කිරීම අපේ ආශාවයි.”’සිළුමිණ’ පුවත්පතට එම නම තබන ලද්දේ රත්මලානේ ශ‍්‍රී ධම්මාරාම හාමුදුරුවන් විසිනි. එසේ ම එහි මංගල කලාපය මුද්‍රණය වූයේ වලල්ලාවිට කෝරලයේ ප‍්‍රධාන සංඝ නායක හිමියන් සාදා දුන් නැකතකට අනුව ය. ඒ වන විට ලේක්හවුස් ආයතනයේ පැයකට පිටපත් 20 දාහක් මුද්‍රණය කළ හැකි රොටරි මුද්‍රණ යන්ත‍්‍රයක් සවි කර තිබිණි. එහෙයින් වැඩි ආයාසයකින් තොරව ‘සිළුමිණ’ මුද්‍රණය කිරීමේ ඉඩකඩ එහි තිබිණි. එවකට සිටි පුවත්පත් කලාවේදීන් අතරින් ‘සිළුමිණ’ වැනි බුද්ධිමය සම්ප‍්‍රදායයෙන් යුතු පුවත්පතක කර්තෘ ධූරය දැරීම සඳහා මාර්ටින් වික‍්‍රමසිංහ හැරුණු කොට සිටි ඉතා ම සුදුස්සා වූයේ පියසේන නිශ්ශංක සූරින් ය. (ඔහු ගේ කර්තෘ කාලය 1930 - 1934) සිසිල් ඉලංගකෝන් වරක් දක්වා ඇති ආකාරයට පියසේන නිශ්ශංක යනු සිංහල බෞද්ධ මැද පන්තියට ආවේණික වූ මැදහත්කමේ සංකේතයක් වූයේ ය. (ජනතා 1970 සැප්තැම්බර් 10) පියසේන නිශ්ශංකයන්ට පසු ‘සිළුමිණ’ කර්තෘ පුටුව හෙබවූයේ මාර්ටින් වික‍්‍රමසිංහයන් ය. (1934 - 44) ඉන් පසු ශ‍්‍රී ලාල් හික්කඩුව ලියනගේ මහතා ගේ (1944 - 53) සිට වර්තමාන කර්තෘවර කරුණාදාස සූරියආරච්චි මහතා දක්වා වූ ‘සිළුමිණ’ කර්තෘවරුන් ගේ නාම ලේඛනය මෙසේ ය. ඩෙන්සිල් පීරිස් (1953 - 61), මීමන පෙ‍්‍ර්මතිලක (1961 - 65), එස්. සුබසිංහ (1965), විමලසිරි පෙරේරා (1965 - 69), ධර්මපාල වෙත්තසිංහ (1969 – 80), එඩ්මන්ඩ් රණසිංහ (1980 – 81), ඩී. එෆ්. කාරියකරවන (1981 - 82), වැ. බ. මෙත්තානන්ද (1982 - 84), බන්දුල ශ‍්‍රී සරච්චන්ද්‍ර (1984 - 85), ඩී. සී. කරුණාරත්න (1985 – 89), කවුඩානේ පියදාස පෙරේරා (1989 – 93), තිලකරත්න කුරුවිට බණ්ඩාර (1993 - 94), නිමල් හොරණ (1994 - 2000), සුජීව දිසානායක (2000 - 2001), දෙල්තොට චන්ද්‍රපාල (2001), තිලකරත්න කුරුවිට බණ්ඩාර (දෙවැනි වතාවට 2002 - 2004), වජිර පැල්පිට (2004), කරුණාරත්න අමරතුංග (2004 - 05) ‘සිළුමිණේ’ චිර ජීවනය උදෙසා ඉහත නම් සඳහන් සෑම පුවත්පත් කලාවේදියකු ම තමන් ගේ ශක්ති ප‍්‍රමාණයෙන් උපරිම මෙහෙවරක් තම නිල කාලයේ දී ඉෂ්ට සිද්ධ කර ඇත.’සිළුමිණ’ මෙරට බුද්ධි සම්ප‍්‍රදායයකට මුල පිරූ පුවත්පතක් බව ඉහත දැක්වීමි. ඊට දැක්විය හැකි මාහැඟි සාක්ෂියක් ඇත. එනම්; එය ‘සත දහයේ විශ්වවිද්‍යාලයය’ ලෙස ජනප‍්‍රකටව තිබීමයි. (එකල සිළුමිණේ මිල සත 10 කි) විශේෂයෙන් මංගල කලාපයේ සිට ම ආරම්භ වූ ‘ඓතිහාසික හා ශාස්තී‍්‍රය අතිරේකය’ වැනි අතිරේකයක් ම¼ඟින් මෙරට සමාජයට සැලසුණු බුද්ධිමය පෝෂණය අති මහත් ය. ඉහත අතිරේකය මෙරට ඉරිදා පුවත්පතක් විසින් පිරිනමනු ලැබූ ප‍්‍රථම ටැබ්ලොයිඩ් අතිරේකය ලෙස ඓතිහාසික වැදගත්කමක් ද දරයි.තමාට නිසඳැස් කවි ලිවීමට කිසියම් පෙලඹීමක් ඇති කළේ ‘සිළුමිණ’ ශාස්තී‍්‍රය අතිරේකයේ පළ වූ එක්තරා ලිපියක් බව ජී. බී. සේනානායක වරක් ලියා තිබිණි. (සාහිත්‍යයට කළ සේවය - සිළුමිණ 1980 මාර්තු 30)මහාචාර්ය ඉදිරිවීර සරච්චන්ද්‍රයන්ට ලංකා ගුවන් විදුලි සේවයේ ‘ශාස්තී‍්‍රය සංග‍්‍රහය’ ඉදිරිපත් කිරීමට පූර්වාදර්ශයක් වූයේ ‘සිළුමිණ’ ඓතිහාසික හා ශාස්තී‍්‍රය අතිරේකය බව මම අසා ඇත්තෙමි. එහි ඇති ශාස්තී‍්‍රය වටිනාකම එයින් ම තහවුරු වන්නේ ය.’සිළුමිණ’ සමාරම්භක කර්තෘ පියසේන නිශ්ශංකයනට විද්‍යෝදය විශ්වවිද්‍යාලයෙන් ශාස්ත‍්‍රපති උපාධිය පිරිනැමීමේ යෝජනාව එක් කලෙක දී පූජ්‍ය කළුකොඳයාවේ ප‍්‍රඥාශේඛර ස්වාමින් වහන්සේ විසින් ඉදිරිපත් කරන ලද අවස්ථාවේ උන්වහන්සේ ඊට එක් විශේෂ සුදුසුකමක් ලෙස සඳහන් කළේ නිශ්ශංකයන් අතින් ‘සිළුමිණ’ ඓතිහාසික හා ශාස්තී‍්‍රය අතිරේකය සම්පාදනය වීම ය.මේ සියවසේ මැද භාගයේ පහළ වූ ද්වි භාෂීය බුද්ධිමත් පරපුර බිහිවූයේ ඩී. ආර්. විජේවර්ධනයන් ගේ පුවත්පත් තුළින් යයි ගුණදාස අමරසේකර වරක් දක්වා තිබිණි. (නවකතාවේ උල්පත කොතැන වී ද? ශ‍්‍රී ලංකාදීප 1986 මාර්තු 23) එහි දී සුවිශේෂ කාර්යභාරයක් ඉටු කළේ ‘සිළුමිණ’ යැයි කිවහැකි නොවේ ද?පූජ්‍ය වැලිවිටියේ සෝරත හිමියන් ධර්මානුකූූල මාතෘකාවන්ට අනුව එදා ‘සිළුමිණේ’ දෙවැනි කතුවැකිය ලියූ බවත් කහවේ ශ‍්‍රී සුමංගල රතනසාර නාහිමි, ලුණුපොකුණේ ශ‍්‍රී ධර්මානන්ද නාහිමි, පැළෑණේ ශ‍්‍රී වජිරඥාන නාහිමි, යගිරල ශ‍්‍රී ප‍්‍රඥානන්ද නාහිමි, තෙල්වත්තේ අමරවංස නාහිමි වැනි ප¼ඩිවරුන් වහන්සේලා විවිධ ශාස්තී‍්‍රය ලිපි ලියූ බවත් මෙහි දී සිහිකටයුතු වන්නේ ය.එකල ‘සිළුමිණ’ ට ශ‍්‍රී ලාල් හික්කඩුවේ ලියනගේ සම්පාදනය කළ ‘කමලා ළමා සමාජය’, ‘මල්හාමි මාමා ගේ කතා මණ්ඩපය’ වැනි විශේෂාංග ජනාදරප‍්‍රාප්ත වූයේ ය.’සිළුමිණ’ ඉරිදා පුවත්පතක් බැවින් එහි ප‍්‍රමුඛත්වය ප‍්‍රවෘත්තිවලට වඩා විශේෂාංග කෙරෙහි යොමු වීම ස්වභාවික ය. ‘සිළුමිණේ’ මීමන පෙ‍්‍ර්මතිලක යුගය විශේෂාංග පුවත්පත්කරණයේ සුවිශේෂ අවස්ථාවක් සනිටුහන් කරන්නකි. ඔහු ලියූ වනදිවියේ රසාලිප්ත තොරතුරු රැගත් ලිපි පාඨකයන් අතරේ අතිශය ජනකාන්ත විය. එකල බෙනඩික්ට් දොඩම්පෙගම ද සාමාන්‍යයෙන් පුවත්පත් කලාවේදීන් ගේ අවධානයට එකවර හසු නොවන විෂය ක්‍ෂේත‍්‍ර අළලා අපූර්ව විශේෂාංග රචනා කළ බව කිවමනා ය. ‘බෙන්’ කෙරෙහි විශ්වාසය තැබූ එකල ‘සිළුමිණ’ කතුවරු ඔහුට හිතෙන ඕනෑ ම දෙයක් ලිවීමේ නිදහස ඔහුට ලබා දුන්හ.කච්චතිවු දූපතේ බිහිසුණු සංචාරයක යෙදී ‘බෙන්’ ලියූ විශේෂාංග ලිපිය මෙරට පුවත්පත් විශේෂාංග රචනා කලාවේ සුවිශේෂ ලිපියක් ලෙස සඳහන් කරනු වටී.සිළුමිණ කතුවරුන්ගෙන් කීපදෙනෙක් ම කවියන් වූ බැවින් (මීමන, විමලසිරි, කවුඩානේ, කුරුවිට බණ්ඩාර වැනි) ඔවුන් ගේ යුගවල සිංහල කවියට සුවිශේෂ දායකත්වයක් ‘සිළුමිණෙ’න් ලබා දී ඇති අයුරු පෙනී යයි.1990 සිළුමිණ වජ‍්‍රජයන්තිය වෙනුවෙන් කවුඩානේ පියදාස පෙරේරා ගේ සංස්කාරකත්වයෙන් යුතුව විශේෂ ලිපි සංග‍්‍රහයක් පළවූයේ ය. ඊට 1930 - 1990 දක්වා වූ 60 වසරක දී ලියැවුණු සාරගර්භ ලිපි 78 ක් ඇතුළත් වූයේ ය.පුවත්පත් බස නිවැරැදිවත් ජීවමානවත් භාවිත කිරීම සිළුමිණේ සුවිශේෂ ලක්‍ෂණයකි. එදත් අදත් කවදත් ‘සිළුමිණ’ භාෂාව කෙරෙහි අප‍්‍රමාණ සැලකිල්ලක් දක්වයි.සුනිල් මිහිඳුකුල</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=af08033012</link>
    <topic>යළි භාවිතයට ගත යුතු සිංහල ස්ථාන නාම</topic>
    <author>ආනන්ද විජේසිංහ කැනඩාව</author>
    <content>බුද්ධි සම්ප‍්‍රදායයකට මුල පිරූ ‘සිළුමිණ’ ට අද 78 යියළි භාවිතයට ගත යුතු සිංහල ස්ථාන නාමවැඩේ නියමෙට ම නියමයිජීවිතය සුන්දරයිදැන් නම් නැතුව ම බැරි කඩුවරටේ හැමටම නැවුම් කිරිදෙදෙනකුට මරු කැඳවූ දෙදාහේ නඩත්තුවඔබ නැති ‘කම්පනය’ දැනේ අපට තවමත්ජේ.එච්.එම්.ඩබ්ලිව්. රංජිත්, අධ්‍යක්ෂ, ගුරු ස්ථාන මාරු ඒකකයඅලුත් වෙස් මුහුණක්හිපොක‍්‍රටීස් ගේ බෙහෙත් පෙත්ත සහ යක්‍ෂයා ගේ සල්ලි පෙත්තවිදුලි බිල අඩුකර ගන්න මෙන්න සරල පිළියම්අපේ යුතුකම ලක්දිව සිංහල ස්ථාන නාම භාවිත කිරීමයිලොවැ කොතැනක හෝ වෙසෙන කිසියම් මිනිස් ජාතියක් වෙතොත්, ඔවුන් නියත වශයෙන් ම තවත් ජාතියකට වෙනස් වන්නේ ඔවුනොවුන් කථා කරන භාෂාවෙනි. ඉංගිරිසින් ඉංගිරිසි ජාතිය වන්නේ, ඔවුන්ගේ මවු බස ඉංගිරිසි භාෂාව බැවිනි. ජපනුන් ජපනුන් වන්නේ ද චීනුන් චීනුන් වන්නේ ද, ජරමාණුවන් ජරමාණුවන් වන්නේද දෙමළ ජාතිකයන් දෙමළ වන්නේ ද, සිංහලයන් සිංහල වන්නේ ද එලෙසමයි. සෑම ජාතියක්ම සිය භාෂාවට මවු බස යැයි කියන්නේ ද එබැවිනි.කවර හෝ ජාතියෙක වුව ඉස්මතු වී පෙනෙන, ප‍්‍රධාන ලක්ෂණය එම ජාතියට ආවේනික භාෂාවය. මෙම කරුණේ දී වඩාත් කැපී පෙනෙන ලක්ෂණය කිසියම් වචනයක් විවිධ ජාතිකයින්ගේ මුවින් විවිධ ආකාරයෙන් උච්චාරණය කරනු ලැබීමයි. ස්වකීය මවු භාෂාවෙන් ජනිත උච්චාරණ ස්වරයෙන් බැහැර වීමට කාටත් නොහැක.උදාහරණ ලෙස ඉංගිරිසි ජාතිකයකුට “කොළඹ” යැයි උච්චාරණය කළ නොහැක. එ නිසා ඔවුන් කොළඹට කීයේ “කලම්බු” කියා ය. ශත වර්ෂ ගණනාවකට පසුව වුව ද ඔවුනට කොළඹට කොළඹ යැයි කිව හැකිද? ගාල්ලට “ගෝල්” යැයි කෑගල්ලට “කේගෝල්” යැයි ද, තංගල්ලට “ටැංගෝල්” යැයි ද ඔවුහු අදත් කියති.මවු බසමෙම උච්චාරණ විපරිත භාවයේ ස්වභාවය තේරුම් ගැනීමට දෙමළ උච්චාරණය හැර වෙනත් උදාහරණ කුමට ද? අප මවු බිමේ අනාදිමත් කාලයක් පුරා ජීවත්වන, දෙමළ බස කථා කරන, ඕනෑම දෙමළ ජාතිකයකු විසින් වුවද පුද්ගල නාම, ග‍්‍රාම නාම, නගර නාම, ස්ථාන නාම ඈ විවිධ වචන උච්චාරණය කරනුයේ තම මවු බසෙහි නියත බලපෑමෙන් බැහැර කළ නොහැකි කැපී පෙනෙන දෙමළ භාෂාමය හුරුව රැගත් උච්චාරණ ස්වරයකිනි.කදුරුගොඩ පුරාණ විහාරයේ වටදාගෙය සහිත පරිවාර දාගැබ් කිහිපයක්දෙමළ ජාතිකයෝ කොළඹ යැයි කියාගත නොහැකි බැවින් කොළුම්පු යැයි නොකියත්ද? මීගමුව යැයි කීමට අපොහොසත් බැවින් නිර්කොළුම්පු යැයි කියති. ගාල්ලට ගාෙලෙ කියති. අම්පාරට අම්බාරෙයි කියති.සිරිගෝණකන්දට (ගෝකන්න හෙවත් ති‍්‍රකුණාමලයට) කියන්නේ තිරුකෝණමෙලෙ කියා ය. සෝමපුර (හෝ සාමපුර) යන්නට සාම්පූර් යැයි කියති. මඩකළපුවට කියන්නේ මට්ටක්කලප්පු ය. කොටහේනට කොට්ටන්චේනෙයි යැයි කියන්නේ ද එපරිද්දෙනි. මේ පිළිබඳව දිගු අටුවා - ටීකා අවශ්‍ය නොවේ.ශ‍්‍රී ලංකාවේ කවර හෝ ප‍්‍රදේශයෙක ස්ථාන - නාම දෙමළ භාෂාමය උච්චාරණ ස්වරූපයක් ගෙන ඇත්තේ මෙකී උච්චාරණ විලාශයේ වෙනස නිසා ය. සිංහලයින් දිගු කලක් මෙය සැලැකුයේ උපේක්ෂාවෙනි.අභාග්‍යය මෙකී උච්චාරණ දුෂ්කරතාව, අනියතින් උතුර සහ නැඟෙනහිර පළාත් දෙක සිය දෙමළ නිජබිමැයි ලොවට හඬගා කීමට බෙදුම්වාදී ඊළාම් කාරයින්ට අනගි පසුබිමක් සලසා දීමයි.අඩ - සියවසකට පමණ පෙර මේ ලක්ෂණය වටහාගත් බෙදුම්වාදී කූට දේශපාලකයෝ මෙම තත්ත්වය උපරිම ලෙස ප‍්‍රයෝජනයට ගෙන සිංහල ස්ථාන නාම සඳහා හිතා - මතාම දෙමළ ආරෝපණයක් ලබාදුන්හ. සිංහලයාගේ නොසැලකිල්ල උතුරු හා නැඟෙනහිර දෙපළාතේ දෙමළ - ඊලාම් සංකල්පකයෙක නිර්මාණය ආරම්භයට පසුබිම සැකසීය.නිජබිම් සංකල්පයදිවයිනේ උතුරු හා නැඟෙනහිර දෙ - පළාතේ ස්ථාන - නාම නියත දෙමළකරණයකට ලක් වූයේ මෙම වක‍්‍ර දේශපාලන ව්‍යාපාරය මතය. වරින් වර, අපගේ දේශපෙ‍්‍ර්මී විද්වතුන්, දේශීය මෙන් ම විදේශීය ඉතිහාසඥයන් හා පුරාවිද්‍යාඥයන් විසින් මතු කරනු ලැබූ, අපේ ස්ථාන - නාමයන්ගේ නිවැරැදි උච්චාරණය හා ලිවීම කෙසේ විය යුතුද යන්න ලොව පුරා වෙසෙන සියලු ශ‍්‍රී ලාංකිකයින් මෙන්ම, දේශපාලකයින්, සහ රාජ්‍ය ආයතන වැනි ක්ෂේත‍්‍ර සාමාජිකයෝ හොඳින්ම දැන සිටියහ.එතෙකුදු වුවත්, වසර ගණනාවක් ම මෙම කරුණ නොතකා හැර, එම දෙපළාතේ ස්ථාන - නාම නිවැරැදි ලෙස නොලියන - නොකියන බව ප‍්‍රකට කරුණෙකි. එ මතුද නොව, නාම ෂකෘති නිවැරැදි කිරීමට පියවර නොගැනීම නිසා , ඒවා තහවුරු විය.ඊනියා දෙමළ නිජබිම් සංකල්පය මල් පලගැන්වීම උදෙසා, මෙම දෙපළාතේ ඓතිහාසික සිංහල ස්ථාන - නාම දෙමළකරණයට ලක්වී, එසේ විකෘති කළ අයුරින්ම පැවැතීමට හා භාවිතයට ඉඩ හැර තිබීම කනගාටුවට කරුණකි.උතුරු හා නැඟෙනහිර පළාත් දෙක එක්කොට, දෙමළ - ත‍්‍රස්තයන් ලවා ඊනියා දෙමළ - නිජබිම් සංකල්පය ජයගෙන, දෙමළ ඊලාමයක් ඇටැවීමේ කුමන්ත‍්‍රණයට දෙමළ - ඊලාම් කාරයින් විසින් මෙකී ස්ථාන - නාම විකෘතිය පාවිච්චි කරනු ලබන අයුරු දැකිය හැකි ය.පොදුවේ ඕනෑම දෙයක් සිදුවන්නට ඉඩ හැර, “ඔහේ ඕනෑ දෙයක් වුණා දෙන්” යැයි කරබාගෙන, ඉඳීමේ ප‍්‍රතිවිපාක දැන් විඳවන්නට සිදුවී තිබේ.උතුරුකරයේ බෞද්ධ සිද්ධස්ථානපසුගිය වසරේ අගෝස්තු මාසයේ නැඟෙනහිර පෙදෙස්හි කැලෑ අරක්ගෙන සිටි එල්.ටී.ටී.ඊ ත‍්‍රස්තවාදීහු ගෝකන්න (සිරිගෝණකන්ද හෙවත් ති‍්‍රකුණාමලය ඊපඪදජධථචතඥඥ) දිස්ති‍්‍රක්කයේ ගන්තලාවෙන් (කන්තලේ) ඔබ්බෙහි, සෝමපුර ප‍්‍රදේශයේ ජනතාවට පානීය හා ගොවිතැන් සඳහා ජලය සැපැයූ මාවිල් - ඔයේ සොරොවු අවහිර කළහ.දෙමළ ජනතාවගේ ඊනියා “ගැලැවුම්කාරයින්” යැයි කියාගන්නා මෙකී දෙමළ ත‍්‍රස්තයෝ, සිංහල සහ මුස්ලිම් ජනයා මතු නොව, දහස් ගණන් වූ තම දෙමළ ජාතිකයින් ද, මෙනයින් දැඩි පීඩනයට ගොදුරු කළහ.වහා කි‍්‍රයාත්මක වූ, දේශයේ මුර - දේවතාවන් බඳු ආරක්ෂක හමුදා විසින් දරුණු සටන් වැද, දෙමළ ත‍්‍රස්තයන් පළවා හරින ලදහ.අනතුරුව කොටින් ගේ පීඩනයට පත් එම පෙදෙස් වැසි දහස් සංඛ්‍යාත දෙමළ, සිංහල, මුස්ලිම් ඈ සකල ජනතාවගේ පැන් පවස නිවමින්, අගෝස්තු 9 වැනිදා රාති‍්‍ර 8.00 ට අපේ වීරෝදාර සෙබළ බලඇණි විසින් මාවිල් - ඔයේ සොරොවු අරින ලදී. දෙමළ ත‍්‍රස්තයින්ගේ නපුරු දසාව උදා වූයේ එතැන් සිටය.සිංහල ස්ථාන - නාමඅපේ පෞරාණික ස්ථාන - නාම භාවිතයේ වැදගත්කම යළිත් දැඩි ලෙස ඉස්මතු වූයේ මේ අවස්ථාවේදීය. කාලයාගේ් ඇවෑමෙන් අපේ ම නොසැලැකිලිමත් කමෙන්, කෙමෙන් ඇල් - මැරුණු සිංහල - නාම භාවිතය මූලික වූ, උතුරු හා නැඟෙනහිර සිංහල අනන්‍යතාවයේ වත්මන් බලපෑම, විද්‍යුත් - පණිවුඩ හුවමාරු පද්ධති මගින් ලොව පුරා වෙසෙන දෑ - හිතැතියන්ගේ පුළුල් සාකච්ඡාවට බඳුන් විය.අපේ ඉපැරණි සිංහලයා හා උගත් විද්වතුන් කලක් තිස්සේ සාමූහිකවත්, පෞද්ගලිකවත් මෙම විෂය අරභයා කරන ලද පර්යේෂණ, ඓතිහාසික කරුණු සොයා, සසඳ්‍ර, විමංශනයට භාජනය කිරීම්, පැරණි ලේඛන සිතියම් භාෂාමය සමාන කම් හා පරස්පරතාද, උච්චාරණ ප‍්‍රභේදයන් ද, මෙනයින් පළ වී ඇති පොත්පත් පැරණි මිණුම්කරු - සටහන් පොත් ආදිය ද ඇසුරු කොට සැකැසුණු අගනා අන්තර්ජාල තැන්නක් හෙවත් වෙබ් අඩවියක් දැනටමත් නිර්මාණයවී හමාරය.වෙබ් - අඩවියවත්මනේ දෙමළකරණය වී ඇති සිංහල ස්ථාන - නාම, ඒවායේ ඓතිහාසික හා පුරාවිද්‍යාත්මක පසුබිම, එකී නාමයන් දෙමළ ආරෙන් මෑත යුගයේ බිඳී අවුත් ඇති ආකාරය හා ඒවායේ ඉපැරණි ස්ථානගත සංයුතිය මෙන් ම ජනප‍්‍රවාදආශ‍්‍රිත පසුබිම ද, අදාළ සිතියම් ද දැක්වෙන මෙකී වෙබ් - අඩවිය, දෙමළට තත්සම සිංහලට යෙදෙන ග‍්‍රාම - නාම සටහන් ද සහිතව සැකැසී ඇත්තේ ඉංගිරිසි භාෂාවෙනි. මෙකී වෙබ් අඩවියට පිවිසෙන මඟ මෙසේය. http://www.geocities.com/place.names/barelist. htm  ඉහත දක්වා ඇති වෙබ් අඩවිය හා අදාළ ස්ථාන - නාම ගවේෂණ කටයුතු, එකල විද්‍යොදය සරසවියේ උප කුලපති වශයෙන් කටයුතු කළ ආචාර්ය චන්ද්‍ර ධර්මවර්ධන මහතාගේ පුරෝගාමිත්වයන් යුත් කණ්ඩායමක් විසින් සිදුකරෙනු ලබයි.සිංහල ස්ථාන - නාම භාවිතය වැදගත් වනුයේ ඊනියා දෙමළ නිජබිම් සංකල්පය හා ඉන් ජනිත වී තිබෙන අප කුඩා දිවයින කොටස් කර, ඊලාම් - බෙදුම්වාදය ජය ගැනීමේ දෙමළ ප‍්‍රයත්න පරාජයකොට, රටේ ඒකීය භාවය සුරැකීම උදෙසා අත්‍යවශ්‍ය මූලාධාරයක් වීම උදෙසාම පමණක් නොවේ. සිංහල - බෞද්ධ උරුමය තවදුරටත් වනසා දැමීමේ වක‍්‍ර දෙමළ ප‍්‍රයත්නය අකී‍්‍රය කිරීමේ ප‍්‍රබල අංගයක් වශයෙනි.සිරිලක පුරා සිංහල ස්ථාන නාම අදාළ සියලුම පාර්ශ්ව සියලු කල්හි භාවිතා කළ යුතු ය. උතුර සහ නැඟෙනහිර දෙමළ - නිජබිමක් නොවන බැව් ඉන් සනාථවේ. ලොව පුරා වසන දෙමළ ජාතිකයන් විසින් ජාත්‍යන්තර ප‍්‍රජාව තවදුරටත් රවටනු ලබන්නේ මෙලෙසිනි.දෙමළ ජාතිකයන් ලෝ පුරා ප‍්‍රචාරය කර හැර, සිය පරපුරට ද උගන්වා ඇති ව්‍යාජ ලක් උරුමය පිළිබඳ ඉතිහාසයට මූලාධාරය හා සාධකය වී ඇත්තේ ද සිංහල ස්ථාන - නාම දෙමළකරණයම බැව් සපුරා අවබෝධ කළ යුතු කාලය දැන් පැමිණ තිබේ.දකුණු ඉන්දියානු සතුරු ආක‍්‍රමණිකයින් විසින් වරින්වර කරන ලද මහත් විනාශයන් කෙසේ වතු ද, වසර දෙදහස් තුන්සියයකට ද අධික කාල පරිච්ඡේදයක සිට දිවයින බැබැළවූ දහස් සංඛ්‍යාත බෞද්ධ සිද්ධස්ථාන, උතුරේ ද, නැඟෙනහිර පළාතේ ද එකසේ පැවතුණි.වරින් වර සිදුවූ චෝල, පාණ්ඩ්‍ය යනුවෙන් ඉතිහාසයේ හඳුන්වනු ලබන ලද දකුණු ඉන්දීය දෙමළ ආක‍්‍රමණිකයින් විසින් විනාශ කර දමන ලද දහස් ගණන් බෞද්ධ පූජණීය ස්ථානයන්ගේ නෂ්ඨාවශේෂ තවමත් දක්නට ඇත.පුරාවිද්‍යාත්මක හා ;එතිහාසික වටිනාකමින් යුක්ත සිංහල - බෞද්ධ උරුමයට ඉඳුරා දෙස් දෙන්නා වූ ද, මෙම ඉපැරණි බොදු සිද්ධස්ථාන හා නටබුන් දෙමළ ත‍්‍රස්ත ක‍්‍රමයෙන් විනාශ කරති. ඒ මත කෝවිල් ද ඉදිකරති. සිංහලයාගේ උරුමය මකා දැමීමේ වැඩ පිළිවෙළක වත්මන් දෙමළ - ත‍්‍රස්තයින් නිරතව සිටිති.නාගදීපය එදා යාපා පටුනද?යාපාපටුන - නොහොත් නාගදීපය හා තවත් කුඩා පරිමාණයේ දූපත් රැසකින් වට වූ වත්මන් යාපන අර්ධද්වීපය ආදීකාලීන ලක්දිව අතිශයින් වැදගත්, බෞද්ධ මධ්‍යස්ථානයක් වූවා නිසැකය. එදා යාපාපටුන ද, අනුරාධපුරය වැනි පූජණීය මධ්‍යස්ථානයක් වූ බවට පුරාවිද්‍යා සාධක එමටය.කිතුවසින් 523 වසරකට පෙර බුදුන් වහන්සේ ලක්දිවට තෙවරක් වැඩම කළහ. දෙවැනි ලංකා ගමනය සිදුවූයේ නාගදීපයට බැව් සඳහන්වේ. කුඩාබණ්ඩා (චූලෝදර) සහ ලොකු බණ්ඩා (මහෝදර) යන නාග - ගෝති‍්‍රක රජකුමරුන් දෙදෙනාගේ සටන් පිවිසුම් තත්ත්වයක් සමහන් කරනුවස් බුදුන්වහන්සේ මෙහි වැඩම කළ බැව් ප‍්‍රකටය.බුදුන්වහන්සේ වැඩම කරන්නට ඇත්තේ, අද දෙමළ ජාතිකයන් විසින් “නයිනතිවු” නමින් හඳුන්වනු ලබන කුඩා නාගදීප – දූපතට නොව, එකී නාග ගෝති‍්‍රක රජදහනට බැව් සැලකීම වඩා ප‍්‍රඥා ගෝචරය. එකල එම දූපත ජන ශූන්‍ය දිවයිනක් වන්නට ඇති බැවින්, උන්වහන්සේ එම දූපතට දිවා-විහරණය සඳහා හෝ වඩින්නට ඇතැයි සිතිය හැක.කෙසේ වුවද ඉන් සියවස් ගණනක ඇවෑමෙන් පසු ලක්දිව බුදුසසුන පිහිටුවීමෙන් පසුව, සිරිමා බෝ ශාඛාවක් සහ අනතුරුව ශ‍්‍රී දළදා වහන්සේ ද දඹකොළපටුණින් ලක්දිවට වැඩම කරවීමෙන් අනතුරුව ද කලින් කල ඒ පරිසරයේ සිය දහස් ගණන් බෞද්ධ සිද්ධස්ථාන ඉදි වූ බැව්, ප‍්‍රදේශය පුරා ඇති අති විශාල නටබුන් ප‍්‍රමාණයෙන් පෙනී යායුතුය. එමෙන්ම යාපනය වටා ඇති කුඩා දූපත්වලද ඉපැරැණි බෞද්ධ නෂ්ඨාවශේෂ සොයාගෙන ඇත.මේවායේ ඉපැරැණි සිංහල ස්ථාන නාම දෙමළකරණයට ලක්කොට දෙමළ ඊලාමයක් නිර්මාණය කිරීමේ ප‍්‍රවණතාවක් ගොඩනඟා, එය ත‍්‍රස්ත කි‍්‍රයා මඟින් ජයගැනීමට වලිකන මෙවන් යුගයක, රටේ ස්වාධිපත්‍යයටද, සිංහලයාගේ බෞද්ධ සංස්කෘතික පරිසරයට ඇති හිමිකම් මුලිනුපුටා දැමීම උදෙසාද කෙරෙන දෙමළ ජාතිවාදීන්ගෙන් මවුබිමත්, බුද්ධ ශාසනයත් මුදාගැනීමේ උදාර මෙහෙවර පැහැර නොහැරිය යුතු කාර්යභාරයකි. සිංහල ස්ථාන නාම යළි තහවුරු කළ හැක්කේ නිරතුරු භාවිතයෙන්ම පමණි.පුරාවිද්‍යා - කැණීම්යාපාපටුනේ වැදගත් තත්ත්වය පසුකාලවලදී නාගදීපයට පමණක් සීමාවන තැනට, කටයුතු සැලසුණේ කලින් – කල සිදුවූ හින්දු - දෙමළ ආක‍්‍රමණ නිසා බැව් නිසැකය. යාපාපටුන පුරා පැවැති බෞද්ධ සිද්ධස්ථානයන්ගේ සිය දහස් ගණන් නෂ්ඨාවශේෂ ඇති බැවින්, යාපනය පුරා කැණීම් ඇරැඹීමට පුරාවිද්‍යා දෙපාර්තමේන්තුව පියවර ගත යුතුය.බි‍්‍රතාන්‍ය සමය ආරම්භයේදී ඔවුන් විසින් සිදුකරන ලද පුරාවිද්‍යා කැණීම් සහ මෑත භාගයේ චාර්ල්ස් ගොඩකුඹුරේ යුගයේ කැණීම් හැරුණුවිට, පසුකාලීනව මේ පිළිබඳ උනන්දුවක් නොදැක්වීමේ අනිසි පලවිපාක දැන් භªක්තිවිඳිමු.කාලිංග-මාඝ චෝල ආක‍්‍රමණික ව්‍යසනයෙන් උතුරු මැද සහ උතුරුකරයේ දහස් ගණන් විහාර – දාගැබ්වලට සිදුකළ විනාශ ඉතිරිව තිබූ සෙසු බෞද්ධ නටබුන් බොහොමයක් කොටි-ත‍්‍රස්තයන් විසින් දැනටමත් විනාශකොට ඇත. ඇතැම් නටබුන් මත කෝවිල් ගොඩනඟා ඇත.අපේ ජාතික හා ආගමික උරුමයන් පිළිබඳ යටගියාවේ මෑත ගවේෂණය ලෙස සැලකිය හැක්කේ පුරාවිද්‍යා චක‍්‍රවර්ති පූජ්‍ය එල්ලාවල මේධානන්ද ස්ථවිරයන් වහන්සේගේ ගවේෂණ බැව්ද මෙහිලා සිහිපත් කළ යුතුය.තමන් වහන්සේගේ පුරාවිද්‍යාත්මක සොයාගැනීම් ද පාදකකොට, උන්වහන්සේ විසින් පළකරන ලද “පාචීණ පස්ස උත්තර පස්ස” (2003) නමැති පොත, අපේ සිංහල - බෞද්ධ උරුමය පිළිබඳ වැදගත් සිහිවටනයකි.ශ‍්‍රී දන්ත ධාතූූන් වහන්සේ මෙරටට වැඩම කරවූ දන්ත කුමරු සහ හේමමාලා කුමරිය ගමන් ගත් බැව් සඳහන් දඹකොළපටුන (වත්මන් කන්කසන්තුරය) සිට යාපන නගරය දක්වා වූ මඟ දෙපස බොදු පූජනීය ස්ථානවලින් ගහණවූ බැව් ප‍්‍රකටය. දඹකොළපටුන නැව් තොට සිට, චූලපුර, ගෝතමළුවත්ත, චන්දන, කදුරුගොඩ, සංඝාරාම, උඩුවිල, පරණ නාගවිහාරය වැනි ඉපැරැණි ග‍්‍රාම ඉන් සමහරෙකි.ඇතැම්විට, ඊට පෙර කලෙක සංඝමිත්තා මහ තෙරණිය විසින් සිරිමා බෝ දක්ෂිණ ශාඛාව වැඩම කරවන ලද්දේ ද එමඟින් මැ විය යුතු බවටද අනුමාන කරනු ලැබේ.යාපනයේ බොදු - ස්ථාන සිතියමඉහතින් සඳහන් කරන ලද වෙබ් අඩවියට පිවිසි විගස, එහි සිංහල ස්ථාන නාම ලැයිස්තුවට ඉහළින් දක්වා ඇති කෙටි හැඳින්වීම් අනුව, එක් එක් අකුරු ජාල- පිටු විවෘත කරත්ම උතුරු හා නැඟෙනහිර පළාත් පුරා පවත්නා හා පැවැති අප‍්‍රමාණ බෞද්ධ සිද්ධස්ථාන හඳුනාගත හැකිය. හඳුනාගැනීමේ පහසුව සඳහා එහි සඳහන් කර ඇති යාපනයේ බෞද්ධ ස්ථාන යනුවෙන් දක්වා ඇති සිතියමේ, උතුරුකරයේ බෞද්ධ ස්ථාන පෙන්වා තිබේ.යාපාපටුනේ බෞද්ධ නෂ්ඨාවශේෂ අතුරෙන් කදුරුගොඩ විහාරයේ තවමත් ඉතිරිව ඇති නටබුන්වූ දාගැබ් සංඛ්‍යාව හැටකි. පිරිනිවන් පෑ රහතන් වහන්සේලාගේ භෂ්මාවශේෂ හෝ ශාරීරික ධාතු ඒවායේ තැන්පත් වන්නට ඇතැයි ජනප‍්‍රවාදයේ පවතී.”කදුරුගොඩ” “කන්තරෝඩෙයි” යනුවෙන් ව්‍යවහාරයට ලක්වී ඇතත්, මෙම ඓතිහාසික සිද්ධස්ථානයේ නටබුන් දෙමළ ත‍්‍රස්තයන්ට විනාශකොටගත නොහී, තවමත් විරාජමානව පැවැතීම විස්මයජනකය.දෙමළ ඊළාම් වාදයමෙහි ඉහතින් සඳහන් වෙබ් පිටුවට පිවිසෙන්නැයිද එහි දැක්වෙන සිංහල ස්ථාන නාමයන් සියලු තන්හිදී භාවිතා කරන මෙන්ද සියලු දේශපෙ‍්‍ර්මීන්ගෙන් ඉල්ලා සිටිනු ලැබේ.දෙමළකරණයට ලක්වී ඇති දිවයිනේ ස්ථාන නාම හඳුනාගෙන අදාළ සිංහල නාම භාවිතය නොපමාව දියත් කළ යුතුය. එසේ කිරීම ජාතිවාදය නොවේ.මෙහි මුලින් දක්වන ලද පරිදි දෙමළ ජනතාවට සිය දෙමළ භාෂාමය ස්වරයෙන් උච්චාරණය කළ හැකි පරිද්දෙන්ම ඉදිරියටද ඒ ඒ ස්ථාන නාම ශබ්දකිරීමට හෝ ලිවීමට හෝ මෙයින් බාධාවක් සිදුවන්නේ නැති බවද සැලැකිය යුතුය.සිංහලයා වනාහී, ඈත අතීතයේ සිටම සෙසු ජාතීන්ගේ සංස්කෘතිය, බස, ජීවන රටා, ඇදැහිලි හා වත්පිළිවෙත් සමතන්හිලා ගරුකළ බව මුළු ලොවම දනී.ශ‍්‍රී ලංකාවේ හැරුණුවිට රටේ ජනගහනයෙන් සියයට 9ක් පමණ වූ සුළුතරයකට, එහි බහුතර සියයට හැත්තෑපහක පමණ වූ පුරවැසියන්ට හිමි සියලුම අයිතීන් හා වරප‍්‍රසාද, වචනයේ පරිසමාප්තාර්ථයෙන්මැ සමව පිරිනමා ඇති වෙනත් කවර දැයක් හෝ රටක් නොමැති බව සඳහන් කළ යුතුය.ආනන්ද විජේසිංහ කැනඩාව   </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=af0803301</link>
    <topic>වැඩේ නියමෙට ම නියමයි</topic>
    <author>- කසුරි</author>
    <content>බුද්ධි සම්ප‍්‍රදායයකට මුල පිරූ ‘සිළුමිණ’ ට අද 78 යියළි භාවිතයට ගත යුතු සිංහල ස්ථාන නාමවැඩේ නියමෙට ම නියමයිජීවිතය සුන්දරයිදැන් නම් නැතුව ම බැරි කඩුවරටේ හැමටම නැවුම් කිරිදෙදෙනකුට මරු කැඳවූ දෙදාහේ නඩත්තුවඔබ නැති ‘කම්පනය’ දැනේ අපට තවමත්ජේ.එච්.එම්.ඩබ්ලිව්. රංජිත්, අධ්‍යක්ෂ, ගුරු ස්ථාන මාරු ඒකකයඅලුත් වෙස් මුහුණක්හිපොක‍්‍රටීස් ගේ බෙහෙත් පෙත්ත සහ යක්‍ෂයා ගේ සල්ලි පෙත්තවිදුලි බිල අඩුකර ගන්න මෙන්න සරල පිළියම්‘සිළුමිණ’ පත්තරේ කර්තෘ පදවිය භාර ගත්තට පස්සෙ මගෙන් පුවත්පත් ලිපි ලියවෙනව අඩුයි. ලියන්ඩ දේවල් නැති හින්ද නෙමෙයි. ඒත් අනිත් ලේඛකයන්ට ඉඩදීම මගෙ යුතුකම කියල මම විශ්වාස කරන නිසා.ඒත් සමහර දේවල් දැක්කාම... ඇසුවාම... නොලියා ඉන්ඩ බැරි අවස්ථාවනුත් තියෙනවා. ඇඟිලි පොපියනවා. ඉතින් එතකොට නම් ලියන්ඩම වෙනවා. මේත් එහෙම එකක්. ලෝක වාර්තාවක් ගැන. අපි ලෝක වාර්තා තියල තියෙන්නෙ එකක් දෙකක් විතරයි. ප‍්‍රථම අගමැතිනිය බිහි කිරීමේ ලෝක වාර්තාව අපි තිබ්බ... සිරිමාවෝ බණ්ඩාරනායක මැතිනිය. මුරලිදරන් ලෝක වාර්තාවක් තිබ්බ... මහේල ජයවර්ධන ලෝක වාර්තාව සමීපයට ගිහිල්ල දැවී ගියා.දවස් හැට එකකින් අඩි 300 කට වඩා දිග ගුවන් පාලමක් හදල අපි ලෝක වාර්තාවක් තිබ්බෙ ගිය සතියෙ... අඟහරුවාදා... මැතිනිය තිබ්බෙ දේශපාලන ලෝක වාර්තාවක්. මුරලි තිබ්බෙ කී‍්‍රඩා ලෝක වාර්තාවක්. හැබැයි කැලණිය ගුවන් පාලම සංවර්ධන ලෝක වාර්තාවක්. ඈත අතීතයේ මෙවැනි සංවර්ධන ලෝක වාර්තා තියා තියෙනවා. යෝධ ඇළ එවැනි එක් වාර්තාවක්. සැතපුමකට ම අඟලක බෑවුමක් ඇති වාරි මාර්ගයක් හදනවා කියන එක විශ්වාස කරන්ඩ බැරි තරමේ ලෝක වාර්තාවක්.මේ පාලම හැදුවේ දින හැට එකකින් ද කියල කියන කොට විශ්වාස කරන්ඩත් අමාරු වෙයි... මේ ශී‍්‍ර ලංකාව නිසා. සාමාන්‍යයෙන් වැඩක් දිග් ගැස්සීම ගැන වාර්තා තියාපු රටක් හැටියට ප‍්‍රසිද්ධ නිසා. කතා කර කර ඉන්නවා මිසක වැඩක් නොකරන මිනිස්සු ඉන්න රටක් කියල ප‍්‍රසිද්ධ නිසා. සීතල කාමරවල වැඩ මිසක ගිනි ගහන පාරේ වැඩ කරන්ඩ ලොකු මහත්තුරුත් කැමති නෑනෙ.ඔන්න ඔහොම කල්පනා වෙනකොට තමයි කැලණිය ගුවන්පාලම ගැන ලියන්ඩම හිතෙන්නෙ. මේ පාලම හදපු කි‍්‍රයාවලිය මුල ඉඳල හැමදාමත් උදේ හවස දැකපු කෙනෙක් හැටියටයි මම මේ සටහන තබන්නෙ. ඒ වගේම මේ පාලම හදන්ඩ යාම නිසා මිනිස්සුන්ට යම් කරදරයක් වුණා තමයි. ඒ කරදරය දවස් 61 තිස්සෙම විඳපු කෙනෙක් හැටියටත් මට අයිතියක් තියෙනවා කියල මම හිතනවා මේ සටහන තබන්ඩ.ඒක කරදරයක් නෙමෙයි ඇත්තටම... මොකද ඒ වගේම කරදරයක් පසුගිය අවුරුදු ගණනාව තිස්සෙම මම අත් දැකල තියෙන නිසා. කන්තෝරු එන හැමදාමත් කිරිබත්ගොඩ ඉඳල පෑලියගොඩට එනතුරු ඒ කරදරය වින්දා. සමහර දවස්වලට හිත පුපුරුගහන කේන්තියකින් එක එක පාරවල් වලින් ගියා... ඒ අවුරුදු ගණනාවක ඉඳල රේල්ලුවට ගේට්ටුව වහපුවාම එතන ඉඳල ටයර් හන්දිය දිහාට යනකල් වාහන පෝලිම. ඒ දුක කරදරය විඳපු මට ගුවන්පාලම හදන කාලෙ විඳින්ඩ වුණු කරදරය ඒ තරමටම හිතට වද දුන්නෙ නැහැ. අනිත් එක විනාඩි දහයක් පහළොවක් එක තැන ඉඳල හරි ඇවිත් රේල් පාර පාස් කරන කොට හැමදාමත් දකින්නට ලැබෙන දර්ශනය මගේ හිත මොකක්දෝ උද්දාමයකින් පිරෙව්වා.එතැන හැමදාමත් මොකක් හරි අමුත්තක් දකින්නට ලැබුණා. අඩියෙන් අඩිය පියවරෙන් පියවර හැමදාමත් වර්ධනයක් දකින්නට ලැබුණා. උදේ කන්තෝරුවට යනකොට දැක්කාට වඩා හවසට එනකොට වර්ධනය වෙලා. පෙරදා හැන්දෑවෙ දැක්කාට වඩා ඊළඟ දවසේ උදේ දකිනකොට මහා විශාල වර්ධනයක් වෙලා. හිතාගන්ඩත් බෑ.මේක මහා විශාල වර්ධනයක් වගේ මට දැනෙන්ඩ පටන් ගත්තෙ නිකම්මත් නෙමෙයි. හැමදාම කැලණි ගුවන් පාලම හැදෙනවා දකිනවා වාගේම හැමදාමත් මම ගම්පහ ගුවන් පාලම හැදෙනවාත් දකිනවා. අහසට පොළොව වගේ වැඩ දෙකක්. කැලණියෙ පාලම හැදෙනවා දකින කොට ඇස් උඩ යනවා. ගම්පහ පාලම හැදෙනවා දකිනකොට නින්ද යනවා. ඈනුම් යනවා. නිදිකිරා වැටෙනවා.කැලණියෙ ගුවන් පාලම හදන දර්ශනය කඩි ගුලක දර්ශනයකට සමානයි. ඒ තරමට කඩිසරයි. මේ අපේ රටේ මිනිස්සු ද කියල හිතුණා. සීයක් හමාරක් වැඩ කරන පිරිස. කයිවාරු නැහැ. පැත්තකට වෙලා ඉඳගෙන හිටියෙ නැහැ. වැඩ... වැඩ... වැඩ...ගම්පහ ගුවන් පාලමේ වැඩ නැවතිලා සුමානෙකට දෙකකට පස්සෙ දෙන්නෙක් ඇවිත් ඔන්න කම්බි බඳිනවා. සියනෑතරු කී‍්‍රඩා පිටිය අසල දමා තිබුණු කොන්කී‍්‍රට් කඳන් පැලවෙනකල් එතන තිබුණා. හවසට හවසට බාගයක් බෝතලයක් ගහන අයට එළිමහන් බාර් එකක් බවට පත්වුණා. අන්තිමේදී පොලිසියෙනුත් කඩා පැන්නා. දැන් අවුරුදු කීයක් ද?කැලණියෙ පාලම හැදෙනවා බලන්ඩ ආසයි. කරදර විඳගෙන හරි ඒ පාරෙන් ම ගියේ ඒ දර්ශනය බලන්ඩ. අපේ රට ගැන... අපේ මිනිස්සු ගැන ඇත්තටම අමුතු හැඟීමක් ඇති වුණා. මෙහෙම වැඩ කරනවා නම් මේ රට සංවර්ධනය කරන එක මොන කජ්ජක් ද කියලා හිතුනා.හැබැයි ඉතින් ගම්පහ ගුවන් පාලම දකින කොට “බම්බුවක් තමයි” කියලා හිතෙනවා.පාලම විවෘත කරන දවසෙත් හරි අපූරු සිද්ධියක් වුණා. විවෘත කිරීමට ජනාධිපතිතුමා එන නිසා එතන පාර වහලා ඇති... ඒක හින්දා වෙන පාරකින් යමු කියලා කිරිබත්ගොඩින් හැරෙව්වා හුණුපිටිය පැත්තට. ටික දුරක් යනකොට කෙළවරක් නැති මහා දිග වාහන පෝළිමක්. ආපසු හැරෙව්වා... අතුරු පාරකින් දාලා ආපහු නුවර පාරට වැටුණා.නුවර පාරේ කිසිම තදබදයක් නෑ. වාහන ඉදිරියට ඇදෙනවා විශාල වේගයකින්. බලාපුවාම ඊට පැය භාගයකට විතර ඉස්සෙල්ලා ජනාධිපතිතුමා පාලම විවෘත කරලා.දවස් හැට එකකින් කැලණියේදි අපි රේල් පාර උඩින් ගියා.ගම්පහ දි රේල් පාර උඩින් යන්ඩ තව කොච්චර කාලයක් බලාගෙන ඉන්ඩ වෙයිද දන්නෙ නෑ.කැලණියෙ පාලම ගොඩනැංවීමේ කි‍්‍රයාවලිය පසුපස සිටි දැවැන්ත සෙවනැල්ල ජෙයරාජ් ඇමැතිතුමා බව කවුරුත් දන්නවා.වැඩේ නියමයි ඇමැතිතුමෝ... නියමෙනුත් නියමයි. ඔහොම වැඩ කරන ඇමැතිවරු දහ පාළොස් දෙනෙක් හිටියොත් මහින්ද රාජපක්‍ෂ ජනාධිපතිතුමාට මේ රට ගොඩ ගන්න එක සිම්පල් වැඩක්.අනිත් එක ඔය විදියට වැඩ කරන ඉන්ජිනේරුවො කම්කරුවො ඉන්නවා නම් මොනව කරන්ඩ බැරිද...පෑලියගොඩ පොලිසියේ රථ වාහන අංශයටත් සැලියුට් එකක් ගහන්ඩ වටිනවා. නො සෑහෙන කට්ටක් කාගෙන ඉටු කළ මෙහෙවර නියමයි.හැම දෙයක්ම මේ විදියට එකතු වෙනව නම් හොඳ වෙනව නම් සැලසුම් වෙනව නම් මොනව කරන්ඩ බැරිද?හැබැයි ඉතින් ගම්පහ ගුවන් පාලම වගේ නම් මොකක්වත් කරන්ඩ බෑ.අසුබවාදී ගම්පහ කතාන්දරයෙන් නොව සුබවාදී කැලණිය කතාන්දරයෙන් මේ සටහන අවසන් කරමි.”වැඩේ නියමෙට ම නියමයි.”- කසුරි</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=af0803302</link>
    <topic>ජීවිතය සුන්දරයි</topic>
    <author/>
    <content>බුද්ධි සම්ප‍්‍රදායයකට මුල පිරූ ‘සිළුමිණ’ ට අද 78 යියළි භාවිතයට ගත යුතු සිංහල ස්ථාන නාමවැඩේ නියමෙට ම නියමයිජීවිතය සුන්දරයිදැන් නම් නැතුව ම බැරි කඩුවරටේ හැමටම නැවුම් කිරිදෙදෙනකුට මරු කැඳවූ දෙදාහේ නඩත්තුවඔබ නැති ‘කම්පනය’ දැනේ අපට තවමත්ජේ.එච්.එම්.ඩබ්ලිව්. රංජිත්, අධ්‍යක්ෂ, ගුරු ස්ථාන මාරු ඒකකයඅලුත් වෙස් මුහුණක්හිපොක‍්‍රටීස් ගේ බෙහෙත් පෙත්ත සහ යක්‍ෂයා ගේ සල්ලි පෙත්තවිදුලි බිල අඩුකර ගන්න මෙන්න සරල පිළියම්ලේක්හවුස් ආයතනයේ සේවය කළ කාලය මගේ ජීවිතයේ එක් සොඳුරු පරිච්ඡේදයක්. අවුරුදු දහ නවයක් කියන්නේ සුළු කාලයක් නොවෙයිනෙ.අදත් ඉඳහිට හෝ ලේක්හවුසිය ඉදිරිපිටින් ගමන් කරද්දී දුක මුසු සතුටක් හිතට දැනෙන්නේ එහිදී හමුවූ ආදරණීය මිනිසුන් සහ ගත කළ කාලය කිසි දිනෙක මගේ මතකයෙන් ඈත් නොවන නිසයි.පසුගිය සතියේ දිනෙක බොහෝ වේලාවක් මම සිටියේ ලේක්හවුස් ආයතනයේ මතකයන් අතර. එසේ වූයේ පියසේන අයියා දුරකථනයෙන් කතා කළ නිසයි. ඔහු මගේ තරුණ කාලයේ පමණක් නොව ලාබාල කාලයේදී ද මට ඉතා සමීප සුවිශේෂ පුද්ගලයෙක්.“සර්, මම කොහොම හරි නොම්මරය හොයා ගත්ත. අසනීපයෙන් ඉන්නව කියල දැන ගත්ත හින්ද කොහොම හරි කතා කරන්න ඕනෑ කියල හිතුව. දැන් සනීප ද?“අනේ පියසේන අයියෙ, කටහඬ අහන්නත් සතුටුයි. මමයි ඔයාගෙ සැපදුක් හොයල බලන්න ඕනැ.”ඔහු මට සර් කියා කතා කළත් ලේක්හවුස් ආයතනයෙන් ඉල්ලා අස්වී ගියාට පසුවත් මට කතා කළේ බබා කියල. තාත්තා සිළුමිණ පුවත් පතේ ප‍්‍රධාන කර්තෘව සිටි කාලයේ තාත්තාගේ කාර්යාල සහායකයා ලෙස සේවය කළේ ඔහුයි. මම ආනන්දයේ බෝඩිමේ සිටි කාලයේදී සති අන්තවල ගෙදර යන්නට කලින් ලේක්හවුසියට මා එක්ක යන්න බොහෝ අවස්ථාවලදි පැමිණියේ ඔහුයි. ඒ කාලයේ මට බබා කියා අමතන්න පුරුදුව සිටි ඔහු මම දිවයිනේ වැඩ කළ කාලයේදීත් කතා කළේ බබා කියල. මම දිවයිනේ සිටි මුල් කාලයේදී ඔහු සතියකට දෙවරක්වත් මට කතා කරනව.තාත්තා අසනීපව සිටි කාලයේ ඔහු පැය ගණන් තාත්තාගේ හිස අතගාමින් සිටි අයුරු මට මතක් වෙනව. තාත්තා මිය ගිය පසු පොඩි දරුවෙක් වගේ හැඬුවා.මම ලේක්හවුස් ආයතනයෙන් ඉල්ලා අස්වී දිවයිනට යන බව කියන්න ගිය මොහොතේදීත් ඔහු හොඳටම හැඬුවා.“බබා, මෙහෙදි වගේ කලබල කරන්න එපා. මම කතා කරන්නම්කො.මම ඔහු සිප ගනිද්දි ඔහුගේ කඳුළු මගේ මුහුණ පුරා තැවැරුණා.ඔහු මට අවසන් වරට හමුවූයේ සිළුමිණ කර්තෘ කෙනෙක්ව සිටි සුබසිංහ මහතාගේ අවමඟුලට ගිය දිනයේදියි. මම වාහනයට ගොඩ වූ පසු මගේ හිස අතගාමින් බබා ඉස්සර වගේම ගණන්කාරයා කියල ආරංචියි කියා කිව්වේ හිනාවකින් මුව පුරවාගෙන. ඇස්වලත් කඳුළු පිරිල තිබුණ.දැන් පියසේන අයියට වයස අවුරුදු හැත්තෑපහක් පමණ ඇති කියල මම හිතනව.පියසේන අයියා ගැන වචන කීපයක් ලියන මේ මොහොතේ ලේක්හවුසියේදී මට ඉතා ආදරය කළ තවත් පුංචි මිනිසුන් කීප දෙනෙක් ගැන මතක් වෙනව.ඔවුන් මට එසේ ආදරය කළේ මම මීමන පෙ‍්‍ර්මතිලකගේ පුතා නිසා ම නොවන බව මම ඒ කාලයේදීම වටහා ගත්ත.තාත්තාගේ මරණයෙන් පසුවත් සිළුමිණ පුවත්පතේ ‘බාස් උන්නැහේ’ ලෙස සේවය කළේ ජේමිස් බාස් උන්නැහැ. ඒ කාලයේදිත් වයසට ගොස් සිටි ඔහු ඇවිද්දෙත් තරමක් කොන්ද නවාගෙන. මම සංස්කරණය කළ හදවත ඇඳි කවි පිටුව හදා ඉවර කරන්න පැය දෙකක් විතර යනව. එදා අද වගේ කොම්පියුටර් තිබුණෙ නැහැ.අපි වැඩ කළේ ‘වර්ක්ස්’ කියන ඊයම් ගොඩක් මැද. කවියකට හැඩ වැඩ දාන්න ජේම්ස් බාස් උන්නැහේ ඊයම් කූරු හත අටකම හැඩතල කපන්න ඕනෑ. මහගම සේකර ලියූ පී‍්‍රති පී‍්‍රති ජීවිතේ කවිය හැඩ කරන්න පැයකටත් වැඩි කාලයක් ගත වෙන්න ඇති කියල මට අදත් හිතෙනව. කොතරම් මහන්සි වුවත් පිටුවේ පෲෆ් එක (සෝදු පත) බලා මටත් වඩා සතුටු වෙන්නෙ ඔහුයි.ඒ පිටුවේ කවි බලා මට පිටට තට්ටු කළ කීප දෙනාගෙන් එක්කෙනෙක් එකල ඔබ්සර්වර් පත‍්‍රයේ වැඩ කළා. එච්. එල්. ඩී. මහින්දපාල. පසුව එම පත‍්‍රයේ කර්තෘ වූ ඔහු දැන් ඉඳහිට ඔබ්සර්වර් පත‍්‍රයට ලියනව. පිටුවේ ලේ අවුට් (හැඩ වැඩ) ගැන වඩාත්ම මට ප‍්‍රශංසා කළේ එකල ඩේලිනිවුස් පුවත්පතේ සේවය කළ පසුව එහි කර්තෘ වූ මනික් ද සිල්වා. දිනක් ඔහු මට ප‍්‍රශංසා කරන අවස්ථාවක ජේමිස් බාස් උන්නැහෙත් මා ළඟ සිටිය.“මට නොවෙයි මනික් අතට අත දෙන්න ඕනෑ. මේ ජේමිස් බාස් උන්නැහෙටයි.”මම එසේ කී විට මනික් ජේමිස් බාස් උන්නැහේට අත දිගු කළා. ජේමිස් බාස් උන්නැහැ අත් දෙකම දිගු කළ අයුරු මට මැවී පේනව.කොහොමටත් වර්ක්ස් එකේ වැඩ කළ හැම දෙනාම මට විශාල සහයෝගයක් දුන්න. ‘ලඩ්ලෝ සිල්වා’ කිව්ව ගමන් සිරස්තලයක් ගහල දෙනව. ලඩ්ලෝ එක කියන්නෙ හෙඩින් ගහන මැෂින් එකට. අකුරක් වැරදුන ගමන් ලයිනෝ මැෂින් එකේ සිටි කවුරුත් තත්පරයෙන් ඒක ගහල දුන්න.පියසේන අයියා එදා අන්තිමට කී වචන කීපය මට මතක් වෙනව.“සර් සිළුමිණට ලියන ජීවිතය සුන්දරයි මම කියවනව. ඒ කාලෙත් සර් ඔය සුන්දරයි කියන වචනය පාවිච්චි කළා.“ඒ කාලෙ කියන්නෙ පියසේන අයිය මට බබා කියල කතා කරපු කාලයෙ නේද?ඔහු මහ හඩින් හිනාවෙන්න පටන් ගත්ත.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=af0803303</link>
    <topic>දැන් නම් නැතුව ම බැරි කඩුව</topic>
    <author>කේ. සී. ජේ. රත්නායක</author>
    <content>බුද්ධි සම්ප‍්‍රදායයකට මුල පිරූ ‘සිළුමිණ’ ට අද 78 යියළි භාවිතයට ගත යුතු සිංහල ස්ථාන නාමවැඩේ නියමෙට ම නියමයිජීවිතය සුන්දරයිදැන් නම් නැතුව ම බැරි කඩුවරටේ හැමටම නැවුම් කිරිදෙදෙනකුට මරු කැඳවූ දෙදාහේ නඩත්තුවඔබ නැති ‘කම්පනය’ දැනේ අපට තවමත්ජේ.එච්.එම්.ඩබ්ලිව්. රංජිත්, අධ්‍යක්ෂ, ගුරු ස්ථාන මාරු ඒකකයඅලුත් වෙස් මුහුණක්හිපොක‍්‍රටීස් ගේ බෙහෙත් පෙත්ත සහ යක්‍ෂයා ගේ සල්ලි පෙත්තවිදුලි බිල අඩුකර ගන්න මෙන්න සරල පිළියම්අපි ඉංගිරිසි ඉගෙන ගන්න පටන් ගත්තේ මොන්ටිසෝරි කාලේ ඉඳන්. A B C D වලින් පටන් ගත්තා. කර්සිව් රයිටිං කියලා ඩබල් රූල් පොත්වල ලස්සනට වැල් අකුරු ලියන්නත් පුරුදු වුණා. ඊට පස්සේ ස්කෝලෙ දී අවුරුදු 10 ක් තිස්සේ ඉංගිරිසි ඉගෙන ගත්තා. ඊටත් පස්සේ රට වටේ ටියුෂන් පන්ති ගානේ ගිහින් ඉංගිරිසි ඉගෙන ගත්තා. ඒත් හරියට වචන දහයක් ගළපා බයක් සැකක් නැතිව ඉංගිරිසි කතා කර ගන්න බෑ. නවුන්, ග‍්‍රැමර්, එලකියුෂන්, වර්බ්, ප‍්‍රසන්ට් ටෙන්ස්, පාස්ට් පාටිසිපල් කියා ඉගෙන ගන්න කොට හිතුවේ... අපිත් ඉංගිරිසි දන්නවා කියලා. දැන් ඉහ නිකටත් පැහිලා... තාමත් බැහැ ඉංගිරිසියෙන් කතා කරන්න. ‘ප‍්‍රසන්ට් ටෙන්ස්’ - ‘පාස්ට් පාටිසිපල්’ කට පාඩම් කරපු අපිට පාස්ට් එකක් නෑ. ප‍්‍රසන්ට් එකත් නෑ. අන්තිමට ඉතුරු වුණේ ‘පල්’ විතරයි...”ඉංගිරිසි පිළිබඳ මාතෘකාව ඇදී එන ඕනෑ ම මොහොතක අපේ මිතුරකු ආවේගශීලීව කියා සිටින කතාවකි ඒ. එහෙත් එය ඔහු ගේ පෞද්ගලික කතාවක් නොව ශ‍්‍රී ලංකාවේ බොහෝ දෙනකු ගේ පොදු අත්දැකීමක් ලෙස ගැනීම වඩාත් සාධාරණ ය. මේ ඉංගිරිසි ඉගෙන ගැනිල්ල නිසා සිදු වී ඇති තවත් දෙයක් නම් අපේ බොහෝ දෙනකුට මවු භාෂාව ද අමතක වීම ය. සිංහලෙන් හෝ දෙමළෙන් හෝ වාක්‍ය දෙක තුනක් කතා කරද්දී අතරමැදට ඉංගිරිසි වචන දෙක තුනක් නො දැම්මොත් මවු භාෂාවෙන් හරියට කතා කිරීමට ද බොහෝ දෙනකුට හැකියාවක් නැත. ඇතැම් ගුවන් විදුලි හා රූපවාහිනී නාලිකාවල නිවේදක නිවේදිකාවන් කතා කරන අප‍්‍රබංශ භාෂාව මේ සඳහා එක්නිදසුනක් පමණි.තත්ත්වය එසේ නමුත් මුළු ශ‍්‍රීී ලංකාව ම පෙනෙන්නේ ඉංගිරිසි පාරාදීසයක් හැටියට ය. රජයේ පාසල්වල පමණක් ඉංගිරිසි ගුරුවරු විසි දහසකට අධික සංඛ්‍යාවක් සේවයේ යෙදී සිටිති. ඊටත් අමතර ව ඉංගිරිසි භාෂාව උගන්වන පෞද්ගලික ආයතන 1600 කට අධික සංඛ්‍යාවක් දිවයින පුරා විසිරී පවතී. මේ තරම් ගුරුවරු හා අධ්‍යාපන ආයතන තිබියදීත් බොහෝ දෙනකුට ඉංගිරිසියෙන් කතා කළ නො හැක්කේ ඇයි? ඒ නො හැකියාව නිසා ම ඉහළ වැටුප් හා වරප‍්‍රසාද සහිත රැකියා ලක්ෂ ගණනක් ශ‍්‍රී ලාංකිකයන්ට අහිමි වී ඇත. අපට වැරදුණේ කොතැන ද? වරද තිබෙන්නේ් කොතැන ද?මේ ප‍්‍රශ්නය ඉන්දියාවට ද තද බල හිසරදයක් ව පැවතුණේ ය. ඩොලර් මිලියන ගණන් විදේශ විනිමය උපයා ගත හැකි රැකියා අවස්ථා තිබියදීත් ඒ වාසිය රටට ලබා ගත නො හැකි වී තිබෙන්නේ ඉංගිරිසි බස කතා කරන තරුණ පරම්පරාවක් රටේ නො සිටීම බවත් ඉන්දියාව වටහා ගත්තේ ය. එහෙයින් ප‍්‍රශ්නයට විසඳුමක් සෙවීමට බල කැරෙන තත්ත්වයකට ද ඉන්දියාව තල්ලු වී ගියේ ය. එහි ප‍්‍රතිඵලයක් වශයෙන් ඔවුන් විසින් සොයා ගනු ලැබුවේ වරද තිබෙන්නේ ගුරුවරයා ගේ වත් ශිෂ්‍යයා ගේ වත් නොව ඉංගිරිසි උගන්වන ක‍්‍රමයේ බවයි. දකුණු ඉන්දියාවේ හයිද්‍රාබාද් හි පිහිටි ඉංගිරිසි හා විදෙස් භාෂා විශ්වවිද්‍යාලය මේ පිළිබඳව විධිමත් පර්යේෂණයන් සිදු කොට කෙටි කලකින් චතුර ලෙස ඉංගිරිසි බස කතා කරවීමේ පුහුණු පාඨමාලා සහ පුහුණු ක‍්‍රමවේද ගණනාවක් සම්පාදනය කරනුලැබී ය. දකුණු ඉන්දියාවේ ඉංගිරිසි විප්ලවය පටන් ගැනුණේ මෙයින් පසු ව ය.දකුණු ඉන්දියාවේ තමිල්නාඩුව ඇතුළු ප‍්‍රාන්ත හතරක සිදු කෙරුණු රැඩිකල් ඉංගිරිසි අධ්‍යාපනය හේතු කොට ගෙන අද ඔවුන් ඩොලර් බිලියන ගණනින් විදේශ විනිමය උපයන තත්ත්වයට පත් ව සිටී. මේ රැකියා සියල්ල ම තොරතුරු තාක්ෂණය හා සම්බන්ධ ව පවතී. තොරතුරු තාක්ෂණය ලොව පුරා ව්‍යාප්ත වීමත් සමඟ ම අන්තර්ජාතික වෙළෙඳ කටයුතු ද නව මඟක් ගත්තේ ය.ඕ. ර්‍ථ. ර්‍ණ. යන කෙටි නාමයෙන් හැඳින්වෙන (ඕභඵඪදඥඵඵ ර්‍ථපධජඥඵඵ ර්‍ණභබඵධභපජඪදඨ) ව්‍යාපාර කි‍්‍රයාවලීන් බැහැර ගත කිරීම නම් අලුත් සේවා සැපයීම් ආයතන බිහිවීම ද එහි එක් ප‍්‍රතිඵලයකි. මෙයින් සිදු කැරෙන්නේ බටහිර සහ යුරෝපීය රටවල පවතින දැවැන්ත වෙළෙඳ ව්‍යාපාර හා සේවා සපයන ආයතන තොරතුරු තාක්‍ෂණය ඔස්සේ වෙනත් රටවලට බැහැර කිරීම ය. දුරකථන ඔස්සේ පාරිභෝගිකයන්ට සේවාවන් හා උපදෙස් සැපයෙන අතර එම රැකියාවන් හි නිරත වන තරුණ තරුණියන්ට ඉහළ වැටුප් හා වෙනත් සුපිරි වරප‍්‍රසාද රැසක් හිමි වෙයි. එහෙත් ඒ රැකියාව සඳහා අත්‍යවශ්‍ය සුදුසුකම වන්නේ චතුර ලෙස ඉංගිරිසි කතා කිරීමේ හැකියාව ය. දකුණු ඉන්දියාවේ බැංගලෝර්, හයිද්‍රාබාද්, චෙන්නායි, පූනෙයි, කල්කටා, ටි‍්‍රචි, කොයිම්බතූර් යන නගර ආශ‍්‍රිතව එවැනි සේවා සපයන ආයතන රැසක් මේ වන විට පිහිටුවා ඇත. ඉකුත් දශකයේ දී අසල්වැසි දකුණු ඉන්දියාවේ සිදු වී තිබෙන නිහඬ විප්ලවය විශ්මයජනක ය. ඒ සඳහා මූලික සාධකය වූයේ හයිද්‍රාබාද් හි ඉංගිරිසි හා විදේශ භාෂා විශ්වවිද්‍යාලය විසින් හඳුන්වා දෙනු ලැබූ නවීනතම ඉංගිරිසි පුහුණු ක‍්‍රමයන් ය. දකුණු ඉන්දියාවේ ඕ. ර්‍ථ. ර්‍ණ. ආයතන කෙතරම් සාර්ථක වී ඇත්තේ ද යත්, දැන් ඔවුන් සැලසුම් සකස් කොට තිබෙන්නේ එය ශ‍්‍රී ලංකාවට ද හඳුන්වා දීමට ය. එහෙත් අභාග්‍යය නම් චතුර ලෙස ඉංගිරිසි කතා කළ හැකි තරුණ පරම්පරාවක් මෙරට නො සිටීම ය. මේ පිළිබඳව දැඩි අවධානය යොමු කළ මහින්ද රාජපක්ෂ ජනාධිපතිතුමා ශ‍්‍රී ලංකාවේ තරුණ පරම්පරාවට කඩිනමින් ඉංගිරිසි කතා පුහුණුව ලබා දිය හැකි මාර්ග සොයා බැලීම සඳහා විශේෂ ජනාධිපති කාර්ය සාධක බලකායක් පිහිටුවීමට කටයුතු යෙදුවේ ය.එහි සම්බන්ධීකාරක ලෙස කටයුතු කරනුයේ ජනාධිපති උපදේශක සුනිමල් ප‍්‍රනාන්දු මහතා ය. ජනාධිපති ලේකම් කාර්යාලයේ පර්යේෂණ හා සමීක්‍ෂණ අංශය විසින් සොයා ගන්නා ලද තොරතුරු අනුව මෙරට රාජ්‍ය අංශයේ ඉංගිරිසි ගුරුවරුන් විසිදාහකට අධික සංඛ්‍යාවක් සේවයේ යෙදී සිටින අතර ඉංග‍්‍රීසි බස උගන්වනු ලබන පෞද්ගලික අධ්‍යාපන ආයතන 1623 ක් ද තිබේ. එහෙත් ප‍්‍රශ්නය වී ඇත්තේ චතුර ලෙස ඉංගිරිසි භාෂාව කතා කළ හැකි ප‍්‍රමාණවත් පිරිසක් බිහි වී නො තිබීම ය. මේ පිළිබඳව කළ අධ්‍යයනයන් මඟින් හෙළි වී ඇති ආකාරයට මෙතෙක් පවත්වා ගෙන ගොස් තිබෙන ඉංගිරිසි ඉගැන්වීමේ පුහුණු පාඨමාලා සහ පුහුණු ක‍්‍රමවේදවල වෙනසක් සිදු විය යුතු බව අවධාරණය කෙරී ඇත. මේ අවශ්‍යතාව ඉටු කැර ගැනීමේ දී ඉන්දීය රජය සහ දකුණු ඉන්දියාවේ හයිද්‍රාබාද් හි ඉංගිරිසි හා විදේශ භාෂා විශ්වවිද්‍යාලයේ නොමසුරු සහයෝගය ලබා ගැනීමට මහින්ද රාජපක්ෂ ජනාධිපතිතුමාට හැකියාව ලැබිණි. එහි ප‍්‍රතිඵලයක් වශයෙන් ඉතා ම කෙටි කලකින් නවීනතම ඉංගිරිසි පුහුණු පාඨමාලා ශ‍්‍රී ලංකාවේ ද පැවැත්වීමට මේ වන විට කටයුතු සූදානම් වෙමින් පවතී.ඉන්දීය රජයේ අනුග‍්‍රහය මත හයිද්‍රාබාද් හි ඉංගිරිසි හා විදෙස් භාෂා විශ්ව විද්‍යාලයෙන් පළමු වටයේදී ශී‍්‍ර ලංකාවට ශිෂ්‍යත්ව 30 ක් ලැබී තිබේ. රාජ්‍ය අංශයේ ගුරුවරුන් අතරින් තෝරා ගනු ලබන තිස්දෙනකු සඳහා හයිද්‍රාබාද් විශ්ව විද්‍යාලයෙන් විශේෂ පුහුණුවක් ලැබෙන අතර ඔවුන් ශී‍්‍ර ලංකාවට පැමිණීමෙන් අනතුරුව එම පුහුණුකරුවන් ලවා රාජ්‍ය අංශයේ ගුරුවරුන්ට පියවරෙන් පියවර නව ඉංගිරිසි භාෂා පුහුණු ක‍්‍රමවේදයන් හඳුන්වාදීමට කටයුතු සැලැසුම් කොට තිබේ.මීට අමතරව පෞද්ගලික අධ්‍යාපන ආයතනවලටද මේ නවතම ඉංගිරිසි පුහුණු පාඨමාලා සහ ක‍්‍රමවේදයන් ලබාගත හැකිය. ඉන්දියාවේ පෞද්ගලික අධ්‍යාපන ආයතන 10 ක් මේ වන විටත් ශී‍්‍ර ලංකාවේ පෞද්ගලික අධ්‍යාපන ආයතන සමඟ එක්ව හවුල් ව්‍යාපාර පැවැත්වීමට ඉදිරිපත්ව සිටී.* Genias Education LearningSystems LTD* VETA (Vetacorp AmohaEducation LTD* W O R L D Trust* Zeal : Speak Easy Centre forBetter English* E - Sqare English Academy LTD* Green Books Learning Solutions* Sri Sanskar School of Etiquetteand Career Development pvt LTD* Gateway 2 uk Education* Rayat &amp; Bahdra Institute ofLeadership Training* Aspire Human CapitalManagement LTD යන ආයතන ඒ අතර වෙයි. මේ ආයතන සමඟ එක්වී හවුල් ව්‍යාපාර ලෙස ඉංගිරිසි අධ්‍යාපන ආයතන පවත්වාගෙන යෑමට ශී‍්‍ර ලංකාවේ පෞද්ගලික අධ්‍යාපන ආයතන ගණනාවක් මේ වන විටත් එකඟතාව පළ කැර ඇති අතර මේ නවතම ඉංගිරිසි පුහුණු පාඨමාලා පැවැත්වීමට කැමැති අනෙකුත් පෞද්ගලික අධ්‍යාපන ආයතනවලට ද අවස්ථාව උදාවී තිබේ.මේ අතර දැනටමත් ශී‍්‍ර ලාංකික සමාගමක් ඉංගිරිසි පාඨමාලා පැවැත්වීමට සූදානමින් සිටී.International Education Management Singapore නම් එම ආයතනය ඉන්දියාවේ ඡ් - ඉඨඩචපඥ ආයතනය සමඟ හවුල් ව්‍යාපාරයක් ලෙස ළඟදීම නවතම ඉංගිරිසි පාඨමාලා පැවැත්වීමට නියමිතය.මෙසේ රාජ්‍ය හා පෞද්ගලික යන දෙඅංශයේ දායකත්වයෙන් කි‍්‍රයාත්මක කැරෙන නවතම ඉංගිරිසි පුහුණු පාඨමාලා මඟින් යටත් පිරිසෙයින් පළමු වටයේදී තරුණ තරුණියන් 5000 කට ඉංගිරිසි කතා පුහුණුව ලබාදීමටත් ඉන් අනතුරුව ඔවුන් සඳහා ඕ ර්‍ථ ර්‍ණ ක‍්‍රමය යටතේ රැකියා ලබාදීමටත් අපේක්ෂිතය.'ජීවන අවියක් ලෙසින් ඉංගිරිසි' යනුවෙන් නම් කොට තිබෙන මේ වැඩපිළිවෙළේ මුඛ්‍ය අරමුණ රැකියාභිමුඛ ඉංගිරිසි භාෂා පුහුණුව ලබාදීම වුවත් එය තවත් අරමුණු රැසක් සාක්ෂාත් කරවන පරිදි කි‍්‍රයාත්මක වන්නකි. මෙතෙක් පවත්වාගෙන ගොස් තිබෙන ඉංගිරිසි පුහුණු පාඨමාලාවලින් ඉංගිරිසි බස කියවීමට හා ලිවීමට ප‍්‍රමුඛතාව දී තිබෙන අතර ඒ හේතු කොට ඉංගිරිසි කතා කිරීම දුර්වල කැරෙන බවත් අනාවරණය වී තිබේ. එහෙත් මේ නවතම පාඨමාලාවලින් අරමුණු කොට තිබෙන්නේ කෙටි කාලයකින් චතුර ලෙස ඉංගිරිසි කතා කිරීමේ හැකියාව ලබාදීමය. ඉංගිරිසි භාෂාව ඉගැන්වීම සිදු කැරෙන්නේ ද දේශීය අනන්‍යතාව, සම්ප‍්‍රදායන් සහ ජාතික උවමනාවන් පෙරදැරි කොට ගෙනය.පාඩම් 90 කින් සමන්විත මේ පාඨමාලා කෙටි කලකින් ඉගැන්වීමේ දියුණු ක‍්‍රමවේද හයිද්‍රාබාද්හී ඉංගිරිසි හා විදෙස් භාෂා විශ්ව විද්‍යාලයෙන් ශී‍්‍ර ලංකාවට ලැබෙන අතර ශී‍්‍ර ලංකාවේ හවුල් ව්‍යාපාර පැවැත්වීමට එකඟතාව පළ කර ඇති ඉන්දීය ආයතනවලින් එම ක‍්‍රමවේදයන් මෙරට පෞද්ගලික අධ්‍යාපන ආයතනවලට ද ලබාගත හැකිය. මේ සමඟම ඉන්දියාවේ ව්‍යාපාර පවත්වාගෙන යනු ලබන ඕ ර්‍ථ ර්‍ණ ගණයට අයත් සමාගම් කිහිපයක් ද පැමිණීමට නියමිතය.ඒ අනුව මෙතෙක් පාලි - සංස්කෘත හා ගී‍්‍රක් යන භාෂා මෙන් පැවැති ඉංගිරිසි පුහුණු පාඨමාලා රැඩිකල් වෙනසකට ලක්වී සැබැවින්ම ඉංගිරිසි යනු කතා කරන සජීවි භාෂාවක් ලෙස මෙරට තරුණ පරම්පරාව අතට පත්වනු ඇතැයි අපේක්ෂා කෙරේ.අනෙක් අතින් පෞද්ගලික ආයතන ද මේ නවතම ඉංගිරිසි පාඨමාලා අනුගමනය කිරීමෙන් දකුණු ඉන්දියාවේ මෙන් ම ශී‍්‍ර ලංකාවේ ද විශාල පෙරළියක් සිදුවනු ඇතැයි අධ්‍යාපන විශේෂඥයෝ කරුණු පෙන්වා දෙති.ලබන අපේ‍්‍රල් මස 23 - 25 කාලයේදී 'බිස්නස් මේලා' නමින් ප‍්‍රදර්ශනයක් පැවැත්වෙන අතර ඒ සඳහා ඉන්දියාවේ ප‍්‍රමුඛ පෙළේ ඉංගිරිසි අධ්‍යාපන ආයතන රැසක් ද ඉදිරිපත්වීමට නියමිතය. මෙහිදී ශී‍්‍ර ලංකාවේ පෞද්ගලික ආයතනවලට ද එම ප‍්‍රදර්ශනයේදී ඉන්දීය සමාගම් හඳුනා ගැනීමට අවස්ථාව සැලැසෙනු ඇත.මීට අමතරව නවතම ඉංගිරිසි පාඨමාලා රූපවාහිනී නාලිකා ඔස්සේ විකාශය කිරීමට ද මේ වන විට මූලික කටයුතු සූදානම් වෙමින් පවතින බවත් දැනගන්නට තිබේ. ඒ සඳහා මෙරට පෞද්ගලික ව්‍යාපාරික ආයතන වෙතින් යහපත් ප‍්‍රතිචාරයන් ද පළ වී ඇත.ඉන්දියාවේ හයිද්‍රාබාද් ඉංගිරිසි හා විදේශ භාෂා විශ්ව විද්‍යාලයේ විශේෂඥ දැනුම යටතේ ශී‍්‍ර ලංකාවේ ද භාෂා පුහුණු මධ්‍යස්ථානයක් පිහිටුවනු ලබන අතර එමඟින් මෙරටට අවශ්‍ය ඉංගිරිසි ගුරුවරුන් පුහුණු කිරීමට ද, දැනට ඉංගිරිසි උගන්වන ගුරුවරුන්ට අලුත් පුහුණු ක‍්‍රමවේද හඳුන්වා දීමට ද සැලැසුම් කොට තිබේ.දකුණු ඉන්දියාවේ සිදුවී ඇති ඉංගී‍්‍රසි හා තොරතුරු තාක්ෂණ විප්ලවය ශී‍්‍ර ලංකාවේද ළඟදීම ඇරැඹෙන මුත් එය ශී‍්‍ර ලංකාවේ අනන්‍යතාව සුරක්ෂිත වන ආකාරයට පවත්වා ගෙන යෑමට අරමුණු කොට ගෙන තිබීම මේ වැඩපිළිවෙළේ දක්නට ලැබෙන සුවිශේෂ ලක්ෂණයකි. 'ජීවන කුසලතාවක් ලෙස ඉංගිරිසි' නම්වැඩපිළිවෙළ මහින්ද රාජපක්ෂ ජනාධිපතිතුමාගේ නියෝගයෙන් කි‍්‍රයාවට නැංවෙන ව්‍යාපාරයකි.ඉංගිරිසි පමණක් නොව ජනාධිපතිතුමා අරමුණු කරන ආකාරයෙන් සිංහල අයට දෙමළ භාෂාවත්, දෙමළ අයට සිංහල භාෂාවත් ඉගැන්වීම සඳහාත් මේ වැඩපිළිවෙළ කි‍්‍රයාවට නැඟිය හැකි බව පවසන සුනිමල් ප‍්‍රනාන්දු මහතා; එම කටයුතු සඳහා ජනාධිපතිතුමාගේ අධීක්ෂණය යටතේ පවතින භාෂා අධිකාරියක් පිහිටුවීමේ අවශ්‍යතාවක් පැන නැඟී ඇති බවත් පවසයි.මේ වැඩපිළිවෙළ පිළිබඳ වැඩිදුර තොරතුරු 0112438209 හෝ 0773721203 යන දුරකථන ඔස්සේ ලබාගත හැකිය.කේ. සී. ජේ. රත්නායක</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=af0803304</link>
    <topic>රටේ හැමටම නැවුම් කිරි</topic>
    <author>සැකැසුම ටෙක්ලා පද්මිණී කාරියවසම්</author>
    <content>බුද්ධි සම්ප‍්‍රදායයකට මුල පිරූ ‘සිළුමිණ’ ට අද 78 යියළි භාවිතයට ගත යුතු සිංහල ස්ථාන නාමවැඩේ නියමෙට ම නියමයිජීවිතය සුන්දරයිදැන් නම් නැතුව ම බැරි කඩුවරටේ හැමටම නැවුම් කිරිදෙදෙනකුට මරු කැඳවූ දෙදාහේ නඩත්තුවඔබ නැති ‘කම්පනය’ දැනේ අපට තවමත්ජේ.එච්.එම්.ඩබ්ලිව්. රංජිත්, අධ්‍යක්ෂ, ගුරු ස්ථාන මාරු ඒකකයඅලුත් වෙස් මුහුණක්හිපොක‍්‍රටීස් ගේ බෙහෙත් පෙත්ත සහ යක්‍ෂයා ගේ සල්ලි පෙත්තවිදුලි බිල අඩුකර ගන්න මෙන්න සරල පිළියම්ලක්වැසියා 'කිරි' පරිභෝජනයට හුරු වූයේ මීට සියවස් ගණනාවකට පෙර සිට ය. කිරි, මෝරු, වෙඬරු, දීකිරි, ගිතෙල් ආදි වශයෙන් කිරි ආහාර ලෙස භාවිතයට ගත් ලාංකිකයා දිනකට කිරි කාලක් බීමට අමතක කළේ නැත. රසවත් හා පෝෂ්‍යදායි ප‍්‍රනීත අතුරුපසක් ලෙස මී කිරි හෙවත් මුදවන ලද කිරි ශ‍්‍රී ලාංකිකයා අතර ප‍්‍රචලිත වී තිබුණි. බත වෙනුවට ඈත රුහුණේ මිනිසුන් කිරි හට්ටියක් කා වේල ගෙවා දැමූ යුගයක් ද විය. 1977 ට පෙර ලංකාවේ ග‍්‍රාමීය මට්ටමේ දියුණු කිරි නිෂ්පාදන කර්මාන්තයක් පැවැතිණි.එවකට රටේ කිරි අවශ්‍යතාව රටේ නිෂ්පාදනය කෙරිණි. කිරෙන් ස්වයංපෝෂිත ලංකාවට 'පිටි කළ කිරි' හඳුන්වා දීමේ සූක්ෂ්ම වැඩපිළිවෙළක් අන්තර්ජාතිකව කි‍්‍රයාත්මක විය. එයට අනුව ආධාර පදනමක් යටතේ පිටිකළ කිරි ලංකාවට හඳුන්වා දෙනු ලැබීය.රාජ්‍ය සහ රාජ්‍ය නොවන සංවිධානයන්ගේ අනුග‍්‍රහය මත බදු සහන යටතේ් ව්‍යාපාරිකයෝ පැමිණ කිරි කර්මාන්ත ආරම්භ කළ අතර පිටි කළ කිරි ප‍්‍රචලිත කිරීම සඳහා විශාල වශයෙන් ප‍්‍රචාරණ වැඩපිළිවෙළක් ද ගෙන ගියහ. එහි ප‍්‍රතිඵලය වූයේ වසරකට කෝටි 2000 ක් පමණ වැය කරමින් විදේශයන් ගෙන් ලංකාවට කිරි පිටි ආනයනය කිරීමයි.ලක් වැසියා නැවුම් එළකිරි පානය නතර කළ ද පිටි කළ කිරි භාවිතය නතර කළ නොහැකි තත්ත්වයට පත්ව සිටී. පිටිකළ කිරි මේ වනවිට ලංකාවේ අත්‍යවශ්‍ය භාණ්ඩ ලැයිස්තුවට එක්ව ඇති අතර මිල පාලනයට ද යටත් කර ඇත. එසේ කිරීමට සිදුවී ඇත්තේ ලෝක වෙළෙඳ පළේ පිටිකළ කිරි නිෂ්පාදනය කරන සමාගම් තම නිෂ්පාදනයන් ගේ මිල අසාමාන්‍ය ලෙස ඉහළ දැමීමයි. 2003 වසරේ ඇ.ඩො. 1500 - 1800 අතර පැවැති කිරි පිටි මෙටි‍්‍රක් ටොන් එකක් මේ වනවිට ඇමරිකන් ඩොලර් 4500 තෙක් ඉහළ ගොස් ඇත.මේ අසාමාන්‍ය මිල ඉහළ යාමත් සමඟ ලාංකිකයා නැවතත් දියර කිරි පරිභෝජනය වෙතට යොමු වෙමින් සිටී.ඊට සාපේක්ෂව කිරි ආශ‍්‍රිත නිෂ්පාදන ප‍්‍රචලිත කිරීමේ ජාතික ව්‍යාපාරයක් මේ වනවිට රටේ කි‍්‍රයාත්මක කිරීමට රජය මැදිහත් වී සිටී. ඊට අමතරව කිරි ගොවියා සහ කිරි කර්මාන්තය නඟා සිටුවීමට ද ආරක්ෂිත කිරීමට ද කටයුතු යොදමින් තිබේ.ශ‍්‍රී ලංකාවේ සමුපකාර ව්‍යාපාරයේ ඇති දිගුකාලීන අත්දැකීම් සහිත කිරි නිෂ්පාදන සමිති රාශියකි. එවන් කිරි නිෂ්පාදන සමිති ඒකරාශි වී නිර්මාණය වී ඇති සමස්ත ලංකා කිරි නිපදවන්නන්ගේ සමුපකාරය සමිතිය ජනතාවට ගුණාත්මක අගයෙන් යුතු කිරි නිෂ්පාදන ලබාදීමේ අරමුණ ඇතිව 'මිල්ක් සුපර්' (ර්ඪතඬ ඉභනඥප) කිරි සුපිරි වෙළෙඳ සලක් කොළඹ දී අපෙ‍්‍ර්ල් මස 07 වැනිදා සිට ආරම්භ කිරීමට කටයුතු යොදා තිබේ.ලංකාවේ කිරි නිෂ්පාදන සමිති අතර ඉහළම ප‍්‍රමිතිකරණ සහතිකය ලැබූ කිරි නිෂ්පාදන සමිති තිබේ. එහෙත් ඒවායේ නිෂ්පාදන පාරිභෝගිකයා වෙත සැපයෙනුයේ ජනප‍්‍රිය දෙස් විදෙස් වෙළෙඳ නාම යටතේ ය. ගල්ඔය මිටියාවතේ අම්පාර දිස්ති‍්‍රක් කිරි නිෂ්පාදන සමිතිය ලංකාවේ හො¼ඳම මීකිරි නිපදවයි. හොඳම රස කළ කිරි නිපදවෙන්නේ හඟුරන්කෙත 'ස¼ඳරුවන් කෙත' කිරි නිෂ්පාදන සමිතියෙනි. දියර කිරි හා යෝගට් කඩුවෙල හා අත්තනගල්ල සමිතිවලින් නිපදවෙද්දී ලංකාවේ ඉස්තරම් වර්ගයේ අයිස් කී‍්‍රම් නිපදවීමට කුලියාපිටිය හා සඳරුවන් කෙත කිරි නිෂ්පාදන සංගම් සමිතිය. මෙය ශ‍්‍රී ලාංකික කිරි නිෂ්පාදන පාරිභෝජනය කරනු ලබන පාරිභෝගිකයා නොදැන සිටිය ද ඔවුහු එම නිෂ්පාදන පරිභෝජනයට ගනිති.කිරි නිෂ්පාදන සමුපකාර සංගම් මගින් කරනු ලබන නිෂ්පාදන එකම වෙළෙඳ නාමයක් යටතේ පාරිභෝගිකයාට අලෙවි කිරීමේ අරමුණු ඇතිව ආරම්භකරනු ලබන කිරි සුපිරි වෙළෙඳසලේ අලෙවි කරනු ලබන සියලු නිෂ්පාදන (ර්ඪතඬ ඉභනඥප) 'මිල්ක් සුපර්' වෙළෙඳ නාමය යටතේ අලෙවිවේ.පාරිභෝගික ජනතාවට ගුණාත්වයෙන් ඉහළ කිරි නිෂ්පාදන ලබාදීමත් කිරි නිෂ්පාදන ක්ෂේත‍්‍රයේ ගුණාත්මක බවින් ඉහළමනාමය 'මිල්ක් සුපර්' (ර්ඪතඬ ඉභනඥප) බවට පත් කර කිරි ගොවියා ශක්තිමත් කිරීමත් මෙම නව ව්‍යාපාරය ආරම්භ කිරීමෙන් අරමුණයි.දැනට වෙනත් වෙළෙඳ නාම යටතේ අලෙවි වන දේශීය ගොවියාගේ කිරි නිෂ්පාදන මිල්ක් සුපර් වෙත අලෙවි කිරීම හේතුවෙන් පෞද්ගලික අංශය ඇතුළේ ඇති වන ඉල්ලුම මගින් කිරි ගොවියාට සාධාරණ මිලක් ලබාගැනීමට අවස්ථාව සලසමින් ඇතිවන ඉල්ලුම සපුරාලීම සඳහා පශු සම්පත් සංවර්ධනය කිරීමත් එමගින් ගොවියා ශක්තිමත් කිරීමත් මෙම ව්‍යාපෘතිය මගින් අරමුණු කර තිබේ.කිරි නිෂ්පාදනය වැඩි කිරීමට රාජ්‍ය අංශය සමුපකාර අංශය මෙන් ම පෞද්ගලික අංශය ගොවින්ට සහනාධාර සපයන අතර වෙළෙඳ අමාත්‍යාංශ කිරි සමුපකාර සංගම් සඳහා රුපියල් ලක්ෂ 40 ක් වෙන් කරදී ඇත.ලංකාවේ ප‍්‍රථම කිරි සුපිරි වෙළෙඳ සල් සංකීර්ණය සඳහා සමුපකාර සංවර්ධන අරමුදල සමස්ත ලංකා කිරි නිපදවන්නන්ගේ සමුපකාර සංගමයට රුපියල් කෝටි 4 1/2 ක් ලබාදී ඇත. අලුතින් ආරම්භ වන කිරි සුපිරි වෙළෙඳ සංකීර්ණයේ ලංකාවේ ගොවීන් ගේ කෘෂි නිෂ්පාදන අලෙවි කිරීමට කිරි නිපදවන්නන්ගේ සමුපකාර සංගමය අරමුණු කොටගෙන සිටී.ඊට අමතරව කොළඹ නගරය පුරා නැවුම් කිරි හා කිරි නිෂ්පාදන බෙදා හැරීමට ද කටයුතු යොදමින් සිටී.මෙමගින් පාරිභෝගිකයාට ගුණාත්වයෙන් ඉහළ නිෂ්පාදන සැපයෙන අතර නිෂ්පාදකයාට ඍජුවම ඉන් ලැබෙන ආදායම ලබාදීමට කටයුතු යොදා ඇත.නව ව්‍යාපෘතිය සාර්ථකව පවත්වාගෙන යාම මගින් ශ‍්‍රී ලංකාව යළි කිරිවලින් ස්වයංපෝෂිත කිරීමට හැකිවනු ඇත.සැකැසුම ටෙක්ලා පද්මිණී කාරියවසම්</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=af0803305</link>
    <topic>දෙදෙනකුට මරු කැඳවූ දෙදාහේ නඩත්තුව</topic>
    <author>කීර්ති මෙන්ඩිස්, ඡායාරූපය -මධුජිත් ප‍්‍රසන්න</author>
    <content>බුද්ධි සම්ප‍්‍රදායයකට මුල පිරූ ‘සිළුමිණ’ ට අද 78 යියළි භාවිතයට ගත යුතු සිංහල ස්ථාන නාමවැඩේ නියමෙට ම නියමයිජීවිතය සුන්දරයිදැන් නම් නැතුව ම බැරි කඩුවරටේ හැමටම නැවුම් කිරිදෙදෙනකුට මරු කැඳවූ දෙදාහේ නඩත්තුවඔබ නැති ‘කම්පනය’ දැනේ අපට තවමත්ජේ.එච්.එම්.ඩබ්ලිව්. රංජිත්, අධ්‍යක්ෂ, ගුරු ස්ථාන මාරු ඒකකයඅලුත් වෙස් මුහුණක්හිපොක‍්‍රටීස් ගේ බෙහෙත් පෙත්ත සහ යක්‍ෂයා ගේ සල්ලි පෙත්තවිදුලි බිල අඩුකර ගන්න මෙන්න සරල පිළියම්කීර්ති මෙන්ඩිස්, ඡායාරූපය -මධුජිත් ප‍්‍රසන්නකාන්ති නැති බැරිකම දෝතින්ම රැගෙන පැමිණි අහිංසක යුවතියකි. ප‍්‍රශ්න රැසකින් හෙම්බත්ව සිටි ඇය ඇඟළුම් කම්හලක රැකියාවක් තෝරාගත්තේ කෙසේ හෝ ජීවන බර සැහැල්ලු කැර ගැනීමේ අරමුණ ඇතිවය. ඉන් ඇගේ ප‍්‍රශ්නවලට කිසියම් විසඳුමක් මෙන්ම සිතට ද යම් සතුටක් ලැබිණි.කාන්ති පැලකුඹුර ඇඟළුම් කම්හලේ රස්සාවට ආවේ ගියේ පෞද්ගලික බසයකිනි. වාරියපොළ සිට කුඹුක්ගැටේ දක්වා දිවෙන බස් රියේ කොන්දොස්තර යොවුන් වියේ පසුවූ අයෙකි. ඔහු කාන්තිට උසුළු විසුළු කළේ ඇගේ සිත කෙසේ හෝ දිනා ගැනීමේ අරමුණෙනි. කාන්තිගේ සිතටත් හොරා එම තරුණයා කෙරෙහි ආදරයක් ඇතිවූ අතර කාන්ති සිය ආදරය ඔහුට කියා පෑවාය. එහෙත් ඔහු කව්දැයි ඇය හරිහැටි දැනගෙන නොතිබිණි.පසුව කාන්තිත් පියදාසත් එකට එක්වූයේ කාගේත් සතුටු සිනා මැදිනි. එදා සිට පියදාස සිය බිරිය පදිංචිව සිටි නිවසේම නතර වූයේ රැකියාව කර ගැනීමට තිබූ පහසුව නිසාය.කාලය මෙසේ ගෙවී ගියද දෙදෙනා අතර නිතර නිතර ආරවුල් ඇති වූයේ පියදාසගේ සමහර ගති පැවතුම් කාන්තිගේ සිත නොගත් නිසාය. අවසානයේ පියදාස නිවෙසට පැමිණීම නතර කෙළේ ඇයට පාඩමක් උගැන්වීමේ අරමුණෙනි.ඒ පුංචි කුරුලු කූඩුවට එක්වූ කුරුලු පැටවා මේ දෙදෙනාගේ විරසකය යළි සමථයකට පත් කරන්නට සමත් වුණද පියදාසගේ සමහර කටයුතු දැනගත් කාන්ති ඔහු සමඟ දබර කෙළේ ඒවාද නතර කරන්නැයි තර්ජනය කරමිනි.අවසානයේ දරුවා ද කාන්ති ද අතහැර මීට මාස අටකට පමණ පෙර පියදාස ගම හැරදා ගියේ යළි කිසිදා නොඑන බවට දිවුරා පොරොන්දු වෙමිනි.එදා සිට කාන්ති සිය දරුවා හදා වඩා ගත්තේ අම්මාගේ ද සහාය ඇතිවය. නැති බැරිකම ඇයට තර්ජනයක් වෙද්දී දරුවා හදා වඩා ගැනීමද ඇයට ගැටලු මතු කෙළේය.“පියදාසයා ගැන හොයලා වැඩක් නැහැ. . කෝකටත් අපි පොලිසියට යමු...හෙට්ටිපොළ පොලිසියට කාන්ති ඉදිරිපත් කළ පැමිණිල්ල පොලිස් ස්ථානාධිපති සිල්වා මහතා ඉදිරියේ විභාග කෙරිණි.“අනේ සර්... මටයි දරුවටයි ජීවත් වෙන්න විදියක් නැහැ... මට ජීවත් වෙන්න මුදලක් අරගෙන දෙන්න...”“ඊයේ රෑ ඉඳන් මේ ළමයගේ බඩේ මුකුත් නැහැ සර්...” කාන්ති ඉකිගසා හඬන්නට වූවාය.වහා තීරණයක් ගත් ස්ථානාධිපතිවරයා ඒ වනවිටත් බසයේ කොන්දොස්තර ලෙස රැකියාව කළ පියදාස පොලිසියට ගෙනාවේ ප‍්‍රශ්නය නිරවුල් කිරීමේ අටියෙනි.“රුපියල් දාහ ගානේ මාසෙට දෙන්නම් සර්... ඊට වඩා දෙයක් කරන්න මටත් බැහැ..”“එහෙම කියල බැහැ... මේ තමුසෙගෙ ළමයා... දාහක් මදි දෙදාහක්වත් දෙනවා..”ස්ථානාධිපතිවරයාගේ බලවත් පෙරැත්තය මත මාස්පතා රුපියල් දෙදහස බැගින් කාන්තිට ගෙවන්නට පියදාස කැමැති වූයේය.ජනවාරි මාසයේද නියමිත පරිදි මුදල් ගෙවීම සිදුවිණි. දරුවා ද රැගෙන පොලිසියට එන කාන්ති රුපියල් දාහේ නෝට්ටු දෙක අතට ගන්නේ දෙනෙතේ කඳුළු පුරවා ගනිමිනි. ඒ මුදල දරුවාගේ නඩත්තුවට ද ප‍්‍රමාණවත් නොවිණි. ඇගේ බයාදු සානුකම්පිත බැල්ම පියදාස සත පහකටවත් මායිම් නො කෙළේය.පෙබරවාරි මාසයේ ද නියමිත දින මුදල් ද රැගෙන පියදාස පොලිසියට පැමිණ සිටියේය. එදා ද කාන්තිගේ දෙනෙත් රතුපැහැ ගැන් වී තිබිණි. තමා පණමෙන් ආදරය කළ පියදාස තමාටත් දරුවාටත් පිටුපා ඇති අන්දම මතක් වෙන මතක් වෙන සැම තත්පරයක්ම ඇය ඇති තරම් හැඬුවේ දරුවා ද තුරුලු කර ගනිමිනි.දරුවාගේ අනාගතය කෙසේ විසඳේවිද යන්න ඇයට තේරුම්ගත නොහැකි තරම් ය.කාලය සති මාස ගණනින් ගෙවී ගිය අතර ඉකුත් මාර්තු මස දීමනාව ද ලබා ගන්නට කාන්ති එදා පැමිණියේ සිය දරුවාට අමතරව මව ද වත්තන් කර ගනිමිනි.පියදාස කාන්ති එනතුරු මග බලා සිටින්නට විය. දරුවාත් මවත් සමඟ පැමිණි කාන්ති පොලිසියේ ගේට්ටුව ළඟදී පියදාසට මුණ ගැසිණි.“කාන්ති... හැමදාම මේක කරන්න බැහැ.. අපි දැන් තරහවෙලා හිටියා ඇති.. අපි ගෙදර යමු... ගිහින් හොඳින් ඉඳිමු...”පියදාසගේ කතාවට කාන්ති පුදුම විය. ඇය ඔහු දෙස බලා ගත්වනම බලා සිටියාය.“මාව විශ්වාස කරන්න... මට පුතා ගැනත් දුකයි. අපි පන්සලටත් ගිහින් ගෙදර යමු... මම ති‍්‍රවිල් එකක් අරන් එන්නම්...”කාන්ති ඒ කතාව විශ්වාස කළේ එලෙසිනි. ති‍්‍රරෝද රියට ගොඩ වූ සියලු දෙනා මැදගමට ගොස් එතැනින් කඳුබොඩ පන්සලට ආවේ කඳු ගැටියක් ද තරණය කරමිනි. ඒ අවට ඇත්තේ පාළු පෙදෙසකි.“තව ටිකයි අපි හාමුදුරුවෝත් මුණ ගැසෙමු.” පියදාසගේ ඉල්ලීම පරිදි සියල්ලෝම ස්වාමීන්වහන්සේ මුණගැසී ඊට නුදුරුව පිහිටි ආරණ්‍ය සේනාසනයට ගියේ මදක් විඩා නිවාගන්නා අටියෙනි.“දැන්ම ගෙදර යන්න බැහැ... තව ටිකක් අඳුර වැටුනාම යමු...”පියදාසගේ කතාවට කාන්තිගේ සිතේ ඇතිවූයේ සැකයකි. දෙදෙනා අතර වචන හුවමාරු වූයේ ඉන් අනතුරුවය. ආරාවුල දිගට ඇදී යද්දි කාන්තිගේ වයෝවෘද්ධ මව ඒ අතරට පැන්නේ ආරවුල සමථයකට පත්කිරීමේ අදහසිනි.“බුදු අම්මෝ...” ඇගේ කටහඬ මුළු වනරොද පුරා රැව් පිළිරැව් දුන්නේය. මුළු කඳුයාය පුරාම ඇදී ගියේ මරලතෝනි හඬ පමණි. එතැනින් එහාට පියදාස හැසිරුණේ මෘගයකු විලසිනි.පසුදා හිරු නැඟුණේ මුළු වනපෙත ආලෝකවත් කරමිනි. අව් රස්නය නිවා දමමින් මඳ වැසි වනපෙත සිසාරා ඇද වැටිණි.ම්... ම්... මම... කොහේද...” සිහින් වැසි පොද කාන්තිගේ මුහුණට වැටිණි. ඉන් ඇගේ දෙනෙත් කෙමෙන් විවර විණි.“ලේ...”ඇගේ සිරුර පුරාම ලේ විසිරී ගොසිනි.“අම්මේ... අම්මේ... පුතේ...පුතේ...”තනිවූ ඇය කෑගැසුවේ තම දරුවත් මවත් සොයාගැනීමේ අරමුණ ඇතිවය. ඇගේ මුහුණට තද පහර කිහිපයක් එල්ලවී තිබිණි. හීන්සීරුවේ නැගිට ගත් ඇය පඩිපෙළ බහිමින් ඊට නුදුරුව පිහිටි විහාරයට පැමිණියේ කිසියම් සහනයක් ඉල්ලා ගැනීමේ අරමුණෙනි.“අනේ අපේ හාමුදුරුවනේ...”වුණ හදිය විහාරයේ ස්වාමින්වහන්සේට පැවැසීමත් සමඟ ඒ බව පොලිසියට ද දැනුම් දෙන්නට උන්වහන්සේ පියවර ගත්හ.අවට ගම්වාසීන්ද ඇගේ කතාවෙන් සංවේගයට පත්වූ අතර දරුවත් මවත් සොයාගැනීම ප‍්‍රදේශවාසින්ගේද සහාය ඇතිව සිදුවිණි.මරා දමා තිබු කාන්තිගේ මවගේ සිරුර සොයාගැනීමට හැකි වුවද කුඩා දරුවා සොයාගැනීමට නොහැකි විණි.“අනේ මගේ දරු පැටියා... මට ගෙනත් දෙන්න...” කාන්තිගේ ළතෝනිය කාටත් දරාගත නොහැකි විණි. ප‍්‍රදේශවාසීන් හා එක්ව පොලිසිය දරුවා සොයාගැනීමටත් පියදාසට වූ දේ දැනගැනීමටත් දැඩි වෙහෙසක් ගත්තද ඔවුනගේ හෝඩුවාවක්වත් සොයාගත නොහැකි විය. පරීක්ෂණ කටුපොත පොලිස් ස්ථානාධිපති ලක්දාස් අබේගුණසේකර මහතාගේ මෙහෙයවීමෙන් පැවැත්වුණු අතර පොලිස් අධිකාරී ජයලත් විසින් පරීක්ෂණ අධීක්ෂණය කෙරිණි.“කොහොමහරි මිනිහව අල්ලගත්තොත් දරුවා සොයාගන්න පුළුවන් වේවි...”පොලිස් අධිකාරීවරයාගේ මතය එය විණි. ඒ අතර ස්ථානාධිපතිවරයා බස් නැවතුමේ සියලු පෞද්ගලික බස්රථවල නිරත පියදාසගේ මිතුරන් දැනුවත් කෙළේය.බරපතළ තුවාල ලබා සිටි කාන්ති කුලියාපිටිය රෝහලට ඇතුළත් කැරුණු අතර ඇගෙන් ප‍්‍රකාශයක් ලබාගන්නට ද පොලිසියට හැකිවිණි.“අපි හොඳින් ඉඳිමු කියල සැමියා කීවා... පන්සලට ගියේ ඒ නිසයි... පුතා වඩාගෙන ගියේ අත්අම්මා කන්ද පැත්තෙන් යන්න පුළුවන් වුණත් අපි ගියේ අනෙක් පැත්තෙන්... එතකොට වේලාව පහයි තිහට විතර ඇති...”“අනිත් පැත්තේ ලොකු බෑවුම... එයා මගේත් අම්මගේත් කොණ්ඩවලින් එකපාරටම අල්ලා පහළට තල්ලු කළා... මගේ ඔළුව ගලක වැදුණා... සර්... මම පහළට රූටාගෙන ගියා...”“අනේ මගේ පුතා... පුතා ඉන්නවා නේද?” ඒ සමඟ ඇය සිහිසුන් විණි. පහුවෙනිදා උදෑසන සිහින් පොද ඇගේ මුහුණට වැටී අවදි වන මොහොත දක්වා ඇය සිටියේ ඒ ඉරියව්වේය.“පියදාස හිතුවේ සේරම මැරුණයි කියලයි... වාසනාවකට කාන්තිගේ ජීවිතේ බේරුණා... මේ ගෑනු කෙනා ආපු නිසා තමයි මේ කතාවේ සුලමුල හෙළි වුණේ... නැත්නම් තුන්දෙනාම කැලේ ඇතුළේම මැරිලා යනවා... කවුරුත් දන්නේ නැහැ...” පොලිස් ස්ථානාධිපතිවරයා කරුණු පැහැදිලි කළේය.“ඒ අතරතුර මට තොරතුරක් ආවා... පියදාස නිකවැරටිය බස් එකක නැගලා ඉන්නවා කියලා... මම ජීප් එක මග නතර කරලා තී‍්‍රවිලරයෙන් බස් එක ළඟට ගිහින් මිනිහ අල්ලගත්තා...”“ඇත්ත කියපන් කෝ උඹේ දරුව...” පියදාස මුලින් ඇත්ත කිව්වේ නැහැ... පස්සේ අපි දිගින් දිගටම ප‍්‍රශ්න කළා. අන්තිමට මිනිහට ඇත්ත කියන්න සිදුවුණා. මෙතනදි ගමේ සිවිල් ආරක්ෂක කමිටුවේ සාමාජිකයන් අපිට උදව් කළා. ඒ අයත් සමඟ පියදාසවත් අරගෙන අපි ආයෙත් කැලේට ගිහින් දරුවා සෙව්වා... අන්තිමේදී පියදාස දරුවා මරා සඟවා තිබු තැන අපට පෙන්නුවා...”“දරුවගේ බෙල්ල මිරිකා මරා වළක් ඇතුළට දමා දරවලින් වසා තිබුණා.”දරුවා හොයන්න ගමේ කට්ටිය පුදුම වෙහෙසක් ගත්තා. දරුවා ළිඳකටවත් දමා ඇතැයි සිතා ගමේ පිරිස් ළිං පවා ඉස්සා... පියදාස අහුවුණේ නැත්නම් දරුවාට සිදුවූ දේ හොයාගන්න බැරිවෙනවා...”මම බස් නැවතුමේදීම පියදාසගෙන් ප‍්‍රකාශයක් ගත්තා... පියදාස පොලිසියට ගෙනාවේ දැඩි ආරක්ෂාව යටතේ. ඔහුගේ ජීවිතය බේරාගන්න අපි මෙන්ම සිවිල් ආරක්ෂක කමිටු පිරිස් ද අපට උදව් වුණා...” ස්ථානාධිපති අබේගුණසේකර කීවේය.පියදාසගේ දෑතට යකඩ මාංචු වැටිණි... එදා වුන දේ ඔහුගේ මතකයට නැගිණි.“එදා මම ඒගොල්ලෝ එක්ක කඳුබොඩ පන්සල ළඟින් බැහැලා පහළට ගියා. ගිහින් හාමුදුරුවන්ට වැඳලා පහළට ගියා. එතනදි අපි දෙන්න බහින්බස් වුණා.තෝත් මරාගෙන මාත් මැරෙනවා කියලා බිරිය කිව්වා.මං ඇගේ බෙල්ල අල්ලගෙන පොරකෑවා... එතනට අම්මත් ආවා... රණ්ඩුවෙනකොට අපි ඔක්කොම පඩිපෙළෙන් පහළට වැටුණා... අම්මා පහළට වැටිලා කතා නැතිව හිටියා... පුතාත් පහළට වැටිලා හිටියා.බිරිය නැවතත් මාවත් එක්ක රණ්ඩු වුණා. එවිට මම බෙල්ල මිරිකුවා. අතින් පහරදුන්නා. පස්සේ බිරිය කතා නැතිව බිම වැටිලා සිටියා.මං නැගිටලා අම්මා බලන අවස්ථාවේ අම්මා මියගොස් ඇතැයි මට සිතුණා. පස්සේ මං අම්මා හෙලෙන් පහළට දැම්මා. දරුවා උස්සගෙන ගිහින් ගලක් ළඟ වළකට දැම්මා... උඩින් ලී දැම්මා. පස්සේ මම නුගවෙල හන්දියේ කඩයක එළිය වැටෙනකම් සිට බස්එකෙන් ගෙදර ගියා...” ඒ පියදාස පොලිසියට කී කතාවයි.පියදාසගේ ගෙලේද නියපොතු පහරවල් තිබුණි. ඒ අනුව ඔවුන් අතර කිසියම් පොරබැඳීමක් සිදුවී ඇතැයි ද සැක කෙරිණි.වසර දෙකක් පමණ වයසැති කුඩා දරු පැටවා ගෙල මිරිකීමෙන් මියගොස් ඇති බව ද තහවුරු විණි. කුලියාපිටිය මහේස්ත‍්‍රාත් ලංකා ජයරත්න මෙනෙවිය සිද්ධියවූ ස්ථානය නිරීක්ෂණය කළාය. ඉන් අනතුරුව පශ්චාත් මරණ පරීක්ෂණය පැවැත්විණි.අත්අඩංගුවට පත් සැකකරු අපේ‍්‍රල් මස දෙවැනි දින දක්වා රක්ෂිත බන්ධනාගාර ගතකරන ලෙසත් මහේස්ත‍්‍රාත්වරිය නියෝග කළාය.කුරුණෑගල දිසා බාර නියෝජ්‍ය පොලිස්පති ජයරත්න ජයසිංහ මහතාගේ උපදෙස් මත කුලියාපිටිය පොලිස් අධිකාරී ඩබ්ලිව්.කේ. ජයලත් මහතාගේ මෙහෙයවීමෙන් හෙට්ටිපොළ පොලිස් ස්ථානාධිපති ඩබ්ලිව්.එස්.ජේ.පී. පෙරේරා හා කටුපොත පොලිස් ස්ථානාධිපති ලක්දාස් අබේගුණසේකර ප‍්‍රමුඛ කටුපොත පොලිසියේ උප පරීක්ෂක දිසානායක හා කොස්තාපල්වරුන් වන සිසිර (32095), ඒකනායක (49203), හා කැලුම් (36989) යන නිලධාරීහු ද පරීක්ෂණවලට එක්වූහ.පොලිසියට කරන ලද ප‍්‍රකාශ හා පරීක්ෂණ මත ලිපිය සැකැසිණි.පුද්ගල නම් මනºකල්පිත වේ.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=af0803306</link>
    <topic>ඔබ නැති ‘කම්පනය’ දැනේ අපට තවමත්</topic>
    <author/>
    <content>බුද්ධි සම්ප‍්‍රදායයකට මුල පිරූ ‘සිළුමිණ’ ට අද 78 යියළි භාවිතයට ගත යුතු සිංහල ස්ථාන නාමවැඩේ නියමෙට ම නියමයිජීවිතය සුන්දරයිදැන් නම් නැතුව ම බැරි කඩුවරටේ හැමටම නැවුම් කිරිදෙදෙනකුට මරු කැඳවූ දෙදාහේ නඩත්තුවඔබ නැති ‘කම්පනය’ දැනේ අපට තවමත්ජේ.එච්.එම්.ඩබ්ලිව්. රංජිත්, අධ්‍යක්ෂ, ගුරු ස්ථාන මාරු ඒකකයඅලුත් වෙස් මුහුණක්හිපොක‍්‍රටීස් ගේ බෙහෙත් පෙත්ත සහ යක්‍ෂයා ගේ සල්ලි පෙත්තවිදුලි බිල අඩුකර ගන්න මෙන්න සරල පිළියම්අපේ‍්‍රල් මස 03 වැනි දිනට යෙදෙන ගුණදාස කපුගේ අනුස්මරණය නිමිත්තෙනිගුණදාස කපුගේ ප‍්‍රතිභාන්විත ගායකයෙකි. කෘතහස්ත සංගීතවේදියෙකි. පොදුවේ ගත් විට තම සහෝදර ජනතාවට ආදරය කළ මානව හිතවාදී කලාකරුවෙකි.කපුගේ ඇතැම් ‘සුපිරි තරු’ මෙන් එක රැයින් බිහිවූ ගායකයකු නොවේ. ඔහු ආවේ කටුකොහොලින් පිරුණු ගමන්මඟක් ඔස්සේය. කපුගේ රජයේ සංගීත විද්‍යාලයේ නිෂ්පාදනයකි. ඔහු වැඩිදුර සංගීත අධ්‍යාපනය ලැබීම සඳහා ඉන්දියාවට ගියේ සිය ඥාතිවරයකුට අයත් ගෙයක් සහ ඉඩමක් උගස්කර ලබාගත් මුදලකින් බව මා අසා ඇත. අද ඇතැම් සුපිරි තරුවලට මෙන් ලක්ෂ ගණනින් මුදල්වත් නවීන පන්නයේ මෝටර් රථවත් ලැබීමේ සංස්කෘතික පසුබිමක් එදා එවන් ගායකයන්ට නොතිබිණි. කපුගේ ඉන්දියාවේ භාත්ඛණ්ඩේ සංගීත විද්‍යාලයයෙන් සංගීත විශාරද උපාධියක් ලබාගත්තේය.කපුගේ, ආනන්ද සමරකෝන්, සුනිල් ශාන්ත හා පණ්ඩිත් අමරදේව විසින් අරඹන ලද සිංහල සුභාවිත ගීතය (වික්ටර් රත්නායක, සනත් නන්දසිරි යුගයෙන් පසු) තවදුරටත් පෝෂණය කිරීමට සම්මාදම් වූ ගායකයෙකි. එහිදී ඔහු ප‍්‍රබල ජීවන අනුභූතින් රැගත් ගී සංකල්පනා තම ගායනාවන්ට යොදා ගත්තේය. ‘දවසක් පැළ නැති හේනේ’, ‘උලලේනෝ’, ‘මාරියාවේ’, ‘අයියන්ඩියේ නුඹ ඇවිදින්’, ‘දම්පාටින් ළා සඳ බැස යනවා’, ‘මගේ බිසවුනේ අසාපන්’ වැනි කපුගේ ගේ භාවපූර්ණ හ¾ඩින් ගැයෙන ගීත ඊට උදාහරණ සපයයි. ගීතය සෞන්දර්ය සීමාවන්ගෙන් තවදුරටත් ඔබ්බට ගෙන ගොස්, කිසියම් සමාජ - දේශපාලන අභිලාශයන් උදෙසා භාවිත කිරීමෙහිලා කපුගේ තැබු පියවරද අපේ බුහුමනට ලක්විය යුත්තකි. ‘උතුරු කොනේ නුඹ හිනැහෙන්’, ‘බිම්බරක් සෙනඟ ගැවසුණු’, ‘සබඳ අපි කඳු නොවෙමු’ වැනි ගීත ඒ සඳහා නිදසුන් කීපයක් වන්නේය. මේ ගීතවලින් ඔහු අධ්‍යනය කරගත්තේ වඩාත් යහපත් සමාජයක් බිහිකරගැනීම සඳහා වූ මිනිසුන්ගේ ජීවිතය ඥානය කිරීමයි. එම ගී කලාත්මක බවින්, සෞන්දර්යාත්මක බවින් නොතොර වීම ද විශේෂත්වයකි.කපුගේ ප‍්‍රසංග වේදිකාවද තම සමාජ, දේශපාලන කලා භාවිතාවේ උපරිමය වෙනුවෙන් යොදාගත්තේය. ‘කම්පන’ ප‍්‍රසංගය මෙරට ඒකපුද්ගල ප‍්‍රසංග වේදිකා කලාවේ වැදගත් අවස්ථාවක් සනිටුහන් කරන්නකි.කපුගේ ගේ සමාජ, දේශපාලන විඥානය ඔහුගේ පන්ති දෘෂ්ටියෙන්ම පැනනැඟුණකැයි මම සිතමි. (ඔහු වතු කම්කරු යුවළකගේ පුතෙකි.) නන්දා මාලිනි හැරුණුකොට කපුගේ තරම් සංගීත ජීවිතයේ නොයෙක් කලබැගැනීවලට හසුවූ වෙනත් කලාකරුවකු නැති තරම්ය. අවස්ථා කීපයකදීම ඔහු වැඩ තහනමට ලක්වූයේය. එක් අවස්ථාවක තරුණ හමුවකට සහභාගිවීම සඳහා කියුබාවට ගොස් යළි මව්රටට එද්දි සේවය අතැර ගියා සේ සැලකෙන ලිපිය ඔහුට ලැබුණේ ගුවන් තොටුපළේදීමය. ඔහුගේ ගීත වාරණයට ලක්වූයේය. එහෙත් ඔහු මියයනතුරුම අදීනව, ප‍්‍රතිපත්ති ගරුකව ජීවත් වූයේය.වෙනත් ගායක ගායිකාවන්ට මධුර ගී තනු නිර්මාණ කිරීමෙන්ද ව්‍යවහාරික සංගීත රචනාවල යෙදීමෙන්ද (වේදිකා නාට්‍ය සහ චිත‍්‍රපට) රජරට සේවය ඔස්සේ අලුත් ගායක ගායිකාවන්, ගීත රචකයන් බිහිකිරීමෙන්ය. කපුගෙන් වූ සංගීත සේවාව පැසසුම් කටයුතුයි.මීට වසර පහකට පෙර කපුගේ අපෙන් සමුගත්තේ ඔහු ජීවතුන් අතර සිටිය යුතුවම තිබු අවස්ථාවකය. ඔහු වැනි ගායකයකු, සංගීතවේදියකු නැති අඩුව ‘බලවත් කම්පනයක් සේ’ අපට තවමත් දැනෙන්නේ එබැවිනි.සු.මි.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=af0803307</link>
    <topic>ජේ.එච්.එම්.ඩබ්ලිව්. රංජිත්, අධ්‍යක්ෂ, ගුරු ස්ථාන මාරු ඒකකය</topic>
    <author>සාකච්ඡා කෙළේ සුභාෂිණි ජයරත්න, ඡායාරූපය විමල් කරුණාතිලක</author>
    <content>බුද්ධි සම්ප‍්‍රදායයකට මුල පිරූ ‘සිළුමිණ’ ට අද 78 යියළි භාවිතයට ගත යුතු සිංහල ස්ථාන නාමවැඩේ නියමෙට ම නියමයිජීවිතය සුන්දරයිදැන් නම් නැතුව ම බැරි කඩුවරටේ හැමටම නැවුම් කිරිදෙදෙනකුට මරු කැඳවූ දෙදාහේ නඩත්තුවඔබ නැති ‘කම්පනය’ දැනේ අපට තවමත්ජේ.එච්.එම්.ඩබ්ලිව්. රංජිත්, අධ්‍යක්ෂ, ගුරු ස්ථාන මාරු ඒකකයඅලුත් වෙස් මුහුණක්හිපොක‍්‍රටීස් ගේ බෙහෙත් පෙත්ත සහ යක්‍ෂයා ගේ සල්ලි පෙත්තවිදුලි බිල අඩුකර ගන්න මෙන්න සරල පිළියම්නව චක‍්‍ර ලේඛයෙන් සාධාරණව ගුරු මාරුවීම් සිදු වේවිසාකච්ඡා කෙළේ සුභාෂිණි ජයරත්න, ඡායාරූපය විමල් කරුණාතිලකවත්මන් අධ්‍යාපන ක්ෂේත‍්‍රයේ වැඩියෙන්ම කතා බහට ලක්වන අංශ දෙකකි. පළමු වැන්න පාසල්වලට ශිෂ්‍යයන් ඇතුළු කිරීමයි. දෙවැන්න ගුරු වැටුප් හා ගුරු ස්ථාන මාරුවීම් ය. අධ්‍යාපන අමාත්‍යංශය නව ජාතික ගුරු මාරු ප‍්‍රතිපත්තියක් සකසා ඇත. මෙය කි‍්‍රයාත්මක කිරීම පිළිබඳව ගුරු ස්ථාන මාරු ඒකකයේ අධ්‍යක්ෂ ජේ. එච්. එම්. ඩබ්ලිව්. රංජිත් මහතා සිළුමිණට අදහස් දැක්වූයේ මෙසේය.පළාත් හා ජාතික පාසල්වල ගුරු මාරුවීම් සිදු කෙරෙන්නේ කොහොමද?ලංකාවේ ගුරු මාරුවීම් පළාත් සභා මගින් හා මධ්‍යම රජය මගින් සිදු කැරෙනවා. පළාත් පාසල්වල ගුරු මාරුවීම් කරන්නේ පළාත් රාජ්‍ය සේවා කොමිසම් සභාවෙන්. අධ්‍යාපන අමාත්‍යාංශයෙන් ගුරු ස්ථාන මාරුවීම් කරන්නේ ජාතික පාසල් වල පමණයි. ගුරුවරු මාරු කිරීමේ බලය සම්පූර්ණයෙන්ම රාජ්‍ය සේවා කොමිසම් සභාවට අයත්. රාජ්‍ය සේවා කොමිසම් සභාව මේ බලය අමාත්‍යාංශ ලේකම්වරයාට පවරා තියනවා. පළාත් පාසල්වල ගුරු මාරු පළාත් රාජ්‍ය සේවා කොමිසම සිදු කරනවා. අධ්‍යාපන අමාත්‍ය සුසිල් පෙ‍්‍ර්ම ජයන්ත මහතාගේ උපදෙස් පරිදි 2006 වසර අවසානයේ ජාතික ගුරු මාරු ප‍්‍රතිපත්තියක් සකසන්න පටන් ගත්තා. ඒ සමඟම එම ජාතික ගුරු මාරු ප‍්‍රතිපත්තිය ඇතුළත ගුරු මාරු ප‍්‍රතිපත්ති 8 ක් ඉදිරිපත් කළා.මේ ප‍්‍රතිපත්ති 8 කලිනුත් චක‍්‍රලේඛයක සටහන් වෙලා තිබුණා. ඒ කියන්නේ මෙය අලුත් පියවරක්ම නොවේ. වර්තමාන සමාජ වෙනස්කම් විමර්ශනය කර නව ගුරු මාරු ප‍්‍රතිපත්තිය සකස් කොට තිබෙනවා.ඔබ කියන්නේ නව ගුරු මාරු ප‍්‍රතිපත්තිය පරණ ප‍්‍රතිපත්තියේ සංශෝධනයක් කියල ද?ඇත්තෙන්ම මෙය සංශෝධනයක්. මෙය අපි කැබිනට් මණ්ඩලයට ඉදිරිපත් කොට අමාත්‍ය මණ්ඩල අනුමැතිය ගත්තා. මෙය චක‍්‍රලේඛයක් ලෙස කි‍්‍රයාත්මක කිරීම සඳහා පළාත්, ප‍්‍රාදේශීය අධ්‍යාපන බලධාරීන්ට යැව්වා.මෙම ගුරුමාරු ජාතික ප‍්‍රතිපත්තිය ජාතික පාසල් සඳහා පමණක් ද?ජාතික ප‍්‍රතිපත්තිය ජාතික හා පළාත් පාසල් දෙකටම පොදුයි. මෙය කි‍්‍රයාත්මක කරන්න පළාත් බලධාරින්ට යොමු කළා. මේ චක‍්‍රලේඛයේ විශේෂත්වය එක් එක් පළාතේ විශේෂතා සැලකිල්ලට ගෙන මෙම චක‍්‍ර ලේඛයේ වෙනස්කම් කරන්න පළාත් සභාවලට බලය තියෙනවා. පළාත් සභාවකට ගුරු මාරු ප‍්‍රතිපත්තියක් අනුගමනය කරන්න හැකි වුවත් කළ යුත්තේ ජාතික ප‍්‍රතිපත්තියට හානි නොවන ආකාරයටයි.ජාතික ගුරු මාරු ප‍්‍රතිපත්තියේ සඳහන් ප‍්‍රතිපත්ති 8 මොනවාද?ජාතික ගුරුමාරු ප‍්‍රතිපත්තිය ප‍්‍රතිපත්ති 8 ක් විදියටයි හඳුනා ගෙන තියෙන්නේ. සරලව නම් ගුරු ස්ථාන මාරුවීමක දී ශිෂ්‍ය කේන්ද්‍රීය අධ්‍යාපනයට හානි නොවන පරිදි සිදු විය යුතුය. එනම් අධ්‍යාපනය ප‍්‍රමුඛ විය යුතුයි.තවත් වැදගත් කරුණක් නම් ගුරු මාරුවීම් ගැන කිසිම ගුරුවරයකු සිතේ අනිසි බියක් ඇති කර නොගත යුතු බවයි. අවිධිමත් ගුරු මාරුවීම් මගින් ගුරුවරුන්ට අසහන තත්ත්වයක් ඇති වෙනව නම් එය ජාතික ප‍්‍රතිපත්තියට පටහැනියි. ගුරුවරු තෘප්තියට පත් වන ආකාරයටයි මෙම ප‍්‍රතිපත්ති සකස් කර තියෙන්නේ. ගුරුවරුන්ට වැඩිදුර අධ්‍යාපනය අමතර පුහුණුව වගේම විවිධ පාසල් වලින් අත්දැකීම් රාශියක් ගොනු කරගත හැකි ආකාරයටයි ස්ථාන මාරුවීම් කරන්නේ.මෙම ප‍්‍රතිපත්ති මගින් ගුරුවරුන්ගේ සුබසාධනයට පිටිවහලක් ලැබෙනවාද?ස්ථාන මාරුවීම් කරන්නේ ගුරුවරුන්ට යම් සුබ සාධනයක් සැලසෙන ආකාරයටයි. ගුරුවරයාගේ වෘත්තිය සුරක්ෂිත බව සුරැකෙන පරිදි ස්ථාන මාරුවීම් කළ යුතු යි යනුවෙන් ප‍්‍රතිපත්තියක් අඩංගු වෙනවා. අවිධිමත් ගුරු මාරුවීම් සියල්ල මේ නව ප‍්‍රතිපත්තියෙන් අහෝසි වෙනවා. ඉදිරි කාලයේ ගුරු මාරුවීම් විධිමත්ව සිදු වේවි.කිසියම් ප‍්‍රදේශයකට සීමා වූ ගුරු සම්පත් තවත් ප‍්‍රදේශ කිහිපයකට බෙදී යන ආකාරයට ගුරු මාරු ප‍්‍රතිපත්තිය සැකසී තියනවා. උදාහරණයක් ලෙස සමෘද්ධිමත් පළාත ලෙස සැලකෙන බස්නාහිර පළාතේ සේවය කරන ගුරුවරුන්ට අත්දැකීම් සමුදායක් ලැබෙනවා. ඒ අත්දැකීම් අනිත් අයටත් ලබා ගන්න පුළුවන් වෙන ආකාරයටයි ගුරුමාරු ප‍්‍රතිපත්තිය සැකසී තිබෙන්නේ. මේ ප‍්‍රතිපත්තිය නිසා දුෂ්කර පළාතක සේවය කරන අයකුට බස්නාහිර පළාතේ පාසලකට ඒමේ හැකියාව තියෙනවා.මේ මාරු ප‍්‍රතිපත්තිය මගින් ගුරුවරු ලංකාව පුරාම ස්ථාන ගත කිරීමත් කරන්න පුළුවන්. ගුරු මාරු වීම් සඳහා වෘත්තිය සමිති නියෝජනයක් සහිත මාරු මණ්ඩලයක් මගින් තමයි ස්ථාන මාරුවීම් සියල්ල කරන්නේ. ජාතික පාසල් ගුරුමාරු මණ්ඩලයක් මගින් පළාත් මට්ටමින් පළාත් ගුරුමාරු මණ්ඩලයක් ද කලාප මට්ටමින් ද කලාප ගුරු මාරු මණ්ඩලයක් ද තියනවා.ස්ථාන මාරුවක් ලබා ගැනීම සඳහා කොපමණ කාලයක් එක පාසලක සේවය කළ යුතු ද?එය පස් ආකාරයි. එනම් දුෂ්කර, අති දුෂ්කර, අපහසු නොවන, පහසු හා වඩාත්පහසු පාසල්. ඒ අනුව අති දුෂ්කර හෝ දුෂ්කර පාසලක අවමය අවුරුදු 03 ද, අපහසු නොවන පාසලක අවමය අවුරුදු 4 ක්ද පහසු පාසලක උපරිමය වසර 8 ක්ද වඩාත් පහසු පාසලක උපරිමය අවුරුදු 6 ක්ද අනිවාර්යයෙන්ම සේවා සම්පූර්ණ කළ යුතුයි. මේ පහසු පාසල් බොහොමයක් තියෙන්නේ නගරය කේන්ද්‍ර කරගෙන. මේ පාසල්වල ගුරුවරුන්ට අවශ්‍ය අධ්‍යාපන හා යටිතල පහසුකම් තියෙනවා. වඩාත් පහසු පාසල් යනු ඉතාම දියුණු ප‍්‍රදේශවල පිහිටි පාසල්. මේ වර්ගීකරණය කෙළේ භූගෝලීය පිහිටීම අනුව. ගුරු වෘත්තියට ප‍්‍රවේශ වන ඕනෑම අයකුට ඉහත සඳහන් කළ කාලය සම්පූර්ණ කළ යුතුය. මෙයින් අදහස් කරන්නේ දීර්ඝ කාලයක් වඩාත් පහසු පාසලක ගුරුවරයෙක් සේවය කරනව නම් මේ ප‍්‍රතිපත්තිය මඟින් ඔහු මාරුවී යාමට සුදුසුකම් ලබන බවයි.මේ අවම හෝ උපරිම කාලය සම්පූර්ණ කළ ගුරුවරයකු අනිවාර්යයෙන්ම මේ ප‍්‍රතිපත්තියට අනුව මාරුවීම් ලබා දෙනවද?ජාතික ගුරුමාරු ප‍්‍රතිපත්තිය මඟින් මාරුවීම සඳහා හැම දෙනාටම අවස්ථාව සැලසෙනවා. අනිවාර්ය මාරු කිරීම විවාදයට තුඩු දෙන්නක්. මේ සඳහා මාරු කරන බලධාරින් ක‍්‍රමවේදයක් සැකසිය යුතුය.අනිවාර්යයෙන්ම ගුරුවරු මාරු නොකළොත් බොහෝ පිරිසකට අසාධාරණයක් වෙනවා. ජනපි‍්‍රය පහසු පාසල්වල ගුරුවරු කිසිසේත් කැමැත්තෙන් මාරු වී යාමට කැමති නැහැ නේද?දුෂ්කර පළාතක ගුරුවරයකුට කවදාවත් නගරයේ පාසලට එන්න බැහැ කියලා මතයක් තියෙනවා. ජාතික ගුරු මාරු ප‍්‍රතිපත්තිය සකසා තියෙන්නේ ඒ අනිසි බිය නැති කරන්න.බොහෝ දෙනා අහනවා ජාතික ගුරුමාරු ප‍්‍රතිපත්තියට අනුව ස්ථාන මාරු වීම් සිදු නොවන්නේ ඇයි කියා. බොහෝ දෙනා කියන්නේ නියම විදියට ස්ථාන මාරුවීම් කරන්න, අතිරික්තය පියවන්න කියලා. බොහෝ පළාත් සභා මෙම ප‍්‍රතිපත්තිය හොඳින් කි‍්‍රයාත්මක කරනවා. අඩුපාඩු කි‍්‍රයාත්මක කිරීමේදි මඟ හරවා ගන්න පුළුවන්.වසර 10 ක් එකතැන සේවය කළ ගුරුවරු අනිවාර්යයෙන්ම මාරු කරන බව කියන පුවත සැබෑවක්ද?අඛණ්ඩව වසර 10 ක් එක තැන සේවය කළ ගුරුවරුන් ස්ථාන මාරුවීම් කරන බව පුවත්පත්වල පළවුණා. එකම තැන වසර 10 ක් සේවය කළ ගුරුවරු නව ප‍්‍රතිපත්තියට අනුව ස්ථාන මාරුවීම් සඳහා සුදුසුකම් ලබනවා. මෙයින් අදහස් කරන්නැහැ එක තැන වසර 10 ක් සිටීම අනිවාර්යයෙන්ම මාරු කළ යුතුයි කියා. උදාහරණයක් ලෙස යම් විද්‍යාලයක අතිරික්ත ගුරුවරු ඉන්නව නම් මුලින්ම කරන්නේ අතිරික්ත ගුරුවරු ඌනතා සහිත පාසල්වලට මාරු කිරීමයි. මේ කාර්යය දැන් ආරම්භ කර තියෙනවා. මෙතනදි බලනවා ගුරුවරයෙක් වසර කීයක් සේවය කළාද කියා. වසර 8 කට වැඩි කාලයක් සේවය කරලා ඔහු හෝ ඇය ඒ පාසලට අතිරික්ත නම් ඌණ ගුරු පාසලකට මාරු කරනවා. දැනට කොළඹ, මහනුවර, කෑගල්ල, ගම්පහ, කුරුණෑගල හා මාතර යන දිස්ති‍්‍රක්කවල පිහිටි ප‍්‍රධාන ජාතික පාසල්වල මේ කාර්ය ආරම්භ කර තියනවා.මේ වන විට අතිරික්තය කොපමණද? කොපමණ පිරිසක් මාරු කළාද? කොපමණ පිරිසක් මාරු වීමට සිටිනවාද?ලංකාවේම දළ වශයෙන් 20,000 ක පමණ ගුරු අතිරික්තයක් තිබෙනවා ජාතික හා පළාත් පාසල්වල. ජාතික පාසල්වල එතරම් අතිරික්තයක් නැහැ. වයඹ, මධ්‍යම, බස්නාහිර, සබරගමුව හා දකුණු පළාත තුළ තරමක ගුරු අතිරික්තයක් වාර්තා වෙනවා. මෙය සමනය කර ඌන පළාත් වලට යැවීම පළාත් සභාවලින් කළ යුතු දෙයක්. ජාතික පාසල්වල දළ වශයෙන් 2500 ක් විතර අතිරික්ත ගුරුවරු මේ වන විට හඳුනාගෙන මාරුවීම් ආරම්භ කර තියනවා.අතිරික්ත ගුරුවරයකු වන්නේ නියමිත සේවා කාලය සම්පූර්ණ කළ පසුද?අතිරික්ත ගුරුවරයකු වන්නේ එක දිගට යම් පාසලක වසර 8 කට වඩා අඛණ්ඩ සේවා කාලයක් සම්පූර්ණ කර තියනවා නම් මුලින් කරන්නේ වසර 8 සම්පූර්ණ වූ අතිරික්ත ගුරුවරු මාරු කිරීමයි. මින් පසුවත් අතිරික්තයක් තිබේ නම් වසර 8 සම්පූර්ණ නොවූවත් මාරු කරන්න අපි ප‍්‍රතිපත්ති, තීන්දු තීරණ ගන්නවා.ජාතික පාසලක ගුරුවරයකුට මාරුවිය හැක්කේ ජාතික පාසලකට පමණයි. පළාත් පාසලක ගුරුවරයකුට මාරුවිය යුත්තේ පළාත් පාසලකට පමණයි. මෙතෙක් පැවති මේ ක‍්‍රමය නව ප‍්‍රතිපත්තියෙන් වෙනසකට ලක්ව නැද්ද?අපේ රටේ ගුරු ස්ථාන මාරුවීම් ගැන බොහෝ දෙනා කතා කරන කාරණක් තමයි මෙය. පළාත් සභා පාසලක ගුරුවරයකුට ජාතික පාසලකට ඒමට නීතිමය බාධාවක් තියනවා. 1989.12.31 දිනට පෙර පත්වීම් ලැබූ පළාත් රාජ්‍ය සේවාවට අයත් ගුරුවරයකුට ජාතික පාසල් පුරප්පාඩු තිබේ නම් එන්න පුළුවන්. නමුත් 1989.12.31 ට පසු පළාත් රාජ්‍ය සේවයට පැමිණි ගුරුවරයකුට ජාතික පාසලට ඒමට නීතිමය බාධාවක් තියනවා. ගුරු වෘත්තිය දීප ව්‍යාප්ත සේවයක් කිරීමට ඇත්තෙන්ම මෙය බාධාවක්.යම් ගුරුවරයකු නිශ්චිත කාල සීමාවක් ගත නොකර සිය පෞද්ගලික හේතුවක්, ප‍්‍රශ්නයක් මත ඔහුට හෝ ඇයට ස්ථාන මාරුවක් ලබා ගන්න බැරිද?වෛද්‍ය හේතු, ශාරීරික දුබලතා, බෝවන රෝගයකදි රජයේ පිළිගත් වෛද්‍ය සහතිකයක් මත පහසු ප‍්‍රදේශයකට ස්ථාන මාරුවක් ලබා ගන්න පුළුවන්. අපේ රටේ කාන්තා ගුරුවරු වැඩියි. මේ අයට දරුවකු ලැබීමට සිටීමේදි ආසන්න මාස 03 ක කාලය තම අපහසුතාවය පිළිබඳව පිළිගත් වෛද්‍ය මණ්ඩලයක නිර්දේශ මත අනුයුක්තයක් ලබාගත හැකිය.තම ස්වාමියා හෝ භාර්යාව, දරුවන් වැනි ඉතා සමීප ඥාතින්ගේ බරපතල රෝගයකදි කිසියම් ආකාරයක සහනයක් ගුරුවරයාගේ ඉල්ලීම අනුව ලබා දෙන්න පුළුවන්.චක‍්‍රලේඛ අනුව ගුරුමාරුවීම් සිදු නොවන බවට චෝදනාවක් තියෙනවා.මාරු මණ්ඩලය සෑහීමකට පත්වෙන පරිදි කරුණු ඉදිරිපත් වෙනවා නම් සාධාරණයක් ඉෂ්ට වෙයි.බොහෝ ගුරු මාරුවීම්වලදී එල්ලවන දේශපාලන මැදහත්වීම් නව ප‍්‍රතිපත්ති මාලාව නිසා නැතිව යාවිද?අපේ රටේ ගුරු මාරුවීම් ගැන කතා කරනකොට බොහෝ දෙනෙක් අහන ප‍්‍රශ්නයක් තමයි දේශපාලන මැදහත්වීම් නැත්නම් වෙනත් පෞද්ගලික බලපෑම්. මෙතනදි දිය හැකි පිළිතුර දේශපාලන බලපෑම් යන වචනයට වඩා දේශපාලන මැදහත් වීමක් යන වචනය වඩාත් හොඳයි. දේශපාලන මැදහත්වීම මම හිතන්නේ හොඳ දෙයක් කියලා. මෙය හොඳ සංවර්ධනාත්මක මැදහත් වීමක්. අනිත් කාරණය අද ගුරු ස්ථාන මාරුවීම් සම්බන්ධ ප‍්‍රබල දේශපාලන බලපෑම් නැහැ. දේශපාලන බලපෑම් ඇතිවුණත් එය හානියක් නොවන පරිදි කරන්නට ජාතික ගුරු මාරු ප‍්‍රතිපත්තිය සකස්වී තියෙනවා. නමුත් මේ නව ප‍්‍රතිපත්තිය සකස් කළාට පසු චක‍්‍රලේඛයේ විධිවිධාන දෙස බැලුවාම ඉදිරියේදී සාධාරණ ගුරු මාරුවීම් සිදුවන බවට විශ්වාසයක් තියෙනවා.ජාතික ගුරු මාරුවීම් විනිවිද බවකින් කරන්නට ගුරු මාරු මණ්ඩල හරහාම කළ යුතු බවට මේ ප‍්‍රතිපත්තියේම සඳහන් වෙනවා. මේ නිසා ඉදිරියේදී අසාධාරණ ගුරු මාරුවීම් සිදුවෙතියි හිතන්නට අමාරුයි.ස්ථාන මාරු ලබාගැනීමට යාමේදී සේවය කරන පාසලේ විදුහල්පති නිල අවසරය ලබා දෙන්නෙ නැහැ. මෙවන් අවස්ථාවල ගුරුවරු අසරණ වෙනවා. මේ පිළිබඳව විදුහල්පතිවරු දැනුවත් කළේ නැද්ද?ගුරු ස්ථාන මාරුවලදී යම් යම් පාර්ශ්ව වලින් නිර්දේශ ලබා ගන්නවා. පළමුවැනි නිර්දේශය තමයි දැනට සිටින පාසලේ විදුහල්පතිගෙන් ලබාගන්නා නිර්දේශය. විදුහල්පතිගේ නිර්දේශයකින් තොරව ගුරු ස්ථාන මාරු කරන්න බැහැ. එහෙම මාරුවීමක් කළහොත් පංතියේ ඉගැන්වීම් කි‍්‍රයාවලියට හානියක් වනවා. නමුත් සමහර අවස්ථාවකදී ඒ විෂයට ප‍්‍රමාණවත් ගුරුවරු පාසලේ සිටීනම් ඒ ගැන කරුණු සනාථ කර විදුහල්පතිට දැනුම් දී ස්ථාන මාරුවක් විශේෂ අවස්ථාවකදී කළ හැකියි.සාධාරණ හේතුවකදී විදුහල්පතිගේ අවසරය නොලැබුණොත් කලාප, පළාත් හරහා අමාත්‍යාංශය දැනුවත් කළ හැකියි. මෙලෙස අභියාචනා කිරීමේ අයිතිය ගුරුවරයාට තියෙනවා.උතුරු නැඟෙනහිර ප‍්‍රමාණවත් ගුරුවරු සිටිනවාද?උතුරු නැඟෙනහිර වැඩිපුරම ඇති දෙමළ පාසල්වලින් ගුරු හිඟයක් දැනට වාර්තා වෙන්නෙ නැහැ. දෙමළ මාධ්‍ය කොළඹ නගරයේ පාසල්වලත් ගුරු අතිරික්තයක් තියෙනවා.රජය දෙමළ සිසුන්ගේ අධ්‍යාපනය නැංවීමට නොකඩවා ගුරු සම්පත් ලබාදීමට අධ්‍යාපන අමාත්‍යාංශය ප‍්‍රගතිශීලි පියවරක් අරගෙන තියෙනවා. වතුකරයේ දෙමළ මාධ්‍ය පාසල් සඳහා ළඟදී ගුරුවරුන් 3779 ක් බඳවා ගත්තා.දෙමළ මාධ්‍ය ගුරු අතිරික්තයක් තියෙද්දි තවත් ගුරුවරු බඳවාගන්නේ ඇයි?උතුරු නැඟෙනහිර මුස්ලිම් පාසල්වල ගුරු ඌනතාවයක් තියෙනවා. වතුකරයේ පාසල්වලත් ගුරු ඌණතාවයක් තිබුණා. එය මඟහරවන්න තමයි මේ පියවර අරගෙන තියෙන්නේ.නැඟෙනහිර පළාතේ සිංහල මාධ්‍ය ගුරුවරු 800 ක පමණ හිඟයක් තියෙනවා. මෙය මඟහැරවීම සඳහා ‘නැඟෙනහිර නවෝදය’ වැඩසටහන යටතේ මේ සියලුම ගුරු පුරප්පාඩු පුරවනවා. ඒ වගේම අතිරික්ත ඌනතා සහිත පාසල්වල තුලනයක් කරනවා.මේ තුලනය කවදා වන විට ඇතිකරන්න පුළුවන් වෙතියි හිතනවද?මේ වර්ෂයේ යහපත් ගුරු තුලනයක් ඇති කරනවා. නමුත් අතිරික්ත ගුරුවරු ඌන ප‍්‍රදේශවලට මාරු කිරීම වර්ෂය පුරාම කරනවා.ස්ථාන මාරුවීම් සම්බන්ධ අක‍්‍රමිකතා දැනුම් දෙන්නේ කොහොමද?ගුරු මාරුවක් කළහම එය අසාධාරණ පරිදි සිදුවූවානම් අභියාචනා කිරීමේ බලය ගුරුවරුන්ට තියෙනවා. ගුරු ස්ථාන මාරුවලට එරෙහිව පැමිණිලි කිරීමේ අයිතිය ගුරුවරයාට තියෙනවා.ජාතික පාසලක් නම් අධ්‍යාපන අමාත්‍යාංශයේ අභියාචනා මණ්ඩලයටත්, කලාප මට්ටමිනුත් මෙය කි‍්‍රයාත්මක වෙනවා. මේ අභියාචනා මණ්ඩලයට පිළිගත් වෘත්තිය සමිති නිලධාරීන් මෙන් ම ගුරු මාරු සම්බන්ධ නිලධාරීන්ද ඉන්නවා.මෙයින් අදහස් වන්නේ ගුරුවරයාගේ අනුදැනුමක් නොමැතිව ස්ථාන මාරු සිදු නොකළ යුතු බව නොවෙයිද?එහෙම අදහස් වෙන්නෙ නැහැ. මෙම චක‍්‍රලේඛය අනුව ගුරු මාරු මණ්ඩල නිර්දේශයකින් තොරව කළ හැකියි. ගුරුවරයාගේ නොවිමසා කළ හැකියි. මෙය කරන්නේ පාසලේ විනය ආරක්ෂා කිරීමට. එසේම සේවා අවශ්‍යතා මත ගුරුවරයාව මාරු කළ හැකියි.මෙහිදී ගුරුවරයාගෙන් නොවිමසන අතර අසාධාරණයක් නොවන පරිදි කිරීමට උත්සාහ ගන්නවා. නමුත් මේ පිළිබඳව ඕනෑම අයකුට අභියාචනයක් කළ හැකියි. එසේම අවුරුදු 55 සපිරුණු ගුරුවරයකු සේවා අවශ්‍යතා මත තමන් කැමැති නම් ස්ථාන මාරුවීමක් කළ හැකියි.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=af0803308</link>
    <topic>අලුත් වෙස් මුහුණක්</topic>
    <author>- දෞපදී වෑවලගේ</author>
    <content>බුද්ධි සම්ප‍්‍රදායයකට මුල පිරූ ‘සිළුමිණ’ ට අද 78 යියළි භාවිතයට ගත යුතු සිංහල ස්ථාන නාමවැඩේ නියමෙට ම නියමයිජීවිතය සුන්දරයිදැන් නම් නැතුව ම බැරි කඩුවරටේ හැමටම නැවුම් කිරිදෙදෙනකුට මරු කැඳවූ දෙදාහේ නඩත්තුවඔබ නැති ‘කම්පනය’ දැනේ අපට තවමත්ජේ.එච්.එම්.ඩබ්ලිව්. රංජිත්, අධ්‍යක්ෂ, ගුරු ස්ථාන මාරු ඒකකයඅලුත් වෙස් මුහුණක්හිපොක‍්‍රටීස් ගේ බෙහෙත් පෙත්ත සහ යක්‍ෂයා ගේ සල්ලි පෙත්තවිදුලි බිල අඩුකර ගන්න මෙන්න සරල පිළියම්පසුගිය දිනෙක මගේ මිතුරකු හමුවීමට පැමිණි ඔහුගේ මිතුරෙක් ලාභ ලබන, ධාර්මික ව්‍යාපාරික කටයුත්තකට සහභාගී වන ලෙස මගේ මිතුරාට ආරාධනා කර තිබේ. එම ‘ව්‍යාපාරික කටයුත්ත’ මුළුමනින්ම භාවනා ක‍්‍රම හා බැඳී ඇත. භාවනා ක‍්‍රම මුල් කර ව්‍යාප්ත වන මෙම ‘ව්‍යාපාරික කටයුත්ත’ මුළුමනින්ම ලාභ දායකය. සිය මිතුරාගේ බලවත් පෙරැත්තය මත මේ ව්‍යාපාරික කටයුත්ත කුමක්දැයි බැලීමට යාමට මගේ මිතුරාට සිදුවිය. එක් දිනක සවස් කාලයේ ජාඇල ප‍්‍රදේශයේ නිවසකට මගේ මිතුරා කැඳවාගෙන යන ලදී. එහිදී ඔහු මහත් හරසරින් පිළිගැනුණි. එම නිවෙසට රැස්ව සිටි පිරිස අතර සුවිශේෂ ආචාර කිරීමේ ක‍්‍රමයක් ද විය. මේ සියලු ආචාර සමාචාර ඉටු කිරීමෙන් පසු රැස්වීමේ වැඩ ඇරැඹුණි. පළමුවෙන් නැගී සිටි දේශකයා සමාජයේ කනගාටුදායක තත්ත්වය ගැන දුක් වූයේය. එය මැඩලීමට දහම උපයෝගී කර ගත යුතු බව ද කීවේය.දෙවනුව මේ සමාජයට ඇතුළත් වීමට වරම් ලැබූ භාග්‍යවන්තයන් පැසසුවේය. ඔහු පැවසූ දෙයින් මගේ මිතුරා පුදුමයට පත් විය. එයට හේතුව මෙම සමාජයට ඔහු කැඳවාගෙන ඒමට පෙර ඔහු සියුම් නිරීක්ෂණයකට බඳුන් වූ බව එහිදී ප‍්‍රථම වරට අසන්නට ලැබීමයි. එම පිරිසට අනුව මෙම රැස්වීමට සහභාගී වීමට වරම් ලැබූ ඔහු ‘වාසනාවන්තයෙකි’. එතැන් සිට මේ ‘දැහැමි ව්‍යාපාරික සංගමයේ’ සැබෑ අරමුණු ඉදිරියට එන්නට විය. වෙළෙඳ භාණ්ඩ කිහිපයක් ඉදිරිපත් කළ ඔවුන් ඒවායින් එකක් මිලදී ගන්නා ලෙස මගේ මිතුරාට පැවසීය. එවිට මගේ මිතුරාට ද ව්‍යාපාරයේ කොටස්කරුවකු වීමට අවස්ථාව ලැබේ. ඉන්පසු ඔහු හැකි තරම් පුද්ගලයන් මේ ව්‍යාපාරයේ කොටස්කරුවන් ලෙස බඳවා ගැනීමට කටයුතු කළ යුතුය. ව්‍යාපාරයෙන් ඔහුට ලාභ ලැබෙන්නේ එවිටය. මේ අතර පිරමීඩයක රුක් සටහන හරස් අතට කළු ලෑල්ලක ඇඳ පෙන්වමින් දේශකයා දිගින් දිගටම කියා සිටියේ මෙය ‘ජාල’ ක‍්‍රමයක් මිස පිරමීඩ ක‍්‍රමයක් නොවන බවයිමිලදී ගත යුතු භාණ්ඩ වර්ග තුනක් විය. එකක් ‘බයෝ ඩිස්ක්’ නම් විය. හිසරදය සුව කිරීමේ බලයක් එයට තිබෙන බවද පැවසුනි. එය මිලදී ගැනීම සඳහා රුපියල් 90,000 ක් ගෙවිය යුතු විය. දෙවැන්න අන්තර්ජාතික දුරකථන පැකේජයකි. එය සුවිශේෂී පහසුකම් රැසකින් සමන්විත බවද කියවුණි. එහි මිල රුපියල් 60,000 ක් විය. තුන්වැන්න බීම වර්ගයකි. එය ස්කයි ෆ්රුට් නම් විය. මිල රුපියල් 90,000 කි. මෙම භාණ්ඩ අතරින් එකක් මිලදී ගත හැකිය. දෙවනුව තවත් පුද්ගලයන් සාමාජිකයන් ලෙස කැඳවාගෙන ආ යුතුය. එක් පුද්ගලයෙක් කැඳවා ගෙන පැමිණියහොත් ලැබෙන ලාභය රුපියල් 28,000 ක් බවද ප‍්‍රකාශ වියපිරමිඩ ක‍්‍රම ගැන නොදන්නා අයකුට නම් මෙය අමුතු සිදුවීමකි. පිරමිඩ ජාවාරම අප රටේ යළිත් හිස ඔසවමින් සිටින බවට මෙය හොඳ උදාහරණයකි. පෙර භාවිත කළ මුදල් වෙනුවට භාණ්ඩ නාම මාති‍්‍රක ලෙස යොදාගෙන තිබේ. එමෙන්ම මෙය ‘ජාල ක‍්‍රමයක්’ ලෙස හඳුන්වා දෙන්නට ද වෑයම් කරයි. ජනතාව ආකර්ශණය කර ගැනීමට බෞද්ධාගම පෙරට දමා තිබේ. මේ පිරමිඩ ක‍්‍රම ගැන සමාජය දැනුවත් විය යුත්තේ සංවිධානාත්මක පිරමිඩ ජාවාරම් කරුවන්ගෙන් ආරක්ෂා වීමටය. සියල්ල නිහඬව අසා සිටි මගේ මිතුරා මේ ‘ලාභදායි ව්‍යාපාරිකයන්ගෙන්’ සමු නොගෙනම ඉන් පිට වී ගියේය. ඇතැම්විට ඔහුගෙන් මෙය ජනමාධ්‍ය කරා යනු ඇතැයි ඔහුගේ මිතුරා හෝ මේ ‘දැහැමි’ ව්‍යාපාරිකයින් කිසිසේත් සිතන්නට නැතපිරමිඩ ක‍්‍රම වෙනස් මුහුණු දමා ගනිමින් රටේ කි‍්‍රයාත්මක වන බවට මෙය හොඳ උදාහරණයකි. පිරමිඩ ක‍්‍රම කිසිසේත්ම ලාභදායී ව්‍යාපාරයක් වන්නේ නැත. එක් අවස්ථාවකදී ඊට තවදුරටත් සාමාජිකයන් බඳවා ගැනීමට නොහැකි වීමෙන් සියලු ගනුදෙනු කඩා වැටීම අනිවාර්යයෙන් සිදුවේ. එහි ප‍්‍රතිඵලය වන්නේ පහළ ස්ථරයේ සාමාජිකයන් කිසිදු ලාභයක් හෝ අවම වශයෙන් වැය කළ මුදල හෝ නොලබා දැවැන්ත අලාභයකට මුහුණ දීමට සිදුවීමය. එබැවින් මිතුරු, නෑදෑ හෝ වෙනයම් වේශයෙන් ඔබ වෙත එන දැහැමි ව්‍යාපාරිකයන්ගෙන් ප‍්‍රවේසම් වන්නට ඔබ කල්පනාකාරී විය යුතුය- දෞපදී වෑවලගේ</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>30</day>
    </date>
    <link>http://www.silumina.lk/2008/03/30/_art.asp?fn=af0803309</link>
    <topic>හිපොක‍්‍රටීස් ගේ බෙහෙත් පෙත්ත සහ යක්‍ෂයා ගේ සල්ලි පෙත්ත</topic>
    <author>සුමේධා නවරත්න</author>
    <content>බුද්ධි සම්ප‍්‍රදායයකට මුල පිරූ ‘සිළුමිණ’ ට අද 78 යියළි භාවිතයට ගත යුතු සිංහල ස්ථාන නාමවැඩේ නියමෙට ම නියමයිජීවිතය සුන්දරයිදැන් නම් නැතුව ම බැරි කඩුවරටේ හැමටම නැවුම් කිරිදෙදෙනකුට මරු කැඳවූ දෙදාහේ නඩත්තුවඔබ නැති ‘කම්පනය’ දැනේ අපට තවමත්ජේ.එච්.එම්.ඩබ්ලිව්. රංජිත්, අධ්‍යක්ෂ, ගුරු ස්ථාන මාරු ඒකකයඅලුත් වෙස් මුහුණක්හිපොක‍්‍රටීස් ගේ බෙහෙත් පෙත්ත සහ යක්‍ෂයා ගේ සල්ලි පෙත්තවිදුලි බිල අඩුකර ගන්න මෙන්න සරල පිළියම්සුමේධා නවරත්නඖෂධ! පසුගිය දින කීපයේ මහා කලබැගෑනියක් ඇති කළේ ය. ඒ සෞඛ්‍ය ඇමැතිවරයා රජයේ වෛද්‍ය නිලධාරින් ගේ සංගමය හා ඖෂධ අලෙවි නියෝජිතයන් අතර ය. ඖෂධ නාමය හා වෙළෙඳ නාමය ද අලෙවි නියෝජිතයන් රෝහල්වලට පැමිණීම ද යන කරුණු මේ කලබැගෑනියට හේතු විය.මේ මොහොත වන විට ඒ කලබැගෑනිය අවසන් ය. එහෙත් ජනතාව මුහුණ දී සිටින ඖෂධ මිල නමැති අර්බුදය අවසන් වී නැත. ඖෂධ මිල ගැන ද ඖෂධ ගැන ද බහු ජාතික සමාගම්වල ඖෂධ ජාවාරම ගැන ද ජනතාව දැනුවත් වන තුරු ඒ අර්බුදය නිමා කිරීම ලෙහෙසි වන්නේ ද නැත.මේ ඒ පිළිබඳ සටහනකි.ඒ දවස්වල සංචාරයට හෝ පුරුද්දක් වශයෙන් හෝ ව්‍යාපාරික කටයුතු සඳහා හෝ යන ලාංකිකයන් මෙරට වෙළෙඳ්‍රමට ඉන්දියාවෙන් ගෙන එන්නේ සාරි හෝ මාල වළලු වැනි අභරණ ය. ඒත් අද එහි යන්නන් ඒ වෙනුවට රැගෙන එන්නේ ඖෂධ මල්ලකි. ප‍්‍රමිතියකින් තොරව කොහේ හෝ සාදන පිටි වර්ගයක් පිර වූ ඖෂධ ලාභයට ගෙනෙන ඔව්හු ඒවා ඇතැම් ඖෂධ අලෙවි හල්වලට විකුණා ලාභ ලබති. ඖෂධ සල් හිමියෝ ද අසරණ රෝගීන්ට ඒවා විකුණා ලාභ ලබති.ඖෂධ ඒ තරමට ම ලාභ ලබන ව්‍යාපාරයක් බවට පත් ව ඇති සැටි ඒ ආකාරයෙන් අපට පැහැදිලි කළේ ඖෂධ සංස්ථාවේ අධ්‍යක්‍ෂ ජනරාල් මහාචාර්ය කේ. යූ. කමල්ගොඩ මහතා ය. ඔහු ගේ හෙළිදරව්වට අනුව ඖෂධ මිල ගැන මෙන් ම ඖෂධවල ගුණාත්මක භාවය ගැන ද ජනතාවට බිය වෙන්නට සිදු වී තිබේ.එක් පැත්තකින් බහු ජාතික ඖෂධ සමාගම් බූවල්ලෙකු මෙන් සිය ග‍්‍රහණයට ජනතාව ගොදුරු කර ගනිමින් සිටින අතර මෙවැනි බාල ව්‍යාපාරිකයෝ බාල, ලාභ ඖෂධ ආනයනය කරමින් ඇතැම් වෙළෙඳුන් මාර්ගයෙන් ඒවා ජනතාවට විකුණමින් සිටිති. විවෘත ආර්ථිකයේ සිදුරුවලින් රිංගා යන මෙවැනි ජාවාරම්කරුවන්ගෙන් ප‍්‍රවේශම් වීමට නම් සැබැවින් ම ඖෂධ පිළිබඳ පාරිභෝගිකයන් දැනුවත් වීම අත්‍යවශ්‍ය කාරණයකි. හතු පිපෙන්නා වගේ බොහෝ විට ඖෂධවේදියකු ද නොමැතිව තැනින් තැන ඇති හැම ඖෂධ අලෙවි සලකින් ම ඖෂධ මිල දී නොගන්නා ලෙසට ද ඖෂධ සංස්ථා බලධාරින් ජනතාවට උපදෙස් දෙන්නේ ඉහත හේතු නිසා ය. ඔවුන් පවසන ආකාරයට ඔසුහලකින් නොවේ නම් ප‍්‍රදේශයේ ප‍්‍රසිද්ධ, නමක් දිනා ඇති අලෙවිසලකින් ඖෂධ මිල දී ගන්නා ලෙසට ද ඔවුහු ජනතාව දැනුවත් කරති.පාරිභෝගිකයා හෙවත් රෝගියා තමන්ට ඇති අයිතිවාසිකම් ගැන දන්නේ අල්ප වශයෙනි. බොහෝ විට අසරණ රෝගීහු ඒ අල්පය හෝ නොදනිති. දැන සිටියත් වෛද්‍යවරයා ගේ නියමයන්ට එහා යාමට රෝගියා උත්සාහ දරන්නේ නැත. එහෙත් රෝගින් හැබෑ ලෙස ම සේනක බිබිලේ ඖෂධ ප‍්‍රතිපත්තියත් ඒ අනුව ගොඩනැගුණු ඖෂධ සංස්ථාව ගැනත් දැන සිටීම තමාව සූරාකෑමට බහු ජාතික බූවලු ඖෂධ සමාගම්වලට ඉඩ නොදීමකි.මෙරටට ඖෂධ ආනයනය කරන සමාගම් අතරින් ඖෂධ ප‍්‍රමිතිය නිවැරැදිව මැන බලන එක ම ආයතනය වන්නේ ඖෂධ ප‍්‍රතිපත්තිය මත ගොඩනැගුණු රාජ්‍ය ඖෂධ නීතිගත සංස්ථාවයි. සංස්ථාව අවස්ථා හතරක දී ඖෂධ ප‍්‍රමිතිය පිළිබඳ පරීක්‍ෂණ පවත්වයි. ටෙන්ඩර් සාම්පල ලෙස, තොග නැව් ගත කිරීමට පෙර, තොග කාණ්ඩ වශයෙන් ලැබුණු පසු හා තොග වෙළෙඳපළට නිකුත් වූ පසු යන මේ අවස්ථා හතරේ දී ඖෂධ සංස්ථාව තමන් ආනයනය කළ ඖෂධ පරීක්‍ෂණයට ලක් කරයි. මේ ඖෂධ පරීක්‍ෂාවට ලක් කරනු ලබන්නේ සංස්ථාවේ ඉතා පළපුරුදු, විදේශ පුහුණුව ද ලැබූ නිලධාරින් විසිනි. ඒ සඳහා අවශ්‍ය කරන උසස් තාක්ෂණික උපකරණ ද පර්යේෂණාගාරයක් ද සංස්ථාව සතු ය. එය ආසියාවේ හොඳම පර්යේෂණාගාරවලින් එකකි. ඒ කරුණු හැරුණු විට ඖෂධ සංස්ථාව ඖෂධ ලබා ගන්නේ ඖෂධ නිෂ්පාදන සමාගම් ඒවා නිෂ්පාදනය කරන ආකාරය සියැසින් ම දැක බලා ගැනීමෙන් පසුව ය.ටෙන්ඩර් ලබා ගත් සමාගමක් ඖෂධ ආනයනය කරන්න කලින් පරීක්‍ෂාවට ලක් කරන්න වරක් අපි එම සමාගම වෙත ගියා. එවකට සභාපතිව සිටියේ මහාචාර්ය කොල්වින් ගුණරත්න මහතා. සභාපතිතුමා සමාගම් ප‍්‍රධානියා සමඟ සාකච්ඡා කරන අතරතුරේ මම ඖෂධ නිෂ්පාදන කරන ආකාරය පරීක්‍ෂා කරන්න ගියා. බලන කොට ඒක නූල් නිෂ්පාදනය කරන සමාගමක්. එහි දී දැන ගන්න ලැබුණා පෙනී සිටින ප‍්‍රධානියා මේ සමාගමේත් ප‍්‍රධානියා නොවෙයි කියලා. ඔහු අපිට පෙන්වීමට පමණක් එක දවසකට ඒ සමාගම කුලියට ගෙන තිබුණා. ඔහු සැපයූ සාම්පල් හෝ ඔහු ඉතා අලංකාරව මුද්‍රණය කර තිබූ පති‍්‍රකාවලින් පමණක් අපි සෑහීමකට පත් වුණා නම් මොකද වෙන්නෙ?ඖෂධ සංස්ථාවේ අධ්‍යක්‍ෂ ජනරාල් මහාචාර්ය කේ. යූ. කමල්ගොඩ මහතා සිය අත්දැකීමක් අපට විස්තර කළේ එපරිද්දෙනි.සමහර ආයතන ටෙන්ඩර් කැඳවීමේ දී ප‍්‍රකාශ කරන්නේ සිය සමාගම් ලෝකයේ බොහෝ රටවලට ඖෂධ ආනයනය කර තිබෙන බවයි. එහෙත් ඒ දත්ත හරි හැටි පිරික්සා බැලූ විට පෙනී යන්නේ වරකට වඩා එම රටවලට ඖෂධ ආනයනය කර නොමැති බවයි.තවත් සැරයක් අපි ගියා අපට වසර දහයකට පෙර ඖෂධ සැපයූ සමාගමක් බලන්න. ඒ සමාගම ඒ කාලේ ඉතා හොඳ ප‍්‍රමිතියකට ඖෂධ නිෂ්පාදනය කරලා සහතිකත් ලබා ගත් ආයතනයක්. නමුත් අද ඒ තත්ත්වය නැහැ. කෙටියෙන් ම කියනවා නම් ඖෂධ නිපදවන ගොඩනැගිලිවල තිබෙන වායු සමීකරණ යන්ත‍්‍රවල මකුළුදැලුත් බැඳිලා.”කමල්ගොඩ මහතා ඔහු ගේ තවත් අත්දැකීමක් විස්තර කළේ එලෙස ය.ඖෂධ සංස්ථාව ඖෂධ ආනයනය කිරීමට පෙර අදාළ ඖෂධ කර්මාන්තශාලා පරීක්‍ෂණය සඳහා යන්නේ සැබැවින් ම උසස් තත්ත්වයේ ප‍්‍රත්‍යක්‍ෂ ඖෂධ ජනතාවට ලබා දීම උදෙසා ය.එහෙත් මෙරටට ගෙන්වන වෙනත් ඖෂධ සම්බන්ධයෙන් අදාළ සමාගම් බොහෝ විට කරනු ලබන්නේ එම ඖෂධය මෙරට ලියාපදිංචි වී ඇත් ද යන්න විමසා බැලීම පමණයි. ඖෂධ සංස්ථාව අවස්ථා හතරක දී තමන් ආනයනය කරන ඖෂධ පිළිබඳ පරීක්‍ෂණ පැවැත්වුවත් පෞද්ගලික සමාගම් කිසිම අවස්ථාවක මෙවැනි පරීක්‍ෂණ පවත්වන්නේ නැති බව ප‍්‍රකාශ කළේ වසර ගණනාවක් ඖෂධ සංස්ථා සභාපති ධූරය දැරූ මහාචාර්ය කොල්වින් ගුණරත්න මහතා ය. මේ පිළිබ¼ඳව මහාචාර්ය කමල්ගොඩ මහතා දරන්නේ ද එම අදහස ම ය. ඖෂධවල උසස් ප‍්‍රමිතිය ගැන මෙන් ම ජනතාවට ඉතා සාධාරණ මිලට ඖෂධ සැපයීම අතින් ද ඖෂධ සංස්ථාව ඉදිරියෙන් සිටී. සේනක බිබිලේ මහතා ඖෂධ ප‍්‍රතිපත්තිය කි‍්‍රයාත්මක කිරීමට මුලින්ම අවධානය යොමු වූයේ ද ඖෂධ මිල පිළිබඳ ගැටලුව නිසා ය.”ඉහළ යන ඖෂධ මිලට ළං වීමට ලක් වැසියන් ගේ අත්වලට අපහසු විය. රෝහල්වලින් පිටවන මළසිරුරු ප‍්‍රමාණය ද වැඩි විය. ජනතාව සෞඛ්‍ය ඇමැතිවරිය දෙස බැලූහ.ඈ 1956 දී සෞඛ්‍ය ඇමැතිවරිය වූ විමලා විජයවර්ධනයි. ශ‍්‍රී ලංකාවට ගැළපෙන ඖෂධ ප‍්‍රතිපත්තියක් පිළිබඳව වෛද්‍ය විද්‍යාලයේ ද ඉන් පිටත ද සාකච්ඡා කරමින් සිටි ආචාර්ය සේනක බිබිලේ ඇයට සිහි විය. ඈ ඔහු කැඳවූවා ය.ඖෂධ මිල පාලනයට රජයක් විසින් ගත් මුල් ම උත්සාහය වූයේ එය ය.”(යුගයේ මිනිසා - දෙනගම සිරිවර්ධන)වසර හැටකට පෙර තිබූ ඖෂධ මිල අර්බුදය අදත් එලෙස ම පවතී. එහෙත් රෝහල්වලින් පිටවෙන මළ සිරුරු ප‍්‍රමාණය එදින මෙන් අද ඉහළ නොයන්නේ රජයක් විසින් ගනු ලැබූ මුල් ම උත්සහය, ඖෂධ සංස්ථාව බිහිකිරීම තෙක් බිබිලේ මහතා සිය ජනතා සටන අත් නොහැරිය නිසා ය.එහි මහා බලසම්පන්න ප‍්‍රාතිහාර්යය වන්නේ 1971 ඖෂධ සංස්ථාව ආරම්භ කළ කාලයේ අලෙවි කළ මිලට සත ගණනක් වැඩියෙන් අදත් ඇතැම් ඖෂධ ඔසුසල් මගින් මිල දී ගැනීමට ඇති හැකියාවයි.ජනතාව වෙනුවෙන් ම ඇති වූ මේ ඖෂධ ප‍්‍රතිපත්තියේ බලසම්පන්න බව ගැන ‘යුගයේ මිනිසා’ කෘතියට පෙරවදනක් ලියමින් මහාචාර්ය කි‍්‍රෂාන්ත වීරසූරිය මහතා මෙවැන්නක් කියා තිබුණි.”මහාචාර්ය සේනක බිබිලේ බිහි කළ රාජ්‍ය ඖෂධ නීතිගත සංස්ථාවත් ඖෂධ ප‍්‍රතිපත්තියත් බිඳහෙළා ඖෂධ කළු කඩයක් බිහි කිරීමට පසුගිය යුගයේ ඇතමෙකු ගත් වෑයම මුළුමනින් ම පල නොදැරුවේ එතුමා සැකැසූ ඖෂධ ප‍්‍රතිපත්ති පදනම ශක්තිමත් වූ හෙයිනි.”ඇතැම් දේශපාලනඥයන් ගත් මේ උත්සාහයට සෞඛ්‍ය අමාත්‍යාංශයේ ඇතැම් ඉහළ නිලතල දැරූ බලධාරීන් ද බහු ජාතික සමාගම් සමඟ සබඳතා ඇති වෛද්‍යවරුන් ද වූ බව කි‍්‍රෂාන්ත මහතා එහි සඳහන් කර තිබේ.එවැනි ආත්මාර්ථකාමී පිරිස්වල වුවමනා අනුව එදා ඖෂධ කළුකඩයක් ගොඩ නැගුණේ නම් එය 1956 දී විමලා විජයවර්ධන සෞඛ්‍ය ඇමැතිවරිය මුහුණ දුන් ගැටලුවට වර්තමාන සෞඛ්‍ය ඇමැතිවරයාට ද ආණ්ඩුවට ද මුහුණ දීමට සිදුවෙනු නො අනුමාන ය.ඖෂධ සංස්ථාව හෙවත් ඔසුසල් මඟින් ඖෂධීය නාමයෙන් ජනතාවට සපයන ඖෂධ මිල ගණන් හා වෙළෙඳ නාමික ඖෂධ අතර මිල ගණන් සසඳන විට එය ඉතා පැහැදිලි කරුණකි. ඖෂධ සංස්ථාවක් නොතිබෙන්නට ඒ මිල ගණන්වලට වැය කරන්නට වන මුදල යුද්ධයට වැය වන මුදලට පමණක් දෙවැනි වන්නට ඉඩ තිබුණි.වෛද්‍යවරුන් රෝගීන්ට නියම කළ ඖෂධ, ලබා ගැනීමට රෝගීන් අපි ළඟට එන්නෙ සාධාරණ මිලකට ඒ ඖෂධ ලබා ගැනීමටයි. ඒත් ඖෂධීය නාමයෙන් අපි ඒ ඖෂධ රෝගීන්ට දුන් බව දැනගත්තම ඇතැම් වෛද්‍යවරු අපේ කාර්ය මණ්ඩලයට කථා කරලා බනිනවා. ඔවුන් ලියූ වෙළෙඳ නම්වලින් ම රෝගීන්ට ඖෂධ දෙන ලෙසයි ඔවුන් අපට පවසන්නෙ.මහාචාර්ය කමල්ගොඩ මහතා තම සංස්ථා සේවකයන්ට මුහුණ පෑමට සිදුවෙන අත්දැකීම් ගැන විස්තර කළේ එලෙස ය.ඖෂධ සංස්ථාව සාධාරණ මිලට ඖෂධ සපයන අතර ජනතාව වෙනුවෙන් තවත් සේවා ද සපයයි. අවුරුදු පනස් පහට වැඩි වයස්ගත ජනතාව, අවුරුදු පහට අඩු දරුවන් හා ගැබිනි මවුවරුන් වෙනුවෙන් ඖෂධ අලෙවි කිරීමේ දී ඔවුන්ට සීයට පහක වට්ටමක් ද සංස්ථාව ලබා දෙයි. ඊට අමතරව තම ඖෂධ වට්ටෝරුව ෆැක්ස් මාර්ගයෙන් ඔසුසලට ලබා දීමෙන් පසු තමන්ට පහසු වෙලාවක එම ඖෂධ ගැනීමට ද පාරිභෝගිකයනට අවස්ථාව තිබේ.කොළඹ හත ධර්මපාල මාවතේ තිබෙන ඔසුහල පැය විසිහතර පුරා ම ජනතාව වෙනුවෙන් විවෘත කර තිබීම ඖෂධ සංස්ථාවේ තවත් විශිෂ්ට සේවයකි.කෙසේ වුවත් ඖෂධ සංස්ථාව සිය සේවය දීප ව්‍යාප්ත කර තිබීම ප‍්‍රමාණවත් යැයි කීමට හැකියාවක් නැත. තවමත් රාජ්‍ය ඔසුසල් නැති දිස්ති‍්‍රක්ක පවා තිබේ. එබැවින් හැකි ඉක්මනින් කළ යුත්තේ ඔසුසල්වල සේවය දිවයිනේ ම ජනතාවට උපරිම ආකාරයෙන් ලබා දීමට කටයුතු කිරීම ය.ඊට අමතරව රෝහල්වල ඖෂධ හිඟයක් ඇති බවට ද වෛද්‍ය නිලධාරින් ගේ සංගම් කරන චෝදනාව ගැන ද අවධානය යොමු කළ යුතු ය. එහි වගකීම පැවරෙන්නේ ඖෂධ සංස්ථාවට ය. මන්ද යත්; රෝහල්වලට අවශ්‍ය සියලු ඖෂධ ගෙන්වනු ලබන්නේ සංස්ථාව නිසා ය.සංස්ථාවේ මේ වගකීම ඊළඟට පැවරෙන්නේ භාණ්ඩාගාරයට ය. මන්ද යත්; ඖෂධ ලබා ගැනීමට අවශ්‍ය මුදල් වෙන් කරනු ලබන්නේ භාණ්ඩාගාරය බැවිනි.ජනතාවට සාධාරණ මිලකට ඖෂධ ලබා දෙමින් ලාභ ලබන ආයතනයක් ලෙස කටයුතු කරන සංස්ථාව එම ලාභය ලබා දෙන්නේ ද භාණ්ඩාගාරයට යි. එහෙත් භාණ්ඩාගාරයෙන් නියමිත වෙලාවට නියමිත මුදල් නොලැබීම හේතුවෙන් සංස්ථාවට විවිධ දුෂ්කරතාවලට මුහුණ පෑමට සිදුවෙන බව එහි නිලධාරීහු පවසති. ජනතාවට අවශ්‍ය කරන ඖෂධවලින් ලංකාවේ නිපදවෙන්නේ සීයට පහක් පමණ වූ ඖෂධ ප‍්‍රමාණයකි. ඉතිරි සීයට අනූපහ ම සංස්ථාව ගෙන්වන්නේ විදේශ රටවලින් ය. විදේශවලින් ගෙන්වන ඖෂධ ඇණවුම් සඳහා මුදල් ද කලින් ගෙවිය යුතු ය. ඒ සඳහා සංස්ථාවට මුදල් අවශ්‍ය වෙයි. ඒ මුදල් ප‍්‍රමාදය ඖෂධ හිඟයට ද යම් විදියක බලපෑමක් වීමට පුළුවන.මේ වසරේ භාණ්ඩාගාරය සංස්ථාව වෙනුවෙන් වෙන් කර ඇත්තේ රුපියල් බිලියන 12 කි. එහෙත් රෝහල්වලින් ලැබී ඇති ඖෂධවල වටිනාකම බිලියන 18 කි. මෙවැනි අපහසුතා මඟහරවා ගැනීමට සංස්ථාවට බැංකු ණය ගැනීමට සිදුවෙන අවස්ථා එමට ය.ඒ ණය වෙනුවෙන් සංස්ථාව දිනකට රුපියල් ලක්ෂ හතරක මුදලක් පොලී වශයෙන් ගෙවිය යුතු ය. පවතින නීති රීති අනුව ලාභයෙන් කොටසක් ඖෂධ මිලදී ගැනීම වෙනුවෙන් ඉතිරි කර ගත හැකි ගිණුමක් ආරම්භ කිරීමට ද සංස්ථාවට ඉඩක් නැත. ඒ ඉඩ ලබා දෙන ආකාරයට නීති සංශෝධනය වන්නේ ද නැත.කෙසේ හෝ වේවා පවතින අඩුපාඩු සකස් කර ගනිමින් ඖෂධ සංස්ථාවේ ප‍්‍රතිලාභ මුළු මහත් ජනතාවට ම ලබා දීමට කටයුතු යෙදීම වගකිවයුත්තන් ගේ යුතුකම වන්නේ ය.</content>
  </post></root>