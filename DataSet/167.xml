<?xml version="1.0" encoding="UTF-8" standalone="no"?><root><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=af0903221</link>
    <topic>යුද්ධය දිනා අවසානයි ආර්ථික අභියෝග ජය ගැනුම නියතයි</topic>
    <author>සංවාද සටහන චන්දන බණ්ඩාර</author>
    <content>යුද්ධය දිනා අවසානයි ආර්ථික අභියෝග ජය ගැනුම නියතයිදළදා වහන්සේ වැඩම වීමෙන් ඔපවත් වූ අපේ සමාජයවඳු දළදා හිමි තෙමහල් පහය රැඳිවර්ෂා මල් කැකුළියජනමත පිටුවනිමිත්තෙනි දිවි දෙවැනිකොට සාමය සුරකින පොලිස් රණවිරුවෝගුවන් විදුලි නාලිකා 42ක් මුදල් උපයන්නේ කොහොමද?නව ලොවට ගැලපෙන දැනුමින් දරුවන් පිරිපුන් විය යුතුයිකම්කරු විනිශ්චය සභා ස්වර්ණ ජයන්තිය (1959 - 2009)හෙළ කවියට පණදුන් ටිබෙට් ජාතික එස්.මහින්ද හිමිනිදහස් ලංකාවේ ප‍්‍රථම අගමැති ඩී.ඇස් සේනායකනිර්මාංශ ආහාරයේ ආර්ථික වාසිශී‍්‍ර දළදා වහන්සේ වැඩ සිටි තැන්පියසේන ගමගේවසන්ත උලෙළට සැරසෙන පුංචි එංගලන්තයජලයට පිටරට මිලක් එන දවස ළඟයිරාජ්‍ය ආදායම් අමාත්‍ය හා මුදල් නියෝජ්‍ය අමාත්‍ය -රංජිත් සියඹලාපිටියඅන්තර්ජාතික මූල්‍ය අරමුදලෙන් රජය ඇමෙරිකානු ඩොලර් මිලියන 1900 ක ණය මුදලක් ඉල්ලීමෙන් මෙරට ආර්ථිකය කඩා වැටී ඇති බවක් ගම්‍ය නොවන බව රාජ්‍ය ආදායම් ඇමැති සහ මුදල් නියෝජ්‍ය ඇමැති රංජිත් සියඹලාපිටිය මහතා කියයි.රජය ඉල්ලුම් කැර ඇති ණය මුදල සහ රටේ ආර්ථිකය පිළිබඳ ‘සිළුමිණ’ සමඟ සාකච්ඡාවකට එක් වෙමින් ඇමැතිවරයා මේ බව පැවසීය. යොමු කළ ප‍්‍රශ්න වලට ඇමැතිවරයා දුන් පිළිතුරු මෙසේ ය.ලෝක ආර්ථික අර්බුදය ලංකාවට බලපා තිබෙන ආකාරය මුලින් ම විග‍්‍රහ කරමු?1930 වසරේ ලෝකයේ ඇති වූ විශාල ආර්ථික කඩා වැටීමට පසුව ඇති වූ විශාලම ආර්ථික අර්බුදය මෙය බවයි ආර්ථික විද්‍යාඥයෝ පෙන්වා දෙන්නේ. ලෝකයේ දියුණු ආර්ථිකයන්, දියුණු වෙමින් පවතින ආර්ථිකයන් මේ සියල්ලටම දැන් බලපෑම් එල්ල වෙලා.අපේ රටේ ආර්ථිකයටත් ඒ බලපෑමෙන් මිදෙන්න අපහසුයි, ලෝකයේ සෑම රටකම ආර්ථිකය රඳ්‍ර පවතින්නේ ආනයන අපනයන මතයි. වර්තමානයේ ගෝලීයකරණය වූ ලෝකයක කිසිම රටකට තනිව ආර්ථිකය හසුරුවන්න බැහැ. කිසිම රටක් ස්වයංපෝෂිත යැයි කිව නොහැකි යි. කෙසේ වෙතත් අපේ රජය මහින්ද චින්තන ප‍්‍රතිපත්තිය අනුව රට මෙහෙයවූ නිසා අපේ ආර්ථිකය යම් පමණකට සුරක්ෂිත වී තිබෙනවා.හොඳම උදාහරණය අපේ දේශීය දේ වගා කරන්න රජය පටන් ගත්තේ දැනට වසර දෙක තුනකට පෙර සිටයි. එය අහම්බෙන් සිදු කළ දෙයක් නොවෙයි. අනාගතයේ ලෝකයේ ඇතිවෙන ආර්ථික අර්බුදය ගැන අපේ රාජ්‍ය නායකයා දැනගෙන සිටියා. ඒ වගා වැඩ පිළිවෙළ නිසා අද අපේ රටේ සහල් නිෂ්පාදනය ඉහළ ගොස් තිබෙනවා.1977 පසුව ඇති වූ ලිබරල්වාදී ආර්ථික ක‍්‍රමය අද අභියෝගයට ලක්වෙලා. ඒ ආර්ථිකය හොඳ යැයි කියූ අය අද වික්ෂිප්ත වෙලා ඉන්නවා දැන් ආර්ථිකයට මොනවද වෙන්නේ කියලා. “මහින්ද චින්තන වැඩපිළිවෙළ නිසා රාජ්‍ය බැංකු ආරක්ෂා කර ගත්තා. ඒ නිසා තමයි කඩාගෙන වැටෙන්න ගිය පුද්ගලික බැංකු රැකගන්න රජයට මැදිහත් වෙන්න ශක්තියක් ලැබී තිබෙන්නේ.මෙරට ආර්ථිකය කඩාගෙන වැටිලා. ඊට රජය ඍජුවම වගකිව යුතු බවට බරපතල චෝදනාවක් විපක්ෂ කණ්ඩායම් නඟනවා.අපේ රටේ ආර්ථිකය විපක්ෂය කියන තරමට කඩාගෙන වැටිලා නැහැ. ඔය චෝදනාව එ.ජා.ප යේ සම්ප‍්‍රදායික චෝදනාවක්. අපේ රජය මේ රට කෙතරම් දියුණු කළත් එ.ජා.ප. ය එහි හොඳක් දකින්නේ නැහැ. ඒ නිසා ඔවුන් කරන චෝදනාව ඉතාම බොළඳ එකක්. නමුත් ලෝක ආර්ථික අර්බුදය අපේ ආර්ථිකයට බලපා තිබෙනවා.දැන් බලන්න සෙලාන් බැංකුව සහ සෙලින්කෝ ගෝල්ඩන් කී මූල්‍ය සමාගම කඩාගෙන වැටෙන කොට ලංකා බැංකුව එම මූල්‍ය ආයතන රැකගන්න මැදිහත් වුණා. අපේ රටේ ආර්ථිකය බරපතල ලෙස කඩාගෙන වැටිලා නම් රටේ රාජ්‍ය බැංකු ආරක්ෂා වෙලා තියේවිද? මේ රටේ රාජ්‍ය සේවකයෝ රැකියා වලින් අයින් කර තිබෙනවාද? එවැනි බරපතල අර්බුදයක් මෙරට නැහැ. එ.ජා.ප. ය මේ මොහොතේ දේශපාලන වාසි ලබා ගැනීමටයි උත්සාහ කරන්නේ.ආර්ථිකය කඩාගෙන වැටිලා නැත්නම් අන්තර්ජාතික මූල්‍ය අරමුදලෙන් ඩොලර් මිලියන 1900 ක ණය මුදලක් රජය ඉල්ලුවේ ඇයි?අන්තර්ජාතික මූල්‍ය අරමුදල පිහිටුවා තිබෙන්නේ ලෝකයේ රටවල ආර්ථික ව්‍යාකූලතා ඇති වුවහොත් එම ආර්ථිකයන් ශක්තිමත් කිරීමට මූල්‍ය පහසුකම් ලබා දෙන්නයි. රටක ගෙවුම් ශේෂයේ ප‍්‍රශ්න ඇති වුවහොත් මූල්‍ය පහසුකම් ලබා දීමටයි.මා මුලින් ම කීවා රටක ආර්ථිකය රඳා පවතින්නේ ආනයන සහ අපනයන මත බව. දැන් අපේ රටේ යම් ආකාරයකට ගෙවුම් ශේෂයේ ගැටලුවක් තිබෙනවා. එය සමනය කර ගැනීමට අන්තර්ජාතික මූල්‍ය අරමුදලෙන් ණය මුදලක් ලබා ගැනීම භීතියට පත් වීමට තරම් හේතුවක් නොවෙයි.ඒ වගේ ම අන්තර්ජාතික මූල්‍ය අරමුදල පිහිටුවා තිබෙන්නේ විවිධ රටවල මූල්‍ය තැන්පතු එක්කාසු කරමින් බව අපි මතක තබා ගත යුතුයි. අපේ රටත් එහි මුදල් තැන්පත් කර තිබෙනවා. රටක ගැටලු සහගත අවස්ථාවකදී තම රටේ තැන්පතු මුදල මෙන් කිහිප ගුණයක මූල්‍ය පහසුකම්, මූල්‍ය අරමුදලෙන් ලබාගත හැකියි.මේ ආසන්නම කාලයේ දී පාකිස්ථානය මූල්‍ය අරමුදලෙන් තම රටේ තැන්පතු මෙන් සියයට 500 ක් ණය මුදලක් ලෙස ලබා ගත්තා. අයිස්ලන්තය තම තැන්පතු මෙන් සියයට 1190 ක් සහ හංගේරියාව තම තැන්පතු මෙන් සියයට 1115 ක් ණය මුදල් ලෙස ලබා ගත්තා.එලෙස මේ ආර්ථික අර්බුදය සමනය කර ගැනීමට ලෝකයේ රටවල් කීපයක් ම මූල්‍ය අරමුදලෙන් ණය ලබා ගෙන තිබෙනවා. එහෙම නම් අපේ රට මූල්‍ය අරමුදලෙන් ණය මුදලක් ලබා ගැනීම භීතියට පත්වීමට තරම් කාරණයක් නෙවෙයි.එ.ජා.ප. ය මේ ණය මුදල පිළිබඳව රජයට චෝදනා ගොනු කරන්නේ ද්වේෂ සහගත විදියටයි.මේ ණය මුදල ලබා ගැනීමේ දී රජයට මූල්‍ය අරමුදලෙන් කිසියම් කොන්දේසි පනවා තිබෙනවාද?රජය මේ වනවිට මූල්‍ය අරමුදල සමඟ සාකච්ඡා කරමින් සිටින්නේ. ජනාධිපතිතුමා පසුගියදා ඉතා පැහැදිලිවම ප‍්‍රකාශ කළා රට උගසට තබන කොන්දේසිවලට රජය එකඟ නොවෙන බවට.රජය මූල්‍ය අවශ්‍යතා සපුරා ගන්නේ ‘මහින්ද චින්තන’ ප‍්‍රතිපත්ති ආරක්ෂා වෙන ආකාරයට පමණයි. වසර තුනක් මහින්ද රාජපක්ෂ ජනාධිපතිතුමාගේ රජය රට පාලනය කර තිබෙනවා. ඒ කාල සීමාවේ ජනාධිපතිතුමා ජනතාවට විශ්වාස කළ හැකි පරිදි රට පාලනය කර තිබෙනවා. ඒ නිසා කිසිවෙක් මේ ණය ගැනීම ගැන අනියත බියක් ඇති කර ගත යුතු නැහැ.එ.ජා.ප ය ‘යළි පුබුදමු ශ‍්‍රී ලංකා’ වැඩසටහන යටතේ ඩොලර් මිලියන 4500 ක් මූල්‍ය අරමුදලෙන් ණයක් ලෙස ඉල්ලුම් කළා. හැබැයි ඔවුන් මෙරට විනාශ කරන කොන්දේසි මාලාවකට යටත් වෙලා ඒ ණය මුදල ගන්න 2001 වසරේ දී උත්සාහ කෙළේ.රාජ්‍ය දේපල විකිණීම, අධ්‍යාපනය පෞද්ගලීකරණය, රාජ්‍ය සේවය කප්පාදු කිරීම, වසරකට රාජ්‍ය සේවකයෝ ලක්ෂ දෙක බැගින් ඉවත් කිරීම, මහජන බැංකුව පෞද්ගලිකරණය සහ මෙරට වන සංරක්ෂණ දෙපාර්තමේන්තුවට අයත් සිංහරාජ වනාන්තරය ඇතුළුව හෙක්ටයාර 600 ක් පෞද්ගලික අංශයට විකිණීම එ.ජා.ප. ය එකඟ වූ කොන්දේසි අතර තිබුණා. නමුත් අපේ රජය මහින්ද චින්තන ප‍්‍රතිපත්තිමාලාව ඉදිරියට ගෙන යාමට හානි වෙන ආකාරයේ කිසිදු කොන්දේසියකට එකඟ වෙන්නේ නැහැ.රුපියල අවප‍්‍රමාණය කිරීම සහ මෙරට ප‍්‍රාග්ධන ගිණුම ලෝක වෙළෙඳපොළට විවෘත කරන ලෙස කොන්දේසි රජයට ඉදිරිපත් වෙනු ඇති බව වාර්තා වෙනවා. ඊට රජයේ ප‍්‍රතිචාරය කෙබඳු වේවිද?අපේ රජය තවම කිසිදු කොන්දේසියකට එකඟ වෙලා නැහැ. මූල්‍ය අරමුදල යම් කොන්දේසි ඉදිරිපත් කළහොත් රජය ඒ ගැන සාකච්ඡා කරනවා. ආර්ථික විද්‍යානුකූලව ගතහොත් රුපියල අවප‍්‍රමාණය කිරීමේ හොඳ මෙන් ම නරක තිබෙනවා.කෙසේ වෙතත් රටට සුදුසු මොහොතේ රටට වඩාත් යහපත් තීරණය රජය ගන්නවා. හැබැයි ඒ කොන්දේසියක් හැටියට නෙවෙයි. රුපියල අවප‍්‍රමාණ කළොත් රටේ අපනයන භාණ්ඩ වන ඇඟලුම් සහ රබර් ඇතුළු භාණ්ඩ වල අපනයන ආදායම ඉහළ යනවා. ඒ වගේ ම ආනයන වියදම් නැතිනම් අපේ රටට පිටරටින් ගෙන්වන භාණ්ඩ මිල ඉහළ යනවා.මේවා ආර්ථිකමය සිද්ධාන්ත. නමුත් රජය හැම විටම යහපත් තීන්දු ගන්නවා. සමහර රටවල් තම රටේ මුදල් ඒකක අවප‍්‍රමාණය කිරීම කළ අවස්ථා තිබෙනවා. මේ ආර්ථික ගැටලුවට අපේ රජයට මුහුණ දිය හැකි බවට ලොකු විශ්වාසයක් තිබෙනවා.යුද්ධය ජයගත නොහැකිය යන මතයේ මේ රටේ බොහෝ නායකයෝ සිටියේ ඒත් ජනාධිපතිතුමා යුද්ධයට නිසි විසඳුම් ලබා දී තිබෙනවා. ඒ නිසා රුපියල අවප‍්‍රමාණය කරනවා ද නැද්ද යන අභියෝගයට මුහුණ දීමට රජයට හැකියාව තිබෙනවා.රජය මේ ණය මුදල ලබා ගන්නේ ගෙවුම් ශේෂයේ හිඟය පියවීමට පමණක් බවට චෝදනාවක් තිබෙනවා?පැහැදිලිව ම නිවැරැදියි. එය චෝදනාවක් විදියට එ.ජා.ප ය කරන්නේ මුල්‍ය අරමුදල ගැන නොදන්නා කම නිසායි. ඔවුන් ණය ලබා දෙන්නේ රටක ගෙවුම් ශේෂ හිඟය පියවීමට මිසක් පාරිභෝජන වියදම් පියවා ගැනීමට නෙවෙයි.රටේ සංවර්ධනයට මේ ණය මුදලින් දායකත්වයක් ලැබෙන්නේ නැද්ද?ඔය චෝදනාව කරන අයගේ දැනුම මනින්න හොඳම අවස්ථාව තමයි ඔය චෝදනාවෙන් පෙනෙන්නේ. ගෙවුම් ශේෂයේ හිඟය එක් පැත්තකින් පියවනවා කියන්නේ අනිවාර්යයෙන්ම රටේ සංවර්ධනයට අවශ්‍ය හැකියාව ලැබෙනවා කියන සරල කාරණය චෝදනා කරන අය අවබෝධ කරගත යුතුයි.රජය මේ ණය මුදල ලබා ගන්නේ සියයට තුනක් තරම් අධික පොලී අනුපාතයකට යැයි කියන කාරණය ගැන ඔබේ අදහස?අපේ රජයට කිසිසේත් ම එවැනි සූදානමක් නැහැ. දැන් ඔය කියන අයගෙන් මම ඉල්ලා සිටිනවා අපිට පහසුවෙන් උදව් කරන්න ආයතන ඇත්නම් අපිට යොමු කරන්න කියලා. ඒවා නිකම් පුහු තර්ක. ඔය තර්ක නඟන අය හැමදාම කළේ මේ රටට එන පහසුකම් අවම කරන්න කටයුතු කිරීම.ලෝකයේ කිසිම රටක විපක්ෂය නොකරන වැඩක් එ.ජා.ප ය පසුගිය කාලේ කළා. එච්.එස්.බී.සී බැංකුව සමග ඩොලර් මිලියන පන්සියයේ ගනුදෙනුව කරද්දී ඒ බැංකුව ඉදිරියට ගිහිං විපක්ෂයේ ප‍්‍රබල දේශපාලනඥයෝ උද්ඝෝෂණ කළා.ඔවුන් නැවත බලයට ආවොත් ණය නොගෙවන බවට තුන්වෙනි පංතියේ විරෝධයක් නැඟුවා. ඒ නිසා එ.ජා.ප යෙන් ඒ වගේ දේවල් වලට අමතරව කිසිම දෙයක් බලාපොරොත්තු වෙන්න හොඳ නෑ.අද එ.ජා.ප යට විශාල ප‍්‍රශ්නයක් තිබෙනවා ඔවුන් ගේ විපක්ෂය තුනට හතරට කැඩිලා විසිරිලා යන්න හදන වෙලාවක්. දැන් ඔවුන් දන්නවා ජනාධිපතිතුමාට ජනතාව දුන් ප‍්‍රධාන අභියෝග දෙකෙන් පළමු වැන්න ජනාධිපතිතුමා ජයගෙන තිබෙනවා. ඊළඟ අභියෝගය මේ රට ආර්ථික වශයෙන් දියුණු කිරීම.ඒ පිම්මත් ජනාධිපතිතුමා පැන්නොත් නැවත විපක්ෂයක් කියලා දෙයක් මේ රටට අවශ්‍ය වෙන්නේ නැහැ. එදාට මහින්ද රාජපක්ෂ චරිතය තමයි මෙරට එකම පක්ෂය බවට පත්වෙන්නේ.ජනතාවගේ එකම ඇදහිල්ල බවට පත්වෙන්නේ. ඒ නිසා එ.ජා.ප යට මහ විශාල භීතියක් තිබෙනවා. මොන ක‍්‍රමයෙන් හරි කකුලෙන් ඇදලා ආර්ථික පිම්ම පනින එක නවත්වන්න. අපේ රට මුල්‍ය අරමුදලේ නිත්‍ය සාමාජිකයෙක්. ඒ නිසා ණයක් ගන්න රජය පැකිළෙන්නේ නැහැ.මේ ණය මුදල ලබා ගන්නේ කෙටි කාලීන ණයක් වශයෙන් ද? එවැනි ණය රජයකට අහිතකරයි නේද?සාමාන්‍යයෙන් මුල්‍ය අරමුදලෙන් ණය ගනිද්දී ණය ගෙවීමට නිශ්චිත කාල සීමාවක් තිබෙනවා. නමුත් ණය ගෙවිය යුතු කාලය කෙටිකාලීන ද දිගුකාලීන ද කියලා සිදුවෙන අලාභයක් හෝ විශේෂ වාසියක් නැහැ.අන්තර්ජාතික මුල්‍ය අරමුදලේ මෙරට කාර්යාලය වසා දැමීමට රජයේ මැදිහත්වීමක් සිදුවූ බවට චෝදනා නැඟෙනවා?මෙරට පමණක් නෙවෙයි රටවල් කිහිපයක තිබුණු ඔවුන්ගේ කාර්යාල විවිධ රටවලට කේන්ද්‍ර ගත කළා. ලෝකයේ ගෝලීයකරණය සමගම ඔවුන්ට අවශ්‍ය වුණේ නැහැ හැම රටකම කාර්යාල පිහිටුවන්න. ඔවුන් කාර්යාල අඩු කර පරිපාලන වියදම සියයට හැටකින් පමණ අඩු කර ගත්තා. නමුත් ඔවුන් ලෝකය සමග සම්බන්ධ වෙන ජාලය නිර්මාණය කර ගත්තා.ඒ නිසා අපේ රටේ පමණක් නෙවෙයි රටවල් කීපයක කාර්යාල ඔවුන් ඉවත් කර ගත්තා. එහෙම නැතිව ලංකාව එක්ක තරහ වෙලා ගියාවත් නැත්නම් අපි යන්න කියලා ඔවුන් ගියාවත් නෙවෙයි.ශී‍්‍ර ලාංකික විදේශ ශ‍්‍රමිකයන්ට භාණ්ඩාගාර බැඳුම්කර විකුණා ඩොලර් මිලියන 500 සොයා ගැනීමේ වැඩසටහන අසාර්ථක වුණේ ඇයි?අසාර්ථක වුණා කියන්න බැහැ. කිසියම් මුදලක් ලැබුණා. මේ වෙලාවේ ලෝක මුල්‍ය වෙළෙඳපොළ හැකිලිලා තියෙන්නේ. අපේ රට විතරක් නෙවෙයි ලෝකයේ හැම රටකටම තමන්ගේ ඉලක්කවලට යන්න බැහැ. දැන් රජයට චෝදනාවක් තිබෙනවා මෙරට විදේශ සංචිත අඩු වෙලා කියලා.ඒකට හේතුව මෙරට භාණ්ඩාගාර බිල්පත් සහ බැඳුම්කරවල තැන්පත් කළ මුදල් විදේශිකයෝ ආපසු ගත්තා. මෙය සිදු වුණේ අපේ රටේ විතරක් නෙවෙයි. ඒ වගේම අපේ රටට ලබා දී තිබූ ණය ක්ෂණිකව ගෙවීමට සිදුවුණා. විශේෂයෙන් ම ඛනිජ තෙල් සඳහා ලබා ගත් ණය ඉක්මනින්ම ගෙවන්න සිදුවුණා.ඊළඟට සංවර්ධන ව්‍යාපෘතිවලට ලබාදීමට තිබූ වාණිජ ණය දීම අත්හිටුවා තිබෙනවා. අපේ රටට පමණක් නෙවෙයි හැම රටකටම ලබා දීමට තිබූ වාණිජ ණය ලබාදීම අත්හිටුවා තිබෙනවා. දැන් අපි කථා කරන්නේ අසාමාන්‍ය තත්ත්වයක් ගැන.2004 දෙසැම්බර් 26 දා මුහුණ දුන් සුනාමි තත්ත්වයට කිසිසේත්ම දෙවෙනි නැහැ ලෝකයේ ඇතිවෙලා තිබෙන ආර්ථික අර්බුදය. ඒ නිසා මෙවැනි අවස්ථාවක භාණ්ඩාගාර බැඳුම්කර විකිණීම අසාර්ථක වුණා කියනවා නම් එය ඊර්ෂ්‍යයාකාර කුහක චෝදනාවක්.මෙරට විදේශ සංචිත ඩොලර් මිලියන 800 ක් තරම් අඩුවී තිබෙනවා. එය රටට අහිතකරයි නේද?විදේශ සංචිත අපි සාමාන්‍යයෙන් වසර අවසානයේ ගණන් බලන්නේ. සති 6 කට පමණ අපි සතුව විදේශ සංචිත තිබුණා. දැන් යම් තරමකට එය අඩුවී තිබෙනවා. එය ලෝක ප‍්‍රවණතා සමඟ සිදුවූ දෙයක්. හැබැයි අමතක කරන්න එපා 1989 මෙරට විදේශ සංචිත සති දෙකකට පමණයි තිබුණේ. ඒ නිසා එය මහා විශාල බැරෑරුම් ලෙස ගෙන භීතියට පත්විය යුතු නැහැ.එනිසා තමයි රජය ඊට මුහුණ දෙන්න පිළියම් කරන්නේ. 1989 මෙරට කිසිම බාහිර හේතුවක් නොමැතිව විදේශ සංචිත ප‍්‍රමාණය සති දෙකකට සෑහෙන මට්ටමට පත් වුණා.ඉදිරියේදී අපේ රටේ ආර්ථිකය කුමන දිශාවකට ගමන් කරාවිද? ජනතාවට සුබවාදී බලාපොරොත්තු තබා ගත හැකිවේවිද?ජනතාවට කියන්න තිබෙන්නේ මේ රටේ අභියෝග දෙකක් තිබුණා. ඉන් පළමුවැන්න දැන් ජයගනිමින් සිටිනවා. ඒ ත‍්‍රස්තවාදය පරාජය කිරීම. දෙවෙනි අභියෝගය තමයි මේ රට ආර්ථික වශයෙන් දියුණු කිරීම. දැන් ඒ අභියෝගයටත් ත‍්‍රස්තවාදයට නොදෙවෙනි ස්ථානයක සිට මුහුණ දීමට රජය පටන් ගෙන තිබෙනවා.ලෝක ආර්ථිකය වැටුණු වෙලාවකයි අපේ රට ආර්ථික සටන දිනන්න උත්සාහ කරන්නේ. හැබැයි ආර්ථික සටනක් දිනන්න පුළුවන් එකම නායකයා ඊට නායකත්වය දෙනවා.මහින්ද චින්තනය නිසා තමයි මෙරට මුල්‍ය පද්ධතිය ආරක්ෂා වෙලා තියෙන්නේ. අපේ රටේ තවමත් අත්‍යවශ්‍ය ආහාර ද්‍රව්‍ය වෙළෙඳපොළේ තියෙනවා. සහල් රුපියල් 60 ට නොවේ රුපියල් 250 ටවත් කන්න වෙන්නේ නෑ. අපේ රජය කුඹුරු ටික වගා කරන වැඩසටහන පටන් නොගත්තා නම්.ඒ නිසා ජනතාවට මා ආරාධනය කරන්නේ යුද්ධය නැමැති පළමු අභියෝගය රජය ජය ගෙන තිබෙනවා. ඉදිරියේදී ආර්ථික අභියෝග ජයගෙන ජාතිය ශක්තිමත් කරන්න අවබෝධයෙන් කටයුතු කරන්න රජය සමග එක්වෙන හැටියට මම ආරාධනා කරනවා.සංවාද සටහන චන්දන බණ්ඩාර</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=af0903222</link>
    <topic>දළදා වහන්සේ වැඩම වීමෙන් ඔපවත් වූ අපේ සමාජය</topic>
    <author>එස්.බී.කරල්ලියද්ද</author>
    <content>යුද්ධය දිනා අවසානයි ආර්ථික අභියෝග ජය ගැනුම නියතයිදළදා වහන්සේ වැඩම වීමෙන් ඔපවත් වූ අපේ සමාජයවඳු දළදා හිමි තෙමහල් පහය රැඳිවර්ෂා මල් කැකුළියජනමත පිටුවනිමිත්තෙනි දිවි දෙවැනිකොට සාමය සුරකින පොලිස් රණවිරුවෝගුවන් විදුලි නාලිකා 42ක් මුදල් උපයන්නේ කොහොමද?නව ලොවට ගැලපෙන දැනුමින් දරුවන් පිරිපුන් විය යුතුයිකම්කරු විනිශ්චය සභා ස්වර්ණ ජයන්තිය (1959 - 2009)හෙළ කවියට පණදුන් ටිබෙට් ජාතික එස්.මහින්ද හිමිනිදහස් ලංකාවේ ප‍්‍රථම අගමැති ඩී.ඇස් සේනායකනිර්මාංශ ආහාරයේ ආර්ථික වාසිශී‍්‍ර දළදා වහන්සේ වැඩ සිටි තැන්පියසේන ගමගේවසන්ත උලෙළට සැරසෙන පුංචි එංගලන්තයජලයට පිටරට මිලක් එන දවස ළඟයිමීට පෙර දෙවනපෑතිස් රජු දවස මෙරටට වැඩම කළ සිරිමහා බෝධි අංකුරය රෝපණය කිරිමෙන් පසුව මේ රටේ ඉතිහාසය, සාහිත්‍යය, වාස්තු විද්‍යාව හා සංස්කෘතිය ඔප නැංවුණේ යම් සේද, දළදා වහන්සේ වැඩම කරවීමෙන් ගෙන ඒමෙන් පසුව එවැනිම ඓතිහාසික සංස්කෘතික හා සාහිත්‍යමය ප‍්‍රබෝධයක් අප රටේ ජන සමාජය තුළ ද ඇතිවිය. ගුහසිව රජතුමා හා සිරිමේඝ රජතුමා අතර ඇති වූ මිතුදම දෙරට අතර අන්‍යොන්‍ය සම්බන්ධය හා සුහදතාවය වර්ධනයට හේතුවිය.පඩිරට, කළිඟුරට පැතිර ගිය මහායාන දර්ශනය මෙරටෙහිත් පැතිරිණි. කිත්සිරිමෙවන් රජතුමා හා බිසව බුද්ධගයාවෙහි බෝධිය වැඳීමට ගිය බවට ඉන්දීය පුරාවිද්‍යාඥයින් විසින් තහවුරු කරන ලද ශිලා පුවරුවක් අදත් බුද්ධගයාවේදී දැකගැනීමට පිළිවන. එයින් පැහැදිලි වන්නේ කිත්සිරිමෙවන් රජු දවසටත් පෙර සිට ඉන්දියාව හා සමඟ පැවැති අපේ මිත‍්‍ර සම්බන්ධයයි.පරණවිතාන ශූරීන්ගේ මතය අනුව මහසෙන් රජු මහාවිහාරය සම්බන්ධයෙන් ලියා ඇති ශිලා ලේඛනයට අවශ්‍ය ගල් ගෙනවිත් ඇත්තේ ද නූතන අන්ද්‍රා දේශයෙන් නොහොත් පඩිරටිනි.කිත්සිරිමෙවන් රජතුමා විසින් යවන ලද දූත මෙහෙවරක් ගැන සමුද්‍ර ගුප්ත රජතුමාගේ අලහබාද් ශිලා ලිපියෙහි දැක්වේ. සිංහල සාහිත්‍ය පෝෂණය කිරීම සඳහා ද දන්ත ධාතුන් ගැන පාලි සිංහල ආදී භාෂාවන් ගෙන් ලියා ඇති පත පොත ප‍්‍රයෝජනවත් විය. ඒවා නම් දාඨාවංශය, දළදා සිරිත, දළදා පූජාවලිය, දළදා වංශය, දළදා වතුර, දළදා හටන ආදියයි.පාලි භාෂාවෙන් ලියා ඇති දාඨාවංශය නම් පළමුවන පොත ලියා ඇත්තේ ලීලාවතී බිසව සමයෙහි ඇගේ පරාක‍්‍රම නම් අගමැතිවරයාගේ ආරාධනයෙන් ධර්මකීර්ති නම් හිමිනමක් විසිනි. හතරවන පරාක‍්‍රමබාහු රජතුමා “දාඨාධාතුචරිත්ත” නම් දන්ත ධාතුව වැඳීම සඳහා වූ තිස්අට වැදෑරුම් රීති සමුදායක් අඩංගු ග‍්‍රන්ථයක් රචනා කළේය.දන්ත ධාතුන් හා බැඳි වාස්තු විද්‍යාත්මක ඉදිකිරීම් රටාවක් ද මෙරට පැතිරිණි. වටදාගේ, අටදාගේ, හැටදාගේ මෙන්ම දෙමහල් තෙමහල් ආදී වශයෙන් හඳුන්වනු ලබන ආරක්ෂක දළදා මන්දිර ගොඩනැඟීම ද මෙරට ව්‍යාප්ත විය. සිරිමේඝවන්න රජු විසින් වසරකට වතාවක් දන්ත ධාතු අභයගිරි වෙහෙරට වැඩමවා මහජන ප‍්‍රදර්ශනය සඳහා තැබීමෙන් ආරම්භ කරන ලද ධාතු ප‍්‍රදර්ශනය අද දක්වා ම නොකඩවා පවත්වා ගෙන යනු ලබයි.කැටයම් කලාව ද මෙරට පැතිර ගියේ දන්ත ධාතූන් වහන්සේ මෙරටට වැඩමවීමෙන් පසුවය. මහසෙන් රජුගේ දෙවන පුත් මෙන්ම කිත්සිරිමෙවන් රජුගේ සහෝදර දෙවන ජෙට්ඨතිස්ස රජතුමා ඇත් දත් කැටයම් කලාවෙහි දක්ෂයකු වූ බව මහාවංශය පවසන්නේ මේ අයුරිනි.”ඉක්බිති උහු කිස්දොවුන් මල්වූ දළකඩ කම්හි දක්ෂ වූ දෙටුතිස් කුමරා ලක්දිව සේසත් නැඟී ඒ රජ තෙමේ දුෂ්කර වූ විසිතුරු දළකඩ කම් කොට මේ ශිල්පායතනය බොහෝ ජනයා ඉගැන්වී.” රාජධානියේ මූලස්ථානය තැනින් තැනට ගෙනගිය අවස්ථාවලදී ඒ හැම මූලස්ථානයකම මෙම ශිල්ප ක‍්‍රම වාස්තු විද්‍යා ශිල්ප මෙන්ම දළදා පූජාව හා බැඳුණු චාරිත‍්‍ර වාරිත‍්‍ර විධි සියල්ල ද තැනිත් තැනට සංක‍්‍රමණය විය.එමඟින් බිහිවූ අපේ සංස්කෘතිය ද වඩ වඩාත් ඔප් නැඟුණි. පළමුවන බුවනෙකබාහු විසින් ඉදිකළ යාපහු දළදා මාලිගය අදටත් අපට ඉතිරිවී ඇති ශ්‍රේෂ්ඨ වාස්තු විද්‍යාත්මක නිර්මාණයකි. බෞද්ධ ඇදහිලි හා විශ්වාසයන් රටාවක් ද මෙරට තුළ මුල්බැසගැනීම සිදුවිය.අලුත් සහල් මංගල්‍යය, නේත‍්‍රා මංගල්‍යය, වැසිපල ලැබීම සඳහා සිදුකරන පූජා විධි ආදිය ඉන් සමහරකි. පැරණි රජවරුන් ද තමාගේ රාජධානියට පැමිණ රෝදුක් නියංසාය ආදී ව්‍යසන දුරුකරවා හැරීම සඳහා දළදා මාලිගයේ සත්‍ය කි‍්‍රයාවන්හි යෙදුන බවට සාක්ෂි ඇත. දෙවන පරාක‍්‍රමබාහු එවැනි රජකෙනෙකි. දළදාව මේ රටේ ජනජීවිතය හා කොතරම් බැඳී පැවතී ද යන්න තහවුරු වන්නේ එය රාජ්‍යත්වයේ සංකේතය බවට ද පත්වීමෙනි.සිංහලේ රජකම දරන්නා දළදාවෙහි ද භාරකාරත්වය දැරිය යුතු විය. නොඑසේ නම් ඔහු තම රජු වශයෙන් පිළිනොගන්නා තත්ත්වයට පත්වේ. එබැවිනි මහා පරාක‍්‍රමබාහු රජතුමාට සිය කුඩම්මා වූ සුගලා දේවිය රුහුණට පැහැරගෙන ගිය දන්ත ධාතුව ආපසු පොලොන්නරුවට ගෙන ඒම සඳහා යුද වැදීමට සිදුවූයේ.සමහරු රජවරුන් දන්ත ධාතුන් වහන්සේට තිබූ ගෞරවය ප‍්‍රකාශ කළේ ඔවුන්ගේ නම් ඉදිරියෙන් දාඨා නොහොත් දන්ත යන විශේෂණ නාම පදය යොදා ගැනීමෙනි. දාඨෝපතිස්ස, දලමුගලන්, දාඨාපභුති දන්ත ආදිය එවැනි නම්ය. පෘතුගීසි, ලන්දේසි ආදී ආක‍්‍රමණිකයන්ගේ සමයෙහි දළදාවහන්සේ ආරක්ෂාව සඳහා තැනින් තැන ගෙන යන ලදී.දාඨා ධාතුවංශයට අනුව දළදාව රත්නපුරයේ දෙල්ගමුව විහාරයට ගෙනඒමට පෙර දකුණු ලක මුල්කිරිගල විහාරයට මෙන්ම කුරුණෑගල රිදී විහාරය වෙතද ගෙන ගොස් ආරක්ෂාව සඳහා තබා ඇත. අද එය තැන්පත් කර ඇති සෙංකඩගල නුවරට රැගෙනවිත් ඇත්තේ දෙල්ගමු විහාරයේ තිබීයදීය.හතරවන පරාක‍්‍රමබාහු රජු සමයෙහි “දෙව්රද් දම්පසිඟිනාවන්” නම් යතිවරයකු ලියූ දළදා සිරිත නම් පොතෙහි දළදා වැඳීමේදී පිළිපැදිය යුතුª චාරිත‍්‍ර වාරිත‍්‍ර ආදිය සඳහන් කොට ඇත. රජවරුන් දන්ත ධාතූන් වහන්සේ වැඳීමේදී අනුගමනය කලයුතු නීති හා ක‍්‍රමවේදයන් ද මෙහි දැක්වේ.රජවරුන් දිනකට වරක් දළදා වැඳිය යුතුය. දළදාවහන්සේ වැඩ සිටින තැනට ඇතුල්වන විට පිරිසිදු වී ගෞරවබහුමානයෙන් යුතුව ඇතුල් විය යුතුය.තමා සමඟ පැමිණි පිරිවර පිටතින් නවත්වා යා යුතුය. “පිරිසිදුව ආදර බුහුමන් ඇතිව ගෙට වැද මුසුන් ගෙන ගෙය ඇමද අත් දොවා, රුවන් බා මල් ආදිය පුදා රජදරුවන් මාලිගා ප‍්‍රවේශවන කළ පළමු පාත‍්‍රධාතූන් වහන්සේ වැඳ මහ සඟන ලවා පිරිත් කරවා පිරිත් පැන් ඉස්වා ආරක්ෂා කර, තුණුරුවන්ට පූජාකොට ප‍්‍රවේශ වන සේ ඉස” ආදී වශයෙනි.එස්.බී.කරල්ලියද්ද</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=af0903223</link>
    <topic>වඳු දළදා හිමි තෙමහල් පහය රැඳි</topic>
    <author>මහානාම ගලහිටියාව</author>
    <content>යුද්ධය දිනා අවසානයි ආර්ථික අභියෝග ජය ගැනුම නියතයිදළදා වහන්සේ වැඩම වීමෙන් ඔපවත් වූ අපේ සමාජයවඳු දළදා හිමි තෙමහල් පහය රැඳිවර්ෂා මල් කැකුළියජනමත පිටුවනිමිත්තෙනි දිවි දෙවැනිකොට සාමය සුරකින පොලිස් රණවිරුවෝගුවන් විදුලි නාලිකා 42ක් මුදල් උපයන්නේ කොහොමද?නව ලොවට ගැලපෙන දැනුමින් දරුවන් පිරිපුන් විය යුතුයිකම්කරු විනිශ්චය සභා ස්වර්ණ ජයන්තිය (1959 - 2009)හෙළ කවියට පණදුන් ටිබෙට් ජාතික එස්.මහින්ද හිමිනිදහස් ලංකාවේ ප‍්‍රථම අගමැති ඩී.ඇස් සේනායකනිර්මාංශ ආහාරයේ ආර්ථික වාසිශී‍්‍ර දළදා වහන්සේ වැඩ සිටි තැන්පියසේන ගමගේවසන්ත උලෙළට සැරසෙන පුංචි එංගලන්තයජලයට පිටරට මිලක් එන දවස ළඟයිසමස්ත බෞද්ධ ජනතාවගේ ඉමහත් ගෞරවාදරයට හා පූජනීයත්වයට පාත‍්‍ර වූ ශී‍්‍ර දළදා වහන්සේ ශී‍්‍ර ලංකාවට වැඩම කරවනු ලැබුවේ කි‍්‍ර.පූ. තුන්වන සියවසේ අනුරාධපුර රාජ්‍ය සමයේ රජ කළ කිත්සිරි මෙවන් රජතුමාගේ කාලයේදී බව ඉතිහාසය පෙන්නුම් කරයි. එදා සිට අද දක්වාම ලංකාවේ පාලන බලය හිමි කරගත් සියලු පාලකයන්ගේ ආරක්ෂාව හා ගරු බුහුමන් ලබමින් ශී‍්‍ර දළදා වහන්සේ ශී‍්‍ර ලංකාවට ඉමහත් ගෞරවයක් කීර්තියක් මෙන් ම අභිමානයක් ගෙනදුන් මාහැඟි පූජා වස්තුවක් බවට පත්ව ඇත.විශේෂයෙන් අතීතයේ පටන්ම රාජධානියෙන් රාජධානියට වැඩම කොට අවසානයේ මහනුවර පාලන සමයේ සෙංකඩගල රාජධානියට වැඩම කළ ශී‍්‍ර දළදා වහන්සේ යම් රටකට හිමිව තිබීම එරට පාලකයන්ට විශේෂ සුදුසුකමක් වූ අතර, එය මේ රටේ පමණක් නොව ලෝකයේ වෙනත් බෞද්ධ රටවල් පාලනය කළ අන්‍ය ආගමිකයින් ද පිළිගත් සත්‍යයකි.ශී‍්‍ර දළදා වහන්සේගේ ඉතිහාසය සිංහල ජාතියේ ඉතිහාසය විය.දළදා වහන්සේගේ අයිතිය නොලද කිසිවකුට රාජ්‍යත්වය හිමි නොවූ බව ඓතිහාසික තොරතුරු වලින් පෙනේ. මිථ්‍යාදෘෂ්ඨික රාජ්‍ය පාලකයින්ගෙන් හා විදේශිකයින් දළදා වහන්සේ උපද්‍රවයට පත් කරන්නට උත්සාහ දැරුවද ශී‍්‍ර දළදා වහන්සේ අදත් මහත් ප‍්‍රාතිහාර්ය පාමින් සෙංකඩගලපුර ශී‍්‍ර දළදා මන්දිරයේ වැඩ වෙසෙති.බුදු රජාණන් වහන්සේ පිරිනිවන් පෑමෙන් පසු ශී‍්‍ර දේහය ආදාහනය කිරීමේදී උන්වහන්සේගේ අධිෂ්ඨානය පරිදි ධාතූන් වහන්සේලා සත් නමක් කැඩී බිඳී හෝ නොවිසිරී ඒ ආකාරයෙන් ම තැන්පත් වී තිබිණ.ශී‍්‍ර දේහයේ අනෙකුත් අස්ථි ධාතූන් වහන්සේලා යම් ප‍්‍රමාණයකට කැඩී බිඳී ගොස් සිහින්ව වෙන්වී පැවැතිණ. මෙම සප්ත මහා ධාතූන් වහන්සේලාට අයත් වූයේ සතර දළදා වහන්සේලා, ලලාට ධාතූන් වහන්සේ සහ අකු ධාතූන් වහන්සේලා දෙනමය. “රදනක” නම් වූ දන්ත විශේෂය මෙහිදී සතර දළදා නමින් හැඳින්වෙන අතර, මෙම සතර දළදා වහන්සේලා වැඩ සිටි ස්ථාන පාලි ධාතු වංශයේ මෙසේ සඳහන් වේ.”එකා දාඨා තිදස පුරෙ – එකා නාගපුරෙ අහු, එකා ගන්ධාරවිසයෙ – එකා කාලිංග රාජිනො”මේ අනුව එක් දළදාවක් තව්තිසා දිව්‍ය ලෝකයට ද, එක් දළදාවක් නාග ලෝකයට ද, එක් දළදාවක් ගන්ධාර දේශයට ද, එක් දළදාවක් කාලිංග දේශයට ද වැඩම කරනු ලැබිණි. කාලිංග දේශයට වැඩම කරවනු ලැබුවේ බුදු රජාණන් වහන්සේගේ යටි වම් දළදාව බව පාලි ධාතු වංශය සඳහන් කරයි.කාලිංග දේශයට වැඩම කරනු ලැබූ දළදාව කාලිංග දේශයේ රජතුමා විසින් ඉමහත් පූජෝපහාරයන්ට භාජනය කෙළේය.වසර 800 ක පමණ කාලයක් කාලිංග දේශයේ විවිධ රජ දරුවන්ගේ ආරක්ෂාව යටතේ පුද පූජාවට භාජනය වූ දළදා වහන්සේ ශී‍්‍ර ලංකාවට වැඩම කරනු ලැබුවේ ගුහසීහ රජු ගේ පාලන යුගයේදීය.එකල පරසතුරු ආක‍්‍රමණ තර්ජනයක් ඇති වීම නිසා දළදා වහන්සේගේ ආරක්ෂාව පිණිස ගුහසීහ රජු තම දියණිය හේමමාලාවන් හා බෑණනුවන් වු දන්ත කුමරු අත ශී‍්‍ර දළදා වහන්සේ ශී‍්‍ර ලංකාවට වැඩම කරවූ බව දළදා ඉතිහාසය දක්වයි.මහානාම ගලහිටියාව</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=af09032213</link>
    <topic>වර්ෂා මල් කැකුළිය</topic>
    <author>(පොලිස් පරීක්‍ෂණ ඇසුරෙන් ලිපිය සකස්විය.) පිංතූර – දුෂ්මන්ත මායාදුන්න කීර්ති මෙන්ඩිස්</author>
    <content>යුද්ධය දිනා අවසානයි ආර්ථික අභියෝග ජය ගැනුම නියතයිදළදා වහන්සේ වැඩම වීමෙන් ඔපවත් වූ අපේ සමාජයවඳු දළදා හිමි තෙමහල් පහය රැඳිවර්ෂා මල් කැකුළියජනමත පිටුවනිමිත්තෙනි දිවි දෙවැනිකොට සාමය සුරකින පොලිස් රණවිරුවෝගුවන් විදුලි නාලිකා 42ක් මුදල් උපයන්නේ කොහොමද?නව ලොවට ගැලපෙන දැනුමින් දරුවන් පිරිපුන් විය යුතුයිකම්කරු විනිශ්චය සභා ස්වර්ණ ජයන්තිය (1959 - 2009)හෙළ කවියට පණදුන් ටිබෙට් ජාතික එස්.මහින්ද හිමිනිදහස් ලංකාවේ ප‍්‍රථම අගමැති ඩී.ඇස් සේනායකනිර්මාංශ ආහාරයේ ආර්ථික වාසිශී‍්‍ර දළදා වහන්සේ වැඩ සිටි තැන්පියසේන ගමගේවසන්ත උලෙළට සැරසෙන පුංචි එංගලන්තයජලයට පිටරට මිලක් එන දවස ළඟයිදියණිය බේරා දෙන්නැයි කියමින්මව දෙවියන් යදිද්දී පරව ගියපුංචි වර්ෂා මේ වන විට මෙලොවින් සමුගෙන ය. ඇගේ අකල් වියෝවෙන් ති‍්‍ර’මලය පමණක් නොව මුළු රටම තවමත් කම්පා වන්නේ ය. පිපීගෙන එන ඒ පුංචි පිච්ච මල් පොහොට්ටුව සිත්පිත් නැති කුරිරු පාපතරයන් අතින් විනාශ වූයේ අදහා ගත නොහැකි පරිද්දෙනි.ජූඩ් රෙජි වර්ෂා ගේ වයස අවුරුදු පහකුත් මාස හතකි. ඇය ගෙදර පමණක් නොව පන්තියේ පාසලේ පවා කාගේත් සුරතලයට ලක්වූවාය. තාත්තාගේ සෙනෙහසට වඩා ඇයට ලැබුණේ මවගේ සෙනෙහසය. කුරිරු මිනිසුන් ඒ මවට දියණියගේ කිරි සුවඳ අහිමි කළේ රටේම මව්වරුන්ගේ දෙකොපුල් කඳුළින් තෙත් කරවමිනි. දියණිය අහිමි වූ ඒ මවගේ කඳුළ හා සුසුම මතුවටත් කාගේත් මුවඟට සෝ සුසුම් නංවනු ඇත්තේය. ඒ කතාව එතරම්ම අනුවේදනීය ය.දියණිය අහිමි වූ මේ මව තිරුබාරණී ය. ජුඩ් රෙජී ඇගේ සැමියා ය. ඔහු වසර දහතුනක කාලයක් තිස්සේ කටාර් රාජ්‍යයේ රියදුරකු ලෙස සේවය කරන්නේ ය. වර්ෂා හැදුණේ වැඩුණේ මවගේ තුරුලේ ය. තිරුබාරණී ඇයට සිය පණ මෙන් ආදරය කළාය. රෙජී ද දරුවන්ගේ දුක සැප නිතර නිතර විමසුවේය. පුංචි වර්ෂා ගෙදර සුරතලිය වූවාය.මල් පොහොට්ටුවක් මෙන් පියකරු මේ කෙලි පැටික්කිය කාගේත් හිත දිනාගත්තේ සුරතල් ගතිගුණ නිසා ය.වර්ෂාට සොහොයුරෙක් ද විය. ඔහු ද පාසල් යන වියේ පසු වූවේය. මේ අයියාටත් නංගීටත් “කොම්පියුටර්” උගන්වන්න ‘රෙජී’ නිතරම ගෙදරට ආවා ගියේය. ඒ බව කටාර් සිටි පියා ද හොඳින් දැන සිටි අතර ‘රෙජි’ ගෙදරට අමුත්තෙක් ද නොවීය. පියාගේ හොඳ මිතුරකු වීම නිසා රෙජි ගැන කව්රුත් කිසිදු අයුරකින් සැකයක් අති කරගත්තේ ද නැත. රෙජි මෙන් ම ‘ඔඩ්රී’ ද මේ හිතවත්කම නිසා වර්ෂාගේ ගෙදරට ආ ගියේ ය. නිවැසියන් සමඟ ද හිතවත්කමක් පැවැත්වීය. ‘ඔඩ්රී’ ජනමාධ්‍ය කලාව සම්බන්ධයෙන් ඉන්දියාවේ උපාධිධාරියකු ද විය. ඒ ගැන ද වර්ෂාගේ මව්පියෝ දැන සිටියහ.ටික කාලයක් යද්දී ‘ඔඩ්රි’ට පෞද්ගලික ගුවන්විදුලි නාලිකාවක් ඇරැඹීමේ ආශාවක් ඇතිවිය. ඔහු මේ බව තම හිතවත් රෙජිට පැවැසුවේය. දෙදෙනාගේ කතාබස්වලින් පසු ආරම්භ නොකෙරුණු ‘චැනලය’ සඳහා මාධ්‍ය ඛ්ැඳුනුම්පතක් ද සකස් කෙරිණි.“ඕක එච්චර දෙයක් නෙමේ... උඹට මම ලයිසන් එක අරන් දෙන්නම්...”දෙදෙනා ති‍්‍රකුණාමලයේ වැඩකාරයෙකු වූ ‘ජනා’ හමුවී ඔවුන්ගේ අවශ්‍යතාවය පැවසූහ.“හරි උඹලට මම මේක කරලා දෙන්නම්... හැබැයි ලක්ෂ පහක්වත් ඕනේ...”කතාබහෙන් අනතුරුව පිටතට පැමිණි දෙදෙනා කහට කෝප්පයක රස බලන්නට වූහ.“ඇයි බං කල්පනා කරන්නේ...”“කොහොමද බං... ලක්ෂ පහක් හොයන්නේ...”“ඒකත් ඇත්ත...” රෙජි නිහඬ විය.දෙදෙනා ඉන් පසුව ද ගොස් ජනා හමු වූහ. ලක්ෂ පහක් එකවර සොයාගැනීම අසීරු බව ඔඩ්රී ජනාට කීවේය.ඇගේ සිරුර කාණුවක් අසළ දමා ගොස් තිබූ අයුරු.“හරි... මම උඹලට උදව් කරන්නම්... කාව හරි ඉස්සුවොත් ඔය මුදල හොයාගන්න පුළුවන්... එහෙම තැනක් තියෙනවනම් මට කියපන්... මම වැඩේ කරන්නම්...”ජනාගේ කතාව ඔඩ්රිගේ සිතේ පැලපදියම් විය. ඔඩ්රි මේ බව රෙජි සමඟ ද කතා කළේ ය. ලක්ෂ පහක් සොයාගැනීම සඳහා කව්රු පැහැර ගත යුතු දැයි ඔවුහු දස අතේ කල්පනා කළහ.“හරි... මට හොඳ අයිඩියා එකක් ආවා... වර්ෂා... ඉස්සුවොත් සල්ලි ගත්තැහැකි...” රෙජි සිය මිතුරා වූ ඔඩ්රිට කීවේය.“ඔව්... ඇත්ත... වර්ෂාගේ තාත්තා ඉන්නෙත් කටාර්වල... ඕකා ගාව සල්ලි ඇති... හරි ඒකීව උස්සමු...”“හැබැයි මිනිහා අපිව දන්නවා... අපි ගෙදර යන එන නිසා කාටත් නොතේරෙන්න මේක වෙන්න ඕනෑ...”දෙදෙනා යළිත් ජනා මුණ ගැසුණහ. වර්ෂා පැහැරගැනීම සිදුකළ හැකි බවත් ඇගේ පියා වසර ගණනාවක් තිස්සේ ඩෝහා කටාර්වල සේවය කරන බැවින් ඔහු සතුව මුදල් ඇති බවත් ඔවුහු ජනාට කීහ.“කෙල්ල ඉස්කෝලෙ යන්නේ එන්නේ තී‍්‍රවිලර් එකකින්... ඉස්කෝලෙ ඇරෙන්නේ එකොළහමාරට... ඒ වෙලාවේ උස්සමු... මාව කෙල්ල හොඳට අඳුනනවානේ... ඒ නිසා මට එක්කගෙන එන්න පුළුවන්...”වියෝවෙන් සිටින මව තිරුබාරණීවර්ෂා පැහැර ගැනීමේ සැලැසුම ඒ අනුව සකස් විඩ. පුංචි වර්ෂා ඒ වන විටත් ශාන්ත මේරි විදුහලේ එක වසරේ ඉගෙනුම ලැබුවාය. ඇය පාසලට රැගෙන යෑම ඒම කළේ වක‍්‍රවේල්ය. ඔහු සිය ති‍්‍රවිලරයෙන් වර්ෂා පාසලට රැගෙන ආවේ ය. ගියේ ය.ඒ පසුගිය එකොළොස් වැනිදාය. වක‍්‍රවේල් ගේ තී‍්‍රවිලරය එදා කි‍්‍රයා ෂරහිත ව තිබුණේ ය.“අද මට දුව ඉස්කෝලෙ ගෙනියන්න එන්න වෙන්නේ නැහැ වෙන එකක ගෙනියන්න... කොහොමහරි ති‍්‍රවිලර් එක හදාගෙන මම දවාලට එක්කගෙන එන්නම්...” වක‍්‍රවේල් දරුවාගේ මව වූ තිරුබාරණිට කියා තිබිණ. ඒ නිසා පුංචි වර්ෂා එදා පාසල් ගියේ වෙනත් ති‍්‍රවිලරයකිනි.එකොළොස් වැනිදා ඉස්කෝලේ පුංචි පහේ සාදයක් පැවැතිණි. ඊට හේතුව විදුහල්පතිනියගේ උපන් දිනය එදාට යෙදී තිබීමය. ඒ නිසා ගුරුවරියෝ ද එයට එක්ව සිටියහ. එකොළහමාරට බාලාංශ පන්ති අහවර විය. පුංචි දරුවෝ එහා මෙහා දුවමින් සෙල්ලම් කරමින් කෙලි දෙළෙන් පසුවූහ. වර්ෂාව නිසා දොරටුවේ රාජකාරි කැරෙන සේවිකාව ද එදා සේවයට නොපැමිණියාය.හිටිහැටියේ පැමිණි තවත් තී‍්‍රවිලරයක් විදුහල අසල නතර විය. ‘ජනා’ රියැදුරු අසුනේ ය. ඔඩ්රිත් රෙජිත් පසුපස අසුනේ තවත් හිතවතකු වූ නිශා ද සමග වූහ.“ඉඳපන් මම කෙල්ල අරන් එන්නම්...” ඔඩ්රි ඉදිරිපත් විය. ඔඩ්රි දුටු වර්ෂාගේ මුවේ ඇදුණේ සිනහවකි. ඇය ඔහු ඉදිරියට දුවගෙන ආවේ ඔහු හොඳින් දන්නා කියන නිසා ය.“අම්මට සනීප නැහැ... අම්මා කිව්වා ඔයාව එක්කගෙන එන්න කියලා...”පුංචි වර්ෂාට දැඩි සතුටක් ඇති විය. ඇය අත තිබු පොත් බෑගය ‘මාමා’ට දුන්නා ය. වතුර බෝතලය කරකවමින් ඔහුගේ අතේ එල්ලී පැමිණි වර්ෂා ති‍්‍රරෝද රියට පටවාගත් ඔවුහු ඒ සැණින් එතැනින් නික්ම ගියහ. පුංචි වර්ෂා ඔඩ්රිගේ උකුලේ ඉඳ ගත්තා ය.මේ වන විටත් තවත් සිදුවීමක් සිදුවෙමින් තිබිණි. කැඩුණු තී‍්‍රවිලරය හදාගත් ‘වක‍්‍රවේල්’ සුපුරුදු පරිදි වර්ෂා ගෙන යෑමට පාසලට පැමිණියේය.ඒත් දැරිය එහි නොවූවාය. වක‍්‍රවේල් මේ බව වර්ෂාගේ මවට කීවේය. ඇය ඉන් කලබලයට පත්වූවාය. හිතට බයක් ද ඇතිවිය. ඇය වහා විදුහලට ආවාය. වර්ෂා ගැන සොයා බැලුවා ය. ඒත් දුව සොයාගත නොහැකි විය.“වර්ෂා ගෙදර ගියානේ...” ඇයට දැනගන්නට ලැබිණි. ඒත් ඇය දස අතේ පුංචි වර්ෂාව සෙව්වාය. ඇගේ හිස ගිනි ගත්තාක් මෙන් විය.“දරුවට මොකද වුණේ”ඇය දරුවා සොයා ඇවිදිද්දී ඇගේ නිවෙසට දුරකථන ඇමතුමක් ආවේය.“දුව සොයන්න කරදර වෙන්න එපා... දුව අපේ ගාව ඉන්නවා... අපි තව පොඩ්ඩකින් කතා කරන්නම්...”රිසිවරයේ එහා කෙළවර සිටි තැනැත්තා කීය. ඒත් සමඟ ගෙදර සිටි අය කලබලයට පත්වූහ. කාටත් කුමක් කළ යුතු දැයි සිතාගත නොහැකි විය. ගෙදර අය මේ බව තිරුබාරණිට දැනුම් දුන්හ. එතෙක් හඬ හඬා දස අතේ දියණිය ;සායමින් සිටි තිරුබාරණී ද නිවෙසට ආවාය. මේ වන විට වර්ෂා රැගත් තී‍්‍රවිලරය වෙනස් මඟක ධාවනය වෙමින් තිබිණි. පුංචි වර්ෂාට හිතට ඇතිවූයේ සැකයකි. “මාමේ මේ කොහේද යන්නේ... අපේ ගෙදරට අතන පාරෙන් යන්න පුළුවන්නේ...”“හරි... හරි... අපි ඔයාට සෙල්ලම් බඩු අරන් ඇවිත් ගෙදරින් බස්සන්නම්... තම දෙපා මත වාඩිවී සිටි පුංචි වර්ෂාට ‘ඔඩ්රි කීවාය.තී‍්‍රරෝද රිය ගමන් කළේ පටු පාරවල් ඔස්සේය. වර්ෂා මින් බියට පත්ව හඬන්නට වූවාය. මෙය කාටත් ප‍්‍රශ්නයක් විය.“ඕකිගේ මේස් එක ගලවලා කටට ඔබපන්... නැත්නම් මේකී කෑගහයි...” එකෙක් කීය.ඇය පැහැර ගෙන ගිය ති‍්‍ර රෝද රියකී පරිදි එය සිදුවිය. පාදයේ තිබු පුංචි මේසය එකෙකු ඇගේ මුවට හිර කළේ ඇය දඟලද්දීමය. දෙනෙත් විවර වූ ඇගේ නෙත් අඟින් කඳුළු වැගිරෙන්නට විය. ඔඩ්රි ඇගේ දෑත් පිටුපසට කොට තද කරගත්තේ තවත් ඇයට දඟලන්නට ඉඩ නොදෙමිනි. පටු පාර දිගේ ගිය ති‍්‍රවිලරය තවත් තැනක නතර විය.“ගෙනෙන් ඕකි මෙහෙට...”ඒ වන විටත් පුංචි වර්ෂාට කතා කරන්නට තරම් ශක්තියක් නොවිණි. ඇය මහත් බියට පත්වී සිටියාය. දෙනෙතින් වැටුණු කඳුළින් කොපුල් තල තෙත් වී ගොස් ය. එකෙක් වර්ෂා ඔසවාගත්තේය. තවකෙක් කොළ පාට ටේප් පටියකින් ඇගේ මුහුණ වැසුවේය. පුංචි දෙනෙත් මෙන්ම පුංචි මුව ද ටේප් පටියෙන් වැසී ගියේය.“පොඩ්ඩක් ඉඩ තියපන්... ඕකිට හුස්ම ගන්න...”ටේප් පටිය එතුණේ පුංචි වර්ෂාගේ මුවෙහි මේස් ඔබා තිබියදීමය. ඒ ගැන කාගේත් අවධානය යොමු නොවිණි.“ගෙනෙන් ඔය පුටුව...” එකෙක් ගෙනා ප්ලාස්ටික් පුටුවේ රැඳවුණු පුංචි වර්ෂාගේ දෑත් පිටුපසට කොට ටේප් එතිණ. පුංචි දෙපා ද ටේප් පටියෙන් වෙලී ගියේ ඇයට හෙළවෙන්නවත් ඉඩක් නොතබමින්ය. එතැනින් එහාට සිදුවූයේ මහපොළොව නුහුල්ලන අපරාධයකි. තිරිසන්නු මේ පුංචි දැරියට දස වධ දුන්හ. වර්ෂාට සිදුවන දේ කිසිත් නොදත් නිවසේ අය මේ වන විටත් පසුවූයේ හැඬු කඳුළෙනි. ඒත් සමඟම යළි දුරකථනය නාද විය. රිසිවරය අතට ගත්තේ තිරුබාරණීය.“බයවෙන්න එපා... කෙල්ල අපි ළඟ ඉන්නවා... අපිට සල්ලි ඕනෑ... අපිට දීපන් උඹේ මිනිහගේ ටැලිෆෝන් නොම්මරේ...” තිරුබාරණී තැති ගත්තාය.“මට මුකුත් දෙන්න බැහැ... මම මහත්තයාගෙන් අහල දෙන්නම්... මගේ කෙල්ලට මුකුත් කරන්න එපා... උඹලට ඕන සල්ලි අපි දෙන්නම්...”දුරකථනය විසන්ධි විය. ඇය මේ බව කටාර් සිටි සිය සැමියාට කීවාය.“කමක් නැහැ දෙන්න... කොහොමහරි දුව බේරගන්න ඕනැ...”කටාර් හි සිටි ජුඩ් ද මින් කලබලයට පත්විය. තම දියණියට කරදරයක් වෙතැයි ඔහු සිතුවේය.විනාඩි ගණනක් ගත විය. යළි දුරකථනය නාද විය. රිසිවරයේ සිටි තැනැත්තාට අවශ්‍ය වූයේ ජූඩ්ගේ අංකය පමණි. තිරුබාරණි එය ඔහුට කීවාය. යළි දුරකථනය විසන්ධි විය.කොට්ඨාශ බාර පොලිස් අධිකාරි වාස් ගුණවර්ධන.විනාඩි ගණනකදී කටාර්හි ජූඩ්ගේ දුරකථනය නාදවිය. රිසීවරයේ එහා කෙළවරේ සිටි තැනැත්තා ජුඩ්ට තර්ජනය කරමින් කියා සිටියේ රුපියල් ලක්ෂ තුන්සියයක් නොදුනහොත් පුංචි වර්ෂා මරා දමන බවය.“මට කොහෙන්ද එච්චර සල්ලි... මම ඔහොම සල්ලියක් දැකලත් නැහැ...”“එහෙනම් ලක්ෂ සියයක් දීපන්...”“ඒත් බැහැ... මට එච්චර සල්ලි නැහැ...”සියල්ල කතා කෙරුණේ දුරකථනයඔස්සේය. රුපියල් ලක්‍ෂ තුන්සීය ලක්‍ෂ දහය දක්වා අඩු වෙන්නට විය. ඊට ද ජූඩ් අකැමැත්ත පළ කළේය.”මම උඹලට ලක්‍ෂයක් දෙන්නම්. මගේ කෙල්ලට කරදරයක් කරන්න එපා...””ලක්‍ෂයක්... අද ලක්‍ෂයකින් මොකක්ද කරන්න පුළුවන්. පිස්තෝලයක් ගන්න පුළුවන්ද... ඒකටත් විසිපන් දහක් යනවා. ටී පනස් හයක් හැත්තෑපන්දාහක්.. උඹ ලක්‍ෂ දහයක්වත් දුන්නේ නැත්නම් අපි කෙල්ලව මරලා ගෙදරට එවනවා... අපි තව පොඩ්ඩකින් කතා කරනවා. හරියට වචනයක් දීපන්...”ජූඩ් මේ බව සිය බිරියට කීවේය. කලබල නොවී රුපියල් ලක්ෂ දහය සොයා ගන්නා ලෙස ද කීවේය. එකොළොස් වැනිදා රාති‍්‍රය වනතුරුත් පුංචි වර්ෂා ගෙදරට නොපැමිණි අතර ගෙදර සියල්ලෝම හැඬූ කඳුළෙන් පසුවූහ. තිරුබාරණීට එකම සැනසුම වූයේ සිය සැමියා එතෙර සිට දෙන දුරකථන ඇමතුම පමණකි. ඇය තම පුතු තුරුලට ගෙන හඬා වැළපෙන්නට වූවාය.සිද්ධිය පොලිසියට කීමට කිසිවෙක්වත් කැමැත්තක් දැක්වූයේ නැත. දැරියට ඉන් අනතුරක් වෙතැයි ඔව්හු සිතූහ. එහෙත් මේ බව ඒ වනවිටත් පොලිසියට දැනී තිබුණේය. ති‍්‍රකුණාමල මූලස්ථාන පොලිස් පරීක්‍ෂකවරයාට මේ පිළිබඳ තොරතුරක් ලැබී තිබුණේය.ඒත් දැරිය කව්දැයි ඇය පැහැර ගෙන ගියේ කුමන පාසලෙන්දැයි පොලිසිය නොදැන සිටියේය. පොලිසිය හීන් සීරුවේ විමර්ශන ඇරැඹීය. කොට්ඨාශ බාර පොලිස් අධිකාරි වාස් ගුණවර්ධනගේ මෙහෙයවීම මත පරීක්‍ෂණ ආරම්භ විය.සහකාර පොලිස් අධිකාරි බලගල්ල ඒ වනවිටත් කි‍්‍රයාත්මකව සිටියේය. ඔහු තමා ළඟට කැඳවුණු පොලිස් පරීක්‍ෂක ෆොන්සේකාටත් උපපරීක්‍ෂක හෙට්ටිආරච්චි ඇතුළු පිරිසට විමර්ශනය පැවරුවේය. ඒ අනුව ඔවුහු නගරයේ පාසල් පීරමින් නැතිවූ දැරිය සෙවූහ. ටික වෙලාවක් ගතවීමට මත්තෙන් නැතිවූ දැරියගේ නිවෙස ද සොයාගත් පොලිස් කණ්ඩායම එතැනට ද ගියහ.”අපට කරදර කරන්න එපා... පොලිසිය අපට අවශ්‍ය නැහැ. එහෙම වුණොත් අපේ ළමයා උන් මරලා දමාවි...”පොලිසිය පැත්තකට වූයේ ඒ අනුවය. කෙසේ හෝ දැරිය බේරා ගැනීම පොලිසියට ද අවශ්‍ය තිබුණේය. පොලිසිය මැදිහත් වීමෙන් දැරියට කරදරයක් වනු ඇතැයි ඉහළ නිලධාරිහු සිතුවද රහසිගතව විමර්ශන සිදුකරන ලෙස උපදෙස් දුන්හ. වර්ෂාගේ මව තිරුබාරණි පොලිසියට කට උත්තරයක් පවා දෙන්නට මැලි වූවාය.දොළොස්වැනිදාට පහන් විය. කව්රුත් තවමත් හැඬූ කඳුළෙනි. පුංචි වර්ෂාට වූ කිසිවක් කව්රුත් නොදත්හ. එහෙත් ඒ වන විටත් පාපතර මෘගයන් අතින් දෙනෙත් මුව දෙපා හා දෑත් වැසුණු පුංචි වර්ෂා මෙලොවින් සමුගෙන සිටියාය.මහ පොළොව නුහුළන මෙම අපරාධයෙන් කම්පා වූ අහස් ගැබෙන් ඇද හැළුණු ධාරානිපාත වර්ෂාවකින් මුළු ති‍්‍රකුණාමලයම හේදී යන්නට විය. විදුලි කොටමින් ඇදහැළුණු වර්ෂාව මැද පුංචි වර්ෂාගේ සිරුර පෝර උරයකට බහාලූ ඒ පාපතරයන් එය ඔසවා ගෙන ගියේ මහ මුහුදට දමන්නටය.ඇගේ අතේ තිබූ පොත්පත් හා වතුර බෝතලය ද ගෝනියට ගුලිවිය. ගෝනිය ඔසවා ගත් එකෙකු වර්ෂාව මැද දිවගොස් එය බෝට්ටුවකට දැමුවේ කිසිදා සොයාගත නොහැකි වන අයුරින් මහ සයුර මැද හෙළන්නටය. ඒත් පාපතරයන්ගේ කි‍්‍රයාවට මහ සයුර ද ඉඩ නොදුන්නේය. ධීවර බෝට්ටු ගමන් කිරීම ඒ මොහොතේ නාවිකා හමුදාව මගින් නතරකර තිබීම ඊට හේතු විය. යළි උරය ඔසවා ගත් ඔහු එතනින් නික්ම ගියේය.මේ බව කිසිවකු දැන නොසිටියහ. සුපුරුදු පරිදි කප්පම ඉල්ලා දෙපිරිස අතර දුරකථන සංවාද කෙරීගෙන යන්නට ද විය. තම දියණිය බේරා දෙන ලෙස කියමින් තිරුබාරණි ඒ වනවිටත් දෙවියන් ඉදිරියේ පුද පූජා පවත්වමින් වැඳ වැටෙමින් සිටියාය. කප්පම්කරුවන් ඉල්ලූ මුදල ඒ වන විටත් සූදානම්ව තිබිණ. රුපියල් ලක්‍ෂ පහක් බැංකුවෙන් ලබාගත් තිරුබාරණි ඉතිරි මුදල සොයා ගන්නට අතකණකර උගසට තැබුවාය.”අනේ මට මගේ දුව හොයලා දෙන්න...” ඇය දෙවියන්ගෙන් පමණක් නොව ගෙදර එන සැමගෙන් ම ඉල්ලා වැඳ වැටුණාය. කප්පම් කල්ලියට මුදල් ලබා දිය යුත්තේ කෙසේ දැයි ඇය ඒ වනතුරුත් නොදැන සිටියාය. සිය සැමියාගෙන් ඇමතුමක් එනතුරු ඇය ඇඟිලි ගැන්නාය.තවත් පැය දෙකක් ගත විය. කටාර්හි සිටි ජූඩ්ට ඇමතුමක් ලැබුණි. ඒ කප්පම්කරුවෙකුගෙන්ය.”ජූඩ් අයියා... අපිට...” රිසීවරයේ එහා සිටි තැනැත්තා කීවේය. මෙතෙක් තර්ජනාත්මකව කතා කළ කප්පම්කරුවන් එක්වරම ‘ජූඩ් අයියා’ ලෙසින් ඇමැතීම ගැන ජූඩ් කුතුහලයට පත්විය. ඔහුට ඒ කට හඬ හුරුබවක් දැනුණේය. අයියා ලෙසින් තමා අමතන්නේ රෙජී විය යුතුයැයි සැකයක් ඔහුගේ සිතට නැගිණි.”ආ... රෙජී ඔයත් ඔතනද...” ජූඩ් ගත් කටටම කීවේය. ඒ සැණින් රිසීවරය විසන්ධි විය. ජූඩ් මදක් කල්පනා කළේය. අනිවාර්යෙන් ම මේ නම් තම ගෙදර යන එන ‘රෙජී’ බව ඔහුට තේරුම් ගියේය. ඔහු වහා මේ බව දුරකථනයෙන් සිය බිරියට කීවේය. දරුවන්ට අකුරු කියා දෙන්නට ගෙදර යන එන ‘රෙජී’ මේ පසුපස සිටීම ගැන ඇය පුදුමයෙනුත් පුදුමයට පත්වූවාය.ඇය පොලිසියට මේ තොරතුරු කීවාය. ඒ අනුව පොලිසිය රෙජී සොයමින් ලුහුබඳින්නට විය. ලැබුණු දුරකථන අංකය ද පොලිසිය සටහන් කර ගත්තේය. විමර්ශනයට මෙය මහත් පහසුවක් විය.වැඩි මොහොතක් යන්නට මත්තෙන් පොලිසියට ‘රෙජී’ කොටු වූයේ ඔඩ්රි ද සමඟින්ය. ඔවුන්ගෙන් දීර්ඝ ලෙස ප‍්‍රශ්න කිරීමෙන් පසු ඊට සම්බන්ධ වූ ‘නිශා’ ද කොන්ත‍්‍රාත්තුව කර දෙන්නට බාර ගත් ‘ජනා’ ද අල්ලා ගැනීමට පොලිසියට වැඩි වේලාවක් ගත නොවීය.ඒ වන විට පොලිස් අධිකාරිවරයා කිසියම් රාජකාරියකට කොළඹට පැමිණ සිටියේය. වහා මේ බව ඔහුට දැනුම්දීමෙන් පසු ලැබුණු දුරකථන අංකය පිළිබඳ කරුණු සෙවීමට සැරයන් ලසන්ත යෙදවිණ. අධිකරණයේ අවසරය මත දුරකථන ආයතනයට ගිය සැරයන් ලසන්ත අදාළ අංකය අනුව දුරකථන හිමියා සොයා ගත්තේය.පොලිසියට වර්ෂා ගැන තොරතුරක් ලැබුණේ මොවුන්ගෙන් ප‍්‍රශ්න කරද්දීය. සැක කටයුතු පාර්සලයක් මුරවීදියේ කාණුවක දමා තිබෙන බව පොලිසිය දැනගත්තේ එවිටය. කෝවිල මුරපොළ ස්ථානාධිපතිවරයාගේ දැනුම්දීම මත එතැනට ගිය නිලධාරින්ට පොහොර උරයක දමා තිබූ සිරුරක් හමුවිය.එය පැහැර ගත් වර්ෂා දැරියගේ සිරුර බවට හඳුනාගත් අතර මේ බව සැලවීමත් සමඟම ඇගේ මව හා ඥාතීහු මුළු ගමම කළඹවමින් හඬන්නටත් වැළපෙන්නටත් පටන් ගත්හ. මින් මුළු ති‍්‍රමලයම එකම මළ ගෙයක් බවට පත්විය.පශ්චාත් මරණ පරීක්‍ෂණයට අනුව මෙම මරණය හුස්ම හිරවීමෙන් සිදුවූ මරණයක් බවත් දැරියට හිංසා සිදුව ඇති බවත් හෙළිවිය. ඒ අනුව පොලිසිය යළි කි‍්‍රයාත්මක විය.අධිකරණ වාර්තාවට අනුව ඊට සම්බන්ධ වූ පුද්ගලයා කව්දැයි සෙවීම සදහා ඔඩ්රී නමැති සැකකරු රෝහලට රැගෙන යෑමේදී ඔහු පොලිස් අත්අඩංගුවෙන් මිදී පලා යෑමට උත්සාහ කිරීමත් සමඟම පොලිසිය වෙඩි තැබීමෙන් මරණයට පත්විය. සැකකාර ‘ජිනා’ ගෙන් තවදුරටත් ප‍්‍රශ්න කිරීමේදී දැරියට අයත් කෑම පෙට්ටිය සහ කොණ්ඩය බඳින රිබන් පටිය දැරිය රඳවා සිටි තැන තිබී සොයා ගැනීමට පොලිසියට හැකිවිය.මේ වන විට දැරිය පැහැරගෙන ගොස් ඝාතනය කිරීමට සම්බන්ධ වූ සැකකරුවන් සැවොම අත්අඩංගුවට ගැනීමට පොලිසිය සමත්ව ඇති අතර ඇය පැහැරගෙන ගිය ති‍්‍රරෝද රියද පොලිසිය බාරයේ ඇත. පොලිස් වෙඩි පහරින් මිය ගිය ප‍්‍රධාන සැකකරු ගේ සිරුර බාර ගැනීමට ඔහුගේ මව අකැමැති වූ නිසා රජයේ වියදමින් අවසන් කටයුතු සිදු කෙරිණි.සැකකාර ‘ජනා’ නමැත්තා විසින් සිදු කරන ලදැයි සැක කෙරෙන නොයෙකුත් කප්පම් ගැනීම් සහ ඝාතනය කිරීම් පිළිබඳව ස්ථිර නොවූ තොරතුරු ලැබී ඇති හෙයින් ඒ සම්බන්ධව වෙනමම විමර්ශනයක් කිරීම සඳහා පොලිස් අධිකාරි වාස් ගුණවර්ධනගේ අධීක්‍ෂණය යටතේ සහකාර පොලිස් අධිකාරි ජයලත් බලගල්ල හා උපපරීක්‍ෂක තිලක් රංජිත් පත්කර ඇත.”ජනා” ගෙන් ප‍්‍රශ්න කිරීමේදී හෙළිවූ කරුණු අනුව සඟවා ඇති ආයුධ පෙන්වීම සඳහා පොලිස් කණ්ඩායමක් සමඟ ඔහු තුනේ කණුව ප‍්‍රදේශයේ ස්ථානයකට ගොස් ඇත්තේය.එහිදී ඔහු අත්බෝම්බයක් පෙන්වන මුවාවෙන් එතැන තිබූ සයනයිඩ් කරලක් සපා කද්දී නිලධාරීන් සයනයිඩ් කරල උදුරා ගන්නට තැත් කළද එය ව්‍යර්ථ විය. පසුව ති‍්‍රකුණාමල රෝහලට රැගෙන යද්දී ජනා මරණයට පත්ව ඇත.සැකකරු මියගිය පුවත දැන ගැනීමත් සමඟ ප‍්‍රදේශවාසීහූ නගරය හා ගම්පුරා රතිඤ්ඤා පත්තු කළහ.නියෝජ්‍ය පොලිස්පති ආනන්ද හෙට්ටිආරච්චි මහතා ගේ උපදෙස් මත කොට්ඨාශ බාර පොලිස් අධිකාරි වාස් ගුණවර්ධන මහතා ගේ මෙහෙයවීමෙන් සහකාර පොලිස් අධිකාරි බලගල්ල පොලිස් පරීක්‍ෂක සුදත් ෆොන්සේකා, ත‍්‍රස්ත විමර්ශන ඒකකයේ පොලිස් පරීක්‍ෂක දිසානායක, විශේෂ මෙහෙයුම් ඒකකයේ උපපරීක්‍ෂක හෙට්ටිආරච්චි, පොලිස් පරීක්‍ෂක අබේරත්න, උප පරීක්‍ෂක විජේසේන ඇතුළු නිලධාරිහු පරීක්‍ෂණවලට සහාය වූහ.(පොලිස් පරීක්‍ෂණ ඇසුරෙන් ලිපිය සකස්විය.) පිංතූර – දුෂ්මන්ත මායාදුන්න කීර්ති මෙන්ඩිස්</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=af0903224</link>
    <topic>ජනමත පිටුව</topic>
    <author/>
    <content>යුද්ධය දිනා අවසානයි ආර්ථික අභියෝග ජය ගැනුම නියතයිදළදා වහන්සේ වැඩම වීමෙන් ඔපවත් වූ අපේ සමාජයවඳු දළදා හිමි තෙමහල් පහය රැඳිවර්ෂා මල් කැකුළියජනමත පිටුවනිමිත්තෙනි දිවි දෙවැනිකොට සාමය සුරකින පොලිස් රණවිරුවෝගුවන් විදුලි නාලිකා 42ක් මුදල් උපයන්නේ කොහොමද?නව ලොවට ගැලපෙන දැනුමින් දරුවන් පිරිපුන් විය යුතුයිකම්කරු විනිශ්චය සභා ස්වර්ණ ජයන්තිය (1959 - 2009)හෙළ කවියට පණදුන් ටිබෙට් ජාතික එස්.මහින්ද හිමිනිදහස් ලංකාවේ ප‍්‍රථම අගමැති ඩී.ඇස් සේනායකනිර්මාංශ ආහාරයේ ආර්ථික වාසිශී‍්‍ර දළදා වහන්සේ වැඩ සිටි තැන්පියසේන ගමගේවසන්ත උලෙළට සැරසෙන පුංචි එංගලන්තයජලයට පිටරට මිලක් එන දවස ළඟයිකුඹුරු ඉඩම් ගොඩ කළ යුතු යැයි මතයක් ගොඩ නැඟී තිබු ඉකුත් පාලන කාලයක දකුණු පළාතේ තිබු වැව් සහ වාරිමාර්ග කීපයක් ද ගොඩවී යාමේ තර්ජනයකට ලක්ව තිබිණි.එම වැව් සහ වාරිමාර්ග ප‍්‍රතිසංස්කරණය කරවා ප‍්‍රදේශයේ ගොවි ජනතාවට දායාද කිරීම පිළිබඳ දකුණු පළාතේ ඉඩම් වාරිමාර්ග පශු සම්පත් අමාත්‍යංශයට ස්තුතිය පුද කළ යුතුය.අකුරැස්සේ මාරඹ වැව, මාතර කඹුරුගමු වැව, වැලිගම බොරාල වැව සහ ඌරුබොකු ඔය මෙසේ ප‍්‍රතිසංස්කරණය කළ වාරි කර්මාන්ත කීපයකි.‘බත’ ප‍්‍රධාන ආහාරය වූ රටක කුඹුරු ඉඩම් ගොඩකළ යුතු බැව් ප‍්‍රකාශ කළ නායකයින්ට අතුල් පහරක් එල්ල කළ හැකි නායකයින් සිටීම ජාතියේ වාසනාවකි’මේ වැව් කීපය ගොඩවී ගියා නම් මාතර දිසාවේ කුඹුරු අක්කර සිය ගණනක් ගොඩවී යනු ඇත. අද ඒ විනාශය නතර වී ඇත. ඒ දියවරෙන් අද ප‍්‍රදේශයේ කෙත්වතු රැසක් අස්වද්දා ඇත.සුමනපාල වික‍්‍රමආරච්චිපට්ටිගල - බෙරලපනාතරඅද බහුලව පරිභෝජනය කෙරෙන්නේ තම්බා කොටා ගත් සහල්ය. ගොවි ගෙවල්වල ගෘහණියන් වී භාජනයකට දමා වතුර දමා ලිප තබා තම්බා වේලා කොටා පරිභෝජනයට ගැනීම පවතින ක‍්‍රමයයි. මේ ක‍්‍රමය යල් පැන ගොස් ය. එහෙත් සහල්වල ගුණාත්මක බව හා රසය නොනැසෙන ලෙස සහල් සකස්කර ගැනීමට සුදුසු ක‍්‍රමවේදයක් ගෘහණියන්ට මෙතෙක් ලැබී නැත.මහා පරිමාණ වී මෝල් හිමියන් නව තාක්ෂණික මෙවලම් භාවිතා කළ ද ග‍්‍රාමීය ගෘහණියන්ට ලාභ සහ පහසු තාක්ෂණයක් හෝ ඒ සඳහා උපදෙස් දෙන සංවිධානයක් පිළිබඳව ඔව්හු කිසිවක් නොදනිති.ගොවිතැන් කර ලබා ගන්නා වී තම්බා කොටා පරිභෝජනයට ගන්නා ජනතාව වෙනුවෙන් ගුණාත්මක බවින් හා රසයෙන් යුත් සහල් සකස් කරගැනීමට ලාබදායක පහසු තාක්ෂණික මෙවලම් හඳුන්වාදීමේ ජාතික වැඩපිළිවෙළක් වහා අවශ්‍ය වී තිබේ. මේ පිළිබඳව කෘෂි පර්යේෂණ අංශයේ නිලධාරීන්ගේ අවධානය යොමු විය යුතුය.පරගම්මන - නන්දයක්විලමහරගම නගර සභා බල ප‍්‍රදේශයට අයත් මහරගම - දෙහිවල මාර්ගයේ ‘සිසිල’ මාවතේ ජීවත්වන නගරවාසීන් ගේ කුණු ගෙන යාමට නගර සභාවේ සේවකයන් නොපැමිණීමෙන් දැඩි අපහසුතාවයට පත්ව සිටින ප‍්‍රදේශවාසීන්ට මහරගම නගර සභාවට ‘සිසිල මාවත’ අරහංදැයි ඇසීමට සිදුවී ඇත.දෛනිකව එකතු වන කුණු ගෙන යාමට නගර සභා කසළ රථය නොපැමිණීම නිසා එම කසල පාර ආසන්නයේ පෞද්ගලික ඉඩමක ගොඩ කැරෙනු දක්නට ලැබේ.මෙවැනි අත්‍යවශ්‍ය සේවයක් ඉටු කිරීමට නගර සභාව අපොහොසත් නම් මේ කාරණය කාට කියන්නද?තිලක් ජයවර්ධන,පල්ලේපොල.මොණරාගල දිස්ති‍්‍රක්කයේ ප‍්‍රධාන නගරය මොණරාගලයි. මොණරාගල සිට කළුගලයාය ගම්මානයට ඇත්තේ සැතපුම් 04 ක පමණ දුර ප‍්‍රමාණයකි.කළුගලයාය ගම වටා පිහිටි සියලුම ගම්වලට විදුලිය ලැබී ඇත. කළුගලයාය ගමේ පවුල් 300 ක් පමණ පදිංචිව සිටින අතර පාසල් යන දරුවන්ගේ සංඛ්‍යාව 750 ක් පමණ වේ. ගම්වාසීන් වැඩිදෙනා ගොවිතැනින් ජීවත් වෙයි. පාසල් යන දරුවන් රාති‍්‍ර කාලයේ දී කුප්පි ලාම්පුවල ආධාරයෙන් අධ්‍යාපන කටයුතු සිදුකිරීම නිසා දරුවන් කීප දෙනකු ලාම්පුවලට පිළිස්සී තුවාල ලැබූ අවස්ථා ඇත.අවුරුදු 20 ක පමණ කලක සිටම ගම්වාසීන් ප‍්‍රදේශයේ වගකිව යුතු අයගෙන් විදුලිය ලබාදෙන ලෙස ඉල්ලීම් කළ ද මේ දක්වා කිසිම සහනයක් ලැබී නැත.කළුගලයාය ගම්වාසීන් අඳුරෙන් මුදා, අලෝකය ලබාදෙන මෙන් ඉල්ලා සිටිමු.ආර්.ඇම්. කරුණාරත්න,කළුගලයාය, - මොණරාගල.තල්ගම මංසන්ධියේ සිට මැටියගනේ හරහා රාගල්කන්ද දක්වා දිවෙන මාර්ගය ප‍්‍රතිසංස්කරණය කර දෙන ලෙස ඉල්ලා සිටිමින් ජනමත පිටුව මඟින් වගකිවයුත්තන්ගේ අවධානය යොමු කරන ලදී. එහි ප‍්‍රතිඵලයක් ලෙස මෙම මාර්ගය ප‍්‍රතිසංස්කරණය කර ඇත. ඒ පිළිබඳව අවධානය යොමු කරවන ලද ‘සිළුමිණ’ පුවත්පතටත් අදාළ බළධාරීන්ටත් ප‍්‍රදේශවාසීන්ගේ ස්තුතිය හිමිවිය යුතුය. මේ තුතිමල් මිට ඔබටයි.  මනහර මහින්ද වෑකඩබෙලිගලරත්නපුර දිස්ති‍්‍රක්කයේ කලවාන මැතිවරණ කොට්ඨාසයට අයත් කොඩිප්පිලිකන්ද ග‍්‍රාම නිලධාරී වසමේ පිහිටි මහපන්විල බලේගල ප‍්‍රදේශයට මෙතෙක් විදුලිය ලබා දී නැත.1994 සිට විදුලිය ලබා දෙන ලෙස ඉල්ලා සිටිය ද මෙතෙක් ඉල්ලීම ඉටු වී නැත.පවුල් 150 ක් පමණ ජීවත්වන මේ මහපන්විල බලේගල ප‍්‍රදේශවාසීන් විදුලිය නොමැතිකම නිසා ඉමහත් දුෂ්කරතාවයකට පත්ව ඇත. කළුතර හා රත්නපුර දිස්ති‍්‍රක්ක මායිමේ පිහිටි අපේ ගමට මෙතෙක් ලැබී ඇත්තේ කුඩම්මාගේ සැලැකිලිය.අදාළ බලධාරීන්ගේ අවධානය යොමු වී අපේ ගමටත් විදුලිය ලබා දෙන ලෙස ඉල්ලා සිටිමි.කේ.ඒ.ඒ. වසන්තකොඩිප්පිලිකන්ද - කලවානකුරුණෑගල දිස්ති‍්‍රක්කයේ පඬුවස්නුවර ආසනයේ මුනමල්දෙනියේ සිට කටුපොත දක්වා පාර වසර 10 - 15 ක පමණ කාලයක සිට වළවල් හෑරී කැඩී බිඳී අබලන් තත්ත්වයේ පවතී. මේ මාර්ගය වරින්වර ප‍්‍රතිසංස්කරණය කළ ද එය තාවකාලික පැලැස්තර දැමීමක් පමණක් විය. මේ මාර්ගයේ වාහනයකට තබා පා පැදියකින් වත් යා නොහැක. ප‍්‍රදේශයේ වෙනත් මාර්ග හොඳ තත්ත්වයෙන් තනා ඇති නමුත් කටුපොත මාර්ගයට කුඩම්මාගේ සැලකිලි ලැබීම පුදුමයට කරුණකි.මහා මාර්ග ඇමැතිතුමනි, ඔබතුමාගේ කාරුණික අවධානය යොමුකර මේ මාර්ගය ප‍්‍රතිසංස්කරණය කර දීමට කටයුතු යොදන මෙන් ඉල්ලා සිටිමි.  නන්දා දිසානායක මැණිකේගොඩැල්ලහේන - මගුලාගමරත්නපුර දිස්ති‍්‍රක්කයේ කලවාන මැතිවරණ කොට්ඨාසයේ කොඩිප්පිලිකන්ද ග‍්‍රාම නිලධාරී වසමට අයත් මහපත්විල - බලේගල ප‍්‍රදේශයට මේ වන තෙක් තැපැල් පහසුකම් ලබා දී නැත.මේ ප‍්‍රදේශයේ අයට ලැබෙන ලිපි ලබා ගැනීම සඳහා කිලෝමීටර් හතක පමණ දුර ගොස් නාවලකන්ද තැපැල් කාර්යාලයෙන් ලබා ගත යුතුය.සමහර අවස්ථාවල විදුලි පණිවුඩ පවා ලැබෙනුයේ දින 4 ක් හෝ 5 ක් පමණ ප‍්‍රමාද වීමෙන් පසුවය.ලිපි බෙදන්නකු ලබා දෙන ලෙස ඉල්ලා සිටිය ද තවමත් එය ඉටුවී නැත.මේ අපේ ගමට තැපැල් බෙදන්නකු ලබා දෙන ලෙස කරන ඉල්ලීමකි.අප ඉපදුණු දේශයට ණය නොවන්න, බරක් නොවන්න නම් ශ‍්‍රී ලාංකික අප සියලු දෙනා රජයට නියමිත බදු ගෙවිය යුතුය. බදු ගෙවීම පැහැර හරින්නන් දේශයට ණය කරුවෝ ය.අප ඉපදුණු දා සිට රැකියාවකට යොමු වනතුරු අපට සෞඛ්‍ය අධ්‍යාපනය රැකවරණය ලබාදීමට රජය කොපමණ මුදලක් වැය කරන්නේ ද යන්න සිතා බැලිය යුතු ය.එපමණක් නොව දේශය රැක ගැනීමට ජීවිත පූජා කරන යුද සෙබළුන්ට වැටුප් හා අවශ්‍ය දෑ සපයන්නේ ද රජයෙන් ය. මේ සියලු දේ අපට නොමිලේ සපයන රජයට බදු මුදල් ගෙවීම මගින් ප‍්‍රතිඋපකාරයක් කිරීම, උතුම් පුන්‍යකර්මයකි. බදු නොගෙවීම අපරාධයකි.තිලක් ජයවර්ධනපල්ලේපොලබස්නාහිර පළාතේ බේරුවල මැතිවරණ කොට්ඨාසයට අයත් පළාත් සභා පාලනය යටතේ පවතින දකුණු පයාගල යටදොල පාරේ ගම් කීපයකට පානීය ජලය මේ දක්වා ලබා දී නැත.ජල සම්පාදන හා ජලපවහන මණ්ඩලය ගාලු පාරේ සිට යටදොල පාරේ ගොමරගොඩ පොතුවිල (බටහිර) ග‍්‍රාම සේවා වසමේ කොටසකට සමීප මහගම්මැද්ද ගමට ජලය ලබාදී ඇත. ඒ සමීප පිහිටා ඇති පෙත්තවත්ත හේනවත්ත හා පොතුවිල ගම්වලට හා අනෙකුත් ගම්වලට පානීය ජලය ලබාදී නැත. විශාල පිරිසක් මේ ගමේ පදිංචිව සිටිති. ඔවුන් දිය නෑමට යන්නේ ද පොකුණු දෙකකටය. මේ සම්බන්ධව මෙයට පෙර විවිධ අවස්ථාවල අදාළ බලධාරීන්ට කරුණු දක්වා ඇතත් මේ දක්වා ප‍්‍රතිඵල ලැබී නැත.මේ සම්බන්ධව ඉක්මන් ප‍්‍රතිචාර බලාපොරොත්තු වෙමු.පී.පී. සිරිනන්දා සිල්වාපොතුවිල - පයාගලකඩවත ඩිපෝවට අයත් මාර්ග අංක 583 මාර්ගයේ මංකඩ පාර මාවරමංඩිය හරහා කඩවත දක්වා එක් බසයකුත් ඇල්දෙණිය බණ්ඩාරනායක මාවත එස්ටීඑෆ් කඳවුර පාර මාවරමංඩිය හරහා කඩවත දක්වා බසයකුත් වශයෙන් ධාවනයේ පැවැති බස්රථ දෙකෙන් එකක් කාලයක සිට නවතා දමා ඇත. මේ හේතුවෙන් මේ මාර්ගය අවට ගම්වාසින් පාසල් ළමයින් රාජකාරි සඳහා යන එන අය සහ එස්ටීඑෆ් කඳවුරේ සේවය සඳහා යන එන අය මහත් දුෂ්කරතාවයකට පත්ව ඇත. තනි බසයක් ධාවනය වීමත් නියමිත වේලාවට හා නියමිත ගමන්වාර අනුව ධාවනය නොකිරීමත් හේතුවෙන් මේ තත්ත්වය තවත් බැරැරුම් වී ඇත.ආර්ථික අමාරුකමින් පීඩා විඳින්නන්ට රුපියල් 9 දී ගමනාන්තයට පැමිණිය හැකිව තිබියදී රුපියල් 14 ගෙවීමට සිදුවී ඇත. බස් ගාස්තු වශයෙන් අධික මුදලක් දැරීමට සිදුවීමත් නියමිත වේලාවට ගමන් බිමන් යා නොහැකි වීමත් පාසල් දරුවන්ට පාසල් කරා යාමට වැඩි කාලයක් ගතකිරීමට සිදුවී තිබේ. හදිසියේ මේ බසය අබලන් වුවහොත් මේ තත්ත්වය තවත් බැරැරුම් වේ. මේ මාර්ගයේ පෞද්ගලික බස්රථ ද ධාවනය නොවන බැවින් එවන් අවස්ථාවල ගමනාන්තය දක්වා පයින් යාමට සිදුවේ.අසූවේ දශකයේ ධාවනය ආරම්භ කළ මේ බස්රථ දෙක කඩවත ඩිපෝවට ඉහළ ආදායම් ලබා දුන් මාර්ගයක් විය. මුල් කාලයේ කුඩා බස්රථ දෙකක් ධාවනයේ යෙදවිණි. ඒවායේ ඔරොත්තු නොදෙන තරම් මගී ජනතාවක් ගමන් ගත්හ. මේ තත්ත්වය නිසා පසුව විශාල බස්රථ දෙකක් ධාවනයේ යෙදවිණි. ප‍්‍රදේශවාසීන්ට එක් බස්රථයක් නවතා දැමීම මහත් ගැටලුවක් විය. ප‍්‍රවාහන ඇමැතිතුමනි, නවතා දැමු බසය නැවත ධාවනය කිරීමට කටයුතු සලසා දෙන්න.පෙරේරා කේ. පේ‍්‍රමරත්නගෝනහේනපානදුර, කිරිබේරිය ගමේ “අභිමන්පුර” වෙන්දේසි ඉඩමේ ඉදිකළ නිවාස 60ක පමණ ජනයා පදිංචිව සිටී.මේ නිවාසවලට ජලය ලබාදෙන්නේ නල ළිඳක් මඟිනි. එමඟින් ලැබෙන ජලය ප‍්‍රමාණවත් නැත. පසුගිය දිනවල මෝටරය අකි‍්‍රයවීම නිසා අපට ජලය ලැබුණේ නැත. ජලය ලැබෙන්නේ උදයට විනාඩි පහකුත් සවසට විනාඩි පහකුත් පමණය.මේ ජල ප‍්‍රශ්නය බලධාරීන්ගේ අවධානයට යොමුවේවා.එස්.ඒ.සිමියොන්කිරිබේරිය – පානදුරඅප රටේ අද විදුලි වේගයෙන් පොත් පළවෙයි. මේ පොත් වැඩි සංඛ්‍යාවක වියරණ සදොස්ය. මහ ඇඳුරෝ ද වියරණ වරද්දා ලියති. පාඨකයෝ මේවා කියවති. මේ පාඨකයන් අතර ළමෝ ද සිටිති.මම ළඟදී ළමා කතා පොතක් කියැවීමි. එහි පැහැදිලිව ම න, ණ, ල, ළ වැරැදියට ලියා තිබිණි. මේවා කියවන සිසු දරුවෝ වැරැදි වියරණ – අක්ෂර වින්‍යාසය ඉගෙන ගනිති.මේ නිසා අපේ හෙළ බස පිරිහෙන අතර ළමයින්ගේ දැනුම ද පිරිහේ. ඔවුහු වියරණ පඹගාලේ අතරමං වෙති. මේ තත්ත්වය වළක්වාලන වැඩ පිළිවෙළක් ඉක්මනින් කි‍්‍රයාත්මක විය යුතුය.අත්තනෝමතික ලෙස පොත් මුද්‍රණය, බෙදා හැරීම නවත්වන වැඩ පිළිවෙළක් අවශ්‍යය ය. මේ සඳහා පොත් මුද්‍රණයට පෙර ප‍්‍රමිතියකට යටත් කළ යුතුය. මේ ගැන හෙළ බස ගැන කතා කරන විද්වතුන්ගේ අවධානය යොමු වේවා!කුරුකුලසූරිය මැදගෙදරගාල්ලදකුණු පළාතේ ඌරු බොක්ක නගරයේ පාලම මන්සන්ධිය ද සංවර්ධනය නොවූ එක් ස්ථානයකි. ඇඹිලිපිටිය – මාතර - කොටපොළ සම්බන්ධ කරන පාලමක් ද සහිත මංසන්ධියේ විරුද්ධ දිසාවලට ගමන් කරන රියදුරන්ට ඉදිරි මාර්ග අපැහැදිලි වීම ගැටලුවකි. නගරයේ කේන්ද්‍රස්ථානය ද වන මේ ස්ථානයේ නිල නොලත් බස් නැවැතුම, තී‍්‍ර රෝද රථ ගාල ද අනවසර වෙළෙඳ සල් ද පිහිටා ඇත. මේ සියල්ල කාලීන අවශ්‍යතා සඳහා සුදුසු ලෙස සංවර්ධනය විය යුතුය. මාතර ඌරු බොක්ක මාර්ගයේ කිසිදා සම්පූර්ණයෙන් ප‍්‍රතිසංස්කරණය වී නැත. එම නිසා එහි මගී ප‍්‍රවාහන සේවා වල දියුණුවක් ද නැත.  මෑතක අඩු කළ ඉන්ධන මිල සමඟ පෞද්ගලික බස් ගාස්තු අඩු කරනු ලැබුවේ ලක්ෂ සංඛ්‍යාත මගී ජනතාව සතුටට පත්කරමිනි. එහෙත් බස් හිමියන්ට ආසිරි පතන කුමක්දෝ සංවිධානයක් විසින් නව මාර්ග සෙක්ෂන් ක‍්‍රමයක් ඇති කිරීමෙන් බස් මඟියාට ඉන්ධන මිල අඩු කිරීමෙන් තුබූ සහනය නැති කෙරිණි. මේ ඊට කදිම නිදර්ශනයකි.2008 වසර තෙක් කඳ්‍රන ගම්පහ මාර්ග අංක 276, කඳ්‍රන – රාගම මාර්ග අංක 271, කඳ්‍රන – රාගම මාර්ග අංක 376 බස් ධාවන මාර්යන්හි කඳ්‍රනේ සිට බස් නැවතුම්පොළවල් හතක් දක්වා අය කළ අවම බස් ගාස්තුව රු. 6/- විය. එහෙත් නව මාර්ග සෙක්ෂන් ක‍්‍රමය මඟින් ඉහත මාර්ගයේ බස් නැවතුම් පළවල් තුනකට පමණක් රුපියල් 6/- අවම බස් ගාස්තුව අයකර, ඉන් පසු දුර සඳහා රු.9/- අය කිරීම කරනු ලැබේ. මෙම සංශෝධනය බස් මගියා සූරා කෑමකි. එසේම ප‍්‍රවාහන අමාත්‍යතුමා ඉන්ධන මිල අඩුකර බස් ගාස්තු අඩු කිරීමේ වාසිය ලක්ෂ සංඛ්‍යාත මගී ජනතාවට යාම වලකා බස් හිමියන් පෝෂ්‍ය කිරීමක් බැවින් ඉහත මාර්ග සෙක්ෂන් ක‍්‍රමය බස් මගීන්ගේ ද අදහස් - උදහස් විමසා යළි සංශෝධනය කරන ලෙසට ප‍්‍රවාහන අමාත්‍යතුමාගෙන් ඉල්ලා සිටිමු.ඩී.එස්.පතිරණහපුගොඩ, කඳ්‍රන.කොළඹ – කුරුණෑගල අංක (5) බස් මාර්ගයේ කොටුගොඩ මංසන්දියට නුදුරින් පිහිටා ඇති ශී‍්‍ර රාහුල මහ විදුහල මහා මාර්ගය ආසන්නයේ පිහිටා ඇති නිසා රිය අනතුරුවලින් දරුවන් බේරා ගන්නට වගකිවයුතු අංශවලට කරන ආයාචනයකි මේ.මේ මාර්ගයේ කන්ටේනර් රථ මෙන්ම විශාල ටිපර් ද නිතරම එහා මෙහා ධාවනය කැරේ. පෞද්ගලික බස් රථ මෙන්ම වෙනත් වාහන ද රාතී‍්‍ර වනතුරුම ගමන් ගනී.මේ වාහනවලින් බහුතරය පාසලක් ඇති මාර්ගයක් බව නොතකා මාර්ග නීති කඩ කරමින් ගමන් කරයි. ඉදිරිය නොපෙනෙන වංගුවක් මේ අසලම ඇත. පාර මාරු වන කහ ඉර ද දැන් මැකී ගොස් ය. පාසලක් බව හඟවන මාර්ග සංඥා පුවරු හරිහැටි දකින්නට නැත. මේ සියලු දුෂ්කරතා මැද අකුරු කරන්නට එන ශිෂ්‍යයන් පාර පැන පාසලට ඇතුළු වන්නේ බොහෝ වේලා පාර අයිනේ රැඳී සිටීමෙන් අනතුරුවය.එමෙන්ම පාසල පටන් ගන්නා විට සහ පාසල නිමාවන මොහොතේ මේ අනතුර වඩාත් භයානක වන්නේ ළමයින් රැගෙන යන එන පාසල් සේවා වාහන සහ අනිකුත් පෞද්ගලික වාහන තදබදය වැඩිවීම නිසාය. කුඩා ළමයින් නිදහසේ දුව පනින මොහොතද ඒ වන බැවින් වාහනවලින් ළමයින්ගේ ජීවිතවලට තර්ජන එල්ල වී ඇත. මේ මාර්ගයේ වාහන සඳහා වේග සීමාවක් පැනවීම කාලෝචිත බව පෙන්වා දෙනු කැමැත්තෙමු.  තිස්ස කුමාරකොටුගොඩතෙයියත් තෙයියත් නම් එපා යැයි කියැවෙන රූපවාහිනී වෙළෙඳ දැන්වීමක් දකින්නට ලැබේ. සත්‍ය වශයෙන් මෙයින් ගම්‍ය වන්නේ කිමෙක් ද? මේ දෙස් -විදෙස් හි ඉමහත් ප‍්‍රසාදයට පත් අපේ නැටුම් කලාව අවමානයට පත් කිරීමක් නොවන්නේ ද? උඩරට, පහත රට, සබරගමු නැටුම්වල ඇති ශාස්තී‍්‍රය බව මෙන්ම සංස්කෘතික අගය මෙතරම් ද?බහුරූ කෝළම් වලට ඇබ්බැහි වූ, සර්වාංගයම විකාර රූපීව සලිත කරවන කිසිදු හිරිකිතයක් නැතිව අසංවර, ආකාරයට නර්තනයේ යෙදෙන දර්ශන දැන් රූපවාහිනී නාළිකාවල බහුලව දක්නට ලැබේ. එමතුද නොවේ. මෙයින් ජාතික සංස්කෘතිය හා කලාව ද නිගරුවට පත් වීම බලවත් කනගාටුවකි.දූ දරුවන් සමග රූපවාහිනිය නරඹන වැඩිහිටියන්ට ද මේ විසූක දස්සන කිසි වගක් නැති සේ ය. යකැදුරා විසින් ප‍්‍රලය වන ආතුරයා ගේ සර්වාංගය සසල වන ආකාරයේ විකාර රංගන සැමවිට ම ජුගුප්සා ජනක ලෙසින් දර්ශනය කැරේ.විළි සංගෙ නැති මේ දර්ශන වර්ණනා කිරීමට පිරිසක් බිහි වී සිටීම ද කනගාටුදායකය. දේශීය නර්තන කලාව ද උපාහසයට පත් කරන අය සිටින රටක දේශීයත්වය පිළිබඳ පැවැසීමට හැකිවේද?”අජීර්ණයෙන් පෙළෙන්නාට ආහාරය අපථය. ශබරයාට වස්ත‍්‍රය සිනාවට කරුණුයැ” යි කුමරතුඟු මුනිදසුන් ද පවසා තිබේ.පියදාස කලන්සූරියනරාවල, පෝද්දල</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=af0903225</link>
    <topic>නිමිත්තෙනි දිවි දෙවැනිකොට සාමය සුරකින පොලිස් රණවිරුවෝ</topic>
    <author>ප‍්‍රියන්ත ජයකොඩි පොලිස් අධිකාරි පොලිස් ක්ෂේත‍්‍ර බලකා මූලස්ථානය</author>
    <content>යුද්ධය දිනා අවසානයි ආර්ථික අභියෝග ජය ගැනුම නියතයිදළදා වහන්සේ වැඩම වීමෙන් ඔපවත් වූ අපේ සමාජයවඳු දළදා හිමි තෙමහල් පහය රැඳිවර්ෂා මල් කැකුළියජනමත පිටුවනිමිත්තෙනි දිවි දෙවැනිකොට සාමය සුරකින පොලිස් රණවිරුවෝගුවන් විදුලි නාලිකා 42ක් මුදල් උපයන්නේ කොහොමද?නව ලොවට ගැලපෙන දැනුමින් දරුවන් පිරිපුන් විය යුතුයිකම්කරු විනිශ්චය සභා ස්වර්ණ ජයන්තිය (1959 - 2009)හෙළ කවියට පණදුන් ටිබෙට් ජාතික එස්.මහින්ද හිමිනිදහස් ලංකාවේ ප‍්‍රථම අගමැති ඩී.ඇස් සේනායකනිර්මාංශ ආහාරයේ ආර්ථික වාසිශී‍්‍ර දළදා වහන්සේ වැඩ සිටි තැන්පියසේන ගමගේවසන්ත උලෙළට සැරසෙන පුංචි එංගලන්තයජලයට පිටරට මිලක් එන දවස ළඟයි145 වැනි පොලිස් වීර දිනය1864 වර්ෂයේ මැදින් මස 21 වන දින උදා අරුණළු සුන්දර කන්ද උඩරට රාජධානියේ මිහිකත සිප ගත්තේ සුපුරුදු ලෙස තවත් දවසක ආරම්භයක් සනිටුහන් කරමිනි. අවට පිහිටි තේ වතුයාය සිපගෙන ආ සුළඟ වන වදුලේ නිම්නා ද දුන් කුරුළු හඬ පහළ උතුවන්කන්ද මිටියාවත දෙසට රැගෙන ගියේ නිසල පරිසරය වඩාත් ගීතවත් කරමිනි. අළුයම වට පින්න ලා තණපත් මත වැතිර හිරු රැස් සමඟ සිනාසුණු මේ සුන්දර උදේ පින්නෙන් වැසුණු වන වදුලේ ඉතා සීරුවෙන් අඩි තබමින් ගමන් ගන්නා සෙබළ මුළකි.මැලේ සහ සිංහල යුද හමුදා මෙන් ම පොලිස් භටයන්ගේ ද සමන්විත වූ මේ සෙබළ මුළට නායකත්වය දෙනු ලැබුවේ කර්නල් ‘ලොයාන්’ නම් බි‍්‍රතාන්‍ය ජාතික සෙනෙවියා ය. පයට පෑගෙන අතු රිකිලි කැඩෙන ශබ්දය පවා නොඇසෙන ලෙස සීරුවෙන් ගමන් ගත් සෙබළ මුළෙහි ප‍්‍රධාන ඉලක්කය වී තිබුණේ සුදු පාලකයන්ට වසර කිහිපයක් පුරා හිසරදයක්ව පැවති මං පහරන හොරෙක් මෙන් ම රජයට එරෙහිව කැරලි ගසන කැරලිකරුවකු ලෙසත් ප‍්‍රකාශිත එහෙත් ස්වදේශික ගම්වැසියන්ට සහෘද හිතවතකු වූ ලංකාවේ රොබින් හුඩ් ලෙස විරුදාවලිය ලත් ‘සරදියෙල්’ ජීවග‍්‍රණයෙන් අත් අඩංගුවට ගැනීමයි.මේ වනවිට සරදියෙල් සහ ඔහුගේ සගයා වූ ‘මම්මලෙයි මරික්කාර්’ ප‍්‍රමුඛ කල්ලිය මහනුවර සහ කොළඹ අතර ගමන් ආරම්භ කර තිබූ අශ්ව කෝචිචිය තාවකාලිකව නවතා දමන්නට සමත් වූ අතර, මාවනැල්ල සහ අරනායක ප‍්‍රදේශයන් හි වතු අධිරාජ්‍යය පතුරුවමින් සිටි වතු පාලක සුද්දන් තම නිවාස වසා දමා වැඩි ආරක්ෂාව සහිත මහනුවර නගරයට සංක‍්‍රමණය වන තත්ත්වයක් උද්ගත විය. සරදියෙල් අත් අඩංගුවට ගැනීම සඳහා අරනායක ප‍්‍රදේශයේ සැරයන් ‘මහත්’ ගේ නායකත්වයෙන් යුත් පොලිස් ස්ථානයක් අලුතින් ස්ථාපිත කරන ලද අතර, මාවනැල්ල සහ හිඟුල පොලිස් ස්ථාන සඳහා ආයුධ සන්නද්ධ හමුදා අනුඛණ්ඩ අනුයුක්ත කිරීමෙන් ඒවා වඩාත් ශක්තිමත් කර පැවතුණි.1864 මාර්තු මස 21 වන දින උදේ 9.00 වනවිට කර්නල් ලොයාත් විසිත් අණ දෙනු ලැබූ හමුදා පොලිස් ඒකාබද්ධ බල ඇණි ඊට පෙර දින සරදියෙල් ගේ කල්ලියේ සගයකුව සිට පසුව ඔත්තුකරුවකු බවට පත් වූ ‘සිරිමලා’ විසින් සපයනු ලැබූ ඔත්තුවකට අනුව සරදියෙල් සැගවී සිටිතැයි සැක කෙරෙන නුවර කොළඹ මාර්ගයේ මාවනැල්ලට ආසන්නයේ පිහිටි ඬ;වසක් වට කර සිටි අතර, කණ්ඩායමේ සිටි පොලිස් භට පිරිසේ නායකත්වය දැරූ සැරයන් මහත් විසින් නිවසේ සැඟවී සිටි සරදියෙල්ට යටත් වන ලෙස නියෝග කරන ලදී. සැරයන් මහත් ගේ ගැඹුරු හඬ නිසල වා තලය පුරා පැතිර යද්දී එයට පිළිතුරු ලෙස නිවෙස තුළින් එල්ල වූයේ වෙඩි හඬකි.ප‍්‍රථම වෙඩි හඬ ආරක්ෂක බල මුළුව වික්ශිප්ත කර ආරක්ෂක ස්ථානයක් කරා තල්ලු කරන්නට සමත් වූ අතර, ඒ සමඟම නිවස තුළින් එල්ල වූ දෙවන වෙඩි හඬ සැරයන් මහත් අසල ම රැඳී සිටි පොලිස් කොස්තාපල් ‘සහාන්’ ගේ වම් ඇලපත පසා කරගෙන ගියේ වීරෝදාර පොලිස් භටයා ජීවිතක්ෂයට පත් කරමින් ශ‍්‍රී ලංකා පොලිස් ඉතිහාසයේ ‘රාජකාරියේ යෙදී සිටියදී’ ‘ වික‍්‍රමාන්විත ලෙස දිවි පිදූ ප‍්‍රථම පොලිස් නිලධාරියා’ යන ගෞරව නාමය පොලිස් කොස්තාපල් සහාන් වෙත පුද කරමින් ඓතිහාසික පොලිස් වීර භට නාමාවලිය ද ආරම්භ කරමිනි.ශ‍්‍රී ලංකාවේ පොලිස් සේවය ආරම්භ කිරීමේ ගෞරවය බි‍්‍රතාන්‍ය ජාතිකයින් සතුව පවතී. පුරා විද්‍යාත්මක සාක්ෂි අනුව කි‍්‍ර.පූ. 394 පණ්ඩුකාභය රජ සමයේ නගර ආරක්ෂක කටයුතු සඳහා ‘නගර ගුත්තික’ නම් තනතුරක් පැවති බව සඳහන් ව ඇත.1795 වර්ෂයේ ඉංගිරිසින් විසින් ලන්දේසින් පලවා හරිමින් ශ‍්‍රී ලංකාවේ බලය පිහිටුවා ගනු ලැබූ අතර, 1805 වන විට ඉංගිරිසින් විසින් ‘පොලිස් විදානේ’ තනතුර ආරම්භ කර කොළඹ කොටුව ආශ‍්‍රිතව මුර සංචාර සේවාවක් ලෙස පොලිස් සේවය මෙරට ස්ථාපිත කරන ලදී.1835 වන විට බටහිර වෙරළ තිරය ද ඊට සමගාමීව කෝපි සහ තේ වගා ව්‍යාප්තව පැවති නුවර සහ නුවරඑළිය නගර ආශ‍්‍රිතව ද පොලිස් ස්ථාන පිහිටුවීමෙන් පොලිස් සේවය ව්‍යාප්ත කර ඇත. 1805 සිට 1866 දක්වා කාලය ශ‍්‍රී ලංකාවේ පොලිස් සේවයේ අසංවිධානාත්මක යුගය ලෙස හැඳින්වෙන අතර, 1865 අංක 16 දරණ පොලිස් ආඥා පනත ආරම්භ කරමින් 1866 සැප්තැම්බර් මස 03 වන දින ශ‍්‍රී ලංකා පොලිස් සේවයේ දෙවන යුගය ලෙස සංවිධානාත්මක පොලිස් සේවය පිහිටුවීමේ ගෞරවය ද බි‍්‍රතාන්‍ය ජාතිකයින් විසින් ම උරුම කරගෙන ඇත.ලංකා රොබින් හුඩ් ලෙස ප‍්‍රසිද්ධ සරදියෙල් ගේ පියා ‘දීකිරි කෑවගේ අදායි අප්පු’ වූ අතර, ඔහු වයඹ පළාතේ හාල්දඬුවන ප‍්‍රදේශයේ සිට ගැල් කණ්ඩායමක් සමඟ උතුවන්කන්ද ප‍්‍රදේශයට ගොස් පිචෝහාමි නැමැති කාන්තාව සමඟ විවාහ වීමෙන් බින්න බැස්ස පහතරැටියකු විය.සරදියෙල් ගේ මිත්තණිය දෙවන ශ‍්‍රී වික‍්‍රම රාජසිංහ රජුගේ අන්තºපුර කාන්තාවක්ව සිට ඇති අතර, මේ හේතුවෙන් සරදියෙල්ට රාජකීය ජානමය සම්බන්ධයක් ද ආරූඪ කිරීමට ඉතිහාසය සමත්ව සිටී.මුලින් කොටුවේ හමුදා බැරැක්කයක සිවිල් සේවකයකුව සිට ඇති සරදියෙල් එහිදී ගිනි අවියක් සොරාගෙන උතුවන්කන්දට පැන ගොස් ඇති අතර, පසුව මනුෂ්‍ය ඝාතනයක් ;හ්තුවෙන් අත්අඩංගුවට ගෙන දැඩි ආරක්ෂක රැකවල් මත කොළඹට ගෙන එමින් සිටියදී අඹේපුස්ස ප‍්‍රදේශයේ දී රැකවලුන් ගේ අත්අඩංගුවෙන් පැන ගොස් නැවත සිය රාජධානිය වූ උතුවන්කන්ද ප‍්‍රදේශයට පැමිණ මරණ මංචකය දක්වා ඔහු සමඟ රැඳී සිටි මම්මලේ මරික්කාර් කල්ලිය සමඟ එක්ව බි‍්‍රතාන්‍ය පාලකයින්ට එරෙහිව සිය ප‍්‍රචණ්ඩකාරී කටයුතු ව්‍යාප්ත කර ඇත. සරදියෙල් ගේ ප‍්‍රහාරයන්ට නිරතුරුවම ලක් වූයේ බි‍්‍රතාන්‍ය ජාතිකයන් සහ ඔවුනට වන්දිභට්ටකම් කර ස්වදේශී ප‍්‍රභූවරුන්ට වන අතර, ඔවුන්ගේ කොල්ලකන වස්තුව ස්වදේශීය ගම්වැසියන් අතර බෙදා දීමෙන් සරදියෙල් ගම්වැසියන් ගේ සැබෑ වීරයකු බවට පත්ව සිටියේ ය.1818 වේල්ලස්ස සහ 1848 මාතලේ කැරලි හේතුවෙන් හෙම්බත්ව සිටි බි‍්‍රතාන්‍ය පාලකයින් සරදියෙල් ගේ කි‍්‍රයා කලාපය හේතුවෙන් වඩාත් කලබල වී සිටි අතර, සරදියෙල් ගේ කි‍්‍රයා කලාපය ලත් තැනම ලොප් කර නැවත කැරැල්ලක් ඇති වීමට ඇති ඉඩකඩ අවම කිරීම බි‍්‍රතාන්‍යයන්ගේ පරමාර්ථය විය. එම බලාපොරොත්තු මල්පල ගන්වමින් 1961 මාර්තු මස 21 වන දින සරදියෙල් සහ මම්මලේ මරික්කාර් ජීවග‍්‍රහණයෙන් අත් අඩංගුවට ගැනීමට බි‍්‍රතාන්‍ය ජාතිකයින්ට හැකි වූ අතර, මෙම ගැටුමේ දී මියගිය සහාන් රාජකාරියේ යෙදී සිටියදී වික‍්‍රමාන්විතව දිවි පිදූ පොලිස් භටයා ලෙස ඉතිහාසයට එක් වූයේ සෑම වසරකම මාර්තු මස 21 වන දින පොලිස් වීර දිනය ලෙස සටහන් කරමිනි.සහාන්ගෙන් ආරම්භ වූ පොලිස් වීර භට නාමාවලියට අද දින වනවිට වීරවරයන් සහ වීරවරියන් 3143 එක්ව සිටී.1864 සිට 1971 දක්වා වූ වසර 117 ක කාලයක් පොලිස් නිලධාරීන් 65 දෙනකු සිය රාජකාරිය වික‍්‍රමාන්විතව ඉටු කිරීමේදී දිවි පුදා ඇත. 1971 අසාර්ථක කැරැල්ල හේතුවෙන් පොලිස් නිලධාරීන් 39 දෙනෙකු වීර භට නාමාවලියට එක්ව ඇති අතර, 1988, 1989 දෙවන අසාර්ථක කැරැල්ල හේතුවෙන් පොලිස් නිලධාරීන් 354 දෙනෙකු සහ පොලිස් නිලධාරිණියන් 04 දෙනකු මවුබිම වෙනුවෙන් දිවි පිදීමේ වීරත්වයට පත්ව ඇත. දශක 04 ට ආසන්න කාලයක් පුරා ශ‍්‍රී ලංකාව වෙලාගත් එල්.ටී.ටී.ඊ. ත‍්‍රස්තවාදී ක‍්‍රියා හේතුවෙන් දැයට අහිමි වූ පොලිස් විරුවන් ගේ සංඛ්‍යාව 2583 ක් වන අතර, මෙම සංඛ්‍යාවට වීරවරියන් 11 දෙනෙකු ඇතුළත්ව සිටීම වීරත්වය ස්තී‍්‍ර පුරුෂ භේදයකින් තොරව සිදුවන උත්තරීතර කි‍්‍රයාවක් බව අපට මනාව පසක් කරවයි. මෙම අවස්ථාවන්ට අමතරව දරුණු අපරාධකරුවන් අත්අඩංගුවට ගැනීම් සහ ස්වාභාවික විපත් වලින් සහෝදර ජනතාව බේරා ගැනීමේ දී දිවි පුදා ඇති පොලිස් නිලධාරීන් සංඛ්‍යාව 67 කි.දෙමළ ත‍්‍රස්තවාදී කි‍්‍රයා හේතුවෙන් මුලින් ම දිවිපිදූ නිලධාරියා වශයෙන් 1977 පෙබරවාරි මස 14 වන දින කන්කසන්තුරේදී ත‍්‍රස්තවාදී ප‍්‍රහාරයකට ලක්වූ පොලිස් කොස්තාපල් 3164 කරුණානිධි ගේ නම වීර භට නාමාවලියට එක්ව ඇති අතර, පරීක්ෂක ශ්‍රේණිය නියෝජනය කරමින් ෂක‍්‍රමාන්විත ලෙස දිවි පුදා ඇති නිලධාරියා ලෙස සඳහන්ව ඇත්තේ, 1917 පෙබරවාරි මස 17 වන දින හොරණ දී අපරාධකරුවකු අත්අඩංගුවට ගැනීමට යාමේදී ප‍්‍රහාරයකට ලක්ව ජීවිතක්ෂයට පත් වූ උප පොලිස් පරීක්ෂක පී.එල්. දිසානායකයි.ජ්‍යෙෂ්ඨ රාජ්‍ය නිවේදිත නිලධාරියකු ලෙස මුලින් ම වීර භට නාමාවලියට එක්ව ඇත්තේ, 1984 අගෝස්තු මස 05 වන දින කන්කසන්තුරේ දී ත‍්‍රස්තවාදී ප‍්‍රහාරයකට ලක්ව මිය ගිය සහකාර පොලිස් අධිකාරි, එස්.ඩබ්. ජයසුන්දර වන අතර, විහාර මහාදේවි පරපුරේ පුරුකක් ලෙස 1989 ජූලි මස 16 වන දින මහනුවර දී ත‍්‍රස්තවාදී ප‍්‍රහාරයකට ලක්ව මිය ගිය කාන්තා පොලිස් කොස්තාපල් 244 පී.එම්. යසෝ මැණිකේ ගේ නම වීර භට නාමාවලියට එක්ව ඇත.පොලිස් නිලධාරීන්ගේ කි‍්‍රයා කලාප සමහර අවස්ථා වල දී සමාජය වෙතින් දැඩි ලෙස විවේචනයට ලක් වීම සිදුවේ. එහෙත් ඒ කිසිදු විවේචකයකු තම සහෝදර ජනතාවගේ සාමය හා සුරක්ෂිතභාවය මුල් කොට මෙතරම් පොලිස් නිලධාරීන් සංඛ්‍යාවක් ජීවිතක්ෂයට පත්ව සිටින බව කිසිදා නොසිතන බව නිසැකය. යමකුට තවත් සහෝදර පුරවැසියෙකු වෙනුවෙන් කළ හැකි උතුම්ම පරිත්‍යාගය ජීවිත පරිත්‍යාගයයි. එම ජීවිත පරිත්‍යාගය කරනු ලබන පුද්ගලයා එම උතුම් අරමුණ හේතුවෙන් ප‍්‍රතිලාභ ලබන්නා නිසැකවම නොදැන සිදු කරන පරිත්‍යාගය වඩාත් අර්ථවත් වේ.පොලිස් වීර භට නාමාවලියේ සඳහන් සෑම වීරවරයකු සහ වීරවරියක් ම එලෙස සිය පෞද්ගලික පැතුම් ප‍්‍රාර්ථනා සියල්ල සහෝදර පුරවැසියන්ගේ සාමය හා සුරක්ෂිතභාවය වෙනුවෙන් කැප කරමින් දිවි පිදූ වචනයේ පරිසමාප්ත අර්ථයෙන් ම සැබෑ විරුවන් වන්නේ ඒ හේතුවෙනි.වර්තමාන පොලිස්පති ජයන්ත වික‍්‍රමරත්න මහතාගේ මෙහෙයවීමෙන් 2009 වසරේ 145 වන පොලිස් වීර දිනය වඩාත් උත්කර්ෂවත් සහ අර්ථවත් ලෙස දිවයින පුරා පැවැත්වීමට පියවර ගෙන තිබුණි.යාපනය, ති‍්‍රකුණාමලය සහ මන්නාරම වැනි මෙහෙයුම් කලාප ඇතුළු දිවයිනේ පොලිස් කොට්ඨාස 36 ක් මුළුල්ලේ එකම වැඩ සටහනකට යටත්ව පැවැත්වෙන මෙවර උත්සවය සඳහා දිවි පිදූ විරුවන්ගේ ඥාතීන්ට ප‍්‍රධාන ආරාධිතයින් ලෙස ඇරයුම් කර ඔවුන් ගේ කර්තව්‍ය ඇගයීමට ලක් කිරීමට කි‍්‍රයා කැරිණි.තම පියාගේ, මවගේ, සොහොයුරාගේ, සොහොයුරියගේ, දියණියගේ හෝ පුතාගේ වික‍්‍රමාන්විත බව ඇගයනු අනගිභවනය මොහොත ඔවුන් ගේ නෙතට කඳුලක් එක්වූවාට සැක නැත. මීට වසර 23 ට ප‍්‍රථම 1986 වර්ෂයේ ති‍්‍රකුණාමල ඓතිහාසික සේරුවාවිල පුදබිම ආශ‍්‍රිතව මහවැලි නිම්නයේ දී තම තුරුණු දිවිය වෙඩි හඩින් පිරුණු වා තලයට මුසු කළ වීර පොලිස් නිලධාරියකු ගේ සටහන් පොතක අක‍්‍රමවත් ලෙස සටහන්ව තිබූ කවි පද වැල් කිහිපයක් සටහන් කිරීම උචිත යයි හඟිමි.  රුදු යුද ගිනි නිවී ලක්මව සැතපේවාභීතියේ කළු වලා දෙරණින් දුරුවේවාසාමයේ සුදු නෙළුම් මල් හෙට පිබිදේවාමතු භවයේදිත් සෙබළකු වී ඉපදේවාඒ උතුම් ප‍්‍රාර්ථනය වසර 23 ට පසු මල්ඵල ගැන්වීමෙන් සාමයේ අරුණළු දකින ඉමකට අද අපි සම්ප‍්‍රාප්තව සිටිමු.ඒ සම්ප‍්‍රාප්තිය සිදු වූයේ ඔවුන්ගේ හෙට දවස අප ගේ අද දවස වෙනුවෙන් කැප කළ සැබෑ වීර දූ පුතුන් ගේ ලෙයින් දහඩියෙන් ගොඩ නැගුණ කටුක මාවතක් ඔස්සේ ඒ මාවතේ ඉදිරියටම ගොස් සැබෑ සාමයේ අරුණළු දකින හෙට දිනයේ නැඟෙන නව ලොවෙහි ද ඒ විරුවන්ගේ කාර්යය සැබෑම වීර කාව්‍යයක් ලෙස සනිටුහන් වනවා නිසැකය.“සාමයේ සුරක්ෂිතභාවය වෙනුවෙන් දිවි පිදූ විරුවනි ඔබ නැවත අප අතරම ඉපදේවා.”ප‍්‍රියන්ත ජයකොඩි පොලිස් අධිකාරි පොලිස් ක්ෂේත‍්‍ර බලකා මූලස්ථානය</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=af0903226</link>
    <topic>ගුවන් විදුලි නාලිකා 42ක් මුදල් උපයන්නේ කොහොමද?</topic>
    <author>ආරියදාස පීරිස්</author>
    <content>යුද්ධය දිනා අවසානයි ආර්ථික අභියෝග ජය ගැනුම නියතයිදළදා වහන්සේ වැඩම වීමෙන් ඔපවත් වූ අපේ සමාජයවඳු දළදා හිමි තෙමහල් පහය රැඳිවර්ෂා මල් කැකුළියජනමත පිටුවනිමිත්තෙනි දිවි දෙවැනිකොට සාමය සුරකින පොලිස් රණවිරුවෝගුවන් විදුලි නාලිකා 42ක් මුදල් උපයන්නේ කොහොමද?නව ලොවට ගැලපෙන දැනුමින් දරුවන් පිරිපුන් විය යුතුයිකම්කරු විනිශ්චය සභා ස්වර්ණ ජයන්තිය (1959 - 2009)හෙළ කවියට පණදුන් ටිබෙට් ජාතික එස්.මහින්ද හිමිනිදහස් ලංකාවේ ප‍්‍රථම අගමැති ඩී.ඇස් සේනායකනිර්මාංශ ආහාරයේ ආර්ථික වාසිශී‍්‍ර දළදා වහන්සේ වැඩ සිටි තැන්පියසේන ගමගේවසන්ත උලෙළට සැරසෙන පුංචි එංගලන්තයජලයට පිටරට මිලක් එන දවස ළඟයිශ‍්‍රී ලංකාවේ ප‍්‍රබලතම ශ‍්‍රව්‍ය මාධ්‍ය වනුයේ ගුවන් විදුලියයි. දැනට ගුවන් විදුලි නාළිකා 42 ක් කි‍්‍රයාත්මක වේ. රාජ්‍ය ගුවන් විදුලි නාලිකා - සිංහල 9 ක් ද, දෙමළ භාෂාවෙන් නාළිකා 4 ක් ද, ඉංග‍්‍රීසි 1 ක්ද, පෞද්ගලික ගුවන් විදුලි නාළිකා සිංහල 18 ක් ද, දෙමළ 4ක් සහ ඉංග‍්‍රීසි 6 වශයෙන් ප‍්‍රචාරය වේ.ගුවන් විදුලි නාළිකා ඔස්සේ කෙරෙන ගුවන් විදුලි ප‍්‍රචාරණයේ දී පොදුවේ මුළු මහත් ජනතාවගේත්, අප‍්‍රමාණ ශ‍්‍රාවකයින්ගේත්, ජීවනාලිය බඳු සේවාදායකයින්ගේත්, සදාචාරාත්මක ගුණවගාව හා අයිතීන් ප‍්‍රතිෂ්ඨාපනය කිරීම සඳහා වරින් වර ප‍්‍රකාශයට පත් කරනු ලැබූ නීති රීති සම්බන්ධව මෙම නාලිකාවන්ට කොයිතරම් දැනුමක් ඇත්දැයි ප‍්‍රශ්නයකි.ඉහත සඳහන් නාළිකා 42න් රජය සම්බන්ධ නාලිකා එකක් හෝ දෙකක් හැරෙන්නට අනිකුත් සියලුම ගුවන් විදුලි නාලිකා යැපෙන්නේ ලැබෙන දැන්වීම් නිසා එම නාලිකා වෙළෙඳ නාලිකාවන් වශයෙන් හැඳින්වීමට මා කැමතිය.තම පැවැත්ම සඳහා හුදෙක් දැන්වීම් මාර්ගයෙන් මුදල් ලබාගන්නා ගුවන් විදුලි නාලිකා “දැන්වීම්” පිළිබඳ නියමයන් හරි හැටි පිළිපදිනවාද නැතහොත් මේ නියමයන් ගැන යම්කිසි අවබෝධයක් තිබේද යන්න විමසා බැලිය යුතුය. මේ වකවානුවේ බොහෝ නාළිකාවලට සවන්දෙන බහුතරයේ මතය එසේ නොවන බව තහවුරු වී ඇත.නීත්‍යානුකූලභාවය, පවිත‍්‍රත්වය, අවංකභාවය හා සත්‍යවාදීභාවය යනාදී සිද්ධාන්ත ගුවන් විදුලි ප‍්‍රචාරයේදී ඉතා වැදගත් කොට සලකනු ලබන බැවින් ප‍්‍රචාරක කටයුතු වල ඉහළ මට්ටමක් පවත්වාගැනීම අත්‍යවශ්‍ය වේ. එම සිද්ධාන්තයේ පිහිටා පහත දැක්වෙන ඕනෑම කරුණක් ඇතුළත් වන පටිගත කරන ලද හෝ සජීවී ඕනෑම පිටපතක්, සම්බන්ධතා මැදිරි ‘පිටපතක් හෝ වැඩසටහනක් ප‍්‍රචාරය නොකළ යුතු බව මුල්ම නිගමනයයි.අශිෂ්ට, අශෝභන විහිළු හෝ සිංදු, දිවුරුම්, සංවර හැඟීම් කෙලෙසන ප‍්‍රකාශ හෝ, මනා රසවින්දනය පළුදු කරන හෝ, ශිෂ්ටභාවය කෙලෙසන හෝ, ජනතා සිතුම් පැතුම් කුපිත කරවන්නා වූ දේවල්.ගෞරව සම්ප‍්‍රයුක්තව හෝ සම්මත ශාස්තී‍්‍රය කෘතියක කොටසක් වශයෙන් යොදාගනු ලබන අවස්ථාවලදී හැර දෙවි දේවතාවුන්ගේ නම් යොදා ගැනීම හෝ, ආගමික විශ්වාසයන්ට පටහැනි ප‍්‍රකාශයක් හෝ දේශපාලන මතිමතාන්තර සමාජයීය ගති ලක්ෂණ හෝ කිසියම් ජනකොට්ඨාසයකගේ සංවේදී හැඟීම් පළුදු කරන ප‍්‍රකාශයන්.පුද්ගලයකු අපකීර්තියට පත් කෙරෙන හෝ, ගුණදොස් විවේචනය කෙරෙන හෝ උපහාසයට ලක් කෙරෙන හෝ දැන්වීම් ප‍්‍රචාරයට අවැඩදායක ප‍්‍රකාශ.ශ‍්‍රී ලංකා නීති හා අණපනත් හෝ, මහජන ආරක්ෂාව පිළිබඳ පොදු සම්මුතියක් කෙරෙන හෝ උල්ලංඝනය කෙරෙන ප‍්‍රකාශ හෝ, මහජන විශ්වාසය විනාශ කිරීමට තුඩු දෙන හෝ, අනාරක්ෂාව පිළිබඳ හැඟීම් ජනිත කරවන ප‍්‍රකාශයන්.ඕනෑම විදේශීය රටක ජනතාව ප‍්‍රකෝප කරවන ප‍්‍රකාශයක් හෝ, ප‍්‍රජාතන්ත‍්‍රවාදී ආයතන හෝ ආණ්ඩුක‍්‍රම පිළිබඳ මත භේදයන්ට තුඩු දෙන කරුණු ඇතුළත් ප‍්‍රකාශ.මිථ්‍යා විශ්වාසයන්හි එල්බ සිටින්නන්ගෙන් අනිසි ප‍්‍රයෝජන ගන්නා බවට පැහැදිලි වන ප‍්‍රකාශ.සුබ සරණ සේවා, මිතුරු සමාජ හා දෛවඥ සේවා හා සමාන සේවාවන්, හෝ බලය නොලද රැකියා ආයතන, ඔට්ටු ඇල්ලීම, දුම්වැටි හා මත්පැන් සම්බන්ධ ප‍්‍රකාශ.තහවුරු කිරීමට නොහැකි විශේෂ හිමිකම් හෝ, සාවද්‍ය හෝ ප‍්‍රශ්න මතුවිය හැකි ප‍්‍රකාශ හෝ, කරුණු විකෘති කොට දක්වන ප‍්‍රකාශ.මුලා කරන්නා වූ මිල ගණන්, මිල අඩු කිරීම් හෝ සංසන්දනයන් කරන්නාවූ ප‍්‍රකාශ.සේවාදායකයාගේ භාණ්ඩවලට බාහිර භාණ්ඩ, වෘත්තීන් හෝ ආයතන පිළිබඳව විවේචනාත්මක කරුණු ඇතුළත් ප‍්‍රකාශ.අවශේෂ නිෂ්පාදන ද්‍රව්‍ය, සේවාවන් හෝ, ආයතනවලට අසාධාරණ ලෙස පහර එල්ල කරන්නා වූ ප‍්‍රකාශ. (කිසියම් භාණ්ඩයකට වැඩි තත්ත්වයක් ලබාගැනීම පිණිස සෙසු භාණ්ඩ හෝ සේවාවන් සමඟ කෙරෙන සංසන්දනයන් පවිත‍්‍ර චේතනාවෙන් කළ යුතු වන අතර, එය ඔප්පු කිරීමට ද හැකි විය යුතු අතර කිසිසේත් මුළා නොකරන්නා වූ ප‍්‍රකාශයක් විය යුතුය.)බටහිර ඖෂධ කමිටුව හෝ ආයුර්වේද යෝග සංග‍්‍රහ කමිටුව හෝ, වෙනත් පිළිගත් වෛද්‍ය සංවිධානයක් මඟින් අනුමත නොකරන ලද වෛද්‍ය කර්මයට අදාළ නිෂ්පාදන හා සේවා ඇතුළත් ප‍්‍රකාශ.නීති විරෝධී ප‍්‍රතිකර්ම හෝ, භාණ්ඩ හෝ, නීති විරෝධී ලෙස අලෙවි කරන ද්‍රව්‍ය හෝ, කිසියම් රෝගාබාධයක් නිට්ටාවට සුව කරන බවට පිළිගත් වෛද්‍යවරයෙකුගේ අවධානයට ලක්විය යුතු කිසියම් අසාධ්‍ය රෝගයක් සඳහා නියම කෙරෙන ඖෂධ හෝ ප‍්‍රතිකාර ක‍්‍රම ඇතුළත් ප‍්‍රකාශ.කිසියම් නිලයකට තහනම් වන්නා වූ හෝ නොගැලපෙන්නා වූ හෝ පහරවදින්නා වූ හෝ අවමන් කරන්නා වූ ප‍්‍රකාශ.නාට්‍යානුසාරයෙන් ඉදිරිපත් කෙරෙන ව්‍යාජ “සහතික ප‍්‍රකාශ” හෝ, ප‍්‍රවීණ පුද්ගලයකුගේ අදහස් හෝ, පළපුරුද්ද හුවා නොදක්වන “සහතික ප‍්‍රකාශ” ඇතුළත් දැන්වීම් හෝ, නිර්නාමික සහතික ප‍්‍රකාශ ඇතුළත් දැන්වීම්.අනිසි වාක්‍ය ඛණ්ඩයක් ඇතුළත් අයෝග්‍ය ඉදිරිපත් කිරීමේ විලාශයෙන් කියවනු ලබන අතිශයෝක්තියට මුල්තැන ලැබෙන දැන්වීම්. උදා: වශයෙන් කිසියම් ප‍්‍රාතිහාර්යයක් පාන අන්දමේ දැන්වීම්.ඖෂධ, ප‍්‍රතිකාර ක‍්‍රම හා වෛද්‍ය උපකරණ පිළිබඳව තෑගි තරගයකට හෝ, එවැනි වැඩ පිළිවෙළකට අසන්නන් පොළඹවන්නාවූ දැන්වීම්.නීතිමය අවශ්‍යතා සපුරාලමින් පිළිගත් ව්‍යාපාර ආයතන මඟින් හැර සෙසු ආයතනයන් සම්බන්ධයෙන් ආදායම් බදු, බදු සහන, ණය සඳහා පොලී අනුපාත, ණය හෝ උකස් පිළිබඳව සඳහන් වන දැන්වීම්.වෙළෙඳ භාණ්ඩවලට ප‍්‍රචාරයක් දීම පිණිස සෙසු පුද්ගලයකුගේ කටහඬ අනුකරණය කෙරෙන දැන්වීම්, විදේශ රැකියා නියුක්ති කාර්යාංශයෙන් අනුමත නොකරන ලද දැන්වීම්.සත්‍යයට හා භාණ්ඩයේ අව්‍යාජ ස්වභාවයට පිටුපා හෝ, එය කිසියම් ප‍්‍රයෝජනයක් සඳහා වංක ලෙස නිර්දේශ කෙරෙන දැන්වීම්.කිසියම් වෘත්තියක් හෝ, විෂය මාලාවක්, පාඨමාලාවක් හදාරා අවසන් වූ විට රැකියා ලබාදෙන බවට පොරොන්දු වන හෝ, එවැනි දෑ අතිශයෝක්තියෙන් දක්වන්නා වූ හෝ, පිළිගැනීමක් නොමැති උපාධි, ඩිප්ලෝමා හෝ සුදුසුකම් පිරිනමන්නා වූ දැන්වීම්.ශ‍්‍රාවක පිරිස මුලා කරවන්නා වූ හෝ, අවහිරයට පත් කරවන්නා වූ හෝ සිත් තැවුලකට ලක්කරන්නා වූ හෝ කිසියම් ආකාරයක මතභේදයක් ඇති කරන්නා වූ හෝ දැන්වීම්, පහත දැක්වෙන ශබ්ද ප‍්‍රයෝග අඩංගු වන කිසිදු දැන්වීමක් හෝ නිවේදනයක් ප‍්‍රචාරයට භාර නොගත යුතුයි.වෙඩි ශබ්ද හෝ රයිපෙල් තුවක්කු ශබ්ද, සයිරන් නළා ශබ්ද, බෝම්බ පිපිරීමේ ශබ්ද, මර ලතෝනි, කොක් හඬලා සිනාසීම, ගිලන් රථ නළා ශබ්ද, වෙඩි බෙහෙත් පුපුරන ශබ්ද, කිසිදු දැන්වීමක් හෝ නිවේදනයක් පහත දැක්වෙන ආකාරයට ඉදිරිපත් නොකළ යුතුය. “තව ස්වල්ප වේලාවකින් වැදගත් නිවේදනයක් බලාපොරොත්තු වන්න” “කරුණාකර සවන්දෙන්න” හා ඒ සමාන වගන්ති.ඉහත සඳහන් වාක්‍ය ඛණ්ඩ ජාතික වශයෙන් වැදගත් වන නිවේදනවලදී ජනතාවගේ අවධානය යොමු කිරීම සඳහා ශ‍්‍රී ලංකා ගුවන් විදුලි සංස්ථාවට පමණක් සීමාවනු ඇත.වෙළෙඳ දැන්වීම් වලට මම., මා., යනුවෙන් ප‍්‍රථම පුරුෂ ඒක වචන යොදා ගැනීමෙන් නිවේදකයා සේවාදායකයාගේ වෙළෙඳ නියෝ්ජිතයෙක් වන බවට හැඟීමක් ඇති වන හෙයින් එවැනි යෙදුම් වෙළෙඳ දැන්වීම්වලට ඇතුළත් නොකළ යුතුය.තවද, නිවේදකයකුට මම, මා යන ප‍්‍රථම පුරුෂ ඒක වචනය පාවිච්චි කරමින් වෙළෙඳ දැන්වීමක් සඳහා සහතික ප‍්‍රකාශයක් කිරීමට අවසර නොලැබේ. කෙසේ වෙතත්, නාට්‍යානුසාරයෙන් ඉදිරිපත් කෙරෙන දැන්වීමක චරිතයක් රඟදැක්වීමේදී පමණක් මම, මා යනුවෙන් යොදා ගැනීමට අවසර ලැබේ.අපේ සිංහල සාහිත්‍යය, භාෂාව, උච්චාරණය, ඉදිරිපත් කිරීම, ආදී නිවේදක ගුණාංග අභාවයට යන මෙවන් මොහොතක සදාචාරාත්මක ගුවන් විදුලි නාළිකා බිහි කිරීම සඳහා දැන්වත් වගකිව යුතු අංශ කි‍්‍රයාත්මක වී නීතිය නියම වශයෙන් පිළිපදින්නේදැයි අවධානයෙන් සිටීම අනාගත පරපුරට සංස්කෘතික දායාදයක් වනු ඇත.ආරියදාස පීරිස්</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=af0903227</link>
    <topic>නව ලොවට ගැලපෙන දැනුමින් දරුවන් පිරිපුන් විය යුතුයි</topic>
    <author/>
    <content>යුද්ධය දිනා අවසානයි ආර්ථික අභියෝග ජය ගැනුම නියතයිදළදා වහන්සේ වැඩම වීමෙන් ඔපවත් වූ අපේ සමාජයවඳු දළදා හිමි තෙමහල් පහය රැඳිවර්ෂා මල් කැකුළියජනමත පිටුවනිමිත්තෙනි දිවි දෙවැනිකොට සාමය සුරකින පොලිස් රණවිරුවෝගුවන් විදුලි නාලිකා 42ක් මුදල් උපයන්නේ කොහොමද?නව ලොවට ගැලපෙන දැනුමින් දරුවන් පිරිපුන් විය යුතුයිකම්කරු විනිශ්චය සභා ස්වර්ණ ජයන්තිය (1959 - 2009)හෙළ කවියට පණදුන් ටිබෙට් ජාතික එස්.මහින්ද හිමිනිදහස් ලංකාවේ ප‍්‍රථම අගමැති ඩී.ඇස් සේනායකනිර්මාංශ ආහාරයේ ආර්ථික වාසිශී‍්‍ර දළදා වහන්සේ වැඩ සිටි තැන්පියසේන ගමගේවසන්ත උලෙළට සැරසෙන පුංචි එංගලන්තයජලයට පිටරට මිලක් එන දවස ළඟයිඅපේ අධ්‍යාපන ක‍්‍රමය මඟින් දරුවන්ට වර්තමානයට උචිත දැනුම ලබාදිය යුතුයි. නූතන තාක්ෂණය, පරිගණක විද්‍යාව, ගණිතය සහ ජාත්‍යන්තර භාෂා අධ්‍යනය කිරීමට ඔවුනට මනා අවකාශයක් ලැබිය යුතුය. නූතන ලෝකය හා නූතන විද්‍යා පිළිබඳ මනා දැනුමකින් තොරව ඔවුනට ශක්තිමත්ව සමාජයට මුහුණ දිය නොහැකිය. එසේම අද නව දැනුම ලබා ගැනීමට ඉංගිරිසි වැනි භාෂාවක අවශ්‍යතාව තදින්ම දැනේ. මේ නිසා එම භාෂා මැනැවින් අධ්‍යයනය කිරීමට දූ දරුවන් අවශ්‍ය පසුබිම තිබිය යුතුය. රජයේ වෑයම අපේ දරුවන්ට නව ලොවට ගැලපෙන අධ්‍යාපනයක් ලබා දීමයි.සාහිත්‍ය දැනුමනවීන තාක්ෂණය නවීන විද්‍යා ඉගෙන ගන්නවා සේම අපේ සාහිත්‍ය හා ඉතිහාසය ගැන ද ඉගෙනීමට යොමුවිය යුතුය. අපේ මුතුන් මිත්තන් පිළිබඳව, රජ දරුවන් තැනු ලොව මවිත කරවන නිර්මාණ පිළිබඳව හොඳ වැටහීමක් දරුවන්ට තිබිය යුතුය. එසේම අපේ පැරැණි පොත පත ඔවුන් පරිශීලනය කිරීම බෙහෙවින් වටී.අමාවතුර, බුත්සරණ, සුභාෂිතය, ගුත්තිල කාව්‍ය, සකස්කඩ, සැලළිහිණි සන්දේශය, යනාදි පැරැණි පොත් නිසි අධ්‍යනයකට බඳුන් විය යුතුය. පැරණි කියමනක් ද මෙහිදී මතක් වේ. එනම් “සකස්කඩ නොකී කට උඹේ කට හුඹස් කට” යන කියමනයි. ඉන් ගම්‍ය වනුයේ මේවා අධ්‍යනය කිරීමේ ඇති වැදගත්කමයි.ගැඹුරු හරයක් ජනිත කරවන කවි අපේ පැරණි සාහිත්‍ය පොත පතේ අනන්ත දැකිය හැකිය. මේවා කියවීමට, රස විඳීමට අපේ දරුවන් යොමු කරවීම දෙමාපියන්ගෙත්, ගුරුවරුන්ගේත්, වැඩිහිටියන්ගේත් විශාල යුතුකමකි.දැනුම, ආකල්ප, කුසලතාවන්ගෙන් හෙබි පරපුරක් අනාගතයට දායාද කිරීම අපේ මහඟු වගකීමකි. සෞඛ්‍යය සම්පන්න පරපුරක් දැනුමින්, කුසලතාවෙන් හා යහපත් ගතිගුණ වලින් සමන්විත වන විට රටක් සංවර්ධනය කිරීමට පහසු වේ. කොපමණ උගත්කම හා දක්ෂකම තිබුණත් ගුණධර්ම පෝෂණයක් නැත්නම් ප‍්‍රතිඵලයක් නොමැත.දැනුම හා දක්ෂකමට සමගාමීව ගුණ යහපත්කම තිබෙන විට සමාජයක් අගතිය කරා යන්නේ නැත. මේ බව අප හොඳින් අවධාරණය කර ගත යුතුය. පන්සිල් පද පහ රකින සමාජයක් තිබෙන විට ඒ සමාජය සෞම්‍ය සමාජයක් වේ. ජනතාව ඒ සමාජයේ ජීවත් වන්නේ තෘප්තිමත් භාවයකිනුයි. මේ නිසා අසහනයෙන් හා අතෘප්තියෙන් ජීවත් වන සමාජයක් වෙනුවට අප අපේක්ෂා කළ යුත්තේ තෘප්තිමත්ව සාමකාමීව ජීවත්විය හැකි සමාජයකි.ගුරුවරුන්ගේ කාර්යයදරුවන් යහමඟට යොමු කිරීමේදී ගුරුවරුන් සතු කාර්ය භාරය අති විශාලය. ඔවුන්ට හරි වැරැද්ද තේරුම් කරදීම, යහපත් සිතුවිලි ඇති කිරීම, හොඳ චර්යා රටාවන් වෙතට යොමු කිරීම, නිසි ජීවිත ඉලක්ක ඔස්සේ ගමන් කරවීම වැනි කාර්යයන් වලදී ගුරු භූමිකාව සතු වගකීම විශාලයි.එම භූමිකාව ඉටු කිරීම සඳහා ගුරුවරු විශාල වෙර විරියක් දරති. ඒ සම්බන්ධව ඔවුනට අපගේ ගෞරවය හිමි විය යුතුයි. කුමන විවේචන එල්ල වුවද ගුරුවරුන් කරන කාර්යභාරය අවතක්සේරු නොකළ යුතුය.ගුරුවරු, මවුපියන්, පාසල් ප‍්‍රධානීන් යන ති‍්‍රත්වය තෘප්තිමත් වන අධ්‍යාපනයක් තිබිය යුතුය. එසේ වන විට අධ්‍යාපනය සම්බන්ධව බරපතළ ගැටලු මතු වන්නේ නැත. රටක් සංවර්ධනය කරා යන ගමනේදී අධ්‍යාපනයෙන් අතිමහත් කාර්යයක් ඉටු වන බව කිව යුතුය. අ.පො.ස. සාමාන්‍ය පෙළ හෝ උසස් පෙළ විභාග වලින් අසමත් වන ප‍්‍රතිශතය වෘත්තිය පුහුණුවීම් සඳහා විධිමත්ව යොමු කිරීම සිදු විය යුතු අතර රැකියා තිබෙන ක්ෂේත‍්‍රවල පුහුණුවීම් ලබා දීමට අප උනන්දු විය යුතුය. අධ්‍යාපන සුදුසුකමක් සමග වෘත්තිය පුහුණුව ද තිබේ නම් අපේ තරුණ තරුණියන්ට සුදුසු රැකියාවක් සොයා ගැනීමේ ඉඩකඩ බහුලය.පාසල් වලින් හා උසස් අධ්‍යාපන ආයතන වලින් පිටවන පිරිස් සඳහා රැකියා ලබා දීම බලවත් අභියෝගයක් වන අතර ඒ සඳහා රටේ විවිධ කෘෂිකාර්මික මෙන්ම විවිධ සංවර්ධන ව්‍යාපෘති වැඩියෙන් ඇති කළ යුතුය. ස්වයං රැකියා කෙරෙහි වැඩිපුර යොමු වීම ද සිදුවිය යුත්තකි. තමන්ගේම නිර්මාණ හා අදහස් මත විවිධ නව නිපදවීම් කෙරේ අපේ දූ දරුවන් යොමුවීම ද අවශ්‍ය වේ. දියුණුව කරා යන රටකට එය ප‍්‍රබල අවශ්‍යතාවයකි.අපේ රට දියුණු රාජ්‍යයක් ලෙසින් නැගී සිටින්නට හැකි වන්නේ කැපවීමෙන්, අධිෂ්ඨානශීලීව අවංකව වැඩ කිරීමෙනි. තමාගේ කටයුත්ත නිවැරැදිව නිසි කලට වේලාවට ඉටු කිරීමෙන් රටක ගමන වේගවත් කළ හැකිය. ස්වකීය වැඩ කොටස්, වගකීම්, යුතුකම් පැහැර හැරීමෙන් රටක් ඉදිරියට ගෙන යාම අසීරුය. කම්මැලි නොවී කඩිසරව අවංකව කටයුතු කරන්නට මල් වැනි දූ දරුවන් හැමවිටම සිතට ගත යුතුය. එය රටේ අනාගතය යහපත් කිරීමට හේතු කාරක වේ.ජාතික ප‍්‍රතිපත්තියක්නිදහස් අධ්‍යාපනය ලබා රටට යමක් කිරීමට සියල්ලන්ටම අවකාශය ලැබිය යුතුය. සී.ඩබ්ලිව්.ඩබ්ලිව්. කන්නන්ගර මහතා විසින් ඇති කළ නිදහස් අධ්‍යාපනය අර්ථවත් එකකි. ඒ නිසා ඈත ගම් දනව්වල සිටි දක්ෂ දුප්පත් දරුවන්ට ඉදිරියට ඒමට අවස්ථාවක් උදාවුණි. මින් රටේ විශාල පරිවර්තනයක් ඇති වූ බව ද කිව යුතුය. ඒ පරිවර්තනයෙන් අප නිසි ඵල නෙලා රට සංවර්ධනය කළ යුතුය. රට සංවර්ධනය කිරීමෙන් අගහිඟකම් වලින් තොරව සාර්ථකව ජීවිකාව ගෙන යාමට මේ දූ දරුවන්ට හා ඔවුන්ගේ මවුපියනට අවකාශය ජනිත වේ. අපේ පරම අභිලාෂය රට සමෘද්ධිමත් තත්ත්වයකට ගෙන ඒමයි. ඒ සඳහා රජය වැර වෑයමින් කි‍්‍රයා කරගෙන යයි.රටක් සංවර්ධනය කිරීමේදී අධ්‍යාපනය මඟින් වන කාර්ය භාරය අති මහත් ය. එම අතිමහත් වූ කාර්ය භාරය නිසි පරිදි ඉටු කර ගත හැක්කේ අපේ රටේ සංස්කෘතිය සුරකිමින් නව ලොවට ගැලපෙන දැනුමින් යුතු දරු පරපුරක් බිහි කිරීම මඟිනි. එය කළ හැකි ප‍්‍රබලම මාධ්‍ය රටේ අධ්‍යාපන කි‍්‍රයාවලියයි. මේ නිසා කිසිදු භේදයකින් තොරව ජාතික අධ්‍යාපන ප‍්‍රතිපත්ති සමුදායක් කි‍්‍රයාවට නැංවීම පාලකයන් වශයෙන් අපගේ පරම වගකීමයි. එම වගකීම ඉටු කිරීමට කටයුතු කිරීම ජනාධිපතිතුමා ප‍්‍රමුඛ අපේ රජය කි‍්‍රයා කරමින් සිටී.අනාගත අභියෝග ජය ගැනීමට ගුණ යහපත් කමින් සහ නව දැනුමින් හෙබි පරපුරක් බිහි කිරීම අපේ වෑයමයි.</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=af0903228</link>
    <topic>කම්කරු විනිශ්චය සභා ස්වර්ණ ජයන්තිය (1959 - 2009)</topic>
    <author>බර්ට්රම් ප‍්‍රනාන්දු</author>
    <content>යුද්ධය දිනා අවසානයි ආර්ථික අභියෝග ජය ගැනුම නියතයිදළදා වහන්සේ වැඩම වීමෙන් ඔපවත් වූ අපේ සමාජයවඳු දළදා හිමි තෙමහල් පහය රැඳිවර්ෂා මල් කැකුළියජනමත පිටුවනිමිත්තෙනි දිවි දෙවැනිකොට සාමය සුරකින පොලිස් රණවිරුවෝගුවන් විදුලි නාලිකා 42ක් මුදල් උපයන්නේ කොහොමද?නව ලොවට ගැලපෙන දැනුමින් දරුවන් පිරිපුන් විය යුතුයිකම්කරු විනිශ්චය සභා ස්වර්ණ ජයන්තිය (1959 - 2009)හෙළ කවියට පණදුන් ටිබෙට් ජාතික එස්.මහින්ද හිමිනිදහස් ලංකාවේ ප‍්‍රථම අගමැති ඩී.ඇස් සේනායකනිර්මාංශ ආහාරයේ ආර්ථික වාසිශී‍්‍ර දළදා වහන්සේ වැඩ සිටි තැන්පියසේන ගමගේවසන්ත උලෙළට සැරසෙන පුංචි එංගලන්තයජලයට පිටරට මිලක් එන දවස ළඟයිකම්කරු විනිශ්චය සභා ස්වර්ණ ජයන්තිය 2009 අපේ‍්‍රල් මස 04 වැනි සෙනසුරාදා දින කොළඹ ශී‍්‍ර ලංකා පදනම් ආයතනයේදී උත්සවාකාරයෙන් පැවැත්වීමට කටයුතු යොදා ඇත. මේ ලිපිය ඒ වෙනුවෙනි.අතීතයේ දුබලයා බලවතාගේ යටත් වැසියකු බවටත්, කුලහීනයා කුලීනයාට යටත් බවටත් පත්ව සිය ශ‍්‍රමය විටක නොමිලයේ පුද කරන්නට සිදුවූ බව ලංකා ඉතිහාසයේ පමණක් නොව ලෝක ඉතිහාසයේ ද සඳහන් වී ඇත.අදටත් ස්වාමියා ශ‍්‍රමිකයාගේ ශ‍්‍රමිකත්වය ලබා ස්තුතියි වත් නොකියා සේවයෙන් නෙරපා දමන අවස්ථා එමටය. වෘත්තීය සංවිධාන සමිති හටගත්තේ ඉහත කී හේතු නිසා බව අමුතුවෙන් කිව යුතු නැත. සේවක සමිති සන්ධාන මැදිහත් වීමෙන් එකල (1950 දශකයේ මුල් අවදියේදී) බලයේ සිටි රජයට කරුණු පහදා දී සේව්‍ය / සේවක සුහදශීලීභාවය ඇති කිරීම සඳහා කාර්මික නීතිරීති කෙටුම්පත් සම්පාදක විය.වර්ෂ 1959 මැයි මස 02 වැනි දින කම්කරු විනිශ්චය සභා පිහිටුවීමට පෙර මෙරට ව්‍යාපාරවල සේවයේ නියුතු සේවක / සේවිකාවන්ගේ සේවය අවසන් කිරීමක් සිදුවූ අවස්ථාවක එකී ශ‍්‍රමිකයන් වෘත්තිය සමිති කි‍්‍රයාමාර්ගයක් මත වැඩ වර්ජන, අකුරට වැඩ, සෙමින් වැඩ, හාම්පුතුන් බලාපොරොත්තු වන නිෂ්පාදන ඉලක්කය කරා අවතීර්ණ නො වීම යනාදී කි‍්‍රයාදාමයන්හි පෙළඹීමට සිරිතක් වශයෙන් සිදුවන අතර, මෙය රටේ ආර්ථිකයට බෙහෙවින් බලපෑවේය. සේවය අහිමි වූ සේවකයාට ද ආර්ථික ප‍්‍රශ්න, දරුවන්ගේ අධ්‍යාපන කටයුතු හා නිවෙසේ අනිකුත් වගකීම්වලට ද මුහුණ දීමට සිදුවනු ඇත.මේ තත්ත්වය කෙරෙහි මැනැවින් අවධානය යොමු කළ එවකට බලයේ සිටි රජය විසින් කාර්මික ආරවුල් වැළැක්වීම අදිටන් කර කම්කරු විනිශ්චය සභා පිහිටුවන ලදී. මේවා හුදෙක්ම පිහිටවූයේ සේවක ආරවුල් ඉක්මනින් නිරාකරණය කිරීම සඳහාය.සේවය අවසන් කළ අවස්ථාවක පෞද්ගලික අංශයේ, රාජ්‍ය සංස්ථා, මණ්ඩලවල ශ‍්‍රමිකයකුට හෝ සාමාජිකත්වය දරන අදාළ වෘත්තිය සමිති හරහා 1950 අංක 43 දරන කාර්මික ආරවුල් පනතේ 31 (ආ) වගන්තිය යටතේ තම සේවය අහිමිවීම අරභයා සහන පතා කම්කරු විනිශ්චය සභාවට රෙගුලාසි අංක 15 යටතේ ඉල්ලුම්පතක් (‘ඈ’ ආකෘති පත‍්‍රය) ගොනු කළ හැක.මෙකී කි‍්‍රයාදාමය මුළු මහත් ව්‍යාපාරික ප‍්‍රජාවට විශාල සහනයක් වන අතර, රටේ ආර්ථිකය නඟාලීමට හා කාර්මික සාමය, සුහද වාතාවරණයක් ඇති කිරීමට විනිශ්චය සභාව රුකුලක් වනු ඇත. හේතුව සේව්‍ය / සේවක සුහදත්වය මඟින් නිෂ්පාදන කටයුතු සාමකාමීව ඉදිරියටත් කරගෙන යා හැකි නිසා ය.පෙර කී ලෙස ඉල්ලුම්පත‍්‍රයක් කම්කරු විනිශ්චය සභා කාර්යාලයට ඉදිරිපත් කළ අවස්ථාවකදී අදාළ කම්කරු විනිශ්චය සභාවේ සභාපතිවරයා සේවය අවසන් කිරීමට තුඩු දුන් සේවා ස්ථානයේ සිදුවූවා යැයි කියන ප‍්‍රශ්නගත ආරවුල සම්බන්ධව මැනැවින් විමසා විභාග කර, මෙහෙයවූවා වූ වාචික සාක්ෂි, ලකුණු කරන ලද ලිපි ලේඛන අවධානයෙන් විශ්ලේෂණය කර සාධාරණ, යුක්තිසහගත අධිකරණ නියෝගයක් ප‍්‍රකාශයට පත් කරනු ඇත.අනියම් / තාවකාලික ශ‍්‍රමිකයකුට සේවය අහිමි වීම සම්බන්ධව කම්කරු විනිශ්චය සභාවකින් වන්දියක් ලබාගත හැකි වූවත් සේවය ප‍්‍රතිෂ්ඨාපනය වෙනුවට වන්දියක් පැතිය නො හැක. කෙසේ වෙතත් සභාපතිතුමා දෙන ලද එකී නියෝගයට සෑහීමට / තෘප්තියට පත් නොවන පාර්ශ්වයකට එකී තීන්දුවට එරෙහිව ඉහළ අධිකරණයට අභියාචනා කළ හැක.ආයතනයක සේවක සංඛ්‍යාව 15 ට වඩා අඩු අවස්ථාවක “පාරිතෝෂික දීමනාව“ ඉල්ලා සිටිය හැක. තවද “පාරිතෝෂික දීමනාවෙන්” සේවා යෝජක ගෙන් ලබාගත් යම් ණය මුදලක් අඩු කිරීමට වගඋත්තරකරු තීරණය කළහොත් එකී ආරවුල ද නිරාකරණය කිරීමට කම්කරු විනිශ්චය සභාවට නීතිමය බලය ඇත. දැනට දිවයිනේ කම්කරු විනිශ්චය සභා 36 (සංචාරක සභා ඇතුළුව) පිහිටුවා ඇත.කම්කරු විනිශ්චය සභා 1972 අපේ‍්‍රල් මස සිට බල පවත්වන්නේ අධිකරණ අමාත්‍යංශය මගින් වන අතර, කම්කරු දෙපාර්තමේන්තුව පාලනය වන්නේ කම්කරු අමාත්‍යංශය මඟිනි.සේවයෙන් පහ කළ අවස්ථාවකදී අදාළ සේවකයාට / සේවිකාවට හෝ කෙනකු සාමාජිකත්වය දරන වෘත්තීය සමිතිය මඟින් සේවයෙන් අවසන් කර මාස 3 ඇතුළත ඉල්ලුම්පතක් (ඈ ආකෘති පත) (වෘත්තීය සමිතියෙන් නම් අදාළ සමිතියේ සභාපති හෝ ප‍්‍රධාන ලේකම් අස්සන තැබිය යුතුය) ඉදිරිපත් කළ යුත්තේ අවසානයට සේවය කළ සේවා ස්ථානයට යාබද අධිකරණ බලසීමාවට අයත් කම්කරු විනිශ්චය සභාවටය.උදාහරණයක් වශයෙන් මහනුවර පදිංචිකරුවකුගේ සේවය අවසන් කර ඇත්තේ කොළඹ සේවා ස්ථානයක නම් තම කම්කරු විනිශ්චය සභාව ඉල්ලුම්පත (ඈ ආකෘති පත) ගොනු කළ යුත්තේ කොළඹ අදාළ කම්කරු විනිශ්චය සභාවට මිසක මහනුවර කම්කරු විනිශ්චය සභා කාර්යාලයකට නොවේ. ඒ සම්බන්ධව කෙනකුට කම්කරු විනිශ්චය සභා කාර්යාලයකින් අවශ්‍ය උපදෙස් ලබාගත හැක.‘ඈ ආකෘති පත’ පිටපත් 2 ක් තම සේවය අවසන් කර දින සිට මාස 3 ඇතුළතදී කම්කරු විනිශ්චය සභා කාර්යාලයට ගොනු කළ යුතුය. සේවා යෝජකගේ නම සහ ලිපිනය නිවැරැදිව පැහැදිලිව ඉල්ලුම්පතේ සඳහන් කිරීම ඉතා වැදගත් අවශ්‍ය කරුණකි.අනතුරුව කම්කරු විනිශ්චය සභා සහකාර ලේකම් එකී අයදුම්පත ලේඛනගත කර සේවයට බැඳුණු දිනය, සේවය අවසාන කිරීමට හේතු, සේවය අවසන් කළ දිනය, තනතුර, සේවය අවසන් කරන අවදියේදී ඉපයූ මාසික වේතනය යනාදිය පැහැදිලිව සඳහන් කර සේවා යෝජක ආයතනය සිය පිළිතුරු ප‍්‍රකාශය පිටපත් 2 ක් දින 30 ක් ඇතුළත කම්කරු විනිශ්චය සභාවට ලැබෙන්න සලස්වන ලෙස දින 3 ක් ඇතුළත දැන්විය යුතුය.ඉන් අනතුරුව ඉල්ලුම්කාර පාර්ශ්වය උත්තර ප‍්‍රකාශයේ පිටපත ලැබී දින 21 ක් තුළදී එකී උත්තර ප‍්‍රකාශයේ අන්තර්ගතය පිළිගන්නවාද, නැද්ද, සත්‍ය අසත්‍ය දක්වා තම ප‍්‍රති උත්තරය පිටපත් 2 ක් කම්කරු විනිශ්චය සභාවට එවිය යුතුය. මෙම කි‍්‍රයාදාමය නිසි අයුරින් කළ විටකදී අදාළ කම්කරු විනිශ්චය සභාවේ සභාපතිතුමා ආරවුල් නිරාකරණය කිරීම සඳහා විමසීමට කැඳවන ලෙස දින නියම කිරීම සඳහා දන්වනු ඇත.කැඳවූ දින දෙපාර්ශ්වයේම එකඟත්වය මත කාර්මික ආරවුල මූල්‍යමය හෝ වෙනත් ආකාරයට හෝ සමථයකට පත්කර ගැනීමේ තත්ත්වයකට අවතීර්ණය විය හැක.එළඹෙන සමථයකට බොහෝ අවස්ථාවලදී සභාපතිවරයාගේ නොමසුරු සහාය ලැබෙනු ඇත. කෙසේ වෙතත් ආරවුල නිරාකරණය කළ නොහැකි අවස්ථාවකදී අදාළ සභාපතිවරයා ආරවුල විභාග කර දෙපසට හොඳින් සවන් දී අවශ්‍ය සාක්ෂි මෙහෙයවා ලකුණු කරන ලද ලිපි ලේඛන මැනැවින් විශ්ලේෂණය කර අපක්ෂපාතීව සාධාරණ හා යුක්ති සහගත අධිකරණමය තීන්දුවක් ප‍්‍රකාශයට පත් කරනු ඇත.පාර්ශ්වයන් කිසි භේදයකින් තොරව සාමකාමීව උසාවියෙන් නික්මයනු දැකීම කම්කරු විනිශ්චය සභාවේ සභාපතිවරයාගේ සතුටය. අධිකරණයෙන් බලාපොරොත්තු වන්නේ ද එයමය. එය ඒ ආකාරයෙන් සිදුකිරීම කම්කරු විනිශ්චය සභාවල මහඟු මෙහෙවරකි.ඉහත කී කරුණු අරභයා කම්කරු විනිශ්චය සභා පිහිටුවීම, ඒවා පවත්වාගෙන යාම කාලෝචිතය. කම්කරු විනිශ්චය සභා මඟින් වසර 50 කාලයක කම්කරු ආරවුල් නිරාකරණය කිරීම වැනි භාරදූර කර්තව්‍යයක නියැලී සිටි සභාපතිතුමන්ලාගේත්, ඉදිරියේදී නිරතව සිටින කම්කරු විනිශ්චය සභා සභාපතිතුමන්ලාගේත් සේවය අගය කරමු. අප රටේ පොදු ජනතාව/ සේවක / සේවා යෝජක යන තුන්පාර්ශ්වයන්ගේ අයිතිවාසිකම් හා යහපත තකා කටයුතු කම්කරු විනිශ්චය සභාව තුළින් ඉදිරියටත් ඉටුවනු ඇත.කම්කරු විනිශ්චය සභා 50 වැනි සංවත්සරය උත්සවාකාරයෙන් පැවැත්වීමට කම්කරු විනිශ්චය සභා වෘත්තිකයන්ගේ සංගමය විසින් පත් කර ඇති “ස්වර්ණ ජයන්ති කමිටුව“ සාර්ථකව කටයුතු කරගෙන යයි.මේ උත්සවයට ප‍්‍රධාන අමුත්තා වශයෙන් අග‍්‍ර විනිශ්චයකාර තුමන් ද, මැති ඇමැතිවරු ද, අමාත්‍යංශ ලේකම්වරු, නීතිපති තුමා, කම්කරු කොමසාරිස් ජනරාල්, ජාත්‍යන්තර කම්කරු සංවිධානයේ ලංකා ශාඛාවේ අධ්‍යක්ෂිකා ටිනා ස්ටියර්වෝස් මෙනෙවිය ද, නීතිඥවරු ඇතුළු සම්භාවනීය අමුත්තන්ගේ සහභාගිත්වයෙන් අපේ‍්‍රල් මස 04 වැනි සෙනසුරාදා පෙරවරු 9 ට කොළඹ ශී‍්‍ර ලංකා පදනම් ආයතනයේදී පැවැත්වේ.බර්ට්රම් ප‍්‍රනාන්දු</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=af0903229</link>
    <topic>හෙළ කවියට පණදුන් ටිබෙට් ජාතික එස්.මහින්ද හිමි</topic>
    <author>ශාස්ත‍්‍රපතිහීන්වැල්ලේ විමල් විජේසේකර</author>
    <content>යුද්ධය දිනා අවසානයි ආර්ථික අභියෝග ජය ගැනුම නියතයිදළදා වහන්සේ වැඩම වීමෙන් ඔපවත් වූ අපේ සමාජයවඳු දළදා හිමි තෙමහල් පහය රැඳිවර්ෂා මල් කැකුළියජනමත පිටුවනිමිත්තෙනි දිවි දෙවැනිකොට සාමය සුරකින පොලිස් රණවිරුවෝගුවන් විදුලි නාලිකා 42ක් මුදල් උපයන්නේ කොහොමද?නව ලොවට ගැලපෙන දැනුමින් දරුවන් පිරිපුන් විය යුතුයිකම්කරු විනිශ්චය සභා ස්වර්ණ ජයන්තිය (1959 - 2009)හෙළ කවියට පණදුන් ටිබෙට් ජාතික එස්.මහින්ද හිමිනිදහස් ලංකාවේ ප‍්‍රථම අගමැති ඩී.ඇස් සේනායකනිර්මාංශ ආහාරයේ ආර්ථික වාසිශී‍්‍ර දළදා වහන්සේ වැඩ සිටි තැන්පියසේන ගමගේවසන්ත උලෙළට සැරසෙන පුංචි එංගලන්තයජලයට පිටරට මිලක් එන දවස ළඟයිසුප‍්‍රකට සිංහල කවියකු වූ ටිබෙට් ජාතික එස්.මහින්ද හිමියන් ගේ ගුණ සමරුව මාර්තු 16 වැනි දිනට යෙදී තිබිණි. මහින්ද හාමුදුරුවන් උපත ලබා ඇත්තේ 1901 වසරේදී ය. උන්වහන්සේ අප අතරින් වියෝ වන විට සම පණස් වියට පා තබමින් සිටියහ. ඒ 1951 වන වසරයි.ටිබැට් හාමුදුරුවන් ගැන කිව යුතු දෑ බොහෝ ය. ආශාවෙන් සවන් දිය හැකි අපූරු කතා විලාසයක් උන්වහන්සේ සතුව පැවැතිණි. දැක්මට පිය උපදවන රූ සපුවකින් ද උන්වහන්සේ බැබලුණහ. ආරෝහ පරිණාහ සම්පතින් අනූන වූ උන්වහන්සේ දිවයිනේ අතිශයින් ජනප‍්‍රිය ධර්ම දේශකයාණ කෙනකු වශයෙන් ද සිත් දිනාගෙන සිටියහ.ජීවිතයේ අවසාන භාගය පානදුර අළුබෝමුල්ලේ මහබෙල්ලන වීරගහ විහාරස්ථානයේ ගත කළ අන්දම අදමෙන් මතකය. මේ වනවිට දිවයිනේ ඉතාමත් ජනප‍්‍රිය ‘සිංහල’ කවියා ලෙස නමක් දිනාගෙන සිටි මහින්ද හාමුදුරුවන්ට ජාතික පුවත්පත්වලින් සහ සඟාවලින් සෑහෙන ප‍්‍රසිද්ධියක් ලබාදී තිබුණි. මහින්ද හිමියන්ගේ කවි ප‍්‍රබන්ධ හැකියාව විවිධ ක්‍ෂේත‍්‍රවල විහිදී ගිය එකකි.ස්වාභාවික සෞන්දර්යයට ඇලුම් කළ මහින්ද හිමියෝ ජාත්‍යානුරාගය දනවන කවි ලිවීමට බෙහෙවින් ප‍්‍රිය කළහ. භක්තිකාව්‍ය ක්‍ෂේත‍්‍රයට දැක්වූ ඇල්ම ද එබඳුය. පරාධීන යුගයක ජීවත් වූ සිංහල මිනිසුන් අතර ජාතික හැඟීම් ජනිත කරලීමේ වෑයමක නිරත වී සිටි බවට සාධක වශයෙන් උන්වහන්සේ ගේ සම්පාදක කර්තෘත්වය යටතේ මුද්‍රණද්වාරයෙන් නිකුත් වූ ලංකාමාතා, නිදහසේ මන්ත‍්‍රය, නිදහසේ දැහැන යන කාව්‍යයන් ඉදිරිපත් කළ හැකිය. ඇත්තටම සිංහල මනුෂ්‍ය වර්ගයා අභ්‍යන්තර වශයෙන් ද බාහිර වශයෙන් ද පිරිහී සිටි යුගයකි. ඒ. ගුණ නුවණින් පිරිහෙන විට දිගු කලක් පවත්වාගෙන ආ සද්චාරිත‍්‍රධර්ම ගිලිහීයාම ස්වාභාවිකය. ‘සිංහල බෞද්ධ’ සංස්කෘතිය යුරෝපීය බටහිර සංස්කෘතිය විසින් ආක‍්‍රමණය කරනු ලැබීම නිසා බෞද්ධයන් වන අප අධ්‍යාත්මය විසින් ද විනාශ වූ බව ඇත්තය. එවැනි වකවානුවකදී මහින්ද හිමියන්ගේ පිබිදීම සිංහල බෞද්ධයන්ට අතිශයින් වැදගත් එකක් විය.මහින්ද හිමියන් ජාතික කවියකු ලෙස පිළිගැණුනේ මේ පසුබිම යටතේය.මහින්ද හිමියන් විසින් රචිත ‘ලංකා මාතා’ නම් වූ කාව්‍ය ග‍්‍රන්ථය කොළඹ ආනන්ද විද්‍යාලයේ පැවැති තරගයකට ඉදිරිපත් කළ නිර්මාණයකි. නව කවිබස් වහරක් යොදා ගනිමින් මේ අගනා කාව්‍යය ලියා හමාර කිරීමට මහින්ද හිමියන් ගත කළේ එකම එක රාති‍්‍රයක් පමණි.එළිවී පහන් වන විට පොත ලියා අවසන් කර තිබිණි. මහින්ද හිමියන් සිය අතවැසි චන්ද්‍රදාස නැමැති අය ලවා මේ පොතේ කවි කියවා ඒවායේ වෘත්තය බිඳීම් ආදී ඇද පලුදු විමසා බලනු මට මතකය.’ලංකා මාතා’ කවිපොත මුල සිට අවසානය දක්වා ම එකම රසගුලාවකි. මෙතෙක් අප සතුව තිබෙන වීරකාව්‍යය ද උපදේශ පුෂ්පය ද ‘ලංකා මාතා’ යයි මට සිතේ.මේ කවිපොත ලිවීමේ කතුවරයාගේ අභිලාෂය වූයේ කුමක්දැයි පහත පෙනෙන කවියෙන් සිතාගත හැකිය.  තුම් නිදහස් රුකෙහී සෙවනැල්ලෙහි සිංහලයෝ සැතපෙත්වා!ගම් බිර දම් සහ පෙම් සමගී රස කා අතරත් පැතිරේවා!හිම් කොට සිව් සයුරත් සුනෙරත් රුදු දෑ කුල බේ දුරුවේවා!පෙම් බර ලක්මව සව් සැපතින් වැජඹේ! වැ ජඹේ! වැජඹේවා!අපේ මිනිසුන් හා අපේ දේශය ගැන උපන් අනුරාගය කෙබඳුද යනු සිතා ගැනීමට ‘ලංකා මාතා’ කාව්‍යයෙන් උපුටාගත් පහත පළ කරන මේ කවි කීපය වුව ද ප‍්‍රමාණවත් ය.  බෑ ඉවසන්නට බෑ ඉවසන්නටඅම්මෙනි පෙම්බර ලංකාමා සිත ගින්නෙහි ලූ ලුණුමෙන්පුපුරන්නෙය කෝප විකාරෙන්ඈ සනසන්නට සිංහල ලේ ඇතිසිංහල කොල්ලකු අය්යෝදැන් උපදින්නෙම නැද්ද උපුල්වන්දෙව්රජුනේ ලක රක්නා ජාතික ආලෙහි ජීවනගා කිරිදී වෙඬරූ රස දුන්නූමේ ලක ගොයි මහගේ සතු සම්පතකොයිබද ඒ කිරි දෙන්නූකාමුක නීච සිරිත් පුරුදු කරඋන් මරලා ගිල දැම්මෝමේ එක දේම නොවේද අහෝ අදජාතික හානියෙ හේතුස්වභාවික සෞන්දර්යය වර්ණනාව සඳහා උන්වහන්සේ දැක්වූ කුසලතා සෙසු කවීන් අභිබවා ගිය බවත් පෙනෙන්නේ ඇතැම් රචනා කියවා බලන විටය.නමුණුකුල සමන් පව් ආදි උස් පව් රදුන් හාසුනිලබර වෙනෙන් හා ඒ මැදින් ආ ගඟන් හාකලට හෙන පොදින් හා සෑම කල් දෙස් ගුණෙන් හාඉතිර ගිය බිමක් ඇත්නම් උතුම් ලක්බිමයි මේ මුතු ඇටයකි ඉන්දී සාගරේ හී උදාවූගිලිහුණු ගුවනින් නිල් නිල්මිණක් යයි කිවින්ගෙන්තියු ලබන අපේ මේ ලක්බිමේ වාසනාවන්මෙපමණය කියාලා බෑ කියන්ටත් සිතන්ටත් හිස පිදූ සඟබෝදි ආදි බෝසත් වරුන් ට ත්ගැමුණු ද පැරකුම්බා - ඈ සටන් හී රජුන් ට ත්ගුරුළු කුමරදසි හා රාහුලාදි කිවින් ට ත්ජනිත සුර බිමක්වූ යේ උතුම් ලක්බිමයි මේසිළුමිණ පුවත්පත ආරම්භ කළ විට එහි මුල් පිටපත සඳහා සැපයුණු කවි පෙළක ඇතැම් කොටස් මට මතක හැටියට මෙසේ ය.හොඳ නොහොඳ දැනෙන්ටත්සෙත් සිරිත් දම් වැවෙන්ටත්බියගුළුව නොඉන්ටත්වීරයන් මෙන් නැගෙන්ටත් විපතෙදි නො තැවෙන්ටත්සම්පතින් මත් නොවෙන්ටත්විජයසිරි සිඹින්ටත්ජීවිතේ මං තැනෙන්ටත් නිදහස හිමි වෙන්ටත්ජාති ආලේ වැඩෙන්ටත්සමඟිය ලියලන්ටත්ඒ මඟින් ලෝ වැඩෙන්ටත් කැමති අය සිටිත් නම්සිංහලද්දීපයේ මේසිළුමිණ කියවත් වාආයුබෝවන් කියත් වා!සිංහලයන් තුළ පිහිටිය යුතු ගුණදහම් ගැන - සමඟිය ගැන – චරියා දහම් ගැන මහින්ද හාමුදුරුවන් නිරන්තරයෙන් අදහස් පළ කළහ. ධනවාදී රාමුව අහිංසකයන් දුක් විඳි යුගයෙක ජීවත් වූ ටිබැට් ජාතික එස්.මහින්ද හිමියන් ඇතැම්විට කෝපයෙන් දිලිසී කතා කළ අවස්ථා ද විය. මේ එවන් අවස්ථාවක ලියූවකි.කෙස් ගහ පවා පිට රටවල මිනිසුන් නේඋස් නිදහස පිණිස සටනට සැරසෙන් නේහිස් මොළ තිබෙද්දිත් මේ වග නොතකන් නේඇස් ගෙඩි දෙකට හෙණ ගැහිල ද සිහලුන් නේමෑත යුගයේ මෙරට පහළ වූ දෑ හිතකාමීන් අතර එස්.මහින්ද හිමියන් අනාගත පරම්පරාව ඉදිරි කාලපරිච්ඡේදවලදී ආදරයෙන් සමරනු නිසැකය.ශාස්ත‍්‍රපතිහීන්වැල්ලේ විමල් විජේසේකර</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=af09032210</link>
    <topic>නිදහස් ලංකාවේ ප‍්‍රථම අගමැති ඩී.ඇස් සේනායක </topic>
    <author>ජිනදාස නියතපාල ඩී.ඇස්. සේනානායක අනුස්මරණ සංගමය</author>
    <content>යුද්ධය දිනා අවසානයි ආර්ථික අභියෝග ජය ගැනුම නියතයිදළදා වහන්සේ වැඩම වීමෙන් ඔපවත් වූ අපේ සමාජයවඳු දළදා හිමි තෙමහල් පහය රැඳිවර්ෂා මල් කැකුළියජනමත පිටුවනිමිත්තෙනි දිවි දෙවැනිකොට සාමය සුරකින පොලිස් රණවිරුවෝගුවන් විදුලි නාලිකා 42ක් මුදල් උපයන්නේ කොහොමද?නව ලොවට ගැලපෙන දැනුමින් දරුවන් පිරිපුන් විය යුතුයිකම්කරු විනිශ්චය සභා ස්වර්ණ ජයන්තිය (1959 - 2009)හෙළ කවියට පණදුන් ටිබෙට් ජාතික එස්.මහින්ද හිමිනිදහස් ලංකාවේ ප‍්‍රථම අගමැති ඩී.ඇස් සේනායකනිර්මාංශ ආහාරයේ ආර්ථික වාසිශී‍්‍ර දළදා වහන්සේ වැඩ සිටි තැන්පියසේන ගමගේවසන්ත උලෙළට සැරසෙන පුංචි එංගලන්තයජලයට පිටරට මිලක් එන දවස ළඟයිවහල් බවින් අබල - දුබල වී ගිය ජාතියක් සමගියෙන්, සාමයෙන් එක්සත් කොට නිදහසේ සෝපාන මස්තකයට පත් කළ ඩී.ඇස්. අසමාන මනුෂ්‍යත්වයකින් යුත් අසහාය නායකයෙකි.ඔහු ඔක්ස්ෆර්ඩ් හෝ කේම්බි‍්‍රජ් නො ගියේය. හාර්වඩ් යන පාර නොදත්තේය. යටත් පිරිසෙන් අටවත් සමත් නොවුණේය. එහෙත් අට පහ මැනවින් දත්තේය.සරසවි ඇදුරන්, මහදුරන් අභිබවා හැම තැනකම ඉස්මතු වූයේ ය. ගුරුළුගෝමි, රාහුල, වෑත්තෑවේ හෝ ශේක්ස්පියර්, මිල්ටන්, හෝමර්, ආදි මහා පරිචිත්‍ය මුවග ලෙළදෙවමින් තම දෙසුම් වර්ණවත් කිරීමට ඔහු අසමත් වූවත් ඔවුන් අනුව ගියවුන් පසුබාන්නට හෙතෙම සමත් විය. ඔද තෙද පා - දැඩි එඩි පෑ ලෝ පතළ ජාතියකට ඇති වී ඇති නස්පැත්තිය, ශෝචනීයභාවය සක්සුදක් සේ වටහා ගත් තරුණ ඩී.ඇස්. 1915 සිරබත් රස දැන වැලිකඩින් පිටවී ජාතික නිදහස් සටන අරඹන විට ඇතැම් රදල ධනපති අදිරද ගැති නරුමයන්ට සිනහ පහළ විය. ධනපති රදල වලව්වල මහේශාක්‍යයෝ සොක්කන්, ලොක්කන් වන්නට තැත් කරතැයි වගාඩම්බරයේ යෙදුණාහ.රටත් ජාතියත් පාරාදීනත්වයෙන් මුදා ගැනීමට පසමිතුරු වූ ඇතැම් වලව්කාරයෝ මෑත සුර්ය ලෝකය අභියස කාඳෙ¤පැණියන් බවට පත් වූහ. රාෂ්ට‍්‍ර විමුක්තිකාමී සටනේ සෑම සම්බාධකයන් අභිබවා නොනවත්වා ගලන මහා ගංගාවක් ලෙසින් ඉදිරියට ගිය සේනානායක ප‍්‍රති මල්ලවයන් පරදා ස්වකීය අරමුණ කරාම ඇදී ගියේය.නොදෙවැනි ආත්ම ශක්තියෙන් නොපරදින ජාතිවාත්සල්‍යයත් එක් තැනෙක දකින්නට ලැබුණි නම් ඒ පාංශු දේහධාරි අයෝමය පුරුෂයාණන්ගේ වර්ණනා විෂයාතික‍්‍රාන්ත උඩු රැවුලත් සහ සිනහ රැල්ලෙන් ජෝතිමත් වූ මුව මඬලිනැයි කීම අතිශයෝක්තියක් නොවේ. “ලෝකයට පරකාසේ ගෙදරට මරගාතේ” යැයි කිව හැකි ඇතැම් ලොක්කන් සේ මේ ශ්‍රේෂ්ඨ නායකයා කුලයකට ගෝත‍්‍රයකට ආගමකට පමණක් සේවය කළ අයෙක් නොවේ. සේනානායක සුර්යලෝකයෙන් වඩාත් ආලෝකවත් වූයේ, එළි පෙහෙළි වූයේ විදේශීය මෙන්ම දේශීය අධිපතීන්ගේ සුරාකෑම්වලට බඳුන් වී අපාර අන්ධකාර පත්ලේ නිමග්න වූ දිළිඳු පැල්පත් බව නො වළහා කිව යුතුය.රටේ උසස්ම පදවියෙන් පිදුණු අවස්ථාවේ පවා අහිංසක අසරණ ගම්වැසියකුට බයක්, චකිතයක් නොමැතිව ළඟාවිය හැකි නායකයෙක් විය. ඔව්! ඒ නිදහස් ලංකාවේ ජාතියේ පියා යි. ස්වකීය අසරණ රට වැසියන්ගේ දුක ගැන උණු වූ ඩී.ඇස්. සේනානායකයෝය..බැණිමෙන් නොව කිරීමෙන් ආදර්ශයක් දැක්වූ මොහු ජීවිතයේ හැම කාර්යයකදීම ස්වකීය පුරෝගාමීත්වයෙන් රට වැසියාට ගුරුහරුකම් දුන්නේය. ඇඟ පතක මඩ ගෑවෙනු තබා “මඩක ගොඩක” අහලකින් වත් ගමන් නොකොට ඇති සමහරුන් ගොවි ජනතාවගේ ගැලවුම් කාරයන් වීමට කැස කවමින් ස්වකීය ගොවිතැනේ අත්දැකීම් කියන රටක කැත්තට උදැල්ලට මෙන්ම ගොඩට මඩට පුරුදු වූ පුුහුණු වූ නායකයකු වී නම් ඒ ඩී.ඇස්. සේනානායකය..“මඩ සෝදා කුඹුරෙන් ගොඩට ගත් කල සිංහලයා රජකමට වුවත් සෑහේය.” යි රොබට් නොක්ස් විසින් මීට අවුරුදු ගණනාවකට පෙර කියන ලද්දේ මේ මහා සිංහලයාගේ උප්පත්තිය ගැන ඔහු දැන සිට නිසාවත්දෝ යි අපට සැකයෙකි.තමන්ට තැන නොමැතිනම් ස්වකීය යුතුකම් නො කිරීම බොහෝ දෙනාට පුරුදු වී ඇති පාප දෝෂයයි. ඇතැම්හු තැන ලැබුණු විට ස්වකීය යුතුකම් පැහැර හරිති. තව තවත් ප‍්‍රසිද්ධියේ ම මහා පදවි අපේක්ෂා කරති. එහෙත් සේනානායකයන්ට එවැනි ලෙඩ නොවීය. ප‍්‍රසිද්ධියත් කීර්තියත් පදවියත් සොයා සේනානායකයෝ නොගියහ. තාන්න - මාන්න - කීර්ති - ප‍්‍රශංසා ඔහු පසු පස ආයේය.‘ස්ටීවන් මගේ අන්තිම කෝට් එක දක්වා විකුණලාවත් අපේ ජාතිය නිදහස් කරගන්නට කටයුතු කරනවා’ යනුවෙන් ජාතික අඳුරු සමයේ වැලිකඩ හිර ගෙදරදී කී ස්වකීය සොහොයුරාගේ - දේශබන්දු ඇෆ්.ආර්. සේනානායක ජාතිමාමකයන්ගේ සිංහ නාදයෙන් උදම් වී අකාලේ මිය ගිය දෙටු සොයුරාගේ ප‍්‍රාර්ථනය සපුරා ලු ඩී.ඇස්. සියවස් ගණනාවකින් මෙපිට ලාංකිකයන් අතර පහළ වූ ශ්‍රේෂ්ඨතම සිංහලයා, දේශපේ‍්‍රමියා, අනභිභවනීය ජන නායකයා වූයේය.ජාතියේ පියා ගොඩනැගූ ඒකීය ලංකාවත් සිංහ කොඩියත් රැකගැනීම සඳහා ජාති - පක්ෂ - කුල - මල ගෝත‍්‍රයන් ගෙන් විනිර්මුක්ත දේශයක් ඇති කිරීමෙහිලා පෙරමුණ ගැනීම එතුමා වෙනුවෙන් අපට කළ හැකි ශ්‍රේෂ්ඨතම උපහාරය වන්නේය.ජිනදාස නියතපාල ඩී.ඇස්. සේනානායක අනුස්මරණ සංගමය</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=af09032211</link>
    <topic>නිර්මාංශ ආහාරයේ ආර්ථික වාසි</topic>
    <author>සකස් කළේ -කේ.ඩබ්ලිව්.ඒ. ජයවර්ධන</author>
    <content>යුද්ධය දිනා අවසානයි ආර්ථික අභියෝග ජය ගැනුම නියතයිදළදා වහන්සේ වැඩම වීමෙන් ඔපවත් වූ අපේ සමාජයවඳු දළදා හිමි තෙමහල් පහය රැඳිවර්ෂා මල් කැකුළියජනමත පිටුවනිමිත්තෙනි දිවි දෙවැනිකොට සාමය සුරකින පොලිස් රණවිරුවෝගුවන් විදුලි නාලිකා 42ක් මුදල් උපයන්නේ කොහොමද?නව ලොවට ගැලපෙන දැනුමින් දරුවන් පිරිපුන් විය යුතුයිකම්කරු විනිශ්චය සභා ස්වර්ණ ජයන්තිය (1959 - 2009)හෙළ කවියට පණදුන් ටිබෙට් ජාතික එස්.මහින්ද හිමිනිදහස් ලංකාවේ ප‍්‍රථම අගමැති ඩී.ඇස් සේනායකනිර්මාංශ ආහාරයේ ආර්ථික වාසිශී‍්‍ර දළදා වහන්සේ වැඩ සිටි තැන්පියසේන ගමගේවසන්ත උලෙළට සැරසෙන පුංචි එංගලන්තයජලයට පිටරට මිලක් එන දවස ළඟයිඒ ඒ සමාජ තලයන්ගේ ආහාර පරිභෝජන රටාව හා ඒවා ලබා ගත හැකි මාර්ග ද පවතින ආර්ථික විසමතාව මත රඳ්‍ර පවතී. මිල අධික ආහාර වැඩි පෝෂණ පදාර්ථයන් ගෙන් පරිපූර්ණ බවට ඇතැම් අය ගේ ඇති සාවද්‍ය මතය බැහැර කළ යුතු ය. අප වෛද්‍ය සිසුන් ව සිටි අවධියේ අපගේ ආචාර්යවරුන් අපට ද ඉගැන්වූයේ සිරුරට අවශ්‍ය ප්‍රෝටීන, ඇමයිනෝ අම්ලය, විටමින්, ඛනිජ ආදිය ලබා ගැනීම සඳහා කිරි, බිත්තර, හරක් මස්, එළු මස්, පීකුදු වැනි සත්ත්ව ආහාර ගතයුතු බවට රෝගීන්ට උපදෙස් දිය යුතු බවයි. අද වුව ද ඇතැම් වෛද්‍යවරුන් මෙසේ අවවාද කරන බැව් පෙනේ.අද ආහාරවල මිල අධික වීම නිසා ජනගහනයෙන් බහුතරයකට ඊනියා පෝෂණ ගුණයන් ගෙන් අනූන සත්ව ආහාර ලබාගැනීම අපහසු වී තිබේ. එම නිසා මිල අඩු පෝෂ්‍යදායි ආදේශක සෙවීමට සිදුව ඇත. මේ ලිපිය ඊට අත්වැලක් වනු ඇත යනු අපගේ විශ්වාසයයි.මාංශ ආහාර නිෂ්පාදනය සඳහා යන වියදම නිර්මාංශ ආහාර නිෂ්පාදනය මෙන් හය ගුණයටත් දහ ගුණයටත් අතර වන බව පෙනී ගොස් තිබේ. සාරවත් පසක වගා කරන ආහාරවල වැඩි කැලරි ප‍්‍රමාණයක් අඩංගු වේ. මස් සහ කිරි ලබා ගැනීම සඳහා සතුන්ට දෙන ධාන්‍ය ඍජුවම මිනිසාගේ පරිභෝජනය සඳහා ලබාදෙන්නේ නම් මිනිසුන් වැඩි ප‍්‍රමාණයකට දිය හැකි ය.සත්ව පෙ‍්‍ර¤ටීන කිලෝවක් නිෂ්පාදනය කිරීම සඳහා නිර්මාංශ ප්‍රෝටීන කිලෝ 8 ක් පමණ අවශ්‍ය වෙයි.මාංශ ආහාරයේ කොලෙස්ටරෝල්, සංතෘප්ත මේදය සහ අනිකුත් රසායන ද්‍රව්‍ය හේතු කොට ගෙන මහ බඩවැල, පියයුරු සහ පුරස්ථි ග‍්‍රන්ථියේ ව පිළිකා සෑදීමේ අවදානම වැඩි කරයි. එසේ ම දියවැඩියාව, ස්ථුලත්වය, වකුගඩු රෝග ආදියට ද හේතුකාරක විය හැකි ය. මිනිසා නිර්මාංශ ආහාර ගත් විට ඒවා හොඳින් දිරවුවහොත් සතුන්ට ඒවා කවා, මස්, පීකුදු, හැම්, බේකන්, සොසේජස් ආදී වශයෙන් ආහාර කොට ගන්නවාට වඩා පෝෂණ පදාර්ථ ලබාගත හැකි ය. සතුන් ඒවා මිනිසාගේ ආහාර බවට පරිවර්තනය කරන්නේ අර්ධ වශයෙනි. නිර්මාංශ හා මාංශ ආහාර කිහිපයක පෝෂණ අගයන් විමසා බලමු.බිත්තර - (ග‍්‍රෑම් 100 ක) කැලරි, 176, වේදය ග‍්‍රෑම් 13.3 කැල්සියම් මි.ග‍්‍රෑ. 60, යකඩ මි.ග‍්‍රෑම් 2.1, කැරොටීන් මි.ග‍්‍රෑ. 360කුකුළු මස් - පෙ‍්‍ර¤ටීන ග‍්‍රෑ 25.9 , කැලරි 109, මේදය ග‍්‍රෑ. 0.6 කැල්සියම් මි.ග‍්‍රෑ. 25එළු මස් - කැලරි 194, පෙ‍්‍ර¤ටීන ග‍්‍රෑ. 18.5, මේදය ග‍්‍රෑ. 13.3 කැල්සියම් මි.ග‍්‍රෑ. 150, යකඩ මි.ග‍්‍රෑ. 2.5, කැරොටීන් මි.ග‍්‍රෑ. 90ඌරු මස් - කැලරි 114, පෙ‍්‍ර¤ටීන් ග‍්‍රෑ. 18.7, මේදය ග‍්‍රෑ. 4.4, කැල්සියම් මි.ග‍්‍රෑ. 30, යකඩ මි.ග‍්‍රෑ. 2.2මාළු - කැලරි 650, පෙ‍්‍ර¤ටීන ග‍්‍රෑ. 16.6, මේදය ග‍්‍රෑ 1.4, කැල්සියම් මි.ග‍්‍රෑ. 1.0සෝයා - කැලරි 342, ප්‍රෝටීන 43.2. මේදය ග‍්‍රෑ. 19.5, කැල්සියම් මි.ග‍්‍රෑ. 240, යකඩ මි.ග‍්‍රෑ. 11.5, කැරොටීන් මි.ග‍්‍රෑ. 426පරිප්පු - කැලරි 372, ප්‍රෝටීන ග‍්‍රෑ. 24, මේදය ග‍්‍රෑ. 1.4, කැල්සියම් මි.ග‍්‍රෑ. 154, යකඩ ග‍්‍රෑ. 9.1, කැරොටීන් ම.ග‍්‍රෑ. 12.9ටකජු - කැලරි 567, පෙ‍්‍ර¤ටීන මි.ග‍්‍රෑ. 25.3, කැල්සියම් මි.ග‍්‍රෑ. 40.1, යකඩ මි.ග‍්‍රෑ. 40.1, යකඩ මි.ග‍්‍රෑ. 2.8, කැරොටීන් මයි ග‍්‍රෑ. 37ඇතැම් වෛද්‍යවරුන් පවා මාංශ ආහාර වල වැඩි පෙ‍්‍ර¤ටීන හා කැලරි ප‍්‍රමාණයක් ඇතැයි පැවසුවත් ඇත්ත වශයෙන් ම ඇත්තේ අඩු ප‍්‍රමාණයකි. මේ අනුව මිනිසා අඩු පෝෂක ප‍්‍රමාණයක් ලබාගැනීම සඳහා වැඩි මිලක් ගෙවනු ලැබේ.මාංශ ආහාරවල පිළිකා වළකාලීමෙහි සමත් තන්තු අඩංගු නොවේ. මාංශ ආහාර උසස් වන්නේ ද නැත.පෝෂණ පදාර්ථවලින් පරිපූර්ණ වන්නේ ද නැත. ලාබදායක ද නොවේ. කිරි බිත්තර වැනි සත්ත්ව ආහාරවල ඇති පෙ‍්‍ර¤ටීන ඇතැම් එළවළු පෙ‍්‍ර¤ටීනවලට වඩා උසස් බව සැබෑ මුත් ලැගසුම් වර්ගයට අයත් සෝයා, පරිප්පු, රටකජු, මෑකරල්, දඹල වැනි ආහාර මගින් එය පිරිමසා ගත හැකි ය. අනිකුත් සියලුම එළවළු හා පලතුරු ඉතා උසස් ගණයේ පෙ‍්‍ර¤ටීන, කැලරි, විටමින්, ඛනිජ, තන්තු ආදිය අඩංගු වේ. නිර්මාංශ ආහාර පිළිකාජනක නො වේ. ඒවා ගැනීම නිසා ස්ථුලත්වය, අධික රුධිර පීඩනය, දියවැඩියාව, කොලෙස්ටරෝල් අධික වීම වැනි රෝගාබාධ වලට ගොදුරු වන්නේ ද නැත.දුප්පත් පොහොසත් කාහටත් බලපාන අන්දමින් ජීවන වියදම වැඩි වමින් පවතින බව රහසක් නො වේ. එම නිසා කාගේත් අවශ්‍යතාව වන්නේ තම තමාට අවශ්‍ය දේ අඩු වියදමකින් ලබා ගැනීමයි. නිර්මාංශ ආහාර, ගැටලුවට සුදුසුම පිළිතුර වේ. නාගරික බොහෝ දෙනකු මිල අධික හරක් මස්, එළු මස්, ඌරු මස් වැනි මිල අධික සත්ත්ව ආහාරවලින් බැහැර වී කුකුළු මස් සහ මාළු වෙත අවධානය යොමු කොට ඇති බවක් පෙනේ. ඒවා ද මිලදී ගැනීමට වත්කමක් නොමැති අය ආදේශකයක් වෙත සිත් යොමා ඇත.අවශ්‍ය සියලු පෝෂණ ගුණයන්ගෙන් හෙබි නිර්මාංශ ආහාර ඔවුනට අතදීමට මඟ බලා සිටී. මේවා සත්ත්ව ආහාර තරම් මිල අධික නැත. සංතෘප්ත මේදය, ;කාලෙස්ටරෝල්, ප‍්‍රතිජීවක, හෝමෝන මෙන් ම නයිටේ‍්‍රට් වැනි වස විස ද අඩංගු නො වේ.ධනවතුන්ට තම ධනය ඔවුනට ම ශාපයක් වී ඇති බවක් නො පෙනේ ද? ඔවුන්ට මාංශ ආහාර, කිරි ආහාර සහ කට්ලට්, පැටීස්, පීසා වැනි ක්ෂණික ආහාර ගැනීමට හැකියාවක් ඇත. එසේ ම ඒවා නිසා ඇතිවන රෝගාබාධ වෙනුවෙන් ප‍්‍රතිකාර සඳහා වියදම් දැරීමට ද හැකියාවක් ඇත. එහෙත් බෙලහීනව ජීවත්වමින් සිට අකාලයේ මිය යාම ඔවුනට දැරිය හැකි ද?මාංශ ආහාරයට හුරු පුරුදු වී සිටි අයකුට නිර්මාංශ ආහාර ගන්නා මුල් අවධියේ වැඩි ප‍්‍රසන්නතාවක් ඇති නොවන්නට පුළුවන.එහෙත් ටික දිනක් ඇවෑමෙන් එම තත්ත්වය පහව යයි. එපමණක් නොව ලෙඩ අඩු බව, පෙර තිබූ අලස බව පහ වී තිබීම, හෘදයාබාධ, පිළිකා, වාතාබාධ, දියවැඩියාව, අධික රුධිර පීඩනය, වකුගඩු ආබාධ, ස්ථුලත්වය සහ තවත් රෝගාබාධවලට ගොදුරුවීමේ අවදානම පහ වී ඇති බව ද දැනෙන විට බලවත් සතුටක් ද ඇතිවේ.මාංශ ආහාර සහ සත්ත්ව ආහාර නිෂ්පාදකයෝ ඒවායේ ප‍්‍රචාර කටයුතු සඳහා කෝටි ගණන් මුදල් වැය කරති. ඔවුන් ගේ නිෂ්පාදනවලට යහගුණ හුවා දක්වන්නේ සෞඛ්‍ය බලධාරීන් නො වේ. එම ප‍්‍රචාරවලට රැවටී අපි ඒවා මිලට ගන්නා විට ප‍්‍රචාරය සඳහා ඔවුනට වැය වූ මුදල ද ගෙවා දමන්නෙමු.මිනිසාට අවශ්‍ය වන්නේ සීමිත පෙ‍්‍ර¤ටීන ප‍්‍රමාණයකි. මාංශ ආහාර ගන්නා අය වැඩි මුදලක් ගෙවා අනවශ්‍ය පෙ‍්‍ර¤ටීන ප‍්‍රමාණයක් ලබා ගනිති. සිරුරට අවශ්‍ය පෝෂණ පදාර්ථ දෙයාකාරයකින් ලබාගත හැකි ය. පළමු වැන්න ශාක ඍජුව ම ආහාර කොට ගැනීමෙනි.දෙවැනි ක‍්‍රමය නම් එම ශාක සතුන්ට කවා ඔවුන් මරා මස් අනුභව කොට ඒ මගින් ලබා ගැනීමයි.මාංශ මගින් ලබා ගැනීමේදී සතාගේ ආහාර සඳහා වැයවේ. ඌ බලාහදා ගැනීම සඳහා ද මුදලක් වැය කළ යුතු ය. මස් සකස් කිරීම, ප‍්‍රවාහනය සඳහා ද වැය කළ යුතු ය. එපමණක් නොව එම ආහාරයේ සංතෘප්ත මේදය, කොලෙස්ටරෝල්, හෝමෝන, ප‍්‍රතිජීව වැනි අහිතකර දේද අඩංගුවේ. සිරුරට අවශ්‍ය පෝෂණ ගුණයන් ගෙන් පරිපූර්ණ නිර්මාංශ ආහාර ගැනීම සෞඛ්‍යයට හිතකර මෙන් ම ලාබදායි බව ද මේ නයින් මොනවට පැහැදිලි වෙයි.සකස් කළේ -කේ.ඩබ්ලිව්.ඒ. ජයවර්ධන</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=af09032212</link>
    <topic>ශී‍්‍ර දළදා වහන්සේ වැඩ සිටි තැන්</topic>
    <author>විජේරත්න අතුරුපාන</author>
    <content>යුද්ධය දිනා අවසානයි ආර්ථික අභියෝග ජය ගැනුම නියතයිදළදා වහන්සේ වැඩම වීමෙන් ඔපවත් වූ අපේ සමාජයවඳු දළදා හිමි තෙමහල් පහය රැඳිවර්ෂා මල් කැකුළියජනමත පිටුවනිමිත්තෙනි දිවි දෙවැනිකොට සාමය සුරකින පොලිස් රණවිරුවෝගුවන් විදුලි නාලිකා 42ක් මුදල් උපයන්නේ කොහොමද?නව ලොවට ගැලපෙන දැනුමින් දරුවන් පිරිපුන් විය යුතුයිකම්කරු විනිශ්චය සභා ස්වර්ණ ජයන්තිය (1959 - 2009)හෙළ කවියට පණදුන් ටිබෙට් ජාතික එස්.මහින්ද හිමිනිදහස් ලංකාවේ ප‍්‍රථම අගමැති ඩී.ඇස් සේනායකනිර්මාංශ ආහාරයේ ආර්ථික වාසිශී‍්‍ර දළදා වහන්සේ වැඩ සිටි තැන්පියසේන ගමගේවසන්ත උලෙළට සැරසෙන පුංචි එංගලන්තයජලයට පිටරට මිලක් එන දවස ළඟයිදළදා වහන්සේ සුරක්ෂිතව ශී‍්‍ර ලංකාවට වැඩම කරවන ලද්දේ හේමමාලා හා දන්ත කුමරුන් විසිනි. ඔවුහු නැඟෙනහිර වෙරළේ ලංකා පටුන නම් ස්ථානයෙන් ගොඩ බැස්සාහ. ‘ලංකා පටුන් බැස...’ යනුවෙන් එය දළදා සිරිතේ දැක්වෙයි.මේ ලංකා පටුන සේරුවිල පූජා නගරයට නැඟෙනහිරෙන් වෙරළාසන්නයේ පිහිටා ඇත. වර්තමානයේ එම ස්ථානය හඳුන්වන්නේ “ඉලංගතුරේ මෝත්තුවාර්” නමිනි. “ලංකා පටුන මුවවිට” යන අදහස එයින් ගම්‍යමාන වේ. එම ස්ථානයේ කරවූ ‘සමුද්‍රගිරි’ විහාරයේ නටබුන් සේරුවිල පූජා නගරය ඉදිකරන වකවානුවේ තහවුරු කරන ලද නමුත් පසුව එල්ටීටීඊ ත‍්‍රස්තවාදීන් විසින් විනාශ කර තිබී මෑතදී නැඟෙනහිර මුදාගත් පසු යුද හමුදාවේ මූලිකත්වයෙන් චෛත්‍යයක් කරවන ලදී.දළදා වහන්සේ වැඩමවූ හේමමාලා හා දන්ත කුමරු අනුරාධපුරයට යන විට එහි රජ කළේ මහසෙන් රජුගේ පුත් කිත්සිරි මෙවන් රජතුමාය. රජු මහත් භක්ත්‍යාදරයෙන් දළදා වහන්සේ පිළිගත්තේය.කිත්සිරි මෙවන් රජු දළදා පෙරහැරක් පැවැත්වූ බවත් අවුරුදු පතා දළදා වහන්සේ අභයගිරියට වැඩමවා දන්ත ධාතු පූජාවන් පැවැත්විය යුතු යයි නියෝග කළ බවත් “මහාවංශයේ” සඳහන් වේ. කිත්සිරි මෙවන් රජුගේ සිට චෝල ආක‍්‍රමණය තෙක් අනුරාධපුරයේ රජ කළ සියලු රජවරු අනුරාධපුර දළදා මාලිගයේ තැන්පත් කළ දළදා වහන්සේ සිය දිවි දෙවැනි කොට රැකගත්හ.කි‍්‍ර.ව. 5 වෙනි සියවසේදී ලංකාවට පැමිණි ‘පාහියන්’ භික්ෂුවගේ ගමන් විස්තරයේ එදා පැවැත්වූ දළදා පෙරහැරක් ගැන සඳහන් වේ. කි‍්‍ර.ව. 629 දී පමණ ලංකාවට පැමිණි “හියුංසියාං” ද ඉතා දුර්ලභ රත්නයන් ගෙන් ශෝභමාන වූ දළදා මන්දිරයක් වූ බව සඳහන් කර ඇත.පස් වෙනි මිහිඳු රජ සමය විදේශ ආක‍්‍රමණ බහුල වූ බැවින් රුහුණට පලා ගිය මිහිඳු රජ “සිඳුගල” හා “කපුගල” යන ස්ථානවල දළදා වහන්සේ සඟවා තැබීය. මිහිඳු රජ සොළීන් විසින් අල්ලාගෙන ගිය පසු රුහුණේ ප‍්‍රධානියෝ විවිධ තැන්වල සඟවමින් දළදා වහන්සේ රැකගත්හ.අනතුරුව සොළින් පලවා හැර 1 වෙනි විජයබාහු නමින් පොලොන්නරුවේ රජ වූ කීර්ති කුමාරයා දළදා වහන්සේ රුහුණෙන් පොලොන්නරුවට වැඩමවා විසිතුරු දළදා මාලිගයක් කරවා එහි තැන්පත් කළහ. පොලොන්නරු යුගයේ දී නිශ්ශංක මල්ල රජතුමා ද දළදා මාලිගයක් කරවා ඇත.වසර 157 ක් පමණ වූ පොලොන්නරු රාජධානිය මාඝ ආක‍්‍රමණයත් සමඟ ම පිරිහී යාම නිසා උත්තර මුල වාසී වාගීශ්වර මහ තෙරුන් ඇතුළු මහා සංඝ රත්නය දළදා වහන්සේ රැගෙන කොත්මලයට පලා ගියහ. කොත්මලේ ‘මල්හැව‘ ගමෙහි ආරක්ෂක ස්ථානයක දළදා වහන්සේ නිදන් කළ මා හිමිවරු ජීවිත පරිත්‍යාගයෙන් දළදා හිමි රැක ගැනීම කළහ.පොලොන්නරුව වැටීමෙන් පසු නැවත ලක එක්සේසත් කළ ‘වත්හිමි විජයබා රජතුමා’ මල්හැවෙන් දළදා හිමි වැඩමවා ‘බෙලිගල’ නම් නිර්භය ස්ථානයෙහි දළදා මාලිගයක් කරවා දළදා වහන්සේ එහි වඩා හිඳවූ සේක. පසුව දෙවෙනි පරාක‍්‍රමබාහු මහ රජතුමා දළදා වහන්සේ දඹදෙණියට වැඩමවා එහි දළදා මාලිගයක් කරවා එහි තැන්පත් කළහ.අනතුරුව බෝසත් විජයබාහු රජතුමා නැවත පොලොන්නරුවේ රාජධානිය පිහිටුවා දළදා වහන්සේ යළිත් පොලොන්නරුවට වැඩම වූහ. එහෙත් සුළු කලෙකින් ම සිය රාජධානිය ලෙස යාපහුව තෝරාගත් පළවෙනි බුවනෙකබාහු රජතුමා දළදා වහන්සේ යාපහුවට වැඩම වූහ.මෙකල පඩි රටින් සේනා සහිතව පැමිණි ආර්ය චක‍්‍රවර්ති රජු යාපහු නුවර අල්ලා ගෙන දළදා වහන්සේ සහ පාත‍්‍රා ධාතුව පැහැරගෙන ප¾ඩි රටට යැවීය. පසුව ලක්දිව රජවූ තුන්වෙනි පරාක‍්‍රමබාහු රජතුමා පඩි රට කුලසේකර රජු වෙත ගොස් දළදා වහන්සේ සහ පාත‍්‍ර ධාතුව සමාදානයෙන් ඉල්ලා ගෙන විත් යළිත් පොලොන්නරුවේ තැන්පත් කළහ.කුරුණෑගල රාජධානි සමයේදී එහි රජවූ සතරවෙනි පරාක‍්‍රමබාහු රජතුමා දළදා වහන්සේ පොලොන්නරුවෙන් ඇතුගල්පුරට වැඩම වූහ. පසුව ගම්පොළ රජ කළ පස්වෙනි පරාක‍්‍රමබාහු රජතුමා දළදා වහන්සේ ගම්පොල “නියම්ගම්පාය” විහාරයට වැඩමවන ලදි. ගම්පොල රාජධානි සමයේ නිතර ඇතිවූ අවුල් වියවුල් නිසා දළදා වහන්සේ වරින් වර ගම්පොල පල්ලේපිටිය, සෙංකඩගල යන ස්ථාන වලට වැඩමවා වීර අලකේශ්වර රජු කෝට්ටේ රාජධානිය පිහිටුවීමත් සමග කෝට්ටේ හෙවත් ශී‍්‍ර ජයවර්ධන පුරයට වැඩමවන ලදී. වීර අලකේශ්වර රජු චීනයට අල්ලාගෙන යන ලද නමුත් ජයවර්ධනපුර මහ තෙරවරු සහ ගිහි බෞද්ධ ප‍්‍රභූන් දළදා හිමි ආරක්ෂා කරන ලදී.කෝට්ටේ රජ වූ හත්වෙනි බුවනෙකබාහු රජු ලක්දිව ආරක්ෂාව පරංගින්ට බාර කළ නිසා මෙරට බෞද්ධයන්ට එල්ල වූයේ බලවත් තර්ජනයකි. මේ කාලයේ බෞද්ධ කටයුතු වල මූලිකත්වය දැරූ දෙවනගල වෙහෙර වැඩ විසූ “රතනාලංකාර” හිමි සහ දළදා තේවාව බාරව කටයුතු කළ “හිරිපිටියේ රාල” දළදා වහන්සේ කෝට්ටේ රාජධානියෙන් සඟවාගෙන යාමට කටයුතු කළහ. මේ සිද්ධිය විස්තර වන ජනකතාවක් ඇත. දිනක් හිරිපිටියේ රාල නිදා සිටින ෂට කෙනෙක් සිහිනෙන් පැමිණ ඔහුට “කෝට්ටේ කලාලේ කිසිල්ලේ දත මැදගන් රාලේ” කීවේලු. එයින් අදහස් කළේ කෝට්ටේට ඇති ආලය හැර දමා දන්ත ධාතූන් වහන්සේ මැද රටට ගෙන යා යුතු බව යයි තේරුම් ගත් හිරිපිටියේ රාල රතනාලංකාර හිමියන්ගේ උපදෙස් අනුව දළදා වහන්සේ සීතාවකට ගෙන ගියේය.දළදා හිමි ලැබීමෙන් පී‍්‍රතියට පත් මායාදුන්නේ රජු සබරගමුවේ “සඳගිරිය” නම් ස්ථානයේ දන්ත ධාතූන් වහන්සේ තැන්පත් කරවා පුද පූජා කෙළේය. අනතුරුව රජ වූ පළමුවන රාජසිංහ රජතුමා දළදා හිමි දෙල්ගමු විහාරයට වැඩමවා ආරක්ෂා කළහ. එතැනින් සබරගමු මහ සමන් දේවාලයට වැඩමවා එහිදී පෙරහැර කරන ලදී. පළවෙනි රාජසිංහ රජු ශිව ආගම වැළඳ ගත් පසු දළදා වහන්සේ භාර මහ තෙරවරු දළදා වහන්සේ අප‍්‍රකටව දෙල්ගමු විහාරයට වැඩම කරවා එහි කුරහන් ගලක් යට සඟවා තැබූහ.මහනුවර රජ වූ පළමුවන විමලධර්මසූරිය රජතුමා සිය රාජ්‍යත්වය ස්ථිර කරගැනීම සඳහා දළදා වහන්සේ ලබා ගැනීමට උත්සුක වූහ.මේ අවස්ථාවේ දළදා භාරකාරත්වය දැරූ මහ තෙරවරු විමලධර්මසූරිය රජුට දළදා වහන්සේ පිළිබඳව දන්වා සිටියහ. පසුව උත්සවශී‍්‍රයෙන් මහනුවරට වැඩමවූ දළදා වහන්සේ වර්තමානයේ ද වැඩ සිටින දළදා මාලිගය කරවන තුරු අස්ගිරි මහා විහාරයේ ආදාහන මළුවේ ගෙඩිගේ විහාරයේ තැන්පත් කර තබන ලදී. මහනුවර රජුන් දවස වරින් වර ඇතිවූ සතුරු ආක‍්‍රමණ වලදී දළදා වහන්සේ ආරක්ෂාව සඳහා හේවාහැට මැදපිටියේ විහාරය, දෙගල්දොරුව විහාරය, මයියංගන විහාරය, කිතුල්පේ විහාරය, පුසුල් පිටිය විහාරය, ආදි ස්ථානවලට වැඩමවා ඇත.වරෙක අස්ගිරි විහාර වාසී වාරියපොල සුමංගල හිමි සිය සිවුරේ ඉහළ ‘නුවා වාටියට’ දළදා හිමි ඇතුළත් කොට මසා දඹුලු කැලයට වැද කටුක දුක් විඳිමින් දළදා වහන්සේ රැකගත් බව සඳහන් වේ.1818 කැරැල්ල අසාර්ථක වීමෙන් පසු ඉංගිරිසින්ගේ අත්අඩංගුවට අසුවූ සුමංගල හිමියන් වෙතින් දළදාව ලබාගැනීමට ඉංගිරිසි පාලකයෝ සමත් වූහ. ඉංගිරිසි පාලකයන් පසුව දළදා හිමි බෞද්ධයන්ගේ පාලනයට බාර දුනි. ඒ අනුව නැවතත් මහනුවර දළදා මාලිගයේ තැන්පත් කළ දළදා වහන්සේ අද දක්වා එහි වැඩ වෙසෙති.විජේරත්න අතුරුපාන</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=af09032214</link>
    <topic>පියසේන ගමගේ</topic>
    <author>විසි වසක දෙස්පාලන දිවියට සිළුමිණෙන් සුභාසිරි. හර්ෂනී රුද්‍රිගු</author>
    <content>යුද්ධය දිනා අවසානයි ආර්ථික අභියෝග ජය ගැනුම නියතයිදළදා වහන්සේ වැඩම වීමෙන් ඔපවත් වූ අපේ සමාජයවඳු දළදා හිමි තෙමහල් පහය රැඳිවර්ෂා මල් කැකුළියජනමත පිටුවනිමිත්තෙනි දිවි දෙවැනිකොට සාමය සුරකින පොලිස් රණවිරුවෝගුවන් විදුලි නාලිකා 42ක් මුදල් උපයන්නේ කොහොමද?නව ලොවට ගැලපෙන දැනුමින් දරුවන් පිරිපුන් විය යුතුයිකම්කරු විනිශ්චය සභා ස්වර්ණ ජයන්තිය (1959 - 2009)හෙළ කවියට පණදුන් ටිබෙට් ජාතික එස්.මහින්ද හිමිනිදහස් ලංකාවේ ප‍්‍රථම අගමැති ඩී.ඇස් සේනායකනිර්මාංශ ආහාරයේ ආර්ථික වාසිශී‍්‍ර දළදා වහන්සේ වැඩ සිටි තැන්පියසේන ගමගේවසන්ත උලෙළට සැරසෙන පුංචි එංගලන්තයජලයට පිටරට මිලක් එන දවස ළඟයිවෘත්තීය සහ කාර්මික පුහුණු ඇමැති පියසේන ගමගේ මහතාගේ දේශපාලන දිවියට විසි වසක් සපිරීම නිමිත්තෙනි.ගාල්ල දිස්ති‍්‍රක්කයේ හිනිදුම ආසනය නියෝජනය කරමින් 1989 වසරේදී ගාලු දිස්ති‍්‍රක් මන්තී‍්‍රවරයකු ලෙස පාර්ලිමේන්තුවට තේරී පත්වීමෙන් ඇරැඹෙන ඇමැති පියසේන ගමගේ මහතාගේ දේශපාලන දිවියේ මූලාරම්භය සනිටුහන් වනුයේ එතුමා සරසවි ශිෂ්‍යයකුව සිටි කාලවකවානුවේදී ය.පේරාදෙණිය විශ්ව විද්‍යාලයේ අන්තර් විශ්ව විද්‍යාලයීය ශිෂ්‍ය බල මණ්ඩලයේ සභාපති ධුරය ද ශී‍්‍ර ලංකා නිදහස් පක්ෂ ශිෂ්‍ය සංගමයේ කි‍්‍රයාකාරී සාමාජිකයකු ලෙස ද එදා පියසේන ගමගේ තම අනාගත නායකත්වයට මං පෙත් විවර කරගත්තේය.එසේ සරසවියෙන් ලැබු දේශපාලන පන්නරය නිසාවෙන් ම හිනිදුමින් ඉදිරිපත් වූ ප‍්‍රථම අවස්ථාවේදීම ඔහුට පාර්ලිමේන්තුවට යාමේ වරම් හිමිවිය. එදා පටන් මේ දක්වා වසර 20 ක් පුරා ගාලු දිස්ති‍්‍රක් මන්තී‍්‍රවරයකු ලෙස ගාල්ල දිස්ති‍්‍රක්කයට මෙන්ම රටටත් ඇමැති පියසේන ගමගේ මහතා ගෙන් ඉටුවූ සේවය විශාලය.වසර අටක කාලයක් ගමගේ මහතා වාරිමාර්ග විදුලිබල හා බලශක්ති නියෝජ්‍ය ඇමැති ධුරය, තරුණ කටයුතු කී‍්‍රඩා හා සමෘද්ධි නියෝජ්‍ය ඇමැති ධුරය, ව්‍යවස්ථා කටයුතු හා කර්මාන්ත නියෝජ්‍ය ඇමැති ධුරය ආදි නියෝජ්‍ය ඇමැති ධුර හොබවමින් රටේ සංවර්ධනය උදෙසා කැපවිය.2000 වසරේදී නිපුණතා සංවර්ධන වෘත්තීය හා කාර්මික පුහුණු ඇමැති ධුරයට පත්වූ පියසේන ගමගේ මහතා වෘත්තීය අධ්‍යාපනයට නව අගයක් එක්කිරීමටත්, උසස් අධ්‍යාපනයට යොමු නොවන මෙරට සිසු දරුවන් ඒ සඳහා යොමු කරවා ගනිමින් විසිරී පැවැති වෘත්තීය පුහුණු ආයතන එක් අමාත්‍යංශයක් යටතට ගැනීමටත් මුල් වී කි‍්‍රයා කළේ ය.එතුමා වෘත්තීය සහ කාර්මික පුහුණු ඇමැති ධුරයට පත්වීමත් සමඟ මෙරට බොහෝ පිරිස් අතර තිබු ගතානුගතික මතිමතාන්තරවලට එහා යමින් සම්ප‍්‍රදායානුකූලව රැකියාවලට ප‍්‍රවිශ්ට වීමේ මානසිකත්වයෙන් දූ දරුවන් මුදා ගැනීමටත් වෘත්තීය පුහුණුව ඔස්සේ තරුණ ජවය රටේ සංවර්ධන කි‍්‍රයාවලිය සඳහා යොදා ගැනීමත් විරැකියාවට නව මං පෙත් විවර කර දෙමින් වෘත්තීය පුහුණුව වෙත සිසුන් යොමු කරවා ගැනීමටත් කි‍්‍රයා කළේ ය.ඒ අනුව හම්බන්තොට, මොණරාගල, වරකාපොළ, දඹුල්ල, ඇල්පිටිය, රත්නපුර ආදි ප‍්‍රදේශවල වෝටෙක් වෙළෙඳ ප‍්‍රදර්ශනය පැවැත්වීය. වෘත්තීය අධ්‍යාපනයේ ඇති වැදගත්කම හඳුන්වා දීමටත්, ඒ අවස්ථා නගරයට පමණක් සීමා නොකොට ගම් දනව්වල ජීවත්වන තරුණ තරුණියන්ට ද වෘත්තීය පුහුණුවේ වැදගත්කම මේ ප‍්‍රදර්ශනය තුළින් පැහැදිලි කරදීමට සමත් විය. ඒ හේතුවෙන් මෙතෙක් නොවු විරූ ලෙස වෘත්තීය පුහුණු ආයතනවලට බැඳෙන සිසුන්ගේ සංඛ්‍යාව ශීඝ‍්‍ර ලෙස ඉහළ ගියේ ය.විශ්ව විද්‍යාලයකට පිවිසීමට උසස් පෙළ සමත් විය යුතු ය යන මතයට අභියෝගයක් එල්ල කරමින් යුගයේ අවශ්‍යතාව තේරුම් ගත් පියසේන ගමගේ මහතා පාර්ලිමේන්තුවට පනතක් ඉදිරිපත් කොට සම්මත කරගනිමින් පාරම්පරික ශිල්පීන්ටත් නිපුණත්වයෙන් පිරිපුන් දරුවනටත් ඊට සම්බන්ධ වීමේ මාර්ගය විවර කරදීමෙන් වෘත්තීය නිපුණත්වයෙන් හෙබි දරු දැරියනට ඉටු කරනුයේ මහඟු මෙහෙයකි.එසේ රත්මලාන කඳවල වත්තේ ඉදිවූ යුනිවෝටෙක් විශ්ව විද්‍යාලය මේ මස අගභාගයේදී සිසු අයිතියට පත්වීමට ද නියමිතය.විවිධ මට්ටම්වලින් විවිධ පළාත්වලින් දුන් නිපුණතා සහතික ජාතික වෘත්තීය සුදුසුකම් සහතිකය හෙවත් NVQ සහතිකය හඳුන්වා දෙමින් ඊට ක‍්‍රමවේද 4 ක් ඇතුළත් කොට මෙරට මෙන් ම අන්තර්ජාතික වශයෙන් ද පිළිගන්නා සහතිකයක් බවට එය පත් කිරීමට කටයුතු කළේ ද ඇමැතිවරයා ය.ඉන් එහාට යමින් 05 සහ 06 ලෙසින් ක‍්‍රමවේදයන් හඳුන්වා දී එම පියවරයන් උසස් ඩිප්ලෝමා සහතික පියවර ලෙසත් 07 වැනි පියවර උපාධියක් ලබාගැනීම දක්වා යොමු කරවීමට සැලැසුම් සම්පාදනය කිරීම ද එතුමා අතින් ඉටුවූ සුවිශේෂී මෙහෙවරකි.ජනාධිපති මහින්ද රාජපක්ෂ මැතිතුමා කම්කරු ඇමැතිව සිටි අවධියේ පිහිටවූ වෘත්තීය පුහුණු අධිකාරිය යටතේ මහින්ද චින්තනයට අනුව යමින් පියසේන ගමගේ මහතාගේ මෙහෙයවීමෙන් දැනට පවතින වෘත්තීය පුහුණු මධ්‍යස්ථානවලට අමතරව තවත් මධ්‍යස්ථාන 100 ක් පිහිටුවීමත් ඉන් 50 කට වඩා මේ වන විට ආරම්භ කිරීමත් සිදුවිය.පළාතකට එක බැගින් පළාත් 09 සඳහා ම උසස් තාක්ෂණ විද්‍යාල පිහිටුවීමට පියවර ගැනීමත් නැඟෙනහිර නවෝදය හා දකුණු නවෝදය සඳහා USAID ආධාරවලින් ලද රුපියල් මිලියන 1125 ඒ ඒ ප‍්‍රදේශ දියුණු කරවීමටත් යෙදවූයේ ඇමැති පියසේන ගමගේ මහතාගේ මඟපෙන්වීම යටතේ ය.ඉදිකිරීම් ක්ෂේත‍්‍රය සඳහා කඩිනම් පාඨමාලා සකස් කරමින්, මුළු මහත් රටට ම ඛේදවාචකයක් වූ සුනාමි ව්‍යසනයෙන් විනාශ වී ගිය ගොඩනැගිලි යළි ඉදිකරලීමට එවකට අගමැතිව සිටි මහින්ද රාජපක්ෂ මැතිදුන්ට අනගි සහායක් ලබාදීමට ද පියසේන ගමගේ ඇමැතිවරයාට හැකි විය.යාපනය කාර්මික විද්‍යාලය පවා උසස් තාක්ෂණ විද්‍යාලයක තලයට ගෙන එමින් ගැටුම් පැවැති ප‍්‍රදේශ මෙන් ම ග‍්‍රාමීය ජනයාගේ ජීවන තත්ත්වය නගා සිටුවීමටත් ග‍්‍රාමීය යටිතල පහසුකම් වර්ධනය කිරීමටත් එතුමා ගෙන් ඉටුවූයේ මහඟු මෙහෙයකි. ඒ අතුරින් එතුමා ගෙන් දක්ෂිණ සංවර්ධනයට ලැබුණු සහාය අතිමහත්ය.ගාලු දිස්ති‍්‍රක්කයේ එදා අති දුෂ්කර වූ හිනිදුම ප‍්‍රදේශයේ මාර්ග, පාලම්, බෝක්කු ඉදිකරමින් මාර්ග කොන්කී‍්‍රට් යොදා පිළිසකර කරවීමට ඒ මහතාගේ ලැබුණු දායකත්වය විශිෂ්ටය. එහි පාළම් 14 ක් විවෘත කිරීමත්, නෙළුව ආදි ප‍්‍රදේශවලට එතෙක් නොවූ බැංකු පහසුකම්, ප‍්‍රවාහන පහසුකම් නංවාලීමත්, ඇතුළු බොහෝ පහසුකම් ග‍්‍රාමීය ජනතාවට ලබාදීමට මුල් වූ ජන නායකයෙකු ලෙස ද පියසේන ගමගේ ඇමැතිවරයා කැපී පෙනේ.ශී‍්‍ර ලංකා නිදහස් පක්ෂයේ උප ලේකම් වරයකු වූ ද ගාලු දිස්ති‍්‍රක් නායකයා වූ ද හිනිදුම ආසනය අඛණ්ඩව නියෝජනය කරන වෘත්තීය පුහුණු ඇමැති පියසේන ගමගේ මහතා විසි වසරක දේශපාලන දිවිය සමරා මේ මස පුරා වැඩසටහන් රැසක් කි‍්‍රයාත්මක වේ. සිය දේශපාලන දිවියේ විසිවසක් පුරා සේවය මෙතැකැයි කියා නිම කළ නොහැක. අනාගතයේ දී ද ඇමැති පියසේන ගමගේ මහතා ගෙන් ඉටුවන මෙහෙවරින් ලක්වැසි සැමට නෙළා ගත හැකි ඵල බොහෝ ය.විසි වසක දෙස්පාලන දිවියට සිළුමිණෙන් සුභාසිරි. හර්ෂනී රුද්‍රිගු</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=af09032215</link>
    <topic>වසන්ත උලෙළට සැරසෙන පුංචි එංගලන්තය</topic>
    <author>ආචාර්ය මිරැන්ඩෝ ඔබේසේකර</author>
    <content>යුද්ධය දිනා අවසානයි ආර්ථික අභියෝග ජය ගැනුම නියතයිදළදා වහන්සේ වැඩම වීමෙන් ඔපවත් වූ අපේ සමාජයවඳු දළදා හිමි තෙමහල් පහය රැඳිවර්ෂා මල් කැකුළියජනමත පිටුවනිමිත්තෙනි දිවි දෙවැනිකොට සාමය සුරකින පොලිස් රණවිරුවෝගුවන් විදුලි නාලිකා 42ක් මුදල් උපයන්නේ කොහොමද?නව ලොවට ගැලපෙන දැනුමින් දරුවන් පිරිපුන් විය යුතුයිකම්කරු විනිශ්චය සභා ස්වර්ණ ජයන්තිය (1959 - 2009)හෙළ කවියට පණදුන් ටිබෙට් ජාතික එස්.මහින්ද හිමිනිදහස් ලංකාවේ ප‍්‍රථම අගමැති ඩී.ඇස් සේනායකනිර්මාංශ ආහාරයේ ආර්ථික වාසිශී‍්‍ර දළදා වහන්සේ වැඩ සිටි තැන්පියසේන ගමගේවසන්ත උලෙළට සැරසෙන පුංචි එංගලන්තයජලයට පිටරට මිලක් එන දවස ළඟයිරාවණ අධිරාජයා ගෙන් පසු කන්ද උඩරට නුවරඑළියේ සොබා සුන්දරත්වය පිළිබඳ වශී කෘත වූ එකම ජනතාව යුරෝපීය ප‍්‍රජාව බැව් සඳහන් කිරීම අතිශයෝක්තියක් නොවේ. රාජාවලියට අයත් බොහෝ නරපතිවරු මෙම සුන්දර ප‍්‍රදේශය රජයේ ආරක්ෂිත ජලාශි‍්‍රත ප‍්‍රදේශයක් ලෙස පරිශීලනය කළ අතර එහි ජනපද හෝ වගා ව්‍යාපාර ආරම්භ කිරීමට සිත් යොමු නොකළ බැව් පැවැසීම සාධාරණය.රාවණ යුගයේ මෙම ප‍්‍රදේශයේ දැවයෙන් නිම කළ මහල් නිවාස පැවැති බවත් ඒවා සූර්ය බලශක්තියෙන් ආලෝක කර තිබුණු බවත් "රාවණ කතා" පුස්කොළ ග‍්‍රන්ථයේ සඳහන් වේ.ලෝකයේ අති දුර්ලභ ගණයේ ශාකයක් වූ අශෝක (RODHODUNDREN) මල් ඇතුළු උඩවැඩියා මල් වර්ග රැසකින් සුවඳවත් වූ නුවරඑළිය යුරෝපීය ආක‍්‍රමණ හා සංක‍්‍රමණ වලින් පසු නව පුරවරයක් බවට පත්වීමේ කතාව අසිරිමත්ය.මෙම ප‍්‍රදේශයේ අතීතය පිළිබඳ එහි වත්මන් පදිංචිකරුවන් බොහෝ දෙනෙන් නිවැරැදි ලෙස දැනුවත් නොවීම ජාතික වශයෙන් කනගාටුවට කරුණකි. ඊට ප‍්‍රධාන හේතුව 1977 න් පසු මෙම ප‍්‍රදේශයට විවිධ පළාත් වලින් නව ජාන පදිකයින් විශාල සංඛ්‍යාවක් සංක‍්‍රමණය වීමය.ඉංගිරිසින් උඩරට ගිවිසුම අස්සන් කර වසර තුනක් ගෙවී ගිය මොහොතේ කි‍්‍ර.ව. 1819 දොස්තර ජොන් ඩේව් ගම්පල උඩසැල්ලාව වෙඩිමලේ හරහා කඳු තරණය කළේ වල් අලි ඇතුන් දඩයම් කිරීම පිණිසය. ඇතුන් මරා දමා ඇත් දත් අරගෙන පිටරට යැවීම එම යුගයේ ඉංගිරිසි ජාතිකයින්ගේ විනෝදාංශයක් මෙන්ම ලාබදායක ව්‍යාපාරයක් ද විය.වනගත කඳුකරයේ සැතපුම් කිහිපයක් ඉහළට යන විට ඩේව් ඇතුළු පිරිසට පුදුම අන්දමේ සුවදායක තත්ත්වයක් දැනුණි. එංගලන්තයට ගියා සේ ඔවුන්ට දැනුණි. ලංකාවේ ඝර්ම කලාපීය පෙදෙස් වල දාඩිය වගුරවමින් අනන්ත දුක් කන්දරාවක් විඳි ඉංගිරිසි ජාතිකයින්ට දැනුණේ ඔවුන්ට දෙවියන්ගේ ආශිර්වාදය ලැබුණ ලෙසිනි.එම ප‍්‍රදේශය පිළිබඳ සලකුණු කළ පිඹුරු පතක් ද සකස් කළ ඩේව් ඒ ගමන ආපසු ආවේ සූදානම් සහිතව නැවතත් මෙම සීත ප‍්‍රදේශයට පා තැබීමේ අධිෂ්ඨානයෙනි.එවකට ශී‍්‍ර ලංකාවේ අග‍්‍රාණ්ඩුකාර ධුරය හෙබ වූ ශී‍්‍රමත් රොබට් බ‍්‍රවුන්රීග්ට ද මේ නව සොයා ගැනීම ගැන කරුණු දන්වා දොස්තර ජෝන් ඩේව් නොබෝ දිනකින්ම නැවතත් මෙම සීත පෙදෙසට ගොස් සමීක්ෂණය කර සියලු තොරතුරු දැන්වූවේ මෙම පෙදෙසේ නව ඉංගිරිසි කොළණියක් බවට පත් කිරීමේ අටියෙනි.1819 දී දොස්තර ඩේව් ඉදිරිපත් කළ බුද්ධිමත් යෝජනාව ඊට වසර 9 කට පසු ඉටු විය. මේ අනුව කි‍්‍ර.ව. 1828 දී නුවරඑළිය සෞඛ්‍යමය මධ්‍යස්ථානයක් ලෙස ශී‍්‍රමත් එඩ්වඩ් බාන්ස් ආණ්ඩුකාරවරයා විසින් ප‍්‍රකාශයට පත් කෙරුණි. ඉංගිරිසි යුද හමුදා භටයින්, නිලධාරීන් මෙන්ම රාජ්‍ය පරිපාලන නිලධාරීන් හා වැවිලි කරුවන් සඳහා මෙම ආයතනයේ පහසුකම් තිබුණි.1828 දී ආණ්ඩුකාර බාන්ස් විසින් ඉදිකළ සෞඛ්‍ය මධ්‍යස්ථානය වත්මන් ග‍්‍රෑන්ඩ් හෝටලය බැව් කිව යුතුය.නුවරඑළියේ ස්වභාවික දේශගුණය ගැන පි‍්‍රය කළ යුරෝපීය ජාතිකයින් මෙම පෙදෙස දියුණු කිරීම පිණිස දිනපතා වෙහෙසුණු අතර කි‍්‍ර.ව. 1833 දී සහකාර ඒජන්තවරයෙක් ලෙස පාලනය කරන පෙදෙසක් ලෙස ගැසට් කර ඇත.කි‍්‍ර.ව. 1847 සැමුවෙල් බේකර් නුවරඑළියට පැමිණි අතර මෙම ප‍්‍රදේශයේ ප‍්‍රථම වැවිලිකරුවා බවට ඉතිහාසයට එක් විය. ඔහුගේ ගොවිපළ ආදර්ශමත් ගොවිපළක් විය. සත්ත්ව පාලනය සහ තේ වගාව මෙම ප‍්‍රදේශයේ ආරම්භ කළ ඔහු ඉතා දක්ෂ වතු පාලකයෙක් ලෙස අද දක්වා සම්භාවනාවට පත් වී ඇත. 19 වැනි සියවස ආරම්භ වීමත් සමඟම නුවරඑළිය ඉංගිරිසි ජාතිකයින්ගේ ගමක් බවට පත් විය.මේ නව ගම්මානයේ ගොඩනැගිලි ඉදිකිරීම පිණිස මේසන්වරුන් හා වඩු බාස්ලා දකුණු පළාතෙන් සංක‍්‍රමණය වූ අතර ඔවුන් සමග ප‍්‍රවාහන කටයුතු සඳහා බර කරත්ත කරුවන් සමූහයක් ද වෙළෙඳ ව්‍යාපාරකයින් රැසක් ද පැමිණ ඇත. පසු කලෙක මෙම බර කරත්ත ව්‍යාපාරිකයින්, ලොරි ව්‍යාපාරිකයින් බවට පත් වූහ.ඉංගිරිසි පාලන යුගයේ නුවරඑළියේ ඉදි කළ සියලුම ගොඩනැගිලි ලන්ඩන්, කේම්බි‍්‍රජ්, බි‍්‍රස්ටල් හා ක්‍රොයිඩන් ප‍්‍රදේශ වල ගෘහ නිර්මාණ ශිල්පය අනුව ගොඩනඟා තිබීම විශේෂත්වයකි. කි‍්‍ර.ව. 1847 දී ප‍්‍රථම ඉංගිරිසි පල්ලිය මෙහි ගොඩ නඟා ඇත.සර් වෙස්ට් රිජ්වේ (1895 - 1903) යුගයේදී ඉදි කළ නිවාස එක් මහළකට සීමා වී තිබුණි. කි‍්‍ර.ව. 1900 දී නුවරඑළියේ වාසය කළ ඉංගිරිසි ජනගහනය 300 ක් වන අතර නිවාස 200 ක් පැවැති බැව් වාර්තා වේ.නුවරඑළියේ ඉංගිරිසි, සිංහල, දෙමළ, මැලේ සහ මරක්කල ජනගහනයෙන් 2500 ක් යැයි 1900 දී කේව් පවසා ඇත. 1971 දී නුවරඑළිය නගරයේ ජනගහනය 16347 කි. ආසියාවේ ප‍්‍රමුඛ පෙළේ ගොල්ෆ් කී‍්‍රඩා පිටිය නුවරඑළියේ පිහිටා ඇත.නුවරඑළියේ භූ විද්‍යාත්මක කැණීම් අරඹා තිබෙන්නේ කි‍්‍ර.ව. 1893 දී වන අතර 1859 දී බදුලු පාර සමීපයෙන් මහගස්තොටදී රත්රන් ද, හග්ගල ප‍්‍රදේශයෙන් තඹ නිධියක් ද, දිඹුල ප‍්‍රදේශයෙන් යපස් ද සොයා ගෙන ඇති බැව් පර්ගියුසන් වාර්තා කර ඇත.1910 වර්ෂයේදී පළමුවෙනි සිංහල නිවාසය මෙහි ඉදි කර තිබෙන්නේ සර් සොලමන් ඩයස් බණ්ඩාරනායක විසිනි. එය බෘම්ෆීල්ඩ් නිවසය. එතුමාගේ ඥාතියෙක් වූ සර් ජේ.පී. ඔබේසේකර මහතා ද ඊට මද කලකට පසු කීන පාරේ කීන කොටේජ් නිවස ඉදි කර ඇත.දුටුවන් සිත් ඇදගන්නා නුවරඑළිය නගරය විචිත‍්‍රවත් කිරීම සඳහා සුන්දර වැවක අවශ්‍යතාවය දුටු ඉංගිරිසි පාලකයින් මහගස්තොට අසල ග්‍රෙගරි වැව ඉදි කිරීමට අමතක නොකළහ. 1873 දී ඔවුන් ග්‍රෙගරි වැව නිර්මාණය කළහ.කෑමට බීමට මෙන්ම විනෝදයට ද කැමැති ඉංගිරිසින්ට තුරඟ තරග පිටියක අවශ්‍යතාවය පෙනී ගිය බැවින් 1875 දී තුරඟ තරග කී‍්‍රඩා පිටිය ඩෆ් නැමැති ඉංගිරිසි ජාතිකයාට අයත් අක්කර 149 ක භූමි භාගයේහි නිර්මාණය කිරීමට සමත් වූහ. එම තුරඟ තරග සමාජය ජිම්කානා කී‍්‍රඩා සමාජය ලෙස හැඳින්විණි.සුරතල් කැලෑ සතුන් සිවුපාවන් පිළිබඳ ආදරයක් තිබුණ ඉංගිරිසි පාලකයින් කුරුල්ලන් හා කුඩා සිවුපාවුන් සඳහා අභය භුමියක් ද තැනීමට අමතක නොකළහ. එය කපිතාන් පී.පී. ගැල්වේට අයත් අක්කර පහළොවක බිම් පෙදෙසකය.කි‍්‍ර.ව. 1880 දී නුවරඑළිය දුම්රිය මාර්ග ඉදි කළේ වැවිලි කරුවන්ගේ සුබ සිද්ධිය සඳහා ය. 1888 දී කෘෂි කාර්මික කටයුතු මෙම ප‍්‍රදේශයට හඳුන්වා දුන් ඉංගිරිසි පාලකයින් කි‍්‍ර.ව. 1877 දී LOCAL BOARD නම් ප‍්‍රාදේශීය පාලක මණ්ඩලයක් මෙම ප‍්‍රදේශයට හඳුන්වා දුන් අතර 1933 දී පළාත් පාලන සභාවක් ද 1949 දී නගර සභාවක් වශයෙන් ද පාලන මණ්ඩලය උසස්වීම් ලබා ඇත.නුවරඑළිය පොදු සුසාන භූමිය ලේඩී මැකලම් පාරේ පිහිටා ඇත. ශී‍්‍ර වජිර ඥාන මහා විද්‍යාලය, ශුද්ධ වූ ති‍්‍රත්ව විද්‍යාලය, ශාන්ත සේවියර් විදුහල සහ ගාමිණි මධ්‍ය මහා විද්‍යාලය මෙම ප‍්‍රදේශයේ අධ්‍යාපන මධ්‍යස්ථාන වන අතර ශාන්ත සේවියර් පල්ලිය, ශුද්ධ ති‍්‍රත්ව පල්ලිය, අශෝකාරාම විහාරය, බඹරකැලේ ශී‍්‍ර මහා විහාරය, හාවාඑළිය, මුතුමාරි අම්මන් කෝවිල, ආගමික කටයුතු සඳහා ජනතාවට කැපවී ඇත.1947 නිදහස් ශී‍්‍ර ලංකාවේ ප‍්‍රථම පාර්ලිමේන්තුව සඳහා නුවරඑළිය ආසනයක් වූ අතර එහි ප‍්‍රථම මන්තී‍්‍රවරයා සෞම්‍ය මූර්ති තොන්ඩමන් මහතා ය.නුවරඑළියේ ග‍්‍රෑන්ඩ් හෝටලයට රැස්වූ ඉංගිරිසි පාලකයින් 1934.09.04 දින ලංකා මෝටර් රථ කී‍්‍රඩා සමාජය ඇරැඹූහ. මෝටර් රථ ධාවන තරග ප‍්‍රථම වරට 1934 දී ආරම්භ කළේ ඉංගිරිසි ජාතිකයින්ගේ මාර්ගෝපදේශකත්වයෙන් වුව ද සිංහල මෝටර් රථ ධාවකයින් වූ ජේ.පී. ඔබේසේකර සහ ඇන්ඩ‍්‍රෘ මිරැන්ඩෝ මහත්වරු ඉංගිරිසි ජාතිකයින් පරදවා ජය ගැනීම විශේෂයෙන් සඳහන් කළ හැක.නුවරඑළිය වැව රවුමේ පැවැති මෝටර් රථ ධාවන තරග නැරැඹීමට එම කාලයෙහි දෙස් විදෙස් වලින් කී‍්‍රඩාලෝලී ජනතාව නුවරඑළියට එක් රැස් වූහ.නුවරඑළියේ මහගස්තොට වැව රවුමේ පැවැති ධාවන තරග වලට අමතරව බ්ලැක්පූල් හි කඳු තරණ ධාවන තරග ආරම්භ කර ඇත. මෙකී සෑම අංශයකින්ම ඉංගිරිසි ජාතිකයින් පරදවා ජය ගැනීමට සිංහල කී‍්‍රඩකයින් සමත් වී ඇත.ටී.ජී. ඩික්සන්, ඩී.ඊ. ෆිල්බ්, ෆිල් පෝක්, ඇලන් ක්ලාක්, භාතිය මිරැන්ඩෝ, එඩ්වඩ් මේසන් සහ යූ.ඩී. ජිනදාස 1934 - 60 කාලයේ ජනපි‍්‍රය ධාවකයන් ලෙස හැඳින්විය හැක.සුන්දර නුවරඑළිය පිළිබඳව දැනට වර්ෂ 30 කට පමණ පෙර සංදේශ කාව්‍යයක් ද ලියා ඇත. එය තරුණ සංදේශයයි.වර්ග සැතපුම් 555 ක් විශාල නුවරඑළිය දිස්ති‍්‍රක්කයට 1947 මැතිවරණයේදී නුවරඑළිය, මස්කෙළිය, තලවකැලේ, කොටගල සහ මතුරට ආදි ආසන පහක් තිබුණ අතර නුවරඑළියට එස්. තොන්ඩමන්, මස්කෙළියට ජොජ් ආර්. මෝතා, තලවකැලේට වේලුපිල්ලේ, කොටගල කුමාරවේලු සහ මතුරට ආසනයට එම්.ඩී. බණ්ඩා මහත්වරු පත් වූහ.1980 දී සංඛ්‍යා ලේඛන අනුව ප‍්‍රදේශය පුරා විසිරී ගිය මුළු ජනගහනය වර්ග සැතැපුම් එකකට පුද්ගලයින් 550 කි. ශී‍්‍ර ලංකා ජාතිකයන්ගේ සංඛ්‍යාව 21425 ක්, ඉන්දියානු දෙමළ ජාතිකයන් 234514 කි. උඩරට සිංහලයින් 149024 ක් ද පහත රට සිංහලයින් 38241 ක් ද සිටිති. ඉන්දියානු දෙමළ ජාතිකයන් 50% ක්ම පුරවැසි භාවය ලබා නැත.නුවරඑළිය දිස්ති‍්‍රක්කයේ මුළු ජනගහනයෙන් 95% ක් ම ග‍්‍රාමීය ජනතාවයි. අක්කර 150000 ක් තේ වගාව සඳහා ද අක්කර 10000, 12000 ක ප‍්‍රමාණයක් එළවළු වගාව සඳහා ද දුම්කොළ වගාව සඳහා අක්කර 5000 ක් ද ඇත. ගම්මිරිස්, සාදික්කා, කෝපි, කරදමුංගු ආදි වගාවන් ද මෙම දිස්ති‍්‍රක්කය තුළ තිබෙන බැව් කිව යුතුය.ත් වගාව පිළිබඳ සාකච්ඡා කරන විට ද නුවරඑළියට ලැබෙන්නේ සුවිශේෂ ස්ථානයකි. ලක්දිව ප‍්‍රථම තේ වගාව මහනුවර දිස්ති‍්‍රක්කයේ වල් කඳුර වත්ත වුවද ප‍්‍රථම තේ පැල තවාන ආරම්භ කළේ ඊ.එෆ්. ගෙප් මහතා විසින් යයි ඔහු TIMES පත‍්‍රයට පවසා ඇත.(ශී‍්‍ර ලංකාවෙ තේ වගාවේ ආරම්භය පිටුව 41) නුවරඑළියේ විසු ශී‍්‍රමත් ඇන්තනී ඔලිපන්ට් මහතාට අයත් වත්තක් කැලෑ බිමක් එළිපෙහෙලි කර පේරාදෙණිය උද්භිත උද්‍යානයේ පර්යේෂණ සඳහා චීනයෙන් ගෙන්වන ලද තේ පැල මුහුද මට්ටමෙන් අඩි 6300 ක් උස් වූ මෙම පෙදෙසෙහි වගා කර ඇත. 1845 දී ගෙප් මහතා ලංකාවෙන් ආපසු යන විට මෙම තේ පැල ඉතා උසස් තත්ත්වයක තිබුණු බැව් සඳහන් කර ඇත. (එම)මේ තේ පැල කිහිපය වගා කළ ඉඩම එදා ශී‍්‍රමත් ඇන්තනි ඔලිෆන්ට්ට අයත්ව තිබුණ ද එය වත්මන් රැජන නිවාස භූමියට අයත් එක් කොටසක් බැව් සොයා ගෙන ඇත.නුවරඑළියේ තේ වගාවට පැමිණි ඉන්දියානු වතු කම්කරුවන් සඳහා හින්දු දේවාල කිහිපයක් ද ආරම්භ වුණි. තේ වගාවේ දියුණුවත් සමග එම ප‍්‍රදේශයේ උඩරට සිංහල බලය පිරිහි ගිය අතර ඉන්දියානු ද්‍රවිඩ බලය හිස ඔසවන්න විය. එය තරමක් දුරට පාලනය කරගත හැකි වූයේ 1952 ඉන්දු - ලංකා ගිවිසුම සහ සිරිමා - ශාස්තී‍්‍ර ගිවිසුම නිසා ය.ප‍්‍රමාණයෙන් කුඩා නගරයක් වුවද ඉතා උසස් පන්තියේ වෙළෙඳසැල් සමූහයක් තිබෙන නුවරඑළිය ඉංගිරිසි පාලන යුගයේදී ඉංගිරිසි ජාතිකයන්ටම අයත් වෙළෙඳසැල් රැසක් තිබුණ බැව් අප දැක ඇත. පිටරටින් වෙළෙඳ භාණ්ඩ ආනයනය කළ එම වෙළෙඳසැල් අද නැති නමුත් ඉස්තරම් වර්ගයේ රෙදිපිළි වලට නුවරඑළිය අදටත් ප‍්‍රසිද්ධය.ලංකාවේ දස දෙසින් මෙම සුන්දර පුරවරයේ සිරිය දැක බලා ගැනීමට පැමිණෙන විනෝදකාමීන් බක් මහ වසන්තයේදී දැකගත හැක.මල් ප‍්‍රදර්ශන, සංගීත සංදර්ශන, ගොල්ෆ් කී‍්‍රඩා තරග, පාපන්දු, හොකී, නෙට්බෝල් කී‍්‍රඩා තරග පමණක් නොව මෝටර් රථ ධාවන තරග ද, ඇතැම් අවස්ථා වල අලි ඇතුන්ගේ ධාවන තරග, බෝට්ටු ධාවන තරග ද බක් මහ සැණකෙළි සමයේ බහුලව ඇත.නුවරඑළිය එංගලන්තයට වඩා අලංකාර නගරයක් බැව් එංගලන්තයේ ඉංගිරිසි ජාතිකයින් විසින් පවසා තිබීම අපට අභිමානයකි.ආචාර්ය මිරැන්ඩෝ ඔබේසේකර</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=af09032216</link>
    <topic>ජලයට පිටරට මිලක් එන දවස ළඟයි</topic>
    <author/>
    <content>යුද්ධය දිනා අවසානයි ආර්ථික අභියෝග ජය ගැනුම නියතයිදළදා වහන්සේ වැඩම වීමෙන් ඔපවත් වූ අපේ සමාජයවඳු දළදා හිමි තෙමහල් පහය රැඳිවර්ෂා මල් කැකුළියජනමත පිටුවනිමිත්තෙනි දිවි දෙවැනිකොට සාමය සුරකින පොලිස් රණවිරුවෝගුවන් විදුලි නාලිකා 42ක් මුදල් උපයන්නේ කොහොමද?නව ලොවට ගැලපෙන දැනුමින් දරුවන් පිරිපුන් විය යුතුයිකම්කරු විනිශ්චය සභා ස්වර්ණ ජයන්තිය (1959 - 2009)හෙළ කවියට පණදුන් ටිබෙට් ජාතික එස්.මහින්ද හිමිනිදහස් ලංකාවේ ප‍්‍රථම අගමැති ඩී.ඇස් සේනායකනිර්මාංශ ආහාරයේ ආර්ථික වාසිශී‍්‍ර දළදා වහන්සේ වැඩ සිටි තැන්පියසේන ගමගේවසන්ත උලෙළට සැරසෙන පුංචි එංගලන්තයජලයට පිටරට මිලක් එන දවස ළඟයිඅදට යෙදෙන ලෝක ජල දිනය නිමිත්තෙනිජල සම්පාදන අමාත්‍ය -මහින්ද අමරවීරමනුෂ්‍යයාට සිය ජීවිතය පවත්වාගෙන යාමට ඉතාමත් අත්‍යවශ්‍යම දෙය ඔක්සිජන් වායුව වන අතර ඒ හා සමානවම වැදගත්ම සාධකය පානීය “ජලය” වේ.ජලය යනු ස්වභාවධර්මය විසින් මනුෂ්‍යයාට, සතා සිවුපාවුන් හට සහ වෘක්ෂලතා ආදියට ලැබුණු ඇදහිය නොහැකි වටිනාම දායාදයකි.එදා ප‍්‍රාග් ඓතිහාසික යුගයේ ජීවත් වූ මනුෂ්‍යයා අද වනවිට පෘථිවිය තුළ ශීඝ‍්‍ර දියුණුවක් අත්පත් කරගෙන තිබෙනවා පමණක් නොව අද වන විට මුළු මහත් අභ්‍යවකාශය සෞරග‍්‍රහ මණ්ඩලය ගවේෂණය කිරීම දක්වා වර්ධනීය දියුණුවක් ලබා ඇත.මානව වර්ගයාගේ ඓතිහාසික ජයග‍්‍රහණයෙහි මූලාරම්භය වූයේ මානව ශිෂ්ටාචාරවල ඇරඹුමයි. මෙසපොතේනියානු ශිෂ්ටාචාරය, ඉන්දු නිම්න ශිෂ්ටාචාරය, නයිල් නිම්න ශිෂ්ටාචාරය, හොවැංහෝ ශිෂ්ටාචාරය ආදී මේ ශිෂ්ටාචාරයන් බිහිවූයේ ජලය කේන්ද්‍ර කරගෙනය. මේ අනුව බලන විට ද “ජලය” මිනිසාගේ ශරීරය සමඟත් සමාජය සමඟත් බරපතළ සම්බන්ධයක් තිබේ.පුරාණ මනුෂ්‍යයා පරිසරයට ඉතා ළඟ සම්බන්ධයක් පෙන්නුම් කළේය. ඔහු රිසිසේ ගලා යන දොල පහරකින් දෝතට ගෙන වතුර පානය කෙළේය. එහෙත් අද සංවර්ධන කි‍්‍රයාදාමයේ ඇතැම් වැරැදි සහගත තීන්දු සහ කි‍්‍රයාකාරකම් නිසා, එලෙස සෘජුව ජලය පානය කර ගත නොහැකි ලෙස ජලය දූෂ්‍ය වී තිබේ. එමෙන්ම පානීය ජල සම්පත හිඟ වෙමින් පවතී. ඉදිරියේදී මිනිසාට අත්‍යවශ්‍යම ජලය “හිඟවුව හොත්” තුන්වන ලෝක යුද්ධය ඇරැඹීම කිසිවකුටත් නවතාලිය නොහැකි වනු ඇත.මීට පෙර ලොව අධිරාජ්‍යවාදී යුද්ධ ඇරැඹුණේ රටවල් බෙදා ගැනීමටය. මෑතක යුද්ධ ඇරැඹුණේ තෙල් සම්පත බෙදාගැනීමටය. ලොව බලවතුන් ඉරාකයට පහර දුන්නේ “තෙල්” ටික ගන්නටය. ඉරානයට අවි අමෝරමින් සිටින්නේ “තෙල්” නිසාය.නමුත් මහ පොළවේ අයිතිය හෝ තෙල් පිළිබඳ අයිතිය නැතත් මනුෂ්‍යයකු මිය යන්නේ නැත. ජලය නැති නම් අනිවාර්යයෙන්ම මිනිසා මිය යනු ඇත. එම නිසා ජලය අත්‍යවශ්‍යමය. ඒ අත්‍යවශ්‍යතාව නිසාම ජලය බෙදා ගැනීමේ යුද්ධය පෙර පැවැති යුද්ධයන්ට වඩා ඉතාමත් බරපතළ එකක් වනු ඇත. එවැනි තත්ත්වයක් ඇතිවීම වළකාලීමට නම් ලෝකවාසී සියලුම ජනතාව වෙත ජල සම්පත සුරැකීමේ වගකීම පැවැරෙනු ඇත.මෙවැනි පසුබිමක එක්සත් ජාතීන්ගේ සංවිධානයට අයත් සියලුම රටවල් ලෝක ජල දිනය සමරයි. මෙවර එහි තේමාව “ජලය සැමට සමසේ උරුමයි” යන්නය.එක්සත් ජාතීන්ගේ සංවිධානය විසින් 1992 වසරේදී ගත් තීරණයක් මත 1993 වසරේ සිට සෑම වසරකම මාර්තු 22 දින ලෝක ජල දිනය සමරයි.ලෝක ජල හිඟයකට මුහුණ පෑමට සිදුවීම ඉතාමත් වැදගත් මහජන සෞඛ්‍ය ගැටලුවක් බවට පත්ව තිබේ. 1/3 ක් වූ ජල පීඩක සංඛ්‍යාව ඉදිරි දශක දෙකක කාලය තුළ දැනට ඉතා වැඩි වේගයකින් වර්ධනය වනු ඇත. දැනටමත් ලෝකයේ බොහෝ ප‍්‍රදේශවල දුර බැහැර සිට ජලය ගෙන ඒමට සිදු වීමේ දී බර ඉසිලීම, කාලය ගතවීම හා ශ‍්‍රමය වැය කිරීම කාන්තාවන් හා දරුවන් මත පැටවී තිබේ.ලෝක ජල දිනයක් නම් කිරීම මඟින් පිරිසිදු පානීය ජලයේ වැදගත්කම හා ජල සම්පත දිගු කාලීනව ආරක්ෂා කරගැනීමේ වැදගත්කම පෙන්වා දෙනු ලබයි. මෙවර ජල දිනයේ දී “ජලය සැමට සමසේ උරුමයි” යන්නෙන් ජලය සහ අවස්ථා බෙදා ගැනීම ප‍්‍රධාන කොට ගනිමින් රටවල් අතරත් ප‍්‍රදේශ අතරත් ජලය බෙදා ගැනීමේ වැදගත්කම අවධාරණය කරයි.මේ මඟින් අන්තර් සහයෝගිතාව සහ ගරු කිරීම, අන්තර් තේරුම් ගැනීම සහ විශ්වසනීයත්වය රටවල් අතර වර්ධනය වනු ඇතැයි ද , සාමය හා ආරක්ෂාව ඇති කරන අතරම කල්පවත්නා ආර්ථික වර්ධනයක් පවත්වා ගැනීම සඳහා උපකාරයක් කරනු ඇතැයි ද එක්සත් ජාතීන්ගේ සංවිධානය, යුනෙස්කෝ ආයතනය හා යුනිසෙෆ් ආයතනය බලාපොරොත්තු වේ.ශ‍්‍රී ලංකාවේ ජල පරිභෝජනය දෙස විමසීමේ දී පිරිසිදු පානීය ජලය භාවිතා කරන ජන සංඛ්‍යාව ප‍්‍රතිශතයක් ලෙස 77% ක් පමණ වේ. ඉතිරි 23% ක ප‍්‍රමාණය පිරිසිදු පානීය ජල හිඟයෙන් පෙලෙති. ජාතික ජලසම්පාදන හා ජලාපවහන මණ්ඩලය පිරිසිදු ජල සැපයෙුමෙන් 32%ක් සපයයි. ඉතිරි 45% ප‍්‍රජා ජල යෝජනා ක‍්‍රම, ළිං, නල ළිං ආදී මාර්ගයන්ගෙන් පිරිසිදු පානීය ජලය ලබාගන්නා අය වේ.ජාතික ජලසම්පාදන හා ජලාපවහන මණ්ඩලය විසින් ගංගාවලින් ජලය ලබාගෙන ඒවා පිරිසිදු කර නළ මඟින් නිවාස වලට ගෙන ඒම සඳහා ඒකකයකට එනම් ජල ලීටර් දහසකට රුපියල් තිස්පහක මුදලක් වැය කරනු ලබයි. එහෙත් මෙතෙක් සාමාන්‍යයෙන් අප පාරිභෝගිකයකු ගෙන් අය කර ගනු ලබන්නේ ඒකක 01 කට රුපියල් එකයි ශත විසිහතක් වැනි සුළු මුදලකි.මෙහිදී අප දන්නා කරුණක් නම්, අප රටේ ජනතාව, බහුල වශයෙන් ඉහළ මධ්‍යම පන්තිය සහ ධනවතුන් අතර මේ ජල නාස්තිය වැඩිපුර සිදු වන බවයි. මණ්ඩලය විසින් පිරිසිදු කර පානය කළ හැකි තත්ත්වයට පත් කර එවනු ලබන ජලය ගොඩනැඟිලි සේදීම, රථවාහන සේදීම, සතුන් නෑවීම, උද්‍යාන වලට දැමීම, නාන තටාක සඳහා භාවිතා කිරීම, කෘති‍්‍රම දිය ඇලි සඳහා භාවිතා කිරීම ආදිය සඳහා යොදා ගැනීමෙන් සහන මිලකට ලබා දෙන ජලය නාස්ති කර දමනවා. මෙය රටකට ඉසිලිය හැකි දෙයක් නොවේ.එමෙන්ම නාගරික ජල කණුවලින් සහ ඇතැම් ව්‍යාපාර ස්ථානවලින් ද ජලය නාස්තිය සිදුවෙයි. ජල නාස්තිය අවම කර ගතහොත් අලුතින් ජල යෝජනා ක‍්‍රම ආරම්භ නොකළත් තිබෙන ජල ප‍්‍රමාණයෙන් තවත් ලක්ෂ තුනක ජනතාවට පානීය ජලය ලබා දිය හැක. නීති විරෝධීව ජලය ලබාගැනීමට එරෙහිව අප අමාත්‍යාංශය තරාතිරම නොබලා කටයුතු කරයි.පානීය ජල ප‍්‍රශ්නය විසඳීම සඳහා අප මේ වනවිටත් විවිධ ජල යෝජනා ක‍්‍රම ආරම්භ කර තිබෙනවා. 25000කට සෙත සැලසෙන මහ කොළඹ ජල ව්‍යාපෘතිය 2011 දී අවසන් වීමට තිබේ. ඒ සඳහා රුපියල් මිලියන 4785 ක් වැය කෙරේ. ලක්ෂයකට සෙත සලසමින් ගම්පහ දිස්ති‍්‍රක්කය සඳහා කැලණි දකුණු ඉවුර යෝජනා ක‍්‍රමය 2010 ඔක්තෝබර් මස අවසන් වීමට නියමිත අතර ඒ සඳහා රුපියල් මිලියන 8100 ක්ද වැය කෙරේ.කොළඹ නගර උතුර ජල යෝජනා ක‍්‍රමය ධ්ධ් අදියර 2012 දී වැඩ අවසන් වන අතර ඒ සඳහා රුපියල් මිලියන 6490 ක් වැය කෙරේ. මෙමඟින් 400000 කට ජලය සැපයේ. මීට අමතරව 65000 කට ජලය ලබා දෙන මීගමුව ජල යෝජනා ක‍්‍රමය සඳහා රුපියල් මිලියන 2690 ක් ද, 600000 ක් සඳහා රුපියල් මිලියන 670 ක වියදමින් අම්බලන්ගොඩට ද, ලක්ෂ 2ක ජනතාවට ජලය සඳහා රුපියල් මිලියන 3743 වියදමින් ගාල්ලට ද, රුපියල් මිලියන 732 ක වියදමින් වැලිගම ජල යෝජනා ක‍්‍රමය ද ඉදි කළ අතර ඒ මඟින් 40000 ක ජනතාවකට පානීය ජලය ලැබේ. 80000 ක ජනතාවගේ ජල අවශ්‍යතා ඉටු කරමින් තංගල්ල ජල යෝජනා ක‍්‍රමය රුපියල් මිලියන 1470 ක වියම් කර තිබේ.තවද අම්බලන්තොට හැටදහසකට ජලය සැපයීමට රුපියල් මිලියන 636 ක වියදමින් ද, 36000 කට සෙත සලසන කොග්ගල ජල යෝජනා ක‍්‍රම රුපියල් මිලියන 531 ක වියදමින් කර තිබේ. හම්බන්තොට තිස්සමහාරාම මැතිවරණ බල ප‍්‍රදේශවල දෙලක්ෂයකට සෙත සලසමින් රුපියල් මිලියන 11600 ක වියදමින් ජල යෝජනා ක‍්‍රමයක් අරඹා තිබෙන අතර එය 2011 දී ජනතා අයිතියට පැවරේ.තවද මඩකලපුව උන්නච්චිය, ජල යෝජනා ක‍්‍රමය, නැෙඟනහිර මුදාගත් පසු 2008 දීම ආරම්භ කළ අතර ඒ සඳහා රුපියල් මිලියන 7000 ක මුදලක් වැය කෙරේ. රුපියල් මිලියන 12500ක වියදමින් ඉරණමඩු ජල යෝජනා ක‍්‍රමය උතුරු ප‍්‍රදේශය මුදාගත් පසු මාස 3ක් ගත වීමට පෙර ආරම්භ කෙරේ.මහනුවර 183000කට ජලය සපයන ජල ව්‍යාපෘතිය රුපියල් මිලියන 6322 වියදමින් ද, නාවලපිටිය ප‍්‍රදේශයේ 22000කට ජලය සැපයෙන නාවලපිටිය ජල යෝජනා ක‍්‍රමය රුපියල් මිලියන 1156 ක වියදමින් ද ආදී වශයෙන් විශාල ජල යෝජනා ක‍්‍රම රැසක් දැනටමත් ශ‍්‍රී ලංකාව පුරා අරඹා තිබේ.අලුත් ජල පනතක් අනුව මින් ඉදිරියට නාගරික වශයෙන් නිවෙසක් හෝ වාණිජ ගොඩනැඟිල්ලක් ඉදිකිරීමේදී අනිවාර්යයෙන්ම වැසි ජල ටැංකියක් ඉදිකළ යුතුයි.වැසි ජලය අප දැනටමත් ප‍්‍රයෝජනයට ගනු ලබන්නේ අල්ප වශයෙනි. ඉහත දැක්වූ පානීය අවශ්‍යතාවයන් හැර සෙසු ජල අවශ්‍යතාවන් සඳහා මෙම වැසි ජලය කදිම ආදේශකයක් බව හඳුනා ගෙන තිබේ. එපමණක් නොවේ වැසි ජලය ටැංකිවලට රැස් කිරීම මඟින් වැසි කාලවලදී අනවශ්‍ය ලෙස සිදු වන ජල ගැලීම් අවම වේ.පෘථිවි පෘෂ්ඨයේ 2/3ක් ජලය තිබේ. නමුත් බීමට ගත හැකි ජලය ලොව පුරා තිබෙන්නේ 00.1% ක් වැනි ඉතාමත් සුළු ප‍්‍රමාණයකි. එම ප‍්‍රමාණය තුළ ශ‍්‍රී ලංකාවේ පානීය ජල ප‍්‍රමාණය වෙනත් රටවලට වඩා ඉහළ අගයක පවතී.එමනිසා පානීය ජලය හිඟ රටවලට අප රටේ ජලය අපනයනය කර විදේශ විනිමය උපයා ගත හැකියි. දැනටමත් පෞද්ගලික අංශය එය ආරම්භ කර තිබේ. ඉදිරියේදී එම තත්ත්වය වර්ධනය වී විදේශ විනිමය උපයන ප‍්‍රධාන මාර්ගයක් බවට ජලය පත් කර ගත හැකිය. ඒ සඳහා අප ජාතික වශයෙන් ජලය සුරැකීමට හුරු විය යුතුයි.මාවිල්ආරු සොරොව්ව මුදා ගැනීම සඳහා ජනාධිපති, සේනාධිනායක මහින්ද රාජපක්ෂ මැතිතුමාගේ නායකත්වයෙන් ඇරැඹි මානුෂීය මෙහෙයුම මඟින් මුළු නැඟෙනහිර පළාතටම ප‍්‍රජාතන්ත‍්‍රවාදය ලැබී තිබේ.මේ වනවිටත් එම පළාත යථා තත්ත්වයට පත්වෙමින් තිබේ. නැඟෙනහිර ජනතාවට පානීය ජලය ලබාදීමට විශාල ජල යෝජනා ක‍්‍රම ආරම්භ කර තිබේ.ඒ වගේම මුළුමනින්ම උතුරු පළාත ද රණවිරුවන් නිදහස් කර ගත් පසු උතුරු පළාතේ වෙසෙන ජනතාවට පිරිසිදු පානීය ජලය ලබා දීමේ කි‍්‍රයාන්විතය ඇරැඹීමට අප සූදානමින් සිටී. අප අමාත්‍යාංශයේ අරමුණ සියලුම ශ‍්‍රී ලාංකිකයින්ට පිරිසිදු පානීය ජලය ලබාදීමයි.ජල සම්පාදන ඇමැතිවරයා හැටියට ලෝක ජල දිනය ශ‍්‍රී ලංකාවේ සමරන මේ මොහොතේ මම ඉතාම සතුටට පත්වෙමි.ඒ වගේම ජල අරපිරිමැස්ම, ජලය දූෂණය වීම වැළැක්වීම, ජල පෝෂක ප‍්‍රදේශ හා ජල මූලාශ‍්‍ර රැක ගැනීම, ජලය උත්පාදනය වීමට තිබෙන සියලු මාර්ග ආරක්ෂා කර ගැනීමටත් ශ‍්‍රී ලාංකිකයන් හැටියට ජාතිකවත්, ලෝක වාසීන් හැටියට මුළු මහත් ලෝක වාසී ජනතාවගේ අවධානය නොඅඩුව ලැබිය යුතු බවත් පවසමි. එමෙන්ම රටේ ආරක්ෂාව ගැන ශ‍්‍රී ලාංකික ජනතාව වගකීමෙන් කටයුතු කරනවා සේම ජල නාස්තිය, ජලය අපවිත‍්‍ර වීම වැළැක්වීම කෙරෙහි වැඩි වගකීමෙන් කි‍්‍රයා කරනු ඇතැයි මා අපේක්ෂා කරමි.</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=as0903221</link>
    <topic>ගොවිකමට හිත ගිය ඉංජිනේරුවා</topic>
    <author>ඉනෝකා සමරවික‍්‍රම ඡායාරූප - දුෂ්මන්ත මායාදුන්න</author>
    <content>ගොවිකමට හිත ගිය ඉංජිනේරුවාසුද්දන් පිනවීමට අපේ අලි ඇල්ලූ හැටිනෙළුම් විලලෝකයා සාමූහික වේනම් අර්බුද ජයගැනීම පහසුයිකපිලවස්තු පුරයෙන් හමුවූ ශාරීරික ධාතුන් වහන්සේගුරු සේවයේ රසකතාමිනිත්තුවක කතාවක්අපට බාලවියේ පටන්ම ජීවිතයේ බොහෝ බලාපොරොත්තු හා අරමුණු ඇත්තේය. ඒවා එකින් එක ඉටුකර ගැනීමට කරන සටනේදී ඇතැම් බලාපොරොත්තු මඟහැරී යන්නේය. ඇතැම් ඒවා ජීවිතයේ කවදා හෝ ඉටුකර ගන්නේය.රවී සොයිසා නම් වූ ඉංජිනේරු මහතා ද කුඩා කල බලාපොරොත්තුවක් ජීවිතයේ කවදා හෝ ඉටුකරගන්නේ යැයි තමාටම පොරොන්දු වූ අයෙකි.ඔහු කුඩා කල සිටම වගා කටයුතු කෙරෙහි විශේෂ උනන්දුවක් දැක්වූයේය. අධ්‍යාපන කටයුතුවල නියැළීමෙන් වෙනමම මාවතකට යොමු වූ ඔහු මීට වසර කිහිපයකට පෙර තම ආශාව මුදුන් පමුණුවා ගත්තේය.අද ඔහු මහවැලි සී කලාපයට අයත් ගිරාඳුරුකෝට්ටේ ප‍්‍රදේශයේ සාර්ථක ගොවිපොළක හිමිකරුවෙකි. ඉකුත් දිනෙක අප එහි ළඟාවන විට වියළි කර්කශ බව යටපත් කරමින් පොද වැස්සක් වැටෙමින් තිබිණි. පරිසරයේ පැවැතියේ මද අඳුරක් හා සීතලකි.කෙසෙල් වගාව පිළිබඳව සොයා බලන රවි සොයිසා මහතා“අපිට මේ වැහි පොදක් වැටුණේ මාස ගාණකින් අපි බල බල හිටියේ කවද්ද වහින්නේ කියලා. අද නම් හොඳටම වහිවී වගෙයි.”ගොවිපොළේ කටයුතු බලා කියා ගන්නා ශාන්තිලාල් දිසානායක මහතා අප හා පැවැසුවේය.අක්කර දෙසිය පනහක පමණ භූමි භාගයක් පුරා පැතිර ඇති ගොවිපොළේ එක් කෙළවරක ඇත්තේ උල්හිටිය ජලාශයයි. ගොවිපොළේ සියලු ජල අවශ්‍යතා සපයනු ලබන්නේ මෙම ජලාශයයි.උල්හිටිය ජලාශයෙන් වතුර දමා, පොහොර දමා සිවිමෙක් ඇග්‍රෝ ගොවිපොළේ අඹ, කෙසෙල්, පේර, වැල් දොඩම්, අන්නාසි, කජු, පේර, දෙහි, පැපොල්, බඩඉරිඟු, මඤ්ඤෙ¤ක්කා, ඩ‍්‍රැගන් ෆෘට්, පැණි කොමඩු සහ එළවළු වර්ග ආදිය වගාකර ඇත.ගොවි කටයුතුවලට පිවිස රවි සොයිසා මහතාගේ ජීවිතය ආරම්භ වූයේ නාවලපිටියෙනි.“අපේ තාත්තගෙ නම ඔස්ටින් සොයිසා අම්මා ලලිතා සොයිසා තාත්තා බේකරි කර්මාන්තයට යොමුවෙලා හිටියේ. මම මූලික අධ්‍යාපනය ලැබුවේ නාවලපිටිය අනුරුද්ධ විද්‍යාලයෙන්.පසුව මොරටුව වේල්ස් කුමාර විද්‍යාලයේත්, කොළඹ ආනන්ද විද්‍යාලයේත් අධ්‍යාපනය ලැබුවා.”යුනයිටඩ් ඉලෙක්ටි‍්‍රක් ආයතනයේ සේවයට බැඳුණු ඔහු එහි දිගු ගමනක් ආවේය. මෙ ගමනේදී ඔහුට බොහෝ උදව් කළේ එම ආයතනයේ ප‍්‍රධාන ඉංජිනේරු වශයෙන් කටයුතු කළ මහින්ද ඩයස් මහතා හා ඥාති සහෝදරයකු වූ ජේ.කේ. ප‍්‍රනාන්දු මහතා ය. ටික කලකට පසුව ඔහු ඉතාම සුළුවෙන් තමන්ගේම කියා ව්‍යාපාරයක් ආරම්භ කළේය.ඒ වායු සමීකරණ ආයතනයකි. ඔහු එම ව්‍යාපාරය සාර්ථකව කරගෙන ගියේය. එහි අවසන් ප‍්‍රතිඵලය වූයේ පසුගියදා වසරේ විශිෂ්ටතම කොන්ත‍්‍රාත්කරුවා ලෙස තාපකරණ ශීතකරණ වායුසමීකරණ පිළිබඳව විශිෂ්ටතා සම්මානයෙන් පිදුම් ලැබීමය.එමෙන් ම වසරේ විශිෂ්ටතම වායුසමිකරණ ශිල්පියා ලෙස තේරී පතවූයේ ඔහුගේ ආයතනයේ ම සේවය කරන ඉදුනිල් ජයවර්ධන මහතා ය.“මම වායුසමිකරණ ක්ෂේත‍්‍රයේ කටයුතු කරන අතරම වගා කටයුතු කෙරෙහිත් උනන්දු වුණා. ඒ කාලේ ඉඩම් කිහිපයක්ම බලන්න ගියා. වගාවට ඇල්මක් ආදරයක් තිබුණට මං ගොවිතැන ගැන දැනගෙන හිටියේ නෑ.කොහොමහරි 2003 අවුරුද්දෙදි මට මේ ඉඩම ලැබුණෙ. මහවැලි ‘සී’ කලාපයට අයත් මේ ඉඩම බදු අරගෙන තියෙන්නේ 2003 අවුරුද්දෙදි තමයි වගාකරන්න පටන් ගත්තේ.”ඔහු ගොවි බිමට එන විට එය හද්දා කැලයකි. වන සතුන්ගේ රජ දහනකි. කැලය ක‍්‍රමයෙන් සුද්ද පවිත‍්‍ර කරමින් ඔහු වගා කටයුතු ආරම්භ කළේය. අද ඔහුගේ සිතට දැනෙන්නේ සතුටකි.මුරකරුවෝ අටදෙනෙක් පමණ එහි සේවය කරති. එමෙන්ම ගම අවට ජනතාව ගොවිපොළේ කටයුතු සඳහා සහභාගි වෙති. අද ඔවුන්ගේ සියලු දුක්ඛ දෝමනස්සයන්ට පිහිටට ඉන්නේ රවි සොයිසා මහතා ය.“මේ ඉඩමේ වැහි කාලෙට උල්දිය ගලනවා. ස්ථිර බෝග වගා කරන්න බැරි පැත්තකුත් තියෙනවා. අපි මේ ඉඩමේ කුඹුරු ගොවිතැනත් කරනවා. අක්කර හතළිහක් විතර මහ කන්නයේ වැස්සට වගා කරනවා.ගන්නෝරුව කෘෂිකර්ම මධ්‍යස්ථානයෙන් හා පේරාදෙණිය කෘෂිකර්ම මධ්‍යස්ථානයෙන් උපදෙස් ලැබෙනවා. මේ වෙනකොට මේ ගොවිපොළේ හැත්තෑවක් පමණ සේවය කරනවා. අපට තිබෙන ලොකුම ප‍්‍රශ්නය තමයි විදුලිය නැතිකම. මේ ප‍්‍රදේශයේ වගා කරලා ලාභ ලබන්න නම් පුළුවන් කමක් නෑ. ඒත් මම ඉතාම ආශාවෙන් මේ කටයුතු කරන්නේ. අද අපි නිසා මේ ප‍්‍රදේශයේ යැපෙන කට්ටිය ඉන්නවා.ඔවුන්ගේ වගා කටයුතු සඳහා ජලය ලැබෙන එකම මාර්ගය අහස් දිය පමණි. එහෙත් රවි සොයිසා මහතා උල්හිටිය ජලාශය තම වගා කටයුතු සඳහා යොදා ගත්තේය.උල්හිටිය ජලාශයේ සිට ගොවිපොළ සඳහා වතුර ලබා ගැනීමට ඔහු විසින් ම යන්ත‍්‍ර සූත‍්‍ර නිර්මාණය කළේය. ඔහු ඩීසල් එන්ජින් දෙකක් ආශ‍්‍රයෙන් උල්හිටිය ජලාශයේ සිට ගොවිපොළ දක්වා වතුර ගෙන එන්නේය.ගොවිපොළේ පලතුරු නෙළන කාලයට එය කඩිනමින් වෙළෙඳපොළට යවා ගැනීමට නොහැකි වුවහොත් ඔවුහු බොහෝ අපහසුතාවනට මුහුණ පාති. විදුලිය නොමැති නිසා පසු අස්වනු තාක්ෂණය යොදාගැනීමට ද ඔවුන්ට හැකියාවක් නැත.වසරේ විශිෂ්ටතම වායු සමීකරණ කොන්ත‍්‍රාත්කරුවන් ලෙස සම්මාන ලැබු මොහොතරවි සොයිසා මහතාගේ ගොවිපොළේ ශක්තිය ශාන්තිලාල් දිසානායක මහතා හා ඩබ්ලිව්.එම්.එම්. කන්දේගම මහතා ය.“මං මේ ගොවිපොළේ මුල් කාලයේ ඉඳලම සේවය කරනවා. අපි ගොවිපොළ පටන් ගන්න කාලේ බොහෝ කරදර තිබුණා.ලොකුම කරදරය තිබුණේ වල් අලින්ගෙන්. අදටත් නැතුවාම නොවෙයි. උල්හිටිය ජලාශය මායිමේ රජයෙන් විදුලි වැටක් ඉදිකර තිබෙනවා.වල් අලින් ගෙන් ආරක්ෂා වීමට. ඒ නිසා දැන් අලි එනවා අඩුයි. එහෙම වුණත් මේ ඉඩම වටේට තුන් හතර පොළක උස අට්ටාල කිහිපයක මුරකරුවන් ඉන්නවා. ඔවුන් රෑටත් මෙහිම ඉන්නවා.” ශාන්ති ලාල් මහතා අප හා පැවැසුවේය.අක්කර ගණනාවක් පුරා විහිදී යන අයුරින් කර ඇති වගාව පිළිවෙළය. ගොවිපොළ පටන්ගන්නා සීමාවේ ඇත්තේ සරුසාර කෙසෙල් වගාවකි. ඊට පසු අඹ වගාවකි. ඊටත් පසුව ඇත්තේ කුඹුරු යායකි.එක් කෙළවරක ඇත්තේ වැල්දොඩම් වගාවකි. තවත් තැනෙක ඩ‍්‍රැගන් ෆෘට් හා පේර වගාකර ඇත. ඇතැම් ගස් පල බරය. යායට වැවුණු සරුසාරඩබ්ලිව්.එම්.එම්. කන්දේගම මහතා වම්බොටු වගාවක් ද මේ අතර විය.“අපි බොහෝ දුෂ්කරතාවලට මුහුණ දෙනවා. වෙලාවකට නම් හිතෙනවා මේක කරන්න බැහැ කියලා. ඒත් මේ වැඩ කරන අය අප ගැන තබාගෙන ඉන්න විශ්වාසය, ආදරය දැක්කම මේ කටයුත්ත කොහොම හරි කරන්න ඕනෑ කියලා හිතෙනවා.එක පාරක් පැපොල් වවලා තියෙද්දි පැපොල් පැල 600 ක් විතර මැරිලා ගියා. ඒක විශාල පාඩුවක්. පැපොල්වලට ලෙඩ බෝ වෙනවා. අපි ඩ‍්‍රැගන් ෆෘට් වගා කරලා ඒවා පිටරට යවන්නේ නෑ.ඒවා මේ ප‍්‍රදේශයේම වෙළෙන්දෝ ඇවිල්ලා මිලට ගන්නවා. සාමාන්‍යයෙන් ඩ‍්‍රැගන් ෆෘට් කිලෝ එකක් රුපියල් 600 ක් විතර වෙනවා.” ඔහු තම ගොවිපොළේ අත්හදා බැලීම් ද කරන්නේය.එමෙන්ම විදේශයන් ගෙන් නව පලතුරු ප‍්‍රභේද ගෙන්වා වගා කරන්නේය. මින් එකක් වන්නේ ඇට නැති පේරය. එය තායිලන්තයෙන් ගෙන්වා වගාකර ඇත්තේය. එමෙන්ම ඇට නැති කොමඩු විශේෂය ද මේ අතර සුවිශේෂීය.“මට උවමනාව තියෙන්නේ අපි හැමදාම කන පලතුරුවලින් එහාට ගිහිල්ලා අලුත් දේවල් අපේ රටට හඳුන්වා දෙන්න. අද මට ඇත්තටම සතුටු වෙන්න පුළුවන් මමත් මේ රටේ කෘෂිකර්මාන්තයට යම් දායකත්වයක් දෙනවා කියලා.”ඔහු ජීවිතයේ ජයග‍්‍රාහී ගමනක් පැමිණ ඇත්තේය. 1982 වසරේදී ඉතාම කුඩා ව්‍යාපාරිකයකු ලෙසින් ව්‍යාපාරික ක්ෂේත‍්‍රයට පැමිණි ඔහු අද සම්මානනීයව්‍යාපාරිකයෙක්. ඊටත් වඩා රටේ කෘෂිකර්මාන්තය හරහා ආර්ථිකයට යම් දායකත්වයක් සපයන වගාකරුවෙකි. ඔහු පැමිණි ගමනේදී ඔහුගේ බිරිය දුර්ගා ඔහුට ජීවයක් දුන්නා ය.“මම වගාව ආරම්භ කළේ දැනගෙන නෙමෙයි. නොදැන ආරම්භ කළත් අද මගේ ගොවිපොළ සාර්ථකයි කියන හැඟීම මට තියෙනවා. ඒ පිටුපස ඉන්නේශාන්තිලාල් දිසානායක මහතා ශාන්තිලාල් දිසානායක මහතා හා ඩබ්ලිව්.එම්.එම්. කන්දේගම මහතා. ඒ වගේම මේ ගොවිපොළේ කටයුතු කරන සියලුම දෙනා මේ සාර්ථකත්වයේ හිමිකරුවෝ.රවි සොයිසා නම් වූ ඔහු මේ පසුවන්නේ පනස් හතර වැනි වියේය. ඔහු ජීවිතය දෙස බලන්නේ සැහැල්ලුවෙනි. අද ඔහුගේ එකම අරමුණ තම ගොවිපොළ සාර්ථක කර ගැනීමය.අනාගතයේ නවමු පලතුරු ප‍්‍රභේද සිටුවීමය. ඉන් නව නිෂ්පාදන කිරීමය. මේ සියලු දේ කිරීමට කලට වේලාවට අහස්දිය වැටීමත්, අනාගතයේ දිනෙක විදුලිය ලැබීමත් සිදුවේ නම් ඔහුගේ සිහින සැබෑවෙනු ඇතැයි අපට සිතේ.(විශේෂ ස්තුතිය ජයවර්ධනපුර විශ්වවිද්‍යාලයේ වෛද්‍යපීඨයේ මහාචාර්ය මොහාන් සිල්වා මහතාට )ඉනෝකා සමරවික‍්‍රම ඡායාරූප - දුෂ්මන්ත මායාදුන්න</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=as0903222</link>
    <topic>සුද්දන් පිනවීමට අපේ අලි ඇල්ලූ හැටි</topic>
    <author>කේ.ජී.එච්. මුනිදාස</author>
    <content>ගොවිකමට හිත ගිය ඉංජිනේරුවාසුද්දන් පිනවීමට අපේ අලි ඇල්ලූ හැටිනෙළුම් විලලෝකයා සාමූහික වේනම් අර්බුද ජයගැනීම පහසුයිකපිලවස්තු පුරයෙන් හමුවූ ශාරීරික ධාතුන් වහන්සේගුරු සේවයේ රසකතාමිනිත්තුවක කතාවක්වසර 146 පෙර කුරුණැගල දිස්ති‍්‍රක්කයේ පවත් වන ලද ඇත් ගාලක් පිළිබඳව “ඉලස්ටේ‍්‍රටඩ් ලන්ඩන් නිවුස්” පුවත් පතේ 1864-08-13 දින පළ වූ තොරතුරු වාර්තාවක් අළලා “ලෝරිස්” සඟාවේ 1978 ජූනි කලාපයේ පළ කර ඇති ලිපියක් අසුරෙන් මෙම ලිපිය සැකසිණි.වල් අලින් ගාල් කර ඇල්ලීම සියැසින් දැක බලා ගැනීමට අවස්ථාව සලසා දෙමින්, බලවත් ස්වදේශීය නායකයන් කීප දෙනකුගේ මෙහෙයවීම මත කැලය මැද කඳවුරකදී දින ගණනාවක් දිවා රාති‍්‍ර පැවැති උත්කර්ශවත් සාදයකි.මෙයට උතුරු දිසාව භාර ආණ්ඩුවේ ඒජන්ත එච් ඕ’ග‍්‍රැඩ් මහතා ප‍්‍රමුඛ ලංකාවේ පදිංචි ඉංගි‍්‍රසි ජාතිකයින් සහ සෙසු යුරෝපීයයෝ ආරාධනා ලැබ සිටියහ.කුරුණෑගල දිස්ති‍්‍රක්කයේ, එබවලපිටිය ප‍්‍රදේශයේ 1863 පවත් වන ලද ඇත් ගාලක් පිළිබඳව එංගලන්තයේ පළ කෙරෙන “ඉලස්ටේ‍්‍රටඩ් ලන්ඩන් නිවුස්” පුවත් පතේ 1864 අගෝස්තු 13 දින මුද්‍රණයේ පළ වූ තොරතුරු වාර්තාවක එසේ සඳහන් විය.ජයතිලක මුදලි සහ හල්පෙ රටේ මහත්මයා ඇතුළු දිස්ති‍්‍රක්කයේ අවශේෂ සිංහල ප‍්‍රභූවරුන් දැඩි වෙහෙසක් දරා යුරෝපිය අමුත්තන්ට උපරීම වින්දනයක් හා ආශ්වාදයක් ලබා දීම උදෙසා මෙය සංවිධානය කර තිබිණි.යාර 60 හෝ 70 දිගින් හා පළලින් යුක්ත, චතුරශ‍්‍රාකාර ගාල තුළට අලින්ට ඇතුළුවීමට හැකි වන පරිදි එහි තුන් පැත්තකින් කපොලු තනා තිබු අතර සතුන් සෑහෙන සංඛ්‍යාවක් ඇතුළු වූ සැණින් අවුරා දැමිය හැකි අන්දමට ඒවා සකස් කර තිබිණි. ගාල අභ්‍යන්තරයේ ස්වභාවික කැලෑව නොකපා ඉතිරි කර මැද කුඩා ජල පොකුණක් නිර්මාණය කර තිබිණි.අඩි 10 හෝ 12 උස ශක්තිමත් දැව කඳන් සිටුවා සකස් කර තිබු වට වැට වැඩි දුරටත් හරස් අතට පේළි තුනකට රවුම් බාල්ක තබා කැලෑ වැල්වලින් බැඳ ආරක්ෂාව තහවුරු කර ගැනීම අරබයා ඊට සම්බන්ධ කර මුක්කු යොදා ගනිමින් ගාල නිමවා තිබිණි.කාන්තා නරඹන්නන්ගේ පහසුව සඳහා ඉදි කරන ලද මහල් දෙකකින් සමන්විත මණ්ඩපයක් එක් කෙළවරක විය. මීට අතිරේකව, කඳවුරට සහභාගි වූ යුරෝපීයන් 130 පමණ පිරිසකගේ පරිහරණය පිණිස කැලෑ දැව හා තල් අතු වලින් නිමවුණු තාවකාලික නිවාස පේළි දෙකක් ද විය.ඕ’ග‍්‍රැඩ් මහතා සහ ඔහුගේ කිට්ටුතර ආරාධිතයින් වෙනුවෙන් විශේෂයෙන් ඉදි කරන ලද වඩා ඉඩකඩ ඇති සුඛෝපභෝගී නිවහනක් “ද පැලස්” (මාලිගය) ලෙස නම් කර තිබිණි.ඒ අසල වූ තවත් ගොඩනැගිල්ලකට ලන්ඩන් නුවර හමුදා හා නාවික භටයන් උදෙසා වෙන් වුණු “ද රැග් ඇන්ඩ් ෆැම්ස්ච්” නම් කී‍්‍රඩා සමාජ ශාලාවක නාමය යොදා ගෙන තිබු අතර එය විවේකය හා විනෝදය ලබා දුන් ස්ථානයක් විය.යාබද නගරවලින් පැමිණි යෝනක ජාතිකයින් සහ වෙනත් වෙළෙඳ ව්‍යාපාරිකයින් විසින් ආරම්භ කරන ලද බීම හල් හා නානා විධ වෙළෙඳ කුටි ආදියෙන් ද කඳවුර අංග සම්පූර්ණ විය. තැපැල් හලක් ස්ථාපිත කර තිබු හෙයින් කෙටි කාලීන තැපැල් සේවාවක් එබවලපිටියේ සිට සිදු කෙරිණි.දිවා රෑ නොතකා වර්ග සැතපුම් 7 පමණ වූ ඝන කැලෑවේ අලි 100 රංචුවක් වට කර ගාලට රැගෙන ඒමට කැලෑ එළවන්නන් හා මුරකරුවන් සමූහයකගේ ශ‍්‍රමය හා කැපවීම අවශ්‍ය විය. මේ සඳහා පුරා දින දහයක් ගත විය.අලි රැළ ගාලට ඇතුළු වන තෙක් කඳවුරුවාසින්ට විඳීමට සිදු වන ආයාසකර කාන්සිය මඟ හැරවීම උදෙසා කඳවුරුවාසින්ගේ මුදල් පරිත්‍යාග යොදා ගෙන අශ්ව රේස් හා අලි රේස් ඇතුළු මලල කී‍්‍රඩා තරග ආදි විනෝදාංශ සංවිධානය කර තිබිණි.විදේශීය අමුත්තන් මේ අන්දමින් විවේකීව පසු වෙද්දි සිංහල සේවක පිරිස වනයේ පළින්පල ගිනි මැල දල්වා ගෙන අලි එළවීමේ බාරදූර කාර්යයෙහි නිරත වූවෝය. ඇතැම් අවස්ථාවක කුපිත වූ අලි රැළ දුර්වල ස්ථානයකදී මිනිස් කවය බිඳගෙන පලා යෑමට උත්සාහ කළත් කෑමුර දී හෝ අහසට වෙඩි තබා එය වළක්වා ගැනීමට ඔවුහු සමත් වූහ.අලින් ඇල්වීමේ මූලිකත්වය ගෙන කි‍්‍රයා කළේ කුරුණෑගල ජයතිලක මහතා සහ කුඹුරෙවත්තවෙල රටේ මහත්මයා යන දෙදෙනායි. එහිදී විශේෂයෙන් ජයතිලක මහතා ප‍්‍රදර්ශනය කළ කි‍්‍රයාශීලි නිපුණත්වය ගැන කොළඹ පළ කෙරුණු පුවත්පත්වල ප‍්‍රශංසාවට පවා ඔහු ලක් විය.ගාලට ඇතුළු වූ මුල් අලියා දින ගණනාවක් පිපාසාවෙන් පීඩිතව සිට පොකුණේ ජලය ගිජුව පානය කිරීමෙන් පසු එහිම ඇද වැටී මිය ගියේය. එදින රාති‍්‍රයේ තවත් අලි 20 ක් පමණ ගාලට ඇතුළු වූහ.පසු දින උදය ගාලේ දක්නට ලැබුණේ විස්මය දනවන දර්ශනයකි. සා ගින්නෙන් හා පිපාසයෙන් හෙම්බත් වී සිටි සතුන් නොසන්සුන්ව පොකුණේ එහා මෙහා ගමන් කිරීම හේතුවෙන් එය කළු මඩ ගොහොරුවක් බවට පත් වී තිබිණි. පොකුණේ මැද වැටී සිටි මිය ගිය අලියා නිසා එහි නිර්මාණය වූයේ දුක හා වේදනාව මුසු සිත් කම්පා කරවන සුලු චිත‍්‍රණයකි.මව් ඇතින්නන් සමග කුඩා පැටවුන් කීප දෙනෙක් ද එහි සිටියහ. ඌරකුට වඩා විශාල නොවූ එක් පැටියෙක් තම මවගේ ඉදිරි පස දෙපා අතර සුරක්ෂිතව දඟලමින් සිටියදී ඉබේම නින්දට වැටුණේය. මෙම අලි බබා දුටු බොහෝ දෙනෙකුගේ, විශේෂයෙන් වේදිකාවේ අසුන් ගෙන සිටි කාන්තාවන්ගේ අනුකම්පාවට ඌ පාත‍්‍ර විය.ප‍්‍රධාන මණ්ඩපයේ සිටි ආරාධිතයින්ට මදු දැමීමේ කි‍්‍රයාවලිය මනාව නිරීක්ෂණය කිරීමට අවකාශ ලබාදීම්වස් ගාලේ ඉදිරි පස කොටස හෙළිපෙහෙළි කිරීමට පියවර ගැනිණි. මහා මාර්ග දෙපාර්තමේන්තුවේ හීළෑ අලි දෙදෙනකු යොදවා ගස් එකිනෙක පෙරළා දැමීමෙන් මෙය සිදු කෙරිණි. එහි ඉතිරි කෙරුණේ අල්වා ගනු ලබන වල් අලින් බැඳ තැබීමට අවශ්‍ය යැයි හැඟෙන ගස් පමණි.මදු ගසා අල්ලා ගත් ප‍්‍රථම අලියා වසර දෙකක් පමණ වයසැති නාම්බෙකි. හීළෑ දළ ඇතුන් දෙදෙනකුගේ සහායෙන් මොහු පොකුණෙන් ඉවතට පන්නා ගනු ලැබු අතර වැටුණු ගසක කඳ හරහා පැනීමට පා ඔසවත්ම ඔහුගේ පසු පාදයකට මන්දේ පුඩුව රිංගවා ගනු ලැබීය.තමා හසු වූ බව තේරුම් ගත් තරුණ අලියා මන්දෙන් මිදීමට කීප වරක් වෑයම් කර අසමත් වූ තැන බිම පෙරළී මොර දෙන්නට විය. එහිදී එක් ඇතෙක් අහිංසකයාගේ කකුලකින් අල්වා අල ගෝනියක් ගෙන යන්නාක් මෙන් ඔහු ප‍්‍රධාන මණ්ඩපය ඉදිරි පස ඇති අනාවරණ ස්ථානය කරා ඇදගෙන ගියේය.දළ ඇතුන් දෙදෙනා දෙපසින් තද කරගෙන පසු වෙද්දී තරුණ අලියාගේ පාද තුනක් එකට ඈඳ්‍ර ඔහු සුරක්ෂිතව ගසක බඳිනු ලැබීය. අසරණ සතා වරක් හොඬයෙන් ඇද මන්ද කඩා දැමීමටත් වරෙක උපරීම වෙර යොදා ගැලවී යෑමටත් උත්සාහ කර බැරි වූ තැන බිම පෙරළි අසල සිටි මව් ඇතින්න වෙත දුක් මුසු හඩින් ආයාචනයක් කළේය.එහෙත් හොඬයෙන් සූරා ගත් දූලි තම හිස මතට දමා ගෙන මව් සෙනෙහස පළ කරමින් ඇය නිහඬව පසුවූවාය. මේ එක් අලියකුට අත්විඳින්නට සිදු වූ අතවරයයි. මදු ගසා අල්ලා ගත් සියලුම දෙනාට මුහුණ පාන්නට වූයේ ද ඒ හා සමාන අත්දැකීමකටයි. ගාලට කොටු වී සිටි කුඩා අලි පැටවුන්ට හීළෑ අලින් දැක් වූ සුහද සානුකම්පිත ලීලාවත් ඒ අතරම මුරණ්ඩුකාර වැඩුණු සතුන් මෙල්ල කිරීමේදී ඔවුන් අනුගමනය කළ දැඩි කි‍්‍රයා පිළිවෙත් කැපී පෙනෙන වෙනසක් දක්නට තිබිණි.මන්දට හසු වූ ළා බාල අලියකු සනසා චාටුවෙන් නම්මා ගැනීමට හීළැ ලොකු අලින් දක්ෂකමක් දැක් වූහ. තම හොඬයෙන් බාලයාගේ සිරුර පිරිමැදීමෙන් හා එසේ නැත්නම් කුඩා පොල් කැබලි පොඩිත්තාගේ මුවඟ තබා ඔහුගේ සිත් දිනා ගැනීමට ඔවුහු පෙළඹුනහ.මන්දට හසු වූ අලියකු පැය කීපයක් ගස් බැඳ තබා අනතුරුව සන්සුන් වූ විට හීළැ අලි දෙදෙනකුට මැදි කර කඹයකින් ඈඳ්‍ර අසල ඇති ගඟ වෙත ගෙන යනු ලබයි. වරක් අනෙකුන්ට වඩා කලබලකාරී අලියකු ගඟට ගෙන යාම සඳහා හීළෑ අලින් පස් දෙනෙකු යෙදවීමට සිදු විය.එහිදී තම දැවෙන පිපාසාව සමනය කර ගැනීමට හා ගිනියම් වූ සිරුරු සුවදායක සිහිල් ගං දියෙහි ඔබාගෙන ඇති වෙන තෙක් දිය බීමට ද ඔවුනට අවස්ථාව ලැබිණි. මින් පසුව ඔවුහු ගොඩට ගෙනවිත් ආපසු වෙන් වෙන්ව ගස් බඳිනු ලබති.අල්වා ගත් අලින්ට නම් තැබීමේ උත්සවය අමතක කළ නොහැකි සිද්ධියකි. මෙය සිදු කරනු ලබන්නේ මුල් වරට ගොව්වකු අලියාගේ පිට මතට නැඟ ගත් පසුවයි.ජයතිලක මුදලිට වෙන් කරන ලද තරුණ අලියකු පිටට අල්ලා ගත් විනාඩි කීපයකින් ගොඩවීමට හැකි වූ නිසා ඔහුට මුදලි විසින් “හුරතලා” යන නම ලබා දෙන ලදී.ඇත් ගාලේදී අල්ලා ගත් මුළු අලින් ගණන 45 කි. මින් තුන් දෙනෙකු මිය ගිය අතර රැළේ සෙසු අලින් ආපසු කැලෑවට මුදා හරින ලදි.කේ.ජී.එච්. මුනිදාස</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=as0903223</link>
    <topic>නෙළුම් විල</topic>
    <author>ගුණසිංහ හෙට්ටිආරච්චි</author>
    <content>ගොවිකමට හිත ගිය ඉංජිනේරුවාසුද්දන් පිනවීමට අපේ අලි ඇල්ලූ හැටිනෙළුම් විලලෝකයා සාමූහික වේනම් අර්බුද ජයගැනීම පහසුයිකපිලවස්තු පුරයෙන් හමුවූ ශාරීරික ධාතුන් වහන්සේගුරු සේවයේ රසකතාමිනිත්තුවක කතාවක්පුර පසළොස්වක පොහෝ දිනයකි. පෙහෙවස් සමාදන් වූ මැණීයනට දානය ගෙන යනු පිණිස බසයකට ගොඩවීමි. මට අසුනක් ලැබිණ. මා අසල අසුනේ හිඳ සිටියේ අවුරුදු පහළොවක පමණ වයසැ’ති දියණියක හා ඇගේ මව යැයි සිතිය හැකි කතකි. දියණිය ළමා සාරියක් හැඳ සිටියා ය. එහි දෙහිවල පෙදෙසේ දහම් පාසලක ලාංඡනයක් ද විය. මගේ නෙත් ඈ කෙරේ ආකර්ශනය විය. ඇය ද ම දෙස හොඳින් බැලුවා ය. මම ඇය හා සිනාසුණෙමි. ඇය ද මා හා සිනාසුණා ය. ඇගේ මව කෙමෙන් තමා කෙරෙන් ඈත් වි යන තරුණ පෙනුම මහත් වූ ලොබ සිතින් බදා වැලඳ ගන්නා කෙනෙකැ’යි මට සිතිණ. ඇය නවීන විලාසිතා අනුව හිසකේ පැහැ ගන්වා සිටියා ය. හැඳ සිටියේ කයට හිර වූ තුන්කාලේ කලිසමකි; අත් කොට බ්ලවුසයකි. වත පැහැදුල් වුව ද බෙල්ලේ වියපත් රැලි සැඟවිය නොහැකි විය. වයස අඩ සියවසක් ඉකුත් වූ සෙයකි. මව ගේ අතෙහි ප‍්‍රකට ඇඳුම් ආයතනයක නම රැඳි ඇගලුම් කවර කිහිපයක් විය. මව දියණිය දෙස බැලුවා ය. ’බබී’ ’ඇයි අම්මා?’ ’මේ මං ඊයෙ ඔයාට ගත්තු ලේටස්ට් ඇඳුම් ටිකක්.’ ’මොනවද අම්ම?’ ’මෙතන ඩාලිං තී‍්‍ර ක්වාටර්ස් තුනකුයි ඒවට මැච් වෙන බ්ලවුසස් තුනකුයි තියනව. බ්ලවුසස් නං ස්ලීව්ලස්. ඔයාට ලස්සනයි. මෙතන තියෙන්නෙ ගෙදරට අඳින්න ෂෝර්ට්ස් වගයක්.’ ඇය ඇතැම් ඇඳුමක් යම් පමණ පිටතට ඇද්දා ය. ඒවා මිල අධික බව පෙනිණ. දියණිය ඒ කෙරෙහි විමසිලිමත් වූවා ය. ’චී අම්ම මේව නං මට එපා!’ ’ඇයි’ ’අනේ අම්ම මට එපා ප්ලීස්’ ’ඇයි ඒ?’ ’අපේ දහම් පාසලේ නායක හාමුදුරුවො අපිට සංකර ඇඳුම් අඳින්න එපා කියල තියනව. අම්ම මට ආදරේ නං මං කියන දේ අහන්න. බිලුත් තියන නිසා ඕව මාරු කරල මට රැලි ගවුමකුයි, සාය හැට්ටයි ගෙනත් දෙන්න. මං සිංහල ගෑනු ළමයෙක්නෙ. ලංසි නෙමෙයිනේ.’ මවට කේන්ති ගියේ ය. ’ඔයාට ඕනැ ගොඩේ කෙල්ලක් වෙන්න ද? ගොඩේ කෙල්ලො තමයි දිගට රැලි ගවුම් අඳින්නෙ’ ’ඉතින් අම්මගෙ ගමත් හුඟක් පිටිසරනේ’ කාන්තාවට යටැ’සින් මදෙස බැලිණ. මම වහා ඉවත බලාගෙන ටිකකින් යළි දැරිය දෙස බැලීමි. දැරිය මදෙස බැලුවේ ‘අනේ නැන්දෙ මාව බේරගන්නකො’ යි කියන්නාක් මෙනි. මට කළ හැකි වූයේ ඇයට යළි සිනාවෙන් සංග‍්‍රහ කිරීම පමණි. බසය වේගයෙන් ඇදෙමින් තිබිණ. කාන්තාව සිය දියණියට දොස් කියනු බසයේ උස් හඬ අතරින් ඇසිණ. ’අනේ අම්ම මට සමාවෙන්න. හිතට විරුද්ධව වැඩ කරන්න මට බෑ අම්ම.’ දියණිය ගේ දෑස පොඟනු පෙනිණ. මව තරහින් ඉවත බලා ගත්තා ය. ’මං කොහොමද අම්ම ඕව ඇඳල පාරෙ බැහැල යන්නෙ? ශිෂ්‍ය නායිකාවො දිවුරුම් දෙන දවසෙ මාත් ප‍්‍රතිඥා දීල තියනව අනිත් නංගිලට ආදර්ශයක් වෙන විදියට ඇඳුම් අඳිනව කියල; හැම අතින් ම කටයුතු කරනව කියල. බුදුන් වඳින දෑතින් මං වඳින්නං අම්මෙ. ඕව මට එපා’ මේ දියණිය කෙරෙන් මම මගේ ළමා විය දිටිමි. එකල අපට ද සංකර ඇඳුම්වලට හා ගති සිරිත්වලට පුරුදු නොවන ලෙස දහම් පාසලෙන් උපදෙස් ලැබී තිබිණ. අපි ඒ අනුව ජීවිතය ගොඩ නඟා ගතිමු. මගේ ගමනාන්තය ළං වූයෙන් මම නැගී සිටියෙමි. අවසන් වතාවට ද මේ පින් බර දියණිය දැකබලා ගැනීමේ වුවමනාවක් මසිත පහළ විය. ’මම බහිනව දුවේ’ මම ඇගෙන් සමු ගතිමි. ’හොඳයි, නැන්දට බුදු සරණයි!’ ඇය තෙපළා ය. ’දූටත් බුදු සරණයි’ මම බැස්සෙමි. ඔවුන් දෙදෙනා ද බැස ගත්හ. ’යමුකො ගෙදර. බලමුකො මේව අඳින්නෙ නැති හැටි! ඔයා හැදෙන්න ඕනැ මට ඕනැ විදිහට! තේරුණා ද?’ මව ගේ තද වචන හමුවේ දියණිය කර බා ගෙන සිටියා ය. මසිත දුකින් පිරිණ. ’මෙබඳු දියණියකට මෙබඳු මවක ලැබුණේ ඇයි?’ පිළිතුරු සොයා ගත නුහුණු ඒ ප‍්‍රශ්නය හිසින් දරා ගෙන මම මහරගම ධර්මායතනය වෙත පිය නඟන්නට වීමි.හෝමාගම, කිරිවත්තුඩුවේ රන්මලී පි‍්‍රයදර්ශනී කලහේ බණ්ඩාර මහත්මිය විසින් යොමු කරන ලද ලිපියක් ඇසුරිනි.රජ්‍ය සේවාවේ ඉහළ ම තනතුරක් දරා, ඉන් ඉසිඹු ලැබ, හුදෙකලාව, කරන්නට දෙයක් නොමැති ව, අපහසුවෙන් කාලය ගත කරන එහෙත් හොඳ සෞඛ්‍ය තත්ත්වයෙන් හෙබි හැට දෙ හැවිරිදි අයෙක්මි. බිරිය මිය ගොසිනි. අප මහන්සියෙන් ඇති දැඩි කර ඉගැන් වූ දරුවෝ විවාපත් වී, විදේශගත ව හොඳින් වෙසෙති. ඔවුන් හා මා අතර ඇති එක ම සම්බන්ධය වසරකට වරක් මගේ උපන් දිනයට සුබ පැතුම් පතක් ලැබීම පමණි. මා හා බිරිය දිගු කලක් තිස්සේ ඉමහත් වෑයමින් ගොඩ නගා ගත් නිවස එහි හිමිකාරත්වය දරන දරුවකු විසින් ආයතනයකට බදු දී තිබේ. මම අද වෙනත් නිවෙසක බෝඩිංකරුවකු ව සිටිමි. බෝඩිං කාමරයේ මා මේ ගෙවන ජීවිතය අන්ත අසරණ වූවකි. කෑම බීම තිබු පමණින්, අත - මිට තිබු පමණින් ජීවිතය කිසිසේත් සැපවත් නොවේ. වසර තිස් ගණනක් තිස්සේ මහන්සි වී රාජකාරියක නිරත වූවකුට එක වර ම ඉන් ඉවත් වීමට සිදු වූ විට ඇති වන අපහසුතාව තේරුම් ගත හැක්කේ එබඳු ම අයකුට පමණි. සරසවි උපාධියක් ලබා, පරිපාලන සේවාව සමත් වී රජයේ උසස් තනතුරු දරා කීර්තිමත් නාමයක් හිමි කර ගෙන සිටි මට කිසියම් ආයතනයක්, සංවිධානයක්, ව්‍යාපාරයක් හොඳින් බලා ගෙන එහි ඵලය ඉහළින් ම ලබා දීමට හැකියාව ඇත. ඒ සඳහා මම නෙළුම්විලේ පිහිට පතමි. කඩුවෙල ප‍්‍රදේශයේ ‘සිළුමිණ’ පාඨකයකු විසින් යොමු කරන ලද ලිපියක් ඇසුරිනි.අවශ්‍ය කෙනකුට ඔහු ගේ ලිපිනය හා දුරකථන අංකය නෙළුම්විලෙන් ලබා ගත හැකි ය.2429265 අංකයෙන් සේමාලි මහත්මිය අමතන්න.පාන්දර අඳුරේ මට ඔහු මුණ ගැසිණ. ඔහු මෙන් ම මම ද රාජකාරි පිණිස යමින් සිටියෙමි. යළි සැඳෑ අඳුරේ අපි මුණ ගැසුණෙමු. එවිට අපි දෙදෙනා ම නිවෙස් බලා යමින් සිටියෙමු. මා දකින විට ඔහු ගේ මුහුණේ සිනාවක් මතු වුණේ නිරායාසයෙනි. ඔහු දකින විට මගේ මුවෙහි ද එබඳු ම සිනාවක් ඉපැදිණ. ‘බස් එක එනකල් ඉන්නෙ මොකට ද? ටික දුරනෙ තියෙන්නෙ. කැමති නං යං මාත් එක්ක’ ඔහු අපේ ඇසුරට මුල පිරුවේ එසේ ය. මම ඔහු ගේ ඇරියුම පිළිගතිමි. ඔහු ගේ ගමන වේගවත් ය. මට ඔහු හා හරි හරියට ඇවිද යෑම අපහසු ය. එහෙයින් මම විටින් විට මඳ දුරක් දුවමි. ඉහළ යන භාණ්ඩ මිල ගැන ඉන්ධන වැය ගැන අපි සාකච්ඡා කෙරුවෙමු. ඒ සියල්ල කැරුණේ මේ කෙටි ගමනේ දී ය. ‘මේ සේරම ඉවරයි හොඳ නායකත්වයක් යටතෙ යුද්දෙ ඉවර කරපු දාට’ ඔහු ගේ අවසාන නිගමනය එය විය. අප ගේ මිතු දම වසර ගණනාවක් නොසැලී පැවතිණ. ‘අපි දෙන්න ම කරන්නෙ ලොකු ජාතික සේවයක්. ඔයා කොළඹ ඉඳන් මිනිස්සුන්ට සේවය කරනව. මං යුනිෆෝම් එක පිටින් ආයුධ අරගෙන මිනිස්සුන්ට ආරක්ෂාව දෙනව. අපි දෙන්න ම ඉන්නෙ එක ම බෝට්ටුවෙ‘ ඔහු හඬ නගා සිනාසුණේ ය. බරපතළ ආරක්ෂක රාජකාරි රැසක් තමා වෙත පැවරී ඇති සැටි ඔහු මට සැල කළේ සැහැල්ලුවෙනි. යුද භටයකු මෙතරම් උපේක්ෂා සහගත ව ලොව දෙස බලනු මා අත්වින්දේ ඔහු ගෙනි. එය ද එක් හිමිදිරියක් විය. ඔහුට ආවේණික සුපුරුදු කඩිසරකම එදින දක්නට නොවූ සේ ය. ඔහු ගේ සිනාව ද මළානික විය. ‘ඇයි අසනීපයක් ද?’ මම ඇසීමි. ‘නෑ. මං අද විශ‍්‍රාම යනව. හෙට ඉඳන් මට අරමුණක් නැහැ. මට යුද්දෙ දිනනව බලන්න තරම් වාසනාවක් නැහැ’ ඔහු ගේ හඬ නැඟුණේ බිඳි බිඳී ය. ‘කවුරු හරි ඒ යුතුකම ඉටු කරයි. හිත සන්සුන් කරගන්න’ මම කීමි. මාස ගණනාවකින් මම ඔහු නොදැක්කෙමි. ‘එයා දැන් වැඩ කරන්නෙ පෞද්ගලික ආරක්ෂක සමාගමක. ගෙදර ඉන්න ම බැහැ කිව්ව නිසා වැඩට යන්න කිව්ව‘ රංජනී කීවා ය. දිගු අඩි තබමින් සිරුර සෘජු ව තබා ගෙන ගමන් කරන ඔහු ගේ රුව දැක බලා ගැනීමේ අවස්ථාව ඉන් පසු විටින් විට මට ලැබිණ. ‘අපේ කොල්ලො උතුරෙ සටන් කරනව. උතුර බේර ගන්නව කියන්නෙ රට ම බේර ගන්නව කියන එකයි. එදාට අපිට සැනසිල්ලෙ ඉන්න පුළුවන්’ දිනක් ඔහු කීවේ ය. ඉකුත් සතියේ දිනක මට ඔහු ගේ නිවෙස ඉදිරිපිටින් යෑමට සිදුවූයේ අහම්බෙනි. සුදු කොඩි වැල් සුළඟට ලෙළදෙමින් තිබිණ. ‘රණවිරු ජයන්තට නිවන් සැප ලැබේවා!’ මම නෙත් අදහා ගත නොහැකි ව බැනරය දෙස බලා සිටියෙමි. මගේ පා මට ම නොදැනී ඔහු ගේ නිවෙස ඉදිරියට ඇදිණ. රංජනී මා දැක හඬමින් දිව ආවා ය. ‘අනේ බලන්ඩකො ජයන්තට වෙච්ච දේ! උදේ වැඩට යන්න ලෑස්ති වෙනකොට කලන්තයක් හැදුණ. දොස්තර මහත්තුරු නං කියන්නෙ හදිසි කම්පනයක් කියල. යුද්දෙදි මෙහෙම වුණා නං හිත හදාගන්න තිබුණ.’ මම ඔහු ගේ දේහය අසලට සමීප වීමි. රටට ගමට හිතැති වරාගොඩ ජයන්තයෝ නිසල ව සිටියහ. ඔහු එදා කී දේ යළි මට ඇසෙන්නා සේ විය. ‘උතුර බේර ගන්නව කියන්නෙ රට ම බේර ගන්නව කියන එකයි. එදාට අපිට සැනසිල්ලෙ ඉන්න පුළුවන්’පුෂ්පනාත් ජයසිරි මල්ලිකාරච්චි මහතා විසින් යොමු කරන ලද ලිපියක් ඇසුරිනි.ගමන් කරමින් සිටි පෞද්ගලික බසය ඉබ්බන්වල හන්දියේ දී වෙනත් වාහනයක ගැටිණ. ඒ වාහනය පදවා ගෙන ආවේ කාන්තාවකි. ඇය අතින් මාර්ග නීති කඩවීමක් සිදු නොවූ බව පෙනෙන්නට තිබිණ. බසයේ සිටි බහුතරයක ගේ මතය වූයේ බසයේ රියැදුරු අනතුරට වගකිවයුතු බව ය. අනතුරට පත් රථය නවීන පන්නයේ එකකි. ඊට බරපතළ හානි සිදු වී තිබිණි. ‘දවස ම කාලකණ්ණි කෙරුව. අපිට කට්ටියක් එක්ක ටි‍්‍රප් එකක් යන්න තියනව. අපිට ඉක්මනට යන්න ඕනැ’ කොන්දොස්තර කෑගෑවේ ය. ‘මට ඔයාගෙ ලයිෂන් එකේ නොම්මරේ දෙන්න’ කාන්තාව රියැදුරු ගෙන් ඉල්ලුවා ය. රියදුරු එය දීම පිළිකෙව් කළේ ය. පොලිසියේ හදිසි ඇමතුම් අංකයට (119) කතා කළ පසු රථවාහන අංශයේ නිලධාරියෙක් ආවේ ය. බස් රියැදුරු ගේ රියැදුරු බලපත් අංකය ලබා ගන්නා ලද්දේ ඉන් පසු ව ය. අනතුරට පත් ස්ථානය ලකුණු කැරිණි. අනතුරට පත් රථය ද ඉවත් කැරිණි. පොලිස් නිලධාරිය බස් රියැදුරු සමඟ කථා කොට යන්නට ගියේ ය. මගී අපට එය ගැටලුසහගත විය. ‘වාහනේ ෆුල් ඔප්ෂන්. ඉන්ෂුවරන්ස් එකෙන් හදාගන්න!’ බසය ඉදිරියට ඇදෙද්දී එහි කොන්දොස්තර අර කාන්තාවට කීවේ ය. ‘අහෝ! අවනීතියක හැටි! ගැහැනියකට පිරිමින් දෙන පීඩාව!’ මම කම්පා වීමි. වැරැද්ද සිදු වූයේ බස් රථයෙනි. එහෙත් දෝෂාරෝපණය කැරුණේ කාන්තාවට ය. පොලිස් නිලධාරියා අඩුම තරමින් බස් සේවකයනට අවවාද කිරීමක් වත් සිදු කළේ නැත. වරද සිදු නොකළ කාන්තාව මහ පාරේ ප‍්‍රසිද්ධියේ පීඩාවට පත් වූවා ය. ඇගේ රිය පිළිසකර කර ගැනීමට අඩුම තරමේ මාසයක්වත් යනු ඇත. වාහන පදවා ගෙන යන විට මහ පාරේ දී තමන් පුරුෂ පක්ෂයේ හිංසාවට බඳුන් වන බව කාන්තාවන් මට කියා ඇත. ඒ සැබෑව මම ද අත්වින්දෙමි. කොළඹ - තලවතුගොඩ මාර්ගයේ 60 - 7713 දරන බස්යේ සේවකයනි, කොම්පඤ්ඤ වීදිය පොලිසියේ නිලධරයාණනි මේ සිද්ධියට අදාළ ව ඔබලා කළ කී දේ, කළ රාජකාරිය හරි දැයි නැවත සිතා බලන්න!කටුගස්තොට, ගොහාගොඩ, නිශාන්ත කුමාර පීරිස් මහතා විසින් ;යාමු කරන ලද ලිපියක් ඇසුරිනි.මසිත පිළිසිඳි පිවිතුරු සිතුවිල්ල මල් සුවඳක් සේ රට පුරා හමා යන්නට සැලැස්විය යුතු යැයි මට සිතිණ. මෙය නෙළුම්විලට ලියන්නේ එනිසා ය. දහ හත් වැනි වියේ පසුවන යොවුන් යුවතියක්මි. මේ වයසට අනුව මම බාලයෙක් ද නොවෙමි; වැඩිහිටියෙක් ද නොවෙමි. ’ඕක තමයි සංක‍්‍රාන්ති අවධිය’ උසස් පෙළ ශිෂ්‍ය ශිෂ්‍යාවන් වෙනුවෙන් පැවති රැස්වීමක දී ගුරු පියෙක් එසේ කීවේ ය. ‘යමක් කරන්න කලින් දෙවරක් හිතා බලන්න’ ඒ සමඟ ම ඔහු අවවාදයක් ද දුන්නේ ය. එය සැබවින් ම සැබෑවකි. එහෙත් කුමක් කරන්න ද? පාසල තුළ නොකළ යුතු සුන්දර වරදක් මා අතින් සිදු විය. ඒ කෙරෙහි අප පෙළඹුණේ නොදැනුවත් ව ම ය. ඒ සඳහා තව බොහෝ කල් ඇතැයි අප දෙදෙනාට ම සිතිණ. එසේ සිතුණ ද අපට ඉන් මිදිය නොහැකි විය. ඒ හැකියාව අපට ලබා දුන්නේ විදුහල්පතිතුමන් ය. සිසු දරු දැරියන ගේ අභිවෘද්ධිය උදෙසා ප‍්‍රතිපත්ති ගරුක ව කටයුතු කිරීම ඔහු ගේ පිළිවෙත ය. ප‍්‍රශ්නය විසඳූ හැටි අපූරු ය. ‘වරදට දඬුවම් තිබිය යුතු ය.’ එතුමෝ කීහ. රළු ලෙස බැණ වැදුණු මොහොතේ හිතේ වෛරයක් ඉපැදිණ. එහෙත් ළඟට ගෙන, හිස පිරිමැද කරුණාවෙන් ඔවදන් දෙන විට හද ලෙහී වැටිණ. මම කඳුළු හිර කර ගතිමි. මේ වයසේ සිටින අප ගේ මනස ඉක්මනින් ම අවුල් වෙයි. වරදක් කළ බව වැටහෙන්නේ වරද කර අවසන් වූ විට ය. වේවැල් පහර අප ජීවිතය නිසි මගට යොමු කළේ ය. විදුහල්පති පියාණනි, ඔබ ගේ අවවාදයේ එක වදනක් හෝ අපතේ නොයනු ඇත. උගත්, චරිතවත් කතක වී රටට වැඩදායී වීමට අදිටන් කර ගතිමි.මෙය සෙසු සොයුරු සොයුරියනට ද පාඩමක් වේවා! උසස් පෙළ ශිෂ්‍යාවක විසින් යොමු කරන ලද ලිපියක් ඇසුරිනි.ගුණසිංහ හෙට්ටිආරච්චි</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=as0903224</link>
    <topic>ලෝකයා සාමූහික වේනම් අර්බුද ජයගැනීම පහසුයි</topic>
    <author>සාකච්ඡා කළේ - රමණී සුබසිංහ</author>
    <content>ගොවිකමට හිත ගිය ඉංජිනේරුවාසුද්දන් පිනවීමට අපේ අලි ඇල්ලූ හැටිනෙළුම් විලලෝකයා සාමූහික වේනම් අර්බුද ජයගැනීම පහසුයිකපිලවස්තු පුරයෙන් හමුවූ ශාරීරික ධාතුන් වහන්සේගුරු සේවයේ රසකතාමිනිත්තුවක කතාවක්ජනගහනයේ වර්ධනය ආහාර අර්බුදයට සෘජුවම බලපා තිබේ. ජනගහනයේ වර්ධනය සමඟ භූමි ප‍්‍රමාණය සීමා සහිත වේ. වගා කිරීමට ඇති ඉඩකඩ සීමා වේ.ලෝකයේ දියුණුවත් සමඟ ඇතිවන සංවර්ධන කි‍්‍රයා හේතුවෙන් විවිධ රසායනික පසට එක්වීම නිසා සාරවත් පස විනාශ වී ඇත. නිසරු භූමි ආහාර අර්බුදයට ප‍්‍රධාන හේතුවක් වී ඇත. ජනතාව මාංශ පරිභෝජනයට ගිජු වීම ද ආහාර හිඟවීමට හේතුවකි. මස් පිණිස ඇති කරන සතුන් සඳහා මිනිස් පරිභෝජනයට ගත හැකි ධාන්‍ය විශාල ප‍්‍රමාණයක් වැය වේ. මේ අනුව ආහාර අර්බුදය අහේතුකව ඇති වූවක් නොවන බව පැහැදිලිය.පුද්ගලයා සමාජගත දුකින් මුදවා ගැනීම පිණිස පටිච්ච සමුප්පාද ධර්මයෙහි උගන්වා ඇති මඟ පෙන්වීම් කවරේ ද යන්න පිළිබඳව මෙවර සම්මා සතියෙන් සාකච්ඡා කෙරේ. බුදුරජාණන් වහන්සේ පටිච්ච සමුප්පාදය දේශනා කිරීමේ දී සෑම අවස්ථාවක දී ම එකම ක‍්‍රමයක් අනුගමනය නොකළහ. විවිධ අරමුණු මුදුන් පමුණුවා ගැනීම සඳහා ඒ ඒ සූත‍්‍රවල දී විවිධ න්‍යාය ක‍්‍රම අනුගමනය කළහ.සීවක සූත‍්‍රයේ දී පටිච්ච සමුප්පාද දේශනාවේ අරමුණ වූයේ සියල්ල පූර්ව කර්මය නිසා ඇතිවේ ය යන මතය බිඳ දැමීමය. බ‍්‍රහ්මජාල සූත‍්‍රයේ අරමුණ වූයේ අකිරිය වාදය, සහ අහේතුක වාදයෙහි ඉගැන්වූ මිථ්‍යා දෘෂ්ටි පෙන්වා දීමය. එකී මතවාදයන්හි වැරැදි බව සනාථ කර නිවැරැදි දර්ශනයක් ඉස්මතු කිරීමය. නිරුක්තිපත්ත සූත‍්‍රයේ දී ද මෙකී අරමුණු මුල්වී ඇත. ශ‍්‍රමණ බ‍්‍රාහ්මණ සූත‍්‍රයන් ගේ දේශනා කොට ඇති පටිච්ච සමුප්පාද ධර්මයෙහි අරමුණු වූයේ චතුරාර්ය සත්‍යය විවරණය කිරීමය. දීග නිකායේ චක්ක වත්තී සීහනාද සූත‍්‍රයේ දී සහ අග්ගඤ්ඤ සූත‍්‍රයේ දී අරමුණු වූයේ පුද්ගලයා ගේ සත්තානගත දුක සහ සමාජ දුක විග‍්‍රහ කිරීමය. ති‍්‍රපිටකයෙහි පැරැණිම සූත‍්‍රයක් ලෙස සැලැකෙන දීඝ නිකායේ මහා නිධාන සූත‍්‍රයේ දී ද පටිච්ච සමුප්පාද ධර්මය විග‍්‍රහ කර ඇත.මෙහි දී අප විමසීමට ලක් කළ යුතු කරුණක් වේ. එනම් සමකාලීන ආගමික චින්තකයන් විසින් ලෝකය පිළිබඳව ඉදිරිපත් කරනු ලැබූ මතවාදවලට සාපේක්ෂව සමාජ සදාචාරය ඇති කිරීමට සහ සමාජ ගත දුක නැති කිරීම සඳහා පටිච්ච සමුප්පාදයෙහි වන මඟ පෙන්වීම් කවරේ ද යන්න පිළිබඳවය. සත්ත්වයා ගේ ප‍්‍රභවය පිළිබඳව, ඔහු විඳින අත්දැකීම් පිළිබඳව බුදුරජාණන් වහන්සේ පහළ වන සමාජයේ ජීවත් වූ විවිධ ගුරුවරුන් විසින් ඉදිරිපත් කළ චින්තන පිළිබඳව පසුගිය ලිපියෙන් සාකච්ඡා කළෙමු. අද දවසේ විඳින්නා වූ දුක සැප අහේතුකව අත්විඳින්නට ලැබෙන බව ඇතැම් ආගමික නායකයෝ පෙන්වා දුන්හ. මෙම ඉගැන්වීම්වල ඇති සමාජමය ගැටලු හඳුනා ගත යුතුය.කුප්පියාවත්ත ජයශේඛරාරාම විහාරවාසී ගෞරව ශාස්ත‍්‍රවේදී මාවරලේ භද්දිය හිමිඇතැම් චින්තනයන්ට අනුව සියල්ල සිදුවන්නේ පූර්ව කර්ම නිසා ය. ඒ අනුව පුද්ගලයා මේ මොහොතේ සිතන පතන දේ කරන කියන දේ නිසා ඔවුන් ගේ පෞද්ගලික හෝ සමාජ ජිවිතයට කිසිදු බලපෑමක් නොවන බව ඒත්තු ගන්වන්නට පුබ්බේකත හේතුවාදයෙන් උත්සාහ කර තිබුණේ ය. අකිරිය වාදයේ දී අප සිදු කරන කිසිදු කි‍්‍රයාවක විපාක විඳින්නට නො ලැබෙන බව පැහැදිලිවම පෙන්වා දී තිබේ. එයින් අවධාරණය කරන්නේ කුමක් ද? ගංගා නම් ගඟේ ඉහළ කෙළවරේ සිට පහළ කෙළවර දක්වා මිනිසුන් ඝාතනය කරමින් ගමන් කළ ද එහි විපාකයක් නැත යන්න ය. එමෙන්ම ගංගා නම් ගඟේ පහළ කෙළවරේ සිට ඉහළ කෙළවර දක්වා මිනිසුන්ට දන් පහන් දුන්න ද එහි කිසිදු ඵලයක් නැත යන්න ඔවුන් ගේ ඉගැන්වීම විය. මෙවන් චින්තනයකින් සමාජ සදාචාරය සඳහා හෝ සමාජගතව සිදුවන ගැටලු විසඳ්‍ර ගැනීමට හෝ කිසිදු උපකාරයක් ලබාගත නොහැකි බව ඉතාම පැහැදිලි ය. තවත් ආගමික චින්තනයක් විසින් ඉදිරිපත් වූයේ නියමිත කාලයක දී සියල්ල සිදු වී සියල්ල අවසන් වන බව ය. මේ ආදි ලෙස අවම වශයෙන් දෙසැටක් ලෙස හඳුන්වනු ලබන මේ මිථ්‍යා දෘෂ්ඨික ආගමික දර්ශනයන් සත්ත්වයා ගේ නිර්මාණය එක්කෝ ඊශ්වරයකුට පැවරූහ. එක්කෝ පූර්ව කර්මයකට පැවරූහ. මෙහිදී අප අවබෝධ කරගත යුතු දෙයක් වේ. ඉහත සඳහන් වූ පුබ්බේකත හේතුවාදයෙන් හෝ අකිරිය වාදයෙන් හෝ නියතිවාදයෙන් හෝ කිසි කලෙකවත් සමාජ සදාචාරයක් ගොඩනඟා ගැනීමට අපේක්ෂා කිරීමෙන් කිසිදු ප‍්‍රතිඵලයක් නො ලැබෙන බව ය.සාමාන්‍ය සමාජයේ මිනිසාට කිසිදු කි‍්‍රයාවක විපාක නොලැබෙන්නේ යැයි ඒත්තු ගන්වන්නට උත්සාහ කරන්නේ නම් ඔහු හොඳ හෝ නරක ඕනෑම කි‍්‍රයාවක් සීමාවකින් තොරව සිදුකරන්නට මැළි වන්නේ නැත. මෙවැනි ඉගැන්වීමකින් සිදුවන්නේ මිනිසා පවට ලජ්ජා නොවීමය. යම් කි‍්‍රයාවක ප‍්‍රතිවිපාකයක් නැත යන්න සමාජයේ පොදු අදහසක් බවට පත්වුවහොත් ඒ සමාජයේ ස්ති‍්‍රයට, පුරුෂයාට, ඔවුන් ගේ සුරක්ෂිතතාවය පිළිබඳව විශාල ගැටලුවකට මුහුණ දෙන්නට සිදුවනු ඇත. දරුවන් සිය මවුපියන්ට නොසලකා හරිනු ඇත.සියල්ල සිදුවන්නේ පූර්ව කර්මය නිසා ය යන මතය සමාජයට ඒත්තු ගැන්වුවහොත් සිදුවන්නේ ඒ සමාජයේ මිනිසුන් කෙරෙහි වූ කුසලතා ඉස්මතු නොවීමය.සියල්ල සිදුවන්නේ පෙර කර්මය නිසා නම් අපි කොතරම් උත්සාහ කළ ද, අවංක වුවද ඉන් වන ප‍්‍රතිලාභයක් නැතැයි සිතන නිසා ය. ඒ නිසා සියල්ල පූර්ව කර්මයට බාර කරන සමාජයක ආර්ථික, අධ්‍යාපනික, සමාජ හා සංස්කෘතික දියුණුවක් අපේක්ෂා කළ නොහැකි ය. එම නිසා මෙවැනි ඉගැන්වීම් මේ සමාජයේ ඉදිරි ගමනට බරපතළ බාධාවක් ඇති කරන බව බුදුරජාණන් වහන්සේ පෙන්වා දුන්හ.පටිච්ච සමුප්පාදයේ වූ වටිනා චින්තනය වඩාත් වැදගත් වන්නේ මෙවැනි ඉගැන්වීම්වලින් මුළු සමාජ සංස්ථාවම අර්බුදයකට ලක්කර තිබු තත්ත්වයක දී ය. වැරැදි මඟ පෙන්වීම් කරමින් මිනිසුන්ට බරබතළ අනතුරක් කැඳවමින් තිබු අවස්ථාවක දී ය. ඳඬසුන් ගේ කුසලතාවන්ට, ශක්තීන්ට ඉස්මතු වී ඉදිරියට එන්නට ඉඩ නොදී ඉතාමත් සීමිත පිරිසක් විසින් බහුතරයක් පාගා ගෙන සිටින තත්ත්වයක දී ය.සියල්ල සිදුවන්නේ හේතු සහ ප‍්‍රත්‍යය මුල්වීමෙන් බව පටිච්ච සමුප්පාද ධර්මය ඉතාම නිරවුල්ව අපට පෙන්වා දේ. එම හේතු ප‍්‍රත්‍යය නැති කර දැමීමෙන් පමණක් ඒවායින් හටගත් ඵලය සඳහා දිගුකාලීන විසඳුමක් සොයා ගත හැකි බව පෙන්වා දී තිබේ. යම් සමාජයක ගැටලුවක් නිර්මාණය වී තිබේ නම් ඊට ආසන්න හෝ දුර හේතු තිබෙන බව චක්ක වත්තී සීහ නාද සූත‍්‍රයේදීත් දීග නිකායේ අග්ගඤ්ඤ සූත‍්‍රයේ දී ත් පැහැදිලි කර ඇත. එම හේතු සඳහා ප‍්‍රත්‍ය වූ තවත් අනු කරුණු රාශියක් ද වේ. රාජ්‍යයේ ප‍්‍රභවය පිළිබඳව අග්ගඤ්ඤ සූත‍්‍රයේ සිදු කෙරෙන ඉගැන්වීම අවධානයෙන් අධ්‍යයනය කරන විට සොරකම ඇතිවන්නේ, නීති විරෝධී කි‍්‍රයාකාරකම් කිරීමට මිනිසුන් පෙළඹෙන්නේ දිළිඳුකම නිසා බව පැහැදිලි වේ. ධනය සහ සම්පත් විෂමාචාර ලෙස බෙදී යෑම නිසා සමාජයෙහි ඇති නැති පරතරය වර්ධනය වන්නට පටන් ගනී. එවිට සොරකම ඇති වේ. සොරකම නිසා අවි ආයුධ නිර්මාණය, ඝාතනය කිරීම් සිදුවේ. එවන් ගැටලු විසඳ්‍ර ගැනීම සඳහා රජ පත්කර ගැනීම දක්වා සමාජය ගමන් කරන ආකාරය පෙන්වා දී තිබේ. ඉතාම සහේතුක සිද්ධි සමුදායක ප‍්‍රතිඵලයක් ලෙස සමාජයේ විවිධ අසහනකාරී තත්ත්ව නීති රීති නිර්මාණය වන ආකාරය එහිදී අපට දැකගත හැකි ය.බ‍්‍රාහ්මණයන් බිහිවන්නේ මහා බ‍්‍රහ්මයා ගේ මුවින් නොවන බව අග්ගඤ්ඤ සූත‍්‍රයේ පැහැදිලි කර ඇත. ලෞකික ජීවිතය ප‍්‍රතික්ෂේප කරමින් පව් බැහැර කරන පිරිස බ‍්‍රාහ්මණයන් වන බව එහි ඉගැන්වෙයි. ඒ අනුව බ‍්‍රාහ්මණයකු බවට පත්වන්නට ඉතාම සාධාරණ වූ, නිරවද්‍ය වූ හේතු ප‍්‍රත්‍යය තිබේ.රජු බිහි වන්නේ අහඹුව නො වේ. ඉතාම සහේතුක හේතු ප‍්‍රත්‍ය රාශියක් මේ සමාජයේ පැන නැඟුණාට පසුව ය. ගැටලු උද්ගත වන විට ජනතාව විසින් ම එක් පුද්ගලයෙක් සම්මත කර ගනු ලබයි. ඔබ, අප පාලනය කරන්න. දඬුවම් කළ යුත්තන්ට දඬුවම් කරන්න. රටත් ජනතාවත් සුරකින්න. කෙත්වතු සරු සාර කරන්න. මේ සියල්ල රාජ්‍යයට පවරා දෙන්නේ ජනතාව විසිනි.මේ සමාජයේ ඇති වූ ආයතනයන්හි, වෙනත් අධ්‍යාත්මික බලවේගයන්හි, ආර්ථික බලවේගයන්හි උපත අහේතුක කි‍්‍රයාවලියක ප‍්‍රතිඵලයක් නිසා නොව හේතු සහිතව සිදුවන බව ඒ අනුව පැහැදිලි වේ.අද දවසේ සමස්ත ලෝකයම ගැටලු රාශියකට මුහුණ දී සිටී. යුද්ධය, ජනගහන වර්ධනය, ආහාර අර්බුදය, සහ ආර්ථික අර්බුදය ආදි බරපතළ සමාජ ගැටලු රාශියක් අපට දැකගත හැකි ය. මේ සියල්ල නිර්මාණය වී තිබෙන්නේ ;දවියන් ගේ සිතිවිලි අනුව නොවන බව, අහේතුකව නොවන බව තේරුම් ගැනීමට බුදුරජාණන් වහන්සේ අපට මඟ පෙන්වා ඇත.ජනගහනයේ වර්ධනය ආහාර අර්බුදයට සෘජුවම බලපා තිබේ. ජනගහනයේ වර්ධනය සමඟ භූමි ප‍්‍රමාණය සීමා සහිත වේ. වගා කිරීමට ඇති ඉඩකඩ සීමා වේ. ලෝකයේ දියුණුවත් සමඟ ඇතිවන සංවර්ධන කි‍්‍රයා හේතුවෙන් විවිධ රසායනික පසට එක්වීම නිසා සාරවත් පස විනාශ වී ඇත. නිසරු භූමි ආහාර අර්බුදයට ප‍්‍රධාන හේතුවක් වී ඇත. ජනතාව මාංශ පරිභෝජනයට ගිජු වීම ද ආහාර හිඟවීමට හේතුවකි. මස් පිණිස ඇති කරන සතුන් සඳහා මිනිස් පරිභෝජනයට ගත හැකි ධාන්‍ය විශාල ප‍්‍රමාණයක් වැය වේ.මේ අනුව ආහාර අර්බුදය අහේතුකව ඇති වූවක් නොවන බව පැහැදිලිය. ලෝකයම සාමූහිකව උත්සාහ කරනවා නම් ඉන් නිදහස් වීමට අවකාශය උදාවේ. යම් හේතුවක් නිසා හටගත් ප‍්‍රශ්නයක් නම් ඊට විසඳුම් ලැබෙන්නේ ප‍්‍රශ්නයට හේතු වූ කරුණට පිළියමක් යෙදීමෙනි. හේතුව නැති කළ පසු එහි ප‍්‍රතිඵලය නැතිවිය යුතුය. පටිච්ච සමුප්පාද ධර්මයෙහි මෙවැනි බරපතළ සමාජ ගත ගැටලු විසඳ්‍ර ගැනීම සඳහා අපූරු මඟ පෙන්වීම් රාශියක් ඇති බව අප අවබෝධ කරගත යුතු ය. එක් අතකින් මිනිසාට සිය සන්තානගත දුකින් නිදහස් වී කෙලෙස් නසා නිර්වාණාවබෝධය ලබා මේ සාංසාරික ගමනින් නිදහස් වීමට මඟ පෙන්වන අතර ම තවත් අතකින් සමස්ත සමාජයම පීඩාවට පත්වෙන ගැටුම්, දැවැන්ත ආර්ථික හා ආහාර අර්බුද, සම්පත් හිඟය නිසා ඇතිවූ ගැටලු විසඳ්‍ර ගැනීම සඳහා නිවැරැදි මඟ පෙන්වීමක් කරන ආකාරය දැකගත හැකි ය.මෙවැනි දාර්ශනික පදනමකින් අද අප අත්විඳින ප‍්‍රශ්න දෙස බලන්නට පෙළඹෙනවානම්, ධර්මානුකූලව ඒ පිළිබඳව කල්පනා කරන්නට පෙළඹෙනවා නම් මෙම අර්බුද හමුවේ එකිනෙකා කුලල් කා ගන්නා තත්ත්වයන් නැති කළ හැකි ය. අවම වශයෙන් පාලනය කරගත හැකි ය.ඔබේ පවුලේ දරුවන් ගේ, මවුපියන් ගේ, බිරිය ගේ, සැමියා ගේ, නැන්දම්මා ගේ සහ ලේලිය ගේ විවිධාකාරී මත ගැටුම්, ප‍්‍රශ්න, අසහනකාරී තත්ත්වයන් ඇතිවීමට පුළුවන. පෞද්ගලිකව ඔබේ ජීවිතයට මෙවැනි අසහනකාරී ස්වභාව ඇතිවිය හැකිය. බෞද්ධයකු වන ඔබ ඒ සියල්ල අහේතුකව හෝ වෙනත් අදිසි බලවේගවල බලපෑම නිසා සිදුවන්නක් ලෙස අවබෝධ කර නොගත යුතුය. ඒ සියල්ලටම හේතු ප‍්‍රත්‍යය ඇති බව පළමුව සිතට ඒත්තු ගැන්විය යුතුය. ඉන් පසුව සම්මා සතියෙන් යුතුව එම හේතු ප‍්‍රත්‍යය කවරේ ද යන්න පිළිබඳව ගැඹුරින් විශ්ලේෂණය කිරීම සුදුසු ය. එකී හේතු නැති කර දමා ගැටලුව විසඳ්‍ර ගැනීම සඳහා කළ යුතු වන්නේ කුමක්දැයි තීරණය කළ යුතු වන්නේ ඉන් අනතුරුවය. ජීවිතයේ මුහුණ දෙන සෑම ප‍්‍රශ්නයක දීම එම ධර්ම මාර්ගයේ ගමන් කළ හැකි නම් සතුටින් යුතුව ජීවිතයට මුහුණ දීමට ඔබට අවකාශය සැලැසෙනු ඇත.සාකච්ඡා කළේ - රමණී සුබසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=as0903225</link>
    <topic>කපිලවස්තු පුරයෙන් හමුවූ ශාරීරික ධාතුන් වහන්සේ</topic>
    <author>සටහන සහ ඡායාරූප -කීරවැල්ලේ මොහාන් වික‍්‍රමසිංහ</author>
    <content>ගොවිකමට හිත ගිය ඉංජිනේරුවාසුද්දන් පිනවීමට අපේ අලි ඇල්ලූ හැටිනෙළුම් විලලෝකයා සාමූහික වේනම් අර්බුද ජයගැනීම පහසුයිකපිලවස්තු පුරයෙන් හමුවූ ශාරීරික ධාතුන් වහන්සේගුරු සේවයේ රසකතාමිනිත්තුවක කතාවක්ලෝ වැසි සමස්ත බොදුනුවන් ශී‍්‍ර දන්ත ධාතුන් වහන්සේ වන්දනාමාන කරනුයේ ජීවමාන බුදුන් වහන්සේ දැක චිත්ත ප‍්‍රසාදය ඇති කර ගත් හා සමාන බුද්ධාලම්භන පී‍්‍රතියෙනි. පුරා දොළොස් දිනක් මුළුල්ලේ පැවැති ශී‍්‍ර දළදා දැක්ම ඉකුත් දා නිම වූයේ ද බොදුනුවන් ගේ හද පත්ලෙන් නැඟී මහා සාධුකාර හඬ මධ්‍යයේ ය. වැසි පොදක් නැතිව කේඬෑරිව, මිලානව යමින් තිබු ගහ කොළ පවා දළදා සමිඳුන් ගේ ආනුභාවයෙන් විකසිත කරවන මහ වැසි ඇද හැළුණු අයුරු කවුරුත් දුටුවහ.රනින් කරන ලද කූඩාරම සහිත ආධාරකයඒ අතර බුදුන් උපන් දේශයේත් තව තවත් ඉපැරැණි බෞද්ධ නටබුන් මතු වෙයි. ඒ පූජනීය උරුමය යළි පාදා ගැනීමට ඉන්දීය රජය ද අනවරත වෑයමක යෙදී සිටියි.බෞද්ධ සාහිත්‍යයේ සඳහන් වන කිඹුල්වත්පුරය සැබැවින්ම කොතැන පිහිටියේ ද යනු කාලයක් යනතුරුම අනාවරණය වී නොතිබිණි. ඒ පිළිබඳව ලොව අන් බෞද්ධ රටවල් වෙතින් පළ වූයේ ද දැඩි අවධානයකි. එහි ප‍්‍රතිඵලයක් වශයෙන් ඓතිහාසික ගවේෂණ ආරම්භ විය. ඒ කිඹුල්වත්පුරය සොයා ගැනීමට ගත් වෑයමේදී කපිලවස්තුපුර චෛත්‍ය ගර්භයක තැන්පත් කැර තිබු බුදුන් වහන්සේ ගේ ශාරීරික ධාතුන් වහන්සේ සොයා ගනු ලැබු ආකාරය පිළිබඳ විස්තරයකි මේ.ගෞතම බුදුරජාණන් වහන්සේගේ ජීවිතයේ වැදගත් සිදුවීම් සිදු වූ ස්ථාන වූ උත්පත්තිය සිදු වූ ලුම්බිණිය, බුද්ධත්වයට පත් වූ බුද්ධගයාව, ප‍්‍රථම මංගල දේශනාව පැවැත්වූ ස්ථානය වූ සාරානාත් සහ පිරිනිවන් පෑ ස්ථානය වූ කුසිනාරාව යන ස්ථාන හමු වී තිබුණ ද ගිහි කල ගත කළ කිඹුල්වත්පුර ශාක්‍යපුරය කාලයක් යනතුරුම සොයා ගත නොහැකිව තිබුණි.කිඹුල්වත්පුර නගරයේ වැදගත්කම පිළිබඳව බොහෝ බෞද්ධ රටවලින් පළ වූ දැඩි උනන්දුවේ ප‍්‍රතිඵලයක් ලෙස ඉන්දීය රජයට කපිලවස්තු නගරය සෙවීමට සිදුවිය. මෙහි ප‍්‍රථම පියවර වශයෙන් වර්ෂ 1887 දී කපිලවස්තුපුරය පිළිබඳව කුඩා ලියවිල්ලක් කල්කටා කෞතුකාගාරයෙන් සොයා ගනු ලැබීය. ඒ කාලයේ කපිලවස්තුපුරය හැඳින්වූයේ, “පිපරාවා” යන නාමයෙනි.පිපරාවා හෙවත් කපිලවස්තුපුරය සෙවීමට මහත් වූ වෙහෙසක් දැරූ, ඉංගි‍්‍රසි ජාතිකයකු වූ, එකල එම ප‍්‍රදේශය පාලනය කළ පාලකයා විසින් අඩි 10 ක් 15 ක් පමණ උසැති කඳු ගැටයක් සොයා ගනු ලැබීය. එහි ගර්භයෙන් රන්, රිදී, මුතු, මැණික් සහිත වූ ඉපැරැණි පෙට්ටියක් හමු වූ අතර, එම කැණීම් කටයුතු කළ ප‍්‍රදේශය වූයේ, වර්තමාන නේපාල ඉන්දීය දේශසීමා ප‍්‍රදේශයයි. වර්ෂ 1970 දී මෙම කඳු ගැටයේ පුරා විද්‍යා අධීක්ෂණය යටතේ තවදුරටත් කැණීම් කටයුතු සිදුකළ අතර, නැවතත් වර්ෂ 1978 දී කරනු ලැබු කැණීම්වලදි සර්වඥ ධාතූන් සහිත කරඬු සොයා ගැනිණි.මෙම ධාතුන් වහන්සේ හමු වූයේ, ශාක්‍යවරුන් විසින් බුදුරජාණන් වහන්සේගේ ධාතූන් ලැබීමෙන් පසුව, නිදන්කර සාදනු ලැබු චෛත්‍යයකින් බව හඳුනා ගනු ලැබීය.  “ඉයං සලීල නිධනේබුද්ධත්ව භගවතේ,සකියානං සපුත්ත ධලනේ”වශයෙන් එහි සටහන් කර තිබී ඇත.කපිල්වස්තුපුරයෙන් හමුවූ ධාතූන් වහන්සේ ගණන 22 දෙනමකි. එම ධාතුන් වහන්සේගෙන් කොටසක් ශී‍්‍ර ලංකාවට ලබා දෙන ලෙස වර්ෂ 1982 දී ලෝක බෞද්ධ නායකයින්ගේ සහ විද්වතුන්ගේ සම්මේලනයේදී ශී‍්‍ර ලංකාව විසින් ඉල්ලා සිටියද, එතෙක් ඉන්දියාවේ ජාතික කෞතුකාගාරයේ ගෞරවණීය ලෙස වැඩ සිටි ධාතූන් වහන්සේ ශී‍්‍ර ලංකාවේ ප‍්‍රදර්ශනය කිරීම සඳහා රැගෙන ආ පසුව, නැවතත් බාර දෙන අවස්ථාවේදී, ධාතූන් වහන්සේගෙන් කොටසක් ඉල්ලා සිටීමේදී, අනෙකුත් රටවලින් ද එවැනි යෝජනා ඉදිරිපත් කෙරෙනු ඇතැයි පැවසූ ඉන්දීය රජය ශී‍්‍ර ලංකාවේ යෝජනාව ප‍්‍රතික්ෂේප කර තිබේ.නැවතත්, කපිලවස්තු සර්වඥ ධාතු ප‍්‍රදර්ශනය, වර්ෂ 1987 දී ශී‍්‍ර ලංකාවේ පවත්වා තිබේ.තැන්පත් කර ඇති ශාරීරික ධාතුන් වහන්සේඑදා සිට අද දක්වාම දිල්ලි කෞතුකාගාරයේ දැඩි රැකවරණ මධ්‍යයේ අප ගෞතම බුදුරජාණන් වහන්සේගේ සර්වඥ ධාතූන් වහන්සේ විරාජමානව වැඩ සිටිති.සර්වඥ ධාතූන් වහන්සේ තැන්පත් කර ඇති රනින් කරන ලද කූඩාරම සාදා ඇත්තේ රත්රන් ග්රැම් 109 කිනි. සැරසීමට දියමන්ති උපයෝගී කරගෙන තිබේ. ඉතා දර්ශනීය ලෙස සියුම් කැටයමින් ඝන රන් තහඩුවෙන් ගෘහය නිමවා තිබේ.තායිලන්ත රාජකීය රජය විසින් මෙම රනින් කරන ලද කූඩාරම සහිත ආධාරකය, ඉන්දියාවේ දිල්ලි ජාතික කෞතුකාගාරයට ගෞතම බුදුරජාණන්වහන්සේගේ සර්වඥ ධාතූන් වහන්සේලා තැන්පත් කිරීම සඳහා පරිත්‍යාග කර ඇත්තේ, වර්ෂ 1997 දීය.මෙම වීදුරු කූඩුව ඉතා ආරක්ෂා සහිතව වෙඩි නොවදින ලෙස සකසා තිබීම විශේෂත්වයකි. තවද, විශේෂ ආරක්ෂක කුටියක සර්වඥ ධාතුන් වහන්සේ තැන්පත් කර තිබීම ද නවීන ආරක්ෂක කැමරා සවිකර තිබීම ද වැදගත් වන අතර, ආරක්ෂක භටයින්ට ද නිරතුරුවම ධාතූන් වහන්සේගේ ආරක්ෂාවට යොදවා සිටිනු දක්නට ලැබේ.සටහන සහ ඡායාරූප -කීරවැල්ලේ මොහාන් වික‍්‍රමසිංහඉන්දියාවේ නවදිල්ලි නුවර කරනු ලැබු සංචාරයක් ඇසුරෙනි.</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=as0903226</link>
    <topic>ගුරු සේවයේ රසකතා</topic>
    <author>විශ‍්‍රාමලත් විදුහල්පති -සී.සී. ද සිල්වා</author>
    <content>ගොවිකමට හිත ගිය ඉංජිනේරුවාසුද්දන් පිනවීමට අපේ අලි ඇල්ලූ හැටිනෙළුම් විලලෝකයා සාමූහික වේනම් අර්බුද ජයගැනීම පහසුයිකපිලවස්තු පුරයෙන් හමුවූ ශාරීරික ධාතුන් වහන්සේගුරු සේවයේ රසකතාමිනිත්තුවක කතාවක්අමරසේන මහතා හොඳ දෛවඥයෙකි. පුහුණු ගුරුවරයකු වූ ඔහු පාසලේ වැඩට වඩා කළේ ඡ්‍යොතිෂ කටයුතු ය. නැකැත් සෑදීම, ගෙවල් ලණු ඇදීම, හෛරව පූජා පැවැත්වීම වැනි දේ ඒ අතර විය.ඔහුගේ සහායට තවත් ගුරුවරයෙක් විය. ඔහු ද යන්ත‍්‍ර මන්ත‍්‍ර ගුරුකම් කරන අතර අමරසේන මහතාගේ හොඳ හිතවතෙකි.අමරසේන මහතා කේන්ද්‍රයක් බැලුවොත් මාරක අපල ය. හොඳක් නම් කියන්නේ ම නැත.ඒ සඳහා යන්ත‍්‍ර ගුරුකම් කරනු ලබන්නේ අනෙක් ගුරුවරයා විසිනි.පාසලට ගෙන එන බෑගයේ විෂය නිර්දේශ ගුරු අත්පොත්වලට අමතරව පංචාංග ලිතක් ද වෙයි. ඒ ඉඩ කඩ ඇති වෙලාවට කේන්ද්‍රයක් බැලීමට හෝ නැකැතක් සෑදීමට ය.එක දවසක් ගුරු කාමරයේ හූනෙක් වැටුනා යැයි කරුණාපාල මහත්තයා කීවේ ය.“මොකෙක්ද වැටුණෙ.”“හූනෙක්”“ඔහොම ඉන්න මහත්තයා, හූනු සාස්තරේ බලනකන්”“ඇයි හූනා ඒ තරම් ලොක්කෙක්ද?”“එහෙම කියන්න එපා, හූනා නම් මහා භයානක සතෙක්”“ඇත්තද? කරුණාපාල මහතා පුදුම විය.අමරසේන මහතා පංචාංග ලිත ද රැගෙන කරුණාපාල මහතා ඉදිරිපස පුටුවෙන් වාඩි විය.“ඔන්න අහගන්න හූනන් ඇඟ වැටීමේ පලාපල”පංතියකට පාඩමක් උගන්වන අයුරින් සියලු විස්තර කියවමින් පැහැදිලි කළේ ය. අපි කවුරුත් මේ දෙස බලා සිටියෙමු.“දැන් කියන්න මහත්තයා හූණ වැටුණෙ කොතෙන්ට ද?”“මේසෙ උඩට”අපි කවුරුත් සිනහ වෙන විට අමරසේන මහතා පංචාංග ලිතෙන් ම කරුණාපාල මහත්තයාගේ පිටට ගහගෙන ගහගෙන ගියේ දැඩි කෝපයෙනි.”විශ‍්‍රාමලත් විදුහල්පති -සී.සී. ද සිල්වාපිළියන්දල - කැස්බෑව</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=as0903227</link>
    <topic>මිනිත්තුවක කතාවක්</topic>
    <author>සීලානි කරුණාරත්න</author>
    <content>ගොවිකමට හිත ගිය ඉංජිනේරුවාසුද්දන් පිනවීමට අපේ අලි ඇල්ලූ හැටිනෙළුම් විලලෝකයා සාමූහික වේනම් අර්බුද ජයගැනීම පහසුයිකපිලවස්තු පුරයෙන් හමුවූ ශාරීරික ධාතුන් වහන්සේගුරු සේවයේ රසකතාමිනිත්තුවක කතාවක්සමහර අහිංසක මිනිස්සු සොරුන්ගේ, වංචාකාරයින් ගේ සහ කපටි මිනිසුන්ගේ උගුල්වලට හසු වෙති. එහෙත් සොරුන්ට ද පාඩම් ඉගැන්විය හැකි අය ද සිටිති.එක් ධනවත් වෙළෙන්දෙක් ආගමික උත්සවයකට සහභාගි වීම සඳහා අවශ්‍ය කළමනා පිළියෙල කරගෙන සිද්ධස්ථානයකට යෑම සඳහා පිටත් විය. මෙය දුටු සොරෙක් ඔහුගේ මුදල් පසුම්බිය සොරා ගැනීමේ අදහසින්, එම උත්සවයට සහභාගි වීමට යන අයකු සේ අඟවා, ඔහු පසුපස ගොස් ඔහු සමඟ මිත‍්‍ර වී එම සිද්ධස්ථානයට ගියේ ය.එදින රාත‍්‍රියේ ඔවුන් දෙදෙනා විශ‍්‍රාම ශාලාවක නතර වූහ. සියලු දෙනාම නින්දට වැටෙන තෙක් අවදිව සිටි සොරා, නැගිට වෙළෙන්දාගේ මුදල් පසුම්බිය සෑම තැනම සොයන්නට විය. එහෙත් ඔහුට එය සොයා ගත නොහැකි විය.පසු දින උදෑසන සොරා මිත‍්‍ර ලීලාවෙන් වෙළෙන්දාට මෙසේ කීවේය. “මේ ස්ථානයේ සොරු සිටිනවා. ඔබේ මුදල් පසුම්බිය ඔබ ප‍්‍රවේශමෙන් තබාගෙන සිටිනවා යැයි මම සිතනවා” වෙළෙන්දා මෙසේ පිළිතුරු දුන්නේ ය.“අපොයි ඔව්! ඊයේ රාතී‍්‍ර මම එය ඔබේ කොට්ටය යට තැබුවා. ඉතින් එය කෙතරම් ප‍්‍රවේශම් වී තිබුණා දැයි බලන්න.” එසේ කියමින් වෙළෙන්දා මුදල් පසුම්බිය සොරාගේ කොට්ටය යටින් ගෙන එය සොරාට පෙන්වීය.තමා තුළ ඇති සහජ ආත්ම ශක්තිය, ඥානය සහ සතුට හඳුනා ගැනීමට අපොහොසත් වී බාහිර ලෝකයෙන් ඒවා සොයන මිනිසාට මේ සොරා සමාන කළ හැකි ය. අප සියලු දෙනා ම එසේ නොවන්නේ ද?සීලානි කරුණාරත්නවිශ‍්‍රාමලත් මහාධිකරණ විනිසුරු</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=av09032216</link>
    <topic>සිනමාව පුංචි තිරය ජයගත් නිල්මිණි</topic>
    <author>ජයමිණි</author>
    <content>සිනමාව පුංචි තිරය ජයගත් නිල්මිණිදිගු පිම්මක් පැන්න ‘මුඩුක්කු කෙල්ල’බිඳුණු සිත් සුවපත් කරන වෑයමක්ස්වර්ණවාහිනියෙන් තවත් රියලිටි වැඩසටහන් 03 ක්ඩිල්මන් සමුගනීවිවාහය ගැන මට කලබලයක් නැහැපංච මහා ධාතූන් ගේ බලපෑම හඳුනාගනිමුමම කවදාවත් ඔයාට ගහන්නේ නෑ අර්මි (රසදුන නව කථාව)දෙරණ ලිට්ල් ස්ටාර් අවසන් තරගය දා...ජීවන පෙරළි මැදින් පෙරට ආ ‘පන්සිළු’-රහ්මාන්ප‍්‍රියංකාගේ ආදරය ශාහිද්ටද? හර්මන්ටද?‘ස්ලම්ඩෝග් මිලියනයර්’ ළමා නළු නිළි දෙපළට තවත් චිත‍්‍රපටයක්කතුන්ගේ සෙතට ‘සඳලිය’කොහොමද තොරතුරුවිවාහය මගේ ඇසින්රුවන්පුරේදී මැවූ සිහිනය කොළොම්පුරේ දී සැබෑ කරගනීකවියෙන් දිවිය රස ගැන් වූ සොයුරු කැලක්‘නටන තරුව‘ අවසන් වටයට ඉත සිතින් සෙට් වුණෙමිඋරුමය විකිණෙන අරුමය පෙන්වන ‘අංගාණි’විෂාදය ඖෂධ මඟින් සුවකළ හැකි මානසික ආබාධයක්රූ විසිතුරු“දූ දරුවෝ ටෙලිනාට්‍යයේ දීප්තිට අදටත් හැමෝම ආදරය කරනවා. ඒ ඈ තුළ තිබුණු මනුස්සකමට.ඊටත් වඩා දිය සුළියෙහි සරෝජිනිට තමන්ගේ සහෝදරයාව මරා දැමු තමාගේම පෙම්වතා වෙනුවෙන් ආදරණීය පෙම්වතියක් විදිහට සාක්කි දීමට සිදුවීමම කොයිතරම් අභාග්‍යයක් ද?විවාහ දිවිය තුළ ආදරය, පේ‍්‍රමය රැක ගන්න, නොයෙකුත් වද වේදනා වින්ද, චාරුණිත් බොහෝ පේ‍්‍රක්ෂකයන්ගේ අනුකම්පාවට ලක්වුණා. ඒ ‘කුමාරයාණෙනි!!’ ටෙලිනාට්‍යයේ.අද ඇය ‘රසඳුන’ කවරය සරසන්න ඇවිත් ඉන්නේ ඒ කඳුළු බිඳු මතකය අප සිත් අවදි කරන්නට වගෙයි.ඇය නිල්මිණි තෙන්නකෝන් ය.පැමිණ අපූරු රංගන ප‍්‍රතිභාවක් පෑ ජනපි‍්‍රය නිළියක්.රංගන දිවියට විරාමය තැබු ‘සංක‍්‍රාන්ති සමයකුත්’ නිල්මිණිට පසුගිය කාලේ උදාවුණා. ඒත් ඈ ඊට සැළුණේ නෑ. ඉන් උපේක්ෂා සහගතව ඊටත් වඩා ජීවිතය දිහා බලන්න පුරුදු වෙලා.ඒත් ඒ හැම කටුක වේදනාවක් තුළින්ම මතුව එන සතුට, සුන්දරත්වය දෙගුණ, තෙගුණ කරන්නේ ඇගේ එකම දියණි ශ්වේතා මන්දාකිණි ය. “ඉස්සර තරම් මම රංගනයට යොමුවෙන්නේ නෑ.මගේ බලාපොරොත්තුව, අම්මා කෙනෙක් විදිහට, ශ්වේතාගේ අනාගතය සරු කරන එකක්.” එය මගේ එකම බලාපොරොත්තුව, සතුට. රංගනයට සීමාවක් තැබුවත් උසස් නිර්මාණයකට දායක වීමේ නොතිත් ආශාවෙන් පසුවන නිල්මිණි පසුගිය කාලේ ටෙලි නාට්‍යය දෙකකම රූපගත කිරීම්වලට දායක වුණා. ඒ ‘සසර සරණි’ හා ‘හිතුවක්කාරි’ යන ටෙලි නාට්‍යන්වලට.“කෙළිමඬල” චිත‍්‍රපටයේ රංගනය උදෙසා නැඟී එන නිළියට හිමි සම්මාන දිනා ගත් ඇය, ලංකාවේ ජනපි‍්‍රයතම ටෙලි නාට්‍ය නිළිය හැටියට ද විවිධ සම්මාන දිනා සිටියි.ජයමිණිපිටු සැකසුම - ගාමිණී ගුණතිලක, පි‍්‍රයන්ත ජයලත්, ශාන්ත සිල්වා</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=av0903221</link>
    <topic>දිගු පිම්මක් පැන්න ‘මුඩුක්කු කෙල්ල’</topic>
    <author>ආතර් උස්මීයගේ</author>
    <content>සිනමාව පුංචි තිරය ජයගත් නිල්මිණිදිගු පිම්මක් පැන්න ‘මුඩුක්කු කෙල්ල’බිඳුණු සිත් සුවපත් කරන වෑයමක්ස්වර්ණවාහිනියෙන් තවත් රියලිටි වැඩසටහන් 03 ක්ඩිල්මන් සමුගනීවිවාහය ගැන මට කලබලයක් නැහැපංච මහා ධාතූන් ගේ බලපෑම හඳුනාගනිමුමම කවදාවත් ඔයාට ගහන්නේ නෑ අර්මි (රසදුන නව කථාව)දෙරණ ලිට්ල් ස්ටාර් අවසන් තරගය දා...ජීවන පෙරළි මැදින් පෙරට ආ ‘පන්සිළු’-රහ්මාන්ප‍්‍රියංකාගේ ආදරය ශාහිද්ටද? හර්මන්ටද?‘ස්ලම්ඩෝග් මිලියනයර්’ ළමා නළු නිළි දෙපළට තවත් චිත‍්‍රපටයක්කතුන්ගේ සෙතට ‘සඳලිය’කොහොමද තොරතුරුවිවාහය මගේ ඇසින්රුවන්පුරේදී මැවූ සිහිනය කොළොම්පුරේ දී සැබෑ කරගනීකවියෙන් දිවිය රස ගැන් වූ සොයුරු කැලක්‘නටන තරුව‘ අවසන් වටයට ඉත සිතින් සෙට් වුණෙමිඋරුමය විකිණෙන අරුමය පෙන්වන ‘අංගාණි’විෂාදය ඖෂධ මඟින් සුවකළ හැකි මානසික ආබාධයක්රූ විසිතුරුදැන් ඇය  සිනමාවේ ජේම්ස් බොන්ඩ් පෙම්වතියයිෆ‍්‍රීඩා පින්ටෝ (Freida Pinto) සිනමාවට ආවේ අහම්බෙනි. එහෙත් අද වනවිට ඇය සිනමා අඹරේ බැබළෙන තරුවක් බවට පත්ව ඇත. ‘ස්ලම් ඩෝග් මිලියෙනය’ සමඟ ලොව පුරා සිටින රසිකයින්ගේ ද සිනමා විචාරකයින්ගේ ද කතාබහට ලක්වූ ඇය ඒ හාම තවත් දිගු පිම්මක් පැන ඇත. ඒ අලුත්ම ජේම්ස් බොන්ඩ් චිත‍්‍රපටයේ කතා නායිකාව වීමේ වරම ලැබීමෙනි.මහා සම්මාන උලෙළවල් තුනකදී සම්මාන දහනවයකින් පිදුම් ලද ‘ස්ලම් ඩෝග් මිලියනෙයා’ චිත‍්‍රපටයේ හා හා පුරා කියා රඟපෑ ෆී‍්‍රඩා මේ වනවිට 24 වැනි වියේ පසුවේ.‘ස්ලම් ඩෝග්’ චිත‍්‍රපටයට කෙතරම් සම්මාන ලැබුණ ද ඇගේ රඟපෑම මුල්වරට ඇගයීමට ලක්වූයේ නොබෝදා ලන්ඩනයේ දී පැවැති එල්ලී ස්ටයිල් එවෝඩ්ස් (Elle Style Awards) සම්මාන උලෙළේ දීය.මෙහිදී ලතිකා (Latika) නමැති මුඩුක්කු කෙල්ලකගේ චරිතය අපූරුවට රඟපෑම වෙනුවෙන් ඈ හොඳම නිළියට හිමි සම්මානය දිනාගත්තාය.සිනමාවට එක්වී ප‍්‍රථම චිත‍්‍රපටයෙන්ම සම්මානයක් හිමිකර ගත් නවක නිළියක ලෙස ෆී‍්‍රඩා ගෞරවාදරයට පත්වනු ඇත.මුම්බාය අසල පිහිටි සශ‍්‍රීක උප නගරයක උපත ලැබූ ෆී‍්‍රඩා කිසිදිනක මුඩුක්කුවක් දැක නැති, මුඩුක්කු ජීවිතය කුමක්දැයි හඳුනා නොගත් තරුණියකි.’එලි ස්ටයිල්’ සම්මානය දිනා එහෙත් “ස්ලම් ඩෝග්” චිත‍්‍රපටයේ එන ලතිකා නමැති මුඩුක්කු තරුණියට ඇය පණ දී ඇත්තේ අවුරුදු ගණනාවක් මුඩුක්කුවක ජීවත්වූ හැබෑම මුඩුක්කු කෙල්ලක ලෙසිනි. නවකයෙකු වුවද ඇගේ රංගනය අති විශිෂ්ට බව විචාරකයෝ බොහෝ දෙනෙක් කියා සිටිති.ෆී‍්‍රඩා ගේ පියා බැංකු කළමනාකරුවෙකි. විද්‍යාලයක මුල් ගුරුවරියක ලෙස ඇගේ මව කටයුතුª කරයි.ෆී‍්‍රඩා ‘සල්ම් ඩෝග්’ හී ලතිකා වූයේ සිහිනෙන්වත් එවන් කෙල්ලක ගැන නොසිතූ මොහොතකය. කුඩා කල සිටම නිරූපිකාවක වීමට ආශාවෙන් සිටිය ඇය සොයාගෙන දිනක් එලයිට් මොඩ්ල් ඒජන්සිය (Elite Model Agency) පිරිසක් පැමිණියහ.එලයිට් මොඩල් ඒජන්සිය යනු වෙළෙඳ දැන්වීම් සකස් කරන ප‍්‍රචාරණය කරන හා නිරූපිකාවන් යොදා ගනිමින් දැන්වීම් නිර්මාණය කරනු ලබන ආයතනයකි.‘ස්ලම් ඩෝග්’ පෙම්වතුන් යුවළ. ෆී‍්‍රඩා පින්ටෝ සහ ඩේව් පටේල්. ඔවුන් මේ වනවිට හැබෑ ජීවිතයේ ද පෙම්වතුන් බවට පත්ව ඇත.‘ස්ලම් ඩෝග්’ චිත‍්‍රපටයේ එන ලතිකාගේ චරිතයට සුදුසු තරුණියක් තෝරා දීමේ කොන්ත‍්‍රාත්තුව පැවරී තිබුණේ මෙම ඒජන්සියටයි. ඔවුහු මාස හයක් තිස්සේ ලතිකාට සුදුසු තරුණියක් සොයමින් සිටියහ.තරුණියන් සිය ගණනක් කැඳවා කරන ලද ප‍්‍රායෝගික පරීක්ෂණයකින් පසු ලතිකාගේ චරිතය රඟපෑමට සුදුසුම තරුණිය ෆී‍්‍රඩා බව ‘ස්ලම් ඩෝග්’ අධ්‍යක්ෂ ඩැනී බොයිල් තීරණය කළේය.නගරයේ මධ්‍යම පංතියට අයත් පවුලක හැදුණ වැඩුණ ෆී‍්‍රඩා ‘ස්ලම් ඩෝග්’ චිත‍්‍රපටයේ රඟපාන්නේ වැරහැලි ඇඳගත් මුඩුක්කුවක ජීවත්වන අපිරිසිදු තරුණියක ලෙසිනි. ඇගේ මුහුණට තවරා තිබුණේ මුහුණ අවලක්ෂණ කරන ‘මේක් අප්’ එකකි.”සිනමාවේ පියරු බබෙකු වීමට මං කොහෙත්ම කැමැති නෑ. ඉදිරියටත් පියරු බබෙකු නොවී සිනමාවේ රැඳී සිටීමට තමා උත්සාහ කරන්නේ” ෆී‍්‍රඩා සිය ජයග‍්‍රහණයෙන් පසු ප‍්‍රකාශ කළාය.‘ස්ලම් ඩෝග්’ චිත‍්‍රපටයේ රඟපෑ කුඩා දරුවන්ගෙන් වැඩි දෙනකු මුඩුක්කුවේම ජීවත්වූ හැබෑ මුඩුක්කු දරුවෝය. චිත‍්‍රපටයේ වැඩ කටයුතු අවසන් වීමෙන් පසු ඔවුන් පාසල් යැවීමට චිත‍්‍රපටයේ නිෂ්පාදකයෝ පියවර ගත්හ.අධ්‍යාපනය ලබන කාලය තුළදී ඔවුනට පාරිතෝෂික මුදලක් ගෙවීමට (චිත‍්‍රපටයෙන් ලැබෙන ලාභයෙන්) කටයුතු කර තිබෙන බවත් දැනගන්නට තිබේ.”ජීවිතයේ සියලුම හැල හැප්පීම් සිදුවන්නේ ‘ඉරණම’ අනුව යි. තමා සිනමා රංගන ශිල්පිනියක් කරන ලද්දේ ඒ ‘ඉරණම’ විසින් මයි” ෆී‍්‍රඩා පවසයි.ආතර් උස්මීයගේ</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=av0903222</link>
    <topic>බිඳුණු සිත් සුවපත් කරන වෑයමක්</topic>
    <author>සංවාදය ජයමිණි අත්තනායක</author>
    <content>සිනමාව පුංචි තිරය ජයගත් නිල්මිණිදිගු පිම්මක් පැන්න ‘මුඩුක්කු කෙල්ල’බිඳුණු සිත් සුවපත් කරන වෑයමක්ස්වර්ණවාහිනියෙන් තවත් රියලිටි වැඩසටහන් 03 ක්ඩිල්මන් සමුගනීවිවාහය ගැන මට කලබලයක් නැහැපංච මහා ධාතූන් ගේ බලපෑම හඳුනාගනිමුමම කවදාවත් ඔයාට ගහන්නේ නෑ අර්මි (රසදුන නව කථාව)දෙරණ ලිට්ල් ස්ටාර් අවසන් තරගය දා...ජීවන පෙරළි මැදින් පෙරට ආ ‘පන්සිළු’-රහ්මාන්ප‍්‍රියංකාගේ ආදරය ශාහිද්ටද? හර්මන්ටද?‘ස්ලම්ඩෝග් මිලියනයර්’ ළමා නළු නිළි දෙපළට තවත් චිත‍්‍රපටයක්කතුන්ගේ සෙතට ‘සඳලිය’කොහොමද තොරතුරුවිවාහය මගේ ඇසින්රුවන්පුරේදී මැවූ සිහිනය කොළොම්පුරේ දී සැබෑ කරගනීකවියෙන් දිවිය රස ගැන් වූ සොයුරු කැලක්‘නටන තරුව‘ අවසන් වටයට ඉත සිතින් සෙට් වුණෙමිඋරුමය විකිණෙන අරුමය පෙන්වන ‘අංගාණි’විෂාදය ඖෂධ මඟින් සුවකළ හැකි මානසික ආබාධයක්රූ විසිතුරුමාලනී ෆොන්සේකා“රමණීයත්වය” ඔස්සේ මිත‍්‍රත්වයේ දෑත් දිගු කරන්නට ඔවුන් සූදානම් ය. උතුර – දකුණ යා කරන මහා සිතුවිලි දමකි කලාව.සිනමාව, සංගීතය, නර්තනය, රංගනය හා බැඳි කලා රස එක්තැන් කොට මිනිස් සිත් සතන් සමීප කරවීමේ මහඟු මෙහෙවරක යෙදීමට ඇය පුරෝගාමී වන්නේ ද ඒ මා හැඟි අරමුණ පෙරදැරිවය.ඇය අපේ සිනමාවේ ප‍්‍රවීණතම රංගන ශිල්පිනිය වූ මාලනී ෆොන්සේකාය. මේ ඒ පිළිබඳව කතා කරන්නට අප ඇය හා හමුවූ නිමේෂයයි.”කලාව“, සමාජ සංවර්ධනය උදෙසා භාවිතා කළ හැකි දෙයක් ද?”කලාව“ මිනිසා වෙනුවෙන්මයි කියලා කියමනකුත් තියෙනවා. සියලු කලා නිර්මාණයන් මිනිස් සංහතියේ උන්නතිය වෙනුවෙන් යොදා ගැනීමට පුළුවන් නම් කොයි තරම් හොඳ දෙයක් ද?සමාජය කියන්නේ, පුද්ගල එකතුවක්. ඒ සමාජ ප‍්‍රශ්න දෙස, කලාකරුවා සංවේදී වෙන්න ඕනෑ කියන එක මං දකිනවා.කලාකරුවන් එක් රැස්ව, උතුරත් දකුණත් යා කර කලා කේන්ද්‍රයක් පිහිටුවා ගැනීමේ කටයුත්තේදී ඔබ මූලිකත්වය ගෙන ඉන්නවා.මේ රටේ පවතින යුද්ධය අද සෑම ජන ජීවිතයකට ම බලපා තිබෙනවා. කලාකරුවන් විදිහට, අපිටත් ඒක සාපේක්ෂයි.මේ වනවිට රණ විරුවන් හා අවතැන් වූවන් වෙනුවෙන් විශාල වැඩ පිළිවෙළක් රජයෙන් කි‍්‍රයාත්මක වෙනවා. ඊට කලාකරුවන් හැටියට, අපි හැම අවස්ථාවකම දායක වී තිබෙනවා. ඉදිරියටත් එහෙමයි. එතැනදී කලාකරුවන් විදිහට, අපි යම් මෙහෙවරක් කළ යුතු නම්, එය ඉටුකළ යුතුයි.මෙවන් කලා කේන්ද්‍රයක් යාපනය ප‍්‍රදේශය තුළ ඇති කිරීමේ සංකල්පය, මගේ සිතේ මූලිකව ඇති වූවක්. මේ කටයුත්තේදී අපි සියලු කලාකරුවන් අත්වැල් බැඳගත යුතුයි කියන එක මගේ හැඟීම.ඒ නිසා මම මගේ මේ යෝජනාව චිත‍්‍රපට සංස්ථාවේ සභාපති, ජයන්ත ධර්මදාසයන්ට ඉදිරිපත් කළා. චිත‍්‍රපට සංස්ථාවේ උදවු උපකාරත් ඇතුව, ඔහු මේ කටයුත්තට කැමැත්ත පළ කළා.මගේ සහෝදර සිනමා ශිල්ප - ශිල්පිනියන් බොහෝ දෙනෙක් එකතු වෙලා කමිටුවක් විදිහට, පත්කරගෙන තමයි මේ කටයුත්ත කරගෙන යෑමට බලාපොරොත්තු වෙන්නේ.සභාපති තුමාගේ මැදිහත් වීමත් සමඟ මේ කටයුත්ත සාර්ථක කර ගැනීමේ ලොකු විශ්වාසයක් අප තුළ ගොඩනැඟිලා තියෙනවා.මෙවන් කලා කේන්ද්‍රයක් පිහිටුවීමේ මූලික අරමුණ පිළිබඳව කතා කළොත්?අපේ මූලාරම්භයේ ජාතිවාදයක්, වර්ගවාදයක් තිබුණේම නෑ. සිංහල, දෙමළ, මුස්ලිම්, බර්ගර් යන සියලුම අයත් එක්ක එකතු වෙලයි අප මේ තරම් සිනමාවෙන් වුණත් දුරක් ආවේ. අපි අවුරුදු හැට දෙකක් සපිරෙන සිනමාවක කලාකරුවන්.ඒත් එදා තිබුණ තත්ත්වය නෙමෙයි අද තියෙන්නේ. පුරා අවුරුදු තිහකටත් වඩා ආසන්න කාලයක සිටම ඒ නිසා අපි ජාතීන් වශයෙන් දුරස්වෙලා අසරණ හිටියා. බියෙන්, සැකෙන් අපේ සිත් කම්පනයට පත් වෙලයි තියෙන්නේ.අපේ විශ්වාසය බිඳුණු සිත් සුවපත් කොට, නැතිවී යන්නට යන මානුෂීය සබඳතා නැවත, ගොඩනඟන්නට “කලාව“ තුළින් කළ හැකි දේ බොහොමයි කියලා . එවන් මානුෂීය සබඳතා නැවත ගොඩ නඟන්නට කලාවේ නාමයෙන් අපට කළ හැකි දේ තමා මේ. විජය – ගාමිණි වැනි කලාකරුවන්ගේ සිත් තුළද තිබූ ප‍්‍රාර්ථනයත් එයයි.මේ කටයුත්තේදී විශාල අරමුදලක් අපට යට කරන්න වෙනවා. මූලික පියවරක් ලෙස එක් දිනක් තුළ දිවයිනේ පිහිටි සියලු සිනමාහල්වල පෙන්වන චිත‍්‍රපට තුළින් ලබා ගත්නා ආදායම මේ උදෙසා ලබා දෙන්න. ප‍්‍රදර්ශකයින්, නිෂ්පාදකවරුන් මෙන්ම සිනමා ශාලා හිමියන් මේ ඉදිරිපත් වී සිටිනවා.ඊට අමතරව ගායක ගායිකාවන් මෙන්ම සිනමා නළු නිළියන් දායක වී ඉදිරිපත් කරන ඔස්කා ගී, රිදී රැයක් වැනි ප‍්‍රසංග වලින් ලබා ගන්නා මුදල් මේ අරමුදලට එක් වෙනවා. ඒ වගේම කලාකරුවන් මෙන්ම මේ ගමන යන පෙ‍්‍ර්ක්ෂක ජනතාවකුත් අපත් සමඟ ඉන්නවා.මිනි සිනමා හලක්, වේදිකා නාට්‍ය, සංස්කෘතික සංදර්ශන පවත්වන්න පුහුණුවීම් කටයුතු කරන්නට වේදිකා මෙන්ම උත්සව ශාලා වලින් සැදි අංග රැසකින් යුත් කලා කේන්ද්‍රයක් ගොඩනැඟීමටයි අපේ බලාපොරොත්තුව. රාජ්‍ය අනුග‍්‍රාහකත්වය ඇතුව, යාපනේ ප‍්‍රදේශයෙන් මේ සඳහා අපට සුදුසු භූමියක් ද පරිත්‍යාග කිරීමට සූදානම්.ඈත අතීතයේ සිටම යාපනය හා බැඳි සිනමා අත්දැකීම් ඔබට මතක ද?අනේ ඔව්. ගාඩිනර්, සෙල්ලමුත්තු ගුණරත්නම්, ජයමාන්න, විමලවීර වැනි නම් අපේ සිනමා ඉතිහාසයේ මුල් පෙළේම ලියැවී තිබෙනවා.ලෙනින් මොරැයස්, වාම දේවන්, ආනන්ද, සිවා, ඇන්ටන් ග්‍රෙගරි, බාලසිංහම්, එස්.පී.සාමි, සුඛීබයියා, සෙල්ව රත්නම් වැනි මගේ සිනමා දිවියේ සමකාලීන මිතුරන්. අපි එදා එකට මේ ගමන ආවා. මාස තුන හතරකට වතාවක් අපි එදා උතුරට, යාපනයට ෂූටින් වලට ගියා.තල් හකුරු, කොට්ට කෙලන්ගු රස බැලුවා. උණු වතුර ළිංවල නෑවා. කොනේශ්වරම් කෝවිලට ගියා.ඒ කාලේ මොනතරම් සුන්දරද? ජාති බේද සීමා වැටකඩොලු කිසිත් නෑ. දෙවුන්දර තුඩුවේ හොරණෑ, දවුල්, තම්මැට්ටම් හඬ පේදුරු තුඩුවට ඇහෙන මානයේත්, පේදුරු තුඩුවේ නාදස්වරම්, මෘදංග හඬ දෙවුන්දර තුඩුවට ඇහෙන මානයකයි අපි එදා කල් ඇරියේ කියලා හිතෙනවා.ලෝක ප‍්‍රකට රංගන ශිල්පීන්ගේ ජීවිත කතා ඇසුරු කරගෙන කෘති ගණනාවක් මේ වනවිට රචනා වී තියෙනවා. ඔබ අපේ රටේ නම ජාත්‍යන්තරයට ගෙන ගිය රංගන ශිල්පිනියක්. මෙවන් පරිපූර්ණ කෘතියක් එළි දක්වන්න ඔබ තුළ තවම බලාපොරොත්තුවක් නැද්ද?(සිනාවෙමින්) සමස්ත ජීවිත කතාවම නොලියැවුණත් මේ වනවිට මගේ ජීවිතයේ බොහෝ සිදුවීම් ඇසුරින් කරපු කෘති දෙකක්ම එළි දක්වා තියෙනවා.“මාලනිය ” හා “දශක 4 ක රංගාභිෂේකය” නමින් එළිදැක්වූ ඒ කෘති රචනා කළ මනෝහරී හේවාවසම් හා ධම්මික දිසානායක යන මාධ්‍ය සගයින් ඉතාම ගෞරවයෙන් මේ අවස්ථාවේ සිහිපත් කරනවා. ඔවුන් ඉතාම ආකර්ෂණීයව ඒ කටයුත්ත කර තිබෙනවා.කාන්තා විමුක්තිය පිළිබඳව කතා කරන යුගයක ලාංකීය කාන්තාවගේ ප‍්‍රතිරූපය සිනමාව තුළ ගොඩ නැඟී ඇත්තේ කොයි විදිහට ද?මම ගැනම කතා කළොත්, කාන්තාවකගේ ප‍්‍රතිරූපය කියන එක මට ලැබුණු, මම නිරූපණය කළ හැම සිනමා චරිතයකම ගැබ්වුණා.බඹරු ඇවිත්, බැද්දේගම, සිරිපාල හා රන්මැණිකා, නිධානය මේ කොයි චිත‍්‍රපටයක වුණත්.කාන්තාව කියන්නේ මේ සමාජයේ වටිනාම කොටසක්. ඒ වගේම කාන්තාව මේ සමාජයේදී ගෞරවාන්විතව ජීවත්වීම හා බැඳි ඇගේ සාරධර්ම ආකල්ප කියාපන චරිතයක් තමයි පසුගියදා කළ “ආකාස කුසුම්” චිත‍්‍රපටය තුළින් නිරූපණය කළේ.ඒ “සන්ධ්‍යා රාණිගේ” චරිතය. මානුෂිකත්වයේ ඉහළම සංකේතයක් බදු ඒ චරිතය, සමස්ත කාන්තා පරපුරටම ගෞරවයක් හිමි කර දුන් චරිතයක් ලෙසයි ඇගයීම් පවා ලැබුවේ.කාන්තාවක් විදිහට මේ සමාජයේදී ඔබ සංවේදී වූ බොහෝ අවස්ථාවන් ජය ගත්තේ කොහොමද?දශක හතරක් පුරාවට සිනමා ශිල්පිනියක් විදිහට ආපු ගමනේ මනුෂ්‍යයෙකුට බලපාන “අටලෝ දහම” මටත් පොදු වුණා. රංගන දිවිය තුළ ඉතා සුන්දර අත්දැකීම් වගේම දුක් ගැහැට, කඳුළු, පරාජය වීම්, වද වේදනා, අපේක්ෂා භංගවීම් මගේ ජීවිතයටත් අනන්තව අප‍්‍රමාණව ගලා ආවා.මානසිකව දුක් පීඩා වින්ද කාල අනන්තයි, ඒත් අපි අපිව තේරුම් ගත යුතුයි. ඇයි එහෙම මානසිකව ඇද වැටෙන්නේ කියන එක. සමහරවිට අපට ඒ අවස්ථාවන්ට මුහුණ දෙන්න, ඉතාම අපහසු වේවී දුෂ්කර වේවී. ඒත් උපේක්ෂාවෙන් නිහඬව ඒ දරුණු අවස්ථා දරා ගැනීමෙන්, අපි තුළ ලොකු ශක්තියක් ඇති වෙනවා.කාලයක් ගියාම ඒ ශක්තිය තුළින්, මුහුණ දුන් ගැටලුවලට අප තුළම, ශුභවාදී ආකල්පත් ගොඩනැඟෙනවා වගේ හැඟීමක් තමයි මගේ හිතේ නම් තියෙන්නේ.සංවාදය ජයමිණි අත්තනායකඡායාරූපය - ටෙනිසන් එදිරිසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=av0903223</link>
    <topic>ස්වර්ණවාහිනියෙන් තවත් රියලිටි වැඩසටහන් 03 ක්</topic>
    <author/>
    <content>සිනමාව පුංචි තිරය ජයගත් නිල්මිණිදිගු පිම්මක් පැන්න ‘මුඩුක්කු කෙල්ල’බිඳුණු සිත් සුවපත් කරන වෑයමක්ස්වර්ණවාහිනියෙන් තවත් රියලිටි වැඩසටහන් 03 ක්ඩිල්මන් සමුගනීවිවාහය ගැන මට කලබලයක් නැහැපංච මහා ධාතූන් ගේ බලපෑම හඳුනාගනිමුමම කවදාවත් ඔයාට ගහන්නේ නෑ අර්මි (රසදුන නව කථාව)දෙරණ ලිට්ල් ස්ටාර් අවසන් තරගය දා...ජීවන පෙරළි මැදින් පෙරට ආ ‘පන්සිළු’-රහ්මාන්ප‍්‍රියංකාගේ ආදරය ශාහිද්ටද? හර්මන්ටද?‘ස්ලම්ඩෝග් මිලියනයර්’ ළමා නළු නිළි දෙපළට තවත් චිත‍්‍රපටයක්කතුන්ගේ සෙතට ‘සඳලිය’කොහොමද තොරතුරුවිවාහය මගේ ඇසින්රුවන්පුරේදී මැවූ සිහිනය කොළොම්පුරේ දී සැබෑ කරගනීකවියෙන් දිවිය රස ගැන් වූ සොයුරු කැලක්‘නටන තරුව‘ අවසන් වටයට ඉත සිතින් සෙට් වුණෙමිඋරුමය විකිණෙන අරුමය පෙන්වන ‘අංගාණි’විෂාදය ඖෂධ මඟින් සුවකළ හැකි මානසික ආබාධයක්රූ විසිතුරුස්වර්ණවාහිනිය තවත් Reality  (රියලිටි) වැඩසටහන් 03 ක් හඳුන්වාදීමට යයි. Talent Sri Lanka (ටැලන්ට් ශ‍්‍රී ලංකා), 100% Live(සීයට සීයක වින්දනය) සහ Best Losers (බෙස්ට් ලූසර්ස්) ලෙසින් මෙම නව වැඩසටහන් නම් කර ඇත.ටැලන්ට් ශ‍්‍රී ලංකා වැඩසටහන මෙරට රූපවාහිනි පෙ‍්‍ර්ක්ෂකයන් වෙත නවතම ආකාරයේ වින්දනයක් ගෙන දෙනු ඇත.ජනතාව මවිතයට පත්කරවන අපූර්වාකාරයේ හැකියාවන්ගෙන් හෙබි පුද්ගලයන්ගේ එම දක්ෂතා මෙම වැඩසටහන ඔස්සේ මෙරට පෙ‍්‍ර්ක්ෂකයන්ට ප‍්‍රාසාංගික අත්දැකීමක් ලෙසින් දැකගැනීමට හැකියි.විවිධ දක්ෂතා ඇති පුද්ගලයන්ගෙන් ලද අයදුම්පත් විශාල ප‍්‍රමාණයකින් 200 දෙනෙකු සම්මුඛ පරීක්ෂණයකට ලක්කිරීමෙන් පසු වැඩසටහන සඳහා 32 දෙනෙකු තෝරා ගෙන ඇත.පිහිනුම් ශූර ජුලියන් බෝලින්, රංගන ශිල්පි රොබින් ප‍්‍රනාන්දු සහ රූපලාවන්‍ය ශිල්පිනී බර්නි බාලසූරිය යන මහත්ම මහත්මීන්ගේ අධීක්ෂණය යටතේ තෝරාගත් මේ පිරිසට කාන්තාවන් 04 දෙනෙකු හා සත් හැවිරිදි දරුවෙකු ද ඇතුළත් ය.ගිනස් වාර්තාවන් උසුලන ශ‍්‍රී ලාංකිකයන් 11 දෙනෙක් ද මේ කණ්ඩායමට අයත් ය.මේ අනුව පානය කළ දියර කිරි කනෙන් පිට කිරීම, කුඩා දරුවෙකු කැබලි 03 කට වෙන්කර දැක්වීම, දෙනෙත් මත තබා යකඩ නැමීම, පොළව යට වැළලී සිටීම වැනි අපූර්ව කි‍්‍රයාවන් සෑම සිකුරාදා දිනකම රාති‍්‍ර 9.30 ට ස්වර්ණවාහිනිය ඔස්සේ විකාශය වීමට නියමිත ය.ආරම්භයේදී මැදිරි වැඩසටහනක් ලෙසින් ගෙන එන මෙය පසුව ශිල්පීන්ගේ දක්ෂතාවන්ට අනුව වඩා උචිත ස්ථානයන්හි දී ගෙන එන බව නිෂ්පාදක ශානක රණතුංග පවසයි.එක් වැඩසටහනකින් ශිල්පීන් 04 දෙනෙකුගේ දක්ෂතා ප‍්‍රදර්ශනය කෙරෙන අතර, SMS මනාප ඔස්සේ හොඳම ශිල්පීන් 03 දෙනෙකු බැගින් දෙවන වටයට රැගෙන යාමට නියමිතයි.ටැලන්ට් ශ‍්‍රී ලංකා වැඩසටහනේ ජයග‍්‍රාහකයාට රුපියල් මිලියනයක මුදල් ත්‍යාගයක් ඇතුළු තවත් වටිනා ත්‍යාග ලබාදීමට කටයුතු යොදා ඇති බව ස්වර්ණවාහිනී වැඩසටහන් අධ්‍යක්ෂ බුද්ධික කුලසේකර පවසයි.මේ අතර, 100% Live වැඩසටහන සෑම සිකුරාදාවකම රාති‍්‍ර 10 සිට 12 දක්වා ද දැනට විකාශය වන Singing Star (සිගින් ස්ටාර්), Comedy Star (කොමඩි ස්ටාර්) සහ Shadow Star  (ෂැඩෝ ස්ටාර්) යන වැඩසටහන්වලින් පරාජයට පත් පිරිසට ජයගන්නට තවත් අවස්ථාවක් ලබාදෙන  Best Losers  වැඩසටහන අද (22) සිට සෑම ඉරිදාවකම රාති‍්‍ර 7.30 ට ද විකාශය කිරීමට නියමිතයි.Best Losers හා 100% Live වැඩසටහන් ඔක්ෂාන් විජේරත්න ගේ නිෂ්පාදනයකි.</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=av0903224</link>
    <topic>ඩිල්මන් සමුගනී</topic>
    <author/>
    <content>සිනමාව පුංචි තිරය ජයගත් නිල්මිණිදිගු පිම්මක් පැන්න ‘මුඩුක්කු කෙල්ල’බිඳුණු සිත් සුවපත් කරන වෑයමක්ස්වර්ණවාහිනියෙන් තවත් රියලිටි වැඩසටහන් 03 ක්ඩිල්මන් සමුගනීවිවාහය ගැන මට කලබලයක් නැහැපංච මහා ධාතූන් ගේ බලපෑම හඳුනාගනිමුමම කවදාවත් ඔයාට ගහන්නේ නෑ අර්මි (රසදුන නව කථාව)දෙරණ ලිට්ල් ස්ටාර් අවසන් තරගය දා...ජීවන පෙරළි මැදින් පෙරට ආ ‘පන්සිළු’-රහ්මාන්ප‍්‍රියංකාගේ ආදරය ශාහිද්ටද? හර්මන්ටද?‘ස්ලම්ඩෝග් මිලියනයර්’ ළමා නළු නිළි දෙපළට තවත් චිත‍්‍රපටයක්කතුන්ගේ සෙතට ‘සඳලිය’කොහොමද තොරතුරුවිවාහය මගේ ඇසින්රුවන්පුරේදී මැවූ සිහිනය කොළොම්පුරේ දී සැබෑ කරගනීකවියෙන් දිවිය රස ගැන් වූ සොයුරු කැලක්‘නටන තරුව‘ අවසන් වටයට ඉත සිතින් සෙට් වුණෙමිඋරුමය විකිණෙන අරුමය පෙන්වන ‘අංගාණි’විෂාදය ඖෂධ මඟින් සුවකළ හැකි මානසික ආබාධයක්රූ විසිතුරුලාංකික සිනමා කර්මාන්තය වෙනුවෙන් මහඟු සේවාවක් ඉටුකළ, මෙරට ප‍්‍රථම චිත‍්‍රපට වර්ණ රසායනාගාරය වූ ඩිල් පෙ‍්‍රාසෙස් වර්ණ රසායනාගාරය පිහිටුවීමේ පුරෝගාමියා වූ, ප‍්‍රවීණ කැමරා ශිල්පියකු මෙන් ම චිත‍්‍රපට නිෂ්පාදකවරයකු ද, අධ්‍යක්ෂවරයකු ද වූ ඩිල්මන් ජයරත්න මහතා පසුගියදා අභාවප‍්‍රාප්ත විය. මිය යනවිට 66 වැනි වියේ පසුවූ ඔහු දරුවන් තිදෙනෙකු ගේ දයාබර පියෙකි.කෑගල්ල විදුහලෙන් සහ කොළඹ ස්ටැෆඩ් විදුහලෙන් අධ්‍යාපනය ලැබූ ඩිල්මන් ජයරත්න සිනමාවට අත්පොත් තැබුවේ මි.මි 16 කැමරාවකින් පාසල් ශිෂ්‍යයෙකුව සිටියදී ළමා චිත‍්‍රපටයක් නිර්මාණය කරමිනි.1965 වර්ෂයේදී රංජිත් ලාල්, පෙ‍්‍ර්මකීර්ති ද අල්විස්, ඒ.ඩී. රංජිත් කුමාර සමඟ එක්වී ‘වෝ’ නම් වු කෙටි චිත‍්‍රපටය නිර්මාණය කළේය.ඔහු පළමු වරට කැමරා ශිල්පියෙකු ලෙස චිත‍්‍රපටයක කැමරාව මෙහෙය වූයේ රංජිත් ලාල් අධ්‍යක්ෂණය කළ නිම් වළල්ල චිත‍්‍රපටයේය.ආචාර්ය ලෙස්ටර් ජේම්ස් පීරිස් අධ්‍යක්ෂණය කළ ‘අවරගිර’ චිත‍්‍රපටයේ නිෂ්පාදකවරයා ද ‘රණදෙරණ’ චිත‍්‍රපටයේ සම අධ්‍යක්ෂවරයා ද වූයේ ඔහුය.1979 දී පමණ ඩිල්මන් මෙරට වර්ණ චිත‍්‍රපට නිෂ්පාදන ආරම්භයේදී සිටම ඊට සකී‍්‍රයව දායක වූ ඔහු අපේ වර්ණ චිතුපට රසායනාගාර කටයුතු සඳහා විදෙස් රටවලට යැවීමේ ක‍්‍රමය වෙනුවට 1991 දී ඩිල් ප්‍රොසෙස් රසායනාගාරය අරඹමින් අපේ චිත‍්‍රපටවල රසායනාගාර කටයුතු මෙරටදී සිදුකිරීමේ කාර්යය ඇරඹීමට පුරෝගාමී වූයේය.ඩිල්මන් ජයරත්න මහතාගේ අවසන් කටයුතු කලාකරුවන් ඇතුළු විශාල පිරිසකගේ සහභාගිත්වයෙන් පසුගියදා බොරැල්ල කනත්තේදී සිදුවිය.</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=av0903225</link>
    <topic>විවාහය ගැන මට කලබලයක් නැහැ</topic>
    <author>හේමාලි විජේරත්න ඡායාරූප – දුෂ්මන්ත මායාදුන්න</author>
    <content>සිනමාව පුංචි තිරය ජයගත් නිල්මිණිදිගු පිම්මක් පැන්න ‘මුඩුක්කු කෙල්ල’බිඳුණු සිත් සුවපත් කරන වෑයමක්ස්වර්ණවාහිනියෙන් තවත් රියලිටි වැඩසටහන් 03 ක්ඩිල්මන් සමුගනීවිවාහය ගැන මට කලබලයක් නැහැපංච මහා ධාතූන් ගේ බලපෑම හඳුනාගනිමුමම කවදාවත් ඔයාට ගහන්නේ නෑ අර්මි (රසදුන නව කථාව)දෙරණ ලිට්ල් ස්ටාර් අවසන් තරගය දා...ජීවන පෙරළි මැදින් පෙරට ආ ‘පන්සිළු’-රහ්මාන්ප‍්‍රියංකාගේ ආදරය ශාහිද්ටද? හර්මන්ටද?‘ස්ලම්ඩෝග් මිලියනයර්’ ළමා නළු නිළි දෙපළට තවත් චිත‍්‍රපටයක්කතුන්ගේ සෙතට ‘සඳලිය’කොහොමද තොරතුරුවිවාහය මගේ ඇසින්රුවන්පුරේදී මැවූ සිහිනය කොළොම්පුරේ දී සැබෑ කරගනීකවියෙන් දිවිය රස ගැන් වූ සොයුරු කැලක්‘නටන තරුව‘ අවසන් වටයට ඉත සිතින් සෙට් වුණෙමිඋරුමය විකිණෙන අරුමය පෙන්වන ‘අංගාණි’විෂාදය ඖෂධ මඟින් සුවකළ හැකි මානසික ආබාධයක්රූ විසිතුරු- කංචන කොඩිතුවක්කුමීට අවුරුදු 17කට පමණ ඉහත දී මොරටුව වේල්ස් කුමාර විද්‍යාලයේ පාසල් වේදිකාවේ දක්ෂතා පෙන්නූ කොලු ගැටයකු දෙස කාගේත් අවධානය යොමුවිය.ඒ අවධානය අවසානයේ ඔහු ජනප‍්‍රිය නළුවෙකු කරවීමට තරම් සමත් විය. දශකයකට ආසන්න කාලයක් ටෙලි නාට්‍ය සහ චිත‍්‍රපට රංගනය වෙනුවෙන් දායක වෙමින් රංගනයෙන් දිගු ගමනකට පියවර තැබූ ඔහු දැන් ක්ෂේත‍්‍රයේ ජනප‍්‍රිය නළුවෙක්. කංචන කොඩිතුවක්කු.කංචන අවසන් වරට රිදී තිරයෙන් අප දුටුවේ ජැක්සන් ඇන්තනී ගේ ‘අබා’ චිත‍්‍රපටයේ දීඝ ගාමිණී කුමරු ලෙසින්. මිනිත්තු කිහිපයක චරිතයක් වුණත් කාගේත් අවධානයට පාත‍්‍ර වෙමින් ඔහු අපූරුවට එය රඟදැක්වූවා.ඉතින් කංචන මොනවද අලුත් වැඩ කටයුතු?මේ දවස්වල අලුත් ටෙලි නාට්‍යවල වැඩ නම් මම කිසිවක් බාරගත්තේ නෑ. පසුගිය ටිකේ අලුත් ටෙලි නාට්‍ය කිහිපයකටම ආරාධනා ලැබුණා. නමුත් මගේ මට්ටමට හරියන එකක් නොතිබුණු නිසා සුහදව ඒක ප‍්‍රතික්ෂේප කළා.ඉදිරියේදී චිත‍්‍රපට නම් කිහිපයක් ම තිරගත වෙන්න තියෙනවා. ඒ අතරින් ළඟදීම තිරගත වන්නේ සනත් ගුණතිලක අධ්‍යක්ෂණය කරපු ‘එකමත් එක රටෙක’. ඉන්පසු ලලිත් පන්නිපිටියගේ ‘පොලිටිකල් ජෝක්ස්’ එන්න තිබෙනවා. මැයි මාසේ ඉඳලා තවත් ලොකු පෙ‍්‍රාජෙක්ට් එකකට අතගහන්න බලාපොරොත්තුවෙන් ඉන්නවා.ඒ චිත‍්‍රපටය කරන්න යන්නෙ නීටා ප‍්‍රනාන්දු. 2008 – 2009 වර්ෂවල ලංකාවේ ඒඩ්ස් නිවාරණ වැඩසටහනේ ප‍්‍රවර්ධන තානාපති වශයෙන් කටයුතුª කරන්නේ නීටා ප‍්‍රනාන්දු මහත්මිය.ඒ වෙනුවෙන් ඒඩ්ස් රෝගය පිළිබඳ චිත‍්‍රපටයක් නිර්මාණය කරන්න සැලසුම් කරල තිබෙනවා. ඒ සඳහා ඇය මට ආරාධනා කළා. ඒ චිත‍්‍රපටයේ තවත් එක් නළුවෙක් නොවී ඒ වෙනුවෙන් කැපවෙලා ලංකාවේ ඒඩ්ස් රෝගය වැළඳුණු රෝගීන් සොයාගෙන ගොස් ඔවුන්ගේ අත්දැකීම් බෙදාහදාගෙන පර්යේෂණ මට්ටමින් මේ වැඩේ කරන්න මම කැප වෙනවා.ඔබේ රංගනයන් ඉතාමත් මෑතකදි අපට දැකගන්න ලැබෙන්නේ සනත් ගුණතිලකගේ ‘එකමත් එක රටෙක’ චිත‍්‍රපටයෙන්. එහි ඔබගේ චරිතය කොයි වගේද?ඇත්තටම ‘එකමත් එක රටෙක’ කියන්නේ සනත් ගුණතිලක මහත්මයාගේ පළමුවැනි සිනමා අධ්‍යක්ෂණය. ඉංග‍්‍රීසි නවකතාවක් ඇසුරින් තමයි ඔහු ;මහි තිරනාටකය නිර්මාණය කරලා තිබෙන්නේ. චිත‍්‍රපටය කරන්න කලින් දවසක් ඔහු මට කතා කරලා කිව්වා ඔයාට මේ චිත‍්‍රපටයේ රඟපාන්න තිබෙන්නේ විනාඩි 05යි.හැබැයි මේ විනාඩි 05ට මට වෙන නළුවෙක් නෑ කියලා. සනත් ගුණතිලක කියන්නේ මම බෙහෙවින්ම ආස කරන කෙනෙක්. ඔහුගේ නිර්මාණයකට සම්බන්ධ වෙන්න කැමැත්තෙන් හිටපු කෙනෙක් මම. ඉතින් මම බොහොම සතුටින් ඒ චරිතය බාර ගත්තා.මේ චිත‍්‍රපටයේ ප‍්‍රධාන චරිත දෙක රොෂාන් රවීන්ද්‍ර සහ නිරෝෂා පෙරේරා. නිරෝෂා රඟපාන්නේ අසාමාන්‍ය මානසික තත්ත්වයක තරුණියකගේ චරිතයක්. මගේ චරිතය ඇයට මුණ ගැසීමත් සමඟ තමයි ඈ වෙනසකට ලක්වෙන්නේ. මට එකම දෙබසක්වත් කියන්න නැහැ. හැඟීම්වලින් විතරයි රඟපාන්න තිබෙන්නේ.මෑත භාගයේ ඔබ වැඩියෙන් සම්බන්ධ වුණේ චිත‍්‍රපටවලට විතරද?ඔව්. ඒක එක පැත්තකින් සිදුවුණේ මම අපේක්ෂා කරපු ආකාරයේ ටෙලි නාට්‍ය නොලැබීම නිසා. අනෙක් අතින් ටෙලි නාට්‍යයකට විශාල කාලයක් වැය කරන්න සිදු වෙන නිසා.කොහොමත් මට මාධ්‍යය කුමක්ද කියන එක ගැන ප‍්‍රශ්නයක් නෑ. මම මුලින්ම ක්ෂේත‍්‍රයට ආවේ වේදිකාවෙන්. වේදිකාවෙදි මාව දැකලා තමයි ටෙලි නාට්‍යවලට ගත්තේ. ඊටත් පස්සෙ තමයි සිනමාවට ආවෙ. මාධ්‍යය කුමක් වුවත් මට යමක් කරන්න පුළුවන් චරිත වලටයි මම කැමැති.ඔබ සිනමාවට පය තැබූ සැනින්ම සම්මානනීය වූ නළුවෙක්?ඒකට හේතුව මම වේදිකාවෙන් ලබපු දේ සහ ඉන්පසුව ඉතාම ඉහළ ගණයේ අධ්‍යක්ෂවරුන් යටතේ මට ටෙලිනාට්‍ය රංගනයට වරම් ලැබීම වෙන්න ඇති. පෙ‍්‍ර්මකුමාර ජයවර්ධන, සෙනේෂ් බණ්ඩාර දිසානායක, ආනන්ද අබේනායක, දී.ග.සෝමපාල වැනි නිර්මාණශීලී අධ්‍යක්ෂවරුන් එක්ක මට වැඩකරන්න ලැබුණා. ඒක මගේ රංගන ජීවිතයට ලොකු අත්වැලක් වුණා. ඒ අත්දැකීමුත් එක්ක වෙන්න ඇති සම්මානයක් ලබන්න තරම් වන රඟපෑමක් මට කරන්න පුළුවන් වුණේ.ඔබ නළුවෙක් වුණාට වෘත්තිය රඟපෑම නොවෙයි නේද?ඔව්. මම වෘත්තියෙන් වෙළෙඳ දැන්වීම් ප‍්‍රචාරණ ආයතනයක මහජන සම්බන්ධතා අංශයේ ප‍්‍රධානියා හැටියට කටයුතු කරනවා. මගේ වෘත්තිය කොයිම මොහොතකවත් රංගනය එක්ක හැප්පිලා නෑ.නමුත් මට නිර්මාණ තෝරා බේරාගන්න හැම මොහොතේම මගේ වෘත්තිය පිහිට වෙලා තිබෙනවා. සමහරු කියනවා වෙනත් වෘත්තියක යෙදෙමින් පෙ‍්‍රාෆෙෂනල් ඇක්ටර් කෙනෙක් වෙන්න බෑ කියලා. නමුත් මම රංගන වෘත්තියට අදාළ හැදෑරීම් පුහුණුවීම් කරනවා. මගේ වෙනස මම පූර්ණකාලීන නළුවෙක් නොවීම විතරයි.දැන්ම විවාහ වෙන්න බලාපොරොත්තුවක් නැද්ද?පුංචි කාලේ ඉඳන්ම මම කිසියම් පිළිවෙළකට ජීවිතය හැඩගස්වා ගත් ;කනෙක්. ඒ නිසා මට ඒ ගැන කලබලයක් නෑ. මගේ පෙම්වතිය මේ වෙනකොට ඕස්ටේ‍්‍රලියාවේ අධ්‍යාපන කටයුතුවල නිරත වෙනවා.මේ වසරේ තමයි අධ්‍යාපන කටයුතු නිමකර පැමිණෙන්න බලාපොරොත්තු වෙන්නේ. ඒ ආවම විවාහය ගැන හිතනවා.අපට ආරංචියක් ආවා ඔබ සායි ධර්මය අදහන කෙනෙක් කියලා ඇත්තද ඒක?මගේ ආගම බුද්ධාගම. අපේ අම්මා කි‍්‍රස්තියානි. මම හැම ආගමකටම ගරු කරන කෙනෙක්. මීට අවු. 15කට වගේ ඉහතදී ඉඳලා තමයි සත්‍ය ශ‍්‍රී සායිබබා අදහන්න පටන් ගත්තේ.සත්‍ය ධර්මයේ කියන්නේ අනෙක් හැමෝටම සේවය කරන්න කියලයි. ඒක තමයි දෙවියන්ට කිට්ටුවෙන්න අපිට තිබෙන එකම මාර්ගය සහ අප යන තැන තීරණය කරන එකම මඟ.සායි ධර්මයේ කියන්නේ අපි බෞද්ධයෙක් නම් හොඳ බෞද්ධයෙක් වෙන්න. කිතුණුවෙක් නම් හොඳ කිතුණුවෙක් වෙන්න. ඉස්ලාම් බැතිමතෙක් නම් හොඳ ඉස්ලාම් බැතිමතෙක් වෙන්න කියලයි.දැනට සොයාගෙන තිබෙනවා සත්‍ය ශ‍්‍රී සායිබබා ගේ පෙර ආත්මයේදී එතුමා සමඟ මාත් ඉඳලා තිබෙනවා කියලා. මම අදහන ධර්මයෙන් කෙනෙකුට පිහිටවෙන්න අවස්ථාවක් ලැබුණොත් ඒක මම කරනවා.මොනවද ඉදිරි බලාපොරොත්තු?දැනට තිබෙන ලොකුම බලාපොරොත්තුව තමයි නීටා ප‍්‍රනාන්දු මහත්මිය එක්ව කරන්න සූදානම් වෙන චිත‍්‍රපටය. මේක නිසා මට ලොකු අත්දැකීම් සමුදායක් ලබාගන්න පුළුවන් වෙයි කියලා හිතනවා.අපේ රටේ ඒඩ්ස් රෝගය වැළඳුණු පිරිස් සමඟ එක්වෙලා ඔවුන්ගේ දුක සැප සමඟ මානසික වශයෙන් ඔවුන් සමාජයට මුහුණ දීමේ දී ඇතිවන දුෂ්කරතා ආදිය පිළිබඳ සාකච්ඡා කරන්නට ඔවුන් හොයාගෙන යන්නත් මම සූදානම් වෙලා ඉන්නවා.හේමාලි විජේරත්න ඡායාරූප – දුෂ්මන්ත මායාදුන්න</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=av0903226</link>
    <topic>පංච මහා ධාතූන් ගේ බලපෑම හඳුනාගනිමු</topic>
    <author>උපදෙස් -ෆෙං - ෂුයි උපදේශිකා</author>
    <content>සිනමාව පුංචි තිරය ජයගත් නිල්මිණිදිගු පිම්මක් පැන්න ‘මුඩුක්කු කෙල්ල’බිඳුණු සිත් සුවපත් කරන වෑයමක්ස්වර්ණවාහිනියෙන් තවත් රියලිටි වැඩසටහන් 03 ක්ඩිල්මන් සමුගනීවිවාහය ගැන මට කලබලයක් නැහැපංච මහා ධාතූන් ගේ බලපෑම හඳුනාගනිමුමම කවදාවත් ඔයාට ගහන්නේ නෑ අර්මි (රසදුන නව කථාව)දෙරණ ලිට්ල් ස්ටාර් අවසන් තරගය දා...ජීවන පෙරළි මැදින් පෙරට ආ ‘පන්සිළු’-රහ්මාන්ප‍්‍රියංකාගේ ආදරය ශාහිද්ටද? හර්මන්ටද?‘ස්ලම්ඩෝග් මිලියනයර්’ ළමා නළු නිළි දෙපළට තවත් චිත‍්‍රපටයක්කතුන්ගේ සෙතට ‘සඳලිය’කොහොමද තොරතුරුවිවාහය මගේ ඇසින්රුවන්පුරේදී මැවූ සිහිනය කොළොම්පුරේ දී සැබෑ කරගනීකවියෙන් දිවිය රස ගැන් වූ සොයුරු කැලක්‘නටන තරුව‘ අවසන් වටයට ඉත සිතින් සෙට් වුණෙමිඋරුමය විකිණෙන අරුමය පෙන්වන ‘අංගාණි’විෂාදය ඖෂධ මඟින් සුවකළ හැකි මානසික ආබාධයක්රූ විසිතුරුනව මඟකට-ෆෙං ෂුයි 4මිනිසා ඇතුළු සත්ත්වයන්, අප අවට ඇති ජීවී අජීවී වස්තූන් සහ පරිසරය මේ සෑම දෙයක්ම සෑදී ඇත්තේ පංච මහා ධාතූන් වන ගින්දර, පස, ලෝහ, ජලය සහ ලී වලින් බව පෙර සඳහන් කළා.ඒ වගේම අප වෙසෙන පෘථිවිය අනෙකුත් ග‍්‍රහ ලෝක සමඟ ඒවා ඇතුළත් වන මේ විශ්වයම සෑදී ඇත්තේ ද එම පංච මහා ධාතූන්ගෙන් බව දැන් ඔබ දන්නවා.මේ නිසා සුළඟ සහ ජලය (ෆෙං - ෂුයි) මඟින් මෙම පංච මහා ධාතූන් මත නිරන්තරයෙන් බලපෑම් කරමින් හොඳ සහ නරක ප‍්‍රතිඵල ලබා දෙන බවත් දැන් ඔබ දන්නවා.මේ හොඳ ප‍්‍රතිඵල යිං (Yin) සහ නරක ප‍්‍රතිඵල යැං (Yang) ලෙස හඳුන්වනු ලබන අතර බාසී සටහන තුළින් මේ යිං සහ යැං සමතුලිත කරගන්නේ කෙසේද යන්න දැනගත හැකි වෙයි.එසේම අප ඉහත සඳහන් කළ පංච මහා ධාතූන් අතර ඇති සම්බන්ධයන් ද හොඳ සහ නරක ලෙස වෙන්කළ හැකියි.එය හොඳ නොහොත් නිපදවීමේ කි‍්‍රයාවලිය ලෙසද හැඳින්විය හැකිය.ගින්දර නිසා පොළොව සෑදෙන අතර පොළෙවෙහි ලෝහ සෑදෙයි. ලෝහ නිසා ජලය සෑදෙන අතර ජලය නිසා ලී සෑදෙයි. ලීවලින් ගින්දර සෑදෙන අතර ගින්දර නිසා පොළොව (පස) සෑදෙයි. මෙය නිරන්තරයෙන් සිදුවන නොනවතින කි‍්‍රයාදාමයකි.එසේම මෙම පංච මහා ධාතූන් අතර ඇති බිඳ වැටීමේ කි‍්‍රයාවලියක් ද තිබේ.ගින්දර නිසා ලෝහ විනාශ වන අතර ලෝහ නිසා ලී විනාශ වෙයි. ලී නිසා පස විනාශ වන අතර පස නිසා ජලය විනාශ වෙයි. ජලය නිසා ගින්දර විනාශ වන අතර ගින්දර නිසා ලෝහ විනාශ වෙයි. මේ අනුව මෙම බිඳ වැටීමේ කි‍්‍රයාවලිය ද නිරන්තරයෙන් නොනවත්වාම කි‍්‍රයාත්මක වෙයි.මෙම කි‍්‍රයාවලීන් දෙක (බිඳවැටීම සහ ගොඩනැඟීම) මිනිසාගේ ශරීරය තුළත් බාහිර පරිසරය තුළත් සෑම වේලාවකම නොනවත්වාම සිදුවන බව දැන් ඔබට පැහැදිලි වනවා ඇත.මෙම කි‍්‍රයාවලීන්ගේ සිදුවීම් නිසා ඒවා මිනිසාගෙන් බාහිර පරිසරයටත්, බාහිර පරිසරයෙන් මිනිසාටත් මෙන්ම මිනිසාගෙන් මිනිසාටත් ලෙස බලපෑම් කරනු දැකිය හැකිය.එසේම එය මිනිසාගෙන්, ගැහැනියටත් ගැහැනියගෙන් මිනිසාටත් ලෙස ඉහත සඳහන් ආකාරයට බලපෑම් කරනු ඇත.මිනිසා නිර්මාණය වී ඇත්තේ ද මෙම පංච මහා ධාතූන්ගෙන් බව අප පෙර සඳහන් කළා. ඒ අනුව ඒ ඒ ධාතුව නියෝජනය කරන ශරීරයේ අවයවයන් ගැනත් අප තුළ වැටහීමක් තිබීම වැදගත්.* ඒ අනුව හිස, උරහිස සහ හිසකෙස් ලී ධාතුව නියෝජනය කරයි.* දිව, දත් සහ ඇස් ගින්දර ධාතුව නියෝජනය කරයි.* නාසය, මුහුණ සහ මාංශ පේශී නියෝජනය කරන්නේ පස ධාතුවයි.* නිකට සහ පපුව ලෝහ ධාතුව නියෝජනය කරන අතර* ඇට සහ පාද ජල ධාතුව නියෝජනය කරයි.සෘතු නියාම ධර්මය අනුව ගිම්හාන, සිසිර, වසන්ත සහ හේමන්ත යන සෘතුවලට අනුකූලව, මේ පෘථිවිය තුළ තිබෙන පංච මහා ධාතුන් තුළ ඇති ශක්තීන් නිරන්තරයෙන් වෙනස් වෙයි.ෆෙං - ෂුයි විද්‍යාවට අනුකූලව මේ ශක්තීන්ගේ වෙනස්වීම් දෙයාකාරයකින් සිදුවෙයි. ප‍්‍රධානතම වෙනස අවුරුදු 20න් 20ට සිදුවන අතර, දෙවැනි වෙනස සිදුවන්නේ සෑම අවුරුද්දක් පාසාමය. අවුරුදු 20න් 20ටත්, අවුරුද්දෙන් අවුරුද්දටත් වෙනස්වන මේ ශක්තීන් අපගේ එදිනෙදා වැඩ කටයුතු වලට කෙලින්ම බලපානු ලබයි.මෙසේ අපට සෘජු බලපෑමක් එල්ලවන පංච මහා ධාතූන්ගේ ශක්තියේ වෙනස මිනිසාට බලපාන්නේ පහත සඳහන් දෙආකාරයටයි.1. ලෝකයක, රටක, ප‍්‍රදේශයක, තම පෞද්ගලික ඉඩම තුළ, තම නිවෙස තුළ හෝ තම කාමරය තුළ ඇති අට දිසා චක‍්‍රය අනුව2. කෙනකු උපන් වර්ෂය අනුව ඔහු හෝ ඇය නියෝජනය කරන්නා වූ සත්ත්ව සංකේතය මතඋතුර, ඊසාන, නැඟෙනහිර, ගිනිකොන, දකුණ, නිරිත, බස්නාහිර, වයඹ මෙම දිසා අටයි. අප සාමාන්‍යයෙන් ඉර පායන දිසාව දෙස බලා නැඟෙනහිර සොයාගන්නා අතර, ඉර බසින දිසාව බටහිර ලෙස හඳුනාගෙන ඒ අනුව උතුර සහ දකුණත් ප‍්‍රධාන ලෙස සලකන්නෙමු.එහෙත් ෆෙං-ෂුයි විද්‍යාවේදී තමන්ගේ නිවෙසේ, කාර්යාලයේ හෝ කාමරයේ අට දිසා චක‍්‍රය මෙලෙස අනුමාන ලෙස සිතා ගැනීම දෝෂ සහිතය. එමනිසා දිසාව නිවැරැදිව පෙන්වන උසස් තත්ත්වයේ මාලිමාවක් භාවිතා කිරීම තුළින් නිවැරැදිව අට දිසා චක‍්‍රය සටහන් කර ගැනීම වැදගත් වේ.1. රූපයඅට දිසා චක‍්‍රය නිවැරැදිව දැනගත් පසු එම චක‍්‍රයට අනුව අංශක 360 ඇතුළත ගැබ් වී ඇති සතුන් දොළොස් දෙනකුª විසින් ඒ ඒ දිසාවන් නියෝජනය කරන බව දැනගත හැකියි.ඒ අනුව ඒ ඒ දිසාවන් අදාළ සතුන් දොළොස් දෙනා විසින් නියෝජනය කරන අතරම මේ සතුන් අවුරුදු පතා වෙනස් වන පංච මහා ධාතූන්ගේ ශක්තීන් ගේ පාලන බලය හෙබවීම ද සිදුකරනු ලබයි. ඒ අනුව වසරකට වරක් එම ශක්තීන් පාලනය කිරීමේ බලය මෙම සතුන් දොළොස් දෙනාගෙන් එක් අයකුට පැවරෙයි.ඔබ නියෝජනය කරන්නා වූ සත්ත්ව සංකේතය පදනම් වන්නේ ඔබ උපන් වර්ෂය අනුවයි. එය ද අප සාමාන්‍යයෙන් භාවිතා කරන කි‍්‍ර.ව. කැලැන්ඩරය අනුව නොව චීන ලූනා කැලැන්ඩරයට අනුකූලව පදනම් වූවකි.එයට අමතරව තමන් උපන් ඒ ලූනා කැලැන්ඩරය පදනම් කරගත් ජීව අංකයක් ද අදාළ සත්ත්වයාට අනුයුක්ත වේ. ඒ ජීව අංකය ද, ස්තී‍්‍ර, පුරුෂ භේදය අනුව දෙයාකාරයකින් දැක්වේ.ඒ අනුව උපන් දා සිට මියයන තුරුම ඔබව නියෝජනය කරන සත්ත්වයාත්, ඊට අදාළ ජීව අංකයත් එදිනෙදා ඔබ ගතකරන ජීවන රටාවට කෙළින් ම බලපානු ඇත.මේ නිසා සතුන් දොළොස් දෙනකුගේ සංකේත ස්වභාවය යටතේ උපදින්නා වූ අප සැමට ම අප එකිනෙකාගෙන් වෙන් කරගන්නා වූ ශක්ති ප‍්‍රදාහයක් ඇත. මේ ශක්තිය ද අංක 1 සිට 9 දක්වා ගණනය කරනු ලබයි.ඉහත කී අංකය තුළ ඇති ගුණ අගුණ ඔහුගේ හෝ ඇයගේ ශරීරය තුළ රැඳී ඇති පංච මහා ධාතූන්ගේ කි‍්‍රයාකාරිත්වය අනුව විනාඩියෙන් විනාඩිය, පැයෙන් පැය, දිනෙන් දින, මසින් මස, වසරින් වසර වෙනස් වෙමින් තමන් තුළ ඇති කර්ම ශක්තීන් තීව‍්‍ර ලෙස පෙන්නුම් කරමින් ලෝකයා ඉදිරියේ කාලය ගත කරමින් සිටී.ඒ අංකයන් මිනිසා කෙරෙහි බලපාන අන්දම සාමාන්‍ය ආකාරයෙනුත්, ගැඹුරු ආකාරයෙනුත් විස්තර කර දැක්විය හැකිය.ලබන සතියේ තමන්ට හිමි සත්ත්ව සංකේත ගැන දැනුම්වත් වෙමු.උපදෙස් -ෆෙං - ෂුයි උපදේශිකාතිලංගනී හේරත්සටහන - ඉඳුනිල් වීරරත්න</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=av0903227</link>
    <topic>මම කවදාවත් ඔයාට ගහන්නේ නෑ අර්මි</topic>
    <author/>
    <content>සිනමාව පුංචි තිරය ජයගත් නිල්මිණිදිගු පිම්මක් පැන්න ‘මුඩුක්කු කෙල්ල’බිඳුණු සිත් සුවපත් කරන වෑයමක්ස්වර්ණවාහිනියෙන් තවත් රියලිටි වැඩසටහන් 03 ක්ඩිල්මන් සමුගනීවිවාහය ගැන මට කලබලයක් නැහැපංච මහා ධාතූන් ගේ බලපෑම හඳුනාගනිමුමම කවදාවත් ඔයාට ගහන්නේ නෑ අර්මි (රසදුන නව කථාව)දෙරණ ලිට්ල් ස්ටාර් අවසන් තරගය දා...ජීවන පෙරළි මැදින් පෙරට ආ ‘පන්සිළු’-රහ්මාන්ප‍්‍රියංකාගේ ආදරය ශාහිද්ටද? හර්මන්ටද?‘ස්ලම්ඩෝග් මිලියනයර්’ ළමා නළු නිළි දෙපළට තවත් චිත‍්‍රපටයක්කතුන්ගේ සෙතට ‘සඳලිය’කොහොමද තොරතුරුවිවාහය මගේ ඇසින්රුවන්පුරේදී මැවූ සිහිනය කොළොම්පුරේ දී සැබෑ කරගනීකවියෙන් දිවිය රස ගැන් වූ සොයුරු කැලක්‘නටන තරුව‘ අවසන් වටයට ඉත සිතින් සෙට් වුණෙමිඋරුමය විකිණෙන අරුමය පෙන්වන ‘අංගාණි’විෂාදය ඖෂධ මඟින් සුවකළ හැකි මානසික ආබාධයක්රූ විසිතුරුමෙතෙක් කතාව...ගමේ ප‍්‍රභූ පවුලක එකම දරුවා වූ මහේෂ් දුප්පත් යුවතියක වූ මුතු සමඟ සබඳතාවක් ඇති කරගනී. රූමත් අවිහිංසක යුවතියක වන මුතූ මහේෂ්ට දැඩිසේ ආදරය කළ අතර, මේ නිසා ම මහේෂ් අතින් මුතූ අනාථ වෙයි.අප්පච්චී සහ අම්මා මේ සිදුවීම දැනගත් පසු මහේෂ්ගේ ඇවැස්ස නෑනණ්ඩිය වූ අර්මිලා වෙසෙන එංගලන්තය බලා තම පුතු පිටත් කර යැවීමට කටයුතු කරයි. එහිදී අර්මිලා ගේ ඇසුර නිසා මුතු පිළිබඳව අමතක කර දමන මහේෂ් අර්මිලා සහ විවාහ වෙයි.වසර අටකට පසු මහේෂ් සිය මවු රටට යළි පැමිණෙන්නේ සිය බිරිය සමගිනි. එහිදී ඔවුනට මුතු සහ සුරංග මුණ ගැසේ.එහිදී මහේෂ්, මුතූ සහ සුරංග අර්මිලාට හඳුන්වා දෙන අතර, ඔවුන් දොළ පහරේ දියනා විනෝද වෙයි. මේ එකතුව නිසා මුතූ පිළිබඳව පැහැදෙන අර්මිලා මහේෂ්ට හොරෙන් මුතූ ගේ නිවෙසට යයි.මහේෂ් ආපසු හැරී අර්මිලා වාඩි වී සිටි තැනට දිව ගියේ, මුතුගේ කෑ ගැහිල්ල ගැන කිසිදු තැකීමක් නොකරය. සුරංග අර්මිලාගේ දෙඅත් හා හිසේ රැඳී වැලි පිස දමමින් ආපසු හැරී බැලුවේ මුතුගේ කෑ ගැසිල්ලට ය.මහේෂ් සුරංගව ඉවතට තල්ලු කර දැම්මේ අර්මිලාගේ උවන දෙස බැගෑපත්ව බලාගෙන ය. ඇගේ උරහිස් මතින් අල්ලා නැගිටුවා ගත් පසු ඔහු අඩුම තරමේ මුතු දෙසවත් හැරී නොබැලුවේ ය. ඒ තරමට ම අර්මිලා පිළිබඳව දැඩි ශෝකයක් ඔහුගේ හදවත වෙලා ගොස් තිබුණි.එකම වචනයක්වත් කතා නොකරම අර්මිලා ඔහුට අවනත වූවා ය. නොකඩවා ගලන උණුසුම් කඳුළු බින්දු ඇගේ වේදනාව මදින් මද පහ කළ ද හදවත පෑරූ තුවාලය කිසිදා සුවපත් නොවන බව අර්මිලා සහතිකව දැන සිටියා ය.ගල් ගැසී බලා සිටින මුතු හා සුරංග ගේ සිත්වල ඇතිවූ හැඟීම්, අර්මිලා වටහා ගත්තා ය. තමා මෙන් ම වල්මත් වූ සිතුවිලිවලින් පිරුණ ඒ අහිංසක මුහුණුවල ගැබ්වූ සෙනෙහස හා ආදරය ගැන ඇයට රහසක් නොවීය.“අර්මි... මට සමාව දෙන්න... මාව ඔය තරම් කේන්ති කළේ නැත්නම් මම කවදාවත් ඔයාට එහෙම ගහන්නේ නෑ අර්මි...”මඳක් ඈතට යන විට මහේෂ් අර්මිලාගේ සිරස සිපගත්තේ අවංකව හා මහත් පසු තැවීමකින් ය. කිසිදු කතා බහකින් තොරව ගමන් කරන ඇගේ නිහඬබවින් ඔහු තව තවත් නොසන්සුන් බවට පත්වූවේය.“අර්මිලා...”ඔහු මදක් නතරව ඇගේ උවන තමා දෙසට හරවා ගත්තේ ය. බිමට බරවී තිබූ ඇගේ විඩාපත් වූ මැලවුණ මුහුණේ සඳහන් වූවේ ප‍්‍රියයන්ගෙන් වෙන්වීමේ දැඩි වේදනාව ය. ඉතා සුළු මොහොතකින් ඉරියව් වෙනස් කළ ඕ මහේෂ්ගේ පපුතුරේ මුහුණ සඟවා ගත්තී, හඬ නඟා ඉකි බිඳින්නට පටන් ගත්තා ය.උණුසුම් කඳුළු බිඳු ළය තෙමන විට ඒ කම්පනය හදවතට ද දැනෙන බව මහේෂ් අවබෝධ කරගත්තේ ය. තමාට මග වැරදුණා පමණක් නොව අහසත් පොළවත් අතර මැදිවුණ මේ යුවතියට ද තමා නිසා මඟ වැරදී ඇති බව දැන් ඔහුට පැහැදිලි ය.“අඬන්න එපා රත්තරන්... මව කවදාවත් ඔයාට අත තියන්නෑ... මං ඔයාට ආදරෙයි අර්මි...”ඔහු වෙව්ලමින් හා ගොත ගසමින් කීවේ කඳුළු පුරවාගත් දෙනෙත් මිරිකා ගනිමින් ය. අර්මිලා හැඬීමෙන් වෙහෙසට පත්වූ සිය හදවත විශාල සුසුමකින් මඳක් ළිහිල් කරගත්ත ද, මහේෂ්ගේ වදන් වලින් ඇගේ වේදනාව තවත් වැඩි විය.“මා එක්ක තරහ නැහැ නේද අර්මි...”අර්මිලා මඳක් දෙතොල් විවර කර ‘නොමැති’ බව පෙන්නුම් කළාය.නිවෙස පෙනෙන තෙක් මානයේ දී, අර්මිලා පහත් වී ඇඳ සිටි ටී ෂර්ටයෙන් මුහුණ පිසදාගෙන මහේෂ්ගේ සුරතින් අල්ලා ගත්තා ය. ගෙට ගොඩ වනතුරු ම ඕ ඒ ඉරියව්ව වෙනස් කිරීමට උත්සාහ නොගත්තේ නිවැසියන්ට කිසියම් සැකයකට ඉඩ නොතැබීමට බව මහේෂ් දැන සිටියේ ය.විමතියෙන් මෙන් පෙර මඟ බලා සිටි මවගේ මුහුණ මඳක් මග හැර කාමරයට ගිය අර්මිලා යහනේ වැතිර ගත්තා ය. ඉවසාගත නොහැකි රිදීමක් සමඟ හිස හා හදවත පුරා පැතිරෙන වාවා ගත නොහෙන වේදනාවකින් ඇය පීඩා වින්ඳ්‍ර ය.“මහේෂ්...”අර්මිලා අනුගමනය කරමින් ඈ පසු පස යාමට සැරසුණු මහේෂ් මවගේ හ¾ඩින් මොහොතක් රැඳුණේ ය. කුසුමලතා ඔහු ළඟට ආවේ හොරයක් අල්ලා ගත් ලෙසය.“කොහෙද අර්මිලා හිටියේ...?”“වෙන කොහේ යන්නද? සුරංගලගෙ ගෙදර මිසක්...”මහේෂ්ගේ කෙටි පිළිතුර සාවද්‍ය ලෙස බැහැර කරමින් මව මහේෂ් දෙස බැලුවේ කෝප සහගත ලෙසිනි.“බොලා දෙන්නා නටන නාඩගංවලින් අප්පච්චිටයි මටයි අර මිනිස්සුන්ට මුණ දීගන්න බැරිවෙනවා... තේරුණාද?”“මොනවද අපි කරන නාඩගං... මේ අම්මා ටිකක් කෑ නොගහ ඉන්නවද...?”මහේෂ් නොනැවතී කාමරයට ආවේය.මහේෂ් කාමරයට පැමිණෙන විටත් අර්මිලා යහනේ ගුළි ගැසී සිටියාය. ඇගේ කල්පනාවට හෝ විවේකයට බාධා නොකර ඔහු ටී ෂර්ටය ගලවා දමා ජනේලය අසලට ගොස් එපිටින් පෙනෙන කඳු වැටිය දෙස බලා සිටියේ ය. අතීතය සුන්දර වූ තරමට ම පසු පසින් ඇදී එන වේදනාව ද දරා ගැනීමට අපහසු බව ඔහුට සිතිණි.අර්මිලා හා විවාහ වූ අලුත එංගලන්තයේ ගත කළ ඉමිහිරි මතකයේ සුවඳ දැනෙන්නට වීම ඊට හේතුවය. මුතු හා ලංකාවේ ගත කළ ජීවිතයට දෙවැනි නොවන රසවත් බවක් එහි තිබූ බව දැන් ඔහුට හොඳින් සිතාගත හැකි ය. අර්මිලා බලහත්කාරයෙන් හෝ වංක අයුරින් තමාගේ ජීවිතයට රිංගා ගත්තා නම් මේ සිතිවිල්ල මීට වඩා වෙනස් මුහුණුවරක් ගන්නට ඉඩ තිබුණි.තමා ද අර්මිලාට අවංකව ආදරය කළ බව මේ පසුතැවීමට සාක්ෂි දරන්නේ ය. මේ ලෝකයේ කිසිම සත්ත්වයකු සදහටම එක් පෙ‍්‍ර්මයක් හෝ සෙනෙහසක් මත මියැදී හෝ ජීවිතය කැප කර ඇත්නම් ඒ අතේ ඇඟිලි ගණනකට සීමා වූවක් විය යුතු ය.මුතුගේ ආදරය හා ඇය තමාට කිසිදා ලබාගත නොහැකි බව වටහා ගත් හදවත ක‍්‍රමයෙන් එතැනට තවත් ආදරයක් සමීප කරගැනීම ස්වභාවික නොවන්නේ ද?තමා කිසිම දිනයක මුතු රවටා හෝ ඇගේ ආදරය අමතක කර දැමූ බව මහේෂ් නො පිළි ගන්නේ ය. ලබාගත නොහැකි වස්තුවකට ඇලුම් කිරීම නිශ්ඵල බව කෙමෙන් අවබෝධ වනවිට අර්මිලා ඉතා සෙමින් එතැන ලැගුම් ගත්තා ය.තමා අතින් මුතු අනාථ නොවූවා නම්... අද දරුවකු ලබා නොසිටියා නම්... මහේෂ් අතීතය ගැන සිතා මෙතරම් පසුතැවිලි නොවන්නේ ය.මුතු තව‘කෙකුගේ දයාබර බිරියක් බවට පත්වී සිටියදී මහේෂ් දෙවැනි වරට ඇයට සමීප වීම මේ සියලු ප‍්‍රශ්නවලට මුල පිරීම බව දැන් ඔහුට පැහැදිලි වී අවසානය. එයට තමා පමණක් නොව මුතු ද වගකිව යුතු වන්නේ ය.එදා දිය බුබුල සමීපයේදී ඔහු මගහැර අන් අතක යාමට ඇයට හොඳටම අවකාශ තිබුණි. එහෙත් මුතු තමා ඉදිරිපිට දැක්වූයේ මහත් උනන්දු හා කලෙක සිට අපේක්ෂා කළ පෙම්වතකුගේ මුණ ගැසීමකි. ඒ අවාසනාවන්ත සිදුවීම අර්මිලා විඳගන්නට ඇත්තේ මොන තරම් ආයාසයකින් හා ශෝකයකින් විය යුතු ද?මහේෂ්ගේ යටි තොල වෙව්ලමින් දෙනෙතින් උණු කඳුළු වැලක් පෙරී ළය මතු පිටට වැටුණි. අර්මිලා අනෙක් ඇලයට හැරී නොදරුවකු මෙන් නිදන්නීය. දොර රෙද්ද සෙලවෙන හඬ ඇසී මහේෂ් එදෙස බැලුවේ ය.මව අර්මිලා දෙසත් මහේෂ් දෙසත් බලා ඔහුට එන ලෙසට හිසෙන් සන් කළා ය. තමන්ගේ ප‍්‍රශ්නවලට මව හෝ පියා අත දැමීමත් මහේෂ්ට හිසරදයකි.“ඇයි අම්මා?”ඔහු කාමරයෙන් එළියට ගොස් මවගෙන් ඇසුවේ තරමක නොරුස්නා හඬකින් ය.“ඇයි පුතා උඹ අම්මට මෙහෙම කරන්නේ?”මහේෂ් සසල වූවේ, ඔහු බලාපොරොත්තු වුණ ප‍්‍රශ්නයක් මවගේ මුවින් පිටවූ නිසා ය.“උඹල දෙන්න කොච්චර සතුටින් ද ලංකාවට ආවේ. මම කිව්ව අර්මිලාව කැලේ අරන් යන්න එපා කියල.”“ඉතින් අම්මා දැන් ඒක ප‍්‍රශ්නයක් නෑනේ...”ඔහු කීවේ හැකිතාක් දුරට සන්සුන් වෙමිනි.“ප‍්‍රශ්න... දැන් මොකද අර්මිලා ආව ගමන් කතා බහක් නැතුව ඇඳට වුණේ?... මොනවද ඔය තරම් කල්පනා කරන්නේ?...”“මම අර්මිලාට ටිකක් කෑ ගැහුවා...”මහේෂ් බැරිම තැන කීවේය.“මං කිව්වනේ ගුණපාලව ඇරල අර්මිලාට එන්න කියන්නම් කියලා... මේ හැම දේටම මුල ඔයා බව මතක තියා ගන්න...”මවගේ කතාව අවසාන වීමටත් පෙර පිටිපස කඩුල්ලෙන් පැන නිවෙස දෙසට එන අයකු ගේ ඡායාවක් දැක මහේෂ් විපරමින් එදෙස බැලුවේ ය.“කව්ද මහේෂ්...?”මව විචාලේ සැකමුසුව ය.තව කොටසක් ලබන සතියේ</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=av0903228</link>
    <topic>දෙරණ ලිට්ල් ස්ටාර් අවසන් තරගය දා...</topic>
    <author>- හේමාලි</author>
    <content>සිනමාව පුංචි තිරය ජයගත් නිල්මිණිදිගු පිම්මක් පැන්න ‘මුඩුක්කු කෙල්ල’බිඳුණු සිත් සුවපත් කරන වෑයමක්ස්වර්ණවාහිනියෙන් තවත් රියලිටි වැඩසටහන් 03 ක්ඩිල්මන් සමුගනීවිවාහය ගැන මට කලබලයක් නැහැපංච මහා ධාතූන් ගේ බලපෑම හඳුනාගනිමුමම කවදාවත් ඔයාට ගහන්නේ නෑ අර්මි (රසදුන නව කථාව)දෙරණ ලිට්ල් ස්ටාර් අවසන් තරගය දා...ජීවන පෙරළි මැදින් පෙරට ආ ‘පන්සිළු’-රහ්මාන්ප‍්‍රියංකාගේ ආදරය ශාහිද්ටද? හර්මන්ටද?‘ස්ලම්ඩෝග් මිලියනයර්’ ළමා නළු නිළි දෙපළට තවත් චිත‍්‍රපටයක්කතුන්ගේ සෙතට ‘සඳලිය’කොහොමද තොරතුරුවිවාහය මගේ ඇසින්රුවන්පුරේදී මැවූ සිහිනය කොළොම්පුරේ දී සැබෑ කරගනීකවියෙන් දිවිය රස ගැන් වූ සොයුරු කැලක්‘නටන තරුව‘ අවසන් වටයට ඉත සිතින් සෙට් වුණෙමිඋරුමය විකිණෙන අරුමය පෙන්වන ‘අංගාණි’විෂාදය ඖෂධ මඟින් සුවකළ හැකි මානසික ආබාධයක්රූ විසිතුරුදෙරණ රූපවාහිනිය පුරා මාස ගණනාවක් ඉදිරිපත් කළ ‘දෙරණ ලිට්ල් ස්ටාර්’ (Derena Little star) වැඩසටහනේ අවසන් මහා තරගය පසුගියදා කොළඹ සුගතදාස ගෘහස්ත කී‍්‍රඩාංගණයේදී පැවැත්විණි.එහිදී වයස අවුරුදු 8 න් පහළ ගායනා තරගයෙන් නිමාෂා මනුපි‍්‍රය (Little star, popular star) සහ තිරස අමෝදා (Runner up) ද, වයස අවුරුදු 12 න් පහළ ගායනා තරගයෙන් සම්මානි දිනූෂා (Little star) දෙනුවන් කෞෂක (popular and Runner up) ද නර්තන තරගයෙන් වයස අවුරුදු 8 න් පහළ නෙත්මි අමන්දා (Little star) තරුෂි රේඛානි(Runner up) අමීර් සොහායිබ් (popular star) ද වයස අවුරුදු 12 න් පහළ නර්තන තරගයෙන් සඳලි සනාරා(Littel star) කවිඳු මධුෂාන් (Runner up) හර්ෂි අංජුමාලා (popular star) යන දරු දැරියෝ සම්මාන දිනා ගත්හ. මේ එම අවස්ථාවන්හි ඡායාරූප කිහිපයකි.- හේමාලි</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=av0903229</link>
    <topic>ජීවන පෙරළි මැදින් පෙරට ආ ‘පන්සිළු’-රහ්මාන්</topic>
    <author>රෝහණ වෙත්තසිංහ</author>
    <content>සිනමාව පුංචි තිරය ජයගත් නිල්මිණිදිගු පිම්මක් පැන්න ‘මුඩුක්කු කෙල්ල’බිඳුණු සිත් සුවපත් කරන වෑයමක්ස්වර්ණවාහිනියෙන් තවත් රියලිටි වැඩසටහන් 03 ක්ඩිල්මන් සමුගනීවිවාහය ගැන මට කලබලයක් නැහැපංච මහා ධාතූන් ගේ බලපෑම හඳුනාගනිමුමම කවදාවත් ඔයාට ගහන්නේ නෑ අර්මි (රසදුන නව කථාව)දෙරණ ලිට්ල් ස්ටාර් අවසන් තරගය දා...ජීවන පෙරළි මැදින් පෙරට ආ ‘පන්සිළු’-රහ්මාන්ප‍්‍රියංකාගේ ආදරය ශාහිද්ටද? හර්මන්ටද?‘ස්ලම්ඩෝග් මිලියනයර්’ ළමා නළු නිළි දෙපළට තවත් චිත‍්‍රපටයක්කතුන්ගේ සෙතට ‘සඳලිය’කොහොමද තොරතුරුවිවාහය මගේ ඇසින්රුවන්පුරේදී මැවූ සිහිනය කොළොම්පුරේ දී සැබෑ කරගනීකවියෙන් දිවිය රස ගැන් වූ සොයුරු කැලක්‘නටන තරුව‘ අවසන් වටයට ඉත සිතින් සෙට් වුණෙමිඋරුමය විකිණෙන අරුමය පෙන්වන ‘අංගාණි’විෂාදය ඖෂධ මඟින් සුවකළ හැකි මානසික ආබාධයක්රූ විසිතුරුහොලිවුඩ් හී මහා මංගල්ලය වන ඔස්කාර් සම්මාන උලෙළෙ දී මේ භාරත පුත‍්‍රයා මෙවර මහත් පෙරැළියක් ඇති කළේය.ඒ ‘ස්ලම්ඩෝග් මිලියනෙය’ චිත‍්‍රපටයේ සංගීතය වෙනුවෙන්සම්මාන දෙකක් ම දිනා ගනිමිනි.ඔස්කාර් ඉතිහාසයේ ඉන්දීයසංගීතඥයකු සම්මානයක් දිනාගත් මුල්ම අවස්ථාව මෙය වේ.සිනමා සංගීතයට එක්වූ 16 වසර තුළදී ඔහු ලද ජයග‍්‍රහණ අපමණය. පසුගිය ඔස්කාර් සම්මාන උලෙළකට නිර්දේශිත වූ ‘ලගාන්’ චිත‍්‍රපටයේ සංගීත අධ්‍යක්ෂවරයා ද මොහුය.ඔහු ගේ චිත‍්‍රපට ගීත සංයුක්ත තැටි මිලියන 100 කට වඩා හා කැසට්මිලියන 200 කට වඩා මේ වනවිට අලෙවි වී ඇත. මෙනයින් බලන කල ලොව සියලු කල්හි සංගීත නිර්මාණ අලෙවියෙන් මුල්ම තැන ගන්නා කීපදෙනා අතරට රහ්මාන් නිසැකව ම එක්වේ.එවන් අද්විතීය සංගීතඥයකු ගේ ජීවන තතුද සංගීත නිර්මාණ සේම රසවත් ය. රහ්මාන් ගේ පෞද්ගලික ජීවිතය හා නිර්මාණ අතර දෝලනය වන සැබෑ දිවියේ තතු බිඳක් සොයා යෑමට ගත් වෑයමකි මේ.රහ්මාන් ඉන්න තැනක් ගැන දන්න කෙනෙක් ඉන්නවා ද?’ඒ පහුගිය සන්ධියේ ඔහු ගේ රසිකයන්, සුබ පතන්නන් මෙන් ම මාධ්‍යකරුවන් ද පෙළුෑ ප‍්‍රශ්නයයි.ඉන්දීය ජනයාට හීනයක්ව තිබූ ඔස්කාර් සම්මානයෙන් පුද ලද ඒ.ආර්. රහ්මාන් වසරේ ආකර්ෂණීය ම චරිතය බවට පත්වූයේ නොසිතූ විරූ අයුරිනි. මල් මාල, උණුසුම් ප‍්‍රතිචාර, සිප වැළඳගැනීම්, සාකච්ඡා - සම්මන්ත‍්‍රණ, කැමරා කාච ඔහු වටා රොද බඳින්නට විය. මේ එකක්වත් ඔහුට ‘උඩගෙඩි දෙන’ කාරණා නොවේ.”මට පොඩ්ඩක් පාඩුවේ ඉන්න දෙන්න” කියා ඔහු හිටිහැටියේ වසන් වූයේ ඒ හේතුවෙනි.සම්මාන පිට සම්මාන ලබා උද්දාමයට පත් වුවද එය ඔටුන්නක් ලෙස පළඳ්‍රගෙන රාජකීය වික‍්‍රම පාන්නට ඔහුට සිත් නොදෙයි.ඒ.ආර්. රහ්මාන් නම් මේ අසහාය සංගීතඥයා අසාමාන්‍ය අපූර්ව පුද්ගලයකු යැයි මෙනයින් බලනවිට ඔබට වැටහෙනු ඇත. ඔහු වඩාත් අධ්‍යාත්මයට බර පුද්ගලයෙකි.ඒ අසාමාන්‍ය බව ඔහු ගේ මුළු දිවිය පුරාම දිවෙයි.”ඔහු ඇත්තටම ලැජ්ජාශීලී කලාකරුවෙක්. මේ වෙලාවෙ ඉන්දියාවෙත් දේශ දේශාන්තරවල ඇත්තන්ගෙත් අවධානය ඔහු වෙතම යොමු වුණාට ඔහු මුළු හදින්ම බැඳී සිටින්නේ දෙවියනුත් සංගීතයත් සමඟ පමණයි.වේදිකාවට නැඟලා මහා ජන සමූහයක ගේ නේත‍්‍ර බන්ධනයට ලක්වෙනවා කියන්නේ ඔහුට මැරෙනවා වගේ දෙයක්. ඔහු පිටස්තර ලෝකයෙන් වෙන් වෙලා රහසිගත ස්ථානයක සිටියත් දෙවියනුත් සංගීතයත් ඔහුගේ ඇසුරට ඉඳීවි.” ඔහු ගේ සමීපම මිතුරෙක් පැවසුවේ එලෙසිනි.චෙන්නායි හී කෝඩම්බක්කම් හී පිහිටි සිය නිවසෙන් සැඟව ගොස් ඔහු මේ දිනවල බෙංගාලුරු ප‍්‍රදේශයේ සිටින බවට අනුමාන කැරේ.ඒ පුවත දැනගත් චිත‍්‍රපට නිෂ්පාදකයකු තමගේ මීළඟ චිත‍්‍රපටය සඳහා ගිවිසුම් අත්සන් කරවා ගැනීමට රහ්මාන් සොයා එම පෙදෙසට ගියද එම වෑයම වතුරේ ගොස් ඇත. චිත‍්‍රපට නිෂ්පාදකයා හමුවීම රහ්මාන් විසින් ප‍්‍රතික්ෂේප කළ බැවිනි.මෙවන් පෙරළිකාර පරිවර්තන ඔහු ගේ ජීවිතයට ආගන්තුක නොවේ.තමිල්නාඩුවේ චෙන්නායි හිදී 1967 ජනවාරි මස 06 වැනිදා ඔහු උපත ලැබුවේ ඒ.එස්. දිලිප් කුමාර් නමිනි. දිලිප් කුමාර් ඒ.ආර් රහ්මාන් වූයේ දෛවෝපගත සිදුවීමකිනි.ඔහු ගේ එක් සොයුරියක කුඩා කලදී බලවත් ලෙස රෝගාතුර වූවාය. ඇයට ප‍්‍රතිකාර කළ පීර් කද්රීනමැත්තිය ඇයට සුවය ලබා දීමෙන් පසු ඔවුන්ගේ පවුලට ඉස්ලාම් ධර්මය වැළඳ ගැනීමෙන් යහපත උදාකැර ගත හැකි බව පෙන්වා දුන්නාය.හින්දු බැතිමතුන් වූ ඔවුහු එතැන් සිට ඉස්ලාම් ධර්මය ඇදහීමට පටන් ගත්හ. මුස්ලිම් ජන සමාජයට එක්වීම සඳහා දිලිප් ට නම් හතක් යෝජනා කැරිණි. 1988 දී මේ පරිවර්තනය වන විට දැනුම් - තේරුම් ඇති තරුණයකුව සිටි දිලිප්, අල්ලා රක්ඛා රහ්මාන් යන නම තෝරා ගත්තේ ය.ඔහු ගේ ජීවිතයේ ප‍්‍රාණ නාලිය බඳු මව කස්තුරි පසුව කරීමා බෙගම් නම් වූවාය.(මව මුස්ලිම් පවුලකින් පැවත එයි)රහ්මාන් ගේ පියා ආර්.කේ. ශේඛර් මලයාලම් චිත‍්‍රපට ලෝකයේ නමක් දිනූ සංගීතඥයෙකි. ඔහු ගේ ජීවනෝපාය වූයේ සංගීතයයි. දිව රෑ නොබලා වෙහෙසවීම නිසා ඔහු අකාලයේ මිය ගියේය.ඒ වන විට රහ්මාන් 09 හැවිරිදි වියේ කොලු පැංචෙකි. සොයුරියන් තිදෙනකුට මැදිව සිටි එකම පිරිමි දරුවා ඔහු ය. දිවි සටන ගෙනයෑම සඳහා සැමියා ගේ සංගීත භාණ්ඩ කුලියට සැපයීමෙන් යමක් උපයා ගැනීමට රහ්මාන් ගේ මව සිතුවාය.පාසල් වියේදී ම රහ්මාන් ගේ ඇසුරට පත්වූයේ සංගීත භාණ්ඩය. පුංචි සන්ධියේම ඔහු මාස්ටර් ධන්රාජ් යටතේ සංගීතය හැදෑරීමට යොමුවිය. අවු: 11 වන විට ඉලෙයිරාජා ගේ සංගීත කණ්ඩායමේ කී - බෝඩ් වාදකයකු කිරීමට තරම් දෛවය ඔමුට හිතවත්විය.චෙන්නායි හි දී සම වයසේ සගයන් සමඟ ‘නෙමෙසිස් ඇවනියු’ නමින් රොක් සංගීත කණ්ඩායමක් පිහිටුවා ගැනීමට ද ඔහු පුරෝගාමි වූයේ එම පන්නරයත් සමඟිනි.සංගීතය නිසා රහ්මාන්ට පාසල් ගමන දෙවැනි විය. එහි අවසන් ප‍්‍රතිඵලය වූයේ නොපැමිණෙන දින ගණන වැඩිවීම නිසා අවු: 15 දී ඔහුට පාසල් දිවියෙන් සමු ගැනීමටය.එහෙත් ‘ලොවින් එකෙක් එක් දෙයකට වෙයි සමත’ කීවා සේ සංගීතයේ සප්ත ස්වරය රහ්මාන් ගේ නුවණ’ස පෑදීය. ඔහු විවිධ සංගීත භාණ්ඩ පරිහරණයට හුරුවිය. කී බෝඩය, පියානෝව, ගිටාරය, සර්පිනාව වගේ ම සින්තසයිසරය තුරුණු රහ්මන් ගේ මිත‍්‍ර සමාගමේ පංගුකාරයන් විය. රහ්මාන් ට සිය හපන්කම් නිසා ඇම්.එස්. විශ්වනාදන්, රාමේෂ් නායිදු වැනි ප‍්‍රකට සංගීතඥයන් ගේ කණ්ඩායම් හා එක්ව එතෙර සංචාරයන් හී යෙදීමට මඟ පෑදිණි.ලෝ පතළ බි‍්‍රතාන්‍යයේ ‘ටි‍්‍රනිටි කොලේජ් ඔෆ් මියුසික්’ කරා යන්නට රහ්මාන්ට ශිෂ්‍යත්වයක් ලැබුණේ එම කාල පරාසය තුළදීය. ඔහු ගේ සංගීත දිවිය වර්ණවත් කරන්නට එම සිද්ධිය ප‍්‍රබල සාධකයක් වූවාට සැක නැත.එහිදී ඔහු බටහිර සම්භාව්‍ය සංගීතය පිළිබඳව හදාරා උපාධියක් ලැබීය. සංගීතයේ නිම් වළලු පුළුල් විය. ‘අලුත් අලුත් දෑ කරා යන්නට පාලමක් වැටිණි. 1992 දී ඔහු කෝඩම්බක්කම් ගී සිය දෙමහල් නිවෙස පසෙක සංගීත ස්ටුඩියෝව සාදා ගත්තේ බලාපොරොත්තු පෙරදැරිවය.පන්චාතන් රෙකෝඩ් ඉන් (Panchathan Record In) නම් වූ මෙම ස්ටුඩියෝවේදී ම ඔහු ගේ ගීත හා සංගීත වාදන පටිගත කිරීම් ඇරැඹිණි. 2005 දී මෙය තවත් වැඩි දියුණු කරමින් අති නවීන සංගීත පටිගත කිරීමේ ස්ටුඩියෝවක් ඊට යාබදව ඉදිකැරිණි.එය ඒර්ස්ටුඩියෝස් නම් විය. ඉහළම තාක්ෂණයෙන් සන්නද්ධ නවීන උපකරණවලින් සමන්විත ආසියාවේ අංග සම්පූර්ණම ශබ්දාගාරය මෙය ලෙස සැලකේ.මේ සා ජයග‍්‍රහණ ලබන්නට තමාට මුල සිටම ජීවය සැපයුවේ සිය මව බව රහ්මාන් පවසයි. “ඈ මගේ ආරක්ෂාවට සිටි පවුරක් වගේ””මා ඇතැම් විටටක විද්‍යාත්මක කරුණු දෙසට වගේ ම ඉලෙක්ටෙ‍්‍රානික අංශයට හිත යොමු කළා. ඒත් නුඹට හිමි සංගීතයමයි කියලා ඒ අනාගත මාවත මට පැහැදිලිවම හෙළි කර දුන්නේ මගේ මවයි”රහ්මාන් සිය මවට කෙතරම් සෙනෙහෙවන්ත ද යන්න ‘ස්ලම්ඩෝග් මිලියනෙයා’ චිත‍්‍රපටය වෙනුවෙන් ඔස්කාර් සම්මාන දිනූ මොහොතේ පැවසූ වදනින් පැහැදිලි වේ.”මට ජයග‍්‍රහණයක් ලැබුණත් නැතත් මගේ අම්මා අද මෙතැන ඉන්නවා”සැබවින්ම රහ්මාන්ගේ මව ඔස්කාර් සම්මාන උලෙළට සහභාගිවෙමින් සිය පුතුගේ ඒ ජයග‍්‍රාහී මොහොත සියැසින් ම දැක ගැනීමට තරම් වාසනාවන්ත වූවාය. ඔහු ජීවිතයේ බොහෝ පරිවර්තනයන්ට මුහුණ දුන්නේ ළමා කාලයේ කටුක අත්දැකීම් ඔස්සේය. රහ්මාන් සැබැවින් ම සූෆි මුස්ලිම්වරයෙකි.ඔහු දවසකට පස්වතාවක් යාඥා කරයි. බවුන් වඩයි.සංගීතය ද ඔහු සලකන්නේ සේවයක් ලෙසිනි.”මං හිතනවා සූෆිවරයකු (sufism) ගේ මඟ ගැනීම මං ලැබූ භාග්‍යයක් කියලා. මගේ ජීවිතයේ ලොකුම පරිවර්තනයක් ඇති කළේ මෙයයි. මා මොනතරම් හොඳ සංගීත ඛණ්ඩයක් නිර්මාණය කළත් එම කටයුත්ත අවසන් කළෑයින් පස්සෙ මට මුළුමනින්ම එයින් ඈත් වෙලා සිටියෑකි”ඔහු එයින් පෙන්වන්නේ කිසි දෙයකට තදින් නොඇළුණු සොබාවයයි. ඇතැම් සංගීතඥයකු වසරකට චිත‍්‍රපට 30 ක වැඩ කරද්දි රහ්මාන් චිත‍්‍රපට හතර පහකට සීමා වන්නේ ඒ නිසා විය හැකිය.ඔහු මුල්වරට සංගීතය සැපයූ චිත‍්‍රපටය මනි රත්නම් ගේ ‘රෝජා’ ය. (1992) ඒ සඳහා ඔහු ජාතික සිනමා සම්මානය, තමිල්නාඩු ප‍්‍රාන්ත සම්මානය මෙන් ම දමිළ චිත‍්‍රපටය සඳහා පිරිනැමෙන ෆිල්ම්ෆෙයාර් සම්මානය ද දිනා ගත්තේ ය.සිය කුළුඳුල් නිර්මාණයෙන් ම හොඳම සංගීත අධ්‍යක්ෂවරයා ලෙස 2005 දි සම්මාන දිනා ගනිමින් රහ්මාන් අසමසම වාර්තාවක් ද තබා ඇත.ටයිම් සඟාව මගින් මෙහි ශබ්ද පටය සියලු ම කාලයටම වටිනා හොඳම ශබ්දපට 10 අතරට තෝරා තිබිණි.මේ වන විට ඔහු හොඳම සංගීත අධ්‍යක්ෂණය වෙනුවෙන් 14 වතාවක් ම ෆිල්ම්ෆෙයාර් සම්මානයෙන් පිදුම් ලබා තිබේ. 2009 වසර සැබවින් ම ඔහුට සම්මාන පිට සම්මාන ගෙනදුන් වසරකි.‘ස්ලම් ඩෝග්’ සඳහා BAFTA ගෝල්ඩන් ග්ලෝබ් මෙන් ම ඔස්කාර් සම්මාන දෙකක් ම ඔහු ට පිරිනැමිණි. මෙවර ෆිල්ම්ෆෙයාර් සම්මාන උලෙළෙදී ද ‘ජෝදා අක්බාර්’ සංගීතය වෙනුවෙන් රහ්මාන් බුහුමනට පාත‍්‍ර විය.‘මදුරාසියේ මොසාට්’ (ඔස්ටි‍්‍රයානු මහා සංගීතඥ ආමඩෝස් මොසාට් සංගීතයට හපන්කම් පාන්න ගත්තේ වයස අවු: 6 දීය). යන විරුදාවලි ලබා ඇති රහ්මාන් දමිළ නිවේදකයන් විසින් හඳුන්වනු ලබන්නේ ‘ඉසායි ප‍්‍රයාල්’ යන අන්වර්ථ නාමයෙනි. එහි අදහස ‘සංගීත කුනාටුව‘(Music storm) යන්නයි.1995 දී ‘රන්ගීලා’ චිත‍්‍රපටයෙන් ඇරැඹි ඔහු ගේ බොලිවුඩ් ආගමනය ද ප‍්‍රශස්තය.රහ්මාන් ගේ පෞද්ගලික ජීවන තොරතුරු සැබැවින් ම රසවත් ය.ඔහු රහ්මාන් වීමට පෙර දිලිප් කුමාර්ය. මොනයම් දෛවෝපගත සිදුවීමකින් හෝ ඔහු ද විවාහ වූයේ සයිරා බානො කෙනකු සමඟය. එහෙත් මේ සයිරා බානෝ දමිළ නළුවකු වන රහ්මාන් ගේ නෑනා යි.ඇය චෙන්නායි හි ව්‍යාපාරික පවුලකින් පැවත එයි. රහ්මාන් ට බිරිය සොයා දුන්නේ ඔහු ගේ මව විසිනි. එක්තරා උත්සවයකදි සයිරා දුටු රහ්මාන් ගේ මව එවෙලේම මංගල යෝජනාව ඉදිරිපත් කළාය.කෙතරම් මුදල් හදල් හම්බ වුණත් රහ්මාන් අදටත් ජීවත් වන්නේ කෝඩම්බක්කම් හි සිය පුංචි දෙමහල් නිවෙසේය. ඔහුට කටීජා (අවු: 13) හා රහීමා (අවු: 10) නමින් දූවරු දෙදෙනෙක්ද අමීන් (අවු: 05) නමින් පුතෙක් ද වෙති.ඔහු පවුලේ සාමාජිකයන් හා සබඳකම් පවත්වන්නේ ගෙදර දොරදි පමණි. ඔහු ස්ටුඩියෝවේ සංගීත කටයුත්තක යෙදී සිටින විට බිරිය හෝ දරුවන්ට එහි ඒම තහනම් ය.රහ්මාන් පුරුදුව ඇත්තේ රාති‍්‍ර කාලයේ සිය නිර්මාණ කටයුතුවල යෙදීමටය. (පුදුමයකට වගේ ජනපි‍්‍රය දමිළ ගායක පී. සුබ‍්‍රමනියම් ගේ පමණක් ගීත හැමෙකක් ම පාහේ පටිගත කර ඇත්තේ රාති‍්‍ර 10 ට පෙරය.) ඒ කෙසේ වුවත් බොහෝවිට නිදිවර්ජිත රාති‍්‍රයෙන් පසු ඔහු නිවෙසට පැමිණ නින්ද කරා යන්නේ පාසල් කරා යන සිය දරු තිදෙනාට ආශීර්වාද කිරීමෙන් පසුය.මෙවන් අද්විතීය කලාකරුවන් තුළ අපූරු - අමුතු ගති සිරිත් දක්නට ලැබේ. රහ්මාන් බෙහෙවින් ම අඳින්නේ කළු ඇඳුම් ය. විශේෂ උත්සවයකට යද්දි ඔහු ගේ ඇඳුම් – පැළඳුම් ගැන අවධානය යොමු කරන්නේ බිරිය සයිරා ය.ඔහු ගේ සංගීත පරාසය බටහිර කරා ද විහිදෙයි. රහ්මාන් මයිකල් ජැක්සන් සමඟින් (1999 දි) සංගීත සංදර්ශනයක් ජර්මනියේ පවත්වා ඇත. රහ්මාන් කැමැතිම පොප් ගායකයන් දෙදෙනා මයිකල් ජැක්සන් සහ ෆ්‍රෙඩි මර්කරිය. ඔහු බටහිර සංගීතයෙන් ද සිය නිර්මාණ සඳහා ආලෝකයක් ලබයි.ඔස්ටේ‍්‍රලියානු පොප් ගායිකා කයිලි මිනෝග් ද රහ්මාන් ගේ සංගීතයෙන් වශීකෘතව ඇත. ඉදිරියේදී ඇය බොලිවුඩ් චිත‍්‍රපටයකට යොදා ගැනීමට ඔහු අදහස් කැර සිටී.රහ්මාන්ගෙන් සිය ජයග‍්‍රහණයේ රහස කුමක් දැයි මාධ්‍යවේදියකු ඇසූවිට ඔහු එය හඳුන්වන්නේ ආධ්‍යාත්මික මෙන් ම දිව්‍යමය බලපෑමක් ලෙසයි. ”මට කියන්න බෑ මං කොහොම ස්වර ප‍්‍රස්තාර ලියනවද කියලා. හැබැයි සංගීතය මා කරා එන්නේ ඇතුළාන්තයෙන්මයි. එය මා කරා එනවා. ඔබට තිබෙන්නේ එය ජනතාවට දීමයි.”මේ අසහාය සංගීතඥයා නිදහස්, සාමකාමි දිවියකට ප‍්‍රිය කරයි. ඔහු අතීතය අමතක නොකරයි. ඔහු මුලින්ම පාවිච්චි කළ පරණ කී බෝඩය අදටත් සිය ස්ටුඩියෝවේ ප‍්‍රදර්ශනය සඳහා තබා තිබේ. (සංගීත භාණ්ඩ ගැන හසළ දැනුමක් ඇති ඔහු ගේ එක් විනෝදාංශයකි මේවායේ කෑලි ගළවමින් යළි එකලස් කිරීම.)ඔහු තනිකඩයකුව සිටි කාලයේ නිරන්තරව කීමට හුරුව සිටි කෙටි යෙදුමක් වේ. ඒ LFA. (Love, Failures, Association) ඒ ආදරය, පරාජය හා සමාගමය යන්නයි. අද LSA (Love, Success, Association) හෙවත් ආදරය, ජයග‍්‍රහණය හා සමාගමය යනුවෙන් ලේසියෙන් ඔහුට වෙනස් කැරගත හැකිය.රෝහණ වෙත්තසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=av09032210</link>
    <topic>ප‍්‍රියංකාගේ ආදරය ශාහිද්ට හර්මන්ටද?</topic>
    <author>සුජීව තේවහෙට්ටිගේ</author>
    <content>සිනමාව පුංචි තිරය ජයගත් නිල්මිණිදිගු පිම්මක් පැන්න ‘මුඩුක්කු කෙල්ල’බිඳුණු සිත් සුවපත් කරන වෑයමක්ස්වර්ණවාහිනියෙන් තවත් රියලිටි වැඩසටහන් 03 ක්ඩිල්මන් සමුගනීවිවාහය ගැන මට කලබලයක් නැහැපංච මහා ධාතූන් ගේ බලපෑම හඳුනාගනිමුමම කවදාවත් ඔයාට ගහන්නේ නෑ අර්මි (රසදුන නව කථාව)දෙරණ ලිට්ල් ස්ටාර් අවසන් තරගය දා...ජීවන පෙරළි මැදින් පෙරට ආ ‘පන්සිළු’-රහ්මාන්ප‍්‍රියංකාගේ ආදරය ශාහිද්ටද? හර්මන්ටද?‘ස්ලම්ඩෝග් මිලියනයර්’ ළමා නළු නිළි දෙපළට තවත් චිත‍්‍රපටයක්කතුන්ගේ සෙතට ‘සඳලිය’කොහොමද තොරතුරුවිවාහය මගේ ඇසින්රුවන්පුරේදී මැවූ සිහිනය කොළොම්පුරේ දී සැබෑ කරගනීකවියෙන් දිවිය රස ගැන් වූ සොයුරු කැලක්‘නටන තරුව‘ අවසන් වටයට ඉත සිතින් සෙට් වුණෙමිඋරුමය විකිණෙන අරුමය පෙන්වන ‘අංගාණි’විෂාදය ඖෂධ මඟින් සුවකළ හැකි මානසික ආබාධයක්රූ විසිතුරුකඳුල, සුසුම සහ බාධක, කම්කටොළු වලින් තොර වූ ආදර අන්දර අහන්නට දකින්නට ලැබෙන්නේ ඉතාම කලාතුරකින්. බොලිවුඩ් සිනමාවෙන් අප දකින හද සසල කරවන ආදර කතාවලත් දකින්නට ලැබෙන්නේ ඔන්න ඔය ස්වභාවයම තමයි.හැබැයි ඒ සිනමා ලොවේ පෙම්වතුන් පෙම්වතියන් අන්තිමේදී කොහොම හරි පෙම් ලොව කිරුළු දරනවා. නමුත් ඒ අයුරින් සැබෑ ලෝකය තුළදී නම් කාරණා කටයුතු සිද්ධ වෙන්නේ නැහැ. අස්ථිර ආදර අන්දර තමයි, අපට අහන්නට ලැබෙන්නේ. විශේෂයෙන්ම බොලිවුඩ්පුරය තුළ මේ තත්ත්වය වඩාත්ම කැපී පෙනෙනවා.ඓශ්වර්යා රායි – විවේක් ඔබරෝයි, කරීනා කපූර් - ශාහිද් කපූර් , සුශ්මිතා සෙන් – රන්දීප් හූඩා, ලාරා දත්තා - කෙලී ඩූර්ජේ වැනි පෙම්වතුන් එදා ඉදි කළ පෙම් මාලිගා ඉක්මනින්ම සුනුවිසුණු වී ගිය හැටි ඔබට මතක ඇති.ඒ වුණත් ජනප‍්‍රියත්වයේ ඉහළටම ගමන් කරමින් සිටින සුරූපී ප‍්‍රියංකා චොප්රා සහ ජනප‍්‍රිය නළු හර්මන් බවේජා අතර ඇතිවූ ආදරය කෙදිනක හෝ මල් ඵල ගනු ඇතැයි බොහෝ දෙනකු විශ්වාස කළා.ප‍්‍රියංකා සහ හර්මන් අතර මුලින්ම ඇතිවුණේ හිතවත්කමක් විතරයි. මේ යාලු මිත‍්‍රකම තව තවත් වර්ධනය වුණේ දෙදෙනා නිරතුරුවම විවිධ උත්සව සහ ප‍්‍රිය සම්භාෂණ වලදී මුණගැසෙද්දීයි.ඒත් තමන් දෙදෙනා අතර පවතින මේ මිතුදමට අනවශ්‍ය විශේෂණ පද පිටස්තර ලෝකයෙන් එකතුවෙනවා දකින්නට දෙදෙනාම කැමැති වුණේ නැහැ. සැබැවින්ම ප‍්‍රියංකාටත්, හර්මන්ටත් ඕනැවුණේ මතුපිටින් මිත‍්‍රත්වය නම්වූ ‘ලේබලය’ පෙන්වා තමන්ගේ සැබෑ ආදරය ලෝකයෙන් වසන් කරන්නටයි.ඒ වෑයම සාර්ථක වුණේ ටික කාලයකට විතරයි. පි‍්‍රයංකා සහ හර්මන් අතර රැඳී තිබෙන්නේ මිත‍්‍රත්වයක් නොවන බව ලෝකයාට තේරුම් ගන්නට වැඩි කලක් ගියේ නැහැ.ඔය අතරේදී තමයි, ප‍්‍රියංකා සහ හර්මන් ප‍්‍රධාන චරිත නිරූපණය කළ ‘ලව් ස්ටෝරි 2050’ චිත‍්‍රපටය තිරගත වුණේ කවුරුත් බලාපොරොත්තු තබාගෙන සිටි මේ චිත‍්‍රපටය අසාර්ථක වුණා.බොලිවුඩ් සිනමාවේ ස්වරූපය හොඳින් හඳුනාගෙන සිටින ප‍්‍රියංකාට නම් මේ ‘පරාජය’ දරා ගැනීමට ශක්තියක් තිබුණා. නමුත් කුළුඳුල් රංගනය ඉදිරිපත් කළ හර්මන්ගේ සිත එයින් දැඩි ලෙස කම්පනයට පත්වුණා. මේ පරාජයත් සමඟම තවත් කුණාටුවකට මුහුණ දෙන්නට හර්මන්ට සිදුවුණා. ඔහුගේ දෙමව්පියන් ඇතුළු පවුලේ උදවිය එකහෙලාම කියා සිටියේ ප‍්‍රියංකා සමඟ තිබෙන සම්බන්ධකම වහාම නවතා දමන ;ලසයි.මේ විරෝධයේ පෙරමුණ ගත්තේ හර්මන්ගේ සොහොයුරිය වන රොවෙනායි. හර්මන් ගේ සිනමා ජීවිතයට දැඩිව බලපෑම් කළේ රොවෙනා බවයි බොහෝ දෙනා කියා සිටින්නේ. ඇය, හර්මන් ගේ නිල නොවන උපදේශිකාව ද වූ බවයි පැවසෙන්නේ.මේ බව වටහාගත් ප‍්‍රියංකා, තම පෙම්වතාට උපදෙස් දුන්නේ කිසිවෙකුගේ උපදෙස්වලට යටත් නොවී ස්වාධීනව රංගන ක්ෂේත‍්‍රය තුළ ඉදිරියට ගමන් කරන ලෙසයි. සංවේදී තරුණයකු වූ හර්මන් තම සොයුරියත්, පෙම්වතියත් අතර සිරකරුවකු බවට පත්වුණා.මේ අතරේදී ප‍්‍රියංකාට තවත් අලුත් චිත‍්‍රපටයක ප‍්‍රධාන චරිතයක් ලැබුණා. විශල් භාරද්වාජ් අධ්‍යක්ෂණය කළ ‘කාමිනේ’ නම් වූ ඒ චිත‍්‍රපටයේ ප‍්‍රියංකාගේ පෙම්වතා ලෙස රඟපාන්නට එක්වූයේ ශාහිද් කපූර්. චිත‍්‍රපටයේ රූපගත කිරීම් ඉක්මනින්ම ඇරඹුණා. ප‍්‍රියංකා ඉතාම කුළුපගව ශාහිද් සමඟ රඟපාන්නට එක්වුණා.ශාහිද්මේ වනවිට ශාහිද්, කරීනාගෙන් වෙන්වෙලා කාලය ගත කළේ හුදෙකලාවෙන්. රූපගත කිරීම්වලදී නිරතුරුවම හමුවූ ප‍්‍රියංකා සහ ශාහිද් අතර සමීප සම්බන්ධකමක් ඇති වෙන්නට වැඩි කාලයක් ගතවුණේ නැහැ.‘කාමිනේ’ චිත‍්‍රපටයේ රූපගතකිරීම්වලින් විරාමයක් ලද හැම මොහොතකදීම ශාහිද් සහ ප‍්‍රියංකා කතාබහ කරමින් සිටිනු කාටත් දැකගත හැකි වුණා. සමහරු නම් කියා තිබුණේ තම නිවසෙහි තනිවම ජීවත්වන ශාහිද්ව මුණගැසීමට ප‍්‍රියංකා නිතරම ආ ගිය බවයි.මේ දෙදෙනාගේ ආදර අන්දරය ඇරඹුණේ ‘කාමිනේ’ චිත‍්‍රපටයේ රූපගත කිරීම්වලදී නොවන බවයි තවත් සමහරු කියා සිටින්නේ.ඒ වගතුග දන්නා බොලිවුඩ්පුරයේ මාධ්‍යවේදියකු කියා තිබුණේ මෙන්න මේ කතාවයි.. “ශාරුක්ට අයිති ‘රෙඩ් චිලීස්’ චිත‍්‍රපට සමාගම නිෂ්පාදනය කළ ‘බ්ලූ බාබර්’ චිත‍්‍රපටයේ ප‍්‍රියංකාත් රඟපෑවා.හර්මන්එයා ඒ චිත‍්‍රපටයේ ගීතමය ජවනිකාවක් රඟපෑ බව කවුරුත් දන්නවානෙ. අන්න ඒ දර්ශනය රූපගත කළාට පස්සෙ ඒක බලන්න එන්න කියල ශාරුක්, ප‍්‍රියංකාට පණිවිඩයක් යැව්වා. ප‍්‍රියංකා ශාරුක්ගේ ගෙදරට ඇවිත් ශාහිද්ටත් කෝල් කළා. ශාහිද් ඉක්මනින්ම ශාරුක්ගේ ගෙදරට ආවා. ශාහිද් එච්චර ඉක්මනට ආව හැටි දැකල ශාරුක්ට පුදුම හිතුණා.””එදා නොවැම්බර් 26 වැනිදායි. හැමෝම චිත‍්‍රපට දර්ශනය බලමින් ඉන්න අතරෙදි තමයි, මුම්බායි නුවරට අර බිහිසුණු ත‍්‍රස්ත ප‍්‍රහාරය එල්ල වුණේ. ඒ රාති‍්‍රයේදී ශාහිද් කිව්වා, ප‍්‍රියංකාව ගෙදරට ඇරලවන්නම් කියලා. ඒත් ශාරුක්වත්, බිරිඳ ගෞරීවත් කැමැති වුණේ නැහැ, මේ දෙන්නා පිටත්වෙලා යනවට. ඉතින් එදා රෑ ශාහිද්, ප‍්‍රියංකාත් එක්ක ගොඩක් වෙලා කතා කර කර හිටියා.ගෞරී කිව්වා ප‍්‍රියංකාට, එයාලගෙ ගෙදර නතර වෙන්නය කියලා. එදා රෑ 12ත් පහුවෙන කල්ම ප‍්‍රියංකාත් එක්ක කතා කර කර ඉඳලයි ශාහිද් පිටවෙලා ගියේ. එදා තමයි ශාහිද් – ප‍්‍රියංකා ආදර කතාව පටන් ගත්තේ.කොහොම වුණත්, තවමත් හර්මන්ගේ හිතෙන් නම් ප‍්‍රියංකාව අමතක කර දමලා නැහැ. ශාහිද් සමඟ සමීපව ඇසුරු කළත්, ප‍්‍රියංකා ගේ ආදරය හිමිවන්නේ තමන්ට බවයි ඔහු විශ්වාස කරන්නේ.ශාහිද් ගේ සිතුවිලි ද ඊට දෙවැනියි කියල කියන්න කාටද පුළුවන්? මේ වනවිට මේ ති‍්‍රකෝණ ආදරයේ තීරකයා වී සිටින්නේ ප‍්‍රියංකායි. ඇය හෙට දිනයේදී කෙබඳු තීරණයක් ගනීවිදැයි බොහෝ දෙනා බලාගෙන සිටිනවා. ඇයගේ ආදරය හිමිවන්නේ හර්මන්ටද? ශාහිද්ටද?සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=av09032211</link>
    <topic>‘ස්ලම්ඩෝග් මිලියනයර්’ ළමා නළු නිළි දෙපළට තවත් චිත‍්‍රපටයක්</topic>
    <author>සුජීව තේවහෙට්ටිගේ</author>
    <content>සිනමාව පුංචි තිරය ජයගත් නිල්මිණිදිගු පිම්මක් පැන්න ‘මුඩුක්කු කෙල්ල’බිඳුණු සිත් සුවපත් කරන වෑයමක්ස්වර්ණවාහිනියෙන් තවත් රියලිටි වැඩසටහන් 03 ක්ඩිල්මන් සමුගනීවිවාහය ගැන මට කලබලයක් නැහැපංච මහා ධාතූන් ගේ බලපෑම හඳුනාගනිමුමම කවදාවත් ඔයාට ගහන්නේ නෑ අර්මි (රසදුන නව කථාව)දෙරණ ලිට්ල් ස්ටාර් අවසන් තරගය දා...ජීවන පෙරළි මැදින් පෙරට ආ ‘පන්සිළු’-රහ්මාන්ප‍්‍රියංකාගේ ආදරය ශාහිද්ටද? හර්මන්ටද?‘ස්ලම්ඩෝග් මිලියනයර්’ ළමා නළු නිළි දෙපළට තවත් චිත‍්‍රපටයක්කතුන්ගේ සෙතට ‘සඳලිය’කොහොමද තොරතුරුවිවාහය මගේ ඇසින්රුවන්පුරේදී මැවූ සිහිනය කොළොම්පුරේ දී සැබෑ කරගනීකවියෙන් දිවිය රස ගැන් වූ සොයුරු කැලක්‘නටන තරුව‘ අවසන් වටයට ඉත සිතින් සෙට් වුණෙමිඋරුමය විකිණෙන අරුමය පෙන්වන ‘අංගාණි’විෂාදය ඖෂධ මඟින් සුවකළ හැකි මානසික ආබාධයක්රූ විසිතුරුඔස්කා සම්මාන දිනාගත් ‘ස්ලම්ඩෝග් මිලියනයර්’ චිත‍්‍රපටයේ ප‍්‍රධාන චරිත රඟපෑ රුබිනා අලි සහ අසාරුඩීන් නම් වූ දරු දෙදෙනාට තවත් චිත‍්‍රපටයක රඟපෑමේ වරම් හිමිවෙලා.විවේක් ශර්මා අධ්‍යක්ෂණය කරන මේ චිත‍්‍රපටය නම්කර ඇත්තේ ‘කල් කිස්නෙ දේඛා’ යනුවෙන්. වාෂු භග්නානි නිෂ්පාදනය කරන මේ චිත‍්‍රපටයට අදාළ ගිවිසුම් සඳහා පසුගියදා රුබිනාත් අසාරුඩීනුත් අත්සන් තැබුවා.නිෂ්පාදක භග්නානිගේ පුත‍්‍රයා වන ජැකී ද මේ චිත‍්‍රපටයේ රංගනයට එක්වීමට නියමිතව සිටිනවා. නිෂ්පාදකවරයා බලාපොරොත්තුවන්නේ තම පුත‍්‍රයා ද බොලිවුඩ් සිනමාවට හඳුන්වා දෙන්නයි.රුබිනාටත් අසාරුඩීන්ටත් මේ චිත‍්‍රපටයේ රඟපෑමට ඇත්තේ විනාඩි 8ක කෙටි දර්ශනයකටයි. ඒ දර්ශනය පසුගියදා ඉන්දියාවේ සැන්ටා කෘස් ගුවන් තොටුපලේ දී රූපගත කෙරුණු බවක් පැවසෙනවා.රූපගත කිරීම රාති‍්‍රයකදී සිදුවුවත් මේ දරු දෙදෙනා දැකගන්නට විශාල පිරිසක් ගුවන් තොටුපලට රැස්වී තිබෙනවා. ඔවුන්ගෙන් බොහෝ දෙනෙක් තම තමන්ගේ සමරු පොත්වල රුබිනාගේත් අසාරුඩීන්ගේත් අත්සන් තබා ගන්නට ‘තරගයක’ යෙදීසිටි බවත් ආරංචියි.රුබිනා සහ අසාරුඩීන් නිෂ්පාදක භග්නානිගේ පුත් ජැකී හොඳ හැටි මිතුරු වුණාලු. “මේ දෙන්නා අව්‍යාජත්වයේ සංකේත හැටියට හඳුන්වන්න පුළුවන්. සිනමා නළුවෙකු හෝ නිළියක වෙන්න සිනමාවට සම්බන්ධ පවුලකින්ම එන්න ඕනෑ නැති බව මේ දෙන්නා ඔප්පු කරලා තියෙනවා”යි ජැකී පැවසුවා.රුබිනාගෙ බලාපොරොත්තුව ප‍්‍රීටි සින්ටා වගේ ජනප‍්‍රිය නිළියක් වෙන්නලු. අසාරුඩීන්, සල්මන් ඛාන් වගේ නළුවෙක් වෙන්නලු කැමති.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=av09032212</link>
    <topic>කතුන්ගේ සෙතට ‘සඳලිය’</topic>
    <author/>
    <content>සිනමාව පුංචි තිරය ජයගත් නිල්මිණිදිගු පිම්මක් පැන්න ‘මුඩුක්කු කෙල්ල’බිඳුණු සිත් සුවපත් කරන වෑයමක්ස්වර්ණවාහිනියෙන් තවත් රියලිටි වැඩසටහන් 03 ක්ඩිල්මන් සමුගනීවිවාහය ගැන මට කලබලයක් නැහැපංච මහා ධාතූන් ගේ බලපෑම හඳුනාගනිමුමම කවදාවත් ඔයාට ගහන්නේ නෑ අර්මි (රසදුන නව කථාව)දෙරණ ලිට්ල් ස්ටාර් අවසන් තරගය දා...ජීවන පෙරළි මැදින් පෙරට ආ ‘පන්සිළු’-රහ්මාන්ප‍්‍රියංකාගේ ආදරය ශාහිද්ටද? හර්මන්ටද?‘ස්ලම්ඩෝග් මිලියනයර්’ ළමා නළු නිළි දෙපළට තවත් චිත‍්‍රපටයක්කතුන්ගේ සෙතට ‘සඳලිය’කොහොමද තොරතුරුවිවාහය මගේ ඇසින්රුවන්පුරේදී මැවූ සිහිනය කොළොම්පුරේ දී සැබෑ කරගනීකවියෙන් දිවිය රස ගැන් වූ සොයුරු කැලක්‘නටන තරුව‘ අවසන් වටයට ඉත සිතින් සෙට් වුණෙමිඋරුමය විකිණෙන අරුමය පෙන්වන ‘අංගාණි’විෂාදය ඖෂධ මඟින් සුවකළ හැකි මානසික ආබාධයක්රූ විසිතුරුකලා ක්‍ෂේත‍්‍රයේ ජනප‍්‍රිය ශිල්පිනියන් රැසක් එක්වෙලා පසුගිය දිනක සුබ සාධන සංවිධානයක් පිහිටුවා ගත්තා. ජාත්‍යන්තර කාන්තා දිනයේදී තමයි මේ සංවිධානය පිහිටුවා ගත්තේ. ‘සඳලිය’ නමින් වන මෙම සංවිධානය කාන්තාවන් උදෙසා වන සංවිධානයක්.රංගන ක්‍ෂේත‍්‍රයේ දිල්හානි ඒකනායක, කාංචනා මෙන්ඩිස්, ඕෂධී හේවාමද්දුම, හිමාලි සයුරංගි වගේම සංගීත ක්ෂේත‍්‍රයේ නිරෝෂා විරාජිනිත් මේ සංවිධානයේ කි‍්‍රයාකාරී සාමාජිකාවන්.මේ දිනවල මොනවද කරන්නේ බලන්න මේ හැමෝටම කතා කළාම හැමදෙනාම දුන්නේ එකම උත්තරයක්. ඒ තමයි ‘සඳලිය’ හා එක්ව කරන වැඩ කටයුතු.’සඳලිය’ සංවිධානය ඔවුන් පිහිටුවා ගත්තේ අපේ රටේ කාන්තා පරපුර වෙනුවෙන් කිසියම් සේවයක් කරන්න. ඒ අනුව මේ දිනවල වැඩියෙන්ම පීඩනයට ලක්වෙලා තිබෙන රණවිරු පවුල්වල කාන්තාවන් වෙනුවෙන් විවිධ වැඩ කටයුතු කරන්නට ඔවුන් එක්වෙලා ඉන්නවා.25 2 B දෙවැනි මහළ, ගාලු පාර, බම්බලපිටිය කියන ස්ථානයේ ඒ වෙනුවෙන් කාර්යාලයක් ඔවුන් පිහිටුවා තිබෙනවා. සඳලිය කාන්තා සංවිධානයේ සභාපතිනිය සහ අර්ථපති දායකත්වය සුධර්මා ලියනගේ විසින් දරන අතර මෙහි සුබසාධන අධ්‍යක්ෂිකාව ලෙස ජනප‍්‍රිය ප‍්‍රවීණ නිළි දිල්හානි ඒකනායකත් කළමනාකාර අධ්‍යක්ෂවරිය ලෙස කාංචනා මෙන්ඩිස් සහ සංවිධායක අධ්‍යක්ෂිකා ලෙස ඕෂධී හේවාමද්දුම කටයුතු කරනවා.ප‍්‍රවීණ ගායන ශිල්පිණී නිරෝෂා විරාජිනී මෙම සංවිධානයේ ව්‍යාපෘති හා ප‍්‍රවර්ධන අධ්‍යක්ෂිකා ලෙසද රංගන ශිල්පිනී හිමාලි සයුරංගි ලේකම් වශයෙන් ද කටයුතු කරති. මේ පිළිබඳ වැඩි විස්තර 2701778 දුරකථන අංකයෙන් දැනගත හැකියි.</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=av09032213</link>
    <topic>කොහොමද තොරතුරු</topic>
    <author/>
    <content>සිනමාව පුංචි තිරය ජයගත් නිල්මිණිදිගු පිම්මක් පැන්න ‘මුඩුක්කු කෙල්ල’බිඳුණු සිත් සුවපත් කරන වෑයමක්ස්වර්ණවාහිනියෙන් තවත් රියලිටි වැඩසටහන් 03 ක්ඩිල්මන් සමුගනීවිවාහය ගැන මට කලබලයක් නැහැපංච මහා ධාතූන් ගේ බලපෑම හඳුනාගනිමුමම කවදාවත් ඔයාට ගහන්නේ නෑ අර්මි (රසදුන නව කථාව)දෙරණ ලිට්ල් ස්ටාර් අවසන් තරගය දා...ජීවන පෙරළි මැදින් පෙරට ආ ‘පන්සිළු’-රහ්මාන්ප‍්‍රියංකාගේ ආදරය ශාහිද්ටද? හර්මන්ටද?‘ස්ලම්ඩෝග් මිලියනයර්’ ළමා නළු නිළි දෙපළට තවත් චිත‍්‍රපටයක්කතුන්ගේ සෙතට ‘සඳලිය’කොහොමද තොරතුරුවිවාහය මගේ ඇසින්රුවන්පුරේදී මැවූ සිහිනය කොළොම්පුරේ දී සැබෑ කරගනීකවියෙන් දිවිය රස ගැන් වූ සොයුරු කැලක්‘නටන තරුව‘ අවසන් වටයට ඉත සිතින් සෙට් වුණෙමිඋරුමය විකිණෙන අරුමය පෙන්වන ‘අංගාණි’විෂාදය ඖෂධ මඟින් සුවකළ හැකි මානසික ආබාධයක්රූ විසිතුරුරමණී සිරිවර්ධන ආයෙත් රංගනයට ඇවිත්. ඇය මේ දිනවල අනුර චන්ද්‍රසිරිගේ ‘අක්වැස්ස’ නම් දීර්ඝ ටෙලිනාට්‍යය සමඟ සම්බන්ධ වී සිටිනවා. ”ඇත්තටම මම පසුගිය අවුරුදු දෙකක් විතරම රංගනයෙන් ඈත්වෙලාම හිටියා.ඊට පස්සෙ මම නැවත රංගනයට ආවේ ධම්මික සිරිවර්ධනගේ ‘සුවඳ දැනුණා ජීවිතේ’ චිත‍්‍රපටයෙන්. සිරස ඩාන්සින් ස්ටාර් චිත‍්‍රපටයට සම්බන්ධ වුණේ ඊට පස්සෙ.‘ඩාන්සින් ස්ටාර්’ සඳහා මේ දිනවල ඉතාම හොඳ ප‍්‍රතිචාරයක් ලබමින් ඉන්නවා.‘අක්වැස්ස’ ටෙලිනාට්‍යය කරන අතර තවත් දීර්ඝටෙලි නාට්‍යයකට සම්බන්ධ වෙන්න කියලා ආරාධනාවකුත් තිබෙනවා.නමුත් තවමත් ඒකට මම වචනයක් දීලා නෑ. ඒ එක්කම මගේ Production ද එකක් කරන්නත් බලාපොරොත්තුවක් තිබෙනවා.ඉදිරියට දිගින් දිගටම කලාවේ රැඳී ඉන්න තමයි බලාපොරොත්තු වෙන්නේ.දැන් මගේ දුවත් ගොඩක් ලොකුයි. එයා අවුරුදු 17ක තරුණියක්. දැන්Gate way  ජාත්‍යන්තර පාසලේ උසස් පෙළ හදාරනවා. කලා කටයුතුත් සමඟම මගේ ආගමික කටයුතුත් මම කරගෙන යනවා.අනුරුද්ධ ජයසිංහ මේ දිනවල සූදානම් වෙන්නේ තවත් අලුත් සිනමා අත්දැකීමක් පෙ‍්‍ර්ක්ෂකයන් වෙත ලබාදීමටයි.ඔහුගේ නවතම චිත‍්‍රපටයේ නම ‘බෝම්බ සහ රෝස’ (Bomb and Rose) වර්තමානයේ නිතර දෙවේලේ අප අත්දකින ත‍්‍රස්ත කටයුතු හේතුවෙන් අනපේක්ෂිත ලෙස පීඩාවට පත්වෙන විවිධ පිරිස් ප‍්‍රස්තුත කරගෙන තමයි මේ චිත‍්‍රපටය නිර්මාණය වෙන්නේ.උපේක්ෂා ස්වර්ණමාලි, විශ්වජිත් ගුණසේකර, මහේන්ද්‍ර පෙරේරා, බිමල් ජයකොඩි ඇතුළු නළු නිළියන් රාශියක් මේ සඳහා අනුරුද්ධ සමඟ එක්වෙනවා.මීට ප‍්‍රථම අනුරුද්ධ අපිට ළංවුණේ අපූරු රූපවාහිනී නිර්මාණ රැසකින් ඔහුගේ කුළුඳුල් සිනමා නිර්මාණය ‘සංක‍්‍රාන්ති’ . ඔහුගේ දෙවැනි සිනමා නිර්මාණය ‘ධවල දූවිලි’ තවමත් පෙ‍්‍ර්ක්ෂකයන්ට නරඹන්නට ලැබුණේ නෑ.කොළඹ අවට රූගත කෙරෙන (Bomb and Rose) චිත‍්‍රපටය වෙනුවෙන් තමයි අනුරද්ධගේ කාලය මේ දිනවල වැයවෙන්නේ.ඔහුට මේ චිත‍්‍රපටය නිර්මාණය කරන්නට එරික් කුසුම් මාකවිටගේ නිෂ්පාදනයෙන් ද, ලකී ඉම්රාන් සම නිෂ්පාදනයෙන් ද දායක වෙනවා.</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=av09032214</link>
    <topic>විවාහය මගේ ඇසින්</topic>
    <author/>
    <content>සිනමාව පුංචි තිරය ජයගත් නිල්මිණිදිගු පිම්මක් පැන්න ‘මුඩුක්කු කෙල්ල’බිඳුණු සිත් සුවපත් කරන වෑයමක්ස්වර්ණවාහිනියෙන් තවත් රියලිටි වැඩසටහන් 03 ක්ඩිල්මන් සමුගනීවිවාහය ගැන මට කලබලයක් නැහැපංච මහා ධාතූන් ගේ බලපෑම හඳුනාගනිමුමම කවදාවත් ඔයාට ගහන්නේ නෑ අර්මි (රසදුන නව කථාව)දෙරණ ලිට්ල් ස්ටාර් අවසන් තරගය දා...ජීවන පෙරළි මැදින් පෙරට ආ ‘පන්සිළු’-රහ්මාන්ප‍්‍රියංකාගේ ආදරය ශාහිද්ටද? හර්මන්ටද?‘ස්ලම්ඩෝග් මිලියනයර්’ ළමා නළු නිළි දෙපළට තවත් චිත‍්‍රපටයක්කතුන්ගේ සෙතට ‘සඳලිය’කොහොමද තොරතුරුවිවාහය මගේ ඇසින්රුවන්පුරේදී මැවූ සිහිනය කොළොම්පුරේ දී සැබෑ කරගනීකවියෙන් දිවිය රස ගැන් වූ සොයුරු කැලක්‘නටන තරුව‘ අවසන් වටයට ඉත සිතින් සෙට් වුණෙමිඋරුමය විකිණෙන අරුමය පෙන්වන ‘අංගාණි’විෂාදය ඖෂධ මඟින් සුවකළ හැකි මානසික ආබාධයක්රූ විසිතුරුනුවන්ගි ලියනගේ1. වඩාත් හොඳ පෙ‍්‍ර්ම විවාහය ද? යෝජිත විවාහය ද? කෝක හොඳයි ද කියලා හරියට තීරණය කරන්න බෑ. ඒක තීරණය වෙන්නේ දෙදෙනාගේ අවබෝධය මත. පෙ‍්‍ර‍්‍ර්ම විවාහයකින් විවාහවෙලා හොඳට ඉන්න අයත් ඉන්නවා. වෙන්වෙන අයත් ඉන්නවා. යෝජිත විවාහයෙන් විවාහවෙලා හොඳට ඉන්න අයත් ඉන්නවා වෙන්වෙන අයත් ඉන්නවා.2. කේන්ද්‍රයට මුල්තැන දිය යුතුද? ඉස්සර නම් මම කේන්ද්‍රය විශ්වාස කළේ නෑ. නමුත් මගේ ජීවිතෙත් යම් යම් ප‍්‍රශ්නවලදි කේන්දරය බලපු අවස්ථා තිබුණා. ඒ නිසා කේන්දරේ බලනව නම් හොඳයි.3. විවාහයට සුදුසුම වයස? මට නම් හිතෙන්නෙ මට විවාහවෙන්න ඕන කියලා හිතන වෙලාව තමයි.4. මංගල උළෙල කෙබඳු විය යුතුද? මම නම් ආස කරන්නේ නෑදෑ හිතමිතුරන් හැමෝම එකතුකරගෙන චාම් මංගල උළෙලකට.5. විවාහයෙන් පසු කලා කටයුතු සීමා කළ යුතුද? නෑ පැහැදිලිවම නෑ.6. සහකරු හෝ සහකාරිය තුළින් දකින්නට කැමැති ගුණාංගය? මාව තේරුම් ගැනීම සහ විශ්වාසය.7. ප‍්‍රීතිමත් විවාහයක පදනම කුමක්ද? ආදරය සහ විශ්වාසය යන දෙකම.8. ඔබත් කැමැති පුංචි පවුලකටද? ඔව්. ලොකු පවුලක් හදන්න අපට ආර්ථික හයියක් නෑනේ.9. ගේ-දොර, සල්ලි-බාගේ, යාන-වාහන නැතිවීම යුගදිවිය අවුල් වීමට හේතුවක්ද? ඔව්.10. විවාහය කෙටියෙන් අරුත් ගන්වතොත්? විවාහය කියන්නේ ලොකු බැඳීමක්. ඒක ගැහැනියකටත්, පුරුෂයකුටත් සමාජය තුළ ලොකු තත්ත්වයක් ලබල දෙනවා.</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=av09032215</link>
    <topic>රුවන්පුරේදී මැවූ සිහිනය කොළොම්පුරේ දී සැබෑ කරගනී</topic>
    <author>ජයමිණි අත්තනායක ජායාරෑපය ගීත්ද මෙල්</author>
    <content>සිනමාව පුංචි තිරය ජයගත් නිල්මිණිදිගු පිම්මක් පැන්න ‘මුඩුක්කු කෙල්ල’බිඳුණු සිත් සුවපත් කරන වෑයමක්ස්වර්ණවාහිනියෙන් තවත් රියලිටි වැඩසටහන් 03 ක්ඩිල්මන් සමුගනීවිවාහය ගැන මට කලබලයක් නැහැපංච මහා ධාතූන් ගේ බලපෑම හඳුනාගනිමුමම කවදාවත් ඔයාට ගහන්නේ නෑ අර්මි (රසදුන නව කථාව)දෙරණ ලිට්ල් ස්ටාර් අවසන් තරගය දා...ජීවන පෙරළි මැදින් පෙරට ආ ‘පන්සිළු’-රහ්මාන්ප‍්‍රියංකාගේ ආදරය ශාහිද්ටද? හර්මන්ටද?‘ස්ලම්ඩෝග් මිලියනයර්’ ළමා නළු නිළි දෙපළට තවත් චිත‍්‍රපටයක්කතුන්ගේ සෙතට ‘සඳලිය’කොහොමද තොරතුරුවිවාහය මගේ ඇසින්රුවන්පුරේදී මැවූ සිහිනය කොළොම්පුරේ දී සැබෑ කරගනීකවියෙන් දිවිය රස ගැන් වූ සොයුරු කැලක්‘නටන තරුව‘ අවසන් වටයට ඉත සිතින් සෙට් වුණෙමිඋරුමය විකිණෙන අරුමය පෙන්වන ‘අංගාණි’විෂාදය ඖෂධ මඟින් සුවකළ හැකි මානසික ආබාධයක්රූ විසිතුරු‘මැක්ස්’නිවේදිකාව අංජලීපුංචිම පුංචි සන්දියේ දී “නිවේදනය” කියන්නේ මේකයි කියලා අවබෝධයක් ඈට නොතිබුණත් ඒක එහෙම වෙන්න ඕනෙයි කියන හැඟීම ඇයට තිබුණා...” ඒ නිසයි කණ්ණාඩිය ළඟ නොනැවතුණු ඇය වත්ත පහළ තියෙන මහ රූස්ස ගස් කොළන් ගල්වලට තනිවම කතා කරන්න පෙළඹුණේ. ඒ හැම දෙයක් ම කළේ නිවේදිකාවක් වීමේ ඇගේ අහිංසක සිහිනය සැබෑ කරගන්න...ඒ අතීතය සිහියට නැඟෙනාවිට ඇගේ මුව මත දැනුදු පුංචි සිනාරැල්ලක් පිපෙයි. අද වනවිට ඈ ‘මැක්ස් රූපවාහිනී’ නිවේදිකාවක්, ‘අංජලී ලංකා කාරියවසම්...’‘මැක්ස්’ රූපවාහිනී තිරය විචිත‍්‍රවත් කරන දැන් ඈ මා අභියස සිටී. සතියේ දිනවල (සඳුදා සිට සිකුරාදා) උදේ වරුවේ විකාශය කෙරෙන ‘සුභ උදෑසනක්’, සෙනසුරාදා උදේ වරුවේ විකාශය වෙන ’fitness’  හා ඉරිදා උදයේ විකාශය වෙන ‘සන්ඩේ ටී.වී මැගසින්’ යන වැඩසටහන් හරහා අංජලී නිරතුරුව ඔබ හා ලෙන්ගතුව සමීප වෙනවා.“පුංචි කාලේ ඉඳළම, මගේ නිවේදක ලෝකයේ වීරවරිය වුණේ සුමනා නෙල්ලම්පිටිය මහත්මිය. ඈ ගැන මගේ හිතේ තියෙන්නේ ලොකු ගෞරවයක්. ඒ අය නිවේදන කලාව ඔස්සේ මේ රටට, සමාජයට, මහඟු සේවයක් ඉටු කළා.මම අදටත්, කාන්තාවක් විදිහට කාන්තා වැඩසටහන් කරන්නේ හරිම ආසාවෙන්... ඉවුම් පිහුම්, රූපලාවන්‍ය, සෞඛ්‍ය වෛද්‍ය සාකච්ඡා, ගෘහාලංකරණ වැඩසටහන් වගේ දේවල්, නිරතුරුව කාන්තාව ආලෝකමත් කරනවා... කාලීනව අලුත් හරවත් දෑ ඉදිරිපත් කරන්න මම නිරතුරුව හිතනවා ඒ තුළින්.”බැලූ බැල්මට අංජලී කොළොම්පුරේම හැදුණ වැඩුණ යුවතියක් වගේ පෙනුණත් ඇගේ ගම් පළාත රත්නපුරය. රත්නපුර ප(ර්)ගියුෂන් බාළිකා විද්‍යාලයෙන් උසස් පෙළ වාණිජ විෂය ධාරාව හදාරා කොළඹට එන ඇය ගොඩවෙන්නේ ජාතික රූපවාහිනී ආයතනයට. ඒත් නිවේදිකාවක් විදිහට. ඒ වුණත් ඇය පෙ‍්‍ර්ක්ෂකයින් අතරට වඩාත් සමීප වන්නේ මැක්ස් රූපවාහිනිය හරහා.“මම එදාට වඩා අද යම් ස්ථාවරත්වයක ඉන්නවා නම් හැකියාවන් වැඩි දියුණු කරගෙන හරි දේවල් හඳුනාගෙන, නිවැරදි ගමනක් එන්නට දරන උත්සාහය නිසාමයි ඒ.මං හිතන්නේ අපි හරියට යම් දෙයක් කරනවා නම් අපේ හැකියාවන් වටහාගෙන උදව් කරන අය අපිට මුණගැහෙනවා. ඒක වාසනාවක්! මේ වෙලාවේ මම මහින්ද රාමනායක, ජනක රාමනායක හා ප‍්‍රසන්න කුලතුංග ඇතුළු මැක්ස් ආයතනයේ අධ්‍යක්ෂ මණ්ඩලය කෘතවේදීව සිහිපත් කරනවා.‘මැක්ස්’ කියන්නේ දැන් මගේ ගෙදර වගේ. ආදරයෙන් ආසාවෙන් වැඩ කරන තැනක්. අපේ වැරදි, අඩුපාඩු, දුර්වලකම් හදාගෙන ඉදිරියට යන්න පුළුවන් තැනක්. ඒ වගේමයි මැක්ස් රේඩියෝ එකේ අයත්. හරියට එකම පවුලක සහෝදර සහෝදරියන් වගේ. අපි ආදරයෙන් ඉන්නවා.මං ඉදිරියේදී නිෂ්පාදිකාවක් විදිහට කටයුතු කරන්නත් බලාපොරොත්තු වෙනවා. ගයාන් ඉද්දමල්ගොඩ, වජිර කොඩිතුවක්කු හා කෝසල පීරිස්, අද මං ඉදිරිපත් කරන වැඩසටහන්වලට, පසුබිම සිට නිෂ්පාදනයෙන් උපරිමව උදවු කරනවා.”මාධ්‍ය කලාවේ ශාස්තී‍්‍රය දැනුම ලබාගැනීමේ බලාපොරොත්තුව මත ඊට පෙර ඇය ජනමාධ්‍ය ඩිප්ලෝමා පාඨමාලාවක් ද හදාරා ඇත. ඒ අතර සති අන්තයේ කොළඹ විශ්වවිද්‍යාලය මගින් පවත්වනු ලබන ජනමාධ්‍ය ඩිප්ලෝමා පාඨමාලාව ද හදාරයි.පවුලේ එකම ගැහැණු දැරිවිය වන අංජලීට ඉන්නේ සහෝදරයින් දෙදෙනෙකු පමණි. ආදරණීය මව, ඇගේ මේ ධෛර්මත් ගමනේ විසල් අත්වැලක් වී සිටී.ජයමිණි අත්තනායක ජායාරෑපය ගීත්ද මෙල් </content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=av09032217</link>
    <topic>කවියෙන් දිවිය රස ගැන් වූ සොයුරු කැලක්</topic>
    <author>ඉනෝකා පෙරේරා බණ්ඩාර ඡායාරූප – ගීත් ද මැල්</author>
    <content>සිනමාව පුංචි තිරය ජයගත් නිල්මිණිදිගු පිම්මක් පැන්න ‘මුඩුක්කු කෙල්ල’බිඳුණු සිත් සුවපත් කරන වෑයමක්ස්වර්ණවාහිනියෙන් තවත් රියලිටි වැඩසටහන් 03 ක්ඩිල්මන් සමුගනීවිවාහය ගැන මට කලබලයක් නැහැපංච මහා ධාතූන් ගේ බලපෑම හඳුනාගනිමුමම කවදාවත් ඔයාට ගහන්නේ නෑ අර්මි (රසදුන නව කථාව)දෙරණ ලිට්ල් ස්ටාර් අවසන් තරගය දා...ජීවන පෙරළි මැදින් පෙරට ආ ‘පන්සිළු’-රහ්මාන්ප‍්‍රියංකාගේ ආදරය ශාහිද්ටද? හර්මන්ටද?‘ස්ලම්ඩෝග් මිලියනයර්’ ළමා නළු නිළි දෙපළට තවත් චිත‍්‍රපටයක්කතුන්ගේ සෙතට ‘සඳලිය’කොහොමද තොරතුරුවිවාහය මගේ ඇසින්රුවන්පුරේදී මැවූ සිහිනය කොළොම්පුරේ දී සැබෑ කරගනීකවියෙන් දිවිය රස ගැන් වූ සොයුරු කැලක්‘නටන තරුව‘ අවසන් වටයට ඉත සිතින් සෙට් වුණෙමිඋරුමය විකිණෙන අරුමය පෙන්වන ‘අංගාණි’විෂාදය ඖෂධ මඟින් සුවකළ හැකි මානසික ආබාධයක්රූ විසිතුරුපයාගල කිවි පවුලේ කතාව...  ජීවිතය කවියක්... සතුට උතුරා ගිය මොහොතක ඔබටත් දැනිල ඇති.දුක් කරදර - ළසෝ ගිනි කිසිත් නැති ජීවිතේ මනරම් කවියක් නම්, කවිය සිය ආත්මයම කර ගත්තකුට ජීවිතය කෙසේ දැනෙනව ඇතිද...මොන දේ නැති වුණත් ඔවුන් ජීවිතයෙ සොඳුර – මිහිර විඳිනව.සව්ලියස් - මානෙල් යුවළ විවාහවූ දා.ගජමන් නෝනල – ඇළපාත මුදලිල වගේම කවි මිහිරෙන් ප‍්‍රමුදිත වූ, එක්ව බැඳුණු තව කොයි තරම් නම්, හදවත් යුග යුග බිහිවෙනවද ...සමහර විට පවුල් පිටින්.පයාගල කරුණාමුණි පවුලත් ඒ වගේ.පයාගල මේධාවි සිරි කවිධජ හිමි, මේ කිවි පවුලෙ වැඩිමලා, උන්වහන්සේගේ කවි මඟ ගත් බාල සොයුරන් තිදෙනෙක්.පයාගල කේ.සී.සිල්වා, සුසිල කරුණාමුණි සහ සව්ලියස් කරුණාමුණි අද එක ඉත්තක පිපෙන්නෙ කවි මඟ ගත් එකම පවුලේ සොයුරන් ලෙස.පයාගල ඉඩම් හිමියකු වූ ජෙරෝනිස් සිල්වා, මේ පවුලෙ තාත්තා. අම්මා අලුත්ගම කළුවාමෝදර, අන්තෝනිදුර ඕදිරිස් හාමි.පසුකලෙක මහණ දම් පිරූ වැඩිමල් පුතුට, අම්ම-තාත්තා නම් තැබුවෙ සිමිලියස් කරුණාමුණි නමින්.දෙවැනියට උපන්, මිසිලින් කුසුමාවතී පවුලෙ වැඩුමල් දූ. තුන්වැනියට උපන් කරුණාමුණි සිසිලියස් පසුකලෙක රට සුපතල වුණේ කේ.සී.සිල්වා කිවිඳු නමින්. අද ඔහු 88 වැනි වියේ.ලිලියන් සෝමාවතී, පවුලෙ හතරවැන්නී, මතු නොව දෙවැනි දූ.සුසිල කරුණාමුණි පවුලේ පස්වැනි පුතු. හයවැනියට උපන් සව්ලියස් අද අපේ කතානායක.ඔහුටත් බාල නැඟණී ශී‍්‍රමතී කරුණාමුනි.අද මෙන් මූදු ඛාදනයට ලක් නොවූ පයාගල වෙරළ තීරය එදා පුංචි සව්ලියස්ලගෙ කී‍්‍රඩා පිට්ටනිය. අතුරු දිගේ රා මදින හැටි, ඒවා කල්දේරම් මඩුවල පැහෙන හැටි, එදා මූදුකරයෙ දරුවන්ට සාමාන්‍ය දර්ශන.හැබැයි නිවාඩුවට ගමට ගියාම පුංචි සව්ලියස්ලට බලන්න දේ ඕනෙ තරම්. හරියට හංස සංදේශයෙ කෑගලු ගමේ සශ‍්‍රීකත්වය වගේ.නිල්ල පිරුණු ගොයම, කිරි කැපෙන රබර් කට්ටි, ළමා වසුපැටියන් හඬ...මේ සියල්ල පුංචි සව්ලියස්ලගෙ කවි සිත පුබුදා ලූ නිමිති වුණේ නිරායාසයෙන්.සියල්ල වෙනස් වෙන දවසක් එනව.. පයාගල ‘සිරිමුණි’ විහාරය සව්ලියස්ලගෙ සීයා හැදූ පන්සල. පන්සලේ වැඩ හුන් ලොකු හාමුදුරුවොත්, නෑ කමට බාප්පා කෙනෙක්. 1912 ජනවාරියෙ උපන් සිමිලියෙස්ට ඒ වෙනකොට අවුරුදු 14ක් ඇති.අර ඥාතිවර ලොකු හාමුදුරුවන්ගෙ ඉල්ලීමට, සිමිලියෙස් ලොකු පුතු මහණ කරන්නට අම්ම-තාත්තා අවසර දෙනව.1928 පොසොන් පෝ දින රුවන්වැලි මහ සෑ රජුන් අභියස, එතුමන් මහණකමට ඇතුළු වන්නෙ, පයාගල කවිධජ නමින්.විද්‍යොදය පිරිවෙණ් අධ්‍යාපනය, උන්වහන්සේගේ කවි සිත පුබුදුවනව.සතර පද විරිත් කවියෙහි ඇළුම් කරන කවිධජ හිමි, ඩබ්.ඒ.සිල්වා සූරීන් සංස්කරණය කළ, ‘ලංකා සමය’ හා ‘නුවණ’ වැනි සඟාවලට ලියූ කවි නිසාම වඩ වඩාත් පාඨක පිරිසක් ඇතිකර ගන්නව.බණ දහම් සහ හැබෑ ජීවිතය කවියට ගද්‍ය සාහිත්‍යයට පාදක කොට ගන්නා එතුමන් පසුකලෙක වඩාත් ජනප‍්‍රිය වන්නේ පයාගල පරාක‍්‍රම නමින්.සම්මා සම්බුදුන් දෙසූ සත් දහම වෙත නම්මා ගත සිත බැති සැදැහෙන් අපරි මිත පෙම්මාදර නොපා සසරින් මිදෙන තැත අම්මා, මට දෙන්න කෙළෙසුන් නසන සිතවරෙක උන්වහන්සේ ලියා තැබුවෙ සසරින් එතෙර වීමේ වැදගත්කම අප හැමට පහදා දෙන්න.1947 දිනට ගුරු හිමිගේ අපවත්වීමෙන් හොරණ පාතකඩ බණ්ඩාර දේවාරාමය , උඩුවර උන්කල්ලේ අභිනවාරාමය, ගොඩේපිත්තේ ඛෙත්තාරාමය, හා උපන් ගමවූ පයාගල සිරිමුණි විහාරයේ ආධිපත්‍ය දැරූ උන්වහන්සේ හැකි උපරිමව සිය ශාසනික සේවයේ යෙදී, ගද්‍ය හා කාව්‍ය සාහිත්‍යයෙන් මෙන්ම මෙලොවින් ද සමුගත්තේ 1984 ඔක්තෝබර් මසදී.”මට තාම මතකයි මට නාමාෂ්ඨ ශතකයෙ මුල්ම සොලෝකය කියෙව්වෙත් අපේ හාමුදුරුවො. මං එතකොට පුංචියි. උන්වහන්සේ ඉතින් වැරැද්දුවාම ටොකුත් අනිනවා.නමුත් කවිකම තුළ අපි පෝෂණය ලැබුවෙ උන්වහන්සේගෙන්. ඊළඟට අපේ කේ.සී.අයියගෙන්. පාලි, සංස්කෘත වචන ශබ්ද නඟන්න, කවියට යොදාගන්න තරම් අපි දැනුම්වත් වුණේ ඒ වැඩිමල් සොයුරන්ගෙ ආභාෂයෙන්..අනික ඒ කාලෙ, ඒ කියන්නෙ 1930 ගණන්වල ‘ලංකා සමය’ පුවත්පතට මගේ අයියල කවි ලියුවා. කවි සඟා වෙනම තිබුණෙ නැති නිසා, ලංකා සමය, දිනමිණ අරගන්න එළිවෙනකොටම පත්තර කඩේට යනව“”අනික නිවාඩු දවස්වලට අපේ වත්තෙ ගෙදරට විදුරසේන බාප්පා එන්නෙ එයාගෙ තවත් යාළුවො එක්ක. ගේන බත් මාළු පිනි උහා පිහාගෙන කාලා බීලා මිදුලෙ ලොකු සාකච්ඡාවක්, ඒක තරමක වාද පිටියක්””මේ දෙවැනි ලෝක යුද්දෙ කාලෙ. කේ.සී.අයිය ගත්තෙ සුද්දගෙ පැත්ත. බාප්පා ගත්තෙ ජපනගෙ පැත්ත. ඒ අය මේවා හරියට කතාකළේ තර්කානුකූලව කරුණු කාරණා ඇතිව. අපි අහන් ඉන්නව මිස අලගු තියන්න පුංචි වැඩියි””නමුත් මගේ කනට වැටුණු ඒ හුඟක් කාරණා පස්සෙ කාලෙක මගේ කවිකමටලොකු අත්වැලක්, නිමිත්තක් වුණා. කවිය තනන්නේ කවුද .. හේ කිවියාය. කවියා යනු වැරැදි වචනයක්. කිවිඳු – කිවිඳිය මිස වෙන පදයක් නැහැ””අපේ ඒ කාලෙ ලොකුම සතුට කවි මඩු වලට යන එක. අපේ පුංචි අයියා, ඒ කාලෙ හිටිවන කවි මඩු වැරැද්දුවෙ නැහැ. එයා වඩාත් ප‍්‍රසිද්ධ වුණෙත් හිටිවන කිවියෙක් විදියට. දවසක් මාත් හිටිවන කවි මඩු තරගයකදි හිටිවන කවියක් කියන්න ගිහින් දෙපදයකින් හිරවුණා. පුංචි අයියා මූලාසනයෙ. අනේ ඉතින් අයියා මාව බේරගෙන ඉතිරි දෙපදෙ සම්පූර්ණ කළා..”අසූ වියට ආසන්නයෙ උන්නත්, සව්ලියස් කිවිඳුට අදත් මතකයි ඒ අතීතය.කේ.සී. සිල්වා නමින් ප‍්‍රකට, කරුණාමුණි සිසිලියස් සිල්වා, උපන්නෙ 1920 ඔක්තෝබර් 15 වැනිදා පයාගලදි. 35 අවුරුද්දක් වූ ගුරු ජීවිතයෙ ඔහු 23 වසරක් ම සේවය කළේ විදුහල්පතිවරයකු ලෙස.සිංහල පැදි පබැඳුම, සුන්දර ජීවිතයක්, සල්ලි පමණක්මද.., සිත්වල හැටි, සුන්දර අතීතයක්, සැලෙන සිත්, සිරිලකැ පොදු නිවාඩු, ආදී ගද්‍ය හා පැදි පොත් 13ක් ලියා පළ කළ ඔහු ඒ වෙනුවෙන් අනේක වර සම්මාන උපහාරවලට පාත‍්‍රවූයේ, ඔහුගේ ලේඛන කලාව තුළ වූ විශිෂ්ටත්වය නිසා.පයාගල කවිධජ හිමිශ‍්‍රී ලංකා ජාතික ගුරු සංගමයේ කි‍්‍රයාකාරි නිලතල දැරූ හේ, 1957 වසරේ පෝලන්තයේ වොර්සෝ අගනුවර පැවැති ලෝක ගුරුවරුන්ගේ දෙවැනි ජාත්‍යන්තර සම්මේලනයේදී හා සෝවියට් රුසියාවේ, මොස්කව් හි පැවැති හයවැනි ජාත්‍යන්තර තුරුණු හා ශිෂ්‍ය උලෙළට සහභාගිවූයේ අපේ රට නියෝජනය කරමින්.සමස්ත ලංකා සිංහල කවි සම්මේලනයේ සහ අගනුවර තරුණ කවි සමාජයේ ආරම්භක යුගයේ විවිධ නිල තල දැරූ කේ.සී., කාව්‍ය සහ සාහිත්‍ය සමිති ගණනාවකම කි‍්‍රයාකාරී සාමාජිකයකු ලෙසයි වඩා ප‍්‍රචලිත.බස - වියරණ - සාහිත රස- විදු තක්සත සිල්ප කලා අස දිස බණ දහම සමඟ මානව හැඩ ගැස්ම බලා දස දෙස ජාතින් අතරෙහි බැඳෙනා ලෙස ගැස්ම නොලා අසරණ නොවනු! වියතුනි වනු!! හැකි පමණින් දස්ස වෙලාඅර්ථ රසය - ශබ්ද රසය, එළිවැට මේ කිසිත් අත් නොහළ ඔහුගෙ කවි කලාව, දසත විසිරී ගිය ප‍්‍රස්තුත එක්තැන් කෙරූවක්.අවස්තාවෙ නාගෙන ඇල් වතුරෙ ගිලී පොළොස් ඇඹුල නැතහොත් තැම්බුව හෙරළී උසස් පලා-වෙල්-මසු බත රතු කැකුලී ළමිස්සියෝ බුදිනා ආරති කියෙලීගම සහ ගැමිලියන්ගේ සොඳුරු බව විතරක් නෙවෙයි, කවියට හේතු වූ විවිධ නිමිති ඔහුට ඕනෙ තරම්.පුත දුර බලනු! ළඟ නොබලනු! හිතට ගනු! සෙත දෙයි ඔබට වයිරය අතහැර දමනු! සත වෙත කුළුණු - මෙත නිති සිත තුළ වඩනු! ළතැවනු එපා! වයිරෙන් වයිරෙට නොයනු!කේ.සී.ගේ බිරිය එච්.ඩී.තිලකසිරි. අද ඈ නැතත්, ඇගේ ගුණ සුවඳ තවමත් ඔහුගෙ හිත තුළ. ඈත් කිවිඳියක්. කොළඹ යුගයේ මහා කවි, පී.බී.අල්විස් පෙරේරාගේ ‘දේදුනු’ කාව්‍ය විදුහලේ සිසුන් දෙදෙනකු වූ කේ.සී. හා බිරිය, ඔවුනොවුන්ට හිත්වලින් බැඳුනේ ද කවිය නිසාම.කේ.සී. සිල්වාඔවුන් දෙදෙනාගේ විවාහය වෙනුවෙන් 1951 ජූලි කලාපයේ දේදුන්න සඟාවෙ කතු ලිවූ කවිය බලන්න.කවි මල් වලින් නිතරම හද උයන පිරී සාහිත විසාරද කිවිඳිය, තිලක සිරී සිල්වා නමැති පෙම් හිරු කිවි දෙසට හැරී මංගල වසන්තය මැද උතුරවයි කිරීඅද 88 වැනි විය ඉක්මවූ කේ.සී.ගේ පදිංචිය කළුතර. දූදරුවන් සමඟ ජීවිතයෙ සැඳෑ සුව විඳින කේ.සී.ට දීඝායු!1924 ජූලි 16 දින උපන් පයාගල සුසිල කරුණාමුනි, සව්ලියස් කිවිඳුගෙ පුංචි අයියා. විශ‍්‍රාමික උසාවි රෙජිස්ටාර් වරයකු වන හේ, කවි ලොව තුළ, කිවිසුරු, සාහිත්‍ය ශූරී සහ තවත් සම්මාන නම්බුනාම බොහෝමයක් ලැබූ පද්‍ය සාහිත්‍යධරයෙක්.’සුසිල දිසි විඳි රස’ ඔහු ලියූ කාව්‍ය ග‍්‍රන්ථය ‘පවන’ නමින් ඔහු පවත්වාගෙන ගිය කවි සඟාව, එකල කවියට පෙම් බැඳි අය අතර නිතර රැඳුනක්.දෙවැනි ලෝක යුද සමයේ, පළවූ ‘යුද පෙරමුණ’ පුවත්පත, ඔහුගෙ කවිය පාඨකයා වෙත ගෙන ගිය ප‍්‍රබලම මාධ්‍ය. ළමාහඬ, දේදුන්න, මීවදය, සුවඳ, අඹවනය, මෝහිණී කවි සඟා ඔස්සේ මෙන්ම, පුද පූජා, ගීතාංජලී, ගුරු-ලිපිකරු සහ බුදුසරණ පුවත්පත් වලින් ‘කවි සංවාද’ යෙහි රජ කෙරූ ඔහු, ගුවන්විදුලියේ බී, ශ්‍රේණියේ විරිඳු ගායකයෙක්.මේ ඔහුගෙ, ‘ඇයි මේ වෙනස’ කාව්‍ය සංග‍්‍රහයේ පැදි කිහිපයක්.සුසිල කරුණාමුනිඋදුනට සඳුන් දරදා රස බොජුන පිස වටිනා රන් බඳුන්වල ගත් අහර කිස සුර සැප විඳින අය අද මඟට බැස සිඟමන් යදිති ලබමින් බත ඉඳුල රසකරුවල දැව යොදා කැටයම් කරන ලද සැප යහනකට වැද සැතැපුණු සුවය විඳ සිටි ඒ තැනැත්තා ලන පින ගෙවුණ සඳ ගස් යට පවා නිදියෙන හැටි පෙනෙයි අදඋදයේ පිපුණ මල සවසට පරව ගියා අරුණට නැඟෙන හිරු බැස යයි අඳුර තියා මොහු දුප්පතෙකි ඔහු පොහොසත් අයෙකි කියා මිනිසා වෙනස් කර නොබලනු වෙනස සොයා’කවි ජීවිතයේ පනස් වැනි වසර පසු කළ සව්ලියස්, කරුණාමුනි පවුලේ බාල පුතු. උපන්නේ 1931 මාර්තු 14 වැනි දින.අමුණු දොළහ, සුඳු වළා අග කළු වළා, දන හද පිනවන සිංහල කවිය, වැනි කාව්‍ය සාහිත්‍යයෙන් පිරිපුන් ග‍්‍රන්ථ රැසක් රචනා කළ, සව්ලියස් කිවිඳු, අද තිදරු පියෙක්.උපාධිධාරී ගුරුවරියක වන ඔහුගේ වැඩුමල් දියණී කේතකී. ඈ විවාහව සිටින්නේ, යුද හමුදා කර්නල්වරයකු වන ටී.ටී.පී.සිල්වා සමඟ. කේසව තිස්රක හා තිලාරා කෙත්මි ඔවුන්ගෙ දරු දෙදෙනාත් සිය මුත්තනු මෙන් කවියට ඇළුම් කරන්නට පටන්ගෙන.තැපැල් ස්ථානාධිපතිවරයකු වන මුදිත, මේ පවුලෙ එකම පුතු. නර්මදා, ඔහුගෙ බිරියත් තැපැල් ස්ථානාධිපති තනතුරක. ඔවුන්ගෙ අනුදි සහ භරණ දරුවන් කලාවට හිතැතිව දැන්ම ලියන්නට, අඳින්නට පටන්ගෙන. බන්දුකි, සව්ලියස් කිවිඳුගෙ බාල දූ. සව්ලියස් කරුණාමුනිපත අට එකට සිඳ පැණිරස ලබන වද ලුණු රස වැඩි වුණොත් එය ගිල දමන වද ඇති තැන දොස් පරොස් සමගිය තිබෙන වද රට තොට අවුල් කරගෙන කල් ගෙවන වදජාතින් අතර සමගිය අඳුරට යවමින් අහස් මාලිගාවට සිත සසල වෙමින් අන්තය නොදැන අඳුරේ අතපත ගාමින් රට දැය සමය අවුලට පත් කරණ සෙමින්මුහුදින් ගොඩින් ඉරි ඇඳ රට බෙදන්නට ඉඩ නැති ලෙසට එක් සේසත් කරන්නට ලක් මෑණියන් නිදහසෙ දිවි ගෙවන්නට ඔසවමු සීහ දද දෙරණම වැසෙන්නටනිදහසේ ගලා එන කවි සිතිවිලි, පද වැල් බවට පත් කරන කිවියකු තුළ මොන තරම් නම් ඉවසිල්ලක් - සැහැල්ලුවක් තියෙන්නට ඕනෙද...සව්ලියස් කිවිඳුට ඒ සැනසීම - සැහැල්ලුව ළඟා කර දෙන ඈ, ඈතගම මානෙල් ගුණසේතර. ඔහුගෙ පි‍්‍රය බිරිය. කලෙක පුවත් පත් ලේඛිකාවක ලෙස, තරුණි – වනිතා විත්ති ඔස්සේ පාඨක සිත් බැඳගත් ඕ, කවියට මෙන් ම ගීත රචනාවට ද සිතැත්තියක්. අදත් ඈ ඉඳහිට පුවත්පතකට ලියා ලබන සතුට, 1965 පටන් ගත් ලේඛන කලාවෙන් ලද සතුට හා සමානයි කියලයි ඈ කියන්නෙ.දරු මුණුබුරන්ගෙන් සහ කවිය – පත – පොත ඇසුරෙන් ලබන සතුට මේ පවුලෙ හැමෝටම අස්වැසිල්ලක්.කාව්‍ය ගෞරව, කිවිපති, කලා භූෂණ, කාව්‍ය රජත සහ තවත් සම්මාන උපහාර රැසකින් පිදුම් ලබා ඇති සව්ලියස් කිවිඳු ඒ සියල්ලට හිමිකම් ලැබුවෙ, අපේ රටේ කාව්‍ය සාහිත්‍ය සහ කවිය වෙනුවෙන් කරන ලද සේවයට.රසවත් මධුව හැම ගෙම ගත සිත පිනවයි මල් පැණි වලින් ඇඟ ලේ කුල්මත් කරවයි අතයට ගැනුම රට වට නිතර ම දඟලයි අධිකරණයත් පාලන මග හෙලි කර දෙයිඅහසේ මැදුරු තනමින් කාලය ගෙවන මිනිසුන් අතර පවතින මතයකි තිබෙන එම අදහසෙහි පිහිටා නිකමුන් වෙමින අයහට ලැබෙන පල ගිනි කූරකි දැවුණමේ මිනිස් සමාජයේ කවර හෝ දුර්වලකමක් - සතුට – දුක – වියෝව වැනි කිනම් හෝ නිමිත්තක් ඔහු ගෙ කවිකමට පාදක වන්නෙ නිරායාසයෙන්.තිලාරා නෙත්මි ඔහුගෙ මිණිබිරිත් දකින – ඇසෙන දේ ඔස්සේ පුංචි කවි පද අමුණනවා.මිදුලෙ ගහක පුංචි කුරුලු කූඩුවක්. එහි එකට තෙරපෙන බිත්තර දෙක තුනක්. තිලාරා දූගෙ කවි සිත අවදිවන්නෙ ඈටත් නොදැනීම.එළි සම – එළි වැට කිසිත් නොදන්නා ඇතැම් කවිකාරයන් පරදන ඇගේ මේ පුංචි කවිය බලන්න. ඈ, මිලාගිරිය ශාන්ත පාවුළු බාලිකාවෙ හතර ශ්‍රේණියේ.කුරුල්ලාට ගෙයක් ඕනෑ බිත්තරයට ඉඩක් ඕනෑ කිරිල්ලීට දරුවො ඕනෑ ඒ හැමටම ඉඩක් ඕනෑඔවුනුත් මේ එක ඉත්තේ ම පූදින පුංචි කැකුළු.ඉතින්, පයාගල කිවි පවුලේ, සිය ආත්තල, මුත්තලා මෙන් දිනෙක ඔවුනුත් අපේ කවි කම පෝෂණය කරාවි.ඉනෝකා පෙරේරා බණ්ඩාර ඡායාරූප – ගීත් ද මැල්</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=av09032218</link>
    <topic>‘නටන තරුව‘ අවසන් වටයට ඉත සිතින් සෙට් වුණෙමි</topic>
    <author>තිස්ස කරුණාසේකර</author>
    <content>සිනමාව පුංචි තිරය ජයගත් නිල්මිණිදිගු පිම්මක් පැන්න ‘මුඩුක්කු කෙල්ල’බිඳුණු සිත් සුවපත් කරන වෑයමක්ස්වර්ණවාහිනියෙන් තවත් රියලිටි වැඩසටහන් 03 ක්ඩිල්මන් සමුගනීවිවාහය ගැන මට කලබලයක් නැහැපංච මහා ධාතූන් ගේ බලපෑම හඳුනාගනිමුමම කවදාවත් ඔයාට ගහන්නේ නෑ අර්මි (රසදුන නව කථාව)දෙරණ ලිට්ල් ස්ටාර් අවසන් තරගය දා...ජීවන පෙරළි මැදින් පෙරට ආ ‘පන්සිළු’-රහ්මාන්ප‍්‍රියංකාගේ ආදරය ශාහිද්ටද? හර්මන්ටද?‘ස්ලම්ඩෝග් මිලියනයර්’ ළමා නළු නිළි දෙපළට තවත් චිත‍්‍රපටයක්කතුන්ගේ සෙතට ‘සඳලිය’කොහොමද තොරතුරුවිවාහය මගේ ඇසින්රුවන්පුරේදී මැවූ සිහිනය කොළොම්පුරේ දී සැබෑ කරගනීකවියෙන් දිවිය රස ගැන් වූ සොයුරු කැලක්‘නටන තරුව‘ අවසන් වටයට ඉත සිතින් සෙට් වුණෙමිඋරුමය විකිණෙන අරුමය පෙන්වන ‘අංගාණි’විෂාදය ඖෂධ මඟින් සුවකළ හැකි මානසික ආබාධයක්රූ විසිතුරුබුවාලන්තයට පැමිණ සති දෙකක් ගත වී ගොසිණි. දිනක් මම උඩ බලාගෙන තරු ගණන් කළෙමි. ආකාසයේ ඇති තරුවලට වඩා විසි එකකින් බුවාලන්තයේ තරු වැඩි ය.ඒ තරමට තරු බර රටකි බුවාලන්තය. කුමන ටීවී චැනල් එකක් දැම්මත් තරු ය. එෆ්එම් රේඩියෝවක් දැම්මත් තරු ය. එළිමහන් වේදිකාවක් ගානේ රඟහලක් ගානේ තරු ය.හැම තැනින් ම පෙනෙන්නේ තරු ය. පොලට, කඩේට, මාර කැට්ටුවට බඩු ගන්න ගියත් පෙනෙන්නේ තරු ය. ඩිස්පෙන්සරියට ෆාමසියට බේත් ගන්න ගියත් පෙනෙන්නේ තරු ය. මාළු ගන්න ගියත් රෙදි ගන්න ගියත් යකඩ ඇණයක් ගන්න හාඩ්වෙයාර් එකකට ගියත් පෙනෙන්නේ තරු ය.මේ නයින් බලන කළ බුවාලන්තයට තාරුකාලන්තය යන නම වුවද ගැළපේ.එහෙත් වැඩිපුරම මෙහි ඇත්තේ ‘ගයන තරුය’ බුවාලාට ඇති එකම ගැටලුව නම් ‘ගයන තරුවක්’ වීම ය. අපේ රටවලනං කන බොන, ජීවන ප‍්‍රශ්න, රස්සා ප‍්‍රශ්න, නිවාස ඉස්කෝල ප‍්‍රශ්න ආදි ප‍්‍රශ්න නහුතයකුත් එකක් තිබේ.එහෙත් බුවාලන්තයේ ඇත්තේ එකම ප‍්‍රශ්නයකි. එනම් සිංදුකාරයෙක් වන්නේ කෙසේද යන ගැටලුවය. මෙහි විශේෂත්වය වන්නේ ගායක ගායිකාවන් කියවා ගන්නා බුවාලාට හැරෙන්නට අනෙක් හැම බුවා බුවීලාටම ඇති ගායන හැකියාවයි. ටී.වී එකක් බැලූවිට එය හොඳින් පෙනේ. එහි උදේට හැන්දෑවට දොස්තරලා, ඉංජිනේරුවෝ, නීතිවේදියෝ, කි‍්‍රකටර්ලා පත‍්‍රකලාවේදියෝ, වියාපාරිකයෝ, ආචාර්ය මහාචාර්ය මේ ඔක්කොමලා ගීත කියවති.මීට අමතරව තුන් ලෝකයේ වත් නැති ‘ස්ටාර්’ තරග මෙහි ඇත. ‘ගයන තරුව‘ හෙවත් ‘ෂවුටිං ස්ටාර්’ තරගයට අමතරව ඇති තරග ගැන බුවා අයියා ගෙන් විමසුවෙමි. “ඇයි මල්ලි රඟන තරුව - ඇක්ටිං ස්ටාර්. බෙගිංලව්ස්ටා ඇසුරිං තෝරන ආදර තරුව.”“මළ ඉලව්වයි” මට කියැවිණි.“නෑ... නෑ... මල්ලි වැරදියටයි කිව්වේ. මල් ඊ ලව් නෙමේ ‘ඊලව් ස්ටාර්...’ එතකොට එක වගේ අය තෝරන ඒ කියන්නෙ ෂැඩෝ... සෙවනැලි තරුව... ඊළඟට හෙලු වැලි තරුව.“චිකේයියා අය්යෙ... ඒවත් තියෙනවද මෙහේ”“නෑ... නෑ... මල්ලි කලබලවෙන්ඩ එපා නම අප්සෙට් වගේ ඇහුණට... හෙලුවැලි තරුව - හෙලුවැලි ස්ටාර් කියන්නෙ හෙලූ ඒ කියන්නෙ බිම දැමූ... වැල්... වැල් වාගේ නටන එකට... හෙලූ - වැල් - ස්ටාර් කියන එක තමයි ඔය හෙලු වැල් ස්ටාර් කියන්නෙ...’“ම්... මේ... මේ... මං... හිතුවෙ... මේ... බාගෙට හෙලුවෙං... නටන...”“නෑ... නෑ... ඒවා කොහෙද මේ බුවාලන්තෙ...”මෙසේ තරු ගැණ ගැණ සිටින විට ම වටේට ඉස්ටිකර් ගැසූ ටීවී චැනල් එකක වෑන්ස් එකකිං ස්ටාර් පෙ‍්‍ර¤ග‍්‍රෑම් එකක් කරන බුවාලා සෙට් එකක් මා සොයා ආවේ සුබාරංචියක් ද ගෙන ය.එනම් ‘නටන තරුව‘ අවසාන වටයේ තේරීම් සඳහා විනිසුරු පේලියේ කොනේ ආරාධිත ‘පොර’ හැටියට පෙනී සිටීමට ය.“පිටරටිං ආපු මාධ්‍යවේදියෙක් හැටියට මිස්ට කරුණාසේකර මේක පාටිසිපේට් කළොත් අපේ පෙ‍්‍ර¤ග‍්‍රෑම් එකට ලොකු එළියක්.”ඔවුන් ගේ ඉල්ලීමත් ස්ටාර් තරගයක් ලයිව් බලාගෙන අපේ රටට වාර්තා කිරීමට ඇති අවස්ථාවත් සළකා ඊට සහභාගි වුණෙමි.ඔවුන් මා කුදලා ගෙන ගියේ පෙරසවි චිත‍්‍රාගාරයටය අතුළතට ගිය මම පුල් හොල්මං වී ගියෙමි.කණ්නාඩි සාප්පුව වගේ ඇති ස්ටේජ් එකත් විදුලි බල මණ්ඩලේ වගේ ඇති පසු තලයක් දුටු මගේ දෑස් ඩිම් විය. තරගය ආරම්භයට පෙර විනිසුරු මඬුල්ලේ අපිට ද කෙටි කැමරා පේස් පුහුණුවක් දෙන ලදී.බුවාලා බුවීලා නටන කොට නිකං පුදුමවෙලා වගේ බලන හැටි. ගහන ගහන පදේට නටන හැටි පුටුවේ ඉඳන් තාලෙට ඇඟ අඹරන හැටි ආදිය පුහුණුවට අයත් විය.‘නටන තරුව‘ තරගය ආරම්භ විය.බලුට් හෝ හෝ ගා නිමි නිමී පත්තුවෙයි. කැමරා පීලි දිගේ දොඹකර දිගේ එහාට මෙහාට දුවයි. ස්ටේජය කොනකින් පොල් ලෙලි දුමක් මෙන් දුමක් ද නැගෙයි. අත්පොළසන් මැදින් නටන ප‍්‍රථම බුවා වේදිකාවට අවතීර්ණ විය.හිරට හිරේ චොකලට් ඊයං කොලවලිං මැසූ කලිසමක් හා මදුරු නෙට් එකකිං මැසූ කමිස පලුවකිං සැරසී ඇඟ පුරා තෙල් ගාගෙන දිලිසි දිලිසී ආ බුවා නැටුම පටන් ගත්තේ එක තැන එක් වරම උඩ පනිමිනි. ඉන් පසු කර කැවී ගොස් අත පය ගසා දමා ඇඹරෙමින් නළියමින් නටන්නට විය. දඩි බිඩි ගා කකුල් එක තැන ගසයි. මැලේරියා නරක් වූවාක් මෙන් එක දිගට ගැහෙයි.කන ළඟින් ම අත්පොළසන් හඬක් ඇසුණි. බලනවිට තොෙඳ්‍රල් විනිසුරු බුවිය නැටුමට වහ වැටිලා ය. ඊට එහා පැත්තේ නැටුං ඔස්තාර් බුවා කටත් ඇරගෙන විස්මකුරු ලීලාවෙන් සතුට පළ කරයි. මේ අතර තරු බුවා නැටුම අහවර කළේ වේදිකාව මත හතර ගාත දමා වැතිර ගෙනය.ඒ සමඟම එතැනට ආ නිවේදක බුවා ඔහුට අතට අතදී නැගිට්ටුවා ගෙන අපගේ අදහස් සහ විනිශ්චය විමසන්නට විය.“ඔව් මුලින් ම අපි දැනගන්නට කැමතියි විදෙස් රටකිං ආපු අමුත්තා ගෙං කොහොමද නැටුං... පාර...”“සමාවෙන්ට ඕනෑ... මට මේ රටේ නැටුං ගැන ඒ තරං අවබෝධයක් නෑ... අපිට ඉතිං දැකලා රසවිඳලා පුරුදු ඔය අපේ රටේ වෙස් නැටුම්, උඩරට පහතරට නැටුම්, වඩිගපටුන, තෙල්මේ, පන්තේරු, සලුපාලිය, නාගරාක්ෂ, ගුරුලු රාක්ෂ වගේ දේවල් තමයි.හැබැයි මේ ඩාංස්බුවා නටන්න සෑහෙන්න මාංසියක් නං ගත්තා. ඒකට නං මට ගොඩක් සතුටුයි... මං සුබ පතනවා...”“හොඳයි... අපි අහමු ඔස්තාර් බුවාගෙන්... ඔබ නැටුං කාලා ප්ලේන්ටි බීලා ඉන්නෙ... අපි ඔබෙන් බලාපොරොත්තු වෙනවා බලන නරඹන ඔක්කොමල්ලා නස්පුට් වෙන පඩි ටෝකක්...”“බුවා මල්ලි ඇත්තටම පිස්සු පීකුදුවෙන ඩාංස් පාරක් ඔයා දැම්මේ. අතිවිශිෂ්ටයි අලංකාරයි...එළකිරි... මට හිතෙනවා ඔයා මයිකල් ජොන්සන් ගේ කවුරු හරි කියලා. ඔයා කකුල් පොලේ ගහන කොට මට මතක් වෙන්නේ ලෝක ප‍්‍රකට නැටුම් ශිල්පීන්.ඇඩම්ස් පීක්, ලුවී පාස්චර්, යූරි ගගාරින්, මැක්බත්, ජිබ්‍රෝල්ටා වැනි ශ්‍රේෂ්ඨ රංගධාරීන් ගේ අංග චලන ‘ස්ටෙප්ස්’ ඔයා හරියටම ෆලෝ කරලා තියෙනවා. කියන්න වචන නෑ. එළ ආශික් ද බ්‍රේව්... මාවරලස්...“ඔව්... ඔස්තාර් ඔයාට ලකුණු දහයම දුන්නා... හොඳයි අපි බලමු... මිස් තොෙඳ්‍රල් ගේ විනිශ්චය කොහොමද කියලා...”“ඔයා ගේ... නැචුලල් පපෝමන්ස් උක්කෝම එළියට ආවා... ඔය ගේ.. පීචස් ඔඳයි... මූ මන්ට්ස් ඔඳයි... ජොයින්ස් නමනවා ඔඳයි ඔක්කෝ.. ම... ඔන්දයි... ස්ටාට් එකේ... චුට්ටක් චුට්ටක්... මේම... වන් ටූ තී‍්‍ර... වන් ටූ තී‍්‍ර... වන් ටූ තී‍්‍ර... එම ස්පීඩ් වුණා නාං... කම්ප්ලීට් කරෙක්ට්... ඔයා ගොඩාක් ටයඩ් වෙලා නැටුවා මං පුල් මාක්ස් දෙනවා...”“අම්මේ අල ඇන්ටි කතා කලන්නෙත් මං වගේ නේද?”පොඩි එකෙක් අතර මැද්දෑවෙන් ගම කෑවෙත් නැවත පටිගත කරන්නට සිදු විය.“හොඳයි...ඔබට... කැත නැතුව පුල් මාක්ස් ලැබුණා... ඒත් ඔබේ ඉදිරි ගමන තීරණය වෙන්නේ මේ බලං ඉන්න පෙ‍්‍ර්ක්ෂකගේ එස්.එම්.එස්... ලකුණු මතයි... ඉතින් ඒ අයට ඔබට මොනාද කියන්න තියෙන්නේ...ඇඟ පුරාම දාඩිය ස්පෙ‍්‍ර් කරගෙන හති හලමින් ගැහි ගැහී ඩාංස් බුවා වෙත නිවේදක බුවා මයික් එක ඇල්ලුවේය...“මහ්... මහ්... මට... කි... කියන්ඩ තියෙන්නේ... මහ්... මං තාම නැටුම පටන් ගත්තේ නෑ...”“ඔව්... ඔව්... ඒ කියන්න් ඔබේ නියම හැකියාව තව ඉදිරියේදී පෙන්නනවා කියන එකනේ...”න්... නැ...නෑ...හ්...ම්...මං... නටන්ඩ... ඉස්ටේජ් එකට කකුල තියෙන කොටම බලුප් වලට කරන්ට් දෙන... මේන් ලයින්... වයර්... එ... එකක්... ගැළවිලා ඒක පෑගුනා...” කී ඩාංස් බුවා කපා හෙලූ නාඹ තල් කඳක් සේ වේදිකාව මත හොත්තේ ය.ඩාංස් පිනිස්...!තරු නටන තුරු අතේ රෝල්කරණය හා බලිරූ පිංතාරුකරණයතිස්ස කරුණාසේකර</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=av09032219</link>
    <topic>උරුමය විකිණෙන අරුමය පෙන්වන ‘අංගාණි’</topic>
    <author>හර්ෂනී රුද්‍රිගු</author>
    <content>සිනමාව පුංචි තිරය ජයගත් නිල්මිණිදිගු පිම්මක් පැන්න ‘මුඩුක්කු කෙල්ල’බිඳුණු සිත් සුවපත් කරන වෑයමක්ස්වර්ණවාහිනියෙන් තවත් රියලිටි වැඩසටහන් 03 ක්ඩිල්මන් සමුගනීවිවාහය ගැන මට කලබලයක් නැහැපංච මහා ධාතූන් ගේ බලපෑම හඳුනාගනිමුමම කවදාවත් ඔයාට ගහන්නේ නෑ අර්මි (රසදුන නව කථාව)දෙරණ ලිට්ල් ස්ටාර් අවසන් තරගය දා...ජීවන පෙරළි මැදින් පෙරට ආ ‘පන්සිළු’-රහ්මාන්ප‍්‍රියංකාගේ ආදරය ශාහිද්ටද? හර්මන්ටද?‘ස්ලම්ඩෝග් මිලියනයර්’ ළමා නළු නිළි දෙපළට තවත් චිත‍්‍රපටයක්කතුන්ගේ සෙතට ‘සඳලිය’කොහොමද තොරතුරුවිවාහය මගේ ඇසින්රුවන්පුරේදී මැවූ සිහිනය කොළොම්පුරේ දී සැබෑ කරගනීකවියෙන් දිවිය රස ගැන් වූ සොයුරු කැලක්‘නටන තරුව‘ අවසන් වටයට ඉත සිතින් සෙට් වුණෙමිඋරුමය විකිණෙන අරුමය පෙන්වන ‘අංගාණි’විෂාදය ඖෂධ මඟින් සුවකළ හැකි මානසික ආබාධයක්රූ විසිතුරු‘අංගාණී’. ජාතික රූපවාහිනිය ඔස්සේ විකාශය වන මේ අපූරු ටෙලි නාට්‍යය රජරට කේන්ද්‍ර කොටගත් ජීවිත ගණනාවක් ඔස්සේ ගලා යයි. මේ අපූරු කතා පුවතේ තේමාව ‘උරුමය විකිණෙන අරුමය’ යන්නයි.පේ‍්‍රම වෘත්තාන්ත ඔස්සේ දිගහැරෙන ටෙලි රැල්ලට ඔබ්බෙන් යමින් බිහිවූ ‘අංගාණි’ රචනයත් නිෂ්පාදනයත් අධ්‍යක්ෂණයත් සිදුවන්නේ එක් පුද්ගලයකුගේ අතින්.ඔහු සුරංග ලක්මාල් සෙනෙවිරත්න.ඇතුළු නුවර යනු ඉපැරැණි නටබුන්වලින් පිරුණු ඓතිහාසික උරුමයන් ගෙන් ගහණ පෙදෙසකි. එහි වෙසෙන ජනයා විටෙක අපේ උරුමයන් රකිමින් තවත් විටෙක ඒවා විනාශ කරමින් ජීවත් වෙති. මෙය ම අංගාණීයට තේමාව විය.නිධන් මංකොල්ලය, පුරාවස්තු විකිණීම පමණක් නොව අදටත් ඒ ප‍්‍රදේශයන්හි පවතින විශ්වාසයන්, ගුරුකම්, ගණ දෙවියන්ට පුදන පුල්යාර් දානය ආදි බොහෝ දේ සමඟින් දිග හැරෙන අංගාණිය බිහි කිරීමට බලපෑ එක් සුවිශේෂී කරුණක් විය. ඒ සුරංග ඉපදී හැදී වැඩුණු නටබුන් ආශි‍්‍රත ඇතුළු නුවර පරිසරයයි.“මම ඉපදුණු පරිසරයේ ජීවත්වන මිනිසුන් ගැන හැඟීමක්. දැනීමක් මට තියෙනවා. ඔවුන් කරන කියන දේ මොනවාද කියා මා හොඳින් දන්නවා. මම ඉපදුණු පරිසරය මුල් කරගනිමින් මට ආපු අදහස් ගොන්න තමයි ‘අංගාණි’ යට ගොනුවුණේ.”“අංගාණි කියන්නේ වෙළෙඳ පොළට. දන්න සිංහලෙන් කිව්වොත් මාර්කැට්ටුවට. ඒක ගමේ පොළ වෙන්ඩත් පුළුවන්. සුපිරි වෙළෙඳ සැල වෙන්ඩත් පුළුවන්. සිද්ධ වෙන්නෙ ගනුදෙනු.අපේ පෞරාණික නටබුන් අතර ඒවාට ප‍්‍රවිශ්ඨ වන්නට තියෙන්නේ උළුවස්ස විතරයි. දොරක් නැහැ. සමහර තැන්වල උළුවස්සක්වත් නැහැ.දොරක් තියා උළුවස්සක්වත් නැති තැනට ඕනෑම කෙනෙකුට ඇතුළු වෙන්නත් පුළුවන්.ඕනෑම දෙයක් ගන්නත් පුළුවන්. ඒවා විකුණන්නත් පුළුවන්. මෙහෙම තැනක විකිණෙන්නෙ නැත්තෙ මොනවාද කියා ඇහුවොත්, මොනවත්ම සොයාගන්න බැරිවේවි. සියලුම භෞතික දේවල් විතරක් නෙමෙයි අති සියුම් ආධ්‍යාත්මික හැඟීම් පවා අද මුදලට විකිණෙනවා.”ඒ අස්සේ අපේ සංස්කෘතික වටිනාකම් බොහොමයක් තුට්ටුවට දෙකට විකිණෙන එක රහසක් නෙමෙයි. අපේ සංස්කෘතික උරුමයන් ලෙස සැලකෙන පෞරාණික, ඓතිහාසික නටබුන් හා වටිනා පුරා වස්තු වුණත් වෙළෙඳපොළට ගෙන ඒමේ උත්සාහයන් අනන්තවත් අප අසා තිබෙනවා. දැක තිබෙනවා.ඒ ප‍්‍රයත්නයන් අපේ ඓතිහාසික සංස්කෘතික උරුමයට අභියෝගයක් වනවා මෙන්ම, ඒවා මැඬලීමේදී තවමත් අපේ ගමේ ඉතිරි වී ඇති සංස්කෘතික බැඳීම් වලටත්, විවිධ සම්ප‍්‍රදායන්ටත් ප‍්‍රබල ලෙස පහර වදිනවා. සියුම් සංස්කෘතික බැඳීම් පවා අමතක වෙනවා.” “මෙන්න මේ වගේ දේවල් ගහණ ඇතුළු නුවර මිනිස්සු ජීවිතය ගැටගහගන්න දඟලන දැඟලිල්ල හා ඒ කි‍්‍රයාවලියේදී සිද්ධ වන අකරතැබ්බයන් මීට විෂය වෙනවා.සුරංග ක්ෂේත‍්‍රයට කෝඩුකාරයකු නම් නොවේ. ඔහු වසර 12 ක් පමණ පෞද්ගලික ආයතනයක නාට්‍ය අංශ ප‍්‍රධානියකු ලෙස කටයුතු කළ ඔහු අතින් ඉදිරිපත් වූ මැදිරි වැඩසටහන් ගණන දෙදහස ඉක්මවයි. විනෝදාත්මක අධ්‍යාපනික, වාර්තාමය වැඩසටහන් ද ඒ අතර වනවා.‘කියුම් කෙරුම්’ ‘නොදනිත් දරුවන්’ ආදි විද්‍යාත්මක මෙන්ම සමාජීය වශයෙන් වැදගත් වන වැඩසටහන්. සාකච්ඡාමය හා නාට්‍යය වැඩසටහන්. ඔහු විසින් ඉදිරිපත් කළ වැඩ සටහන් අතර ප‍්‍රමුඛස්ථානයක් ගන්නා බවයි සුරංග පවසන්නේ.හර්ෂනී රුද්‍රිගු</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=av09032220</link>
    <topic>විෂාදය ඖෂධ මඟින් සුවකළ හැකි මානසික ආබාධයක්</topic>
    <author>සාකච්ඡාවකින් සකස් කළේ ගාමිණී සුසන්ත</author>
    <content>සිනමාව පුංචි තිරය ජයගත් නිල්මිණිදිගු පිම්මක් පැන්න ‘මුඩුක්කු කෙල්ල’බිඳුණු සිත් සුවපත් කරන වෑයමක්ස්වර්ණවාහිනියෙන් තවත් රියලිටි වැඩසටහන් 03 ක්ඩිල්මන් සමුගනීවිවාහය ගැන මට කලබලයක් නැහැපංච මහා ධාතූන් ගේ බලපෑම හඳුනාගනිමුමම කවදාවත් ඔයාට ගහන්නේ නෑ අර්මි (රසදුන නව කථාව)දෙරණ ලිට්ල් ස්ටාර් අවසන් තරගය දා...ජීවන පෙරළි මැදින් පෙරට ආ ‘පන්සිළු’-රහ්මාන්ප‍්‍රියංකාගේ ආදරය ශාහිද්ටද? හර්මන්ටද?‘ස්ලම්ඩෝග් මිලියනයර්’ ළමා නළු නිළි දෙපළට තවත් චිත‍්‍රපටයක්කතුන්ගේ සෙතට ‘සඳලිය’කොහොමද තොරතුරුවිවාහය මගේ ඇසින්රුවන්පුරේදී මැවූ සිහිනය කොළොම්පුරේ දී සැබෑ කරගනීකවියෙන් දිවිය රස ගැන් වූ සොයුරු කැලක්‘නටන තරුව‘ අවසන් වටයට ඉත සිතින් සෙට් වුණෙමිඋරුමය විකිණෙන අරුමය පෙන්වන ‘අංගාණි’විෂාදය ඖෂධ මඟින් සුවකළ හැකි මානසික ආබාධයක්රූ විසිතුරුවිෂාදය නම් මානසික රෝගී තත්ත්වයට වැඩියෙන්ම ගොදුරු වන්නේ කාන්තාවන්. එම සංඛ්‍යාව විෂාදයට ගොදුරුවන පිරිමි සංඛ්‍යාව මෙන් දෙගුණයක්. ඕනෑම වයසක ජීවත්වන අයකුට විෂාදය වැළඳිය හැකියි.එසේ වුවත්වයස්ගත උදවියට විෂාදය රෝගය වැළඳීමේ හැකියාව වැඩියි. ලොව පුරා සියදිවි නසාගන්නා පුද්ගලයින් පිළිබඳව තොරතුරු සොයා බැලූවිට,එම පුද්ගලයින්ගෙන් සියයට තිහකට වඩා වැඩි සංඛ්‍යාවක් විෂාදයට ගොදුරුවීම නිසා සියදිවි නසාගැනීමට පෙළඹී ඇති බව පෙනී යනවා.මෙවර අප ‘සුවමඟ’ තුළින් සාකච්ඡා කරන්නේ අද සමාජයේ ඉතාමත්ම බහුලව පවතින මානසික රෝගාබාධයක් පිළිබඳව. ඒ ‘විෂාදය’(Depression).  ’මානසික රෝග‘ යන වචනයට පවා සමාජයේ බොහෝ දෙනෙක් දක්වන්නේ විශාල බියක්. එය පුහු බියක්, ඉතාම වැරැදි ආකල්පයක්. ශාරීරිකව ලෙඩවූ විට වෛද්‍යවරයකු හමුවී ඖෂධීය ප‍්‍රතිකාර ලබාගැනීමට අප පසුබට වෙන්නේ නෑ.එසේ වුවත් මානසිකව ලෙඩවූ විට වෛද්‍යවරයකු හමුවීමට ප‍්‍රතිකාර ගැනීමට බොහෝදෙනෙක් මැලිවෙනවා. ශාරීරිකව අපට ඇතිවන රෝගාබාධ මෙන්ම මානසිකව ඇතිවන රෝගාබාධත් ඖෂධීය ප‍්‍රතිකාර මඟින් සුවය ලබනවා.අපගේ මනස රෝගී වීමට බොහෝවිට හේතුවන්නේ අපගේ මොළයෙන් ශ‍්‍රාවය වන කිසියම් රසායනික ද්‍රව්‍යයක හෝ හෝමෝනයක අඩු වැඩිවීමක්. එය බොහෝවිට ඖෂධ මඟින් පාලනය කළ හැකියි. ඒ නිසා මානසිකව ඇතිවන රෝගාබාධ සඳහා වෛද්‍යවරයකු හමුවී ප‍්‍රතිකාර ලබාගැනීමට කිසිවකුත් පසුබට විය යුතු නෑ.අද අප සාකච්ඡා කරන ‘විෂාදය” සමාජයේ ඉතා බහුල රෝගයක් බවට පත්වී තිබෙනවා. මිනිසා අබල දුබලතාවයට පත්වන හෝ මිය යන රෝගාබාධ පිළිබඳව සැලකීමේදී මුළු ලොව පුරා වැඩිම මිනිසුන් ප‍්‍රමාණයක් මිය යන්නේ මානසික රෝගාබාධ නිසා බව අද ඔප්පුවී තිබෙනවා. එය ප‍්‍රතිශතයක් ලෙස 12.6%ක්. එමෙන්ම මිනිසුන් මියයන මානසික රෝග අතරින් ශ‍්‍රී ලංකාව තුළ හතර වැනි ස්ථානය හිමිවන්නේ විෂාදයට.ඇමරිකාව තුළ මානසික රෝග අතුරින් වැඩිම පිරිසක් මිය යන රෝගය වන්නේ ද විෂාදයයි.මෙම සංඛ්‍යා ලේඛනවලින් පෙනී යන්නේ ලොව පුරා බොහෝ මිනිසුන් සංඛ්‍යාවක් “විෂාදය” නමැති රෝගය නිසා අසරණ වන බවයි; මිය යන බවයි. මෙහිදී සඳහන් කළ යුතු වැදගත් කරුණක් වන්නේ ලොව පුරා සිටින ජනතාවගෙන් සියයට 6 ත් 8 ත් අතර සංඛ්‍යාවකට විෂාදය වැළඳී ඇති බවයි.විෂාදය නම් මානසික රෝගී තත්ත්වයට වැඩියෙන්ම ගොදුරු වන්නේ කාන්තාවන්. එම සංඛ්‍යාව විෂාදයට ගොදුරුවන පිරිමි සංඛ්‍යාව මෙන් දෙගුණයක්. ඕනෑම වයසක ජීවත්වන අයකුට විෂාදය වැළඳිය හැකියි. එසේ වුවත් වයස්ගත උදවියට විෂාදය රෝගය වැළඳීමේ හැකියාව වැඩියි.ලොව පුරා සියදිවි නසාගන්නා පුද්ගලයින් පිළිබඳව තොරතුරු සොයා බැලූවිට, එම පුද්ගලයින්ගෙන් සියයට තිහකට වඩා වැඩි සංඛ්‍යාවක් විෂාදයට ගොදුරුවීම නිසා සියදිවි නසාගැනීමට පෙළඹී ඇති බව පෙනී යනවා. එමෙන්ම දරුවන් ඉපදුණු විගස මව්වරුන්ගෙන් සියයට 10කට පමණ විෂාදය රෝගය වැළඳෙන බවත් නවතම පර්යේෂණ මඟින් සොයාගෙන තිබෙනවා.එය විශාල සංඛ්‍යාවක්. මවට වැළඳෙන විෂාදය රෝගයේ ප‍්‍රතිඵල ඉපදුණු දරුවාටත්, සැමියාටත් පවුලේ අනෙක් උදවියටත් සෘජුවම බලපානවා.අංගොඩ මානසික රෝහලේ මනෝ වෛද්‍ය විශේෂඥ හරිස්චන්ද්‍ර ගාම්භීර”මව දරුවා සමඟ ළිඳට පැන නසී” මෙවැනි ශීර්ෂපාඨ සහිත ප‍්‍රවෘත්ති පුවත්පත්වල පළවනු ඔබත් දැක ඇති. එම සිදුවීම පිළිබඳව මනෝ විද්‍යාත්මක සොයාබැලීමේදී පෙනී යන්නේ එම මව්වරු තම දරුවාගේ ජීවිතය ද වනසා තම ජීවිතය ද නැතිකර ගැනීමට පෙළඹෙන්නේ ‘විෂාදය’ රෝගයට ගොදුරුවීම නිසා බවයි.විෂාදය නම් මානසිත රෝගයෙන් පුද්ගලයාට සහ සමාජයට වන බලපෑම දැන් ඔබට පැහැදිලි වෙනවා ඇති. මෙහිදී සඳහන් කළ යුතු වැදගත්ම කරුණ වන්නේ ඖෂධීය ප‍්‍රතිකාර මඟින් ‘විෂාදය’ සම්පූර්ණයෙන්ම සුව කළ හැකි බවයි.විෂාදය වැළඳුණු අයකු සියදිවි හානිකර ගැනීමට නොපෙළඹුණත් ඔවුන්ගේ එදිනෙදා වැඩ කටයුතු බොහෝසෙයින් අඩපණ වෙනවා. ගෘහ ජීවිතය තුළ කාර්යාලය තුළ මෙන්ම මවක ලෙස පියකු ලෙස බිරියක ලෙස, සැමියකු ලෙස මෙන්ම දරුවකු ලෙසද ගතකරන ජීවිතයට මෙම රෝගය මඟින් විශාල හානියක් සිදුවෙනවා.එවැනි බලපෑම් එල්ල කළ හැකි රෝගයක් හඳුනාගැනීම ඉතා වැදගත් කරුණක්. විෂාදය රෝගයේ ලක්ෂණ මොනවාදැයි කියා අපි දැන් සොයා බලමු. විෂාදය රෝගයේ ප‍්‍රධානතම රෝග ලක්ෂණ 3ක් තිබෙනවා.ඉන් පළමුවැන්න ඉතාම කුඩා දේවල්වලට පවා නිරන්තරයෙන්ම දුක දැනීම (Depress mood) යි. දෙවැන්න මීට පෙර සතුට ලැබූ කිසිවකින් නැවත සතුටක් ලැබීමට ඇති අපහසුව (Anhedonia) යි. තුන්වැන්න ශරීර ශක්තිය අඩු ලෙස දැනීම (Lack of energy).විෂාදයට ගොදුරු වූ බොහෝ රෝගීන් වෛද්‍යවරු හමුවී තමාගේ ඇඟට කිසිම පණක් නැති බව පවසනවා. එම වෛද්‍යවරයාට විෂාදය රෝගය පිළිබඳව අවබෝධයක් නොමැති නම්, බොහෝවිට රෝගීන්ට විටමින් වර්ග නියම කරනවා. ඒ, විෂාදය රෝගයේ ප‍්‍රධානම ලක්ෂණ තුනයි.විෂාදය රෝගයේ රෝග ලක්ෂණ ලෙස තවත් හේතු රාශියක්ම හඳුනාගෙන තිබෙනවා. ඒ, නින්ද නොයාම, නින්ද අඩුකම හෝ වැඩිපුර නින්දයාම, ආහාර අරුචිය (ආහාර කෙසේ පිළියෙළ කළත් රුචියක් ඇතිනොවීම), මළබද්ධය, ලිංගික අරුචිය, අවධානය අඩුකම, අනාගතය පිළිබඳව අසුබවාදීව සිතීම, මතකය අඩුවීම, (අවධානය අඩුකම නිසා අධ්‍යාපනය කඩාකප්පල් වීම එදිනෙදා වැඩ පළ අතපසුවීම ආදිය සිදුවිය හැකියි) ආදියි.එමෙන්ම කිසියම් ශබ්දයක් අසන්නට හෝ නොහැකිවීම, එයට කෝපවීම, ඉක්මන් කෝපය විෂාදය රෝගයේ විශේෂ ලක්ෂණයන්. විෂාදයට ගොදුරුවීම නිසා, තම දරුවන්ගේ සුළු දෙයකට පවා ඇතැම් මව්වරුන් කෝප වෙනවා; දරුවන්ට තදින් බැන වදිනවා. එවැනි කාන්තාවන් නිවසේදී සැමියාට නිතර සැර වැර වෙනවා; සේවා ස්ථානයේදී අන්‍යයන් සමඟ නිතර අඩදබර ඇතිකර ගන්නවා, නිකරුණේ ඔවුන්ට බැන වදිනවා.කෝපවීම නම් මානසික ස්වභාවය සඳහා පමණක් ඇතැම්විට වෛද්‍යවරු විවිධ ප‍්‍රතිකාර කරනු ලබන අවස්ථා තිබෙනවා. එය වැරැදි සහගත තත්ත්වයක්. බොහෝවිට බොහෝදෙනෙකු නිතර තදින් කෝපවන්නේ ඔහු හෝ ඇය විෂාදයට ගොදුරු වී ඇති නිසයි. “විෂාදය” කේන්තියාමට ඉතා ප‍්‍රබල හේතුවක් බවයි මනෝ වෛද්‍යවරු පවසන්නේ. අප ඒ සඳහන් කළේ විෂාදය රෝගයේ රෝග ලක්ෂණ.මුල් අවස්ථාවේදී විෂාදය නම් රෝගය හඳුනා නොගෙන එම තත්ත්වය වර්ධනය වුවහොත් තවත් ප‍්‍රබල මානසික රෝගී තත්ත්වයන් දක්වා වර්ධනය විය හැකියි. විෂාදය උග‍්‍රවූ රෝගීන් විවිධ ප‍්‍රකාශ කරනවා.ඔවුන්ට ආහාර ගැනීමට කීවිට, තමා මියගොස් ඇති බවත් ඒ නිසා තමාට ආහාර ගත නොහැකි බවත් පවසනවා. එසේම ඔවුන් “මගේ බඩවැල් පැළිලා, ඒ නිසා කෑම ගන්න බැහැ. ඔබට දැනෙන්නේ නැතිද මගේ බඩවැල් කුණුවූ දුගඳ” කියා අන්‍යයන්ගෙන් අසනවා.එසේම මෙවැනි රෝගීන් “මගේ උදරයේ ගෙඩියක් තිබෙනවා, පිළිකාවක් තිබෙනවා” වැනි ප‍්‍රකාශයන් කරනවා. මෙවැනි රෝගීන් නිතර පවසන දෙයක් වන්නේ “ඇඟේ පතේ කැක්කුමක්, දැවිල්ලක් ඇති බවයි” ඔවුන් වෛද්‍යවරුන් වෙත ගොස් සියලුම වෛද්‍ය පරීක්ෂණ කරගන්නවා. එහිදී වෛද්‍යවරු පවසන්නේ “ඔබට කිසිදු රෝගයක් නැත” යන්න පමණයි.මෙවැනි රෝගීන්ව සාමාන්‍ය වෛද්‍යවරු විසින් මනෝ වෛද්‍යවරුන් වෙත යොමු කරනවා අඩුයි. ඒ නිසා විෂාදය වැළඳුණු රෝගීන් බොහෝ දුක් විඳිනවා. මෙම රෝගීන් නිතර “දැවිල්ලයි” කියා පැවසීමට හේතුවක් තිබෙනවා.බොහෝවිට අපට “දුක” යන හැඟීම නිසා බඩේ දැවිල්ල, ශරීරයේ දැවිල්ල ඇතිවෙනවා. බොහෝවිට බඩේ ඇතිවන දැවිල්ල විෂාදය රෝගයේ ලක්ෂණයක්.බොහෝවිට මෙවැනි රෝගීන් වෛද්‍යවරයා හමුවී පවසන්නේ බඩේ දැවිල්ල ඇති බවයි. එවිට වෛද්‍යවරයා තේරුම්ගන්නේ මෙම රෝගියාට ගැස්ට‍්‍රයිටිස් රෝගය වැළඳී ඇති බවයි. ඒ නිසා වෛද්‍යවරයා ගැස්ට‍්‍රයිටිස් රෝගය සඳහා නියමිත ඖෂධ ලබාදෙනවා.වර්තමානයේ ගැස්ට‍්‍රයිටිස් රෝගයට ඖෂධ ලබාගන්නා බොහෝ දෙනකුට ඇත්තේ විෂාදය රෝගයයි. මෙහිදී ඇත්ත වශයෙන්ම සිදුවී ඇත්තේ “විෂාදය” නම් මානසික රෝග තත්ත්වය ශාරීරික රෝගයක් ලෙස මතුවී තිබීමයි.කෙටියෙන් පවසතොත් මොළයේ සිදුවන කිසියම් රසායනික කි‍්‍රයාදාමයක් නිසා, විෂාදය නම් රෝගය ඇතිවී, එමඟින් දුක ඇතිවී, දුක නම් මානසික ස්වභාවය නිසා “ඇඟේ පතේ කැක්කුම, දැවිල්ල” නම් ශාරීරික අපහසුතාවයන් ඇතිවන බවයි.අපි ලබන සතියේ “විෂාදය” සඳහා ඇති ප‍්‍රතිකාර පිළිබඳව කතා කරමු.සාකච්ඡාවකින් සකස් කළේ ගාමිණී සුසන්ත</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=av09032221</link>
    <topic>රූ විසිතුරු</topic>
    <author>සටහන - රෝහණ</author>
    <content>සිනමාව පුංචි තිරය ජයගත් නිල්මිණිදිගු පිම්මක් පැන්න ‘මුඩුක්කු කෙල්ල’බිඳුණු සිත් සුවපත් කරන වෑයමක්ස්වර්ණවාහිනියෙන් තවත් රියලිටි වැඩසටහන් 03 ක්ඩිල්මන් සමුගනීවිවාහය ගැන මට කලබලයක් නැහැපංච මහා ධාතූන් ගේ බලපෑම හඳුනාගනිමුමම කවදාවත් ඔයාට ගහන්නේ නෑ අර්මි (රසදුන නව කථාව)දෙරණ ලිට්ල් ස්ටාර් අවසන් තරගය දා...ජීවන පෙරළි මැදින් පෙරට ආ ‘පන්සිළු’-රහ්මාන්ප‍්‍රියංකාගේ ආදරය ශාහිද්ටද? හර්මන්ටද?‘ස්ලම්ඩෝග් මිලියනයර්’ ළමා නළු නිළි දෙපළට තවත් චිත‍්‍රපටයක්කතුන්ගේ සෙතට ‘සඳලිය’කොහොමද තොරතුරුවිවාහය මගේ ඇසින්රුවන්පුරේදී මැවූ සිහිනය කොළොම්පුරේ දී සැබෑ කරගනීකවියෙන් දිවිය රස ගැන් වූ සොයුරු කැලක්‘නටන තරුව‘ අවසන් වටයට ඉත සිතින් සෙට් වුණෙමිඋරුමය විකිණෙන අරුමය පෙන්වන ‘අංගාණි’විෂාදය ඖෂධ මඟින් සුවකළ හැකි මානසික ආබාධයක්රූ විසිතුරුවැලි කුනාටු අපට ආගන්තුක දෙයක්. වැලි මාළිගා ගැන නම් ආදර ලෝකයෙදි අහන්න ලැබෙනවා. කොහොම වුණත් අරාබිකරයේ වැලි කුණාටුවක් ගැනයි මේ කියන්නෙ.සවුදි අරාබියේ ප‍්‍රධාන නගරයවූ රියාද් වසාගත් මේ වැලි කුණාටුව නිසා ‘කින්ග් කාලිඩ්’ අන්තර්ජාතික ගුවන් තොටුපළේ ගුවන් ගමන් පවා පැය ගණනකට නැවතුණා. දර්ශන පථය බිංදුවට බහින තරමට වැලි.ඡන්ද පෝස්ටර් නම් අපට අලුත් දෙයක් නෙමේ. හිසරදයක් තරමට තාප්ප වසාගෙන. ඊටත් තහංචි පැනවෙන නිසා අපේ අයටත් හිතන්න අලුත් අලුත් සංකල්ප රට රටවලින් බිහිවෙනවා.මේ සැන් සැල්වදෝරයේ ජනාධිපති අපේක්ෂකයකු ගේ මුහුණු යුවතියකගේ දෙපා නියපොතු මත හැඩවුණු අන්දමයි. මේ වැඩේට මොන තරම් මහන්සියක් දරන්නට ඇද්ද? වැඩේ නම් පංකාදුයි.නොපෑහෙන හා නොදකින අන්දමේ සතුන් දෙදෙනකුගේ එකතුවක්. ඩොල්ෆින්ලටයි - කොටින්ටයි මොන හාදකම් ද? ඒත් 14 මසැති මැව්රික් නමැති ඩොල්ෆින් කෙලි පැංචි හය මසැති බෙංගාලි කොටි පැටියට එකතුයි.වතුරට හුරු මැව්රික් දිය බුබුළු නංවලා පොඩි ‘පාට්’ එකක් දාලා කොටි පැටිය ගෙ ප‍්‍රතිකි‍්‍රයාව දෙස තමයි මේ බලාන ඉන්නෙ. කාලිෆ් හී ‘සික්ස් ෆ්ලෑග්ස් ඩිස්කවරි කිංග්ඩම්’ හි මෙවන් දර්ශන විරල නෑ.අප කෘමි සතුන්ට කෙතරම් බය වුණත් උනුත් බේතට ඕනෑ වෙනවා. ලංකාවේ නම් මේ සඳහා දිය කුඩැල්ලන් ප‍්‍රසිද්ධයි. වෛද්‍ය ප‍්‍රදර්ශනයකදී මේ යුවතියත් මකුළුවකු මුහුණ මත තබාගෙන ඡායාරූපයකට පෙනී සිටියේ එවන් පණිවුඩයක් අපට දෙන්නටයි.කොලොම්බියාවේ ජීව විද්‍යාඥයකු වන දාරියෝ පාසලින් පාසලට යමින් සාම්ප‍්‍රදායික වෛද්‍ය කර්ම සඳහා යොදාගන්නා කෘමි සතුන් ගැන කියා දෙනවා. එවන් කෘමි සතුන් 300 ක් පමණ සිටින බවයි සැලවෙන්නේ.මෝස්තර ලොවේ පුදුම පෙරළි සිදුවෙනවා. හීනෙන්වත් නොහිතන විදියෙ නිර්මාණ බිහිවෙන්නෙ. ශීත සෘතුව වෙනුවෙන් ප‍්‍රංශ මෝස්තර ශිල්පියකු විසින් නිර්මාණය කරන ලද මේ ‘උතුරු සළුව‘ දැන් වෙළෙඳ පොළට ඇවිත්. කර වටේට ගෙම්බො හිටියට ‘බක - බක’ ගාන්නේ නම් නෑ හොදේ.මේ ගව රාජයා මහ ලොකුවට හිටියට පණ ඇති එකෙක් නෙමේ. පණ තිබුණ නම් පදිකයන් කවුරුත් මෙහෙම යන එන එහෙකුත් නැහැ. නිව්යෝර්ක් හි වෝල් ස්ටී‍්‍රට් පෙදෙසෙයි මේ දැවැන්ත ප‍්‍රතිමාව දක්නට ලැබෙන්නෙ.ගව ගහණයෙන් කෙසේ වුවත් අත්ලාන්තික් සාගරයේ බලපෑම්වලින් නම් මේ පෙදෙස්වලට ගැලවෙන්න ලැබෙන්නෙ නැහැ. නිව්යෝර්ක් සහ තදාසන්න විසල් නගර රැසක් නිරන්තර කණාටුවලට හසුවිය හැකි බවයි අලුත්ම අධ්‍යයනවලින් පෙනී ගොස් තිබෙන්නෙ.ස්විට්සර්ලන්ත වැසියන් දෙනෝදාහක් දෙනා ජිනිවා මධ්‍යයේ වූ දිය පොකුණ අසල සැරිසරද්දි කැමරා ඇස ඇදී ගියේ පරෙවියකු වෙත. ජිනිවා ගඟ හරහා පියාසලන පරෙවියා අප දකින්නේ දැවැන්ත සෙවණැල්ලක් ලෙසයි.සටහන - රෝහණ</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=am0903221</link>
    <topic>පිළිකාවට අත වනන තරබාරුව</topic>
    <author>සිංහලට සකස් කළේ</author>
    <content>පිළිකාවට අත වනන තරබාරුවනියුමොකොකල් රෝගයෙන් ළදරුවන් බේරා ගැනීමට නව ප‍්‍රතිශක්තිකරණ එන්නතක්දෙවැනි වර්ගයේ දියවැඩියාව, අධිරුධිර පීඩනය හා කොලොස්ටෙ‍්‍ර¤ල් මට්ටම් වැඩිවීමට තුඩුදෙන ප‍්‍රධාන හේතුවක් ලෙස තරබාරුව සැලකේ. මීට අමතරව ශිරා බිත්ති දැඩිවීම, හෘදයාබාධ, ඇන්ජයිනා ආදී කිරීට හදවත් රෝග හටගැනීමේ අවදානමද තරබාරුව මඟින් වැඩිකරයි.අධික තරබාරුව හා පිළිකා වැලඳීමේ අවදානම අතර කිට්ටු සම්බන්ධතාවයක් පවතින බවට ද ප‍්‍රමාණවත් සාක්ෂි ලැබී තිබේ. පිළිකා පිළිබඳ ජාත්‍යන්තර පර්යේෂණ ඒජන්සිය, නියමිත ප‍්‍රමාණයට වඩා බර වැඩිවීම හා පිළිකා අතර ඇති සම්බන්ධතාව 2002 වසරේ ඇගයීමට ලක්කර ඇති අතර, මහ බඩවැල පිළිකා, ආර්තවාභාවයෙන් පසු හටගන්නා පියයුරු පිළිකා, වකුගඩු පිළිකා හා අන්නස්‍රෝත පිළිකා බර වැඩිවීම වළක්වා ගැනීමෙන් වළක්වාගත හැකිය යන නිගමනයට එහිදී එළඹ තිබේ.එම වාර්තාව ප‍්‍රකාශයට පත්කිරීමෙන් අනතුරුව, තරබාරුව, බරවැඩිවීම හා පිළිකා අතර ඇති සම්බන්ධතාවය විමර්ශනයට භාජනය කළ විද්‍යාඥයන් බොහෝදෙනකුට අනාවරණය වී ඇත්තේ, පිළිකා වැඩි ප‍්‍රමාණයක්, මුලින් සිතාගෙන සිටියාට වඩා තරබාරුවට සම්බන්ධතාවයක් ඇති බවය.මේවාට ආමාශ පිළිකා, පිත්තාශ පිළිකා, අක්මා පිළිකා, අග්න්‍යාස පිළිකා, ලියුකේමියා වැනි රුධිර පිළිකා හා පුරස්ථි ග‍්‍රන්ථි පිළිකා ආදිය අයත් වේ.වයස අවුරුදු 50-64 අතර වයස් කාණ්ඩවලට අයත් කාන්තාවන් දශලක්ෂයකගේ දේහ ස්කන්ධ දර්ශකයන් විමර්ශනයට භාජනය කළ රීව්ස් සහ ඔහුගේ සහායකයෝ, පියයුරු පිළිකා, ගැබ් පිළිකා, වකුගඩු පිළිකා, අන්නස්‍රෝත පිළිකා, ලියුකේමියා, අග්න්‍යාස පිළිකා හා ඩිම්බකෝෂ පිළිකා හටගැනීමත්, තරබාරුව හා බරවැඩිවීමත් අතර වැඩි සම්බන්ධතාවක් ඇත යන නිගමනයට එළඹුණා.තරබාරු පුද්ගලයන් අතර වැඩි වශයෙන් දක්නට ලැබෙන ඉන්සියුලින් ප‍්‍රතිරෝධතාව හා අග්න්‍යාස පිළිකා අතර සම්බන්ධතාවක් ඇති බව නූතන අධ්‍යයනයන්ගෙන් හෙළිවී තිබේ. බරවැඩිවීමේ නැඹුරුතාව, අග්න්‍යාස පිළිකා හටගැනීමේ අවදානම 45%කින් වැඩි කරන බව තවත් අධ්‍යයනයකින් හෙළිවී තිබේ.කාන්තාවන් හා සසඳ්‍ර බලන විට පිරිමින් සම්බන්ධයෙන් තරබාරුව, මහබඩවැල ගුද පිළිකා කලින් හඟවන ලක්ෂණයක් ලෙස සැලකේ.ඉඟටියේ වට ප‍්‍රමාණය මහ බඩවැල පිළිකා හටගැනීමේ සාධකයක් බව තවත් පර්යේෂණයන්ගෙන් හෙළිවී ඇති අතර මෙය තරබාරු ගැහැනුන් හා පිරිමින් සම්බන්ධයෙන් දේහ ස්කන්ධ දර්ශකයට වඩා ප‍්‍රබල සාක්ෂියකි. සිරුරේ මහත වැඩිවීමත් පිළිකා බොහොමයක් අතරත් සම්බන්ධතාවක් පවතින අතර මෙයට හේතුව තරබාරුවේ අන්තෝසර්ග හා පරිවෘත්තීය කි‍්‍රයාවලියේ බලපෑමත්, පෙප්ටයිඩ්ස් හා ස්ටියොරොයිඩ් හෝමෝන නිපදවීමේදී ඇතිකරන වෙනස්කම් ආදියත් විය හැකිය.තරබාරුව, විශේෂයෙන්ම නාගරික ප‍්‍රදේශයන්හි ‘වසංගතයක්’ මෙන් ශීඝ‍්‍රයෙන් වැඩිවෙමින් පවත්නා අතර මෙහි අඩුවීමක් දක්නට නොලැබේ.තරබාරුව හා බර වැඩිවීම බටහිර රටවල සුලභව දක්නට ලැබේ. පමණ ඉක්මවා ආහාර ගැනීම හා ව්‍යායාම නැතිකම නිසා ඇමෙරිකා එක්සත් ජනපදයේ මැදිවියේ පසුවන්නන් හා වැඩිහිටි තැනැත්තන්ගෙන් 60% කට වැඩි ප‍්‍රමාණයක් තරබාරු හෝ ප‍්‍රමාණයට වඩා බර වැඩි අය වේ.මෙම වසංගතය පාලනය කිරීම සඳහා ඇමෙරිකාව ගෙන ඇති සියලු ප‍්‍රයත්නයන් අසාර්ථක වී තිබේ.තරබාරුව දැන් ළමයින් අතර ද දක්නට ලැබෙන සුලභ ලක්ෂණයකි. මෙම ‘වසංගතය’ පාලනය කිරීම සඳහා සෞඛ්‍ය අමාත්‍යංශය මඟින් ඉක්මන් පියවර ගැනීමට කාලය එළඹ තිබේ.සන්ඩේ ඔබ්සර්වර් පුවත්පතේ පළවූ ලිපියක් ඇසුරෙනි.සිංහලට සකස් කළේකේ.එන්.ඕ.අමරදාස</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=am0903222</link>
    <topic>නියුමොකොකල් රෝගයෙන් ළදරුවන් බේරා ගැනීමට නව ප‍්‍රතිශක්තිකරණ එන්නතක්</topic>
    <author/>
    <content>පිළිකාවට අත වනන තරබාරුවනියුමොකොකල් රෝගයෙන් ළදරුවන් බේරා ගැනීමට නව ප‍්‍රතිශක්තිකරණ එන්නතක්අවුරුදු 5 ට අඩු දරුවන්ට වැලඳෙන නියුමොකොකල් රෝග කාණ්ඩයෙන් ආරක්ෂාව ප‍්‍රතිශක්තිකරණ එන්නතක් මඟින් ලබා ගැනීමේ අවස්ථාව ශී‍්‍ර ලාංකික දරුවන්ට ලැබී ඇත. මෙය ළදරුවන් සහ කුඩා දරුවන් සඳහා වූ නියුමොකොකල් රෝගය සඳහා ද වන ශී‍්‍ර ලංකාවේ එකම සහ ප‍්‍රථම ප‍්‍රතිශක්තිකරණ එන්නතයි.අමෙරිකාවේ එරඥබඩ ඖෂධ සමාගම එහි ශී‍්‍ර ලංකා නියෝජිත එඩිනා ඖෂධ සමාගම මඟින් මෙම එන්නත ශී‍්‍ර ලංකාවට හඳුන්වා දෙනු ලැබේ. එය ලෝකයේ පවතින නියුමොකොකල් රෝගයට හේතු වන රෝග කාරක විශේෂ බොහොමයකින් ආරක්ෂාවට අන්තර්ජාතිකව ඉහළින් පිළිගත් ප‍්‍රතිශක්තීකරණ එන්නතක් වේ.ආසියා පැසිෆික් ළමා රෝග විශේෂඥයින්ගේ සංගමයේ සභාපති කොළඹ විශ්ව විද්‍යාලයේ වෛද්‍ය පීඨයේ ගෞරව මහාචාර්ය එස්.පී. ළමාබදුසූරිය මහතා ප‍්‍රකාශ කර සිටින්නේ ශී‍්‍ර ලංකාවේ දරුවන් රෝහල් ගත කරවීමේ ප‍්‍රමුඛතම අවදානම සිදු කරන්නේ ශ්වසන ආබාධ බවයි.තව දුරටත් අදහස් දක්වමින් ඒ මහතා පවසන්නේ ඒ අතර නියුමොකොකස් ආසාදන සැලකිය යුතුම හේතුවක් වී ඇති බවයි.ලෝක වෛද්‍ය සංවිධානයේ ඇස්තමේන්තු අනුව නියුමොකොකල් රෝගය නිසා වසරකට මිලියනයකට ආසන්න දරුවන් මරණයට පත් වන අතර, එය අවුරුදු 5 ට අඩු දරුවන්ගේ මරණයට හේතු වන ප‍්‍රතිශක්තීකරණ එන්නතක් මඟින් වලක්වා ගත හැකි ප‍්‍රධානතම රෝග කාණ්ඩයකි.මෙම කරුණු සලකා බලා 2007 වර්ෂයේ මාර්තු මාසයේ ලෝක වෛද්‍ය සංවිධානය මඟින් මෙම එන්නත ලෝකයේ ප‍්‍රතිශක්තීකරණ වැඩසටහන් සඳහා එක්කර ගත යුතු එන්නතක් බව නිර්දේශ කර ඇත.නියුමොකොකල් රෝගය ලෝකය පුරා කුඩා දරුවන් මෙන්ම වැඩිහිටියන්ට ද වැලඳෙන ප‍්‍රමුඛතම රෝගයක් වේ. මෙය ස්ටෙ‍්‍රප්ටොකොකස් නියුමෝනියා බැක්ටිරියාව මගින් ඇති වන රෝග කාණ්ඩයකි.සෙප්ටිසීමියාව (රුධිරය විෂ වීම), මෙනින්ජයිටිස් (මොළය සහ සුෂුම්නාව ආවරණය කරන පටලවල ආසාධනය), නියුමෝනියාව සහ මැද කන ආසාධන මෙහි රෝග ලක්ෂණ වේ.මේ එන්නතින් 100% ක රැකවරණයක් නොලැබෙන අතර එන්නතේ අඩංගු නොවන බැක්ටීරියා ප‍්‍රභේද රටින් රටට විවිධ වේ. මෙය එන්නතේ කි‍්‍රයාකාරිත්වයට බලපායි. මේ එන්නත වැඩිහිටියන් සඳහා සහ සති 6 ට අඩු ළදරුවන් සඳහා සුදුසු නැත.</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=ay0903221</link>
    <topic>වෙරළ රැකුණොත් රටත් රැකෙනවා බස්නාහිර - දකුණ</topic>
    <author>සංවාද සටහන කේ.සී.ජේ. රත්නායක</author>
    <content>වෙරළ රැකුණොත් රටත් රැකෙනවා බස්නාහිර - දකුණකළුතර මුහුදේ බෝම්බය පිපිරෙද්දී සිවිලිම කඩාගෙන කෑම මේසේට වැටුණජීවිතය සුන්දරයිවෙරළ රැකුණොත් රට රැකෙයි. රට රැකුණොත් මිස අපට පැවැත්මක් නැත යනු වෙරළ සංරක්ෂණ දෙපාර්තමේන්තුවේ අධ්‍යක්ෂ නිශ්ශංක පෙරේරා මහතා ගේ අදහස ය. වෙරළ රැකීම යනු හුදෙක් වෙරළට කළු ගල් ගෙනැවිත් දැමීම නො වන බව අවධාරණය කරන හෙතෙම පෙන්වා දෙන්නේ වෙරළට හානිවන කි‍්‍රයාකාරකම් සිදු කෙරෙන්නේ වෙරළේ සිට කිලෝමීටර ගණනාවක් ඈත ගොඩබිම් ප‍්‍රදේශයේ සිට බවයි. ගංගාවලින් අසීමිතව වැලි ගොඩදැමීමත්, කලපු පාරිසරික දූෂණයට භාජනය වීමත් වෙරළ සංරක්ෂණය කෙරෙහි සෘජුව ඇති කරන බලපෑම් ලෙස හඳුනාගත හැකිය.වෙරළ සුන්දරය. එහෙත් වෙරළ සංරක්ෂණය එවැනි සුන්දර මටසිළුටු කාරියක් නොවේ. ඒ තතු කෙසේදැයි විමසමින් වෙරළ සංරක්ෂණ දෙපාර්තමේන්තුවේ අධ්‍යක්ෂ නිශ්ශංක පෙරේරා මහතා සමඟ කළ සාකච්ඡාවකි මේ.ශ‍්‍රී ලංකාව දූපතක්. ඒ නිසා වෙරළ රැකීමේ වැදගත්කම බොහෝ සෙයින් ඉහළ යනවා. මේ සුළු පටු නොවන කාර්යභාරයට ඔබ මැදිහත් වෙන්නේ කොහොමද?අපේ රට දූපතක් නිසා වෙරළ සංරක්ෂණය ඉතාම වැදගත්. අනෙක් පැත්තෙන් වෙරළබඩ ජනාවාසකරණයත් මහා පරිමාණයෙන් සිදු වී තියෙනවා. රජයේ හා පෞද්ගලික දේපළ හා විවිධ ඉදිකිරීම් බහුලව දකින්න ලැබෙනවා.හලාවත සිට හම්බන්තොට දක්වාත්, අරුගම්බේ සිට මඩකලපුව දක්වාත්, ති‍්‍රකුණාමලයත්, උතුරු ප‍්‍රදේශයත් ගත්තහම, වෙරළබඩ තීරුවට විශාල පීඩනයක් එල්ල වෙමින් තිබෙනවා. ඒ ප‍්‍රදේශවල ඉදිකිරීම් හා ජනගහන ගණත්වය වර්ධනයට සාපේක්ෂව වෙරළට එල්ල වෙන පීඩනයත් ඉහළ යමින් තිබෙනවා. ඒ නිසා වෙරළ කලාපය ස්වභාවික සමතුලතාවකින් යුතුව පවත්වා ගන්න නොහැකි වෙනවා. එතකොට වෙරළ සංරක්ෂණයෙන් බලාපොරොත්තු වෙන්නේ වෙරළට සිදුවන හානිය හැකිතාක් අවම කර ගැනීමට පිළියම් යෙදීමයි.නීතිය අනුව වෙරළේ සිට මීටර 300ක් ගොඩබිම දක්වාත්, වෙරළේ සිට කිලෝ මීටර දෙකක් දියඹ දක්වාත් වෙරළ සංරක්ෂණයට අයිතියි. මීට අමතරව ගොඩබිම ගංගා හා කලපුවලත් යම් ප‍්‍රදේශයක් අපේ විෂය පථයට වැටෙනවා.වෙරළට වැඩිම හානිය වෙන්නේ ගොඩබිමෙන්ද නැතිනම් දියඹ තීරුවෙන්ද?                වෙරළ සංරක්ෂණ දෙපාර්තමේන්තුවේ අධ්‍යක්ෂ නිශ්ශංක පෙරේරාදෙපැත්තෙන් ම හානි ඇති වෙනවා. අනවසර ඉදිකිරීම්, වැලි ගොඩ දැමීම්, වෙරළ තීරයේ ශාක ඉවත් කිරීම, කොරල් පර කැඩීම, අක‍්‍රමවත් ඉදිකිරීම්, කියන මේ හැම දේකින්ම වෙරළ කලාපයට විශාල හානියක් ඇතිවෙලා මුහුද ඛාදනය වෙනවා. මුහුදු ඛාදනය කියන්නේ කොටි වලිගය අල්ල ගත්තා වගේ වැඩක් නතර කරන්න බෑ.. දිගටම යනවා.වෙරළ රකින්න මොනවද ඔබ අරගෙන තියෙන කි‍්‍රයාමාර්ග?මුලින්ම අපි හඳුනාගෙන තියෙනවා. මුහුදු ඛාදනයට බලපාන ප‍්‍රධාන හේතු කැලණි, මහඔය, දැදුරුඔය, කියන ගංගාවලින් විශාල වශයෙන් වැලි ගොඩදැමීම නිසා ස්වභාවිකව වෙරළට ගලා ආ යුතු වැලි ප‍්‍රමාණය ලැබෙන්නේ නෑ. ඒ ගංගා ආශ‍්‍රිත වෙරළ තීරය ඉතාම දරුණු විදිහට මුහුදු කෑමට ලක්වීමේ හේතුවත් ඒකයි. වැල්ලමංකර, උතුරු කොළඹ, පල්ලියවත්ත වගේ ප‍්‍රදේශවල මේ තත්ත්වය හොඳින්ම දකින්න ලැබෙනවා.අනෙක් කරුණ ගංගා ඔස්සේ හෝ සෘජුව වෙරළ තීරයට අපවිත‍්‍ර ද්‍රව්‍ය හා විෂ රසායන මුදා හැරීම.කොරල්පර විනාශ කිරීම නිසා සමහර ප‍්‍රදේශවල සුනාමි ව්‍යසනය වඩාත් භයානක තත්ත්වයකින් දකින්නත් ලැබුණා. නමුත් සුනාමියෙන් පසුව ඒ තත්ත්වය වෙනස් වුණා. ඒ ප‍්‍රදේශවල මහජනතාව අද දැනුම්වත්ව කි‍්‍රයාත්මක වෙනවා වෙරළ රකින්න. මේක ඉතාම හොඳ සාධනීය ලක්ෂණයක්.වෙරළ තීරයේ යම් ඉදිකිරීමක් කරනවා නම් අනිවාර්යයෙන්ම වෙරළ සංරක්ෂණ දෙපාර්තමේන්තුවෙන් බලපත‍්‍රයක් ලබා ගත යුතුයි. ඒ බලපත‍්‍රය දෙන්නේ කොන්දේසි සහිතවයි. සෑම ඉදිකිරීමක් සමඟම ආරක්ෂිත තීරයකුත් වෙන් කළ යුතුයි. අධික ජනගහන ගණත්වයක් සහිත බස්නාහිර හා දකුණු පළාත්වල වෙරළ තීරය රකින්නත්, පුද්ගල ජීවිත හා දේපළ රකින්නත් විශේෂ අවධානය යොමු කර තියෙනවා.වෙරළ සංරක්ෂණය කියන්නේ මුහුද වටා කළු ගල් වැටි දැමීමද?ඇත්තටම නෑ. නමුත් මේ ගල් වැටි දැමීම 1930 ගණන්වල ඉඳන් කෙරෙන දෙයක්. යම් තැනක් දරුණුවට මුහුදු කෑමට ලක්වෙනවා නම් අපි කරන්නේ ඒ තැනට ගල්වැටි දැමීමයි. එය කෙටිකාලීන විසඳුමක් විතරයි. මුහුදු කෑම කියන්නේ වෙරළේ තියෙන වැලි අහිමි වීමයි.කළුගල් දැම්මහම යම් බලපෑමක් තිබුණත් ඒ මුහුදු කෑම වෙනත් තැනකින් මතුවෙනවා. විශේෂයෙන් ම මහාමාර්ගය හා දුම්රිය මාර්ගය වෙරළ තීරයට ඉතාම සමීපව පිහිටලා තියෙන විට නම් කළුගල් දාන්නේ ඒ මාර්ගයේත් ආරක්ෂාවටයි. 1970 දශකයේ සිට අපි කි‍්‍රයා කරලා තියෙන්නේ ගොඩබිම ආරක්ෂාවටයි.මුහුදු ඛාදනය නතර කරන්න ගල්වැටි දැමීම හැර වෙනත් විකල්පයක් නැද්ද?කළුගල් දැමීම සාර්ථක උත්තරයක් නෙවෙයි. ඒක ඇත්ත. මේකට ස්ථිරසාර විසඳුමක් ඇත්තෙත් නෑ. අද ලෝකයේ බොහෝ රටවල් වෙරළ රකින්න කරන්නේ ඈත මුහුදෙන් වෙරළට වැලි පොම්ප කිරීමයි. මේකට යන වියදම ටිකක් සැරයි. නමුත් ස්වභාවිකව පවත්වා ගෙන යන්න පුළුවන් හොඳම විසඳුම නම් මේ වැලි පොම්ප කිරීමයි. ගැඹුරු මුහුදේ ගල්වැටි දැමීමෙන් අර වැලි කාලයක් ආරක්ෂා කර ගන්නත් හැකියාව තියෙනවා. ඒ වගේම මේ වැලි පොම්ප කිරීම නැවත නැවත කළ යුතු දෙයක්.වසර ගණනකට පසුව පොම්ප කළ වැලි නැවත මුහුදට යනවා. ඒ අඩුව පුරවන්න වෙන්නේ නැවත නැවත පොම්ප කිරීමෙනුයි.ඉස්සර ගංගාවලින් වැලි ඝන මීටර ලක්ෂ 6ක් විතර වෙරළට ලැබුණා. දැන් ඒකෙන් බාගයක් වත් එන්නේ නෑ. මේකට හේතුව තමා ගංගාවලින් අසීමිතව වැලි ගොඩගැනීම. කොළඹ ඉදිකිරීම්වලට අඩුම තරමින් වසරකට වැලි කියුබික් මීටර ලක්ෂ 30ක් විතර උවමනා වෙනවා. ගැටලුව තියෙන්නේ එතනයි.වෙරළ ගැන කතා කරත්දී තියෙන තවත් ප‍්‍රශ්නයක් තමා වෙරළ අයිති කාටද කියන කාරණය?වෙරළ සම්පූර්ණයෙන් ම අයිති මහජනතාවටයි.ඒ කියන්නේ ඕනම පුරවැසියකුට වෙරළ තීරයට ඇතුළු වෙන්න හා එහි සැරිසරන්න අයිතිය තියෙනවා.ඔව්. ඒක නීතියෙන්ම ආරක්ෂා කර තියෙන අයිතියක්.නමුත් සමහර තැන් පෞද්ගලික ව්‍යාපාරිකයන් කොටුකැරගෙන ඒවා තමන්ගේ වෙරළ කියලා දැන්වීම් පුවරු පවා සවිකරලා තියෙනවා.ඒක සම්පූර්ණයෙන් ම නීති විරෝධී කි‍්‍රයාවක්. ශ‍්‍රී ලංකාවේ කොතැනක වත් පෞද්ගලික වෙරළ තීරයක් තියෙන්න බෑ. වෙරළ කොටු කරන්නත් බෑ. මේ වෙරළ තීරුව තමන්ගෙයි කියලා බෝඩ් ගහන්නත් බෑ.   වෙරළ සංරක්ෂණයේ විවිධ අවස්ථාමීට අමතරව වෙනත් ප‍්‍රශ්නයක් තියෙනවා. සමහර අය තමන්ගේ ඉඩම් ආරක්ෂා කරන්න තාප්ප වැටවල් හදලා තියෙනවා. නමුත් අපි ඉල්ලීමක් කරලා තියෙනවා වෙරළ පැත්තේ ස්ථාවර තාප්ප හදන්න එපා කියලා. කොහොම නමුත් වෙරළ අද්දර කරන ඕනෑම ඉදිකිරීමකට වෙරළ සංරක්ෂණ දෙපාර්තමේන්තුවේ අවසරය ගැනීම අනිවාර්යයි.ඒ වගේම හදිසි අවස්ථාවකදී වෙරළින් ගොඩබිමට ඒමට පිවිසුම් මාර්ග \;යන්නත් ඕනේ. අපි දැනට ඒ වගේ පිවිසුම් මාර්ග ගණනාවක් හදලත් තියෙනවා.තවත් තැන්වල අපි දකිනවා වෙරළ තීරය විවිධ ව්‍යාපාර කටයුතු සඳහා යොදා ගන්නා ආකාරය. සමහරුන් කබානා ඉදිකර තියෙන්නේ ඒ ඉදිරිපිට වෙරළ දිගේ මහජනතාවට ගමන් කළ නොහැකි වන ආකාරයටයි?ඒ සියලු ඉදිකිරීම් නීති විරෝධියි. වෙරළ පොදු දේපළක්. මහජනතාවට අවහිර වන ආකාරයට ඉදිකිරීම් කරන්න එපා කියලා අපි නැවතත් ඒ අයට අවවාද කරනවා.ඒ ආකාරයට වෙරළ තීරය අවහිර කරන අයට විරුද්ධව මහජනතාව පැමිණිලි කළ යුත්තේ කාටද?කෙළින්ම වෙරළ සංරක්ෂණ දෙපාර්තමේන්තුවට පැමිණිලි කරන්න. ඒ හැරෙන්න අපේ ප‍්‍රාදේශීය නිලධාරීනුත් ඉන්නවා. කෙනෙකු දිගින් දිගටම වෙරළ අවහිර වන ආකාරයේ ඉදිකිරීම් කරන බව ඔප්පු වුණොත් එක අපරාධ ගණයට වැටෙන වරදක් වෙනවා. ඒ අනුව දඬුවම් කළ යුතු ව තියෙන්නේ අපරාධ නීතිය යටතේයි.වෙරළ සංරක්ෂණ දෙපාර්තමේන්තුව නීතිය අනුව කි‍්‍රයාත්මක වෙනවද? නැතිනම් වෙරළට කරන හානි නතර කරන්න තියෙන නීති ප‍්‍රමාණවත් නැද්ද?ඇත්තටම පවතින නීතිය ප‍්‍රමාණවත් මදි. කාලීන අවශ්‍යතා මත නීති - සංශෝධනය වෙන්න ඕනෑ. ඒ වෙනුවෙන් පනතට නව සංශෝධන ගෙන එනවා. පනතක් කෙටුම්පත් කිරීමත් සිදු කෙරුණා.මුහුදෙන් වැලි පොම්ප කරන අයුරුඅලුත් නීති සංශෝධනයේ අරමුණ මොකක්ද?එදාට වඩා අද වෙරළට ඇති කරන හානියේ පරිමාණය විශාලයි. ඒ අනුව කාලයට ගැළපෙන නව නීති ඕනෑ. නමුත් මම අදහස් කරන්නේ රටේ සංවර්ධනය ක‍්‍රියාවලියට වැට බඳින සංරක්ෂණ නීතියක් නෙවෙයි. වෙරළ හුදු සංරක්ෂණ කලාපයක් බවට පත් කිරීමත් අරමුණ නෙවෙයි. වෙරළ රැකීම සංවර්ධන කි‍්‍රයාවලියට සමගාමීව ගමන් කළ යුතුයි.වෙරළ සංරක්ෂණ දෙපාර්තමේන්තුවට වෙරළෙන් ඈත ගොඩබිම කරන්න තියෙන රාජකාරිය මොකක්ද?ඔව් අපි කලපු හා ගංගාවල යම් ප‍්‍රදේශයකත් කි‍්‍රයාත්මක වෙනවා. මොකද වෙරළ තීරයට හානි කෙරෙන ඇතැම් දේ සිද්ධ වෙන්නේ ගොඩබිමයි. ඒ වගේ විශේෂ ස්ථාන 27 ක් අපි හඳුනා ගෙන තියෙනවා. බස්නාහිර පළාතේ ලුනාව, හා මීගමු කලපුවත් කළුතර දිස්ති‍්‍රක්කයේ ස්ථාන ගණනාවකත් අපි මැදිහත්වෙලා විශාල සංරක්ෂණ ව්‍යාපෘති කි‍්‍රයාත්මක කළා.ඔබට මතක ඇති මොරටුව - ලුනාව කලපුව තිබුණේ ඉතාම භයානක පාරිසරික දූෂණයක් හැටියටයි. එතැන ජෛව විවිධත්වය මුළුමණින්ම බිඳ වැටිලයි තිබුණේ. අද ලුනාව කලපුව යථා තත්ත්වයට පත් කරලා එහි ධීවර කර්මාන්තයත් නැවත යථා තත්ත්වයට ගෙනෙන්න සමත් වුණා. මේක කාරණා තුනක් අතින් වැදගත්.එකක් වෙරළ ආරක්ෂාවීම, දෙවැන්න ලුනාව පාරිසරික දූෂණයෙන් මුදා ගැනීම නිසා මහජනතාවට සෞඛ්‍යමය පැත්තෙන් ලැබුණු ප‍්‍රතිලාභ තුන් වැන්න තමා ධීවරයන්ට ලැබුණු සේවය. මේ වගේ ම තත්ත්වයක් ඇති වෙන්න ගිය මීගමුව කලපුවත්, ධීවර ජනතාවත් ආරක්ෂා කර ගන්නත් සාර්ථක කි‍්‍රයාමාර්ග ගත්තා. ලුනාව කලපුව යථා තත්ත්වයට ගෙන ඒම නිසා ඒ අවට තිබුණු ඉඩම්වල වටිනාකම විතරක් දහ ගුණයකින් ඉහළ ගියා. ජනතාවගේ ජීවන මට්ටමත් උසස් තත්ත්වයකට පත් වුණා.වෙරළ සංරක්ෂණය සඳහා කෙරෙන කටයුතු හා ආර්ථික කි‍්‍රයාවලිය අතර යම් සම්බන්ධයක් තියෙනවද?අනිවාර්යයෙන් ම ඔව්. උදාහරණයකට මීගමුව හා ලුනාව කලපු සංවර්ධනය ගන්න. මීගමුව කලපුව ඉතාම විශාලයි. ප‍්‍රාදේශීය ලේකම් කොට්ඨාස හතරකට සම්බන්ධ වෙනවා. ජාඇල, වත්තල - මීගමුව හා කටාන හැටියට. මේ ප‍්‍රදේශවල ක්ෂේත‍්‍ර කළමනාකරණ ව්‍යාපෘතියට අපි ඒ ප‍්‍රජාවම හවුල් කර ගත්තා. මේ යටතේ තවත් ප‍්‍රතිලාභ ලැබුණා.ජා ඇල - කටාන වත්තල වගේ ප‍්‍රදේශවල වැසි කාලයේ ජලය බැස ;නායෑම නිසා බරපතළ ප‍්‍රශ්නයක් මතුවෙලා තිබුණා. මේ නිසා ඇළ මාර්ග ශුද්ධ කිරීමේ කටයුතුත් ධීවර ඇමැතිතුමා ගේ උපදෙස් මත සිදු කෙරිණ. මේවා ඍජුවම ජනදිවියට හා ආර්ථිකයට බලපාන සිදුවීම්.විශේෂයෙන් ම අපි උත්සාහ ගන්නේ කලපුවලට පිරිසුදු ජලය ගලා එන ක‍්‍රම ඇති කරන්නැයි, පිරිසුදු ජලයෙන් කලපුව පවිත‍්‍ර වුණා ම එහි ජෛව විවිධත්වය හොඳින් පවතිනවා. ඒක ධීවර කර්මාන්තයට විශාල රුකුලක් වෙනවා. මීට අමතරව මීගමුවේ ධීවර ප‍්‍රවේශ මාර්ග වැඩි දියුණු කරන්නන් විශේෂ පියවර ගත්තා. මේ ප‍්‍රවේශ මාර්ගවලින් ධීවරයන්ට කලපුවට හා මුහුදට ඉතාම පහසුවෙන් ඇතුළුවීමේ හා පිටවීමේ අවකාශ ලැබෙනවා. මේ විදිහට වෙරළ සංරක්ෂණ කටයුතු ඍජුවත් වක‍්‍රවත් ජනතාවගේ ආර්ථික තත්ත්වයන් සමඟ සම්බන්ධ වෙනවා.ඔබ ලුනාව කලපුව ගැන කතා කළා. කාලයක් ඔය කලපුව සැලකුණේ මොරටුවේ අපාය හැටියටයි. අද මොකක්ද දකින්න ලැබෙන තත්ත්වය.මම කලින් කීවා වගේ ම ලුනාව කලපුව දැන් යථා තත්ත්වයට පත් කරලා. අද ඒකේ ධීවර කර්මාන්තය පවා කෙරෙනවා. ධීවරයන්ට වගේ ම අවට මහජනතාවටත් එයින් විශාල යහපතක් සැලසුණා. එදා කවුරුවත් ගණන් නොගන්න අවට ඉඩම්වල මිල අද දහ ගුණයකටත් වඩා වැඩිවෙලා.හැබැයි මේක අපි විතරක් තනියෙන් කළ දෙයක් නෙවෙයි. ලුනාව කලපු සංවර්ධන සැලැස්ම කි‍්‍රයාවට නැඟුම නිසයි මේ ප‍්‍රගතිය ලබා ගන්න පුළුවන් වුණේ. හැබැයි මහජනතාවත් නිතර විමසිල්ලෙන් ඉන්න ඕනේ තමන්ට ලැබුණු ප‍්‍රතිලාභ ආරක්ෂා කරගන්න අතරම අපද්‍රව්‍යවලින් කලපුව ආරක්ෂා කර ගන්නත්.වෙරළ සංරක්ෂණයෙන් සමස්තයක් වශයෙන් රටට ලැබෙන ප‍්‍රතිලාභ ගැන කතා කළොත්?මේ රට දූපතක් නිසා වෙරළ රැකුණොත් තමා රට රැකෙන්නේ. ඊටත් අමතරව මුහුද හා ගොඩබිම කියන දෙකේම සමතුලනය හා ජෛව විවිධත්වය රැකෙන්නෙත් වෙරළ රැකුණොත් විතරයි. මම එක උදාහරණයක් විතරක් කියන්නම්. කළුතර දිස්ති‍්‍රක්කයේ විශාල වෙරළ තීරයක මුහුදු ඛාදනය දරුණුවට සිදුවුණා.පයාගල, වාද්දුව, කටුකුරුන්ද, මග්ගොන ප‍්‍රදේශ විශේෂයි. මේ තීරුව මුළුමනින් ම ආරක්ෂා කරන්න අපි පියවර ගත්තා. එහෙම නොවුණා නම් ජනතාවගේ දේපළ හා ජීවිතවලට මහා අනතුරක් වෙන්න තිබුණා.ඒ වගේ ම මේ ප‍්‍රදේශවල දුම්රිය මාර්ගය තියෙන්නෙත් වෙරළට ඉතාම සමීපවයි. මුහුදේ දියකඩන දාලා අපිට සිදු වුණා අලුතෙන් ම වෙරළ කලාපයක් හදන්න. මේ නිසා ධීවරයන්ට තමන්ගේ බෝට්ටු නතර කරන් වගේ ම දියඹට යන්නත් ප‍්‍රවේශයක් පෑදුණා. අන්න එතැනදී වක‍්‍රාකාරයෙන් ධීවර කර්මාන්තයටයි විශාලම සෙත සැලසුණේ. මේකෙන් තේරුම් ගන්න තියෙන ප‍්‍රධානම දේ තමා වෙරළ රැක්කොත් රට රැකෙනවා. රට රැක්කොත් අපිත් රැකෙනවාය කියන කාරණය. අද ඒ බව මැනවින් තේරුම් අරගෙන ඉතාම වගකීමකින් කටයුතු සිදුවන බවත් මට විශ්වාසයකින් කියන්න පුළුවන්.ඉදිරියේදී මාලදිවයින් වගේ රටවල් මුළුමනින් ම මුහුදුබත් වෙයි කියලා කියැවෙනවා. ඒ සම්බන්ධයෙන් අපිට තියෙන තර්ජනය කොයි වගේ ද?ඇත්තෙන් ම අපටත් යම් තර්ජනයක් තිබෙනවා. මාලදිවයින් වගේ රටවල් මුහුදට යට වුණොත් ගලා එන රළ තරඟවල දැඩි බව තවත් ඉහළ යනවා. මේ බලපෑම අපිට දැනෙනවා. මේකට තියෙන එක විසඳුමක් තමා අපේ වෙරළ තීරය තවත් පුළුල් කිරීම. ඒ සඳහා අනාගත දැක්මක් වැඩපිළිවෙළක් සකස් කරගෙන යන බවත් කියන්න පුළුවනි.මෑතකදී සොයා ගත්තා ඕස්ටේ‍්‍රලියාව පැත්තෙන් අලුත් භූ තැටියක් නිර්මාණය වන බව. මේ අවදානම අපට බලපාන්නේ කොහොමද?ඔය තත්ත්වය නිසා භූමි කම්පා අනතුරු අනාගතයේ ඇති වෙන්න ඉඩක් තියෙනවා. නමුත් අපි වඩාත් සැලකිලිමත් විය යුත්තේ සුනාමි ගැනයි. වඩා වැදගත් වන්නේ පූර්ව සුනාමි අනතුරු සංඥා පද්ධතියක් ඇති කර ගැනීමයි. වෙරළබඩ ඉදිකිරීම්, සංරක්ෂිත ප‍්‍රදේශ හදිසි පිටවීමේ මාර්ග යනාදිය අනාගතයේදී යම් ප‍්‍රමිතීන් මත සකස් කර ගැනීමත් වැදගත්.දැන් අපි ආරම්භ කර ගෙන යනවා වෙරළබඩ හරිත උද්‍යාන. මේකෙන් කරන්නේ වෙරළ ආශ‍්‍රිතව සුන්දර පියකරු වන ගොමු හදන අතර ම වෙරළ තවත් පුළුල් කිරීමයි. ඒකෙන් මහජනතාවට පාරිසරික ආශ්වාදයක් වගේ ම වෙරළ සංරක්ෂණයටත් ආධාරකයක් වෙනවා. මොරටුව - හබරාදුව - මීගමුව - වැලිගම, මාතර වගේ තැන් ගණනාවක අපි මේ ව්‍යාපෘතිය දැනටත් සාර්ථක කැර ගෙන තියෙනවා.මේ කටයුතු කරගෙන යන කොට දේශපාලන පැත්තෙන් කොහොමද ප‍්‍රතිචාර පළ වෙන්න ගත්තේ?මේකයි මේ වැඩේ හැමෝගෙම හිත සතුටු කරන්න පුළුවන් රාජකාරියක් නෙවෙයි. සමහර අනවසර ඉදිකිරීම් ඉවත් කරන්න ගියාම ප‍්‍රාදේශීය දේශපාලනඥයන් ගෙන් නොයෙකුත් බලපෑම් එල්ල වෙන්න ගත්තා.ජනාධිපතිතුමා සහ ධීවර ඇමැතිතුමා ගෙන් ලැබෙන නායකත්වය හා සහයෝගය ඉතාම සුවිශේෂයි. මේ දෙපළම ධීවර කර්මාන්තය හා වෙරළ සංරක්ෂණය පිළිබඳ ඉහළ දැනුමකින් යුතු අයයි. ඒ වගේ නායකයන් එක්ක වැඩ කිරීම ආශ්වාද ජනකයි. ඕනෑම අභියෝගයක් දරාගෙන වැඩ කරන්න ශක්තියක් ලැබෙනවා.මම අර කලින් කීව ප‍්‍රාදේශීය මට්ටමේ දේශපාලන බලපෑම් නො තකා වෙරළ සංරක්ෂණ කටයුතු කරන්න රජයෙන් හා දේශපාලන නායකත්වයෙන් ලැබෙන සහාය මම අගය කරනවා. වෙරළ රැකුණොත්, රට රැකෙයි. රට රැකුණොත් අපිත් රැකෙයි. ඒ බව හොඳට වටහා ගත්ත රජයක් පැවතීමත් ප‍්‍රශංසනීයයි.සංවාද සටහන කේ.සී.ජේ. රත්නායක</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=ay0903222</link>
    <topic>කළුතර මුහුදේ බෝම්බය පිපිරෙද්දී සිවිලිම කඩාගෙන කෑම මේසේට වැටුණ</topic>
    <author>උපාලි සමරසිංහ ඡායාරූපය -විමල් කරුණාතිලක</author>
    <content>වෙරළ රැකුණොත් රටත් රැකෙනවා බස්නාහිර - දකුණකළුතර මුහුදේ බෝම්බය පිපිරෙද්දී සිවිලිම කඩාගෙන කෑම මේසේට වැටුණජීවිතය සුන්දරයිරාජ්‍ය පරිපාලන ක්ෂේත‍්‍රයේ තිස්වසරක අත්දැකීම් ඇති සුගත් කුලතුංග අද අපේ කථා නායකයා ය. පොලොන්නරුව, කන්තලේ ප‍්‍රධාන ගොවිපළවල පරිපාලන නිලධාරියකු ලෙස කටයුතු කළ හෙතෙම විශ‍්‍රාම යන විට වෙළෙඳ අමාත්‍යාංශයේ අතිරේක ලේකම්වරයා ලෙස කටයුතු කළේය. 76 හැවිරිදි වුව ඔහුගේ මතකය තවමත් නැවුම්ය. ඔහුගේ දිවිය හරහා ඇදෙන හරස්කඩක් වූ මේ විශේෂාංගයේදී පොදු ජනතාව වෙනුවෙන් කළ මෙහෙවරින් බිඳක් මෙසේ සනිටුහන් කැරේ. දඹදෙණියෙන් ඇරැඹි "අපනයන ගම්මාන" සංකල්පයේ නිර්මාතෘවරයා ද ඔහුය. සරල ආඛ්‍යානයෙන් සංශෝධන සහිතව මේ ලිපිය සරසමු.මගේ මාපියො දෙපලම ගුරුවරු. ගුරුවරු නිසා තැනින් තැන නිතර මාරු වී යන්නත් සිදුවුණා. බණ්ඩාරගම තමයි උපන් ගම් පළාත. එහෙත් පස්දුන් කෝරලේ හදදෙස්ස කියන ගමේ තමයි වැඩි කාලයක් උන්නේ. හරිහැටි ඒ කාලේ මේ ගමට පාරක් තොටක්වත් නෑ.ඒ ගමේ පුංචි ඉස්කෝලෙ මුලකුරු කළේ. කළුතරට බෞද්ධ විදුහලක් ඇරැඹීමේ සංකල්පය අනුව කන්නන්ගර මැතිතුමාගේ මූලිකත්වයෙන් කළුතර විද්‍යාලය මුලින්ම ඇරැඹුණේ නාගොඩ කටුකුරුන්දට කිට්ටුවයි. මාත් අයියත් මේ විදුහලට ඇතුළු වුණා, මුල් ම ශිෂ්‍ය කණ්ඩායමේ සාමාජිකයන් හැටියට.ඒත් ඒ මුලින් විදුහල තිබුණු පෙදෙස අහස් යාත‍්‍රාංගණයක් හදන්නට අවශ්‍යයි කියලා දැන් කළුතර මහා විද්‍යාලයය තිබෙන බිමට ගෙනාවා. මේ විදුහල මේ ස්ථානයට ආවත් එක්කම ලෝක යුද්ධෙ ආවා.1942 ඉඳන් අවුරුදු දෙකක් පමණ අපේ අධ්‍යාපනය කඩාකප්පල් වුණා. පියා ගාල්ලෙ බලගොඩ විදුහලට අපව ගෙන ගියා. පෝද්දල පැත්තෙ ඒත තියෙන්නෙ. ඒ කාලෙ ආහාර නිෂ්පාදනයට වැඩි තැනක් දෙන්න පාසල් සිසුවොත් උනන්දු කළ කාලයක්.යුද්ධය නිසා ආහාර හිඟයි. කඹුරුගමුවේ උඩ කැලෑවේ රජයේ ඉඩම් කට්ටි පියාටත් ලැබුණා. ඒ ඉඩම්වල අපි නොයෙක් දේවල් වවන්න උත්සාහ කළා. එතරම් සාර්ථක වුණේ නම් නෑ. ඒත් මට පුදුම මතකයක් තියෙනවා අයියයි මායි ඒ ඉඩමක හදාගත් පුංචි ලී මඩුවක ඉඳලා බත් උයාගෙන කාලා පාසල් ගිය හැටි.අප දෙන්නාට අප දෙන්නා විතරයි හිටියේ. තාත්තා අම්මා ගුරුවරුන් නැහැ දවස් 4 - 5 කට සැරයක් එන්නෙ. අයියට වයස 12 යි. මට 10 යි. මෙහෙමයි යුද්ධ කාලෙ අප ඉගෙන ගත්තෙ. අවුරුද්දක් දෙකක් මෙහෙම හිටියා. සාමාන්‍යයෙන් ළඟට කිට්ටු ගමටත් එන්න පැයක්වත් යනවා. කඳු පල්ලම් බැහැලා ඇළ දිගේ ඇවිත් එන්නටත් ඕනෑ.කළුතර පැත්තටත් යුද්ධයේ උණුහුම බොහොමයක් දැනුණ බව ඔබ කීවා. ඒ නිසා පාසල වහන්නත් සිදුවුණ බව කීවා. යුද්ධය උණුහුම වැඩියෙන්ම දැනුණේ කොළඹට.කළුතර මුහුදු තීරයේ මුහුදෙ පාවෙන බෝම්බ දෙකක් තුනක් එක දිගට පිපිරුවා. මෝය කට අසල බෝම්බය පුපුරද්දි රාති‍්‍ර කෑම මේසයේ අප හිටියේ. කොටින්ම ඒ බෝම්බය කෙතරම් බරපතළ ද කියනවානම් වහලෙ සිවිලිම කඩාගෙන කෑම මේසෙට වැටුණා.ඊට පස්සෙ මං බද්දේගම සාන්ත අන්තෝනි රෝමානු කතෝලික විදුහලට ඇතුළු කළා. ඒත අන්‍යාගම් පාසලක් වුණාට බුද්ධාගමට කිසිදා බලපෑමක් වුණේ නෑ. ගුරුවරුන් 6 - 7 ක් පමණ හිටියෙ. ළමයින් දෙතුන්සීයක් සිටියා. ජ්‍යෙෂ්ඨයට විභාගයට විෂයයන් 8 ක් ගන්න ඕනෑ. විදුහලේ තිබුණේ විෂයයන් 7 කට ගුරුවරු පමණයි.බුද්ධාගම විෂය උගන්වන්න බද්දේගම රතනසාර පිරිවෙණේ හාමුදුරුනමක් බාර ගත්තා. මාස 2 න් උන්වහන්සේ විෂය නිර්දේශය ආවරණය කැර දුන්නා. මෙහි විශිෂ්ටත්වය රෝමානු කතෝලික පාසලක් ඒ විෂය උගන්වන්න පහසුකම් දීමයි. ඒ විදුහලින් ජ්‍යෙෂ්ඨය සමත්ව මා පාණදුරය ශාන්ත ජෝන් විද්‍යාලයට ආවෙ සරසවි පිවිසුම් පෙළට. එතකොට මාපියන් විශ‍්‍රාමිකයි. අපි බණ්ඩාරගමට නැවත ආවා. 1933 දි මා සරසවියට ගියේ ඒ පාසලින්. සරසවියෙදි මා හැදැරුවේ භූගෝල විද්‍යාව.පරිපාලන විභාගෙ සමත් වෙලා මා මුලින් ම ආවේ කෘෂිකර්ම දෙපාර්තමේන්තුවේ පරිපාලන නිලධාරියා වශයෙන් පොලොන්නරුවට. ඒ කාලෙ ඇමැති පිලිප් ගුණවර්ධන. විශාල ගොවිපළවල් තිබුණා. පොලොන්නරුවේ හා තමන්කඩුව ප‍්‍රා. ලේකම් කොට්ඨාසවල ඒවා නිසි ලෙස පරිපාලනය කිරීමයි මගේ වගකීම.පේරාදෙණිය ඉන්න කාලෙ මා නිතරම සංවර්ධන වාර්තා දෙන්න කොළඹ එනවා. ඒ එන වෙලාවක මා දැක්කා කොළඹ නගර සභාවෙන් සතුනට සීල් කරනවා මරන්න. සාමාන්‍යයෙන් තුවාල වූ සීරිමක් වත් නැති අසනීප තිබෙන සත්තු මරන්න බෑ.ඒත් මේ යෝධ එළුවෝ හරිම ජව සම්පන්නයි. මිනිස්සු නොදන්නාකමට මේ සත්තු මරන්ඩ විකුණනවා. මා අදාළ වාර්තාව හරිගස්වලා එනකම් සත්තු නිදහස් කරන්ට එපා කියලා අමාත්‍යාංශ ලේකම් හමුවන්න ගියා. ඔහු මගේ නිර්දේශය බාරගෙන එම සත්තු ඇණවුම් කැරලා දුන්නා. සමහරවිට පට්ටි ගොනුන් පවා ගෙනැවිත් අප බෝ කළා.ඒ කාලෙ අපේ ගොවිපළවල කෘති‍්‍රම සිංචන ක‍්‍රමය සාර්ථක නෑ. හේතුව සමහර තැන්වල විදුලිය නොමැතිකම. සමහර තැන්වල භූමිතෙල් පාවිච්චියෙන් මේ කටයුත්ත කළා. මේ දෙයාකාරයෙන් ම කි‍්‍රයාකරන යන්ත‍්‍ර විශේෂයෙන් කොළඹ ආයතනයකින් ඇණවුම් කරලා ඒ කෘති‍්‍රම සිංචන ක‍්‍රමය සාර්ථක කැරගත්තා.මෙහෙම ඉන්නකොට මට මාරුවීමක් ලැබුණා කන්තලේ කෘෂිකර්ම පරිපාලන නිලධාරි හැටියට. එහි තිබුණෙ උක් වගාව. හෙක්ටයාර් 4500 ක පමණ භූමිය අද කන්තලේ සීනි සමාගමට අයත් භූමියත් මීට යටත්. මේ වගාවට වතුර දෙන්න තියෙන්නෙ කන්තලේ වැවෙන්. වී වගාවට තරම් උක් වගාවට වතුර වැයවන්නෙත් නෑ. ඒත් වතුර ඉල්ලුවම හරිම ගැටුම්.කොහොම හරි ඒ ප‍්‍රශ්නත් විසඳලා දුන්නා.මේ හරහා තරමක දේශපාලන ප‍්‍රශ්නයක් තිබුණු බව මා අසා තිබෙනවා.ඔව්. සී.පී. සිල්වා හිටියෙ පොලොන්නරුවෙ හා ඒ අවට. පිලිප් ගුණවර්ධන කෘෂිකර්ම ඇමැති. මේ දෙන්නාගෙ සීතල ගැටුම් නිසා සමහර තැන්වල සංවර්ධන ප‍්‍රශ්න ආවා.උක් වගාව සාරවත් වෙනකොට විශාල වශයෙන් මිනිස්සු මැරුණෙ පොළොන්ගු කාලා. ඒත් කොටසක් බාරව හිටපු මහා සද්දන්ත මුරකාරයෙක් හිටියා. පාර හරහා වැටී තිබුණු විශාල උක් ගසක් කියලා හිතලා මිනිසා පොළගකුව අල්ලලා. ඒ සද්දන්ත මිනිහත් මළා. අලි ආවාම මේ උක් වගාවත් බේරගන්ඩම බෑ. කොච්චර අලි වෙඩි ගැහුවත් උන් යන්නෙ නෑ.දැන් වගෙ ඉහළ තාක්‍ෂණයේ අලි වෙඩි නොවේ අපට තිබුණෙ. මොනවා දැම්මත් සද්ද කළත් අලි යන්නෙම නෑ. දවසක් එක අලියෙක් හැරෙන්න අනෙක් අලි අපේ සද්දවලට බයේ ඈතට ගියා. සද්ද කළ මිනිහා අර තනි අලියා ළඟට ගියා විතරයි ඌ මිනිහාව අල්ලලා කරකවලා පොළොවේ ගැහුවා. ඊටත් පස්සෙ මිනිය ළඟින් ඌ හෙල්ලෙන්නෙ නැතිව ඉන්න එක අපට හරිම වදයක්. විශාල රෝද තිබෙන ට‍්‍රැක්ටරයක් ගෙනිහින් අලියා බය කළා. එතකොටයි ඌ ගියේ’මා අපනයන සංවර්ධන මණ්ඩලයේ අධ්‍යක්‍ෂ ජනරාල් හැටියට වැඩ කළ කාලයේ අපනයන කටයුතු නංවන්න බොහෝ පියවර ගත්තා. අපේ මුදල් එම අපනයන කර්මාන්තවල ආයෝජනය කරන පියවර ගත්තා.මේ වෙලාවෙ රත්මලානේ හෑන්ඩ්ලූම් ආයතනයට අවශ්‍ය මුදල් අනුමත කරන්න මා කමිටුවට දමා තිබියදී මෙය අනිවාර්යයෙන්ම අනුමත වන බව දත් එක්තරා උපදේශකවරයෙක් ඒ ආයතන හිමියගෙන් රුපියල් ලක්‍ෂයක් ලබාගෙන. මේක අපට දැනගන්ට ලැබුණා. රුපියල් ලක්‍ෂය ලබා දුන් චෙක්පත් අංකය පවා සොයාගෙන මා එම නිලධාරියා කැඳවා චෝදනාව කීවා.මිනිහා ”මගේ නෝනට මෙච්චර තියෙනවා. අහවලා රට. අහවල් කම්පැනිය මගේ කියලා මට මොකදට සල්ලි කියලා මට සරදම් කළා. මා කීවා එහෙනම් විභාගයක් තියමු කියලා. එතකොට මිනිහා අහනවා මේක බේරගන්ඩ ක‍්‍රමයක් නැද්ද කියලා. මා කීවා විකල්ප දෙකක්.”එකක් රස්සාවෙන් ඉල්ලා අස්වෙන්ඩ. නැත්නම් විභාගෙට මුහුණ දෙන්ඩ කියලා.මිනිහා ඉල්ලා අස්වීම තෝරගෙන නම්බුව තියාගෙන ගෙදර ගියා. විනය කියන එක ආයතනයකට අවශ්‍යයි.තවත් දවසක් හදිසි ලිපිගොනු 10 – 12 ක් පාර්ලිමේන්තු අනුමැතිය සඳහා ඡායාස්ථ පිටපත් ගන්ඩ මා අදාළ සේවකයාට යැව්වා.දැන් කෑම කන්න යන්නෙ. පස්සෙ එන්ඩයි. ඒ සේවකයා මගේ නිලධාරියාට කියා තිබෙනවා. මේක ඉතාම හදිසි වැඩක්. මේ සේවකයා එහෙම කරලා තියෙන්නෙ වෙළෙඳ ඇමැතිවරයාගේ ආසනේ කෙනෙක් හින්දා ඒක හිතට අරන්. ඇමැතිගෙන් ඇවිත් තියෙන්නෙත්. මා වහාම එයාගෙ වැඩ නැවැත්තුවා. ඇමැතිව හිටියෙ එම්.එස්. අමරසිරි. ඔහුව දැනුම්වත් කළා.ඔහු කීවේ ඕකව අස්කරලාම දාන්න. මගේ දේශපාලන ජීවිතයටත් මේක හොඳ නෑ. කියලයි.පස්සෙ මේ මිනිහා අඬ අඬා රස්සාව ඉල්ලගෙන මා පස්සෙන් ආවා. පස්සෙ රස්සාව දුන්නා.ඔහුගේ පරිපාලන දිවියේ අනන්තවත් ගැටුම් තිබිණ.ඔහු ජනතාව වෙනුවෙන් කළ තිස් වසරක සේවය මෙසේ සටහන් කළ නොහැකිය. මේ එහි අංශු මාත‍්‍රයක් පමණි.උපාලි සමරසිංහ ඡායාරූපය -විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=aj0903221</link>
    <topic>ලංකා බෙල් ඇමතුම් ඕනෑම ජාලයකට නොමිලේ</topic>
    <author/>
    <content>ලංකා බෙල් ඇමතුම් ඕනෑම ජාලයකට නොමිලේක‍්‍රවුන් ආරක්ෂක සේවයට ඉව අල්ලන සුනඛයන්ගේ සහායරජයේ සේවකයන්ට සහන මිලට යුනිලීවර් නිෂ්පාදනටෙලිකොම් පාරිභෝගිකයන්ට නව සේවා සහ පහසුකම් රැසක්යුනිලීවර් ශ‍්‍රී ලංකා සමාගම හා ශ‍්‍රී ලංකා රජයේ වාණිජ (විවිධ) නීතිගත සංස්ථාව අතර අස්සන් කෙරුණු අවබෝධතා ගිවිසුමජනශක්ති මාධ්‍ය හමුවමුතුකිරිල්ලී අනුග‍්‍රාහකත්වයට ආපිකෝ සමාගමට සම්මානයක්සන් ලංකා සිවුවැනි ශාඛාව නාරාහේන්පිටලංකා බෙල් සමාගම තම ග‍්‍රාහකයන්ට ඕනෑම ජාලයකට නොමිලේ දුරකථන ඇමතුම් ලබා ගත හැකි විප්ලවීය නව පැකේජ දෙකක් හඳුන්වා දී ඇත.පළමු වන පැකේජය වන “ඉන්ෆිනිට් ප්ලස්” පැකේජය ලංකා බෙල් දුරකථන වෙත මිනිත්තු 700 ක නොමිලේ ඇමතුම් කාලයක් සහ වෙනත් ජාලයකට දවසේ ඕනෑම වේලාවක ඇමැතීම සඳහා මිනිත්තු 300 ක නොමිලේ ඇමතුම් කාලයක් ලබා දෙයි.අනෙක් පැකේජය වන “ඉන්ෆිනිට්” මඟින් ලංකා බෙල් දුරකථන වෙත මිනිත්තු 400 ක නොමිලේ ඇමතුම් කාලයක් සහ අනෙක් ඕනෑම ජාලයක් ඇමතීම සඳහා මිනිත්තු 100 ක නොමිලේ ඇමතුම් කාලයක් රාතී‍්‍ර 11.00 සිට ඊළඟ දවසේ සවස 5.00 දක්වා පැය 18 කාලය තුළ ලබා දෙයි.සමාගමේ කළමනාකාර අධ්‍යක්ෂ ප‍්‍රසාද් සමරසිංහ මහතා පැවසුවේ ග‍්‍රාහකයන්ට වඩා ලාභදායි සහ පහසු පැකේජ හඳුන්වා දීමට හැකි වීම පිළිබඳව සමාගම ආඩම්බර වන බවත්, මෙම නව පැකේජ මඟින් මිලියනයකටත් වඩා අධික ලංකා බෙල් ග‍්‍රාහක ප‍්‍රජාව අතර සහ අනෙක් ඕනෑම දුරකථන ජාලයක සිටිනා ග‍්‍රාහකයින්ට ඇමැතීම සඳහා මිනිත්තු සිය ගණනක් නොමිලේ ලැබෙන බවත්ය.නොමිලේ ලබා දෙන මිනිත්තු ප‍්‍රමාණය අවසාන වූ පසුව ද ලංකා බෙල් දුරකථනයක් ඇමැතීම සඳහා මිනිත්තුවකට රුපියල් 2 ක්, ජංගම දුරකථනයකට මිනිත්තුවකට රුපියල් 3 ක්, ප‍්‍රාදේශීය ස්ථාවර දුරකථන ඇමැතුමකට මිනිත්තුවකට රුපියල් 2 ක් සහ ජාතික ස්ථාවර දුරකථන ඇමැතුමක් සඳහා මිනිත්තුවකට රුපියල් 3 ක් පමණක් වැය වන “ඉන්ෆිනිට් ප්ලස්” පැකේජයේ මාසික ගාස්තුව වනුයේ රුපියල් 999 කි.“ඉන්ෆිනිට්” පැකේජය සඳහා නොමිලේ ලබා දෙන මිනිත්තු ප‍්‍රමාණය අවසාන වූ විට ලංකා බෙල් දුරකථනයක් ඇමැතීම සඳහා මිනිත්තුවකට රුපියලක්, ජංගම දුරකථනයකට මිනිත්තුවකට රුපියල් 3 ක්, ප‍්‍රාදේශීය ස්ථාවර දුරකථන ඇමතුමකට මිනිත්තුවකට රුපියල් 3 ක් සහ ජාතික ස්ථාවර දුරකථන ඇමතුමක් සඳහා මිනිත්තුවකට රුපියල් 4 ක් පමණක් වන අතර මෙහි මාසික ගාස්තුව වනුයේ රුපියල් 399 කි.තත්පරයට මුදල් අය කරන මෙම පැකේජ දෙක යටතේ ලැබෙන ඇමතුම් සඳහා මුදල් අය නොකෙරේ.</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=aj0903222</link>
    <topic>ක‍්‍රවුන් ආරක්ෂක සේවයට ඉව අල්ලන සුනඛයන්ගේ සහාය</topic>
    <author>ඉඳුනිල් වීරරත්න</author>
    <content>ලංකා බෙල් ඇමතුම් ඕනෑම ජාලයකට නොමිලේක‍්‍රවුන් ආරක්ෂක සේවයට ඉව අල්ලන සුනඛයන්ගේ සහායරජයේ සේවකයන්ට සහන මිලට යුනිලීවර් නිෂ්පාදනටෙලිකොම් පාරිභෝගිකයන්ට නව සේවා සහ පහසුකම් රැසක්යුනිලීවර් ශ‍්‍රී ලංකා සමාගම හා ශ‍්‍රී ලංකා රජයේ වාණිජ (විවිධ) නීතිගත සංස්ථාව අතර අස්සන් කෙරුණු අවබෝධතා ගිවිසුමජනශක්ති මාධ්‍ය හමුවමුතුකිරිල්ලී අනුග‍්‍රාහකත්වයට ආපිකෝ සමාගමට සම්මානයක්සන් ලංකා සිවුවැනි ශාඛාව නාරාහේන්පිටඉඳුනිල් වීරරත්නශී‍්‍ර ලංකාවේ ප‍්‍රමුඛ පෙළේ පෞද්ගලික ආරක්ෂක සේවයක් වන ක‍්‍රවුන් ආරක්ෂක සේවය ශී‍්‍ර ලංකාවේ ප‍්‍රථම වරට ඉව අල්ලන සුනඛයන්ගේ සේවය තම සේවා දායකයන් වෙත සැපයීමට ඉදිරිපත් වී සිටී.වත්මන් ආරක්ෂක තත්ත්වය සැලකිල්ලට ගෙන එම සේවාව පවත්වාගෙන යාම සඳහා අනුමැතිය ලබා දී ඇති අතර, මේ සඳහා ඔවුන් ලැබ්රඩෝර් රිට්රිවර් සහ ඉංග්ලිෂ් ස්පැනියල් නමැති උසස් වර්ගයට අයත් පුහුණු සුනඛයන් යොදාගෙන ඇත.ආරක්ෂක හමුදාවල සහ පොලිස් සේවයේ නිල සුනඛයන් පුහුණු කොට වසර 20 කට අධික පළපුරුද්දක් ඇති විශ‍්‍රාමික උපදේශකයන් සුනඛයන් පුහුණු කර ඇති අතර, මොවුන් ප‍්‍රධාන වශයෙන් කීකරුව සිටීම, ඉව අල්ලා සැක සහිත පාර්සල් (පුපුරණ ද්‍රව්‍ය හෝ මත්ද්‍රව්‍ය) හඳුනා ගැනීම, විපතට පත්වූවන් බේරා ගැනීම ආදි කටයුතු සඳහා විශේෂයෙන් පුහුණුව ලබා දී ඇත.මෙම සුනඛයින්ට ඕනෑම ගොඩනැගිල්ලක්, ප‍්‍රභූවරුන් පැමිණෙන ස්ථානයක්, වාහන හෝ පාරවල් ඉව අල්ලා ආරක්ෂා සහිත බව සහතික කළ හැකි නිසා එවැනි සේවයක් ලබාදීම මෙම සේවාවේ අරමුණ බව ක‍්‍රවුන් ආරක්ෂක සේවයේ කළමනාකාර අධ්‍යක්ෂ ලුතිනන් කර්නල් අජිත් කාංගරආරච්චි මහතා පවසයි.ශී‍්‍ර ලංකාවේ එලෙස සුනඛයන්ගේ සේවාව ලබාගන්නේ රජයේ, පොලිස් හා ආරක්ෂක හමුදා පමණි. එහෙත් රටේ පවතින ආරක්ෂක තත්ත්වය මත පෞද්ගලික අංශයේ එවැනි අවශ්‍යතා ඉටුකිරීමට ආරක්ෂක හමුදාවනට සහ පොලිසියට අපහසු නිසා ක‍්‍රවුන් ආරක්ෂක සේවය මෙම සේවාව ආරම්භ කර ඇත.ඡායාරූපය - සුමනචන්ද්‍ර ආරියවංශ</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=aj0903223</link>
    <topic>රජයේ සේවකයන්ට සහන මිලට යුනිලීවර් නිෂ්පාදන</topic>
    <author>සුභාෂිණී ජයරත්න</author>
    <content>ලංකා බෙල් ඇමතුම් ඕනෑම ජාලයකට නොමිලේක‍්‍රවුන් ආරක්ෂක සේවයට ඉව අල්ලන සුනඛයන්ගේ සහායරජයේ සේවකයන්ට සහන මිලට යුනිලීවර් නිෂ්පාදනටෙලිකොම් පාරිභෝගිකයන්ට නව සේවා සහ පහසුකම් රැසක්යුනිලීවර් ශ‍්‍රී ලංකා සමාගම හා ශ‍්‍රී ලංකා රජයේ වාණිජ (විවිධ) නීතිගත සංස්ථාව අතර අස්සන් කෙරුණු අවබෝධතා ගිවිසුමජනශක්ති මාධ්‍ය හමුවමුතුකිරිල්ලී අනුග‍්‍රාහකත්වයට ආපිකෝ සමාගමට සම්මානයක්සන් ලංකා සිවුවැනි ශාඛාව නාරාහේන්පිටසුභාෂිණී ජයරත්නයුනිලීවර් ශ‍්‍රී ලංකා සමාගම, ශ‍්‍රී ලංකා වාණිජ (විවිධ) නීතිගත සංස්ථාව සමඟ රජයේ සේවකයන් වෙත දෛනික ගෘහ හා පෞද්ගලික භාවිතය සඳහා පාරිභෝගික භාණ්ඩ සැපයීමේ හවුල් කාරිත්ව ගිවිසුමකට පසුගියදා එළඹිණි.එම ගිවිසුම යටතේ, යුනිලීවර් ශ‍්‍රී ලංකා සමාගම රජයේ ආයතනයන් හි පාරිභෝගික භාණ්ඩ අවශ්‍යතා සැපයීමේ නිල සේවා සපයන්නා ලෙස පත්කර ඇත.මෙමඟින් රාජ්‍ය අංශයේ සේවා නියුක්තිකයන්ගේ ජීවන වියදම අඩු කෙරෙන අතර ඔවුන්ගේ සුබසාධනය සඳහා සහන මිලකට යුනිලීවර් නිෂ්පාදන ලබා ගත හැකි වෙයි.</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=aj0903224</link>
    <topic>ටෙලිකොම් පාරිභෝගිකයන්ට නව සේවා සහ පහසුකම් රැසක්</topic>
    <author/>
    <content>ලංකා බෙල් ඇමතුම් ඕනෑම ජාලයකට නොමිලේක‍්‍රවුන් ආරක්ෂක සේවයට ඉව අල්ලන සුනඛයන්ගේ සහායරජයේ සේවකයන්ට සහන මිලට යුනිලීවර් නිෂ්පාදනටෙලිකොම් පාරිභෝගිකයන්ට නව සේවා සහ පහසුකම් රැසක්යුනිලීවර් ශ‍්‍රී ලංකා සමාගම හා ශ‍්‍රී ලංකා රජයේ වාණිජ (විවිධ) නීතිගත සංස්ථාව අතර අස්සන් කෙරුණු අවබෝධතා ගිවිසුමජනශක්ති මාධ්‍ය හමුවමුතුකිරිල්ලී අනුග‍්‍රාහකත්වයට ආපිකෝ සමාගමට සම්මානයක්සන් ලංකා සිවුවැනි ශාඛාව නාරාහේන්පිටශී‍්‍ර ලංකා ටෙලිකොම් ආයතනය පාරිභෝගිකයන් සඳහා නවතම සේවා සහ පහසුකම් රැසක් හඳුන්වා දෙයි. මෙගා ලයින් යනුවෙන් එන ස්ථාවර දුරකථන සම්බන්ධතාව ඒ අතරින් සුවිශේෂ වේ.රුපියල් 8000 ක මුදලකට ලබා දෙන ප්ලැටිනම් පැකේජය මඟින් ස්ථාවර දුරකථනය සේවාව හා අන්තර්ජාල පහසුකම් නොමිලේ ලබා ගත හැකිය. ඊට අමතරව සීඑල්අයි හා එස්එම්එස් පහසුකම් ද නොමිලේ සැපැයේ.දෙවැනි පැකේජය හඳුන්වා දෙනු ලබන්නේ ගෝල්ඩ් යනුවෙනි. රුපියල් 10,000 කට ලැබෙන මේ පැකේජය සඳහා සීඑල්අයි, ඩයල් අප් අන්තර්ජාල පහසුව, සහ තවත් සේවාවන් ගණනාවක් අයත් වෙයි. සිල්වර් පැකේජය රුපියල් 12,000 කට ලබා ගත හැකි අතර සීඑල්අයි හා ඩයල් අප් අන්තර්ජාල සේවය ද මීට අයත් වෙයි. ලෝකඩ පැකේජය මඟින් ශී‍්‍ර ලංකා ටෙලිකොම් ස්ථාවර ජංගම දුරකථන සේවය ලබා ගත හැක්කේ රුපියල් 14,000 ක මුදලට ය.රුපියල් 2250 කට මුලින් ලබා දුන් අන්තර්ජාල හෝම් පැකේජය සඳහා දැන් අය කරනු ලබන්නේ රු. 1600 ක් පමණි. මෙමඟින් සීමාවකින් තොරව අන්තර්ජාලය පරිහරණය කළ හැකිය. ඊට අමතරව එස්එල්ටී ඊමේල් ගිණුමක් ද නොමිලේ ලැබේ. මේ හා සමඟ ම අනෙකුත් එස්එල්ටී අන්තර්ජාල පැකේජයන්වල මාසික ගාස්තු ද ඉහළ ප‍්‍රතිශතයකින් පහත දමා ඇත.මේ පිළිබඳ වැඩි විස්තර ටෙලිෂොප් ආයතනවලින් ලබා ගත හැකි අතර කොළඹ - කොටුව ආශි‍්‍රතව සේවයෙහි නිරත වන අයට ලෝක වෙළෙඳ මධ්‍යස්ථානයේ බිම් මහලේ පිහිටා ඇති ටෙලිෂොප් මධ්‍යස්ථානයෙන් මේ පිළිබඳ වැඩි විස්තර හා අදාළ සේවාවන් ලබා ගැනීම සඳහා පහසුකම් සලසා ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=aj0903226</link>
    <topic>ජනශක්ති මාධ්‍ය හමුව</topic>
    <author>ඡායාරූපය - ගීත් ද මැල්</author>
    <content>ලංකා බෙල් ඇමතුම් ඕනෑම ජාලයකට නොමිලේක‍්‍රවුන් ආරක්ෂක සේවයට ඉව අල්ලන සුනඛයන්ගේ සහායරජයේ සේවකයන්ට සහන මිලට යුනිලීවර් නිෂ්පාදනටෙලිකොම් පාරිභෝගිකයන්ට නව සේවා සහ පහසුකම් රැසක්යුනිලීවර් ශ‍්‍රී ලංකා සමාගම හා ශ‍්‍රී ලංකා රජයේ වාණිජ (විවිධ) නීතිගත සංස්ථාව අතර අස්සන් කෙරුණු අවබෝධතා ගිවිසුමජනශක්ති මාධ්‍ය හමුවමුතුකිරිල්ලී අනුග‍්‍රාහකත්වයට ආපිකෝ සමාගමට සම්මානයක්සන් ලංකා සිවුවැනි ශාඛාව නාරාහේන්පිටජනශක්ති රක්ෂණ සමාගමේ මාධ්‍ය හමුවක් පසුගිය දා ගලදාරි හෝටලයේදී පැවැත්විණි. එහිදී වමේ සිට එහි මුදල් හා සැලැසුම් සාමාන්‍යාධිකාරී බර්ටල් පින්ටෝ ජයවර්ධන, නියෝජ්‍ය සභාපති සී.ටී.ඒ. ෂාෆ්ටර්, සභාපති ඩබ්ලිව්.ටී. එල්ලාවල, කළමනාකාර අධ්‍යක්ෂ ප‍්‍රකාශ් ෂාෆ්ටර්, අලෙවි හා වෙළෙද සාමාන්‍යාධිකාරි රවී ලියනගේ යන මහත්වරු වෙති.ඡායාරූපය - ගීත් ද මැල්</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=aj0903227</link>
    <topic>මුතුකිරිල්ලී අනුග‍්‍රාහකත්වයට ආපිකෝ සමාගමට සම්මානයක්</topic>
    <author/>
    <content>ලංකා බෙල් ඇමතුම් ඕනෑම ජාලයකට නොමිලේක‍්‍රවුන් ආරක්ෂක සේවයට ඉව අල්ලන සුනඛයන්ගේ සහායරජයේ සේවකයන්ට සහන මිලට යුනිලීවර් නිෂ්පාදනටෙලිකොම් පාරිභෝගිකයන්ට නව සේවා සහ පහසුකම් රැසක්යුනිලීවර් ශ‍්‍රී ලංකා සමාගම හා ශ‍්‍රී ලංකා රජයේ වාණිජ (විවිධ) නීතිගත සංස්ථාව අතර අස්සන් කෙරුණු අවබෝධතා ගිවිසුමජනශක්ති මාධ්‍ය හමුවමුතුකිරිල්ලී අනුග‍්‍රාහකත්වයට ආපිකෝ සමාගමට සම්මානයක්සන් ලංකා සිවුවැනි ශාඛාව නාරාහේන්පිටස්වාධීන රූපවාහිනී සේවයේ ප‍්‍රචාරය වන ජනප‍්‍රිය ටෙලිනාට්‍යයක් වන ’මුතු කිරිල්ලී’ 100 වන කතාංගය ප‍්‍රචාරයවීම සැමරීමට පසුගියදා උත්සවයක් පැවැති අතර එම ටෙලිනාට්‍ය ප‍්‍රචාරය කිරීමට අනුග‍්‍රාහකත්වය ලබාදුන් ආයතන හා ශිල්පීන්ට සම්මාන ප‍්‍රදානයක් ද එහි දී සිදු කෙරුණි.ආපිකෝ මෙට්ට නිපදවන, රිචඩ් පීරිස් සමාගමට ද එම ටෙලිනාට්‍යයට සම අනුග‍්‍රාහකත්වය සැපයීම වෙනුවෙන් නාලිකාවේ සාමාන්‍යාධිකාරි, එම්.විජේසිංහ මහතා අතින් සම්මානයක් පිරි නැමුණි. ඡායාරූපයෙන් පෙන්නුම් කෙරෙන්නේ, ආපිකෝ මෙට්ට වෙළෙඳ නාම කළමනාකරු, ඩෙරික් පෙරේරා මහතා එම සම්මානය ලබාගත් අවස්ථාවය.</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=aj0903228</link>
    <topic>සන් ලංකා සිවුවැනි ශාඛාව නාරාහේන්පිට</topic>
    <author/>
    <content>ලංකා බෙල් ඇමතුම් ඕනෑම ජාලයකට නොමිලේක‍්‍රවුන් ආරක්ෂක සේවයට ඉව අල්ලන සුනඛයන්ගේ සහායරජයේ සේවකයන්ට සහන මිලට යුනිලීවර් නිෂ්පාදනටෙලිකොම් පාරිභෝගිකයන්ට නව සේවා සහ පහසුකම් රැසක්යුනිලීවර් ශ‍්‍රී ලංකා සමාගම හා ශ‍්‍රී ලංකා රජයේ වාණිජ (විවිධ) නීතිගත සංස්ථාව අතර අස්සන් කෙරුණු අවබෝධතා ගිවිසුමජනශක්ති මාධ්‍ය හමුවමුතුකිරිල්ලී අනුග‍්‍රාහකත්වයට ආපිකෝ සමාගමට සම්මානයක්සන් ලංකා සිවුවැනි ශාඛාව නාරාහේන්පිටසන් ලංකා ඔටෝ ටේ‍්‍රඩර්ස් සිවුවැනි ශාඛාව නාරාහේන්පිට උද්‍යාන පාරේ අංක 340 ස්ථානයේ සන් ලංකා කාර් ඕඩියෝ සහ වීඩියෝ සෙන්ටර් නමින් පසුගිය දා විවෘත කෙරිණි.මෙම ශාඛාව මඟින් පාරිභෝගිකයින් හට අවශ්‍ය සියලුම ඕඩියෝ හා වීඩියෝ යන්ත‍්‍ර, සබ්වූෆර්ස්, ස්පීකර්ස් සහ රිවස් කැමරා සහනදායි මිලට විශ්වාසවන්තව හා වගකීමෙන් යුතුව පළපුරුදු කාර්ය ශිල්පීන් අතින් සවිකර ගැනීමට හැකි වෙයි.වාහන ආරක්ෂක පද්ධතීන් සවි කිරීමේලා ප‍්‍රමුඛ පෙළේ ආයතනයක් වන සන් ලංකා ආයතනය පාරිභෝගික අවශ්‍යතා වලට මුල් තැන ලබා දෙමින් කාර් ඕඩියෝ සහ වීඩියෝ සවි කිරීම එකම වහලක් යටදී සිදු කර ගැනීම සඳහා අවස්ථාව සලසා දී තිබේ.චීනයේ අති නවීන කර්මාන්ත ශාලා තුළදී නිපදවන මෙම භාණ්ඩ ඉතා දියුණු අංග උපාංග වලින් සහ නවීන තාක්ෂණයෙන් සමන්විත වේ.ලෝකයේ ඉතා සුප‍්‍රසිද්ධ වෙළෙද නාමයක් වන කස්කා සහ ස්ටීල්මේට් යන භාණ්ඩ සඳහා ශී‍්‍ර ලංකාවෙහි එකම නියෝජිතයා සහ බෙදාහරින්නන් ලෙස අප ආයතනය කටයුතු කරයි. දීප ව්‍යාප්ත ශාඛා ජාලයක් තුළින් මෙම වෙළෙඳ නාමයන් ගෙන් යුතු භාණ්ඩ පාරිභෝගිකයන් හට මිලදී ගැනීමට හැකිවන අතර සවිකර ගැනීම සහ වසරක වගකීමක් සහ විශේෂ වට්ටමක් සහිතව ලබා ගත හැකිය.</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>22</day>
    </date>
    <link>http://www.silumina.lk/2009/03/22/_art.asp?fn=aw0903221</link>
    <topic>මුදලට යටවී සිල්පද බිඳී අමනුස්සයන්  බලවත් වූ හැටි</topic>
    <author>මතුගම මහින්ද විජේතිලක</author>
    <content>මුදලට යටවී සිල්පද බිඳී අමනුස්සයන් බලවත් වූ හැටිභාවනා ක‍්‍රම භාවිත කොට යම් යම් තත්ත්වවලට ස්වකීය චිත්ත ශක්තිය දියුණු කැර ගත් යෝගීහු තමන් කරා එන දුකට පත්වූවනට පිහිට වෙති. මේ හැම කෙනෙක් ම පාහේ තමන් ගොඩ නඟා ගත් ආධ්‍යාත්මීය ශක්තියට අනුව රෝගීන් සුවපත් කිරීම වැනි කටයුතුවල සද්භාවයෙන් යෙදෙති. කෙනෙකුට රෝගයක් වැළඳුණු විට කර්මානුකූලව ඊට භූතයින්ගේ සම්බන්ධකම් ඇතිවන අවස්ථා ද බොහෝය.මෙසේ ආධ්‍යාත්මීය ශක්තියෙන් අනුන්ට පිහිටවීමට කටයුතු කරන යෝගීහු තමන්ට හැකි ප‍්‍රමාණය ඉක්මවා යෑම නිසා ද, බොහෝ දෙනාගේ ඉල්ලීම් ඉටු කරන්නට යෑම නිසා ද අවුල් තත්ත්වයනට මුහුණ පෑමට සිදුවන අවස්ථා ද ඇත. මිනිසාගේ සාමාන්‍ය ඇසට නොපෙනෙන සත්ත්ව කොට්ඨාස පිළිබඳ කටයුතු කරන්නට යෑමේ දී භෞතිකවාදීන්ගේ විවේචනවලට ලක් වන අවස්ථා ද විරල නැත.බි‍්‍රතාන්‍ය පාලනයට යටත්ව පැවති යුගයේ ශ‍්‍රී ලංකාව දැඩි නියඟයකට ගොදුරු වීය. කුඹුරු ගොවිතැන් වියැළී ගොස් බොහෝ දෙනෙකුට බොන්නට වතුර ටිකක් සොයා ගැනීමට පවා අසීරු විය.එදා සිංහල ප‍්‍රභූවරු ඉංග‍්‍රීසි ආණ්ඩුකාරයා හමුවී දන්ත ධාතූන් වහන්සේ ප‍්‍රදර්ශනය කළහොත් වර්ෂාව ලැබෙන බව පැවසූ විට අපේ මතිමතාන්තර පිළිනොගත් ආණ්ඩුකාරයා වෙනත් කළ හැකි දෙයක් ද නොවූ බැවින් “උඹලාගේ ධාතුවට පුළුවන් නම් වස්සවපල්ලා”යි උපහාසයෙන් පැවසීය.ඒ අනුව දළදා වහන්සේ වැඳ පුදා ගැනීමට ජනතාවට අවස්ථාව සැලසූ විට වසර ගණනක් පැවැති නියඟය දුර්භික්ෂය අවසන් කරමින් මහ වැසි වැටෙන්නට වීය. එය “දළදා වතුර” නමින් ඉතිහාස ගතවීය.පසුගිය දිනවල ද මාස ගණනකින් වැහි පොදක් නැතිව දුක් විඳි ජනතාවට සහනය දෙමින් 2009 මාර්තු මස 06 වැනි දින දන්ත ධාතූන්වහන්සේ ප‍්‍රදර්ශනය කිරීම ජනාධිපතිතුමන්ගේ ප‍්‍රථම පූජා සත්කාරයෙන් ආරම්භ වෙද්දී (ප.ව. 1ට) ඉතා ම සිහින් පොදක් වැටිණි. ප.ව. 5ට එදින ප‍්‍රදර්ශනය අවසන් කරනවාත් සමඟ ම මහා ධාරාණිපාත වර්ෂාවක් මහනුවර නගරයට කඩා හැලෙන්නට වීය.මේවා ආනුභාව - හාස්කම් – ප‍්‍රාතිහාර්ය ලෙස සලකනවා මිසක් වෙනත් ආකාරයකින් භෞතිකවාදීන්ට පැහැදිලි කරන්නට පහසු නැත. ඒ තරම් උවමනාවක් ද අපට නැත. මහනුවර ශ‍්‍රී දළදා මාලිගයට වසර ගණනාවක සිට සම්බන්ධව කටයුතු කරන හිටපු අධ්‍යාපන අධ්‍යක්ෂ කේ.මීගහකුඹුර සහ අශෝක අබේසේකර යන මහත්වරු ඒ ගැන මෙසේ පවසති.”අපේ සේවා කාලයත් අවුරුදු විස්සක් තිහක් වෙනවා. ඈත අතීතයේ වගේ ම අප දන්නා කාලවලත් දළදා වහන්සේ ප‍්‍රදර්ශනයට වැඩමවන විට අනිවාර්යයෙන් ම වහිනවා.ජීවමාන බුදු රජාණන් වහන්සේට මෙන් ම සියලු වතාවත් සිදු කරන මේ ස්ථානයේ පවතින හාස්කම් තර්කයට ගෝචර වෙන්නේ නෑ. ඒත් සිදුවීම ඇත්තයි. “84000 ධර්මස්කන්ධයක ස්පර්ශය ලැබූ දළදා හාමුදුරුවන් වෙනුවෙන් විශ්ව ශක්තියක් කි‍්‍රයාත්මක වෙනවා” යනුයි.මහනුවර හන්තාන කඳු මුදුනේ පිහිටි උල්පත් කන්ද ආරණ්‍ය සේනාසනාධිපති වැල්ලවත්තේ ශීල ගවේෂී හිමියෝ මේ විශ්මිත ප‍්‍රාතිහාර්යයන් පිළිබඳ මෙසේ විස්තර කරති.සාමාන්‍ය මිනිසුනට වඩා සම්‍යක් දෘෂ්ටි දෙවි දේවතාවෝ ශ‍්‍රද්ධාවෙන් ඉහළය. එසේ වුවද පන්සිල්හි පිහිටා දැහැමිව ජීවත්වන මිනිසුනට ශක‍්‍ර දේවේන්ද්‍රයෝ ද නමස්කාර කරති. එසේ නම් වැස්ස වලාහක දෙවිවරු හා අනිකුත් දෙවි දේවතාවුන් පිළිබඳ කියනුම කවරේද? සමාජයේ යහපත් අන්දමින් ජීවත් වූ ගුණවත් සිල්වත් මිනිසුනගේ මරණයෙන් පසු අවසන් කටයුතු කරන අවස්ථාවල සිරිපොද වැස්ස වැටෙන අවස්ථා බොහෝය.එසේ ම වර්ධනය වූ අභ්‍යන්තර චින්තජ ගුණය ඉදිරියේ සොබා දහම පවා කම්පනය වේ. එසේම මිනිසාගේ ඒකාග‍්‍ර කළ විඤ්ඤාණ ශක්තියත් විශ්ව ශක්තියත් අතර සම්බන්ධයක් පවතී. ප‍්‍රතිචාර දක්වයි. එංගලන්තයේ එක්තරා භික්ෂුවක් බෝධි පූජා පවත්වන විට, එතැනට නොවැස හාත්පස අවට ප‍්‍රදේශයට වැසි වැටෙන කතාව ප‍්‍රසිද්ධ කාරණයකි.දෙහිවල බෙල්ලන්තර සිරි සදහම් ආශ‍්‍රමයේ ශ‍්‍රී මහා බෝධි ශාඛාවක් රෝපණය කළ අවස්ථාවේත් එවැන්නක් සිදු වුණා. එදා දවස ම ඒ ප‍්‍රදේශයට ධාරාණිපාත වර්ෂාව. ඒත් ආශ‍්‍රම භූමියට වැස්සේ නැහැ. බෝධි ශාඛාව රෝපණය කරන විට හීන් හිරිපොදක් වැටුණා. රෝපණය කර අවසන් වන විට ම මහ වැස්ස කඩා හැළුණා.ඒ අවස්ථාවේ ප‍්‍රංශයේ ප‍්‍රධාන සංඝනායක ආචාර්ය පරවාහැර චන්දරතන නාහිමියෝත් එතැන වැඩ හිටියා. මේ සියලු කාරණාවලට ම ප‍්‍රතිපත්තිය (ශීලය) ශ‍්‍රද්ධාව හා විශ්වාසය අවශ්‍යයි.අද බොහෝ දෙනකුට ආගම දහම මතක් වෙන්නේ දුකක් කරදරයක් විපතක් සිදු වූ විට පමණ ය. අන්තයට ම අසරණ වූ විට අවස්ථාවාදී ශ‍්‍රද්ධාවක් මතු වෙයි. මෙතෙක් කළ හැකි දෙයක් නොවූ විට විශ්වාසය තබයි. කාරිය කෙරෙන තුරු පමණක් ප‍්‍රතිපත්තිය හෙවත් ශීලය ආරක්ෂා කරයි.තරුණ වියේ දී තමන් කළ රැකියාවල් පවා අතහැර පැවිදිව භාවනා යෝගීව ගොඩ නඟා ගත් චිත්ත ශක්තියෙන් දුකට පත් වූවනට සද්භාවයෙන් ම පිහිටවන මේ යෝගීවරයා සොයා ගෙන යාමේ අවස්ථාව මට උදා විය. මහනුවර ;පාලිස් අධිකාරි කාර්යාලයේ චමල් ජයසිංහ මහතා සහ මහනුවර මහ රෝහලේ හෙදි නිලධාරිනී නයෝමි මල්ලවාරච්චි මහත්මිය විසින් කරන ලද විස්තරයක් අසා උන්වහන්සේ මුණගැසීමේ උනන්දුව මට පහළ විය.හන්තාන කදු මුදුනේ ඉතා සුන්දර තුරු වදුලක් යට පිහිටි අසපුවක උන්වහන්සේ භාවනා කරති. 1963 ජනවාරි මස 16 වෙනි දින වැල්ලවත්තේ දී ලලිත් ශිරන්ත ප‍්‍රදීප් කුමාර නමින් ඉපිද තරුණ වියේ මහාමාර්ග දෙපාර්තමේන්තුවේ වැදගත් රැකියාවක යෙදුණත් ඒ රැකියාවේදී ප‍්‍රධානීන් වෙනුවෙන් අයුතු වැඩ කළ යුතු වූ බැවින් ඔහු රැකියාව අත්හළේය.ඉන්පසු සමාජ සේවා ආයතනයක ප‍්‍රජා සංවර්ධන ව්‍යාපෘතියක් බාරව කටයුතු කළේය. බීමත් වැඩිහිටියන් මතින් මුදා ගැනීමට කටයුතු කිරීම ඔහුට බාර වීය. බීමට ඇබ්බැහි වූවන්ව සිල් සමාදන් කළ යුතුවූ අතර ඒ සමඟ 27 හැවිරිදි ලලිත් ශිරන්ත ද සිල් සමාදන් වූයේ ය. මේ සිල් සමාදන්වීම කෙළවර වූයේ 1990 ජූනි මස 29 වෙනි දින වැල්ලවත්තේ ශීල ගවේෂී නමින් ප‍්‍රවෘජ්‍යා ශීලය සමාදන් වීමෙනි.උඩරට අමරපුර නිකායේ ලේඛකාධිකාරී නියංගොඩ සමිද්ධ මංගල හිමියන්ගේ ශිෂ්‍යයකු ලෙස මෙසේ පැවිදි වූ ශීල ගවේෂී හිමියෝ සියල්ල අතහැර භාවනාවට ම යොමු වූහ. එයින් ගොඩනඟා ගත් ආධ්‍යාත්මීය ශක්තියේ බලයෙන් අද දුකට පත්වූවනට සෙත සලසති.ආධ්‍යාත්මයේ ගොඩ නඟා ගත් චිත්තජ ශක්තියෙන් උන්වහන්සේ දුකට පත්වූවනට පිහිට වන විස්මිත හැකියාවන් පිළිබඳ විමසා බැලීමේ කැමැත්තෙන් චමල් ජයසිංහ මහතා සමඟ එහි ගොස් පිළිසඳෙරෙහි යෙදුණෙමි.”හැකියාවට වඩා මහත්මයා මගේ ළඟ තියෙන පුංචි නොහැකියාව ගැන කලින්ම කතා කරන්න ඕනෑ. අපේ රටේ මිනිස්සු දුවලා දුවලා බැරි ම තැන දෙය්යන් බුදුන් සිහිවෙලා අපි ළඟට දණගාගෙන එනවා. මේ අයට යහපතක් කරන්න නම් ප‍්‍රතිපත්ති ශීලයක පිහිටුවන්න ඕනෑ. අකුසල කර්ම විපාක යටපත් කරන්න කුසල කර්මවල යොදවන්න ඕනෑ.අපි නියම කරන පිළිවෙත් වලින් සනීප වූ හැටියේ ම මේ අයට ආයෙත් දෙය්යන් බුදුන් මතක නැහැ. අන්න එතකොට මට මූණට බනින්න හිතෙනවා. අපි කිසිම මුදලක් අය නොකර සත් භාවයෙන් පිහිට වුණාය කියා අපට සතුටු වෙන්නවත් බැරි විදිහට මේ අය ආයෙමත් අර ජරා ජීවිතයට ම වැටෙනවා. ඉතින් මට මගේ කට පාලනය කරගන්න අමාරු වෙනවා. ඒකයි මම නොහැකියාව කීවේ.පස් පවේ ගැලෙමින් අසීමිත තණ්හාව හා අනුන් කෙරෙහි ඇති ද්වේෂය නිසා ම මිනිසුන්ගේ අතීත අකුසල කර්ම විපාක පල දෙන්න ඉස්මතු වෙනවා. අන්න ඒ වෙලාවට කර්මානුරූපව ම අමනුස්සයන්ගේ බලපෑමක් ඇතිවෙනවා. ඒ වගේ අයට ලෙඩක් දුකක් හැදුණාම තත්ත්වය බරපතළ වෙනවා.මහනුවර ප‍්‍රදේශයේ ප‍්‍රසිද්ධ ව්‍යාපාරිකයෙක් පිළිබඳවයි මේ කතාව. මිනිහට ව්‍යාපාර හත අටක්ම තිබුණා. දිනපතා ලක්ෂ ගණනක ආදායම ලැබුණා. මේ මනුස්සයට ලෞකිකය ගොඩනඟන්න, ආර්ථිකය තව තවත් ඉහළට ගෙනියන්න මිසක් ආධ්‍යාත්මීය පැත්ත ගැන හිතන්නවත් වෙලාවක් තිබුණේ නැහැ. මෙහෙම යන කොට ඔහුට අසනීප තත්ත්වයක් ඇතිවුණා.මිනිහා ලොකු ලොකු දොස්තර මහත්තුරු ළඟට ගියා. ලොකු ලොකු පෞද්ගලික රෝහල්වලට ගියා. ලක්ෂ ගණන් වියදම් කළා. ලෙඩේ අහුවුණේ නෑ. අන්තිමට කොළඹ මහ රෝහලට ගියා කරන්නම දෙයක් නැති තැන. එතැනදී ඔහුගේ උදරයේ පිළිකාවක් ඇති බව අනාවරණය වුණා. අන්න මරණ බය ඇතිවුණා.බටහිර ක‍්‍රමයේ ප‍්‍රතිකාර කරන අතරේ මිනිහාට දෙය්යන් බුදුන් ගැන මතක් වුණා. දේවාල ගාණෙ ගියා. බාර හාර වුණා. කොහොම වුණත් දැන් පිළිකාව පැතිරෙන තැනටත් ආවා. අන්තිමට කාගෙන් දෝ දැනගෙන මා හොයාගෙන ආවා.මම මගේ ප‍්‍රතිපත්ති ශීලය අධිෂ්ඨාන කොට ඔහුගේ උදරයේ පිළිකාව ඇති තැනට මගේ දෑත් යොමු කොට චිත්තජ ශක්ති තීරණවලින් ආශිර්වාද කළා. දුකට පත් මේ පුද්ගලයා සුවපත් වේවා කියා. මෙහෙම දින කීපයකින් ඔහු රෝග පරීක්ෂා කළාම දැන් රෝගය පැතිරීමේ තත්ත්වය නතර වී ඇති බව දැනගත්තා. දැන් මිනිහාට හරි සතුටුයි. දැන් ඕනෑකම නිට්ටාවට සුවය ලබන්න.මහත්මයා! අපි ඉතා ම මහන්සියෙන් කැප වීමෙන් භාවනා කර ගොඩ නඟා ගන්නා චිත්තජ ශක්තිය වුණත්, අනුන්ගේ අකුසල කර්ම විපාක මඟ හරවන්න කරුණා මෛති‍්‍රයෙන් කළත් ඒකෙත් සීමාවක් තියෙනවා. දවසක් මම ඔහුට සෙත් කරන කොට මාව ක්ලාන්ත කොට වැටුණා. එහෙමත් සිද්ධ වෙන අවස්ථා තියෙනවා. ඒත් අපි ඒ කටයුත්ත කරුණාවෙන් කරනවා.ඉතින් මම ඔහුට කීවා මේ අතීතයේ කළ බරපතළ අකුසලයක් පලදෙන අවස්ථාව. මේ අකුසලය යටපත් කරන්න බරපතළ කුසල කර්මවල යෙදෙන්න ඕනෑ කියා. ඔහු සිටින දුර්වල තත්ත්වය උඩ භාවනාවක් කරන්නත් අමාරු නිසා මම ඔහුට දිනපතා මාසයක් බෝධිපූජා කොට පිරිත් කියන්න නියම කළා.තෙරුවන් වැඳ ශ‍්‍රද්ධාව උපදවාගෙන මෝර පිරිත විසි එක් වතාවක් හා තවත් පිරිත් කීපයක් දිනපතා සජ්ඣායනා කරන්න නියම කළා. ඒ වගේම නිතර මෛතී‍්‍ර සිතුවිලි ගොඩ නඟා ගෙන විවේකීව ජීවත් වෙන්න නියම කළා.එහෙත් ඔහු නැවත සති දෙකකින් මා සොයාගෙන ආවා. රෝගය උත්සන්න වෙලා. නැවත රෝගය පැතිරෙන තත්ත්වයට පත්වෙලා කියලා. ශරීරයත් හොඳටම කෙට්ටු වෙලා. දුර්වල වෙලා.මම ඔහුගෙන් ඇහුවා මා නියම කළ පිළිවෙත් ඉටු කළා ද කියා. ඔහු කියනවා “අනේ! හාමුදුරුවනේ! මට තවත් අලුත් ව්‍යාපාරයක් පටන් ගන්න සිද්ධ වුණා. ඒ නිසා ඒ නියම කළ පිළිවෙත් ටික නම් කරගන්න බැරි වුණා. චන් දොස්තර මහත්වරුත් කියනවා රෝගය පැතිරිලා කියා. අනේ හාමුදුරුවනේ! මගේ ජීවිතය බේරා දෙන්නැ”යි කියා වැඳ වැටුණා.මම ඔහුට කීවා “බලනවා තමුසේ බිස්නස් ගණනාවකින් ආදායම් ලබනවා. පිනක් දහමක් කළේ නෑ. පිළිකා රෝගයෙන් වේදනාවෙන් මා හොයාගෙන ආවා. මම තාවකාලිකව වේදනාව අඩු කර පැතිරීම වළක්වා ඊළඟට කළ යුතු පිළිවෙත් නියම කළා. තමුසේ මරණයට නියම වුණු කෙනෙක්.ඔය තරම් ආදායම් ලබද්දිත් ඒත් මදිව, අසීමිත තණ්හාවෙන් අන්ධ වෙලා ජීවිතය බේරා ගන්න හෝ මරණය තව ටිකක් කල් දා ගන්න හෝ නියම කළ පිළිවෙත අමතක කර අලුත් බිස්නස් පටන් ගන්න ගියා. දැන් ඉතින් මම මොනවා කරන්නද? දැනුත් පුළුවන් නම් මම කලින් නියම කරපු පිළිවෙත ම මාසයක් එක දිගට කරනවා.තමන් ගේ අකුසලකර්ම විපාකය තමන් ම ගෙවන්න ඕනෑ. එහෙම නැත්නම් තමන් ම උත්සාහයෙන් වළක්වා ගන්න ඕනෑ” කියා අවවාද කළා.මේ ව්‍යාපාරිකයාට උවමනා වුණේ වෙහෙසෙන්නේ නැතිව, කැපවෙන්නේ නැතිව, වියදම් නොකර මා ලවාම කර්මය පිසදා ගන්න. එහෙම කරන්න බෑ. ඊට සතියකට විතර පසු ඔහු මළාය කියා ආරංචි වුණා.මහත්මයා අපලය, ඒරාෂ්ටකය අපලය කියන්නේ පූර්ව අකුසල ගෙවන්න යෙදෙන කාලය. ඒ කාලයේදී ජීවිතය තෙරුවනට පූජාකර කුසල්වල යෙදෙන්න ඕනෑ. අනිවාර්යයෙන් භාවනා කරන්න ඕනෑ. අපේ මිනිස්සු යම් පිළිවෙතකින් තාවකාලික සුවයක් ලැබූ හැටියේ නැවතත් පරණ පුරුදු ජීවිතේට වැටෙනවා. කෙනෙක් රෝගීව දුර්වල වුණාම අමනුෂ්‍යයෝත් බලපෑම් කරනවා.මේ අය මස් මාළු කරවල, පුළුටු කන කොට, මත්පැන් බොන කොට අමනුෂ්‍යයාත් ඒ තුළින් බලවත් වෙනවා. පෝෂණය වෙනවා. මේ ව්‍යාපාරිකයාත් ඒ වගේ ඇති. ආයෙත් මත්පැන් බොනවාය කියන්නේ පන්සිල්වලින් සිල්පද තුනක්ම කඩා ගන්නවා.මිත්‍යා රස කාමයට යටවෙනවා. පන්සිල් රකිනවා ය කියා බොරු කියනවා. මත්පැන් බොනවා. තුන්වැනි, හතරවැනි, පස්වැනි සිල්පද තුනම කඩා ගන්නවා. අමනුෂ්‍යයා ජය ගන්නවා’ යි ශීල ගවේෂී හිමියෝ පැවසූහ.මතුගම මහින්ද විජේතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=aa0903292</link>
    <topic>‘අධිෂ්ඨාන’ මෝටර් රිය බාර දීම අද</topic>
    <author/>
    <content>‘අධිෂ්ඨාන’ මෝටර් රිය බාර දීම අදදෙමළ වැසියන් කැරැල්ලකට සූදානම්!දෙමළ ජනතාවට සැබෑ ආදරයක් තිබේ නම් ඔවුන් මුදා හැර හමුදාවට මුහුණ දෙන්නසිරිකොතේ පරිස්සමට තැබූ... රුපියල් කෝටි 50 ක් වටිනා මුද්‍රණ යන්ත‍්‍රය අතුරුදන්!‘වලවේ උරුමය - 2009’ අද ඇරැඹේනොපෙනෙන බලවේග අධ්‍යාපනයට බැල්ම හෙළනවාජානිපෙන් ජාතික පුනරුද වැඩ පිළිවෙළක්දෙරණ FM අද ගුවන් තලයටබාධක මැදින් ජය ලැබූ රුහුණු පුත‍්‍රයා ඇමැති මර්වින්පිටි මකුණු මර්දනයට අමෙරිකාවෙන් “50000 ක සේනාවක්”ප‍්‍රථම වරට මෙරට නීති ක්ෂේත‍්‍රයට මහාචාර්යවරයෙක්කොළඹ ජනතා සමුළුව 30 දාගම්පහ බණ්ඩාරනායක මහ විදුහලේ පිහිනුම් තටාකය ඉදි කිරීම සඳහා අවශ්‍ය මුදල් සොයා ගැනීමට එම පාසලේ විදුහල්පති ලබුතලේ සුදස්සන හිමියන් විසින් තම පෞද්ගලික මෝටර් රථය පරිත්‍යාග කිරීමට ඉදිරිපත් වූ අතර එම කි‍්‍රයාව ජනාධිපතිතුමා විසින් ප‍්‍රශංසාවට ලක් කරනු ලැබීය.විදුහල්පති හිමියන් තම මෝටර් රථය විද්‍යාලීය ආදි ශිෂ්‍ය සංගමයට පරිත්‍යාග කිරීම හා ‘අධිෂ්ඨාන’ නමින් සුපිරි ලොතරැයි පතක් නිකුත් කිරීමේ උත්සවය අද (29) ගම්පහ බණ්ඩාරනායක විද්‍යාලයේ දී පැවැත්වෙයි.</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=aa090329_01</link>
    <topic>දෙමළ වැසියන් කැරැල්ලකට සූදානම්!</topic>
    <author>සුනිල් දයා අල්විස්</author>
    <content>‘අධිෂ්ඨාන’ මෝටර් රිය බාර දීම අදදෙමළ වැසියන් කැරැල්ලකට සූදානම්!දෙමළ ජනතාවට සැබෑ ආදරයක් තිබේ නම් ඔවුන් මුදා හැර හමුදාවට මුහුණ දෙන්නසිරිකොතේ පරිස්සමට තැබූ... රුපියල් කෝටි 50 ක් වටිනා මුද්‍රණ යන්ත‍්‍රය අතුරුදන්!‘වලවේ උරුමය - 2009’ අද ඇරැඹේනොපෙනෙන බලවේග අධ්‍යාපනයට බැල්ම හෙළනවාජානිපෙන් ජාතික පුනරුද වැඩ පිළිවෙළක්දෙරණ FM අද ගුවන් තලයටබාධක මැදින් ජය ලැබූ රුහුණු පුත‍්‍රයා ඇමැති මර්වින්පිටි මකුණු මර්දනයට අමෙරිකාවෙන් “50000 ක සේනාවක්”ප‍්‍රථම වරට මෙරට නීති ක්ෂේත‍්‍රයට මහාචාර්යවරයෙක්කොළඹ ජනතා සමුළුව 30 දා‘දරුවන් සමඟ අපට යන්න දෙන්න’ කොටින්ට එරෙහිව...සුනිල් දයා අල්විස්යුද මුක්ත කලාපයේ කොටි ත‍්‍රස්තවාදීන් විසින් බලහත්කාරයෙන් රඳවා ගෙන සිටින දෙමළ ජනතාව වෙතින් එල්.ටී.ටී.ඊ. යට එරෙහි කැරළිකාරී තත්ත්වයක් වර්ධනය වෙමින් පවතින බැව් බුද්ධි අංශ තොරතුරු උපුටා දක්වන ජ්‍යෙෂ්ඨ ආරක්ෂක අංශ ප‍්‍රකාශකයෙක් ‘සිළුමිණ’ ට කීය.තම දරුවන් රැගෙන හමුදාව වෙත බාරවීමට යෑමට ඉඩ දෙන ලෙසට බල කැරෙන ජනමතයක් දැන් යුද මුක්ත කලාපයේ තදින් පැතිර යමින් තිබෙන අතර ඉකුත් දා කොටි ත‍්‍රස්තවාදීන් සහ දෙමළ ජනතාව අතර වූ ගැටුම්කාරී සිදුවීම් කිහිපයක් ද වාර්තා විය. එක් අවස්ථාවකදී කොටි සාමාජිකයන්ට අත් පා කැඩෙන්නට පහර දී පන්නා ගත් අවස්ථාවක් ද වාර්තා විය.මේ වනවිට යුද මුක්ත කලාපයට ගොස් සැඟවී සිටින කොටි නායකයන් හමුදාවට ප‍්‍රහාර එල්ල කරමින් සිටින අතර එම ප‍්‍රහාරයන් නො කරන ලෙසටත් දෙමළ ජනතාව එල්.ටී.ටී.ඊ. නායකයන්ට බලපෑම් කැර තිබේ. කෙසේ වෙතත් යුද මුක්ත කලාපයෙන් පිටත එල්.ටී.ටී.ඊ යට ඉතිරි වී තිබෙන්නේ වර්ග කිලෝමීටරයක ප‍්‍රමාණයකි.තුන් පැත්තකින් කොටින් වට කැර ගෙන රජයේ ආරක්ෂක සේනාවන් ඉදිරියට ඇදෙමින් සිටින අතර තමන්ට රජයේ පාලන ප‍්‍රදේශවලට යෑමට ඉඩ නො දෙන්නේ නම් කොටින්ට පහර දී එම අවස්ථාව බලහත්කාරයෙන් ලබා ගන්නා බවටත් එම ජනතාව අවස්ථා කිහිපයකදී පවසා තිබිණි.</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=aa0903293</link>
    <topic>දෙමළ ජනතාවට සැබෑ ආදරයක් තිබේ නම් ඔවුන් මුදා හැර හමුදාවට මුහුණ දෙන්න</topic>
    <author/>
    <content>‘අධිෂ්ඨාන’ මෝටර් රිය බාර දීම අදදෙමළ වැසියන් කැරැල්ලකට සූදානම්!දෙමළ ජනතාවට සැබෑ ආදරයක් තිබේ නම් ඔවුන් මුදා හැර හමුදාවට මුහුණ දෙන්නසිරිකොතේ පරිස්සමට තැබූ... රුපියල් කෝටි 50 ක් වටිනා මුද්‍රණ යන්ත‍්‍රය අතුරුදන්!‘වලවේ උරුමය - 2009’ අද ඇරැඹේනොපෙනෙන බලවේග අධ්‍යාපනයට බැල්ම හෙළනවාජානිපෙන් ජාතික පුනරුද වැඩ පිළිවෙළක්දෙරණ FM අද ගුවන් තලයටබාධක මැදින් ජය ලැබූ රුහුණු පුත‍්‍රයා ඇමැති මර්වින්පිටි මකුණු මර්දනයට අමෙරිකාවෙන් “50000 ක සේනාවක්”ප‍්‍රථම වරට මෙරට නීති ක්ෂේත‍්‍රයට මහාචාර්යවරයෙක්කොළඹ ජනතා සමුළුව 30 දාජනපති එල්.ටී.ටී.ඊ. යට කියයිදෙමළ ජනතාව පිළිබඳව සැබෑ ආදරයක් ඇත්නම් බලහත්කාරයෙන් රඳවා ගෙන සිටින අහිංසක දෙමළ වැසියන් මුදා හැර ආරක්ෂක හමුදාවන්ට මුහුණ දෙන ලෙස එල්.ටී.ටී.ඊ. යට දැනුම් දෙන්නේ යැයි මහින්ද රාජපක්ෂ ජනාධිපතිතුමා කීය.ජනාධිපතිතුමා මේ අදහස් පළ කෙළේ උතුරේ වත්මන් වාතාවරණය පිළිබඳව සාකච්ඡා කිරීමට දෙමළ දේශපාලන පක්ෂ නියෝජිතයන් හමුවූ අවස්ථාවේදී ය.ආරක්ෂක හමුදාවන් ඉතා ඉවසීමෙන් සිවිල් ජනතාවගේ දේපළ හා ජීවිත රැක ගනිමින් මානුෂික මෙහෙයුම්වල යෙදුණත් ත‍්‍රස්තවාදීන් අහිංසක දෙමළ ජනතාව මිනිස් පළිහක් ලෙස යොදා ගන්නා බවත් ජනාධිපතිතුමා මෙහිදී පෙන්වා දුන්නේ ය.දෙමළ ජනතාවගේ එකම ගැලවුම්කරුවා තමන් බවට හඳුනා ගන්නා එල්.ටී.ටී.ඊ ය කිසි විටෙක දෙමළ ජනතාව ආරක්ෂා නො කළ බව ද එතුමා කීය.උතුරේ වත්මන් තත්ත්වය පිළිබඳව සාකච්ඡා කිරීමට දෙමළ සංධාන මන්තී‍්‍රවරුන්ට කිහිප වරක් ඇරියුම් කළ ද ත‍්‍රස්තවාදීන් ගේ බලපෑම් මත  ඔවුන් එක් නොවූ බැව් පෙන්වා දුන් ජනාධිපතිතුමා කියා සිටියේ දෙමළ ජනතාවට සැබෑ ලෙස ආදරය කරන්නේ නම් එම ජනතාව නියෝජනය කරන සියලු පක්ෂ මේ මොහොතේ දී එක් විය යුතු බවයි.ªමන ජන වර්ගයකට අයත් වුව ද මේ රටේ සියලු ජනතාව තමාගේ ම ජනතාව සේ සළකා ඔඔවුන්ගේ සියලු අවශ්‍යතා සපුරාලීම තම අරමුණ බවත්, උතුරේ ජනතාවට ද ප‍්‍රජාතන්ත‍්‍රවාදී අයිතිය ලබාදීම තමන් සමඟ එක්වන්නැයි ද්‍රවිඩ ජනතාව නියෝජනය කරන සියලු දේශපාලන පක්ෂ වෙතින් තමා ඉල්ලා සිටින බවත් අතිගරු මහින්ද රාජපක්ෂ ජනාධිපතිතුමා මෙහිදී කීය.ත‍්‍රස්තවාදී ග‍්‍රහණයෙන් මිදී පැමිණෙන සිවිල් වැසියන්ට රජය මගින් සපයා ඇති පහසුකම් පිළිබඳව ද මෙහිදී දීර්ඝ වශයෙන් සාකච්ඡාවට ලක් විය.මෙහිදී අදහස් දැක්වූ People ‘s Liberation Organisation Tamil Ealam පක්ෂයේ නියෝජිතයින් පෙන්වා දුන්නේ ඉදිරි මාස 03 ක පමණ ප‍්‍රමාණයකට අවශ්‍ය ආහාර ද්‍රව්‍ය එම ප‍්‍රදේශවල පවතින බවත් ත‍්‍රස්තවාදී ග‍්‍රහණයෙන් මිදී පැමිණෙන ජනතාවට ආරක්ෂක හමුදාවන් සළකන ආකාරය එම ජනතාවගේ ප‍්‍රශංසාවට ලක් වී ඇති බවත් ය.එල්ටීටීඊ ත‍්‍රස්තවාදීන්ගේ ග‍්‍රහණයේ සිටින සිවිල් ජනතාවට අවශ්‍ය ආහාර, බෙහෙත් ඇතුළු සියලු අවශ්‍යතා හිඟයකින් තොරව ලබාදීමට රජය කටයුතු කරන බව මෙහිදී පෙන්වා දුන් ජනාධිපතිතුමා රටේ ජීවත්වන සෑම පුරවැසියෙකුගේම මූලික අවශ්‍යතා සපුරාලීම තම වගකීම බව සඳහන් කළේය.රජය මඟින් සපයනු ලබන මෙම ආහාර ඇතුළු අත්‍යවශ්‍ය ද්‍රව්‍යවලින් වැඩි කොටසක් ත‍්‍රස්තවාදීන් තම ප‍්‍රයෝජනයට මෙන්ම බංකර් සැදීම සඳහා යොදාගන්නා බවට කරුණු හෙළි වී ඇති බවද මෙහිදී පෙන්වා දුන් ජනාධිපතිතුමා තමන්ට එරෙහිව සටන් කරන ත‍්‍රස්තවාදීන්ට මෙලෙස ආහාර, බෙහෙත් ඇතුළු අවශ්‍යතා ලබා දෙන ලෝකයේ එකම රට ශී‍්‍ර ලංකාව බව ද සඳහන් කළේය.යුද්ධයක් පරාජය කිරීමට කිසි විටෙකත් ආහාර අවියක් කර නොගන්නා බව ද ජනාධිපතිතුමා මෙහිදී අවධාරණය කෙළේය.එමෙන්ම ත‍්‍රස්තවාදය මේ රට තුළ කිසිදාක යළි හිස එසවීමට ඉඩ නොතැබීම තම අරමුණ මෙන්ම රජයේ වගකීම බවද ජනාධිපතිතුමා මෙහිදී වැඩිදුරටත් අවධාරණය කළේය.මෙම අවස්ථාවේ දී ද්‍රවිඩ එක්සත් විමුක්ති පෙරමුණේ නායක ආනන්ද සංගරි මහතා ප‍්‍රකාශ කළේ සිවිල් වැසියන් වැඩි ප‍්‍රමාණයක් තවමත් එම ප‍්‍රදේශවල සිටින බවයි.රජයේ නිලධාරීන් මෙන්ම විවිධ සංවිධාන මඟින් ලබාගත් තොරතුරු අනුව එම ප‍්‍රදේශවල සිටින පිරිසටත් වඩා වැඩි පිරිසකට ප‍්‍රමාණවත් ආහාර ඇතුළු අත්‍යවශ්‍ය දෑ එම ප‍්‍රදේශවලට යොමු කර ඇති බව ජනාධිපතිතුමා මෙහිදී පෙන්වා දුන්නේය.  </content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=aa0903294</link>
    <topic>සිරිකොතේ පරිස්සමට තැබූ... රුපියල් කෝටි 50 ක් වටිනා මුද්‍රණ යන්ත‍්‍රය අතුරුදන්!</topic>
    <author>නිරූෂි විමලවීර</author>
    <content>‘අධිෂ්ඨාන’ මෝටර් රිය බාර දීම අදදෙමළ වැසියන් කැරැල්ලකට සූදානම්!දෙමළ ජනතාවට සැබෑ ආදරයක් තිබේ නම් ඔවුන් මුදා හැර හමුදාවට මුහුණ දෙන්නසිරිකොතේ පරිස්සමට තැබූ... රුපියල් කෝටි 50 ක් වටිනා මුද්‍රණ යන්ත‍්‍රය අතුරුදන්!‘වලවේ උරුමය - 2009’ අද ඇරැඹේනොපෙනෙන බලවේග අධ්‍යාපනයට බැල්ම හෙළනවාජානිපෙන් ජාතික පුනරුද වැඩ පිළිවෙළක්දෙරණ FM අද ගුවන් තලයටබාධක මැදින් ජය ලැබූ රුහුණු පුත‍්‍රයා ඇමැති මර්වින්පිටි මකුණු මර්දනයට අමෙරිකාවෙන් “50000 ක සේනාවක්”ප‍්‍රථම වරට මෙරට නීති ක්ෂේත‍්‍රයට මහාචාර්යවරයෙක්කොළඹ ජනතා සමුළුව 30 දාසිරිකොතේ පරිස්සමට තැබූ... රනිල්ගේ කීමට මුද්‍රණ යන්ත‍්‍රය බාර දුන් බව කුරේ කියයිනිරූෂි විමලවීරඑජාප මූලස්ථානය වන සිරිකොතේ තිබූ රුපියල් කෝටි 50 කට ආසන්න වටිනාකමින් යුත් නවීන මුද්‍රණ යන්ත‍්‍රයක් අතුරුදන්ව ඇති අතර එම යන්ත‍්‍රයට සිදු වූයේ කුමක් දැයි එජාප කෘත්‍යාධිකාරී මණ්ඩල සභිකයන් පක්ෂ නායකයා ගෙන් ප‍්‍රශ්න කිරීමට සූදානමින් සිටින බවත් දැන ගන්නට ඇත.මේ අතර එජාපයේ ප‍්‍රබලයෙක් සිළුමිණට විශේෂ ප‍්‍රකාශයක් කරමින් පැවසූයේ මේ මුද්‍රණ යන්ත‍්‍රය රුපියල් මිලියන 450 කට එක්තරා ව්‍යාපාරිකයකුට විකුණා ඇති බැව් දැන ගන්නට ඇති මුත් එම මුදල් සිරිකොත අරමුදල් වෙත බැර නොකැර කිසියම් පුද්ගලයකුගේ පෞද්ගලික ගිණුමකට බැර වී ඇති බවයි.‘විසුර’ යනුවෙන් නම් කැර තිබු අච්චු කන්තෝරුවක් හිටපු ජනාධිපති ආර්. පේ‍්‍රමදාස මහතා ගේ කාලයේ දී පටන් ගත් අතර ඔහුගේ අභාවයෙන් පසුව එම මුද්‍රණ යන්ත‍්‍රය හා අච්චු කන්තෝරුව දැන් ‘පේ‍්‍රමදාස කේන්ද්‍රය’ පවත්වා ගෙන යන ගොඩනැගිල්ලේ පවත්වා ගෙන ගිය බවත් 1995 දී රනිල් වික‍්‍රමසිංහ මහතා කළ ඉල්ලීමක් පරිදි එම අච්චු කන්තෝරුවම සිරිකොතට බාර දුන් බවත් හිටපු එජාප මහලේකම් බී. සිරිසේන කුරේ මහතා තහවුරු කෙළේය.එහෙත් මේ වන විට එම මුද්‍රණ යන්ත‍්‍රයට සිදු වූයේ කුමක් දැයි තමා නො දන්නා බවත් හෙතෙම වැඩි දුරටත් කීය. රනිල් වික‍්‍රමසිංහ මහතා ගේ ඉල්ලීම පරිදි මේ මුද්‍රණ යන්ත‍්‍රය සිරිකොතට බාර දෙන අවස්ථාව වන විට විසුර අච්චු කන්තෝරුවේ අධ්‍යක්ෂවරුන් ලෙස මහරුෆ්, ටී. මහාලිංගම් හා අන්වර් ඛාන් යන මහත්වරුන් කි‍්‍රයා කළ බවත් සිරිසේන කුරේ මහතා පෙන්වා දුන්නේ ය.කෙසේ වෙතත් අති නවීන පහසුකම් සහිත රුපියල් කෝටි 50 කට ආසන්න වටිනාකමින් යුත් මෙවැනි මුද්‍රණ යන්ත‍්‍රයක් සිරිකොතින් රැගෙන ගොස් හොර රහසේ අන් සතු කිරීමේ සිද්ධිය මේ වන විට එජාපයේ බොහෝ දෙනකුගේ අවධානයට ලක්ව ඇත.  </content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=aa090329_1</link>
    <topic>‘වලවේ උරුමය - 2009’ අද ඇරැඹේ</topic>
    <author>නිහාල් පී. අබේසිංහ</author>
    <content>‘අධිෂ්ඨාන’ මෝටර් රිය බාර දීම අදදෙමළ වැසියන් කැරැල්ලකට සූදානම්!දෙමළ ජනතාවට සැබෑ ආදරයක් තිබේ නම් ඔවුන් මුදා හැර හමුදාවට මුහුණ දෙන්නසිරිකොතේ පරිස්සමට තැබූ... රුපියල් කෝටි 50 ක් වටිනා මුද්‍රණ යන්ත‍්‍රය අතුරුදන්!‘වලවේ උරුමය - 2009’ අද ඇරැඹේනොපෙනෙන බලවේග අධ්‍යාපනයට බැල්ම හෙළනවාජානිපෙන් ජාතික පුනරුද වැඩ පිළිවෙළක්දෙරණ FM අද ගුවන් තලයටබාධක මැදින් ජය ලැබූ රුහුණු පුත‍්‍රයා ඇමැති මර්වින්පිටි මකුණු මර්දනයට අමෙරිකාවෙන් “50000 ක සේනාවක්”ප‍්‍රථම වරට මෙරට නීති ක්ෂේත‍්‍රයට මහාචාර්යවරයෙක්කොළඹ ජනතා සමුළුව 30 දානිහාල් පී. අබේසිංහදිවංගත ඩී.ඒ. රාජපක්ෂ මැතිතුමාගේ 104 වැනි ජන්ම දින සමරුව ඇඹිලිපිටිය චන්ද්‍රිකා වැවට වසර 50 ක් සපිරීම හා වලවේ වම් ඉවුර ව්‍යාපාරය ජනතාවට පැවරීම වෙනුවෙන් ‘වලවේ උරුමය - 2009’ නමින් ජන හිතකාමී සමාජ සංවර්ධන වැඩසටහන් මාලාවක් මාර්තු 29 අද සිට අපෙ‍්‍ර්ල් 30 දක්වා රත්නපුරය හා හම්බන්තොට දිස්ති‍්‍රක්ක ආශ‍්‍රිතව සිදු කෙරේ. මේ වැඩසටහන් සමාරම්භක අවස්ථාව සනිටුහන් කරමින් සර්ව රාති‍්‍රක පරිත‍්‍රාණ ධර්ම දේශනයක් අද (29) රාති‍්‍ර ඇඹිලිපිටිය චන්ද්‍රිකා වැව පන්සල දේවාල භූමියේදී පැවැත්වේ. හෙට සංඝගත දක්ෂිණාවක් ද පැවැත්වේ.මේ සැමරුම් උත්සව මාලාව මහින්ද රාජපක්ෂ ජනාධිපතිතුමාගේ උපදෙස් පරිදි වරාය හා ගුවන් සේවා අමාත්‍ය චමල් රාජපක්ෂ මැතිතුමා ඇතුළු පාර්ලිමේන්තු මැති ඇමැතිවරුන් රාශියකගේ සහභාගිත්වයෙන් චන්ද්‍රිකා වැවෙන් පෝෂණය වන ඇඹිලිපිටිය හම්බන්තොට ප‍්‍රදේශවලදී සිදු කිරීමට කටයුතු සූදානම් කර තිබේ.රුහුණ අපේ ඉතිහාසය පුරා ජනතා නායකයින් බිහි කළ දේශයකි. එවන් ජනතා නායකයින් අතර රුහුණ එක්සේසත් කිරීමට, සබරගමුව කොල්ලන කෝරළ සහ රුහුණේ ගිරුවාපත්තු කෝරළ ජනතාවගේ කෙත සරු කර ජන ජීවිතය ප‍්‍රබෝධමත් කිරීමට ඉදිරිපත් වූ ඩී.ඒ. රාජපක්ෂ මැතිතුමාට ජාතියේ සුවිශේෂී ස්ථානයක් හිමි වේ. ඇඹිලිපිටිය චන්ද්‍රිකා වැව වාරි යෝජනා ක‍්‍රමයෙන් පෝෂිත වූ ඇඹිලිපිටිය හා හම්බන්තොට ගොවි ජනතාව ඩී.ඒ. රාජපක්ෂ මැතිතුමාගේ ජනතා සේවය ඇගයීමට ලක් කෙරෙන උපහාර උලෙළක් පවත්වන ලෙස පසුගිය කාල පරිච්ඡේදය තුළ ඉල්ලීම් කරන ලදී.රුහුණට පහනක් වූ ඩී.ඒ. රාජපක්ෂ මැතිතුමාගේ 104 වැනි ජන්ම දින සංවත්සරය නිමිත්තෙන් උත්සව පැවැත්වීම වෙනුවට එම ප‍්‍රදේශවල ජනතාව ආර්ථික, සමාජ හා සංස්කෘතික වශයෙන් බලපාන ගැටලු හා අඩු පාඩු විසඳ්‍ර ගැනීමට හැකි සමාජ සත්කාර වැඩසටහන් රාශියක් සංවිධානය කිරීමට ඒ අනුව කටයුතු යොදා ඇත. මෙම කාලය තුළ කි‍්‍රයාත්මක කෙරෙන වැඩසටහන් මඟින් ප‍්‍රදේශයේ ජනතාවගේ ගැටලු රාශියකට විසඳුම් ගෙන ඒමට අවශ්‍ය රාජ්‍ය ආයතනයන්ගේ දායකත්වය ලබා දේ.මෙහිදී ප‍්‍රදේශයේ ජනතාවට කෘෂි කර්මාන්ත කටයුතු කරගෙන යාමේදී බලපාන ගැටලුවලට විසඳුම් ලබාදෙන විවිධ වැඩසටහන් පෙළක් කි‍්‍රයාත්මක කෙරේ. පාරිසරික කටයුතු සම්බන්ධයෙන් පැන නැඟී ඇති ගැටලු හඳුනාගෙන එම ගැටලුවලට විසඳුම් ලබාදෙන වැඩසටහන් ද අලි වැටවල් අලුත් කිරීම, වැඩි දියුණු කිරීම හා නඩත්තුවට බලපාන ගැටලු සඳහා ද මෙහිදී විසඳුම් ලබාදේ.අධ්‍යාපන අංශයට අදාළව ප‍්‍රදේශයේ ජනතාවට ඇති ගැටලු හා අඩුපාඩු හඳුනා ගෙන ඒ සඳහා කඩිනම් විසඳුම් ලබාදීමට අවශ්‍ය පහසුකම් වලවේ උරුමය 2009 සමාජ සත්කාරක සේවයෙන් ප‍්‍රදේශයේ ජනතාවට ලබා ගත හැකිවේ.අධ්‍යාපන කොටිඨාස මට්ටමින් පාසල් කී‍්‍රඩාංගන 08 ක් ඉදිකිරීම, පාසල්වල සිටින රණවිරු පවුල් වල දරුවන්ට පාසල් උපකරණ බෙදාදීම, පාසල් වල ගෙවතු වගා නිර්මාණය කිරීම, පදලංගල විද්‍යාලය ඩී.ඒ. රාජපක්ෂ විද්‍යාලය නමින් නම් කිරීම ඇතුළු සේවා වැඩසටහන් සංවිධානය කර තිබේ.වාරිමාර්ග කටයුතු වලට අදාළ පරණ ඇළ වේලි පිළිසකර කර වැඩිදියුණු කිරීම, ජාතික ජල සම්පත් හා ජලාපවහන මණ්ඩලය මගින් ප‍්‍රදේශයේ ජල සැපයුම් පද්ධතිය සඳහා නව සැපයුම් පද්ධතියකට මුල් ගල තැබීම, මග නැඟුම හා ගම නැඟªම ව්‍යාපෘතීන්ට අදාළ විශේෂ මාර්ග සංවර්ධන වැඩසටහන් ක‍්‍රියාත්මක කිරීම, ගොවි ගැටලු රාශියකට මෙහිදී විසඳුම් ලබාදීමට ද කටයුතු යොදා ඇත. ප‍්‍රදේශයේ පන්සල්වලට සහ ගොවි ජනතාවට කාලයක් තිස්සේ නොවිසඳුණු ගැටලුවක් වූ හිමිකම් ඔප්පු ප‍්‍රදානය කිරීම ද මෙහිදී සිදු කෙරේ.වප් මඟුලක්, දියවර මංගල්‍ය කටයුත්තක්, ජල කී‍්‍රඩා, ගම්මඩු මංගල්‍යයක්, දහඅට සන්නිය ඇතුළු සංස්කෘතික හා ආගමික වැඩසටහන් රාශියක් වලවේ උරුමය සමාජ සත්කාරක වැඩසටහන් මාලාව යටතේ කි‍්‍රයාත්මක කෙරේ.ජල සම්පත සුරැකීම සඳහා වැඩසටහන් ද, කළුවර පැල 100 ක් බෙදාදීම, කොස් පැළ 1000 ක් රෝපණය කිරීම, සෑම ප‍්‍රාදේශීය ලේකම් කාර්යාලයකටම අදාළව පැළ සිටුවීම හා රුක් ගොමු ඇති කිරීම පරිසර අමාත්‍යංශය මගින් සිදු කිරීමට නියමිතව ඇත.තරුණ සමුළුවක් ද කී‍්‍රඩා භාණ්ඩ ප‍්‍රදානයක් ද රාජ්‍ය පාසල් හා ප‍්‍රජා අංශ ආවරණය වන ඵලදායිතා ප‍්‍රවර්ධන වැඩසටහන් මාලාවක් ද පැවැත්වේ.දැයට කිරුළ ප‍්‍රදර්ශනය අගුණකොළපැලැස්ස මහානාග ජාතික පාසලේ දී පැවැත්වෙන අතර, වළවේ අවුරුදු උදානය, දෑ අභිමානී ගී රස වින්දන වැඩසටහන හා පාසල්වලට පොත් බෙදාදීම, ‘දෑතේ සවිය’ ප‍්‍රදර්ශනය හා අළෙවි සල්පිල ඇඹිලිපිටිය මහවැලි කී‍්‍රඩාංගනයේදී පැවැත්වේ. හුලංදා ඔය චන්ද්‍රිකා වැව වාරි සංවර්ධන ව්‍යාපාරය මෙන් ම ‘කිරම ඔය සංවර්ධනය, උඩුකිරිවිල ජලාශය ආශ‍්‍රිත වාරි යෝජනා සංවර්ධනය, තංගවේල්ල, බැරගම හා අඟුණකොළපැලැස්ස ආදී කෘෂි හා වාරි යෝජනා ක‍්‍රමයන් ඩී.ඒ. රාජපක්ෂ මැතිතුමා දකුණේ කෙත සරු කර දීමට ජනතාවට ලබාදුන් දායාදයන් ය.ගමනාගමනය, මංමාවත්, පානීය ජලය, ජල විදුලිය වැනි අත්‍යවශ්‍ය යටිතල පහසුකම් රුහුණු ජනතාවට ලබාදීමට කටයුතු කළ ඩී.ඒ. රාජපක්ෂ මැතිතුමා ප‍්‍රදේශයේ ජනතාවට ලබාදුන් සේවය අති මහත් ය. එදා 1956 ජනතා පෙරළිය ගමට දැනෙන අයුරින් සිදු කිරීමට කටයුතු කළේ ය. එතුමාගෙන් වූ යුග මෙහෙවර නිසා අදත් ප‍්‍රදේශයේ ජනතාව බුක්ති විඳින්නේ එතුමාගේ කැපවීමෙන් ලබාදුන් පහසුකම් ය.එදා ජනතාවට ලබාදුන් සහන අදත් රුහුණේ ජනතාවගේ සිත්වලින් මැකී ගොස් නොමැත. චන්ද්‍රිකා වැව ව්‍යාපෘතිය හරහා ඇඹිලිපිටිය, හම්බන්තොට ජනතාවට ලැබුණු ප‍්‍රතිලාභ අතිමහත් ය. එදා ඩී.ඒ. රාජපක්ෂ මැතිතුමා කළ ජනතා සේවයට උපහාර පිණිස එතුමාගේ 104 වන ජන්ම දින සංවත්සරය නිමිත්තෙන් හුදී උත්සවවලට පමණක් සීමා නොවී ජනතාවගේ ආර්ථික, සමාජ හා සංස්කෘතික සුභසිද්ධියට හේතු වන වැඩසටහන් කි‍්‍රයාත්මක කිරීම රුහුණේ ජනතාවගේ ප‍්‍රසාදයට හේතු වී තිබේ.</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=aa090329_2</link>
    <topic>නොපෙනෙන බලවේග අධ්‍යාපනයට බැල්ම හෙළනවා</topic>
    <author>සුනිල් දයා අල්විස්</author>
    <content>‘අධිෂ්ඨාන’ මෝටර් රිය බාර දීම අදදෙමළ වැසියන් කැරැල්ලකට සූදානම්!දෙමළ ජනතාවට සැබෑ ආදරයක් තිබේ නම් ඔවුන් මුදා හැර හමුදාවට මුහුණ දෙන්නසිරිකොතේ පරිස්සමට තැබූ... රුපියල් කෝටි 50 ක් වටිනා මුද්‍රණ යන්ත‍්‍රය අතුරුදන්!‘වලවේ උරුමය - 2009’ අද ඇරැඹේනොපෙනෙන බලවේග අධ්‍යාපනයට බැල්ම හෙළනවාජානිපෙන් ජාතික පුනරුද වැඩ පිළිවෙළක්දෙරණ FM අද ගුවන් තලයටබාධක මැදින් ජය ලැබූ රුහුණු පුත‍්‍රයා ඇමැති මර්වින්පිටි මකුණු මර්දනයට අමෙරිකාවෙන් “50000 ක සේනාවක්”ප‍්‍රථම වරට මෙරට නීති ක්ෂේත‍්‍රයට මහාචාර්යවරයෙක්කොළඹ ජනතා සමුළුව 30 දාසුනිල් දයා අල්විස්උසස් අධ්‍යාපනය අද වෙළෙඳ පොළේ විකිණෙන හොඳ භාණ්ඩයක් බවට පත් ව තිබෙන බව ද අපේ රටේ උසස් අධ්‍යාපනය සූරා කෑමට වෙනත් රටවල් පවා අද අප රටේ දැන්වීම් පළ කරන බව උසස් අධ්‍යාපන ඇමැති මහාචාර්ය විශ්වා වර්ණපාල මහතා පැවසීය.නොපෙනෙන බලවේග උසස් අධ්‍යාපනයට විශාල බලපෑමක් කරන බවද උසස් අධ්‍යාපන ඇමැතිවරයා වශයෙන් පෞද්ගලික විශ්ව විද්‍යාල පිහිටුවීමට බලයක් ලබාදීමට හෝ අවසර ලබාදීමට තමාට නොහැකි බවත් පාර්ලිමේන්තුවේ විශේෂ පනතකින් මිස අලුතෙන් විශ්ව විද්‍යාලයක් පිහිටුවීමට තමාට හෝ තම අමාත්‍යංශයට අවකාශ නොමැති බව ද ඇමැතිවරයා කීය.අනුරාධපුර පාලි හා බෞද්ධ විශ්වවිද්‍යාලය සම්ප‍්‍රදායික විශ්වවිද්‍යාලයක් ලෙස එවකට ජනාධිපති ආර්. පෙ‍්‍ර්මදාස මහතා ස්ථාපිත කළේ දහම් ප‍්‍රචාරය සඳහා උගත් ධර්මධර භික්ෂුන් වහන්සේලා පිරිසක් බිහි කිරීමට ය.එහෙත් මේ විශ්වවිද්‍යාලයත් සම්ප‍්‍රදායික විෂයයන්ට අමතර තවත් දේ එකතු කරන්නැයි ඉල්ලීම් ඉදිරිපත් වී තිබෙන බවත් ඒ සඳහා කොහෙත් ම ඉඩ දිය නොහැකි බවත් කීය.</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=aa0903295</link>
    <topic>ජානිපෙන් ජාතික පුනරුද වැඩ පිළිවෙළක්</topic>
    <author>රූපාන්ති බුලත්සිංහල</author>
    <content>‘අධිෂ්ඨාන’ මෝටර් රිය බාර දීම අදදෙමළ වැසියන් කැරැල්ලකට සූදානම්!දෙමළ ජනතාවට සැබෑ ආදරයක් තිබේ නම් ඔවුන් මුදා හැර හමුදාවට මුහුණ දෙන්නසිරිකොතේ පරිස්සමට තැබූ... රුපියල් කෝටි 50 ක් වටිනා මුද්‍රණ යන්ත‍්‍රය අතුරුදන්!‘වලවේ උරුමය - 2009’ අද ඇරැඹේනොපෙනෙන බලවේග අධ්‍යාපනයට බැල්ම හෙළනවාජානිපෙන් ජාතික පුනරුද වැඩ පිළිවෙළක්දෙරණ FM අද ගුවන් තලයටබාධක මැදින් ජය ලැබූ රුහුණු පුත‍්‍රයා ඇමැති මර්වින්පිටි මකුණු මර්දනයට අමෙරිකාවෙන් “50000 ක සේනාවක්”ප‍්‍රථම වරට මෙරට නීති ක්ෂේත‍්‍රයට මහාචාර්යවරයෙක්කොළඹ ජනතා සමුළුව 30 දාරූපාන්ති බුලත්සිංහලආර්ථිකය ගොඩනැංවීම ඉලක්ක කරගත් දේශය ගොඩනැංවීමේ ජාතික පුනරුද වැඩපිළිවෙළක් සැකසීමටත් එය නුදුරේදීම ආණ්ඩුව වෙත ඉදිරිපත් කිරීමටත් ජාතික නිදහස් පෙරමුණ කටයුතු යොදා ඇතැයි එහි සභාපති, පාර්ලිමේන්තු මන්තී‍්‍ර විමල් වීරවංශ මහතා පවසයි.මේ වැඩපිළිවෙළ සැකැසීම සඳහා විද්වතුන් රැසකගේ අදහස් හා යෝජනා ලබා ගෙන ඇතැයි ද ජාතික පුනරුද වැඩපිළිවෙළ කෙටුම්පත් කිරීමේ කටයුතු පක්ෂයේ දේශපාලන මණ්ඩල සභිකයන් ගෙන් සමන්විත කමිටුවක් මඟින් සිදු කරමින් පවතින බවද විමල් වීරවංශ මහතා වැඩිදුරටත් පවසයි.  </content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=aa0903296</link>
    <topic>දෙරණ FM අද ගුවන් තලයට</topic>
    <author/>
    <content>‘අධිෂ්ඨාන’ මෝටර් රිය බාර දීම අදදෙමළ වැසියන් කැරැල්ලකට සූදානම්!දෙමළ ජනතාවට සැබෑ ආදරයක් තිබේ නම් ඔවුන් මුදා හැර හමුදාවට මුහුණ දෙන්නසිරිකොතේ පරිස්සමට තැබූ... රුපියල් කෝටි 50 ක් වටිනා මුද්‍රණ යන්ත‍්‍රය අතුරුදන්!‘වලවේ උරුමය - 2009’ අද ඇරැඹේනොපෙනෙන බලවේග අධ්‍යාපනයට බැල්ම හෙළනවාජානිපෙන් ජාතික පුනරුද වැඩ පිළිවෙළක්දෙරණ FM අද ගුවන් තලයටබාධක මැදින් ජය ලැබූ රුහුණු පුත‍්‍රයා ඇමැති මර්වින්පිටි මකුණු මර්දනයට අමෙරිකාවෙන් “50000 ක සේනාවක්”ප‍්‍රථම වරට මෙරට නීති ක්ෂේත‍්‍රයට මහාචාර්යවරයෙක්කොළඹ ජනතා සමුළුව 30 දාදෙරණ එෆ්.එම්. ගුවන් විදුලිය අද (29) රාති‍්‍ර 8.30 සිට සිය සේවාව ආරම්භ කරයි. තරංග මාලා 94.5 ඔස්සේ බස්නාහිර පළාතට ද, 102.3 ඔස්සේ දකුණු පළාතට ද 99.2 ඔස්සේ කඳුරටට ද, 92.4 ඔස්සේ වයඹ හා උතුරු මැද පළාත් ද යන වශයෙන් දෙරණ එෆ්.එම්. ගුවන් විදුලිය මුළු රටට ම සිය සේවාව ලබා දෙයි.“අපේ දේ රැක ගෙන - අලුත් දේ අර ගෙන” යන තේමාව මත සිට වැඩ සටහන් මෙහෙයවන බවත්, සම්ප‍්‍රදායක එෆ්.එම්. සංස්කෘතියෙන් මිදී වඩාත් සුන්දර හා සුබවාදී ආකල්ප සපිරුණු වැඩ සටහන් විකාශය කරන බවත් දෙරණ ගුවන් විදුලිය නිවේදනය කැර සිටී.දෙරණ එෆ්.එම්. ගුවන් විදුලිය දෙරණ ටී.වී. නාළිකාවේ සහෝදර නාළිකාවක් ලෙස කි‍්‍රයාත්මක කැරේ. දෙරණ ගුවන් විදුලියේ සමාරම්භක අවස්ථාව දෙරණ රූපවාහිනිය ඔස්සේ සජීවි ලෙස විකාශය කිරීමටත් කටයුතු යොදා තිබේ.</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=aa0903297</link>
    <topic>බාධක මැදින් ජය ලැබූ රුහුණු පුත‍්‍රයා ඇමැති මර්වින්</topic>
    <author>සී. හෙට්ටිආරච්චි</author>
    <content>‘අධිෂ්ඨාන’ මෝටර් රිය බාර දීම අදදෙමළ වැසියන් කැරැල්ලකට සූදානම්!දෙමළ ජනතාවට සැබෑ ආදරයක් තිබේ නම් ඔවුන් මුදා හැර හමුදාවට මුහුණ දෙන්නසිරිකොතේ පරිස්සමට තැබූ... රුපියල් කෝටි 50 ක් වටිනා මුද්‍රණ යන්ත‍්‍රය අතුරුදන්!‘වලවේ උරුමය - 2009’ අද ඇරැඹේනොපෙනෙන බලවේග අධ්‍යාපනයට බැල්ම හෙළනවාජානිපෙන් ජාතික පුනරුද වැඩ පිළිවෙළක්දෙරණ FM අද ගුවන් තලයටබාධක මැදින් ජය ලැබූ රුහුණු පුත‍්‍රයා ඇමැති මර්වින්පිටි මකුණු මර්දනයට අමෙරිකාවෙන් “50000 ක සේනාවක්”ප‍්‍රථම වරට මෙරට නීති ක්ෂේත‍්‍රයට මහාචාර්යවරයෙක්කොළඹ ජනතා සමුළුව 30 දාදේශපාලන දිවියේ 25 විය සපුරනරුහුණු මාගම් පත්තුවේ කහවත්ත ග‍්‍රාමයේ ජන්ම ලාභය ලැබු හේවා කෝපරගේ මර්වින් සිල්වා මහතා දේශපාලන ජීවිතයේ නොයෙක් බාධක කම්කටොළු මැදින් ජයග‍්‍රහණය කරා පිය නැගු ධෛර්යයවන්ත මිනිසෙකි.තිස්සමහාරාමය ප‍්‍රාදේශීය සභාවට තරග වදිමින් දේශපාලන ජීවිතය ආරම්භ කරන මර්වින් සිල්වා මහතා පළාත් සභාව ඉන් අනතුරුව රටේ පාලනය කි‍්‍රයාත්මක කරන්නා වූ පාර්ලිමේන්තුවට ද පිවිසියේය.රුහුණෙන් බිහි වූ ඩී.ඒ. රාජපක්ෂ මැතිතුමාගේ ගුරුහරුකම් ලබමින් දේශපාලන ජීවිතය ආරම්භ කරන මර්වින් සිල්වා අයුක්තිය අසාධාරණය හමුවේ හඬක් නැඟූ නිහතමානි මිනිසෙකි.චතුර කථිකත්වය තම උපතින්ම ගෙන ආවේ දේශපාලනඥයා රටෙහි සෑම පුද්ගලයෙකුම හඳුනන මිනිසෙකි.ජනතාවගේ දුක සැප දෙකෙහිම නිරතුරුව ළඟ සිටින්නා වූ මේ ජන නායකයාගේ සැබෑ මානව හිතවාදී ස්වරූපය හඳුනන්නේ ඔහු සමීපයෙන් ආශ‍්‍රය කරන්නෙකු පමණි.තිස්සමහාරාම ආසනය ශී‍්‍ර ලංකා නිදහස් පක්ෂයෙන් මෙන්ම එක්සත් ජාතික පක්ෂයෙන් ද තරග කොට ජයග‍්‍රහණය කිරීමට හැකිවීමෙන් මර්වින් සිල්වා මහතා සතුව තිබු ජනතා ආකර්ෂණය මනාකොට පෙන්නුම් කරන්නෙකි.තම පක්ෂයේ නායකත්වයට සැමවිටම ගරු කරන මර්වින් සිල්වා මහතා තිස්සමහාරාමය, මැද කොළඹ ඉන් අනතුරුව කැලණියේ ජනතාවගේ ද ජනතා ආකර්ෂණය එක ලෙස දිනා ඇති බව නොරහසකි.පක්ෂ පාට භේදයකින් තොරව අනුකම්පා සහගතව එම ගැටලුවට විසඳුම් සොයා දීමට සැමවිටම කටයුතු කරන මර්වින් සිල්වා නම් මේ සොඳුරු මිනිසාගේ මේ සැබෑ මනුෂ්‍යත්වය හඳුනා ගැනීමට බොහෝ දෙනෙකු අපොහොසත් වී ඇත.කැලණිය ආසන සංවිධායකත්වය ජනාධිපති මහින්ද රාජපක්ෂ මැතිඳුන්ගෙන් පුද ලද මොහොතේ කැලණිය ජනතාවට සේවය කිරීමට මර්වින් සිල්වා මහතා අවංකව කටයුතු කළ බව නොරහසකි.ප‍්‍රමාද වෙමින් පැවැති කැලණිය ගුවන් පාලම දින 60 කින් ඉදි කළ මර්වින් සිල්වා මහතා කැලණියේ ගංවතුර ප‍්‍රශ්නයට කඩිනම් විසඳුම් ලබා දෙමින් ගංවතුර ප‍්‍රශ්නය කැලණියෙන් තුරන් කොට ඇත.මේ සොඳුරු දුටු නුදුටු මිනිසාගේ දේශපාලන ජීවිතයට දිගු කලක් සපිරීම නිමිත්තෙන් (25) දින සවස 2.00 ට බණ්ඩාරනායක සම්මන්ත‍්‍රණ ශාලා පරිශ‍්‍රයේදී සේවා ප‍්‍රසාදිනි උපහාර උලෙළක් පැවැත්විණි.කිසිදු උපහාරයක් හෝ ප‍්‍රශංසාවක් කිසි විටෙක අපේක්ෂා නොකරන ලද මේ මිනිසාගේ ඉදිරි දේශපාලන ජීවිතය ද සාර්ථක වේවායි! අපි එක් සිතින් ප‍්‍රාර්ථනය කරන්නෙමු.සී. හෙට්ටිආරච්චි</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=aa0903298</link>
    <topic>පිටි මකුණු මර්දනයට අමෙරිකාවෙන් “50000 ක සේනාවක්”</topic>
    <author>නිහාල් පී. අබේසිංහ</author>
    <content>‘අධිෂ්ඨාන’ මෝටර් රිය බාර දීම අදදෙමළ වැසියන් කැරැල්ලකට සූදානම්!දෙමළ ජනතාවට සැබෑ ආදරයක් තිබේ නම් ඔවුන් මුදා හැර හමුදාවට මුහුණ දෙන්නසිරිකොතේ පරිස්සමට තැබූ... රුපියල් කෝටි 50 ක් වටිනා මුද්‍රණ යන්ත‍්‍රය අතුරුදන්!‘වලවේ උරුමය - 2009’ අද ඇරැඹේනොපෙනෙන බලවේග අධ්‍යාපනයට බැල්ම හෙළනවාජානිපෙන් ජාතික පුනරුද වැඩ පිළිවෙළක්දෙරණ FM අද ගුවන් තලයටබාධක මැදින් ජය ලැබූ රුහුණු පුත‍්‍රයා ඇමැති මර්වින්පිටි මකුණු මර්දනයට අමෙරිකාවෙන් “50000 ක සේනාවක්”ප‍්‍රථම වරට මෙරට නීති ක්ෂේත‍්‍රයට මහාචාර්යවරයෙක්කොළඹ ජනතා සමුළුව 30 දානිහාල් පී. අබේසිංහරටපුරා පළාත් 6 ක ශාක ප‍්‍රභේද 25 කට පමණ වැළඳී ඇති පිටි මකුණු වසංගත උවදුර මර්දනය පිණිස අමෙරිකා එක්සත් ජනපදයෙන් පිටි මකුණා විනාශ කරන විලෝපික කෘමින් 50000 ක් ගෙන්වන බවත් මේ උවදුර මර්දනයට ජනතා අවබෝධය වැඩි දියුණු කිරීම පිණිස දැනුම්වත් කිරීමේ නව වැඩ සටහනක් ආරම්භ කරන බව කෘෂිකර්ම ඇමැති හේමකුමාර නානායක්කාර මහතා පවසයි.මේ විලෝපිතයන් තව සති කීපයක් ඇතුළත මෙරටට ගෙන්වන බවත් ඉන් පසු මාස 6 ක් ඇතුළත මේ පිටි මකුණු ශී‍්‍ර ලංකාවෙන් බොහෝ දුරට අඩුවෙනු ඇති බවත් පේරාදෙණිය උද්‍යාන බෝග පර්යේෂණ හා සංවර්ධන මධ්‍යස්ථානයේ කෘෂි විද්‍යාඥයෝ පවසති.මෙම පිටි මකුණු උවදුර මැඬීම පිණිස මල් හා විසිතුරු පති‍්‍රකා ශාක සඳහා සබන් කුඩු තේ හැඳි 2 ක් හා භූමිතෙල් තේ හැඳි 1 ක් ජලය ලීටරයකට මිශ‍්‍ර කර අත් ඉසිනයකින් සේදිය හැකි බව ද කෘෂිකර්ම විද්‍යාඥයෝ කියති.තමිල්නාඩුවෙන් ශී‍්‍ර ලංකාවට ආවා යැයි සැක කළ හැකි පිටි මකුණු උවදුර මෙරටින් තුරන් කිරීමට කෘෂිකර්ම දෙපාර්තමේන්තුවේ පහළ හා ඉහළ නිලධාරීන් කටයුතු කර ඇත්තේ අලස ආකාරයෙන් බවත්, අද මුළු රටපුරාම මේ උවදුර වර්ධනය වීමේ අවදානමක් පවතින බව හේමකුමාර නානායක්කාර මහතා පවසයි.පිටි මකුණු උවදුර මර්දනය කිරීමට පැපොල් ගස්වලට වතුර බටයකින් දිනපතා තද ජල පහරක් ඇල්ලිය හැකි බව කෘෂිකර්ම නිලධාරීහු කියති.පේරාදෙණිය කෘෂිකර්ම දෙපාර්තමේන්තු උපදේශක සේවය මගින් ඕනෑම දුරකථනයකින් අංක 1920 අමතා පිටි මකුණු උවදුරට විද්‍යාත්මක උපදෙස් ලබා ගත හැකි බවත් කෘෂිකර්ම නිලධාරිහු කියති.</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=aa0903299</link>
    <topic>ප‍්‍රථම වරට මෙරට නීති ක්ෂේත‍්‍රයට මහාචාර්යවරයෙක්</topic>
    <author/>
    <content>‘අධිෂ්ඨාන’ මෝටර් රිය බාර දීම අදදෙමළ වැසියන් කැරැල්ලකට සූදානම්!දෙමළ ජනතාවට සැබෑ ආදරයක් තිබේ නම් ඔවුන් මුදා හැර හමුදාවට මුහුණ දෙන්නසිරිකොතේ පරිස්සමට තැබූ... රුපියල් කෝටි 50 ක් වටිනා මුද්‍රණ යන්ත‍්‍රය අතුරුදන්!‘වලවේ උරුමය - 2009’ අද ඇරැඹේනොපෙනෙන බලවේග අධ්‍යාපනයට බැල්ම හෙළනවාජානිපෙන් ජාතික පුනරුද වැඩ පිළිවෙළක්දෙරණ FM අද ගුවන් තලයටබාධක මැදින් ජය ලැබූ රුහුණු පුත‍්‍රයා ඇමැති මර්වින්පිටි මකුණු මර්දනයට අමෙරිකාවෙන් “50000 ක සේනාවක්”ප‍්‍රථම වරට මෙරට නීති ක්ෂේත‍්‍රයට මහාචාර්යවරයෙක්කොළඹ ජනතා සමුළුව 30 දානීති ක්ෂේත‍්‍රයට එක්වන ප‍්‍රථම මහාචාර්යා වීමේ ගෞරවය කොළඹ විශ්ව විද්‍යාලයේ මහාචාර්ය ඩබ්ලිව්.එම්. කරුණාදාස මහතාට හිමි වෙයි.පුරා සතලිස් වසරක සේවාවෙන් පසු විශ‍්‍රාම ගත් මහාචාර්යවරයා පසුගිය දා නීති වෘත්තියට එක්වුවද, ඒ වෘත්තියේ දිවුරුම් දී ඇත්තේ 1990 වර්ෂයේදීය.ජාත්‍යන්තර නීතිය පිළිබඳ සුවිශේෂි දැනුමක් ඇති ඒ මහතා ලන්ඩන් විශ්ව විද්‍යාලයේ දී (1978 - 80) ශාස්ත‍්‍රපති උපාධිය සඳහාත්, පසුව ඉන්දියාවේ ජවහර්ලාල් නේරු විශ්ව විද්‍යාලයේත්, ඇමරිකාවේ ප‍්‍රකට විශ්ව විද්‍යාල කීපයකදීත් ජාත්‍යන්තර නීතිය අධ්‍යයනය කර ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=aa09032910</link>
    <topic>කොළඹ ජනතා සමුළුව 30 දා</topic>
    <author/>
    <content>‘අධිෂ්ඨාන’ මෝටර් රිය බාර දීම අදදෙමළ වැසියන් කැරැල්ලකට සූදානම්!දෙමළ ජනතාවට සැබෑ ආදරයක් තිබේ නම් ඔවුන් මුදා හැර හමුදාවට මුහුණ දෙන්නසිරිකොතේ පරිස්සමට තැබූ... රුපියල් කෝටි 50 ක් වටිනා මුද්‍රණ යන්ත‍්‍රය අතුරුදන්!‘වලවේ උරුමය - 2009’ අද ඇරැඹේනොපෙනෙන බලවේග අධ්‍යාපනයට බැල්ම හෙළනවාජානිපෙන් ජාතික පුනරුද වැඩ පිළිවෙළක්දෙරණ FM අද ගුවන් තලයටබාධක මැදින් ජය ලැබූ රුහුණු පුත‍්‍රයා ඇමැති මර්වින්පිටි මකුණු මර්දනයට අමෙරිකාවෙන් “50000 ක සේනාවක්”ප‍්‍රථම වරට මෙරට නීති ක්ෂේත‍්‍රයට මහාචාර්යවරයෙක්කොළඹ ජනතා සමුළුව 30 දාකොළඹ දිස්ති‍්‍රක්කයේ ජනතා සංවිධාන හා කලාකරුවන් එක්ව සංවිධානය කරනු ලබන “කොළඹ ජනතා සමුළුව“ මාර්තු 30 වැනිදා සවස 3.00 ට මහරගම යොවුන් රඟහලේ දී පැවැත්වීමට කටයුතු යොදා තිබේ.මෙම සමුළුව අමතා ජාතික නිදහස් පෙරමුණේ සභාපති, පාර්ලිමේන්තු මන්තී‍්‍ර විමල් වීරවංශ, එහි කොළඹ දිස්ත‍්‍රික් නායක, පාර්ලිමේන්තු මන්තී‍්‍ර අචල ජාගොඩ, ප‍්‍රවීණ රංගන ශිල්පී රොජර් සෙනෙවිරත්න හා මොරටුව හිටපු නාගරික මන්ත‍්‍රී සුරේෂ් ඉන්දික යන මහත්වරුන් අදහස් දැක්වීමට නියමිත ය.</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=ab0903291</link>
    <topic>අලි වැඩ, මඩ වැඩ සහ පල් වැඩ</topic>
    <author/>
    <content>අලි වැඩ, මඩ වැඩ සහ පල් වැඩමහින්ද මහත්තයාගේ දෑත් සවිමත් කිරීමට“සජිත් කැරැල්ල පාවා දුන්නා”කොළඹ 3000 ක් සන්ධානයට එක්වෙතිප‍්‍රමාද වී හෝ අපි රනිල් වික‍්‍රමසිංහ මහතාට සුබ උපන් දිනයක් ප‍්‍රාර්ථනා කරමු. එපමණක් ද නොවෙයි. පක්ෂ නායකත්වයට එල්ල වී තිබුණු සියලු අභියෝග ජය ගැනීමේ ශක්තියක් තිබුණු ඔහුට අපි ආශීර්වාද කරමු. තවත් දශක දෙක තුනක් ම පක්ෂයේ නායකත්වයේ වැජඹෙන්නට ඔහුට හැකිවේවායි අපි ප‍්‍රාර්ථනා කරමු.මේ තීරුවෙන් විපක්ෂ නායක රනිල් වික‍්‍රමසිංහ මහතා අප හැඳින්වූයේ ‘කෘතහස්ත’ යනුවෙනි. ඒ අපහාසයකට හෝ විහිළුවකට නොවේ. පක්ෂය විසින් ඔහුට කෘතහස්ත සම්මානය පිරි නමනු ලැබ තිබුණි.ඔහුට එම සම්මානය පිදීම ඉතාමත් කාලෝචිත හා ප‍්‍රඥාගෝචර බව සනාථ කරමින් ඔහු ගේ කෘතහස්ත භාවය නිසාම පක්ෂ නායකත්වය ආරක්ෂා කර ගැනීමට හැකි වී තිබේ.රනිල් වික‍්‍රමසිංහ නම් වූ කෘතහස්ත දේශපාලනඥයා අපේ සංඛ්‍යා ලේඛන නිවැරදි නම් 15 වතාවත් මැතිවරණ පරාජය වී තිබේ. මැතිවරණයක් පරාජය වූ වහාම එහි පාපය ඔහු වෙත පවරා පවුකාරයාට ගල් ගසන්නට පටන් ගනී.මැතිවරණයක පරාජය මුළුමනින්ම කෘතහස්ත පිට පැටවීම ඉතාමත් අසාධාරණය. මැතිවරණවල පරාජයට බොහෝ දුරට හේතු වන්නේ කෘතහස්ත හෙවත් රනිල් වික‍්‍රමසිංහ මහතා නොවේ. ජනාධිපති මහින්ද රාජපක්ෂ මහතාය.ඔහු නිවැරදි ගමන් මඟක රට මෙහෙයවන නිසාත් වසර තිහක් තිස්සේ රට වෙලාගත් ත‍්‍රස්තවාදය වසර දෙක හමාරක් වැනි කෙටි කාලයක් තුළ මර්දනය කළ නිසා ම ජනතාව මහින්ද රාජපක්ෂ මහතා ගේ දෑත් ශක්තිමත් කරන්නට ජනතාව ඡන්දය දෙති. එවිට වික‍්‍රමසිංහ මහතා පරාජය වන්නේ ය.කෙසේ හෝ මැතිවරණයක් අවසානයේ එක්සත් ජාතික පක්ෂයේ කැරලිකාරයන් නැගී සිටින්නේ වාරකන් කාලයට රළගෙඩි ඉතා වේගයෙන් ගොඩට ගසන්නාක් පරිද්දෙනි.පොල් ගස් මුලින් උදුරා ගෙන වෙරළ සෝදාගෙන ගලන රළ ගෙඩි ක‍්‍රමයෙන් අඩු වන්නේ වාරකන් කාලය අවසන් වූ විටය. එහෙත් වෙරළට ආසන්නයේ පිහිටි මහා ගල් පර්වත රළ ගෙඩි හමුවේ නොසැලී සිටී.රනිල් වික‍්‍රමසිංහ මහතා ද එසේම ය. රළට ගලන්නට ඉඩ දී ඉතා සංයමයෙන් යුතුව ඉවසීමෙන් බලා සිටී. කැරලිකාරයෝ මර්දනය කරන්නට ඔහු අතපය, වචන පාවිච්චි කරන්නේ නැත.ඔහු ගේ එකම ප‍්‍රතිකාරය කමිටුවක් පත් කිරීම පමණි. ඉන් කැරලිකාරයන් මෙල්ලවන්නේ හෙන්ඩුවෙන් ඇන්න අලියකු සේය.මෙවර කැරැල්ල අතිශයින් ම බරපතළ විය. නායකත්වයට අපට පෙනෙන මානයේ තිදෙනෙක් වූහ. එස්.බී. දිසානායක, සජිත් පෙ‍්‍ර්මදාස, කරූ ජයසූරිය ඒ අය වෙති.වික‍්‍රමසිංහ මහතාට දෙන්නට යෝජනා කළේ ජ්‍යෙෂ්ඨ නායකත්වයයි. කෙසේ හෝ අට දෙනාගේ කමිටුවෙන් යෝජිත සියල්ල යටපත් වී වික‍්‍රමසිංහ මහතා ඉස්මතු වේ.කෙසේ හෝ මේ අර්බුදය කෙළවර වූ බව කෘතහස්තගේ ගෝළයෝ කියති. මෙහිදී පක්‍ෂයේ මධ්‍යස්ථ පුද්ගලයන් කියන්නේ කෘතහස්ත ජයග‍්‍රහණය කළත් එක්සත් ජාතික පක්‍ෂය පරාජය වූ බවයි.පක්‍ෂයේ ප‍්‍රබල චරිත දහයක් ම රනිල් වික‍්‍රමසිංහ මහතාට එරෙහිව සිටිද්දී තවත් අට දෙනෙක් රහසිගතව ඔහුට විරුද්ධ වූහ. තවත් මන්තී‍්‍රවරුන් පස් දෙනෙකු වැට උඩය. තව ටික දිනකින් ඔවුන් කෘතහස්ත විරෝදී පිලට පනින්නට ඉඩ තිබේ. කෘතහස්ත විරෝධී පිලේ තොරතුරු ලබා ගැනීමට මන්තී‍්‍රවරුන් දෙදෙනෙකු කෘතහස්ත විසින් ම යොදවනු ලැබ ඇති බව ද වාර්තා වේ. මේ දෙදෙනා කවුදැයි සොයා බැලීම ලක්‍ෂමන් සෙනෙවිරත්න සහ ජොන්ස්ටන් ප‍්‍රනාන්දු මන්තී‍්‍රතුමන්ලා ගේ කාර්ය භාරය වේ.එක්සත් ජාතික පක්‍ෂයේ අර්බුදය බැලූ බැල්මට පෙනෙන්නේ අවසන් බවය. එහෙත් එය හමාර නැත. අර්බුදය පටන් ගත්තේ දැන් ය.කෘතහස්ත විපක්‍ෂ නායක පුටුවේ සිටින තාක් කල් ඔහු දෙන නියෝග නොපිළි ගැනීමට කැරලිකාර මන්තී‍්‍රවරුන් තීරණයක් ගෙන තිබේ. මෙවැන්නක් සිදුවන්නේ එක්සත් ජාතික පක්‍ෂ ඉතිහාසයේ ප‍්‍රථම වතාවට ය.මේ තත්වය යටතේ ප‍්‍රශ්න වැලකට මුහුණ දීමට ඔහුට සිදුවනු ඇත. කෘතහස්ත ගේ නායකත්වයෙන් මැතිවරණ දිනන්නට බැරි බව කැරලිකරුවෝ තවමත් කියති.කෘත්‍යාධිකාරී මණ්ඩලයේ සිටින බල්ලන්, බූරුවන් කෘතහස්ත රැකගන්න බව කැරලිකාර කණ්ඩායමේ මන්තී‍්‍රවරයෙක් ‘මාණික්‍යයට’ වාර්තා කළේය.කෘතහස්ත ගේ තාවකාලික ජයග‍්‍රහණය ගැන වැඩියෙන් ම අමන්දානන්දයට පත්ව සිටින්නේ මාධ්‍ය කල්ලියේ සිටින කලවැදි චින්තක, පඩි උපුල්, මඩට උපන් මඩ ජයතුංග සහ සමන් අතාවුද ඇතුළු පිරිසයි.කැරලිකාර මන්තී‍්‍රවරුන්ගේ අරමුණු දෙකක් තිබේ. එකක් කෘතහස්ත පන්නා දැමීමයි. දෙක ඔහු ගේ මාධ්‍ය ගෝතයින් එලවා දැමීමය. ඒ බව දැනගත් වැදි චින්තක, ලක්‍ෂ්මන් සෙනෙවිරත්න සහ ජොන්ස්ටන් ප‍්‍රනාන්දු සමඟ සම්බන්ධකම් පවත්වන්නට උත්සාහ ගනිමින් සිටී.අනාගත නායකයා වේ යැයි සිතූ කරූ ජයසූරිය සමඟ ද චින්තක සහ උපුල් සාකච්ඡා කළහ. මේ සියල්ල බලා සිටි ජයතුංග ප‍්‍රකාශ කළේ කාගේ බෙල්ල කවුරු කැපුව ද අපේ පඩිය රැක ගන්න වැඩ කළ යුතු බවය.එම නිසා රවි කරුණානායක, එස්.බී. දිසානායක, ජොන්ස්ටන් ප‍්‍රනාන්දු, ජයලත් ජයවර්ධන යන අයට කථා කළ ජයතුංග තමන් සියලු දෙනා සමඟ සමීපව සිටින බව පෙන්වීම උත්සාහයක් ගත්තේය.මේ අර්බුදයේදී කලවැදි චින්තකට දැඩි තර්ජන ඉදිරිපත් වී ඇත්තේ විජය පුවත්පත් සමාගමේ අයිතිකරුගේ මස්සිනා වන රුක්මන් සේනානායකගෙනි.මේ දිනවල චින්තක පිටරට රැකියාවක් සොයන බව සැළයි. එයට හේතුව ලක්‍ෂමන් සෙනෙවිරත්න ට ජොන්ස්ටන් ප‍්‍රනාන්දු යුගලට ඇති බය නිසයි. චින්තක පදිංචි රජයේ තට්ටු නිවාසයෙන් එළියට ඇද්දවීමේ සූදානමක් ඇතැයි චින්තකට සැළවී තිබේ.කෙසේ හෝ මේ සම්බන්ධයෙන් චින්තක උපුල්ට කියා සිටියේ “පවතින තත්වය යටතේ මම පත්තරවලට නිවුස් ලියන්නේ නෑ. මම රණසිංහ ලොක්කත් අන්දවා වෙන බිලි බෝයිස්ලා දෙන්නෙක් ලවා දැන් නිවුස් ලියනවා.ප‍්‍රශ්නයක් නැහැ. විපක්‍ෂ නායකට අවශ්‍ය විදියට නිවුස් ලියන්න පුළුවන්. නිවුස් වලට හෙඩින් දාන එක මම කරනවා. බිලිබෝයිස්ලගේ නම් වලින් තමයි නිවුස් පත්තරවල වැටෙන්නේ.උඹ දන්නවානේ උන් බිල්ලට. අපි හරියට” යයි කියා ඔහු එය කීවේ මහත් උජාරුවෙන් ය.උපුල්ට කථා කළ කෘතහස්ත මෙසේ කීවේය. “මගේ මේ ජයග‍්‍රහණය අත්කර ගත්තේ ඉතාම අමාරුවෙන්. මේ ජයග‍්‍රහණය විජයග‍්‍රහණයක් ලෙස පෙන්වන්න ඕන.ගාල්ලේ වජිර ගැන හොඳ ලිපි පෙළක් ලිවීමට උපුල්ට යෝජනා කළ කෘතහස්ත ලක්‍ෂමන් සෙනෙවිරත්න, රුක්මන් සේනානායක, ජොන්ස්ටන් ප‍්‍රනාන්දු ඇතුළු පිරිසට එදා වේල විග‍්‍රහයෙන් මඩ ගේමක් දෙන ලෙසට යෝජනා කළේය.මේ අනුව ඉදිරි දිනවල එදා වේල විග‍්‍රහයෙන් කැරලිකාර මන්තී‍්‍රවරුන් ගේ රෙදි ගලවන හැටි බලාගත හැකිය. කුමන හේතුවක් නිසාවත් සජිත් පෙ‍්‍ර්මදාසට මඩ නොගැසිය යුතු බව කෘතහස්ත උපුල් ට දැඩි ලෙස කියා සිටී.එයට හේතුව පසු ගියදා පැවති කෘත්‍යාධිකාරී මණ්ඩල රැස්වීමේ දී සජිත් කෘතහස්තට ඉතා රහසිගතව උදව් කළ බැවිනි.කෘතහස්ත ගේ ජයග‍්‍රහණයෙන් පසුව මාධ්‍ය නඩය කැඳ වූ සමන් අතාවුද කියා සිටියේ “දැන් ප‍්‍රශ්නය ඉවරයි. අපි කරගෙන ගිය වැඩ ටික නැවත දිගටම කර ගෙන යමු” යන්නය.ඔහු නවතා දැමූ වැඩය යයි පැවසුවේ ජනාධිපති මහින්ද රාජපක්‍ෂ සහ පවුලේ අයට එරෙහිව සකස් කරන මඩ පොතයි. එහි කර්තෘ කලවැදි චින්තක ය. අන්වර්ථ නාමය ‘අලියා’ යන්නයි.</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=ab0903292</link>
    <topic>මහින්ද මහත්තයාගේ දෑත් සවිමත් කිරීමට</topic>
    <author/>
    <content>අලි වැඩ, මඩ වැඩ සහ පල් වැඩමහින්ද මහත්තයාගේ දෑත් සවිමත් කිරීමට“සජිත් කැරැල්ල පාවා දුන්නා”කොළඹ 3000 ක් සන්ධානයට එක්වෙතිරනිල් ට යළිත් එජාප නායකත්වය‘යං තං ඇති. රනිල් මහත්තය යූ.ඇන්.පී. එකේ යාවජීව නායකයා බවට පත්වෙලා ලු.“එහෙම වෙන්ඩ ඕනෑ... අපේ රට වෙනුවෙන් විශේෂයෙන් ම යුද්ධයේ ජයග‍්‍රහණය වෙනුවෙන් එතුමා කළ සේවය ගැන සලකා බලන කොට එහෙම කරපු එක කොච්චර දෙයක් ද?”“අපේ මිනිස්සු කළ ගුණ සැලකීම අතින් බොහොම ඉහළයි කියල ඉතිහාස පොත්වලත් තියෙනවනෙ.”“වෙන රටක නම් මෙලාකට කණින් ඇදල අහකට වීසි කරල... අපේ මිනිස්සු එහෙම කරන්නෙ නෑ... කළ ගුණ දන්නවා... ඔය වගේ දේශපෙ‍්‍ර්මී නායකයෙක් යූ.ඇන්.පී. එකේ නොහිටින්ඩ මහින්ද මහත්තයට ඔච්චර ලේසියෙන් යුද්ධය දිනන්ඩ බැහැ.ජනතා සහයෝගය මහින්ද මහත්තයට ලබාදීමේ සම්පූර්ණ ගෞරවය හිමි වෙන්නෙ රනිල් මහත්තයට.”“ඇත්ත... ඇත්ත... මාත් මේ කල්පනා කෙරුව බලාගෙන ගියාම ඓතිහාසික කාර්ය භාරයක්නෙ එතුමා කරල තියෙන්නෙ...”“ඉතින් එහෙම කෙනෙක් යූ.ඇන්.පී. එකේ යාවජීව නායකත්වයට පත් කර ගැනීම මොනතරම් දේශපෙ‍්‍ර්මී කි‍්‍රයාවක් ද?”ගිරිගෝරිස් ගේත් සෙමනේරිස්ගේත් සංවාදයට බඩ මුදලාලි ද එකතු විය.“අපේ පක්ෂය නියම දේශපෙ‍්‍ර්මී පක්ෂයක්. ඔය එක එකා හක්කලං කොරන්ඩ හැදුවට අපි නිතරෝම රට ගැන... ජාතිය ගැන... හිතනවා... ඒකනේ රනිල් මහත්තයව යාවජීව නායකත්වයට පත් කරගත්තේ...”බඩ මුදලාලි පරම්පරාවෙන් ම යූ.ඇන්.පී. කාරයෙකි. පසුගිය දවසක පාන් ගෙඩියකින් භාගයක් කපන්නට ගොස් ඇඟිල්ලක් කැපුණේ ය.උල්පතකින් වගේ ලේ ගලන්නට විය. ඇඟිල්ල පිස දැමූ රෙදි කෑල්ල තනිකර කොළ පාට විය. බලපුවාම බඩ මුදලාලි ගේ ලේ තනිකර කොළ පාට ය.“දැන් ඔය ලක්ෂ්මන් ල, ජොනීල කොච්චර කෑ ගැහුවත් රනිල් මහත්තයා හොල්ලන්ඩ බෑ... ඒක තමයි මුළු ජාතියේ ම ප‍්‍රාර්ථනාව...”“මට සුරුට්ටුවක් දෙනවද මුදලාලි.”කර්තේලිස් ගොයියා කඩයට ගොඩ වී සුරුට්ටුවක් ඉල්ලා සිටියේ ඔන්න ඔය වෙලාවෙදී ය.“රනිල් මහත්තය යාවජීව නායකයා කොරලලු නේද?”කර්තේලිස් ගොයියා සුරුට්ටුව පත්තුකොට හොඳ දුම් පාරක් පිටකරමින් ඇසුවේ ය.“නැතුව එහෙම තමයි අපි... යූ.ඇන්.පී. එක මේ වෙලාවෙදි රට ජාතියට ද්‍රෝහි වෙන්නෙ නෑ...”හැහ්... හැහ්... හැහ්...”කර්තේලිස් ගොයියා නියම ශ‍්‍රී ලංකා හිනාවක් දැම්මේ ය. ඔහු කැපුවත් ශ‍්‍රී ලංකා කාරයෙකි.“සටන් විරාම ගිවිසුමක් ගහල කොටින්ට ආයුධ ගේන්ඩ ඉඩකඩ ලබා දීල අපේ හමුදා කඳවුරුවල හිර කරල දාපු රනිල් ට යාවජීව නායකත්වය...! හැහ්... හැහ්... පොහ්...”කර්තේලිස් ගේ හිනාව පිට වූයේ සුරුට්ටු දුමාරයත් සමඟ ය.“ඕකනේ යමක් තේරුම් ගන්ඩ බෑ කියන්නෙ...”“මොනව තේරුම් ගන්ඩද...” යූ.ඇන්.පී. එක ඉතිහාස ගතවෙන්නෙ ද්‍රෝහී පක්ෂයක් හැටියට”“කර්තේලිස් ගොයියො... ඕක තමයි හොඳක් කළත් ශ‍්‍රී ලංකා කාරයින්ගෙන් හොඳක් අහන්ඩ බෑ කියන්නෙ.”බඩ මුදලාලි ද වචනයක් දැම්මේ ය.“හොඳක් කරන්ඩ වෙන්ඩ ඇති අර කිලිනොච්චි යනවයි කියල මැදවච්චි යන්නෙ කියල කියාපු රවි මහත්තයට නියෝජ්‍ය නායකකමක් දෙන්ඩත් කතා කොරල තිබුණේ.”“සිම්පල් ප්ලෑන් එකක්නේ”ඕනෑ ගොනෙකුට යුද්ධ කරන්ඩ පුළුවන්.” කියපු කිරිඇල්ල මහත්තයටත් මොකක් හරි දුන්න නම් තමයි හොඳ.කර්තේලිස් ගොයියා එක දිගට සුරුට්ටුව දෙපාරක් ම ඇද්දේ ය.“බොල කර්තේලිස් ගොයියෝ... රවි මහත්තය එහෙම කිව්වේ යූ.ඇන්.පී. එක ජනතාවගෙන් ඈත් කොරන්ඩ නෙ... එහෙම ඈත් වෙන කොට ජනතාව මහින්ද මහත්තයා වටේට රොක් වෙනව. අලිමංකඩ යනව කියල පාමංකඩ යන්නෙ කියල කියන කොට රනිල් මහත්තය තවත් ටිකක් තල්ලු වෙලා පැත්තකට වීසි වෙනවා.. එතකොට මහින්ද මහත්තයට තවත් ටිකක් කෙළින් වෙන්ඩ පුළුවන්... පුතය වාගෙ... රවි මහත්තය ඒක දන්න හින්දනෙ එහෙම කිව්වෙ...”“සිම්පල් ප්ලෑන් එකක් නේ...”බඩ මුදලාලි ද ගිරිගෝරිස්ට පොඩි සපෝට් එකක් දුන්නේ ය.“දැන් ලක්ෂ්මන් කිරිඇල්ල මහත්තය කිව්ව... ඕනෑ ගොනෙකුට යුද්ධ කරන්ඩ පුළුවන් කියල...”“ඕනෑ ගොනෙකුට යුද්ධ කරන්ඩ බෑනෙ... යුද්ධ කරන්ඩ ගිරිගෝරිසෝ බුද්ධියක් තියෙන්ඩ ඕනෑ... ඉවසීමක් තියෙන්ඩ ඕනෑ... අනිත් එක යුද්ධය පාවා දීපු යූ.ඇන්.පී කාරයින්ට මොකක්ද තියෙන අයිතිය යුද්ධය ගැන කතා කොරන්ඩ”“ඕක නේ කියන්නෙ... ගැඹුරු දේවල් ගැඹුරින් තේරුම් ගන්ඩ ඕනෑ... දැන් රවි මහත්තය කිලිනොච්චි කතාව කියල රනිල් මහත්තයත් එක්කම යූ.ඇන්.පී. එක ජනතාවගෙන් ඈතට තල්ලු කළා වගේ ම කිරිඇල්ල මහත්තය ගොන් කතාවක් කියල යූ.ඇන්.පී එක කාණුවට දාලා තද කළානෙ. දැන් රනිල් මහත්තය නායකත්වයේ නො ඉන්ඩ ඕව එකක්වත් සිද්ධ වෙන්නෙ නෑනෙ...”සෙමනේරිස් ද උගුරේ රැල් බුරුල් හරිමින් හරිබරි ගැහුණේ යමක් කියන්නට ය.“අනිත් එක රනිල් මහත්තය යුද්ධෙ ගැන වචනයක්වත් කියන්නෙ නෑ. කොටි ගැන මොකක්වත් කියන්නෙ නෑ. ඒක තමයි නියම දේශපෙ‍්‍ර්මය... මහින්ද මහත්තය වටා ජනතාව රොක් වෙන්නේ රනිල් මහත්තය එහෙම කරන හින්දනෙ... එහෙම දේශපෙ‍්‍ර්මී නායකයෙක් අයින් කරන්ඩ තරම් යූ.ඇන්.පී. එක දේශද්‍රෝහී නෑ... අපට ඕනෑ යුද්ධ දිනන්ඩ... කොටියා පරාජය කරන්ඩ... ඉතින් ඒ සඳහා යූ.ඇන්.පී.. එකට කරන්ඩ පුළුවන් ශ්‍රේෂ්ඨ ඓතිහාසික කාර්ය භාරය තමයි මේ කරන්නෙ... මහින්ද මහත්තයට ඉඩකඩ හදල දෙන එක...”“ඒ කිව්වෙ?”“ඒ කිව්වෙ රනිල් මහත්තය තවදුරටත් නායකත්වයේ තබා ගනිමින් මහින්ද මහත්තයා ගේ දෑත් ශක්තිමත් කිරීමක් නෙ.එතකොට රවි මහත්තයට නියෝජ්‍ය නායකකමකුයි කිරිඇල්ල මහත්තයට උපනායක කමකුයි... ඔය අකිල මහත්තය වගේ අයටත් මොන මොනවා හරි දුන්න නම් ඇත්තටම මහින්ද මහත්තයගෙ දෑත් හොඳටෝම ශක්තිමත් වෙනව.”“දැන් ඉතින් ඊළඟ මැතිවරණය ගැන හරි ජනාධිපතිවරණය ගැන හරි මහින්ද මහත්තයට කල්පනා කරන්ඩ දෙයක් නෑනෙ... දෙයියනේ කියල ඔය යුද්දෙ වැඩ ටික ඉවර කරගන්ඩ පුළුවන් නෙ....”බඩ මුදලාලි ද වචනයක් දමා බඩ ගෙඩිය අත ගෑවේ ය.“සිම්පල් ප්ලෑන් එකක්නේ...”“පිස්සු හැදෙන සඳ... හාහ්... පොහ්...”කර්තේලිස් ගොයියා ඉස් මුදුනටම යන විදියට සුරුට්ටු දුමක් ඇද්දේ ය.</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=ab0903293</link>
    <topic>“සජිත් කැරැල්ල පාවා දුන්නා”</topic>
    <author>චන්දන බණ්ඩාර</author>
    <content>අලි වැඩ, මඩ වැඩ සහ පල් වැඩමහින්ද මහත්තයාගේ දෑත් සවිමත් කිරීමට“සජිත් කැරැල්ල පාවා දුන්නා”කොළඹ 3000 ක් සන්ධානයට එක්වෙතිකැරැලිකරුවෝ කියතිගිය සතියේ ද සුපුරුදු පරිදි අරලියගහ මැදුරේදී ජනාධිපතිතුමාගේ ප‍්‍රධානත්වයෙන් කැබිනට් මණ්ඩලය රැස්වීය. මුලින් ම ජනාධිපතිතුමා කැබිනට් මණ්ඩලයට විශේෂ තොරතුරක් හෙළි කළේ ය. එනම් එක්සත් අරාබි එමීර් රාජ්‍යයේ ජනතාවට ලංකාවට එන්න එපා කියලා තහනමක් පනවා තිබෙන බව ය.මේක විදේශ ඇමැතිතුමාට විතරක් විසඳන්න පුළුවන් ප‍්‍රශ්නයක් නෙවෙයි. මේ වගේ ප‍්‍රශ්න ආවාම සංචාරකයන් ගැන කටයුතු කරන අමාත්‍යාංශයත් හොයන්න ඕන.මිලින්ද මොරගොඩ වගේ ඇමැතිවරු මේ ගැන හොයන්න ඕන. මේ ප‍්‍රශ්නය පිටුපස එල්.ටී.ටී.ඊ. ය ඉන්නවා කියලා මතක තියා ගන්න. එයාලාගේ ප‍්‍රචාරක ජාලයට මේ වගේ රටවල්වල සංචාරකයෝ බිලි ගන්න පුළුවන්. ජනාධිපතිතුමා කැබිනට් මණ්ඩලයට පැහැදිලි කළේය.ඇමැති රාජිත සේනාරත්නඑජාප මන්තී‍්‍ර වජිර අබේවර්ධධනජානිපෙ සභාපති විමල් වීරවංශඊළඟට ජනපතිතුමා ගේ අවධානය යොමුවූයේ ලංකාවට එරෙහිව එක්සත් ජාතීන්ගේ සංවිධානයේ හෝ වෙනත් රටක බලපෑමක් එල්ල විය හැකියි යන්න ගැන ය.ඒ ගැන කැබිනට් මණ්ඩලයට මුලින් ම අදහස් දැක්වූයේ ඇමැති රෝහිත බෝගොල්ලාගමයි. “ලංකාවේ ආරක්ෂක තත්ත්වය යහපත් අතට දැන් පත්වී තිබෙනවා. එක්සත් ජාතීන්ගේ සංවිධානයේ හමුදා මැදිහත්වීමක් හෝ වෙනත් බලපෑමක් කරන්න තියෙන අවස්ථාව ඈත් වෙමින් තියෙනවා.අපට එ.ජා.ස නිශේධ බලය හිමි රටවල් දෙකකින් ලොකු සහයක් ලැබුණා. අනෙක් රටවල් දැන් අපට ලොකු බලපෑමක් කරන්නෑ” ඇමැති බෝගොල්ලාගම කීවේ එක්සත් ජාතීන්ගේ සංවිධානයේ නිශේධ බලය හිමි චීනය ලබාදුන් විශේෂ සහාය පිළිබඳවය.ඉන් අනතුරුව ජනාධිපතිතුමා කැබිනට් මණ්ඩලයට අදහස් දැක්වූයේ ය.“මේ සේරම කරන අතරේ ලංකාවේ සිටින විදේශ තානාපතිවරු හමුවෙලා දැනුම්වත් කරන්න ඕන. ඒ වගේ ම එයාලා ගැන අවධානයෙන් ඉන්න. ඒ අය නරක වාර්තා විදේශ රටවලට යවන්න ඉඩ තියෙනවා. ඒ වගේ වාර්තාවලින් අපේ රටට හානි වෙන්න පුළුවන්” ජනාධිපතිතුමා කැබිනට් මණ්ඩලයට පැහැදිලි කළේ ය.ඊළඟට ජනපතිතුමා කථා කළේ යුද හමුදා හෙලිකොප්ටර් දෙකකට එල්ල වූ එල්.ටී.ටී.ඊ මිසයිල ප‍්‍රහාරය ගැනයි.“ඒ ප‍්‍රහාර වලින් අපේ හමුදා හෙලිකොප්ටර්වලට හානි වුණේ නෑ. කොටින්ගේ අවසන් අවි වලින් දැන් ගහන්නේ. දැන් මේක තේරුම් ගන්න ඕන. කොටි සංවිධානය මිසයිල ගහන්නේ බිත්තිවලට හේත්තු වෙලා” ජනාධිපතිතුමා පෙන්වා දුන්නේ ය.ඉන් අනතුරුව කැබිනට් මණ්ඩලයට අදහස් දැක්වූයේ ඇමැති ජී.එල්. පීරිස් ය.“එල්.ටී.ටී.ඊ. ය ඇමෙරිකාවේ නීතිඥයකුට විශාල මුදලක් දීලා තියෙනවා. ඒ ඇමෙරිකානු සෙනෙට් සභිකයින් සහ කොංග‍්‍රස් සභිකයන් දැනුම්වත් කරන්න. එයා සෑහෙන වැඩ කොටසක් ලංකාවට එරෙහිව සිදු කරනවා. ඒ නිසා අපේ රජයටත් ඒ හා සමානව ඒ වැරැදි මත පරාජය කරන්න වැඩ කරන්න වෙයි! ඇමැති ජී.එල්. පීරිස් පෙන්වා දුන්නේ ය.කොටින්ගේ තවත්කුමන්ත‍්‍රණයක් හෙළිවෙයිඉන් අනතුරුව ජනාධිපතිතුමා කැබිනට් මණ්ඩලයේ අවධානයට යොමු කළේ මෙරට ආනයන අපනයන පිළිබඳව ය. “අපේ රටේ පසුගිය වසරවල සියයට 40 කින් පමණ ආනයන අඩු වෙලා.හැබැයි අපනයනත් සියයට 10 කින් අඩුවෙලා තියෙනවා. ආනයන අඩු වෙන එක හොඳයි. හැබැයි ඒකෙන් ලංකාවට ලැබෙන බදු ආදායම අඩු වෙනවා. ආනයනවලින් සියයට 40 ක් අඩුවීමට එල්.ටී.ටී.ඊ. ය ආනයනය කළ අවි ආයුධ මෙරටට ගෙන්වීමත් බලපා තිබෙනවා. ඒ බව බුද්ධි අංශ පෙන්වා දී තිබෙනවා” ජනාධිපතිතුමා පෙන්වා දුන්නේ ය.ජනපති තුමා තවදුරටත් කැබිනට් මණ්ඩලයට පැහැදිලි කළේ කොටි සංවිධානයේ හොර රහසේ සිදු කළ ආයුධ ජාවාරම ගැනය.“මේ ළඟදි රේගු නිලධාරින් මාව හමුවෙන්න ආවා. ඒ අයටත් කොටි සංවිධානයේ ආයුධ ගෙන්වීම ගැන පෙන්වා දුන්නා. රේගු පරී්ක්ෂා කරලා නාවික හමුදාවත් පරීක්ෂා කළ පසුවයි මීට පස්සේ ලංකාවට ආනයන භාණ්ඩ ගෙනෙන්න ඕන කියලා මම උපදෙස් දුන්නා” ජනාධිපතිතුමා කීවේය.ඉන් අනතුරුව කැබිනට් මණ්ඩලයට අදහස් දැක්වූයේ ඇමැති සුසිල් පෙ‍්‍ර්ම ජයන්තය.“පසුගිය දවස්වල සසෙක්ස් කොලේජ් එකේ ගුරුවරු හත්සියයක් සහ ළමයි 5000 විතර ඇවිත් මට කීවා ඒ අධ්‍යාපන ආයතනය රජයට පවරා ගන්න කියලා” ඇමැති සුසිල් කීවේය.ඇමැති බන්දුල ගුණවර්ධන ද ඒ ගැන අදහස් දැක්වීය.“ඔය ආයතනය මගේ අමාත්‍යාංශයට බදු ගෙවන්න ඕන. ඒත් මාස ගණනකින් එයාලා අමාත්‍යාංශයට බදු ගෙවලා නෑ” ඇමැති බන්දුල පෙන්වා දුන්නේ ය.සසෙක්ස් කොලේජ් ආයතනය රජයට පවරා ගැනීම ගැන කැබිනට් මණ්ඩලයේ තීරණය වූයේ එය සමාගමක් නිසා එය රජයට පවරා ගත නොහැකි බව ය.ජනපතිතුමා පසුගිය බදාදා උදේ ඇමැති රාජිත සේනාරත්නට කථා කර ඇසුවේ ඇමැති අමරසිරි දොඩංගොඩ සහ ඇමැති මහින්ද විජේසේකරගේ සුවදුක් බැලීමට රෝහලට ගියා ද කියාය.“ඔව් සර් අමරසිරි දොඩංගොඩ ගේ තත්ත්වය හොඳ නෑ. ඇමැති මහින්දගේ තත්ත්වය හොඳයි. ඊයේ දැඩි සත්කාර ඒකකයෙන් මහින්ද ඇමැතිතුමාව වාට්ටුවට මාරු කරලා තියෙනවා” ඇමැති රාජිත ජනාධිපතිතුමාට කීවේය.මේ දෙන්නාම මගේ ජීවිතයට විවිධ කාල වකවානු වලදී සමීප වූ පුද්ගලයෝ. වෛද්‍ය සුජාතා සේනාරත්නට කියන්න හැමදාම එතුමන්ලා ගැන සොයා බලා මට වාර්තා කරන්න කියලා” ජනාධිපතිතුමා ඇමැති රාජිත සේනාරත්නට උපදෙස් දුන්නේ ය.ඉන්පසුව ඇමැති රාජිත සේනාරත්න කැබිනට් මණ්ඩලයට හෙළි කළේ නිවාස ව්‍යාපෘතියක් සඳහා ලැබෙන ණය ආධාර පිළිබඳවය. “නිවාස 100000 වැඩසටහනට අපට බිලියන 1500 ණය ලැබෙනවා.ඇමෙරිකානු බැංකුවක් හරහා බොහොම අඩු පොලියට මේ ණය ලැබෙන්නේ. මේ වැඩේ සාර්ථකව අවසන් කළොත් සියයට 50% ක් මුදල් ආධාර රජයට ලබා දෙන්න ඇමෙරිකානු බැංකුව බලාපොරොත්තු වෙනවා. අමුද්‍රව්‍ය සහ කම්කරුවෝ සියයට 50 ක් චීනයෙන් ලැබෙනවා” ඇමැති රාජිත කීවේය.ජනාධිපතිතුමා එම ව්‍යාපෘතිය අගය කරමින් ඇමැති රාජිතට ප‍්‍රශංසා කළේ ය.ඉන් අනතුරුව ඇමැති රාජිත හෙළි කළේ මාලදිවයිනේ ඉදිකරනු ලබන නිවාස ව්‍යාපෘතියක් ගැන ය.“මාලදිවයිනේ ගෙවල් 10,000 හදන එකට බි‍්‍රතාන්‍ය රජය මුදල් ආධාර දෙනවා. මාලදිවයිනේ ඉදිකිරීම්වලට අපේ කම්කරුවන්ට සේවය ලබා දෙන්න අවස්ථාව ලැබිලා තියෙනවා.“මාතර කතරගම දුම්රිය මාර්ගය ඉදිකිරීමට චීන බැංකුවක් මුදල් ආධාර දෙනවා” ඉදිකිරීම් සහ ඉංජිනේරු සේවා විෂය බාර ඇමැති රාජිත කැබිනට් මණ්ඩලයට පැහැදිලි කළේ ය.“අපි ඒ ආයෝජකයෝ ගෙන්වලා සාකච්ඡා කරමු” ජනාධිපතිතුමා ඇමැති රාජිත දෙස බලමින් කීවේය.ගිය බදාදා පාර්ලිමේන්තු භෝජනාගාරයේ ඇමැති රාජිත සහ ඇමැති බන්දුල ගුණවර්ධන දිවා ආහාරය ගන්නා විට එ.ජා.ප මන්තී‍්‍ර දයාසිරි ජයසේකර එතැනට පැමිණ වාඩි ගෙන කනගාටුදායක පුවතක් හෙළි කළේ ය.“සජිත් ඔක්කොම වැඩ කඩාකප්පල් කළා. නියෝජ්‍ය නායකයා වෙන්න රනිල් සමඟ ගිවිසුම් ගහලා මන්තී‍්‍ර 20 ක ගේ අත්සන් අරගෙන සාකච්ඡාව පටන් ගත් ගමන් ම ජ්‍යෙෂ්ඨ නායකත්වයට රනිල්වත් නායකත්වයට කරු ජයසූරිය පත් කරන්න යෝජනා කළාම දිලිප් වෙදආරච්චි නියෝජ්‍ය නායකකමට සජිත් ගේ නම යෝජනා කළා.රෝසි සේනානායක ස්ථිර කළා. නියෝජ්‍ය නායකකම බලාපොරොත්තුව සිටි රවිට කේන්ති ගිහින් කිව්වා. තනතුරු එහෙම වෙනස් කළොත් නියෝජ්‍ය නායකකමට මම එස්.බී. යෝජනා කරනවා. ගෝරිය පටන් ගත්තා.මම කල කිරිලා කිව්වා අනාගත ජනාධිපති අපේක්ෂකත්වය රනිල්ට දෙමු කියලා. මම එළියට ඇවිත් සජිත්ට බැන්නා ඔයත් එක්ක අපේ කණ්ඩායම් හැදෙන්න බෑ කියලා.” මන්තී‍්‍ර දයාසිරි ජයසේකර කනගාටුවෙන් යුතුව කීවේය.කාර්යාල රෑට රෑටහොරෙන් ම කඩලාගිය බදාදා පරිසර ඇමැති පාඨලී චම්පික රණවක ඇත් දළ ජෝඩුවක් ද රැගෙන ජනාධිපතිතුමා හමුවීමට ගියේය. ඒ වනජීවී දෙපාර්තමේන්තුව වනයෙන් සොයාගත් ඇත්දළ ජෝඩුවකි. කැලයෙන් හමුවන ඇත් දළ රජතුමාට බාර දීම හෝ පන්සලකට පූජා කිරීම අතීතයේ සිට පැවැති සිරිතකි.මෙවර එක්සත් ජනතා නිදහස් සන්ධානයෙන් බස්නාහිර පළාත් සභාවට තරග වදින හෙළ උරුමයේ නීති උපදේශක උදය ගම්මන්පිල සහ හෙළ උරුමයේ මධ්‍යම කාරක සභික එච්.එම්.ජේ.බී. කොටකදෙණිය ද ඇමැති චම්පික සමඟ ජනාධිපතිතුමා හමුවීමට ගියහ.ඇත් දළ යුගලය බාර දීමෙන් පසුව ජනාධිපතිතුමා ගම්මන්පිලගෙන් සහ කොටකදෙණියගෙන් විමසුයේ කොහොමද මැතිවරණ වැඩ කටයුතු කියාය. “ජනතාවගේ ප‍්‍රතිචාර නම් හොඳයි.ඒත් අපට සමහර අපේක්ෂකයන්ගෙන් අරියාදු වෙනවා. අපි නිත්‍යානුකූලව දාන කාර්යාල පොලිසිය මගින් ඉවත් කරවනවා. සමහර කාර්යාල රෑට හොරෙන් ම කඩලා දානවා.” ගම්මන්පිල සහ කොටකදෙණිය ජනාධිපතිතුමාට කීහ.ඒ සමගම ජනාධිපතිතුමා කීවේ “මාව මේ තැනට ගේන්න වගේම කොටි පරදන සටනට ඔයාලා කරපු කැප කිරීම නිසා තමයි එයාලාට ආඩම්බරයෙන් ඡන්දේ ඉල්ලන්න පුළුවන්. මට නමින් කියන්න කවුද ඔය වගේ වැඩ කරන්නේ කියලා.” ජනාධිපතිතුමා ඇසුවේය. එහෙත් ඇමැති චම්පික හෝ ගම්මන්පිල ඊට සිනාසුණා මිස පිළිතුරක් නොදුන්නේය.”මට කියන්න බැරි නම් මෛතී‍්‍රපාල ඇමැතිතුමාට කියන්න. එතකොට මහලේකම්තුමා විනයානුකූලව කටයුතු කරාවි” ජනාධිපතිතුමා කීවේය.රනිල් ට නොකී රහසක්පසුගිය ඉරිදා උදෑසන 9.30 ට පමණ කොළඹ ගෝල්පේස් හෝටලයේ දී විදුලි බල අමාත්‍යංශයේ හිටපු ලේකම් වරයාගේ පුතාගේ විවාහ මංගල්‍යය පැවති අතර එදින මනාලියගේ පාර්ශ්වය වෙනුවෙන් සෞඛ්‍ය ඇමැති නිමල් සිරිපාල ද සිල්වාත් මනාලයාගේ පාර්ශ්වය වෙනුවෙන් මන්ති‍්‍ර වජිර අබේවර්ධනත් අස්සන් තැබූහ.ඉතා කඩිනමින් වජිර මන්ති‍්‍රවරයා එම උත්සවයට එක් වී ආපසු ගියේ ඉතා රහසිගතව කි‍්‍රයාත්මක කරන රනිල් රැක ගැනීමේ මෙහෙයුම දියත් කිරීමටයි.ඒ සඳහා වජිර සැකසූ ලිපියකට මන්තී‍්‍රවරුන් සහ කෘත්‍යාධිකාරි මණ්ඩල නියෝජිතයන්ගේ අස්සන් ලබා ගැනීම සැලසුම විය. ඔහු ඉතා රහසිගතව නිවෙස්වලට යමින් අස්සන් ලබා ගත් අතර කඩිමුඩියේ නැවත ගාල්ලට ගියේ ඇමැති පියසේන ගමගේ මහතාගේ දේශපාලන ජීවිතයේ 20 වසර වෙනුවෙන් පැවැත්වුණු උපහාර උළෙලකට එ.ජා. පක්‍ෂය නියෝජනය කරමින් සහභාගී වීම සඳහාය.ඒ අතරතුර වජිරගේ ජංගම දුරකතනයට රනිල්ගෙන් ඇමතුමක් ලැබිණි. ඔහු පියසේන ගමගේට දුරකතනය ලබා දෙමින් ඔහුට සුබ පැතීමට රනිල්ට ද අවස්ථාවක් සලසා දුන්නේය.ඉන් අනතුරුව කඩිමුඩියේ කොළඹ ගිය වජිර එදින මධ්‍යම රාති‍්‍ර වන තුරු නිවෙසින් නිවෙසට යමින් ඉතා රහසිගතව අස්සන් එකතු කළේය. රාතී‍්‍ර 11.30 ට පමණ ජයවර්ධනපුර රෝහලට ගොස් රෝහල් ගතව වෛද්‍ය ප‍්‍රතිකාර ලබමින් සිටින කළුතර දිසා මන්තී‍්‍ර සරත් රණවක මන්තී‍්‍රවරයාගේ අස්සන ද ලබා ගත්තේය.වජිර එහි යාමට පෙර රාතී‍්‍ර 11.00 ට පමණ එස්.බී. දිසානායක ද සිය බිරිඳ ද සමග සරත් රණවක බැලීමට රෝහලට ගියේ සරත් රණවකගේ සහාය තමන්ට ලබා ගැනීමේ අපේක්‍ෂාවෙනි.මේ රහස රනිල්ට ද දැන ගැනීමට අවස්ථාවක් නොදීමට තරම් වජිර සටකපට විය. ඒ අතර සඳුදා පෙරවරුවේ කාදර් මන්තී‍්‍රවරයාගේ කොල්ලුපිටියේ නිවෙසට ගයන්ත කරුණාතිලක, රංජිත් අළුවිහාරේ, දුලිප් වෙද ආරච්චි, රේණුකා හේරත් ඇතුළු මන්තී‍්‍රවරුන් පිරිසක් රැස්වූ අතර පෙ.ව. 10 පමණ වජිර අබේවර්ධන මන්ති‍්‍රවරයා ද එතනට පැමිණියේය.එහිදී මන්තී‍්‍රවරයා අස්සන් රැස් කළ ලිපියේ අස්සන් නොතැබූ හිස් පිටපතක තමාගේ අස්සන පමණක් යොදා රේණුකා අතට පත් කරමින් එහි සිටි මන්ති‍්‍රවරුන්ගේ අස්සන් ගැනීම මන්තී‍්‍රවරියට පවරා පිටවී ගියේය.ටික වේලාවකින් වජිරගේ ජංගම දුරකතනයට ඇමතුමක් දෙමින් රංජිත් අළුවිහාරේ මන්තී‍්‍රවරයා පවසා සිටියේ “අපි ඔයාගේ යෝජනාව වෙනස් කර නායක, ප‍්‍රධාන නායක, තනතුරු දෙක ඇතිවිය යුතු බවට සංශෝධනය කළා” කියාය. වජිර තම විරුද්ධත්වය දක්වා කියා සිටියේ තමාගේ අස්සන ටිපෙට්ස් කර ඉවත් කරන ලෙසයි. එසේ අස්සන ඉවත් කරමින් සංශෝධිත යෝජනාවට රංජිත් ඇතුළු පිරිස අස්සන් තැබූහ.වජිර එජාපයේ බලය අතට ගනී?ඊට අමතරව වජිර මන්තී‍්‍රවරයා මේ වන විට ඉතා රහසිගතව තම යෝජනාවට අස්සන් 52 ක් ලබා ගැනීමට සමත් විය. මේ ලිපියට අයත් යෝජනා සකස් කර තිබුණේ ජනාධිපති නීතිඥ තිලක් මාරපනය.සඳුදා පස්වරු 3.00 කෘත්‍යාධිකාරි මණ්ඩලය සිරිකොතේදී ඇරඹීමට විනාඩි 5 කට කලින් පැමිණි වජිර තමාගේ යෝජනාව රනිල් අතට පත් කරමින් පැවසූයේ බහුතරයේ මතය කි‍්‍රයාත්මක කරන ලෙසයි.නියමිත වේලාවට රැස්වීමේ කටයුතු අරඹමින් න්‍යාය පත‍්‍රයට අනුව කටයුතු කරගෙන යන අතරතුර දී රංග බණ්ඩාර මන්තී‍්‍රවරයා නැගී සිටිමින් මීට පෙර කෘත්‍යාධිකාරී මණ්ඩල රැස්වීමට තමාට පැමිණීමට සිදුවුණේ ප‍්‍රමාද වී බවත් ඒ අධිකරණයේ පෙනී සිටීමට සිදු වූ නිසා බවත්, තමාට එරෙහිව තිබූ නඩු තිස් ගණනින් 29 ක් මේ වන විට අවසන් බවත් කීය.ඉදිරිපත් කිරීමට නියමිත කමිටු වාර්තාවට තමාගේ දැඩි විරෝධය ප‍්‍රකාශ කරන බවත් ඔහු පැවසීය. මෙහි දී මහ ලේකම් තිස්ස අත්තනායක කීවේ න්‍යාය පත‍්‍රයට අනුව ඊට අදහස් ප‍්‍රකාශ කිරීම අවස්ථාව පැමිණි විට ප‍්‍රකාශකරන ලෙසය.අනතුරුව කමිටු වාර්තාව ඉදිරිපත් කෙරිණි. එහි යෝජනා 6 ක් අඩංගු වී තිබූ අතර නායක, ප‍්‍රධාන නායක තනතුර ඇති කිරීම, දේශපාලන බලමණ්ඩලයට බලතල වැඩි කිරීම, පක්‍ෂ කෘත්‍යාධිකාරි මණ්ඩලයට සහභාගි වීමට ප‍්‍රධාන නායකයාට අවස්ථාව අහිමි කිරීම යනාදී වශයෙනි.මහ ලේකම් තිස්ස අත්තනායක ඉදිරිපත් කළ යෝජනා අඩංගු කමිටු වාර්තාව මලික් සමරවික‍්‍රම විසින් ස්ථිර කරන ලදි. එම වාර්තාව ප‍්‍රතික්ෂේප කරන බව පුත්තලම් දිසා මන්තී‍්‍ර රංගේ බණ්ඩාර මන්තී‍්‍රවරයා යෝජනා කළ අතර උතුරු මැද පළාතේ කස්තුරි අනුරාධනායක විපක්ෂ නායකවරයා එය ස්ථිර කළේය.මේ අතර සභාව උණුසුම් විය. වජිර මේ පටලැවිල්ල කර පසුපසට වී නිශ්ශබ්දව සිටින බව සමහරු පැවසූහ. රංජිත් මද්දුම බණ්ඩාර, රවී සමරවීර, ලක්ෂ්මන් සෙනෙවිරත්න, රේණුකා හේරත්ට දොස් පවරමින් රහසිගතව අස්සන් දුන්නේ කමිටුවේ සිටින අතරදී බව කීය. පැය තුනකට ආසන්න කාලයක් කෘත්‍යාධිකාරී මණ්ඩලයට විවිධ මත ඉදිරිපත් විය.රුක්මන් සේනානායක මන්තී‍්‍රවරයා පැවසුවේ රනිල් කොටින්ට කවදාවත් ආයුධ හෝ මුදල් නුදුන්නත් දුන් බවට රටේ මතයක් පවතින බවයි. එහෙත් රනිල් කොපමණ දක්ෂ රාජ්‍ය පාලකයෙක් වුවත් වැඩ බැරි නායකයකු ලෙස රටේ මතයක් ගොඩනැගී ඇති බවයි.පක්ෂයට ඇවිත්විහිළු කරන්න එපාමෙහි දී වජිර අබේවර්ධන මන්තී‍්‍රවරයා අදහස් දැක්වීමට නැගි සිටියත්, රනිල් මොහොතකට මූලාසනයෙන් ඉවත්ව කාමරයෙන් පිටතට පැමිණි බැවින් ඔහු නැවත වාඩි විය.විනාඩි 5 කින් පමණ එදිනට යොදා තිබු අනෙක් රැස්වීම අවලංගු කර රනිල් මුලසුන ගත්තේය. වජිර අදහස් දක්වමින් පැවසුවේ පක්ෂය විහිළුවට ලක් නොකරන ලෙසයි.ලෝකයේ මොනම රටකවත්, මොනම පක්ෂයකවත් නැති ක‍්‍රමයක් අපේ පක්ෂයට යෝජනා නොකරන ලෙස වජිර ඉල්ලා සිටියේය. පක්ෂයේ නායකත්වයට රනිල්ට වැඩිය දක්ෂ නායකයෙක් ඉන්නව ද? මේ සේරම දන්නවා ප‍්‍රභාකරන් මැරුණත් හිටියත් තව මාස පහ හයකින් කිසි කෙනෙකුට රනිල්ට ගහන්න බැරි වන බව.රනිල්ගේ මතවාදය දිනන බව. ඒක පසුගිය පළාත් සභා ඡන්දේදී නුවර එළියෙන් ඔප්පු වුණා. දෙමළ නායකයෝ ඔක්කොම පරාදයි.එ.ජා. පක්ෂය දිනුවා සිංහල දෙමළ මුස්ලිම් අයත් ජනතාව පිළිගන්න නායකයා රනිල්’ පසුගිය ජනාධිපතිවරණයෙන් ලක්ෂ 47 ගත්තා. කොළඹ දිස්ති‍්‍රක්කයෙන් ලක්ෂ 4 කට වඩා ගත්තා. එහෙම ගන්න පුළුවන් නායකයෙක් කවුද අපේ පක්ෂයේ ඉන්නේ. එස්.බී. මහත්තයා කිව්ව වෙනස්කම් වගයක් ගැන.ඔබතුමා ශී‍්‍ර ලංකා නිදහස් පක්ෂයේ මහ ලේකම්කම කළා ඒකෙත් එහෙමද. මේ පක්ෂයට ඇවිත් විහිළු කරන්න එපා. දැන් දකුණේ ඡන්දෙ තියේවී. ඌවෙ ඡන්දෙ තියේවී.ඒකට ඇවිත් මහ ඇමැතිවෙලා, අගමැතිවෙලා ජනාධිපති වෙන්න. ඕන කෙනෙකුට පුළුවන් මම කතා කරන්නේ නිහඬව විනය ගරුකව ඉඳගෙන මේ පක්ෂය රැකගන්න බහුතරය වෙනුවෙන් ශබ්ද දාල කතා කරල සභාව පාලනය කරන්න බහුතර මතය යට කරන්න බැහැ.(දිගටම බාධා කිරීම්) මම මගේ වාහන බලපත‍්‍රයත් විකුණලා මේ පක්ෂය රැක ගන්න ගමේ කොල්ලන්ට මුදල් බෙදා දුන්න මිනිහෙක්. මේ පක්ෂය ඇතුළේ වැරැදි වැඩ, වැරැදි තීරණ කි‍්‍රයාත්මක කරන්න දෙන්න බැහැ. (රනිල් වික‍්‍රමසිංහ වජිරට වාඩිවන ලෙස උපදෙස් දෙයි) තමුන්නාන්සේට මාව වාඩි කරන්න බැහැ. මේ විහළු යෝජනා අයින් කරන්න.පක්ෂය හෑල්ලු කරන්න දෙන්න බැහැ.” ප‍්‍රධාන නායක, උප නායක, නියෝජ්‍ය නායක, නායක. මොනවද මේ තනතුරු? මේවට ඉඩ දෙන්න බැහැ.පක්ෂයේ විනය තියෙන්න ඕන. සාධාරණය ඉටු වෙන්න ඕන. මම හොරෙන් අස්සන් ගත්තෙ නැහැ. අදත් අස්සන් ගත්තා අවශ්‍ය වුණොත් හෙටත් අස්සන් ගන්නවා.මේවට ඡන්ද තියන්න එපා. පේ‍්‍රමදාස මහත්තය නායකයා හැටියට ඉන්න කොටත් ජනාධිපති වෙලා ඉන්න කොටත් නායකයා එලවන්න මෙහෙම කළා. පක්ෂය දෙකට කැඩුණා. ලක්ෂ 10 ක් ඡන්ද අපට අහිමි වුණා. (බාධා කිරීම්)ලක්ෂ්මන් සෙනෙවිරත්න මන්තී‍්‍රවරයා නායක, ප‍්‍රධාන නායක තනතුරු ගැන යෝජනාව රනිල්ගේ එකක් යැයි පැවැසීය. වජිර මන්තී‍්‍රවරයා කීවේ රනිල්ට ඕන විදියට, මේ පක්ෂ ඕන ඕන දේවල් කරන්න බැහැ.නායකයා හැටියටයි තීරණ ගන්න ඕන. මතක තියා ගන්න රනිල් නායකයා වෙලාවෙ මම පක්ෂයට ගාමිණි දිසානායක ගේනකොට හුඟක් අය විරුද්ධ වුණා.මේ රේණුකා හේරත් විරුද්ධ වුණා. ඒත් මම නිවැරැදි දේ එදත් කළා. මේවට ඡන්ද තියන්න එපා. මේක අවසන් කරන්න. බහුතරයේ මතය කි‍්‍රයාත්මක කරන්න. වජිර ඉල්ලා සිටියේය.මෙහි දී ලක්ෂ්මන් සෙනෙවිරත්න සහ රංජිත් මද්දුම බණ්ඩාර යන මන්තී‍්‍ර වරු වජිරගේ මතයට එරෙහිව අදහස් දැක්වූහ. දයා ගමගේ කතා කරමින් පක්ෂයේ නායකයා වෙනස් කරන්න දෙන්න බැහැ.නායකයා රනිල් ම විය යුතුයි. අපට වැරදුණේ චන්ද්‍රිකා අමාත්‍යංශ තුන ගත්ත දවසේ. අනෙක් ඇමැතිවරුන් ඉල්ලා අස් වුණානම් අපි පරදින්නේ නැහැ. වජිර ඒක හොඳ යෝජනාවක් මමත් රනිල්ට කීවා ඉල්ලා අස්වෙමු කියලා. රනිල් ඇහුවා කී දෙනෙක් ඉල්ලා අස්වෙනවද කියල.රනිල්,සජිත් තනිකරයිජෝන් අමරතුංග මන්තී‍්‍රවරයා නැගිටිමින් පැවැසුවේ ඡන්දයක් තියල ඉක්මනට අවසන් කරමුකියාය. ජෝසප් මයිකල් පෙරේරා මන්තී‍්‍රවරයා නැගි සිටිමින් නායක, ප‍්‍රධාන නායක තනතුරු මොනවාදැයි විමසීය.මටත් මේ පක්ෂෙන් විශාල අසාධාරණයක් වුණා. මගේ පුතා ඡන්දෙ ඉල්ලුවා ඒක පරද්දන්න හතර දෙනෙක් පක්ෂයෙන් දැම්මා. ජයලත් ජයවර්ධන මන්තී‍්‍රවරයා කේන්තියෙන් නැගි සිටිමින් ජෝසප් මයිකල් පෙරේරාට එරෙහිව දැඩි වාග් ප‍්‍රහාරයක් එල්ල කළේය.මේ වාග් ප‍්‍රහාරය අතරතුර මන්ති‍්‍රිවරයකු ඇසුවේ මේ රණ්ඩුවටත් වැරදිකාරයා රනිල් ද කියාය. ඉන් අනතුරුව නවුෂාඩ් මන්තී‍්‍රවරයා වෙනත් නායකයකු අනවශ්‍ය බවත් ව්‍යවස්ථාව අනුව කටයුතු කරන ලෙසත් පක්‍ෂය මේ විදියට ජනතාව පිළිගන්නා නායකයකු බාල්දු කරන්නේ නම් අපිත් පක්‍ෂය හැර යන බව පැවසීය.වෙලායුදම් පැවසූයේ රංජිත් මද්දුම බණ්ඩාර මන්තී‍්‍රවරයා දෙමළ ජනතාව යුද්ධයට පක්‍ෂ යැයි පවසා ඇත්තේ සත්‍යයක් නොවන බවත් දෙමළ ජනතාව යුද්ධයට විරුද්ධ බවත් අපට අවශ්‍ය සාමයෙන් ජීවත් වීමට බවත්ය.අපි හිටියේ මේ පක්‍ෂ ප‍්‍රතිපත්ති සමඟයි. මතවාදය සමඟයි. ඒවා වෙනස් වෙනවා නම් අපිත් පක්‍ෂයෙන් යන්නම් අබ්දුල් කාදර් මන්තී‍්‍රවරයා නැගී සිටිමින් කීවේය.ජොනී, ලකී පරාදයිමන්තී‍්‍රවරු මගේ ගෙදරට ආවා. දවල් කෑමත් දුන්න. ඒත් මම නායකයාට පක්‍ෂයි, රනිල් ඉන්න ඕන. ස්වාමිනාදන් පැවසූයේ සිංහල දෙමළ මුස්ලිම් සියලුම දෙනාට ඇති අයිති පක්‍ෂයක් හැටියට මේ පක්‍ෂය ඉදිරියට යා යුතු බවයි.අනතුරුව ජෝසප් මයිකල් පෙරේරා විමසුවේ ප‍්‍රධාන නායකයා කවුද එස්.බී. ද? කරූ ද? කියාය. මේවට මන්තී‍්‍රවරු එකඟ නැහැ. අනතුරුව රැස්වීම කෙටි විවේකයකට නතර කරන ලදි.නැවත රැස්වීම ආරම්භයේ ජ්‍යෙෂ්ඨ සාමාජික සිරිනාල් ද මෙල් අදහස් දක්වමින් “මම මේ පක්‍ෂයේ වසර 40 කට වැඩියි. අපි මෙහෙම හැසිරීම වැරදියි. මම දන්නවා මෙහෙම ගියොත් අපේ පාක්‍ෂිකයෝ පක්‍ෂ මූලස්ථානය වට කරාවි.”මෙහි දී ලක්‍ෂමන් සෙනවිරත්න මන්තී‍්‍රවරයා “ඔව් ඔව් වට කරාවි” යැයි පැවසීය. සිරිනාල් “එදාට කාට කාටත් වරදීවි මතක තියා ගන්න මේ පක්‍ෂය ඔයාලගෙ නෙවෙයි ගමේ රටේ ඉන්න පොඩි පාක්‍ෂිකයන්ගේ”වජිර මෙහි දී නැවත තම යෝජනාව ගැන කියමින් එ.ජා.පක්‍ෂ නායකයා ලෙස අප සැම රනිල් වික‍්‍රමසිංහ මහතා පිළිගන්නා අතර එම නිලය සැහැල්ලු වන අන්දමේ කිසිදු නිලයක් ඇති කිරීමට අප තරයේ විරුද්ධ වෙනවා.එ.ජා.පක්‍ෂ ව්‍යවස්ථාව ප‍්‍රමාණවත් සැලකිල්ලට භාජනය නොකර හදිසියේ සංශෝධනය කිරීමට තරයේ විරුද්ධ වන අතර මේ සම්බන්ධව කෘත්‍යාධිකාරී මණ්ඩලයේ පහත නම් සඳහන් අය බහුතරයක් වන බැවින් ඡන්ද විමසීමක් අනවශ්‍ය බව ද ප‍්‍රතාශ කරන බව කීය.අපේ ආයුෂත් අරන් හිටියොත් කාටත් හොඳයිමේ යෝජනාවට අස්සන් 52 ක් මන්තී‍්‍රවරයා ලබා ගෙන තිබිණි. රනිල් සහ කරූ පිටව ගොස් නැවත පැමිණ පැවසූයේ කිසිදු සංශෝධනයක් හෝ වෙනසක් සිදු නොවන බවත් මෙතෙක් කි‍්‍රයා කළ අයුරින්ම අදාළ තනතුරු පවතින බවත්ය.දයාසිරි ජයසේකර මන්තී‍්‍රවරයා නැගී සිටිමින් කීවේ සේරම ඉවරයි අපේ එකම නායකයා රනිල් වික‍්‍රමසිංහ මැතිතුමායි වෙන නායකයෝ අපට නැහැ කියාය. ජොන්ස්ටන් ප‍්‍රනාන්දු මන්තී‍්‍රවරයා එය ස්ථිර කළේය.දුලිප් වෙදආරච්චි මන්තී‍්‍රවරයා ජ්‍යෙෂ්ඨ නියෝජ්‍ය නායක ධුරයට සජිත් පෙ‍්‍ර්මදාසගේ නම යෝජනා කළ අතර රෝසි සේනානායක එය ස්ථිර කරන ලදි. වජිර ඊට විරුද්ධව වි.ජ.මු. ලොකු බණ්ඩාරට ආරාධනය කර නියෝජ්‍ය නායක ධුරය දිය යුතු යැයි යෝජනා කළේය. රනිල් කීවේ මේවා න්‍යාය පත‍්‍රයට අදාළ නොවන බවයි.අනතුරුව විහිළු තහළු මැද සියලු දෙනාම සතුටින් විසිර ගිය අතර ලක්‍ෂමන් සෙනවිරත්න මන්තී‍්‍රවරයා ප‍්‍රකාශ කළේ මොනව කළත් මේ ගේමේ දී වජිර කෙළින් වැඩ කළා.අපිත් එක්ක කිසිම ඩීල් එකක් නැතිව ලොක්ක බේරගන්න හොඳ සටනක් දුන්නා. කවදත් පක්‍ෂයේ අභ්‍යන්තර ප‍්‍රශ්නවලදී බුද්ධිමත්ව හැසිරෙන ගයන්ත සිරිකොතින් එළියට බසිමින් ළඟ සිටිය මන්තී‍්‍රවරුන්ට කීවේ වජිරගේ ගේම ඉතිහාස ගතයි.වජිරගේ ගේම නිසා සේමර ඉවර වුණා. මිනිහගෙ ටෝන් එකත් කරුණු ටික කියන්නම හදාගත් එකක්. මොනව වුණත් දකුණේ එකෙක් හැටියට මමත් හරි ආඩම්බර වෙනවා කියාය.ජාතික නිදහස් පෙරමුණේ දේශපාලන මණ්ඩලය පසුගිය සඳුදා බත්තරමුල්ලේ පිහිටි පක්ෂ කාර්යාලයේදී රැස්විය. එදින ජා.නි.පෙ දේශපාලන මණ්ඩලයේ සාකච්ඡාවට භාජනය වූයේ දේශය ගොඩනැගීමේ ජාතික පුනරුද වැඩසටහන ගැනය.”රණ විරුවන් දිනා දෙන රට නිසි මඟ ගෙන යාමට අපි දැන් සූදානම් විය යුතුයි.” ජා.නි.පෙ සභාපති විමල් වීරවංශ කීවේය.”අද අපේ රටේ ආර්ථිකයේ යම් ගැටලුවක් ඇති වෙලා තියෙනවා. අපි සියලු දෙනාම ඊට පිළියම් සෙවිය යුතුයි. ඒ සඳහා රටට හොඳ සැලැස්මක් සහ වැඩපිළිවෙළක් අවශ්‍යයි.” ජා.නි.පෙ සභාපති විමල් වීරවංශ තවදුරටත් පෙන්වා දුන්නේය.”අපි මේ වෙලාවේ හරියට වැඩ කළොත් රටේ ආර්ථිකය වඩා යහපත් අතට හැරේවි. ඒක අපිට වෙස්වලා ගත් ආශිර්වාදයක් වෙනවා නොඅනුමානයි.” ජා.නි.පෙ පරිපාලන ලේකම් මන්තී‍්‍ර අචල ජාගොඩ ප‍්‍රකාශ කළේය.”අපි දේශය ගොඩනැංවීමේ ජාතික පුනරුද වැඩපිළිවෙළ රටට ඉදිරිපත් කළ යුතුයි. එය රටේ කි‍්‍රයාත්මක කරවා ගැනීමත් අපේ වගකීමක් වෙනවා.” විමල් වීරවංශ මන්තී‍්‍රවරයා පෙන්වා දුන්නේය.දේශය ගොඩනැංවීමේ ජාතික පුනරුද වැඩපිළිවෙළ කෙටුම්පත් කිරීම සඳහා ජා.නි.පෙ දේශපාලන මණ්ඩලය විශේෂ කමිටුවක් ද පත් කළේය. එම කමිටුවට ජා.නි.පෙ ප‍්‍රධාන ලේකම් නන්දන ගුණතිලක, මන්තී‍්‍ර පියසිරි විජේනායක, මන්තී‍්‍ර දීපාල් ගුණසේකර, මන්තී‍්‍ර පද්ම උදයශාන්ත අයත් වෙති.එදින දේශපාලන මණ්ඩලයේ තවත් විශේෂ කාරණයක් ගැන අවධානයට ලක්විය. එනම් කන්කසන්තුරේ දක්වා ‘යාල්දේවී’ ගමන් කරවීමේ ‘උතුරු මිතුරු’ ව්‍යාපෘතියට ජා.නි.පෙ දායකත්වය ලබා දිය යුතු බවය.”මේ ව්‍යාපෘතිය යටතේ අපිට දුම්රිය ස්ථාන නවීකරණය කිරීමටත් දුම්රිය මාර්ගයේ යම් දුරක් පිළිසකර කිරීමටත් මැදිහත් විය හැකියි. මේ පිළිබඳ ඩලස් ඇමතිතුමා සමඟ සාකච්ඡා කළා. අපි දැන් යම් අදහසකට එමු. අපි බාර ගන්න කොටස කියමු.” විමල් වීරවංශ මන්තී‍්‍රවරයා පැවසීය.වැය වන මුදල එම ව්‍යාපෘතිය භාර නිලධාරින්ගෙන් විමසීමටත් එහිදී තීරණය විය. ඒ අනුව එක් දුම්රිය ස්ථානයක් නවීකරණය කිරීමටත් දුම්රිය මාර්ගයේ කිලෝ මීටර කිහිපයක් පිළිසකර කිරීමටත් භාර ගැනීමට ජා.නි.පෙ දේශපාලන මණ්ඩලය තීරණය කළේය.”මේ සඳහා වැය වන මුදල් සොයා ගැනීමේ කටයුත්ත සඳහා අපේ අන්තර්ජාතික ශාඛාවල සහාය අත්‍යවශ්‍යයි. අපි ඒ රටවලට ගොස් මේ සද්කාර්ය පිළිබඳ ඒ වායේ වෙසෙන ශී‍්‍ර ලාංකිකයන් දැනුම්වත් කළ යුතුයි. කෙසේ නමුත් බාහිරින් මුදල් එකතු කිරීමට පෙර අපි හොඳ පූර්වාදර්ශයක් ලබා දිය යුතුයි.” පක්‍ෂයේ මුදල් ලේකම්, පාර්ලිමේන්තු මන්තී‍්‍ර දීපාල් ගුණසේකර මන්තී‍්‍රවරයා පැවසුවේය.පසුගිය 25 වැනිදා පාර්ලිමේන්තුව රැස් වූයේ හදිසි මුදල් පනත් කිහිපයක් සම්මත කර ගැනීම පිණිසය.එදින පාර්ලිමේන්තුවේ මන්තී‍්‍ර පිවිසුමේ පිරික්සුම් මැදිරිය වෙත විමල් වීරවංශ මහතා යන විට, ඔහුට ඉදිරියෙන් ඒ වන විට ශරීර පරීක්‍ෂාවට ලක්ව සිටියේ දයාසිරි ජයසේකර මන්තී‍්‍රවරයාය.”ඔබතුමා ඊයේ කියලා තිබුණා රනිල් නායකතුමා මගෙත් ආයුෂ අරන් වැඩි කල් ජීවත් වෙන්න කියලා.” එසේ දයාසිරි විමසා සිටියේ ඊට පෙර දින පැවැති සන්ධාන මැතිවරණ මෙහෙයුම් ජනමාධ්‍ය හමුවේදී විමල් කළ ප‍්‍රකාශයක් පිළිබඳවය.”මම එහෙම කීවේ එජාප නායකයා ලෙස රනිල් මහත්මයා අපෙත් ආයුෂ අරන් හරි හිටියොත් ඒක රටටත්, ජනතාවටත් හොඳ නිසයි.” විමල් දයාසිරිට පැවසුවේය.ඒ වන විට රනිල් වික‍්‍රමසිංහ සිටියේ ශරීර පිරික්සුම් ස්ථානයේ විමල් පිටුපසිනි. එතෙක් වෙලා විමල් දෙස සිනහමුසු මුහුණින් බලා සිටි රනිල් වික‍්‍රමසිංහ විමල්ගෙන් දයාසිරිට ලැබුණු පිළිතුරත් සමඟම ඔවුන් දෙදෙනා නොදුටුවා සේ යන්නට ගියේය.චන්දන බණ්ඩාර</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=ab0903294</link>
    <topic>කොළඹ 3000 ක් සන්ධානයට එක්වෙති</topic>
    <author/>
    <content>අලි වැඩ, මඩ වැඩ සහ පල් වැඩමහින්ද මහත්තයාගේ දෑත් සවිමත් කිරීමට“සජිත් කැරැල්ල පාවා දුන්නා”කොළඹ 3000 ක් සන්ධානයට එක්වෙතිවසර ගණනාවක් එක්සත් ජාතික පාක්ෂිකයන් ලෙස කොළඹ ජීවත් වූ පදික වෙළෙඳුන්, නාට්ටාමිවරුන් ජංගම වෙළෙඳුන්, ති‍්‍රරෝද රථ රියදුරන්, ලොරි රථ රියදුරන් හා සහායකයන්, අත් කරත්තකරුවන්, පුද්ගලික බස් රථ සේවකයන් ධීවරයන් හා වඩු කාර්මිකයන් තුන්දහසකට අධික පිරිසක් මෙවර පළාත් සභා මැතිවරණයේදී එක්සත් ජනතා නිදහස් සන්ධානයට එක්ව සිටිති.මෙම පිරිස පසුගියදා ස්වයංරැකියා නියුක්තිකයින්ගේ සම්මේලනයේ සභාපති මහින්ද කහඳගම මහතා සමඟ අරලියගහ මැදුරේදී මහින්ද රාජපක්ෂ ජනාධිපතිතුමා හමුවී එතුමාගේ රජයට සහාය දෙන බවට ද පොරොන්දු වූහ.මෙම පිරිස අතර වසර දහයක් දොළහක් තිස්සේ කොළඹ දිස්ති‍්‍රක්කයේ කොළඹ උතුර, දකුණ, මැද හා නැඟෙනහිර කොළඹ ආසනවල තරුණ සමිති හා ශාඛා සමිති නියෝජනය කරන්නෝ ද වන මොවුන් මෙවර පළාත් සභා මැතිවරණයේදී පළාත් සභා අපේක්ෂක මහින්ද කහඳගම මහතාගේ ජයග‍්‍රහණය තහවුරු කරන බවට ද පොරොන්දු වී ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=af0903291</link>
    <topic>ජන සෙත වඩවන “වලවේ උරුමය”</topic>
    <author>නිහාල් පී. අබේසිංහ</author>
    <content>ජන සෙත වඩවන “වලවේ උරුමය”දඩිබිඩි රියැදුරු බලපත‍්‍ර ක‍්‍රමය අහෝසි කරනවාමේ දැවැන්ත අභියෝගය අපි ජයගන්නවා - ප‍්‍රවාහන අමාත්‍ය ඩලස් අලහප්පෙරුමයාල් දේවිය ගේ ලැසි ගමන යළිත්දරුවන්ගේ අහිංසක කඳුළුමං උඹට අවුරුදු කන්න ඉඩ තියන්නෙ නෑ‘වලවේ උරුමය’හෙට සිට ඇරැඹේදිවංගත ඩී.ඒ.රාජපක්ෂ මැතිතුමා කළ යෝජනාවක් අනුව ඉදිකළ ඇඹිලිපිටිය චන්ද්‍රිකා වැවට වසර 50ක් පිරීම වෙනුවෙන් රජය කි‍්‍රයාවට නංවන ‘වලවේ උරුමය’ වලව උදාන සංවර්ධන හා සමාජ සත්කාරක වැඩ සටහන හෙට (30) සිට රත්නපුරය හම්බන්තොට, මොනරාගල දිස්ති‍්‍රක්ක පුරා කි‍්‍රයාවට නැංවේ. මේ එහි පරමාර්ථ හා එයින් ලැබෙන ජනතා සුබසෙත පිළිබඳව ලියැවෙන ලිපියකි.ඩී.ඒ. රාජපක්ෂ මැතිතුමාචන්ද්‍රිකා වැව වලවේ කෘෂිකර්ම ප‍්‍රවර්ධනයට මහ මෙහෙවරක් කරයි. ඒ අනුව චන්ද්‍රිකා වැව මඟින් මුරවැසිහේන, චන්ද්‍රිකා වැව, අගුණකොළපැලැස්ස යන ඒකක ප‍්‍රදේශවල ඉඩම් අක්කර 30000කට ජලය සපයනු ලැබේ. මේ අනුව චන්ද්‍රිකා වැව වලවේ ජනතාවට කළ මෙහෙය අති විශාලය.අතීතයේ අතිශය වියළි ප‍්‍රදේශයක් වන උඩවලව පහළ හම්බන්තොට ප‍්‍රදේශයේ වියළි බව අවම කිරීමට මේ වැවෙන් සිදුවූ මෙහෙය ප‍්‍රදේශවාසීන් පෙන්වා දෙන්නේ එහි නිර්මාතෘ රාජ්‍ය මන්ත‍්‍රණ සභාවේ ඩී.ඒ.රාජපක්ෂ මැතිතුමානන්ට පිං පමුණුවමිනි.වලවේ මිටියාවත රත්නපුරය, හම්බන්තොට, මොනරාගල දිස්ති‍්‍රක්කවල වර්ග කිලෝමීටර් 2442 ක් පුරා පැතිර යයි. මධ්‍යම කඳුකරයේ දකුණු බෑවුමේ සිට හම්බන්තොට රන්න ප‍්‍රදේශය දක්වා දිවයන මේ ප‍්‍රදේශය මනරම් ස්වාභාවික සෞන්දර්යයකින්ද, ගංගා, ඇළ දොළ කඳු රැසකින්ද සමන්විත සංවර්ධනය වෙමින් පවතින සංවේදී කලාපයකි.වලවේ ප‍්‍රදේශය සංවර්ධන කටයුතුවලට මෑතකදී මුල පිරුවේ 1958 දී ඇඹිලිපිටියේ චන්ද්‍රිකා වැව ඉදිකිරීමත් සමඟය. එවකට රාජ්‍ය මන්ත‍්‍රණ සභාවේ ඉඩම් හා ඉඩම් සංවර්ධන (වාරිමාර්ග විෂය ඇතුළත්) නියෝජ්‍ය ඇමැති ලෙස සිටි ඩී.ඒ.රාජපක්ෂ මහතා කළ යෝජනාවක් අනුව ඉදිකළ ඇඹිලිපිටියේ චන්ද්‍රිකා වැව දිවංගත අගමැති ඇස්.ඩබ්ලිව්.ආර්.ඩී.බණ්ඩාරනායක මහතා අතින් විවෘත වූයේ විශාල උත්සවයක් මධ්‍යයේය.අක්කර අඩි 24000 ක පමණ වපසරියකින් යුත් චන්ද්‍රිකා වැව මඟින් කුඹුරු අක්කර 50000 ක් පමණ ගොඩ මඩ ඉඩම් අස්වද්දන බව මහවැලි අධිකාරියේ චන්ද්‍රිකා වැව කොට්ඨාස ප‍්‍රදේශ කළමනාකරු උපාලි ජයසේකර මහතා පවසයි.සිංහරාජය පාමුල සූරියකන්ද ප‍්‍රදේශයේ සිට ගලාඑන හුලංදාව ඔය හරස්කර ඉදිකළ මේ චන්ද්‍රිකා වැව එහිදී චන්ද්‍රිකා වැව, මුරවැසිහේන අගුණකොල යන මහවැලි ඒකක බල ප‍්‍රදේශවලට දියවර ලැබේ. එදා පුරන්ව තිබූ ඒ ප‍්‍රදේශ අද සශ‍්‍රීක ගොවිපළවල්ය.මේ අනුව අවුරුදු 50කට පෙර ඉදිකළ චන්ද්‍රිකා වැව අද වලවේ බල ප‍්‍රදේශයටත් හම්බන්තොට රුහුණටත් සශ‍්‍රීකත්වය ගෙන එන ජල සමුද්‍රයකි.මේ ජල සම්පතේ ස්වර්ණ ජයන්තිය සැමරීම වෙනුවෙන් ‘වලවේ උරුමය’ නමින් විශේෂ වැඩ සටහනක් කි‍්‍රයාත්මක වේ. වලව උදාන සංවර්ධන හා සමාජ සත්කාරක වැඩ සටහන ලෙස හඳුන්වන මේ සමාජ සත්කාරය හෙට 30 වැනිදා ආරම්භ වෙයි. එය අවසන් වන්නේ අප්‍රේල් 30 වැනිදාය.උඩවලව ජලාශයේ පිටවානමේ වෙනුවෙන් ප‍්‍රධාන වැඩ සටහන් රැසක් කි‍්‍රයාත්මකය. ඉන් ප‍්‍රධානම වැඩසටහන වැඩ අවසන් කළ වලව වම් ඉවුර වාරි ව්‍යාපෘතියේ 2වැනි අදියරේ සම්පත් ජනතා අයිතියට පැවරීමයි.වලව වම් ඉවුර සංවර්ධන ව්‍යාපෘතිය යනු 1967 දී උඩවලවේ ජලාශය ඉදිකිරීමෙන් පසු වලව වම් ඉවුර ඔස්සේ එන ජලය මඟින් සිදු කරන කෘෂිකාර්මික හා සංවර්ධන කටයුත්තයි.එහි ප‍්‍රථම අදියර 1990 – 2000 අතර කාලයේදී සිදුවූ අතර වලව වම් ඉවුර වාරි මාර්ග වැඩි දියුණු කිරීමේ හා ව්‍යාප්ත කිරීමේ ව්‍යාපෘතියේ 2 වැනි අදියර 2004 සිට කි‍්‍රයාවට නැංවිණි.ඒ අනුව මේ ව්‍යාපෘතිය මඟින් අස්වද්දන මුළු ගොඩ මඩ ඉඩම් ප‍්‍රමාණය අක්කර 15000 කි. ලංකාවේ විශාලතම වාරි හා යටිතල පහසුකම් සංවර්ධන ව්‍යාපෘතියක් වන මේ සඳහා රුපියල් කෝටි 1200ක් වැය කර තිබේ. රත්නපුර හම්බන්තොට මොනරාගල දිස්ති‍්‍රක්ක ඇතුළත මේ ව්‍යාපෘතිය කි‍්‍රයාවට නැංවිණි.උඩවලව වම් ඉවුරේ ව්‍යාපෘතියේ සංවර්ධන කටයුතුගොවීන් 25000කට මින් සෙත සැලසෙන අතර මේ ව්‍යාපෘතිය යටතේ වැව් 61ක් අලුතින් ඉදිවී තිබේ.පැරැණි වැව් 16ක් පිළිසකර කරන ලද අතර බහුකාර්ය ගොඩනැඟිලි 18 ක්ද, ඉදිවී ඇත. මීට අමතරව පාසල්, නිල නිවාස, කාර්යාල, සමූපකාර, පාසල් පන්ති කාමර ගොඩනැඟිලි 183 ක්ද මේ ව්‍යාපෘතිය යටතේ ඉදිවී තිබේ.වලව වම් ඉවුරේ පවුල් 9000ක් පමණ පදිංචි කර තිබේ. කිලෝමීටර් 400 ක ඇළ පද්ධතියක් මේ ව්‍යාපෘතිය යටතේ ඉදිවී තිබේ. අලි-මිනිස් ගැටුම් අවම කිරීමට වැඩපිළිවෙළක් ද කි‍්‍රයාවට නංවා තිබේ.ප‍්‍රදේශයේ අලුත් ගම්මාන 11 ක් ඉදිකර ඇත. අතර ඒ සඳහා සියලුම යටිතල පහසුකම් ලබාදෙයි. මේ වම් ඉවුරේ පදිංචි කරන ජනතාවට මුලින්ම නිවාස සාදා ගැනීමට පර්චස් 40ක් බැගින් ලබාදෙනු ලැබේ. ඊට පසු මේ සියලු පවුල්වලට ඉඩම් අක්කර 2.5 බැගින් වගා කටයුතුවලට ලබාදීමට කටයුතු කර ඇත.මෙම වලව වම් ඉවුර පදිංචි කර ඇති ජනතාවට ජයභූමි ඔප්පු 10000ක් ලබාදීමේ වැඩ සටහන වලවේ උරුමය යටතේ සිදුකෙරේ. ඉන් ඔප්පු 1800ක් දැනටම සකස් කර ඇත.චන්ද්‍රිකා වැවඒ සමඟම වලවේ වම් ඉවුර ව්‍යාපෘතිය යටතේ ඉදිවුණු ඇඹිලිපිටිය නව නගර ශාලාව විවෘත කිරීමද මේ යටතේ සිදු කෙරේ. ඒ සඳහා වලව වම් ඉවුර වාරිමාර්ග වැඩි දියුණු කිරීමේ හා ව්‍යාප්ත කිරීමේ ව්‍යාපෘතිය මඟින් රුපියල් ලක්ෂ 270ක් වැයකර ඇත.මෙහි ආසන 1000කින් යුත් සම්මන්ත‍්‍රණ ශාලාවක් අමුත්තන් සඳහා කාමර පුහුණු සැසි පැවැත්වීමේ පහසුකම් ආදී ජාතික මට්ටමේ සම්මන්ත‍්‍රණ ශාලාවල පහසුකම් තිබේ.මෙම මහා පරිමාණ වැඩ සටහන්වලට අමතරව වලවේ උරුමය 2009 වැඩ සටහන යටතේ ඩී.ඒ. රාජපක්ෂ මැතිතුමාගේ යෝජනාවක් අනුව ආරම්භ කළ චන්ද්‍රිකා වැවට වසර 50 ක් සපිරීම වෙනුවෙන් මාර්තු 30 සිට අපේ‍්‍රල් 30 දක්වා රත්නපුර හා හම්බන්තොට දිස්ති‍්‍රක්ක පුරා සමාජ සත්කාරක වැඩසටහන් රැසක් කි‍්‍රයාත්මක වෙයි. අද 29 රාති‍්‍රයේ චන්ද්‍රිකා වැව තාවල්ලේදී පිරිත් දේශනයකි.ජනාධිපති මහින්ද රාජපක්ෂ මැතිතුමාගේත් වාරිමාර්ග හා ජල කළමනාකරණ ඇමැති චමල් රාජපක්ෂ මහතාගේ උපදෙස් පරිදි මේ වැඩ සටහන් කි‍්‍රයාවට නැංවේ. මේ සඳහා රජයේ සියලුම අමත්‍යාංශවල ජනමාධ්‍ය ආයතනවල උදවු උපකාර ලැබේ.විශේෂයෙන් වලව ප‍්‍රදේශයේ ජනතාවට වැඩි පහසුකම් සහිත බල ප‍්‍රදේශයක් නිර්මාණය කර ගැනීමටත් ඒ ප‍්‍රදේශයේ ජනතාවගේ තරුණ තරුණියන්ගේ මෙතෙක් තිබු සාමාජික, පාරිසරික, කෘෂිකාර්මික, සංස්කෘතික ප‍්‍රශ්නවලට පිළිතුරු ලබා ගැනීමටත් මේ වලවේ උරුමය වැඩ සටහනින් අපේක්ෂා කරයි.නයි පෙණහතේ ආකෘතිය වලව කලාපයේ මහගම ඌරුසිටාවැව ප‍්‍රදේශයේ පිහිටා ඇත. මෙය කි‍්‍ර.පූ. 4 වන සියවසේ ඉදිකිරීමකි.එමෙන්ම වලවේ සම්පත් පිළිබඳව රටම දැනුම්වත් කිරීම ද මේ යටතේ සිදු කෙරේ. මෙහිදී නින්දගම් ඉඩම්වලට බිම් සවිය යටතේ හිමිකම් සහතික ලබාදීමත් පොල් පැළ 5000 ක් බෙදා දීමත් සිදුකිරීමට කටයුතු යොදා ඇත.ඒ සමඟම චන්ද්‍රිකා වැව යටතේ පදිංචි ගොවි ජනතාවට බලපත‍්‍ර හා දීමනා පත‍්‍ර ලබා දීම කි‍්‍රයාත්මක කරන අතර දෙවැනි හා තෙවැනි පරම්පරාවල ප‍්‍රශ්න ද හඳුනා ගනු ලැබේ.ඒ සමඟම ස්වභාවික සම්පත් හා පාරිසරික අමාත්‍යාංශය මගින් කළුවර පැළ 100 ක් බෙදා දීම ද කොස් පැළ 1000 ක් රෝපණය කිරීම ද කරනු ලැබේ. චන්ද්‍රිකා වැව තාවුල්ලේ පාරිසරික හා තාක්ෂණික කටයුතු සංරක්ෂණය කිරීම ද කලාපය ඇතුළත පාරිසරික කටයුතු මෙන්ම අලි වැටවල් අලුතින් තැනීම හා වැඩිදියුණු කිරීම හා නඩත්තුව ද මේ කාලසීමාවේදී සිදුකෙරේ. පදලංගල මහා විද්‍යාලය ඩී.ඒ. රාජපක්ෂ විද්‍යාලය ලෙස නම් කරන අතර මේ සියලු වැඩ කටයුතු අපේ‍්‍රල් මස 26, 27, 28 දිනවලදී රත්නපුර හම්බන්තොට දිස්ති‍්‍රක් ඒකාබද්ධ කරගෙන පැවැත්වීමට යෝජිතය.මේ වැඩ සටහනට සමගාමීව පුණ්‍ය ග‍්‍රාම, මතට තිත, පූජා භූමි ඔප්පු පිරිනැමීම හා තවත් ආගමික වැඩ සටහන් රැසක් කි‍්‍රයාවට නැංවේ. උත්සව පැවැත්වෙන කාලය ඇතුළත ගම්මඩු මංගල්‍යයක් සංවිධානය කරන අතර ප‍්‍රදේශය පුරා සංස්කෘතික මධ්‍යස්ථාන පිහිටුවීම ද කරනු ලැබේ. උත්සවය පැවැත්වෙන කාලය ඇතුළත සෑම දිනකම සංස්කෘතික සංදර්ශන පැවැත්වීමට කටයුතු යොදා තිබේ.මෙම වැඩ සටහන කි‍්‍රයාත්මක කෙරෙන කාල සීමාවේදී පාසල් කී‍්‍රඩාංගණ 8 ක් ඉදිකරන අතර ආකල්ප වර්ධනය සඳහා දේශන මාලාවක් ද සංවිධානය කර ඇත. ප‍්‍රදේශයේ තරුණ තරුණියන්ට සෙත සැලැසෙන වැඩ සටහන් ද මේ යටතේ කි‍්‍රයාත්මක වෙයි.තරුණ තරුණියන්ට රැකියා වෙළෙඳ පොළක්, වෘත්තිය මාර්ගෝපදේශන හා පුහුණු වැඩ සටහන් රැසක්, ලංකා වාණිජ මණ්ඩලය හා කුඩා ව්‍යාපාර සංවර්ධන අංශය මෙහෙයවන කුඩා ව්‍යවසායකයන් සඳහා මඟ පෙන්වන වැඩ සටහනක් ආදිය ද මෙහිදී කි‍්‍රයාත්මක කෙරේ.අපේ‍්‍රල් 26, 27, 28 දිනවලදී තරුණ සමුළුවක් ශ‍්‍රම අභිමානි තරුණ කඳවුරක් ‘තොරතුරු පියස’ හරහා තරුණ තරුණියන්ට සම්මුඛ පරීක්ෂණ ආදිය ද පැවැත්වීමට තරුණ කටයුතු අමාත්‍යාංශය පියවර ගෙන තිබේ.විදේශ රැකියා මාර්ගෝපදේශනය හා පුහුණුව ද මෙහිදී ලබා දෙනු ඇත. මෙහිදී තරුණයන් වෙනුවෙන් සිදුවන තවත් වාණිජ ක්ෂේත‍්‍රයේ සිදුවීම වන්නේ හොඳම තරුණ ව්‍යවසායකයා තෝරා ඔහුට ඩී.ඒ. රාජපක්ෂ සම්මානය ප‍්‍රදානය කිරීමයි.ඒ සමඟම ප‍්‍රදේශයේ තරුණ රණවිරුවන් හා ආබාධිත රණවිරුවන් ඇගැයීමේ වැඩ සටහනක් ද කි‍්‍රයාත්මක වේ. හම්බන්තොට පදලංගල විද්‍යාලයේ අපේ‍්‍රල් 26, 27, 28 දිනවලදී විශේෂ සංවර්ධන ප‍්‍රදර්ශනයක් ද පැවැත්වේ. එහි දැයට කිරුළ ප‍්‍රදර්ශනයේ තිබු ආරක්ෂක, කෘෂිකර්ම ප‍්‍රදර්ශන කුටි මීට ඇතුළත් වේ.දැයට කිරුළ ප‍්‍රදර්ශනය නැරැඹීමට නොහැකිවූ රුහුණේ වළවේ ප‍්‍රදේශවල ජනතාවට මේවා බලා ගැනීමට අවස්ථාව ලැබේ. අදාළ ප‍්‍රාදේශීය ලේකම් බල ප‍්‍රදේශවලදී ජාතික හැඳුනුම්පත් නිකුත් කිරීමේ ජංගම සේවාවක් ද පැවැත්වේ.වෘත්තිය සබඳතා හා මිනිස් බල අමාත්‍යාංශය මගින් ප‍්‍රශ්නවලට ලක්වූ රැකියා ලාභීන්ට නීති ආධාර ලබාදීමත්, රැකියා පොළක් සංවිධානය කිරීමත් සිදුකෙරේ. මීට අමතරව අගුණකොළපැලැස්ස කට්ටකඩුව කී‍්‍රඩාංගණය සංවර්ධනය කිරීමට හා අදාළ දිස්ති‍්‍රක්ක දෙකේ ප‍්‍රාදේශීය ලේකම් කොට්ඨාස ඇතුළත පාපැදි හා වොලිබෝල්, දැල්පන්දු තරගාවලියක් පැවැත්වීමට ද, කී‍්‍රඩා අමාත්‍යාංශය කටයුතු යොදා ඇත.චන්ද්‍රිකා වැවේ වැව් තාවුල්ල හා ජලාධාර ප‍්‍රදේශය සංරක්ෂණය කිරීමේ වැඩසටහනක් ද වැව ආශි‍්‍රතව පැළ රෝපණය කිරීමේ වැඩ සටහනක් ද පරිසර අධිකාරිය මඟින් කි‍්‍රයාවට නංවයි.මීට අමතරව අපද්‍රව්‍ය කළමනාකරණය පිළිබඳව හා විවිධ පාරිසරික ක්ෂේත‍්‍ර පිළිබඳව පාසල් සිසු දරු දැරියන් දැනුම්වත් කිරීමේ වැඩ සටහනක් ද අදාළ කාලය තුළ රත්නපුර හම්බන්තොට ප‍්‍රදේශයේ පාසල් ආශි‍්‍රතව සංවිධානය කෙරේ.අදාළ අමාත්‍යාංශවල හා ජනාධිපති ලේකම් කාර්යාලයේ මෙහෙයවීමෙන් පවත්වන මේ වැඩ සටහනේදී රත්නපුර හම්බන්තොට ඇතුළු වලවේ ප‍්‍රදේශවල ජනතාවගේ අධ්‍යාපනික, ආර්ථික, කෘෂිකාර්මික, පාරිසරික සාමාජීය හා අධ්‍යාත්මික සංවර්ධනය පිණිස විශාල වැඩ කොටසක් සිදු කෙරේ.මේ සියල්ලේ අරමුණ අසරණ ලෙස ජීවත්වූ වලව ප‍්‍රදේශයේ ජනතාවගේ අනාගත දියුණුව සැලැසීමයි. එමඟින් අදට වඩා හොඳ හෙටක් වලව ජනතාවට ලබාදීමට ‘වලවේ උරුමය’ වැඩසටහන මගින් අවස්ථාව ලැබෙනු ඇතැයි අපේක්ෂාවයි.නිහාල් පී. අබේසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=af0903294</link>
    <topic>දඩිබිඩි රියැදුරු බලපත‍්‍ර ක‍්‍රමය අහෝසි කරනවා</topic>
    <author>සරත් පෙරේරා ඡායාරූපය - සුදම් ගුණසිංහ</author>
    <content>ජන සෙත වඩවන “වලවේ උරුමය”දඩිබිඩි රියැදුරු බලපත‍්‍ර ක‍්‍රමය අහෝසි කරනවාමේ දැවැන්ත අභියෝගය අපි ජයගන්නවා - ප‍්‍රවාහන අමාත්‍ය ඩලස් අලහප්පෙරුමයාල් දේවිය ගේ ලැසි ගමන යළිත්දරුවන්ගේ අහිංසක කඳුළුමං උඹට අවුරුදු කන්න ඉඩ තියන්නෙ නෑන්‍යායික හා ප‍්‍රායෝගික පුහුණුවක් ලැබූ අයකුට පමණක් රියැදුරු බලපත‍්‍රයක් නිකුත් කැරෙන බවට වගබලා ගන්නා නව රියැදුරු බලපත‍්‍රය නිකුත් කිරීම මෝටර් රථ ප‍්‍රවාහන කොමසාරිස් දෙපාර්තමේන්තුව සිකුරාදා ආරම්භ කෙළේය.වාහනයක් ධාවනය කිරීමට නොදන්නා අයටත් රියැදුරු බලපත් වංචා සහගත ලෙස නිකුත් කරන බවට කලක් තිස්සේ නැඟුණු චෝදනා මින් ඉදිරියට නැඟීමට ඉඩක් නැතැයි නව රියැදුරු බලපත‍්‍ර ක‍්‍රමය ගැන කරුණු දක්වමින් මෝටර් රථ ප‍්‍රවාහන කොමසාරිස් ජනරාල් බී. විජයරත්න මහතා සිළුමිණට පැවැසීය.නව ක‍්‍රමය යටතේ දැකිය හැකි පැහැදිලි වෙනස්කම් නම් අලුත් රියැදුරු බලපත‍්‍රයක් ලබා ගැනීම එකවරම කළ නොහැකි වීමයි. එයට හේතුව සෑම පුහුණුවන්නකුටම පුහුණු අවසර පත‍්‍රයක් යටතේ අවම වශයෙන් මාස තුනක කාලයක් පුහුණුවීම අනිවාර්ය කොට ඇති නිසාය.තවත් පැහැදිලි වෙනසක් නම් කෙළින්ම බර වාහන රියැදුරු බලපත‍්‍රයක් ලබා ගැනීමට කිසිවකුට නොහැකිවීමයි. අලුත් නීතිය යටතේ බර වාහන රියැදුරු බලපත‍්‍රයක් ලබා ගැනීමට සැහැල්ලු රියැදුරු වාහන බලපත‍්‍රයක් ලබාගෙන අවුරුදු දෙකක්වත් සපුරා තිබිය යුතු යැයිද මෝටර් රථ ප‍්‍රවාහන කොමසාරිස්වරයා කියයි. නව ක‍්‍රමය ගැන මෝටර් රථ ප‍්‍රවාහන කොමසාරිස් ජනරාල්වරයා කරුණු පැහැදිලි කළේ මෙසේය.”නව රියැදුරු බලපත‍්‍රය නිකුත් කිරීම සැහැල්ලු වාහන හා බර වාහන ලෙස කොටස් දෙකකින් සමත්විතයි. සැහැල්ලු මෝටර් සයිකල්, තී‍්‍ර රෝද රථ, මෝටර් කාර්, ද්විත්ව කාර්ය වාහන හා අත්ට‍්‍රැක්ටර් පැදවීම සඳහා සැහැල්ලු වාහන රියැදුරු බලපත‍්‍රය ලබා ගත යුතුයි.සැහැල්ලු ලොරි, මෝටර් ලොරි, බර මෝටර් ලොරි, සැහැල්ලු හා බර මෝටර් කෝච්, කෘෂිකාර්මික ඉඩම් වාහන හා විශේෂ කාර්ය වාහන පැදවීම සඳහා බර වාහන රියැදුරු බලත‍්‍රය ලබාගත යුතුයි.නව රියැදුරු බලපත‍්‍රයේ තවත් විශේෂත්වයක් වන්නේ සෑම රියැදුරු බලපත‍්‍රයකටම වලංගු කාල සීමාවක් තිබීමයි. ඒ අනුව සැහැල්ලු වාහන සඳහා වන රියැදුරු බලපත‍්‍රයක් නිකුත් කළ දින සිට අවුරුදු 8 කට වලංගු වන අතර බර වාහන සඳහා වන රියැදුරු බලපත‍්‍රයක් අවුරුදු 4 කට වලංගු වෙනවා. 2009 අංක 8 මෝටර් වාහන (සංශෝධන) පනත යටතේ ස්මාර්ට් කාඩ් වර්ගයේ නව රියැදුරු බලපත‍්‍රය තොරතුරු ගබඩා කිරීම සඳහා චිපයක් ද සහිතව නිකුත් කරනවා.මෙම නව රියැදුරු බලපත‍්‍රය ව්‍යාජ ලෙස මුද්‍රණය කිරීමට කිසිම ඉඩක් නැහැ. සූක්ෂම ආරක්‍ෂිත උපක‍්‍රම සහිතව මේ රියැදුරු බලපත‍්‍රය නිකුත් කර තිබෙනවා. එහි බලපත‍්‍ර හිමියා ගේ රුධිර ගණය ඇතුළු සියලු තොරතුරු ඇතුළත් වෙනවා.රියැදුරු බලපත‍්‍රයක් ලබා ගැනීම සඳහා අයැදුම්පතක් ඉදිරිපත් කළ විට මෝටර් රථ දෙපාර්තමේන්තුවේ වේරහැර කාර්යාලය මෙන්ම දිස්ති‍්‍රක් කාර්යාල මගින් ලිඛිත පරීක්‍ෂණයක් පවත්වන අතර එය පරිගණක ආශ‍්‍රයෙන් පැවැත්වීමට සැලසුම් කර ඇත.මෙම පරිගණක ආශ‍්‍රයෙන් කෙරෙන ලිඛිත පරීක්‍ෂණය ආරම්භ වනතෙක් දැනට පැවැත්වෙන ලිඛිත පරීක්ෂණය තවදුරටත් පැවැත්වෙනු ඇති.නව ක‍්‍රමය අනුව පුහුණුවන කාලයේ සවි කළ යුතු “එල්” තහඩුව ද නිකුත් කෙරෙනුයේ මෝටර් වාහන දෙපාර්තමේන්තුවෙනි. යම් තැනැත්තකු සඳහා පුහුණුවීමට නිකුත් කළ ‘එල්’ තහඩුව වෙනත් පුද්ගලයකුත් පුහුණුවීම් කටයුතු සඳහා යොදා ගැනීම ද වරදක් වෙයි.අලුත් ක‍්‍රමය ප‍්‍රායෝගිකව කි‍්‍රයාත්මකවීම ගැන පැහැදිලි කළොත්?රියැදුරු බලපත‍්‍ර නිකුත් කිරීම ක‍්‍රම දෙකකට සිදු වෙනවා. එකක් ඔන් ලයින් ක‍්‍රමය. අනික ඕෆ් ලයින් ක‍්‍රමය. ඔන් ලයින් කියන එකෙන් අපි අදහස් කරන්නේ එවේලෙම බලපත‍්‍රය ලබා ගැනීම හා අයදුම් කිරීමට එන තැනැත්තා වෙත ඡායාරූප ලබා ගැනීම, අස්සන ලබා ගැනීම හා ඇඟිලි සලකුණු ලබා ගැනීම. අපි කියනව ලයිව් ස්කෑනින් කියලා. ඒ කටයුත්ත වේරහැර කාර්යාලයේදි සිදු වෙනවා. ඊට පස්සේ එයාට මුදල් ගෙවන්න පුළුවන්. මුදල් ගෙව්වාට පස්සේ අපි ලිඛිත පරීක්‍ෂණය සඳහා දිනයක් හා වේලාවක් දෙනවා. වේරහර මුලින් කි‍්‍රයාත්මක කරන මේ ක‍්‍රමය ක‍්‍රමයෙන් දිස්ති‍්‍රක් කාර්යාලවලටත් ව්‍යාප්ත කරනවා. අපි මේ අත්දැකීම අරන් මේ වසර අවසන් වෙනකොට දිස්ති‍්‍රක් කාර්යාලත් මේ ඔන් ලයින් ක‍්‍රමයට පරිවර්තනය කරනවා. එතෙක් දිස්ති‍්‍රක් කාර්යාලවල අලුත් අයදුම් පත‍්‍රය අනුව ඡායාරූප දැන් ගන්න විදියට ස්ටුඩියෝ වලින් අරගෙන කි‍්‍රයාත්මක වෙනවා. ඔන් ලයින් ක‍්‍රමය යටතේ සියලු දේවල් එවෙලෙම කරනවා.මේ ක‍්‍රමයේ තියන ප‍්‍රධාන වෙනස තමයි දැන් අයදුම්කරු රියැදුරු පුහුණු ආයතනයට ගිහින් දෙපාර්තමේන්තුවට එන්නේ අන්තිමට.දැන් වෙනස මුලින්ම අයදුම් කරන පුද්ගලයා මුලින් ම එන්නේ අපි ළඟට. දෙපාර්තමේන්තුවට. දැන් තියන චෝදනාව කිසිම පුහුණුවක් නැති අයටත් රියදුරු බලපත‍්‍ර දෙනවා කියලනේ. දැන් අර දඩිබිඩි රියැදුරු බලපත‍්‍ර නිකුත් කිරීමේ ක‍්‍රමයක් නැහැ. දැන් රියැදුරු බලපත‍්‍ර නිකුත් කරන්න යොදා ඇති අලුත් ක‍්‍රමය අනුව අපේක්‍ෂකයා මුලින්ම අපි ළඟට එන්න ඕන. ඒ ආපුවම තමයි කි‍්‍රයාවලිය ආරම්භ වෙන්නේ. ඉස්සෙල්ලාම අපි ලිඛිත පරීක්‍ෂණයකට දිනයක් දෙනවා. ලිඛිත පරීක්ෂණයකට දිනයක් දීල ලිඛිත පරීක්‍ෂණය සම්පූර්ණ වුණාට පස්සේ පුහුණු වන්නන්ගේ අවසර පත‍්‍රය කියල අවසර පත‍්‍රයකුත් එල් බෝඩ් දෙකකුත් අපි දෙපාර්තමේන්තුවෙන් දෙනවා. එතකොට මාර්ග සංඥා හා මාර්ග සලකුණු ගැන යම් කිසි දැනුමක් තියන අය තමයි පුහුණුවට යන්නේ.ඒ පුහුණු වන්නන්ගේ අවසර පත‍්‍රය අරන් ගිහින් රියැදුරු බලපත‍්‍රයක් තියෙන කෙනෙක් මාර්ගයෙන් කැමැති කෙනකුගෙන් පුහුණුව ලබා ගන්න පුළුවන්. නැතිනම් රියැදුරු පාසලකට යන්න පුළුවන්. පුහුණු වන්නන්ගේ අවසර පත‍්‍රය අරගෙන එයා අනිවාර්්‍යයෙන්ම මාස තුනක් පුහුණු වෙන්න ඕන. මාස තුනට පෙර එයාට අපි කිසිම අයුරකින් ප‍්‍රායෝගික පරීක්ෂණයකට දිනයක් දෙන්නේ නැහැ. ඉස්සෙල්ල නම් විභාගයට හිටියා ප‍්‍රායෝගික පරීක්‍ෂණයට ගියානේ. දැන් එහෙම බැහැ.දැන් විභාගයට හිටල පාස් වුණා. ඊට පස්සේ එයාට එල් බෝඩ් දෙකක් දෙනවා පුහුණු වෙන්න. පුහුණු වන්නන්ගේ අවසර පත‍්‍රයත් එක්ක. එතකොට පාරෙ යනකොට පොලීසියට බලන්න පුළුවන් මේ එල් බෝඩ් දෙක අපි නිකුත් කරපුවද, මෙයාට පුහුණු වන්නන්ගේ අවසර පත‍්‍රයක් තියෙනවද කියලා. දැන් එයා මාස තුනක් පුහුණු වෙන්න ඕන.අපි හිතමු දැන් හොඳටම රියැදුරු පුහුණුව ලබපු කෙනෙක් ඉන්නවා. එයාට රියැදුරු බලපත‍්‍රයක් ඉක්මනින් ගන්න ඕනැ කියලා. ඒ වාගේ පුද්ගලයකුට මේ ක‍්‍රමයට නොගිහින් වහාම රියැදුරු බලපත‍්‍රයක් ලබා ගන්න පුළුවන්ද?මේ ක‍්‍රමයෙන් පිට යන්න බැහැ. මොන තරම් දන්නවා කීවත් මේ ක‍්‍රමයට යන්න ඕනැ. මේ ක‍්‍රමයෙන් පුහුණුව අනිවාර්ය කරල තියනවා. ප‍්‍රායෝගික පරීක්‍ෂණයෙන් සමත් වුණාට පස්සේ ඒ පුද්ගලයට රියැදුරු බලපත‍්‍රය ඔන් ලයින් ක‍්‍රමයට දවස් හතක් තුළ යවනවා තැපෑලෙන්. එතකොට දැන් දෙන තාවකාලික බලපත‍්‍ර ක‍්‍රමය ඔන් ලයින් ක‍්‍රමයේදි නැතිව යනවා. ඕෆ් ලයින් ක‍්‍රමයේදි නිකුත් වෙනවා. මොකද ඒවා දිස්ති‍්‍රක් කාර්යාලවල සිට කොළඹට වේරහැර කාර්යාල වලට එවන්න වෙනවා මුද්‍රණය කරන්න. ඒ නිසා අපිට තාවකාලික රියැදුරු බල පත‍්‍රයක් දෙන්න වෙනවා. ඒක මාසයක් මාස තුනක් අතර කාලයකට දෙන්න බලාපොරොත්තු වෙන්නේ.දැනටමත් රියැදුරු බලපත‍්‍ර තියන අයට ඒවා අලුත් කරන්න වෙනවද?අලුත් කළ යුතු දිනයක් සඳහන් නොවන රියැදුරු බලපත‍්‍ර ඒ අයට ඒ විදියට ම පාවිච්චි කරන්න පුළුවන්. අලුත් කළ යුතු දිනයක් සඳහන් රියැදුරු බලපත‍්‍රවල වලංගු කාල සීමාව අවසන් වුණාම නව ක‍්‍රමය යටතේ අලුත් රියැදුරු බලපත‍්‍රයක් ගන්න වෙනවා.දැන් අර පරණ චෝදනා එල්ල නොවේවි කියල ද ඔබ කියන්නේ.දූෂණ අවම කරන්න තමයි අපට ඕන. දූෂණය සියයට සියයක් පිටු දකින්නයි අපට ඕනැ. පවතින දුර්වලතාවන්ටත් මේ ක‍්‍රමයේ පිළිතුරු තියන බවක් කියන්න ඕන.අර පිට ඉන්න තැරැව්කරුවොත් දැන් නැතිව යාවි?ඔය පිට ඉන්න තැරැව්කාරයෝ අයින් කරන්න මට බැහැ. ඇතුළේ පාලනයක් තියෙනවා. ජාතික ඵලදායීතා සම්මානයත් අපේ දෙපාර්තමේන්තුවට ලැබිල තියෙන්නේ ඒ ඇගැයීම නිසානේ. ඒක තව දියුණුවේවි.සංතෝෂම් දීල කරගන්න ක‍්‍රමයත් නැතුව යාවිද?සංතෝෂම් දීල කරගන්න අමාරුවෙයි. විභාගයත් පරිගණක ක‍්‍රමය යටතේ තියෙන්නේ. ලකුණු දීමත් පරිගණකයෙන්මයි කෙරෙන්නේ.අලුත් ක‍්‍රමය යටතේ ලිඛිත පරීක්ෂණය, පුහුණුවන්නකු සඳහා අවසර පත‍්‍රය, එල් තහඩුව, ප‍්‍රායෝගික පරීක්‍ෂණය හා රියදුරු බලපත් කාඩ් පත යන සියලු කාර්යයන් සඳහා එක් වාහන පන්තියකට රුපියල් 1700 ක් අය කරනවා. එකවර වාහන පන්ති දෙකකට රු. 2000 ක් ද එකවර වාහන පන්ති තුනකට රු. 2250 ක් ද අය කරනවා.සරත් පෙරේරා ඡායාරූපය - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=af0903292</link>
    <topic>මේ දැවැන්ත අභියෝගය අපි ජයගන්නවා</topic>
    <author>- සුභද්‍රා දේශප‍්‍රිය</author>
    <content>ජන සෙත වඩවන “වලවේ උරුමය”දඩිබිඩි රියැදුරු බලපත‍්‍ර ක‍්‍රමය අහෝසි කරනවාමේ දැවැන්ත අභියෝගය අපි ජයගන්නවා - ප‍්‍රවාහන අමාත්‍ය ඩලස් අලහප්පෙරුමයාල් දේවිය ගේ ලැසි ගමන යළිත්දරුවන්ගේ අහිංසක කඳුළුමං උඹට අවුරුදු කන්න ඉඩ තියන්නෙ නෑ- ප‍්‍රවාහන අමාත්‍ය ඩලස් අලහප්පෙරුමශ‍්‍රී ලාංකේය ඉතිහාසයේ සංවේදී මතකයක් මතක පොතට එක් කරමින් මීට වසර දහ නවයකට පෙර එනම් 1990 ජූනි මස 13 වැනිදා යාල්දේවි දුම්රිය අපි අතරින් සමුගත්තේ ය.අතීත මතකයන් අතරට ශේෂ වූ යාල්දේවි යළි ජීවය ලබමින් සහෝදරත්වය සහ ජීවනය ලොවට ම කියා පාමින් යාපා පටුන බලා නැවත ගමන් අරඹයි.දකුණේ පොල් රුප්පාවේ සිට උතුරු තල්රුප්පාව දක්වා යාල් දේවිය යළි ගමන් කරනුයේ දශක ගණනාවක් පුරා අප අතරින් දුරස් වී තිබූ ඥාති සබඳකම් හිතමිතුරුකම් යළි ගොඩ නඟන්නට ය.සියලු වාද භේද, සැක සංකා ඉවතට දමමින් යාල් දේවිය නැවත යාපා පටුනෙන් කැන්දාගෙන යන්නේ කුරිරු ත‍්‍රස්තවාදය නිසා සීසීකඩ විසිරුණු දෙමළ ජනතාවගේ ආත්මීය සුවඳයි.1956 අප‍්‍රියෙල් මස 23 වැනිදා මුලින් ම කොළඹ සිට කන්කසන්තුරය දක්වා ගමන් ඇරඹූ යාල් දේවි දුම්රියේ ගමන 1990 දී ජූනි මස 13 වැනිදා නතර විය.වවුනියාවේ සිට කන්කසන්තුරය බලා යළි ගමන් ඇරැඹීම එතරම් පහසු කාර්යයක් නොවේ.කිලෝමීටර් 159 දුර සිල්පර හා රේල් පීලි ඇතිරීම වගේ ම පාලම් 85, බෝක්කු 58 ඒ සඳහා ඉදි කළ යුතුව ඇත. කිලෝමීටර් 159 දුර රේල් පීලි ඇතිරීමට රුපියල් කෝටි හාරසිය පනහක් ද සිල්පර සඳහා රුපියල් කෝටි දෙසිය පනහක මුදලක් ද අවශ්‍ය වෙයි.ඒ නිසා ම යාල්දේවි කැඳවාගෙන යාම එතරම් පහසු කාර්යයක් නොවේ. ඒත් සමස්ත ජනතාවගේ ම කැපවීම, එකමුතු බව , සහයෝගය, අධිෂ්ඨානය මතින් මේ දැවැන්ත අභියෝගය ජය ගත හැකි බව මගේ විශ්වාසයයි.යාල් දේවි නැවත කැන්දාගෙන යන මේ ගමන තවත් එක් දුම්රිය ගමනක් නොවේ. එය හතර පේරුවේ දායකයන්ගේ දායකත්වයෙන් ගොඩනගන පූජා භූමියක් වැනි ප‍්‍රත්‍ය කටයුත්තක්.ඒ නිසා මෙය අපි උතුරු මිතුරු දුම්රිය නමින් නම් කර තියෙනවා. මේ උතුම් කටයුත්තට සහය දෙන්නැයි ශ‍්‍රී ලංකාවට ගෞරව කරන ආදරය කරන ජන ගරුත්වය සුරැකීමට කැමැති සියලු ලාංකිකයන්ගෙන් ඉල්ලා සිටින්නට කැමැතියි.මේ උත්තුංග වූ උතුරු මිතුරු ජාතික ව්‍යාපෘතිය හා අත්වැල් බැදගන්නැයි මෙරට සිංහල, දෙමළ, මුස්ලිම්, බර්ගර්, මැලේ, සියලු රට වැසියන්ගෙන්, සියලු දේශපාලන පක්ෂ සංවිධාන වලින් අප ඉල්ලා සිටින අතරම යාල්දේවි සමඟ දිගු ගමනක් යෑමට සියලුම දෙනාට හැකියාව ලැබේවායි අපි ප‍්‍රාර්ථනා කරනවා.- සුභද්‍රා දේශප‍්‍රිය</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=af0903293</link>
    <topic>යාල් දේවිය ගේ ලැසි ගමන යළිත්</topic>
    <author>සාකච්ඡා කෙළේ - උපාලි සමරසිංහ</author>
    <content>ජන සෙත වඩවන “වලවේ උරුමය”දඩිබිඩි රියැදුරු බලපත‍්‍ර ක‍්‍රමය අහෝසි කරනවාමේ දැවැන්ත අභියෝගය අපි ජයගන්නවා - ප‍්‍රවාහන අමාත්‍ය ඩලස් අලහප්පෙරුමයාල් දේවිය ගේ ලැසි ගමන යළිත්දරුවන්ගේ අහිංසක කඳුළුමං උඹට අවුරුදු කන්න ඉඩ තියන්නෙ නෑ“යාල් දේවි” අපට නුහුරු අමුත්තියක නොවේ. එදා සාර වූ කෙත් වතු, උයන් වතු මැද්දෙන් සිංහල, දෙමළ, මුස්ලිම්, බර්ගර් කාගේත් ආශිර්වාදය දිනා ඇය උතුරටත් දකුණටත් ගමන් කළාය.ඇගේ මුල්ම ගමන ආරම්භ වූයේ 1956 අපේ‍්‍රල් 23 වැනි දාය. බක්මහේ අලුත් අවුරුදු කෑම කොළඹ තම නෑ සියන්ට බෙදා දීමට යාපනයේ ඇත්තන් එදා කොළොම්තොට ආවේ මේ දුම්රියෙනි. කොළොම්තොට ඇත්තන් යාපා පටුනේ තම සහෝදර ඥාති මිත‍්‍රාදීනට අවුරුදු කෑම ගෙන ගියේ ද එලෙසය.ඒ සංස්කෘතික සේතුව - පාලම බිඳී ගියේ කුරිරු ත‍්‍රස්ත කි‍්‍රයාකාරකම් නිසා ය. 1990 ජුනි මස 12 වැනිදා “යාල් දේවි” උතුරු - දකුණු ගමනට තිත වැටිණ. පුරා සැතැප්ම දෙසිය හැත්තෑ දෙකක් වන දුර ප‍්‍රමාණය කෙළිදෙලෙන් විනෝද කතාබහෙන් ගිය ඒ ආස්වාදජනක දුම්රිය ගමන යළි විවෘත වීමට දැන් පිඹුරුපත් සැකැසී අවසන් ය. ‘යාල්දේවි’ මේ බක්මහේ යාපා පටුනට දිවෙන කොළොම්තොට කොවුල් නාදයයි. එයින් තුටු පත් සුවහසක් ජනතාව අතර කලාකරුවන් පෙළක් දක්වන අදහස් බිඳක් මෙසේ සනිටුහන් තබමි.ප‍්‍රවීණ රංගන ශිල්පී රවීන්ද්‍ර රන්දෙණියකාර්මික විප්ලවයෙන් පස්සෙ දුම්රිය කියන එක තමයි රට ඇතුළතත් රට රටවල් අතරත් ප‍්‍රධාන සම්බන්ධීකරණ වාහකයා වුණේ. විශාල ජන සංඛ්‍යාවක් ගෙන යන මේ ගමනාගමන මාධ්‍යයේදී නැවකින් හෝ ගුවන් යානයකින් යන ගමනකට වඩා මිනිස්සු නිතරම සබඳතා පවත්වනවා.මේක තමයි ජනතාවගේ සම්බන්ධකම දියුණු කරන ප‍්‍රධානතම ගමනාගමන මාධ්‍යය. එදා කොළඹ වැඩ කළ සිංහල දෙමළ පිරිස් සිකුරාදා ගෙදර ගිහින් ආයිත් ඉරිදා කොළඹ ආවේ මේ යාල්දේවි දුම්රියෙන්. ව්‍යාපාරිකයො, රජයේ සේවකයො, ඉංජිනේරුවො, වෛද්‍යවරුන් මේ අතර හිටියා. මේ නිසා ජනතාව එකට දම්වැලක් වගේ එදා යා වුණා. යාල්දේවි දුම්රිය ඇත්තටම නැවතුණාට පස්සෙ තමයි අපේ රට දෙකඩ වුණා වගේ හැඟීමක් අපට ආවෙ.වවුනියාවෙ ඉඳන් එළිෆන්ට්පාස් අතර හැතැප්ම 150 ක් විතර ප‍්‍රමාණය ගන කැලෑවෙන් වැසී තිබුණත් මේ දුම්රිය නැවතුණාම ඒක විශාල ජලාශයකින් අපව හරස් කළා වගේ දෙයක් තමයි වුණේ.ත‍්‍රස්තවාදීන් අපේ දුම්රිය යටිතල පහසුකම් බිඳලා රේල් පාර ගලවලා ඒ රේල් පීල්ලෙන් බංකර් හදන්න ගියාට පස්සෙ මේ තත්ත්වය තවත් වර්ධනය වුණා. පුරා අවුරුදු විසි ගණනකට පස්සෙ අපේ රණවිරුවො ඇස්, ඉස්, මස්, ලේ දන් දීලා අප එකම භූමියක්, එකම ජාතියක් බවට පත් කළා. එකම ජාතියක් එකම රටක් කියන හැඟීම රටට ආවෙ ඒ නිසයි. උතුරත් දකුණත් යා කළ ඒ දුම්රිය නැවත ඇරැඹීම ජාතියේ වාසනාවක්.මේක රජයේ බරපතළ සංවර්ධන ව්‍යාපෘතියක එක් කොටසක් පමණයි කියලා මා විශ්වාස කරන්නේ. මෙය අති විශාල වියදමක් දරලා නැවත සකස් කරන්නේ රජය මේ හරහා සිදුවන සංස්කෘතික බැඳියාව හොඳින්ම තේරුම් ගත් නිසයි. අනෙක කොළඹ ඉඳන් කන්කසන්තුරෙයි දක්වා පැය හයකින් වගේ යන්නට අධිවේගී දුම්රියක් විදියටයි මේක එන්නෙ.මේක දෙමළ පුරවැසියාටත් හීනයක් වගේ. මෙතෙක් ඔවුන්ගේ යාපනේ හිටපු ඥාතින් ඔවුන්ට දැනුණෙ පිටරටක ඉන්න පිරිසක් වගේ. ගුවනින් හෝ නාවික ගමනකින් අධික වියදම් දරා ගිය ඒ උතුරු ගමන දැන් ඉක්මනින් පහසුවෙන් යන්නට පුළුවන් වේවි. මේකෙන් ඇත්තටම වෙන්නේ බිඳුණු සිත් යා වීමයි. මේත නිකම්ම නිකම් කෝච්චි පාරක් වැටීමක් ලෙස සිතන්න නම් එපා. මේ හරහා අපේ පැරැණි මිතුදම්, සංස්කෘතික වටිනාකම් යළි මතු කැරෙනවා.ගායන ශිල්පිනි විශාරද දීපිකා පි‍්‍රයදර්ශනිමගේ මුල්ම ගමන 1976 දී. පුංචි ළමයෙක් විදියට යාපනයටයි ගියේ. ඒ ආස්වාදය, චමත්කාරය මට තවම මතකයි. යාල්දේවි දුම්රිය අපේ පුංචි ජීවිත හැඩ කළා. මගේ පියා වැඩ කළේ දුම්රිය දෙපාර්තමේන්තුවෙ ඒ පළාත්වල නිසා මට ඒ අවස්ථාව වැඩියෙන් ලැබුණා. අපේ පියාට වැඩියෙන්ම හිටියෙ දෙමළ, මුස්ලිම් යාළුවො. කලාකරුවන් හැටියටත් මේක හරිභ ආස්වාදජනක කාරණාවක්.‘සරෝජා’ ‘මුරදේවතා’ වැනි දෙමළ සහයෝගය, මිත‍්‍රත්වය පතන ගීත මා හැඟුම්බරව ගායනා කළේ ඒ මතකය එක්කයි. පලෙයි වැනි පැත්තේ එදා කොච්චර ලස්සනද? දුම්රිය නැවතුම්පළවල් තිබුණා. කුරිරු ත‍්‍රස්තයන් බිඳ දමපු දේ හදන්න පුළුවන් අපේ එකමුතුවෙන් විතරයි. රූප මාධ්‍යයෙන් ඒ පැත්තෙ විසිතුරු පෙන්වනකොට මට හිතුණා ආයිත් අපේ පුංචි ළමයිනට වසන්තයක් එනවා කියලා.මේක ඉතාම වටිනා කාලෝචිත කි‍්‍රයාමාර්ගයක්. කියන්න වචන නෑ. ඒ තරම් ම මිහිරියි. මේ ආස්වාදජනක කාරණය අහලා මං කොච්චර සතුටු වුණාද කියනවානම් මාසයක් වැඩ කරලා ගත්ත වැටුප මේ සත්කාරයට පිදුවා. ඒකෙන් ඒ දුම්රිය මාර්ගයෙ එක සිල්පර කොටයක් දාන්න පුළුවන් වුණොත්, එහෙමත් නැත්නම් ඒ පාලමක කෑල්ලක් හදාගන්න පුළුවන් වුණොත් මා හොඳ පුරවැසියෙක් ලෙස මේ එකමුතුවට දායක වුණා යැයි සිතන්න පුළුවන්. ආයිත් ඒ සුන්දර යාපා පටුනෙ අපට යන්න වරමක් ලැබෙනවා. අපේ සිත්තැවුල් මැකිලා හොඳ දවසක් උදාකරන්න හොඳම දුම්රිය යාල්දේවි කියලා මට හිතෙනවා.ජනපි‍්‍රය නිළි ගීතා කුමාරසිංහඕනෑම රටක ඒ රට පුරා විහිදී පැතිර සිටින විවිධ ජන කොටස්වල ප‍්‍රධානතම ගමනාගමනය වගේ ම මිනිසුන්ගේ සිත්සතන් එකතු කරන සමීපතම ගමනාගමන මාධ්‍යය දුම්රියයි. ඕනෑම රටක දුම්රියපළ හරහා තමයි ගමේ කට්ටිය වඩාත් එකතු වෙලා තියෙන්නෙ. යාල්දේවි දුම්රිය යළි ගමන් ආරම්භ කිරීම හා එම දුම්රිය මාර්ගය යළි හැදීම මිනිසුන්ගේ මානසිකත්වය ශක්තිමත් කරන කාරණයක්. එක්තරා කාලෙක අපෙන් වෙන්වුණු ඒ මිතුදම මේ හරහා යළි හා වෙනවා.උඩරට මැණිකේ, සමුද්‍ර දේවි, යාල්දේවි, රුහුණු කුමාරි මේ දුම්රිය ගොන්නේ ලොකුම දුම්රිය ගමන තිබුණෙ යාල්දේවිට. මේ දුම්රිය ගමනට උතුරේ හා දකුණේ ජනතාවගේ මිත‍්‍රත්වය සියයට අනූවකට වඩා ගොඩනැඟුණා. ගුවනින් හා මුහුදින් උතුරුකරයට ගිය ඒ ජනතාවටත් මේක ලොකුම උපහාරයක්. එදා යාපනයේ බඩුමුට්ටු කෝච්චියෙන් කොළඹ ආවා.මෙහෙ බඩුමුට්ටු එහෙට ගියා. මේක යළි ඇතිවෙන්නයි යන්නෙ. මේක ‘යාල්දේවි’ කියලා නම් වුණාට වඩා මා හිතන්නෙ ‘යාපනයට පාලමක්’ ලෙස නම් කෙරෙන තරමට ඒ මිත‍්‍රත්වය, සංස්කෘතිය මේ හරහා වැඩේවි. බෙන්තරින් ගිය බේකරියක් තවමත් යාපනේ තියෙනවා. එදා මහාචාර්ය සුනිල් ආරියරත්න, ධර්මසේන පතිරාජ වගේ විශ්ව විද්‍යාල කථිකාචාර්යවරුන් මේ රටේ ඉහළ සිවිල් සේවකයොත්, රජයේ නිලධාරීන්, සිසුවොත් යාපනයට ගියේ ආවෙ මේ කෝච්චියෙන්.යාපනය විශ්ව විද්‍යාලයෙ සිසුවා කොළඹට ආවෙත් කොළඹ විශ්ව විද්‍යාලයෙ සිසුවා යාපනය සරසවියට ගියෙත් මේකෙන්. මේ බිඳුණු පාලම නැවත සවි කරන්න දුම්රියට පුළුවන්. ඩලස් අලහප්පෙරුම මහතා ආවට පස්සෙ කරන විශිෂ්ටතම කි‍්‍රයාවක් යාල්දේවි ඇරැඹීම.මේක නිකම්ම නිකම් කෝච්චි පාරක් යාපනයට වැටීමක් නොවේ. ඒ හරහා සංස්කෘතික හුවාමාරුවක්, මිත‍්‍රත්ව හුවමාරුවක් ඇති කරනවා. මහා දැවැන්ත ව්‍යාපෘතියක පියවරක් වෙන්ඩ ඕනැ. මේක ඇත්තටම රජයේ ;ස්වකයන්ගෙ යාපනේ මිතුරන්ගෙ කොළඹ ඥාතින්ගෙ සිහිනයක් සැබෑවීමක්.ජනපි‍්‍රය නිළි සංගීතා වීරරත්නයාල්දේවි යළිත් ගමන් අරඹන එක ලොකු සතුටක් යාල්දේවි ආයිත් එනවා කියලා අපේ පොඩිත්තෝ හෙට අත්පොඩි ගසාවි. අපේ පරම්පරාවේ අය බැට කෑ විදියට ඒ පොඩි එවුන්ට දුක් විඳින්න දෙන්න බෑ. මේ දුම්රියත් එක්ක අපේ සිංහල - දෙමළ - සහයෝගීතාව, මිත‍්‍රත්වය එදා තිබුණ වගේම නැවත දියුණු වේවි. උතුරේ ජනතාව වෙනුවෙන් අප කළ යුතු වටිනා මෙහෙවරක්. මෙයින් මතුවන සාමය, මිත‍්‍රත්වය, අවකාශය හෙට කලාව යහපත් කරන්නට හේතු වන බව මා දන්නවා.කලාකරුවන් හැටියට උතුරු දකුණු කලාකරුවන් එක්කාසු කරන කලා කේන්ද්‍රයක් ඇතිවුණා. මේ හරහා ශී‍්‍ර ලංකාවේ උතුරේ දකුණේ අපේ ම කලාකරුවන්ගෙ විවිධ කුසලතා මතු කරන්න අවස්ථාවක් එළැඹෙනවා. ඔවුනට ජාතික මෙහෙවරකට දායක වන්න මින් කිසියම් පසුබිමක් - පිටුබලයක් ලැබෙනවා. සිංහල දෙමළ මිත‍්‍රත්වයේ පාලම නිර්මාණය කරන ‘යාල්දේවි’ දුම්රිය මේ ගමනටත් අත්වැලක්. බිඳුණු සිත් සුවපත් කරන්න යාල්දේවි දුම්රිය ගමනට හැකි වේවි. මේක අද දවසේ සෑම මනුෂ්‍යයෙකුගේම ප‍්‍රාර්ථනය බව අප දන්නවා.ප‍්‍රවීණ රංග ශිල්පී ජැක්සන් ඇන්තනිජනාධිපති තුමන් කොළඹ ජනාධිපති ලේකම් කාර්යාලයේ සිට “උතුරු මිතුරු” සංග‍්‍රාමයේ පළමු අඬ හැරය ලෝකයට මුදා හරින කොට මම හිටියේ යාපනේ. මම යාපනේ ගියේ 1995 ට පස්සෙ. ජනාධිපති ලේකම් තුමාගේ සහ ආරක්‍ෂක ආමත්‍යංශයේ මෙහෙයුමකට අනුව පලාලි කඳවුරේ විවෘත ස්ථාන 04 ක මම ‘අබා’ චිත‍්‍රපටය පෙන්වන්න එහි ගියා. ඒ අතරවාරයේ ලත් ඉඩ ප‍්‍රස්තාවලදී මම හැකි තරම් යාපනේ ඇවිද්දා.මම “අද යාපනේ” දෑහින් දැක්කා. යුද මුක්ත කලාපයක්ව, ජන ශුන්‍යව, වනාන්තරය විසින් ගිලගත් මහා කන්කසන්තුරේ නගරය මගේ දෑසට කඳුළු නැංවුවා.කාලිංග මාඝ විසින් වනසන ලද මහා අනුරාධපුර සංස්කෘතිය වල් බිහි වී ගරා වැටෙන්න ඇත්තේත්, සොලී ආක‍්‍රමණ නිසා අත්හැර දමනු ලැබූ මහා පොළොන්නරු සංස්කෘතිය වල් අලින්ගේ කෙළි බිමක් වී වනාන්තරයට දිරා යන්නට ඇත්තේත් මේ විදිහටමයි කියලා මට එදා හිතුණා. 13 වෙනි ශත වර්ෂයෙන් පැල වී ක‍්‍රමයෙන් වැඩී ආ යාපන සංස්කෘතිය 1990 න් මෙපිටට ගරා වැටෙන්නට පටන් අරන්, අද වෙන විට පොළොවට සමතලා වෙමින් පවතිනවා.කාලිංඝ මාඝලාට, ආර්ය චක‍්‍රවර්තිලාට වඩා රුදුරු ත‍්‍රස්තවාදියෙක් වු “ප‍්‍රභාකරන්ලා” යාපන සංස්කෘතිය වල් බිහි කොට ඇත.පොළොවට සමතලා වී දිරා ගොස් මළ කා ඇති කන්කසන්තුරේ දුම්රිය ස්ථානය උඩ මම හිට ගත්තා. එක රේල් පීල්ලක් නැති, එක සිල්පර කොටයක් නැති සොහොන් කණ්ඩියක් වගේ උඩට ඉස්සුණු පස් කණ්ඩියක් කොළඹ පැත්තට යොමු වෙලා තිබුණා.ඒ යාල් දේවී දුම්රිය පාර. 1990 ජූනි 13 වැනිදා “යාල් දේවී” දුම්රිය පස් ගොඩක් වගෙ පොළොවට පස් වෙමින් තිබුණා.මං මේ නටඹුන් මළකඩ ගොඩ උඩ ඉඳන් ප‍්‍රවාහන ඇමැති තුමන්ට දුරකතන ඇමතුමක් ගත්තා. එතුමන් මට මෙහෙම කිව්වා.”අපි යාල්දේවි යළිත් යාපා පටුනට කැන්දන්යන දෙවෙනි ගමන ඇරඹුවා” යාල් දේවියට ජය වේවා!උතුරු මිතුරු සංස්කෘතික මෙහෙයුම ජය ලබාවා!ප‍්‍රවීණ ගායක කරුණාරත්න දිවුල්ගනේයාල්දේවීත්, උත්තර දේවිත් යන නිවුන් සොහොයුරියෝ, දශක ගණනාවක් තිස්සේ උතුරේ සිට දකුණටත්, දකුණේ සිට උතුරටත් නෑගම් ගියහ. කොළඹ කොටුවත් - කන්කසන්තුරේත් අතර නිරන්තරයෙන් සිදු වූ මේ ගමන අපේ රටේ දේශගුණික කලාප කීපයක් පැය කීපයකදී පසුකර ගිය, විවිධ ජාතීන් මුහුණට මුහුණ මුණගැස් වූ අපූරු සංස්කෘතික චාරිකාවක් ද විය. උතුරේ නිෂ්පාදන දකුණටත්, දකුණේ නිෂ්පාදන උතුරටත් ප‍්‍රවාහනය කරමින් ජන ජීවිතය ශක්තිමත් කළ යාල් දේවිත් - උත්තර දේවීත් විසින් ගොඩනඟන ලද්දේ සිංහල, දෙමළ, මුස්ලිම් සහෝදරත්වයේ පාලමයි.කුරිරු ත‍්‍රස්තවාදීන් විසින් වවුනියාවේ සිට රේල් පීලි ගලවා ඉවත් කොට විනාශ කරන ලද්දේ උතුරු දිග දුම්රිය ගමන පමණක් නොවේ. කාලාන්තරයක් තිස්සේ එකට ජීවත් වූ මිනිසුන් ඉතා උණුසුම් හැඟීමෙන් දෑත් අල්ලාගෙන ගිය මිත‍්‍රත්වයේ - සෙනෙහසේ වන්දනා ගමනයි. මිනිසා වෙතින් මිනිසා වෙන්කොට තබන රිසියෙන් ම්ලේච්ඡ ත‍්‍රස්තවාදීන් ඉදිකළ පවුරු පදනම් බිඳ දමා ඒ සුන්බුන් මත ඉදිවන සාමයේ පාලම ‘උතුරු - මිතුරු’ වැඩසටහන ලෙස මම දකිමි.අසිරිමත් භාරත දේශය බිහිකළ අග‍්‍රගණ්‍ය භාරත පුත‍්‍රයකු වූ හිටපු ජනාධිපති අබ්දුල් කලාම් මැතිතුමා වරක් ප‍්‍රකාශ කළේ “රටක් දියුණු වීමට නම් ඒ රටේ නායකයන් නිරන්තරයෙන් රටේ අනාගතය පිළිබඳ සිහින දැකිය යුතු බවයි. ජනාධිපති මහින්ද රාජපක්ෂ මැතිතුමා සෑම රාති‍්‍රයක ම රටේ අනාගතය පිළිබඳව දකින එක් සුබ සිහිනයක් යථාර්ථයක් බවට පත්වීමේ මූලාරම්භයක් වන්නේ ‘උතුරු - මිතුරු’ වැඩසටහන යටතේ උතුරු දිග දුම්රිය මාර්ගය නැවත ගොඩනැඟීමයි.උතුරේ තල් කොළයත් - දකුණේ පොල් කොළයත් එකට තියා කළාලයක් වියන්නට, එම කළාලය මත හිඳ උතුරේ - දකුණේ දරුවන් එක ම කිරිබතක් අනුභව කරනවා දකින්නට එතුමා තුළ ඇති ප‍්‍රාර්ථනා මුදුන්පත් වීමේ ආරම්භයක් ලෙස ද මේ අවස්ථාව සලකමි.එක ම කොඩියක් යට විවිධ සංස්කෘතීන් නිදහසේ වැඩෙනවා දකින්නටත්, විවිධ හැඩයෙන්, විවිධ සුවඳින්, නන් පැහැයෙන් යුතු මනුසත් මල් යායක් පිළිබඳ එතුමාගේ සිහින සැබෑවීමේ ආරම්භයක් ලෙස ද මෙම අවස්ථාව සලකනු කැමැත්තෙමි.ජනාධිපතිතුමාගේ සිහින යථාර්ථයක් බවට පත්කරමින් අභියෝගාත්මක ප‍්‍රවාහන ක්ෂේත‍්‍රයේ නිර්මාණශීලී වෙනසකට මුල පුරා සිටින ප‍්‍රවාහන ඇමැති ඩලස් අලහප්පෙරුම මහතා ‘උතුරු - මිතුරු’ වැඩසටහන මඟින් අරඹා ඇත්තේ හුදෙක් සිල්පර කොට හා රේල් පීලි මතින් දිවෙන තවත් එක් දුම්රියක් පිලීගත කිරීමේ කටයුත්ත නොවේ. දශක තුනක් තිස්සේ තුවාල ස ලේ ගලන බිඳුණු සිත් යා කරමින් ජාතීන් අතර සහෝදරත්වයේ පාලම නැවත ගොඩනැගීමේ වැඩපිළිවෙළ බැව් මගේ විශ්වාසයයි.නැගෙනහිර නවෝදයත් - උතුරේ වසන්තයත් සමඟ අත්වැල් බැඳ ගනිමින් ජාතීන් අතර සහෝදරත්වයේ, මානව බන්ධුත්වයේ මංගල්‍යයය උදා කරමින් ‘උතුරු - මිතුරු’ වැඩසටහන මඟින් ඉදිවන උතුරු දිග දුම්රිය මාර්ගය සිංහල, දෙමළ, මුස්ලිම් ජනතා හදවත් යා කරන ආදරයේ දොරටුව වේවායි ප‍්‍රාර්ථනා කරමි.චිත‍්‍රපට අධ්‍යක්ෂ ජයන්ත චන්ද්‍රසිරියාල්දේවිය, යළිත් දකුණේ සිට උතුරට ගමන් කිරීමට ගන්නා ඉක්මන මට පෙනෙන්නේ නැවතත් අප අපගේ පැරැණි ඥාති මිත‍්‍රාදීන්, හිතවතුන් සොහොයුරු, සොහොයුරියන් වෙත යෑමට අප තුළ පවත්නා පුදුමාකාර ඕනෑකම පිළිබිඹු කරන්නක් විදිහටයි.යාල්දේවිය මෙවර දකුණින් උතුරටත් උතුරින් දකුණටත් ඉස්සරදීට වඩා බොහෝ දේ ගෙනයාවි යැයි මා සිතනවා.එය නිසැකවම නව උතුරු - දකුණු සංවාදයක් ගෙන යාවි. එය නිසැකවම නව උතුරු - දකුණු සංස්කෘතියක් ගෙන යාවි. එය නිසැකවම නව උතුරු - දකුණු පේ‍්‍රමයක් ගෙන යාවි.සාකච්ඡා කෙළේ - උපාලි සමරසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=af0903295</link>
    <topic>දරුවන්ගේ අහිංසක කඳුළු</topic>
    <author>සුමේධා නවරත්න</author>
    <content>ජන සෙත වඩවන “වලවේ උරුමය”දඩිබිඩි රියැදුරු බලපත‍්‍ර ක‍්‍රමය අහෝසි කරනවාමේ දැවැන්ත අභියෝගය අපි ජයගන්නවා - ප‍්‍රවාහන අමාත්‍ය ඩලස් අලහප්පෙරුමයාල් දේවිය ගේ ලැසි ගමන යළිත්දරුවන්ගේ අහිංසක කඳුළුමං උඹට අවුරුදු කන්න ඉඩ තියන්නෙ නෑකෝටි තුනක කප්පම් මුදලක් ඉල්ලමින් ති‍්‍රකුණාමලයේ ජූඩ් මේරි වර්ෂා දැරිය ඝාතනය කර ගත වූයේ දින කීපයකි. එම සිද්ධියෙන් ඇති වූ කම්පනයෙන් සිත නිදහස් කර ගැනීමට හෝ කාලයක් ඉතිරි නොවිණි. රුබෙල්ලා එන්නතින් අසාත්මිකතාවයට ලක්ව මාතර පේෂලා දියණිය මිය ගිය පුවත අසන්නට අපට සිදුවිය.මේ මරණය ගැන පරීක්ෂණ පැවැත්වීමට ලෝක සෞඛ්‍ය සංවිධාන නියෝජිතයෝ ද මෙරටට පැමිණියහ. ඔවුන්ගේ වාර්තා හෙළි දැක්වීමට පෙර මෙරට වසංගත රෝග අංශයේ විශේෂඥ වෛද්‍ය කණ්ඩායමක් පේෂලාගේ මරණය ගැන කළ පරීක්ෂණ වාර්තාව හෙළි දැක්විණි.වාර්තාවට අනුව සම්පූර්ණ දෝෂය ඇත්තේ එන්නත ලබා දුන් ලියාපදිංචි සෞඛ්‍ය නිලධරයා අතය. ඔහු දැරියගේ මව දැරියගේ සෞඛ්‍ය තත්ත්වය ගැන එවූ ලිපිය ගැන කිසිදු තැකීමක් කර නැත. අනෙක මේ එන්නත ලබා දීම ඔහුට අයිති රාජකාරියක ද නොවේ.ඔවුන්ගේ වාර්තාවට මෙන්ම රජයේ වෛද්‍ය නිලධාරීන්ගේ නිවේදනයට අනුව එවැනි එන්නත් ලබා දිය යුත්තේ අත්දැකීම් හා පූර්ණ දැනුමක් ඇති වෛද්‍යවරුන් මඟිනි. එසේ නම් පේෂලා මිය ගොස් ඇත්තේ බල්ලා ගේ වැඩේ බූරුවා කරන්නට යෑමෙනි.බල්ලාගේ රාජකාරිය බූරුවාට පැවැරූ ස්වාමියා කවුද යන්න ඊළඟට සොයා බැලිය යුතු කරුණකි. එහෙත් ඒ ගැන කථාබහක් නැත. පේෂලාගේ මරණය ගැන නිගමනය එලෙස වන අතර පැවසෙන්නේ එන්නතේ කිසිදු වරදක් නැති බවය. එහෙත් මේ තීන්දු නිගමන සීයට සීයක් නිවැරැදි ද යන්න ගැන යම් කුකුසක් ද මතු වේ.එනම් පරීක්ෂණ කණ්ඩායම පවසන්නේ අනෙක් දැරියන් අසනීප වූයේ මානසිකව බවය. පේෂලා දැරියගේ සිදුවීමේ ඇති වූ කම්පනය ඊට හේතු වූ බව ඔවුහු පවසති.එහෙත් අපට නැඟෙන ප‍්‍රශ්නය මේ දැරිවියන් තිස් දෙනා එක්වර අසනීප වූයේ කෙසේ ද යන්න යි. කම්පනයෙන් හටගත් මානසික රෝගී තත්ත්වයක් නම් එය එලෙස විය යුත්තේ පේෂලාගේ මරණයෙන් පසුවයි. එසේත් නොමැති නම් අඩුම තරමේ ඇය අසාධ්‍යව රෝහල් ගත වූ පසුයි.එහෙත් පේෂලා දියණිය සමඟ සෙසු දැරියන් රෝහල් ගත වූයේ එක්වරය. ඉන් අසාධ්‍ය තත්ත්වයේ සිටි පේෂලා දැඩි සත්කාර ඒකකයට ඇතුළත් කෙරිණි. එවැනි තත්ත්වයක් යටතේ අනෙක් දැරියන් මානසිකව ලෙඩ වූ බව එකවර පිළිගත හැකි කරුණක් නොවේ.සෞඛ්‍ය නිලධරයා වරදක් සිදුව තිබුණ ද සියලු කුණු බේරේ වැවට මෙන් සියලු දෝෂ ඔහු වෙතම පැවැරීම පේෂලාට යුක්තිය ඉටු කිරීමක් වන්නේ නැත. සිදු විය යුත්තේ ඖෂධ පිළිබඳව ද නිසි පරීක්ෂණ විනිවිද භාවයකින් යුතුව සිදු කිරීම හා එවන් දෝෂ නැවත ඇති නොවීමට කටයුතු කිරීමය.පේෂලාගේ මරණයත් සමඟ ඊළඟට ඇසෙන ඛේදවාචකය වන්නේ ගොකරැල්ලේ තරුණ මවක් සිය සිඟිති දියණියන් දෙදෙනා ද සමඟ ළිඳකට පැන සිය දිවි නසා ගැනීමය.මේ මරණ සිය දිවි නසා ගැනීමක් ලෙස වාර්තා වුවද සිය දිවි නසා ගැනීමට යොමු වන්නේ මෙහි එක් අයෙක් පමණි. අනෙක් මරණ දෙකම මිනී මැරුම් ය.සැබෑ ලෙස ම මේ සිදුවීම වෙනත් අයකු විසින් කර ඇති මිනී මැරුමක් නොවන්නේ නම් දිවි නසා ගෙන ඇත්තේ තරුණ මව පමණි. දරුවන් දෙදෙනාගේ මිනීමැරුම්වලට වගකිව යුත්තේ මවයි.දිළිඳුකම, සැමියාගේ නොසැකිලිමත්කම නිසා හෝ ඇති වූ ආවේගශීලි බවට, කලකිරීමට හෝ වෛරයට තමන්ගේ ම දරුවන් ගෙන් පළි ගැනීම දරුවන්ට සැබෑ ආදරයක් ඇති මවක විසින් කිසි දිනෙක නොකළ යුත්තකි.කුමන සමාජ තලයක සිටිය ද මිනිසුන් විවිධ පීඩනවලින් පෙළීම මුසාවක් නොවේ. එහෙත් ජීවිතයේ එල්ල වෙන අභියෝග, පීඩන කෙතරම් දැඩි වුවද ජීවිත විනාශ කර ගැනීම හෝ ඊට සිය දරු පැටවුන් ද ඈඳ්‍ර ගැනීම කිසි විටෙක අනුමත කළ නොහැකි දෙයකි.අනෙක් පැත්තෙන් එක් එක් පුද්ගලයන් සිය සමාජ වගකීම් ඉටු කිරීම අත්හැර දැමීම මෙවැනි ඛේදවාචකයන්ට අත වැනීමකි.ගොකරැල්ලේ සිදුවීමේ දී තරුණ මවගේ සැමියා වශයෙන් හා දරු දෙදෙනාගේ පියා වශයෙන් ඔහු සිය වගකීම් ඉටු කළේ නම් මේ තරුණ මව මානසික ආබාධවලට ගොදුරු වන්නේ ද, සිය දිවි නසා ගනිමින් මිනීමැරුම් කරන්නේ ද නැත.මරණ ගෙවල්වල තනි රැකීමට වඩා සිය තරුණ බිරිඳගේ හා කිරිකැටියන්ගේ ජීවිතවල තනි රැකිය යුතු බව ඔහු අවබෝධ කරගෙන තිබුණේ නම් මේ ඛේදවාචකය ගැන අසන්නට හෝ ලියන්නට අපට සිදුවන්නේ නැත.අහිංසක දරු පැටවුන් ගැන අවාසනාවන්ත සිදුවීම් දිගින් දිගටම වාර්තා කරන්නට අපට සිදුවී තිබේ. එක් පැත්තකින් යුද්ධය නිසා වැනසෙන ළමා ජීවිතය. අනෙක් පැත්තෙන් විවිධාකාර වූ සමාජ වැරැදි නිසා වැනසෙන ළමා ජීවිතය.කාන්තා සංවිධාන, ළමාරක්ෂක අධිකාරි, දෙපාර්තමේන්තු, අමාත්‍යංශය, ලෝක ළමා ප‍්‍රඥප්ති, අයිතිවාසිකම්, නීති රීති ආදි සියල්ල එක්වර මොර දෙන්නට පටන් ගන්නේ දරුවන් මුහුණ දෙන බිහිසුණුම සිද්ධීන්වල අවසානයේදී ය.නැතිනම් ලෝක ළමා දිනයට ය. ඉන්පසු වැස්සක් වැටී අවසන් වූවාක් මෙන් සියල්ලන් පෙර පරිදි නිශ්චලය.දරුවන් ආරක්ෂා කර ගැනීමේ ඇතැම් ප‍්‍රතිපත්ති හා වැඩසටහන් බොහෝ දේශපාලකයන්ගේ මුල්ගල් තැබීම් වැන්න. රටේ අනාගතය, රටේ උරුමය යැයි පැවසුවාට පමණක් ප‍්‍රමාණවත් වන්නේ නැත. රටේ අනාගතය ආරක්ෂා කර ගැනීමට ද වගකිවයුත්තන් සැබෑ හැඟීමකින් කටයුතු කළ යුතුය.දරුවන්ට අපරාධ කරන්නන් නීතියේ හිඩැස්වලින් රිංගා යන බව මේ රටේ ළමා සංවර්ධන හා කාන්තා අභිවෘද්ධි ඇමැතිනිය පිළිගන්නා සත්‍යයකි. එසේ නම් කළ යුත්තේ ඒ නීති ශක්තිමත් කිරීමය. නීති සාධාරණ ලෙස කි‍්‍රයාවට නැඟීමය.කප්පමකට සිය ජීවිතයෙන් වන්දි ගෙවීමට හෝ එන්නතක හෝ බලධාරීන්ගේ නිලධාරීන්ගේ වරදකට සිය ජීවිතයෙන් වන්දි ගෙවීමට දරුවන්ට ඕනෑකමක් නැත. එමෙන්ම තම මව වුවද ඇයත් සමඟ සිය දිවි නසා ගැනීමට හෝ මවගේ පීඩනයට නැතිනම් අසනීප තත්ත්වය නිසා දිවි නසා ගැනීමට ද හයක් හතරක් නොදන්නා කිරිසප්පයන්ට වුවමනාවක් නැත. ඔවුන් සිය ජීවිතවලින් අවාසනාවන්ත ලෙස වන්දි ගෙවන්නේ වැඩිහිටියන්ගේ අඩුපාඩු හා අධමකම් නිසා ය.සුමේධා නවරත්න</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=af0903296</link>
    <topic>මං උඹට අවුරුදු කන්න ඉඩ තියන්නෙ නෑ</topic>
    <author>කීර්ති මෙන්ඩිස්</author>
    <content>ජන සෙත වඩවන “වලවේ උරුමය”දඩිබිඩි රියැදුරු බලපත‍්‍ර ක‍්‍රමය අහෝසි කරනවාමේ දැවැන්ත අභියෝගය අපි ජයගන්නවා - ප‍්‍රවාහන අමාත්‍ය ඩලස් අලහප්පෙරුමයාල් දේවිය ගේ ලැසි ගමන යළිත්දරුවන්ගේ අහිංසක කඳුළුමං උඹට අවුරුදු කන්න ඉඩ තියන්නෙ නෑටී පනස් හය ගිනි අවියක් අමෝරා ගත් පොලිස් රාලහාමි කෙනකු පසුගියදා කොළඹ නාරහේන්පිට පොලිස් රෝහලට ඇතුළු වූයේ වෙඩි පිට වෙඩි තබමිනි.ඔහු ගේ ඉලක්කය වූයේ රෝහල් සංකීර්ණයට යාබද නේවාසිකාගාරයේ සිව්වැනි මහලේ රැඳී සිටි තවත් කාන්තා පොලිස් කොස්තාපල් වරියෙකි.එක දිගට එල්ල කෙරුණු වෙඩි හඩින් මුළු රෝහලම දෙවනත් වූ අතර කාන්තා නිලධාරිනියන් මහ හඩින් කෑකෝ ගසමින් බියට පත්ව තැන් තැන්වල ගුලි ගැසුණහ.වෙඩි තැබීම සිදුවූයේ විසිපස් වැනිදා රාති‍්‍ර නවයයි විස්සට පමණය. මේ නිසා මුළු පොලිස් රෝහළම පුංචි යුද පිටියක ස්වරූපයක් ගත්තේය. අවසානයේ ගිනි අවිය අමෝරා ගෙන සිටි කොස්තාපල්වරයා වෙඩි තබා බිම හෙළන්නට පොලිස් විශේෂ කාර්ය බළකාය සමත් විය.එසේ නොවුණේ නම් තවත් ජීවිත ගණනාවක් ඔහුගේ උණ්ඩවලට බිලිවෙනු ඇත. වෙඩි පහරින් මරු දුටුවේ පොලිස් කොස්තාපල් ඉන්ද්‍රසිරි නමැත්තාය.ඉන්ද්‍රසිරි නාරහේන්පිට පිහිටි පොලිස් රෝහලේ පාලන අංශයේ රාජකාරි කළේය. රාජකාරියේදී කුළුපගව සිටි පොලිස් කාන්තාවකට ඔහුගේ සිත තදින් ඇදී ගියේය. ඔහු ඇය පසුපස ගියේ තම ආදරය ප‍්‍රකාශ කරමින්ය. කෙසේ වෙතත් ඇය ඔහුට සිය ආදරය පුද කළේ නැත. ඊට හේතුවක් විය.“මට ඔයාට කැමති වෙන්න බැහැ... මා බඳින්න වෙනත් කෙනෙක් ඉන්නවා... ඔයාට කියනවා කියනවා තේරෙන්නේ නැත්ද...”ඇය කිහිප වතාවක්ම පැවසුවාය. ඒත් ඉන්ද්‍රසිරි ඒ කිසිවකින්වත් පසුබට වූයේ නැත. ඔහු ඇගේ ආදරය ඉල්ලමින් හඬා වැටුණේය.දුරකථනයෙන් පවා කතා කරමින් ඔහු ඇගේ පේ‍්‍රමය යැද්දේය. ඒත් ඇය කීවේ තමාට පේ‍්‍රමවන්තයකු සිටින බවය.“ඒක නතර කරන්න...” ඔහු තදින් කීය.අවසානයේ ඔහුට යමක් තේරුම් ගියේය. ඒ ඇයගේ ආදරය තමාට නොලැබෙන බවය. එදා සිට ඔහු ඇයට වෛර කළේය. දුරකථන ඇමතුම් පවා දුන්නේ තර්ජනාත්මක ලෙසින්ය.ඉන්ද්‍රසිරි රාලහාමිගෙන් තමාට ඇති කරදරය ඇය සිය හිතවතියන්ට ද කීවාය. ඒත් ඒ කිසි දෙයකින් ඉන්ද්‍රසිරි නොසැළුණේය. අවසානයේ ඔහු ඇයට මරණීය තර්ජන පවා එල්ල කළේය.“මං ඔයාට මේ පාර සිංහල අවුරුද්දට කිරිබත් කන්න නම් ඉඩ තියන්නෙ නැහැ...”ඔහු කීය. මින් කොස්තාපල්වරිය බියට පත්වූවාය. “මං ඔයාට වෙඩි තියලා මාත් වෙඩි තියාගන්නවා...”ඉන්ද්‍රසිරි කීවේය. එලෙස කියමින් ඔහු ඇයට දුරකථන ඇමතුම් කිහිපයක් ම දී ඇත්තේය. එදින රාති‍්‍ර අටට ද ඔහු ඇයට ඇමතුමක් දුන්නේය. ඉන් කියැවුණේ එදින රාති‍්‍ර ඇය මරා දමන බවකි.“ඕවා කිව්වට... වෙන දේවල් යැයි...” කී ඇගේ මිතුරියෝ ඇය සැනසූහ. ඒත් ඇගේ සිතේ කොනක කිසියම් බියක් විය. ඉන්ද්‍රසිරිගෙන් තමාට කරදරයක් වෙතැයි ඇගේ සිත කීවේය. ඒත් ඇය ඒ සියල්ල ඉවසා සිටියාය.“කෝකටත් පරිස්සම් වෙන්න...” මිතුරියෝ ඇයට අවවාද කළහ.ඒ පසුගිය විසිපස් වැනිදාය. ඉන්ද්‍රසිරිට එදා රාතී‍්‍ර රාජකාරි පැවරී තිබිණි. රෝහලේ ඉදිරිපස දොරටුවේ රාජකාරිය ඔහුට නියම විය. ටී පනස් හය ගිනිඅවිය ද රැගෙන රාජකාරිය කරන තැනට යනු වෙනුවට ඔහු ගියේ වෙනත් තැනකටය. උණ්ඩ පිරවූ මැගසින් හතරක් ඔහු සතු විය.පොලිස් රෝහලට මීටර් දෙසීයක් පිටුපස ඇත්තේ කාන්තා නිලධාරිනියන් ගේ නේවාසිකාගාරය ය. ගිනි අවිය ද රැගෙන ගිය ඔහුට අවශ්‍ය වූයේ ඉන් ඇතුළට යෑමටය. ඒත් පහත මාලයේ දොරටුව විවෘත කර ගැනීමට ඔහුට නොහැකි විය.උත්සාහය නිෂ්ඵල වූ තැන ඔහු ටී පනස් හය ගිනිඅවිය දොර වෙත එල්ල කර එහි කොකා ගැස්සුවේය. වෙඩි හඬත් සමඟ උඩු මහලේ සිටි සියල්ලෝම තුෂ්නිම්භූත වූහ.ඒත් ඉන්ද්‍රසිරිගේ සිතිවිල්ල හරි ගියේ නැත. ඔහු එතැන තිබු යකඩ බටය දිගේ සිව්වැනි මහලට නැඟ ගත්තේය. වෙඩි හඬෙන් බියට පත්වූ කාන්තා නිලධාරිනියෝ ඒ වන විට කරකියාගත දෙයක් නැතිව තැන තැන සැඟවෙමින් සිටියහ.ඉන්ද්‍රසිරිගේ පැමිණීම ඉවෙන් මෙන් ඔහු පේ‍්‍රමය පතන තැනැත්තියට දැනිණි. ඔහු එන්නේ තමා සොයා බව ඇයට වැටහිණි. ඇයට ඔහු කී දේ සිහිපත් විය. ඒ වන විට ඇය සිටියේ ද හතර වැනි මහලේය. බියට පත් ඇය දෙවැනි මහලට දිව ගියාය. එහි තිබූ කාමරයක ඇඳක් යට සැඟවුණාය.මේ කිසිත් නොදත් ඉන්ද්‍රසිරි කෙළින්ම ගියේ හතර වැනි මහලේ ඇය වෙනදා රැඳෙන කාමරය වෙතය. ඇය එහි නිදාගෙන ඇතැයි සිතු ඔහු සිය ගිනි අවිය එදෙසට දිගු කරමින් හතර අතට වෙඩි තැබුවේය.වෙඩි පිට වෙඩි හඬ ඇසෙද්දී සෙසු කාන්තා නිලධාරිනියෝ දැඩි සේ බියට පත්ව කෑකෝ ගසන්නට වූහ. ඒත් ඉන්ද්‍රසිරි ඒ කිසිවකින්වත් නොසැළුණේය. ඔහු තවමත් සිය ගිනි අවිය අමෝරා ගෙනය. කාකි ඇඳුමෙන් සැරසී සිටි ඔහුගේ මුහුණ දහදියෙන් තෙත් වී තිබිණි.නේවාසිකාගාරය එකම යුද පිටියකි. ඉන් වෙඩි පිට වෙඩි හඬ නැඟේ. එහෙත් තමා සොයන තැනැත්තිය එහි නොමැති බව ඔහුට තේරුම් යෑමට වැඩි ;ව්ලාවක් ගත නොවීය. රෝහලේ සිටි කොස්තාපල්වරයකු මේ බව නාරහේන්පිට පොලිසියට දැනුම් දුන්නේ මේ අතරතුරය.වහා කි‍්‍රයාත්මක වූ ස්ථානාධිපති දීගහකුඹුර සෙසු නිලධාරීන් ද කැටුව එතැනට පැමිණියේය. ඒ වන විටත් ඉන්ද්‍රසිරි හතර අතට වෙඩි තබමින් සිටියේය. ස්ථානාධිපතිවරයාට අවශ්‍ය වූයේ ඉන්ද්‍රසිරි මෙල්ල කරගැනීමය. ඒත් එය දැඩි පරීක්ෂාවෙන් කළ යුතු දෙයක් විය.“මැගසින් එකේ පතොරම් එකසිය විස්සක් තියෙනවා. ඕක ඉවර වෙනකම් හතර වටේට වෙඩි තියාවී...” නිලධාරීන්ට අවශ්‍ය වූයේ උණ්ඩ අවසන් වූ පසු ඔහු ළඟට කිට්ටු වීමය.“සර්... දැනුත් මොනවා වෙලාද දන්නේ නැහැ...” කාටත් බිය තිබුණේ ඒ වන විටත් කීදෙනෙකු තුවාල වී හෝ ජීවිතක්ෂයට හෝ පත්ව ඇත්තේදැයි නොදැන සිටීමය. උඩු මහලේ අඩුම තරමින් විසිදෙනෙකුවත් ඇතැයි ස්ථානාධිපතිවරයා සිතුවේය.“කෝකටත් මිනිහ සරෙන්ඩර් කරගන්න බලමු...” ස්ථානාධිපතිවරයා කීවේය. පොලිස් විශේෂ කාර්ය බළකාය ද ඒ වන විට එතැනට කැඳවා තිබිණි.ඉන්ද්‍රසිරි ඒ වන විටත් උඩුමහලේ කාමර පීරමින් තම සිත්ගත් තැනැත්තිය සොයමින් ඉදිරියට ඇදෙමින් සිටියේය. ඒත් ඔහුට ඇය සොයා ගත නොහැකි විය.සැම දෙනාම බියට පත්ව බිම දිගාවී ඇඳන් යටට වී සිටියහ. කාමරයෙන් කාමරයට ගිය ඉන්ද්‍රසිරිගේ නෙත ගැටුණේ සැඟවී සිටින තිදෙනෙකි. ඒ අතර උප පරීක්ෂකවරියෝ දෙදෙනෙක් ද වූහ. අනෙක් තැනැත්තිය පොලිස් කාන්තාවකි. ඉන්ද්‍රසිරි ඔවුන් දෙසට ගිනි අවිය එල්ල කළේය. එතැනින් එහාට ඔහු අඩියක්වත් තැබුවේ නැත.තමා අත තිබු අවියේ පතොරම් අවසන් වී ඇති බව ඉන්ද්‍රසිරිට තේරුම් ගියේ එතැනදීය. ඒ වන විට ඔහු මැගසින් හතරෙන් තුනහමාරක් ම ඉවර කර තිබුණේය. ඉතිරිව ඇත්තේ තවත් පතොරම් දහයක් පමණි.සැණින් ඔහු අත තිබු ටී පනස් හය එතැන සිටි උප පරීක්ෂකවරියගේ පපුව වෙත එල්ල කළ ඔහු අනෙක් පරීක්ෂකවරියට වහා පහළට ගොස් තවත් ගිනි අවියක් හා පතොරම් පිරුණු මැගසිනයක් ගෙන එන ලෙස කීවේය. ඉන්ද්‍රසිරිගෙන් මිදුණු ඇය හති දමමින් පහළට දිව ගියාය. පහළ සිටි සෙසු නිලධාරීහු උඩු මහලේ වන සිදුවීම ඇගෙන් දැනගත්හ.“හරි... මිනිහා ගාව බඩු ඉවරයි...”කව්රුත් සිතුවේ පතොරම් අවසන් වූ පසු ඔහු මෙල්ල කරගත හැකි බවය. මේ අතර පහළට ගිය උප පරීක්ෂකවරියගේ ප‍්‍රමාදය ඉන්ද්‍රසිරිට වැටහිණි. ඔහු යළිත් කි‍්‍රයාත්මක විය. ඒ වන විටත් ප‍්‍රාණ ඇපයට පත්ව සිටින උප පරීක්ෂකවරිය ගේ දුරකථනයෙන් ඇය ලවා පහළට ඇමතුමක් දුන්නේය.“මෙයා ඉල්ලන දේ දෙන්න නැත්නම් අපව මරාවි...” ඒත් ඊට ද ප‍්‍රතිචාර ;නාලැබිණි.“උඹලට තව විනාඩි දෙකයි දෙන්නේ... නැත්නම් මුන් ඔක්කොම මරලා... මාත් වෙඩි තියාගන්නවා...” ඉන්ද්‍රසිරිගේ කෑ ගැසීම පහළ සිටි සෙසු නිලධාරීන්ට ඇසිණි. ඔවුහු ඒ වන විටත් තුන්වැනි මහලට පැමිණ සිටියහ. එස්ටීඑෆ් සේනාංක ද ඒ අතර විය. නේවාසිකාගාර ගොඩනැගිල්ල නැඟ ගැනීම එතරම් පහසු නොවන නිසා එකවර ඉන්ද්‍රසිරි ඉදිරියට යෑම එතරම් නුවණට හුරු නැති බව මේ වන විට සෙසු නිලධාරීහු තේරුම් ගෙන සිටියහ.ඉන්ද්‍රසිරිගේ ඉල්ලීමට ඒ වනතුරුත් ප‍්‍රතිචාර ලැබී නොතිබිණි.“ඔය ළමයි අතහැරලා තුවක්කුව බිම දාපන්...” පහත මාලයේ සිටි නිලධාරීහු කෑ ගැසීය.“එන්න එපා... ළඟට ආවොත් මුන් ඔක්කොම මරනවා” යැයි කෑ ගැසු ඉන්ද්‍රසිරි යළි උඩහට වෙඩි තබන්නට විය. ගිනි අවිය ඉහළට එසවෙන සැණින්ම ප‍්‍රාණ ඇපයට පත්ව සිටි දෙදෙනාගෙන් උප පරීක්ෂකවරිය එතැනින් බිමට පැන්නාය.ඇය හොඳටම බියපත්ව සිටියාය. කරන්නට දෙයක් ඇයට නොතිබිණි. සිව්වැනි මහලෙන් බිමට පැන ගත් ඇය රෝහල කරා ගෙනයන්නට සෙස්සෝ උත්සුක වූහ.උප පරීක්ෂකවරිය තමාගෙන් මිදුණු තැන එතැන සිටි කොස්තාපල්වරිය ඉන්ද්‍රසිරිගේ මීළඟ ඉලක්කය වූයේය. ඔහු ඇය කාමරය තුළට ඇදගෙන යන්නට විය. ඒත් ඇය ඔහුගේ ගිනිඅවියේ එල්ලී ඔහුගෙන් මිදෙන්නට තැත් කළාය.ඇයට අවශ්‍ය වූයේ අවියේ පතොරම් ගැබ ගලවා දමන්නටය. දෙදෙනාගේ පොර බැදීම නිසා ඔහු අත තිබු ගිනිඅවිය පත්තු විය.ඒ වන විට පොලිස් විශේෂ කාර්ය බළකායේ පොලිස් පරීක්ෂක වරයෙක් ඉන්ද්‍රසිරි මෙල්ල කර ගැනීමට කෑගසමින් ටිකෙන් කාමරය වෙත කිට්ටු වෙමින් සිටියේය. “ඔය කෙල්ල අත හැරපන්... නැත්නම් උඹට වෙඩි තියනවා...”ඒත් ඉන්ද්‍රසිරි ඒ කිසිවකින්වත් නොසැළුණේය. ගිනිඅවිය පත්තු වීමෙන් කොස්තාපල්වරිය තුවාල ලැබුවාය. ඉන්ද්‍රසිරි මේ වන විට බෙහෙවින් කෝපයට පත්වී සිටියේය.බිම වැටුණු කොස්තාපල්වරිය ඔසවාගත් ඔහු ඇය කොට බැල්කනි තාප්පය තෙක් රැගෙන ආවේය. ඇය ඒ වන විටත් ඉන්ද්‍රසිරිගේ නිල ඇඳුමේ බඳ පටියේ එල්ලී සිටියාය. මේ නිසා ඉන්ද්‍රසිරිට එහා මෙහා වීම අපහසු විය. ඇගේ පාදය පවා පහළට එල්ලෙමින් තිබිණි.“අතහැරපන්... නැත්නම් උඹට වෙඩි තියනවා” ඒත් ඉන්ද්‍රසිරි ඊට ප‍්‍රතිචාර නොදැක්වීය. “බිම දාපන් තුවක්කුව“ පොලිස් පරීක්ෂකවරයා කෑගැසීය.එසැණින් ඔහු කලබලයට පත්විය. කොස්තාපල්වරිය පහළට දමන්නට ඔහුට නොහැකි විය. ඇය කොරිඩෝවේ ඇද වැටිණි. එසැණින් ඉන්ද්‍රසිරි ගිනිඅවිය පහළට දිගු කළේය. ඒ සමඟම ඇසුණේ වෙඩි හඬකි.ඉන්ද්‍රසිරි කපා හෙළුෑ කෙසෙල් කඳක් මෙන් එතැනම ඇද වැටුණේය. ඔහුගේ දැඟලිල්ල නිමා විය. පේ‍්‍රමය පතා ගිය ඔහුගේ ගමන මරණයෙන් කෙළවර විය.පේ‍්‍රමය නිසා සමහරුන් නොකරන දෙයක් නැත. ආදරය ලබාගන්නට ඔවුන් දරන වෙහෙස ද අපමණය. පේ‍්‍රමය කෙතරම් අහිංසක වුවද තමා අපේක්ෂා කරන ආදරය නොලැබුණු තැන මෙන් ම පේ‍්‍රමයෙන් පරාජිත වූ විට ද කෝපයෙන් හා වෛරයෙන් මුසපත්ව වියරුවෙන් හැසිරීමට තරම් ඇතැමුන් පෙළැඹුණු අවස්ථා අද සමාජයේ කොතෙකුත් අසන්නට ලැබේ. පසුගිය කාල වකවානුවේදී පරාජිත පේ‍්‍රමය නිසා පෙම්වතියන් මරා දැමුණු අවස්ථා කීපයක් ම වාර්තා විය.එහෙත්, කනගාටුවට කරුණක් වන්නේ නීතිය සුරැකීමට බැඳී සිටින පොලිස් සේවයට ද මේ ආකාරයේ දරාගත නොහැකි වූ මානසිකත්වයන් ගෙන් යුතු පුද්ගලයන් එක්ව සිටීමය.පොලිස් පරීක්‍ෂණ ඇසුරෙන් ලිපිය සකස් කෙරිණ.කීර්ති මෙන්ඩිස්</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=as0903293</link>
    <topic>නෙළුම් විල</topic>
    <author>ගුණසිංහ හෙට්ටිආරච්චි</author>
    <content>නෙළුම් විලසිසු දරුවන් වෙනුවෙන් තම මෝටර් රථය දුන් විදුහල්පති හාමුදුරුවෝඅලියා සමඟ හීනෙන් කළ සෙල්ලම සැබෑ වූ දා...සියල්ල සිදුවන්නේ කර්මය අනුව යැයි සිතීම මිථ්‍යාවකිරටට ආවේණික අලුත් කොරල් වර්ග දෙකක්ගුරු සේවයේ රසකතාමිනිත්තුවක කතාවක්උදෑසන පාසලට එන දරුවන් අතර ඔහු සිටියේ ය. ගුරුවරිය ඔහු තමා අසලට කැඳවා ගත්තා ය.’ඔය ළමයව මං ඊයෙයි, පෙරේදයි කොච්චර හෙව්ව ද? ඇයි නාවෙ? අසනීපයක්වත් හැඳුණ ද? අසනීප පාටක් නං නෑ.’’නෑ ටීචර්. මට ලෙඩක් හැදුණේ නෑ.’’එහෙනං ඇයි නාවෙ? මං හිතාගෙන හිටියෙ ඔය ළමයව කී‍්‍රඩා තරගෙට ඉදිරිපත් කරන්ඩ. ඔය ළමයත් කී‍්‍රඩාවලට දක්ෂ එකේ අපූරුවට සහතිකයක් හිමිකර ගන්ඩ තිබුණ. ඒව ඔය ළමයගෙ අනාගතේට කොච්චර වටිනවද? අසනීපයක් නැත්තං ඇයි ඔය ළමය ඉස්කෝලෙ නාවෙ?’’වළක් කැපුව ටීචර්!’’වළක් කැපුව? ඉස්කෝලෙ කට් කරල වළවල් කප කප ඉන්ඩ ඔය ළමයට පිස්සුද?’’වළක් කිව්වෙ ටීචර් කක්කුස්සි වළක්!’‘ඉතිං ඒව කරන්න වැඩි හිටියො නැද්ද?’කක්කුස්සි වළ කැපුවෙ කුලියටනෙ ටීචර්. මට රුපියල් දාහක් හම්බ වුණා. ඒකෙන් කිරි අම්මාට බේත් ගන්ඩ රුපියල් හත් සීයක් දුන්න. කිරි අත්තට බුලත් පුවක් ගන්ඩ අනිත් තුන්සීය දුන්න.’ගුරුවරිය ගල් ගැසුණා ය.‘බොරු නෙමේ ටීචර් මං කියන්නෙ. මගෙ යාළුවටත් මට වගේ ම සල්ලි හම්බ වුණා. එයත් ඒ සල්ලි ගෙදරට දෙන්ඩ ඇති.අපේ කිරි අම්මට මාසෙට බේත් ගන්ඩ රුපියල් හත්සීයක් යනව. කිරි අත්තටත් මාසෙට බුලත් පුවක් ගන්ඩ රුපියල් තුන් සීයක් විතර යනව.’’ඔය ළමය කතා කරන්නෙ තාත්තෙක් වගේනෙ. ඔයා තාම ඉස්කෝලෙ එන පුංචි දරුවෙක් නේද?’’අපේ තාත්ත නෑනෙ චීචර්. අම්මත් රට ගිහිල්ලනෙ. මං හැදෙන්නෙ කිරි අම්මයි, කිරි අත්තයි ළඟ. කිරි අම්මටයි, කිරි අත්තටයි සල්ලි නෑනෙ. මං එපෑ හොයල දෙන්ඩ.’ගුරුවරිය ගේ ළය දෑවේ ය. ඇය දෑස පොඟන්නට පෙර සිසුවා ගෙන් සමුගෙන පන්ති කාමරය පැත්තට හැරුණා ය.යාබද පන්තියේ ගුරුවරයා පන්තිය දොරකඩට වී සිසුන් එන මඟ බලමින් සිටියේ ය. සිසුවා දින දෙකක් නොපැමිණීම ගැන ඔහු ද සිටියේ තරහෙනි.ගුරුවරිය සිය පන්තිය පසු කොට ගුරුවරයා අබියසට ගියා ය.’සර්, කාරණයක් කියන්ඩයි ආවෙ‘ගුරුවරයා ඇය ඉදිරියට අඩියක් දෙකක් තැබුවේ ය.’කාරණයක්? මොකක්ද මිස්?’‘අර ළමයට බණින්ඩ එපා!’’ඇයි මිස් මේ අඬන්නෙ?’’ඒ ළමය ඊයෙයි, පෙරේදයි කුලියට කක්කුස්සි වළක් කපල! අනේ සර් මේ දරුවන්ගෙ ළමා කාලෙ ගෙවෙන්නෙ මේ විදිහට ද?’’ආරංචියෙ හැටියට මේ දරුවො සෑහෙන පිරිසකගෙ තත්වෙ ඕකයි. ඒ අයට ඉගෙනීම පැත්තක තියල ගෙවල්වලට උදව් කරන්ඩ සිද්ධ වෙලා!’‘මොකක්ද සර් මේකට කරන්නෙ?’’උගන්නන එක තමයි මිස් අපිට කරන්ඩ පුළුවන් ලොකුම උදව්ව.’රත්නපුර ප‍්‍රදේශයේ ගුරුවරියක විසින් යොමු කරන ලද ලිපියක් ඇසුරිනි.පසුගිය දා ගුරු වෘත්තියෙන් විශ‍්‍රාම ලැබීමි.විදුලියෙන් ධාවනය කැරෙන යතුරු පැදියක් මිල දී ගැනීමට මට අවශ්‍ය විය. විදේශගතව සිටින දරුවන් ගේ උපකාරයෙන් එය මිලදී ගැනීමට අපේක්ෂිත විය. ඊට අදාළ මූලික ගෙවීම කළ යුතු විය.මූලික ගෙවීමට නියමිත මුදල ද ලිපි ලේඛන ද රැගෙන ඉකුත් දා මම බසයෙන් බොරැල්ලට ගියෙමි.කෙසේ වුවද අදාළ ආයතනයට පය ගැසූ පසු මට හැඟුණේ මුදල් හා ලිපි ලේඛන පාර්සලය මා සන්තකයේ නැති බව ය. කලබලයට පත් මම එය සොයමින් ආපසු බස් පොළට ආවෙමි.මා නිවෙසට පැමිණියේ සියලු බලාපොරොත්තු බිඳ ගෙන ය. හිතට ඇති වූයේ මහත් කනගාටුවකි. එසේ වුව ද උපේක්ෂා සහගතව කටයුතු කළ යුතු යැයි මම අවසානයේ හිත හදා ගතිමි.එදින සවස් යාමයේ නිවසේ ගේට්ටුව දෙසින් ශබ්දයක් ඇසිණ. මම විමසිලිමත්වීමි. එතැන සිටියේ ප‍්‍රියමනාප තරුණයෙකි.’ඔබතුමා සූරියආරච්චි මහත්මයා ද?’ ඔහු ඇසුවේ මගේ නැති වූ හැඳුනුම්පත මවෙත ඉදිරිපත් කරමිනි.මම ‘ඔව්’ යැයි කීමි.‘ඔබතුමාගෙ මොනව හරි පාර්සලයක් අස්ථාන ගත වුණා ද?’ යි ඇසූ ඔහු මා ඊට පිළිතුරු දෙන්නටත් පෙර ඒක බස් එකෙදි මං අහුල ගත්ත. ඒකෙ ලියවිල්ලක තමයි ඔබතුමාගෙ ඇඩ්ඩ‍්‍රස් එක හොයාගත්තෙ’ යි කීවේය.එසේ කියමින් ම ඔහු මගේ අස්ථානගත වූ පාර්සලය මට පෑවේය. මා මහත් වූ සතුටින් එය පිළිගත්තේ ඔහුට තුති පුදමිනි.’ඔය සල්ලි ටික ගණන් කරල බලන්ඩකො හරියට තියනවද කියල’ ඔහු ඉල්ලා සිටියේ ය.’ඕන් නෑ දරුවො සල්ලි සේරම මෙතන ඇති. මට ඒක විශ්වාසයි.’ මම කීමි. නමුත් මුදල ගණන් කර බාරගන්නා ලෙස ඔහු යළිත් යළිත් ඉල්ලා සිටියේ ය. එහෙයින් මම එය ගණන් කළෙමි. රුපියල් තිස් දහසම එතැන විය.බිරියත් මමත් ඔහුට බෙහෙවින් ස්තුතිවන්ත මීමු. ඔහු ආපසු යන්නට සූදානම් වූයේය.‘අනේ පුතේ තේ උගුරක්වත් බීල යන්ඩ ඉන්ඩකො’ මා බිරිය පෙරැත්ත කළා ය. ඔහු එය ද කාරුණිකව ප‍්‍රතික්ෂේප කළේ ය.අවසානයේ බලවත් ආයාසයකින් පසු අපි ඔහු ගේ අනන්‍යතාව දැන ගතිමු.ශ‍්‍රී ලංකා නීති විද්‍යාලයයේ අවසන් වසරේ ඉගෙනුම ලබන චතුර ගුණරත්න තරුණ මහතාණනි, ඔබ බඳු සත් පුරුෂ දරුවකු හෙට දිනයේ නීතිඥයකු වීම අප රටට භාග්‍යයකි.ඔබට දීගායු වේවා!බත්තරමුල්ලේ බී.ඇම්. සූරියාරච්චි මහතා විසින් යොමු කරන ලද ලිපියක් ඇසුරිනි.මහනුවර නගරයට ගිය මම නිවසට අවශ්‍ය කළමනා මිල දීගෙන ආපසු ඒමට කුළුගම්මන බසයට නැගුණෙමි. දෝත පුරා බඩු මලු ය. අත් බෑගය කරේ එල්ලා ගතිමි. බසයට නැඟ අසුනක වාඩි වුණෙමි.බසයේ ඉදිරිපස වාඩි වී සිටි අවුරුදු 12 ක පමණ දරුවෙකුත්, ඔහුගේ පියා යයි සිතිය හැකි අයෙකුත්, කොන්දොස්තර මහතාගේ කුසු කුසුවෙන් කොඳු යමක් කොඳුරනු දුුටිමි.”කාගෙ හරි පර්ස් එකක් නැති වෙලා ද බලන්න” කොන්දොස්තර මහතා උස් හ¾ඩින් මගීන් ඇමතුවේ ය.මම ද අත් බෑගය විපරම් කළෙමි. අහෝ! මගේ පසුම්බිය නැත. ඒ බව පැවසූ විට දැන ගන්නට ලැබුණේ මා සමඟම බස් රියට නැගුණු අයකු මගේ පසුම්බිය සොරා ගනුත්, සාක්කුවේ ලා ගනුන්, අර කුඩා දරුවා දැක ඇති බව යි. සොරා ගත් අය ඊළඟ බස්් නැවතුමෙන් බැස ගැනුත් ඔහු දැක තිබේ. බස් රියෙන් බැස ගොස් ඔහු ‘අල්ලා දීමට’ කුඩා දරුවාත් පියාත් උත්සුක වූහ. අවස්ථාවේ අවදානම් බවක්, භයානක බවක් දකිමින් වුව ද ඔවුන්ගේ උනන්දුව නිසා ම බසයෙන් බටුයෙමි. එහෙත් සොරා එහි නොසිටියේ ය. පිය පුතු දෙපළට ස්තුති කර වෙනත් බසයක නැගී නිවසට ආවෙමි.මෑතක දී ලබාගත් ජාතිත හැඳුනුම්පත පසුම්බියක් සමග සොරා අතට පත්වීම මට මහත් වේදනාවක් විය. එහෙත් තැවෙමින් මග බලා හිඳිනු හැර වෙන කරන්නට යමක් නො වී ය.දින කිහිපයක් ගත විය. සෑම දිනකම, තැපෑලෙන් හැඳුනුම් පත ලැබෙනු ඇතැයි බලාපොරොත්තුවෙන් මඟ බැලුවෙමි. නොලත් තැන මහනුවර මහ තැපැල්හලට ද ගොස් විමසා බැලුවෙමි. ලැබෙන හැඳුනුම්පත් අදාළ ලිපිනයට තැපැල් කර යවන බව ඔවුහු කීහ.හැඳුනුම් පත යළි හිමිකර ගැනීමේ බලාපොරොත්තුව මඳින් මඳ ගිලිහී යන්නට විය.ලිපියක් ලැබි්ණ. මගේ පසුම්බියක්, හැඳුනුම්පත, රියදුරු බලපත‍්‍රය යනාදී ලියකියවිලිත් හමු වී ඇති බව එහි සඳහන් විය. මම එහි ගොස් ඒ සියල්ල ලබා ගතිමි.ඒ සියල්ල මට ලබාදීමට කටයුතු කළේ මහනුවර - පන්විල බස් මාර්ගයේ ව්ඒ 2858 බස් රථයේ කොන්දොස්තර දිනූක මහතාත්, එහි රියැදුරු මහතාත්ය. මා කෙතෙක් පෙරැත්ත කළ ද ඒ වෙනුවෙන් මා පිරි නැමූ සුළු ත්‍යාගය භාර ගැනීම ඔවුහු තරයේ ප‍්‍රතික්ෂේප කළහ.දිනූක මහතාණෙනි, රියදුරු මහතාණනි, ඔබ වැන්නවුන් සිටින මේ ලොව විසීම ද සපයකි. ඔබ හැදූ වැඩූ මවුපියන්ට ද ඉගැන් වූ ගුරුවරුන් ට ද පින් දෙමි.එසේම පෙර දා තම අපහසුතා නොතකා මම උදවු කිරීමට ඉදිරිපත් වූ පිය පුතු දෙදෙනාට ද මගේ ප‍්‍රණාමය පුද කරමි.මගේ පසුම්බියේ මුදල් සොරා ගත්තත් මගේ වැදගත් ලියකියවිලි මාහට ලැබෙන සේ පසුබ්මිය ඒ බසයේ දමා ගිය ‘නන්නාදුනන මිනිසා’ ට ද ස්තුති වන්ත වෙමි. ජීවනෝපාය ලෙස මීට වඩා ධාර්මික මගක් තෝරා ගන්නා ලෙස ඔහු ගෙන් අයැද සිටීමම ද කැමැත්තෙමි.කටුගස්තොට, සෙනරත්ගම මානෙල් ප‍්‍රනාන්දු මහත්මිය විසින් යොමු කරන ලිපියක් ඇසුරිණි.හදිසි අවශ්‍යතාවකට උප්පැන්න සහතිකයේ පිටපත් කිහිපයක් ලබා ගත යුතු විය.මම ඒ අරමුණින් ප‍්‍රාදේශීය ලේකම් කාර්යාලය බලා පිටත් වීමි.මා මිතුරු හිමි නමක කී කතාවක් එසේ යන අතර මට සිහිපත් විය.හිමි නම අදාළ කාර්යාලයයට ගොස් සිටියේ ඒ වන විටත් අනුමත වී තමා වෙත නොලැබී පමා වෙමින් තිබූ පත්වීම් ලිපිය ලබා ගනු පිණිස ය.’ඉතිං අපේ හාමුදුරුවනේ මොකක් ද ඔබ වහන්සෙට කෙරෙන්න ඕන?’ නිලධාරියෙක් ඇසුවේ ය.හිමි නම කාරණය පැහැදිලි කළේ ය.’ආ ඒක කරල දෙන්නං. හැබැයි ඉතිං අපටත් සලකන්න ඕනැ’නිලධාරියා ගේ රාජ්‍ය සේවාව එබඳු විය.මා මට අදාළ කාර්යාලයයට පය ගැසුවේ අර අත්දැකීමෙන් රිදුණු සිතිනි.පිළිගැනීමේ නිලධාරියා මා නිසි තැනට යොමු කළේ ය.එතැන නිලධාරිනියක් සිටියා ය. මම මගේ අවශ්‍යතාව කීමි.’මේ ෆෝම් එක පුරවල මුද්දර ගහල බාර දෙන්න හාමුදුරුවනේ’ ඇය පෝර්මයක් දුන්නා ය.එකෙනෙහි ම මවෙත ආවේ නිලධාරියෙකි.’එන්න හාමුදුරුවනේ’ ඔහු මා කැඳවාගෙන කුටියකට ගියේ ය. එතැන මේසයක් ද පුටුවක් ද විය.’මෙතන වාඩිවෙලා පුරවන්න හාමුදුරුවනේ’ ඔහු කීවේ ය.’මහත්තයො මුද්දර ගන්නෙ කොහෙන් ද?’ මම ඇසීමි.’මං ගෙනත් දෙන්නං’ ඔහු පිටව ගියේ ය. මම පෝර්මය පිරවීමි.සුළු මොහොතකින් මවෙත ආ හෙතෙමේ නියමිත තැන මුද්දර ඇලවූයේ ය.’හාමුදුරුවො ඔතනම ඉන්න. මං වැඩේ කරගෙන එන්නම්’ ඔහු පෝර්මය ද රැගෙන කාර්යාල අභ්‍යන්තරයට ගියේ ය.අඩක් කළු කරන ලද වීදුරු බිත්තිය විනිවිදී මට ඔහු දිස් විය. ඔහු කඩිසර ව කටයුත්තෙහි නිරත ව සිටියේ ය.ඊළඟ නිමේෂයේ ඔහු මා ඉදිරියේ පෙනී සිටියේ ය.’ආ මෙන්න හාමුදුරුවනේ’ ඔහු උප්පැන්න පිටපත් තුන මා අතේ තැබුවේ ය.මසිත සතුටින් පිරිණ.’මහත්තයට පිං සිද්ධ වෙනව‘ හිතේ වචන මුවින් පිටතට ආවේ ය.’මං එහෙනං ගිහින් එන්නං මහත්තයො’’හොඳයි හාමුදුරුවනේ’’මට මහත්තයගෙ නම දැන ගන්න පුළුවන් ද?’’හාමුදුරුවනේ, මම දර්ශන’ ඔහු සිනාසුණේ ය.මා හිමි නමක් බැවින් ඔහු උනන්දුවෙන් මගේ කාරිය කර දී ඇති බව යමකුට සිතෙන්නට පුළුවන. එහෙත් එය එසේ නොවේ.මා ආපසු හැරෙද්දී තවත් කිහිප දෙනකු සිය වාරය එනතුරු රැඳී සිටිනු මම දිටිමි.’ඇයි හිටගෙන ඉන්නෙ? ඇවිත් වාඩි වෙන්න’ දර්ශන ඔවුන් අමතන හඬ ඇසිණ.ඔහු කාටත් එක සේ සලකන බව මට පසක් විය.මා රිදීගම ප‍්‍රාදේශීය ලේකම් කාර්යාල භූමියෙන් නික්ම ආවේ ‘බෝසත් පුතුන් මෙබඳු උතුමෝ ම නොවෙත් ද?’ යි සිතමිනි.මාවී දළුපොත කේ. ධම්ම විමුක්ති හිමියන් විසින් යොමු කරන ලද ලිපියක් ඇසුරිනි.මගෙ යාළුවෙක් පිං අතේ වැඩක් කරනව. පුළුවන් නං ඔයත් ඒ අවස්ථාවට සහභාගි වෙන්න’ මගේ මිතුරෙක් දුරකථනයෙන් මට ඇරියුම් කළේය.පුණ්‍ය කටයුතුවලට සහභාගිවීමට කැමැති මම එය ඉතසිතින් පිළිගතිමි.පුණ්‍ය කටයුත්ත වූයේ කෝට්ටේ මාදිවල පාරේ නිවෙසකට විදුලිය සැපයීමයි. එහි හිමිකරු ප‍්‍රියන්ත නමැත්තෙකි.ඔහුගේ දරුවා කලක සිට අසනීපයෙන් පෙළෙන බවත් අසනීපය රුමැටික් උණ රෝගය බවත් රෝගය සුව නොවීමට හේතුව ලෙස වෙද්‍යවරයා නිගමනය කර තිබුණේ නිවෙසෙහි බූමිතෙල් කුප්පි ලාම්පු දැල්වීම බවත් මට දැනගන්නට ලැබිණ. දරුවා රාති‍්‍රයේ පොත පත කියවූයේ කුප්පි ලාම්පු එළියෙනි.කුප්පි ලාම්පු දැල්ලෙන් නැඟෙන දුම ඔහු ගේ රෝගය සුවපත් වීමට ඉඩ නොදෙන බව වෙද්‍ය නිරීක්ෂණය වී තිබිණ.එහෙයින් හැකි තරම් ඉක්මනින් නිවෙසට විදුලිය ලබාගැනීමට මහන්සි ගන්නා ලෙස නිවෙස හිමියාගෙන් ඉල්ලා තිබිණ.විදුලිය ලබාගැනීම සඳහා රුපියල් දහසය දහසක මුදලක් අවශ්‍ය විය. නිවෙස් හිමියාට එය විශාල මුදලක් විය.මේ තත්ත්වය තේරුම් ගත් පරිත්‍යාගශීලියෙක් නිවෙසට විදුලිය ලබා දීමට අදිටන් කරගත්තේය.විදුලිය ලැබිණි. ඒ මොහොතේ පුංචි නිවෙස ආලෝකයෙන් පිරී ගියේය. නිවැසියන් ගේ මුහුණ ඒ එළියෙන් පහන් ව ගියේය. ඔවුන් විදුලි එළිය පිළිගත්තේ නිධානයක් සේ ය.මේ නිවෙසට විදුලි එළිය ලබා දුන් පුණ්‍යවන්තයා වන්නේ උඩහමුල්ලේ, මාදිවෙල පාරේ අනිල් සුසන්ත පෙරේරා මහතා ය.නිවෙස ආලෝකමත් කිරීම සඳහා පෙරේරා මහතා විදුලි බොත්තම ඔබද්දී ඔහු ගේ මුහුණ ද සතුටින් පිරීතිරී ගිය හැටි මම දුටිමි. ඒ විහිදී ගියේ පුණ්‍යාලෝකය යි.අපේ ගම්වල අනිල් පෙරේරා මහතා බඳු පුණ්‍යවන්තයින් තව තවත් පහළවේවා යි පතමි.නුගේගොඩ, ගංගොඩවිල, සුමනසිරි කොටුවේගෙදර මහතා විසින් යොමු කරන ලද ලිපියක් ඇසුරිනි.ගුණසිංහ හෙට්ටිආරච්චි</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=as0903291</link>
    <topic>සිසු දරුවන් වෙනුවෙන් තම මෝටර් රථය දුන් විදුහල්පති හාමුදුරුවෝ</topic>
    <author>සේමාලි කැල්ලපත සේයාරූ - දුෂ්මන්ත මායාදුන්න</author>
    <content>නෙළුම් විලසිසු දරුවන් වෙනුවෙන් තම මෝටර් රථය දුන් විදුහල්පති හාමුදුරුවෝඅලියා සමඟ හීනෙන් කළ සෙල්ලම සැබෑ වූ දා...සියල්ල සිදුවන්නේ කර්මය අනුව යැයි සිතීම මිථ්‍යාවකිරටට ආවේණික අලුත් කොරල් වර්ග දෙකක්ගුරු සේවයේ රසකතාමිනිත්තුවක කතාවක්දඟකාර කෙළිලොල් වියේ පසු වූ කොලු පැටවුන් වුවද ඒ මොහොතේ ඔව්හු නිසොල්මනේ බලා සිටියහ. සුදෝ සුදුවතින් සැරසී පාසලේ තවත් එක් උදෑසන රැස්වීමකට පෙළගැසී සිටි මේ දරුවන් ගේ මුහුණුවලින් පළවූයේ සන්සුන් බවකි. උදෑසන පන්සිල් ගැනීමෙන් පසු ඇරැඹුණු රැස්වීමට වෙනදා මෙන්ම එදින ද ගුරුවරු මෙන්ම විදුහල්පති හිමියෝ ද සහභාගිවූහ.පාසලේ දියුණුව සහ දරුවන්ගේ හැදියාව අගය කරමින් විදුහල්පති හිමියන්ගේ අනුශාසනාවේදී උන්වහන්සේගෙන් පිට වූ වදන් පෙළක් හා සමඟම එතෙක් නිසොල්මනේ සිටි දරු පැටවුන් ගේ මුවින් නැඟුණේ විස්මය දනවන හඬකි. ඉහළට ඇදි සුසුම් පහත හෙළීමට අමතකව ඇතැමකු බලා සිටිද්දී තවත් පිරිසකගේ නෙතඟ ඇදුණු කඳුළැල් සමඟින් වතෙහි සිනහමල් විකසිත වූයේය.වසර ගණනක සිට පාසලේ සෑම සිසු දරුවකුගේ ම පාහේ එකම සිහින ප‍්‍රාර්ථනාව මල්පල ගන්නට යන මේ මොහොතේ සැවොම කඳුළු අතරින් සිනහසුණහ. ආත්ම ශක්තියේ සහ අධිෂ්ඨානයේ හැඟුමන් උදෑසන විකසිත වන මල් පොහොට්ටු මෙන් හද ගැබ නැඟී එද්දී පාසලේ උදෑසන රැස්වීම එකම අභිමානනීය ගීතයක් බවට පත්වූයේය. තුටු කඳුළින් තෙත් වූ හදවත් පතුලෙහි අධිෂ්ඨානයේ මල් පිපී ගියේය.විදුහල්පති ලබුතලේ සුදස්සන හිමි’අධිෂ්ඨානයේ මල් යායක්’පසුගිය සතියේ දිනක මෙලෙසින් ‘අධිෂ්ඨානයේ මල් විකසිත වූයේ ගම්පහ බණ්ඩාරනායක මහා විද්‍යාලයීය සිසු දරුවන්ගේ සිත් ගැබ්හී ය. ඒ කතාව අසන්නට අපූරු කතාවකි.ශ‍්‍රී ලංකාවේ අග‍්‍රගණ්‍ය පිරිමි විදුහලක් වන ගම්පහ බණ්ඩාරනායක මහා විද්‍යාලය සියනෑ කෝරළයේ ප‍්‍රමුඛතම පිරිමි පාසල ද වෙයි. මෙහි අකුරු කරන සිසු දරු සංඛ්‍යාව 5000 ඉක්මවති. බොහෝ පහසුකම්වලින් සමන්විත මේ පාසලේ අඩුපාඩුවක් වූයේ පිහිනුම් තටාකයක් නොමැතිකමය. අත්තනගලු ඔය ගලන ඉසව්වේ මෙන්ම හංවැල්ල පැත්තෙන් කැලණි මිටියාවතේද වෙසෙන දරුවන්ගෙන් ද සපිරුණු මේ පාසලට පිහිනුම් තටාකයක් ඇත්නම් මුළු රටටම දක්ෂ පිහිනුම් ශූරයන් බිහිකළ හැකිවෙතැයි යන අදහස මුලින්ම පළවූයේ ලබුතලේ සුදස්සන ගරු විදුහල්පති ස්වාමීන්වහන්සේ වෙතිනි.එතැනින් ඇරැඹුණු මේ මහා කර්තව්‍යය සැබෑවක් වීමට ගතවූයේ ඉතා සුළු කාලයකි. පාසල් ආදි ශිෂ්‍ය සංගමය පිහිනුම් තටාකය ඉදිකිරීමේ ප‍්‍රායෝගික කි‍්‍රයාදාමයට අත ගැසුවේය. පාසල් සංවර්ධන සමිතියේ නොමසුරු සහයෝගය ද ඊට ලැබිණි. පිහිනුම් තටාකය සඳහා ඇස්තමේන්තු කළ මුදල රුපියල් ලක්ෂ තුන්සියයකි.”හිතුවොත් කරන්ඩ බැරි දෙයක් නැහැ. අධිෂ්ඨාන පාරමිතාවට හා වීර්ය පාරමිතාවට සම්බන්ධ කතා ප‍්‍රවෘත්ති බුදු දහමෙහි අනන්තය, අප‍්‍රමාණය.” විදුහල්පති හිමියන්ගේ මුවින් පිට වූ ඒ වදන් සමඟ ඒ මහා කාර්යයෙහි වැඩ සුබ මොහොතින් පටන් ගත්තේය.දැන් මෙම ව්‍යාපෘතියේ රුපියල් ලක්ෂ සියයකට අධික ප‍්‍රමාණයක වැඩ කටයුතු අවසන් වී ඇත්තේය. ප‍්‍රදර්ශන, ලොතරැයි, යනාදිය මඟින් අමාරුවෙන් සොයාගත් මුදල් දැන් අවසන්ය. පිහිනුම් තටාක ව්‍යාපෘතියේ වැඩ ද අඩකින් පමණ අවසන්ය.”තටාකයේ යටි පතුලේ සිට කොන්කී‍්‍රට් බීම් දමා තටාකය සාදා අවසන්. පිඟන් ගඩොල් ඇල්ලීම සහ අනෙකුත් උපකරණ සවි කිරීමත් තටාකයට අවශ්‍ය නාන කාමර, විවේකාගාර සහ රථගාල් යනාදී තවත් අංගෝපාංග හදන්න තියෙනවා.මට විශ‍්‍රාම යන්න තියෙන්නේ මේ වසරේ ඔක්තෝබර් පළමුවැනිදා. පටන්ගත් මේ කාර්යය නිම නොකර මට යන්න බැහැ. මගේ එකම අපේක්ෂාව මෙහි වැඩ කටයුතු අවසන් කිරීම” යැයි විදුහල්පති හිමියෝ පැවසූහ.උන්වහන්සේ ගේ සිත කෙතරම් සංවේදී එමෙන්ම අධිෂ්ඨානශීලී ශක්තිමත් එකක් ද යන්න කාටත් අවබෝධ වූයේ මේ අසීරු අවස්ථාවේදී ය. “සියනෑ කෝරළයේ දරුවන් වෙනුවෙන් බණ්ඩාරනායකයේ දරුවන් වෙනුවෙන් මං මේ කාර්ය අවසන් කරනවා... කරනවාමයි..” විදුහල්පති හිමියන්ගේ සිත්හි උපන් අධිෂ්ඨානය ප‍්‍රකාශයට පත්වූයේ එදා උදේ පාසල් රැස්වීමේදී ය.”මගේ ප‍්‍රයෝජනයට තියෙන කාරෙක මං මේ දරුවන් වෙනුවෙන් ආදි ශිෂ්‍ය සංගමයට පරිත්‍යාග කරනවා. ඒක පළමුවැනි තෑග්ගට දීලා අපි ලොතරැයියක් කරමු. කොහොමහරි පිහිනුම් තටාකයේ වැඩ අවසන් කරමු.” උන්වහන්සේ පැවසූහ.”රටේ තත්ත්වය අනුව අපට කානිවල් කරලා සල්ලි හොයන්න බැහැ. මේ මෝටර් රථය මං පෞද්ගලික මුදලින් ගත් ඩ්ඪඨඩ ඩ්ධදඤච වර්ගයේ රථයක්. ඉහළ වෙළෙඳපොළ අගයක් තියෙනවා. පටන්ගත්ත මේ වැඩේ ඉවර නොකර ගියොත් මට හිතේ සැනසිල්ලක් නැහැ. මං මගේ පන්සලටත් වඩා මේ පාසලට මේ පුංචි දරුවන්ට ආදරෙයි. පාසලක් හදා දරුවන් යහමඟ යවන එක පන්සලක බණ මඩුවක් හදනවාට වඩා පින් සිදුවෙන වැඩක්.පාසලේ පොඩිවුන් මේ මෝටර් රථයට හරිම ආසයි. මා උදෑසන පාසල් එන්නේ මේ රථයෙන්. ඒ එනවිට පුංචි ළමයි මේක පස්සෙන් දුවගෙන එනවා. නතර කරලා තියෙනකොට ‘සාදුගෙ කාර් එක’ කියා හරි ආසාවෙන් අතගා බලනවා”විදුහල්පති හිමියන් උදෑසන රැස්වීමේදී සිසු දරුවන් හමුවේ කළ ප‍්‍රකාශය පසුදා පුවත්පත්වල පළවීමත් සමඟ මහින්ද රාජපක්ෂ ජනාධිපතිතුමා සියලු වැඩ රාජකාරි අතරතුරේ හිමිදිරියේ දුරකථනයෙන් විදුහල්පති හිමියන් අමතා උන්වහන්සේගේ මෙම සත් කි‍්‍රයාව ඉතා ඉහළින් අගය කළේය. අද සමාජයේ වැඩි දෙනකු ඉහළ තානාන්තරත් සමඟ ලාභ අපේක්ෂා ප‍්‍රාර්ථනා කරද්දී ලබුතලේ සුදස්සන හිමියන් තමන් සතු ඉස්තරම්ම වර්ගයේ මෝටර් රථය සිසු දරුවන් වෙනුවෙන් පරිත්‍යාග කිරීම අද මුළු රටක් ම අගය කරන්නේය.”අපේ ජනාධිපතිතුමා පුදුමාකාර නායකයෙක්. මුළු මහත් රටක නායකයා වන එතුමා කෙතරම් නම් රාජකාරි බහුල කෙනෙක් ද? ඒ සියලු රාජකාරි අතරේ මා එක්ක කතා කරන්නත් එතුමා කාලය යොදා ගත්තා. එතුමාගේ ආශිර්වාදය මුදලට වඩා අපට ලොකු ශක්තියක්. එතුමා ඉන් පෙන්නුම් කළේ එතුමාගේ උදාර නායකත්ව ලක්ෂණයි. අප රට වැනි රටවලට එවන් නායකයන් වාසනාවක්” යැයි විදුහල්පති හිමියෝ පැවසූහ.ඉදිකෙරෙමින් පවතින පිහිනුම් තටාකයඇතැම් විදුහල්පතිවරුන් පාසලකට පත්වී පැමිණි පසු ප‍්‍රථමයෙන්ම කරන ඉල්ලීම් අතරින් එකක් වන්නේ තම ප‍්‍රයෝජනය සඳහා ‘මෝටර් රථයක් තිබෙනවා නම් හොඳය’ යන්නය. එසේ වුවද ගම්පහ බණ්ඩාරනායක විදුහලේ විදුහල්පති ස්වාමීන්වහන්සේ සිය පෞද්ගලික මෝටර් රථය දරුවන් වෙනුවෙන් පරිත්‍යාග කළහ. මෙය සාමාන්‍ය සමාජයේ සිදුවන කි‍්‍රයාදාමයක් උඩු යටිකුරුවීමක් ලෙස හැඳින්විය හැකිය.මෙම ලොතරැයි ව්‍යාපෘතිය නම් කර ඇත්තේ ‘අධිෂ්ඨාන’ නමිනි. ආදි ශිෂ්‍ය සංගමය, පාසල් සංවර්ධන සමිතිය, ගුරු මණ්ඩලය සහ දරුවන් පන්දහසක් සමඟ එක්ව විදුහල්පති හිමියෝ සිය අධිෂ්ඨානය ජය ගන්නට පෙරුම් පුරති.”අපගේ ආදි ශිෂ්‍ය සංගමයේ සිටින කළමනාකාරවරුන් සහ ඉංජිනේරුවන් මෙම පිහිනුම් තටාක ව්‍යාපෘතිය අධීක්ෂණය කරනවා. මේ පාසලේ ඉංජිනේරුවන් 221කගේ ළමයි ඉන්නවා. ඒ සැවොම මෙහි වැඩ කටයුතු සොයා බලනවා. අදාළ තාක්ෂණික දැනුම ඒ සඳහා වූ විශේෂඥ ආයතන මඟින් ලබාගන්නවා. මේ වැඩ කටයුත්තේදී කිසිම ලාබ අපේක්ෂාවක්, කොමිස් ගැහිල්ලක් නැහැ. සත 5ක් වත් පිටතට යන්නෙත් නැහැ. අමාරුවෙන් එකතු කරගන්නා සෑම සතයක්ම ඉතාම පිරිසුදුව මෙම කාර්ය සඳහා වැය වෙනවා. මෙම පිහිනුම් තටාක ව්‍යාපෘතිය පිළිබඳව මතු අනාගතයේදී පවා මෙහි වැලි ඇටයෙන් වැලි ඇටයට අපට වගකියන්න පුළුවන්” යැයි උන්වහන්සේ පැවසූහ.”පිහිනුම් තටාකයක් තිබුණාට බැහැ. එයට අවශ්‍ය ගමනාගමන පහසුව හා පාරක් නැත්නම්. අපට ඒ සඳහා ගම්පහ මහ නගර සභාවෙ මැදිහත් වීමෙන් අංග සම්පූර්ණ පාරක් ලැබුණා. විදුහල දෙපසින් ඇති ප‍්‍රධාන අතුරු පාරවල් දෙකක් යා කරමින් පාසල් භූමිය අයිනෙන් මේ පාර ලැබුණා. මේ සෑම දෙයටම ආදි ශිෂ්‍ය සංගමයේ මඟ පෙන්වීම තියෙනවා. මා මගේ වාහනය බාරදුන්නෙත් ආදි ශිෂ්‍ය සංගමයටයි. මෙතැනදී දෙයක් කිව යුතුයි. ඒ මේ පාසලේ දරුවන් ගැන. ඒ අය මේ සැම දෙයක්ම තමන්ගේය යන හැඟීමෙන් සලකනවා”.කොළොන්නාව - වැල්ලම්පිටිය ශ‍්‍රී විමලාරාම විහාරස්ථානයේ විහාරාධිපතීන් වහන්සේ වන ලබුතලේ සුදස්සන හිමි ගම්පහ බණ්ඩාරනායක මහා විද්‍යාලයේ විදුහල්පති ධූරයට පත්ව ආවේ මෙයට සිවු වසරකට පෙර එනම් 2005 වසරේදීය. එදා මෙදා තුර පාසලේ දියුණුව සඳහා උන්වහන්සේ වෙතින් අපමණ මෙහෙයක් සිදු කෙරිණි. පාසල සඳහා අංග සම්පූර්ණ ගෘහස්ථ කී‍්‍රඩාගාරයක්, කාය වර්ධන කී‍්‍රඩා සඳහා කී‍්‍රඩාගාරයක් සහ අංගසම්පූර්ණ කී‍්‍රඩා පිටියක් සැකැසීම සහ දරුවන් වෙනුවෙන් පාසලට බස් රථයක් මිලදී ගැනීම ඉන් කීපයකි.පරිත්‍යාග කළ මෝටර් රථයඋන්වහන්සේ ගේ උපන් ගම හඟුරන්කෙත ප‍්‍රදේශයේ සුන්දර ගම්මානයක් වන ලබුතලේ ය. පවුලේ සහෝදර සහෝදරියන් සය දෙනෙකි. ගමේ ප‍්‍රභූවරයකු මෙන්ම ඉඩම් හිමියකු ද වූ පියා ගොවිතැනට වැඩි නැඹුරුවක් දැක්වූයේය. උන්වහන්සේගේ පියා ජීවතුන් අතර නොමැති අතර මව ජීවතුන් අතර සිටින්නීය.”මං ඉගෙන ගත්තේ පල්ලේපොල ම.මහා විද්‍යාලයේ. පාසලේ ඉගැන්වූ ස්වාමීන් වහන්සේ කෙනකු පිළිබඳ ඇතිවූ ගෞරවය හා භක්තිය මහණවීමට මා පෙළඹවූවා. මහණවීමට යනවාට අප්පච්චි විරුද්ධ වුණත් බලෙන්ම වාගේ මහණ වුණා. වයස අවුරුදු 15 දී පමණ වැල්ලම්පිටිය පන්සලට විත් මාසෙන් මහණ වූ පසු අප්පච්චිගේ විරෝධය නැතිවුණා.” යැයි විදුහල්පති හිමියෝ පැවසූහ.විද්‍යොදය මහ පිරිවෙනේ සහ කොළඹ මරදාන ශ‍්‍රී ලංකා විශ්වවිද්‍යාලයේ ඉගෙනුම ලැබූ විදුහල්පති හිමියන්ගේ ගුරු හාමුදුරුවන් වූයේ හල්තොට ශ‍්‍රී මේධානන්ද අධිකරණ සංඝරාජ හිමියන්ය. පේරාදෙණිය විශ්වවිද්‍යාලයෙන් උපාධිය හිමිකර ගත් උන්වහන්සේ ගේ විෂයයන් වූයේ සංඛ්‍යාන විද්‍යාව, ගණිතය සහ ආර්ථික විද්‍යාව ය. උන්වහන්සේගේ මුල්ම පත්වීම ලැබුණේ රත්නපුර අයගම මධ්‍ය මහා විද්‍යාලයටය.මෙම විද්‍යාලය උන්වහන්සේ විදුහල්පති ධූරය දරන පස්වැනි පාසලය.”මේ පාසලේ දරුවෝ මගේ සංසාරගත දරුවන් වගෙයි. මේ ළමයි පාසලට ආදරෙයි. ඒ නිසා මේ දරුවන් වෙනුවෙන් යමක් කිරීම මගේ බලාපොරොත්තුවයි. පටන්ගත් මේ කටයුත්ත ඉවර නොකර ගියොත් මට හිතේ සැනසිල්ලක් නැහැ” උන්වහන්සේ කියති.පන්දහසකට අධික දරු පිරිසක් තෙත් වූ නෙතඟින් යුතුව අධිෂ්ඨානයෙන් පිරුණු හදවත්වලින් යුක්තව උතුරා යන සංවේදීත්වයෙන් මෙසේ පවසති.අපට මේ අභියෝගය ජයගත හැකියි..” අධිෂ්ඨානයෙන් ශක්තිමත් වූ සියනෑ පුරවර මේ මහා පාසලේ දරුවන්ගේ ප‍්‍රාර්ථනය වන අධිෂ්ඨානයේ පිහිනුම් තටාකය, මුළු මහත් සියනෑ පුරවරයෙන් ම ශූරයන් බිහිකරන දිනය වැඩි ඈතක නොවනු ඇත.සේමාලි කැල්ලපත සේයාරූ - දුෂ්මන්ත මායාදුන්න</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=as0903292</link>
    <topic>අලියා සමඟ හීනෙන් කළ සෙල්ලම සැබෑ වූ දා...</topic>
    <author>සටහනඋපාලි සමරසිංහ ඡායාවිමල් කරුණාතිලක</author>
    <content>නෙළුම් විලසිසු දරුවන් වෙනුවෙන් තම මෝටර් රථය දුන් විදුහල්පති හාමුදුරුවෝඅලියා සමඟ හීනෙන් කළ සෙල්ලම සැබෑ වූ දා...සියල්ල සිදුවන්නේ කර්මය අනුව යැයි සිතීම මිථ්‍යාවකිරටට ආවේණික අලුත් කොරල් වර්ග දෙකක්ගුරු සේවයේ රසකතාමිනිත්තුවක කතාවක්ඕනෑම විසල් යෝධයකු වුව මහා වනාන්තරයකදි පුංචි ම පුංචි අඟුටුමිට්ටකු බවට හැරෙයි. විටෙක මහා ශබ්ද පූජාවෙන් පිරෙන වනය ඊළඟ මොහොතේ දැඩි නිශ්ශබ්දතාවකට පෙරැළෙයි.අලි, කොටි වලසුන්ගෙන් සැදුම් ලත් මහ වනයේ කරක් ගසා අත්දැකීම් ඇති මා හට සියඹලාණ්ඩුව බුද්දම මහ ගලක් උඩ මැස්සක් ලා ගෙන දඩ මස් සොයා ගිය දඩ වැද්දකු ගැන පෙර දී ලියු කතාවක් මතක් විය. වලස් පැටවුන් තිදෙනෙක් හා මවු වැලහින්න ගලෙන් බිමට පාත් වන තුරු සටන් කළ ඒ මිනිසාගේ කතාවට දෙවැනි නොවන තවත් සිදුවීමක් මේ වනපෙත සැරිසර චාරිකාවේදී අහඹු ලෙස මට හමුවෙයි. මම එය ද නොවළහා ම ඔබට කියමි.නටන මොණරුන් ගෙන් හා මනහර මුව පොව්වන් ගෙන් අසිරිමත් වූ මේ වනපෙත වලි කුකුළන් ගෙන් ද ගහණය. වැල්ලවාය මහ නගරයට කිට්ටු ආනපල්ලම පහළ වරුණගම දීකිරිත්ත බ්ලොක් දහය අලි - මිනිස් ගැටුමේ තවත් ඛෙදවාචකයක් මට සිහිපත් කරවයි.රෝහිත රණසිංහ තම සිඟිති පුතු සමඟඅප එහි යන විට ඩබ්ලිව්.ජී. රෝහිත රණසිංහ (25) තරුණයා තම බිරිය හා දරුවා ද සමඟ තම පැල් කොටයේ සිටියේය. අප හදිසියේ එහි යාම ඔවුනට මහත් විමතියක් විය. අපට ද මේ අහඹු තොරතුරකි.“අපි පැලවත්ත සීනි කොම්පැණියට යටත් භූමි භාගයක වගා කළේ. ඉස්සර නම් මේ වගා බිම අපේ. දැන් අපට අයිති නෑ. සීනි කොම්පැණිය අපේ තාත්තගෙන් මිලදී ගත්තා. සීනි කොම්පැණියේ උක් අක්කර 4 1/2 හරියෙ බ්ලොක් දහයේ අපේ උක් වගාව තිබුණා. ඒ කාලෙ වගාව අයිති අපට. අපෙන් අස්වැන්න කොම්පැණිය මිලදී ගන්නවා.”රෝහිතගේ පියා රණසිංහ වැඩ කළ උක් වගා බිම මතු නොව පෙදෙසේ බොහෝ ගොවියන්ගේ වගා බිම් දැන් කොම්පැණිය යටතේ පාලනය වෙයි. ඔවුනට අවශ්‍ය පෝර හා වෙනත් කළමනා සියල්ල ලබා දෙන්නේ ඔව්හු වෙති. අස්වැන්න ද ඒ අනුව ඔවුනට ම ලබාදීමට සිදුවීම නොවැළැක්විය හැක්කකි.ඇටි කුකුළා ‘බුග්’ ගාන්නටත් කලියෙන් අවදි වූ පිය පුතු දෙපළ (රණසිංහ හා රෝහිත) එදින දීකිරිත්ත බ්ලොක් දහයේ වගා බිමට ගියේ අලුත් වගාවට අවශ්‍ය මූලික කටයුතු සම්පාදනය කරනු පිණිසය. ඉටිරෙද්දෙන් සෙවෙණි කළ පැලක් බිම අටවාගත් ඔව්හු වැඩ පටන් ගත්හ.මුලින්ම වගාව සඳහා තැටි ගැසීම කැරෙයි. තැටි ගැසීම යනුවෙන් අරුත් ගැන්වෙන්නේ කුරු ගසා පස් පෙරළා ‘හානවා’ යන කි‍්‍රයාවලියයි. ඊළඟට කාණු කැපීමය. කාණු කැපීම සිදුවන්නේ එක් පිළිවෙළකට උක් ගස් සිටුවීමටය. අනතුරුව උකස් සිටැවෙයි.ගිනි අව්වෙන් රත්වන මේ සිරුරු දාහය ඉවසා අරුණැල්ලේ සිටම සවස් වන තුරු එක දිගට මහත් දුක් කන්දරාවක් විඳිනුයේ යහපත් හෙටක් සඳහාය. කොම්පැණියේ පිහිට ඔවුනට අවශ්‍ය වන්නේ ඉතිරි කටයුතු කරගන්නට රුපියල් ශත නැති තැනය. ඔවුනට අස්වැන්න ලබාදීමේ ගිවිසුම මත පෝර (යූරියා) මිටි ගණන් ලැබෙයි. පෝර ගැසීම සිදුවන්නේ ඊළඟටය.කුරහන් පැහෙන කාලයට මෙන් උකස් යාය මෝරා පීදෙන කාලයට සර්පයන් ද මේ පැත්තට ඇදෙයි. ඒ උක් පැණි සුවඳට ය. සර්පයන් හා වෙනත් කෘමි සතුන්ගේ ආපදාවෙන් බේරි තම වගාව රැකගත්තත් එය බේරා ගැනීම වඩාත් අපහසු වන්නේ අලි ඇතුන් ගෙනි.අලියා පැන්න දාට මහත්තයො, යායම එක කටට බුදිනවා... රෝහිතගේ වචන හද පාරවයි. ඔවුනගේ දුක අපට නොතේරෙනවා නොවේ. ඒත් මේ යායේ සැබෑ අයිතිකරුවෝ කවරහු ද? අලි ඇත්තු ම මිස අන් කවරහු ද? මීට වසර විසිතිස් ගණනකට පෙරාතුව අම්මාගේ බුරුල්ලේ යට සැඟවී මේ යායවල පිරි භූමියේ කෙළිදෙලෙන් ගිය පැටියන් අද මෙසේ ලොකු මහත් වුවන් විය හැකිය.“අම්මා අප පුංචි කාලෙම වෙනත් මිනිහෙක් එක්ක ගිහින් මහත්තයො. තාත්තා මාවයි මල්ලිවයි අත්හැරියෙ නෑ. මේ සිද්ධිය වුණේ 2006 පුර පෝය දවසක. හඳ එළිය පාත්වෙලා අපේ උක් යාය රන්වන් පාටට එළි කරන්න අරන් තිබුණේ.ඔවුනගේ කටු මැටි පැලමමත් අලුත කරකාර ගත් එකීත් එක්ක බ්ලොක් දහයේ තාත්තා බිම අටවා ගත් ඉටිරෙද්දෙන් වටවූ පැල ළඟම තවත් පැලක් ගහගෙන වගාව රැක්කා. අප කවුරුත් ජීවත්වෙන්නෙ මේකෙන්නෙ. අපේ එකම ආරක්ෂාව ගිනිමැලය විතරයි.අඩුම තරමේ වෙඩි බේත් කොටන තුවක්කුවක්වත් තාත්තටවත් මටවත් නෑ. අපි දැන් උක් හේන රැකගෙන ඉන්නකොට අලි ළඟින්ම ගොරෙද්දෙ දානවා. උගේ හඬ හරිම භයංකාරයි. හැම හේනටම සොඬ පොවන්න ඉඩක් නැති හින්දා ඌත් ඉන්නෙ බඩගින්නෙ. මහා දඟයකුත් කෝපයකුත් තියෙනවා.රෑ 11 - 12 විතර වෙනකම් හේනට පනින්න දඟ දාපු සද්දන්තයට තාත්තා ‘හූ’ කියලා එළවනවා දැක්කා. අපිත් ‘හූ’ හඬ තිබ්බා. අලියා හෙඬ පොවන කොට තාත්තාගේ හඬත් අවදි වෙනවා. ඌ කන් පොට නොසොලවා තවත් පොඩ්ඩක් ඉඳලා ගල් පිළිමයක් වගේ ඉඳලා ආයිත් හොඬ දානවා. ආයිත් හඬ එනවා. මේ සෙල්ලම තමයි එළිවෙනකම්. කොහොමහරි හඳ එළියෙම උන් බඩගින්නෙම ගියා.ඊළඟ දවස අන්තරාවක් ළඟ ළඟමයි කියලා මට හිතුණා. මම මල්ලියා ගිහින් ආච්චිලගෙ ගෙදර නවත්වලා ආවා කෝකටත්. පෝදා රාති‍්‍රයේ මාත්, තාත්තත්, මල්ලියාත් පැලේ ඉන්දැද්දි පොඩි එකාගේ ඇස්වල තිබුණු අසරණකම නිසා මං එහෙම කළා.එදා රාති‍්‍රයෙත් අලි ආවා. උන් දැන් වැට මායිමේ සද්දේ දානවා. දැන් තාත්තා බිම තිබෙන එක පැලක. මාත් බිරියත් අනෙත් පැලේ. භයානකම වැඩේ තමයි එයා දරුවෙක් ලැබෙන්න ළඟම ඉන්න මවක්.අපි පැලේ ඉඳන් බත්මුට්ටියක් උයලා යම්තම් මයියොකු ටිකක් තම්බගෙන සම්බලක් එක්ක කාලා ටික වේලාවක් ගියා විතරයි. ඈතින් තිබෙන සද්දේ ටික ටික ළඟටම ආවා. මට එකපාරටම මතක් වුණා.තාත්තා ඊයේ රාති‍්‍ර අලි එළවලා උදේ ගහපු කෙටි නින්දෙන් දැකපු හීනෙ විස්තර කළ ආකාරය. “පුතේ අලියා එක්ක මං මාර සෙල්ලමක් කළා බං හීනෙනුත්. මං උගෙ බඩ යටිනුත් දිව්වා.” මේ කතාවේ ගොරෝසුකම නිසයි මං මල්ලිව එදා නවත්වලා ආවේ.රෑ එකොළහට විතර තාත්තගෙ පැලට පහර දෙන සද්දෙ මට ඇහුණා. හඳ එළිය නිශ්ශබ්දව ඔහේ බලාන හිටියා. තාත්තා අපව බේරාගන්න හිතලා කෑගහගෙන අලියා වෙනත් පැත්තකට ගෙන ගියා කියලා හිතෙනවා.අනිවාර්යයෙන්ම අලියගෙ කකුල් යටින් රිංගලයි තාත්තා දිව්වෙ. ඒක කළුවරේ හඳ එළියෙන් අපේ එකී දැක්කා. මගෙ එකී බඩදරු මවක් හින්දාත් මගේ ජීවිතය බේරා ගන්ඩ ඕනැ හින්දාත් තාත්තා කෑ ගහගෙන අලියා හරවා ගත්තා අපේ පැලට ගහන්න ඉස්සරින්.කැනහිලුන්ගේ නිශාචර සද්දේ හතර වටින් ඇසෙද්දී රණසිංහගේ “මයෙ අම්මා” යන වචනය පමණක් ඒ පුතාට හා ලේලියට හොඳින්ම ඇසිණ.ලවක් දෙවක් නැතිව දුවන රණසිංහ බිම ඇද වැටුණේ රෝහිතගේ පැලට මීටර 100 ක් පමණ ඈතිනි. අලියාගේ පාදයෙන් ඔහුගේ හිස වීදුරුවක් මෙන් පොඩි පට්ටම් වී ගියේය. කටේ ලකුණු කන අසලට ඇදී තිබිණ. මහ ගොර හඩින් පරිසරය නිනාද කළ සද්දන්තයා වගාව ද පාළු නොකොට ම කැලෑවට ගියේය.රෝහිතගේ තාත්තා මිය ගොස් තිබුණේ දීකිරිත්ත බ්ලොක් 10 මායිමේ අඩි පාරක් ළඟින් ඇති ආරක් (ඇළක්) ළඟ උඩුකුරුවය.මේ සද්දන්තයාගේ අඩි පහරින් මිය ගිය පළමුවැන්නා ද නොවේ. අවසන් තැනැත්තා ද නොවේ. එහෙත් මේ අලි - මිනිස් ගැටුමට තවමත් පිළිතුරක් නැත. මෙහි වඩාත්ම ‘ශෝචනීය සිද්ධිය වන්නේ මෙයයි.රෝහිත තම ගැබ්බර බිරිය රැගෙන මහ අඳුරේම ආරක්ෂිත තැනක් සොයා ගියේය. මළ මිනිසා ඇළ ළඟ නිසොල්මනේ සිටියේය. දැවැන්තයා වගා පාළු නොකොට කැලයට ඇදී ගියේය.(ඌ ආහාරය සඳහා සටන් වැද මිනිසකු මැරූ පසු එසේ යාම ගැන ද සිතා බැලිය යුතුය.) තම ස්වාමියා හා දරුවන් අතැර දමා ගිය ඒ බිරිය කසාද අයිතිය පෙන්වා පුරුෂයාට අලියා ගැසීමේ වන්දිය පළාතේ ග‍්‍රාමසේවක මඟින් තමන් අත මිටට ගැනීමය.ඉන් පිච්චියක්වත් දරුවන්ට නොදී නැවත ඉගිල යාමය. රුපියල් 50,000 ක් මේ සඳහා වනජීවි බාරයෙන් ගෙවූ බව අපට ආරංචි විය.අර අහිංසක මිනිසාගේ මළකඳ ගෙන යාමට පිහිටට ආවේ උදේ උක් වගා බිමට පැමිණෙන ‘ලේබර් ටේලරය’ නම් කම්කරුවන් ගෙන යන ට‍්‍රැක්ටරය පමණි.සටහනඋපාලි සමරසිංහ ඡායාවිමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=as0903294</link>
    <topic>සියල්ල සිදුවන්නේ කර්මය අනුව යැයි සිතීම මිථ්‍යාවකි</topic>
    <author>සාකච්ඡා කළේ - රමණී සුබසිංහ</author>
    <content>නෙළුම් විලසිසු දරුවන් වෙනුවෙන් තම මෝටර් රථය දුන් විදුහල්පති හාමුදුරුවෝඅලියා සමඟ හීනෙන් කළ සෙල්ලම සැබෑ වූ දා...සියල්ල සිදුවන්නේ කර්මය අනුව යැයි සිතීම මිථ්‍යාවකිරටට ආවේණික අලුත් කොරල් වර්ග දෙකක්ගුරු සේවයේ රසකතාමිනිත්තුවක කතාවක්පසුගියදා මා වෙත තැපෑලෙන් ලිපියක් ලැබුණි. ඒ අසරණ මවකගෙනි. තමන් ගේ දුක, අසහනය කියා ගන්නට කෙනෙක් නොමැතිව පිහිටක් සරණක් අපේක්ෂාවෙන් ලියා එවූවකි. එහි මෙසේ සඳහන් විය.’හාමුදුරුවනේ, මම කලකට පෙර අත්‍යවශ්‍ය කරුණකට ණය මුදලක් ලබාගතිමි. රුපියල් පනස් දහස බැඟින් දෙදෙනකුගෙන් ලබාගත් එම ණය මුදල ගෙවා දමන්ට දැන් මට වත්කමක් නැත. මුදල් සොයා ගන්නට විදේශ ගතවීමට සිතුවෙමි. මාගේ වයස එයට හරස් විය. පිහිට වීමට ද කෙනකු නැත. පොළීකරුවන්ගෙන් ද බේරුමක් නැත. ඔවුන් ගේ අප‍්‍රමාණ නින්දා අපහාස විඳිමි. මේ නිසා ජීවිතය පිළිබඳව අසීමිතව කලකිරී සිටිමි. හාමුදුරුවනේ, මම මේ විඳින්නේ පූර්වයේ කළ කර්මයක්ද? මෙයින් ගොඩ එන්නේ කෙසේද?’යනුවෙනි. ලිපිය අවසානයේ ඇය යම් ඉල්ලීමක් ද කර තිබුණි. හැකිනම් මේ මුදල් ගෙවා දමන්නට උපකාරයක් කරන ලෙසය.මේ එක මවක ගේ ප‍්‍රශ්නයක් නොවනු ඇත. මේ සමාජයේ බොහෝ පිරිස් මෙවන් බරපතළ ප‍්‍රශ්නයන්ගෙන් පීඩා විඳිති. ණයතුරුස් ගෙවාගත නොහැකිව, පොළී මුදල් ගෙවාගත නොහැකිව ඔවුහු අප‍්‍රමාණ දුක් විඳිති. නින්දාවට අපහාසයට ලක්වෙති. ඒ පීඩාව දරාගත නොහැකි බොහෝ දෙනා එය කර්මයට බාර කරති. ‘මේ නම් පෙර කළ කර්මයක් ගෙවීමකැයි’ කල්පනා කරති.බෞද්ධ සමාජයේ මෙන්ම අබෞද්ධයන් අතරේද කර්මය දැඩි සේ පිළිගන්නා පිරිස් අපට දැකගත හැකිය. සැප දුක් සියල්ල දෙවියන් ගේ මැවීමකි, හේතු ප‍්‍රත්‍යයක් නොමැතිව සත්ත්වයා වෙත සැප දුක ළඟා වේ. සියල්ල ලැබෙන්නේ පෙර කළ කර්මයට අනුවය, යන මිථ්‍යාවේ සිටින පිරිස් පෙරදිග සමාජයට පමණක් සීමා නොවේ. විද්‍යා හා කාර්මික ඥානයෙන් දියුණු යැයි ලෝකයාට පෙන්වන බටහිර සමාජයේත් මේ මිථ්‍යා දෘෂ්ඨින්හි ඇළුණු පුද්ගලයන් අපට දැකගත හැකිය.කිසිදු ආගමක් ධර්මයක් නොපිළිගන්නා පිරිස් ද සිටිති. ඔවුහු අම්මෙක් තාත්තෙක්, පිනක් පවක්, මෙලොවක් පරලොවක් විශ්වාස නොකරති. තමන්ට තද හිසරදයක්, සෙම්ප‍්‍රතිශ්‍යාවක් වැළඳුණත් එය පෙර කර්මයක් නිසා සිදුවන්නක් යැයි සිතන අය ද බොහෝය.මෙකල සෑම රටකම පාහේ ආර්ථිකය බරපතළ කඩා වැටීමකට ලක් වී තිබේ. දැවැන්ත කර්මාන්ත වැසී යෑම, වැඩ කරන දින ප‍්‍රමාණය අඩුවීම, රැකියා අහිමි වීම දිනෙන් දිනම වර්ධනය වේ.ලෝක ආර්ථිකයේ ඇති වූ මෙම බරපතළ කඩා වැටීම සමඟම ලංකා සමාජයේ ද ඇතැම් සුළු හා මහා පරිමාණ ව්‍යාපාරිකයෝ විවිධ ගැටලුකාරී තත්ත්වයන්ට මුහුණ පා සිටිති. තමන් ආයෝජනය කළ මුදල් නාස්ති වී යෑම. බලාපොරොත්තු වූ තරමින් ප‍්‍රතිලාභ නොලැබීම ආදිය පිළිබඳවය.දිනක් මා හමුවට පැමිණි ව්‍යාපාරිකයෙක් මෙසේ පැවසුවේය.”හාමුදුරුවනේ, අපි රටක් හැටියට කළ බරපතළ කර්මයක් පල දී ගෙන එනවාදැයි මට සිතේ?”මම ඊට හේතු විමසුවෙමි.”මාගේ ආයතන කිහිපයක් තිබුණා. දැනටම ආයතන දෙකක් වැහිලා. එක ආයතනයක් යන්තමින් පවත්වාගෙන යනවා. සේවකයන්ට වැටුප් ගෙවන්නේ කොහොමද කියලා මම කල්පනා කරනවා.”ඔහු ගේ නිෂ්පාදන බොහොමයක් යැවෙන්නේ ඇමෙරිකා එක්සත් ජනපදය හා තවත් යුරෝපීය රටවල් කිහිපයකටය. ඒ රටවල ආර්ථික තත්ත්වයන් පිළිබඳව උනන්දුවන්නේ දැයි මම ඔහුගෙන් විචාළෙමි.”ඒ රටවල ආර්ථිකයත් වැටිල හාමුදුරුවනේ” ඒ ඔහුගේ පිළිතුරය.”එසේ නම් ඔබ ගේ නිෂ්පාදනවලට හොඳ ඉල්ලුමක්, හොඳ මිලක් නොලැබීම පිළිබඳව කර්මයට බාර දෙන්නේ ඇයි?”ඊට පිළිතුරක් ලැබුණේ නැත.සියල්ල සිදුවන්නේ පෙර කර්මය නිසා යැයි සිතීම බුදු දහමට එකඟ නැත. සියල්ල එසේ සිදුවේ නම් ආයෝජනයක් නොකළද, රැකියාවක් නොකළද අපේ නිවසට තැපෑලෙන් හෝ වෙනත් අද්භූත බලවේගයකින් මුදල් ලැබිය යුතුය. ඔබ මෙය හොඳින් අවබෝධ කරගත යුතුය.දරුවෙක් මෙලොව බිහිවීමට යම් කර්මයක බලපෑමක් තිබීම සත්‍යයකි. එහෙත් සියල්ල කර්මයෙන් විසඳෙන්නේ යැයි සිතා උපන් විගස ඔහු අත්හැර දමන්නේ නම් කුමක් සිදුවේද? මිනිස් සිරුරෙහි කර්මයෙන් හටගත් රූප හතරක් ඇති බව ඔබ දනී. පඨවි, ආපෝ, තේජෝ, වායෝ යනුවෙනි. තේජෝ ධාතුව හෙවත් ශරීරයෙහි පවත්නා උණුසුම් ස්වභාවය නොමැති වුවහොත් අපගේ ජීවිතය පවත්වාගෙන යා නොහැකි වේ.ශරීරයේ තිබෙන රූප සතරින් වැඩි ප‍්‍රමාණයක් කර්මයෙන් ඉපදෙන්නේ නොමැති නිසා ඒවා පවත්වාගෙන යෑම පිණිස ආහාර පාන අත්‍යවශ්‍ය වේ.අප අනුභව කරන ආහාර ජීරණය කර ශරීර පෝෂණයට අවශ්‍ය කරන ධාතු ශක්ති සම්පාදනය කරන්නේ, ශරීරයේ ලේ මස් ආදිය කුණු වී යන්නට නොදී ආරක්ෂා කරන්නේ තේජෝ ධාතුවයි. එය සිරුරෙන් පහවී ගියහොත් පැය කිහිපයකදී ඒ ශරීරය කුණුවෙන්නට පටන් ගනී. මේ අනුව ආහාර පාන ආදිය ලැබීමෙන් මේ ශරීරය පවත්නා බව නිරවුල්ව පැහැදිලි වී තිබියදීත් සියල්ල පෙර කර්මයෙන් සිදුවේ යැයි සිතීම මුලාවකි.සියල්ල පූර්ව කර්මයෙන් සිදුවේ යැයි යන ආකල්පයේ වූ දොස් පෙන්වා දෙන බුදුරජාණන් වහන්සේ මහා තිද්ධායතන සූත‍්‍රයේදී මෙසේ සඳහන් කළහ.”යම් කෙනෙක් මේ සත්ත්වයන් විඳින සැප දුක්, මැදහත් වේදනා සියල්ල පූර්ව කර්ම නිසාම විඳිත් යැයි කියත්නම් මම ඔවුන් වෙත පැමිණ මෙසේ කියමි. එසේ නම් පින්වතුනි කර්ම හේතුවෙන්ම මනුෂ්‍යයෝ සතුන් මරන්නෝ වෙති. සොකරම් කරන්නෝ වෙති. කාමයෙහි වරදවා හැසිරෙන්නෝ වෙති. බොරු හා කේලාම් කියන්නෝ වෙති. අධික ලෝභීහු වෙති. ක්‍රෝධ බහුල සිතැත්තෝ වෙති. මිසදුටුවො වෙති. මෙසේ පූර්ව කර්මයම මුල්කොට ගන්නාට මේ කි‍්‍රයාව කළ යුතු යැයි, මේ කි‍්‍රයාව නොකළ යුතු යැයි නොදැනේ. කළ යුතු දේ කිරීමටත්, නොකළ යුතු දේ නොකිරීමටත් වීර්යයක් ඇති නොවේ. මේ ප‍්‍රකාශය අපට අපූරු මඟ පෙන්වීමක් කර ඇත. අප කෙරෙහි වූ වීර්ය නැති වී යෑමට, උත්සාහය සහ සිහිය නැති වී යෑමට සියල්ල පූර්ව කර්මයට බාර දීම විශාල බලපෑමක් සිදු කරන බවය.මේ දෘෂ්ඨිය ඇත්තෝ මේ භවයේ දී කරන කි‍්‍රයාවන්ගෙන් ලැබෙන යහපත් මෙන්ම අයහපත් ප‍්‍රතිඵලයන් ද බාර කරන්නේ පෙර කර්මයටය.එය ඉතාමත් වැරැදි දැක්මකි. රෝහල්වල දුක් විඳින රෝගීන් කොතෙකුත් ඇත. ඔවුන් බොහෝ දෙනා සිතන්නේ තමන් රෝගී වූයේ පෙර කළ කම් පලදීමක් ලෙසිනි. මිනිසා රෝගී වන්නේ පෙර කළ කර්ම නිසාම නොවේ. එයට හේතුවන තවත් බොහෝ කරුණු තිබේ. බුදුරජාණන් වහන්සේ අංගුත්තර නිකායේ දස නිපාතයේ රෝග හටගන්නා හේතු කාරක රාශියක් පෙන්වා දේ.පිත බලවත්වූ තැන ඇතැම් රෝග වැළඳේ. ඇතැම් අයට අධික ලෙස සෙම පවතී. සෙම ඇවිස්සුණු කල හට ගන්නා රෝග රාශියකි. ‘සෙම්ම සමුට්ඨානා ආබාධා’ ලෙස සඳහන් කළේ එයයි. ‘වාත සමුට්ඨානා ආබාධා’ වාතය බලවත් වීම නිසා ද ඇතැම් රෝග හටගනී. ‘සන්නිපාතිකා ආබාධා’ පිත, සෙම, සහ වාතය යන අංශ තුනම එකට එක්වීමෙන් ද රෝග ඇති වේ. සෘතු වෙනස් වීම් නිසා ද රෝගී වේ.මේ දිනවල යුරෝපයේ සීත සෘතුව නිමා වී ග‍්‍රීස්ම සෘතුව උදාවෙමින් තිබේ. මේ රටවල ජීවත්වන අයට ලෙඩ රෝග බහුලය. සෘතු විපර්යාශවලදී සිරුරට දරාගත හැකි සීමාවක් තිබේ. ඒ සීමාව ඉක්මවූ තැන සිරුර ලෙඩ වේ.අපගේ විෂම චර්යා ද විවිධ රෝගාවලට හේතු වේ. ආහාර පාන නොගන්නේ නම්, නා පිරිසුදු නොවන්නේ නම්, හොඳ වාතාශ‍්‍රයක් නොලබන්නේ නම් හට ගන්නා රෝගාබාධ තිබේ.ලඩ රෝග හට නොගැනීමට භෞතික මෙන්ම මානසික සෞඛ්‍යය ද වැදගත්වේ. නිතරම වෙරයෙන්, ද්වේශයෙන්, ඊර්ෂ්‍යාවෙන් කල් ගෙවන්නේ නම් අපගේ අභ්‍යන්තරයට බලපෑමක් සිදුවේ. එවිට භෞතික ශරීරයේ සමබරතාව ගිලිහී ගොස් විවිධ රෝගී තත්ත්වයන් වර්ධනය වේ. ඇතැම් රෝග හටගන්නේ වටපිටාවේ මිනිසුන් ගේ වැරැදි කි‍්‍රයා හේතුවෙනි. මෙසේ ප‍්‍රධාන හේතු හතක් නිසා ලෙඩ වන අප ඇතැම් විට කර්ම විපාක හේතුවෙන් ද රෝගී වන බව බුදුරජාණන් වහන්සේ අවසාන කරුණ ලෙස සඳහන් කළහ.මේ අනුව සියල්ල සිදුවන්නේ, දුක සැප ළඟා වන්නේ, වාසනාව උදාවන්නේ කර්මය නිසා නොවන බව ඔබ නිරවුල්ව අවබෝධ කරගත යුතුය.කර්මය රෝග ආදී දේට නම් කරුණු අටකින් එකකි. මේ නිසා ඔබ ජීවිතය යථාර්ථවාදීව දකින්නට උත්සාහ කළ යුතුය. ජීවිතය දෙස හොඳ සිහියෙන් බලන්නට උත්සාහ කළ යුතුය.එවිට සියල්ල පූර්ව කර්මයට බාරදී අසහනයට පත්වනවාට වඩා පවතින තත්ත්වය වෙනස් කරගෙන ඉලක්ක ජය ගන්නට ඔබට හැකියාව ලැබෙනු ඇත.සාකච්ඡා කළේ - රමණී සුබසිංහඡායාරූප - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=as0903295</link>
    <topic>රටට ආවේණික අලුත් කොරල් වර්ග දෙකක්</topic>
    <author>සටහන හා සේයාරූ නන්දසේන වැලිගමගේ(ගාල්ල දිසා සමූහ)</author>
    <content>නෙළුම් විලසිසු දරුවන් වෙනුවෙන් තම මෝටර් රථය දුන් විදුහල්පති හාමුදුරුවෝඅලියා සමඟ හීනෙන් කළ සෙල්ලම සැබෑ වූ දා...සියල්ල සිදුවන්නේ කර්මය අනුව යැයි සිතීම මිථ්‍යාවකිරටට ආවේණික අලුත් කොරල් වර්ග දෙකක්ගුරු සේවයේ රසකතාමිනිත්තුවක කතාවක්ගෙවීගිය දෙදහස් අට වසර අන්තර්ජාතික කොරල් පර වසරයි. 2008 වසර කාටත් හොරා අපෙන් සමුගත්ත ද කාටත් හොරා අපි ලෝකයා හමුවේ අමරණීය සිහිවටනයක් ද තැබීමට සමත්වීමු. ශ‍්‍රී ලංකාවටම ආවේණික වූ අලුත් ම කොරල් වර්ග දෙකක් අප විසින් ම අපේ රටෙන් සොයා ගැනීම මෙම අමරණීය සිහිවටනයයි. මෙම කොරල් වර්ග ‘පොඩබේසියා ලංකෙන්සිස් (PODABACIA LANKAENSIS) හා පොරයිටිස් ඩිසිල්වෙරි (PORITES DESILVERI) ලෙසින් නම් කොට ඇත.දකුණේ ඇති ඉහළ ඝනත්වයක් හා සෞඛ්‍ය සම්පන්න බවින් වැඩි මිරිස්ස කොරල් පරයේ දර්ශනයක්හික්කඩුව - මිරිස්ස රූමස්සල කොරල් පරවලින් සොයා ගැනුණු මෙම විශේෂිත කොරල් වර්ග දෙක තවමත් නිල වශයෙන් නම් කොට නැති නමුදු එය විශේෂ වර්ග දෙකක් ලෙසට පිළිගෙන ඇතැයි රුහුණු විශ්වවිද්‍යාලයේ සාගර විද්‍යා හා සාගර භූ විද්‍යා අධ්‍යයන අංශ ප‍්‍රධානී ආචාර්ය පී.බී. ටර්නි ප‍්‍රදීප් කුමාර මහතා පැවසුවේ ය.දස වසරකට අධික කාලයක් තිස්සේ මාලදිවයින, කෙන්යාව, ටැන්සානියාව, ජපානය, නවසීලන්තය, ඕස්ටේ‍්‍රලියාව හා ස්වීඩනය යන රටවල සාගර විද්‍යාව පිළිබඳ පර්යේෂණයන් හි නියැළී සිටි ඔහු මිරිස්ස නිජබිම කරගත් රුහුණු පුත‍්‍රයෙකි.අලුතින් ඉදිකෙරෙන හම්බන්තොට වරාය පිළිබඳ මුහුදු ශක්‍යතා වාර්තාව සකස් කළේ ද ආචාර්ය ප‍්‍රදීප් කුමාර ය.මේ සප්ත මහා සාගරය මහා සම්පත්වලින් පිරුණ නිධානයක් බඳු ය. භෞතික මෙන් ජෙව විවිධත්වයෙන් යුත් ජීව සම්පත්වලින් ද අනූන ය.එමෙන් ම මේ ලෝකය අතිසුන්දරය.මෙයට දශක තුනකට ප‍්‍රථම ලොව ප‍්‍රකට විද්‍යාඥ ආතර් සී. ක්ලාක් සහ මයික් විල්සන් වැන්නවුන් අපේ රටේ මුහුදු පතුලේ අසිරිසිරිය දැන ගත්හ. ඔවුන් දුටුවේ ද මේ අසිරියෙන් බිඳක් යැයි ඔවුහුම පැවසූහ.සාගර හා මුහුදු විද්‍යාඥයෝ කොරල්පර ජලයේ ඇති නිවර්තන වැසි වනාන්තර ලෙස හඳුන්වති. ලොව මත්ස්‍ය සම්පතෙන් සියයට 25 ක ළමා කාලය ගෙවෙනුයේ මේ කොරල්පර ආශ‍්‍රිතවය. මත්ස්‍ය සම්පතේ ගොදුරු බිම් හා තිඹිරිගෙවල් වන්නේ ද මේ කොරල් පරය.ලංකාවේ අපි තවමත් මේ මහා කොරල් සම්පතෙහි සැබෑ අගය හඳුනාගෙන නැතැයි කීම වඩාත් හරිය. කොරල්පර නිසා යම්තාක් දුරකට සංචාරක ව්‍යාපාරය සඳහා දායකත්වයක් ලැබුණ ද මේ සම්පත ජාතික සම්පතක් ලෙස රැක ගැනීමට අදාළ අංශ අසමත් වීම කනගාටුදායක ය.ලෝකයේ දැනට හඳුනාගෙන ඇති කොරල්පර වර්ග ගණන තුනක් බව ආචාර්ය ටර්නි අප සමඟ පැවැසීය.ඒවා නම් ධාර පර, බාර්පර නොහොත් බාධක පර හා අතෝර පරය.ධාරපර ලංකාවේ දකුණු දිග මුහුදු තීරයේ නොගැඹුරු දියේ දක්නට ඇත. හික්කඩුව බොනවිස්ටාව සහ මිරිස්ස ආදී ප‍්‍රදේශ මේ අතර සුවිශේෂය.බර්පර නොහොත් බාධක පර ඇත්තේ ගැඹුරු මුහුදෙහි ය. මේවා බොහෝවිට නැගෙනහිර මුහුදු තීරයේ පාසිකුඩා, කල්පිටිය සහ නිලාවැලි වැනි ප‍්‍රදේශවල දී දැකගත හැකි ය.අතෝරපරයන් ඇත්තේ මාලයක් ලෙසට ය. ඒවා ලංකාවේ තවමත් දැකගැනීමට ලැබී නැතැයි පවසන ටර්නි මහතා ඒවා මාලදිවයින වැනි දූපත් අවට මුහුදේ ඇතැයි පවසයි.“ලංකාවේ සංචාරක ව්‍යාපාරය වර්ධනයට යොදාගත හැකි හොඳම දෙයක් තමා මේ ජීව කොරල්පර ප‍්‍රදර්ශනය කිරීම. නමුත් අවාසනාවකට දෝ මේ සියල්ල ටිකෙන් ටික අපට නැතිවෙමින් යනවා.ස්වභාවික හේතු මෙන් ම මානව කි‍්‍රයාකාරකම් ද එයට හේතුවක්. ඩයිනමයිට් දැමීම, අපද්‍රව්‍ය සාගරයට දැමීම සහ කෘමිනාශක භාවිතය ආදිය මේ කොරල්පර විනාශයට එක එල්ලේ බලපානවා.දකුණු දිග මුහුදු තීරයේ ඇති බොහෝ කොරල්පර විනාශ වී යන බවත් සමහර ඒවා මැරීගෙන යන බවත් අපේ අලුත් ම ගවේෂණ දත්තවලින් හෙළි වෙනවා.ලංකාවේ හොඳම ජීව කොරල්පර ඇතත් නැගෙනහිර මුහුදු තීරයේ එයින් පසු අපට එදා දැක ගත හැකි හොඳම කොරල්පර වූයේ හික්කඩුව හා ලෝ ප‍්‍රකට උණවටුන, රූමස්වල බොනවිස්ටා කොරල් පර.එදා උණවටුන කොරල්පරය ජෙව විවිධත්වය අතින් හරිම ඉහළයි. දුර්ලභ කොරල් හා ජීවීන් ගෙන් පිරිලා තිබුණා. හික්කඩුවත් එහෙමයි. නමුත් මේ වනවිට ඒ කොරල් පරවල ඇති ජීවී ගතිය මැරීයමින් පවතිනවා. මින් රූමස්වල තත්ත්වය හරිම කනගාටුදායකයි.විනාශ වෙමින් යන රූමස්වල කොරල්පරයඅපේ අලුත් ම පර්යේෂණ අනුව දකුණේ හොඳම ජීවී සෞඛ්‍ය සම්පන්න කොරල්පරය වන්නේ මිරිස්ස ධීවර වරාය හා ඒ ආශ‍්‍රිත කොරල්පර යයි. මෙහි ඇති කොරල් බොහෝ ජීවමානය. හරිම ලස්සනයි. මෙහි ඇති කොරල් ප‍්‍රමාණය විශාලයි. ඝනත්වය වැඩියි.දුර්ලභ කොරල් පරවල සිටින දුර්ලභ මත්ස්‍යයකු වන පනාවා යන මත්ස්‍යයා පවා මෙහි ඉන්නවා. මේ පර හරිම පුෂ්ටිමත්.නමුත් රජයේ අවධානය යොමු විය යුතු බරපතළ අභියෝගයක් දැන් මතුවෙලා. මෙතැන නාවික කඳවුරක් ඇති කරනවා. ඒ සඳහා කෙරෙන පස් පිරවීම් ආදිය කොරල්පරයට හානිදායකයි.වරායේ ඇති සියලු අපද්‍රව්‍ය බැහැර කරන්නේ මේ කොරල්පරයට. වහාම මේ තත්ත්වය නැති කළ යුතුයි.තංගල්ලෙත් කොරල්පරයක් තියනවා. එතැනත් නාවික කඳවුරක් තියනවා. නමුත් ඒ නාවික පිරිස මේ ගැන ලබා ඇති අවබෝධය නිසා ඒ කොරල්පරයේ සුරක්ෂිතයා බවට නාවික කඳවුර පත් වී තිබෙනවා. මිරිස්ස කඳවුර ද ඒ තත්ත්වයට පත් කළ යුතුයි. ඒ පිරිස් මේ ගැන දැනුවත් කිරීම ප‍්‍රමාණවත්.කොරල්පර මියයෑම ස්වාභාවික හේතු මතත් සිදුවී තිබෙනවා. සමහර රාජ්‍ය නොවන සංවිධාන කොරල් නැවත සිටුවීම කරනවා. ඒ කරන ඇතැම් නැවත වගා ‘අටුව කඩා පුටුව හදනවා’ වගේ වැඩ නිසා සැලකිලිමත් විය යුතුයි.ලංකාවේ විශ්වවිද්‍යාල පද්ධතිය තුළ ප‍්‍රථම වතාවට රුහුණු විශ්වවිද්‍යාලයය මේ මුහුදු පතුලට බැස සම්පත් සෙවීම ආරම්භ කළා. අපි සමහර අය වගේ ගොඩ පීනන්නේ නෑ. අපේ සිසුවියන් පවා අඩි 30 - 40 මුහුදු පතුලට කිඳ්‍ර බැස ගවේෂණ කරනවා.අපි බලාපොරොත්තු වන්නේ ලංකාව වටේ ඇති මේ වගා දියකඳ යට තිබෙන මේ විසිතුරු ලෝකය හා මුහුදු පතුලේ ඇති මහා ජාතික සම්පත දේශයේ දියුණුව සඳහා යොදවා ගැනීමට මංපෙත් විවර කරදීමයි.(මෙම ලිපිය සඳහා අවශ්‍ය පිංතූර ලබා ගැනීමේදී ආචාර්ය ටර්නි ප‍්‍රදීප් කුමාර මහතාගෙන් ලද දායකත්වයට ස්තුතිය හිමිවේ)සටහන හා සේයාරූ නන්දසේන වැලිගමගේ(ගාල්ල දිසා සමූහ)</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=as0903296</link>
    <topic>ගුරු සේවයේ</topic>
    <author>විශ‍්‍රාමලත් ආචාර්ය ඩී.එන්.දිසානායක කොස්වත්ත – බිංගිරිය</author>
    <content>නෙළුම් විලසිසු දරුවන් වෙනුවෙන් තම මෝටර් රථය දුන් විදුහල්පති හාමුදුරුවෝඅලියා සමඟ හීනෙන් කළ සෙල්ලම සැබෑ වූ දා...සියල්ල සිදුවන්නේ කර්මය අනුව යැයි සිතීම මිථ්‍යාවකිරටට ආවේණික අලුත් කොරල් වර්ග දෙකක්ගුරු සේවයේ රසකතාමිනිත්තුවක කතාවක්එක්දහස් නවසිය හැට හතර වර්ෂයේ ගම්පහ ප‍්‍රදේශයේ පාසලක සේවය කළ නවරත්න ගුරුතුමා අම්පාර ප‍්‍රදේශයේ කැලෑබද ප‍්‍රදේශයක පිහිටි කනිටු විදුහලකට ස්ථාන මාරුවක් ලැබ ආ නවක ගුරුවරයෙකි. පාසලට මෙන්ම ප‍්‍රදේශයට ද නවක ගුරුවරයෙක් වූ ඔහුට මෙම ප‍්‍රදේශයේ ජනයාගේ මෙන්ම සිසුනගේ ද නොදියුණු භාෂා විලාශය අමුතුම මාදිලියේ එකක් විය. ළමයින්ගේ භාෂා ශෛලිය හා ගති පැවතුම් නුහුරු නුපුරුදු නවරත්න ගුරුතුමාට එය ඉගෙන ගැන්මට සෑහෙන කාලයක් ගතවිය.නවරත්න ගුරුතුමා පාසලේම වූ කාමරයක නවාතැන් ගත් අතර කාලයක් තිස්සේම පාසලේ සේවය කළ මුදියන්සේ මුල්ගුරුන්නාන්සේ ඔහුට පැවරුවේ තුන්වැනි පන්තියේ ඉගැන්වීම් කටයුතුය. මෙම පාසලේ මුදියන්සේ මුල්ගුරුන්නාන්සේ ඇතුළුව ගුරුවරු පස් දෙනෙක් සේවය කළහ.පාසලේ සිසුන්ට ඉගෙන ගැනීමට වඩා හුරුපුරුදු වූයේ හේන් ගොවිතැන් කටයුතු ය. පන්තියේ සිසුන් කෘෂිකර්ම ප‍්‍රායෝගික වැඩවල නිරතවීමට මහත් කැමැත්තක් දැක්වූ අතර ඔවුන් ඒ සඳහා යෙදවූයේ සිසුනගේ බලවත් ඉල්ලීම මතය.දිනක් කෘෂිකර්ම කාලපරිච්ඡේදයේදී සිසුන් එළවළු පාත්තියට රැගෙන ගිය නවරත්න ගුරුතුමා ඔවුනට එහි වල්පැළ උදුරන්න යැයි කීවේ ගොවිතැන පිළිබඳව සිසුනගේ බලවත් කැමැත්ත තේරුම් ගත් බැවිනි.නවක ගුරුතුමාගෙන් ‘වල් පැළ උදුරන්න’ යැයි අණ ලද සිසුහු එකිනෙකා උඩ බිම බලමින්, එකිනෙකාගේ මුහුණ බලමින් සිටියහ. මෙය නොතේරුණු සිසුන් එකිනෙකා පාත්තියේ බිම හිඳගත්තේ “වල්පැළ උදුරන්න” යැයි කීම ඔවුනට නොතේරුණු විලාසයෙනි. සිසුනගේ මෙම කි‍්‍රයාදාමය දුටු නවරත්න ගුරුතුමා හණික පාසලට දිව ගොස් ඒ බැව් මුදියන්සේ මුල්ගුරුන්නාන්සේට සැල කළේ ඔහු කී අණ නොපිලිපදින සිසුනගේ මෙම කි‍්‍රයාව පිළිබඳව පැහැදිලි කරමිනි.“වල්පැළ උදුරන්න” යැයි තමා සිසුනට කී නමුත් ඔවුන් කිසිවකුත් ඒ පිළිබඳව සැලකිල්ලක් නොදැක් වූ බැව් නවරත්න ගුරුතුමා විසින් මුල්ගුරුන්නාන්සේට සැලකරන ලදී.”මහත්තයා මෙහෙ භාෂාව අමුතුම මාදිලියෙ එකක්” යැයි පැවසූ මුදියන්සේ මුල්ගුරුන්නාන්සේ හණික එළවලු පාත්තිය ළඟට ගොස් “දැන් ඉතින් ළමයිනේ පාත්තියේ තියෙන වල්පැළෑටි නෙළන්න” යැයි කීවෙන් සියල්ලෝම එම කාර්යයෙහි නිරතවූහ. “වල්පැළ උදුරන්න” යැයි කී නවරත්න ගුරුතුමාගේ භාෂාව නොතේරුණු සිසුහු මුදියන්සේ මුල්ගුරුන්නාන්සේ ‘වල් පැළෑටි නෙළන්න’ යැයි කීමෙන් පසු පාත්තියේ තිබූ වල් පැළෑටි නෙළා අවසන් කළහ.මේ අනුව නවරත්න ගුරුතුමාට එම ප‍්‍රදේශයේ භාෂාව හා ගති පැවතුම් පුරුදු පුහුණුවීමට සෑහෙන කාලයක් ගතවිය.විශ‍්‍රාමලත් ආචාර්ය ඩී.එන්.දිසානායක කොස්වත්ත – බිංගිරිය</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=as0903297</link>
    <topic>මිනිත්තුවක කතාවක්</topic>
    <author>බදුල්ල හිඳගොඩ පීටර් විජේසූරිය</author>
    <content>නෙළුම් විලසිසු දරුවන් වෙනුවෙන් තම මෝටර් රථය දුන් විදුහල්පති හාමුදුරුවෝඅලියා සමඟ හීනෙන් කළ සෙල්ලම සැබෑ වූ දා...සියල්ල සිදුවන්නේ කර්මය අනුව යැයි සිතීම මිථ්‍යාවකිරටට ආවේණික අලුත් කොරල් වර්ග දෙකක්ගුරු සේවයේ රසකතාමිනිත්තුවක කතාවක්සංචාරක පොලිස් නිලධාරීන් විසින් අත්අඩංගුවට ගනු ලැබූ රාති‍්‍රයේදී බීමත්ව, අවිනීත ලෙස හැසුරුණු පුද්ගලයෙක් පසුදා පහන්වන තෙක් පොලිස් සිරමැදිරියේ තබනු ලැබීය.සිරමැදිරිය තුළ දී ද, බීමත් පුද්ගලයා කෑගසනු ඇසී, එම ස්ථානයට පැමිණි පොලිස් කොස්තාපල් වරයෙක් ඔහුට මෙසේ කීය.”තමුසෙට හෙට උසාවියට පෙනීසිටින්නත් තියෙනවානේ?.. ඒ හින්දා දැන්වත් කට පියාගෙන නිදාගන්නවකෝ””මේ! මළඉලව් මදුරුවොත් එක්ක කොහොම නිදාගන්නද සර්!...” යනුවෙන් බීමතින් සිටි පුද්ගලයා පිළිතුරු දුන්නේය.ඔහුගේ අපහසුතාවය ගැන දුක සිතූ කොස්තාපල්වරයා ඔහු වෙත මඳක් සමීප වී මෙසේ ඇසීය.”.. එහෙනම් මම තමුසෙට මදුරු කොයිල් එකක් ගෙනත් දෙන්නද?....””අනේ සර් ...මදුරු කොයිල් ඇඟට විෂයි !... පුළුවන් නම් මට ... “සුදුවැයින්” බාගයක් ගෙනත් දෙන්න! ... එතකොට නම් හොඳට නින්ද යාවි!... යනුවෙන් ඔහු පොලිස් කොස්තාපල්වරයාට පින්සෙන්ඩු විය.  ගමේ ඇතිවූ සුළු ආරාවුලකට වැරැදිකරුවකු වූ ගැමියකුට විනිසකරු මෙසේ කීය.”යුෂ්මතා සියලු චෝදනාවලට වැරැදිකරු වී ඇති බැවින්, පළමු වතාවට අවුරුදු දෙකකට තමාගේ ඇඟ බැඳීමට මම නියම කරනවා””ඇඟ බැන්දාට නම් කමක් නෑ හාමුදුරුවනේ ...! ඒත් කන බොන වෙලාවටයි, එළිබහින්න යන වෙලාවටයි ටිකක් ලිහා ගන්න දුන්නොත් ඔබතුමාට බුදු බව අත්වෙයි...”යනුවෙන් ගැමියා නඩුකාරතුමාගෙන් අයැද සිටියේය.  සිය ආත්මයෙන් නිදහස් වීම පිළිබඳව පැවැති දේශනයකට සහභාගී වූ පුද්ගලයකු ඊට පසු දින ගව ඝාතකාගාරයකින් ගවයකු රැගෙන යනු දුටු, පෙරදින දේශනය පැවැත් වූ පූජකවරයා මෙසේ ඇසීය.”පිංවත! ඔබ මාගේ දේශනය ඉතා හොඳින් වටහා ගෙන ඇති බැව් ඔය සතා ගව ඝාතකාගාරයෙන් මුදවා ගෙන යෑමෙන් පැහැදිලි වෙනවා! බොහොම හොඳ කි‍්‍රයාවක්”....”ස්වාමීනි !.... අර කඩේ මුදලාලි මූ ඉල්ලුවේ අඩු ගාණට ඒ හින්දා අල්ලපු කඩේටවත් ගිහිල්ලා බලනවා වැඩිගාණකට මූ නිදහස් කරන්න පුළුවන්ද කියලා” යැයි එම පුද්ගලයා කීය.බදුල්ල හිඳගොඩ පීටර් විජේසූරිය</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=av09032915</link>
    <topic>කවරයේ කතාව</topic>
    <author>ජයමිණි</author>
    <content>කවරයේ කතාවසම්මානලාභී ඇයත් දුක්බර අතීතයක පංගුකාරියක්වේදිකාවට නැග්ගාම මට දැනෙන්නේ රටක් රාජ්ජයක් පහළ වුණා වගේකල වයස හරියි කියලා කවුරු හරි බඳින්න බැහැඔබට හිමි සත්ත්ව සංකේතය දැනගනිමු‘හරිම පුදුම රජෙක්’ඔය නාඩගං සුදු නෝනට පුරුදු කරන්න එපා (රසදුන නව කථාව)“මගේ ගමන් මඟ පසුපස ඇති අයෝමය හස්තය ඇයයි”ළෙන්ගතු කන්කළු නැත්නම් ඒක ගීතයක් වෙන්නෙ නෑබොලිවුඩ් නළුවොත් උඩුකය නිරුවත ‘රැල්ලක්’ කරගෙනකරීනා විවාහය කල් දමයිකොහොමඳ තොරතුරුවිවාහය මගේ ඇසින්දැන් නුවරඑළියේපරම්පරා තුනක කැරම් සුරයෝ‘බොනිකර තරුව‘ තෝරන්න ගල්ටික් මිටීමක්සරත් වීරසිංහගේ ‘මාතෘ භූමි’ ගීත ප‍්‍රසංගය අදඅම්මේ! තාත්තේ!! ඔබේ තරුණ දරුවන් විෂාදයෙන් බේරාගන්නරූ විසිතුරුසොඳුරු පැතුම් සමඟ පුබුදු සහ වත්සලාඅද රසඳුන කවරය සරසන නව පරපුරේ රංගන ශිල්පියකු සහ ශිල්පිනියක වන මොවුන් නමින් පුබුදු චතුරංග හා වත්සලා දියලගොඩ.යෞවනයේ සොඳුරු අසිරියත් සමඟ පුබුදු චතුරංග කලා ක්ෂේත‍්‍ර කීපයකම, සැරිසරන්න භාග්‍යය හිමිකර ගෙන. රංගනය, පිටපත් රචනය, නිවේදනය ඔහු සැරිසරණ කලා ඉසවු. ඒ අතර යාන්ති‍්‍රක ඉංජිනේරුවෙක් විදිහටත් කටයුතු කරනවා.”හිරිපොද වැස්ස” චිත‍්‍රපටයේ “සිතුම්” ගේ චරිත නිරූපණය ඔහුට ක්ෂේත‍්‍රයේ තවදුරටත් මතුවෙන්නට වාසනාව ගෙනාවා.ඒ වාසනාව ලැබීමට පෙර ඔහු වේදිකාවේ සිට හීන මැවූ කෙනෙක්. “ටෙ‍්‍ර¤ජන් කාන්තාවෝ” හි ආමි සොල්දාදුවා වූ ඔහු “සරා” හි “ධේනුක”, “හොඳම දවස හෙට” හි “පසන්” හා “වසන්තය අරං ඇවිත්” හි මිකිල් හා නිශාද නමින් ද්විත්ව චරිත නිරූපණයන් කරනවා. ඒ පුංචි තිරයේදී.දෙරණ රූපවාහිනියේ සිකුරාදා රෑ හා “සිටි හිට්ස්” හි “කෙටි විරාමය” යන වැඩසටහන් ගෙන එන “පූරකයා” වෙන්නෙත් ඔහු.වත්සලා කියා හඳුන්වනවාටත් වඩා බොහෝ දෙනෙක් ඇය හඳුන්වන්නේ “මුතු කිරිල්ලී” ටෙලි නාට්‍යයේ “නිරාශා” විදිහට. මේ දිනවල ඇය සූදානම් වෙන්නේ ඇගේ විවාහ මංගලෝත්සවයේ කටයුතු වෙනුවෙන්.රාජගිරිය ජනාධිපති බාලිකා විද්‍යාලයේ අකුරු කළ ඇය, නර්තනයටත් හැකියාවක් දක්වනවා.ජයමිණි</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=av0903291</link>
    <topic>සම්මානලාභී ඇයත් දුක්බර අතීතයක පංගුකාරියක්</topic>
    <author>ආතර් උස්මීයගේ</author>
    <content>කවරයේ කතාවසම්මානලාභී ඇයත් දුක්බර අතීතයක පංගුකාරියක්වේදිකාවට නැග්ගාම මට දැනෙන්නේ රටක් රාජ්ජයක් පහළ වුණා වගේකල වයස හරියි කියලා කවුරු හරි බඳින්න බැහැඔබට හිමි සත්ත්ව සංකේතය දැනගනිමු‘හරිම පුදුම රජෙක්’ඔය නාඩගං සුදු නෝනට පුරුදු කරන්න එපා (රසදුන නව කථාව)“මගේ ගමන් මඟ පසුපස ඇති අයෝමය හස්තය ඇයයි”ළෙන්ගතු කන්කළු නැත්නම් ඒක ගීතයක් වෙන්නෙ නෑබොලිවුඩ් නළුවොත් උඩුකය නිරුවත ‘රැල්ලක්’ කරගෙනකරීනා විවාහය කල් දමයිකොහොමඳ තොරතුරුවිවාහය මගේ ඇසින්දැන් නුවරඑළියේපරම්පරා තුනක කැරම් සුරයෝ‘බොනිකර තරුව‘ තෝරන්න ගල්ටික් මිටීමක්සරත් වීරසිංහගේ ‘මාතෘ භූමි’ ගීත ප‍්‍රසංගය අදඅම්මේ! තාත්තේ!! ඔබේ තරුණ දරුවන් විෂාදයෙන් බේරාගන්නරූ විසිතුරුපෙනෙලොපි පෙඩ්රෝ අල්මොඩෝවර් සමඟලෝපතළ හොලිවුඩ් නිළියක වුවද පෙනෙලොපි කෘස්(Penelope Cruz) අපට එතරම් සමීප අයකු නොවේ.එයට හේතුව ඈ රඟපෑ චිත‍්‍රපට මෙරට තිරගතවී නොතිබීමයි.පසුගියදා පවත්වන ලද 81 වෙනි ඔස්කාර් සම්මාන උලෙළේදී හොඳම සහාය නිළිය ලෙස සම්මානයෙන් පිදුම් ලැබුවේ ඇයයි.සුපිරි නිළි සොපියා ලොරෙන් සහ පෙනෙලොපි කෘස් අතර බොහෝ සමානකම් තිබෙන බව මාධ්‍යවල පළවූ තොරතුරු වලින් හෙළිවෙයි. කුඩා කල දෙදෙනාම ඇති දැඩි වූයේ මුඩුක්කු පැල්පත් වලය. ඔවුනගේ දෙමාපියෝ දුප්පතුන් වූහ.පැල්පත්වල ඇති දැඩි වූ මේ රූමතියන් දෙදෙනා සිනමාවට එක්වූයේ නොසිතූ මොහොතක නොසිතූ අයුරිනි. සොපියා ලොරෙන් නමැති මුඩුක්කු කෙල්ල සිනමාවට කැන්දා ගෙන එන ලද්දේ ඉතාලි ජාතික, චිත‍්‍රපට නිෂ්පාදක අධ්‍යක්ෂ කාලෝ පොන්ටි විසිනි.ස්පාඤ්ඤ ජාතික පෙනෙලොපි සිනමා තරුවක් වූයේ ස්පාඤ්ඤ ජාතික සිනමා නිෂ්පාදකයකු හා අධ්‍යක්ෂවරයකු වූ පෙ‍්‍රඩ්රෝ අල්මෝඩෝවාර් (Pedro Almodovar) ගේ අත හිත දීමෙනි.සොපියා, මෙන්ම පෙනෙලොපි ද මුලින්ම තිරයට එක්වූයේ ‘තරු’ ලෙසිනි. එහෙත් මේ ‘තරු’ පසු කලකදී සිය ප‍්‍රතිභාවන් ප‍්‍රදර්ශනය කරමින් හොලිවුඩ් පුරයේ මහා රංගන ශිල්පීන් බවට පත්වේයැයි ඔවුන් රසිකයින්ට හඳුන්වාදුන් කාලෝ වත්, පෙඩ්රෝ වත් නොසිතන්නට ඇත.පෙඩ්රෝට මුලින්ම පෙනෙලොපි මුණ ගැසුණේ 1997 දීය. මේ වන විට විසිතුන්වන (23) වියේ පසු වූ පෙනෙලොපිගේ හැඩ රුව ගමන බිමන හා කතා බහ දුටු පෙඩ්රෝ ඇය නිළියක කිරීමට ඉටා ගත්තේය.මේ වන විට”Carne Tremule නමැති චිත‍්‍රපටය නිෂ්පාදනය කිරීමට සැලැසුම් කර තිබූ පෙඩ්රෝ, එහි සහාය නිළියගේ චරිතයට පෙනෙලොපි යොදා ගත්තේය. මෙම චිත‍්‍රපටයෙන් පසු පෙනෙලොපිට පෙඩ්රොගේ’ All About my mother’ (මෙම චිත‍්‍රපටයට පෙඩ්රෝ ඔස්කාර් සම්මානයක් දිනා ගත්තේය) චිත‍්‍රපටයේ ද ’Volver’ නමැති චිත‍්‍රපටයේ ද රඟපෑමට අවස්ථාවක් ලැබිණ.‘කෑන්ස්’ චිත‍්‍රපට උළෙලට ඉදිරිපත් කරන ලද Volver’ සඳහා හොඳම නිළියට හිමි සම්මානය පිරිනැමිණි. පෙනෙලොපි මෙහිදී ප‍්‍රථම වතාවට හොඳම නිළියට හිමි සම්මානය දිනා ගනිමින් කුසලතා පිරි රංගන ශිල්පිනියක හැටියට ලෝ පතල වීමට පටන් ගත්තා ය. කෑන්ස් උත්සවයට සමගාමීව පවත්වන ලද European Film Awards’ සම්මාන උලෙළේදී ද පෙනෙලොපිට හොඳම නිළියට හිමි සම්මානය හිමි විය.පෙනෙලොපිට හොඳම නිළියට හිමි ඔස්කාර් සම්මානය ප‍්‍රථම වතාවට දිනා ගැනීමට ලැබුණේ ද ‘Volver’ චිත‍්‍රපටයේ රඟපෑමෙනි. කුඩා කල තමන් ගේ මාපියන් තමන් සහ තම බාල සොහොයුරාත්, සොහොයුරියත් රැකබලා ගැනීම සඳහා නොවිඳිනා දුක් වින්ද බව ඇය සඳහන් කරයි.මොනතරම් අගහිඟකම් තිබුණ ද තමන් කුස ගින්නේ නො තැබීමට මාපියන් වගබලා ගත් බව ද ඇය කියා සිටියි.නැටුම් කලාවට විශේෂ ලැදියාවක් දැක්වූ පුංචි පෙනෙලොපි වයස හතරේදී මුද්‍රා නැටුම් කලාව ඉගෙන ගත්තාය. පෙනෙලොපි රංගනයට විශේෂ ලැදි කමක් දක්වන බව දැන ගත් ඇගේ මාපියෝ ඇයට නැටුම් කලාව ඔස්සේ ඉදිරියට යෑමට නිදහස දුන්හ.කුඩා කල සිටම ඇය වැඩි කැමැත්තක් දැක්වූයේ සිනමා තාරකාවක් වීමටය. ඇය සිය ආශාව මාපියන්ට දන්වා සිටියාය.පෙනෙලොපිට නිව්යොර්ක් යෑමට මාපියන් ගෙන් අවසර ලැබිණ. තනියම නිව්යෝර්ක් නගරයට පැමිණි පෙනෙලොපිට එහි කුඩා කාමරයක නතර වී සිටිද්දී නිෂ්පාදක පෙඩ්රෝ මුණ ගැසිණ. ඇයගේ සිනමා චාරිකාවේ මූලාරම්භය ඇතිවූයේ එතැන් සිටය. පෙඩ්රෝ ගේ හඳුන්වා දීමෙන් හා අත හිත දීමෙන් හොලිවුඩ් සිනමාවේ මහ නිළියක බවට පත් පෙනෙලොපි 2004 වන විට එක චිත‍්‍රපටයක රඟපෑම සඳහා පවුම් මිලියන දොළහක් අය කළාය.කෑන්ස්, ඔස්කාර් සහ ඉන්පසු ගෝල්ඩන් ග්ලෝබ් සහ බැෆ්ටා (Bafta) යන සම්මානවලින් පිදුම් ලබා ඇති පෙනෙලොපි සිනමාවට එක්වූවාට පසු හොලිවුඩ් නළුවන් කීපදෙනෙකු සමඟම පේ‍්‍රම සම්බන්ධකම් ද පවත්වා ඇත.ඇයගේ මුල්ම පෙම්වතා වූයේ ඇය සිනමාවට කැන්දන් ආ පෙඩ්රෝ අල්මෝඩෝවාර් ය. ඇයට වඩා දෙගුණයක් වයස පෙඩ්රෝ සමඟ ටික කලක් පේ‍්‍රමයෙන් වෙලී සිටි පෙනෙලොපි ඉන්පසු ඔහු ගෙන් ඉවත් වී හොලිවුඩ් හි ජනපි‍්‍රය තරුවක් වන ටොම් කෘස් (Tom Cruize) සමඟ දැඩි පේ‍්‍රම සම්බන්ධකමක් ඇතිකර ගත්තාය.ටොම් කෘස් සමඟින්බොහෝ කලක් පැවැති මෙම හාදකම හදිසියේම දෙදරා ගියේ ටොම්ගේ ජීවිතයට නිකොලේ කිඩ්මෑන් (Nichole Kidman) නමැති සුපිරි හොලිවුඩ් නිළිය ඇතුළත් වීමත් සමඟය.විවාහයක් ගැන එතරම් උනන්දුවක් නොදක්වන මේ සුපිරි තරුව දරුවන් කීප දෙනෙකුගේ මවක වීමට ද කැමැත්තෙන් සිටී. ටොම් ගෙන් ඉවත් වීමෙන් පසු ඇයගේ ඊළඟ පෙම්වතා වූයේ මැතිව් මැක්කොනොහේ (Mattew McConaughey) ය.මෙය ද පාවෙන ආදරයක් විය. මැතිව් සමඟ ටික කලක් ආදරයෙන් වෙලී සිටිය පෙනෙලොපි ඉන්පසු ඔහු ගෙන් ඉවත් වූයේ තවත් පෙම්වතකු මුණ ගැසුණු හෙයිනි.චිත‍්‍රපට නළුවකු වන ජාවියර් බාර්ඩෙම් (Javier Bardem) පෙනෙලොපි ගේ අලුත්ම පෙම්වතායි. පෙනෙලොපිට, ජාවියර් මුණ ගැසුණේ වුඩ් ඇලන්ගේ “විකි කි‍්‍රස්ටිනා බාර්සිලෝනා” (Vicky Cristina Barcelona)  චිත‍්‍රපටයේ රඟපෑමට ගොස් සිටිද්දීය.මෙවර පවත්වන ලද බැෆ්ටා සම්මාන උලෙළේදීත්, ඔස්කාර් ඇකඩමි සම්මාන උලෙළේදීත් හොඳම සහාය නිළියට හිමි සම්මාන දිනා ගන්නා ලද්දේ පෙනෙලොපි කෘස් ය.ඒ ඇය ඇගේ අලුත්ම පෙම්වතා වන ජාවියර් බැර්ඩෙම් සමග පෙම්වතුන් ලෙස රඟ පෑ “Vicky Cristina Barcelona”  චිත‍්‍රපටයට ඉදිරිපත් කළ අපූරු රංගනය උදෙසා ය.ආතර් උස්මීයගේ</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=av0903292</link>
    <topic>වේදිකාවට නැග්ගාම මට දැනෙන්නේ</topic>
    <author>ජයමිණි අත්තනායක සේයාරූ - සමන් ශ‍්‍රී වෙදගේ</author>
    <content>කවරයේ කතාවසම්මානලාභී ඇයත් දුක්බර අතීතයක පංගුකාරියක්වේදිකාවට නැග්ගාම මට දැනෙන්නේ රටක් රාජ්ජයක් පහළ වුණා වගේකල වයස හරියි කියලා කවුරු හරි බඳින්න බැහැඔබට හිමි සත්ත්ව සංකේතය දැනගනිමු‘හරිම පුදුම රජෙක්’ඔය නාඩගං සුදු නෝනට පුරුදු කරන්න එපා (රසදුන නව කථාව)“මගේ ගමන් මඟ පසුපස ඇති අයෝමය හස්තය ඇයයි”ළෙන්ගතු කන්කළු නැත්නම් ඒක ගීතයක් වෙන්නෙ නෑබොලිවුඩ් නළුවොත් උඩුකය නිරුවත ‘රැල්ලක්’ කරගෙනකරීනා විවාහය කල් දමයිකොහොමඳ තොරතුරුවිවාහය මගේ ඇසින්දැන් නුවරඑළියේපරම්පරා තුනක කැරම් සුරයෝ‘බොනිකර තරුව‘ තෝරන්න ගල්ටික් මිටීමක්සරත් වීරසිංහගේ ‘මාතෘ භූමි’ ගීත ප‍්‍රසංගය අදඅම්මේ! තාත්තේ!! ඔබේ තරුණ දරුවන් විෂාදයෙන් බේරාගන්නරූ විසිතුරු‘කිරා’ ගෙන එන අපොන්සු සමඟ කතාබහක්‘දේසේ බාසේ මික්ස් කරවාලා’ දොමි කිත රඹකිත ගුංජක් තරිකිට මොඩිෆයි වන්නට මේ...’බෙරපදයේ තාලයට ඔහු රංග විලාස මවයි.මේ අලුත්ම නිර්මාණ ආවේෂය ‘කිරා’ ය. එහි නිර්මාණ හිමිකරුවා ප‍්‍රවීණ රංග ශිල්පී, ජයසේකර අපොන්සුය.පාතාලේ සොල්දාදුවෝ, ගිජු, ඉරි, ගුරු, තටු, වගේ නාට්‍යවලදී ඔහු මැවූ රසයට අලුත් අත්දැකීමක් අද එක්ව තිබේ.’කිරා’ වේදිකා, නාට්‍ය තුළින් ඔහු රට වටා යන්නට පෙර, ඒ ගැන කතා කරන්න, අප හමුවූ නිමේෂයයි මේ.ඔබේ නවතම නිර්මාණය වූ ‘කිරා’ හරහා පෙ‍්‍ර්ක්ෂකයින්ට දෙන්න හදන පණිවුඩය කුමක් ද?’අව්‍යාජ ගැමිකම, නූගත්කම, කුරිරු ලෙස ගොදුරක් බවට පත්කරගන්නා වංචනික මිනිසුන්ගේ කි‍්‍රයාකලාපයන් හා ඒ ගැමිකම සුන්කරගෙන ගොඩනැඟෙන චාරයක් නැති සංස්කෘතියේ විලාපය තමයි ‘කිරා’ තුළින් ඉදිරිපත් කෙරෙන්නේ...එහිදී මා ප්‍රේක්ෂකයා අතරට කිරිබණ්ඩා (කිරා) නොහොත් හද්ද පිටිසර ගැමියකු ගෙන එනවා. (ඒ චරිතය නිරූපණය කරන්නේ මා විසින්) ඒ චරිතය පාදක කරගෙන තමා මෙහි කතා ශරීරය දිවයන්නේ..මුල්වරට ‘කිරා’ බලන නාට්‍ය ලෝලීන් හාස්‍ය තුළින් සිනා රස සාගරයකට කැඳවාගෙන යාවි, ඒත් දෙවැනි වතාවට මේ නාට්‍යය නැරඹුවොත් ඕනෑම අයෙකුට වටහාගන්න පුළුවන් හාස්‍ය තුළින් කියැවෙන යථාර්ථය.සමාජයීය යථාර්ථය දනවන්නට ඔබ එහිදී හාස්‍යය යොදාගන්නවා. ඒක තේරුම් ගන්න පුළුවන් අය සමාජයේ ඉන්නව ද?අද බොහෝ දෙනෙක් විනෝදය, හාස්‍ය ගෙන දෙන නිර්මාණ සඳහා පමණක් යොමුවෙලා. අද සාහිත්‍ය රසයක් නැහැ.මේ හමුවේ සරලව අපට හිතන්න අවශ්‍ය වෙලා. හාස්‍ය මතුපිටින් රසවිඳීම අනුමත කරන්න බැරිවුණත් ඒ හාස්‍ය සමඟ යම් ගැඹුරක් ගෙනෙන්න මා උත්සාහ කරනවා. මේ තත්ත්වය පෙ‍්‍ර්ක්ෂකයන් අවබෝධ කරගත යුතුයි.එහිදී මම හාස්‍ය උපරිම ආකාරයෙන් මතු කරන ගමන් දෙන්න ඕන. සමාජ යථාර්ථය සමඟ බද්ධ වෙනවා. ඒ යථාර්ථවාදී බව කියන්න පුළුවන් තරම් තාත්ත්වික වෙනවා.ඔබ අද හාස්‍යය, ප‍්‍රහසනය මතුවන චරිත පමණක්ම කරන්නේ ඇයි?කොමඩි චරිත මම හෑල්ලුවට ලක් කරන්න කැමැති නැහැ. අනෙක් අතට කොමඩි චරිත ප‍්‍රධාන නළුවා පවා අභිබවා කැපී පෙනෙන අවස්ථා තිබෙනවා.කොමඩි නළුවෙක් වෙන එක, මට පහත් මානසිකත්වයකුත් නොවේ. රංගනයට එන්න කලින් මට ලොකු පිස්සුවක් තිබුණා චිත‍්‍රපට නළුවෙක් වෙන්න.සිනමාවට ඇතුළුවෙන්න මඟක් වශයෙනුයි මං කොමඩි චරිත කරන්න ගත්තෙ. ඒ 1973 විතර. ඉන්පස්සේ දිගටම එවැනි චරිත ගලා ආවා. මම එතැනට කොටුවුණා. ලැබුණු හැම චරිතයකටම සාධාරණත්වය ඉෂ්ට කළා. ඒ වුණත් අප් දස්කම්වලින් හරි ප‍්‍රයෝජන ගත්තේ නෑ.’බට්ටි’ චිත‍්‍රපටයේ උක්කුං මහත්තයා ගේ චරිතය ඊට වඩා වෙනස් චරිතයක්.කල්ගතවෙද්දී හාස්‍ය රංගනයත් මට එපා වුණා ඒකාකරිත්වය නිසාම. එතැනදීයි මට හිතුණේ වේදිකාව හොඳයි කියලා.පාතාලේ සොල්දාදුවෝ හි බබරා, තටු - මැඩම් එළිසබෙත් වගේම කුමාරිහාමි - මයිකල්, චරිත තුනක් - සනා, රේල් පීලි - ජිනසේන, ගිජු - තිසා, මේ හැම චරිතයක්ම එකකට එකක් වෙනස්.’තටු’ නාට්‍යයේ ගැහැනියගේ චරිතය ගැහැනියකටත් වඩා හොඳට රඟපාන්න පුළුවන් වුණා වගේම, සනා වගේ චණ්ඩි චරිතයක් කරන්නත් ඊට ආවේශ වීමත් මට අභියෝගයක් වුණේ නෑ.ඔබ කාන්තා චරිත නිරූපණය තුළින් ඉමහත් ජනප‍්‍රියත්වයක් ලබා තිබෙනවා. ඉන් ඔබේ රංගන පෞරුෂත්වයට හානියක් නොවේද?කොහෙත්ම නෑ.. නිකම්ම නිකං ගෑනු ඇඳුමක් ඇඳගෙන හොරකම් කළොත් තමා පහත් වැඩක් වෙන්නේ.ඒක විශේෂ ආශාවක් නොවේ. එය මා තුළින් ඇතිවුණු අභියෝගාත්මක රංග කි‍්‍රයාවක්. එක්තරා අත්හදා බැලීමක්.’තටු’ නාට්‍යයේ මැඩම් එළිසබෙත් කියන්නේ දරිද්‍රතාව විසින් කුරිරු ලෙස බිලිගත් ස්තී‍්‍රත්වයේ විලාපය දනවන චරිතයක්. සීනිබෝල චරිතයක් නොවෙයි. ඒ වගේම, රාජ්‍ය සම්මාන 12 ක්ම මට ලබාදුන්, මගේ ‘පාතාලේ සොල්දාදුවෝ’ නාට්‍යයේ ‘බඹරා’ වගේ ’චණ්ඩි’ අභියෝගාත්මක රංගනයක් ඉදිරිපත් කරමින් තමා මම ‘මැඩම් එළිසබෙත්ව’ නිරූපණය කළේ.ළඟදී ‘මැඩම් ශෝභා’ කියලා ටෙලිනාට්‍යකුත්, මම පෙ‍්‍ර්ක්ෂකයින්ට ගේනවා. ඒක ඊටත් වඩා වෙනස් චරිතයක්. සමාජයේ අති දඩබ්බර කාන්තාවන් පාලනය කරන ‘ගැහැනියක්’ විදිහට.මම හිතන්නේ මේ වගේ චරිත තුළින්, මගේ රංගනයේ පෞරුෂත්වය තව දුරටත් වර්ධනය වෙනවා කියලා”ඔබේ නාට්‍ය නිර්මාණය දිහා බැලුවොත්, සේරු, ඉරි, ගිජු, ගුරු, 31, තටු වගේ අකුරු දෙකක නම් තමා භාවිතා කොට ඇත්තේ. ඊට විශේෂත්වයක් තියෙනවද?ඒකට හේතු කීපයක් තියෙනවා. ප‍්‍රධානම හේතුව මට පහසුවීම. අකුරු දෙකේ නම පෝස්ටරයට විතරක් නෙමේ පේ‍්‍රක්ෂකයන්ටත් පහසුවක්.ඔබ එදා චිත‍්‍රපට නළුවෙක්. දැන් ඒ සඳහා ඉල්ලුමක් නැද්ද?දොමි කිත රඹකිත ගුංජක් තරිකිට - ’කිරා’ නාට්‍ය පුහුණුවකඅද ලාංකීය සිනමාව ගැන මම කතා කරන්න කැමැති නෑ. එදා ගාමිණී, විජය වගේ දැවැන්ත නළු ප‍්‍රතිරූප තිබුණා. නමුත් දැන් තියෙන්නේ ‘ශාරුක් ඛාන්ලා’ වැලියු කරන යුගයක්.රැජිනි කාන්ත්ලා වගේ දක්ෂතා තියෙන නළුවෙක් තමා ජයසේකර අපොන්සු කියන්නේ. නමුත් කලකිරීමක් නෑ. මැරෙන්න මොහොතකට හරි කලින් සිනමාවේ හොඳ යුගයක් දකින්න ලැබේවා කියලා ප‍්‍රාර්ථනා කරනවා. එතෙක් වේදිකාව, ටෙලි නාට්‍ය දිහාට හැරිලා ඉන්නවා.කොහොම වුණත් මේ වේදිකා නාට්‍යයෙන් පස්සේ මගේ ඊළඟ සිහිනය, චිත‍්‍රපටයක් නිර්මාණය කිරීම. එහිදී මෙතෙක් නළුවෙකු නොකරපු අන්දමේ අභියෝගාත්මක රංගන කාර්යයක් ඉදිරිපත් කරන්න හිතාගෙන ඉන්නවා.වේදිකාවත් පෙ‍්‍ර්ක්ෂකයින්ගෙන් ඈත්වී ගෙන යනවා.. ඔබ වේදිකා නාට්‍ය රංගනය මෙතරම් සුවිශේෂීව දකින්නේ ඇයි?එය චිත‍්‍රපට ටෙලි නාට්‍ය චරිත නිරූපණයට වඩා වෙනස් ස්වරූපයක් ගන්නවා. හොඳ නාට්‍යයක් රසවිඳිය හැකි පිරිසක් අපි අතර නෑ කියන්න බෑ. ඒ වගේ සජීවී මාධ්‍යයක් තුළින් ජනතාවට සමීප විය හැකි ප‍්‍රබල බව වැඩියි.මම වේදිකාවේ ගිහිල්ලා හිටගන්න කොට රටක්, රාජ්‍යයක් පහළවුණා වගේ සතුටක් දැනෙනවා. හරියට පිට්ටනියකට ගිහිල්ලා කි‍්‍රකට් ගහන්න පුළුවන් වගේ හතියක් වැටෙන්නැති සතුටක්!.අපොන්සුගේ නාට්‍යවලට කවදත් මිනිස්සු කැමතියි. ඒක මම අත්වින්ද දෙයක්. මගේ නිර්මාණ පරක්කුව විතරයි තියෙන්නෙ.නාට්‍යයක් කරලා, ඒක පෙන්වනකොට පෙ‍්‍ර්ක්ෂකයෝ අද්දවා ගැනීම, මට කිසිදා අභියෝගයක් නොවේ.ඔබ රඟපෑමේදී කාගේ හරි ආභාෂයක් ලබනවද?ඒ දවස්වල ඉඳලම ඉංගී‍්‍රසි චිත‍්‍රපට ආභාසය ලැබුවා. නමුත් අනුකරණය කිරීමක් නොවේ.ඔස්කාර් සම්මාන ලාභී සිඩ්නි පොයිටියර්, සර් ලෝරන්ස් ඔලිවියර්, ඇන්තනි ක්වීන්, පීටර් ඕටුල්, මාලන් බ‍්‍රැන්ඩෝ, රොඩ්ස්ටයිගර් වැනි සියුම්ව භාව නිරූපණය කරන නළුවන් වගේම සිවාජි ගනේෂන්, දිලිප් කුමාර්, කමල් හසන් වගේ නළුවන්ගේ රංගන හා අපේ සිනමාවේදී ගාමිණී, ජෝ වගේ දක්ෂ නළුවන්ගේ රංගනත් ඒ අතර.”ඔබ ස්වර්ණවාහිනියේ මේ දවස්වල ‘ෂැඩෝ ස්ටාර්’ වැඩසටහනේ ජූරියේ ඉන්නවා.ඉතාම ජනප‍්‍රිය හොඳ වැඩසටහනක්. හරියටම අනුකරණය කරන අය තෝරන එක ලේසි පහසු දෙයක් නොවේ.රංගන කලා අරමුණු ඉටුකර ගැනීම උදෙසාද ඔබ ශිල්ප කලා ගුරු සෙවණක් ආරම්භ කළේ?රංගනයට සාපේක්ෂව හොඳ අනාගත පරපුරක් හැදීමේ පිපාසය මට, එදත්, අදත් කවදත් තියෙනවා. ඒ වගේම රංගනයට අමතරව අපේ ශිල්ප කලා ගුණ සෙවණේ, වේදිකා ටෙලි නාට්‍ය හා චිත‍්‍රපට ආදී ක්ෂේත‍්‍රවලට අයත්, අධ්‍යක්ෂණය පිටපත් රචනය වැනි අංශ ගැනත් ප‍්‍රායෝගික මෙන්ම ශාස්තී‍්‍රය දැනුමක් ලබා දෙනවා. අද වන විට විශාල පරපුරක් මා වටා ඉන්නවා.ජයමිණි අත්තනායක සේයාරූ - සමන් ශ‍්‍රී වෙදගේ</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=av0903293</link>
    <topic>කල වයස හරියි කියලා කවුරු හරි බඳින්න බැහැ</topic>
    <author>සංවාදය ජයමිණි අත්තනායක</author>
    <content>කවරයේ කතාවසම්මානලාභී ඇයත් දුක්බර අතීතයක පංගුකාරියක්වේදිකාවට නැග්ගාම මට දැනෙන්නේ රටක් රාජ්ජයක් පහළ වුණා වගේකල වයස හරියි කියලා කවුරු හරි බඳින්න බැහැඔබට හිමි සත්ත්ව සංකේතය දැනගනිමු‘හරිම පුදුම රජෙක්’ඔය නාඩගං සුදු නෝනට පුරුදු කරන්න එපා (රසදුන නව කථාව)“මගේ ගමන් මඟ පසුපස ඇති අයෝමය හස්තය ඇයයි”ළෙන්ගතු කන්කළු නැත්නම් ඒක ගීතයක් වෙන්නෙ නෑබොලිවුඩ් නළුවොත් උඩුකය නිරුවත ‘රැල්ලක්’ කරගෙනකරීනා විවාහය කල් දමයිකොහොමඳ තොරතුරුවිවාහය මගේ ඇසින්දැන් නුවරඑළියේපරම්පරා තුනක කැරම් සුරයෝ‘බොනිකර තරුව‘ තෝරන්න ගල්ටික් මිටීමක්සරත් වීරසිංහගේ ‘මාතෘ භූමි’ ගීත ප‍්‍රසංගය අදඅම්මේ! තාත්තේ!! ඔබේ තරුණ දරුවන් විෂාදයෙන් බේරාගන්නරූ විසිතුරු- පබෝදා සංදීපනීසතුට” එක විදිහක සැනසීමක්. ඒ සැනසීම, එක විදිහක සතුටක්. අසි හැමෝම බලාපොරොත්තු වන්නේත් ඒ දේ.අපේ හිතට ඒ හැඟීම්, දැනෙන්න නම් අපේ හිත වගේම, අප ජීවත්වන වටාසිටාව යහපත් වෙන්න ඕනෑ. මුදු මොළොක් වෙන්න ඕනෑ. නිස්කලංක වෙන්න ඕනෑ. හිතට අයිති ඒ සැනසීම, සතුට ළඟා කර ගන්නේ, කොහොමද?එහෙම වෙන්න මහා ලොකු දේවල් අවශ්‍ය නෑ.හිතට එන හැම සිතුවිල්ලක්ම, සුන්දර කරගෙන, ඒ ඣිතුවිලි යහපත් කරගෙන නිවැරදිව කි‍්‍රයාත්මක කිරීමයි ඕනම කරන්නෙ.නිරන්තර දිවෙන දෙපා මැඳ, අරුත් සුන්, විච්චූරණත්වය සොයා යද්දි, ඇය කැමති ඒ විදිහට හිතන්න, පතන්න එයින් සතුට, සැනසීම ළඟා කර ගන්න. විවිධ චරිත නිරූපණය කරමින් රූපවාහිනිය, වේදිකාව, සිනමාව ඔස්සේ ඇය අප හමුවට ආවත්, ඇගේ සිතුම් පැතුම් අමුතුයි, සරලයි.ඒ ඇගෙ හැටි. ඇය පබෝදා සංදීපනී.කාලයකින් ඇය හමුවුණේත් නැති නිසා, මටත් හිතුණා ඇගේ හිත කියවන්න.පබෝදා මේ දිනවල මොනවද කරන්නේ?”ම්... ම්... පසුගිය කාලේ “ඉසුරු භවනේ” රූපගත කිරීම්වලට දායක වුණා. මේ දිනවල විවේකීව ඉන්නවා ගෙදරට වෙලා. විවේක වෙලාවට මං ආසාවෙන් කියවනවා, පුංචි කාලේ ඉඳලම මගේ පුරුද්දක් ඒක...”ඔයා මොන වගේ පොත්ද කියවන්නේ””නවල්ස්” කියවන්න ආසා නෑ. දෙස් විදෙස් කෙටිකතා කියවන්න ආසයි. ඒ වගේම පරිවර්තන... ජීවිතය සමාජය ගැන අලුත් විදිහට දකින්න පුළුවන් විදිහේ පොත් කියවන්න ආසයි... ‘ඕසෝ්’ වැනි දාර්ශනිකයින් ගේ පොත් කියවන එක ඒ අතර විශේෂයි.ඔයා කියවපු අලුත්ම පොත මොකක්ද?”සතුටු ඣිත” කියන පොත. හැමෝටම නැති එහෙත් හැමෝම ළඟ තිබිය යුතු “සතුටු ඣිතක් ඇති කර ගන්නේ කොහොමද? කියලා විග‍්‍රහ කරන පොතක් ඒක. අපේ හිත යහපත් විදිහට හසුරුවා ගන්න ආකාරයයි ඉන් කියැවෙන්නේ...”ඔයා ආධ්‍යාත්මික දියුණුවක් ඇති කර ගන්න කැමති කෙනෙක් ද?”හැම දෙයක්ම සරල විදිහට, හරි විදිහට කරන්න මම කැමතියි. ඒ හැම දේකටම අපේ හිතයි මුල් වෙන්නේ. ඣිතට වැඩියෙන් ප‍්‍රබල කිඣිවක් තියෙනවද කියලා මං දන්නෑ. මම ආසයි හැම මොහොතකම සුන්දර ඣිතුවිලි වලින් හිත පුරවා ගන්න. ඒක හැමදේකටම පහසුවක්. කොතැන හිටියත් ඒ සතුටට ආසයි.ඔහොම ගිහිල්ලා ඔයාගේ හිත වෙනස් වේවි(ඇය හඬ නගා සිනාසෙයි.) “අපෝ නැහැ! හැමදාමත් මම මමමයි. වෙනස් වෙන්න හිතන්නේ නෑ. ඒත් ඔබ ඇහුවා වාගේ මම අධ්‍යාත්මික දියුණුවක් ඇති කර ගන්න කැමති කෙනෙක්.ඔයා දැන් රඟපාන්නෙත් වැඩි කැමැත්තකින් නෙමේලු නේද?”රංගනයට කැමති වුණත් එය වෘත්තීය කර ගන්න කැමැත්තක් තිබුණේම නෑ. ඒකෙන් කියන්නේ මම රංගනයට අකමැති කෙනෙක් කියන එක නෙවේ. හොඳ චරිතයක් කරන්න කවදත් මං කැමතියි. ඒ සඳහා හැම මොහොතකම සාධාරණත්වය උපරිමයෙන් ඉටුකරනවා.මට “වාසනාව“ ගෙනාවේ නිළියක් වීම නිසා. අද වන විට මගේ රංගන දිවියට අවුරුදු 22 කටත් එහා. ඒත් මට හිතෙනවා මේ තුළ වුණත් මගේ කැපවීම හරිම අඩුයි කියලා.අම්මගේ උනන්දුවත් නිසා කලාවේ යම් තරමක තැනක ඉන්නවා. සමහර හොඳ නිර්මාණ දැන් කෙරෙනවාත් අඩුයිනේ. හොඳ නිර්මාණ කෙරුණත් හැම එකකටම මාව ගන්නෙත් නැහැනේ...(සිනාසෙයි)මේ වන විට ඔයාගේ ජීවිතයේ බලාපොරොත්තු ඉටුවෙලා තියෙනවද?”මම ආසයි සරලව ජීවත් වෙන්න, මට බලාපොරොත්තු නෑ. ඒ සැහැල්ලුව ඇති කර ගන්න එක තමයි ලොකුම බලාපොරොත්තුව. (සිනාසෙයි) බලාපොරොත්තු නැති නිසා මට පහසුයි, ඒත් වෙලාවකට හරිම කම්මැලියි.ගොඩක් අය බලාපොරොත්තුවන විදියේ ජනසි‍්‍රයත්වය ගැන මට ආසාවක් නෑ. නිදහසේ පාඩුවේ ගෙදරට වෙලා (කාමරයක් අස්සට වෙලා) ඉන්න පුළුවන් නම් ඒකට තමා මම ආසම.”හැබැයි හැම රටකම නිෂ්පාදනය කරන “ෆිල්ම්ස්” බලන්න ගොඩක් උනන්දු වෙනවා, ඒකෙන් ඉගෙන ගන්න දේවලුත් තියෙනවානේ”ආගම දහමට තියෙන නැඹුරුව කොයි වගේද?”බුදු දහම දර්ශනයක්. ඒ විදිහට ජීවත් වෙන්න පුළුවන් නම් හොඳයි. එහි තියෙන්නේ හොඳ නරක. ඒ දේවල් තෝරා ගන්න පුළුවන් නම් හොඳයි. ඒකට ආගමක් පසුපස දුවන්නම ඕනෑ නෑ”ආදරය, පෙ‍්‍ර්මය සිළිබඳව ඔබ තුළ තිබූ ඕලාරික හැඟීම් දැන් වෙනස් වෙලාද?”ජීවිතේ ගැන කලකිරීමක් නෑ. නමුත් ඇත්ත නොකියා කොහොමද? ආදරය, පෙ‍්‍ර්මය, සැබවින්ම සුන්දරයි. ඒක දිගටම විඳ ගන්න කෙනෙක් තවම මට මුණගැසී නෑ. මගේ අම්මා නම් විවාහය ගැන උනන්දු වෙනවා.ඒත් අම්ම කැමතියි කියලා, විවාහ වෙන වයස හරියි කියලා කවුරු හරි කෙනෙක් කසාද බඳින එක ගැන නෙවේ මම හිතන්නේ. මගේ හිතට ගැලපෙන කෙනාව මුණ ගැසීම. එහෙම ලැබුණොත් හොඳයි. ඒ අවබෝධයත්, ආදරයත් එක්ක තමා ඊළඟ සියවරට යන්න වෙන්නේ”සංවාදය ජයමිණි අත්තනායකඡායාරූපය - ටෙනිසන් එදිරිසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=av0903294</link>
    <topic>ඔබට හිමි සත්ත්ව සංකේතය දැනගනිමු</topic>
    <author>උපදෙස් - ෆෙං - ෂුයි උපදේශිකා තිලංගනී හේරත්</author>
    <content>කවරයේ කතාවසම්මානලාභී ඇයත් දුක්බර අතීතයක පංගුකාරියක්වේදිකාවට නැග්ගාම මට දැනෙන්නේ රටක් රාජ්ජයක් පහළ වුණා වගේකල වයස හරියි කියලා කවුරු හරි බඳින්න බැහැඔබට හිමි සත්ත්ව සංකේතය දැනගනිමු‘හරිම පුදුම රජෙක්’ඔය නාඩගං සුදු නෝනට පුරුදු කරන්න එපා (රසදුන නව කථාව)“මගේ ගමන් මඟ පසුපස ඇති අයෝමය හස්තය ඇයයි”ළෙන්ගතු කන්කළු නැත්නම් ඒක ගීතයක් වෙන්නෙ නෑබොලිවුඩ් නළුවොත් උඩුකය නිරුවත ‘රැල්ලක්’ කරගෙනකරීනා විවාහය කල් දමයිකොහොමඳ තොරතුරුවිවාහය මගේ ඇසින්දැන් නුවරඑළියේපරම්පරා තුනක කැරම් සුරයෝ‘බොනිකර තරුව‘ තෝරන්න ගල්ටික් මිටීමක්සරත් වීරසිංහගේ ‘මාතෘ භූමි’ ගීත ප‍්‍රසංගය අදඅම්මේ! තාත්තේ!! ඔබේ තරුණ දරුවන් විෂාදයෙන් බේරාගන්නරූ විසිතුරුනව මඟකට-ෆෙං ෂුයි 5ෆෙං-ෂුයි’ විද්‍යාවට අනුව අප එකිනෙකාට කිසියම් සත්ත්ව සංකේතයක් හිමිවනවා. එවැනි සත්ත්ව සංකේත ගණනින් 12 දෙනෙක්. මීයා, ගවයා, කොටියා, හාවා, මකරා, සර්පයා, අශ්වයා, බැටළුවා, වඳුරා, කුකුළා, සුනඛයා සහ ඌරා එම සතුන් දොළොස් දෙනා වේ.ෆෙංෂුයි විද්‍යාවේ ආරම්භය වසර 6000ක් ඉක්මවන බැවින් මෙම සත්ත්ව සංකේත භාවිතය ඒ තරමටම පැරැණි යැයි සඳහන් කළ හැකියි. අප එක් එක් පුද්ගලයකුට මෙම සතුන් දොළොස් දෙනාගෙන් එක් අයකු හිමිවන අතර, එම සත්ත්ව සංකේතයට විරුද්ධ සත්ත්වයකු සහ රහසිගත මිතුරු සත්ත්වයකු ද සිටී.මේ පිළිබඳව චීන ජන වහරේ එන ජනප‍්‍රිය කතාවක් තිබේ. මේ කතාව වසර දහස් ගණනකට පෙර වැඩ විසූ බුදු කෙනෙකුන් සමඟ බැඳුනකි. (ෆෙංෂුයි විද්‍යාව වසර 6,000ක් තරම් පැරැණි නිසා වසර 2600කට පමණ පෙර වැඩ විසූ ගෞතම බුදු හිමියන් ගේ කාලයේ නොවන බව පැහැදිලිය).මෙම බුදු හිමි සතුන් වෙනුවෙන් ධර්මය දේශනා කිරීමට සිතා ඒ පිළිබඳව සියලුම සතුන් දැනුම්වත් කර ඔවුන් කැඳවාගෙන ඇඳිරි වැටෙන විට පැමිණෙන ලෙස මීයකුට පවරා තිබේ. මේ පුවත ගෙන වනය පුරා දිව ගිය මීයා සියලුම සතුන්ට එය කීවේය. අවසානයේ ඉතිරි වී සිටියේ අශ්වයා සහ ගවයා පමණි.අශ්වයා ළඟට පැමිණෙද්දී මීයා සිටියේ හොඳටම හෙම්බත්ව තව දුරටත් ඇවිදගත නොහැකි සේ මහන්සියෙනි. වටින් ගොඩින් අඳුර ද පැමිණේ. මේ නිසා අශ්වයාට මීයා මෙසේ කීය. “බුදුහිමියන් බණ අසන්නට සියලුම සතුන්ට එන්නට කීවා.ඒ නිසා ඔබත් දැන් එතැනට යන්න. මම මේ පණිවුඩය කියන්න කැලේ හැමතැනම දුවලා හොඳටම වෙහෙසයි. ඒ නිසා ඔබ යන විට හැකිනම් මාවත් පිට උඩ රැගෙන යන්න”මීයාගේ පණිවුඩය ඇසූ අශ්වයා සතුටට පත්ව බණ අසන්නට යන්නට සැරසුණේය. එහෙත් මීයා වෙහෙස බව හඟවා බොරු කියා තම පිට මතින් යන්නට සිතනවා යැයි සිතූ අශ්වයා මීයා රැගෙන යාම ප‍්‍රතික්ෂේප කර ගියේය. මෙයින් අශ්වයා කෙරෙහි මීයාට වෛරයක් ඇතිවුණි.වෙහෙස මුත් රෑ වීමට පෙර බණ අසන්නට යා යුතු නිසා යළිත් ගමන් ආරම්භ කළ මීයාට වැඩිදුරක් යන්නට පෙර ගවයා මුණගැසිණි. ඌගවයාට පණිවුඩය කීවේය. පෙර පරිදිම ගවයාගෙන් තමා පිට උඩ තබාගෙන යන්නැයි ඉල්ලීය. මීයා ගැන දුක සිතුණු ගවයා ඌ පිට උඩ තබාගෙන වේගයෙන් දිව්වේය. බුදු හිමි වැඩ සිටි ස්ථානය මීයා කලින්ම දැන සිටි නිසා අන් සතුන් සියල්ලටම පෙර ගවයාට එතැනට යන්නට හැකිවිය.බුදු හිමි තමන් වෙත එන සතුන් දෙදෙනාගෙන් පළමුව දුටුවේ ගවයායි. මීයා ශරීරයෙන් ඉතා කුඩා නිසා ගවයාගේ පිට උඩ සිටිද්දී උන්වහන්සේගේ ඇස නොගැටිණි. එහෙයින් උන්වහන්සේ එදා පැවැති වර්ෂයේ පාලන බලය හරකාට පිරිනැමූහ. එවිට මීයා ඉදිරියට විත්”ස්වාමීනි ඔබවහන්සේගේ පණිවුඩය සතුන් අතරට රැගෙන ගියේ මායි. එසේ ඇවිදීමේදී ඇතිවුණු වෙහෙස නිසා මේ ගවයාගේ පිට උඩ නැඟී ආවෙමි. මේ නිසා පළමුව පැමිණියේ මායි.”මීයාගේ බස ඇසූ බුදුහිමියන් හරකාගෙන් එය සත්‍ය දැයි ඇසීය.එවිට හරකා එය සත්‍යයක් බවත් තමා මෙහි ආවේ මීයා පණිවුඩය පැවසූ නිසා බවත් කීවේය.ඒ අනුව එදා එම ආරම්භක වර්ෂයේ පාලන බලය මීයාට හිමිවිය. හරකා එහිදී අවංකව අදහස් ප‍්‍රකාශ කළ නිසා මීයාගේ රහසිගත මිත‍්‍රයා හරකා බවත්, විරුද්ධවාදී සත්ත්වයා අශ්වයා බවත් මෙම ජනකතාවට අනුව දැක්වේ.ෆෙංෂුයි විද්‍යාවට අනුව ඔබට ඔබේ ඉදිරි විස්තර දැන ගැනීම සඳහා මේ සත්ත්ව සංකේතය බෙහෙවින් වැදගත් වෙයි. එසේම ඔබට විරුද්ධ සත්ත්ව සංකේතයත් ඔබේ රහසිගත මිතුරු සත්ත්වයා ගැන දැනගැනීමත් ඉදිරි දියුණුවට බෙහෙවින් වැදගත් වෙයි.තමන්ට හිමි සත්ත්ව සංකේතය දැනගන්නේ කොහොමද?මේ සඳහා චීන ලූනා කැලැන්ඩරය අනුව ඔබ නියෝජනය වන අවුරුද්ද සොයාගත යුතු ය. ලූනා කැලැන්ඩරය අප සාමාන්‍යයෙන් භාවිත කරන බටහිර කැලැන්ඩරයට වඩා වෙනස්ය. චීන ලූනා කැලැන්ඩරයට අනුව ‘චන්ද්‍ර වර්ෂය’ (Luna Year)  බටහිර කැලැන්ඩරයට වඩා දින ගණනින් වෙනස් වේ.ඉහත සඳහන් කළ පරිදි බටහිර කැලැන්ඩරයට වඩා ලූනා කැලැන්ඩරයේ වසරක් පටන් ගන්නා දිනය හා අවසන් වන දිනය වෙනස් වන බැවින් ඔබ උපන් වර්ෂය චීන ක‍්‍රමයට අනුව වෙනස් විය හැකියි.උදාහරණයක් වශයෙන් ඔබ උපන්නේ 1975 පෙබරවාරි 5 වැනිදා යැයි සිතමු. එම දිනය ලූනා කැලැන්ඩරය අනුව අයිතිවන්නේ 1975ට නොව 1974 ටය. එවිට ඔබව නියෝජනය කරන සත්ත්වයා කොටියා වේ.තවත් උදාහරණයක් ගනිමු. ඔබ උපන්නේ 1987 ජනවාරි 21 වැනිදා යයි සිතමු. එහෙත් චන්ද්‍ර වර්ෂය (Luna Year) අනුව ඔබ උපන්නේ 1987 නොව 1986 දීය. එවිට ද ඔබව නියෝජනය කරන සත්ත්වයා කොටියා වේ.1913 සිට 2011 දක්වා බලපැවැත්වෙන චන්ද්‍ර වර්ෂ සඳහා ලූනා කැලැන්ඩරය ලබන සතියේ .උපදෙස් - ෆෙං - ෂුයි උපදේශිකා තිලංගනී හේරත්සටහන - ඉඳුනිල් වීරරත්න</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=av0903295</link>
    <topic>‘හරිම පුදුම රජෙක්’</topic>
    <author>සටහන – රූපාන්ති බුලත්සිංහල</author>
    <content>කවරයේ කතාවසම්මානලාභී ඇයත් දුක්බර අතීතයක පංගුකාරියක්වේදිකාවට නැග්ගාම මට දැනෙන්නේ රටක් රාජ්ජයක් පහළ වුණා වගේකල වයස හරියි කියලා කවුරු හරි බඳින්න බැහැඔබට හිමි සත්ත්ව සංකේතය දැනගනිමු‘හරිම පුදුම රජෙක්’ඔය නාඩගං සුදු නෝනට පුරුදු කරන්න එපා (රසදුන නව කථාව)“මගේ ගමන් මඟ පසුපස ඇති අයෝමය හස්තය ඇයයි”ළෙන්ගතු කන්කළු නැත්නම් ඒක ගීතයක් වෙන්නෙ නෑබොලිවුඩ් නළුවොත් උඩුකය නිරුවත ‘රැල්ලක්’ කරගෙනකරීනා විවාහය කල් දමයිකොහොමඳ තොරතුරුවිවාහය මගේ ඇසින්දැන් නුවරඑළියේපරම්පරා තුනක කැරම් සුරයෝ‘බොනිකර තරුව‘ තෝරන්න ගල්ටික් මිටීමක්සරත් වීරසිංහගේ ‘මාතෘ භූමි’ ගීත ප‍්‍රසංගය අදඅම්මේ! තාත්තේ!! ඔබේ තරුණ දරුවන් විෂාදයෙන් බේරාගන්නරූ විසිතුරුකලා දිවියට වසර 30 ක් පිරෙන රුවන්ගෙන්පුදුම විදිහට රජ වෙන අරුම පුදුම රජවරු අද සමාජයේ කොතෙකුත් සිටිති. මේ රජවරු සමාජය තුළ බොහෝවිට හාස්‍යයට ලක්වෙති.ඒ හාස්‍ය ජනක සිදුවීම් නාට්‍යයක් මඟින් ජනතාව අතරට ගෙනයාමට රුවන් දනන්සූරිය දැරූ වෙහෙස සාර්ථක වූයේ “හරිම පුදුම රජෙක්” වේදිකා නාට්‍ය නිර්මාණය කිරීමෙනි.1978 ටවර් හෝල් රඟහල පදනම ආරම්භයේ සිටම රංගන ශිල්පියෙකු ලෙස කටයුතු කිරීමට රුවන් දනන්සූරියට අවස්ථාව උදාවුණි.”ශී‍්‍ර වික‍්‍රම නාට්‍යයේ මහමුදලිගෙ චරිතය රඟපෑමෙන් මට ලැබුණු අත්දැකීම් නිසා අනෙකුත් වේදිකා නාට්‍යවලටත් සම්බන්ධ වෙන්න මට අවස්ථාව ලැබුණා. රාමායනය, සමුද්‍රදේවි, කාලගෝල හා දික්තල ඉන් කැපී පෙනෙන නාට්‍ය කීපයක්.1980 දී ‘මිණි සලඹ’ නාට්‍ය නිෂ්පාදනය කිරීමෙන් මගේ ජීවිතේ තවත් සංධිස්ථානයක් සනිටුහන් වුණා. යෞවන සම්මාන උළෙලේ හොඳම නාට්‍යයට හිමි සම්මානය දිනා ගැනීමට ‘මිණි සලඹට’ හැකි වුණා.මැණිකේ අත්තනායක හොඳම නිළියට හිමි සම්මානය දිනා ගත්තා. කේ.ඩී. සිරිපාල හොඳම වේෂ නිරූපණ ශිල්පියාට හිමි සම්මානය දිනා ගත්තා.”1982 දී මම ජර්මනියට ගියා නාට්‍ය පාඨමාලාවක් හදාරන්න. එහිදී නාට්‍යකරණය සම්බන්ධයෙන් දැනුමක් ලබා ගත්තා. හැදෑරීමකින් තොරව නාට්‍යයක් කරන්න පුළුවන්.ඒත් එහි සාර්ථකත්වය අත්දකින්න බැහැ. මම ජර්මනියෙදී ලැබූ බොහෝ අත්දැකීම් මම මගේ නිර්මාණවලට යොදා ගත්තා. ඒ මඟින් අලුත් දෙයක් කරන්න මට හැකියාව ලැබුණා.”වේදිකා නාට්‍යයක් නිෂ්පාදනය කිරීම එතරම් පහසු කටයුත්තක් නොවේ. ඒ සඳහා විශේෂ හැදෑරීමක් හා අභ්‍යාශයක් ලබා තිබීම වේදිකා නාට්‍යකරණයට පිවිස තවත් ඉහළ නිර්මාණ සඳහා යාමට රුවන්ට අත්වැලක් විය.මේ අත්දැකීම් චිත‍්‍රපටියක් නිර්මාණය කිරීමට පවා ඔහුට ශක්තියක් ලබා දුන්නේය. “සත්වෙනි දවස”, “ජීවන්ති”, “සෙනෙහස කඳුළු”, “වෛරය” වැනි චිත‍්‍රපටිවල කලා අධ්‍යක්‍ෂණය කිරීමට රුවන්ට හැකි වූයේ ඒ ලැබූ පන්නරය නිසාය.”දයානන්ද ගුණවර්ධන ගේ “නරි බෑණා”, “ජසයා සහ ලෙන්චිනා”, “ආනන්ද ජවනිකා” වැනි නාට්‍යවල කලා අධ්‍යක්‍ෂණය කළා වගේම “කාලගෝල දික්තල” නාට්‍යයේ දික්පිටිය චරිතයත් මං කළා.කමල් කරුණාරත්නගෙ ‘කඩතුරාව‘ ඒකාංගික ටෙලි නාට්‍යට රංගනයෙන් සම්බන්ධ වෙන්න මට අවස්ථාවක් ලැබුණා. ඉන්පසු ටෙලි නාට්‍ය ගණනාවකට මං රංගනයෙන් එක්වුණා.””අනිත් අයගෙ නිර්මාණවලට දායක වෙනවාට වඩා තමන්ගේම නිර්මාණයක් කිරීමේ ආසාව මගේ හිතේ තිබුණෙ බොහෝ කලක ඉඳලා. නිර්මාණ කරන්න ඕනෙ කෙනෙකුට පුළුවන්. ඒත් සමාජයට පණිවිඩයක් දෙන නිර්මාණයක් කරන්න හැමෝටම බැහැ.මේ නිසාමයි මම “හරිම පුදුම රජෙක්” වේදිකා නාට්‍ය නිර්මාණය කළේ. මේ නාට්‍යය කිරීමේදී මගේ බිරිඳගෙන් වගේම පුතාලා දෙන්නගෙන් ලැබුණෙ විශාල සහයෝගයක්.මේ නාට්‍යයෙන් කතා කරන්නෙ වර්තමානයේ සමාජයේ තිබෙන අඩු පාඩුකම්. ඒ ප‍්‍රශ්න කිරීම කරන්නෙ හාස්‍යජනක ආකාරයට, සමාජයේ සිදුවීම්වලට අපට ඍජුවම ඇඟිල්ල දික්කර වැරදියි කියන්න අපට බැහැ.ඒ වගේම මම තවත් දෙයක් අපේක්‍ෂා කරනවා. යුද ගිනිදැල් නිවි නිවී යන මෙවැනි වාතාවරණයක ජනතාවගෙ සිතට තරමක මානසික විවේකයක් දෙන්න.මේ වෙලාවේ බැරෑරුම් දේවල් ජනතාවගෙ මනසට ඉදිරිපත් කිරීම සුදුසු නැහැයි කියලයි මට හිතෙන්නෙ.“හරිම පුදුම රජෙක්” නාට්‍යයෙන් මේ හැම බලාපොරොත්තුවක්ම ඉටුවෙනවා. මා කී නොකී සියලු දේවල් හෙට (30) සවස 6.30 ට ජෝන්ද සිල්වා සමරු රඟහලේදී ඔබට දැක බලා ගන්න පුළුවන්.”තම කලා දිවියට අවුරුදු 30 ක් පිරීම නිමිත්තෙන් නිර්මාණය කළ “හරිම පුදුම රජෙක්” නැරඹීමට රුවන් දනන්සූරිය ඔබටත් සෙනෙහසින් ආරාධනා කරයි.සටහන – රූපාන්ති බුලත්සිංහලඡායාරූප – විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=av0903296</link>
    <topic>ඔය නාඩගං සුදු නෝනට පුරුදු කරන්න එපා</topic>
    <author/>
    <content>කවරයේ කතාවසම්මානලාභී ඇයත් දුක්බර අතීතයක පංගුකාරියක්වේදිකාවට නැග්ගාම මට දැනෙන්නේ රටක් රාජ්ජයක් පහළ වුණා වගේකල වයස හරියි කියලා කවුරු හරි බඳින්න බැහැඔබට හිමි සත්ත්ව සංකේතය දැනගනිමු‘හරිම පුදුම රජෙක්’ඔය නාඩගං සුදු නෝනට පුරුදු කරන්න එපා (රසදුන නව කථාව)“මගේ ගමන් මඟ පසුපස ඇති අයෝමය හස්තය ඇයයි”ළෙන්ගතු කන්කළු නැත්නම් ඒක ගීතයක් වෙන්නෙ නෑබොලිවුඩ් නළුවොත් උඩුකය නිරුවත ‘රැල්ලක්’ කරගෙනකරීනා විවාහය කල් දමයිකොහොමඳ තොරතුරුවිවාහය මගේ ඇසින්දැන් නුවරඑළියේපරම්පරා තුනක කැරම් සුරයෝ‘බොනිකර තරුව‘ තෝරන්න ගල්ටික් මිටීමක්සරත් වීරසිංහගේ ‘මාතෘ භූමි’ ගීත ප‍්‍රසංගය අදඅම්මේ! තාත්තේ!! ඔබේ තරුණ දරුවන් විෂාදයෙන් බේරාගන්නරූ විසිතුරුමෙතෙක් කතාව...ගමේ ප‍්‍රභූ පවුලක එකම දරුවා වූ මහේෂ් දුප්පත් යුවතියක වූ මුතු සමඟ සබඳතාවක් ඇති කරගනී. රූමත් අවිහිංසක යුවතියක වන මුතූ මහේෂ්ට දැඩිසේ ආදරය කළ අතර, මේ නිසා ම මහේෂ් අතින් මුතූ අනාථ වෙයි.අප්පච්චී සහ අම්මා මේ සිදුවීම දැනගත් පසු මහේෂ්ගේ ඇවැස්ස නෑනණ්ඩිය වූ අර්මිලා වෙසෙන එංගලන්තය බලා තම පුතු පිටත් කර යැවීමට කටයුතු කරයි. එහිදී අර්මිලා ගේ ඇසුර නිසා මුතු පිළිබඳව අමතක කර දමන මහේෂ් අර්මිලා සහ විවාහ වෙයි.වසර අටකට පසු මහේෂ් සිය මවු රටට යළි පැමිණෙන්නේ සිය බිරිය සමගිනි. එහිදී ඔවුනට මුතු සහ සුරංග මුණ ගැසේ.එහිදී මහේෂ්, මුතූ සහ සුරංග අර්මිලාට හඳුන්වා දෙන අතර, ඔවුන් දොළ පහරේ දියනා විනෝද වෙයි. මේ එකතුව නිසා මුතූ පිළිබඳව පැහැදෙන අර්මිලා මහේෂ්ට හොරෙන් මුතූ ගේ නිවෙසට යයි.පළමුව කඩුල්ලෙන් පැන්නේ පිරිමියා ය. දෙවනුව ගැහැනිය මඳක් පසුබාමින් සිට කඩුල්ල පැන ඔහු හා එක්වූවාය. වට පිට බලමින් හා මහත් විපරමකින් යමක් සොයනවා මෙන් ඔවුහු හෙමිහිට නිවෙස දෙසට පිය මැන්නෝය. මහේෂ්ගේ සිත සසල වුවද, ඔහු මව දෙස බලා ප‍්‍රශ්නාර්ථයෙන් කරබා ගත්තේය.“මං බලා හිටියෙ කව්ද කියල? මොකද මේ... දෙන්න එක්කම?”මව ගේ ප‍්‍රශ්නයෙන් සුරංග මඳක් පසුබා ගියේය. ඇගේ කටහඬ උස්වූ නිසා අප්පච්චී ගෙතුළ සිට එදෙසට ඒමෙන් මහේෂ් අසීරුතාවයකට පත්විය.“සුරංග... මොකද? අවේලාවේ ඇයි... මුකුත් උවමනාවක්ද?”අප්පච්චී දෙඅත් පසුපසට බැඳගෙන ප‍්‍රශ්න නැගුවේ උසාවියක වාගේය.“බේබි මහත්තය වැහි අඳුරෙම ආව හින්ද බලල යන්න කියලා...”“ඒ අහවල් දේකටද සුරංග... එයා බබෙක් නෙවෙයිනේ...”“එහෙම නම් අපි යන්ඩද ලොකු මහත්තයා?”“මුතු... මොකද මේ? ඔය උඹලගෙ නාඩගං මේ සුදු නෝනට පුරුදු කරන්නෙපා තේරුණාද? ගිය පාර දහ ජරාවක් කාලා උණ හදාගත්තා...”සුරංග කරබා ගත්තේ තමා නිදොස් වීමට හෝ සත්‍ය පවසන්නට උත්සාහ දැරුවහොත් නියත වශයෙන් ම අර්මිලා හා මහේෂ් කොටුවන නිසා ය. කුසුමලතා මැතිනියගේ දෙනෙත් කෝපයෙන් දිළිසුණේ මේ ගමනට මුතු ද එක්වී සිටි නිසා ය. මවගේ මුහුණේ තිබු ඉවසුම් නොමැති බැල්ම නිසා මහේෂ් යන්තම් හිස සෙලෙව්වා පමණි.“හම්... දැන් ඉතින් දෙන්නම යනවා...” අන්තිමට අප්පච්චිගේ අණ කිරීමත් සමග මුතු හා සුරංග ආපසු හැරුණි.“ආවා නෑගම්? දුක සැප බලල යන්න...” ඔවුන් සෑහෙන දුරක් ගිය විට කුසුමලතා දෙඩුවේ මහේෂ්ට ද රිදෙන අයුරින් ය. තටු අකුළා ගත් කුරුල්ලකු ලෙස ඔහු හෙමිහිට කාමරයට රිංගා ගත්තේය.“සුරංග හොඳටම නරක්වෙලා... පෙනේද ගරු සරුකම් අඩුවෙලා තියෙන හැටි...”බිරියගේ කීම නෑසුණා සේ උන්නද මොකක්දෝ තේරුම්ගත නොහැකි හැඟීමකින් තමාගේ මනස අවුල්වී ඇති බවක් අප්පච්චීට ද දැනුණි.“මේ වැඩේ හරියන්නෑ... මං හිතන්නේ අපේ එකා තමයි මුන් දෙන්නම නරක් කරන්නේ...”සැමියා ගේ නිහඬ බව බිඳ දැමීමට ඇය යළි උත්සාහ දැරුවාය.“බලමුකෝ”... යි.අප්පච්චී සන්සුන් ලෙස කීවද බොහෝ දුරට මේ ප‍්‍රශ්නය ඔඩු දුවා ඇතැයි ඔහුට ද සිතුණි. මීට හත් අට වසරකට පෙර මේ නිවෙසේ ඇතිවූ අභාග්‍යසම්පන්න කාලය මතක් වීමෙන් ඔහු මඳක් තැති ගත්තේය.ඒ දඩබ්බරයා සියල්ල අමතක කර අර්මිලා හා විවාහ වී යැයි සතුටු වුවද මේ උද්ගත වී ඇති තත්ත්වය නම් කිසිවකුටත් තේරුම්ගත නොහැකි බව ඔහු කල්පනා කළේය.“මොනවද ඔය හැටි කල්පනා කරන්නේ?”සිය බිරියගේ වචන ඇසුණ ද ඔහු දිගෙන් දිගටම නිහඬව මේ ගැන සිතුවේ මහා බරක් හිස මතට පැටවෙන බව ඉවෙන් මෙන් දැනගෙනය.මෙහි වගකීම සැලැකිය යුතු ප‍්‍රමාණයක් කුසුමලතා භාර ගත යුතුව ඇත. විවාහ වී දරුවන් ලබන තුරු මහේෂ් ලංකාවට පැමිණිය යුතු නැති බව පියාගේ දැඩි මතය විය.එහෙත් පුතු ගේ මුහුණ දකිනතුරු ඉවසුම් නොමැතිව සිටි කුසුමලතාට එය ගැන වැඩිදුර සිතීමක් අවශ්‍ය නොවීය.“මට පුතා දකින්නම ඕනෑ...” ඕ ස්ථිරව කියා සිටියාය.“ඔච්චර නහින්න ඕනයෑ සල්ලි ටිකක් සූදානම් කරගෙන ගිහිල්ල එන්ඩ බැරියැ...”“අනේ ඒ වගේද පුතා අර්මිලා දුවත් එක්කම ඇවිල්ල මාසයක් විතර මෙහේ ඉන්න එක... ගේත් එක්ක එළිය වැටෙයි...”බිරියගේ කඳුළු උතුරන මුහුණ දෙස බලා ඊට විරුද්ධ වීමට ඔහුට පුළුවන් කමක් එදා නොවීය.“දැන් ඉතින් විඳවපංකෝ...”ඔහු තොල මැතිරුවේ බිරියගේ මෝඩකම් සිහිපත් කිරීමෙනි. එහෙත් අර්මිලා හා මහේෂ් ජීවත්වන්නේ සතුටින් බව රහසක් නොවේ. මේ වනතුරුම ඔවුන් දෙදෙනා අතර අබමල් රේණුවක තරමේ සිත් අමනාපයක සේයාවකුදු දකින්නට ලැබුණේ නැත. ඕනෑම මොහොතක ඔවුන් දෙදෙනා අතින’ත පටලවා සතුටින් ඔබ මොබ යනු හපන්ගම, කීප වාරයක්ම දැක ඇත්තේය.“දැන් මොකද්ද මෙතන වෙන්ඩ යන්නේ?” කාමරය තුළට පැමිණ බිරියගේ මුහුණ බැලූ ඔහු මඳක් නිහඬව සිටියේ පිළිතුර ලැබෙන තුරුය.“මමත් කල්පනා කරන්නේ ඒක තමයි... අද අර්මිලා හවස අඬාගන ආවා... ඒ පස්සෙන් මහේෂ් ආවා... දෙන්නම කාමරේට රිංගුවා...”“හත්වලාමයි...”අප්පච්චිට එලොව මෙලොව රත්විය. උඩ ඉන්දූ දෙනෙතින් යුතුව මඳ වේලාවක් බිරිඳ දෙස බලා සිටි ඔහු කම්පනය පහව යන තෙක් මුනිවත රැක්කේය.“ඇයි මුකුත් ආරංචියක් එහෙම තියනවද?” ඒ හඬෙහි බිඳුණ ශබ්දයෙන් කුසුමලතා තුළ තැති ගැන්මක් ඇතිවිය.“මට එහෙම හිතෙනවා... අර්මිලාට ඉවක් දැනිලා වගෙයි... නැත්නම් ලිහල ඇරපු බැල්ලියක් වගේ දඩාවතේ යයිද?”“අපේ එකා හදාගන්ඩ බැරුව ඒ ළමයට දොස් කියන්න එපා කුසුමලතා...”“දෝසයක් කිව්වේ කව්ද? මං කිව්වේ මට හිතෙන දේ. මුලදිම ඔය මුතුවයි සුරංගවයි දැරණියගල වත්තට ගිහින් දැම්මා නම් ඉවරයිනේ...”“ඒක නෙවෙයි උණේ... තමුන්ගෙ මෝඩකම... පුතංඩිය දකින්නැතුව ඉන්ඩම බැරි උණානේ... ඕන්...න ආවා...”ඉකි බිඳිමින් නො හැඬුව ද වැළපෙන්නට ඕනැ තරම් වේදනාවකින් මවගේ හදවත ඇදුම් දෙන්නට විය. මහේෂ් නොමැතිව ගත කළ කාලය හරියට ඉර නොපෑයු දිනයන් මෙන් බව ඇයට හොඳට තේරුම් ගියේ ඒ පියකරු මුහුණ ඇස ගැටුණ මොහොතේය. කොතරම් දඩබ්බරයකු වුවත් මහේෂ් නිවෙසේ සිටින විට දැනෙන අසීමිත සතුට වෙන කිසිවකින් ලබා ගැනීමට පුළුවන් කමක් නොමැත. මහේෂ්ගේ එක හිනා බිඳකින්, කිවිසුමකින් ඇය මොහොතක් පාසා ජීවයක් ලබන බව සැඟවිය හැකි ද?මුතු හැර අන් යුවතියක් හා සම්බන්ධයෙන් ඇති කරගත්තා නම් අඩුම තරමේ පිට රටකටවත් පදිංචියට යවා පිළිවෙළක් කර දෙන්නට තිබුණි. පරම්පරා දෙකකට බැල මෙහෙ කර තෙවැනි පරම්පරාව ද මහ ගෙදරට ම වයස්ගත වූ මාපියන්ගේ දියණියක ලේලිය සේ භාරගැනීමට කිසිදු හැකියාවක් නොමැති බව, මුල සිටම දැන සිටියේ ඇය පමණක් නොවේ.එහෙත් මහේෂ්ගේ හිතුවක්කාරකම් හා දඩබ්බර හැසිරීම් ඒ සියල්ල අභිබවා ගියේය. තමාගේහදවතේ පෑහෙන දරු සෙනෙහස නොවේ නම් මේ සිදුවීම් වෙනත් අතකට හැරී යාමට ඉඩකඩ තිබු බව ද ඇය නොදන්නවා නොවේ. එහෙත් දින, සති මාස් ගණන් ඇඟිලි ගනිමින් බලා සිටියේ මහේෂ්ගේ සුරතල් දකින්නට බව සැමියාට කෙසේ නම් අවබෝධ කරවන්නේ ද?“දරුවෙක් මල්ලෙක් ලැබුණාම ආපු දෙන්... මිනිහ ගියේ නොගිහින් බැරි හින්ද මිසක්කා, අරකිව එපා වෙලා නෙවෙයි...”තම සැමියා තමාගේ අපේක්ෂාවන් ඉදිරියේ අනතුරු හැඟවූයේ මේ සිදුවීම් පිළිබඳ කිසියම් සැකයක් සිතේ ධාරණය කරගෙන විය යුතුය...දරුවන්ගේ කාමරය තුළින් ඇසෙන හීන් මැතිරිලි ශබ්දයට සවන් යොමමින් ඇය, කාමරයේ දොර සමීපයටම පැමිණ, මොහොතක් ඒ දෙස බලා සිටියාය.තව කොටසක් ලබන සතියේ</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=av0903297</link>
    <topic>“මගේ ගමන් මඟ පසුපස ඇති</topic>
    <author>හේමාලි විජේරත්න</author>
    <content>කවරයේ කතාවසම්මානලාභී ඇයත් දුක්බර අතීතයක පංගුකාරියක්වේදිකාවට නැග්ගාම මට දැනෙන්නේ රටක් රාජ්ජයක් පහළ වුණා වගේකල වයස හරියි කියලා කවුරු හරි බඳින්න බැහැඔබට හිමි සත්ත්ව සංකේතය දැනගනිමු‘හරිම පුදුම රජෙක්’ඔය නාඩගං සුදු නෝනට පුරුදු කරන්න එපා (රසදුන නව කථාව)“මගේ ගමන් මඟ පසුපස ඇති අයෝමය හස්තය ඇයයි”ළෙන්ගතු කන්කළු නැත්නම් ඒක ගීතයක් වෙන්නෙ නෑබොලිවුඩ් නළුවොත් උඩුකය නිරුවත ‘රැල්ලක්’ කරගෙනකරීනා විවාහය කල් දමයිකොහොමඳ තොරතුරුවිවාහය මගේ ඇසින්දැන් නුවරඑළියේපරම්පරා තුනක කැරම් සුරයෝ‘බොනිකර තරුව‘ තෝරන්න ගල්ටික් මිටීමක්සරත් වීරසිංහගේ ‘මාතෘ භූමි’ ගීත ප‍්‍රසංගය අදඅම්මේ! තාත්තේ!! ඔබේ තරුණ දරුවන් විෂාදයෙන් බේරාගන්නරූ විසිතුරුවිජය නන්දසිරි සැබෑ වෙසින් හමුවීසෙනරත් හැම මොහොතෙම උත්සාහ කරන්නේ නිහාල් සර් එක්ක පැටලෙන්න. වෙලාවකට නිහාල් සර්ට හොඳ පාඩම් උගන්වන්න ගිහින් සෙනරත් අමාරුවේ වැටෙන අවස්ථාත් තිබෙනවා. ඒත් සමහර වෙලාවකට නිහාල් සර් අමාරුවෙ වැටෙන අවස්ථාත් තිබෙනවා.මේ දෙන්නාගේම එකම මාතෘකාව 'රෝෂිණී.' රෝෂිණී හින්ද සෙනරත් වෙලාවකට 'බුද්ධි ගෝචර' අන්කලුත් වෙනවා. සෙනරත් සහ බුද්ධිගෝචර විදියට සති අන්තයේ අපේ නිවහන්වලට එන සුපුරුදු හිතවතා හමුවෙන්න පසුගිය දවසක අපි ගියා ඔහුගේ නිවහනට.මීට මාස කිහිපයකට උඩදී ගෙවදුණු නව නිවහනේ දොරකඩ අභියස අපි එනකම් බලාගෙන හිටියේ සෙනරත්වත් බුද්ධි ගෝචරවත් නම් නොවෙයි. ඔහු විජය නන්දසිරි.ඔහු නිවෙසේ මේ විදියට විවේකයෙන් රැඳෙන්නේ ඉතාමත්ම කලාතුරකින්. නැතිනම් ඔහු සතියේ දවස් පහම වෙන්කරගෙන ඉන්නේ ටෙලිනාට්‍ය සහ චිත‍්‍රපටවල රූගත කිරීම් උදෙසා.එතකොට සති අන්තය අපිට ප‍්‍රශ්නයක්."සති අන්තය මම වෙන්කරගෙන ඉන්නේ මගේ වේදිකා නාට්‍ය සහ මම රඟපාන අනෙක් අයගේ වේදිකා නාට්‍යය සඳහායි..." විජය කියනවා.ඒ ප‍්‍රශ්නෙන් අපට තේරුණේ ඔහු ඉතාම සූක්ෂම ලෙස ඔහුගේ කාලය අපතේ නොයන පරිදි කලමනාකරණය කරගන්නා බවයි.ඇත්තට ඔහු සම්බන්ධවෙලා ඉන්න නිර්මාණ ගැන බැලුවම සතියේ දවස් හත මේ වැඩකටයුතු කරගන්න ඇත්ද, කියලත් හිතෙනවා. විශේෂම කාරණාව වන්නේ ඔහුගේ රංගනයට අමතරව ඔහු නිෂ්පාදනය කළ 'කුස පබාවති', හාරත රැජිණ, වෘෂභ රාජ, ශී‍්‍ර ගජබා කියන නාට්‍ය හතරම තවම වේදිකා ගත වීමයි. ඒ විතරක් ද? ඇයි 'පුංචි පහේ මං' වැඩසටහන. මේ දිනවල අප කාගේත් කතාබහට ලක්වෙන රූපවාහිනි අධ්‍යාපන වැඩසටහන. මේ සියල්ලටම කාලය වෙන් කරගෙන නිරවුල්ව කටයුතු කරන එක ඔහුගේ දක්ෂතාවය.අපි ආයෙත් 'යර්ස් බොස්' ළඟට ආවා."ඇත්තටම යර්ස් බොස් ටෙලි නාට්‍යයෙන් නොසිතූ විරූ ප‍්‍රතිචාර ලැබෙමින් පවතින්නේ. ඒ හින්දනේ ඒක කොටස් 300 දක්වා දීර්ඝ කළේ සමහරවිට ඉදිරියට කොටස් 400 - 500 දක්වා වුණත් දීර්ඝ කරන්න ඉඩ තිබේවි.  Rating වලින් තවමත් අංක 01 තියෙන්නේ 'යර්ස් බොස්'ට. අනිත් විශේෂම දේ තමයි මේ ටෙලිනාට්‍යය විකාශය වෙන්නේ සතියකට දවස් දෙකයි.එතකොට ඊළඟ සතිය වෙනකොට තවත් අලුත් දෙයක් අපට කරන්න පුළුවන්. මේ නාට්‍යයට ඉන්නේ විවිධාකාරයේ පේ‍්‍රක්ෂක පිරිසක්. බාල, මහළු, තරුණ, උගත්, නූගත් නොයෙක් ගණයේ අය මේක නරඹනවා.විශේෂයෙන්ම අපේ දරුවන් නරඹන නිසා බොහොම පරිස්සමින් තමයි කතා බහ පාවිච්චි කරන්නේ. මේ නාට්‍යයෙන් අපි බලාපොරොත්තු වෙන්නේ සරල වින්දනයක්. මේක සම්මාන උලෙළකට ඉදිරිපත් කළ යුතු, සම්මාන ලැබිය යුතු ටෙලි නාට්‍යයක් කියල මම කියන්නෙ නෑ.විජය ගේ හාස්‍ය රසය මුසු රංගනය අද අපේ රසික රසිකාවන්ට නැතිවම බැරි දෙයක් වෙලා. මතු පිටින් බලාගෙන ඉඳලා අපි ඔහුගේ රංගනයන් වෙනුවෙන් සිනාසුණ ද හාස්‍යෝත්පාදක රංගනය ලේසි පහසු කාර්යයක් නොවෙයි කියලයි බොහෝ දෙනෙක් කියන්නේ."ඇත්තටම ඔව්. මිනිස්සුන්ව හිනා ගස්සන එක ලේසි නෑ. හැබැයි ඉතින් මම මේ මෑත භාගයේ එවැනි රංගන කළාට ඉඥපඪධභඵ චරිත ඕන තරම් කරපු කෙනෙක්. නමුත් අද ඉන්න පරපුර දැකල තියෙන්නේ මගේ හාස්‍යය මුසු රංගනයන් විතරයි. මේ හින්දම වෙන්න ඇති බොහෝ දෙනෙක් මගෙන් අහනවා දැන් ඔබ හාස්‍ය රංගනයටම කොටුවෙලා ද කියලා.ඇත්ත තමයි, අපටත් ඒ ප‍්‍රශ්නේ මතු වුණා. අපි විජයට කිව්වා.අනේ එහෙම කොටුවීමක් නෑ. මම කොහොමත් ඒ හාස්‍යයට කැමැතියි. අනිත් පැත්තෙන් බලනකොට වෙනස් චරිතවලටත් ඔය විදියට කොටු වුණු නළු නිළියෝ ඉන්නේ.මගේ ඉතිහාසේ දිහා බැලුවම ඔය චෝදනාව මට කාටවත් කරන්න බෑ. මහාචාර්ය සරච්චන්ද්‍රයන්ගේ ඉඳලා මේ රටේ ප‍්‍රවීණතම නාට්‍ය අධ්‍යක්ෂවරුන්ගේ විවිධ නාට්‍යවල විවිධ චරිත මම රඟපාලා තිබෙනවා.'මනමේ' නාට්‍යයේ මනමේ කුමාරයාගේ චරිතයම අවුරුදු 27 ක් කළා මම. වේදිකාවේ විවිධ චරිත කරලා සිනමාවේත් විවිධ චරිත කළා. වෙලාවකට දුෂ්ටයා වුණා. තව මොහොතක පෙම්වතා වුණා. සමහර අවස්ථාවල මම වැඩිය කැමැති නැති දේත් කළා. ඒ මොනවද කැමැති නැති දේවල්?නෑ ඉතින් මම වැඩිය ඔය ගස් වටේ දුව දුව සින්දු කියන විනෝදශීලි චරිත කරන්න වැඩිය කැමැති නෑ. නමුත් ඒවත් මම කරලා තිබෙනවා. ඊට පස්සෙ මම ටෙලි නාට්‍යවලට ආවෙත් කේ.ඒ.ඩබ්ලිව්. පෙරේරාගේ 'ගමන' ටෙලි නාට්‍යයෙන්.ඉන්පසු උදයකාන්තගේ 'හුමාලය' වැනි නාට්‍යවල වෙනස් චරිතකළා. මෑත භාගයේ තමයි 'එතුමා' නෝනාවරුනි මහත්වරුනි, යර්ස් බෝස් වගේ ටෙලිනාට්‍ය කළේ. සිකුරු හතේ චිත‍්‍රපටය ගත්තත් ඒකේ මම රඟපාන්නේ තමන්ගේ දුවට මඟුලක් හොයන තාත්තා කෙනෙකුගේ චරිතයක්. ඒ අවස්ථාවේ ඔහුට මුහුණ දෙන්න සිදුවන සිද්ධීන්වලින් තමයි හාස්‍යය මතුවෙන්නේ.රූපවාහිනි තිරයේ හෝ සිනමාවේ විජය නන්දසිරි දිහා බලන් ඉන්නකොට ඔහුගේ ඉඟි බිඟි තුලිනුත් සමහර විට හාස්‍යය මතු වෙනවා. ඇත්තටම අපටත් හිතාගන්න බෑ කොහෙන්ද මේ සියුම් දේවල් ඔහු ග‍්‍රහණය කරගන්නේ කියලා."මේ සියළු දේවල් මම හිතන්නේ මගේ ජීවිතේට ක‍්‍රම ක‍්‍රමයෙන් ළංවුණු දේවල්. ඒකට ප‍්‍රධානම පාර කැපුණේ වේදිකාවේ වසර ගණනාවකින් ලැබුණු අත්දැකීම්.මහාචාර්ය සරච්චන්ද්‍ර, හෙන්රි ජයසේන, ආර්.ආර්. සමරකෝන්, සයිමන් නවගත්තේගම වැන්නන්ගේ නාට්‍යවල විවිධ චරිත රඟපෑමෙන් විවිධ අත්දැකීම් මට ලැබුණා.විජය නන්දසිරිගේ නවතම රංගනයන් අපට දැක බලා ගත හැකි වෙන්නේ නුදුරු දිනයක තිරගත වන රෝයි ද සිල්වාගේ නවතම චිත‍්‍රපටය වන 'සර් ලාස්ට් චාන්ස්' වෙතිනි.'මම සිකුරු හතේ චිත‍්‍රපටයේ රඟපෑවට පස්සේ මට චිත‍්‍රපට 6 ට ආරාධනා ලැබුණා. ඒ අතරින් සිකුරු හතට පසු තිරගත වෙන්නේ 'සර් ලාස්ට් චාන්ස්' චිත‍්‍රපටයයි.ඒ වගේම මේ චිත‍්‍රපටය සුවිශේෂි වෙන්නේ රෝයි ද සිල්වා කියන ප‍්‍රවීණ චිත‍්‍රපට අධ්‍යක්ෂවරයා එක්ක මම වැඩ කළේ ප‍්‍රථම වතාවට වීම නිසයි. රහස් පරීක්ෂකයකුගේ චරිතයක් තමයි මම මෙහි නිරූපණය කරන්නේ. හාස්‍යමය ගතිය මේ චිත‍්‍රපටය පුරාමත් තිබෙනවා. විශේෂයෙන්ම කියන්න ඕන මේ චිත‍්‍රපටය පවුලේ සියලු දෙනාටම එකට ඉඳගෙන නරඹන්න පුළුවන් චිත‍්‍රපටයක්.චිත‍්‍රපටවල, ටෙලි නාට්‍යවල, වේදිකා නාට්‍යවල රඟපාන ගමන්ම නාට්‍ය නිෂ්පාදනයත් කරන විජය නන්දසිරිට ගෙදර දොර කටයුතු ගැන සොයා බලන්න තරම් වෙලාවක් නම් නැතුවම ඇති. ඒ ගැන විජය කිව්වෙ මෙහෙම කතාවක්.'මං කොහොමත් දොඩම් ගොඩ බදාගත්තා වගේඑකපාර නාට්‍ය කිහිපයක් බාර ගන්නේ නෑ. ඒ හින්ද මේ කටයුතු ටිකක් පහසු වෙනවා. හැබැයි මේ හැම දෙයක්ම මේ විදියට පහසුවෙන් සිද්ධ වෙන්න මා පසු පස්සේ අයෝමය හස්තයක් රැඳෙනවා. ඒ තමයි මගේ බිරිඳ දේවිකා.ඇය තමයි මේ සියලු දේවල් සංවිධානය කරන්නේ. ඒ විතරක් නොවෙයි මගේ ගෙදර දොර වගකීම් දරුවන්ගේ ප‍්‍රශ්න මේ හැම දේකින්ම මම නිදහස් කරලා තියෙන්නේ ඇය. ඇය නොහිටින්න මේ සැම දෙයක්ම මට මේ විදියට කරන්න බැරි වෙයි. ගමනක් යන්න ලෑස්ති වුණත් මට තියෙන්නේ බෑග් එක අරන් එළියට බහින්න විතරයි.හැබැයි ඇයට ලූණු ගෙඩියක් කපල දෙනවා තරමේ උදව්වක්වත් මට කරන්න හැකිවෙලා නෑ. මගේ දරුවෝ දෙන්නත් මගේ නාට්‍යවල රඟපානවා. ගායනය, වාදනය, නර්තනය හැකියාවන් වගේම හොඳට ඉගෙන ගන්නවා. ඒ දෙන්න එක්ක නිතර සමීපයෙන් ඉන්න තමයි මට අවස්ථාව නැත්තේ. මේ ළඟදි දවසක පුතා මට කිව්වා 'තාත්තා දැක්කෙත් ගොඩාක් කාලෙකින්' කියලා.රංගනයෙන් වගේ ම වැඩසටහන් ඉදිරිපත් කිරීමෙනුත් විජය නන්දසිරි මේ දවස්වල කාගේත් කතාබහට ලක්වෙමින් පවතිනවා. ඒ සිරස රූපවාහිනිය ඉදිරිපත් කරන 'පුංචි පහේ මං' වැඩසටහන නිසා. අපි අහමු ඒ අත්දැකීම ගැනත්.ඇත්තටම මේ වැඩසටහනට මාව තෝරගන්න ඇත්තේ මා වටා රැඳී සිටින විශාල දූ දරු කැල නිසා වෙන්න ඇති. මේ අධ්‍යාපනික වැඩ සටහනට මමත් හරිම කැමැතියි. මම මේ වැඩසටහන ඉදිරිපත් කරන්නා මිසක් නිවේදකයෙක් නම් නොවෙයි.මේ වැඩසටහන ලංකාවේ විවිධ උසස් තනතුරු දරන පුද්ගලයින් සම්බන්ධ වෙනවා. ආචාර්ය මහාචාර්යවරු, දොස්තරවරු, නීතිඥවරු, අධ්‍යාපනඥයන් ආදි මේ හැම දෙනෙක්ම බොහොම නිහතමානීව අවසානයේ ඔවුන්ට කියන්න තිබෙන වාක්‍යය කියලා යනවා.මේ වාක්‍යය කියන්න බෑ කියපු කෙනෙක් එහෙම මුණ ගැහුණේ නැද්ද?දැන් මේ වෙනකොට සිය දෙනෙකුට ආසන්න ප‍්‍රමාණයක් අපි මේ වැඩසටහනට කැඳවා ගත්තා. ඒ අතරින් එකම එක්කෙනයි හිටියේ ඒ වාක්‍යය කියන්න කැමැති නැති නිසා මේ තරගය ප‍්‍රතික්ෂේප කරපු. පුංචි දූලා පුතාලගෙන් වගේ ම වැඩිහිටි බොහෝ දෙනෙකුගෙනුත් මේ සඳහා හොඳ ප‍්‍රතිචාර ලැබෙනවා.හේමාලි විජේරත්නඡායාරූප - ගීත් ද මෙල්</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=av0903298</link>
    <topic>ළෙන්ගතු කන්කළු නැත්නම්</topic>
    <author>රූපාන්ති බුලත්සිංහල ඡායාරූප - සුදම් ගුණසිංහ</author>
    <content>කවරයේ කතාවසම්මානලාභී ඇයත් දුක්බර අතීතයක පංගුකාරියක්වේදිකාවට නැග්ගාම මට දැනෙන්නේ රටක් රාජ්ජයක් පහළ වුණා වගේකල වයස හරියි කියලා කවුරු හරි බඳින්න බැහැඔබට හිමි සත්ත්ව සංකේතය දැනගනිමු‘හරිම පුදුම රජෙක්’ඔය නාඩගං සුදු නෝනට පුරුදු කරන්න එපා (රසදුන නව කථාව)“මගේ ගමන් මඟ පසුපස ඇති අයෝමය හස්තය ඇයයි”ළෙන්ගතු කන්කළු නැත්නම් ඒක ගීතයක් වෙන්නෙ නෑබොලිවුඩ් නළුවොත් උඩුකය නිරුවත ‘රැල්ලක්’ කරගෙනකරීනා විවාහය කල් දමයිකොහොමඳ තොරතුරුවිවාහය මගේ ඇසින්දැන් නුවරඑළියේපරම්පරා තුනක කැරම් සුරයෝ‘බොනිකර තරුව‘ තෝරන්න ගල්ටික් මිටීමක්සරත් වීරසිංහගේ ‘මාතෘ භූමි’ ගීත ප‍්‍රසංගය අදඅම්මේ! තාත්තේ!! ඔබේ තරුණ දරුවන් විෂාදයෙන් බේරාගන්නරූ විසිතුරු‘පෙම් කවක්’ එළිදක්වන ස්වර්ණ ගුණවර්ධන කියයි'පෙම් කවක් ලියනවා මම ආයේ මල් ගහක් ගහක් ගානේ ඔබ බිඳක් නතර වී බැලුවෝතින් හමුවේවි හිත මාගේ'මල් ගහක් ගහක් ගානේ ලියූ පෙම් ගී එකට එකතු කරන්න ඔහුට හිතුණේ අද ඊයේ සිට නොවේ. සොඳුරු පෙ‍්‍ර්මනීය සිතිවිලි ගීත පොතකට ගොනු කර දයාබර රසිකයින්ට පිළිගන්වන්නට ඔහු සියලු කටයුතු පෙළ ගැස්වූයේ දැඩි අදිටනකිනි. 'පෙම් කවක්' නමින් වූ මේ ගීත සමුච්චය මාර්තු 31 වැනිදා සවස 5.30 ට කොළඹ 07 බෞද්ධාලෝක මාවතේ පිහිටි චිත‍්‍රපට සංස්ථා තරංගනී සිනමා හලේ දී එළිදකී."පෙම්කවක්' හී ගීත ගයන්නේ වික්ටර් රත්නායක, දීපිකා ප‍්‍රියදර්ශනී, මාලනී බුලත්සිංහල, ඉන්ද්‍රානි බෝගොඩ, කිත්සිරි ජයසේකර, නිමල් ගුණසේකර, සෞම්‍ය ලියනගේ, රොඩ්නි වර්ණකුල, ඉමාන් පෙරේරා, මානෙල් ටී. තෙන්නකෝන්, කුමාරි මුණසිංහ, තිස්ස ජයවර්ධන, අජන්තා වෙලගෙදර, සුදන්ත තිලකසිරි ප‍්‍රමුඛ ගායක ගායිකාවන් ය.'පන්හිඳක ගී අසිරිය' විලාශයෙන් පැවැත්වෙන මේ එළිදැක්වීමේ ප‍්‍රසංගය නර්තනයෙන් රස ගන්වන්නේ ආරියරත්න කළුආරච්චි නර්තන කණ්ඩායමයි. මුලසුන දෙසුම පවත්වන්නේ මහාචාර්ය සරත් විජේසූරිය මහතායි.ප‍්‍රවීණ නිවේදකයෙකු ලෙස තම කටහඬ ගුවන් තලයට මුසු කළ ඔහු ගුවන්විදුලි ශ‍්‍රාවකයන්ගේ සිත් දිනාගත් අපේ ද මාධ්‍ය හිතවතෙකි. රූප කිසිත් නොපෙනන ගුවන්විදුලි මාධ්‍යයේ ශ‍්‍රාවකයා ඇද බැඳ තබා ගැනීමට ළෙන්ගතු හඬක් මෙන් ම නිරවුල් වචන මාලාවක් ඔහුට උරුම වුණේ සහජ වාසනා ගුණයෙන් හා පන්තරයෙනි. මොහු ප‍්‍රවීණ නිවේදක ස්වර්ණ ගුණවර්ධනයි."නිවේදක වෘත්තියේ යෙදී සිටිය දී මම ගොඩක් ගීත ඇහුවා. මේ ගීත ඇසීමෙන් තමා ගීත රචනයට යොමු වුණේ හැම පද වැලක් ම ගීතයක් වෙන්නැහැ. ඒකට අසන්නාගේ හද බැඳ ගැනීමට ශක්තියක් තියෙන්න ඕනෙ.හැම ගීතයක්ම ජනතාව අතර රැඳෙන්නෙ නැහැ. එහෙම රැදෙන්න ළෙන්ගතු වචන තියෙන්න ඕනෙ. විවිධ සංස්කෘතීන් පාදක කරගෙන හෝ ජන කවිවල ආභාෂය ලබමින් ගීත නිර්මාණය වෙන්න පුළුවන්. නමුත් කන්කළු නැත්නම් සිත පිනවන්නේ නැහැ. වර්තමානයේ ගීත නිර්මාණය වුණත්, බොහෝ ගීතජනතාව අතර රැඳෙන්නෙ නෑ. ස්වර්ණ වර්තමාන ගීත නිර්මාණ කලාව ගැන හිතන්නෙ එහෙම. ගීත රචකයෙකුගේ වගකීම ජනතාව අතර රැඳෙන ගීත නිර්මාණය කිරීම බව ස්වර්ණ ගුණවර්ධන පසක් කර පෙන්නුවේ ය. සිටි එෆ්. එම්. සේවයේ අධ්‍යක්ෂකවරයා ලෙස රාජකාරි බහුල වුවත් ලද ඉසිඹුවෙහි "පෙම් කවක්" ලියා 'පන්හිඳක අසිරිය' ඉදිරිපත් කිරීමට ඔහුට හිතුණේ ඒ නිසා.මට ගුවන් විදුලියෙ තිබුණ අවස්ථා වැඩියි. ඒත් මට ප‍්‍රයෝජන ගන්න බැරිවුණා. ඒ හැම දෙයක් ගැනම හිතලයි මම 'පෙම් කවක්' ගීත රචනා එකතුව කළේ. පෙ‍්‍ර්මය හැම මට්ටමක අයෙකුටම පොදු දෙයක්. පෙ‍්‍ර්මයට නෑකම් කියන්නෙ තාරුණ්‍යයම පමණක් නොවේ. වයස තරාතිරම, පෙ‍්‍ර්මයට බාධාවක් නොවෙන්නෙ ඒ නිසා.ගීතයකට සුන්දර පෙ‍්‍ර්මය ප‍්‍රමුඛත්වය ගන්න නිරායාසයෙන් ම මෙය හේතු වෙනවා. පෙ‍්‍ර්මය ඒක පාර්ශ්වික වෙන අවස්ථාත් නැතුවාම නොවේ. එවැනි අවස්ථාවක අධිපති බලය යොදා හෝ පෙ‍්‍ර්මය තමන් සතු කර ගැනීමට මිනිස් සිත සැහැසි වෙනවා. මේ වගේ තේමාවකට මං කති‍්‍රනා ගීතය නිර්මාණය කළා. සෞම්‍ය ලියනගේ ගායනය කරන එම ගීතයෙන් පෘතුගීසි සොල්දාදුවෙකුගෙ පෙ‍්‍ර්මනීය බැඳීම මැනවින් නිරූපණය වෙනවා.කති‍්‍රනා... ඈත පෘතුගාලෙ නුඹෙ පාට හැඩ ගෑනු නෑ කති‍්‍රනා කති‍්‍රනා... ආවෙ පෘතුගීසි හමුදාවේ වැඩ භාර නිලධාරියාපෘතුගීසි හමුදාවේ වැඩ භාර නිලධාරියා කති‍්‍රනාට පෙ‍්‍ර්ම කළේ ඇගේ හැඩ රුවට වශීවෙලා වුණත් ඇගේ ආදරය දිනා ගන්න නිල බලය හරස් වුණු බව දැනුණම ඔහුගෙ හිතට ඇති වුණේ ආවේගයක්. පණ තියෙන මිනිස්සු පෘතුගීසි සොල්දාදුවාට බය වුණේ ඔහුගේ සැරපරුෂ බවටමයි. කෙතරම් මුර කපොලු තිබුණත් ඒවායින් රිංගලා ආදරය කරන්න එන්න කියලා කති‍්‍රනාගෙන් ඔහු ඉල්ලන්නෙ බැගෑපත්ව.රෑ කූඩාරමේ ඉද්දි පණ තිබෙන මිනිහෙකුට මං ළඟට ළංවෙන්න බෑ උඹට අද එන්න පුළුවන්ද රිංගන්න බැරි තාලෙ මුර කපොලු මං දාල නෑසියලු මුර කපොලු අතරින් රිංගා ආදරයෙ නාමයෙන් ඔහු කති‍්‍රනාට ආරාධනා කරයි. මෙවැනි පෙ‍්‍ර්මණීය ගීතවලින් පිරි ස්වර්ණගේ 'පෙම්කවක්' ඔබටත් නවමු අත්දැකීමක් ගෙන ඒවි.රූපාන්ති බුලත්සිංහල ඡායාරූප - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=av0903299</link>
    <topic>බොලිවුඩ් නළුවොත් උඩුකය</topic>
    <author>සුජීව තේවහෙට්ටිගේ</author>
    <content>කවරයේ කතාවසම්මානලාභී ඇයත් දුක්බර අතීතයක පංගුකාරියක්වේදිකාවට නැග්ගාම මට දැනෙන්නේ රටක් රාජ්ජයක් පහළ වුණා වගේකල වයස හරියි කියලා කවුරු හරි බඳින්න බැහැඔබට හිමි සත්ත්ව සංකේතය දැනගනිමු‘හරිම පුදුම රජෙක්’ඔය නාඩගං සුදු නෝනට පුරුදු කරන්න එපා (රසදුන නව කථාව)“මගේ ගමන් මඟ පසුපස ඇති අයෝමය හස්තය ඇයයි”ළෙන්ගතු කන්කළු නැත්නම් ඒක ගීතයක් වෙන්නෙ නෑබොලිවුඩ් නළුවොත් උඩුකය නිරුවත ‘රැල්ලක්’ කරගෙනකරීනා විවාහය කල් දමයිකොහොමඳ තොරතුරුවිවාහය මගේ ඇසින්දැන් නුවරඑළියේපරම්පරා තුනක කැරම් සුරයෝ‘බොනිකර තරුව‘ තෝරන්න ගල්ටික් මිටීමක්සරත් වීරසිංහගේ ‘මාතෘ භූමි’ ගීත ප‍්‍රසංගය අදඅම්මේ! තාත්තේ!! ඔබේ තරුණ දරුවන් විෂාදයෙන් බේරාගන්නරූ විසිතුරුමුල්ම ‘ජේම්ස් බොන්ඩ්’ චිත‍්‍රපටය තිරගත වුණේ 1962 දියි. ‘ඩොක්ටර් නෝ’ නම්වූ එම චිත‍්‍රපටයේ රහස් පරීක්ෂක ජේම්ස් බොන්ඩ් ගේ පෙම්වතිය ලෙස රඟපෑවේ උර්සුලා ඇන්ඩ‍්‍රස්.ඇය එම චිත‍්‍රපටයේ එක්තරා දර්ශනයක බිකිනියකින් සැරසී රඟපෑ දර්ශනය මහත් ආන්දෝලනයකට හේතුවක් වුණා.සිනමා ලේඛකයන් පවසන්නේ මීට අවුරුදු 47 කට පෙර උර්සුලා එලෙස අඩනිරුවතින් සැරසී රඟපෑ දර්ශනයත් සමගින් ලොව පුරා සිනමා නිළියන් අතර අඩනිරුවත ප‍්‍රචලිත වූ බවයි.එදා සිට අද වනතුරු බටහිර නිළියන් ගෙන් ඇරැඹුණු මේ අඩනිරුවත් රැල්ල දැන් බොලිවුඩ් සිනමාවට නැතිවම බැරි අංගයක් බවට පත්වෙලා.මේ මොහොත වන විට අඩනිරුවත බොලිවුඩ්පුරයේ නිළි පරපුරට පමණක් සීමා වී නැහැ. එය නළු පරපුර අතර පවා පැතිරීගෙන යන රැල්ලක් බවට පත්වෙලා. අද යුගයේ ජනපි‍්‍රය, සුපිරි බොලිවුඩ් නළුවන් කිහිප දෙනෙක්ම උඩුකය නිරාවරණය වන පරිදි රඟපෑමෙන් මේ බව කාටත් වටහා ගන්නට පුළුවන්.මෑතකදී තිරගත වූ ‘දොස්තානා’ චිත‍්‍රපටයේ ජෝන් ඒබ‍්‍රහම් රඟපෑ විලාසය මේ ‘රැල්ලේ’ ආරම්භය දැයි සමහරු විමසනවා.එදා සුරූපී නිළියන් තම සිරුර නිරාවරණය වන ලෙස චිත‍්‍රපටවල රඟපෑම බොහෝ දෙනාගේ දැඩි විරෝධයට හේතු වුණා. අද එලෙස රඟන නළුවන් දෙස බොහෝ දෙනා විස්මයෙන් බලා සිටීම එවැනි විරෝධයක ආරම්භයක්දැයි තවම කියන්නට බැහැ.වත්මන් බොලිවුඩ් නළු පරපුරේ උඩුකය නිරුවත්ව රඟපෑමේ කලාව තුළ වයස් ප‍්‍රශ්නයක් බල නොපෑමත් විශේෂත්වයක්.නව පරපුරේ ටන්බීර් කපූර් මෙන්ම ශාරුක් ඛාන් ද තම සිරුරු සිනමා කැමරාව ඉදිරියේ නිරාවරණය කරමින් ඇතැම් අවස්ථා නිරූපණය කළේ පේ‍්‍රක්ෂක ප‍්‍රතිචාරයෙහි අඩුවක් නැති නිසයි. ශාරුක්, ‘ඕම් ශාන්ති ඕම්’ චිත‍්‍රපටයේ රඟපෑ ආකාරය ඊට කදිම නිදසුනක්.ආක්ෂේ කුමාර් සහ සල්මන් ඛාන් බොලිවුඩ් සිනමාවට පිවිසුණු මුල් ම කාලයේ පටන්ම පේ‍්‍රක්ෂකයන්ගේ දැඩි අවධානය දිනාගත්ත දෙදෙනෙක්. විශේෂයෙන්ම, රසිකාවියන්ගේ ආකර්ශනය දිනා ගන්නට සමත් වූ දෙදෙනෙක්.රසිකාවින් එලෙස ආක්ෂේටත් සල්මන්ටත් වශී වුණේ ඔවුන්ගේ පිරිපුන් දේහ ලක්ෂණයන් නිසයි. මේ දෙදෙනාම ඔවුන්ගේ මුල්ම චිත‍්‍රපටවල රඟපාද්දීත් ඇතැම් අවස්ථාවලදී උඩුකය නිරුවත්ව රඟපෑවා.නමුත් ආක්ෂේ සහ සල්මන් සමඟ එකම කාලයේදී බොලිවුඩ්පුරයට පා තැබු අමීර් ඛාන් තම සිරුර අනාවරණය වන ලෙස චරිත නිරූපණයන්හි යෙදුණේ නැහැ. ඔහු එවැනි රංගනයක් ඉදිරිපත් කළේ ‘සජිනි’ චිත‍්‍රපටයෙන්. අමීර් ගේ රසික රසිකාවියන්ට මෙය අලුත් අත්දැකීමක් වුණා.ඉන්දියාවේ රසික පිරිස් ‘සජිනි’ නරඹන්නට පැමිණියේ අමීර් ගේ මේ වෙනස් ස්වරූපය ද දැකගැනීමේ පරමාර්ථයෙන් බවයි සමහරු ප‍්‍රකාශ කර තිබුණේ.විශේෂයෙන්ම තරුණියන් සහ කාන්තාවන් අමීර් ගේ මේ ‘වෙනස’ට ඇලුම් කළ බවත් පැවසෙනවා. ඒ වුණත් ‘සාවරියා’ චිත‍්‍රපටයේ එක්තරා ගීතමය ජවනිකාවක් නිරූපණය කරමින් රන්බීර් කපූර් ඉදිරිපත් කළ රංගනය නම් රසිකාවියන්ගේ ප‍්‍රසාදයට හේතු වුණේ නැහැ.එම රංගනයේදී ඔහු තම අඩනිරුවත තත්පර කිහිපයකට හෝ පමණට වඩා හුවා දැක්වූ ආකාරය පිළිබඳව බොහෝ දෙනා කතා කළේ අප‍්‍රසාදයකින්.සිනමා විචාරකයන් පවසන්නේ අඩනිරුවත වුවද සෞන්දර්යාත්මකව ඉදිරිපත් කරන්නේ නම් එහි වරදක් දැකිය නොහැකි බවයි. ඔවුන් උදාහරණයක් ලෙස මතු කරන්නේ ‘ජෝධා අක්බාර්’ චිත‍්‍රපටයේ රිතික් රෝෂන් උඩුකයට ඇඳුමක් නොමැතිව තම රජ මාලිගයට අයත් උද්‍යානයක තනිවම කඩු ශිල්පය පුහුණුවන දර්ශනයයි.එම දර්ශනයෙන් මතු කෙරෙන්නේ රිතික්ගේ නිරුවත් උඩුකයට වඩා ඔහුගේ රංගන ප‍්‍රතිභාව බවයි ඔවුන් පවසන්නේ.වක නළුවෙකු වන ඉම්ටියාස් අලි පවසන්නේ යොවුන් නිළියන්ගේ අඩනිරුවත හුවා දක්වන ආකාරයෙන් නළුවන්ට එවැනි රංගනයන් ඉදිරිපත් කළ නොහැකි බවයි. “මම නම් හිතන්නෙ නැහැ, නිළියන්ගේ අඩනිරුවත වගේ නළුවන්ගේ අඩනිරුවත යොදාගෙන චිත‍්‍රපට හැදුවට ඒ චිත‍්‍රපට ජනපි‍්‍රය වේවි ය කියලා.” ඉම්ටියාස් කියා සිටියා.ජනපි‍්‍රය නිළි සෙලින් ජයිට්ලි කියන්නේත් ඒ වගේ කතාවක්... “ගැහැනියක් වෙන්න පිරිමියෙකුට බැහැනෙ. නළුවන්ට පුළුවන්ද නිළියන්ගෙ රඟපෑම් කරන්න? අඩනිරුවත ගැලපෙන්නෙ නිළියකට මිසක් නළුවෙකුට නෙමෙයි.”සෙලිනා එහෙම කිව්වෙ උපහාසාත්මක සිනහවකින් යුතුවයි. කොහොම වෙතත්, බොලිවුඩ්පුරයේ චිත‍්‍රපට නිෂ්පාදකවරුන් මේ ‘රැල්ල’ දිගටම ඇදගෙන යන්නට බලාපොරොත්තු වෙන්නේ නැහැ.ඔවුන් කියා සිටින්නේ සුපිරි නළුවන් කමිස ගලවාගෙන දිග කලිසමක් පමණක් හැඳගෙන රඟපෑවාටම චිත‍්‍රපට ජනපි‍්‍රය නොවන බවයි.සමහර සුපිරි නළුවන් ජීවිතයේ 4 වැනි දශකය ද ඉක්මවමින් සිටියත් තමන්ගේ උඩුකය නිරාවරණය කරගෙන රඟන්නට වැඩි කැමැත්තක් දක්වන බවකුත් පෙනෙන්නට තිබෙනවා.එලෙස රඟපෑමෙන් ඔවුන් උත්සාහ දරන්නේ තමන්ගේ වියපත් බව වසාගන්නට ද දන්නේ නැහැ.ඒ වුණත් මේ විලාසිතාව වැඩිකල් නොගොසින්ම පේ‍්‍රක්ෂකයන් වෙතින් ප‍්‍රතික්ෂේප වීමට හොඳටම ඉඩකඩ තිබෙන බවයි බොලිවුඩ් චිත‍්‍රපට නිෂ්පාදකවරු කියා සිටින්නේ.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=av09032910</link>
    <topic>කරීනා විවාහය කල් දමයි</topic>
    <author>සුජීව තේවහෙට්ටිගේ</author>
    <content>කවරයේ කතාවසම්මානලාභී ඇයත් දුක්බර අතීතයක පංගුකාරියක්වේදිකාවට නැග්ගාම මට දැනෙන්නේ රටක් රාජ්ජයක් පහළ වුණා වගේකල වයස හරියි කියලා කවුරු හරි බඳින්න බැහැඔබට හිමි සත්ත්ව සංකේතය දැනගනිමු‘හරිම පුදුම රජෙක්’ඔය නාඩගං සුදු නෝනට පුරුදු කරන්න එපා (රසදුන නව කථාව)“මගේ ගමන් මඟ පසුපස ඇති අයෝමය හස්තය ඇයයි”ළෙන්ගතු කන්කළු නැත්නම් ඒක ගීතයක් වෙන්නෙ නෑබොලිවුඩ් නළුවොත් උඩුකය නිරුවත ‘රැල්ලක්’ කරගෙනකරීනා විවාහය කල් දමයිකොහොමඳ තොරතුරුවිවාහය මගේ ඇසින්දැන් නුවරඑළියේපරම්පරා තුනක කැරම් සුරයෝ‘බොනිකර තරුව‘ තෝරන්න ගල්ටික් මිටීමක්සරත් වීරසිංහගේ ‘මාතෘ භූමි’ ගීත ප‍්‍රසංගය අදඅම්මේ! තාත්තේ!! ඔබේ තරුණ දරුවන් විෂාදයෙන් බේරාගන්නරූ විසිතුරුසුරූපී කරීනා කපූර්ට පසුගිය මාසයේදී විවිධ සම්මාන 4 ක්ම ලබාගන්නට හැකිවුණා. ‘සම්මාන පිට සම්මාන ලබාගත් ඔබ, ජීවිතයේ ඉහළම සම්මානය දිනා ගත්තේ කවදාදැ’යි මාධ්‍යවේදීන් පිරිසක් ඇයව වටකරගෙන විමසන්නට වුණා.ඔවුන් ඇසුවේ ‘කරීනා කවදාද විවාහ වෙන්නේ?’ කියන ප‍්‍රශ්නයයි. මේ ප‍්‍රශ්න වලින් ඇයට ගැලවීමක් නම් ලැබුණේ නැහැ. ගැලවෙන්නට බැරිම තැන ඇය ඒ ප‍්‍රශ්නයට මෙහෙම උත්තර දුන්නා...“මේ කාලෙ මට චිත‍්‍රපටවල ගොඩක් වැඩ තියෙනවා. ඒ නිසා සායිෆ් එක්ක විවාහ වෙන්න තව අවුරුදු 2 ක් විතර ගතවේවි. ඒක සහතිකවම කියන්න පුළුවන්. මේ තමයි මගේ නිළි ජීවිතයේ සුන්දරම දවස්.ඉතින්, මේ වගේ සැහැල්ලුවෙන්, සතුටෙන් කාලය ගත කරනකොට විවාහ ජීවිතයක් ගැන හිතන්න පුළුවන් ද? ඒ වගේ තීරණයක් ගන්න මට පිස්සු නැහැ. මේ දවස්වල සායිෆ්ටත් චිත‍්‍රපටවල වැඩ ගොඩ ගැහිලා. එයාගෙම චිත‍්‍රපට නිෂ්පාදන සමාගමක් පටන් ගන්නත් වැඩ කටයුතු කෙරීගෙන යනවා.දැන්ම ම විවාහ වෙන්න අපේ අදහසක් නැහැ මගේ ජීවිතයේ මම ලබන්න පුළුවන් හොඳම පුද්ගලයා දැන් මට ලැබිලයි ඉන්නෙ.“මට දැන් හරියට නිදාගන්නවත් නිදහසක් නැහැ. මගේ අලුත් ගෙදරට ගෙවදින්නවත් වෙලාවක් නැහැ. ඒ තරම්ම වැඩ.” කරීනා කලබලකාරීව කාලය ගත කළත් ඇය මේ ටික කිව්වෙ වෙනදා වගේ සුපුරුදු සිනහපිරි මුවින් යුතුවයි.කරීනාට ලැබුණු සම්මාන මොනවද?“මට ගිය මාසෙදි සම්මාන 4 ක්ම ලැබුණා. මුලින්ම ලැබුණේ පරිසර සම්මානයක්. තවත් යෞවන සම්මාන දෙකක් රොටි ජාත්‍යන්තරයෙන් සහ ස්ටාර් ඩස්ට් වෙතින් ලැබුණා. තවත් සම්මානයක් එෆ්අයිසීසීඅයි වෙතින් ලැබුණා. ඒක මට ප‍්‍රදානය කළේ යාෂ් චොප්රා මහත්මයායි.”“මම ගෙදරට සම්මානයක් අරගෙන එන හැම වාරයක් පාසාම මගේ අම්මා පුදුම වෙනවා. ඒ වගේම සතුටු වෙනවා. මේ සම්මාන තියාගන්නෙ කොහෙද කියල තමයි, සායිෆ් මගෙන් අහන්නෙ.මට ලැබෙන සම්මාන තියන්න විශේෂ තැනක් තියෙනවා. ඒ දිහා බලාගෙන ඉන්නකොට මට නම් කියන්න බැරි තරම් සතුටක් ලැබෙනවා. කවදා හරි දවසක මගේ දරුවො මේ සම්මාන දිහා බලලා මං ගැන ආඩම්බරයෙන් කතා කරාවි.”පසුගිය සතියේදී සායිෆ් - කරීනා යුවළ දිල්ලි නගරයට පැමිණියා. ඒ, තවත් අලුත් චිත‍්‍රපටයක රූපගත කිරීම් කිහිපයකට සහභාගි වෙන්නයි. එළිමහනේ පැවැති රූපගත කිරීම්වලදී ඔවුන් දෙදෙනා ඇතුළු චිත‍්‍රපට කණ්ඩායමට බැරෑරුම් ප‍්‍රශ්නයකට මුහුණ දෙන්නට සිද්ධ වුණා. අතිවිශාල ජනකායක් රූපගත කිරීම් සිදුවූ ස්ථානයට එක්රොක්වීම නිසයි එවැනි ගැටලුවක් ඇතිවුණේ.“අපි කොහෙත්ම හිතුවෙ නැහැ, ඒ වගේ ජනතාවක් එක්රොක්වෙයි කියලා. අපිට චිත‍්‍රපටය රූපගත කරන්න ලොකු වෙහෙසක් දරන්න සිද්ධ වුණා. මේ රැස්කමින් හිටිය අයට ඕනැ වුණේ මාවයි, සායිෆ්වයි බලාගන්නයි. සෙනඟ පිරුණත් සමහර දර්ශන රූපගත කරන්න පුළුවන් වුණා. නමුත්, දුර රූප ඇතුළත් දර්ශන රූපගත කරන්න බැරිවුණා. මොකද, හැම තැනම මිනිස්සු පිරිලා හිටිය නිසා.” කරීනා නැවතත් සිනාසෙමින් කියා සිටියා.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=av09032911</link>
    <topic>කොහොමඳ තොරතුරු</topic>
    <author>ජයමිණිගෙන්</author>
    <content>කවරයේ කතාවසම්මානලාභී ඇයත් දුක්බර අතීතයක පංගුකාරියක්වේදිකාවට නැග්ගාම මට දැනෙන්නේ රටක් රාජ්ජයක් පහළ වුණා වගේකල වයස හරියි කියලා කවුරු හරි බඳින්න බැහැඔබට හිමි සත්ත්ව සංකේතය දැනගනිමු‘හරිම පුදුම රජෙක්’ඔය නාඩගං සුදු නෝනට පුරුදු කරන්න එපා (රසදුන නව කථාව)“මගේ ගමන් මඟ පසුපස ඇති අයෝමය හස්තය ඇයයි”ළෙන්ගතු කන්කළු නැත්නම් ඒක ගීතයක් වෙන්නෙ නෑබොලිවුඩ් නළුවොත් උඩුකය නිරුවත ‘රැල්ලක්’ කරගෙනකරීනා විවාහය කල් දමයිකොහොමඳ තොරතුරුවිවාහය මගේ ඇසින්දැන් නුවරඑළියේපරම්පරා තුනක කැරම් සුරයෝ‘බොනිකර තරුව‘ තෝරන්න ගල්ටික් මිටීමක්සරත් වීරසිංහගේ ‘මාතෘ භූමි’ ගීත ප‍්‍රසංගය අදඅම්මේ! තාත්තේ!! ඔබේ තරුණ දරුවන් විෂාදයෙන් බේරාගන්නරූ විසිතුරුචන්න පෙරේරා පහුගිය කාලයක්ම හිටියේ ‘කනේරු මල්’වල අසිරිය විඳගනිමින්. මේ කනේරුමල් පිපුණේ කොළඹින් ඈත උඩවලවේ, කල්තොට වගේ ඈත ප‍්‍රදේශවල.ඒ කියන්නේ ඒ වගේ රක්ෂිත වනාන්තරවල ‘වන සංරක්ෂණ’ නිලධාරියෙකු හැටියට ‘කනේරු මල්’ හැඩ කරන්න ඔහු රංගනයෙනුත් දායක වුණා. නිෂ්පාදනයෙනුත් දායක වුණා. පණ ගැහි ගැහී.. වරදවා වටහාගන්න එපා.මේ ‘කනේරු මල්’ කියන්නේ ඔහුගේ නවතම ටෙලි නාට්‍ය නිෂ්පාදනය .. ඒ රූපගතකිරීම් එක්ක තමා පහුගිය කාලයක්ම ඔහු ගත කළේ.ඒ වනාන්තරවල කරග්ගහන එක හා ඒ ආශ‍්‍රිත ප‍්‍රදේශවල ජීවත්වීම, මොනතරම් අවදානම් සහිතද? ඔහු ඒ අත්දැකීම් හරිම බියකරු වූ බවයි අපට කියන්නේ.”රෑට වනාන්තරවල ඉඳලා රූපගත කිරීම් කරලා එනකොට පුදුම අකරතැබ්බවලට මම මුහුණ දුන්නා.. වල් අලි රංචු පිටින් මඟ දෙපස.. මේ අලි දින කීපයක්ම මගේ වාහනය පසුපසත් පැන්නුවා.ඇත්තමයි ජීවිතේට අමතක වෙන්නේ නෑ.. ඒ වගේ කාලයක්. ජීවිතේට අනතුරක් නැතුව අලින්ගෙන් බේරිලා ආව එකත් ලොකුම අභියෝගයක් වුණා”කලක් නිහඬව සිටි ප‍්‍රවීණ ගායක නුවන් ගුණවර්ධනගේ හඬ පසුගිය දිනවල චිත‍්‍රපට කීපයකින්ම අපට ඇහුණා. ඒ වගේම ඔහුට අලුත් සංගීත අත්දැකීමක් විඳගන්නත් අවස්ථාව උදාවුණා.පහුගිය කාලේ යුද හමුදා පූර්ණ අනුග‍්‍රාහකත්වය ඇතුව යාපනේ පැවැත්වූ ‘නෝර්ත් ස්ටාර්ස්’ ආධුනික ගීත වැඩ සටහනට ඔහු විනිසුරුවරයකු ලෙසත් කටයුතු කළා.”අපේ සමීප දමිළ වැසියන් එක්ක කටයුතු කරන්න ලැබීමත්, වෙනස්ම අත්දැකීමක්.” අපේ රටේ යුද හමුදාව යාපන වැසියන්ට, කොතරම් උතුම් විදිහට උදවු උපකාර, සත්කාර කරනවාද? කියන එක මම එහිදී දැක්කා.ඇත්තටම අපිට සාමකාමී සහජීවනයක් උදාවෙන කාලයක ලකුණු පෙනෙන්නට තියෙනවා. කලාකරුවන් විදිහට අපි හැම ක්ෂේත‍්‍රයකම දියුණුව, බලාපොරොත්තු වෙනවා”. පසුගිය කාලේ නුවන් ‘අලි සුරතල්’ චිත‍්‍රපටයට යුග ගීතයක් ගැයුවා.ඒ උරේෂා රවිහාරිත් එක්ක. හේමසිරි සෙල්ලප්පෙරුමගේ ‘සංජානා’ චිත‍්‍රපටයටත් ඔහු ඒ වගේ ගීත කීපයක්ම ගායනා කළ බවයි තවදුරටත් පැවසුවේ.කාලයක් අනුරාධා කොළඹ මියුසියස් බාලිකා විද්‍යාලයේ සංගීත ගුරුවරියක් ලෙස කටයුතු කළා. ඒත් ඒ කටයුත්තට විරාමය තබන්නට සිදුවුණේ ඇගේ විවාහය නිසා. නිරෝෂ බණ්ඩාර සමඟ යුගදිවි ඇරඹූ ඇය, ඊට පස්සේ එංගලන්තයේ පදිංචියට ගියා.ටික කාලයකින් පස්සේ නැවතත් ඇය, තම ආදරණීය දෙමාපියන් ළඟට ආවා. දැන්, ඈ ඇගේ සැමියා නිරෝෂන් සමඟ මිරිහාන නිවෙසේ පදිංචි වෙලා. අනුරාධාගේ සංගීත වැඩවලටත් උදව් කරනවා. නිරෝෂන් අද කටයුතු කරන්නේ ASPIC ආයතනයේ කළමනාකරුවෙකු හැටියට.”ආරේ ගුණ නෑරේ” කීවා වගේ, අනුරාධාගේ හිත දුවන්නේම අම්ම තාත්තා ගෙන් උරුම වූ සංගීත කලාවටමයි. අද ඇය සංගීතය ගැන වැඩිදුරටත් කියා දෙන්න කටයුතු කරගෙන යනවා. රාජගිරියේ පිහිටා ඇත ”School of media collage” හි, සංගීත ගුරුවරිය ලෙස ඇය කටයුතු කරන්නෙ හරිම ආශාවෙන්.ඉන්දියාවේ භාත්ඛණ්ඩේ විශ්ව විද්‍යාලයේ පවත්වන විභාග සඳහා මූලික දැනුම ලබාදීම හැටියට, ළමා ගී, ජන ගී ගායනය, කටහඬ පුහුණුව, ගීත රස වින්දනය වැනි සංගීත ප‍්‍රාසාංගික කලාවට අයත් පාඩම් මාලා තමයි එහි ඉගැන්වෙන්නේ.ඒ සඳහා දරුවන් බඳවා ගැනීමේ කටයුතුවලයි අනුරාධා මේ දිනවල නිරතවෙලා ඉන්නෙ.ජයමිණිගෙන්</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=av09032912</link>
    <topic>විවාහය මගේ ඇසින්</topic>
    <author/>
    <content>කවරයේ කතාවසම්මානලාභී ඇයත් දුක්බර අතීතයක පංගුකාරියක්වේදිකාවට නැග්ගාම මට දැනෙන්නේ රටක් රාජ්ජයක් පහළ වුණා වගේකල වයස හරියි කියලා කවුරු හරි බඳින්න බැහැඔබට හිමි සත්ත්ව සංකේතය දැනගනිමු‘හරිම පුදුම රජෙක්’ඔය නාඩගං සුදු නෝනට පුරුදු කරන්න එපා (රසදුන නව කථාව)“මගේ ගමන් මඟ පසුපස ඇති අයෝමය හස්තය ඇයයි”ළෙන්ගතු කන්කළු නැත්නම් ඒක ගීතයක් වෙන්නෙ නෑබොලිවුඩ් නළුවොත් උඩුකය නිරුවත ‘රැල්ලක්’ කරගෙනකරීනා විවාහය කල් දමයිකොහොමඳ තොරතුරුවිවාහය මගේ ඇසින්දැන් නුවරඑළියේපරම්පරා තුනක කැරම් සුරයෝ‘බොනිකර තරුව‘ තෝරන්න ගල්ටික් මිටීමක්සරත් වීරසිංහගේ ‘මාතෘ භූමි’ ගීත ප‍්‍රසංගය අදඅම්මේ! තාත්තේ!! ඔබේ තරුණ දරුවන් විෂාදයෙන් බේරාගන්නරූ විසිතුරුඅංජුලා රාජපක්ෂ1. වඩාත් හොඳ පෙ‍්‍ර්ම විවාහය ද යෝජිත විවාහයද ? සමහරු කියනවා පෙ‍්‍ර්ම විවාහය හොඳයි කියලා. සමහරු කියනව යෝජිත විවාහය හොඳයි කියලා. මේ දෙවිදියෙන්ම සාර්ථක වෙන විවාහත් තිබෙනවා. අසාර්ථක වෙන විවාහත් තිබෙනවා.2. කේන්ද්‍රයට මුල්තැන දිය යුතුද ? විවාහය කියන දේ විවිධ ජාතීන් අතර විවිධ ආකාරයට සිද්ධ වෙනවා. කේන්දරය වැඩි වශයෙන් බෞද්ධ අය අතර තමයි විශ්වාස කරන්නේ. කේන්ද්‍රය මුල්කරගෙන කරන විවාහ සාර්ථක වෙන අවස්ථාත් තිබෙනවා. අසාර්ථක වෙන අවස්ථාත් තිබෙනවා. කවදහරි මගේ විවාහයකදි නම් කේන්දරය ගැන බලයි.3. විවාහයට සුදුසුම වයස ? ඒක කියන්න අමාරුයි. එක එක්කෙනා හිතන විදියට තමයි. නමුත් ගැහැනියක් හෝ පිරිමියෙක් අවුරුදු 35ට කලින් විවාහ විය යුතුය කියල මම හිතනවා. ඒ මොකද දරුවන් හැදීමේ හොඳම කාලය 35 න් ඉහළ නිසා.4. මංගල උළෙල කෙබඳු විය යුතුද ? ඒක එක එක්කෙනා හිතන පතන විදිය අනුව වෙනස් වෙනවා. විවිධ ආගමික චාරිත‍්‍ර වාරිත‍්‍ර අනුව වෙනස් වෙනවා.5. විවාහයෙන් පසු කලා කටයුතු සීමා කළ යුතුද ? ඒක තීරණය වෙන්නේ විවාහ වෙන කෙනාගේ සිතුම් පැතුම් හා පවුලේ උදවියගේ ආකල්ප මත.6. සහකරු හෝ සහකාරිය තුළින් දකින්න කැමැති ගුණාංගය ? විශ්වාසය, ආදරය සහ අවබෝධය.7. ප‍්‍රීතිමත් විවාහයක පදනම කුමක්ද ? අවබෝධය සහ විශ්වාසය.08. ඔබත් කැමැති පුංචි පවුලකටද ? ඔව්.09. ගේ - දොර - සල්ලි බාගේ, යාන වාහන නැතිකම යුගදිවිය අවුල්වෙන්න හේතුවක්ද ? දුප්පත්කම ඉස්සරහ දොරින් එත්දි ආදරය පස්ස දොරින් පලා යනවා ඛ්යලා කතාවක් නම් තියනවා. නමුත් විවාහ ජීවිතය ඔය දේවල් මතම පදනම් වෙන්නෙ නෑ.10. විවාහය කෙටියෙන් අරුත් ගන්වතොත් ? විවාහයේ අරුත තමයි වර්ගයා බෝ කිරීම.</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=av09032913</link>
    <topic>දැන් නුවරඑළියේ</topic>
    <author/>
    <content>කවරයේ කතාවසම්මානලාභී ඇයත් දුක්බර අතීතයක පංගුකාරියක්වේදිකාවට නැග්ගාම මට දැනෙන්නේ රටක් රාජ්ජයක් පහළ වුණා වගේකල වයස හරියි කියලා කවුරු හරි බඳින්න බැහැඔබට හිමි සත්ත්ව සංකේතය දැනගනිමු‘හරිම පුදුම රජෙක්’ඔය නාඩගං සුදු නෝනට පුරුදු කරන්න එපා (රසදුන නව කථාව)“මගේ ගමන් මඟ පසුපස ඇති අයෝමය හස්තය ඇයයි”ළෙන්ගතු කන්කළු නැත්නම් ඒක ගීතයක් වෙන්නෙ නෑබොලිවුඩ් නළුවොත් උඩුකය නිරුවත ‘රැල්ලක්’ කරගෙනකරීනා විවාහය කල් දමයිකොහොමඳ තොරතුරුවිවාහය මගේ ඇසින්දැන් නුවරඑළියේපරම්පරා තුනක කැරම් සුරයෝ‘බොනිකර තරුව‘ තෝරන්න ගල්ටික් මිටීමක්සරත් වීරසිංහගේ ‘මාතෘ භූමි’ ගීත ප‍්‍රසංගය අදඅම්මේ! තාත්තේ!! ඔබේ තරුණ දරුවන් විෂාදයෙන් බේරාගන්නරූ විසිතුරුපසුගිය වසර 5 ක කාලය තුළ දිස්ති‍්‍රක්ක රැසක මෙහෙය වූ ‘ජනකරළිය’ නාට්‍ය හා රංග කලා වැඩසටහන මේ දිනවල නුවරඑළිය දිස්ති‍්‍රක්කයේ කි‍්‍රයාත්මක වෙයි. සංස්කාතික කටයුතු හා ජාතික උරුමයන් පිළිබඳ අමාත්‍යාංශය සහ මධ්‍යම පළාත් අධ්‍යාපන දෙපාර්තමේන්තුව මෙම වැඩසටහනට සහයෝගය දක්වයි.හැටන් ශ‍්‍රීපාද මහා විද්‍යාල පිටියේ ස්ථාපනය කර ඇති ‘ජනකරළිය’ ජංගම රඟහලෙහි පාසල් දරුවන් හා සාමාන්‍ය ජනතාව සඳහා අපෙ‍්‍ර්ල් මස 07 වැනි දින දක්වා ‘ජනකරළිය නාට්‍ය උලෙළ’ පවත්වනු ලබයි.මෙම ප‍්‍රදේශයේ බහුතර දෙමළ ජනතාවක් ජීවත් වන බැවින් ජනකරළිය නාට්‍ය කණ්ඩායම විසින් නිර්මාණය කරන ලද දෙමළ නාට්‍ය නිර්මාණ රඟදැක්වීම කෙරෙහි විශේෂ අවධානයක් යොමු වේ.2006 හොඳම නාට්‍යය ලෙස ජාතික නාට්‍ය උලෙළේ දී සිංහල සහ දෙමළ අංශ දෙකෙන් ම සම්මාන 9 ක් ලබාගත් ‘චරන්දාස්’, නාට්‍යයත්, 1976 රාජ්‍ය නාට්‍ය උලෙළේදී සම්මාන 6 ක් දිනාගත් ‘සෙක්කුව‘ නාට්‍යයත් ඇතුළුව ‘සීතාම්බරපටය’ (රචනය - මංගල සේනානායක), ‘අන්දරමල්’, ‘මකරරාක්ෂ’ ( පරිවර්තනය - සිරිල් සී. පෙරේරා), ‘මායාපට්ටාඩයි’ , ‘එරුක්කලම් පූ’ යන නාට්‍ය සහ 2002 රාජ්‍ය ළමා නාට්‍ය උලෙළේ දී සම්මාන 5 ක් දිනා ගත් ‘සොරු ඇවිල්ලා’ (රචනය - සුමිත් සමරසිංහ), ‘දෙව්ලොව ගමන’, ‘තිරුඩන් වන්දාන්’, ‘දේවලෝහ පයනම්’ යන ළමා නාට්‍ය රඟදැක්වේ.සිංහල සහ දෙමළ නිර්මාණයන්ට අමතරව මහාචාර්ය එදිරිවීර සරච්චන්ද්‍රයන් ගේ ‘මනමේ’ නාටකය සහ ‘සිංහබාහු’ නාටකය ආරාධිත නාට්‍ය ලෙස මෙම නාට්‍ය උලෙළේ දී ජනකරළිය ජංගම රඟහලෙහි රඟදැක්වීම විශේෂ සිද්ධියකි.නාට්‍ය උත්සවයෙන් පසුව අපෙ‍්‍ර්ල් 08 වැනිදා සිට 12 වැනිදා දක්වා චිත‍්‍රපට උලෙළක් පවත්වනු ලබන අතර එම චිත‍්‍රපට උලෙළේ දී ‘චිල්රන් ඔෆ් හෙවන්’, ‘කලර් ඔෆ් පැරඩයිස්’, නෝමෑන්ස් ලෑන්ඩ්, ‘හොටේල් රුවන්ඩා’, ‘ලිට්ල් රිපබ්ලික්’, යන සිංහල උප ශීර්ෂපාඨ යෙදූ චිත‍්‍රපට තිරගත කෙරේ.නාට්‍ය රඟදැක්වීමට හා චිත‍්‍රපට තිරගත කිරීමට අමතරව නුවරඑළිය දිස්ති‍්‍රක්කයෙහි පාසල් පද්ධතිය ආවරණය වන පරිදි නාට්‍ය හා රංග කලා වැඩමුළු හා රසවින්දන වැඩසටහන් පාසල් දරුවන් හා ගුරුභවතුන් වෙනුවෙන් පැවැත්වෙයි.එමෙන් ම, එම දිස්ති‍්‍රක්කයේ ප‍්‍රාදේශීය කලාකරුවන් සහ සංගීත ශිල්පීන්ගේ හැකියාවන් විදහා දැක්වෙන ප‍්‍රසංගයක් අපෙ‍්‍ර්ල් මස 05 වැනි ඉරිදා ‘ජනකරළිය’ ජංගම රඟහලේ දී පැවැත්වෙයි.මෙවර ‘ජනකරළිය’ නාට්‍ය හා රංගකලා වැඩසටහන මෙහෙයවනු ලබන්නේ පරාක‍්‍රම නිරිඇල්ල, අමිත්ත වීරසිංහ, පෙ‍්‍ර්මතිලක පේරුකන්ද සහ දිලිප් රෝහණ විසිනි.නිශාන්ත කුලරත්න, සුමුදු මල්ලවාරච්චි, පාලිත අබේලාල්, දුලිප් රත්නායක, මුනියන්ඩි කාලිදාස්, සොක්කාලිංගම් කි‍්‍රෂාන්තන්, අජන්තන් ශාන්තිකුමාර්, වර්නි තෙරේසා, අරෝෂා තරංගනී, සිනෙත් දේවින්ද, ත්‍යාගරාජා ශිවනේශන්, මංජුල රණසිංහ, ටාසන් සෑම් පෝල්, රාසයියා ලෝහානන්දන්, මලිති කුමාරි, සෙල්වරාජ් ලීලාවතී, ඉනෝකා ලංකාපුර, චාන්දනී මල්කාන්ති, රංජිත් සුමිත් ප‍්‍රනාන්දු, ජයන්ත මුතුතන්ති‍්‍ර, දිනේෂ් ශ‍්‍රී ලිවේරා, සුනෙත් ශාන්තප‍්‍රිය යන ජනකරළිය නාට්‍ය කණ්ඩායමේ සාමාජික සාමාජිකාවෝ මෙම වැඩසටහනට පූර්ණ දායකත්වය දක්වති.‘ජනකරළිය’ රඟහලේ රඟදැක්වෙන නාට්‍යමාර්තු 29 - (අද) ‘මායාපට්ටාඩෛ’ සහ එරුක්කලම්පු’ පස්වරු 6.30 ට මාර්තු 30 - ‘හිරුඩන් වන්දාන්’ සහ ‘දේවලෝහ පයනම්’ පෙරවරු 9.00 - පස්වරු 6.30 මාර්තු 31 - ‘සෙක්කු’ - පෙරවරු 9.00 - පස්වරු 6.30 අපෙ‍්‍ර්ල් 01 - ‘සෙක්කුව‘ - පෙරවරු 9.00 - පස්වරු 6.30 අපෙ‍්‍ර්ල් 02 - ‘හොරු ඇවිල්ලා’ සහ ‘දෙව්ලොව ගමන’ පෙරවරු 9.00 පස්වරු 6.30 අපෙ‍්‍ර්ල් 03 - ‘මායා පට්ටාඩෛ’ සහ ‘එරුක්කලම්පූ’ පෙරවරු 9.00 - පස්වරු 6.30 අපෙ‍්‍ර්ල් 04 - චරන්දාස් අපෙ‍්‍ර්ල් - 05 - ප‍්‍රාදේශීය කලාකරුවන්ගේ රැඟුම් අපෙ‍්‍ර්ල් 06 - ‘මනමේ’ පෙරවරු 9.00 - පස්වරු 6.30 අපෙ‍්‍ර්ල් 07 - ‘සිංහබාහු’ - ‘චරන්දාස්’ - පෙරවරු 9.00 පස්වරු 2.00 - 6.30</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=av09032914</link>
    <topic>පරම්පරා තුනක කැරම් සුරයෝ</topic>
    <author>ඉනෝකා පෙරේරා බණ්ඩාර ඡායාරූප – ගීත් ද මැල්</author>
    <content>කවරයේ කතාවසම්මානලාභී ඇයත් දුක්බර අතීතයක පංගුකාරියක්වේදිකාවට නැග්ගාම මට දැනෙන්නේ රටක් රාජ්ජයක් පහළ වුණා වගේකල වයස හරියි කියලා කවුරු හරි බඳින්න බැහැඔබට හිමි සත්ත්ව සංකේතය දැනගනිමු‘හරිම පුදුම රජෙක්’ඔය නාඩගං සුදු නෝනට පුරුදු කරන්න එපා (රසදුන නව කථාව)“මගේ ගමන් මඟ පසුපස ඇති අයෝමය හස්තය ඇයයි”ළෙන්ගතු කන්කළු නැත්නම් ඒක ගීතයක් වෙන්නෙ නෑබොලිවුඩ් නළුවොත් උඩුකය නිරුවත ‘රැල්ලක්’ කරගෙනකරීනා විවාහය කල් දමයිකොහොමඳ තොරතුරුවිවාහය මගේ ඇසින්දැන් නුවරඑළියේපරම්පරා තුනක කැරම් සුරයෝ‘බොනිකර තරුව‘ තෝරන්න ගල්ටික් මිටීමක්සරත් වීරසිංහගේ ‘මාතෘ භූමි’ ගීත ප‍්‍රසංගය අදඅම්මේ! තාත්තේ!! ඔබේ තරුණ දරුවන් විෂාදයෙන් බේරාගන්නරූ විසිතුරුඅපේ රටේ කැරම් ඉතිහාසයට දැන් 51 අවුරුද්දක්.ඔබ අදහයිද මන්ද... ඒ අඩසිය වසෙන් විසි තිස් අවුරුද්දක්ම කැරම් කී‍්‍රඩාවේ ජාතික ශූරතාව ගියේ එකම ගෙදරකට.එක්කො අම්මා - නැතිනම් දූල – පුතාලා. ඒත් නැතිනම් මුණුබුරා.කැරම් සූරිය කමලා එදාමාරුවෙන් මාරුවට, වරින් වර ගෙදර ගෙනියපු අපේ රටේ කැරම් ශූරතාව, ඔවුන්ගෙන් ගිළිහුණා නම්, ඒ බොහොම ටික කලකට.කමලා වික‍්‍රමසිංහ, මේ කැරම් පවුලෙ නිර්මාතෘවරිය.1965 න් පටන් ගන්නා, ඇගේ කැරම් ජීවිතයෙනුයි, පරම්පරා ගණනකට විහිදෙන මේ සියලු ජයග‍්‍රහණ හඹා එන්නෙ.ඈ, 1967, 1968, 1969 සහ 73වසරවල අපේ රටේ ජාතික කැරම් සූරිය. කැරම් කී‍්‍රඩාව පාසල් වෙත ගෙන යාමෙන්, ඈ තවත් වරක් ඉතිහාස ගත වනවා.අමිතා, අනුර, නයනා, ප‍්‍රදීපා, රවීන්ද්‍ර, ජගත්, වාසනා ඇගේ දරු හත් දෙනා.ඉන් හය දෙනෙක් ම අම්මා මෙන් කැරම් කී‍්‍රඩාවේ වාර්තා තැබීම මොන තරම් අපූරු ද... ඒ දරුවන්ගෙ දරුවොත් වාර්තා පිට වාර්තා තැබීම ඊටත් වඩා අපූරු දෙයක් කියලයි මට නම් හිතෙන්නෙ.වසර ගණනාවක් ඉන්දියාව සතුව තිබූ, ලෝක කැරම් කිරුළ, විශිෂ්ට සටනක් දී අපේ රටට රැගෙන ආ, අපේ කැරම් කණ්ඩායමේ ප‍්‍රබල සාමාජිකයෙක් චමිල්.ශී‍්‍ර ලංකා ශ්‍රේණිගත කිරීම්වලට අනුව, 2003 පටන් මේ දක්වා අංක එකේ සිටින්නෙත් ඔහු. කමලා වික‍්‍රමසිංහගේ මුණුබුරා මතු නොව, 2006 ජාතික සූරිය, නයනා වික‍්‍රමසිංහගෙ පුතු.චමිල් වගේ ම, සුභානි, ඉසුරු සහ අරෝෂාත් කැරම් කී‍්‍රඩාවෙ නියැළෙන්නෙ තුන්වැනි පරපුර නියෝජනය කරමින්.මේ, 1950 දශකයෙ මැද භාගය.නුගේගොඩ – පාගොඩ උප ගම්මුලෑදෑනි තනතුරේ හිටි එඩ්වඩ් වික‍්‍රමසිංහ මනමාලියක් ගේනව. යෝජනාවකින් සොයා ගත් ළාබාල රූපත් ඈ, කමලා.අදගම්මුලාදෑනි ගෙදර හැමදාමත් වගේ විනෝදෙට – පුරුද්දට ගැහෙන කැරම් කී‍්‍රඩාවට ඇගෙත් හිත යනව.”හැමදාම හැන්දෑවට මහත්තය කැරම් සෙල්ලම් කරනව. විවාහ වෙන්න කලින් කැරම් ගැන අහල – දැකල තිබුණට, එයා තමයි මට කැරම් හරියට ම ඉගැන්නුවෙ. වැඩි දවසක් යන්න කලින් මං හැමදේම ඉගෙන ගත්තා.හුඟක් දවස්වලට හැන්දෑ යාමේ අපේ ගෙදරට එනව මහත්තයගෙ යාළුවෙක්, ජයමාන්න කියල. එයා ඒ කාලෙ ජාතික කැරම් සූරයෙක්. එයා තමයි මං කී‍්‍රඩා කරන විලාසය දැකල කිව්වෙ, “මේ තරම් හොඳට සෙල්ලම් කරනව. ඇයි තරග වලට නොයන්නෙ...” කියල. පස්සෙ එයාම ඉල්ලුම් පත් ගෙනැත් දීල තමයි, මං මුලින්ම තරගෙකට ඉදිරිපත් වුණේ. ඒ 1965 අවුරුද්දෙ...”එහෙම පටන් ගත්තු ඇගේ කැරම් ජීවිතයට දැන් අඩසිය වසකුත් ළං වෙලා.ඒ, කැරම් කී‍්‍රඩාවේ කාන්තා නියෝජනය, අතේ ඇඟිලි ගණනටත් අඩු යුගයක්.කැරම් ජනපි‍්‍රය වෙලා තිබුණෙත් ඇති හැකි ඉහළ පැළැන්තියේ කාන්තාවන් අතර.මාරි නවරත්න රාජා, ශාන්ති සිරිවර්ධන වගේ අත්දැකීම් බහුල කී‍්‍රඩිකාවන්ට අභියෝග කරන කමලා, 1967 මාරි නවරත්න රාජා පරදවන්නෙ ජාතික ශූරතාව දිනා ගනිමින්.හැබැයි ඒ අවුරුද්දෙම තවත් යමක් සිද්ධ වෙනවා.එඩ්වඩ් – කමලා යුවළකමලගෙ ලොකු දූ අමිතට එතකොට ඇති අවුරුදු 12 ක් තරම. 1967 පැවැත්වූ විවෘත තරගාවලියෙ, වෙළෙඳ සේවා තරගවලදි අන්තිම වටයට තරග වදින්නෙ කමලා සහ අමිතා. අම්මයි – දූයි.ජාතික සූරිය වූ අම්ම පරදින්නෙ දූට. අවුරුදු 13 ක්වත් නැති පුංචි කෙල්ල ජයග‍්‍රාහි ඉත්තා වළට දමනකොට අම්මට හිනා යනව. පැරදුණු දුකට වඩා දූගෙ හපන්කමේ සතුටට.හරි හතරැස් බෝඩ් එකක, දෙපිලක ඉත්තො වගේම රැජිනකුත් මැදට වෙලා. ප‍්‍රතිවාදියට කලින් තමන්ගෙ ඉත්තො සහ රැජින ‘වළට’ දමා ගත් කෙනාටයි දිනුම.ඇඟිලි තුඩු වලින් දෙන ජවයෙන්, ජයග‍්‍රාහි ඉත්තො වළට යනව. ගහන ‘ෂොට්ස්’ පවා ප‍්‍රවීණයගෙන් ප‍්‍රවීණයට වෙනස්. ඒත් එක ඉත්තෙක් වෙනුවෙන් ලැබෙන්නෙ තත්පර 15 යි.තත්පර 15 කදි ගන්නා තීරණය, හැම වෙලාවෙම නිවැරැදි වීමයි, ඉලක්කය වෙත යා හැකි පහසුම මඟ.භාවනාවකට – ධ්‍යානයට සම වැදුණු සෙයින්, එහිම එල්බ කල යුතු මේ කී‍්‍රඩාව, මනස - නුවණ වඩවන්නක්කියලයි කමලා, ප‍්‍රවීණ කැරම් සූරිය කියන්නෙ.”ඉස්සර අම්මල තාත්තල කැරම් ගහනකොට අපි වටේට ඉඳන් ඔළුව දාගෙන බලාගෙන ඉන්නව. පස්සෙ අම්මල අපි ළමයි ටිකට වෙනම බෝඩ් එකකුයි – ඉත්තොයි ගෙනැත් දුන්නා. ටික ටික ලොකු වෙන කොට තාත්තම අපිව අඬගහල ගන්නව. ඉස්කෝලෙ ඇරිල ඇවිත් අපි කරන ලොකුම සෙල්ලම තමයි කැරම් කී‍්‍රඩාව.ඒ කාලෙ තිබුණු හොඳම බෝඩ් එක ‘සර්කෝ’. ලකුණු 29 න් ගේම් එක ඉවරයි. අද ඉත්තො 25 ක් ඉන්නව. තරග නීති – රීති අද නම් එදාට වඩා වැඩිවෙලා. නමුත් එදා පුහුණු වෙන්න කියල විශේෂ තැනක් තිබුණෙ නැහැ. ‘ෆෙඩරේෂන්’ එකක් තිබුණෙත් නැහැ. පහසුකම් අතින් එදාට වඩා අද සිය දහස් ගුණයක් කැරම් කී‍්‍රඩාව දියුණුයි...”කොයි තරග නීති රීති ආවත් අමිත නෙවෙයි ඒවට දෙවැනි වුණේ.1973 වන තුරු කැරම් සූරිය වූ තම අම්මගෙ කිරුළ 1975 – 76 වසරවල දිනා ගත්තෙ ලොකු දූ අමිතා.77 වසරෙදි අමිතගෙන් එය හිමි කර ගත්තෙ ප‍්‍රදීපා නංගි. එක දිගට හත් වතාවක් සමග ජාතික සූරතාව 20 අවුරුද්දක් හිමි කරගෙන අමිතා වික‍්‍රමසිංහ තැබූ වාර්තාව කඩනවා තබා ළඟටවත් එන්න තවම කිසිදු කැරම් කී‍්‍රඩිකාවක සමත් වී නැහැ.ඉන්දියාවේ පැවැති, ලොව පළමු කැරම් ශූරතාවලියෙදි, තුන්වැනි තැන දිනා ගත් ඈ, 1977 සහ 79 අවුරුදු වල ඉන්දීය ජාතික යුගළ ශූරතාව දිනා ගත්තෙ සිය නැඟණී ප‍්‍රදීපා සමග. 1979 වසරේ ඉන්දීය ජාතික තනි ශූරතාවත් ඇයටම.ඒ විතරක් නෙවෙයි, අවුරුදු 11 ක් ජනසතු සේවා සූරිය සහ විදෙස් රටක (ඉන්දියාවේ) ජාතික ශූරතාවත් දිනා ගැනීමෙන් හා ති‍්‍රත්ව ශූරතා වැඩිම ගණනක් දිනා ගැනීමෙන් ඈ තබා ඇත්තෙ කිසිවකුටත් සම නොවන විරල වාර්තා ගොන්නක්.එක පහරකින් තම ඉත්තො සියල්ලම ‘වළට’ දැමිය හැකි නම් එය විශිෂ්ට ජයක්. ‘ස්ලෑම්’ පහරක් ලෙස හැඳින්වෙන මෙම විරල හැකියාව, ආරම්භයේදීම පෙන්වා, ප‍්‍රතිවාදිඩට කිසිදු අවස්ථාවක් නොදී ජයගත් එකම ශී‍්‍ර ලාංකික ජාතික සූරිය ද අමිතා.”1986 මට වරාය අධිකාරියෙ රැකියාව ලැබුණෙත්, මගේ මේ කැරම් ජයග‍්‍රහණ නිසා. අම්ම – තාත්තගෙ ආභාෂයෙන්, අපිම දියුණු කරගත් සතත අභ්‍යාසයෙන්මයි මේ තරම් ජය මඟක අපිට එන්න පුළුවන් වුණේ.ඉවසීම, ඉලක්කය, නිවැරැදි තීරණ ගැනීමේ හැකියාව වගේ හුඟක් යහ ගුණ ජීවිතයට එකතු වෙනව, කැරම් කී‍්‍රඩාවෙන්...”ඔය කියන යහ ගුණ මා - පිය උරුමයෙන් කර ගත් සුභානි, අමිතගෙ ලොකු දූ.කමලා වික‍්‍රමසිංහ2005 වසරේ සෙලින්කෝ තරගාවලියෙ කැරම් සූරිය සහ 1998 ජාතික පාසල් 3 වැනි ස්ථානය දිනා ගත් ඈ, ශී‍්‍ර ලංකා කැරම් සම්මේලනයේ විභාගය සමත් විනිසුරුවරියක්.ඉසුරු ඇගේ මල්ලි. 1998 කැරම් පිටියට ආ ඉසුරු, 2000 වසරේ 33 වැනි ජාතික කණිෂ්ඨ අනු ශූරතාව සහ 2005 වසරේ ශී‍්‍ර ලංකා - මාල දිවයින් කණිෂ්ඨ කැරම් තරගාවලියේ 19 න් පහළ ශූරතාව දිනා ගත්තෙක්.මේ වන විට කොළඹ විශාඛා වේ කැරම් පුහුණුකරු වන ඔහුත්, විනිසුරුවරයකුව 4 වැනි ලෝක ශූරතාවලියේ කටයුතු කළ අත්දැකීම් ඇත්තෙක්. අමිතගෙ සැමියා කරුණාරත්න ජයසිංහ. ශී‍්‍ර ලංකා ගමනා ගමන මණ්ඩලයේ සේවය කරන ඔහු ශී‍්‍ර ලංකා කැරම් සම්මේලනයේ උපසභාපතිවරයා.අමිතා ළඟට උපන් වික‍්‍රමසිංහ පවුලේ දෙවැනියා, අනුර.1980 ජාතික පේෂකර්ම සංස්ථා කැරම් සූරයා. 1982 නුගේගොඩකර්ඛ්ඒයුගළ කැරම් ශූරතාව දිනා ගත්තේ සිය බාල නැගණී, වාසනා සමඟ. 1999 වසරේ, සවුදි ජෙඩා ග්ලෝබ් මැරීන් ආයතනයේ යුගළ කැරම් ශූරතාව දිනාගත් අනුරත් කැරම් කී‍්‍රඩාවෙන් ලබන තෘප්තිය මහමෙරක්.නෙලානි ඔහුගෙ බිරිය. නිපුණ සහ චේනුක ඔහු ගෙ පුතුන් දෙදෙනා, ටේබල් ටෙනිස් සහ කි‍්‍රකට් කී‍්‍රඩාවේ නිරතවූවන්.පිළිවෙළ අනුව, එඩ්වඩ් – කමලා පවුලෙ තුන්වැනියට උපන්නෙ නයනා. චමිල් ගෙ අම්මා.ඇගේ කැරම් ජීවිතය ඇරැඹෙන්නෙ 1971 වසරෙන්. 2006, ශී‍්‍ර ලංකා ජාතික සූරිය වන ඈ, දැනට අංක 2 ජාතික සූරියක්. කාන්තා යුගළ අංශයේ ජාතික ශූරතාව ඈ දිනා ගත්තෙ මේ වසරෙදි. ඇගේ සැමියා ඩික්මන් කුරේ. තරග නොවැදුණත් කැරම් කී‍්‍රඩාවේ දක්‍ෂයෙක්.පි‍්‍රයාන් මේ දෙන්නගෙ වැඩුමල් පුතු. ඔහුත් කැරම් විනිසුරුවරයෙක්. චෙස් කී‍්‍රඩකයෙක්. ගයනි, ඔවුන්ගෙ එකම දියණී.චමිල් මේ පවුලෙ බඩපිස්සා. ප‍්‍රංශයේ කෑන්ස් නුවර පැවැති 2008 ලෝක කැරම් සූරතාව ඔහු සිය සගයන් සමග අපේ රටට ගෙනාවේ රටවල් 16 ක් පරදවා.පුංචි කාලෙ පටන් ආච්චි අම්මාගෙ තුරුලෙ හැදී වැඩුණු චමිල්, ඒ මහගෙදර හැර දමා යන්නට තවමත් නොහිතන කෙනෙක්. ආච්චි අම්මගෙ ආදරය වගේ ම, කැරම් කී‍්‍රඩාවත් ඇගෙන්ම උගත් ඔහු, ඒ මඟේ බොහෝ දුර පැමිණියේ කිසිවකුත් නොහිතූ ලෙසින්.”චමිල් තවමත් මගේ ඇ‍ෙද් නිදියන්නෙ. තෑගි ලැබුණු ගෙයට තියා, මේ ගෙදරම වෙන කාමරේකටවත් යන්නෑ. පුංචි කාලෙ ඉඳල අදත් බොහොම නිවුණු ගති ගුණ චමිල් පුතාට තියෙන්නෙ. මට සතුටුයි එයා ආ දුර ගැන...”ආච්චිට වගේම අමිත ලොකු අම්මටත් මතකයි, චමිල් පුංචි කාලෙ කැරම් බෝඩ් එක වටේ දැවටිච්ච හැටි.ප‍්‍රදීපා“අපි වටේට ඉඳගෙන කැරම් ගහනකොට එයා ඇඟිලි තුඩුවලින් ඉස්සිල එබිල බලාගෙන ඉන්නව. සමහර වෙලාවට එළවලත් තියෙනව. ටිකකින් ආයෙත් එනව. ටික ටික ලොකු වෙන කොට, එයාම අඬගහනව, ‘ලොකු අම්මෙ කැරම් අතක් ගහමුද...’ කියල. අපේ තාත්තා තමයි අපි හැමෝම කැරම් කී‍්‍රඩාවට උනන්දු කළේ, පෙළඹෙව්වෙ.1990 දි තාත්තා නැති වුණාට පස්සෙ අම්මයි – අපියි අවුරුදු කිහිපයක් යනතුරු කැරම් බෝඩ් එකට අතවත් තිබ්බෙ නැහැ. අම්ම හරි – අපි හරි තරගයක් දිනල ගෙදර එනකොට තාත්තට හරි සන්තෝසයි. දිනපු තෑගි බලන්නෙ අගේ කරන්නෙ තාත්තා. ඒත් චමිල් පුතාලගෙ ජයග‍්‍රහණ දකින්න නම් තාත්තට බැරි වුණා...”කැරම් වලට තාත්තගෙ තිබුණු ඒ උනÁදුව නෙවෙයි නම්, ළමයි හත් දෙනකුගෙ අම්මෙක් අපේ රටේ කැරම් සූරියක් වෙයිද. අද කාලෙ නම් හතක් තියා එක දරුවෙක් දෙන්නෙක් හදා වඩා ගන්න එකත් මහා යුද්ධයක්.”ඒත් ඒ කාලෙ අපේ ළමයි ටියුෂන් ගියේ නෑ. ඉස්කෝල ඇරිල ඇවිත් කාල බීල ඉඳගන්නෙ කැරම් බෝඩ් එක ළඟ. ආයෙ නැඟිටින්නෙ හවස ඉස්කෝලෙ වැඩවලට.මාත් වේලාසන උයා පිහා තියල දරුවන්ට කවල නිදි කරවල හතට විතර වාඩි වුණාම සමහර වෙලාවට රෑ මැදියම වෙනකල් මහත්තය එක්ක කැරම් ගහනව. නැඟිටින්න දෙන්නැත්තෙ එයා. අපි සතත අභ්‍යාසය ලැබුවෙ එයින්.විවාහ වුණත් ළමයි පදිංචි වුණෙත් මේ විශාල මහ ගෙදර වත්තෙම ගෙවල් හදාගෙන. ඒ නිසා කැරම් කී‍්‍රඩාවවත් එයාලවත් අපෙන් ඈත් වුණේ නැහැ.චමිල් පුතා අපි හැමෝටම වඩා දුර ආවා. පුංචි කාලෙවත් එයා දඟ නැහැ. දඟ ළමයි වුණත් කැරම් ගහන්න පටන් ගත්තම, මාසයක් යනකොට පුදුම විදියට වෙනස් වෙනව. භාවනාවකට සම වැදිල වගේ කරන කී‍්‍රඩාවක් නිසා, එක අතකට දඟ ළමයි මෙල්ල කරන හොඳ කී‍්‍රඩාවක් මේක.., මගේ ළමයි හත් දෙනාමත් පුංචි කාලෙ වද නුදුන්නෙ මේ කී‍්‍රඩාවට ඇලී – ගැලී හිටි හින්ද වෙන්න ඇති...”කැරම් කී‍්‍රඩාව අද ඇගේ ජීවිතයෙම කොටසක් කියලයි, කමලා වික‍්‍රමසිංහ තව දුරටත් කියන්නෙ.ප‍්‍රදීපා උපන්නෙ මේ පවුලෙ හතරවැනි දරුව විදියට. ඈ ජාතික ශූරතාව දිනන්නෙ 1977 වසරේ. ඒ අවුරුදු 16 දි, කැරම් කිරුළ හිමිකරගත් ළා බාලම කී‍්‍රඩිකාව ලෙස වාර්තාවක් ද තබමින් ඈත් යුගළ ශූරතා කිහිපයක්ම ජය ගත්තෙ, අමිතා ලොකු අක්කා සමඟ. ඇගේ සැමියා චිත්තප‍්‍රිය පෙරේරා. ඩිලාන් සහ කි‍්‍රෂාන් දෙපුතුන් රගර් සහ කි‍්‍රකට් කී‍්‍රඩාවේ දක්‍ෂයන්.පස්වැනියට උපන් රවීන්ද්‍රත් කැරම් සූරයෙක්. 70 දශකයේ කැරම් ක්ෂේත‍්‍රයේ නමක් දිනා සිටි, ප‍්‍රවීණ කී‍්‍රඩිකාවක් සහ විනිසුරුවරියක් වූ ග්‍රේටා වීරතුංගගේ දයණි රංගනීයි ඔහුගෙ බිරිය.පිටුපස පෙළ - රවී, කරුණාරත්න, අනුර. සහ ඩික්මන.් මැද පෙළ - නයනා, කමලා වික‍්‍රමසිංහ, අමිතා සහ වාසනා. ඉදිරි පෙළ -තුන්වැනි පරපුරේ අරෝෂා, ඉසුරු, චමිල් සහ සුභානි.1980 කනිෂ්ඨ සහ යුගළ කැරම් ශූරතා දෙකම දිනූ රවීන්ද්‍ර, 1983 දි, අබුඩාබි හි ශී‍්‍ර ලාංකිකයන් ගේ විවෘත තරගාවලියෙදි ති‍්‍රත්ව ශූරතාවත් දිනා ගන්නව. එක්සත් අරාබි එමීර් රාජ්‍යයෙ තරු හෝටල් අතර පැවැත්වූ තරගාවලියෙ පළමු ස්ථානයත් ඔහු දිනා ගත්තෙ, වෘත්තියෙන් හෝටල් ක්ෂේත‍්‍රයට සම්බන්ධ නිසා. අනෙක් අතට ඔහු බිලියඩ් සූරයෙක්.රවිගේ පුංචි දියණී, වරිත්මා. තවම අවුරුදු 2 1/2ක් වුවත්, දැන්ම කැරම් ඉත්තො හසුරුවනව. පුංචි ඇඟිලිවලින් ඉත්තන්ට එල්ල කරන පහරවල් කැරම් කී‍්‍රඩාවෙ දුර ගමනයක් යන ලකුණු කියලයි, ආච්චි කියන්නෙ.ජගත්, මේ පවුලෙ කැරම් නොගැසූ එකම පුතු. සුදත්තා ඔහුගෙ බිරිය. තාත්තට හරියන්න ඔහු ගෙ එකම දූ අරෝෂා කැරම් කී‍්‍රඩාවෙ දස්කම් පාන්න අරන්. ඈ නුගේගොඩ අනුලා විද්‍යාලයේ 10 වැනි ශ්‍රේණියේ.2006 වසරේ බස්නාහිර පළාත්, සමස්ත ලංකා, 2007 කනිෂ්ඨ ජාතික 3 වැනි තැන සහ 2009 ජාතික ශූරතාවේ කාන්තා 4 වැනි තැන, මේ වන විට ඈ ලබා ඇති ජයග‍්‍රහණ.වාසනා, එඩ්වඩ් – කමලා යුවළ ගේ බාලම දියණී. ඈත් පවුලේ සෙසු අය මෙන්, කැරම් කරළියේ දස්කම් පෑ කී‍්‍රඩිකාවක්.1982 ආධුනික ජාතික ශූරතාවලියේ අනුශූරතාව, 1982 නුගේගොඩ YMCA යුගළ ශූරතාවත් (අයියා - අනුර සමඟ) දිනා ගත්තා.ඉතින් මේ හැමට පූර්වාදර්ශ සැපයූ මේ පවුලෙ අම්මා, පාසල් වෙත කැරම් කී‍්‍රඩාව රැගෙන ගොස්, පුහුණුකාරිණිය සේ, ජයග‍්‍රහණ රැසක් උදා කර දෙන්නට පසුබිම හැදූ, කැරම් හිතැත්තියක්.අදත් ඈ, නුගේගොඩ සාන්ත ජෝන් ඇතුලු පාසල් තුනක පුහුණුකාරිණිය.හැත්තෑ එක් වියෙහි වුවත්, කඩිසරකම සහ ‘කැරම් උණ’ නිසාම ඈ අදත් ගෙවන්නෙ කාර්ය බහුල ජීවිතයක්.නානා හේතු පාඨ මත අනේක විධ හැඩතළ වලින් නිර්මාණය වූ කුසලාන, මේ කැරම් ගෙදර අනන්‍යතාවක් තරමට, ගිණිය නොහැකි ප‍්‍රමාණයකින් පෙළ ගැහිල.ඉතින්, අන්තිමට කියන්න වෙන්නෙත් එකම දෙයක්.කැරම් ඔවුන් ගෙ ජීවිතය. පරපුරෙන් පරපුරට යන දායාදයක් තරමට.ඉනෝකා පෙරේරා බණ්ඩාර ඡායාරූප – ගීත් ද මැල්</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=av09032916</link>
    <topic>‘බොනිකර තරුව‘ (BONICARA STAR)</topic>
    <author/>
    <content>කවරයේ කතාවසම්මානලාභී ඇයත් දුක්බර අතීතයක පංගුකාරියක්වේදිකාවට නැග්ගාම මට දැනෙන්නේ රටක් රාජ්ජයක් පහළ වුණා වගේකල වයස හරියි කියලා කවුරු හරි බඳින්න බැහැඔබට හිමි සත්ත්ව සංකේතය දැනගනිමු‘හරිම පුදුම රජෙක්’ඔය නාඩගං සුදු නෝනට පුරුදු කරන්න එපා (රසදුන නව කථාව)“මගේ ගමන් මඟ පසුපස ඇති අයෝමය හස්තය ඇයයි”ළෙන්ගතු කන්කළු නැත්නම් ඒක ගීතයක් වෙන්නෙ නෑබොලිවුඩ් නළුවොත් උඩුකය නිරුවත ‘රැල්ලක්’ කරගෙනකරීනා විවාහය කල් දමයිකොහොමඳ තොරතුරුවිවාහය මගේ ඇසින්දැන් නුවරඑළියේපරම්පරා තුනක කැරම් සුරයෝ‘බොනිකර තරුව‘ තෝරන්න ගල්ටික් මිටීමක්සරත් වීරසිංහගේ ‘මාතෘ භූමි’ ගීත ප‍්‍රසංගය අදඅම්මේ! තාත්තේ!! ඔබේ තරුණ දරුවන් විෂාදයෙන් බේරාගන්නරූ විසිතුරුමෙවර ද අපේ රටේ සිටින මගේ රසික රසිකාවියන් වෙත ලියා එවන්නට සිදුව ඇත්තේ තවත් තරු තරගයක් ගැන ය. ඒ ගැන මඳක් ඉවසුව මනාය.මේ දිනවල බුවාලන්තයේ අඟ පළාතක මේ තරගය නැඟලා යයි. මෙය නම් කොට ඇත්තේ ‘බොනිකර ස්ටා’ නැතහොත් ‘බොනිකර තරුව‘ නමිනි. ‘බොනිකර තරුව‘ තරගයට ඉදිරිපත්ව සිටින්නේ පළා බබාලා ය. ‘පළා තරු’ එකට ගැටෙන එළකිරි රියැලිටි තරගය වෙත මේ දිනවල බුවාලා කාගෙ කාගෙත් හිත් ඇදී ගොසිනි.මෙවර ‘බොනිකර තරුව‘ වෙන්නේ කවුරුන්දැයි බුවීලා වාද විවාද කර ගනිති.“මං නං ආස අරයට... එයා තමයි සුවර් එකටම මේ පාර බොනිකර තරුව... දවසක් මං පාරෙදි ගැන්නා එයාට මොන්ටේරෝ තුනකුයි ප‍්‍රාඩෝ හතරකුයි තියෙනවා.“පිස්සු ද අනේ... එයාට වඩා අරයනෙ ඉස්සරහින් ඉන්නේ. මං නං දෙන්නෙ එයාට... හැරී පෝස්ටර් ටත් බෑ එයත් එක්ක පෝස්ටර් ගහන්ඩ.”‘බොනිකර තරුව‘ තෝරන්නේ අපේ රටේ වගේ ම එස්එම්එස් මනාප වලින් ය. එස්එම්එස් වලින්. ඒ කියන්නේ (ඉර්ඉ) සාටර් මනාප සිස්ටම්ස් නැතහොත් කුඩා පෙට්ටියකට මනාප කොළ එබීමෙනි.තරුව තෝරන දිනයේදී මේ කුඩා පෙට්ටි බුවාලන්තයේ ඉස්කෝල බුවාශාලා, පූජා ස්ථානවල කාඩ්බෝඩ් කොටුවකින් වටකොට තබනු ලැබේ.එ දින පෝලිමට ගොස් බුවාලා බුවීලා එස්එම්එස් මනාප දමති.හවස් යාමයේ ඒවා එක තැනකට ගොඩ ගසා ගණන් කොට වැඩිම එස්එම්එස් මනාපෙන් ‘බොනිකර තරුව‘ තෝරා ගනී.පළා බබාලා එක පොකුරට තරග වැදී ‘බොනිකර තරුව‘ වන්නට මොනර කොළ විසි කරන්නේ කොට්ටන් කොළ ගාණටය.“අම්බානක සම්තින් එකක් කුඩු වෙනවා නේද මේ වැඩේට” දිනක් මම පළා බුවෙකු ගෙන් ඇසුවෙමි.“මොනා කියනවද මල්ලී ප‍්‍රචාරෙට ම විතරක් දැනට ෆිෆ්ටි මිලියන් පැනලා.”“මළසේකර... එතකොට ඔය පළා බබාලා ඔහොම කාගෙන එන්න හදන්නේ බුවාලගෙ සේවයට නේද?”“නැත්තං... අහවල් කැකිරි ගෙඩියකට මේ තරං කට්ටක් කන්නේ... මං බුවා සේවය පිණිසම ඉපදුනෙමි.” පළා බුවා සීරුවෙන් සිට කීවේය.“එතකොට පළා බුවා වුණාම බුවා සේවෙට කොච්චර ප‍්‍රතිපාදන හම්බු වෙනවද?”“හයියෝ... බොස් කියල වැඩක් නැ... ලස්ස තිස් පහයිනෙ පාස් වෙන්නේ... හැරෙන්නත් මදි...”“ඉතිං... ඒ තිස්පහ ගන්න වේලේ... ඔය පෝස්ටර් කටවුට් දැන්නීං වලට කබාසිනියා කරපු මිලියන් පණහෙන් ඊට වඩා සේවයක් කරන්න තිබුණනෙ”“මගේ පැනයෙන් කොර වී ගිය පළා බුවා, එතැනින් කැපී ගියේ මට ද කොර්චොප් වාක්කියක්ද කියා ගෙනය.“බොසාට තේරෙන්නැ... මෙහෙ සිස්ටම්ස්... සම්තිං ඊස් සම්තිං... එව්රිතිං ඊස් සම්තිං...”බොනිකර තරුවට සමගාමීව ගං නගර පුරා එක එක විදියේ වැඩසටහන් එකසිය ගාණට සංවිධානය වෙන කාලයකි මෙය.පළා බුවා අභියෝග කුසලාන වෙනුවෙන් සැහැල්ලු පන්දු, බර පන්දු, හය පැති දොළොස් පැති කි‍්‍රකට් තරග විස්සයි විස්ස, අසුවයි විස්ස, ආදි ලෙසින් තරග පිට්ටනියක්, පාරක්, මැද මිදුලක් ගානේ පැවැත්වෙයි.බුවා ගම සාටර් තරුණ කැල ද ගමට පල ප‍්‍රයෝජන වැඩක් පටන් ගන්නට යන බව ආරංචි වුණෙන් විස්තර දැන කියා ගනු පිණිස මම ද එතැනට සෙටමෝල් වුයෙමි.“මොකක්ද පුතා ඔයාලා මේ කරන්න සෙට් වෙන්නේ?” එතැන වූ ඕගනයිසර් බුවෙකුට කිට්ටු වී ඇසුවෙමි.“අංකල් අපි මේ අපේ ගමේ කෙළවරේ තියෙන මේ මහ කළු ගල් පරුවතේ මූලික කරගෙන ගල් වැඩපළක්, ‘ගල් කොරියක්’ දාන්නයි යන්නේ...“හරි ෂෝක් වැඩක් නේ... කී දෙනෙකුට... රස්සා හම්බු වෙනවද... ෂහ්... මරු...බුවා පැටව් ගල් පව්ව අවට සුද්ද බුද්ද කොට කොනක පොඩි වේදිකාවක් ද ගසා ලවුස්කීපර ද දමා තිබුණි.ගමේ බුවාලා ගැන්සි පිටින් ඇවිත් පුල පුලා බලා සිටියේ නැකතට වැඩ අරඹන අයුරු දැක ගැන්මටය. ලවුස්කීපර හඬ ඇසී වැඩි වෙලාවක් ගියේ නැත. පාර දෙසින් දූවිලි වළා මතු කරමින් වාහන පෙළක් කොඩි වනමින් කෑ ගසමින් බුවලා පිරිසක් රැගෙන එනු පෙනුණි.සංවිධායක බුවා ගැටව් පුල් හොල්මං ය. ඉදිරියෙන් ම ආ ප‍්‍රාඩෝ තඩියෙන් බැස ගත්තේ පළා බුවෙකි. ඔහු වට කොට ආරක්සක ගැන්සියකි. පළා බුවා කඩා ගෙන ආවේ කෙලිං රෝඩ් වේදිකාව වෙතය.“ඇයි මල්ලිලා මට මේ වගක් නොකිව්වේ. පොඩ්ඩක් මට කෝල්ස් එකක් එස්එම්එස් එකක් එව්වා නං මම සපෝට් එක දෙනවානේ ගමක. රයිට් මොනාද දැං මෙතන වෙන්නෙ...”“සර්... අපි... මේ කළුගල් වැඩපොළක් පටන්ගන්න කියලා...”“වෙරිම ගුඩ්... එහෙනං මගේ ගානේ ගල් කපන්න පිහි දාහක්...”සේර්... පිහි නෙමෙයි... කුලු ගෙඩි දාහක්...” ප‍්‍රයිවෙට් ලේකම් බුවා පළා බුවා ගේ කනට කොඳුරා කීවේ ය.“හරි... හරි... සොරි වෙන්ඩෝ නැ... අපේ ලේකම්තුමා ගේ අදහසට මාත් කැමතියි... මල්ලිලාට වැඩ කරලා මාංසි වුණාම කපලා බොන්න මං ගානේ කුලුගෙඩි දාහක්... එළ නේද?”“කෙළියා බිච්චියට... සේර්... කුලු ගෙඩි කිව්වේ ලොකු මිටි වලට.“රයිට්... ඕන මිටියක්... අපිත් මේ කට්ට කන්නේ මිටි... මිටි ගන්නනේ... රයිට්... නෝ පුශ්... මල්ලි මේකයි වැඩේ... මේ ඕපනිං වෙලා වේ බුවාලත් ඒකරාසි වෙලා ඉන්න වෙලාව නිසා මට පොඩි ස්පීච් පාරක්... පොඩි කතාවක් කරන්න නං ඕනැමයි... අවුලක් නෑ නේ ද...“එහෙම නෙමෙයි... සර් බුවා තුමා... ඔබතුමා ගේ සුරතිං... නැකතට ගල පුපුරුවන සුවිච් එක ඔබන්න... ඊට පස්සෙ බුවාලා අමතන්න...”“එළකිරි... මල්ලි... එළකිරි” කී පළා බුවා සංවිධායක බුවා ගැටයාව බදා ඉඹ ගත්තේ ය.කස්ටිය වැඩේට සෙට් වෙන විටම බුවා ගැටයෙක් කලබලෙන් සංවිධායක බුවා සොයා ආවේ අන්දොස් වූ මුහුණිනි.“මාර අප්සැට් එක අයියා... ගල පුපුරුවන්න... ඩයිනමයිට් ගන්න බැරිවුණා... ආරක්සක තත්ත්වෙ නිසා ලියුං පෝමිට් කොල ඕනැලු... දැං මොකෝ කරන්නේ... වැඩේ කල්දාමු.ඕගර්නයිසිං බුවා ද එයට එකඟ වුවත් පලා බුවා හරහට හිටියේය.“මල්ලිලා මේ වැඩේ කල් දැම්මට කමක් නැ... මට කතාවකට චාංස් එක දීලා... මේ වගේ බුවජන ගඟක් අමතා වචන ස්වල්පයක් කතා නොකර යන එක හරි නැනේ. කතාවක් නං ඕනැමයි ආයෙ කතා දෙකක් නැ.පළා බුවාගෙන් බේරෙන්නට බැරි තැන සංවිධායක බුවා ගැටවු පළා බුවා තුමාට කතාවට චාංස් එක දුන්නේය.මයික‍්‍රපොන් එක දුටු සැණින් පළා බාබාට පිස්සු ඩබල් විය. “ආදර තාත්තේ. බුදු අම්මේ... මගේ පුතේ... සුදු දුවේ... රත්තරං නංගියේ සූටි මල්ලියේ පිය සහෝදරයා සහෝදරිය.මං මෙදා පොටේ පළා බබා තරගෙ වැදිලා බොනිකර තරුව වෙන්න හදන්නේ... මගේ ලාබ ප‍්‍රයෝජන තාකා නොවෙයි... පැලේ පිලේ, පියස්සේ දුම්මැස්සේ කොටුවේ කොරටුවේ පිටකොටුවේ... දුක් විඳින දහසක් සාටර් බුවාලා බුවිලා වෙනුවෙං. මෙච්චර කාලෙකට තඹ අලුක් කාලක් වංචා කරලත් නැහැ. අස්ව මයිලක් තරම් දෙයක් ගෙදර ගෙනිහින් නැහැ. ඉදිරියෙදිත් හූනු පිහාට්ටක තරම් දෙයක් මං තමුන්නාන්සේලගෙ බුවා සල්ලි මාටියා ගහන්නේ නැහැ. මේ කළුගල් රාජයා පල්ලා මං දිවුරලා කියනවා...”බුවාව එසේ කියා කට ගන්ට ලැබුණේ නැත. පට... පට... පටෝරියාං... ඩ‍්‍රම්...” ගිගුම් දෙමින් මහ හඬක් නැගිණි.වටේට හිටි ආරක්සක බුවාලා සමහරක් ඩවුන් ගියේ සුවිසයිට් බොම්ස් එකක් කියා හිතලා ය.පළා බුවා ගේ අනෙක් චක් ගෝල බුවාලා සමහරෙක් දෙපා සරණ යනු පෙනුණි.“මො... මො... මොක්ද... මල්ලි... ඒ... මොකෝ... වුණේ...”සංවිධායක බුවා තවත් බුවා ගැටයකු ගෙන් විමසනු ඇසුණි.“නියමයි අයියෙ... ඩයිනමයිට් නැතුවට වැඩේ නිකං ම ගොඩ... අයියෙ ගල හතරට පැළුණා... කස්ටිය දාලා දැං ම වැඩේ පටං ගත්තැකි...”</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=av09032917</link>
    <topic>සරත් වීරසිංහගේ ‘මාතෘ භූමි’ ගීත ප‍්‍රසංගය අද</topic>
    <author>චන්දන දයා සිරිවර්ධන</author>
    <content>කවරයේ කතාවසම්මානලාභී ඇයත් දුක්බර අතීතයක පංගුකාරියක්වේදිකාවට නැග්ගාම මට දැනෙන්නේ රටක් රාජ්ජයක් පහළ වුණා වගේකල වයස හරියි කියලා කවුරු හරි බඳින්න බැහැඔබට හිමි සත්ත්ව සංකේතය දැනගනිමු‘හරිම පුදුම රජෙක්’ඔය නාඩගං සුදු නෝනට පුරුදු කරන්න එපා (රසදුන නව කථාව)“මගේ ගමන් මඟ පසුපස ඇති අයෝමය හස්තය ඇයයි”ළෙන්ගතු කන්කළු නැත්නම් ඒක ගීතයක් වෙන්නෙ නෑබොලිවුඩ් නළුවොත් උඩුකය නිරුවත ‘රැල්ලක්’ කරගෙනකරීනා විවාහය කල් දමයිකොහොමඳ තොරතුරුවිවාහය මගේ ඇසින්දැන් නුවරඑළියේපරම්පරා තුනක කැරම් සුරයෝ‘බොනිකර තරුව‘ තෝරන්න ගල්ටික් මිටීමක්සරත් වීරසිංහගේ ‘මාතෘ භූමි’ ගීත ප‍්‍රසංගය අදඅම්මේ! තාත්තේ!! ඔබේ තරුණ දරුවන් විෂාදයෙන් බේරාගන්නරූ විසිතුරුඉතා මියුරු භාවපූර්ණ ගීතාවලියක් අපේ ගීත සාහිත්‍යයට එක්කළ ගුවන් විදුලි ගායක සරත් වීරසිංහගේ කලා දිවියට මේ වනවිට තිස් වසරක් සපිරී ඇත.මීට දශක දෙකකට පෙර ගායනා කළ මේ අත්භවයේ ... ඔබයි ඔබේ සිනා පොදයි... හිච්චි නගේ.. රිදී හවඩි.. ආදී ජනප‍්‍රිය ගීත රාශියක් අදත් රසික සිත් සතන්වල පිළිරැව්දේ.75’ දී අමරසේකර අතපත්තු හා සෝමරත්න මිල්ලතේ නිෂ්පාදනය කළ ‘සමරු මිහිර ගී’ ප‍්‍රසංගයේ අංකුර ගායකයකු ලෙස සහභාගී වූ සරත් වේයන්ගොඩ පුරවරයෙන් බිහිවූ ‘ක්ලැසික්ස්’ වාදක මණ්ඩලයේ නිත්‍ය ගායන ශිල්පියකු ද විය.ආධුනික ගායකයකු ලෙස පිට පිට ජයග‍්‍රහණ රැසක් දිනාගත් සරත් ගුවන් විදුලියේ ‘පිබිදෙන ගායක පරපුර’, ‘හෙට පායන තරු’ වැඩසටහන් දෙකෙන් දිවයිනේ තුන්වැනි ස්ථානය දිනාගැනීමට සමත්වූ ඔහු ගුවන් විදුලියේ ඒ ශ්‍රේණියේ ගායකයකු බවට පත්විය.”මේ අත්භවයේ” නමින් සිය කුළුඳුල් කැසට්පටය රසිකයන්ට තිළිණ කළ සරත් ‘ඔබයි ඔබේ සිනාපොදයි’, ‘සයුරු තරඟ’ නමින් කැසට්පට කිහිපයක් මියුරු ගී නිර්මාණ සමඟ එළිදැක්වීය.සරත් ගායනා කළ ‘ඔබයි ඔබේ සිනාපොදයි’ ගීතය තුළින් අතිශයින් රසික හදවත් වැළඳගත් සරත් ‘අප්සරාවී’ නමින් තම කුළුඳුල් ගීත සංයුක්ත තැටිය එළිදැක්වීය.ඉන්පසු ‘සයුරු තරඟ’ හා ‘රහසකි ආදරේ’ නමින් ගීත සංයුක්ත තැටි රසිකයන්ට තිළිණ කළ සරත් ගායන ශිල්පියකු ලෙස දශක තුනක් පුරා ගායනා කළ ගී සමුච්චය “මාතෘ පූජා” නමින් අද (29) සවස 5.00ට වේයන්ගොඩ සණස රඟහලේ දී පැවැත්වේ.මෙම ප‍්‍රසංගයට සමගාමීව සරත්ට තම නිර්මාණ දිවියේ උපකාර කළ කලාශිල්පීන් විසිහත් දෙනකු වෙත තම මෑණියන් අතින් සම්මාන පිදීමද සිදුකෙරේ. කලකට ඉහතදී කොළඹ සුදර්ශියේ දී දොරට වැඩිය ‘රහසකි ආදරේ’ කැසට් පටය හා සීඩී තැටිය මුල්වරට තම ගම්පියසේදී එදින එළිදැක්වීම ද සිදුකෙරේ. නොමිලයේ පැවැත්වෙන මෙම ප‍්‍රසංගය සඳහා සංගීත රසකාමීන්ට සංවිධායක මණ්ඩලය විවෘතව ආරාධනය කරයි.චන්දන දයා සිරිවර්ධන</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=av09032918</link>
    <topic>අම්මේ! තාත්තේ!! ඔබේ තරුණ දරුවන්</topic>
    <author>සාකච්ඡාවකින් සකස් කළේ ගාමිණී සුසන්ත</author>
    <content>කවරයේ කතාවසම්මානලාභී ඇයත් දුක්බර අතීතයක පංගුකාරියක්වේදිකාවට නැග්ගාම මට දැනෙන්නේ රටක් රාජ්ජයක් පහළ වුණා වගේකල වයස හරියි කියලා කවුරු හරි බඳින්න බැහැඔබට හිමි සත්ත්ව සංකේතය දැනගනිමු‘හරිම පුදුම රජෙක්’ඔය නාඩගං සුදු නෝනට පුරුදු කරන්න එපා (රසදුන නව කථාව)“මගේ ගමන් මඟ පසුපස ඇති අයෝමය හස්තය ඇයයි”ළෙන්ගතු කන්කළු නැත්නම් ඒක ගීතයක් වෙන්නෙ නෑබොලිවුඩ් නළුවොත් උඩුකය නිරුවත ‘රැල්ලක්’ කරගෙනකරීනා විවාහය කල් දමයිකොහොමඳ තොරතුරුවිවාහය මගේ ඇසින්දැන් නුවරඑළියේපරම්පරා තුනක කැරම් සුරයෝ‘බොනිකර තරුව‘ තෝරන්න ගල්ටික් මිටීමක්සරත් වීරසිංහගේ ‘මාතෘ භූමි’ ගීත ප‍්‍රසංගය අදඅම්මේ! තාත්තේ!! ඔබේ තරුණ දරුවන් විෂාදයෙන් බේරාගන්නරූ විසිතුරු“විෂාදය” ලෙස හඳුන්වනු ලබන මානසික රෝගාබාධයේ ලක්ෂණත්, එම රෝගය පිළිබඳ වැදගත් තොරතුරු රැසකුත් අප පසුගිය සතියේ සාකච්ඡා කලා ඔබට මතක ඇති. විෂාදය ඇතිවීමට බලපාන හේතූන් ඒ සඳහා ඇති ප‍්‍රතිකාර පිළිබඳවත් අද අපි තොරතුරු සොයා බලමු.අංගොඩ මානසික රෝහලේ මානසික රෝග පිළිබඳ විශේෂඥ වෛද්‍ය හරිස්චන්ද්‍ර ගාම්භීරවිෂාදය ඇතිවීමට ප‍්‍රධාන වශයෙන් ම බලපාන කරුණු 2ක් තිබෙනවා. ඉන් එක් කරුණක් වන්නේ ජානමය හේතූන්. ඇතැමුන් උපදින විටම මෙම රෝගයට ගොදුරුවීමේ ප‍්‍රවණතාවයක් තිබෙනවා.(Vulnerable). එයට හේතුවන්නේ ඔවුන් උරුම කරගන්නා ජාන සංයුතියයි.විෂාදය ඇතිවීමට බලපාන අනෙක් කරුණ වන්නේ බාහිර සාධකයි. මෙම කරුණු දෙක අතරින් විෂාදය ඇතිවීමට හේතුවන ප‍්‍රධානම කරුණ වන්නේ බාහිර සාධකයි.ජානමය සාධක සහිතව උපදින අයට, පාරිසරික සාධක නොතිබුණොත් “විෂාදය” රෝගය නොවැළඳිය හැකියි. එසේ වුවද, ජානමය සාධක නොමැතිව උපන්නත්, බාහිර සාධක ප‍්‍රබල වුවහොත් විෂාදය වැළඳිය හැකියි. විෂාදය ඇතිවීමට හේතුවන ජානමය සාධකවලින් මිදීමට කිසිවෙකුටත් හැකියාවක් නෑ. එහෙත් බාහිර සාධකවලට ගොදුරු නොවී සිටිය හැකියි.අපි දැන් සොයා බලමු “විෂාදය” ඇතිවීමට හේතුවන බාහිර සාධක මොනවාදැයි කියා. ඉතා සමීපව ලෙන්ගතුව සිටි අයකුගේ වියෝව, වෙන්වීම, රැකියාව අහිමිවීම, ධනය විනාශවීම, වැනි කරුණු විෂාදය රෝගයට යමෙකු ගොදුරුවීමට හේතුවන බාහිර සාධක කීපයක්.එසේම, නිවෙසක කුඩා දරුවන් කීපදෙනකු සිටින විට නිවෙසේ වැඩකටයුතුවලට බිරිඳට සැමියාගෙන් සහයෝගයක් නොලැබීම, සැමියාත් බිරිඳත් අතර හොඳ සම්බන්ධයක් නොතිබීම, සැමියා මත්පැන් පානය කිරීම වැනි කරුණු නිසාද යමෙකු විෂාදයට ගොදුරු විය හැකියි. කෙසේ වෙතත් ජානමය සාධක සහ ඉහතින් දැක්වූ පාරිසරික සාධක නිසා මොළයේ ඇති Serotonin නම් රසායනිකය අඩුවීම “විෂාදය” ඇතිවීමට හේතුවන බව සොයාගෙන තිබෙනවා. එමනිසා මූලික වශයෙන්ම විෂාදය රෝගයේදී මොළයේ Serotonin සාන්ද්‍රණය ඉහළ දැමීමට බාහිරින් ඖෂධ ලබා දෙනවා.එම ඖෂධය මඟින් විෂාදය සම්පූර්ණයෙන්ම සුව කළ හැකියි. විෂාදය එක් එක් පුද්ගලයාට විවිධ මට්ටම්වලින් වැළඳිය හැකියි.එය සුළු විෂාදය (Mild Depression)  තත්ත්වයේ සිට උග‍්‍ර විෂාදය(Severe Depression) තත්ත්වය දක්වා පවතිනවා. නවීන ප‍්‍රතිකාර ක‍්‍රමවලදී විෂාදය සුවපත් කිරීම සඳහා නවීන තාක්ෂණ උපකරණ, නවීනතම ඖෂධ මෙන්ම මනෝචිකිත්සක ක‍්‍රම ද යොදා ගන්නවා. සුළු විෂාදය තත්ත්වයේදී මනෝචිකිත්සක ක‍්‍රම මඟින් ප‍්‍රතිකාර කළ හැකියි.ඇතැමුන්ට මනෝචිකිත්සක ප‍්‍රතිකාර ක‍්‍රම සමඟ ඖෂධ ද ලබාදෙනවා. උග‍්‍ර ලෙස විෂාදයට ගොදුරු වූ රෝගීන් සඳහා විශේෂිත ප‍්‍රතිකාර ක‍්‍රමයක් යොදාගන්නවා. Electro Convulsive Therapy නම් ප‍්‍රතිකාර ක‍්‍රමයයි(ECT). මෙම ප‍්‍රතිකාර ක‍්‍රමය මඟින් මොළයේ රසායනික කි‍්‍රයාවලියේ ඉක්මන් වෙනසක් සිදුවෙනවා. එමඟින් විෂාදයට ඉක්මන් සුවයක් ලැබෙනවා.සියදිවි නසාගැනීමට තැත් කිරීම විෂාදය රෝගයේ රෝග ලක්ෂණයක්. මනෝ වෛද්‍යවරයකු වෙත විෂාදයයෙන් පෙළෙන රෝගියකු යොමු වූ විට, එම රෝගියා සියදිවි නසාගැනීමට කෙතරම් ප‍්‍රවණතාවයක් දක්වන්නේ ද යන්න සොයා බලනවා. එහිදී එම රෝගියා සියදිවි නසා ගැනීමට දැඩි ප‍්‍රවණතාවයක් ඇති බව ඔප්පු වුවහොත්, වහාම ඔහුට ECT ප‍්‍රතිකාර ක‍්‍රමය ලබාදෙනවා.මෙම ECT ප‍්‍රතිකාර ක‍්‍රමය ඉතාම නරක බරපතළ අතුරු ආබාධ ඇතිකරන ප‍්‍රතිකාර ක‍්‍රමයක් බවට සමාජයේ මතයක් තිබෙනවා. එය සම්පූර්ණයෙන්ම අසත්‍යයක්.නවතම සොයාගැනීම් අනුව පෙනී යන්නේ විෂාදය සඳහා සුදුසුම, ආරක්ෂාකාරීම ප‍්‍රතිකාර ක‍්‍රමය ECTප‍්‍රතිකාර ක‍්‍රමය බවයි. විශේෂයෙන්ම ගර්භණී අවස්ථාවේදී ඖෂධීය ප‍්‍රතිකාරවලින් තොරව යොදාගත හැකි හොඳම ප‍්‍රතිකාර ක‍්‍රමය වන්නේ ද මෙමECT ප‍්‍රතිකාර ක‍්‍රමයයි.විෂාදය සඳහා ප‍්‍රතිකාර ගත යුතු කාලසීමාව මාස 6 සිට ජීවිත කාලය දක්වා වෙනස්විය හැකියි. සමාජයේ තවත් වැරදි මතයක් තිබෙනවා, මෙම ඖෂධවලට ඇබ්බැහිවීමත් සිදුවෙනවාය යනුවෙන්. එයත් ඉතා වැරදි මතයක්. දීර්ඝ කාලයක් මෙම ඖෂධ ලබාගත යුතුයි. මෙහිදී සඳහන් කළ යුතු වැදගත් කරුණක් තිබෙනවා; ඒ, කිසිවිටෙකත් හිතුමතේට වෛද්‍ය උපදෙස්වලින් තොරව ඖෂධ නැවැත්වීම නුසුදුසු බවයි.මෙම රෝගයේ විශේෂ ලක්ෂණයක් වන්නේ, මෙය සුව වී කලක් ගතවූ පසුව නැවත ඇති විය හැකි වීමයි. ඒ නිසා මෙවැනි රෝගීන්හට ජීවිත කාලය පුරාම ඖෂධ ලබා ගැනීමට සිදුවෙනවා. සෑම විෂාදය රෝගියෙකුටම මෙම තත්ත්වයට මුහුණදීමට සිදුවන්නේ නෑ.ශ‍්‍රී ලංකාව තුළ බොහෝවිට පවුලේ වෛද්‍යවරයකු විසින් රෝගියකු හඳුනාගෙන මනෝ වෛද්‍යවරයකු වෙත එම රෝගියා යොමු කළත්, මනෝ වෛද්‍යවරයකු වෙත යාමට බොහෝ දෙනෙක් දක්වන්නේ මැලිකමක්. ඒ වෙනුවට ඔවුන් බලිතොවිල්, ශාන්තිකර්ම වෙත යොමුවෙනවා.එවිට සිදුවන්නේ රෝගය උත්සන්න වීමයි. වෙනත් බොහෝ රෝග මෙන්ම විෂාදය සඳහා ද ප‍්‍රතිකාර සඳහා ඉක්මනින් යොමු වූ තරමට ඉක්මනින් හොඳ ප‍්‍රතිඵල ලබාගත හැකියි. ඇතැම්විට කෙටිකාලයක් ප‍්‍රතිකාර කිරීමෙන් සුවපත් කර ගත හැකියි.රෝගයට ප‍්‍රතිකාර කිරීමට කල්ගත වුවහොත්, ප‍්‍රතිකාර ද දීර්ඝ කාලීනව කළ යුතුයි. දීර්ඝ කාලයක් ප‍්‍රතිකාර නොගෙන සිටීමෙන් මොළයේ ස්නායුවලට යම් යම් ආබාධ සිදුවෙනවා. විෂාදය, වැළැක්විය හැකි, ප‍්‍රතිකාර මඟින් සුව කළ හැකි, රෝගයක් නිසා කලින් රෝගය හඳුනාගෙන නියමිත කාලයක් ප‍්‍රතිකාර කළ යුතුයි. නිසි ප‍්‍රතිකාරවලින් පසුව, රෝගය වැළඳීමට පෙර තිබුණු කාර්යක්ෂමතාවය එම පුද්ගලයාට සියයට සීයක්ම නැවත ලබාගත හැකිවෙනවා.මෙහිදී රෝගියා ළඟින්ම ඇසුරු කරන උදවිය, පවුලේ උදවිය විෂාදයට ගොදුරු වූ රෝගියා පිළිබඳව විශේෂ අවධානයක් යොමු කළ යුතුයි. සාමාන්‍යයෙන් මෙවැනි රෝගීන්ගේ එදිනෙදා කි‍්‍රයාපටිපාටියේ වෙනස්කම් සිදුවෙනවා. ඔවුන් කෑමගන්නා ආකාරයේ ද, අදහස් ප‍්‍රකාශ කරන ආකාරයේ ද, එදානෙදා කරන වැඩකටයුතුවලදීද වෙනස්කම් නිරීක්ෂණය කළ හැකියි. එවිට රෝගියාගේ තත්ත්වය පිළිබඳව තේරුම් ගත යුතුයි.මෙවැනි රෝගීන්හට ඖෂධ නිසි පරිදි නිසි වෙලාවට ලබාදීමට පවුලේ උදවිය උනන්දු විය යුතුයි. සමාජයේ ඕනෑම පුද්ගලයෙක් තමාට මානසික ආබාධයක් ඇති බව පිළිගැනීමටත්, ඒ වෙනුවෙන් ඖෂධීය ප‍්‍රතිකාර ලබාගැනීමටත් බොහෝවිට අකමැතියි. ඖෂධීය ප‍්‍රතිකාර ලබාදීමෙන් පසුව නැවත සුපුරුදු සමාජ ජීවිතයට යොමු කිරීම ඉතාම වැදගත්.සාමාන්‍ය සමාජ ජීවිතයට ඉක්මනින් හුරුවන, යොමුවන තරමට රෝගය සුවවීමත් ඉක්මන් වෙනවා. මෙම රෝගය ශාරීරික වශයෙන් විවේක ගත යුතු රෝගයක් නොවේ. මෙම රෝගීන් පිළිබඳව දැඩි අවධානයක් යොමු කිරීමත් අවශ්‍ය වන්නේ නෑ. රෝගයක් තිබෙනවා; එයට ප‍්‍රතිකාර කරනවා. ඒ ආකාරයෙනුයි රෝගියාගේ පවුලේ උදවියත් සමාජයේ උදවියත් සිතිය යුත්තේ.නව යොවුන් වියේදී මෙම රෝගය වැළඳුණු විට වැඩි සැළකිල්ලක් දැක්විය යුතුයි. තරුණ දරුවන්ගේ මෙම රෝග තත්ත්වය දෙමව්පියන් විසින් හඳුනා නොගැනීම නිසා මව්පියන් සමඟ ගැටුම් ඇතිකර ගැනීමට දරුවන් පෙළඹෙනවා.ඒ බව මව්පියන් තේරුම් ගත යුතුයි. එසේම මෙම රෝගයට ගොදුරු වූ තරුණ තරුණියන් ගෙන් සමාජයේ විවිධ පුද්ගලයන් අයුතු ප‍්‍රයෝජන ලබාගැනීමට ඉඩ තිබෙනවා. ඒ බව මව්පියන් වැඩිහිටියන් තේරුම් ගත යුතුයි. ඒ ඔවුන්ගේ පෞරුෂය තවමත් සම්පූර්ණයෙන් වැඩී නොමැති නිසයි. විෂාදය විවේක ගත යුතු රෝගයක් නොවන බවත්, ඖෂධීය ප‍්‍රතිකාර මඟින් සුවකළ හැකි බවත් තේරුම් ගැනීම ඉතාම වැදගත්.සාකච්ඡාවකින් සකස් කළේ ගාමිණී සුසන්ත</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=av09032919</link>
    <topic>රූ විසිතුරු</topic>
    <author>සටහන - රෝහණ</author>
    <content>කවරයේ කතාවසම්මානලාභී ඇයත් දුක්බර අතීතයක පංගුකාරියක්වේදිකාවට නැග්ගාම මට දැනෙන්නේ රටක් රාජ්ජයක් පහළ වුණා වගේකල වයස හරියි කියලා කවුරු හරි බඳින්න බැහැඔබට හිමි සත්ත්ව සංකේතය දැනගනිමු‘හරිම පුදුම රජෙක්’ඔය නාඩගං සුදු නෝනට පුරුදු කරන්න එපා (රසදුන නව කථාව)“මගේ ගමන් මඟ පසුපස ඇති අයෝමය හස්තය ඇයයි”ළෙන්ගතු කන්කළු නැත්නම් ඒක ගීතයක් වෙන්නෙ නෑබොලිවුඩ් නළුවොත් උඩුකය නිරුවත ‘රැල්ලක්’ කරගෙනකරීනා විවාහය කල් දමයිකොහොමඳ තොරතුරුවිවාහය මගේ ඇසින්දැන් නුවරඑළියේපරම්පරා තුනක කැරම් සුරයෝ‘බොනිකර තරුව‘ තෝරන්න ගල්ටික් මිටීමක්සරත් වීරසිංහගේ ‘මාතෘ භූමි’ ගීත ප‍්‍රසංගය අදඅම්මේ! තාත්තේ!! ඔබේ තරුණ දරුවන් විෂාදයෙන් බේරාගන්නරූ විසිතුරු’බුෆේ’ අරින්නෙ මිනිසුන්ට විතරක් නෙවේ-වඳුරන්ටත්. තායිලන්තයේ වාර්ෂිකව පැවැත්වෙන ‘වඳුරු බුෆේ’ එකකදි ඇති පදමට පලතුරු - එළවළු බුදින හාදයෙක්.මේ තායි වඳුරන් තමන්ගේ සනුහරේටත් කෑම කන හැටි පුරුදු කරන ජාතියක් කියලයි ජපාන පර්යේෂකයන් පිරිසක් හොයාගෙන තිබෙන්නෙ.රුසියානු ප‍්‍රතිමා ශිල්පීන් ලෝක ප‍්‍රකටයි. කළු ගලක නෙළුෑ මේ පිළිරුවට මොන තරම් පණක් දීලා තියෙනවද? රුසියාවේ මහා විප්ලවයකට මුල පිරූ කාල් මාක්ස් ගේ පිළිරුවකුයි මේ නෙළා තිබෙන්නේ. මූර්ති ශිල්පියා රුසියාවේ ලිවි හර්බල්. මූර්තිය දක්නට ලැබෙන්නේ ජර්මනියේ - කෙම්නිට්ස්වල.ඇන්ගෝලා රංග ශිල්පියකු ගේ අපූරු රංගනයක්. යම 11 වැනි බෙනඩික්ට් පාප්තුමාගේ ලුඅන්ඩා සංචාරය සැමරීම සඳහායි මෙම ප‍්‍රසංගය සංවිධානය කැර තිබුණේ.දුක – කඳුළ දරාගෙන මේ කාශ්මීර කතුන් තිදෙනා බලා ඉන්නේ කුමක් දිහා කියලද හිතන්නෙ. අවමඟුල් පෙරහරක් දිහා. ශ‍්‍රී නගර් හී පුල්වාම් දිස්ති‍්‍රක්කයේ පක්හාර්පෝරා ගම්මානයේදී කැමරා ඇසට හසුවූ දර්ශනයක්.‍සුදු මොනරු ‘කළු නික’ වගේම හිඟ ජාතියක්. වර්ණවත් මොනරු දකින අප උන් පිල් විදහා රඟනු බලන්නත් හරි ආශයි. ඒත් සුදු මොනරකු දිහාව අප ඇතැම්විටක පිළිකුලෙන් බලන්නත් පුළුවන්.කෙසේ වුවත් සුදු මොනරකු උද්දාමයෙන් රඟන මෙවන් මොහොතක් නම් දකින්නට ඇස් දෙක පිං කරන්නත් ඕනෑ. උන් ‘ඇලි’ වර්ගයේ නිසා පාට වැටී නෑ කියලා හිතන කට්ටියකුත් ඉන්නවා. ඒත් උන් ඉන්දීය නිල් මොනරුන්ගේ තවත් ප‍්‍රභේදයක්ය යන්න සොයාගෙන තිබෙන හැබෑ තත්ත්වයයි.’ඔරිකා’ සිංහ ධේනුව ‘ෆෝ පෝව්ස්’  (Four Paws) සංවිධානයේ සත්ත්ව දොස්තරගේ කබායෙන් අදින්නෙ යමක් කියන්නට වෙන්නැති. සමහරවිට ‘යන්න බෑ’ කියනවද දන්නෙ නෑ.‘ෆෝ පොව්ස්’ සතුන්ගේ අයිතිවාසිකම් වෙනුවෙන් කටයුතු කරන රටින් රට පැතිරුණු සංවිධානයක්. රුමේනියාවේ සතුන්වත්තේ ඉන්න මේ සිංහ ධේනුවගෙ වගේම තවත් සිංහයන් දෙදෙනකුගේ නවාතැන් පොළ මාරු කරන්නටයි සූදානම.රුමේනියාවේ සත්වෝද්‍යාන පවත්වාගෙන යෑම එරටට ප‍්‍රශ්නයක් වෙලා. ඊට හේතුව නඩත්තුවට අරමුදල් නැතිකම. ඔරිකාට වගේම ඇගේ සගයන්ටත් දකුණු අප‍්‍රිකාවෙ අභය භූමියක කල් හරින්නට දැන් අවස්ථාව පෑදිලා.පනින්න පෙර සිතා බලනු. ඒ අපේ පැරැණි කියමනක්. මේ වගේ පැනිලි පනින්නෙත් කලක් හොඳට පුරුදු පුහුණුවෙලා. චීනයේ පිහිනුම් ශූරියන් දෙදෙනකු එකම රිද්මයෙන් හැඩයක් මැවෙන අයුරින් උඩ කරණමක් ගැසූ මොහොතක්.තව මොහොතකින් ජලාශයේ දිය කාවො වගේ පීනාවි. දෝහා හි පැවැති පිහිනුම් කරණම් 2009 ලෝක සූරතාවයෙදියි මෙවන් හපන්කම් දක්නට ලැබුණේ.සටහන - රෝහණ</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=ay0903291</link>
    <topic>යාළුවෙක් එක්ක ගුටි ගහගෙන බොක්ෂිං ගුරුතුමාට අහුවුණා.</topic>
    <author>සාගරිකා දිසානායක ජයසිංහ ඡායාරූපය විමල් කරුණාතිලක</author>
    <content>යාළුවෙක් එක්ක ගුටි ගහගෙන බොක්ෂිං ගුරුතුමාට අහුවුණා.ප‍්‍රථම සූර්යබල ගම්මානයෙන් ආදිවාසීන්ටත් ආලෝකයලේක්හවුස් දිගු සේවා උපහාර ලද්දෝජර්මානු තාක්‍ෂණික ආයතනයේ හිටපු විදුහල්පති එච්.ඩී. නන්දසේනබොරලැස්ගමුවේ රත්තනපිටිය එදා අද වගේ ජනාකීර්ණ නගරයක් නොවෙයි. හාත්පස ගොඩ මඩ ඉඩම්, සරුසාර කෙත්වතුවලින් පිරුණු සුන්දර සශී‍්‍රක ගම්මානයක්. රත්තන පිටියේ පදිංචිව සිටි දොන් පීටර් පෙරේරා සහ ගල්හේනගේ පව්ස්තිනා අල්විස් යුවළට දාව උපන් දරු සිවුදෙනාගෙන් වැඩිමලා හෙට්ටිගේ දොන් නන්දසේන අද අපේ කතා නායකයා. ජර්මානු තාක්‍ෂණික ආයතනයේ හිටපු විදුහල්පතිතුමා. ඔහු උපන්නේ 1943 පෙබරවාරි 27 වැනිදා රත්තනපිටියේදි. නන්දසේනට බාල සහෝදරයන් දෙන්නයි. සහෝදරියයි. නන්දසේන ගේ පියා විදුලි සන්දේශ දෙපාර්තමේන්තුවේ සේවය කළා.නන්දසේනට මුලකුරු කියෙව්වේ හපුතලේ පුරාණ විහාරෙ විමලවංශ නායක හාමුදුරුවෝ. ඒ කාලේ විමලවංශ හාමුදුරුවො වැඩ වාසය කළේ රත්තනපිටිය පන්සලේ. නන්දසේනගේ වේලාපත්කඩේ බලල ඉක්මනින්ම අකුරු කියවන්න කියලා නැකත්කරුවො කී නිසා අවුරුදු දෙකහමාරෙන් ම ඔහුට අකුරු කියවන්නට මවුපියො උනන්දු වුණා.නන්දසේන පුංචි කාලෙ ඉඳල හැදුණෙ වැඩුණේ ආච්චි අම්මත් ආතත් එක්ක. ආතා රත්තනපිටිය ප‍්‍රදේශයේ හිටපු හොඳ ගොවි මහත්තයෙක්.අම්මාගේ සහෝදරයා රත්තනපිටියේ පී.බී. අල්විස් වෙද මහත්තයා. ඒ මාමාගේත්, ආච්චිගෙත්, ආතාගෙත් ආදර සුරතල් මැද්දෙ නන්දසේන ගත කළේ පී‍්‍රතිමත් ළමා කාලයක්. ඔහු පවුලේ වැඩපොළටත් උදව් උපකාර කළා. ගොවිතැන් කරන කොට පාසල ඇරිලා ඇවිත් ආතත් එක්ක එළවළු කොරටුවලට වතුර දැම්මා, ගොම එකතු කරල පැළවලට පොහොර දැම්මා, අස්වනු නෙළන කාලෙට එළවළු එකතු කළා.මේ අලුත් එළවළු මිලට ගන්න වෙළෙන්දෝ ආතලාගේ ගෙදරටම එනවා. මේ වෙළෙඳ්‍රම දැක බලාගන්න එහෙ මෙහෙ දුව පනින්න නන්දසේන හරිම ආසයි. අඹ කාලෙට ආතායි ආච්චියි ගමේ තියෙන හොඳම “දම්පර” අඹ ගස් ටික බදු ගත්තා. ගෙඩි කඩවලා ඉදෙන්න දාන්නේ සොල්දරේ උඩට. කාටත් නොදැනෙන්න සොල්දරේ උඩට නැගිලා මී පැණි වගේ ඉදුණු දම්පර අඹ ඇති තරම් කාලා හෙමින්ම බැහැල යන නන්දසේන අතටම අහුවුණත් ආතයි ආච්චියි සැර වැර කළේ නැත්තෙ පුංචි මුණුපුරාට තිබුණු ආදරේ හින්දාමයි.නන්දසේන ඇතුළත් වුණේ රත්තනපිටිය ආනන්ද විද්‍යාලෙට. එහි මුල් ගුරුතුමා පී.එම්. පෙරේරා කවියා. රත්තනපිටියේ ඒ කාලේ ගුවන් හමුදා කඳවුරක් තිබුණා. ඊට යාබදව පිහිටි විශාල පිට්ටනියේ ඔවුන් බොහෝ දාට වොලිබෝල්, පාපන්දු වගේ ම කි‍්‍රකට් කී‍්‍රඩාවත් කළා. මේ පිට්ටනිය තිබූ පෙදෙසේයි අද ශී‍්‍ර ජයවර්ධනපුර විශ්ව විද්‍යාලය පිහිටුවා තිබෙන්නේ.නන්දසේන ගේ මාමා පී.බී. අල්විස් වෙද මහත්මයා ගමේ බොහෝම ජනපි‍්‍රයයි. ඔහු වෙදකමට වගේම කවිකමටත් දක්‍ෂයි. ඔහු පදිංචිව හිටියේ මහගෙදර වත්තේම වෙනම තනාගත් නිවෙසක. මේ නිවස සෑම සන්ධ්‍යාවකම ඒ කාලෙ ලංකාවේ හිටපු මුල් පෙළේ කවීන් වැඩි දෙනෙක් එක් රැස් වූ රස ගුලාවක්. මාමා අවිවාහකයි. විනෝදයට බරයි. එතැනට නිතරම කවීන්, ලේඛකයන්, ගත් කතුවරුන් එක් රැස් වුණා. බොරලැස්ගමුවේ ජී.එච්. පෙරේරා, ඔහුගේ සහෝදර විමලසිරි පෙරේරා, ශී‍්‍ර චන්ද්‍රරත්න මානවසිංහ, මීමන ප්‍රේමතිලක, සිසිර කුමාර මානික්කාරච්චි වැනි ප‍්‍රකට කවියන් ගත් කතුවරුන් වගේම සිළුමිණ සරසවිය වැනි මුල් පෙළේ පුවත්පත්වල කර්තෘවරුන් නිරතුරුව එහි එනවා. කවි මඩු කවි වාද විවාද සෑම සැඳෑවකම පාහේ.පුංචි නන්දසේනත් මාමා ගේ නිවසේ පැවැත්වෙන මේ කවි සාදවල රස විඳින්න යනවා. එතකොට ඔහුගේ වයස අවුරුදු දහයක් දොළහක් තරමයි. පුංචි ඔහුගේ සිත තුළ කවි සිතිවිලි ජනිත වුණෙත්, පසු කාලෙක කවියක් කෙටි කතාවක් ලියැවුණෙත් එදා හඳුනාගත් ඒ උසස් රස වින්දනය නිසාමයි. එදා පුංචි දරුවකු වූ ඔහුගෙන් මාමා ගේ මහ වියත් මිතුරන් පුංචි පුංචි උදව් ලබා ගත්තා. පණිවුඩයක් කීමට, දුම්වැටියක් ගෙනැත් දීමට සන්තෝසමක් විදිහට ඔහුට ලැබුණු ශත දෙක ඒ කාලෙ නම් ඔහුට මහමෙරක්. අද නම් මහමෙරක් තරම් වටින්නෙ ඒ උසස් කවීන්ගේ ඇසුරයි.නන්දසේන වැඩියම දස්කම් පෑවේ ගණිතයට. ඒ වගේම සාහිත්‍යයටත් කී‍්‍රඩාවටත් ඔහු එකසේ ඇලුම් කළා. පාසලේ වගේම පාඨශාලාන්තර ජවන හා පිටියේ කී‍්‍රඩා තරගවලින් ඔහු ජය ලබා ගත්තා. රත්තනපිටිය පාසලේ දහයේ තේ වේලට ඔවුන්ට බොහෝ විට ලැබුණෙ දෙල් නැත්නම් පරිප්පු හොද්දක් එක්ක පාන් කාලක්.පහේ පන්තියෙන් පස්සෙ නන්දසේන ඇතුළත් වුණා දෙහිවල මධ්‍ය මහා විද්‍යාලෙට. ඉංග‍්‍රීසි මාධ්‍ය පාසලක්. පහේ පන්තියෙ ඉඳන්ම නන්දසේනට ඉංග‍්‍රීසි වගේම බොක්සිං කී‍්‍රඩාවත් ඉගෙන ගන්න හැකි වුණා. දවසක් ඔහු පන්ති සගයෙක් සමඟ විනෝදෙට ගුටි ඇනගත්තා. නොසිතූ වේලාවක ගුරුතුමාට අහු වුණා. එවකට ලංකාවේ හිටපු දක්ෂතම බොක්සිං කී‍්‍රඩකයකු වූ සී.පී.ජයසූරිය මහතා ඔවුන්ගේ බොක්සිං ගුරුතුමා. නන්දසේනත් සගයාත් පාසල් වේදිකාවට නැංඟුවා. හැම දෙනාම ඉදිරියේ ගහගන්න කීවා.නන්දසේනත් සගයාත් සටන ඇරැඹුවා. ඔවුන්ගේ තරගය බලන්න පාසලම වට වුණා. ලජ්ජාවටත්, බියටත් තරගය වඩාත් දැඩි වුණා. ඔවුන් දෙදෙනා බේරන්නට ගුරුතුමාම ඉදිරිපත් වුණා.නන්දසේන කනිෂ්ඨ විභාගෙට ලිව්වෙත් ඒ පාසලේදිමයි. රාජ්‍ය භාෂාව සිංහල බවට පත් කළාම සිංහල මාධ්‍යයෙන් වසර දෙකක් ඉගෙන ගෙන යළිත් විභාගෙට ලියන්නට ඔවුනට සිදුවුණා. ජ්‍යෙෂ්ඨය සමත් වුණාට පස්සෙ ඔහුට අවශ්‍ය වුණේ පොලිසියට බැඳෙන්න. පොලිස් පරීක්ෂකවරුන් සඳහා සම්මුඛ පරීක්ෂණයක් පැවැත්වුණා. ඔහු සම්මුඛ පරීක්ෂණයට ඉදිරිපත් වුණා. සමත් වුණත් ගෙදරින් යන්නට අවසර ලැබුණේ නෑ. ඔය අතරෙ 1959 දි ජර්මානු කණ්ඩායමක් ලංකාවට ඇවිත් ලංකාවෙ තරුණයන්ට කාර්මික අධ්‍යාපනයත් පුහුණුවත් ලබාදෙන්නට සැලසුම් කළා.එවකට අගමැතිව සිටි එස්.ඩබ්ලිව්.ආර්.ඩී.බණ්ඩාරනායක මහත්තයගෙ ඉල්ලීමක් මත ජර්මානු රජයෙන් ශ‍්‍රී ලංකාවට ලැබුණු ආධාරයක් ඒ. 1960 දී වේරහැර ආරම්භ කළ මේ පුහුණු පාඨමාලාවට පුවත්පත් මඟින් අයැදුම් පත‍්‍ර කැඳවා තිබුණා. නන්දසේනත් ඉල්ලුම් කළා. ඔහුට ඒ පාඨමාලාවට තෝරාගත් ආරම්භක සිසුන් හැට දෙනා අතරට එක්වීමට වාසනාව හිමිවුණා. මෝටර් කාර්මික විද්‍යාව පිළිබඳ සිව්වසරක පාඨමාලාවක් වූ එය හදාරන ගමන්ම නන්දසේනට උසස් පෙළ හදාරන්නටත් අවශ්‍ය වුණා. ඔහු සවස් වරුවේ කොළඹ ස්ටැෆර්ඩ් විද්‍යාලෙට ඇතළුවෙලා උසස් පෙළ විභාගෙට ඉගෙන ගත්තා. තාක්ෂණික ආයතනයේ උපදේශකයන් ජර්මානු ජාතිකයන්. ඔවුන් සිසුන්ට කාර්මික දැනුම වගේම කී‍්‍රඩා පුහුණුවත් ලබා දුන්නා. කි‍්‍රකට් වගේම පාපන්දු කී‍්‍රඩාවටත් පහසුකම් සැලසුවා. කාර්මික විද්‍යාලෙ පාපන්දු කණ්ඩායමේ නායකයා වුණෙත් නන්දසේන. ඔවුන් පාපන්දු තරග සඳහා රටපුරා සංචාරය කළා.ඒ කාලෙ මොරටුව විශ්වවිද්‍යාලය හැඳින්නුවේ කටුබැද්දේ උසස් තාක්ෂණික ආයතනය නමින්. නන්දසේන සති අන්තෙදි මොරටුවේ උසස්- තාක්ෂණික ආයතනයෙන් සිවු අවුරුදු යාන්ති‍්‍රක ඉන්ජිනේරු පාඨමාලාවක් හැදෑරුවා. ජර්මානු තාක්ෂණික ආයතනයේ පාඨමාලාවට සමගාමීව මේ පාඨමාලාවත් හැදෑරූ නන්දසේන ඒ පාඨමාලා දෙකෙන්ම උසස්ම ප‍්‍රතිඵල ලැබුවා.1963 දී ජර්මානු තාක්ෂණික ආයතනයේ අවසාන වසර විභාගෙන් ඔහු හොඳම ප‍්‍රතිඵල ලබාගත්තා. ඒ හේතුවෙන් 1964 දී ඔහුට ජර්මානු තාක්ෂණික ආයතනයේ උපදේශක තනතුරක් ලැබුණා. 1965 දී ඔහුට ජර්මනියේ උසස් තාක්ෂණික ආයතනයක මයිස්ටර්වරුන්ගේ උපාධිය හදාරන්නට ජර්මානු රජයෙන් වසර තුනක ශිෂ්‍යත්වයක් ලැබුණා. ජර්මනියේ උතුරු ප‍්‍රදේශයේ පිහිටි හයිඩේ හෝල්ස්ටයින් උසස් තාක්ෂණික විද්‍යාලයෙහි ඔහු පුරා වසර තුනක් මයිස්ටර්වරයකු ලෙස විශේෂඥ පුහුණුව ලැබුවා. තාක්ෂණික ක්‍ෂේත‍්‍රයේ උසස්තම සුදුසුකමක් සේ සැළැකෙන ‘මයිස්ටර්’ තනතුර ඒ ක්‍ෂේත‍්‍රයේ විශේෂඥයකු වීමට සමානයි.මුල්වරට මිනිසා සඳ මත පා තැබුයේ ඔහු ජර්මනියේ සිටි අවදියේ. ශ‍්‍රී ලංකාවේ අපට රූපවාහිනිය අරුමයක් වූ එකල ජර්මනියේ විසූ නන්දසේනලා එය චන්ද්‍රිකා ඡායාරූප මඟින් රූපවාහිනියෙන් සජීවීව නරඹන්නට තරම් වාසනාවන්ත වුණා. ඒ කාලේ ජර්මනියේ වීදි පුරා ගුවන්ගත වූ චන්ද්‍රිකාවේ අනුරූ සහ විශාල ප‍්‍රමාණයේ ඡායා පුවරු ප‍්‍රදර්ශනය කෙරුණා.මවුබිමට පැමිණ 1972 දී යළිත් ජර්මානු තාක්ෂණික ආයතනයේ උපදේශක මණ්ඩලයට එක්වුණත් ඔහුගේ යටි සිතේ පොලිසියට හෝ ති‍්‍රවිධ හමුදාවට බැඳීමට වූ ආශාව සැඟවී තිබුණා. ඒ කාලෙ නාවුක හමුදාවට ස්වේච්ඡා භටයන් තෝරාගත්තා. ඒ විභාගෙන් සමත් වූ නන්දසේන ශ‍්‍රී ලංකා නාවුක හමුදාවෙ ස්වේච්ඡා බළඇණියෙ උප ලුතිනන්වරයකු ලෙස පුහුණුවට බැඳුණා. ඒ සඳහා මාස හයක් ති‍්‍රකුණාමලයට ගියා.1973 දී ශ‍්‍රී ලංකා ගුවන් විදුලි සංස්ථාවේ ප‍්‍රධාන හමුදා නිලධාරියා ලෙස කටයුතු පැවැරුණා. ඒ වන විට ජේ.වී.පී.කැරැල්ල කි‍්‍රයාත්මක වෙලා. සිරිමා බණ්ඩාරනායක මැතිනිය අගමැති. විපක්ෂ නායක ජේ.ආර්.ජයවර්ධන. දවසක් ගුවන් විදුලි සංස්ථාවට ජයවර්ධන මහත්තය එනව කියල සභාපතිවරයා නන්දසේනට අඬගහල කිව්ව “විපක්ෂ නායකතුමා ආවොත් පරීක්ෂා නොකර කෙළින්ම ඇතුළට ගන්න” කියලා. නන්දසේන කාර්ය මණ්ඩලය දැනුම්වත් කරල පෙරමඟ බලා හිටිය. ජේ.ආර්.මහත්තය ගුවන් විදුලි සංස්ථාවේ බාධක යොදල ස්ථිරේටම වහල තිබුණු ගේට්ටුවකින් ඇවිත් ඇතුල් වෙන්න හැදුවා. අවසර නොදුන් නිසා හැරිල ගියා. මේ කටයුත්තෙදි නන්දසේන ගෙන් නිදහසට කරුණු විමසුවා. එවකට හිටපු සභාපති ඔස්වල්ඩ් තිලකරත්න.බණ්ඩාරනායක මැතිනිය කිව්වා හිටපු නාවුක හමුදාපතිට ගිහින් ජේ.ආර්. මහත්තයගෙන් සමාව ගන්න කියල. ජේ.ආර්. මහත්තය කිව්වේ “ඕක ඔය හැටි ගණන් ගන්න එපා! මම ඔවුන්ව පරීක්ෂා කරන්නයි එහෙම කළේ” කියලා.මේ සිද්ධියෙන් පසු ඔහුට පොලොන්නරුවට මාරුවක් ලැබුණා.පසුකලෙක යළිත් ජර්මානු අභ්‍යාස ආයතනයේ උපදේශක මණ්ඩලයට එකතු වුණා. අනිල් මුණසිංහ ඇමැතිවරයාගෙ කාලෙ විධායක ශ්‍රේණියට උසස් කිරීමේ තරග විභාග පැවැත්වුණා. ඒ විභාගෙන් සමත් වී උසස් වීමක් ලබාගත් නන්දසේන ලන්ඩනයේ මෝටර් කර්මාන්ත ආයතනයෙන් අධි සම්මාන සහිතව කාර්මික අංශයේ විභාග සමත් වුණා. සිටි ඇන්ඩ් ගිල්ස් ඇතුළු ඉන්ජිනේරු අංශයේ උසස් විභාග රැසක් සමත්වීමට ඔහු සමත්වුණා.නන්දසේන ගේ අතගත් මනාලිය කළුතර ගල්පාත ලක්ෂ්මි කොතලාවල. සිළුමිණ මංගල යෝජනා තීරයෙන් හඳුනාගත් ඔවුන් විවාහ වුණේ 1974 දි. 1976 දි ඔවුන්ගේ කුළුඳුල් පුත් ලසිත උපන්නා. ඔහු වෘත්තියෙන් ව්‍යාපාරිකයෙක්. 1977 දී උපන් චංකම දැන් නවසීලන්තයේ මෝටර් කාර්මික ඉන්ජිනේරුවකු ලෙස කටයුතු කරනවා. 1984 දී උපන් බාල දියණී යසාංජලී විවාහ වී පනාපිටියේ පදිංචිව සිටිනවා. 1979දී යළිත් ඔහුට ජර්මනියට අධි ශිෂ්‍යත්වයක් ලැබුණා. 1980 දී ලංකාවට පැමිණි නන්දසේන යළිත් එක්වුණේ ජර්මානු තාක්ෂණික ආයතනයටමයි. මෙරට තරුණ පරපුරට සුවිශේෂී කාර්මික ඥානයකුත් සුවිශේෂී පුහුණුවකුත් ලබා දෙන ජර්මානු තාක්ෂණික ආයතනයෙන් ලබා දෙන කාර්මික දැනුම මෙරට වෙනත් පුහුණු ආයතනයකින් නොලැබෙන තරම්. එහි විනය භාර ජ්‍යෙෂ්ඨ අභ්‍යාස ඉන්ජිනේරුවරයා ලෙස කලක් සේවය කළ නන්දසේන ක‍්‍රමයෙන් ආයතනයේ නියෝජ්‍ය අධ්‍යක්ෂ විදුහල්පති ලෙසත් පසුව ප‍්‍රධාන විධායක අධ්‍යක්ෂ විදුහල්පති තනතුරටත් පත්වුණා.1990 දී ඔහු ශ‍්‍රී ලංකා නාවුක හමුදාවේ ස්වේච්ඡා බළකායේ ප‍්‍රධාන අණදෙන නිලධාරි තනතුරට පත්කළා. යුද්ධය ක‍්‍රමයෙන් හිස ඔසොවමින් පැමිණි ඒ කාලයේ ඔහු යටතේ වෙද්‍ය බළකාය කි‍්‍රයාත්මක වුණා. උතුරේ අවශ්‍ය ස්ථානවලට වෙද්‍ය සේවා සපයන්නටත්, වෙද්‍ය කණ්ඩායම් පිටත් කොට අධීක්ෂණ කටයුතු කිරීමටත් ඔහුට පැවරී තිබුණා. 1998 වන තුරු එම තනතුරේ සේවය කළ ඔහු 1999 දී යළිත් ජර්මානු තාක්ෂණික ආයතනයේ සේවයට එක්වුණා.2001 දී එහි විදුහල්පති ධූරයට පත් වුණා. ඔහු ගේ පාලන කාලෙදි ජර්මානු තාක්ෂණික ආයතනයට අවශ්‍ය මූල්‍ය පහසුකම් සපයා ගන්නට අබලන් වූ මෝටර් රථ වාහන ඇන්ජින් ආයතනය මඟින් පිළිසකර කොට ඒවා විකිණීමෙන් විශාල ලෙස ආදායමක් ලබාදෙන්නට හැකිවුණා. ජර්මානු රජයේ ආධාරයක් ලෙස පැවැති තාක්ෂණික ආයතනය ලංකා රජයට බාර දුන්නේ 1985 දී. අනතුරුව එය මොරටුවේ දැන් පිහිටි භූමිය වෙත රැගෙන ආවා. එහි අංගසම්පූර්ණ කී‍්‍රඩා පිටියක් ඉදිකිරීමට නන්දසේන විදුහල්පති තුමා සමත්වුණා.සිසුන් ලැබූ උසස් පුහුණුව නිසාම අද ඔස්ටේ‍්‍රලියාව හා යුරෝපයේ රටවල් රැසක ජර්මානු තාක්ෂණික ආයතනයේ පුහුණුව ලැබූවන්ට ඉහළ ඉල්ලුමක් තිබෙනවා.2003 දී රජයේ සේවයෙන් විශ‍්‍රාම ලත් නන්දසේන විදුහල්පතිතුමා තෘතීයික හා වෘත්තීය අධ්‍යාපන අමාත්‍යාංශයේ උපදේශකවරයකු ලෙස වසරක් කටයුතු කළා. නෙදර්ලන්ත ආධාර කණ්ඩායමක් විසින් පයාගල ඇරැඹූ”ඒඉඍඊඛ්” නම් තාක්ෂණික පුහුණු ආයතනයේ විදුහල්පතිවරයා ලෙස වර්තමානයෙහි කටයුතු කරන ඔහු ශ‍්‍රී ලංකාවේ මෝටර් රථ ඉංජිනේරු සංගමයේ කාරක සභිකයෙක්.හිටපු නාවික හමුදාපතිවරයා අතින් විශිෂ්ට සේවා විභූෂණ ගෞරව නාමයෙන් ද පුදනු ලැබුවා. තවමත් කාර්ය බහුල ජීවිතයක් ගතකරන නන්දසේන මහතා සිය දැනුම් සම්භාරය මතු පරපුරට දායාද කරනු වස් මෝටර් කාර්මික විද්‍යාව හා ඉන්ජිනේරු තාක්ෂණ විෂයයක් අළලා පොත් පත් කිහිපයක් ලියා පළ කරන්නට පෙර මඟ බලා සිටිනවා.සාගරිකා දිසානායක ජයසිංහ ඡායාරූපය විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=ay0903292</link>
    <topic>ප‍්‍රථම සූර්යබල ගම්මානයෙන් ආදිවාසීන්ටත් ආලෝකය.</topic>
    <author>නිහාල් පී. අබේසිංහ සේයාරූ - සුදත් මලවීර</author>
    <content>යාළුවෙක් එක්ක ගුටි ගහගෙන බොක්ෂිං ගුරුතුමාට අහුවුණා.ප‍්‍රථම සූර්යබල ගම්මානයෙන් ආදිවාසීන්ටත් ආලෝකයලේක්හවුස් දිගු සේවා උපහාර ලද්දෝසාර්ක් සමුළුවේදී ජනපති කළඉල්ලීමට ඉන්දියාවෙන් තෑග්ගක්ඉන්දියාවේ පැවැති 14 වැනි සාර්ක් රාජ්‍ය නායක සමුළුවේදී ජනාධිපති මහින්ද රාජපක්ෂ මැතිතුමා ඉන්දීය රජයේ ඉහළ බලධාරීන් හා බලශක්ති විශේෂඥයන් සමඟ කළ සුහද සාකච්ඡාවක ප‍්‍රතිඵලයක් ලෙස ලංකාවට ලැබුණු රුපියල් කෝටි 3 ක් වටිනා මෙරට ප‍්‍රථම සූර්ය බල ගම්මානය දැන් මොනරාගල බිබිල ප‍්‍රදේශයේ ඉදිවී තිබේ.නිවාස 300 ක්, ප‍්‍රධාන මාර්ග හා අතුරු - මාර්ග රැසක් සූර්ය බලයෙන් ආලෝකවත් කෙරෙන ගම්මානය බිබිලට සැතපුම් 35 ක් දුරින් පිහිටි ගල්ගමුවයි.සූර්ය බල පැනලයක්"අපි රෑට හිටියේ දර ළිපේ එළියෙන් එහෙම නැත්නම් ගිනි ගොඩක් ගහ ගන්නවා. අපිට භූමිතෙල් ගන්න සල්ලි නැහැ. දැන් අපිට නොමිලේ ම සූර්ය බල විදුලිය ලැබුණා. අපි කවදාවත් අපේ රතු ගල ගමට ලයිට් ලැබේවි යැයි සිතුවේ නැහැ. අපිට සතේකවත් වියදමක් නැහැ.නිකම්ම විදුලිය ලැබෙනවා පාරටත් ලයිට් දාලයි තියෙන්නේ" රතුගල පදිංචි ආදි වාසියකු වන කිරි බණ්ඩියා මේ සතුටු වැකි කීවේ පසුගියදා මෙරට ප‍්‍රථම සූර්ය බල ගම්මානය බැලීමට අප මොනරාගල බිබිල ගල්ගමුව ප‍්‍රදේශයේ කළ සංචාරයකදී අප සමඟ කරුණු දක්වමිනි.කිරි බණ්ඩියා වැනි ආදි වාසී පවුල් 80 කටත් තවත් සිංහල පවුල් 220 කටත් දැන් මේ සූර්යබල ගම්මානයේ සූර්ය විදුලිය නොමිලේ ම ලැබේ. මේ සියල්ල ඔවුන්ට ලැබුණේ ඉන්දියාවෙන් ශ‍්‍රී ලංකා ජනාධිපති මහින්ද රාජපක්ෂ මැතිතුමාට ලැබුණු ප‍්‍රදානයක් ලෙස ය.විදුලි බලාගාර ආශ‍්‍රිත ජලාශ පසුගිය සමයේ සිදී යමින් තිබිණි. ඒ අතර අපේ බල ශක්ති උත්පාදනයෙන් සියයට 40 ක් පමණ ලබාදෙන ඛනිජ තෙල් ඇත්තේ තව වසර 50 කට වඩා අඩු කාලයක් බවට විද්‍යාඥයෝ අනතුරු අඟවති.එවැනි බලශක්ති අර්බුද තිබුණත් අපේ රටේ බොහෝ ප‍්‍රදේශවල දවසේ පැය 10 - 12 ක් ඉතා හොඳින් හිරු එළිය පවතී. නමුත් ඒ හිරු එළියෙන් අපේ බලශක්ති අවශ්‍යතා ඉටු කර ගැනීමට අපි පියවර ගන්නේ ඉතා ම අඩු වශයෙනි.විවිධ රාජ්‍ය නොවන සංවිධාන ද වෙළෙඳ ආයතන සූර්ය බල පද්ධති අපේ රටේ ව්‍යාප්ත කළත් ජාතික මට්ටමින් සූර්ය බල තාක්ෂණය මගින් විදුලි බලය ලබාදීමට කටයුතු කර නැත.පැල්පතටත් ‘ලයිට්’මහින්ද චින්තන අනුව යමින් විදුලිබල ඇමැති ඩබ්ලිව්.ඩී.ජේ. සෙනෙවිරත්න මහතා සූර්ය බලය වැනි පුනර්ජනනීය බල ශක්ති රට පුරා ව්‍යාප්ත කිරීමේ නව වැඩපිළිවෙළක් කි‍්‍රයාවට නංවා තිබේ.14 වැනි සාර්ක් සමුළුවේ දී අපේ ජනාධිපති මහින්ද රාජපක්ෂ මැතිතුමා ඉන්දීය රජයේ බලධාරීන් සමඟ හා බලශක්ති විද්‍යාඥයන් සමඟ කළ සාකච්ඡාවක ප‍්‍රතිඵලයක් ලෙස අප රටට නිවාස 300 ක් ආලෝකවත් කිරීමට හා වීදි ලාම්පු 50 ක් යුත් සූර්ය බල ගම්මානයක් ලබාදීමට එකඟත්වය පළ විය. ඉන්දියාවේ ආධාර ඇතිව සාර්ක් කලාපයේ ප‍්‍රථම සූර්ය බල ගම්මානය ලෙස මෙය ඉදිකිරීමට ද ඉන්දීය - ශ‍්‍රී ලංකා බලධාරීහු තීරණය කළහ.මේ අනුව ශ‍්‍රී ලංකාවේ ඉදිකරන ප‍්‍රථම සූර්ය බල ගම්මානයේ ඉදිකිරීම් කටයුතු විදුලි බල හා බලශක්ති අමාත්‍යාංශයේ සුනිත්‍ය බල ශක්ති අධිකාරිය වෙත පවරනු ලැබීය. ඊට පසු එමගින් රටේ ජාතික විදුලි බල ජාලයෙන් විදුලිය නොලැබෙන දුෂ්කර ගම්මාන පිළිබඳව අධ්‍යයනයක් සිදු කළේ ය.ඒ අනුව සුනිත්‍ය බලශක්ති අධිකාරිය රටේ ජාතික විදුලි බල පද්ධතියෙන් ඉතාම දුරින් ම පිහිටි දුෂ්කර දුප්පත් ජනතාව වෙසෙන ග‍්‍රාම නිලධාරී වසමක් වන මඩුල්ල ප‍්‍රාදේශීය ලේකම් කොට්ඨාසයේ ගල්ගමුව ග‍්‍රාම නිලධාරි වසම ඇතුළත මේ සූර්යබල ගම්මානය ඉදිකිරීමට තීරණය කරනු ලැබීය.ජාතික විදුලිබල පද්ධතියෙන් මේ ගල්ගමුව ගමට විදුලිය යාමට නම් කිලෝමීටර් 32 වයර් ඇදිය යුතු ය. මේ ගමේ සිට ළඟම නගරය වූ බිබිලට කිලෝමීටර් 35 ක් දුර තිබේ. මඩුල්ලට කිලෝමීටර් 100 කි. මේ ගම පිහිටියේ නිල්ගල හා ඉගිනියාගල වන රක්ෂිත මැදට වන්නට ය.ගමේ පදිංචි සියලු දෙනා කෘෂිකර්මයෙන් කුලී වැඩ කිරීමෙන් තම දිවි පෙවෙත ගෙවති. වැඩි නිවාස ගණනක් කුඩා ඒවා ය. කිසි දිනක තම ගමට විදුලිය බලය ලැබෙනු ඇතැම් එහි පදිංචිකරුවන් නොසිතන්නට ඇත.ගල්ගමුව ග‍්‍රාම නිලධාරි වසම ගම්මාන 7 කින් සමන්විත ය. විහාරගම, පයිලේගම, උඩදඬුව, සිරිපතන, මීඅත්තලාව, ගල්ගමුව හා වැදි පරපුර ජීවත්වන රතුගල ඒ ගම්මාන වලට අයත් ය. පවුල් 300 ක් පදිංචි මෙම ප‍්‍රදේශය කොටි ත‍්‍රස්තවාදී තර්ජන තිබූ ප‍්‍රදේශයකි.විදුලිබල ඇමැති සෙනෙවිරත්න මහතාගේ අධීක්ෂණය මත සුනිත්‍ය බලශක්ති අධිකාරියේ සභාපති ආචාර්ය කි‍්‍රෂාන්ත දෙහෙරගොඩ මහතාගේ අධීක්ෂණය හා කි‍්‍රයාකාරිත්වය මත පසුගිය මාසය ඇතුළත බිබිල ගල්ගමුව ග‍්‍රාම නිලධාරි වසම මෙරට ප‍්‍රථම සූර්ය බලශක්ති ගම්මානය බවට පත්විය.මේ සූර්යබල ගම්මාන වැඩපිළිවෙළ 'හිරු සවිය' නමින් රටේ ජාතික විදුලි බල පද්ධතියෙන් විදුලිය නොලැබෙන ගම්මාන සඳහා සූර්ය බල ආලෝකය ලබාදීමට කි‍්‍රයාත්මක කෙරේ. 'හිරු සවිය' යටතේ රටේ දුෂ්කර ගම්මාන 10 කට සූර්ය බල පහසුකම් ලබාදීමට අපි සැලසුම් කර තිබෙනවා.එහි ප‍්‍රථම අදියර ලෙස ඉන්දියාවේ ආධාර ඇතිව මේ ගල්ගමුව ගමේ නිවාස 300 ම දැන් අපි සූර්ය බලයෙන් ආලෝකවත් කර තිබෙනවා. ප‍්‍රධාන හා අභ්‍යන්තර මාර්ගවලට වීදි ලාම්පු 50 ක් ස්ථාපිත කර තිබෙනවා. සභාපති දෙහෙරගොඩ මහතා කීය.සුනිත්‍ය බල ශක්ති අධිකාරියේ නිපුණතා සංවර්ධන අංශයේ අංශ ප‍්‍රධාන පී.පී.කේ. විජේතුංග මහතා පවසන පරිදි මේ එක් නිවසකට ලබාදෙන සූර්ය බල කට්ටලයක් රුපියල් 80000 ක් වටී."මේවා සියල්ල ඉන්දියාවේ ඊඒඊඒ ඕර්‍ථ සමාගමෙන් ලබාගත්තා. තාක්ෂණය නඩත්තු උපදෙස් වසරක් දක්වා ඒ අය ලබාදෙනවා. බැටරි සූර්ය බල පැනල අඩංගු වීදි ලාම්පුවක මිල රුපියල් 110000 යි. ඒ අනුව නිවාස 300 හා වීදි ලාම්පු 50 සඳහා මූලික වියදම කෝටි 3 ක් විතර යනවා" විජේතුංග මහතා කීය.ගල්ගමුව ගම්මානයේ එක් නිවසක සවිකරන සූර්ය බල පද්ධතියට, සූර්ය පැනලයක් විදුලි ධාරාව ගෙන යන වයර්, ආරෝපණය කළ හැකි සූර්යබල වියළි කෝෂයක් වොට් 11 ක සීඑෆ්එල් විදුලි පහන් 2 ක් සහ විදුලිය බෙදාහරින ඒකකයක් ද ඇතුළත් වේ. මීට අමතරව රූපවාහිනි නැරඹීමට දුරකථන බැටරි ආරෝපණය කිරීමට ද මේ සූර්ය බලය උපයෝගි කරගත හැකි බව මෙම ව්‍යාපෘතිය බාරව කටයුතු කරන සුනිත්‍ය බලශක්ති අධිකාරියේ විදුලි ඉංජිනේරු සූර්ය කුමාර හෙට්ටිආරච්චි මහතා 'සිළුමිණ' ට පැවසීය.'අපි මේ සූර්ය බල ගම්මානයට අවශ්‍ය සූර්ය පැනල් හා සූර්ය බලය ගබඩා කරන වියළි කෝෂ ඉන්දියා රජයේ අනුග‍්‍රහය ඇතිව අපට ලබාදුන්නා. සූර්ය පැනලයකට අවුරුදු 10 ක වගකීමක් හා සූර්ය බල බැටරියකට අවුරුදු 5 ක වගකීමක් ද ලබාදී තිබෙනවා."මේ ප‍්‍රදේශයට සූර්ය බලය දවසේ පැය 8 ක් 10 ක් ලැබෙනවා. ඒ සූර්ය බලය බැටරිවල දවස් 3 ක් පමණ ගබඩා වී තිබෙනවා. ඒ අනුව දවසක් දෙකක් වැස්සත් සූර්ය බලය බැටරි වල ගබඩා වී පවතිනව" ඉංජිනේරු හෙට්ටිආරච්චි මහතා 'සිළුමිණ' ට කීය.මෙම සූර්ය බල ගම්මානයේ තවත් විශේෂත්වයක් වනුයේ ගම්මානයම සූර්ය බලයෙන් කි‍්‍රයාත්මක වන වීදි ලාම්පුවලින් ආලෝකවත් කර තිබීමයි.සූර්ය බල විදුලි කෝෂය අලුත්වැඩියා කරන අවස්ථාවක්එමගින් වොට් 80 ක බල්බයක විදුලි ආලෝකයක් ලබාදෙයි. වීදි ලාම්පුව රාති‍්‍රයට පැය 12 ක් දැල්වෙන අතර අඳුර වැටෙන විට එය දැල්වීමත් එළිය වැටෙන විට නිවී යාමත් ස්වයංකී‍්‍රයව සිදුවේ.මේ සූර්ය බල ගම්මානය හා සූර්ය බල පද්ධති ගල්ගමුව ගම ඇතුළත ඉදිකරලීමට මෙරට නියෝජිත ආයතනය ලෙස කි‍්‍රයාත්මක වන්නේ 'සූර්යවාහිනි ආයතනය යි. එහි සහකාර ව්‍යාපෘති කළමනාකාර ප‍්‍රියන්ත බණ්ඩාර මහතා දින 45 ක් පමණ මෙම ගම්මානයේ රැදෙමින් සූර්ය බල පද්ධති ගමේ සවිකිරීම සිදු කළේ ය.මේ අයුරින් ගමේ සියලු ගෙවල්වලට සූර්ය බල විදුලිය ලබාදීම පිළිබඳව දේශපාලන ආගම් බේදයෙන් තොරව ගමේ සියලු දෙනා ජනාධිපතිතුමාටත් රජයටත් විදුලි බල ඇමැතිතුමාටත් ස්තුතිය පළ කරයි.ගල්ගමුව ගමේ දී අපට හමුවුණු ආර්.එම්. ජයසුන්දර (63) මහතා පැවසුවේ කුප්පි ලාම්පුවේ එළියෙන් සතා සරුපයා මැද උපන්දා සිට ජීවත්වුණු අහිංසක ගම්වැසියනට සූර්ය බල විදුලිය ලබාදීම ලොකු පිනක් බවයි.දවසකට භූමිතෙල් බෝතලයක් විතර යනවා කුප්පි ලාම්පුවලට. ඒත් සුළඟක් හැමුව හැටියේ කුප්පිය නිවෙනවා. සතා සරුපයෙක් හිටියත් හරියට පේන්නේ නැහැ. රෑට පොතක් පත්තරයක් බලන්න බෑ. මේ සියලු කරදර මේ සූර්ය බල විදුලිය නිසා නැති වුණා."මේ සූර්ය බල ගම්මානය ඉදිකිරීමේදී ගමෙන් අවශ්‍ය ජන සහයෝගය ලබාදුන්නේ ප‍්‍රදේශයේ කෘෂිකර්ම පර්යේෂණ නිලධාරි ලෙස කටයුතු කරන ජේ.එෆ්.ඩී.එම්. සිරිනන්ද මහතායි.මුලදී මේ පැත්තේ අය හේන් කොටලා තමයි ජීවත් වුණේ. පස්සේ ඉඩම් ලැබිලා වගා කළා. පස්සේ ඌව පළාත් සභාව මගින් සූර්ය බල කට්ටලේකට රුපියල් 10000 සහනාධාර දුන්නා. ඒවා හයි කළත් එළිය තිබුණේ ටිකයි. නමුත් මේ සැරේ අපට ලැබුණු සූර්ය බල කට්ටලේ ලයිට් සාමාන්‍ය විදුලි බල්බ වගේ ම එළියයි.මේ නිසා දැන් අපේ දුප්පත් දුෂ්කර ගමත් නගරෙක මට්ටමට ඇවිල්ලා ගමේ හැමෝටම සතුටුයි.බිබිල - අම්පාර පාර මැදි කරගෙනයි ගල්ගමුව ගම තියෙන්නේ. ඉස්සර ඒ පාර කළුවරේමයි තිබුණේ. දැන් සූර්යබල විදුලිය මගින් වීදි ලාම්පුවලින් පාර ආලෝකවත් වෙලා.සූර්ය බල ආලෝකයෙන් පාඩම් කරන සිසුවියෝඊළඟට අපට හමුවුණේ දහම් පාසල් අධ්‍යාපනය ලබා නිවසට එන දූ දරුවන් පිරිසකි. එහි සිටි තේජා කල්‍යාණි මෙනෙවිය පැවසුවේ සූර්ය බල විදුලිය ලැබීම නිසා තම අධ්‍යාපන කටයුතුවලට ඉමහත් ප‍්‍රයෝජනයක් ලැබුණු බවයි.9 වසරේ ඉගෙනුම ලබන ආර්.එම්. රන්ජන් රෝහණ දරුවා පැවසුවේ ඉස්සර තම නිවසට සූර්ය බල විදුලිය තිබුණත් මෙවර ලැබුණු විදුලි බල්බවල එළිය ඉස්සෙල්ලාට වඩා දීප්තිමත් බවයි."ඉස්සර ගමේ කාටවත් රූපවාහිනි තිබුණේ නැහැ. නමුත් දැන් සූර්ය බලය මගින් රෑට රූපවාහිනි බලන්න පුළුවන්. අධ්‍යාපන වැඩසටහන් තියෙන කොට මේක අපේ අධ්‍යාපන කටයුතුවලටත් ලොකු රුකුලක් වෙනවා, රන්ජන් පැවසීය."අපි ඉස්සර කුප්පිලාම්පුවෙන් පාඩම් කරන්න ගිහිල්ලා අනතුරු වලට පවා ලක්වුණා. සතා සරුපයා කුප්පි ලාම්පුවට එක් වරම පේන්නේ නැහැ. සුළඟක් හැමුවත් කුප්පි ලාම්පුව නිවී යනවා. දැන් ඒ ප‍්‍රශ්න අපිට නැහැ. මේ සූර්ය බල විදුලිය අපට දුන්නු ලොකු තෑග්ගක්" දහම් පාසල් සිසු දරුවෝ අප සමඟ කීහ.පයිලේවෙලගම පුරාණ විහාරස්ථානයේ විහාරාධිපති වාඋස්සාගොල්ල පඤ්ඤාරතන හිමියෝ ද මේ සූර්ය බල විදුලිය ඉතා අගය කරති."අපේ පසළොස්වක දිනයේ පින්කම්වලට කඨින පින්කම්වලට ඉස්සර ජෙනරේටරයක් ගේන්න වුණා. දැන් අපිට සූර්ය බලයෙන් පන්සල එළියටත් ඇතුළටත් පන්සලට එන ප‍්‍රවේශ මාර්ගයටත් වීදි ලාම්පු 3 - 4 ක් දාලා තිබෙනවා" විහාරාධිපති හිමියෝ පැවසූහ.මේ සූර්ය බල ගම්මානය නිසා ඉතා සතුටට පත්වී සිටින තවත් පිරිසක් සිටිති. ඒ ආදි වාසී ජනතාවයි.දැන් අපටත් රූපවාහිනිය බලන්න පුළුවන්"මෑතක් වන තුරුම අපි රෑට එළිය ගත්තෙ ගිනි මැලයක් ගහගෙන. වැහි කාලෙ දර තෙමුණහම කරුවලේ ඉන්නවා. සත්තු සරපයි කනවා. ඒත් දැන් සූර්ය බලය මගින් සූර්ය බල විදුලිය ලැබුණ නිසා අපට රෑට සත්තු සරපයින්ගෙන් පරෙස්සම් වෙන්න පුළුවන්." ඉස්කෝලෙ යන ළමයින්ට පාඩම් කරන්ටත් පුළුවන්.රටක පුනර්ජනනීය බල ශක්තිය දියුණු කිරීම යනු රටේ බලශක්ති සංරක්ෂණයට අලුත් පියවරක් ගැනීමයි. ඒ අනුව සූර්ය බල විදුලි ගම්මානයක් පිහිටුවීම අපේ රටේ බලශක්ති අර්බුදය විසඳීමට හොඳ පියවරකි.විදුලි බල අමාත්‍යාංශය හා සුනිත්‍ය බලශක්ති අධිකාරිය ඉදිරියේ දී ද මෙවැනි දුෂ්කර ගම්මාන 10 ක් සඳහා සූර්ය බල විදුලිය ලබා දීමට පියවර ගෙන ඇත. එය අපේ රටේ සූර්ය බලශක්ති ක්ෂේත‍්‍රයේ පමණක් නොව පුනර්ජනනීය බලශක්ති ක්ෂේත‍්‍රයේ ද සුබ අනාගතයක පෙර නිමිති පහළ වීමක් බව ද පෙන්වා දිය හැකි ය.නිහාල් පී. අබේසිංහ සේයාරූ - සුදත් මලවීර</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=ay0903293</link>
    <topic>ලේක්හවුස් දිගු සේවා උපහාර ලද්දෝ</topic>
    <author/>
    <content>යාළුවෙක් එක්ක ගුටි ගහගෙන බොක්ෂිං ගුරුතුමාට අහුවුණා.ප‍්‍රථම සූර්යබල ගම්මානයෙන් ආදිවාසීන්ටත් ආලෝකයලේක්හවුස් දිගු සේවා උපහාර ලද්දෝලේක්හවුස් ආයතනයේ වසර 25 ක් සහ 35 ක් සේවය සම්පූර්ණ කළ සේවක සේවිකාවෝ 77 දෙනෙක් පසුගිය 18 දා ටාජ් සමුද්‍ර හෝටලයේ පැවැති උත්සවයකදි උපහාර ලැබූහ.උපහාර ලැබූවන් සභාපතිතුමා, අධ්‍යක්ෂ මණ්ඩලය සහ ජ්‍යෙෂ්ඨ කළමනාකරණ නිලධාරින් සමඟ ඡායාරූපයකට පෙනී සිටි අයුරු.  35 වසර සේවා සම්මාන ලැබුවෝජේ.ඩී.වරකාව (කතරගම)ඩබ්ලිව්.එල්.සිල්වා (පුවත්පත් බෙදාහැරීම්)උපුල් දිසානායක (අධ්‍යක්ෂ /මෙහෙයුම්)ෂාන් ෂන්මුගනාදන් (අධ්‍යක්ෂ /මුදල්)බන්දුල පද්මකුමාර (සභාපති / කළමනාකාර අධ්‍යක්ෂ)චන්ද්‍ර නිහාල් රත්නායක (කර්තෘ මණ්ඩල අධ්‍යක්ෂ)ඊ.වී.පී.රසංග හරිශ්චන්ද්‍ර (අධ්‍යක්ෂ /නීති හා පරිපාලන)අයි.එස්.පෙරේරා පළමු පෙළ අසුන්ගෙන කේ.පී.එන්.ආර්.පීරිස් (සාමාන්‍ය පරිපාලන) ජේ.ඩබ්ලිව්.එස්.අමරසිංහ (ආනයන) රෝහණ ආරියරත්න (ප‍්‍රධාන පරිපාලන නිලධාරි) ජේ.පී.පොල්වත්ත (නියෝජ්‍ය සාමාන්‍යාධිකාරි/මුදල්) ඩී.කමල් විජේසූරිය (නියෝජ්‍ය සාමාන්‍යාධිකාරි/මුද්‍රණ සහ නඩත්තු) අබය අමරදාස (සාමාන්‍යාධිකාරි) උපුල් දිසානායක (මෙහෙයුම් අධ්‍යක්ෂ) ෂාන් ෂන්මුගනාදන් (මුදල් අධ්‍යක්ෂ) බන්දුල පද්මකුමාර (සභාපති / කළමනාකාර අධ්‍යක්ෂ) චන්ද්‍ර නිහාල් රත්නායක (කර්තෘ මණ්ඩල අධ්‍යක්ෂ) ඊ.වී.පී.රසංග හරිශ්චන්ද්‍ර (පරිපාලන හා නීති අධ්‍යක්ෂ) කේ.එච්.ගුණවර්ධන (සමාගම් ලේකම්) නාරද සුමනරත්න (නියෝජ්‍ය සාමාන්‍යාධිකාරි/පරිපාලන සහ මානව සම්පත් කළමනාකාර) ආර්.එල්.ඩබ්ලිව්.කොග්ගලගේ (ප‍්‍රධාන තාක්ෂණ නිලධාරි) සුනිල් සෙන්දනායක (ප‍්‍රවාහන) දෙවැනි පෙළ සිටගෙන ඩබ්ලිව්.එම්.බී.ඩබ්ලිව්.හරංගල (ප‍්‍රවාහන) ආර්.සී.ගුණවර්ධන (ගබඩා) කේ.පී.එස්.පීරිස් (නිෂ්පාදන) ඩී.ප‍්‍රියදර්ශනී සොයිසා (සාමාන්‍ය පරිපාලන) බී.පී.පුෂ්පිකා (පරිපාලන/කර්තෘ මණ්ඩල) ඩී.සී.පතිරණගේ (ඔබ්සර්වර්) නාමල් ගුණසේකර (පරිපාලන /කර්තෘ මණ්ඩල) කේ.කුමාරසිංහ (පිරිස් පාලන) පී.කේ.ඩී.ශ‍්‍රියානි අල්විස් (ගිණුම්) එස්.සී.රණසිංහ (මිලදී ගැනීම්)ඒ.එස්.එච්.ද සොයිසා (දැන්වීම් යුනිට් –3) කේ.එස්.ඒ.ජී.කුමාරසිංහ (ගිණුම්) වයි.එස්.එච්.බී.එන්.ජිනේන්ද්‍රසිංහ (සිළුමිණ) එන්.අයි.පී.කුඩාහෙට්ටි (නවයුගය) ඒ.කේ.මෙල්පිටිය (ඔබ්සර්වර්) එම්.එස්.එම්.හිල්මි (වීඩීටී) කේ.ඩබ්ලිව්.ඒ.කරුණාරත්න (ගොඩනැඟිලි සහ නඩත්තු) ඒ.ඒ.එන්.හේමන්ත (නිෂ්පාදන) තෙවැනි පෙළ සිටගෙන ඩබ්ලිව්.අමරදාස (ප‍්‍රවාහන) ජී.ඩී.ඩබ්ලිව්.කුමාරරත්න (ප‍්‍රවාහන) පී.එච්.යූ.පී.ජේ.පෙරේරා (දැන්වීම් කාණ්ඩ –1) කේ.ඒ.ජී.ගුණසේන (දැන්වීම් කාණ්ඩ –1) ඩබ්ලිව්.එම්.එල්.එස්.විජේමාන්න (ගබඩා) ඒ.ඒ.සමරක්කොඩි (අරමුදල් කළමනාකරණ) ාර්.වෙද්‍යසේකර (විදුලි කාර්මික) එම්.ඩී.ජී.ගුණතිලක (නිෂ්පාදන) කේ.ගුණසිල් පෙරේරා (කර්‍ත¡ෘමණ්ඩල වීඩීටී) සී.ඒ.කේ.එන්.උබේසේන (තරුණි) එස්.එස්.එස්.මලලසේකර (ඩේලිනිව්ස්) බී.කේ.ඒ.සේනක (නිෂ්පාදන) එන්.ජී.එන්.වීරතුංග (නිෂ්පාදන) ඩී.එම්.චන්ද්‍රතිලක (වාණිජ මුද්‍රණ) එම්.යූ.පෙරේරා (නිෂ්පාදන) කේ.ඊ.සී. ප‍්‍රනාන්දු (විගණන) එන්.යෝගරන්ජන් (වීඩීටී) එම්.පී.කුරේ (ගොඩනැඟිලි හා නඩත්තු) සිවුවැනි පෙළ සිටගෙන පී.එච්.සුමනචන්ද්‍ර (ඩේලිනිව්ස්) බී.ටී.ආර්.මල්ලවආරච්චි (සාමාන්‍ය පරිපාලන) ඩබ්ලිව්.ඒ.පී.ෆොන්සේකා (පුවත්පත් පිටහැරීම්) ජී.ඒ.විලියම්ස් (වේලා සටහන්) ඒ.එන්.රාජසිංහ (මුදල්) ඒ.එල්.කේ.අමරසිංහ (ගිණුම්) ඩබ්ලිව්.දුනුසිංහ (ගිණුම්) ඩී.එන්.එම්.නිමල් (පරිපාලන මෙහෙයුම්) එච්.ඩී.ඒ.ජයවර්ධන (පරිපාලන මෙහෙයුම්) ආර්.එම්.පී.ජයලත් (නිෂ්පාදන) සේසිරි ද සිල්වා (දිනමිණ) ටී.එම්.ඒ.තෙන්නකෝන් (මහනුවර) ඩබ්ලිව්.ඩී.එල්.චාර්ල්ස් (දැන්වීම් කාණ්ඩ 01) කේ.අශෝක රන්ජිත් (සාමාන්‍ය පරිපාලන) ඩී.එම්.එස්.දිසානායක(විදෙස් පුවත්) පස්වැනි පෙළ සිටගෙන බී.එම්.ඩී.අතුල (ප‍්‍රවාහන) කේ.ජී.දේශප‍්‍රිය (නිෂ්පාදන) එච්.කේ.ප‍්‍රනාන්දු (රොටරි මුද්‍රණ) අයි.පී.ආනන්ද (වේලා සටහන්) එම්.එස්.පුෂ්පකුමාර පෙරේරා (ගබඩා)අයි.එම්.ඩී.ඒ.ජයසුන්දර (ගබඩා) ඩී.ආර්.කොල්ලුරේ (ගබඩා) එන්.එල්.ඩබ්ලිව්.පෙරේරා (විදුලි කාර්මික) අයි.ඒ.සී.ඩබ්ලිව්. ජයසිරිවර්ධන (ගිණුම්) පී.ඩී.එම්.ශාන්තප‍්‍රිය (නිෂ්පාදන) ජී.එස්.ආර්.සිල්වා (නිෂ්පාදන) ආර්.ඒ.චන්ද්‍රසිරි ( කර්තෘ මණ්ඩල පරිපාලන) ඩබ්ලිව්.පී.එන්.පෙ‍්‍ර්මතිලක (දැන්වීම් කාණ්ඩ –4) ඒ.එම්.පියසේන (මහනුවර) ඩබ්ලිව්.ටී.එම්.ඩී.එන්.පෙරේරා (මහනුවර) වී.අයි.ගුණසේකර (දිනමිණ) එන්.එන්.සොයිසා (නිෂ්පාදන) </content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=aj0903292</link>
    <topic>සිංගප්පූරුවට යෑමට කදිම අවස්ථාවක්</topic>
    <author/>
    <content>සිංගප්පූරුවට යෑමට කදිම අවස්ථාවක්මෝ ෆිල්ම් හොඳම සේවා සපයන්නාට හිමි ජගත් සම්මානය මොබිටෙල් දිනා ගනීශ‍්‍රී ලන්කන් කේටරිං ප‍්‍රධාන විධායක සරත් ප‍්‍රනාන්දුඊගල් ගුරු දෙගුරු වැඩසටහනඔරේන්ජ් ඉලෙක්ටි‍්‍රකල් සමාගමෙන් කරාපිටිය රෝහලට ලේසර් යන්ත‍්‍රයක්සී.අයි.සී.සමාගම ශූර ගොවීන් තෝරයියන්ත‍්‍රානුසාරයෙන් වර්ණාලේපිත රයිනෝ සීලිං ෂීට්ගොඩනැඟිලිවල ශක්තිය වැඩිකිරීමට ෆින්කෝ සමාගමෙන් නව ක‍්‍රමවේදයක්සම පැහැපත් කිරීමට ඔරිෆ්ලේම් නිෂ්පාදන 3ක්හොඳම රෝලර් දොරවල් නිෂ්පාදකරසල්ස් ටී සර්විස් විවෘත වූ දාඅධ්‍යාපන 2009 ඔක්තෝබර් මසලොව වඩාත්ම සම්මානයට පත් ගුවන් සේවයෙන් මුදලට උපරිම වටිනාකම දෙන නිවාඩු පැකේජයක් දැන් හඳුන්වා දී තිබේ.සිංගප්පූර් එයාර්ලයින්ස් විසින් හඳුන්වා දෙන මේ සිංගප්පූරු නිවාඩු පැකේජය අනුව එක් අයකුට වැයවන්නේ රුපියල් 44,900ක් පමණි. ඊට සාමාන්‍ය පන්තිය හෙවත් ඉකොනොමි ක්ලාස් අයත් වන අතර, අදාළ බදු සහ අධිබාරයන් ද, තරු හෝටලයක රාති‍්‍ර දෙකක් ගතකිරීමේ පහසුකම් ද (දෙදෙනකුට එක කාමරයකි), ගුවන් තොටුපොළේ සිට යාම්-ඊම් සහ ජනප‍්‍රිය සංචාරකයන්ගේ සිත් ඇදගන්නා ස්ථාන නැරඹීම සඳහා බස් සේවයෙන් නොමිලේ අසීමිතව ගමන් කිරීමේ වරප‍්‍රසාදය ද ඇතුළත් වේ.මෙම තරගකාරී ගාස්තු යටතේ සංචාරයේ යෙදීමට අවස්ථාව සැලසෙන්නේ 2009 මැයි 31 වැනිදා දක්වා පමණි. දරුවන් සඳහා සහ වඩාත් ඉහළ පන්තියේ හෝටල පහසුකම් අවශ්‍ය නම් ඒ සඳහා මිල ගණන් ඔබගේ ඉල්ලීම මත ලබාගත හැකිය. මේ නිවාඩු පැකේජය යටතේ සංචාරය කරන ඔබට තෝරාගත් සාප්පු සංකීර්ණ, භෝජනාගාර සහ ආකර්ෂණීය ස්ථාන කීපයකදී විශාල වට්ටම් ද පිරිනැමේ.මේ නිවාඩු පැකේජය හඳුන්වාදෙන මාර්තු මාසය තුළදී ටිකට්පත් මිලදී ගන්නා පාරිභෝගිකයන්ට සතියකට වරක් දිනුම් අදින කුසපත් ඇදීමේ තරගයකට ඇතුළත්වීමේ අවස්ථාව ලැබේ. මෙහිදී ජයග‍්‍රාහකයන් දෙදෙනකුට පැකේජය සඳහා වැය කරන මුළු මුදල පෙරළා ආපසු ලබාගැනීමේ වාසනාව උදාවේ. සංචාරක නියෝජිතයකු මඟින් හෝ දුරකථන අංක 2499699ට අමතා සිංගප්පූර් එයාර්ලයින්ස් වෙතින් මේ පැකේජය ඔබටත් ලබාගත හැකිය.</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=aj0903291</link>
    <topic>මෝ ෆිල්ම් හොඳම සේවා සපයන්නාට හිමි</topic>
    <author/>
    <content>සිංගප්පූරුවට යෑමට කදිම අවස්ථාවක්මෝ ෆිල්ම් හොඳම සේවා සපයන්නාට හිමි ජගත් සම්මානය මොබිටෙල් දිනා ගනීශ‍්‍රී ලන්කන් කේටරිං ප‍්‍රධාන විධායක සරත් ප‍්‍රනාන්දුඊගල් ගුරු දෙගුරු වැඩසටහනඔරේන්ජ් ඉලෙක්ටි‍්‍රකල් සමාගමෙන් කරාපිටිය රෝහලට ලේසර් යන්ත‍්‍රයක්සී.අයි.සී.සමාගම ශූර ගොවීන් තෝරයියන්ත‍්‍රානුසාරයෙන් වර්ණාලේපිත රයිනෝ සීලිං ෂීට්ගොඩනැඟිලිවල ශක්තිය වැඩිකිරීමට ෆින්කෝ සමාගමෙන් නව ක‍්‍රමවේදයක්සම පැහැපත් කිරීමට ඔරිෆ්ලේම් නිෂ්පාදන 3ක්හොඳම රෝලර් දොරවල් නිෂ්පාදකරසල්ස් ටී සර්විස් විවෘත වූ දාඅධ්‍යාපන 2009 ඔක්තෝබර් මසමොබිටෙල් සමාගමේ ප‍්‍රධාන විධායක නිලධාරි සුරේන් ජේ. අමරසේකර මහතා විසින් මෝෆිල්ම් හොඳම සේවා සපයන්නාට හිමි සම්මානය මෝ ෆිල්ම් හි ප‍්‍රධාන විධායක නිලධාරි ඇන්ඩ් බේකර් අතින් ලබාගත් අවස්ථාව.2009 ලෝක ජංගම දුරකථන සමුළුවේදී මොබිටෙල් විසින් 2009 වසර සඳහා මෝ ෆිල්ම් සම්මාන උලෙළේ හොඳම ජංගම සේවා සපයන්නාට හිමි සම්මානය දිනාගත්තේ ය. ප‍්‍රවීණ නළු කෙවින් ස්පෙසී විසින් මෙම අවස්ථාව වර්ණවත් කෙරුණු අතර එම සම්මානය දේශියව නිර්මාණශීලී ලෙස ජාත්‍යන්තර මට්ටමට කෙටි චිත‍්‍රපට නිෂ්පාදනය කිරීමට කැපවෙන මොබිටෙල් සමාගමට කරන ලද උපහාරයකි.ජංගම දුරකථන සේවා ක්ෂේත‍්‍රයේ විධායක නිලධාරිවරු, සේවා සපයන්නන් හා විකුණුම් කරුවන් රැසක් සහභාගි වූ මෙම ලෝක ජංගම සමුළුවේදී සම්මානයක් දිනා ගැන්ම මොබිටෙල් මෙන් ම ශ‍්‍රී ලංකාවද ලැබූ විශාල ජයග‍්‍රහණයක් වන අතර මෝ ෆිල්ම් හොඳම ජංගම සේවා සපයන්නා ලෙස සම්මානයක් නම් කරන ලද ප‍්‍රථම අවස්ථාවද මෙය වේ.මෙම උළෙලේ දී කෙවින් ස්පේසී ප‍්‍රකාශ කළේ මෝ ෆිල්ම් යනු ලොව ඕනෑම තැනක සිටින අයෙකුට තාක්ෂණය භාවිතාවෙන් චිත‍්‍රපටයක් නිපදවා පරිගණකයෙන් සංස්කරණය කොට පෙ‍්‍ර්ක්ෂකයන්ට නැරඹිය හැකි ආකාරයේ අවස්ථාවක් උදාකර දෙන තවත් පියවරක් බවයි. කෙටි චිත‍්‍රපට ජංගම දුරකථනයන්හි හොඳින් නැරඹීමට හැකි බවත්, එහි අරමුණ පෙ‍්‍ර්ක්ෂකයන්ට ඕනෑම තැනක සිට, ඕනෑම දිනයක, ඕනෑම වෙලාවක ප‍්‍රවේශ වීමට අවකාශ ලබාදීම බවත් ඔහු කීය.මෝ ෆිල්ම් හි ප‍්‍රධාන විධායක නිලධාරි ඇන්ඩ් බේකර් පවසන්නේ වසරක් පුරාවටම මොබිටෙල් සමඟ කටයුතු කරමින් මෝ ෆිල්ම් පිළිබ¼ඳව අදහස් හා සිතුවිලි සංවර්ධනය කර ගැන්මට සහ අධ්‍යාපනික ක‍්‍රමය තුළ හා රූපවාහිනි විකාශයන් තුළ චිත‍්‍රපට කරා ප‍්‍රවේශ වීම පහසු කිරීමේ වැදගත්කම අවබෝධ කර ගැන්මට හැකි වූ බවයි.එසේ ම ඉදිරි මාස කිහිපය තුළ ශ‍්‍රී ලංකාවට පැමිණ මොබිටෙල් විසින් ඉටු කරන විශාල කාර්යයභාරය දැක බලා ගැන්මට බලාපොරොත්තු වන අතර විශ්වීය ලෙස කෙටි චිත‍්‍රපට ක්ෂේත‍්‍රය තුළ රඳ්‍ර පැවැත්ම අපේක්ෂා කරන බව ද කීය.සුපුරුදු ලෙසින් සේවා ඒකාබද්ධතාවයට සහ නව සොයා ගැනීම් වලට කැප වූ මොබිටෙල් සමාගම මෝ චිත‍්‍රපට, සමාජයට තොරතුරු ලබාදීම හා විනෝදාස්වාදය ලබා දීම මෙන් ම වාණිජමය ලෙසත් වර්තමානයේදී හා අනාගතයේ දී කෙතරම් දුරට බලපායි ද යන්න පිළිබඳ වැඩිදුර සමීක්ෂණ කටයුතු සඳහා මොරටුව විශ්වවිද්‍යාලයය සමඟ එක් වී ඇත. මේ අනුව එම විශ්වවිද්‍යාලය මඟින් වීඩියෝ නිෂ්පාදන යටතේ ජංගම චිත‍්‍රපටයක් නිපදවීම විෂයක් ලෙස ඇතුළත් කොට තිබේ.මේ තුළින් උපාධි අපේක්ෂකයන් තුළ ජංගම චිත‍්‍රපට ජනප‍්‍රිය වේ.මෝ ෆිල්ම් හි තරගකාරිත්වය වැඩි කිරීමේ අරමුණින් වඩා හොඳ නිර්මාණ එළි දැක්වීමට සිසුන් දිරිමත් කෙරෙන අතර මොබිටෙල් විසින් විශ්වවිද්‍යාලය තුළ පරිගණක ආශ‍්‍රිත දස්කම් දැක්වීමේ තරගයන් ද සංවිධානය කෙරේ.</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=aj0903293</link>
    <topic>ශ‍්‍රී ලන්කන් කේටරිං ප‍්‍රධාන විධායක සරත් ප‍්‍රනාන්දු</topic>
    <author/>
    <content>සිංගප්පූරුවට යෑමට කදිම අවස්ථාවක්මෝ ෆිල්ම් හොඳම සේවා සපයන්නාට හිමි ජගත් සම්මානය මොබිටෙල් දිනා ගනීශ‍්‍රී ලන්කන් කේටරිං ප‍්‍රධාන විධායක සරත් ප‍්‍රනාන්දුඊගල් ගුරු දෙගුරු වැඩසටහනඔරේන්ජ් ඉලෙක්ටි‍්‍රකල් සමාගමෙන් කරාපිටිය රෝහලට ලේසර් යන්ත‍්‍රයක්සී.අයි.සී.සමාගම ශූර ගොවීන් තෝරයියන්ත‍්‍රානුසාරයෙන් වර්ණාලේපිත රයිනෝ සීලිං ෂීට්ගොඩනැඟිලිවල ශක්තිය වැඩිකිරීමට ෆින්කෝ සමාගමෙන් නව ක‍්‍රමවේදයක්සම පැහැපත් කිරීමට ඔරිෆ්ලේම් නිෂ්පාදන 3ක්හොඳම රෝලර් දොරවල් නිෂ්පාදකරසල්ස් ටී සර්විස් විවෘත වූ දාඅධ්‍යාපන 2009 ඔක්තෝබර් මසශ‍්‍රී ලංකන් එයාර්ලයින්ස් සමාගමේ ගුවන්යානා සඳහා ආහාර පාන සැපයුම් අංශය වන ශ‍්‍රී ලංකන් කේටරිං ප‍්‍රයිවෙට් ලිමිටඩ් සමාගම 1979 දී ආරම්භ වූ දා පටන් එහි ප‍්‍රධාන විධායක නිලධාරි වශයෙන් පත් වූ ප‍්‍රථම ශ‍්‍රී ලාංකිකයා සරත් ප‍්‍රනාන්දු මහතා ය.දැනටමත් ඉහළ කීර්තියක් හා ඉතා ශක්තිමත් වෙළඳ නාමයක් දිනාගෙන ඇති ශ‍්‍රී ලංකන් කේටරිංහි ස්ථාපිත කණ්ඩායමට නායකත්වය දීම සඳහා මම පෙර මඟ බලා සිටිමි. මම කණ්ඩායම් ගොඩ නඟන්නෙක් වෙමි.මගේ එක ම අභිප‍්‍රාය වන්නේ, ශ‍්‍රී ලංකන් එයාර්ලයින්ස් සමාගම් සමූහයට මෙන් ම අප රටටත් සිදු කෙරෙන සේවය වඩාත් මැනැවින් ඉටු කිරීම සඳහා ශ‍්‍රී ලංකන් කේටරිං ආයතනය ඉතා ඉහළ තලයකට නැංවීමටයි" ප‍්‍රනාන්දු මහතා කියයි.ප‍්‍රනාන්දු මහතා තවදුරටත් මෙසේ කී ය. "වෘත්තීය සූපවේදියෙකු වශයෙන් සුදුසුකම් ලබා සිටීමත් වසර ගණනාවක් ම විධායක සූපවේදියෙකු වශයෙන් සේවය කර තිබීමත් හේතු කොට ගෙන ආහාර සඳහා මා තුළ ඇති දැඩි ඇල්ම තුළින්, නවීන ගුවන් මඟියා ගුවන් ගත වී සිටින අවස්ථාවේ දී ඔහුගේ ආහාර රුචිය හා අත්දැකීම් වඩාලීමට අවස්ථාව ලැබෙනු නියතයි. මෙම ඉලක්කය සපුරා ගැනීම සඳහා මගේ කණ්ඩායමෙන් උපරිම සහයෝගය ලැබෙනු ඇති බව මට විශ්වාසයි."ශ‍්‍රීලංකන් කේටරිං වනාහි ශ‍්‍රීලංකන් එයාර්ලයින්ස් සමාගමට පූර්ණ අයිතිය ඇති අතුරු සමාගමකි. බණ්ඩාරනායක ජාත්‍යන්තර ගුවන් තොටුපලේ දී එහි ළඟා වන සියලු ගුවන් සේවාවල අවශ්‍යතා සපයන එකම ශ‍්‍රී ලාංකික සමාගම එයයි. ආහාර පාන සැපයීම සඳහා යෝග්‍ය වූ අතිනවීන මුළුතැන් ගෙයක් එම සමාගම සතු ය. එසේ ම, බණ්ඩාරනායක ජාත්‍යන්තර ගුවන් තොටුපළේ භෝජනාගාර පවත්වාගෙන යන්නේ ද ශ‍්‍රීලංකන් කේටරිං සමාගම විසිනි.</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=aj0903294</link>
    <topic>ඊගල් ගුරු දෙගුරු වැඩසටහන</topic>
    <author/>
    <content>සිංගප්පූරුවට යෑමට කදිම අවස්ථාවක්මෝ ෆිල්ම් හොඳම සේවා සපයන්නාට හිමි ජගත් සම්මානය මොබිටෙල් දිනා ගනීශ‍්‍රී ලන්කන් කේටරිං ප‍්‍රධාන විධායක සරත් ප‍්‍රනාන්දුඊගල් ගුරු දෙගුරු වැඩසටහනඔරේන්ජ් ඉලෙක්ටි‍්‍රකල් සමාගමෙන් කරාපිටිය රෝහලට ලේසර් යන්ත‍්‍රයක්සී.අයි.සී.සමාගම ශූර ගොවීන් තෝරයියන්ත‍්‍රානුසාරයෙන් වර්ණාලේපිත රයිනෝ සීලිං ෂීට්ගොඩනැඟිලිවල ශක්තිය වැඩිකිරීමට ෆින්කෝ සමාගමෙන් නව ක‍්‍රමවේදයක්සම පැහැපත් කිරීමට ඔරිෆ්ලේම් නිෂ්පාදන 3ක්හොඳම රෝලර් දොරවල් නිෂ්පාදකරසල්ස් ටී සර්විස් විවෘත වූ දාඅධ්‍යාපන 2009 ඔක්තෝබර් මසඊගල් රක්ෂණ සමාගම විසින්, ඇල්පිටිය ශාන්ත තෙරේසා ප‍්‍රාථමික විදුහලේ ගුරුදෙගුරු වැඩසටහනක් පසුගියදා සංවිධානය කරන ලදී. එහිදී කොළඹ විශ්වවිද්‍යාලයේ ජ්‍යෙෂ්ඨ කථිකාචාර්ය දයා රෝහණ අතුකෝරාළ මහතා මව්පියන් අමතන ආකාරය. එම වැඩසටහන සඳහා මවුපියන් ගුරුවරුන් ඇතුළු 550කට අධික පිරිසක් සහභාගී වූහ.</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=aj0903295</link>
    <topic>ඔරේන්ජ් ඉලෙක්ටි‍්‍රකල් සමාගමෙන් කරාපිටිය රෝහලට ලේසර් යන්ත‍්‍රයක්</topic>
    <author/>
    <content>සිංගප්පූරුවට යෑමට කදිම අවස්ථාවක්මෝ ෆිල්ම් හොඳම සේවා සපයන්නාට හිමි ජගත් සම්මානය මොබිටෙල් දිනා ගනීශ‍්‍රී ලන්කන් කේටරිං ප‍්‍රධාන විධායක සරත් ප‍්‍රනාන්දුඊගල් ගුරු දෙගුරු වැඩසටහනඔරේන්ජ් ඉලෙක්ටි‍්‍රකල් සමාගමෙන් කරාපිටිය රෝහලට ලේසර් යන්ත‍්‍රයක්සී.අයි.සී.සමාගම ශූර ගොවීන් තෝරයියන්ත‍්‍රානුසාරයෙන් වර්ණාලේපිත රයිනෝ සීලිං ෂීට්ගොඩනැඟිලිවල ශක්තිය වැඩිකිරීමට ෆින්කෝ සමාගමෙන් නව ක‍්‍රමවේදයක්සම පැහැපත් කිරීමට ඔරිෆ්ලේම් නිෂ්පාදන 3ක්හොඳම රෝලර් දොරවල් නිෂ්පාදකරසල්ස් ටී සර්විස් විවෘත වූ දාඅධ්‍යාපන 2009 ඔක්තෝබර් මසඔරේන්ජ් මඟින් ලේසර් යන්ත‍්‍රය පරිත්‍යාග කළ අවස්ථාව, ඔරේන්ජ් සභාපතිනිය තිලකා කොඩිතුවක්කු, අක්ෂි සංවිධානයේ සභාපති වෛද්‍ය සී.ආර්.සීමන්, ඔරේන්ජ් ජාතික වෙළෙඳ කළමනාකරු ඉන්දික පෙරේරා කරාපිටිය රෝහලේ අක්ෂි ශල්‍ය වෛද්‍ය තාරක කුසලධර්ම, සුජීව අමරසේකර ඔරේන්ජ් ප‍්‍රධාන විධායක තමිල් හුසේන් රෝහල් අධ්‍යක්ෂ වෛද්‍ය ප‍්‍රියානි සේනාධීර ඔරේන්ජ් සමාජ සත්කාරක සම්බන්ධීකාරක සන්දිනී අහන්ගමගේ අක්ෂි ශල්‍ය වෛද්‍ය උදය වීරකෝන් මහත්ම මහත්මීහු.ඔරේන්ජ් සමාජ සත්කාරක වැඩසටහනක් වන  ”Light for you sight for me” වෙතින් කරාපිටිය රෝහලේ ළමා රෝගීන්ගේ ප‍්‍රතිකාර සඳහා සුවිශේෂ ලේසර් යන්ත‍්‍රයක් පිරිනමන ලදී. නොමේරූ ළදරුවන්ගේ දෘශ්‍ය ආබාධ සඳහා මෙම ලේසර් කිරණ භාවිතයෙන් ප‍්‍රතිකාර සිදුකරනු ලබයි. මිලියන 12කට ආසන්න පිරිවැයක් දරා ඇති මෙම ව්‍යාපෘතිය නිසා එම ප‍්‍රදේශයේ අක්ෂි ප‍්‍රතිකාර සඳහා වන යටිතල පහසුකම් තවදුරටත් ශක්තිමත්ව ඇත. මේ නිසා රෝගීන්ට ප‍්‍රතිකාර සඳහා අග නගරයට යාමට අවශ්‍ය නොවේ.පැමිණ සිටි පිරිස ඇමතූ ඔරේන්ජ් ප‍්‍රධාන විධායක නිලධාරි කමිල් හුසේන් මහතා:ආර්ථිකය කෙතරම් දුරට අවධානමට ලක්වුණත් සමහර දේවල්වල ඇති වැදගත්කම නිසාම ඒවා පැහැර හැරිය නොහැකියි. දෑස් පෙනීමත් ඒ වගේමයි.ඔරේන්ජ් සමාජ සත්කාරක වැඩසටහන තවදුරටත් කි‍්‍රයාත්මක කරන්නේ ඒ අරමුණ ඇතිවය. දෑස් නොපෙනෙන කෙනෙකුට පෙනීම ලබාගැනීමට උපකාර කිරීමට අපගේ සමාජ සත්කාරක වැඩසටහන් සෘජුව හා වක‍්‍රව බොහෝ ශ‍්‍රී ලාංකිකයන්ට හැකි වුණා.දරුවන් සඳහා ද අක්ෂි කාච ලබාදීමට පියවර ගෙන ඇති අතර කොළඹ ඇස් රෝහල මඟින් අවශ්‍යතාවය මත රෝගීන්ට මඟපෙන්වීම ද සිදු කෙරෙන බවද හුසේන් මහතා කියයි.</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=aj0903296</link>
    <topic>සී.අයි.සී.සමාගම ශූර ගොවීන් තෝරයි</topic>
    <author>ඡායාරූපය - සුදම් ගුණසිංහ රූපාන්ති බුලත්සිංහල</author>
    <content>සිංගප්පූරුවට යෑමට කදිම අවස්ථාවක්මෝ ෆිල්ම් හොඳම සේවා සපයන්නාට හිමි ජගත් සම්මානය මොබිටෙල් දිනා ගනීශ‍්‍රී ලන්කන් කේටරිං ප‍්‍රධාන විධායක සරත් ප‍්‍රනාන්දුඊගල් ගුරු දෙගුරු වැඩසටහනඔරේන්ජ් ඉලෙක්ටි‍්‍රකල් සමාගමෙන් කරාපිටිය රෝහලට ලේසර් යන්ත‍්‍රයක්සී.අයි.සී.සමාගම ශූර ගොවීන් තෝරයියන්ත‍්‍රානුසාරයෙන් වර්ණාලේපිත රයිනෝ සීලිං ෂීට්ගොඩනැඟිලිවල ශක්තිය වැඩිකිරීමට ෆින්කෝ සමාගමෙන් නව ක‍්‍රමවේදයක්සම පැහැපත් කිරීමට ඔරිෆ්ලේම් නිෂ්පාදන 3ක්හොඳම රෝලර් දොරවල් නිෂ්පාදකරසල්ස් ටී සර්විස් විවෘත වූ දාඅධ්‍යාපන 2009 ඔක්තෝබර් මස“මනුස්සකම” ව්‍යාපෘතියේ තානාපති වසන්ත දුක්ගන්නාරාල මාධ්‍ය සාකච්ඡාව අමතමින්සී.අයි.සී. සමාගම සමාජ සාමූහික වගකීම් කි‍්‍රයාත්මක කිරීම උදෙසා ප‍්‍රමුඛත්වය ගත්තේ නිරායාසයෙනි. ග‍්‍රාමීය ජනතාවගේ ජීවන තත්ත්වය ඉහළ නැංවීම උදෙසා “මනුස්සකම” ව්‍යාපෘතිය ඇරැඹුණේ සේවා රැසක් ඉටු කිරීමටය. මේ යටතේ ග‍්‍රාමීය පාසල් සිසුන්ගේ ඉංග‍්‍රීසි අධ්‍යාපනය නැංවීමට ද, පාසල් සිසුන්ට ශිෂ්‍යත්ව පිරිනැමීමට ද, පුස්තකාල බිහිකිරීමට ද පානීය ජල පහසුකම් ලබාදීමට ද පියවර ගත්තේය. මේ වැඩසටහනටම සමගාමීව ගොවි ජනතාව වෙනුවෙන් ගොවි ගීතයක් නිර්මාණය කිරීමට ද කෘෂිකාර්මික දැනුම වර්ධනය කිරීම සඳහා ‘පියවර’ නමින් සඟාවක් මුද්‍රණය කිරීමට කටයුතු යොදා ඇති අතර ශූර ගොවියා තේරීමේ වැදගත් කාර්යය ද සිදුවේ.පුරා මාස 06ක් තිස්සේ කි‍්‍රයාත්මක වූ මේ කටයුත්තට දස දහස් ගණනක් තරුණ පිරිස අයැදුම් කළ අතර ඉන් දෙවන වටයට 28 දෙනකු තෝරා පත්කරනු ලැබුවේ ප‍්‍රවීණ කෘෂිකර්මවේදීන් පිරිසක් විසිනි. එම විසිඅට දෙනාගෙන් තෝරාගන්නා 15 දෙනෙක් 29, 30, 31 හිඟුරක්ගොඩ සී.අයි.සී. ගොවිපොළේ දී පැවැත්වෙන කඳවුරට සහභාගි වෙති. එහිදී තෝරාගනු ලබන දහදෙනා ශූර ගොවියා තේරීමේ අවසාන වටයට සුදුසුකම් ලබති. අපෙ‍්‍ර්ල් 04 පැල්වැහැර සී.අයි.සී. ගොවිපළේදී ශූර ගොවියාට ඔටුනු පැළඳවීමේ මංගල්‍ය පැවැත්වෙන අතර තෝරාගනු ලබන ශූර ගොවීන් තිදෙනාට විදේශ පුහුණුවක් සඳහා ශිෂ්‍යත්ව සමඟ වටිනා තෑගි පිරිනැමේ.ඡායාරූපය - සුදම් ගුණසිංහ රූපාන්ති බුලත්සිංහල</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=aj0903297</link>
    <topic>යන්ත‍්‍රානුසාරයෙන් වර්ණාලේපිත රයිනෝ සීලිං ෂීට්</topic>
    <author/>
    <content>සිංගප්පූරුවට යෑමට කදිම අවස්ථාවක්මෝ ෆිල්ම් හොඳම සේවා සපයන්නාට හිමි ජගත් සම්මානය මොබිටෙල් දිනා ගනීශ‍්‍රී ලන්කන් කේටරිං ප‍්‍රධාන විධායක සරත් ප‍්‍රනාන්දුඊගල් ගුරු දෙගුරු වැඩසටහනඔරේන්ජ් ඉලෙක්ටි‍්‍රකල් සමාගමෙන් කරාපිටිය රෝහලට ලේසර් යන්ත‍්‍රයක්සී.අයි.සී.සමාගම ශූර ගොවීන් තෝරයියන්ත‍්‍රානුසාරයෙන් වර්ණාලේපිත රයිනෝ සීලිං ෂීට්ගොඩනැඟිලිවල ශක්තිය වැඩිකිරීමට ෆින්කෝ සමාගමෙන් නව ක‍්‍රමවේදයක්සම පැහැපත් කිරීමට ඔරිෆ්ලේම් නිෂ්පාදන 3ක්හොඳම රෝලර් දොරවල් නිෂ්පාදකරසල්ස් ටී සර්විස් විවෘත වූ දාඅධ්‍යාපන 2009 ඔක්තෝබර් මසයන්ත‍්‍රානුසාරයෙන් වර්ණාලේපිත සීලිං ෂීට් ශ‍්‍රී ලංකාවට ප‍්‍රථමවරට හඳුන්වා දෙන ලද්දේ රයිනෝ රූෆින් ප‍්‍රඩක්ට් සමාගම විසිනි. කල්පවතින හා උසස් තත්ත්වයෙන් යුතු මේ අනර්ඝ සීලිං ෂීට් ‘කලර් අප්’ සන්නම් නාමය යටතේ අලෙවි කරනු ලබන අතර තම නිවසට අනර්ඝ පෙනුමක් ලබාගැනීමට කැමැති පාරිභෝගිකයින් සඳහාම නිර්මාණය කර ඇත.වර්ණ පහකින් නිකුත් කෙරෙන මේ සීලිං ෂීට් ඇසට ප‍්‍රසන්න පෙනුමක් ගෙන දෙන අතර, නිවසේ ඇතුළතට ද මනා පෙනුමක් ගෙනදෙයි. තවද රයිනෝ මඟින් අවම මුදලකට පාරිභෝගික ඉල්ලීම් මත නිවසට සරිලන පරිදි අමතර වර්ණ නිකුත් කරනු ලැබේ. මෙය ඔබට නිර්මාණාත්මක තෝරාගැනීම් රැසක් ලබාදෙයි.කලර්අප් සීලිං සීට්වල ඇති ප‍්‍රයෝජන නිසාම වාස්තු විද්‍යාඥයින් හා ගොඩනැඟිලි ඉදිකරන්නන් විසින් අනුමත කරනු ලැබේ. මෙම සීලිං ෂීට් යෙදීම කරදර රහිත වන අතර ආර්ථික වශයෙන් ද වාසි සහගතය. එමෙන්ම අවම ශ‍්‍රමයක් යටතේ මේවා සවිකළ හැකිය.මෙම සීලිං ෂීට් යන්ත‍්‍රානුසාරයෙන් වර්ණාලේපිත නිසා වර්ණවල ඒකාග‍්‍රතාවය අවපැහැ නොවී දිගුකල් පවතී. මේ ෂීට් වර්ණ ගැන්වීමට තීන්ත හා ශ‍්‍රමය අවශ්‍ය නොවන නිසා පිරිවැය ඉතිරි කරයි. ප‍්‍රථමයෙන් ජලය වාෂ්ප කර ඉන්පසු ෆිලර් කෝට් ආලේප කිරීමෙන් අනතුරුව ඉන්ජෙක්ටර් භාවිතයෙන් වර්ණ ගන්වයි. ඉන් පසු වර්ණ හොඳින් උරාගැනීම සඳහා මෙම තහඩු වියළීමට පෙර පෝරණුවක බේක් කරනු ලැබේ. වර්ණ අවපැහැ නොවී පැවතීමට හේතුව එයයි.කලර් අප් සීලිං ෂීට් දිගුකල් පවතින අතර දිලීර බැඳීම ද වළකාලයි. එය ආරක්ෂාකාරී වන අතර පරිසරයට ද හිතකාමී වේ. පාරිභෝගිකයින්ට උපරිම තෘප්තියක් ලබාදීම සඳහා ඔවුන්ගේ නිෂ්පාදිත ඉතා උසස් අමුද්‍රව්‍ය වලින් නිපදවා ඇත. අවම නඩත්තුවකින් යුතු මෙම සීලිං ෂීට් සෑම මිලදී ගැනීමක් සමඟම අත්වැසුම් යුගලයක් හා ටච්අප් සඳහා තීන්ත ටින් එකක් නොමිලේ ලබාදෙයි.දිවයින පුරා පිහිටි 300කට අධික ලියාපදිංචි වෙළෙඳ නියෝජිතයින් මඟින් බෙදාහරිනු ලැබේ. පාරිභෝගිකයින් හට මෙම නිෂ්පාදන 214/3, 1/1, ශ‍්‍රීමත් බණ්ඩාරනායක මාවත, කොළඹ 12 යන ස්ථානයන් හා කුරුණෑගල පිහිටි රයිනෝ ප‍්‍රදර්ශනාගාරවලින් මිලදීගත හැකි අතර අවම ගාස්තුවකට ප‍්‍රවාහනය සපයනු ලැබේ.</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=aj0903298</link>
    <topic>ගොඩනැඟිලිවල ශක්තිය වැඩිකිරීමට ෆින්කෝ සමාගමෙන් නව ක‍්‍රමවේදයක්</topic>
    <author/>
    <content>සිංගප්පූරුවට යෑමට කදිම අවස්ථාවක්මෝ ෆිල්ම් හොඳම සේවා සපයන්නාට හිමි ජගත් සම්මානය මොබිටෙල් දිනා ගනීශ‍්‍රී ලන්කන් කේටරිං ප‍්‍රධාන විධායක සරත් ප‍්‍රනාන්දුඊගල් ගුරු දෙගුරු වැඩසටහනඔරේන්ජ් ඉලෙක්ටි‍්‍රකල් සමාගමෙන් කරාපිටිය රෝහලට ලේසර් යන්ත‍්‍රයක්සී.අයි.සී.සමාගම ශූර ගොවීන් තෝරයියන්ත‍්‍රානුසාරයෙන් වර්ණාලේපිත රයිනෝ සීලිං ෂීට්ගොඩනැඟිලිවල ශක්තිය වැඩිකිරීමට ෆින්කෝ සමාගමෙන් නව ක‍්‍රමවේදයක්සම පැහැපත් කිරීමට ඔරිෆ්ලේම් නිෂ්පාදන 3ක්හොඳම රෝලර් දොරවල් නිෂ්පාදකරසල්ස් ටී සර්විස් විවෘත වූ දාඅධ්‍යාපන 2009 ඔක්තෝබර් මසෆින්කෝ ඉංජිනේරු හා වෙළෙඳ අංශයේ කළමනාකාර – තාක්ෂණික සේවා හා පරීක්ෂණාගාර ලක්සිරි අබේගුණරත්න, ඉන්දියාවේ BASF කන්ස්ට‍්‍රක්ෂන් කෙමිකල්ස් හි ප‍්‍රාන්ත කළමනාකාර කේ.ශන්කර්, ශ‍්‍රී ලංකා ව්‍යූහාත්මක ඉංජිනේරු සංගමයේ සභාපති ඩී.අජිත් ජයසිංහ BASF කන්ස්ට‍්‍රක්ෂන් කෙමිකල්ස් හි අලෙනි ප‍්‍රධානී උපෙන් පටෙල්, ෆින්කෝ ඉංජිනේරු හා වෙළෙඳ අංශය ජ්‍යෙෂ්ඨ කළමනාකාර මන්ජුල කළුබෝවිල, ෆින්කො ලිමිටඩ් හි කළමනාකාර අධ්‍යක්ෂක රෙහාන් දෙල්ගොඩ සහ එහි අලෙවි කළමනාකාර ජානක කස්තුරිආරච්චි මහත්වරුන් නව තාක්ෂණය පිළිබඳ දැනුම්වත් කිරීමට එක්වෙමින්.ගොඩනැඟිලිවල ශක්තිමත්භාවය වැඩි කිරීම සඳහා තන්තුමය පොලිමර් බහුඅවයවිකයක් භාවිතයෙන් සිදුකරන නවතම ක‍්‍රමයක් ශ‍්‍රී ලංකාවට හඳුන්වා දීමට ඕඒඉජ් කන්ස්ට‍්‍රක්ෂන් කෙමිකල් හි ශ‍්‍රී ලංකාව තුළ එකම නියෝජිතයා වන ෆින්කෝ ලිමිටඩ් හි ඉංජිනේරු හා වෙළඳ අංශය සමත් වී ඇත.පොදුවේ ජ්අර්‍ථ යනුවෙන් හඳුන්වන මෙම ක‍්‍රමය, විවිධ ද්‍රව්‍ය කිහිපයක එකතුවක් වන අතර එය වානේ, දැව හා කොන්කී‍්‍රට් යන සියල්ලන්ගේම ශක්තිමත්භාවය වැඩි කරවීමට සමත් වේ. මෙම ක‍්‍රමයෙහි මිලට සරිලන සඵලතාව හා ඉහළ කාර්යසාධනය සමඟම ගොඩනැඟිලිවලට අවම බරක් යටතේ දැඩි ශක්තියකුත්, විඛාදනයෙන් ආරක්ෂාවත් ලබාදෙන අතර බෝම්බ පිපිරීමකදී හෝ භූමි කම්පාවකදී සිදුවන කම්පනයන්ට ඔරොත්තු දීමේ හැකියාවත් ඇත.”විදේශ රටවල ඉදිකිරීමේ කටයුතු වලදී බහුල වශයෙන් භාවිතා වන මෙම නව ක‍්‍රමවේදය ඕනෑම ආකාරයේ ව්‍යූහයකට ගොඩනැඟිල්ලකට හෝ පාලම් සඳහා යොදා ගත හැකියි. මෙම ක‍්‍රමවේදයේ හඳුන්වා දීමත් සමඟ දේශීය ඉදිකිරීමේ ක්ෂේත‍්‍රය නව මට්ටමකට ගෙන යා හැකියි,” යැයි ෆින්කෝ කළමනාකාර අධ්‍යක්ෂ රොහාන් දෙල්ගොඩ මහතා පැවසුවේය.ඉන්දියාවේ ඕඒඉජ් කන්ස්ට‍්‍රක්ෂන් කෙමිකල්ස්හි අලෙවි අංශයේ ප‍්‍රධානී උපෙන් පටෙල් මහතා මෙම තාක්ෂණ ඉදිරිපත් කිරීමේදී පැවසුවේ,කොන්කී‍්‍රට් සවිගැන්වීමට යොදන වානේ විඛාදනය වීම ශ‍්‍රී ලංකාවේ ව්‍යූහාත්මක ඉංජිනේරුවන් ප‍්‍රධාන වශයෙන් මුහුණ දෙන ගැටලුවක් බවත් මුහුදුබඩ ප‍්‍රදේශවල වැඩි වශයෙන් මෙය සිදුවීම නිසා ගොඩනැඟිලිවල කල්පැවැත්මට බාධා පැමිණෙන බවත්ය.මෙම සාම්ප‍්‍රදායික ක‍්‍රම වල පවතින නොයෙක් දුර්වලතා වලටජ්අර්‍ථ ක‍්‍රමවේදය පිළියම් සපයන අතර ඉදිකිරීමේ ඇති වන ඇතැම් වැරදි මැඩලීම සඳහා මෙම ක‍්‍රමය උපයෝගී කරගත හැකි බවත් ඔහු පැවසුවේය.වඩාත් වේගයෙන් සියලු කි‍්‍රයාවලීන් සිදුකිරීමට හැකිවීම, සවිකිරීමේ ඇති නම්‍යශීලිත්වය, අතිරේක බර දැරීමට නොසිදුවීම, මුදල් ඉතිරිකර දීම හා ශබ්ද දූෂණයෙන් තොරවීම මෙම ක‍්‍රමයේ ඇති අනෙකුත් වාසි ලෙස පටෙල් මහතා විස්තර කර දුන්නේය.</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=aj0903299</link>
    <topic>සම පැහැපත් කිරීමට ඔරිෆ්ලේම් නිෂ්පාදන 3ක්</topic>
    <author/>
    <content>සිංගප්පූරුවට යෑමට කදිම අවස්ථාවක්මෝ ෆිල්ම් හොඳම සේවා සපයන්නාට හිමි ජගත් සම්මානය මොබිටෙල් දිනා ගනීශ‍්‍රී ලන්කන් කේටරිං ප‍්‍රධාන විධායක සරත් ප‍්‍රනාන්දුඊගල් ගුරු දෙගුරු වැඩසටහනඔරේන්ජ් ඉලෙක්ටි‍්‍රකල් සමාගමෙන් කරාපිටිය රෝහලට ලේසර් යන්ත‍්‍රයක්සී.අයි.සී.සමාගම ශූර ගොවීන් තෝරයියන්ත‍්‍රානුසාරයෙන් වර්ණාලේපිත රයිනෝ සීලිං ෂීට්ගොඩනැඟිලිවල ශක්තිය වැඩිකිරීමට ෆින්කෝ සමාගමෙන් නව ක‍්‍රමවේදයක්සම පැහැපත් කිරීමට ඔරිෆ්ලේම් නිෂ්පාදන 3ක්හොඳම රෝලර් දොරවල් නිෂ්පාදකරසල්ස් ටී සර්විස් විවෘත වූ දාඅධ්‍යාපන 2009 ඔක්තෝබර් මසපැහැපත් කරන, පැහැපත් කරන කී‍්‍රම් සහ පැහැපත් කරන සබන් වශයෙන් සම පැහැපත් කරන නිෂ්පාදන තුනක් ඔරිෆ්ලේම් ශ‍්‍රී ලංකා විසින් යළිත් හඳුන්වා දෙයි. එම නිෂ්පාදන සඳහා වන අධික ඉල්ලුම නිසා රෝස සහ සුදු ඇසුරුම්වල දවටා එම නිෂ්පාදන යළි ඉදිරිපත් කර තිබේ.දේශගුණික තත්ත්වයන් සහ අධික ආර්ද්‍රතාවට නිරාවරණය වන සමට සිදුවන හානියෙන් සම රැකගත හැකි ආකාරයේ සියලුම සංයෝග ඒවාට මුසු කොට තිබේ. මෙම නිෂ්පාදන සම පැහැපත් කරන, ආරක්ෂා සහිත ස්වාභාවික නිෂ්පාදනයන්ය. අදියර දෙකකදී සම පැහැපත් කරන ශාක ද්‍රව්‍ය මේවායේ අඩංගුය. සබන්වල ස්වභාවිකව සම ලා පැහැ ගන්වන ද්‍රව්‍යයන් අඩංගු අතර කී‍්‍රම් හා ලෝෂන්වල මල්බෙරි නිස්සාරක සහ විටමින් ඊ අඩංගුය.වඩා ළා පැහැති වැඩියෙන් උරාගන්නා ආලේප ප‍්‍රිය කරන අයට පැහැපත් කිරීමේ ලෝෂන් එක අගනේය. මෙය ජලය අඩංගු තෙල් ගතියෙන් තොර ලෝෂන් වර්ගයකි. මෙම ලෝෂන් වර්ගය තෙල් සහිත සමට වඩාත්ම උචිත වේ. පැහැපත් කරන කී‍්‍රම් ඉටි පදනම් වූවකි. මේ නිෂ්පාදනය වඩාත් සුදුසු වන්නේ තරමක් වයස්ගත වූ වියළි සමක් ඇති අයටයි. මෙය රාති‍්‍රයට පාවිච්චි කිරීමට සුදුසුය. වටාපිටාවෙන් ඔබේ සමට සිදුවන හානිවලින් ඔබේ සම රැක ගැනීමට අවශ්‍ය පෝෂණ ද්‍රව්‍ය නිවැරැදි සංකලනයකින් එහි අඩංගුය. වියපත් සමේ කොලෑගන් අඩු නිසා මෙම කී‍්‍රම්වලින් සමට අවශ්‍ය තෙතමනය ලබා දෙයි.පැහැපත්වීමේ සබන් සුමුදු කී‍්‍රම් සහිත නිෂ්පාදනයකි. සමේ නැවුම් බව, පැහැය සහ යොවුන් පෙනුම ලබාදීමට දිවා රාති‍්‍ර දෙකටම පාවිච්චි කළ හැකිය. ඒවායේ අඩංගු වන්නේ සම ළා පැහැගන්වන ස්වාභාවික මූලද්‍රව්‍යයන්ය.’ඔරිෆ්ලේම්’ සම රැක ගැනීමේ නිෂ්පාදන, වර්ණ ආලේප, සුවඳ විලවුන්, වැසිකිලි පවිත‍්‍ර කිරීම සඳහා පාවිච්චි කරන නිෂ්පාදන සහ ඒ හා සම්බන්ධ ඉතා උසස් තත්ත්වයේ ස්වභාවික නිෂ්පාදන අලෙවිකරණ ජාත්‍යන්තර සමාගමකි. සම්ප‍්‍රදායික සිල්ලර වෙළෙඳ ජාලයෙන් බැහැර ස්වාධීන අලෙවි නියෝජිත පිරිසක් ඔරිෆ්ලේම් ලංකා සමාගමේ අලෙවි කටයුතුවල නියැලී සිටිති.</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=aj09032910</link>
    <topic>හොඳම රෝලර් දොරවල් නිෂ්පාදක</topic>
    <author/>
    <content>සිංගප්පූරුවට යෑමට කදිම අවස්ථාවක්මෝ ෆිල්ම් හොඳම සේවා සපයන්නාට හිමි ජගත් සම්මානය මොබිටෙල් දිනා ගනීශ‍්‍රී ලන්කන් කේටරිං ප‍්‍රධාන විධායක සරත් ප‍්‍රනාන්දුඊගල් ගුරු දෙගුරු වැඩසටහනඔරේන්ජ් ඉලෙක්ටි‍්‍රකල් සමාගමෙන් කරාපිටිය රෝහලට ලේසර් යන්ත‍්‍රයක්සී.අයි.සී.සමාගම ශූර ගොවීන් තෝරයියන්ත‍්‍රානුසාරයෙන් වර්ණාලේපිත රයිනෝ සීලිං ෂීට්ගොඩනැඟිලිවල ශක්තිය වැඩිකිරීමට ෆින්කෝ සමාගමෙන් නව ක‍්‍රමවේදයක්සම පැහැපත් කිරීමට ඔරිෆ්ලේම් නිෂ්පාදන 3ක්හොඳම රෝලර් දොරවල් නිෂ්පාදකරසල්ස් ටී සර්විස් විවෘත වූ දාඅධ්‍යාපන 2009 ඔක්තෝබර් මසවසරේ හොඳම වානේ රෝලර් දොරවල් නිෂ්පාදකයා ලෙස ශී‍්‍ර ලංකා වාස්තු විද්‍යාඥයන්ගේ සංගමය පිරිනැමූ සම්මානය තී‍්‍ර සිංහ සමූහ ව්‍යාපාරය දිනා ගත්තේය. එහි කළමනාකාර අධ්‍යක්‍ෂ මංජුල ආරිය කුමාර මහතා ජ්‍යෙෂ්ඨ වාස්තු විද්‍යාඥ ඈෂ්ලි ඩිවෝස් මහතා අතින් සම්මානය ලබාගත් අයුරු. ශී‍්‍ර ලංකා වාස්තු විද්‍යාඥයන්ගේ සංගමයේ සභාපති ජයන්ත පෙරේරා ජ්‍යෙෂ්ඨ උප සභාපති චන්දන එදිරිසිංහ මහත්වරු ද මෙහි වෙති.</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=aj09032911</link>
    <topic>රසල්ස් ටී සර්විස් විවෘත වූ දා</topic>
    <author>කැලණිය සමූහ වාර්තාකරු</author>
    <content>සිංගප්පූරුවට යෑමට කදිම අවස්ථාවක්මෝ ෆිල්ම් හොඳම සේවා සපයන්නාට හිමි ජගත් සම්මානය මොබිටෙල් දිනා ගනීශ‍්‍රී ලන්කන් කේටරිං ප‍්‍රධාන විධායක සරත් ප‍්‍රනාන්දුඊගල් ගුරු දෙගුරු වැඩසටහනඔරේන්ජ් ඉලෙක්ටි‍්‍රකල් සමාගමෙන් කරාපිටිය රෝහලට ලේසර් යන්ත‍්‍රයක්සී.අයි.සී.සමාගම ශූර ගොවීන් තෝරයියන්ත‍්‍රානුසාරයෙන් වර්ණාලේපිත රයිනෝ සීලිං ෂීට්ගොඩනැඟිලිවල ශක්තිය වැඩිකිරීමට ෆින්කෝ සමාගමෙන් නව ක‍්‍රමවේදයක්සම පැහැපත් කිරීමට ඔරිෆ්ලේම් නිෂ්පාදන 3ක්හොඳම රෝලර් දොරවල් නිෂ්පාදකරසල්ස් ටී සර්විස් විවෘත වූ දාඅධ්‍යාපන 2009 ඔක්තෝබර් මසරසල්ස් ටී සර්විස් 81 වැනි අලෙවි මධ්‍යස්ථානය, කොළඹ ඩී.ආර්. විජේවර්ධන මාවතේ අංක 290, ඉන්ගි‍්‍රන් පි‍්‍රන්ටින් හා ග‍්‍රැෆික් ආයතන ගොඩනැගිල්ලේදී පසුගියදා විවෘත කෙරිණි.ඉන්ගි‍්‍රන් ආයතනයේ කළමනාකාර අධ්‍යක්ෂ ආනන්ද වික‍්‍රමරත්න මහතා අලෙවි හල විවෘත කළ අවස්ථාවයි මේ. රස්ල්ස් පෞද්ගලික සමාගමේ සභාපති රසල් පෙරේරා, අධ්‍යක්ෂ ජෙහාන් පෙරේරා, අධ්‍යක්ෂිකා බර්නි පෙරේරා, සාමාන්‍යාධිකාරි ලින්ච්සේ ප‍්‍රනාන්දු මහත්ම මහත්මීහු ද මෙහි වෙති.කැලණිය සමූහ වාර්තාකරු</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=aj09032912</link>
    <topic>අධ්‍යාපන 2009 ඔක්තෝබර් මස</topic>
    <author/>
    <content>සිංගප්පූරුවට යෑමට කදිම අවස්ථාවක්මෝ ෆිල්ම් හොඳම සේවා සපයන්නාට හිමි ජගත් සම්මානය මොබිටෙල් දිනා ගනීශ‍්‍රී ලන්කන් කේටරිං ප‍්‍රධාන විධායක සරත් ප‍්‍රනාන්දුඊගල් ගුරු දෙගුරු වැඩසටහනඔරේන්ජ් ඉලෙක්ටි‍්‍රකල් සමාගමෙන් කරාපිටිය රෝහලට ලේසර් යන්ත‍්‍රයක්සී.අයි.සී.සමාගම ශූර ගොවීන් තෝරයියන්ත‍්‍රානුසාරයෙන් වර්ණාලේපිත රයිනෝ සීලිං ෂීට්ගොඩනැඟිලිවල ශක්තිය වැඩිකිරීමට ෆින්කෝ සමාගමෙන් නව ක‍්‍රමවේදයක්සම පැහැපත් කිරීමට ඔරිෆ්ලේම් නිෂ්පාදන 3ක්හොඳම රෝලර් දොරවල් නිෂ්පාදකරසල්ස් ටී සර්විස් විවෘත වූ දාඅධ්‍යාපන 2009 ඔක්තෝබර් මස”අධ්‍යාපන” මහා ප‍්‍රදර්ශනය හතර වන වරටත් සුපුරුදු පරිදිම මේ වසරේ පැවැත්වෙනු ඇත. මෙය සීමාසහිත ලංකා එක්සිබිෂන් ඇන්ඩ් කොන්ෆරන්ස් සර්විසස් ආයතනය මඟින් සුපුරුදු පරිදිම මෙවරත් සංවිධානය කෙරේ. සිද්ධි කළමනාකරණය ක්ෂේත‍්‍රයෙහි සම්මාන හිමිකර ගත් මෙම ආයතනයෙහි මඟ පෙන්වීම යටතේ පැවැත්වෙන මෙවර “අධ්‍යාපන” 2009 ප‍්‍රදර්ශනය ඔක්තෝබර් 16 සිට 18 යන දෙදින තුළ සිරිමාවෝ බණ්ඩාරනායක අනුස්මරණ ශාලාවේ දී “යහපත් අනාගතයක් සඳහා අදම ඉගෙන ගනිමු” යන තේමාව යටතේ පැවැත්වේ.</content>
  </post><post>
    <category>NEWSPAPER</category>
    <date>
      <year>2009</year>
      <month>03</month>
      <day>29</day>
    </date>
    <link>http://www.silumina.lk/2009/03/29/_art.asp?fn=aw0903291</link>
    <topic>පුංචි පුතුට කිරිබත් කැවූ මියගිය අම්මා</topic>
    <author>මතුගම මහින්ද විජේතිලක</author>
    <content>පුංචි පුතුට කිරිබත් කැවූ මියගිය අම්මාකෙනකු තමන් ගේ දරුවකු හෝ පවුලේ වෙනත් කෙනකුට හෝ පිටස්තර පුද්ගලයකුට හෝ තම ධනය හා ශ‍්‍රමය වැය කොට යම් කිසි උපකාරයක් කරන්නේ නම් තමන්ට ද අවශ්‍යතාවක් ඇති වූ විට, කලින් තමන්ගෙන් උදව් උපකාර ලැබූ අයගෙන් තමන්ට ද ප‍්‍රතිඋපකාර ලැබේ. එසේ ම තවත් කෙනකුට හානියක් පීඩාවක් කළොත් ඊට ද සුදුසු වේලාවක් එළඹි සැණින් ඔවුන්ගෙන් ද තමන්ට දුකට හේතු වන්නා වූ කරදර පීඩා සතුරුකම් සිදුවනු ඇත.කර්මයේ කි‍්‍රයාකාරිත්වය ද එසේ ම ය. කරුණාව මෙතී‍්‍රය පදනම් වූ සිතකින් යහපත් චේතනාවෙන් සිදු කරන පුණ්‍ය කර්මයට හෝ කුසල කර්මයට යහපත් ප‍්‍රතිඵල ද තරහ වෙර ක්‍රෝධ ඊර්ෂ්‍යාදී සිතකින් සිදු කරන පාප කර්මයන්ට අයහපත් ප‍්‍රතිඵල ද ලැබීම අනිවාර්යයෙන් සිදු වේ. ලෝක ස්වභාවය එයයි. ඊට ආගම් භේදයක් නැත. තල වපුරන්නාට තල අස්වනු ද අමු වපුරන්නාට අමු අස්වනු ද මිසක වෙනත් පලයක් නොලැබෙන්නේ ම ය. මේ සියල්ල සිදුවන්නේ තමන්ගේ සන්තානයේ රැස්වන්නා වූ උපාදාන සංයුතිය නිසා ය.අපේ පාඨකයකු වන වත්තල හේකිත්තේ ලක්ෂ්මන් රණසිංහ මහතා අප වෙත ලියා එවා ඇති සිද්ධියක් සිතේ බලය, සිතේ කි‍්‍රයාකාරිත්වය කොයිතරම් දුරට බලපාන්නේ දැයි සිතා ගැනීම සඳහා ඔබට ඉදිරිපත් කරමි.ලක්ෂ්මන් රණසිංහ මහතා දැනට පනස් නව වැනි වියේ පසු වන දෙදරු පියෙකි. මේ සිද්ධිය සිදුවී ඇත්තේ මීට අවුරුදු හතළිස් නවයකට පෙර එනම් ලක්ෂ්මන්ට වයස අවුරුදු දහයේ දී ය.ලක්ෂ්මන් ගේ මව හදිසියේ ගින්නකට හසු වී මරණයට පත් වූවා ය. ඉන් පසු අක්කාත්, අයියාත්, සත් හැවිරිදි නංගීත්, පියාත් සමඟ ලක්ෂ්මන් ගෙවූයේ ඉතා දුෂ්කර අවධියකි. දවසේ ජීවනෝපාය සොයා ගැනීමට පියා නිවසින් පිටවී ගිය පසු මේ දරුවන් සිව් දෙනාගේ තනි නොතනියට නිතර ම සිටියේ දුකත් කනගාටුවත්, කඳුළත් පමණි. දහසක් ආර්ථික දුෂ්කරතා මධ්‍යයේ දිවි ගෙවූ ඔවුන්ට කුසගින්න සාමාන්‍ය දෙයක් බවට පත් විය.එහෙත් පාසල් ගොස් ආපසු ගෙදර එන විට ලක්ෂ්මන්ට නම් කෑමට මොනවා හරි නිවසේ තිබිය යුතුම ය.ඒ වෙලාවට මතු වී එන කුසගින්න නම් ඔහුට විඳ දරා ගන්නට නොහැකි ම දෙයක් විය. එය ඔහුගේ මිය ගිය මෑණියන් ද හොඳින් දන්නා කාරණයකි. පාසලේ සිට ආපසු පැමිණ නිවසට ළඟා වන විට බඩ අල්ලා ගෙන “අම්මේ! බඩගිනියි” කීම ඔහුගේ පුරුද්දක් විය. මවගේ මරණයෙන් පසුව ද ඉස්සර මෙන් හඬ නඟා නොකීව ද හෙමින් සීරුවේ“අම්මේ! බඩ ගිනියි අම්මේ” යි ලක්ෂ්මන් ගේ මුවින් පිට වෙයි, එය පුරුද්දට කියැවෙන දෙයක් නොව උදේ වේල ද හරියට නො ලද නිසා ආමාශයේ ගැඹුරු ම තැනින් මතු වන කුසගින්නත් සමඟ ම කියැවෙන්නකි.අම්මා ජීවත්ව සිටිය දී මෙන් නොව දැන් ලක්ෂ්මන්ගේ මුවින් එය පිටවන්නේ දෙනෙතින් රූරා වැටෙන කඳුළුත් සමඟ ය. වෙනදා තමන් එනතුරු ගේ දොරකඩට වී මඟ බලා සිටින අම්මා අද නැත. අම්මා අද පෙනෙන්නට නැත.අම්මා ලෝකයේ කොතැනක ඉපිද සිටියත් මේ නොදරුවාගේ කුසගින්නත් සමඟ පිට වන වේදනාත්මක සංවේගී චිත්තජමය අධිවේගී තරංග (ශක්තිය) අම්මා ගේ විඤ්ඤාණය කරා ගලා යන බව නම් එය දකින ඕනෑම කෙනකුට සිතේ.දිනක් ලක්ෂ්මන් පාසල ඇරී ගෙදර ආවේ ය. ඒ වනවිට නිවසේ කිසිවෙක්වත් නොසිටියහ. අක්කාත් අයියාත් නංගීත් නුදුරෙහි ඇති ඇළට (සුප‍්‍රසිද්ධ හැමිල්ටන් ඇළට) දිය නාන්නට ගිය බව අසල්වැසියකුගෙන් ඔහුට දැන ගන්නට ලැබිණි. නිවසට ගොස් පාසල් ඇඳුම් ලිහා දමා කලිසම් කොටයක් හැඳ ගත් ලක්ෂ්මන් කුස්සියට කර පොවා බැලුවේ ය. මේසය මත කෙසෙල් කොළයක දවටන ලද යමක් ඔහු දුටුවේ ය.එය ලිහා බලන විට කිරිබත් කෑලි දෙකකි. ලක්ෂ්මන් කිරිබත් කෑලි දෙක අනුභව කොට කෙසෙල් කොළය මිදුලට විසි කැර දැම්මේ ය.ඉන් පසු ලක්ෂ්මන් ද දිය නාගන්නට ඇළ දෙසට යන්නට සූදානම් වන විට අක්කාත් අයියාත් නංගීත් ආපසු එමින් සිටියහ.නංගිගේ අතේ පාන් ගෙඩියක් ද වීය. ලක්ෂ්මන් දිය නෑමට යෑමේ අදහස අතහැර සරුංගලය ද රැගෙන පිට්ටනියට යෑමට සූදානම් විය.“මල්ලී! පාන් කාලා යන්නැ’යි අක්කා ලක්ෂ්මන්ට කීවාය.“එපා අක්කේ! මම කිරිබත් කෑවා” ඔහු පිළිතුරු දුන්නේ ය.“කිරි බත්? කොයින්ද කිරිබත්?”“ඇයි ඔය කුස්සියෙ මේසය උඩ තිබුණේ”“නැහැ. මල්ලී! අද ගෙදර කිරිබත් හැදුවෙත් නෑ. වෙන කවුරුවත් කිරිබත් ගෙනත් දුන්නෙත් නෑ. ඉතින් ඔයා කොහොමද කිරිබත් කෑවේ.”“ඇත්තමයි අක්කේ! කුස්සියේ මේසය උඩ තිබුණා. කෙසෙල් කොළයක ඔතපු කිරිබත් කෑලි දෙකක්. මම ඒක කෑවා. එන්න පෙන්නන්න ඒවා ඔතල තිබුණ කෙසෙල් කොළය” යැයි ලක්ෂ්මන් මිදුලේ කෙසෙල් කොළය ඉවත ලූ තැනට ගියේ ය.පුදුමයකි. සුළු වේලාවකට පෙර එතැනට විසි කරන ලද කෙසෙල් කොළය ද අතුරුදහන් වී තිබිණි. එදා මෙදාතුර ගෙවී ගිය හතළිස් නව වසර පුරා මෙය තවමත් මතකයේ ප‍්‍රතිරාව දෙන විස්මයකි. ඒ වනවිට ලක්ෂ්මන් ගේ මව මිය ගොස් මාස තුනකට වඩා ගතව තිබුණේ ද නැත.එසේ ම වසර ගණනාවක් යන තුරු ම තම පවුලේ අයට විවිධ වූ දුක් කරදර පීඩාවන්ට මුහුණපෑමට සිදුවූ සෑම අවස්ථාවක ම පාහේ ඒවා වළකාලූ අදිසි හස්තයක් කි‍්‍රයාත්මක වූ බවත් ලක්ෂ්මන් පවසයි. තමන් ගේ මිය ගිය අම්මාගේ ආත්මය නිතර ඔවුන් සමඟ සැරි සැරූ බව ලක්ෂ්මන් ගේ විශ්වාස ය. කිරිබත් සිද්ධිය වැනි සිදුවීම් ගණනාවක් තමන් ගේ අතීතයේ සිදුවී ඇති බව ද ඔහු පවසයි.මෙවැනි දේ සිදුවන්නේ මිය යන පුද්ගලයන් ගේ චිත්ත සන්තානයේ චුති ප‍්‍රතිසන්ධි ගැළපෙන අවස්ථාවේ කි‍්‍රයාත්මක වන උපාදානමය ඇලීම් හා ගැටීම් නිසා ය. ආශාව තණ්හාව හා බැඳුණු ඇලීම් නිසා මිය ගිය පුද්ගලයන්ගේ ඇල්ම බැල්ම කි‍්‍රයාත්මක වන අතර අකුසලමය කර්ම විපාක නිසා සමහරු ඒ නිවෙස්වලට තිරිසන් යෝනියෙන් බල්ලන්, බළලුන්, ගැරඩින් වැනි විවිධ වූ සතුන් ලෙස ද උපදිති. ඒ ඇල්මේ විපාකයයි. ගැටීමේ විපාකය සිදුවන්නේ ද තණ්හාව, ඊර්ෂ්‍යාව, තරහව, වෙර, ක්‍රෝධ ආදී සිතුවිලි නිසා ය. මෙහිදී ලක්ෂ්මන් ගේ මව මිය යන විට තමන්ගේ අහිංසක නොමේරූ දරු හතර දෙනා පිළිබඳ ආදරය, කරුණාව පදනම්ව ඔවුන් කෙසේ ජීවත්වේ දැයි දුකට පත්වූ සිතුවිලි ගොඩ නැඟෙන්නට ඇත.මේ ‘ගැටීම’ පදනම් වූ තවත් සිද්ධියකි. රත්රන් ආභරණ පිළිබඳ දැඩි ආශාවක් දැක්වූ කාන්තාවක් වූවා ය. දිනක් ඇය හදිසි රිය අනතුරකට ලක් වූවාය. ඒ අසල සිටි කෙනකු විසින් ඇය වාහනයක දමාගෙන රෝහලට ගෙන යනු ලැබුවා ය. රෝහලට ගෙන ගිය සැණින් ඇය සිටි බරපතළ තත්ත්වය නිසා ම එහි සිටි රෝහල් සේවකයෙක් රෝගියා ට්‍රොලියක පටවා ගෙන සැත්කම් කාමරය දෙසට ගෙන ගියේ ය. ඇය ගෙන ආ පුද්ගලයා රෝගියා බාරදීමේ සටහන් ලිවීමට දායක වෙමින් සිටියේ ය. රෝගියා රැගෙන ගිය සේවකයා ඇගේ අතේ තිබුණු රත්රන් වළල්ල ද, මුද්ද ද දෙකනේ පැළඳ සිටි කරාබු යුගලය ද වහා ගලවා ගෙන සාක්කුවේ දා ගත්තේ ය. කරාබු යුගලය ගලවන විට රෝගියා දෑස් ලොකු කැර ඔහු දෙස බැලූ බැල්ම ඉතා තියුණු විය.ඒ සමඟ ම වාගේ තුවාලකාරිය අවසන් හුස්ම හෙළුවාය. සේවකයා ද සැනසුම් සුසුමක් හෙළුවේ ය. කෙසේ නමුත් මේ සිද්ධිය තවත් හෙදියක ගේ නෙතට ද යොමු විය. පිරිමි සේවකයින් සමඟ ගැටීම ඒ තරම් ගුණදායක නොවන බැවින් ඇය එය නුදුටුවා සේ සිටියා ය.පසු දින ඒ සේවකයා රැකියාවට ආවේ බොහෝ නිදි වැරූ තෙහෙට්ටු ස්වභාවයකිනි. සේවය කරන අතර ම ලැබුණු සුළු ඉඩකඩකින් ඔහු අධික නිදිමත ඬසා රෝහලේ බංකුවක් මත හිඳගෙන මඳක් දෑස් පියා ගැනීමට උත්සාහ කළේ ය. ඒ සෑම අවස්ථාවක ම ඔහු බියපත්ව ගැස්සී කෑ ගසාගෙන අවදි වූයේ ය. ඒ රාති‍්‍ර සේවා මුරය වූ බැවින් මේ තත්ත්වය බරපතළ ලෙස ප‍්‍රදර්ශනය විය. සේවයෙන් පසු නිවසට ගියත් ඔහුට නින්දක් නොවී ය.කව්දෝ කාන්තාවක් ඔහුගේ සිරුර මත හිඳගෙන දික් වූ නියපොතු ඇති දෑතකින් ගෙල මිරිකන අයුරු සිහිනෙන් මෙන් දිස් වන බවත්, ඒ කාන්තාවගේ මුහුණ ක‍්‍රමයෙන් භයංකර ස්වරූපයක් ගන්නා බවත්, ඔහුගෙන් අනාවරණය වීය. මේ තත්ත්තවය නිසා මෙම සේවකයාගේ ශරීරය කෙට්ටු වෙන්නටත්, මුහුණ අඳුරුව අප‍්‍රසන්න වෙන්නටත් පටන්ගත්තේ ය. වෙද්‍ය ප‍්‍රතිකාර ලැබූව ද එයින් නින්ද යෑමක් ද නොවීය. නිතර ම බියට පත්ව සිටින බවත් ඔහු කෙරෙන් පැහැදිලි වීය.සතියක් පමණ ගත වනවිට මේ සේවකයා සිහිනෙන් බය වෙමින් නිදි නොලබා පීඩා විඳින සිද්ධිය රෝහලේ කාර්ය මණ්ඩල අතර ප‍්‍රසිද්ධ වීය. ඔහුගේ බිරිය හා දරුවන් ඔහු වෙනුවෙන් බෝධි පූජා පැවැත්වුව ද එයින් ඔහුට නම් සහනයක් නොවීය. ඊට හේතුව ඔහු රාති‍්‍ර සේවා මුරය නිසා බෝධි පූජාවලට සහභාගි නොවීමත් මත්පැන් පානය කිරීමත් නිසා යැයි සිතිය හැකි ය.මේ සේවකයා පිළිබඳ රෝහලේ කතා බස් වන විට මෙයට හේතුව අවබෝධ කැර ගත් කෙනෙක් ද වීය. ඒ අතර තුවාලකාරියගේ පණ යන මොහොතේ ඔහු රත්රන් ආභරණ ගලවන අයුරු දුටු හෙදියයි. මේ සිද්ධිය ප‍්‍රකාශ කළොත් සේවකයා තමන් සමඟ උරණ වන බව හෙදිය දැන සිටියා ය. ඇය ඊට උපායක් යෙදුවා ය.රෝහලේ සේවය කරන විශ්වාසවන්ත වෙද්‍යවරයකුට මේ සිද්ධිය ප‍්‍රකාශ කොට මේ සේවකයාගේ හීනෙන් බය වීමට හේතුව රත්රන් බඩු සොරා ගැනීම බව තමන් විශ්වාස කරන බවත්, තමන් කියූ බව නොකියා මෙයට සුදුසු පියවරක් ගන්නා ලෙසත් වෙද්‍යවරයාගෙන් ඉල්ලා සිටියේ ය.සේවකයාගේ ඊළඟ සේවා මුරය දහවල් කාලයට යෙදුණි. වෙද්‍යවරයා දිනක් එම සේවකයා කැඳවා ඔහුගෙන් සිද්ධිය විමසුවේ ය.“තමුසේ මීට සතියකට විතර කලින් වාහන අනතුරකට ලක් වී ඉස්පිරිතාලෙට ගෙනා තුවාලකාරියකගේ කණේ කරාබු අතේ වළලු මුදු ගලවා ගත්තා නේද? ඒ තුවාලකාරිය මැරුණා නේද? තමුසෙගෙ බෙල්ල මිරිකනවා දකින්නේ ඒ කාන්තාව නේද? ඇත්ත කියනවා. නැත්නම් තමුසෙගේ ජීවිතයත් අවදානමේ. මම ඕකට පිළිවෙතක් කියන්නම්. ඒ ටික කළාම තමුසෙට සනීප වේවි” යි වෙද්‍යවරයා කීවේය.ඔහු කී සියල්ල සත්‍ය බැවින් සේවකයා බිම බලාගෙන සිටියා මිස කිසිවක් කීවේ නැත. ඔහුගේ නිහැ¾ඩියාව අනුව සිද්ධිය සත්‍ය බව දැන ගත් වෙද්‍යවරයා ඔහුට අවවාද කළේ ය.“තමුසේ අද ඉඳලා ඔය අඩි ගැහිල්ල නතර කරන්න ඕනෑ. උදේ හවස ගෙදර අය එක්ක පන්සිල් සමාදන් වී තෙරුවන් වඳින්න ඕනෑ. මීට පස්සේ සොරකම් නොකරන බවත්, අයුතු අන්දමින් මුදල් ඉපැයීම් නොකර බවත්, මත්පැන් ඇතුළු සියලු පස් පවෙන් වළකින බවත්, අධිෂ්ඨාන කැරගෙන හෙට උදෙන් ම අර වාහන අනතුරෙන් මැරුණු කාන්තාවගේ ගෙදර ගිහින් ඇගේ ස්වාමි පුරුෂයා හෝ දරුවන් අතට ඇගෙන් ගලවා ගත් රත්රන් බඩු ටික ආපසු දීලා එන්න ඕනෑ” යි කීවේය.සේවකයා ද ඒ කාරණා ටික නොවරදවා ඉටු කළේ ය. දැන් ඔහු හීනෙන් බය වෙන්නේ නැත. මත් පැන් පානයෙන් ද වැළකී පන්සිල් රකින පුද්ගලයෙක් බවට පත් වී සිටියි.මතුගම මහින්ද විජේතිලක </content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=aa0904051</link>
    <topic>ආර්ථිකය කඩාවැටිල ද?</topic>
    <author>කේ.සී.ජේ. රත්නායක</author>
    <content>ආර්ථිකය කඩාවැටිල ද?හතර වැනි කැරැල්ලත් ළඟදීම!බස්නාහිර එජාප ඡන්ද සටන වෙනදාටත් වඩා දුර්වලයිලාහෝර් වීරයා අද එයිඔස්ටේ‍්‍රලියාවේ සාම රැළියට කොටි පහර දෙතිඋසාවි තියෙන්නේ ප‍්‍රශ්නවලට ඉක්මන් විසඳුම් දෙන්නයිරුසියානු වෛද්‍ය විද්‍යාලය පිහිටුවීමේ කටයුතු කඩිනමින්කොටි බෝට්ටු දෙකක් විනාශයිබෝම්බ විශේෂඥයකු ඇතුළු කොටි 13 ක් මරුටකිරි පිටි පැටි කිරිය හොයන්න පාර්ලිමේන්තු කාරක සභාවක්ලෙස්ටර් ඔබට සුබ උපන් දිනයක්!දෙවැනි පෙළ කොටි නායකයන් රජයට බාර වන සූදානමක්යාපනේ ජනතාවට ආහාර ලොරි 22ක්පළාත් පාලන ආයතන සියල්ලම තොරතුරු තාක්ෂණයෙන් සවිබල ගන්වයිසිංහල අවුරුද්දට කොළඹ දැඩි රැකවරණරණවිරු නිවාස ව්‍යාපෘති ආධාරයට ඉතාලියෙන් ප‍්‍රසංග මාලාවක්එක්සත් රාජධානියේ අලුත් අවුරුදු උලෙළ 11 දා සිටකේ.සී.ජේ. රත්නායකශ‍්‍රී ලංකාවේ ආර්ථිකය අවදානම් තත්ත්වයක පවතින බවට ඇතැම් දේශපාලන පක්ෂ විසින් ගෙන යන ප‍්‍රචාරය පදනම් විරහිත එකක් යැයි ශ‍්‍රී ලංකා මහ බැංකුවේ අධිපති අජිත් නිවාඩ් කබ්රාල් මහතා පෙන්වා දෙයි.සමස්ත ලෝකයේම දරුණු ආර්ථික අවපාතයක් පවතින අතර එහිදී මෙරට ආර්ථිකය ධනාත්මකව පවත්වාගෙන යෑමට රජයට හැකියාව ලැබී ඇති බවත් මහ බැංකු අධිපතිවරයා තහවුරු කරයි.සියයට 14ට ඉහළ ගොස් තිබූ විරැකියාව මේ වන විට සියයට 5.2 දක්වා පහළ බැස ඇති අතර සියයට 35 ක්ව පැවැති දරිද්‍රතාවය මේ වනවිට සියයට 15 දක්වා පහත බැස තිබේ. 2003 එ.ජා.ප. පාලන සමයේදී ඩොලර් 884 ක්ව පැවැති ඒක පුද්ගල ආදායම මේ වන විට ඩොලර් 2014 දක්වා ඉහළ ගොස් ඇති බවත් ඔහු පෙන්වා දෙයි.මෙවැනි ඉතා ඉහළ ආර්ථික වර්ධනයක් ලබා ගත හැකිව තිබෙන්නේ මෙරට ආර්ථිකය ශක්තිමත්ව පවතින නිසා බවත් පවසන මහ බැංකු අධිපතිවරයා; මෙරට දැනට සිදු කැරෙන මහා පරිමාණ සංවර්ධන ව්‍යාපෘති, ගොවි, ධීවර හා මහජන සුබසාධන සියල්ලක්ම නිසි ලෙස ඉටු කැරෙන අතර එමඟින් මෙරට ආර්ථිකයේ දුර්වලතාවක් තිබේදැයි ඕනෑම අයෙකුට නිශ්චය කර ගැනීමට හැකියාව තිබෙන බවත් පෙන්වා දුන්නේය.එ.ජා.ප. ආණ්ඩුව මෙරට පාලනය කෙළේ වර්ග කිලෝමීටර් 50,000ක ප‍්‍රමාණයකි. එහෙත් වත්මන් රජය ත‍්‍රස්තවාදය පරාජය කොට උතුරු හා නැඟෙනහිර පළාත් මුදාගැනීම නිසා දැන් රජයේ පාලනයට වර්ග කිලෝමීටර් 69,000ක පාලන බලය හිමිව ඇති බවත් හෙතෙම සඳහන් කරයි.ජේ.ආර්.ජයවර්ධන ජනාධිපතිවරයා ගේ පාලන කාලයේදී සියයට 29 ක්ව පැවැති උද්ධමනය මේ වනවිට සියයට 5 දක්වා පහත හෙළීමට වත්මන් රජයට හැකිවී තිබේ. එසේ ධනාත්මක තත්ත්වයක් ලබා ගැනීමට හැකිවී තිබෙන්නේ ලෝක ආර්ථික අවපාතය, ත‍්‍රස්තවාදයට එරෙහිව කරන දැවැන්ත යුද වියදම හා මහා පරිමාණ සංවර්ධන හා මහජන සුබසාධන කටයුතු රැසක් මධ්‍යයේ වීම කැපී පෙනෙන ආර්ථික වර්ධනයක් බවත් හෙතෙම වැඩි දුරටත් කීය.අන්තර්ජාතික මූල්‍ය අරමුදලින් ඩොලර් බිලියන 1.9ක ණයක් ලබාගැනීමට රජය උත්සාහ දරන්නේ එම ආයතනයෙන් ම ලබාදුන් අවස්ථාවක් අනුවය. මේ වනවිට ශ‍්‍රී ලංකාව 23 වතාවක් අන්තර්ජාතික මූල්‍ය අරමුදලින් ණය ලබාගෙන ඇති අතර මේ අවස්ථාවේදී පමණක් ඒ පිළිබඳව එජාපය අනවශ්‍ය මතභේද ඉස්මතු කිරීම පුදුම සහගත යැයිද හෙතෙම කියා සිටියේය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=aa0904052</link>
    <topic>හතර වැනි කැරැල්ලත් ළඟදීම!</topic>
    <author>නිරුෂි විමලවීර</author>
    <content>ආර්ථිකය කඩාවැටිල ද?හතර වැනි කැරැල්ලත් ළඟදීම!බස්නාහිර එජාප ඡන්ද සටන වෙනදාටත් වඩා දුර්වලයිලාහෝර් වීරයා අද එයිඔස්ටේ‍්‍රලියාවේ සාම රැළියට කොටි පහර දෙතිඋසාවි තියෙන්නේ ප‍්‍රශ්නවලට ඉක්මන් විසඳුම් දෙන්නයිරුසියානු වෛද්‍ය විද්‍යාලය පිහිටුවීමේ කටයුතු කඩිනමින්කොටි බෝට්ටු දෙකක් විනාශයිබෝම්බ විශේෂඥයකු ඇතුළු කොටි 13 ක් මරුටකිරි පිටි පැටි කිරිය හොයන්න පාර්ලිමේන්තු කාරක සභාවක්ලෙස්ටර් ඔබට සුබ උපන් දිනයක්!දෙවැනි පෙළ කොටි නායකයන් රජයට බාර වන සූදානමක්යාපනේ ජනතාවට ආහාර ලොරි 22ක්පළාත් පාලන ආයතන සියල්ලම තොරතුරු තාක්ෂණයෙන් සවිබල ගන්වයිසිංහල අවුරුද්දට කොළඹ දැඩි රැකවරණරණවිරු නිවාස ව්‍යාපෘති ආධාරයට ඉතාලියෙන් ප‍්‍රසංග මාලාවක්එක්සත් රාජධානියේ අලුත් අවුරුදු උලෙළ 11 දා සිටරනිල් සති දෙකක් ඇතුළත බලතල පවරා දිය යුතුයිමැතිවරණ රැස්වීම් වර්ජනය කරන සූදානමක්!නිරුෂි විමලවීරඉකුත් කෘත්‍යාධිකාරි සභාවේදී එකඟ වූ පරිදි විධායක බලතල ඇතුළු සෙසු බලතල දේශපාලන මණ්ඩලයට හා නියෝජ්‍ය නායකයා වෙත පවරා දීමට රනිල් වික‍්‍රමසිංහ මහතා කි‍්‍රයා නො කළහොත් ඔහුට එරෙහිව හතර වැනි කැරැල්ල ආරම්භ කරන්නේ යැයි එ.ජා.ප කැරලිකාර මන්තී‍්‍රවරු පවසති.ඉදිරි දෙසතිය ඇතුළත එම බලතල පවරා දීම සිදු නො කළහොත්; රනිල් වික‍්‍රමසිංහ මහතාට එරෙහිව දැඩි විරෝධතා ව්‍යාපාරයක් ගෙන යන බවත් ඔවුහු කියති.පසුගියදා මහත් ආන්දෝලනාත්මක ලෙස අවසන් වූ එ.ජා.ප. කෘත්‍යාධිකාරි මණ්ඩල රැස්වීමේදී පක්ෂ නායකයා ගේ බලතල දේශපාලන මණ්ඩලයට හා නියෝජ්‍ය නායකයාට පැවරීමට එකඟතාවක් ඇතිවී තිබුණි.එහෙත් බස්නාහිර පළාත් සභා ඡන්දයත් සමඟ රනිල් වික‍්‍රමසිංහ මහතා; කෘත්‍යාධිකාරී මණ්ඩලයේ දී ගනු ලැබූ තීරණ අමතක කොට ඇති අතර ඒ හේතු කොට ගෙන කැරලිකාර මන්තී‍්‍රවරු සටන නැවත ආරම්භ කිරීමට සාකච්ඡා කරමින් සිටිති.යම් හෙයකින් රනිල් වික‍්‍රමසිංහ මහතා එම බලතල පවරා දීම නො කළහොත් පාර්ලිමේන්තු මන්තී‍්‍රවරුන් ඒකරාශි වී වික‍්‍රමසිංහ මහතාගේ විපක්ෂ නායක ධූරය අහිමි කිරීමේ රහස් සාකච්ඡාවක් පවත්වා ඇති බවත් දැන ගැනීමට තිබේ.බස්නාහිර පළාත් සභා මැතිවරණ රැළි සඳහා පක්ෂ මන්තී‍්‍රවරුන්ගේ සහභාගිත්වය විශාල ලෙස අඩු වී ඇති බවක්, සජිත් පෙ‍්‍ර්මදාස, එස්.බී. දිසානායක, කරු ජයසූරිය වැනි ජ්‍යෙෂ්ඨ මන්තී‍්‍රවරු මැතිවරණ ප‍්‍රචාරක රැළි සඳහා සහභාගි නොවන බවත්, වික‍්‍රමසිංහ මහතා දහ අට වැනි පරාජය ලබන තෙක් ඔවුන් බලා සිටින බවත් දැන ගන්නට ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=aa0904053</link>
    <topic>බස්නාහිර එජාප ඡන්ද සටන වෙනදාටත් වඩා දුර්වලයි</topic>
    <author>සුනිල් දයා අල්විස්</author>
    <content>ආර්ථිකය කඩාවැටිල ද?හතර වැනි කැරැල්ලත් ළඟදීම!බස්නාහිර එජාප ඡන්ද සටන වෙනදාටත් වඩා දුර්වලයිලාහෝර් වීරයා අද එයිඔස්ටේ‍්‍රලියාවේ සාම රැළියට කොටි පහර දෙතිඋසාවි තියෙන්නේ ප‍්‍රශ්නවලට ඉක්මන් විසඳුම් දෙන්නයිරුසියානු වෛද්‍ය විද්‍යාලය පිහිටුවීමේ කටයුතු කඩිනමින්කොටි බෝට්ටු දෙකක් විනාශයිබෝම්බ විශේෂඥයකු ඇතුළු කොටි 13 ක් මරුටකිරි පිටි පැටි කිරිය හොයන්න පාර්ලිමේන්තු කාරක සභාවක්ලෙස්ටර් ඔබට සුබ උපන් දිනයක්!දෙවැනි පෙළ කොටි නායකයන් රජයට බාර වන සූදානමක්යාපනේ ජනතාවට ආහාර ලොරි 22ක්පළාත් පාලන ආයතන සියල්ලම තොරතුරු තාක්ෂණයෙන් සවිබල ගන්වයිසිංහල අවුරුද්දට කොළඹ දැඩි රැකවරණරණවිරු නිවාස ව්‍යාපෘති ආධාරයට ඉතාලියෙන් ප‍්‍රසංග මාලාවක්එක්සත් රාජධානියේ අලුත් අවුරුදු උලෙළ 11 දා සිට-ඇමැති මෛතී‍්‍රපාල සිරිසේනසුනිල් දයා අල්විස්බස්නාහිර පළාත් සභා ඡන්ද සටනේ එක්සත් ජාතික පක්ෂය මුහුණ දෙන්නේ අනිකුත් පළාත් සභා මැතිවරණ ව්‍යාපාරවලට සහභාගිවූවාටත් වඩා ඉතාමත් දුර්වල මට්ටමින් හා පරාජිත ස්වභාවයෙන් යයි ශ‍්‍රී ලංකා නිදහස් පක්ෂයේ ප‍්‍රධාන ලේකම් ඇමැති මෛතී‍්‍රපාල සිරිසේන මහතා පැවසීය.නායකත්වය රැක ගැනීමේ සටනක නිරත වෙමින් සිටින එ.ජා.ප. නායක හා විපක්ෂ නායක රනිල් වික‍්‍රමසිංහ මහතා මේ මැතිවරණ ව්‍යාපාරය මෙහෙයවන්නේ ඉතා අසීරුවෙන් බවත් අද එතුමා ශෝචනීය තත්ත්වයකට පත්වී සිටින බවත් කීය.ශ‍්‍රීලනිපයේ නායකයා ලෙස මහින්ද රාජපක්ෂ ජනාධිපතිතුමා බස්නාහිර පළාත් සභා ඡන්දය වෙනුවෙන් ශ‍්‍රීලනිපය ඇතුළු එජනිස මැතිවරණ ව්‍යාපාරයටම නායකත්වය ලබාදෙමින් නිසි උපදෙස් හා මඟපෙන්වීම් ලබා දෙන බවත් පෙන්වා දුන්නේය.බස්නාහිර පළාතේ කොළඹ – කළුතර, ගම්පහ අපේ කණ්ඩායම් ජයග‍්‍රාහී ලෙස ඉදිරියට යන බවත් එ.ජා.ප. ආධාර කණ්ඩායම් ද අනිකුත් කණ්ඩායම්වල සහයෝගය ද ලැබෙමින් පවතින නිසා මෙම මැතිවරණයෙන් ද අපෙ‍්‍ර්ල් 25 වැනිදා විශිෂ්ට ජයග‍්‍රහණයක් අත්කර ගන්නා බවද මෛතී‍්‍රපාල සිරිසේන මහතා කීය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=aa090405_1</link>
    <topic>ලාහෝර් වීරයා අද එයි</topic>
    <author/>
    <content>ආර්ථිකය කඩාවැටිල ද?හතර වැනි කැරැල්ලත් ළඟදීම!බස්නාහිර එජාප ඡන්ද සටන වෙනදාටත් වඩා දුර්වලයිලාහෝර් වීරයා අද එයිඔස්ටේ‍්‍රලියාවේ සාම රැළියට කොටි පහර දෙතිඋසාවි තියෙන්නේ ප‍්‍රශ්නවලට ඉක්මන් විසඳුම් දෙන්නයිරුසියානු වෛද්‍ය විද්‍යාලය පිහිටුවීමේ කටයුතු කඩිනමින්කොටි බෝට්ටු දෙකක් විනාශයිබෝම්බ විශේෂඥයකු ඇතුළු කොටි 13 ක් මරුටකිරි පිටි පැටි කිරිය හොයන්න පාර්ලිමේන්තු කාරක සභාවක්ලෙස්ටර් ඔබට සුබ උපන් දිනයක්!දෙවැනි පෙළ කොටි නායකයන් රජයට බාර වන සූදානමක්යාපනේ ජනතාවට ආහාර ලොරි 22ක්පළාත් පාලන ආයතන සියල්ලම තොරතුරු තාක්ෂණයෙන් සවිබල ගන්වයිසිංහල අවුරුද්දට කොළඹ දැඩි රැකවරණරණවිරු නිවාස ව්‍යාපෘති ආධාරයට ඉතාලියෙන් ප‍්‍රසංග මාලාවක්එක්සත් රාජධානියේ අලුත් අවුරුදු උලෙළ 11 දා සිටශී‍්‍ර ලංකා කි‍්‍රකට් කී‍්‍රඩකයන් රැගත් බස් රථය ලාහෝර්හි ත‍්‍රස්ත ප‍්‍රහාරයකට ලක් වූ අවස්ථාවේ කි‍්‍රකට් කී‍්‍රඩකයන්ගේ දිවි බේරා දීමට මුල්වූ පාකිස්තාන රියැදුරු මොහමඩ් කලීල් මහතා අද පෙරවරුවේ ශී‍්‍ර ලංකාවට පැමිණීමට නියමිතය.ලේක්හවුස් ආයතනයේ ඇරැයුමෙන් ශී‍්‍ර ලංකාවේ සංචාරයක් සඳහා පැමිණෙන කලීල් මහතා ශී‍්‍ර ලංකා කි‍්‍රකට් ආයතනයේ පැවැත්වෙන මාධ්‍ය හමුවකට අද සහභාගි වනු ඇත.ඉකුත් මාර්තු 3 වැනිදා ශී‍්‍ර ලංකා කි‍්‍රකට් කී‍්‍රඩකයන් රැගත් බස් රිය ලාහෝර් හි ගඩාෆි කී‍්‍රඩාංගණය දක්වා ධාවනය වෙමින් තිබියදී ත‍්‍රස්තවාදීන් ගෙන් වෙඩි ප‍්‍රහාරයක් එල්ල වූ අතර බස් රිය නොනවත්වා ඉදිරියට පදවා එහි සිටි ශී‍්‍ර ලංකා කණ්ඩායමේ කී‍්‍රඩකයන්ගේ දිවි බේරා ගැනීමට කලීල් කටයුතු කෙළේය.කලීල් මහතා ශී‍්‍ර ලංකා කි‍්‍රකට් කණ්ඩායමේ කී‍්‍රඩකයන් මුණ ගැසීමට ද නියමිතය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=aa090405_2</link>
    <topic>ඔස්ටේ‍්‍රලියාවේ සාම රැළියට කොටි පහර දෙති</topic>
    <author/>
    <content>ආර්ථිකය කඩාවැටිල ද?හතර වැනි කැරැල්ලත් ළඟදීම!බස්නාහිර එජාප ඡන්ද සටන වෙනදාටත් වඩා දුර්වලයිලාහෝර් වීරයා අද එයිඔස්ටේ‍්‍රලියාවේ සාම රැළියට කොටි පහර දෙතිඋසාවි තියෙන්නේ ප‍්‍රශ්නවලට ඉක්මන් විසඳුම් දෙන්නයිරුසියානු වෛද්‍ය විද්‍යාලය පිහිටුවීමේ කටයුතු කඩිනමින්කොටි බෝට්ටු දෙකක් විනාශයිබෝම්බ විශේෂඥයකු ඇතුළු කොටි 13 ක් මරුටකිරි පිටි පැටි කිරිය හොයන්න පාර්ලිමේන්තු කාරක සභාවක්ලෙස්ටර් ඔබට සුබ උපන් දිනයක්!දෙවැනි පෙළ කොටි නායකයන් රජයට බාර වන සූදානමක්යාපනේ ජනතාවට ආහාර ලොරි 22ක්පළාත් පාලන ආයතන සියල්ලම තොරතුරු තාක්ෂණයෙන් සවිබල ගන්වයිසිංහල අවුරුද්දට කොළඹ දැඩි රැකවරණරණවිරු නිවාස ව්‍යාපෘති ආධාරයට ඉතාලියෙන් ප‍්‍රසංග මාලාවක්එක්සත් රාජධානියේ අලුත් අවුරුදු උලෙළ 11 දා සිටඕස්ටේ‍්‍රලියාවේ මෙල්බර්න් නගරයේ පාර්ලිමේන්තු ගොඩනැඟිල්ල ඉදිරිපිට ඊයේ උදෑසන පැවැත්වූ දැවැන්ත සාම රැලියකට එල්ටීටීඊ හිතවාදී පිරිසක් පහර දී තිබේ.මේ රැළියට සාම හිතවාදී 2000 ක පමණ පිරිසක් සහභාගි වූ අතර එල්ටීටීඊ කොඩි රැගත් පිරිසක් එම රැළියට ප‍්‍රහාරයක් එල්ල කොට රැළිය කඩාකප්පල් කරන්නට උත්සාහ දරා ඇත. මෙහිදී ඕස්ටේ‍්‍රලියානු පොලීසිය විසින් සිද්ධිය සමථයකට පත්කරන්නට දැඩි උත්සාහයක නිරතවූ අතර සිද්ධියෙන් තුවාල ලත් කිහිපදෙනකු රෝහල් ගත කර තිබේ.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=aa090405_3</link>
    <topic>උසාවි තියෙන්නේ ප‍්‍රශ්නවලට ඉක්මන් විසඳුම් දෙන්නයි</topic>
    <author>සුනිල් දයා අල්විස්</author>
    <content>ආර්ථිකය කඩාවැටිල ද?හතර වැනි කැරැල්ලත් ළඟදීම!බස්නාහිර එජාප ඡන්ද සටන වෙනදාටත් වඩා දුර්වලයිලාහෝර් වීරයා අද එයිඔස්ටේ‍්‍රලියාවේ සාම රැළියට කොටි පහර දෙතිඋසාවි තියෙන්නේ ප‍්‍රශ්නවලට ඉක්මන් විසඳුම් දෙන්නයිරුසියානු වෛද්‍ය විද්‍යාලය පිහිටුවීමේ කටයුතු කඩිනමින්කොටි බෝට්ටු දෙකක් විනාශයිබෝම්බ විශේෂඥයකු ඇතුළු කොටි 13 ක් මරුටකිරි පිටි පැටි කිරිය හොයන්න පාර්ලිමේන්තු කාරක සභාවක්ලෙස්ටර් ඔබට සුබ උපන් දිනයක්!දෙවැනි පෙළ කොටි නායකයන් රජයට බාර වන සූදානමක්යාපනේ ජනතාවට ආහාර ලොරි 22ක්පළාත් පාලන ආයතන සියල්ලම තොරතුරු තාක්ෂණයෙන් සවිබල ගන්වයිසිංහල අවුරුද්දට කොළඹ දැඩි රැකවරණරණවිරු නිවාස ව්‍යාපෘති ආධාරයට ඉතාලියෙන් ප‍්‍රසංග මාලාවක්එක්සත් රාජධානියේ අලුත් අවුරුදු උලෙළ 11 දා සිට- කම්කරු ඇමැතිසුනිල් දයා අල්විස්කම්කරු ඇමැති ආතාවුද සෙනෙවිරත්න මහතා සමුළුව අමතමින්.ඡායාරූපය - ගීත් ද මැල්නඩු තියෙන්නේ උසාවි සඳහා නොව උසාවිවලට එන මිනිසුන්ගේ ප‍්‍රශ්නවලට ඉක්මන් විසඳුම් ලබා දෙන්නට යැයි කම්කරු ඇමැති අතාවුද සෙනෙවිරත්න මහතා පවසයි. ඒ මහතා මේ බව පැවසුවේ ඊයේ ශී‍්‍ර ලංකා පදනම් ආයතනයේදී පැවැති කම්කරු විනිශ්චය සභා 50 වැනි ස්වර්ණ ජයන්ති සැමරුම් උත්සවයේදී ය.මහජනතාව සමීපව නඩු විමසා විසඳුම් ලබා දෙන්න සුදුසු වත්මන් ක‍්‍රමයට පරිවර්තනය විය යුතු බවත් එංගලන්තයෙන් එදා ලැබුණ උසාවි ක‍්‍රමය යටතේ ගරුගාම්භීරව අණ දෙන තත්ත්වයෙන් එදා කි‍්‍රයාත්මක වූ බවත් ඒ ක‍්‍රමයම අදත් කි‍්‍රයාත්මක විය යුතු නැති බවත් කීය. උසාවිය අණ දෙන්නෙක් නොවී මිනිසුන්ගේ ගැටලුවලට විසඳුම් ලබා දිය යුතු තත්ත්වයට පරිවර්තනය විය යුතු බව ද ඇමැතිවරයා කීය.එදා සහ අද අතර විශාල වෙනසක් තිබෙන නිසා ජනතාවගේ ප‍්‍රශ්න සරල කරන්න තමන් ළඟට එන ජනතාවට සහනයක් විසඳුමක් ඉක්මණින් ලබා දෙන්න පවතින ක‍්‍රමයන් ගෙන් සුදුසු ක‍්‍රමයන් සකස් විය යුතු බව ද ඇමැතිවරයා පැවැසීය.‘කම්කරු විනිශ්චය සභා ක‍්‍රමය’ අදට ගැලපෙන ක‍්‍රමයට සකස් කිරීමට 50 වැනි ස්වර්ණ ජයන්තිය සමරන මොහොතේ තීරණය කළ යුතු බවත් අදාළ කරුණු ගැන පැයෙන් දෙකෙන් දවසින් දෙකෙන් මිස දින පොත් පෙරළ පෙරළා කල් දැමීම මාස ගණන් අවුරුදු ගණන් දිග් ගස්සා වැඩ කිරීම වෙනසකට භාජනය කිරීමේ කාලය එළැඹ තිබේ.බස්නාහිර ආණ්ඩුකාර අලවි මවුලානා, අධිකරණ නියෝජ්‍ය ඇමැති පී. පුත‍්‍රසිගාමනි, සොලිස්ටර් ජෙනරාල් ජනාධිපති නීතිඥ ඩබ්ලිව්.පී.ජී. ඩෙප්, ලංකා හාම්පුතුන්ගේ සම්මේලනයේ අධ්‍යක්ෂ ජෙනරාල් රවි පීරිස්, කම්කරු අමාත්‍යංශයේ ලේකම් මහින්ද මඩිහේවා සහ කම්කරු විනිශ්චය සභා 50 වැනි ස්වර්ණ ජයන්ති සැමරුම් කමිටුවේ කැඳවුම්කරු සහ සම්බන්ධීකරණ නිලධාරී එච්.එම්. සෙනෙවිරත්න යන මහත්වරු ද කතා කළහ.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=aa090405_4</link>
    <topic>රුසියානු වෛද්‍ය විද්‍යාලය පිහිටුවීමේ කටයුතු කඩිනමින්</topic>
    <author/>
    <content>ආර්ථිකය කඩාවැටිල ද?හතර වැනි කැරැල්ලත් ළඟදීම!බස්නාහිර එජාප ඡන්ද සටන වෙනදාටත් වඩා දුර්වලයිලාහෝර් වීරයා අද එයිඔස්ටේ‍්‍රලියාවේ සාම රැළියට කොටි පහර දෙතිඋසාවි තියෙන්නේ ප‍්‍රශ්නවලට ඉක්මන් විසඳුම් දෙන්නයිරුසියානු වෛද්‍ය විද්‍යාලය පිහිටුවීමේ කටයුතු කඩිනමින්කොටි බෝට්ටු දෙකක් විනාශයිබෝම්බ විශේෂඥයකු ඇතුළු කොටි 13 ක් මරුටකිරි පිටි පැටි කිරිය හොයන්න පාර්ලිමේන්තු කාරක සභාවක්ලෙස්ටර් ඔබට සුබ උපන් දිනයක්!දෙවැනි පෙළ කොටි නායකයන් රජයට බාර වන සූදානමක්යාපනේ ජනතාවට ආහාර ලොරි 22ක්පළාත් පාලන ආයතන සියල්ලම තොරතුරු තාක්ෂණයෙන් සවිබල ගන්වයිසිංහල අවුරුද්දට කොළඹ දැඩි රැකවරණරණවිරු නිවාස ව්‍යාපෘති ආධාරයට ඉතාලියෙන් ප‍්‍රසංග මාලාවක්එක්සත් රාජධානියේ අලුත් අවුරුදු උලෙළ 11 දා සිටමාලබේ රුසියානු වෛද්‍ය උපාධි ප‍්‍රදානය කෙරෙන වෛද්‍ය විද්‍යාලය පිහිටුවීමේ කටයුතු දැන් සිදු වෙමින් පවතී.මේ වෛද්‍ය විද්‍යාලය කිසිසේත්ම මෙරට වෛද්‍ය විද්‍යාලවල එම්බීබීඑස් වෛද්‍ය උපාධිය නොව මෙරට සිසුන් රුසියාවට ගොස් ලබා ගන්නා වෛද්‍ය උපාධිය හා සමාන වන බවත් නව වෛද්‍ය විද්‍යාලයේ උපාධිය සමත් සිසුන්ට ද මෙරට වෛද්‍යවරයකු වශයෙන් කටයුතු කරන්නට නම් ශී‍්‍ර ලංකා වෛද්‍ය සභාවේ රෙගුලාසිවලට අනුව අදාළ විභාගයෙන් සමත්විය යුතු බව ද මේ සම්බන්ධයෙන් අදහස් දක්වන ශී‍්‍ර ලංකා ආයෝජන මණ්ඩලයේ සභාපති ධම්මික පෙරේරා මහතා පැවැසීය.නව රුසියන් වෛද්‍ය විශ්ව විද්‍යාලයේ ශිෂ්‍යයන් 1200 ට පහසුකම් සැලැසේ. පිටරට ශිෂ්‍යයනට ද මෙහි අවකාශ සැලැසේ. මෙහි ඉගෙනුම ලබන මෙරට සිසුවකුට රුපියල් මිලියන 5.12 පමණ මුදලක් වසර තුනක අධ්‍යයන කාලය සඳහා වැය කිරීමට සිදුවනු ඇතැයි ගණන් බලා තිබේ.මේ ආයතනයට බඳවා ගන්නා ශී‍්‍ර ලාංකික සිසුන් ගෙන් සියයට 5 ක් ශිෂ්‍යත්ව පදනම මත නොමිලයේ තෝරාගෙන අධ්‍යයන කටයුතු ලබාදීමට ද පියවර ගෙන තිබේ. මේ සඳහා තෝරාගනු ලබන්නේ රණවිරු සහ සමෘද්ධිලාභී ආධාර ලබන පවුල්වල උසස් පෙළ සමත් වූ දරුවන්ය.මෙරටින් බඳවා ගන්නා සියලුම සිසුන් උසස් පෙළ විද්‍යා විෂය හදාරා වෛද්‍ය විද්‍යාලයට ඇතුළුවීමට ප‍්‍රමාණවත් ලකුණු නොතිබුණ ද ඒ ආසන්න මට්ටමේ ලකුණු ලබා ගත් අය ගෙන් තෝරා ගැනේ.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=aa090405_5</link>
    <topic>කොටි බෝට්ටු දෙකක් විනාශයි</topic>
    <author>දයා ඩී. ෆොන්සේකා</author>
    <content>ආර්ථිකය කඩාවැටිල ද?හතර වැනි කැරැල්ලත් ළඟදීම!බස්නාහිර එජාප ඡන්ද සටන වෙනදාටත් වඩා දුර්වලයිලාහෝර් වීරයා අද එයිඔස්ටේ‍්‍රලියාවේ සාම රැළියට කොටි පහර දෙතිඋසාවි තියෙන්නේ ප‍්‍රශ්නවලට ඉක්මන් විසඳුම් දෙන්නයිරුසියානු වෛද්‍ය විද්‍යාලය පිහිටුවීමේ කටයුතු කඩිනමින්කොටි බෝට්ටු දෙකක් විනාශයිබෝම්බ විශේෂඥයකු ඇතුළු කොටි 13 ක් මරුටකිරි පිටි පැටි කිරිය හොයන්න පාර්ලිමේන්තු කාරක සභාවක්ලෙස්ටර් ඔබට සුබ උපන් දිනයක්!දෙවැනි පෙළ කොටි නායකයන් රජයට බාර වන සූදානමක්යාපනේ ජනතාවට ආහාර ලොරි 22ක්පළාත් පාලන ආයතන සියල්ලම තොරතුරු තාක්ෂණයෙන් සවිබල ගන්වයිසිංහල අවුරුද්දට කොළඹ දැඩි රැකවරණරණවිරු නිවාස ව්‍යාපෘති ආධාරයට ඉතාලියෙන් ප‍්‍රසංග මාලාවක්එක්සත් රාජධානියේ අලුත් අවුරුදු උලෙළ 11 දා සිටදයා ඩී. ෆොන්සේකාඊයේ අලුයම පුදුමාතලන් ප‍්‍රදේශයේ උතුරු දෙසින් මෙහෙයුම් සිදු කරන හමුදා සේනාංකවලට පහරදීමට ආ කොටි යාත‍්‍රා සමූහයකට ප‍්‍රහාර එල්ල කළ නාවික හමුදාව හා යුද හමුදාව කොටි බෝට්ටු දෙකක් විනාශ කළ අතර පසුව කරන ලද සෝදිසි මෙහෙයුම්වලදී කොටි සිරුරු 11 ක් හමුවී තිබේ.නාවික හමුදා ප‍්‍රකාශක කමාන්ඩර් මහේෂ් කරුණාරත්න පවසන පරිදි ඊයේ පාන්දර පුදුමාතලන් යුද මුක්ත කලාපයේ සිට මුහුදට ආ බෝට්ටු 10 ක් පමණ නාවික විශේෂ යාත‍්‍රා බලගණය විසින් නිරීක්ෂණය කර තිබේ.එල්ල කරන ලද ප‍්‍රහාරවලින් එක් කොටි යාත‍්‍රාවක් විනාශ වී අනෙක් යාත‍්‍රාව කි‍්‍රයාවිරහිත වී තිබේ.ඉන්පසු අනෙක් යාත‍්‍රා ගොඩබිම දෙසට පලා ගිය අතර ගොඩබිම සිටි හමුදා සෙබළුන් විසින් ඒවාට ප‍්‍රහාර එල්ල කළ අතර පලා ගිය කොටි යාත‍්‍රා යළි යුද මුක්ත කලාපයට ඇතුළු විය.ඉන්පසු නාවික හමුදාව විසින් කොටි සිරුරු 4 ක් හා යුද හමුදාව කොටි සිරුරු 7 ක් සොයා ගෙන තිබේ.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=aa0904054</link>
    <topic>බෝම්බ විශේෂඥයකු ඇතුළු කොටි 13 ක් මරුට</topic>
    <author>කීර්ති මෙන්ඩිස්</author>
    <content>ආර්ථිකය කඩාවැටිල ද?හතර වැනි කැරැල්ලත් ළඟදීම!බස්නාහිර එජාප ඡන්ද සටන වෙනදාටත් වඩා දුර්වලයිලාහෝර් වීරයා අද එයිඔස්ටේ‍්‍රලියාවේ සාම රැළියට කොටි පහර දෙතිඋසාවි තියෙන්නේ ප‍්‍රශ්නවලට ඉක්මන් විසඳුම් දෙන්නයිරුසියානු වෛද්‍ය විද්‍යාලය පිහිටුවීමේ කටයුතු කඩිනමින්කොටි බෝට්ටු දෙකක් විනාශයිබෝම්බ විශේෂඥයකු ඇතුළු කොටි 13 ක් මරුටකිරි පිටි පැටි කිරිය හොයන්න පාර්ලිමේන්තු කාරක සභාවක්ලෙස්ටර් ඔබට සුබ උපන් දිනයක්!දෙවැනි පෙළ කොටි නායකයන් රජයට බාර වන සූදානමක්යාපනේ ජනතාවට ආහාර ලොරි 22ක්පළාත් පාලන ආයතන සියල්ලම තොරතුරු තාක්ෂණයෙන් සවිබල ගන්වයිසිංහල අවුරුද්දට කොළඹ දැඩි රැකවරණරණවිරු නිවාස ව්‍යාපෘති ආධාරයට ඉතාලියෙන් ප‍්‍රසංග මාලාවක්එක්සත් රාජධානියේ අලුත් අවුරුදු උලෙළ 11 දා සිටකීර්ති මෙන්ඩිස්නැඟෙනහිර අත්පත් කර ගැනීමත් සමඟ පළාගොස් කුඩා කණ්ඩායම් වශයෙන් තර්ජිත ගම්මානවලට පහරදී අහිංසක වැසියන් ඝාතනය කිරීමේ යෙදුණු එල්.ටී.ටී.ඊ. යේ බෝම්බ විශේෂඥයකු ඇතුළු දහතුන් දෙනෙකු වෙඩි තබා මරා දැමීමට පොලිස් විශේෂකාර්ය බළකාය සමත් විය.මරා දැමුණු කොටි කණ්ඩායමට පුපුරන ද්‍රව්‍ය ඇටවීම හා සැකසීම පිළිබඳ විශේෂඥයකු වන පරමානන්දන් හා කොටි කාන්තාවන් දෙදෙනකු ද අයත් වන බව විශේෂ කාර්ය බලකා නිලධාරියෙකු “සිළුමිණ” ට කීය.මොවුන් කුඩා කණ්ඩායම් ලෙසින් පැමිණ අහිංසක වැසියන්ට ප‍්‍රහාර එල්ල කිරීමත් සමඟ ඒ පිළිබඳව සැලකිල්ලට ගත් එස්.ටී.එෆ් බලධාරිහු මීට දින දෙකකට පෙර ලාහුගල පානමට නුදුරින් කොටියාගල මහ වනාන්තරයට ඇතුළු වී රහසිගත මෙහෙයුමක් දියත් කළහ. ඉතා සූක්ෂම ලෙස වනාන්තරයේ මෙහෙයුම් දියත් කළ එස්.ටී.එෆ් භටයන් අවසානයේ කොටින්ට දැවැන්ත ප‍්‍රහාරයක් එල්ල කෙළේය.පානම සිට කිලෝමීටර 25 ක් ලාහුගලින් කිලෝමීටර විස්සක් පමණ ඇතුළත රක්‍ෂිත වනය තුළ පත‍්‍රය මුද්‍රණයට යන මොහොත තුරුම මේ මෙහෙයුම් කි‍්‍රයාත්මක වෙමින් තිබුණි. මුලින් මොවුන් පිළිබඳ ඔත්තු බැලීමෙන් අනතුරුව කොටියා ගල දෙසින් මෙහෙයුම් ඇරඹිණි. මියගිය දහතුන් දෙනාගේම සිරුරු මේ වන විටත් සොයාගෙන ඇතැයි විශේෂ කාර්ය බළකාය කියයි.පානම ප‍්‍රදේශයේදි වතුර බවුසරයකට පහරදීම බැකෝ යන්ත‍්‍රයකට පහරදීම බස් රථ වලට පහරදීම පොලිස් මුරපොළට පහරදීම ආදිය මෙම කණ්ඩායම් විසින් සිදුකර ඇතැයි කියති.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=aa0904055</link>
    <topic>කිරි පිටි පැටි කිරිය හොයන්න පාර්ලිමේන්තු කාරක සභාවක්</topic>
    <author>රූපාන්ති බුලත්සිංහල</author>
    <content>ආර්ථිකය කඩාවැටිල ද?හතර වැනි කැරැල්ලත් ළඟදීම!බස්නාහිර එජාප ඡන්ද සටන වෙනදාටත් වඩා දුර්වලයිලාහෝර් වීරයා අද එයිඔස්ටේ‍්‍රලියාවේ සාම රැළියට කොටි පහර දෙතිඋසාවි තියෙන්නේ ප‍්‍රශ්නවලට ඉක්මන් විසඳුම් දෙන්නයිරුසියානු වෛද්‍ය විද්‍යාලය පිහිටුවීමේ කටයුතු කඩිනමින්කොටි බෝට්ටු දෙකක් විනාශයිබෝම්බ විශේෂඥයකු ඇතුළු කොටි 13 ක් මරුටකිරි පිටි පැටි කිරිය හොයන්න පාර්ලිමේන්තු කාරක සභාවක්ලෙස්ටර් ඔබට සුබ උපන් දිනයක්!දෙවැනි පෙළ කොටි නායකයන් රජයට බාර වන සූදානමක්යාපනේ ජනතාවට ආහාර ලොරි 22ක්පළාත් පාලන ආයතන සියල්ලම තොරතුරු තාක්ෂණයෙන් සවිබල ගන්වයිසිංහල අවුරුද්දට කොළඹ දැඩි රැකවරණරණවිරු නිවාස ව්‍යාපෘති ආධාරයට ඉතාලියෙන් ප‍්‍රසංග මාලාවක්එක්සත් රාජධානියේ අලුත් අවුරුදු උලෙළ 11 දා සිටරූපාන්ති බුලත්සිංහලමෙරට කිරි පිටි වෙළෙඳපළෙහි සිදු වන දූෂණ හා වංචා පිළිබඳව පරීක්ෂා කිරීමට පාර්ලිමේන්තු කාරක සභාවක් පත් කරන්නැයි ජා.නි.පෙ සභාපති පාර්ලිමේන්තු මන්තී‍්‍ර විමල් වීරවංශ මහතා ඉල්ලා සිටී. එම ඉල්ලීම ලබන සතියේ පැවැත්වෙන පාර්ලිමේන්තු සැසි වාරයේදී කථානායකවරයා වෙත ඉදිරිපත් කරන බවද ඔහු කියයි.මවුබිම ලංකා පදනම විසින් සිදු කළ මෙරට ආනයනික පිටිකිරි පිළිබඳ පර්යේෂණයේදී අනාවරණය වී ඇති කරුණු පිළිබඳවත් මෙරට පිටිකිරි වෙළෙඳපොළෙහි සිදුවන දූෂණ, වංචා හා අක‍්‍රමිකතා පිළිබඳවත් මේ පාර්ලිමේන්තු තේරීම් කාරක සභාවට කාරණා ඉදිරිපත් කරන බවද විමල් වීරවංශ මහතා කීය.මවුබිම ලංකා පදනම විසින් සිදු කළ පර්යේෂණයේදී අනාවරණය වී තිබුණේ මෙරට ආනයනික පිටිකිරි වර්ග රැසක් සම්පූර්ණ යොදය ඉවත් කැර ඇති බවත් අදාළ මේද ප‍්‍රතිශතය සපුරා ගැනීමට සෞඛ්‍යයට අහිතකර සත්ව හා වෙනත් තෙල් වර්ග එක් කොට ඇති බවත්ය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=aa0904056</link>
    <topic>ලෙස්ටර් ඔබට සුබ උපන් දිනයක්!</topic>
    <author>සුනිල් මිහිඳුකුල</author>
    <content>ආර්ථිකය කඩාවැටිල ද?හතර වැනි කැරැල්ලත් ළඟදීම!බස්නාහිර එජාප ඡන්ද සටන වෙනදාටත් වඩා දුර්වලයිලාහෝර් වීරයා අද එයිඔස්ටේ‍්‍රලියාවේ සාම රැළියට කොටි පහර දෙතිඋසාවි තියෙන්නේ ප‍්‍රශ්නවලට ඉක්මන් විසඳුම් දෙන්නයිරුසියානු වෛද්‍ය විද්‍යාලය පිහිටුවීමේ කටයුතු කඩිනමින්කොටි බෝට්ටු දෙකක් විනාශයිබෝම්බ විශේෂඥයකු ඇතුළු කොටි 13 ක් මරුටකිරි පිටි පැටි කිරිය හොයන්න පාර්ලිමේන්තු කාරක සභාවක්ලෙස්ටර් ඔබට සුබ උපන් දිනයක්!දෙවැනි පෙළ කොටි නායකයන් රජයට බාර වන සූදානමක්යාපනේ ජනතාවට ආහාර ලොරි 22ක්පළාත් පාලන ආයතන සියල්ලම තොරතුරු තාක්ෂණයෙන් සවිබල ගන්වයිසිංහල අවුරුද්දට කොළඹ දැඩි රැකවරණරණවිරු නිවාස ව්‍යාපෘති ආධාරයට ඉතාලියෙන් ප‍්‍රසංග මාලාවක්එක්සත් රාජධානියේ අලුත් අවුරුදු උලෙළ 11 දා සිටසුනිල් මිහිඳුකුලසිංහල සිනමාවේ අග‍්‍රගණ්‍ය චිත‍්‍රපට අධ්‍යක්ෂවරයාණන් වන ආචාර්ය ලෙස්ටර් ජේම්ස් පීරිස් අද (5) 90 වැනි උපන් දිනය සමරයි.හෙට (6) ආචාර්ය පීරිස් ගේ විශිෂ්ටතම චිත‍්‍රපටයක් වන ‘ගම්පෙරළිය’ චිත‍්‍රපටයේ විශේෂ දැක්මක් ප‍්‍රංශයේ පැවැත්වෙන අතර යුනෙස්කෝව මූලිකත්වයෙන් එම චිත‍්‍රපටය සංරක්ෂණය කිරීමට ද කටයුතු යොදා ඇත.ලබන මැයි මාසයේදී ‘ගම්පෙරළිය’ ප‍්‍රංශ සිනමාහල් කීපයක වාණිජ මට්ටමෙන් තිරගත කිරීමට ද නියමිත ය. සිංහල චිත‍්‍රපටයක් ප‍්‍රංශයේ මෙසේ වාණිජ මට්ටමින් ප‍්‍රදර්ශනය වන පළමු වාරය මෙය වෙයි.ආචාර්ය ලෙස්ටර් ජේම්ස් පීරිස් සිනමා කලාකරුවාණන්ට සුබ උපන් දිනයක් වේවා’යි ‘සිළුමිණ’ ප‍්‍රාර්ථනා කරයි. ඒ මහතා සමඟ කළ විශේෂ සම්මුඛ සාකච්ඡාවක් අද ‘සිළුමිණ’ පුන්කලස අතිරේකයේ පළ වෙයි.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=aa0904057</link>
    <topic>දෙවැනි පෙළ කොටි නායකයන් රජයට බාර වන සූදානමක්</topic>
    <author>දයා ඩී. ෆොන්සේකා</author>
    <content>ආර්ථිකය කඩාවැටිල ද?හතර වැනි කැරැල්ලත් ළඟදීම!බස්නාහිර එජාප ඡන්ද සටන වෙනදාටත් වඩා දුර්වලයිලාහෝර් වීරයා අද එයිඔස්ටේ‍්‍රලියාවේ සාම රැළියට කොටි පහර දෙතිඋසාවි තියෙන්නේ ප‍්‍රශ්නවලට ඉක්මන් විසඳුම් දෙන්නයිරුසියානු වෛද්‍ය විද්‍යාලය පිහිටුවීමේ කටයුතු කඩිනමින්කොටි බෝට්ටු දෙකක් විනාශයිබෝම්බ විශේෂඥයකු ඇතුළු කොටි 13 ක් මරුටකිරි පිටි පැටි කිරිය හොයන්න පාර්ලිමේන්තු කාරක සභාවක්ලෙස්ටර් ඔබට සුබ උපන් දිනයක්!දෙවැනි පෙළ කොටි නායකයන් රජයට බාර වන සූදානමක්යාපනේ ජනතාවට ආහාර ලොරි 22ක්පළාත් පාලන ආයතන සියල්ලම තොරතුරු තාක්ෂණයෙන් සවිබල ගන්වයිසිංහල අවුරුද්දට කොළඹ දැඩි රැකවරණරණවිරු නිවාස ව්‍යාපෘති ආධාරයට ඉතාලියෙන් ප‍්‍රසංග මාලාවක්එක්සත් රාජධානියේ අලුත් අවුරුදු උලෙළ 11 දා සිටදයා ඩී. ෆොන්සේකාකොටින් ගේ අවසන් බලකොටුව වූ පුදකුඩිඉරිප්පු ඊසාන දිග ප‍්‍රදේශය වටලා හමුදා සේනාංක දෙකක් කොටින්ට දරුණු ප‍්‍රහාර එල්ල කරන අතර එහිදී කොටි චාල්ස් ඇන්තනී බලකායේ ප‍්‍රධානියා වන අමුතාබ් හා හිටපු ප‍්‍රධානියා වන ගෝබිත් ඇතුළු කොටි සාමාජිකයන් 31 දෙනෙක් මරු මුවට පත් වී ඇති බව හමුදා ප‍්‍රකාශක බි‍්‍රගේඩියර් උදය නානායක්කාර පවසයි.දිනෙන් දින හමුදා ප‍්‍රහාර හමුවේ මිය යන කොටි සාමාජිකයින් සංඛ්‍යාව වැඩි වන බැවින් කණිෂ්ඨ හා මැද පෙළ බොහෝ කොටි සාමාජිකයන් යුද හමුදාවට යටත්වීමට හෝ සරණාගතයින් ලෙසින් සිවිල් වැසියන් ලෙස වෙස් වලාගෙන හමුදා ප‍්‍රදේශවලට යාමට පටන් ගෙන ඇතැයි වන්නියේ තවත් ආරංචි මාර්ගවලින් පැවසේ.මේ අතර යුද මුක්ත කලාපයෙන් පිටත කොටින්ට ඉතිරි වී ඇති පුදුකුඩිඉරිප්පු ඊසාන දිග වර්ග සැතපුමක් පමණ වූ ප‍්‍රදේශයේ කාලතුවක්කුවක් හා වාහන කීපයක් සමඟ තවත් කොටි සියයක් පමණ ඉතිරිවී සටනේ යෙදී සිටින අතර සේනාංක 3 ක් ඔවුන් වටලා දරුණු ලෙස ප‍්‍රහාර එල්ල කරමින් සිටිති. පැරදී පලා ගිය කොටි විසින් දමා යන ලද ටී 56 ගිනි අවි 50 එම්.පී.ජී. අවියත් 58 සේනාංකයට හමු වී ඇති 53 සේනාංකයට කොටි මළ සිරුරු 13 ක් හා ටී 56 ගිනි අවි 19 ක් හමු වී ඇත.58 වන සේනාංකය 53 වන සේනාංකය 8 කාර්ය සාධක හමුදාව පුදුකුඩිඉරිප්පු වටලා පහර දෙන අතර 55 සේනාංකය යුදමුක්ත කලාපයට උතුරින් මෙහෙයුම් කරමින් සිටී.මේ අතර කොටින් ගේ කෘර ත‍්‍රස්තයෙන් මිදී හමුදා පාලන ප‍්‍රදේශ කරා එන සිවිල් වැසියන්ගේ සංඛ්‍යාව ද මේ වනවිට 62394 ක් වී තිබේ.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=aa0904058</link>
    <topic>යාපනේ ජනතාවට ආහාර ලොරි 22ක්</topic>
    <author/>
    <content>ආර්ථිකය කඩාවැටිල ද?හතර වැනි කැරැල්ලත් ළඟදීම!බස්නාහිර එජාප ඡන්ද සටන වෙනදාටත් වඩා දුර්වලයිලාහෝර් වීරයා අද එයිඔස්ටේ‍්‍රලියාවේ සාම රැළියට කොටි පහර දෙතිඋසාවි තියෙන්නේ ප‍්‍රශ්නවලට ඉක්මන් විසඳුම් දෙන්නයිරුසියානු වෛද්‍ය විද්‍යාලය පිහිටුවීමේ කටයුතු කඩිනමින්කොටි බෝට්ටු දෙකක් විනාශයිබෝම්බ විශේෂඥයකු ඇතුළු කොටි 13 ක් මරුටකිරි පිටි පැටි කිරිය හොයන්න පාර්ලිමේන්තු කාරක සභාවක්ලෙස්ටර් ඔබට සුබ උපන් දිනයක්!දෙවැනි පෙළ කොටි නායකයන් රජයට බාර වන සූදානමක්යාපනේ ජනතාවට ආහාර ලොරි 22ක්පළාත් පාලන ආයතන සියල්ලම තොරතුරු තාක්ෂණයෙන් සවිබල ගන්වයිසිංහල අවුරුද්දට කොළඹ දැඩි රැකවරණරණවිරු නිවාස ව්‍යාපෘති ආධාරයට ඉතාලියෙන් ප‍්‍රසංග මාලාවක්එක්සත් රාජධානියේ අලුත් අවුරුදු උලෙළ 11 දා සිටසිංහල හා හින්දු අලුත් අවුරුදු උත්සවයට යාපනය දිස්ති‍්‍රක්කයට අත්‍යවශ්‍ය ආහාර ද්‍රව්‍ය රැගත් ලොරි 22 ක් අත්‍යවශ්‍ය සේවා කොමසාරිස් ජෙනරාල් කාර්යාලයේ මෙහෙයවීමෙන් යවා ඇත.ලොරි මගින් මෙසේ යවන ලද භාණ්ඩ අතර අත්‍යවශ්‍ය ආහාර ද්‍රව්‍ය වන සීනි, පරිප්පු, කිරිපිටි ඇතුළු ආහාර ද්‍රව්‍ය ද පලතුරු ඖෂධ හා අනිකුත් පාරිභෝගි ද්‍රව්‍ය වන රෙදිපිළි, බිස්කට් වර්ග සිසිල් බීම රසකැවිලි ආදි ද්‍රව්‍ය රැසක් ද අඩංගු වී තිබුණ බව අත්‍යවශ්‍ය සේවා කොමසාරිස් ජෙනරාල් එස්.බී. දිවාරත්න මහතා පැවැසීය.ති‍්‍රකුණාමලය වරායෙන් ද මුලතිව් ප‍්‍රදේශයේ කොටින්ගේ ග‍්‍රහණයේ සිටින ජනතාවට අවශ්‍ය අත්‍යවශ්‍ය ආහාර ද්‍රව්‍ය ටොන් 1200 රැගත් නෞකාවක් ද මුලතිව් දක්වා නාවික හමුදාවේ ආරක්ෂාව යටතේ මුලතිව් දිසාපතිවරයා වෙත යවා ඇත. මේ ආහාර තොග ද එහි ජනතාවට මුලතිව් දිසාපතිවරයාගේ අධීක්ෂණය යටතේ බෙදා හැරීම එහිදී සිදු කෙරේ.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=aa0904059</link>
    <topic>පළාත් පාලන ආයතන සියල්ලම තොරතුරු තාක්ෂණයෙන් සවිබල ගන්වයි</topic>
    <author>නිහාල් පී. අබේසිංහ</author>
    <content>ආර්ථිකය කඩාවැටිල ද?හතර වැනි කැරැල්ලත් ළඟදීම!බස්නාහිර එජාප ඡන්ද සටන වෙනදාටත් වඩා දුර්වලයිලාහෝර් වීරයා අද එයිඔස්ටේ‍්‍රලියාවේ සාම රැළියට කොටි පහර දෙතිඋසාවි තියෙන්නේ ප‍්‍රශ්නවලට ඉක්මන් විසඳුම් දෙන්නයිරුසියානු වෛද්‍ය විද්‍යාලය පිහිටුවීමේ කටයුතු කඩිනමින්කොටි බෝට්ටු දෙකක් විනාශයිබෝම්බ විශේෂඥයකු ඇතුළු කොටි 13 ක් මරුටකිරි පිටි පැටි කිරිය හොයන්න පාර්ලිමේන්තු කාරක සභාවක්ලෙස්ටර් ඔබට සුබ උපන් දිනයක්!දෙවැනි පෙළ කොටි නායකයන් රජයට බාර වන සූදානමක්යාපනේ ජනතාවට ආහාර ලොරි 22ක්පළාත් පාලන ආයතන සියල්ලම තොරතුරු තාක්ෂණයෙන් සවිබල ගන්වයිසිංහල අවුරුද්දට කොළඹ දැඩි රැකවරණරණවිරු නිවාස ව්‍යාපෘති ආධාරයට ඉතාලියෙන් ප‍්‍රසංග මාලාවක්එක්සත් රාජධානියේ අලුත් අවුරුදු උලෙළ 11 දා සිටනිහාල් පී. අබේසිංහමෙරට සියලු පළාත් පාලන ආයතනවලට තොරතුරු සන්නිවේදන තාක්ෂණ උපකරණ ලබාදී ඒ මගින් එහි අදාළ නිලධාරීන්ට ජනතා සුබසෙතට කටයුතු කිරීම පිළිබඳව විද්‍යාත්මක දැනුමක් ලබාදීමට ශ‍්‍රී ලංකා තොරතුරු හා සන්නිවේදන තාක්ෂණ නියෝජිතායතනය පියවර ගනී.ඒ අනුව රටේ සියලු ප‍්‍රාදේශීය සභා නගර සභා සියල්ලමත් එහි අදාළ නිලධාරීහුත් තොරතුරු තාක්ෂණයෙන් සවි බල ගන්වනු ඇත. එම ආයතනවලින් සේවා ලබා ගැනීමට එන ජනතාවට කාර්යක්ෂම සේවාවන් ලබාදීම මෙහි අරමුණයි.මේ වැඩපිළිවෙළ යටතේ මුලින් ම තොරතුරු හා සන්නිවේදන තාක්ෂණය ඔස්සේ මෙරට පළාත් පාලන ආයතනවලින් සැලසෙන සේවාවන් දැනට වඩා කාර්යක්ෂම හා පලදායි ලෙස ජනතාවට ලබා දෙන්නේ කෙසේද යන්න පිළිබඳව අධ්‍යයනයක් සිදු කිරීමට ශ‍්‍රී ලංකා තොරතුරු හා සන්නිවේදන තාක්ෂණ නියෝජිතායතනය පියවර ගෙන ඇත.රාජ්‍ය අංශය ප‍්‍රතිනිර්මාණය කිරීමේ වැඩසටහන යටතේ මෙය කි‍්‍රයාවට නැංවෙන අතර ඉ - පළාත් පාලන ව්‍යාපෘතිය ලෙස මෙය නම් කර තිබේ. නියමු ව්‍යාපෘතියක් වශයෙන් මීගමුව මහ නගර සභාව, කැස්බෑව නගර සභාව, අවිස්සාවේල්ල නගර සභාව සහ හෝමාගම ප‍්‍රාදේශීය සභාව යන පළාත් පාලන ආයතන කේන්ද්‍ර කර ගනිමින් ප‍්‍රථමයෙන් මෙය කි‍්‍රයාවට නැංවේ.විශේෂයෙන් ම පළාත් පාලන ආයතනවලත් සේවා ලබා ගැනීමට පැමිණෙන ජනතාවට වඩාත් සුබදායි සේවාවක් ලබා දිය හැක්කේ කෙසේද එම ප‍්‍රදේශවල යටිතල පහසුකම් වැඩි දියුණු කරන්නේ කෙසේද එම කටයුතු සඳහා තොරතුරු සන්නිවේදන තාක්ෂණය යොදා ගත හැක්කේ කෙසේද යන්න පිළිබඳව මෙම අධ්‍යයනයේදී අවධානය යොමු කෙරේ.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=aa09040510</link>
    <topic>සිංහල අවුරුද්දට කොළඹ දැඩි රැකවරණ</topic>
    <author>කීර්ති මෙන්ඩිස්</author>
    <content>ආර්ථිකය කඩාවැටිල ද?හතර වැනි කැරැල්ලත් ළඟදීම!බස්නාහිර එජාප ඡන්ද සටන වෙනදාටත් වඩා දුර්වලයිලාහෝර් වීරයා අද එයිඔස්ටේ‍්‍රලියාවේ සාම රැළියට කොටි පහර දෙතිඋසාවි තියෙන්නේ ප‍්‍රශ්නවලට ඉක්මන් විසඳුම් දෙන්නයිරුසියානු වෛද්‍ය විද්‍යාලය පිහිටුවීමේ කටයුතු කඩිනමින්කොටි බෝට්ටු දෙකක් විනාශයිබෝම්බ විශේෂඥයකු ඇතුළු කොටි 13 ක් මරුටකිරි පිටි පැටි කිරිය හොයන්න පාර්ලිමේන්තු කාරක සභාවක්ලෙස්ටර් ඔබට සුබ උපන් දිනයක්!දෙවැනි පෙළ කොටි නායකයන් රජයට බාර වන සූදානමක්යාපනේ ජනතාවට ආහාර ලොරි 22ක්පළාත් පාලන ආයතන සියල්ලම තොරතුරු තාක්ෂණයෙන් සවිබල ගන්වයිසිංහල අවුරුද්දට කොළඹ දැඩි රැකවරණරණවිරු නිවාස ව්‍යාපෘති ආධාරයට ඉතාලියෙන් ප‍්‍රසංග මාලාවක්එක්සත් රාජධානියේ අලුත් අවුරුදු උලෙළ 11 දා සිටකීර්ති මෙන්ඩිස්සිවිල් ප‍්‍රජා නිලධාරීන් හා එක්වූ පොලිස් නිලධාරීන් මෙවර සිංහල අලුත් අවුරුදු සමය නිමවෙන තුරු පිටකොටුව නගරයේ සෑම විදියක් විදියක් පාසාම ආරක්ෂක රැකවරණයේ යොදා තිබේ.අලුත් අවුරුදු සමය සඳහා කොළඹට යන එන ජනතාව රැකගැනීම සහ ඔවුන්ට අවශ්‍ය රැකවරණය සැලැසීම සඳහා වෙනමම සිවිල් ඇඳුමෙන් සැරසුණු නිලධාරීන් ආවේක්ෂණ රාජකාරියේ ද යොදවා තිබෙන බව සහකාර පොලිස් අධිකාරී පේ‍්‍රමලාල් රණගල මහතා කියයි. මීට අමතරව යුද හමුදාවේ ද සහාය මේ සඳහා ලබා ගනු ඇත.කොළඹ නගරයට ඇතුළු වී සිටින සැක සහිත පුද්ගලයන් මෙන්ම ගැටකපන්නන්, ඇතුළු නානාවිධ අය අල්ලා ගැනීමත් පදික වෙළෙදුන් ගෙන් ජනතාවට වන හිරිහැරය අවම කිරීමටත් මේ වන විට නව ආරක්ෂක වැඩපිළිවෙළක් කි‍්‍රයාත්මක කර තිබේ. කොළඹ මධ්‍යම බස් නැවතුම්පළ, පෞද්ගලික බස්රථ ගාල හා කොටුව දුම්රිය පොළ තුළ ද ආරක්ෂක රාජකාරි තරකර තිබේ.දිසා බාර ජ්‍යෙෂ්ඨ නියෝජ්‍ය පොලිස්පති නිමල් මැදිවක, නියෝජ්‍ය පොලිස්පති එච්.එම්.ඩී. හේරත්, ජ්‍යෙෂ්ඨ පොලිස් අධිකාරි දයා සමරවීර, සහකාර පොලිස් අධිකාරි රණගල හා පිටකොටුව පොලිස් ස්ථානාධිපති ඩී.කේ. පි‍්‍රයන්ත යන මහත්වරුන් ගෙන් මෙහි අධීක්ෂණ කටයුතු සිදුවේ.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=aa09040511</link>
    <topic>රණවිරු නිවාස ව්‍යාපෘති ආධාරයට ඉතාලියෙන් ප‍්‍රසංග මාලාවක්</topic>
    <author/>
    <content>ආර්ථිකය කඩාවැටිල ද?හතර වැනි කැරැල්ලත් ළඟදීම!බස්නාහිර එජාප ඡන්ද සටන වෙනදාටත් වඩා දුර්වලයිලාහෝර් වීරයා අද එයිඔස්ටේ‍්‍රලියාවේ සාම රැළියට කොටි පහර දෙතිඋසාවි තියෙන්නේ ප‍්‍රශ්නවලට ඉක්මන් විසඳුම් දෙන්නයිරුසියානු වෛද්‍ය විද්‍යාලය පිහිටුවීමේ කටයුතු කඩිනමින්කොටි බෝට්ටු දෙකක් විනාශයිබෝම්බ විශේෂඥයකු ඇතුළු කොටි 13 ක් මරුටකිරි පිටි පැටි කිරිය හොයන්න පාර්ලිමේන්තු කාරක සභාවක්ලෙස්ටර් ඔබට සුබ උපන් දිනයක්!දෙවැනි පෙළ කොටි නායකයන් රජයට බාර වන සූදානමක්යාපනේ ජනතාවට ආහාර ලොරි 22ක්පළාත් පාලන ආයතන සියල්ලම තොරතුරු තාක්ෂණයෙන් සවිබල ගන්වයිසිංහල අවුරුද්දට කොළඹ දැඩි රැකවරණරණවිරු නිවාස ව්‍යාපෘති ආධාරයට ඉතාලියෙන් ප‍්‍රසංග මාලාවක්එක්සත් රාජධානියේ අලුත් අවුරුදු උලෙළ 11 දා සිටආරක්ෂක සාමාජිකයන් වෙනුවෙන් ඉදිවෙන රණවිරු නිවාස ව්‍යාපෘතිය සඳහා ආධාර ලබා ගැනීමට ඉතාලියේ ශී‍්‍ර ලංකා තානාපති කාර්යාලය සහ ශී‍්‍ර ලාංකිකයන් එක්ව සංවිධානය කරන රණවිරු ප‍්‍රසංග මාලාව ඉතාලියේ ප‍්‍රදේශ කිහිපයක ලබන 19 වැනිදා දක්වා පැවැත්වේ.වෙරෝනා නුවරින් ඊයේ (4) ආරම්භ කරන ලද මේ ප‍්‍රසංගය අද (5) මිලානෝ නුවර දී සවස 2.30 සහ සවස 6.30 පැවැත්වෙනු ඇත.අපේ‍්‍රල් 7 වැනිදා මෝදනා නගරයේදීත්, 8 වැනිදා ෆිරෙන්සේ නගරයේදීත්, 11 වැනිදා නපෝලි නගරයේදී 18 වැනිදා කටානියා නගරයේ සහ 19 වැනිදා රෝමයේදීත් පැවැත්වෙයි. මේ ප‍්‍රසංග මාලාවෙන් ලැබෙන සියලුම ආදායම සහ ආධාර අප වෙනුවෙන් අපි නිවාස අරමුදලට බැර කෙරෙනු ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=aa09040512</link>
    <topic>එක්සත් රාජධානියේ අලුත් අවුරුදු උලෙළ 11 දා සිට</topic>
    <author/>
    <content>ආර්ථිකය කඩාවැටිල ද?හතර වැනි කැරැල්ලත් ළඟදීම!බස්නාහිර එජාප ඡන්ද සටන වෙනදාටත් වඩා දුර්වලයිලාහෝර් වීරයා අද එයිඔස්ටේ‍්‍රලියාවේ සාම රැළියට කොටි පහර දෙතිඋසාවි තියෙන්නේ ප‍්‍රශ්නවලට ඉක්මන් විසඳුම් දෙන්නයිරුසියානු වෛද්‍ය විද්‍යාලය පිහිටුවීමේ කටයුතු කඩිනමින්කොටි බෝට්ටු දෙකක් විනාශයිබෝම්බ විශේෂඥයකු ඇතුළු කොටි 13 ක් මරුටකිරි පිටි පැටි කිරිය හොයන්න පාර්ලිමේන්තු කාරක සභාවක්ලෙස්ටර් ඔබට සුබ උපන් දිනයක්!දෙවැනි පෙළ කොටි නායකයන් රජයට බාර වන සූදානමක්යාපනේ ජනතාවට ආහාර ලොරි 22ක්පළාත් පාලන ආයතන සියල්ලම තොරතුරු තාක්ෂණයෙන් සවිබල ගන්වයිසිංහල අවුරුද්දට කොළඹ දැඩි රැකවරණරණවිරු නිවාස ව්‍යාපෘති ආධාරයට ඉතාලියෙන් ප‍්‍රසංග මාලාවක්එක්සත් රාජධානියේ අලුත් අවුරුදු උලෙළ 11 දා සිටඑංගලන්තයේ තේම්ස් බෞද්ධ විහාරයේ ප‍්‍රධාන සංඝනායක පහලගම සෝමරතන නායක ස්වාමීන් වහන්සේගේ ප‍්‍රධානත්වයෙන් එරට වෙසෙන ශ‍්‍රී ලාංකිකයන් විසින් 12 වන වරටත් පවත්වනු ලබන අවුරුදු උලෙළ අපෙ‍්‍ර්ල් මස 11 වන දින සරේ නගරයේ දී පැවැත්වේ.මෙම උත්සවයේ ප‍්‍රධාන ආරාධිතයා ලෙස වරාය, ගුවන් සේවා හා වාරිමාර්ග හා ජල කළමනාකරණ අමාත්‍ය චමල් රාජපක්ෂ මහතා සහභාගිවීමට නියමිත ය.ජනාධිපතිතුමාගේ උපදෙස් පරිදි පැවැත්වෙන මෙම අවුරුදු උලෙළට සමගාමීව දේශීය බැංකු මගින් පවත්වාගෙන යනු ලබන අනේවාසික ගිණුම් පිළිබඳ ප‍්‍රචාරාත්මක වැඩසටහනක් ද දියත් කරන අතර, ලංකා සංචාරක මණ්ඩලයේ අනුග‍්‍රහය ඇතිව ශ‍්‍රී ලංකාවේ විවිධ ප‍්‍රදේශවල ඓතිහාසික ස්ථාන මෙන් ම තේ අලෙවිය ප‍්‍රචලිත කිරීමේ වැඩසටහන් ද පැවැත්වීමට කටයුතු යොදා ඇත.ශ‍්‍රී ලාංකිකයන් හට ප‍්‍රයෝජනයක් වන පරිදි අවුරුදු සිරිත් විරිත් අළලා සැකසුනු විශේෂ ලිපි සහිත සමරු කලාපයක් ද ලබාදීමට කටයුතු යොදා ඇත.මෙම උත්සවයට ශ‍්‍රී ලංකාවේ ගායක ගායිකාවන් සහ නාට්‍ය ශිල්පීන් ද සහභාගි වන අතර, ශ‍්‍රී ලංකා මහ කොමසාරිස් සමඟම එම සරේ නගරයේ නගරාධිපති ඇතුළු බි‍්‍රතාන්‍ය මන්තී‍්‍ර මණ්ඩලයේ මන්ත‍්‍රීවරුන් ද සහභාගි වන බව උත්සවයේ ප‍්‍රධාන සංවිධායක පහලගම සෝමරතන හිමියෝ සඳහන් කරති.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=ab0904054</link>
    <topic>ජනතාව නිවැරදි තීන්දුව ගෙන අවසානයි</topic>
    <author>සාකච්ඡා කළේ සුභද්‍රා දේශප‍්‍රිය</author>
    <content>ජනතාව නිවැරදි තීන්දුව ගෙන අවසානයිමහින්ද තැල්ල බඳින්නේ ජනතාවගේ බෙල්ලේමනා+පයඅප්‍රේල් බොරුවට ඇමැති බිරින්දෑවරු කලබල වෙතිබස්නාහිර පළාත් ආණ්ඩුකාර -අලෙවි මවුලානාබස්නාහිර පළාත් ආණ්ඩුකාරවරයා වන අලෙවි මවුලානා මහතා ශ‍්‍රී ලංකා නිදහස් පක්ෂයේ පැරැණිතම සාමාජිකයෙකි. ඔහු එස්.ඩබ්ලිව්.ආර්.ඩී.බණ්ඩාරනායක මහතා සමඟ සමකාලීන දේශපාලන භූමිකාවේ කි‍්‍රයාකාරී දේශපාලනයක නිරත විය. සමස්ත ලංකා ශ‍්‍රී ලංකා නිදහස් පක්ෂ වෘත්තීය සමිති ඒකාබද්ධ බල මණ්ඩලයේ කැඳවුම්කරු වන මවුලානා මහතා 1994 බලයට පත්වූ පොදු පෙරමුණු රජය යටතේ ප‍්‍රබල ඇමැති ධූර කීපයක් ද දැරුවේය.රජය ගෙන යන මානුෂීය මෙහෙයුම අවසානය අත ළඟයි. යුද්ධය අවසානයේ රට නැවත ගොඩනැඟිය යුත්තේ කෙසේ ද?රජය යුද්ධය කරගෙන යන අතරතුරේදී පවා විශාල සංවර්ධන ව්‍යාපෘති රැසක් ආරම්භ කැර තිබෙනවා. ‘මහින්ද චින්තනය’ යටතේ ආරම්භ කළ සංවර්ධන වැඩපිළිවෙළ නිසා තමයි ලෝක ආර්ථිකය බිඳ වැටෙන අවස්ථාවක දිත් අපේ පුංචි රටට හිස ඔසවගෙන ඉන්න පුළුවන් වුණේ.අපේ රටේ මිනිස්සු බඩගින්නේ හිටියේ නැහැ. ආහාර හිඟයක් ඇතිවුණේ නැහැ. යුද්ධයක් පවතින අවස්ථාවක වුණත් සංවර්ධනය අඩාල වී නැහැ.යුද්ධයට යන අසීමාන්තික වියදම නතර වී ගිය වහාම රට ශීඝ‍්‍ර සංවර්ධනයක් කරා යෑමේ මූලික පියවර මේ වනවිටත් රජය ගෙන තිබෙනවා.ඔබ කම්කරු නායකයෙක් හැටියට කම්කරුවන්ගේ අයිතිවාසිකම් නිසි ලෙස ඔවුන්ට ලැබී තිබෙනවා කියලා හිතනවද?ජනාධිපති මහින්ද රාජපක්ෂ මහතා බලයට පත්වීමෙන් අනතුරුව කිහිපවිටක් කම්කරුවන්ගේ අයිතීන් පිළිබඳ කම්කරු නායකයන් සමඟ සාකච්ඡා කළා. කම්කරු වැටුප් වැඩිකළා.දේශපාලන පළිගැනීම්වලට ලක්වූ කම්කරුවන් පිළිබඳවත් ඔවුන්ගේ වෘත්තීය අයිතීන් පිළිබඳවත් නිරන්තරයෙන් සොයා බලා කටයුතු කළා.රැකියා අහිමි වූ කම්කරුවන් නැවත සේවයේ පිහිටුවීම් විශාල වශයෙන් සිදුකර තිබෙනවා.කම්කරු නායකයෙක් හැටියට ජනාධිපතිතුමා නිරන්තරයෙන් කම්කරු ගැටලු පිළිබඳ අවධානය යොමුකර තිබෙනවා. එ.ජා.පක්ෂ රජය යටතේ කප්පාදු කළ කම්කරු අයිතීන් යළි ලබාදීමට මේ රජය කැපවී කටයුතු කරනවා. 2001 වර්ෂයේ එක්සත් ජාතික පක්ෂ ආණ්ඩු සමයේ කම්කරුවන්ගේ වැටුප් රුපියලකින් වත් වැඩි කළේ නැහැ. උසස්වීමක් ලබාදුන්නේ නැහැ. විශ‍්‍රාම වැටුප ඉවත් කිරීමේ සැලසුමක් තිබුණා.අද වනවිට කම්කරු අයිතීන් සුරක්ෂිත වී තිබෙනවා. ඒ පිළිබඳ කම්කරු නායකයෙක් හැටියට මම රජයට ස්තුති වන්ත වෙනවා.සමානුපාතික ඡන්ද ක‍්‍රමයෙන් සැබෑ ජනතා නියෝජනයක් සිදුවෙනවද?මම පැහැදිලිවම කියනවා සැබෑ ජනතා නියෝජනයක් සිදුවෙන්නේ නැහැ. එක්සත් ජාතික පක්ෂ ආණ්ඩුව සමයේ ඇති කළ මේ ඡන්ද ක‍්‍රමයෙන් නියම ඡන්දදායකයා සහ අපේක්ෂකයා අතර සමීපභාවය දුරස්ථ වුණා.මනාප අමනාප තත්ත්වයට පත්වෙනවා. මම විශ්වාස කරනවා, මේ ඡන්ද ක‍්‍රමය වෙනස් විය යුතුයි කියලා. අපේ රටට ගැලපෙන ඡන්ද ක‍්‍රමයක් ඇති කළ යුතුයි.එක්සත් ජාතික පක්ෂය ප‍්‍රකාශ කරනවා සුළු ජාතීන්ගේ ඡන්ද හිමිවෙන්නේ ඔවුන්ට කියලා. මේ පිළිබඳ අදහසමමත් සුළු ජාතිකයෙක්. මම එක්සත් ජාතික පක්ෂයට අභියෝග කරනවා. ඒ අය අපි වෙනුවෙන් මොනවද කරලා තියෙන්නේ. කිසිදු දෙයක් කරලා නැහැ. එස්.ඩබ්ලිව්.ආර්.ඩී.බණ්ඩාරනායක මහත්තයගේ කාලේ ඉඳලා සුළු ජාතීන්ගේ අයිතීන් වෙනුවෙන් ඉදිරිපත් වුණා. මුස්ලිම්, දෙමළ පාසල් බිහිකළා.සෑම ක්‍ෂේත‍්‍රයකම මුස්ලිම් දෙමළ නියෝජන ඇතිකර තිබෙනවා. මහින්ද රාජපක්ෂ ජනාධිපතිතුමාගේ ආණ්ඩුව පිහිටුවීමෙන් අනතුරුව සුළු ජාතීන් වෙනුවෙන්, ඒ අයගේ අයිතීන් වෙනුවෙන් නිරන්තරයෙන් ඉදිරිපත් වුණා.සුළු ජාතීන්ගේ ඡන්දය එක්සත් ජාතික පක්ෂයට ලබාදෙන්න කිසිදු හේතුවක් නැහැ. එක්සත් ජාතික පක්ෂයට කියන්න දෙයක් නැතිව කියන කතා. අතීතයේ ඉඳලා සුළු ජාතීන් බහුතරයක් හිටියේ එක්සත් ජනතා නිදහස් සන්ධානය සමඟ.පළාත් සභාවේ මුස්ලිම් ජනතා නියෝජනය ප‍්‍රමාණවත් කියා ඔබ සිතනවාද? වයඹ, මධ්‍යම, පළාත් සභා දෙස බැලීමේදී මුස්ලිම් නියෝජිතයන් තේරී පත්වී සිටින සංඛ්‍යාව කොහෙත්ම ප‍්‍රමාණවත් නැහැ නේද?පසුගිය වයඹ, මධ්‍යම පළාත් මැතිවරණවල මුස්ලිම් ජනතා නියෝජනය ප‍්‍රමාණවත් නැහැ. නමුත් බස්නාහිර පළාතේ ප‍්‍රමාණවත් මහජන නියෝජනයක් සිදුවේ යැයි මා විශ්වාස කරනවා.රජය තුනෙන් දෙකේ බලය පළාත් සභාව මගින් ලබා ගෙන තිබෙනවා. 1978 ව්‍යවස්ථා සංශෝධනය කළ ආකාරයට ව්‍යවස්ථා සංශෝධනයක් කිරීමේ හැකියාව රජයට ලැබී තියනවා.රජයේ ස්ථාවර භාවය තහවුරු වී තිබෙනවා. මහින්ද රාජපක්ෂ ජනාධිපතිතුමා ඇතුළු රජයට පළාත් සභාව, මහ මැතිවරණය ජනාධිපති මැතිවරණය කිසිදු තරගයකින් තොර ජයග‍්‍රහණය කිරීමේ හැකියාව තිබෙනවා.1978 ව්‍යවස්ථාවේ යම් යම් සංශෝධන සිදු විය යුතුයි. විවිධ තැන් වෙනස් විය යුතු ය.ඒකීය රටක් ලෙස, ශ‍්‍රී ලාංකිකයන් ලෙස ජාති ආගම් භේදයකින් තොරව ජීවත්වීමේ හැකියාවයි තිබිය යුතු වන්නේ.ප‍්‍රබල එක්සත් ජාතික පාක්ෂිකයන් බහුතරයක් මේ වනවිට සන්ධාන රජය සමඟ එකතු වී තිබෙනවා. මේ වනවිට විපක්ෂය දුර්වල තත්ත්වයකට පත් වී තිබෙන බවයි ජනතාව පවසන්නේ මේ තත්ත්වයට හේතුව කුමක්ද?ප‍්‍රධාන ම හේතුව පක්ෂ අභ්‍යන්තරයේ තිබෙන අර්බුදකාරී තත්ත්වය. විපක්ෂය බිඳ වැටීමට හේතුව ලෙස මම දකින්නේ එයයි.නායකත්වය සම්බන්ධයෙන් නිරන්තර මත ගැටුම් පක්ෂ අභ්‍යන්තරයේ ඇති වී තිබෙනවා. එක්සත් ජාතික පක්ෂයේ පවතින ගැටුම් නිසා ඒ අය පිල් බෙදිලා.මේ තත්ත්වය උඩ කොහොමද ප‍්‍රබල විපක්ෂයක් ගොඩනගන්නේ. විපක්ෂය දුර්වලවීම රටකට දේශපාලන වශයෙන් බලපානවා. එක්සත් ජාතික පක්ෂ අභ්‍යන්තරයේ පවතින ගැටුම් නිරාකරණය කරගන්න බැරිව කොහොමද රටේ පවතින ගැටලුවලට දේශපාලන විසඳුම් සොයන්නේ.විපක්ෂය කියන්නේ ප‍්‍රතිපක්ෂයට. ඒ අයට රටක ලොකු වගකීමක් පැවැරී තියෙනවා. ආත්මාර්ථකාමී පරමාර්ථ මුදුන් පමුණුවා ගන්න ඒ අය එකිනෙකා ඇන කොටා ගැනීමක් මිස රටක් ගැන සිතීමක් නැහැ.බස්නාහිර පළාත් සභාවට මහ ඇමැතිධූර අපේක්ෂකත්වයත් පත්කර නැහැ. මේ තත්ත්වය නිසා පක්ෂ අභ්‍යන්තරයේ ම අපේක්ෂකයන් මනාප පොරයකට එකතු වෙලා කියලා විපක්ෂයෙන් චෝදනාවක් තියනවා.මේ පිළිබඳ ජනාධිපතිතුමා පැහැදිලිවම ප‍්‍රකාශ කරලා තියනවා. ඕනෑම කෙනෙකුට අයිතිය තියනවා සුදුසුකම් සපුරා තියනවා නම් ඡන්දය ඉල්ලන්න. නමුත් නියම සුදුස්සා තෝරා පත් කර ගන්නේ ජනතාව. ජනතාව තෝරා පත්කර ගන්න සුදුසු අපේක්ෂකයන්ගෙන් වඩාත් සුදුස්සා මහ ඇමැති ධූරයට ජනාධිපතිතුමා පත් කරාවි.පළාත් සභා එකින් එක විසුරුවා හැරීමෙන් රජයේ බලය ස්ථාවර කරගන්න උත්සාහ කරන බවත් එමගින් නියමාකාර ජනමතයක් ගොඩනැගෙන්නේ නැති බවත් විපක්ෂය චෝදනා කරනවා. මේ සම්බන්ධව ඔබේ අදහස.රජය පැහැදිලිවම ස්ථාවරයි. ඕනෑම මැතිවරණයක් විජයග‍්‍රහණය කිරීමේ හැකියාවක් රජයට තියෙනවා.අපට විපක්ෂයෙන් හෝ කිසිදු පක්ෂයකින් අභියෝගයක් නැහැ. මේ රටේ යුද්ධයක් තියනවා. දැනට පවතින ආරක්ෂක තත්ත්වය ගැන මූලිකව අවධානය යොමු කරලයි පළාත් සභා මේ ආකාරයට වෙන වෙනම විසුරුවා හැරීමට කටයුතු කළේය.මේ වනවිටත් රජය තුනෙන් දෙකක බලයක් පෙන්නුම් කර අවසානයි.විපක්ෂයට පැහැදිලිව ම පිළිතුරක් දිය යුතුයි. බලය පෙන්වන්න අවශ්‍ය නැහැ. ජනතාව නිවැරැදි තීන්දුව අරගෙන අවසානයි.සාකච්ඡා කළේ සුභද්‍රා දේශප‍්‍රිය</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=ab0904051</link>
    <topic>මහින්ද තැල්ල බඳින්නේ ජනතාවගේ බෙල්ලේ</topic>
    <author/>
    <content>ජනතාව නිවැරදි තීන්දුව ගෙන අවසානයිමහින්ද තැල්ල බඳින්නේ ජනතාවගේ බෙල්ලේමනා+පයඅප්‍රේල් බොරුවට ඇමැති බිරින්දෑවරු කලබල වෙතිඅපේ හිතවතෙක් පත්තරවල පළවන දේශපාලන ලිපි ගැන කතා කෙළේය. එයිනුත් වැඩිපුර කතා කෙළේ එදාවේල විග‍්‍රහයෙන් උපුල් ජෝශප් කියන අනාවැකි ගැනය. ඒ හැම අනාවැකියක්ම සිතින් මවාගත් ඒවාය. උපුල්ගේ අනාවැකියත් ‘ඉරුදින’ පත‍්‍රයට ලියන සාස්තර බණ්ඩාරගේ අනාවැකි වගේමය.ගතවූ කාලයේදී සාස්තර බණ්ඩාර අනාවැකි කීවේ රනිල් දිනවන්නටය. ඒත් හැමදාමත් රනිල් පැරදුණේය. අපේ හිතවතා කියන පරිදි එක් විග‍්‍රහයකින් උපුල්, ඩී.එස්.සේනානායක එක්දහස් නවසිය හතළිස් හතේ කියූ කතාවක් ලිව්වේය.’ඩී.එස්.එදා මහ මැතිවරණයට රාජපක්ෂ කෙනෙක් ඉල්ලුවා. අතපත්තු බැහැයි කී නිසා රාජපක්ෂ කෙනෙක් ඕනෑ බව කීවාලු. රාජපක්ෂ සල්ලි නැතැයි කීවාලු. සල්ලි ප‍්‍රශ්නයක් නැතැයි ඩී.එස්.කිව්වාලු. රාජපක්ෂට මැතිවරණයට එන්නට සල්ලි ප‍්‍රශ්නයක් නොවීය. හේතුව ඔහු නිතරගයෙන් පත්වීමය.තවත් දිනෙක උපුල් ශ‍්‍රී නිශ්ශංක පක්ෂයක් හදපු හැටි ලීවේය. යමුනා සාකච්ඡාව ගැනත් ලීවේය. උපුල් කීවේ යමුනා නිවස කුරුණෑගල තිබුණ බවයි. මෙයින් පෙනෙන්නේ උපුල් දන්න දේකුත් නැත නොදන්න දේකුත් නැත. හැබැයි ඔහු එහෙන් මෙහෙන් අහුලා ගන්නා කෑලි හරි හැටි තෝරා බේරා ගන්නේ නැත.එස්.ඩබ්ලිව්.ආර්.ඩී.බණ්ඩාරනායක දේශපාලනයේදී ඉහළට ඔසවා තැබුවේ එස්මන්ඩ් වික‍්‍රමසිංහ යැයි උපුල් කීවේය. එස්මන්ඩ් රනිල්ගේ තාත්තාය. බණ්ඩාරනායක ඔසවා තබන්නට එස්මන්ඩ් කළ කෙහෙල්මලක් නැත.මේ සතියේ විග‍්‍රහයෙන් උපුල් තල්ල බෙල්ල සහ අයි.එම්.එෆ්. පැකේජයක් ගැන කියා ඇත. උපුල් කියන විදියට ආර්ථිකය කඩා වැටිලාය. අයි.එම්.එෆ්. එකේ ලෝන් එක නොගෙනම බැරිය.ලෝන් එක ගන්නේ කොන්දේසිවලටය. කොන්දේසිවලට ණය අරගන්නට සහන කපන්න ඕනෑය. සහන කපා මහමැතිවරණයකට යන්නට බැරිය. ඒ නිසා ජනාධිපතිවරණයක් තබා මහින්ද බෙල්ල දිය යුතු බව උපුල් කියන්නේය. ජනාධිපතිවරණයට ගොස් බෙල්ල නැති වුණාම තැල්ල බඳින්න බැරිය.එහෙත් මෙහිදී අපට කියන්නට ඇත්තේ මේ තාක් කල් මැතිවරණවලට ගොස් බෙල්ල ගියේ රනිල්ගේ බවයි. රනිල් හැම ඡන්දයෙන්ම පරාදය. රනිල්ගේ බෙල්ල නායකත්වය තරගයෙන් බේරුණේ අනූනවයෙනි. පැවැත්වූ සෑම මැතිවරණයකින් රනිල්ගේ බෙල්ල මුලින්ම ගහලා ගියේය. මහින්ද බෙල්ල දෙන්නේ ජනතාව වෙනුවෙන් ජනතාවටමය. ඔහු තැල්ල බඳින්නේ ඔහුගේ බෙල්ලේ නොව ජනතාවගේ බෙල්ලේය. ඒ නිසා හැම ඡන්දයක්ම ඔහු දිනුවේය. ඉදිරියටත් එසේමය.උපුල්ට අවශ්‍ය වන්නේ මහින්දගේ බෙල්ල නැතිවීම සහ තැල්ල බඳින්නට බෙල්ලක් නැතිවීම නොවේ. කෙසේ හෝ රනිල්ට රජකම ගන්නට ජනාධිපතිවරණයක් ඉක්මනින් පැවැත්වීමය. රනිල්ට බෙල්ල බේරාගෙන ඡන්දයකට යන්නට පක්ෂයේම අය ඉඩ දෙන්නේ නැත.පක්ෂයට දැන් ලොකුම තර්ජනය නිල නොවන එජාප පුවත්පත වන ‘ඉරුදින’යි. ලක්ෂ්මන් සෙනෙවිරත්න කියන්නේ ‘ඉරුදින’ පත‍්‍රයේ තුන් දෙනකු එජාපය විනාශ කරන බවය. ‘ඉරුදින’ ප‍්‍රසිද්ධියේම රුක්මන්, ජොන්ස්ටන්, ලක්ෂ්මන් යන අයට දිගට හරහට පහර ගසන්නේය.තමන්ගේ ගෝල බාලයන් සමඟ රනිල්ට ඉදිරියට යන්නට සිදුවී ඇත්තේ හරක් රංචුව සමඟ යන එෙ¾ඩ්රාගේ චරිතය රඟපාන්නටය. රනිල් හරක් රංචුව සමඟ යන්නේ බූරුවකුගේ පිට උඩය. හරක් පාරෙන් එහා මෙහා පනින විට උන් ටික පාරට ගන්නට බූරුවා පිට යන රනිල්ට බැරිය.ඒ රාජකාරිය පවරා ඇත්තේ බල්ලෙකුටය. පාරෙන් ඉවතට පනින හරකාගේ ඇඟට පැන හපා කන්නේ බල්ලාය. එසේ හපාකෑවිට හරකා රංචුවට එන්නේය. ඒ නිසා හරකුන්ට බුරා හපා කා රැළට දමන කොන්ත‍්‍රාත්තුව දී ඇත්තේ උපුල් ඇතුළු මාධ්‍ය නඩයටය. ‘ඉරුදින’ කරන්නේ පේළියට රංචුව සමඟ යන හරකුන් ද හපා කෑමය.මේ බලු රැළ 2005 සිටම කරන්නේ ජනාධිපතිට මඩ ගැසීමය. රටේ ප‍්‍රශ්න ගැන කතා කරනවාට වඩා ඒ හැත්ත පුරුදුවී සිටින්නේ මඩ වැඩ, කුපාඩි වැඩ කිරීමටය. මේ මඩ කල්ලියට චන්ද්‍රිකා එකතු වුණේ 2005 අගෝස්තුවේ සිටය. ඇයට අවශ්‍ය වූයේ මහින්ද රාජපක්ෂ ජනාධිපතිවරණ අපේක්ෂකත්වයෙන් එළියට ගෙන එතැනට රනිල් දැමීමටය.එම කුමන්ත‍්‍රණයට තුන් කට්ටුවක් එකතු විය. ඒ චන්ද්‍රිකා, රනිල් සහ කබීර් හෂීම්ය. එහෙත් මහින්ද රාජපක්ෂ ඒකාලයේ තරම් කටුක අත්දැකීම් වෙනත් අවස්ථාවක ලැබුවේ නැත. සියලු බලවේග යටකරගෙන ඔහු 2005 දී ජනාධිපතිවරණය ජය ගත්තේය.එදා සිට අද දක්වා චන්ද්‍රිකාත්, රනිල් නම් වූ කෘතහස්තත් ඔහුගේ මාධ්‍ය නඩයත් හැම මාසයකම මහින්දගේ ආණ්ඩුව පෙරළුවේය.”මාස දහයෙන් – අවුරුද්දෙන් මහින්දගේ ආණ්ඩුව වැටෙනවා යයි ඔවුන් අනාවැකි කීවේ එළුවාගේ මොකක්දෝ හෙළවෙනවා දැකලා වාගේය. මොකක් හෙළවුණත් මහින්ද හෙළවුණේවත් ආණ්ඩුව වැටුණේවත් නැත.ආණ්ඩුව වට්ටන්න සහ වැටෙන තුරු කෙළ හලමින් ඇඟිලි ගනිමින් සිටි අය ගෙන් කනේ පාර වැදුණේ කෘතහස්තටය. එනම් රනිල් ළඟ සිටි සුපර් බඩු ටික මහින්දට එකතු වීමය. රනිල්ගේ දාහතක්ම ආණ්ඩුවට ඒමෙන් රනිල්ට කනේ හරහා පාරවල් 17 ක්ම වැදුණේය. ත‍්‍රස්තවාදය මර්දනය කිරීමේ මගින් ද සාර්ථක වැඩ පිළිවෙළට ඒ දාහත් දෙනා පූර්ණ සහාය උපරිමයෙන් ම දුන්හ.අද එජාපයට සිටින්නේ එදා රාජිතලා හේමකුමාරලා එජාප වේදිකාවේ කතා කරන විට වේදිකාව අසල සිට අත්පුඩි සහ විසල් ගැසු චූ කොල්ලන් ටිකය. අද ඔවුන්ට ජී.එල්ලා මිලින්දලා නැත. ආර්ථිකය ගැන කතා කරන්නට ඉන්නේ පවුලේ ආර්ථිකය සකසා ගන්නටවත් බැරි රංගෙ බණ්ඩාරය. යමක් කමක් දන්නේ යැයි කියන ලක්ෂ්මන් කිරිඇල්ල, රවි කරුණානායක වැනි අය ද කරන්නේ පිස්සු ය. කට ඇරියොත් ඉවර ය.නායකයා තොප්පිගල කැලෑවක් යැයි කියන විට කිරිඇල්ල ගෝලයා කියන්නේ ඕනෑම ගොනෙකුට යුද්ධ කළ හැකි බවයි. කරුණානායක චැක් ගෝලයා කිලිනොච්චිය සහ අලිමංකඩ අඳුනන්නේ නැත. ඒ අය එවැනි මෝඩ කතා කියද්දී ආණ්ඩුවට ජනාධිපතිවරයාට සහ පවුලට මඩ ගසන කොන්ත‍්‍රාත්තුව බාර ගෙන ඇත්තේ කලවැදි චින්තක, උපුල් සහ මඩ ජයතුංග යි. මේ සියලු දෙනා ‘ලංකාදීපයේ’ වැඩ කරති. අනිත් අය ඔවුන් තිදෙනාගේ බිලි බෝයිස්ලාය.කෘතහස්ත පසුගිය කාලයේ කීප අවස්ථාවකදීම මාධ්‍ය ප‍්‍රධානීන්ට දෙහි කැපුවේය. ඒ කලවැදි චින්තකගේ උපදෙස් පරිදිය. එම දෙහි කැපිල්ලට ලක්වූ මාධ්‍ය ප‍්‍රධානීන්ම ලවා මාණික්‍ය ගේ තීරුව නතර කරන්නට දැඩි උත්සාහයක් ගත්තේ කලවැදි චින්තක මඩ ජයතුංග සහ උපුල් ගේ අවශ්‍යතාව මත බව මාණික්‍යට වාර්තා වෙයි.පසුගිය අඟහරුවාදා චින්තක සහ ජයතුංග උපුල්ගේ ප‍්‍රධානත්වයෙන් රහස් සාකච්ඡාවක් පැවැත්වූහ. එහිදි කතා කළ දේවල් මාණික්‍යට මෙසේ වාර්තා වෙයි.චින්තක - මචං මාණික්‍ය කොහොම හරි නතර කරන්න ඕන.ජයතුංග - අපි මෙහේම කෙනෙක් දාල මහින්ද ගෙන් අහමු මේක ලියන්නේ කවුද කියල.ඔහු මහින්ද යැයි කීවේ ජනාධිපති මහින්ද රාජපක්ෂටය.ජයතුංග - මම වයිෆ්ට කියන්නම් මේක ලියන්නේ කවුද කියල ලේක්හවුස් එකෙන් හොයන්න කියලා.චින්තක - උඹට පුළුවන් දෙයක් කරපං හැබැයි පුතෝ මාණික්‍යගේ ලිපිය කොහොම හරි නතර කරන්න ඕන. උඹට පුළුවන්. උඹ ඉන්නේ ඇමැතිවරුන්ගේ සාක්කුවේ නේ. මේ ලිපිය නැවැත්තුවේ නැත්නම් අපට ගෙදර යන්න බැහැ. මේ මාණික්‍ය කියවල මගේ ගෑනි හැමදාමත් බර බරේ. මට පිටරටකට යන්න තියෙනවා නම්...කෘතහස්ත මේ දිනවල සතුටින් සිටී. කැරලිකාරයන් මර්දනය කළා යයි සිතමින් ජයපැන් බොනවාලු. දැන් ඔහු සිය සගයන් සමග සාකච්ඡා කරන්නේ කැරලිකාරයන්ගේ බෙල්ල දිය රෙද්දෙන් කැපීමටය. සෙල් මලික් මීට පෙර කෘතහස්තගේ ගජයෙකි. දැන් ඔහු ගැන සැක පහළ වී තිබේ.ටැක්සි අබේගේ ගුරා වන මලික් කෘතහස්ත සමග උරණ වූයේ මුදල් පාලනය ඔහුගෙන් කෘතහස්ත බාර ගත්තාට පසුවය. උතුරට ආයුධ පැන්නීම ගැන කෘතහස්තට එරෙහි ටැක්සි අබේ රහස් පොලීසියට කට උත්තරයක් දුන්නේ මලික්ගේ ඉල්ලීම පිට යැයි සමන් අතාවුද කෘතහස්තට කීවේය.බස්නාහිර පළාත් සභාවත් සන්ධානය ඓතිහාසික ජයක් ලබන බව දැනගත් කෘතහස්ත හැකි තරම් ප‍්‍රචණ්ඩ කි‍්‍රයා ගැන පැමිණිලි කිරීමට ගෝලයන්ට උපදෙස් දී ඇත. ප‍්‍රචණ්ඩ කි‍්‍රයා ගැන නිතර නිතර වාර්තා පළ කරන ලෙස ‘ලංකාදීප’, ‘ඩේලි මිරර්’, පත්තරවලට උපදෙස් දෙන ලෙස කෘතහස්ත චින්තකට කියා තිබේ.ඉදිරි දිනවල පැවැත්වෙන මැතිවරණ රැස්වීම්වලට අවශ්‍ය මඩ කතා ලිවීම චින්තක, උපුල් සහ සමන්ට පවරා තිබේ. මේ අතර පසුගිය සඳුදා සමන් අතාවුද කෘතහස්තට විශේෂ වාර්තාවක් ඉදිරිපත් කළේය. කෘතහස්තට එරෙහිව දියත් කළ කැරැල්ලේ දී ‘ඉරිදා ලංකාදීප’, ‘ලක්බිම’, ‘දිවයින’ සහ ‘ඩේලි මිරර්’ හැසිරුණ ආකාරය ගැන එම වාර්තාවෙන් චෝදනා එල්ල කර තිබේ.“බස්නාහිර බලය කොහොම හරි අපි අතට ගන්න ඕන. අතට අරන් ඔය පත්තර ටිකත් අපේ අතට ගන්න ඕනැ” යැයි කියු කෘතහස්ත චින්තක ගේ අත අල්ලා ගත්තේය.චින්තක - සර් අපි දැන් මාණික්‍ය නවත්තන්න ගේමක් දෙනවා. ඒකට මහින්දගේ කට්ටියකුත් අල්ලගන්නවා. එයාලා හරහා මහින්ද ලොක්කට ඒත්තු ගන්වනවා මාණික්‍යගේ ලිපියෙන් ආණ්ඩුවට හොඳ නෑ. ආණ්ඩුවේ Credibility එක වැටෙනවා කියලා.කෘතහස්ත - මොන Credibility ද ඕයි. තමුසෙලාට තවම බැරි වුණා නේ ඔය ලිපියට Counter Attack එකක් දෙන්න. අයිසේ පත්තරේ සේල් එකත් වැඩි වෙලාලු. තමුසෙ බයිලා ගහනවා.එසේ කියූ කෘතහස්ත චින්තකයා එලවා ගත්තේ ය.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=ab0904052</link>
    <topic>මනා+පය</topic>
    <author/>
    <content>ජනතාව නිවැරදි තීන්දුව ගෙන අවසානයිමහින්ද තැල්ල බඳින්නේ ජනතාවගේ බෙල්ලේමනා+පයඅප්‍රේල් බොරුවට ඇමැති බිරින්දෑවරු කලබල වෙතිමේදවස්වල කවුරුත් කතා කරන්නේ මනාපය ගැනය. මනාපය හරි අපූරු වචනයකි. එය කිසිසේත් ම දේශපාලන වචනයක් නොවේ.නියම ගැමි ආදර වචනයකි.”නඟාට මං මනාපයි”හේනට ගොස් ආපසු ගම්මැන්ඩියට එන අතර මග ඒ දණ්ඩ ලඟදී කළු බණ්ඩයියාට රන් මැණිකා මුලිච්චි වුණේ ය. ඉහ තියාන එන පත දරමිටියත් සමඟ ඒ දණ්ඩෙන් එගොඩ වෙන්ට රන් මැණිකාට ඇසීරු ය. කළු බණ්ඩයියා දර මිටිය ඉල්ලාගෙන ඒ දණ්ඩෙන් එගොඩ වී රන් මැණිකා ඒ දණ්ඩෙන් සීරුවට එන විට පැද්දෙන උකුල දෙස බලා සිටියේ ය.අර ඉස්සෙල්ලා කී මනාප කතාව කළු බණ්ඩයියාගෙන් කියැවුණේ රන් මැණිකා ඒ විදියට ඒ දණ්ඩෙන් එගොඩ වුණාට පසුවය.”අයියා අමනාප වෙන්ට කාරි නෑ... මං මස්සිනාට බහ දීල ඉවරයිනෙ අයියා”ඒක බොහොම හද පාරවන උත්තරයකි. ඒත් කළු බණ්ඩයියා අමනාප වූයේ නැත.ගමේ මනාපය එහෙම ය. මනාපය නොලැබුණාට අමනාපයක් නැත.ඒත් මේ දේශපාලන මනාපය නම් එකම පිස්සු කෙළියකි.මනාපයට කා කොටා ගැනීම දැන් එළිපිටම දකින්නට ලැබෙනවාය.”අයියටත් මං මනාපයි. ඒත් අපුච්චලගෙන් අහන්ට කො...”දෙවැටේදී ලැබෙන ගැමි මනාපය හරිම සුන්දර එකකි. එහෙත් දේශපාලන මනාපය තිබෙන්නේ තාප්ප දිගට ය. වයි වාරන්න මුහුණුය. හැම එකාම විරිත්තාගෙන සිටී. අම්මාපල්ලා මනාපයක් දෙන්නට සිතෙන්නේ ම නැත.ඒවා එකක් වත් කළු බණ්ඩයියලාගේ හෝ රන් මැණිකලාගේ මුහුණු තරම් ලස්සන නැත. බොරු මුහුණු ය. බොරු හිනාවල් ය.ඔය මනාපය කියන වචනය ඕනැනම් දෙකට කඩා ගන්නට ද පුළුවන. (මනා+පය) වශයෙනි.පය කියන්නේ කකුලට ය. මනා කියන්නේ නියම, හොඳ යන තේරුම ඇතුව ය. එහෙම බැලුවෝතිං මනා පය කියන්නේ නියම කකුලටය. දේශපාලන මනාප කාරයෝ හිතන්නේ තමන් නියම කකුල් කියලා ය. මේ කකුල්වල හැටි දන්නේ පොදු ජනතාව ය.මනාපය දෙකට කැඩුවෝතින් නියම කකුලක් හැදෙනවා වුණාට ඒකට එක එක අකුරු එකතු වුණොත් මහා වින්නැහියක් ය.මනාපයට අයන්න එකතු වූ විට අමනාපයක් සෑදෙයි. හැබැයි ඉතින් මනාප කාරයින් බොහෝ දෙනකුට අන්තිමට ඉතුරු වන්නේ අමනාපයක් විතරක්ම ය. ලක්‍ෂ ගණනක් වියදම් කරලා අමනාපයක් ඉතුරු වුණොත් තමයි මාර වැඩේ.අයන්න වෙනුවට නො යන්න දැම්මත් වෙනසක් නැත. එවිට ඇති වන්නේ නො මනාපයකි. අමනාපයත් නොමනාපයත් දෙකම එකය.මනාපයේ ම යන්න කැපුවොත් ඉතුරු වන්නේ නාපය කියලා ය. ඒකේ තේරුමක් නැත. හැබැයි ඒකත් දෙකට බෙදුවොත් තේරුමක් හදා ගන්ඩ බැරිකමකුත් නැත. ඒ කියන්නේ නාපය දෙකට බෙදා නා + පය වශයෙන් ගැනීමෙනි.නා කියන්නේ නාග යාටය. නැතහොත් නයාට ය. පය කියන්නේ කකුලට ය. නයි කකුල කියා අටවාගැනීමට පුළුවන. ඒත් තේරුමක් නැත. අලි කකුල යන්නට තේරුමක් තිබේ. අලියාට කකුල් ඇති බැවිනි. ඒත් නයාට කකුල් නැත. ඒ නිසා නාපය යන්නට තේරුම් දිය නොහැක්කේ ම ය.නුවණක්කාර වැඩේ මනාපයේ ම යන්න එහෙම ම තියෙන්ඩ හැරීම ය.හැබැයි මනාපය ඉල්ලන සමහරු නම් නයි කකුල් වාගේ තමාය. බලාගෙන ඉන්නේ දෂ්ට කරන්නට ය. එහෙම අය නම් ම යන්න කපා ගත්තත් වැරැද්දක් නැත.”නඟා මනාප නම් මස්සිනා එක්ක දීග යන්ට... මගෙ අමනාපයක් නෑ...””අයිය ඔහොම දොඩන්න එපා. මට වාවන්නේ නැතුවා...”කළු බණ්ඩයියා ගේ සහ රන් මැණිකා ගේ මනාප කතාව අහවර වන්නේ එච්චර සුන්දර විදියකටය.ඒත් දේශපාලන මනාපකාරයන් ගේ හටන කෙළවර වන්නේ තුට්ටු දෙකේ ගෝරි වලිනි.ඒ ගැන අපට නම් කාරියක් නැත. ඒත් හිතට දුක අර තරම් සුන්දර ගැමි ආදර වචනයක් මේ පිංගුත්තරයන් විසින් නැති නාස්ති කිරීම ගැනය.”නඟාට මගේ හිතේ තිබුණ මනාපය වේලාසනින් කියා ගන්ට බැරිවුණා””අනේ අයියා අපි වෙන වචනයක් ගැන හිතමු. ඒ වචනය කිළුටු වෙලා”අන්තිමේදී රන් මැණිකලා කියන්නට පුළුවන.</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=ab0904053</link>
    <topic>අප්‍රේල් බොරුවට ඇමැති බිරින්දෑවරු කලබල වෙති</topic>
    <author>චන්දන බණ්ඩාර</author>
    <content>ජනතාව නිවැරදි තීන්දුව ගෙන අවසානයිමහින්ද තැල්ල බඳින්නේ ජනතාවගේ බෙල්ලේමනා+පයඅප්‍රේල් බොරුවට ඇමැති බිරින්දෑවරු කලබල වෙතිගිය සතියේ ඉන්දීය අගමැති මන්මෝහන් සිං මහතාගේ ලේකම්වරයා මෙරට සංචාරයක් සඳහා පැමිණියේ ය. ඔහු ඉන්දියානු රජයේ ඉහළම නිලධාරියකු ලෙස පිළිගැනේ.මෙරට ජනාධිපති ලේකම් ලලිත් වීරතුංග සහ ඉන්දීය අගමැතිවරයාගේ ලේකම්වරයා සමීප මිතුරෝ ය. වරක් මෙරට ජනාධිපති ලේකම් ලලිත් වීරතුංග ඉන්දියාවේ කොචින් නම් ගුවන් තොටුපළේ විශේෂ නිරීක්ෂණ සංචාරයක යෙදී සිටියේ ය. ඒ කොචින් ගුවන් තොටුපළට සමාන පහසුකම් ඇති ගුවන් තොටුපළක් මෙරට ඉදි කිරීමට ඇති හැකියාව ගැන සොයා බැලීමටයි.ඒ අවස්ථාවේ ඉන්දීය අගමැති වරයාගේ ලේකම්වරයා ලලිත් වීරතුංග වෙනුවෙන් විශේෂ පහසුකම් සලසා දුන්නේ ය. ඉන් අනතුරුව මෙරට පැවැති සාර්ක් සමුළුව අවදියේ ඉන්දීය අගමැතිවරයාගේ ලේකම්වරයා සහ මෙරට ජනාධිපති ලේකම්වරයා අතර මිත‍්‍රත්වය වඩ වඩාත් වැඩි විය.මෙරට සංචාරයට පැමිණි ඉන්දීය අගමැති ලේකම්වරයාට මෙරට දී ඉහළ පෙළේ සැලකිල්ලක් සහ ආරක්ෂාව ලබාදී තිබිණි. ඉන්දීය අගමැතිවරයා සහ අගමැති ලේකම්වරයා අතර ඇත්තේ ඉතා ම සමීප හිතවත්කමකි. පසුගිය කාලයේ ඉන්දීය අගමැතිවරයාට සැත්කමක් කළ පසුව ඉන් සුවය ලබා මුලින් ම ඉන්දීය අගමැතිවරයා විමසා තිබුණේ තම ලේකම්වරයා ගැන ය.මෙරට පැමිණි ඉන්දීය අගමැති ලේකම්වරයා පැවැසුයේ තමාට දළදා වහන්සේ සහ ශ‍්‍රී මහා බෝධීන් වහන්සේ වැද පුදා ගැනීමට අවශ්‍ය බව ය. ඉන්දීය අගමැති ලේකම් වරයා දළදා වහන්සේ වැද පුදා ගැනීමට ගිය මොහොතේ දළදා මාළිගාවේ දියවඩන නිලමේ ප‍්‍රදීප් නිලංග දෑල ඉතා ඉහළ මට්ටමේ පිළිගැනීමේ උත්සවයක් ද සංවිධානය කැර තිබිණි.ජනාධිපති ජේ්‍යෂ්ඨ උපදේශක පාර්ලිමේන්තු මන්තී‍්‍ර බැසිල් රාජපක්ෂඉන් අනතුරුව ඉන්දීය අගමැති ලේකම්වරයා ශ‍්‍රී මහා බෝධීන් වහන්සේ වැද පුදා ගෙන තිබිණි. එදිනම ලේකම්වරයා ජනාධිපති මහින්ද රාජපක්ෂ මහතා හමු වුණේ ය. "ජනාධිපතිතුමනි ශ‍්‍රී මහා බෝධීන් වහන්සේ වැද පුදා ගැනීමට ගිය වෙලාවේ මගේ ඇඟ කිළිපොලා ගියා. මේ වගේ තැනකට ද එල්.ටී.ටී.ඊ. සංවිධානය පහර දුන්නේ කියලා හිතුණා.මම බෞද්ධ දර්ශනය ගැන හදාරලා තියෙනවා. එල්.ටී.ටී.ඊ. සංවිධානයට සමාව දෙන්න බැරි වරදක් කරලා තියෙන්නේ. මේ වගේ ශ්‍රේෂ්ඨ උතුම් තැනකට ;කාටි සංවිධානය පහර දුන්නේ ඇයි කියලා හිතා ගන්න බැහැ" ඉන්දීය අගමැති ලේකම්වරයා කියා සිටියේ ය."අපිට ඉන්දියාවෙන් ලැබුණ ශ‍්‍රී මහා බෝධිය අවුරුදු 2500 තිස්සේ අපි රැක ගත්තා. ඉන්දියාව සහ අපේ මිත‍්‍රත්වයට හොඳම සංකේතය ශ‍්‍රී මහා බෝධිය, කොටි සංවිධානය පහර දුන්නේ අපේ ඒ මිත‍්‍රත්වයට" ජනාධිපතිතුමා ඉන්දීය අගමැති ලේකම්වරයාට කීවේ ය.ඉන්දීය අගමැති ලේකම්වරයා නුවරඑළිය ජනපති මැදුරට ද ගියේ ය. ඒ නුවරඑළිය ප‍්‍රදේශයේ සංචාරය කිරීමෙන් පසුව යි.පසුගිය සතියේ සඳුදා අරලියගහ මැදුරට කොළඹ දිස්ති‍්‍රක්කයෙන් මෙවර බස්නාහිර පළාත් සභාවට තරග කරන එක්සත් ජනතා නිදහස් සන්ධානයේ අපේක්ෂකයන් කැඳවා තිබිණි. අපේක්ෂකයන් ගේ රැස්වීම පැවැතියේ ජනාධිපතිතුමාගේ ප‍්‍රධානත්වයෙනි. එම රැස්වීමේදී මුලින් ම අදහස් දැක්වූයේ ඇමැති නිමල් සිරිපාල ද සිල්වා ය."මේ පළාතේ අපේක්ෂකයින් එකිනෙකාට විරුද්ධව වචන හුවමාරු කර ගන්නවා. ඇමැතිවරුන් එකිනෙකාට විරුද්ධව වචන හුවමාරු කර ගන්නවා. ආසන සංවිධායකයන්ගේ තත්ත්වයත් එහෙමයි. මේ වගේ වැඩ නිසා මාධ්‍ය සාකච්ඡාවල දී අමාරුවේ වැටෙන්නේ අපි. මාධ්‍යවේදීන් ප‍්‍රශ්න කරන කොට අපි තරග කරන්නේ සන්ධානයක් විදියට. ශ‍්‍රී.ල.නි.ප අය එ.ජා.ප අය කියලා වෙනසක් නැහැ.එ. ජා.ප යෙන් සන්ධානයට ආපු අය පිට අය කියලා හිතන්න එපා. සන්ධානය ඇතුළේ තොණ්ඩමන්, කරුණා අම්මාන්, පිල්ලෙයාන් සහ හෙළ උරුමය ඉන්නවා. අපි හැමෝ ම බුලත් කොළය යටතේ ඉන්නේ. ඒ නිසා අපේක්ෂකයන් අතර ගෝරි වහාම නතර කරලා බුලත් කොළය දිනවන්න" ඇමැති නිමල් සිරිපාල බස්නාහිර පළාත් අපේක්ෂකයන්ට උපදෙස් දුන්නේ ය.කුරුඳුවත්තේ නෝනලත්ආර්ථික මධ්‍යස්ථානවලටඉන් අනතුරුව ජනාධිපතිතුමා අපේක්ෂකයන් හමුවේ අදහස් දැක්වූයේය. "බස්නාහිර පළාතේ විපක්ෂය හොඳටම දුර්වලයි. අපේ අපේක්ෂකයන්ට මේ මැතිවරණයේදී තරග කරන්න විරුද්ධ අපේක්ෂකයෝ නැති තරම්. ඒ නිසා දැන් අපේ අයම ගහගන්නවා. ශී‍්‍රලනිප පාක්ෂිකයා මේ වගේ ගැටුම් බලන්න කැමැති නෑ. ඒ නිසා හැමෝම වගකීමෙන් වැඩ කරන්න." ජනාධිපතිතුමා කොළඹ දිස්ති‍්‍රක් අපේක්ෂකයන්ට උපදෙස් දුන්නේය.මේ අතරතුර ගිය අඟහරුවාදා ජනාධිපතිතුමා හදිසියේම හෝමාගම ඉදිවෙමින් පවතින මහින්ද රාජපක්ෂ කී‍්‍රඩාංගණයේ වත්මන් තත්ත්වය සොයා බැලීමට ගියේය. ඒ සමගම හෝමාගම ඉදිවෙමින් පවතින බෞද්ධ මධ්‍යස්ථානයේ කටයුතු සොයා බැලීමට ද ජනාධිපතිතුමා ගියේය. එම අවස්ථාවට ඇමැති රාජිත සේනාරත්න, ශී‍්‍ර ලංකා ආයෝජන මණ්ඩලයේ සභාපති ධම්මික පෙරේරා සහ මැති ඇමැතිවරු කීප දෙනෙක් එක්ව සිටියහ. ඇමැති බන්දුල ගුණවර්ධන"මුලින්ම මම මෙතැනට එනකොට අවට ගස්කොළන් තිබුණා. දැන් ඔක්කොම කපලා. කොළඹ මිනිස්සුන්ට මේ වගේ වැඩ බාර දුන්නාම ඕක තමයි වෙන්නේ. කිසිම සෙවීමක් නැතිව ගස් කපලා දානවා." ජනාධිපතිතුමා කීවේ කනස්සල්ලෙන් යුතුවය."සර් මෙහේ තිබුණේ රබර් ගස් විතරයි." ඇමැති රාජිත ජනාධිපතිතුමාට කීවේය. "රබර් ගස් තිබුණ එක හරි. බෞද්ධ මධ්‍යස්ථානයකට ගැලපෙන ගස් සිටුවන්න. ඉන් අනතුරුව ජනාධිපතිතුමා කීවේ බෞද්ධ මධ්‍යස්ථානයක් අවට ගස් වර්ග කීපයක නාම ලේඛනයකි."මම හෝමාගම කී‍්‍රඩා පිටිය ඉදිකිරීම් නිරීක්ෂණයට ගියා. මේක ඔයාගේ වගකීමක් හැටියට අරගෙන මට ඉක්මන්ට නිම කරලා දෙන්න." ජනාධිපතිතුමා ඇමැති රාජිත ගෙන් ඉල්ලා සිටියේය.ගිය සතියේ අඟහරුවාදා ජනාධිපතිතුමාගේ ප‍්‍රධානත්වයෙන් 'සළුසල' ගැන විශේෂ සාකච්ඡාවක් පැවැත්විණි. එම සාකච්ඡාවේදී ජනාධිපතිතුමා කීවේ සළුසල ප‍්‍රතිව්‍යුහගත කිරීමට තමා අකැමැති බවය. "අපි මේ ගැන සාකච්ඡා කරන්න ඕන ආර්ථික විශේෂඥයකු ගෙන්වලා." ජනාධිපතිතුමා සාකච්ඡාව අතරතුර කීවේය.ඉන් අනතුරුව ජනාධිපතිතුමා කියා සිටියේ ඇමැති බන්දුල ගෙන්වා මේ ගැන දැන්ම සාකච්ඡා කළ යුතු බවය. ඉන් අනතුරුව නිලධාරියෙකු ඇමැති බන්දුලට දුරකථනයට සම්බන්ධ කර ගත්තේය. ඊට ටික වේලාවකට පසුව ඇමැති බන්දුල අරලියගහ මැදුරේ කැබිනට් රැස්වීම් ශාලාවට පැමිණියේය. ඔහු පැමිණි පසුව ජනාධිපතිතුමා ඇමැති බන්දුල ගෙන් විමසා සිටියේ 'සළුසල' යළි ගොඩනැඟීම සහ එය ආරක්ෂා කර ගැනීම කරන්නේ කෙසේ ද කියා ය.ගිය සතියේ ඇමැති බන්දුල සහ 'මඟ නැඟුම' ව්‍යාපෘතියේ සභාපති ජාලිය කුලසේකර සහ ජනාධිපතිතුමා විශේෂ සාකච්ඡාවක නිරතව සිටියහ. "නුවර පළාතේ ජනතාව මට කථා කරලා කීවා දැන් ඒ පැත්තේ බඩු මිල අඩුයි කියලා. හිඟයකින් තොරව අත්‍යවශ්‍ය ආහාර ද්‍රව්‍ය තිබෙන බවත් කීවා. ඔබතුමාගේ ආර්ථික මධ්‍යස්ථානවලින් හිඟයකින් තොරව ජනතාවට බඩු දෙන්න පුළුවන්ද" ජනාධිපතිතුමා ඇමැති බන්දුල ගෙන් විමසා සිටියේය."ආර්ථික මධ්‍යස්ථානවලට දවසකට ජනතාව 15000 ක් 20000 ක් විතර එනවා. එතනදී අතරමැදියන් නැතිව බඩු ගන්න පුළුවන්. සමහර ආර්ථික මධ්‍යස්ථානවල රෑ 9.00 ත් 10.00 වනතුරු ජනතාව එක දිගටම එනවා. කොළඹ කුරුඳුවත්තේ නෝනලාත් ආර්ථික මධ්‍යස්ථානවලින් දැන් බඩු ගන්නවා. මම ළඟදි නාරහේන්පිට ආර්ථික මධ්‍යස්ථානයට ගියා එදා දවසේ එතනට 15000 පමණ ඇවිත් ගිහිං තිබුණ බව දැනගන්න ලැබුණා." ඇමැති බන්දුල ජනාධිපතිතුමාට පැහැදිලි කළේය."බන්දුල ඇමැතිතුමාට වෙන වැඩක් කරන්න වෙලාවක් නැහැ. හැමදාම කොහේහරි ආර්ථික මධ්‍යස්ථානයකට යනවා. ඒවායේ කටයුතු ගැන සොයා බලන්න" ජනාධිපතිතුමා ඇමැති බන්දුලට කීවේය.කොටි – එජාපය හදන්නේරටේ ආර්ථිකය කඩන්න”රත්මලාන ආර්ථික මධ්‍යස්ථානය පිටුපස පාර අබලන් වෙලා කියලා දැනගන්න ලැබුණා. ඒ පාර හැකි ඉක්මනට පිළිසකර කරන්න” ජනාධිපතිතුමා ‘මග නැඟුම’ ව්‍යාපෘතියේ සභාපති ජාලිය කුලසේකරට උපදෙස් දුන්නේය.ගිය සතියේ සුපුරුදු පරිදි අරලියගහ මැදුරේදී කැබිනට් මණ්ඩල රැස්වීම පැවැත්විණි. එය පටන් ගැනීමට ජනාධිපතිතුමා සූදානම් වෙනවාත් සමගම ජනාධිපතිතුමාගේ දුරකථනයට ඇමැතුමක් ආවේය. ඇමැතුම ලබා දී තිබුණේ ආරක්ෂක අමාත්‍යාංශ ලේකම් ගෝඨාභය රාජපක්ෂ මහතාය.යුද හමුදාපතිතුමා මට දැන් දැනුම් දුන්නා කොටි සංවිධානයේ කාඩර්වරුන්ගෙන් සියයට විස්සක් විතර දැන් සිවිල් ජනතාව අතරින් වෙන් කරලා එළියට ගත්තා කියලා. අපි කොටි සංවිධානයට යටත් වෙන්න කීවත් ඔවුන් යටත් වෙන්නේ නැහැ. මරාගෙන මැරෙන්නමයි සූදානම් වෙන්නේ” ගෝඨාභය රාජපක්ෂ මහතා ජනාධිපතිතුමාට පැහැදිලි කළේ උතුරේ සීමිත පෙදෙසකට කොටු වී සිටින කොටි සංවිධානයේ වත්මන් තත්ත්වය ගැනය.එජාප නියෝජ්‍ය නායක කරු ජයසූරිය”කොටි සංවිධානය දැන් අන්තිම සටන කරන්නේ. ඒ නිසා තමුන්නාස්සේලා ආරක්ෂාව ගැන ප‍්‍රවේශම් වෙන්න. රැස්වීම්වලට යනකොට ජනතාවගේ ආරක්ෂාව ගැන සොයලා බලන්න. තමුන්නාන්සේලා ගේ ආරක්ෂකයන්ට විශේෂ පුහුණුවක් දීලා තියෙනවා. ඒ නිසා ඒ අයගේ ප‍්‍රයෝජනත් අරගෙන පරිස්සමින් වැඩ කරන්න” ජනාධිපතිතුමා ඇමැතිවරුන්ට උපදෙස් දුන්නේය.ඉන් අනතුරුව කැබිනට් මණ්ඩලයට අදහස් දැක්වූයේ ඇමැති බන්දුල ගුණවර්ධනය. “අවුරුදු පහකට පස්සේ අඩුම වේගයෙන් බඩුමිල වැඩිවුණේ මේ කාලයේදී. ඒ සියයට 5.3 කින්. ඒත් විවිධ අය දේශපාලන න්‍යායපත‍්‍ර නිසා මේවා ගැන රටට කියන්නේ නෑ. මේ සැබෑ තත්ත්වය රටට කියන්න මෛතී‍්‍රපාල ඇමැතිතුමායි මමයි ප‍්‍රවෘත්ති සාකච්ඡාවක් තිබ්බා” ඇමැති බන්දුල පෙන්වා දුන්නේය.ගිය අවුරුද්දේ වළං පොළවේ ගහපු අය, හාල් මිල රුපියල් 120 ගියා කියපු උදවිය, ගෑස් මිල වැඩි වෙලා කියලා කෑගහපු අය අද ඒ සේරම අඩු වුණාම වචනයක් කථා කරන්නේ නැහැ. මුලින්ම රටේ ජීවන වියදම ඉහළ ගිහිං තිබුණේ. ඒත් ජනාධිපතිතුමාගේ ජීවන වියදම් කමිටුව නිසා රටේ බඩු මිල අඩුයි. සතියකට වරක් ජනාධිපතිතුමා ජීවන වියදම් කමිටුව කැඳවලා රටේ බඩු මිල ගැන සොයා බලනවා. ඒක ඉතාම සාර්ථක පියවරක්” ඇමැති බන්දුල රජයේ ජීවන වියදම් කමිටුව ගැන ප‍්‍රශංසා කරමින් කථා කළේය.බන්දුල ඔයා ගේ වැඩ සාර්ථකයි. එ.ජා.ප ය සහ එල්.ටී.ටී.ඊ. ය එකතු වෙලා රටේ බඩු මිල අඩුවීම නවත්වන්න උත්සාහ කරනවා. අන්තර්ජාතික මුල්‍ය අරමුදලෙන් අපේ රටට ආපු කාන්තාව ඇතුළු පිරිස එ.ජා.ප නායක රනිල් වික‍්‍රමසිංහ සහ එ.ජා.ප ය වෙනුවෙන් පෙනී සිටින හර්ෂ නමැති ආර්ථික විද්‍යා විශ්ලේෂකයා මුණ ගැහිලා තියෙනවා.එවෙලේ එ.ජා.ප නායකයා කියලා තියෙන්නේ එදා මුල්‍ය අරමුදලෙන් ණය දෙන්න එ.ජා.ප රජයට ඉදිරිපත් කරපු කොන්දේසි මේ රජයටත් දාන්න කියලා. මේ වෙනකොට එ.ජා.ප ය සහ කොටි සංවිධානය මුල්‍ය අරමුදලට දවසකට ෆැක්ස් 200 විතර යවනවාලු අපේ රටට ණය ආධාර දෙන්න එපා කියලා. කොටි සංවිධානය සහ එ.ජා.ප ය හදන්නේ රටේ ආර්ථිකය කඩාදාන්න” ජනාධිපතිතුමා කැබිනට් මණ්ඩලයට ඉතා දීර්ඝව කරුණු පැහැදිලි කළේය.ඉන් අනතුරුව ඇමැති රෝහිත බෝගොල්ලාගම කැබිනට් මණ්ඩලයට පැහැදිලි කළේ අන්තර්ජාතික රටවලට මෙරට වත්මන් තත්ත්වය පැහැදිලි කිරීමට ගන්නා කි‍්‍රයාමාර්ග ගැනය. ඉන් අනතුරුව කැබිනට් මණ්ඩලයට ඇමැති චම්පික රණවක අදහස් දැක්වූයේය. “අපි ආර්ථික මධ්‍යස්ථානවලට ගිහිං ලෝකයට පෙන්නමු බඩු මිල අඩු කරන එකේ වාසිය” ඇමැති චම්පික පෙන්වා දුන්නේය.”මම රටේ වියදම් ඉදිරියේදී අඩු කරන්න කටයුතු කරනවා. සංවර්ධන ලොතරැයි මණ්ඩලය අලුත් ගොඩනැගිල්ලක් හදන්න යෝජනා කළා. ඒකට යන වියදම අපිට උහුලන්න බෑ. ඒ නිසා ඒක මම නවත්වන්න කියලා උපදෙස් දුන්නා.” ජනාධිපතිතුමා කැබිනට් මණ්ඩලයට කීවේය.අපෙ‍්‍ර්ල් පළමු වැනිදා දිනය ලෝක ජනතාව හඳුන්වන්නේ මෝඩයාගේ දිනය ලෙසටය. එදිනට එකිනෙකාට බොරු කීමට ජනතාව පුරුදුව සිටිති. ඇතැම් පුවත්පත් පවා මෝඩයා ගේ දිනයට බොරු ප‍්‍රවෘත්ති පළ කරයි.ඔබතුමාට උතුරේ තරග කරන්න බැහැකැබිනට් රැස්වීමට පසුව ජනාධිපතිතුමා සහ ඇමැතිවරුන් කථා බහ කරමින් සිටියේ උදේ වරුවේ තමන් මුහුණ දුන් සිදුවීම් ගැන ය. අපෙ‍්‍ර්ල් පළමුවැනිදා එක්තරා පුවත්පතක තිබුණේ ඇමැති මණ්ඩලය 25 දක්වා අඩු කිරීමට රජය තීරණය කර ඇති බව ය.එම ප‍්‍රවෘත්තිය දුටු ඇමැතිවරුන් ගේ බිරින්දෑවරු කීපදෙනෙක් ජනාධිපතිතුමාගෙන් ඒ ගැන විමසා සිටියහ. එදින පාර්ලිමේන්තුවට පැමිණ සිටියේ ද ඇමැතිවරු කීප දෙනකු බව ජනාධිපතිතුමා කැබිනට් රැස්වීමට පසුව ඇමැතිවරුන්ට කීවේ ය."කැබිනට්ටුව 25 ට අඩු කරන්න හදනවා කියන ප‍්‍රවෘත්තිය දැකපු සමහර ඇමැතිවරු ස්වේච්ඡාවෙන් ම ඉවත් වෙන්න කැමැතියි. කැබිනට් ඇමැතිවරු 25 කට අඩු කිරීම නෙවෙයි. ඒක තමයි අපෙ‍්‍ර්ල් පළමු වැනිදා ලොකු ම බොරුව ජනාධිපතිතුමා ඇමැතිවරුන්ට කීවේ සිනහ වෙමිනි.ගිය සතියේ ජනාධිපතිතුමාගේ ප‍්‍රධානත්වයෙන් අරලියගහ මැදුරේ දී දෙමළ පක්ෂ කීපයක නායකයන් අතර විශේෂ සාකච්ඡාවක් පැවැත්විණි. එම සාකච්ඡාවේදී ආනන්ද සංගරී සහ ඇමැති ඩග්ලස් දේවානන්දා අතර උණුසුම් වචන හුවමාරුවක් ඇති විය."පළාත් පාලන මැතිවරණ උතුරු පළාතේත් තියන්න" ඇමැති ඩග්ලස් දේවානන්දා ජනාධිපතිතුමාගෙන් ඉල්ලා සිටියේ ය. "කොහොමද උතුරේ ඡන්ද පවත්වන්නේ. ඒකට තවම කාලය නෙවෙයි" ටී. ආනන්ද සංගරී තර්ක කළේ ය. "ඔබතුමාට උතුරේ ඡන්දයකට තරග කරන්න බෑ. ඔබතුමාට ජනතාව අතරට යන්න බැරි වුණාට මට ජනතාව අතරට ගිහින් ඡන්දයකින් දිනන්න පුළුවන්" ඇමැති ඩග්ලස් දේවානන්දා ආනන්ද සංගරීට අභියෝග කළේ ය."උතුරේ යුද මුක්ත කලාපයේ කොටි සාමාජිකයෝ සාමාන්‍ය ජනතාව 80,000 රඳවාගෙන ඉන්නවා කියන්නේ කොහොමද? මම කියන්නේ කොටි සංවිධානය ග‍්‍රහණයේ ඊට වඩා සාමාන්‍ය ජනතාව කොටු වෙලා ඉන්නවා. හරියට ම කොටි සංවිධානය ග‍්‍රහණයේ ඉන්න සාමාන්‍ය ජනතාවගේ සංඛ්‍යාව රජය කියන්නේ කොහොමද?" වී. ආනන්ද සංගරී ජනාධිපතිතුමා ගෙන් විමසා සිටියේ ය.ඊට පිළිතුරු දුන්නේ ජනාධිපති ජ්‍යෙෂ්ඨ උපදේශක පාර්ලිමේන්තු මන්තී‍්‍ර බැසිල් රාජපක්ෂ ය. "අපිට ඒ සංඛ්‍යාලේඛන දෙන්නේ දිසාපතිවරු සහ රාජ්‍ය නිලධාරිවරු ඒ වගේ ම රාජ්‍ය නොවන සංවිධානත් කොටි ග‍්‍රහණයේ සිටින සාමාන්‍ය ජනතාව ගැන තොරතුරු දෙනවා.80,000 ක සාමාන්‍ය ජනතාව කිව්වාට ලක්ෂ තුනක පමණ පිරිසකට අවශ්‍ය ආහාර ද්‍රව්‍ය අපේ රජය උතුරේ යුද මුක්ත කලාපයට යවනවා. අපේ රජය ලබා දෙන කෑම කාලා රජයත් එක්ක යුද්ධ කරන ත‍්‍රස්තවාදීන් ඉන්න රටක් මම දැකලා නැහැ." මන්තී‍්‍ර බැසිල් රාජපක්ෂ ආනන්ද සංගරීට පෙන්වා දුන්නේ ය."කොටි සංවිධානය දෙමළ ජනතාවගේ එකම ගැලවුම්කාරයා නෙවෙයි. ද්‍රවිඩ ජාතික සන්ධානය දෙමළ ජනතාව වෙනුවෙන් පෙනී සිටිනවා නම් එයාලාට මේ සාකච්ඡාවට සහභාගි වෙන්න තිබුණා. ඒත් ඔවුන් මේ සාකච්ඡාවට ආවේ නැහැ. ද්‍රවිඩ ජාතික සන්ධානය දෙමළ ජනතාවගේ උවමනාව නෙමෙයි නියෝජනය කරන්නේ. වෙනත් කණ්ඩායම මතය තමයි ඔවුන් නියෝජනය කරන්නේ." ජනාධිපතිතුමා ද්‍රවිඩ පක්ෂ නියෝජිතයන්ට පැහැදිලි කළේ ය.යුද මුක්ත කලාපයේ තුවාල කරුවන් විශාල වශයෙන් ඉන්නේ කොහොමද? හමුදාවේ ප‍්‍රහාරත් තුවාල කරුවන් වැඩිවීමට බලපානවා නේද? ආනන්ද සංගරී යළිත් විමසා සිටියේ ය."යුද මුක්ත කලාපයේ ඉදලා එන ජනතාව අතර තුවාලකරුවන් කිව්වාට ඒ අය අතර විවිධ ලෙඩ රෝග හැදුණු අයත් ඉන්නවා. වෛද්‍යවරු කියන්නේ සාමාන්‍ය ජනතාව අතර ඉන්නේ සාමාන්‍ය තුවාල කරුවෝ නෙමෙයි කියලා. සටන් බිමේ ඉඳලා තුවාල ලබලා එන අය සාමාන්‍ය ජනතාව අතරට ඇවිත් හමුදා ප‍්‍රහාර නිසා තුවාල ලැබූ බව ව්‍යාජ ලෙස ලෝකයට පෙන්වනවා.කොටි සටන් කරුවෝ හමුදාවට එරෙහිව සටන් කරලා තුවාල වුණා ම සාමාන්‍ය ජනතාව අතරට එනවා. හැබැයි අපේ රජය තුවාල ලබලා එන අය ගැන හේතු නොසොයා ඒ හැමෝටම ප‍්‍රතිකාර කරනවා" ජනාධිපති ජ්‍යෙෂ්ඨ උපදේශක පාර්ලිමේන්තු මන්තී‍්‍ර බැසිල් රාජපක්ෂ දෙමළ පක්ෂ නියෝජිතයන්ට පෙන්වා දුන්නේ ය.සෝම හිමියන්ගේමවගෙන් ආශිර්වාදයක්එම සාකච්ඡාවට පැමිණ සිටි ෆ්ලොට් සාමාජිකයකු කියා සිටියේ උතුරේ ජනතාවට හිඟයකින් තොරව ආහාර පාන ලැබෙන බවය. රජය මැදිහත් වෙලා සාමාන්‍ය ජනතාවට උපරිම පහසුකම් ලබාදී තිබෙනවා." ෆ්ලොට් සංවිධානයේ සාමාජිකයා කීවේය.අපවත්වී වදාළ පූජ්‍ය ගංගොඩවිල සෝම ස්වාමින් වහන්සේගේ සොයුරු පද්මසිරි ගංගොඩවිල ගිය සෙනසුරාදා තමන්ගේ නිවෙසේ විශේෂ රැස්වීමක් සංවිධානය කළේය. ඒ මෙවර එක්සත් ජනතා නිදහස් සන්ධානයෙන් බස්නාහිර පළාත් සභාවට තරග වදින හෙළ උරුමයේ නීති උපදේශක උදය ගම්මන්පිල පිළිගැනීම සඳහාය.එම අවස්ථාවට පූජ්‍ය ගංගොඩවිල සෝම ස්වාමින්වහන්සේගේ මව වන චාලට් වීරතුංග මහත්මිය ද එක්ව සිටියාය. එම රැස්වීම අතරතුර උදය ගම්මන්පිල එම මහත්මියට වැඳ ආශිර්වාද ලබා ගැනීමට ද අමතක නොකළේය. පූජ්‍ය ගංගොඩවිල සෝම හිමියන් රට ජාතිය ආගම රැක ගැනීමට ගෙන ගිය වැඩපිළිවෙළ තවදුරටත් ඉදිරියට ගෙන යාමට උදය ගම්මන්පිල කැපවී සිටීම ගැන චාලට් වීරතුංග මහත්මිය තම ප‍්‍රශංසාව ද පුද කළාය.එම රැස්වීමේ කටයුතු අවසන් කැර උදය ගම්මන්පිල කෙළින්ම ගියේ තම කාර්යාලයටය. ඒ තවත් සුවිශේෂී කටයුත්තක නිරත වීමටය. එනම් රාතී‍්‍ර 8.30 සිට රාතී‍්‍ර 9.30 දක්වා පැවැත්වෙන ‘මිහිකත පැය’ සැමැරීමටය.ගෝලීය උණුසුම පිළිබඳ ලෝක අවධානය යොමු කිරීමට පසුගිය සෙනසුරාදා රාතී‍්‍ර 8.30 සිට පැයක කාලයක් විදුලි බුබුළු නිවා දමන ලෙස ලෝක වනජීවී අරමුදල සමස්ත ලෝක ප‍්‍රජාවෙන් ඉල්ලා තිබිණි. ලෝක ජනතාවගෙන් මිලියනක පිරිසක් අඳුරේ සිටිමින් ගෝලීය උණුසුම පිළිබඳ දැනුම්වත් කිරීම එම වැඩසටහනේ අරමුණ විය.මෙරටදී එම කාර්යයට වැඩි ප‍්‍රසිද්ධියක් ලබා දී නොතිබුණ ද මැතිවරණ ව්‍යාපාරයට පෙර සිටම ගෝලීය උණුසුම පිළිබඳ වැඩසටහනට සම්බන්ධවීමට ගම්මන්පිල සූදානම් වී සිටියේය. ගම්මන්පිල තම ඡන්ද ප‍්‍රචාරක කටයුතු නවතා තම කාර්යාලයට පැමිණෙන විට රාතී‍්‍ර 8.40 ද පසුවී තිබිණි. ඒ වනවිට කාර්යාලය තිබුණේ අඳුෙර්ය. ඒ මොහොතේ වෘත්තීය සමිති නියෝජිත පිරිසක් ද ගම්මන්පිල ගේ කාර්යාලයට පැමිණ සිටියහ. ඔවුන් සමඟ ද ගම්මන්පිල සාකච්ඡා පැවැත්වූයේ අඳුරේ සිටමය.ජාතික පුනරුදය ජනතාව අතරටජාතික නිදහස් පෙරමුණ ගිය සතියේ වැඩි අවධානය යොමු කැර තිබුණේ “දේශය ගොඩනැංවීමේ ජාතික පුනරුද වැඩපිළිවෙළ” කෙටුම්පත් කිරීම වෙනුවෙන්ය. “මේ වෙනකොට ජාතික පුනරුද වැඩපිළිවෙළ කෙටුම්පත් කිරීම ආරම්භ වෙලා තියෙන්නේ. ඒ වෙනුවෙන් කටයුතු කරන විශේෂඥ කණ්ඩායම සමඟ අපි සාකච්ඡා පටන් ගත්තා.” එම කටයුත්ත බාරව කි‍්‍රයා කරන ජා.නි.පෙ ප‍්‍රධාන ලේකම් නන්දන ගුණතිලක දේශපාලන මණ්ඩලයට පෙන්වා දුන්නේය.”කෙටි කාලයකින් ජාතික පුනරුද වැඩපිළිවෙළ ජනතාව අතරට ගෙන යා යුතුයි. එය මේ රටේ දුක්විඳින බහුතර ජනතාවට ආශිර්වාදයක් වේවි.” ජා.නි.පෙ සභාපති විමල් වීරවංශ ජා.නි.පෙ දේශපාලන මණ්ඩලයට පෙන්වා දුන්නේය.ගිය සෙනසුරාදා එජාප නායක රනිල් වික‍්‍රමසිංහ මැද කොළඹ එජාප සංවිධායක මොහොමඩ් මහරුෆ් සහ එජාප මහ ලේකම් තිස්ස අත්තනායක කේම්බි‍්‍රජ් ටෙරස් කාර්යාලයට කැඳවූයේය. ඒ මැද කොළඹ එජාප පාක්ෂිකයන්ට සිදු වන්නේ යැයි කියන හිරිහැර පිළිබඳ සොයා බැලිමටත් ඒ සඳහා පිළියම් යොදන්නේ කෙසේ ද යන්න සාකච්ඡා කිරීමටත්ය.මන්තී‍්‍රධුරය අහෝසි කිරීමට වාරණ නියෝගයක්එදිනම විපක්ෂ නායක රනිල් වික‍්‍රමසිංහ දිවුලපිටිය සහ මිනුවන්ගොඩ නගරවල පැවැති එජාප බල මණ්ඩල රැස්වීම් කීපයක් ද ඇමැතුවේය. දිවුලපිටිය එජාප සංවිධායක කිත්සිරි මංචනායක සහ මිනුවන්ගොඩ එජාප සංවිධායක එඩ්වඩ් ගුණසේකර එම බල මණ්ඩල රැස්වීම් සංවිධානය කැර තිබිණි.ගිය ඉරිදා එජාප නායක රනිල් උතුරු මැද පළාත් සභාවේ එජාප මන්තී‍්‍රවරුන් කේම්බි‍්‍රජ් ටෙරස් වෙත කැඳවූයේය. ඒ උතුරු මැද පළාත් සභාවේ සභාපතිවරයා ගේ වත්මන් කි‍්‍රයාකලාපය ගැන සාකච්ඡා කිරීමටය.ගිය ඉරිදා එජාප නියෝජ්‍ය නායක කරු ජයසූරිය දොම්පේ මැතිවරණ ආසනයේ එජාප ප‍්‍රචාරක රැලි කීපයකට සහභාගි වූයේය. ගිය සඳුදා එජාප බස්නාහිර පළාත් මැතිවරණ මෙහෙයුම් කමිටුව රැස්වූයේ එජාප නියෝජ්‍ය නායක කරු ජයසූරියගේ ප‍්‍රධානත්වයෙනි.එජාප මහ ලේකම් තිස්ස අත්තනායක, එජාප ජාතික සංවිධායක එස්.බී. දිසානායක, එජාප සභාපති ගාමිණි ජයවික‍්‍රම පෙරේරා එම කමිටුවේ සාමාජිකයෝය. එම කමිටුව මෙවර රැස්වූයේ බස්නාහිර පළාත් මැතිවරණයේදී එජාප අපේක්ෂකයන් අවසාන මොහොතේ ජනතාවට ලබා දිය යුතු පණිවිඩය පිළිබඳ සාකච්ඡා කිරීමටය.පසුගිය සතියේ එජාප මහ ලේකම් තිස්ස අත්තනායක සහ ශී‍්‍ර ලංකා මුස්ලිම් කොංග‍්‍රසයේ නායක රාවුෆ් හකීම් පුත්තලම දිසා මන්තී‍්‍ර කේ.ඒ. බායිස් ගේ මන්තී‍්‍රධුරය අහෝසි කිරීමට අධිකරණයේ නඩු දෙකක් පැවැරීමට කටයුතු කරමින් සිටියහ. මේ බව දැනගත් කේ.ඒ' බායිස් මන්තී‍්‍රවරයා වහාම ජනාධිපතිතුමා හමුවීමට ගියේය. "සර් මගේ පක්ෂ සාමාජිකත්වය අහෝසි කරලා ඊළඟට මගේ මන්තී‍්‍රධුරය අහෝසි කරන්න හකීම් සහ තිස්ස අත්තනායක සූදානම් වෙනවා." බායිස් මන්තී‍්‍රවරයා ජනාධිපතිතුමාට දන්වා සිටියේය.ජනාධිපතිතුමා ඒ මොහොතේම ජනාධිපති ජ්‍යෙෂ්ඨ සහකාර ලේකම් නීතිඥ සේපාල රත්නායක කැඳවූයේය. ජනාධිපතිතුමා ඔහුගෙන් විමසූයේ බායිස් මන්තී‍්‍රවරයා ගත යුතු කි‍්‍රයාමාර්ගය ගැන ය.ඉන් අනතුරුව නීතිඥ අලි සබ්රි සහ නීතිඥ අතුල ද සිල්වාට ජනාධිපතිතුමා උපදෙස් දුන්නේ බායිස් මන්තී‍්‍රවරයාගේ මන්තී‍්‍ර ධුරය අහෝසි කිරීමට එරෙහිව වාරණ නියෝගයක් ලබා ගන්නා ලෙසටය. ඒ අනුව කේ.ඒ. බායිස් මන්තී‍්‍රවරයාගේ මන්තී‍්‍ර ධුරය අහෝසි කිරීමට එරෙහිව වාරණ නියෝගයක් ලබා ගැනීමට නීතිඥවරු කටයුතු කළහ.නරියකුට වගේකපටිකමක් තියෙන්න ඕනැපසුගිය අඟහරුවාදා පෙරවරු 9.00 ට පමණ එජාප නියෝජ්‍ය නායක කරු ජයසූරියගේ ප‍්‍රධානත්වයෙන් එජාප ප‍්‍රතිසංවිධාන යෝජනා බාර ගැනීමේ කමිටුව රැස්විය. එජාප මහ ලේකම් තිස්ස අත්තනායක සහ එජාප මන්ති‍්‍රනී රේණුකා හේරත් එම කමිටුවේ සෙසු සාමාජිකයෝ වෙති.ගිය සතියේ එම කමිටුවට ප‍්‍රතිසංවිධාන යෝජනා ලබා දීම සඳහා කැඳවා තිබුණේ මන්තී‍්‍ර රවි කරුණානායක, වජිර අබේවර්ධන, එජාප මාධ්‍ය ප‍්‍රකාශක ගයන්ත කරුණාතිලක සහ මන්තී‍්‍ර රංජිත් අළුවිහාරේ යන පිරිස ය.එහිදී පක්ෂ ප‍්‍රතිසංවිධාන කමිටුවට දීර්ඝ ලෙස අදහස් දැක්වූ මන්තී‍්‍රවරුන් කියා සිටියේ පක්ෂය ජයග‍්‍රහණය කිරීමට නම් පක්ෂ විනය සහ පක්ෂ නීතිය පක්ෂ ව්‍යවස්ථාවට අනුව අකුරටම කි‍්‍රයාත්මක කළ යුතු බවය.මේ අතරතුර ගිය සිකුරාදා එජාප නායක රනිල් වික‍්‍රමසිංහගේ ප‍්‍රධානත්වයෙන් කේම්බි‍්‍රජ් ටෙරස් හිදී පළාත් පාලන නියෝජිතයන් සඳහා රක්ෂණ වන්දි ගෙවීම සිදුවිය. එජාප පළාත් පාලන ආයතන නියෝජනය කරමින් මැතිවරණයට තරග කර ජයග‍්‍රහණය කළ සහ පරාජයට පත්වූ නියෝජිතයන් සිය දෙනකුට රුපියල් මිලියන දෙකකට ආසන්න මුදලක් රක්ෂණ වන්දි ලෙස පිරිනමා තිබේ.එජාප නායකයකු, විපක්ෂ නායකයකු සහ ඇමැතිවරයකු ලෙස විවිධ තනතුරු දැරූ දිවංගත ගාමිණි දිසානායක මහතාගේ 67 වන ජන්ම දින සංවත්සරය පසුගියදා හැටන් නගරයේ ඩී.කේ.ඩබ්ලිව්. සංස්කෘතික කේන්ද්‍රයේදී පැවැත්විණි. එම උත්සවය ආයෝජන ප‍්‍රවර්ධන ඇමැති නවීන් දිසානායකගේ ප‍්‍රධානත්වයෙන් පැවැත්විණි."දේශපාලනයේ තිබෙන ඊර්ෂ්‍යාවට සහ කැපිලිවලට ගාමිණි දිසානායක මැතිතුමාටත් මුහුණ දීමට සිදුවුණා. 1994 ජනාධිපතිවරණයේදී එජාපයේ සමහරු එතුමාට වැඩ කළේ නැහැ. එතුමාගේ පෝස්ටර් ඇලෙව්වේ නැහැ. සමහරු පෝස්ටර් ගිනි තිබ්බා. පක්ෂ අරමුදලින් දුන්න මුදල් බැංකු පොත්වල දමා ගත්තා. දේශපාලනඥයකුට සිංහයකු වගේ එඩිතර බවත් නරියකුගේ වගේ කපටිකමත් තියෙන්න ඕන කියනවා. ඒත් මගේ පියාට තිබුණේ සිංහයකුගේ වගේ එඩිතරකමක් විතරයි." ඇමැති නවින් තම පියා ගැන මතකය අවධි කළේය.මොකක්ද ඇමැතිතුමාමේ පින්තූරේරත්මලානේ ඉදිවූ මෙරට ප‍්‍රථම වෘත්තීය තාක්ෂණ විශ්ව විද්‍යාලය විවෘත කිරීම පසුගියදා ජනාධිපතිතුමාගේ ප‍්‍රධානත්වයෙන් සිදු විය. එය විවෘත කිරීමෙන් අනතුරුව පැවැති උත්සවයේදී ජනාධිපතිතුමාට විශේෂ තිළිණ දෙකක් පිරිනැමීම ද සිදු විය.ඉන් එක් තිළිණයක් ලබා දී තිබුණේ වෘත්තිය පුහුණු අමාත්‍යාංශයේ මාධ්‍ය ඒකකයයි. එනම් ජනාධිපතිතුමා අගමැති ධුරය දරන කාලයේ ජර්මන්ටෙක් ආයතනයේ නිරීක්ෂණ චාරිකාවකට එක්වූ මොහොතක වසර සියයකටත් වඩා පැරැණි මෝටර් රථයක ඇමැති පියසේන ගමගේ සමග ජනාධිපතිතුමා ගමන් ගන්නා ඡායාරූපයක් සහිත තිළිණයකි.ජනාධිපතිතුමා තිළිණය ලබා ගෙන නිරීක්ෂණය කළේ එය කුමක් ද කියාය. "මොකද්ද පියසේන ඇමැතිතුමා මේ ඡායාරූපය" ජනාධිපතිතුමා විමසා සිටියේය. එහිදී ඇමැති පියසේන ගමගේ අතීත සිදුවීම සිහිපත් කළේය.චන්දන බණ්ඩාර</content>
  </post><post>
    <category>NEWSPAPER</category>
    <date>
      <year>2009</year>
      <month>04</month>
      <day>05</day>
    </date>
    <link>http://www.silumina.lk/2009/04/05/_art.asp?fn=af0904051</link>
    <topic>කොළඹ කුණු ප‍්‍රශ්නය අවුරුදු 30-40 ක් පරණ එකක්</topic>
    <author>සාකච්ඡා කළේ නිහාල් පී. අබේසිංහ</author>
    <content>කොළඹ කුණු ප‍්‍රශ්නය අවුරුදු 30-40 ක් පරණ එකක්වන්නි මෙහෙයුමෙන් යළි උරුම වන වන්නි ඉතිහාසයපළාත් හයක ගස් වනසන පිටි මකුණාසිංහල අලුත් අවුරුදු චාරිත‍්‍රබුදු දහම හා දේව සංකල්පයකොන්ද කඩන පොත් බෑගයඋත්සව සමයේ දී භාණ්ඩ මිල කෘති‍්‍රම ලෙස ඉහළ නැංවීමට ඉඩක් නැහැමහබලවතුන් පවා ඇද වැටෙද්දී අපේ ආර්ථිකය නොවැටුණේ නිසි කළමනාකරණය නිසයිපාරිසරික හා ස්වාභාවික සම්පත් ඇමැති -පාඨලි චම්පික රණවකඅද කොළඹ නගරයේ බ්ලුමැන්ඩල් කුණු කන්ද ඇතුළු රටේ සමහර කුණු කඳු ගැන පළාත් පාලන ආයතන හා ව්‍යාපාරික ආයතන අතර ගිවිසුම් ගසා ඇති බවත් මෙවැනි සමහර පළාත් පාලන ආයතනවල අවිධිමත් කටයුතු නිසා කොළඹ ඇතුළු සමහර නගරවල කුණු ප‍්‍රශ්නය උග‍්‍ර වී ඇති බවත් පරිසර හා ස්වාභාවික සම්පත් ඇමැති පාඨලි චම්පික රණවක මහතා පවසයි.කෙසේ වුවත් පරිසර අමාත්‍යාංශය මේ ප‍්‍රශ්නය විසඳීමට පිළිසරු ජාතික ප‍්‍රතිපත්තිය හා ඊට අදාළ කි‍්‍රයාකාරී සැලැස්මක් පිළියෙළ කර ඇති බවද, නිසි පරිදි කසළ කළමනාකරණය කළ වැලිගම, බණ්ඩාරගම, බලංගොඩ, බුලත්සිංහල පළාත් සභා කසළ ප‍්‍රශ්නය ජයගෙන ඇති බවද ඇමැතිවරයා පැවැසීය.පරිසර ඇමැතිවරයා කොළඹ කුණු ප‍්‍රශ්නය පිළිබඳව හා වත්මන් දේශපාලන තත්ත්වය පිළිබඳව සාකච්ඡාවකට එක්වෙමින් මේ බව පැවසීය.මොකද මේ පළාත් සභා ඡන්දය අස්සේ කුණු ප‍්‍රශ්නයක් ඇදිලා තියෙන්නේ?ඇත්තටම හරියට කසළ කළමනාකරණය කරනවනම් කුණු ප‍්‍රශ්නයක් නැහැ. දැන් අවුරුදු 30 - 40 ක් තිස්සේ මේ ප‍්‍රශ්නය තිබෙනවා. එය භයානක පරිසර ප‍්‍රශ්නයක් බවට පත්වෙලා අද කොළඹ බ්ලුමැන්ඩල් කුණු කන්ද සාගර ජලය ගංගා ජලය දූෂණය කරන තත්ත්වයට පත්වෙලා බ්ලුමැන්ඩල් කුණු කන්ද ඉස්සර කොළඹ නගර සභාව එක්තරා පිරිසුදු කිරීමේ ආයතනයකට ගිවිසුම් ගහලා බදු දීලා තිබුණේ. ඉන් ප‍්‍රශ්න වැඩිවුණා.මීට හේතු හා විසඳුම් මොනවා ද?මේකට එක් හේතුවක් වන්නේ නිත්‍යානුකූල බව අයිතිය බව හේතුයි. ඒ අනුව අපේ රටේ සියලු පළාත් පාලන ආයතන සඳහා බලතල තිබෙනවා කුණු කසළ ඉවත දැමීම පිළිබඳව කටයුතු කිරීමට. මෙය හොඳටත් නරකටත් පාවිච්චි කරනවා ඒ අනුව සමහර පළාත් පාලන ආයතනවල සභාපතිවරුන් අත්තනෝමතික ලෙස කටයුතු කරලා තිබෙනවා කසල ගොඩවල් ගොඩගහලා ඒවා පිළිබඳව අවුරුදු 20 / 25 පැරැණි ගිවිසුම් ගහල තිබෙනවා. මේ පිළිබඳව අධිකරණයට ගිහිල්ලත් තිබෙනවා. සමහර පළාත් පාලන ආයතනවල නායකයන්ගේ අත්තනෝමතික හා අනුවනකම් නිසා අද මේ ප‍්‍රශ්නය උඩු දුවලා.මේ ප‍්‍රශ්නය වැඩිපුර බලපාන්නේ කොළඹට පමණක් ද?ඔව්. නමුත් අද කොළඹ එකතු වෙලා තියෙන කුණු වලින් සියයට 80 ක්ම පිට පළාත්වලින් ගේන ඒවා. කොළඹ කුණුවලින් කොළඹ ජනිත වූ කුණු තියෙන්නේ සියයට 20 ක් විතරයි. අනෙක් ඒවා අවිස්සාවේල්ල, පාණදුර, ගම්පහ, මහරගම වගේ ප‍්‍රදේශවලින් කොළඹට ගෙනැල්ල ගොඩ ගහන කුණු. මේ තත්ත්වය අනුව ගැටලු වැඩිවෙලා ප‍්‍රශ්නය සංකීර්ණ වෙලා තිබෙනවා. නමුත් හුඟක් අය කතා කරන්නේ මේ සේරම කොළඹ කුණු විධියට හිතලා.ඇයි ඔය ප‍්‍රශ්නය විසඳීමට ඔබතුමා යටතේ තිබෙන මධ්‍යම පරිසර අධිකාරිය එහෙම තියෙන්නේ?එහෙම ආයතන ගණනාවක් තිබෙනවා. මධ්‍යම පරිසර අධිකාරිය එකක් විතරයි. ඊට අමතරව නාගරික සංවර්ධන අධිකාරිය පළාත් සභා හා පළාත් පාලන අමාත්‍යාංශය පළාත් සභා, නගර සභා, ප‍්‍රාදේශීය සභා ආදියත් අදාළ පළාත් පාලන ආයතනත් තිබෙනවා තමා ඒත් ප‍්‍රශ්නය විසඳීමට මේ සේරම මනා සම්බන්ධීකරණයක් ඇතිව කි‍්‍රයාත්මක නොකිරීමයි ප‍්‍රශ්නය. මේවා අතරේ අන්තර් සම්බන්ධතාවක් තිබුණා නම් ඒක ඉතා වැදගත් වෙනවා. දැන් එක් කෙනෙක් වැඩක් කරන විට අනෙක් කෙනා කකුලෙන් අදිනවා.සල්ලි නැති ප‍්‍රශ්නයක් නිසාත් මේ ප‍්‍රශ්නය උග‍්‍රවෙලා තිබෙනවා ද?ඔව් ඒ ප‍්‍රශ්නයත් තිබෙනවා. නමුත් ඒ ප‍්‍රශ්නය විසඳ්‍ර ගැනීමට පළාත් පාලන ආයතනවලට පුළුවන්කම තිබෙනවා. වරිපනම් වැඩි කිරීම මගින් කුණු ප‍්‍රශ්නය විසඳීමට. ඒ අයුරින් ඒ ගැටලුව හරියට විසදෙනවා නම් ඒ ප‍්‍රදේශවල ජනතාව වැඩිපුර වරිපනම් ගෙවීමට වුවත් සූදානම්. ඒත් ඒ සමහර ප‍්‍රාදේශීය සභා ප‍්‍රතිචකී‍්‍රකරණයට සූදානම් නැහැ.ඒත් බුලත්සිංහල, වැලිගම, බලංගොඩ වැනි ප‍්‍රාදේශීය සභා කසළ ප‍්‍රශ්නය විසඳලා තිබෙනවා. බුලත්සිංහල ප‍්‍රාදේශීය සභාව කසළ පෝර කරලා විකුණනවා. සල්ලි හොයනවා. හොරණත් ඉස්සර ඒක කළා. නමුත් අනෙක් මේවා පිළිබඳව උනන්දු නැති ප‍්‍රාදේශීය සභාවලට ප‍්‍රශ්නයට උත්තර නැතිවෙලා. ගැටලු තිබෙනවා. මේවා විසඳ්‍රගන්න ක‍්‍රම සහ විධි ඕන තරම් තිබුණත් ඒ අයට අවශ්‍යතාවක් නැහැ.මීට අමතරව මේ ප‍්‍රශ්නය විසඳීමට ප‍්‍රාදේශීය දේශපාලන නායකත්වය පිළිබඳ ප‍්‍රශ්නයකුත් තිබෙනවා. අද ප‍්‍රාදේශීය සභාවලට හොඳ පරිසර හිතකාමී නායකත්වයක් තිබෙනවානම් මේ කසළ ප‍්‍රශ්නය විසඳන්න පුළුවන්. සමහර ප‍්‍රාදේශීය සභා මේ ප‍්‍රශ්නය විසඳීමට කිසිම උනන්දුවක් දක්වන්නේ නැහැ.තාක්ෂණික හා විද්‍යාත්මක දැනුම අඩුකම නිසා ද මේ ප‍්‍රශ්නය උග‍්‍රවෙලා ද?ඔව් ඒකත් එක ප‍්‍රශ්නයක්. අද අපේ පළාත් සභාවල අයට තාක්ෂණික දැනුමේ අඩුපාඩු තිබෙනවා. කළමනාකරණ ක‍්‍රමවල වෙනසක් කළ යුතුව තිබෙනවා. කසළවලින් විදුලිය නිපදවීම පිළිබඳව තාක්ෂණය තිබුණත් එය වියදම් අධිකයි. ඵල ප‍්‍රයෝජන ලබන්න අමාරුයි. කසළ කළමනාකරණයට විද්‍යාඥයන් උදව් කළ යුතුයි.අපේ රටේ කොච්චර විශ්ව විද්‍යාල කාර්මික විද්‍යාල තාක්ෂණික ආයතන තිබුණත් කසළ කළමනාකරණය පිළිබඳව කාලීන තිරසර පාඨමාලාවක් ඒවායේ නැහැ. ඉදිරියට කරන්න සැලැසුමකුත් නැහැ. මහජන සෞඛ්‍ය පරීක්ෂකවරු පමණයි අපට උදව් කරන්නේ. උසස් පෙළටවත් හරි විෂය නිර්දේශයක නැහැ මේ කසළ කළමනාකරණය පිළිබඳව. අද අධ්‍යාපනයේ මූලික අංගයක් ලෙස මේ කසළ කළමනාකරණයත් තිබිය යුතුයි. අධ්‍යයන ක්ෂේත‍්‍රය මීට වඩා මේ පිළිබඳව අවධානය ලක් කළ යුතුයි.කසළ දමන්න ඉඩම් නැති එක අද කොළඹට වගේ ම ලංකාවටම ප‍්‍රශ්නයක් වෙලා වගේ පෙනෙන්නේ.ඔව් අවුරුදු 20 - 30 ක් තිස්සේම ඔය ප‍්‍රශ්නය තිබුණා. නාගරික සංවර්ධන අධිකාරියටත් ඉඩම් නැහැ. පරිසර සංවේදී කලාප, කර්මාන්ත ස්ථාන ගත කිරීමේ කලාප වගේ කලාපීය කරණයක් සිදුවෙලා නැහැ.කසළ දමන්න වෙන් කළ සමහර ඉඩම් අද සංවර්ධනය කරලා වාණිජ මධ්‍යස්ථාන හා පදිංචි බල ප‍්‍රදේශ වෙන් වෙන්ව කලාපකරණය විය යුතුයි. ඒ අනුව අද මේ ඉඩම් නැතිකම නිසාත් ප‍්‍රශ්න ඔඩු දුවලා. කොළඹට දැන් එක උග‍්‍ර ලෙස බලපානවා ඉඩමක් ලැබුණත් ඒකට කසළ ගේන එකට පදිංචිකරුවන් විරුද්ධ වෙනවා.මේ කසළ ප‍්‍රශ්නය විසඳීමට පොදු ජනතාවට කළ හැකි දේ පැහැදිලි කළොත්?අද මේ කොළඹ තිබෙන්නේ පිට පළාත්වලින් ගේන කුණු, කොළඹ කුණු වලින් සියයට 80 ක් ඒ පිට ඒවා. පිට පළාත්වලින් එන ජනතාවත් කසළ ජනනය කරනවා. ඊට අමතරව පසුගිය කාලේ අවිස්සාවේල්ල මීපේ කසළ රදවනයක් හදන්න හදපු වෙලාවේ කොළඹ කුණු අපට එපා කියලා පරිසර සංවිධාන කෑගැහැව්වා. නමුත් අද ඒ මීපේ කුණු ම අද කොළඹට එවනවා. මේ තත්ත්වය වළක්වන්න ජනතා සංවිධාන කටයුතු කළ යුතුයි.ඒ සමඟම අද මේ කුණුවලින් සියයට 40 ක් ම ගෙදරින් ම අවම කරන්න පුළුවන්කම තිබෙනවා. ඒක අවම කළොත් මේකට ලොකු පිළියමක් . අද පොලිතින් ප්ලාස්ටික් එකතු කරලා විකුණන්න පුළුවන්. ඒවා ගන්න මධ්‍යස්ථාන සිය ගණනක් විවිධ පළාත්වල තිබෙනවා. පාසල්වල මේ පිළිබඳව දැනුම්වත් කිරීම තව තවත් කළ යුතුයි. ඒ මගින් ජනතාවට මේ ප‍්‍රශ්නය විසඳීමට එක් වෙන්න පුළුවන්.කසළ ප‍්‍රශ්නය විසඳීමට රජය මොකක්ද ගෙන ඇති පියවර?වත්මන් රජය පත්වූ දා සිට ම මේ කසළ ප‍්‍රශ්නය විසඳීමට රජයත් පරිසර අමාත්‍යංශයත් විධිමත් පියවර රැසක් ගෙන තිබෙනවා.ඒ අනුව රටේ කසළ ප‍්‍රශ්නයට තිරසාර විසඳුමක් ලබාදීමට අපි උපරිම උත්සාහ දරමින් තමයි ඉන්නේ. ඒ අනුව අපි කසළ කළමනාකරණය පිණිස පිළිගත් ජාතික ප‍්‍රතිපත්තියක් සකස් කරලා තිබෙනවා. ඒක 2012 දක්වා කි‍්‍රයාත්මක වෙනවා. මේක අර මුලදි කිව්ව නිත්‍යානුකූල අයිතිය පිළිබඳ ප‍්‍රශ්නයට දෙන විසඳුමක්.ඒ සමඟම මේ ජාතික ප‍්‍රතිපත්තිය අනුව කසළ ජනිත වීම හා පීඩාකාරී අපද්‍රව්‍ය කසළ ගොඩවලට දැමීම නිසා සිදුවෙන හානිය අවම කරනවා. ඊට අමතරව කසළ (ගොඩනැගිලි කසළ) ප‍්‍රතිභාවිතය, කොම්පෝස්ට් පොහොර නිපදවීම ප‍්‍රතිචකී‍්‍රකරණය හා නැවත නැවත භාවිතය යන කටයුතු වලටත් අපි ජනතාව උනන්දු කරලා තිබෙනවා. මේ සියලු උපාය මාර්ග ඇතුළත් කි‍්‍රයාකාරී සැලැස්ම අපි දැන් කි‍්‍රයාවට නංවලා තියෙන්නේ.2012 දී කසළින් තොර ශ‍්‍රී ලංකාවක් ඇති කිරීම අපේ පරමාර්ථයයි.බ්ලූමැන්ඩල් කසළ කන්ද ඇතුළු ප‍්‍රධාන කසළ කඳුවලට රෝහල්වලින් සායනික අපද්‍රව්‍ය දැමීම අද දිගටම කරගෙන යනවා. මේ අපද්‍රව්‍ය අතර මනුෂ්‍ය ශරීර කොටස් පවා අන්තර්ගතයි. මේ නිසා භූගත ජලයට ගංගා ඇළ දොළ ජල මාර්ගවලට පවා දරුණු විෂ නිකුත් වෙනවා.මේ ප‍්‍රශ්නයට පිරියමක් ලෙස මෙවැනි සායනික අපද්‍රව්‍ය විෂ බීජ ඉවත් නොකර ඉවතට දමන සියලු රෝහල්වලට පරිසර ආරක්ෂණ බලපත‍්‍ර ලබා නොදීමට අප කටයුතු කරනවා. එය 2009 ජූනි මස සිට කි‍්‍රයාත්මකයි.රසායනික කසළත් අද ප‍්‍රශ්නයක් වෙලා තියෙනවා නේද?ඔව් අද සමහර කර්මාන්ත ශාලා රෑට රෑට පවා රසායනික අපද්‍රව්‍ය ජල මාර්ගවලටයොමුකරනවා. ඊට අමතරව රසායනික පොහොර භාවිතය උපරිම ලෙස සිදුවන නිසා භූගත ජලය දූෂණය වෙලා තියෙනවා. ඒවා නැවැත්වීමට අපි කාබනික පෝර ජනප‍්‍රිය කරවීමේ වැඩ සටහනක් සකස් කර තිබෙනවා.පොලිතින් ප්ලාස්ටික් ප‍්‍රතිචක‍්‍රීකරණ වැඩපිළිවෙළ සාර්ථක ලෙස කි‍්‍රයාත්මක නොවන බවට පැමිණිලි තිබෙනවා?මේ වැඩපිළිවෙළ පසුගිය කාලේදී ඉතා සාර්ථකව කි‍්‍රයාත්මක වුණා.අපේ ප‍්‍රතිචකී‍්‍රකරණ ආයතනවලට ඉස්සර තොග පිටින් පොලිතින් හා ප්ලාස්ටික් ලැබුණා. ඒත් ලෝක වෙළෙඳ පොළේ ප්ලාස්ටික් මිල අඩුවීමත් නිසා ප‍්‍රතිචකී‍්‍රකරණ වැඩපිළිවෙළ පොඩ්ඩක් මන්දගාමී වෙලා තිබෙනවා.විද්යුත් අපද්‍රව්‍ය අද බහුල වෙලා. කැඩුණු ජංගම දුරකථන, දුරකථන බැටරි, පරිගණක කොටස් මගින් කැඩ්මියම්, කොබොල්ට් ආදිය බහුලව පරිසරයට ලැබෙනවා. ඉලෙක්ටෙ‍්‍රානික ද්‍රව්‍ය ප‍්‍රතිචකී‍්‍රකරණය කිරීමට ක‍්‍රම හා වීදි සකස් කරලා තිබෙනවා.අපි ප්ලාස්ටික් හා පොලිතින් මේ රටට ගෙන්වනවිට ගහන සෙස් බද්ද මගින් පරිසර සංරක්ෂණ ප‍්‍රතිචකී‍්‍රකරණ වැඩසටහන ද කි‍්‍රයාවට නංවනවා. අපි රජයට බරක් දෙන්නේ නැහැ. පිළිසරු ජාතික වැඩ පිළිවෙළ යටතේ පිළිසරු ජාතික සභාව සකස් කිරීමට පියවර අරන් තිබෙනවා.මේ පසුගිය දවස්වල ජංගම දුරකථන වලටත් හරිත බද්දක් දැමුවා නේද?ඔව් ඉදිරියේදී ජංගම දුරකථන හා ඒවායේ බැටරි පසුකාලීනව විසි කරන්න සිදුවෙනවා. ඒ අනුව අපි දූෂකයා ගෙවිය යුතුයි යන්න සලකමින් මේ බද්ද අය කරනවා.මේ අනුව පසුගිය වසරේ සිට ආරම්භ කෙරුණු පරිසර සංරක්ෂණ හරිත බද්ද අපි දිගටම දැන් කි‍්‍රයාත්මක කරනවා. එය පිළිබඳව මුළු ලෝකයේ ම අවධානය යොමු වී තිබෙනවා. අපි තමයි ආසියාවේ රටක මුලින් ම මේක කරලා පෙන්වූයේ. දැන් ඇමෙරිකාවයි ප‍්‍රංශයයි පවා මේක කරන්න හදනවා.අද කොළඹ කුණු ප‍්‍රශ්නය උග‍්‍ර වෙලා තියෙන්නේ කුණු දාන්න ඉඩම් නැති නිසා බවයි අදාළ පළාත් පාලන ආයතන කියන්නේ?එවැනි ගැටලුවක් දැනට තිබෙනවා. ඒත් අපි ඒ ප‍්‍රශ්නය වියදමට ඉඩම් ප‍්‍රතිසංස්කරණ කොමිසමේ ඉඩම් ලබාගෙන ඒවා කසළ දැමීමට භාවිත කරනවා.ඒ අනුව කසළ කඳු ගොඩනැගීම වළක්වනවා. කසළ වලට පැහැදිලි වටිනාකමක් ලබාදීමේ වැඩපිළිවෙළක් ද කි‍්‍රයාත්මක කරනවා. කොළඹ කුණු දැමීමට මහර ප‍්‍රදේශයේ ගල් වළක් සුදුසු බව යෝජනා වී තිබෙනවා.හැමදාම නොවිසඳී පවතින මේ අපේ රටේ කසළ කළමනාකරණය කිරීමේ වැඩසටහන් තිරසාරව කි‍්‍රයාත්මක වීම පිණිස පොදු මහජනතාවගෙන් ලැබිය යුතු සහාය පිළිබඳව සඳහන් කළොත්?මේක ඇත්ත වශයෙන් ම ඇමැතිවරයකුට අමාත්‍යාංශයකට තනියම විසඳීමට පුළුවන් ප‍්‍රශ්නයක් නෙමෙයි. මේක විසඳීමට දේශපාලන අගතියෙන් තොරව ජාති, ආගම්, පක්ෂ බේදයෙන් තොරව කාගේත් උදවු ඕනෑ.විශේෂයෙන් මේ ප‍්‍රශ්නය හැම ශ‍්‍රී ලාංකිකයකු ගේ ප‍්‍රශ්නයක් බවට සිතා කටයුතු කළ යුතුයි. ඒ අනුව සියලු දෙනාම එක්වී මේ ප‍්‍රශ්නය විසඳීමට එක්වෙමු කියා මම යෝජනා කරනවා.බස්නාහිර ඡන්දයේදී මොකද වෙන්නේ?ආණ්ඩුව මේකෙන් ලොකු ජයග‍්‍රහණයක් ලබනවා. වර්ග කිලෝමීටර් සිය ගාණක් ව්‍යාප්තව සිටි කොටි අද වර්ග කිලෝමීටර් 1 කට සීමා කරලා යුද්ධය දිගටම යනවා. නිමාව දකින්න ආසන්නයි. ප‍්‍රභාකරන් ගේ ප‍්‍රධාන සටන් මෙහෙයවන ඔහුගේ පුතාටත් තුවාලයි.ආරක්ෂක හමුදාවලට හොඳ නායකත්වයක් දෙන අපේ ජනාධිපතිතුමාගේ රජය තවත් ශක්තිමත් කිරීමට අපේ ජනතාව ඉහළින්ම ඡන්දය දේවි.අපිත් මේ ඡන්දයට උගත් බුද්ධිමත් රටට වැඩක් කරන කණ්ඩායමක් ඉදිරිපත් කරලා තිබෙනවා. ඒ අයට උදව් දීලා රට, ජාතිය, ආගම පිළිබඳව කැක්කුමක් තියෙන, බුද්ධිමත් පිරිසක් පළාත් සභාවට තෝරා ගන්නවා ඇතැයි අපි සිතනවා.සමහර අය අපේ කාර්යාලත් කඩලා. ඔය වැඩවලින් අපේ ගමන වළක්වන්න බැහැ. අපේ ගමන ඉදිරියටම අපි යනවා.සාකච්ඡා කළේ නිහාල් පී. අබේසිංහ</content>
  </post></root>