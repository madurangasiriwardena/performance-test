<?xml version="1.0" encoding="UTF-8" standalone="no"?><root><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=af0902013</link>
    <topic>ලබුගම - කලටුවාව රක්ෂිත වනාන්තරයට කසළ රැගෙන ඒම නොවේ</topic>
    <author>වග නිමල් කරුණාරත්න</author>
    <content>උතුර නිදහස් වූ දාට සැබෑ නිදහස ලැබෙනු ඇත2010 වන විට සියයට 60 කට පරිගණක දැනුමජාතික ආරක්ෂාව පිළිබඳ රේගුවේ කාර්යභාරයලබුගම - කලටුවාව රක්ෂිත වනාන්තරයට කසළ රැගෙන ඒම නොවේනිදහස් දා කලඑළි බසින එක මවකගෙ දරුවෝවිදේශ වත්කම් විනාශ වී රුපියලේ අගය කඩා වැටේ ද?දැයට කිරුළබස් බෝම්බකරු කළු කොටියෙක්ජන හදවතේ ලියැවුණු අවංක දේශපාලනඥයාජනවාරි 18 වැනිදා ‘සිළුමිණ’ පුවත්පතේ “කසළ ප‍්‍රශ්නයට පිළියම් ගෙනෙන සනීපාරක්ෂක භූමි පිරවුම” යන මාතෘකාව යටතේ පේරාදෙණිය විශ්වවිද්‍යාලයේ මහාචාර්ය ඕ.ඒ.ඉලේපෙරුම මහතා පළකර තිබූ ලිපියට පිලිතුරක් වශයෙනි.පාරිසරික ගැටලුවක් වන කැලි කසළ බැහැර කිරීමේ ප‍්‍රශ්නය අපිදු එක හෙලා පිළිගනිමු. කසළ රැඳවුම් සනීපාරක්ෂක භූමි පිරවුම් මේ සඳහා හොඳම විසඳුම බවද පිළිගනිමු. ජනාධිපතිතුමාගේ ‘මහින්ද චින්තන’ වැඩ පිළිවෙළ යටතේ එන “නිල්ල පිරුණු ශ‍්‍රී ලංකාවක්” ඡේදය යටතේ කැලි කසළ ප‍්‍රතිව්‍යූහකරණය ගැනත් ඒ සඳහා ප‍්‍රාදේශීය වශයෙන් වැඩ කළ යුතු බවත් සඳහන් කර ඇත.එහෙත් එම ප‍්‍රදේශයේ ජීවත්වන අපට ඇත්තේ වෙනම ප‍්‍රශ්නයකි. මෙම කසළ රැඳවුම් සඳහා තෝරාගෙන ඇති භූමිය කුමක්ද? මහාචාර්යතුමා දක්වා ඇත්තේ අවිස්සාවේල්ල ප‍්‍රදේශයේ බවයි.ලබුගම / කලටුවාව රක්ෂියට අයිති යෝජිත භූමිය ඉඳිකඩ මූකලාන නම් සුන්දර භූමිභාගයකි. ලබුගම / කලටුවාව රක්ෂිතය 1992 මාර්තු 26 වන දින 707/12 දරන ශ‍්‍රී ලංකා රජයේ අති විශේෂ ගැසට් නිවේදනයෙන් රක්ෂිතයක් බවට පත්කර ඇත.එදා මෙම භූමි භාගය යෝජිත රක්ෂිතයකි. එහෙත් 2008 ඔක්තෝබර් 22 දින ඉඳීකඩ මූකලාන නම් මෙම භූමිය ද රක්ෂිතයක් බවට පත්කර අති විශේෂ ගැසට් නිවේදනයක් නිකුත් කර ඇත. එම ගැසට් නිවේදනයේ තීන්ත වේලීමටත් පෙර මෙම සුන්දර භූමිය කුණු කසළ රැඳවුමක් ලෙස තෝරා ගෙන ඇත.බස්නාහිර පළාතේ, කොළඹ දිස්ති‍්‍රක්කයේ හංවැල්ල උප දිසාපති කොට්ඨාසයේ උඩුගම සහ ලබුගම කොටස් වලින් ද, බස්නාහිර පළාතේ කළුතර දිස්ති‍්‍රක්කයේ හොරණ උප දිසාපති කොට්ඨාසයේ මඩකඩ කොටසින් ද, සබරගමු පළාතේ රත්නපුර දිස්ති‍්‍රක්කයේ, ඇහැලියගොඩ උප දිසාපති කොට්ඨාසයේ වෑවිල, කරඳන, මාරඹ කන්ද, හේවායින්න කන්ද, කලටුවාකන්ද, මුවාද්දුම, නාපාවල, උඩුවක, කලටුවාව යන කොටස්වලින් යුක්ත ලබුගම කලටුවාව රක්ෂිත වනය අක්කර 5312 රූඩ් 02 පර්චස් 53 විශාලත්වයකින් යුක්තය.බස්නාහිර පළාතේ ප‍්‍රධාන නගරයන්ට ජලය සපයන ලබුගම ජලාශය හා කලටුවාව ජලාශය මෙම වනාන්තරය ඇතුළත පිහිටා ඇත. හොඳින් පෝෂණය වූ ජලාධාර ප‍්‍රදේශයන්ගෙන් පැමිණෙන පහත සඳහන් ජල මාර්ගවලින් පමණක් මෙම ජලාශ ජලය ලබාගනී.ලබුගම ජලාශය - කපුරු ඇළ, වක්ඔය, මුල්දොළ, දොලපැන්දොළ, හල්දොළ, අනෝර දොළකලටුවාව ජලාශය - පුවක් දොළ, බෙල්ලන් දොළ, පන්විල ඇළ, හෙපන්දිය දොළ, පුස්සමංකඩ දොළ, අත්වැල්කන්ද දොළ, කලටුවාව ඇළදේශගුණික තත්ත්වය හා සාමාන්‍ය ස්වභාවයමුහුදු මට්ටමේ සිට මීටර් 800 කට වඩා පහත් භූමි ප‍්‍රදේශයක ව්‍යාප්ත වී ඇති මෙම වනාන්තරයට අඟල් 100 – 150 අතර ප‍්‍රමාණයක වාර්ෂික මධ්‍යන්‍ය වර්ෂාපතනයක් ලැබේ. වාර්ෂික මධ්‍යන්‍ය උෂ්ණත්වය ෆැරන්හයිට් අංශක 80 පමණ වේ.ශාක වර්ගඝනව වැඩී ඇති මෙම වනාන්තරයේ ශාඛ සංගම් වශයෙන් පවතී. ප‍්‍රධාන වශයෙන් පහත සඳහන් පරිදි ශාක ස්ථර 3 ක් දැකිය හැක.1. වියන ස්ථරය උස අඩි 50-60 ක් අතර පමණ වේ.උදාහරණ - හොර, දුන්, පෙළෙන්2. වියනට පහළ ස්ථරය උස අඩි 30 – 40 ක් පමණ වේ.උදාහරණ – හැඩවක, මිල්ල, ගොඩපර, වල්දෙල්3. යටි වගාව - උස අඩි 10 – 30 අතර වේඋදාහරණ – වල්ල, අංකෙන්ද, බදුල්ලමීට අමතරව උස වෘක්ෂය මත ආහෝහක වර්ධනය වී පවතී.ආරෝහක ශාකවල කඳ දඟ වැටුණු ස්වරූපයක් ගනී. මේවා අතර වේවැල්, වෙනිවැල්, පුස්වැල් ප‍්‍රධාන ස්ථානයක් ගනී. ඝනව වැඩී ඇති වනයේ ආලෝකය මඳකම නිසාත් ආර්ධතාවය උපරිම නිසාත් උපක‍්‍රමශීලීව වැඩෙන අපිශාක විශාල වශයෙන් දැකිය හැකිය. මේවා උස් වූ වෘක්ෂ කඳන් මත වැඩී ඇත.අපිශාක වර්ග අතර ඕර්කිඩ්, කුඩා හැඩයා, මහ හැඩයාත්, අපිශාක පර්නාංග අතර බේදරු පොලීනේඩියම් ඉරෝසිස් ද අර්ධ අපිශාක අතර නුග, බෝ ඝනයේ ශාක ද පැහැදිලිය.සත්ව සංහතියවිවිධ වර්ගයේ ක්ෂීරපායින් අතරින් මහ වඳුරා, රිලවා, ගෝනා, වල් ඌරා, දඬුලේනා, මහලේනා සහ හාවුන් වැනි සතුන් ද, උරගයින් අතරින් තලගොයා, කබරගොයා, පිඹුරා, නයා, පොළඟා, තිත් පොළඟා, කරවලා, ඇහැටුල්ලා, ලේ මාපිලා සහ විශාල ප‍්‍රමාණයේ කටුස්සන් ද, ඉත්තෑවන්, කැබැල්ලෑවන් ද පක්ෂීන් අතුරින් ගිරවා, මයිනා, කෑරලා, කොබෙයියන්, කොට්ටෝරුවන් සහ මලිත්තන්, උකුස්සන් ද වනයේ බහුල ලෙස ව්‍යාප්තව සිටී.කොළඹ සිට සෑම සති අන්තවල ජනතාව මේ ප‍්‍රදේශයට ඇදී එන්නේ සතියකට වරක් පිරිසිදු ජලය ටිකක් ඇළකින් දොළකින් නාගෙන සිසිල් සුළඟ වැදී ස්වභාවික පරිසරය අත්විඳීමටය.එදා යුරෝපීයයන් මේ ස්ථානය ජලාශ සෑදීමට තීරණය කළේ මෙහි පිරිසිදු ජලය ගැන පැහැදීම නිසාය.මෙම ජලාශවලින් කොළඹට වතුර ගෙනයෑමට ලබුගම සිට කලුඅග්ගල දක්වා පාරේ යෝධ ජලනළ 5 ක් මාර්ගයට සමගාමීව දිවයයි. පාර පළල් කිරීමට හෝ නව පාලම ඉදිකිරීමක් හෝ මෙතෙක් කර නැත්තේ මේ යෝධ ජලනළ නිසාය. එසේ තිබිය දී යෝජිත කසළ රැඳවුමට දිනකට කසළ ටොන් 100 ක් ප‍්‍රවාහනය කළ යුතුය. එම කසළ වැසීමට පස් ටොන් 100 ක් ද අවශ්‍ය වෙයි.මෙම කුඩා පාරේ ටොන් 200 ක් කසළ සහ පස් ගෙන ඒමේදී ඇතිවන තත්ත්වය සිතා බලන්න. පාසල්, විහාරස්ථාන, දේවස්ථාන, සුළු ව්‍යාපාරික ස්ථාන ඇතුළු අති විශාල ජන සංඛ්‍යාවක් තාවක් ගැවසෙන දැනටත් මාර්ග තදබදයක් ඇති මේ පාරේ මෙතරම් කසළ ප‍්‍රමාණයක් ගෙන එන්නේ කෙසේද? දුර්ගන්ධයකින් ප‍්‍රදේශය වැසීයාම නොවැළැක්විය හැකිය. මහාචාර්ය තුමාගේ ලිපියට අනුව නම් කොළඹ නගරයේ දිනකට කසළ ටොන් 1500 ක්ද බස්නාහිර පළාතේ ටොන් 5000ක් එකතු වෙයි. එහෙත් යෝජිත භූමියට ගෙන එන්නේ දිනකට ටොන් 100 ක් බව ව්‍යාපෘතියේ සඳහන් වේ.සනීපාරක්ෂක භූමි පිරවුමේ ප‍්‍රමාණය තීරණය වන්නේ කසළ අනුවය. එසේ නම් ඉදිරියේදී දැනට ලබාගැනීමට යන අක්කර 100 දෙවැනි අදියරේ දී අක්කර 200, 300 විය හැක. යෝජිත ව්‍යාපෘති වාර්තාවේ ද සඳහන් ව ඇත්තේ පළමු අදියර අක්කර 100 ක් බවත්, කුණු අනුව දෙවැනි අදියරක් ඇති බවත්ය.අදාල සමාගම මූලික වැඩ ආරම්භ කර කසළ රඳවනය සාදා තම වගකීම අවසන් කරනු ඇත. ඉතිරි වගකීම පැවරෙන්නේ ශ‍්‍රී ලාංකිකයින් වන අපටය.කුණු ගෙන ආ ගමන්ම පස්වලින් එය වසා දමාවි යැයි කාට නම් සහතික විය හැකිද? දැනට අප ප‍්‍රදේශයේ ඉරිදා පොළ මන්සන්දිය යා කර වක්ඔය හරහා දැමූ පාලමේ දෙපස පාර සමතලා කරදැමීමට පස් නොමැතිව ව්‍යාපෘතිය දිනෙන් දින කල් යමින් පවතී. මෙසේ කුණු කසල දින දෙක තුනක් පල්වුණහොත් ඇතිවන තත්ත්වය කෙසේ වේද?මේ ව්‍යාපෘතියට විරුද්ධව මේ වන විට විශාල ජනමතයක් ගොඩනැඟී ඇත. පක්ෂ භේදයෙන් තොර ජාතික සහ පළාත් මට්ටමේ දේශපාලකයන් සිය විරෝධය පළකර ඇත. සීතාවක ප‍්‍රාදේශීය සභා විවාදයේ දේශපාලන පක්ෂ භේදයෙන් තොරව පසුගියදා මෙම පනත පරාජය කර මෙම කසල රඳවනය ප‍්‍රතික්ෂේප කර ඇත. ආගමික නායකයින් ද මේ සඳහා මූලිකත්වය ගෙන ඇත.මෙතරම් ජනතා විරෝධයක් තිබියදීත් විදේශීය මුදල් ආධාර ගැන පමණක් සිතා මේ කරන්නට යන මහා විනාශය වහා නැවැත්විය යුතුය. එසේ නොවුවහොත් අනාගත පරපුර අපට දොස් පවරනු ඇත.මහාචාර්යතුමා සඳහන් කර ඇත්තේ වෙනත් රටවල මෙන් කැළිකසළ දහනයට අපගේ කසළ නුසුදුසු බවයි.එය බලවත් ප‍්‍රහේලිකාවකි. මිනිසා එදිනෙදා පරිහරණයෙන් ඉවත් කරන කසළ වල ඇති වෙනස වටහා ගත නොහැක. ඇමෙරිකාවේදී ඉවත දමන කෙසෙල් ලෙල්ලේත් ලංකාවේදී ඉවත දමන කෙසෙල් ලෙල්ලේත් වෙනසක් තිබේද? කසළ දහනයට අවසර දී ඇති සමාගමට දිනකට කසළ ටොන් 1000 ක් දහනය කළ හැකි අතර, ඔවුන්ගේ උපකරණ සහ යන්ත‍්‍ර සවිකිරීමට ඔවුන් සොයන්නේ කොළඹ අවටින් අක්කර 25 ක් පමණකි. එපමණක් නොව මෙගා වොට් 30 ක විදුලියක් විදුලිබල මණ්ඩලයට විකිණීමට සමාගම සූදානම් ය. මේවා නොපෙනෙන්නේ ඇයි?කසළ ප‍්‍රශ්නය අප ප‍්‍රදේශයට බලනොපෑවත් කොළඹට සහ තදාසන්න ප‍්‍රදේශවලට ඇති බවත් එයට පිළියම් යෙදිය යුතුª බවත් ඒ සඳහා සනීපාරක්ෂක කසළ රැඳවුම් සුදුසු බවත් එකහෙලා පිළිගනිමු.එහෙත් කොළඹට ඉතා ආසන්න මේ සුන්දර පරිසරයෙන් මෙම කසළ රඳවනය වෙනතකට ගෙන යන මෙන් ඉතා ගෞරවයෙන් ඉල්ලා සිටිමු.වග නිමල් කරුණාරත්න</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=af0902015</link>
    <topic>නිදහස් දා කලඑළි බසින එක මවකගෙ දරුවෝ</topic>
    <author>සාකච්ඡා කෙළේ - ඉනෝකා සමරවික‍්‍රම ඡායාරූප – දුෂ්මන්ත මායාදුන්න</author>
    <content>උතුර නිදහස් වූ දාට සැබෑ නිදහස ලැබෙනු ඇත2010 වන විට සියයට 60 කට පරිගණක දැනුමජාතික ආරක්ෂාව පිළිබඳ රේගුවේ කාර්යභාරයලබුගම - කලටුවාව රක්ෂිත වනාන්තරයට කසළ රැගෙන ඒම නොවේනිදහස් දා කලඑළි බසින එක මවකගෙ දරුවෝවිදේශ වත්කම් විනාශ වී රුපියලේ අගය කඩා වැටේ ද?දැයට කිරුළබස් බෝම්බකරු කළු කොටියෙක්ජන හදවතේ ලියැවුණු අවංක දේශපාලනඥයාරාජ්‍ය ආදායම් ඇමැති හා මුදල් නියෝජ්‍ය ඇමැති රංජිත් සියඹලාපිටියමේ උතුරු නැඟෙනහිර යුද්ධය සම්බන්ධයෙන් බොහෝ ජයග‍්‍රහණ ලබා තිබෙන යුගයකි. එමෙන්ම අප මේ අභිමානවත් ලෙස සමරන්නට සූදානම් වන්නේ හැට එක්වන නිදහස් සමරු උත්සවයයි. අතීතය සහ වර්තමානය ගැන අභිමානයෙන් යුතුව කතා කරන අවදියෙක බලාපොරොත්තු රැසක් පෙරදැරිව සියලු දෙනා අනාගතය දෙස බලා සිටින කාලයෙක තුන්වන වරටත් “දැයට කිරුළ” ප‍්‍රදර්ශනය පැවැත්වීමට සියල්ල සූදානම් ව ඇත.මේ මස 4 දා සිට 8 දා දක්වා කොළඹ බණ්ඩාරනායක ජාත්‍යන්තර සම්මන්ත‍්‍රණ ශාලාවේ පැවැත්වෙන දැයට කිරුළ ප‍්‍රදර්ශනය පිළිබඳව ඔබට කියන්නට බොහෝ තොරතුරු ඇත. ‘එක මවකගේ දරුවෝ’ තේමාව යටතේ පැවැත්වෙන දැයට කිරුළ ප‍්‍රදර්ශනය පිළිබඳ රාජ්‍ය ආදායම් ඇමැති හා නියෝජ්‍ය මුදල් ඇමති රංජිත් සියඹලාපිටිය මහතා සමඟ කළ සාකච්ඡාවකි මේ.මෙවර දැයට කිරුළ ප‍්‍රදර්ශනයේ තේමාව ‘එක මවකගේ දරුවෝ’. එවැනි තේමාවක් යොදා ගැන්මට හේතුව කුමක්ද?එක මවකගේ දරුවෝ’ යන්න අපි උපුටා ගත්තේ ජාතික ගීයෙන්. එහෙම උපුටා ගැනීමට විශේෂ හේතුවක් තිබෙනවා. ශ‍්‍රී ලාංකිකයෝ හැටියට බොහෝවිට අප කතාකරන්නේ සිංහල, දෙමළ, මුස්ලිම් ජාතීන් ගැන. තව අපි ඒකට ‘බර්ගර්’ කියලා කොටසක් ද එකතු කරනවා.කලාතුරකින් ‘මැලේ’ කියලත් එකතු කර ගන්නවා. එහෙත් තමන්ගේ කියලා අනන්‍යතාවක් තිබෙන, තමන්ටම කියලා ආවේනික සංස්කෘතික අංග, ආහාර පාන, ඇඳුම් පැලඳුම් ආදිය තිබෙන අන්තර්ජාතික මට්ටමින් නෑදෑයෝ ඉන්න ජාතීන් 23 ක් අපේ රටේ ඉන්නවා. මේ මිනිස්සු මේ රටේ චිරාත් කාලයක් ඉතාම හොඳීන් ජීවත්වුණා.ජීවත් වෙනවා. ඔවුන් අතර ප‍්‍රශ්න ඇතිවෙලා නැහැ. සමහර කණ්ඩායම්වල සාමාජිකයෝ තුන්සියයක් හාරසීයක් පමණ ඉන්නවා. ඔවුන් ව්‍යාපාර පාලනය කරනවා. මේ ජාතීන් විසිතුනම ‘එක මවකගේ දරුවන්ට’ අයිතියි. එක මවකගෙ දරු කැල අතර සිටි දඟකාරකම් කරපු අය මට්ටු කරපු යුගයක් මේක. මේ දරු කැලටම වඩා හොඳ සංවර්ධනයක් ළඟා කරදිය හැකි පියෙක්.සහෝදරයෙක් මේ රටේ අද ඉන්නවා. මේ සහෝදරයා, පියා, රට තුළ තිබෙන ත‍්‍රස්තවාදය පරාජය කරලා සංවර්ධනය කරා ගෙනයාමේ සටන දියත් කර තිබෙනවා. එතුමා යුද්ධයට සමගාමීව රටේ සංවර්ධන කටයුතුත් කරගෙන යනවා. ඉදිරියේදී සංවර්ධනය කියන එක සංග‍්‍රාමයක් හැටියට ගෙනයාමටයි සූදානම.මේ ජාතීන් විසිතුන හඳුනා ගත්තේ කොහොමද?මෙය රටේ පුවත්පත් කලාවේදීන්ටත් සතුටු විය හැකි කරුණක්. මේ දරු කැල ලොවට හඳුන්වා දෙන්නට, මේ තේමාව හොයන්නට අපට උදව් වුණේ තරුණ පුවත්පත් කලාවේදියකු වන නුවන් ගන්කන්ද මහතා ලියූ “අපි නොදන්න ලාංකිකයෝ” නම් පර්යේෂණ කෘතියයි.මම මේ පොත කියවා තිබුණා. ‘දැයට කිරුළ’ මෙවරත් පැවැත්වීමට කටයුතු සූදානම් කිරීමේදී මේ කාරණාව මගෙ හිතට ආවා. අපි මේ කණ්ඩායම් සමඟ කතා කළා. ඔවුන්ගේ උනන්දුවක් තිබුණා ජාතියේ අයිතිකාරයෝ හැටියට අපි ඔවුන් පිළිගන්න සූදානම් කියලා කිව්වම ඒ අය ඉතාම සතුටින් අප හා කතා කළා.පෙබරවාරි 4 දා සවස් වරුවේ සමාරම්භක උත්සවය පැවැත්වෙන්නේ මේ සියලුම ජාතීන්ගේ සහභාගිත්වයෙන්. සංස්කෘතික අංග සමඟ මේ සියලු ජාතීන්ගේ නායකයා වන මහින්ද රාජපක්ෂ ජනාධිපතිතුමාගේ ප‍්‍රධානත්වයෙන් මේ ජාතීන් පිළිබඳ සියලුම තොරතුරු ඇතුළත් වෙබ් අඩවියක් එදින ජනාධිපතිතුමා අතින් විවෘත වෙනවා.මෙවර ප‍්‍රදර්ශනයේ විශේෂිත අංග මොනවාද?මෙවර දැයට කිරුළ ප‍්‍රදර්ශනයේ විශේෂිත අංගය තමයි ශ‍්‍රී ලංකා වීථිය. ශ‍්‍රී ලංකා වීථියේදී මෙම කණ්ඩායම් 23 ටම වෙන වෙනම ප‍්‍රදර්ශන කුටි ලබාදී තිබෙනවා.ඒ වගේම ඔවුන්ව හඳුනා ගැනීමට ඇඳුම් පැලඳුම් සිරිත් විරිත්, කෑම බීම, ඡායාරූප, ඔවුන්ගේ සංස්කෘතික අංග, විවාහ චාරිත‍්‍ර ආදිය මෙන්ම ඔවුන්ගේ ඉතිහාසය තොරතුරු ආදී හැමදෙයක්ම මේ ප‍්‍රදර්ශන කුටිවලදී නරඹන්නන්ට දැක ගැනීමට ලැබෙනවා. විශේෂයෙන්ම කිවයුතු දෙයක් තමයි අපි ශ‍්‍රී ලංකා වීථිය නිර්මාණය කරලා තියෙන්නේ 1900 දි කයිමන් දොරකඩ තිබුණ ස්ථානයේ අනුරුව සමඟ.මේ රටේ ජනතාවට පාසල් ශිෂ්‍යයන්ට විවෘත ආරාධනාවක් කරනවා එන්න එදාට ඇවිත් අපේ රටේ ඔබ නොදන්න මේ ජාතීන් විසිතුන හඳුනාගන්න කියලා.මේ සඳහා පුද්ගලික අංශයෙන් ලැබෙන්නේ මොනවගේ දායකත්වයක්ද?අපි මේ දැයට කිරුළ ප‍්‍රදර්ශනය පවත්වන්නේ තුන්වන වරට. මෙවර තමයි අපි දැයට කිරුළ නියම අභිමානයෙන් යුතුව සමරන්නේ. වසර විසිපහකට පමණ පස්සේ නියම විදිහට අභිමානයට පත්විය හැකි යුගයක් මේ.දෙකට තුනට කැඩෙන්නට ගිය රට එක්කළේ ජනාධිපතිතුමා. අද මේ කිරුළේ කෑලි කැඩී බිඳී ගිහිල්ලා නැහැ. නියම කිරුළක් හැටියටම තියෙනවා. රාජ්‍ය අංශයේ සියලුම අංශ අපි සමඟ එකට එක්වෙනවා වගේම පෞද්ගලික අංශයේ ඉහළ දායකත්වයක් ලැබෙනවා.පෞද්ගලික අංශයේ සියලුම කර්මාන්ත නියෝජනය කරනවා. අපනයන මණ්ඩලය ආයෝජන මණ්ඩලය, මෙයට සහාය දක්වනවා. දේශීය වෙළෙඳපොළේ මිලට ගැනීමට නොහැකි දේ මෙම ප‍්‍රදර්ශනයේදී නරඹන්නන්ට මිලට ගැනීමට හැකියාව තිබෙනවා. විදේශීය රටවල ප‍්‍රදර්ශන හා වෙළෙඳ කුටිවලටත් අවස්ථාව ලබාදී තිබෙනවා.යුද්ධය ජයග‍්‍රහණය කරමින් සිටින මොහොතක දැයට කිරුළ ප‍්‍රදර්ශනයේදී ආරක්ෂක හමුදා, එහි කි‍්‍රයාකාරිත්වය විදහා දක්වන අංග තිබෙනවද?ති‍්‍රවිධ හමුදාවටම මෙවර ප‍්‍රදර්ශනයේදී විශේෂ ස්ථානයක් හිමිව තිබෙනවා. යුද උපකරණ, ඒවායේ කි‍්‍රයාකාරිත්වය, එමෙන්ම ඔවුන්ගෙන් කෙරෙන කාර්යභාරය පිළිබඳවත් මෙහිදී යන එන අයට අවබෝධයක් ලබාදෙනවා. රණවිරුවන් පසුගිය කාලයේදී ලැබූ ජයග‍්‍රහණ පිළිබඳවත් මෙහිදී දැනුම්වත් කරනවා.ගුවන් හමුදාව, නාවික හමුදාව, යුද හමුදාව විශේෂ කාර්ය බළකාය, පොලිසිය මේ සියලු හමුදා පිළිබඳව ජනතාවට පැහැදිලි අවබෝධයක් මෙහිදී ලබාගැනීමට පුළුවන්කම තියෙනවා.සාමාන්‍යයෙන් ප‍්‍රදර්ශනය නැරැඹීමට කොපමණ පිරිසක් පැමිණේවි දැයි අපේක්ෂා කරනවද?මම හිතනවා අඩුම තරමේ ලක්ෂ 30 ක පමණ ජනතාවක් ප‍්‍රදර්ශනය නැරැඹීමට පැමිණේවි කියලා. අපි ඒ අපේක්ෂාවෙන් තමයි සියලු කටයුතු කරන්නේ. ඒ වගේම ජාතියේ අභිමානය නරඹන්න, මහින්ද චින්තනය සමඟ යන ඉදිරි ගමන පිළිබඳව දැනුවත් වෙන්න, ත‍්‍රස්තවාදය පරාජය කළ රණවිරුවන්ගේ අභිමානය සියැසින්ම දැක බලාගැනීමට “එක මවකගේ දරුවෝ” දැයට කිරුළ නරඹන්න එන්නැයි සැමටම ආරාධනය කරනවා.අපි මෙහිදී නරඹන්නට එන අයට විශේෂ දුම්රිය හා බස් ප‍්‍රවාහන සේවා යොදා තිබෙනවා. ඒවගේම පාසල් ශිෂ්‍යයන්ට ගුරුවරුන්ට නොමිලේ මෙම ප‍්‍රදර්ශනය නැරැඹීමට අවස්ථාව ලබා දෙනවා.අනෙක් අයට ප‍්‍රවේශපත‍්‍රයක් ලෙස ඇතුල්වීමේ දොරටුවෙන් “දැයට කිරුළ” සංවර්ධන ලොතරැයි පතක් රුපියල් 20 කට ලබාගැනීමට පුලුවන්. මෙම ලොතරැයි පත් දෛනිකව දිනුම් අදිනවා.ඒවාට වටිනා තෑගි පිරිනැමෙනවා වගේම තීරුබදු රහිත මෝටර් රථ මේ තෑගි අතර තිබෙනවා. රට පුරා පැවැත්වූ අත්පන්දු තරග මාලාවේ අවසන් තරගය ප‍්‍රදර්ශන භූමියේදී පවත්වනවා. දැයට කිරුළ ප‍්‍රදර්ශනයට සමගාමීව පැවැත්වූ සයිකල් ධාවන තරගයේ හා වොලිබෝල් තරගයේ තෑගි පිරිනැමීමටත් මේ අතර වාරයේ සිදු කැරෙනවා.රටේ පවතින යුදමය තත්ත්වයත් සමඟ ප‍්‍රදර්ශනය නරඹන්නට පැමිණෙන අයගේ ආරක්ෂාව පිළිබඳව මොනවගේ තත්ත්වයක් ද තිබෙන්නේ.නරඹන්නන්ගේ ආරක්ෂාව වෙනුවෙන් ඉතා විශේෂ වැඩපිළිවෙළක් කි‍්‍රයාත්මක වෙනවා. පසුගිය වසරවල අත්දැකීම් සහිතවයි අපි මේ ආරක්ෂිත වැඩපිළිවෙළ කි‍්‍රයාත්මක කරන්නේ. නියෝජ්‍ය පොලිස්පතිවරයකු යටතේ සංවිධානාත්මක ආරක්ෂිත වැඩසටහනක් කි‍්‍රයාත්මක වෙනවා.ඒ නිසා මහජනතාව කිසිසේත්ම ආරක්ෂාව පිළිබඳව බිය විය යුතු නැහැ. සියලු දෙනාටම රක්ෂණ ආවරණයක් ලබාදෙනවා. එය ලබාදෙන්නේ, රක්ෂණ භාරය හා එක්ව ප‍්‍රදර්ශනය නරඹන්නට එන අයෙකුට රුපියල් ලක්ෂ 10 කට වැඩි රක්ෂණ ආවරණයක් ලබාදෙනවා. අපි ප‍්‍රදර්ශනය නරඹන්නට පැමිණෙන අයගෙන් විශේෂ ඉල්ලීමක් කරනවා.අනවශ්‍ය ගමන් මලු රැගෙන ඒමෙන් වලකින්න කියලා. එමෙන්ම ප‍්‍රදර්ශන භූමියේ ඉතා අඩු මිලට ආහාර පාන ලබාදීමටත් විශේෂ වැඩපිළිවෙළක් සකස් කර තිබෙනවා. පෙබරවාරි 4 වැනිදා සවස පැවැත්වෙන සමාරම්භක උත්සවයෙන් පසුව 5 වනදා සිට 8 වනදා දක්වා මේ ප‍්‍රදර්ශනය පැවැත්වෙනවා.කෙනෙක් ප‍්‍රශ්න කරන්න පුලුවන් රටේ ආර්ථිකයේ අර්බුද තිබියදී දැයට කිරුළට ප‍්‍රමුඛත්වයක් ලබාදෙන්නේ ඇයි කියලා. ඒ ගැන මොකද කියන්නේ?මේ මුල්තැනක් දීමක් නෙමෙයි. අභියෝගයක්. ජනාධිපතිතුමා පැමිණි සෑම අභියෝගයක්ම භාරගත්තා. මහින්ද රාජපක්ෂ රජය කියන්නේ යුද්ධය පවතිද්දි මේ රටේ සංවර්ධන කටයුතු කරන රජයක්. මේ නායකයා සියලු ප‍්‍රශ්න තිබියදී නොරොච්චෝලේ තාප බලාගාරය හැදුවා, නුගේගොඩ පාලම හැදුවා, ගොවියාට පොහොර සහනාධාරය ලබාදීමට කටයුතු කළා.තේ කර්මාන්තය වැටෙන්න යන කොට තේ සහනාධාරය, රබර් සහනාධාරය ලබාදීමට කටයුතු කළා. මේ කිසිවක් අතනොහැරිය ජනාධිපතිතුමා ජාතියේ අභිමානය ලොවට රටට පෙන්වන්නට සැකසුන දැයට කිරුළ අතහැරියේ නැහැ. දැයට කිරුළ ප‍්‍රදර්ශනයෙන් ලැබෙන ආදායමේ ලාභය ජනාධිපති අරමුදලට බැර කරනවා. අවසානයේ එයින් යහපතක් සිදුවෙන්නෙත් මහජනතාවටමයි.සාකච්ඡා කෙළේ - ඉනෝකා සමරවික‍්‍රම ඡායාරූප – දුෂ්මන්ත මායාදුන්න</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=af0902016</link>
    <topic>විදේශ වත්කම් විනාශ වී රුපියලේ අගය කඩා වැටේ ද?</topic>
    <author>සුභද්‍රා දේශපි‍්‍රය</author>
    <content>උතුර නිදහස් වූ දාට සැබෑ නිදහස ලැබෙනු ඇත2010 වන විට සියයට 60 කට පරිගණක දැනුමජාතික ආරක්ෂාව පිළිබඳ රේගුවේ කාර්යභාරයලබුගම - කලටුවාව රක්ෂිත වනාන්තරයට කසළ රැගෙන ඒම නොවේනිදහස් දා කලඑළි බසින එක මවකගෙ දරුවෝවිදේශ වත්කම් විනාශ වී රුපියලේ අගය කඩා වැටේ ද?දැයට කිරුළබස් බෝම්බකරු කළු කොටියෙක්ජන හදවතේ ලියැවුණු අවංක දේශපාලනඥයාවෙළෙඳ අලෙවි සංවර්ධන සමූපකාර හා පාරිභෝගික සේවා අමාත්‍ය බන්දුල ගුණවර්ධනආර්ථිකය සමස්තයක් වශයෙන් සලකා ගත් කල එහි ගෙවුම් ශේෂය රටකට ඉතා වැදගත් සාර්ව ආර්ථික විචල්‍යයකි. පසුගිය සති කිහිපයේදී ශ‍්‍රී ලංකාව සම්බන්ධයෙන් ගෙවුම් ශේෂය බරපතළ අවාසිදායක තත්ත්වයකට පත් වී, රට සතු විදේශ වත්කම් සිඳී, ආනයන අපනයන ආර්ථිකය කඩා වැටී මහා පරිමාණ අර්බුදයක් නිර්මාණය වන බවට දේශීය මෙන් ම අන්තර්ජාතික කුමන්ත‍්‍රණ කරුවෝ මෙහෙයුමක් දියත් කර තිබිණිවිශේෂයෙන් අන්තර්ජාතික ආණ්ඩු විරෝධී බලවේග වල සහ එල්.ටී.ටී.ඊ. සංවිධානයට සම්බන්ධ අන්තර්ජාතික වෙළෙඳ පොළ මාෆියාවේ සූක්ෂ්ම ආර්ථික දේශපාලන විද්වතුන් නිර්මාණ කරදෙන මේ මතවාද ශ‍්‍රී ලංකාවේ අලෙවි කිරීමට උත්සාහ කරන්නේ විෂයානු බද්ධ අවබෝධයකින් තොර ප‍්‍රාථමික තැරැව්කරුවන් මගිනි.ඒ නිසා ජාතික වශයෙන් තීරණාත්මක මේ පැයේ දී එල්.ටී.ටී.ඊ. ට අවශ්‍ය වන්නේ කුමන ක‍්‍රමයකින් හෝ රටට ගලා එන විදේශ සම්පත් ප‍්‍රමාණය අසුරුලමින් ආර්ථිකයේ සියලු අංශ අඩපණ කොට දුර්වල වන ආර්ථික අර්බුදයක් තුළ තම සංවිධානයේ අවසන් හුස්ම පොද රැක ගැනීමට ය.යම් රටක, රටට මුදල් ගලා ඒම සහ රටින් පිටතට මුදල් ගලා යාම කිසිවකුටත් වසන් කළ නොහැක්කේ ඒ පිළිබඳ සැබෑ ඉලක්කම් අන්තර් ජාතික ගිණුම් තුලාවේ සටහන් වන නිසාවෙනි. අන්තර්ජාතික ගෙවුම් ශේෂය වූකලි ‘යම්කිසි රටක් යම් නිෂ්චිත කාල පරිච්ඡේදයකින් (වර්ෂයක්) ලෝකයේ අනෙකුත් සියලු ම රටවල් සමඟ කරනු ලබන ගනුදෙනු හර - සහ බැර වශයෙන් ක‍්‍රමානුකූලව සටහන් කරනු ලබන ගිණුම් වාර්තාවයි.භාණ්ඩ, සේවා, සංක‍්‍රාම, විදේශ ණය ඇතුළු ප‍්‍රාග්ධන ගලා ඒම්, ගලායාම්, යන සියලු ම අංශයන්ගෙන් සිදුවන රට සල්ලි (විදේශ විනිමය) ප‍්‍රවාහයන් ගෙවුම් ශේෂයේ සටහන් වන අතර එය පිළියෙළ කළ යුත්තේ අන්තර්ජාතික මූල්‍ය අරමුදලෙනි. සම්මත මූලධර්මයන්ට අනුව ය. වර්ෂ අවසානයේ දී රටක සිදුවන සියලු ම අන්තර්ජාතික ගනු දෙනු සටහන් කිරීමෙන් පසු ගෙවුම් තුලාවෙහි සමස්ත ශේෂයෙහි හිඟයක් හෝ අතිරික්තයක් ඇතිවෙයි.හිඟයක් ඇති වුවහොත් එය අවශ්‍යයෙන් ම පියවා ගත යුතු ය. අතිරික්තයන් ඇති වුවහොත් එකී අතිරික්තය ආයෝජනවල යෙදවිය යුතු ය. සමස්ත ශේෂයෙහි හිඟයක් ඇති වූ විටක විදේශ ණය, විදේශ ආධාර එකී හිඟය පියවා ගැනීමට ප‍්‍රමාණවත් නොවේ නම් රට සතු විදේශ වත්කම් භාවිතා කිරීමට සිදුවේ. එවිට රට සතු විදේශ වත්කම් පහත වැටේ.සමස්ත ශේෂයෙහි අතිරික්තයක් ඇති වූ විට අතිරික්තය අවශ්‍යයෙන් ම විදේශ වත්කම්වල ආයෝජනය කළ යුතු ය. එවිට රට සතු විදේශ වත්කම් ප‍්‍රමාණිකව ඉහළ යයි. සෑම වර්ෂයක් අවසානයෙහි දීම සමස්ත ශේෂයෙහි හිඟයක් ඇති වුවහොත් හිඟය පියවන නිසාවෙන් ද අතිරික්තයක් ඇති වුවහොත් අතිරික්තය විදේශ වත්කම් වල ආයෝජනය කරන නිසාවෙන් තුලනය වේ.මෙහි ගෙවුම් ශේෂ ගිණුම් පිළිබඳ පූර්ණ අවබෝධයකින් තොරව පාර්ලිමේන්තුව තුළ හෝ ඉන් පිටත කරන සියලු දේශපාලන කතාබහ හුදෙක් මනෝමූල හැඟීම් ප‍්‍රකාශනය. තම සිතැඟි අනුව නිර්මාණය කරන කතාන්දරය. එවැනි කතන්දරකරුවන් තම ප‍්‍රබන්ධ නිර්මාණය කරන්නේ ශ‍්‍රී ලංකාවේ ආනයන සංයුතිය ස්වභාවය, ප‍්‍රමාණය, රටාව පිළිබඳ නිශ්චිත විශ්ලේෂණයකින් තොරව ය.ඒ නිසා එවැනි විශ්ලේෂණයකින් තොරව ආර්ථිකයක් කඩා වැටෙන බවට සිහින දකින පමණින්, උස් හඩින් කෑ ගසන පමණින් ආර්ථිකය කඩා වැටෙන්නේ නැත. යම් කිසි රටක ආර්ථිකයක් කඩා වැටෙන විට එම රටේ සමස්ත නිමැවුම සමස්ත ආදායම, සේවා නියුක්තිය, මිල මට්ටම, ගෙවුම් ශේෂය, ඉතුරුම් ආයෝජනය වැනි සෑම අංශයකම සාර්ව ආර්ථික විචල්‍යයකම පසු බෑමක් නැතහොත් බිඳ වැටීමක් සිදුවිය යුතු ය.අපේ රටට නිදහස ලැබීමෙන් පසු එවැනි ආර්ථික පසුබෑමක් වාර්තා කළ එකම වර්ෂය වන්නේ 2001 වර්ෂයයි. එම වර්ෂයේ සිදුවූ සියලු දේ ඒ ආකාරයෙන් හෝ ඊට වැඩි ප‍්‍රමාණයකින් සිදුවී ඇත්නම් ශ‍්‍රී ලංකා ආර්ථික පසුබෑමට ලක්වී ඇතැයි සිතිය හැකි ය.ඒ නිසා ආර්ථිකය කඩා වැටී ඇතැයි දොඩවන මහත්වරුන් 2001 ශී‍්‍ර ලංකා ආර්ථිකය ගැඹුරින් හදාරා 2008 වර්ෂය සමඟ සාපේක්ෂව සැසැදිය යුතුය.ඇමරිකා එක්සත් ජනපදය ප‍්‍රමුඛ වෙළෙඳ පොළ ආර්ථික දැවැන්තයන්ගේ ආර්ථික පසුබෑම හමුවේ තේ, රබර්, පොල් අපනයන ආදායම අඩුවීමෙන් ලංකාවේ සමස්ත ආර්ථිකය දෙදරුම් කා ඇතැයි බියපත් වූ පිරිසක් අප රටේ වෙසෙති. එය අපට තේරුම් ගත හැකිය. මක්නිසාද යත් ඔවුන්ගේ සිතුම් පැතුම් රටාව නිර්මාණය වී ඇත්තේ 1950 ගණන්වල පැවැති අපනයන ආර්ථිකය අදත් පවතිනවා ය යන උපකල්පනය යටතේ ය.1950 ගණන්වල අප රටේ මුළු නිර්යාත ආදායමෙන් සාමාන්‍යයෙන් 90% වැඩි ප‍්‍රමාණයක් ලැබුවේ තේ රබර් පොල් යන තී‍්‍ර බෝග අපනයනයන් ගෙනි. එහෙත් වර්තමානයේදී ශී‍්‍ර ලංකාවේ ආර්ථිකය මුළුමනින්ම වෙනස් වී තේ, රබර්, පොල් සහ අනෙකුත් සියලුම කෘෂිකාර්මික අපනයනයන්ගෙන් උපදවා ගනු ලබන්නේ මුළු නිර්යාත ආදායමෙන් 20% අඩු ප‍්‍රමාණයකි.ඒ නිසා කෘෂිකාර්මික නිර්යාත නැත්තටම නැති වූයේ යැයි උපකල්පනය කළ හොත් (ඒ කිසිදු විට සිදු නොවේ) රටට ලැබෙන විදේශ විනිමයෙන් අහිමි වන්නේ 20% අඩු ප‍්‍රමාණයකි. එහෙත් රෙදිපිළි අපනයන වෙළෙඳ පොළ අහිමි වුවහොත් මුළු නිර්යාත ආදායමෙන් 40% වැඩි ප‍්‍රමාණයක් අහිමි වේ. උදාහරණ ලෙස කළුතර දිස්ති‍්‍රක්කයේ අගලවත්ත, මතුගම, බදුරලිය ඇතුළු ප‍්‍රදේශවලත් කෑගල්ල යටියන්තොට, රුවන්වැල්ල, බෙරන්නාව යන ගම්වලත්, රත්නපුර සහ රබර් වගා කරන අනෙකුත් දිස්ති‍්‍රක්ක ගත්ත ද විශාල භූමි ප‍්‍රමාණයක් සහ මානව සම්පත් ප‍්‍රමාණයක් සහ ප‍්‍රාග්ධන ආයෝජනයක් රබර් වගාව සම්බන්ධයෙන් යෙදවී ඇත.ඒ නිසා ලෝක වෙළෙඳපොළේ රබර් මිල පහත වැටීම රබර් වගාව ආශි‍්‍රත ආදායම් උපදවන්නන්ගේ ආර්ථිකය කෙරෙහි බරපතළ ලෙස බලපාන බව සැබෑවකි. එහෙත් රටෙහි සමස්ත අපනයන ආදායම සම්බන්ධයෙන් රබර් නිර්යාත ආදායම කෙරෙහි එවැනි පසුබිමක් නිර්මාණය වන්නේ නැත.මක්නිසාද යත්; පහුගිය වර්ෂවල මුළු නිර්යාත ආදායමෙන් රබර් අපනයන මගින් උපයාගෙන තිබෙන්නේ 1.8% පමණකි. ශී‍්‍ර ලංකාවේ රබර් අපනයනය සම්පූර්ණයෙන් නතර වුවහොත් රට අභ්‍යන්තරයෙන් සුවිශාල බලපෑම් ඇතිවන්නේ වී නමුදු අපනයන ආදායමෙන් 2% ට වඩා අඩු ප‍්‍රමාණයක් වන නිසා ගෙවුම් ශේෂය කෙරෙහි දැවැන්ත බලපෑමක් ඇති වන්නේ නැත.පොල්ගෙඩි, කොප්පරා, පොල්මද ආශි‍්‍රත නිෂ්පාදන මගින් කෙරෙන පොල් නිෂ්පාදනයන්ගෙන් උපදවාගනු ලබන්නේ නිර්යාත ආදායමේ 1.8% කි. ඒ නිසා රබර්, පොල් අපනයන දෙවර්ගයෙන් ම නිර්යාත ආදායමට එකතු කරන ප‍්‍රමාණය 4% අඩුය. එහෙත් තේ අපනයනය තුළින් මුළු නිර්යාත ආදායමෙන් 16% පමණ උපදවා ගනු ලබයි.ඒ නිසා තේ, රබර් මෙන් තුන් ගුණයක වැදගත්කමක් තේ නමැති තනි බෝගය උසුලයි. ලෝක වෙළෙඳපොළේ තේ මිල පහත වැටීමෙන් රටේ තේ අපනයන කර්මාන්තයට විශාල බලපෑමක් ඇතිවන්නේ වී නමුදු අපනයන ආදායම කෙරෙහි ඇතිවන්නේ 16% බලපෑමකි.වත්මන් රජය තේ, රබර්, පොල් කර්මාන්ත රැකගැනීම සඳහා විවිධ පියවර රාශියක් ගෙන ඇත්තේ ඉහත ද්‍රව්‍යවල මිල පහත වැටීමෙන් විදේශ වත්කම් පහත වැටීමක් සිදුවනවාට වඩා වැඩි බලපෑමක් අප රටෙහි නිෂ්පාදන වැවිලි අංශයේ ආදායම එම අංශයේ සේවා නියුක්තිය කෙරෙහි බරපතළ බලපෑම් ඇති කරවන නිසාවෙනි.සුභද්‍රා දේශපි‍්‍රය</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=af0902017</link>
    <topic>දැයට කිරුළ</topic>
    <author>නිහාල් පී. අබේසිංහ සේයාරූ - සුදම් ගුණසිංහ</author>
    <content>උතුර නිදහස් වූ දාට සැබෑ නිදහස ලැබෙනු ඇත2010 වන විට සියයට 60 කට පරිගණක දැනුමජාතික ආරක්ෂාව පිළිබඳ රේගුවේ කාර්යභාරයලබුගම - කලටුවාව රක්ෂිත වනාන්තරයට කසළ රැගෙන ඒම නොවේනිදහස් දා කලඑළි බසින එක මවකගෙ දරුවෝවිදේශ වත්කම් විනාශ වී රුපියලේ අගය කඩා වැටේ ද?දැයට කිරුළබස් බෝම්බකරු කළු කොටියෙක්ජන හදවතේ ලියැවුණු අවංක දේශපාලනඥයාදැයේ දරුවන්ටදැනුමේ කිරුළු පළඳවනපාවෙන යුද්ධ ටැංකිය හෙවත් MI 24 හෙලිකොප්ටරයපියාඹන යුද ටැංකි, කොටින්ගෙන් අල්ලාගත් ලොකුම ප‍්‍රහාරක යාත‍්‍රාව, මිග් හා ජෙට්වලින් සතුරා වනසන අයුරු, ‘කේලමා’ කරන කාර්ය භාරය සමඟ අතීත කොළඹ වීදියක් සජීවීව පෙන්වන මෙන් ම රටේ සියලු ක්ෂේත‍්‍රවල සිදුවෙන අලුත් ම දේ ගැන රටටම අවබෝධ කරන ‘දැයට කිරුළ’ ප‍්‍රදර්ශනය 4 වැනිදා සවස 4 ට විවෘත වෙයි. 8 වැනිදා දක්වා පෙරවරු 10 සිට රාති‍්‍ර 12 දක්වා පැවැත්වෙන මේ සුවිශේෂ ප‍්‍රදර්ශනයේදි දැනුම, අවබෝධය සමඟ වින්දනයක් ද ලබාදීමට කටයුතු සලසා ඇත.අපේ රටේ විවිධ ජාතීහු සිටිති. සිංහල දෙමළ මුස්ලිම් බර්ගර් ජාතීහු ඒ අතර ප‍්‍රධාන ස්ථානයක් ගනිති. එසේ වුවත් අලුතින් ම ගවේෂණවලට අනුව අපේ රටේ ජාතීන් 23 කට අයත් පුද්ගලයෝ ජීවත් වෙති.ඒ සියලු දෙනා පිළිබඳ මෙතෙක් අප අවධානයට ලක් කර නැති නමුත් පෙබරවාරි 4 වැනිදා නිදහස් දිනයේ දී ඒ සියලු ජාතීන් එක මවකගේ දරුවන් ලෙස සලකමින් සියලු දෙනා එක්කරන සුවිශේෂ ප‍්‍රදර්ශනයක් ඇරැඹේ. ඒ මෙවර දැයට කිරුළ අධ්‍යාපනික හා සංවර්ධන ප‍්‍රදර්ශනයේදීයි.මහින්ද රාජපක්ෂ ජනාධිපතිතුමාගේ උපදෙස් පරිදි සියලු ඇමැතිවරුන්ගේ සහාය ඇතිව රාජ්‍ය ආදායම් ඇමැති මුදල් නියෝජ්‍ය ඇමැති රංජිත් සියඹලාපිටිය මහතාගේ මෙහෙයවීමෙන් මෙම ප‍්‍රදර්ශනය පැවැත්වේ.වාර්ෂිකව රජය, මුදල් අමාත්‍යාංශය, නාගරික සංවර්ධන අමාත්‍යාංශය එක්ව මෙහෙයවන දැයට කිරුළ අධ්‍යාපනික හා සංවර්ධන ප‍්‍රදර්ශනය මෙවරත් පෙබරවාරි 4 වැනිදා සිට කොළඹ බණ්ඩාරනායක අනුස්මරණ අන්තර්ජාතික සම්මන්ත‍්‍රණ ශාලාවේදී උත්කර්ෂවත් ලෙස පැවැත්වීමට සියලු වැඩ කටයුතු යොදා ඇත.දැයට කිරුළ ලේකම් කාර්යාලයේ සම්බන්ධිකාරක ජාතික භෞතික සැලසුම් දෙපාර්තමේන්තුවේ නියෝජ්‍ය අධ්‍යක්ෂ ජනරාල් බී.ඒ. තිලකරත්න මහතා පවසන ආකාරයට මෙවර දැයට කිරුළ ප‍්‍රදර්ශනයට ලබාදී ඇති ඉඩකඩ ප‍්‍රමාණය වර්ග අඩි ලක්ෂ 3 කි. නමුත් පසුගිය වසරේ ලබාදී තිබුණේ ලක්ෂ 2.5 ක් පමණි.මෙවර දැයට කිරුළ ප‍්‍රදර්ශනයේ තේමාව ‘එක මවකගේ දරුවෝ’ යන්නයි. ඒ තේමාවට අනුව මුළු රටේම වෙසෙන ජාතීන් සියල්ලම එක ලෙස සලකමින් ඒ අයට අවශ්‍ය දැනුම හා අවබෝධය සමඟ වින්දනයක් ලබාදීමත්, වත්මන් රජයේ මහින්ද චින්තනය අනුව ශීඝ‍්‍රව රට සංවර්ධන මඟට එක් කර ඇති ආකාරයත් මෙවර දැයට කිරුළ මගින් සැමට දැක ගත හැකි ය.එමෙන් ම වත්මන් යුද ජයග‍්‍රහණ පිළිබඳවත් ඒ සඳහා උපයෝගි කරගන්නා අවි ආයුධ පිළිබඳවත් තාක්ෂණික උපක‍්‍රම පිළිබඳවත් ජනතාවට අවබෝධයක් ලබාදීම මෙම ප‍්‍රදර්ශනයේ තවත් අරමුණකි.ජාතික එකමුතුවක් ඇති කරලීමේ ප‍්‍රධාන අපේක්ෂාව ඇතිව පවත්වන මෙවර දැයට කිරුළ ප‍්‍රදර්ශනයේ ප‍්‍රදර්ශන අංග ප‍්‍රධාන පර්ෂද 12 කින් සමන්විත වේ.ඉන් මුල්ම පර්ෂදය අධ්‍යාපන පර්ෂදයයි. කුඩා දරුවකු මොන්ටිසෝරි අධ්‍යාපනයේ සිට සරසවි අධ්‍යාපනය දක්වා ගමන් කිරීමේදී අවශ්‍ය සියලු නවීන අංග ක‍්‍රම විධි සාරධර්ම අධ්‍යාපනය ආදිය පිළිබඳ මෙහිදී දැනුමක් ලබාදෙයි. මීට අමතරව කාර්මික විද්‍යාල සෞන්දර්ය පාසල් වෘත්තිය පුහුණු මධ්‍යස්ථාන ආදිය පිළිබඳ ඡායාරූප හා විස්තර මෙහි අන්තර්ගතවේ.නවීන තාක්ෂණයේ සන්නාහ සන්නද්ධ රථමෙවර ද ගියවර මෙන් ම රටේ එක් එක් ආයතනයට වෙන් වූ කුටි නැත. මෙවර ප‍්‍රදර්ශනයේ ඇත්තේ එක් එක් විෂයානුබද්ධව එක් එක් පර්ෂදවලට වෙන්වූ ප‍්‍රදර්ශන කලාපය.ඒ පර්ෂදයට පිය නඟන ඕනෑම අයකුට ඒ විෂයානුබද්ධව රටේ තිබෙන නවීනතම දැනුමත් පාරම්පරික දැනුමත් අතීත දැනුම් සම්භාරයෙන් ඉදිරි වැඩපිළිවෙළක් දැන කියා ගැනීමට අවස්ථාව ලැබේ.ප‍්‍රදර්ශනයට සම්බන්ධ සියලු ආයතන පසුගිය වසර 2- 3 ඇතුළත තම නවීන වැඩසටහන් සියල්ලත් ඉදිරි සැලසුම් පිළිබඳවත් මෙම ප‍්‍රදර්ශනය මගින් ඡායාරූප හා විස්තර ඉදිරිපත් කරනු ඇත.මෙම ප‍්‍රදර්ශනයේ අන්තර්ගත තවත් සුවිශේෂ පර්ෂදයක් වන්නේ ජනාධිපති ලේකම් කාර්යාලීය හා මුදල් අමාත්‍යාංශ පර්ෂදයයි.එමගින් ජනාධිපති ලේකම් කාර්යාලය මගින් රටට, ජනතාවට ලැබෙන ප‍්‍රතිලාභ පිළිබඳ මෙන් ම මුදල් අමාත්‍යාංශය මගින් බැංකු මගින් මහා භාණ්ඩාගාරය මගින් ක‍්‍රියාත්මක කරන සේවා පහසුකම් පිළිබඳ ජනතාවට අවබෝධයක් දැනුමක් ලබාදෙයි.ජනාධිපති අරමුදල, ජාතිය ගොඩ නැගීමේ කටයුතු, කොටස් වෙළෙඳ පළ කටයුතු මෙන් ම ජාතික සංවර්ධනය පිළිබඳ ඉහත ආයතනවල කාර්ය භාරය පිළිබඳව ද ඉහත ආයතනවල නවතම සේවා පිළිබඳව ද ප‍්‍රදර්ශනයේදී කරුණු ඉදිරිපත් කෙරේ.නාවික හමුදාව අල්ලාගත් එල්ටීටීඊ යේ විශාලතම ප‍්‍රහාරක යානාවරටේ ආර්ථික සංවර්ධනයට මුදල් අමාත්‍යාංශය හා ජනාධිපති ලේකම් කාර්යාලය ලබාදෙන පූර්ණ දායකත්වය හා එහි ඉදිරි සැලසුම් පිළිබඳව ද මෙහිදී කරුණු සරලව විස්තර කෙරේ. ජනාධිපති ලේකම් කාර්යාලය හා මුදල් අමාත්‍යාංශය යටතේ ඇති ආයතන ද මෙහිදී තොරතුරු පෙන්වා දෙයි.රටේ ඉදිරි ගමන හා බැඳුණු තවත් සුවිශේෂ ක්ෂේත‍්‍රයක් වන්නේ ප‍්‍රවාහන ක්ෂේත‍්‍රයයි. ඒ අනුව එය පිළිබඳ පැහැදිලි දැනුමක් පාසල් දරුවාගේ සිට වැඩිහිටි අය දක්වා ලබාදෙන දැයට කිරුළ ප‍්‍රවාහන පර්ෂදය තනිකරම ප‍්‍රවාහන ගම්මානයක් ලෙස දැක්විය හැකිය.ලංගම, දුම්රිය, සම්බන්ධ නවතම වාහන දුම්රිය පාලක මැදිරියක් කි‍්‍රයාත්මක වන අයුරු, ලංගම රජයට පවරාගත් කාලයේ පාවිච්චි කළ බස් රථ, පැරැණි දුම්රිය ඇන්ජින් ආකෘති ආදිය ද මෙම ප‍්‍රදර්ශන පර්ෂදයේදී ඉදිරිපත් කෙරේ.ප‍්‍රවාහන ඇමැති ඩලස් අලහප්පෙරුම මහතා ප‍්‍රවාහන ක්ෂේත‍්‍රය නඟා සිටුවීමට ගන්නා උත්සාහය පිළිබඳව ද, විදුලි බලයෙන් දුවන වාහන ගෑස් බලයෙන් දුවන වාහන පිළිබඳවද මෙහිදී ඔබට විස්තර සහිතව දැක බලාගත හැකියි. ගුවන් පාලම, මහාමාර්ග ඉදිකිරීම් සමඟ රථ වාහන තදබදය අඩු කරන අයුරු හා මෝටර් රථ ප‍්‍රවාහන බලපත‍්‍ර ලබාගැනීම පිළිබඳව ද මෙහිදී කරුණු ඉදිරිපත් කෙරේ.Bell 212 හෙලිකොප්ටරයයටිතල පහසුකම් සංවර්ධන පර්ෂද ප‍්‍රදර්ශන කුටියේ ද අලුත් දැනුම් සම්භාරයක් ඇතුළත් ය. ජලය, විදුලිය, නාගරික සංවර්ධනය ග‍්‍රාමීය මාවත් හා ප‍්‍රවාහන පහසුකම් පිළිබඳ කරුණු මෙහිදී ඉදිරිපත් කෙරේ.ප‍්‍රජා ජල සම්පාදන ක‍්‍රම මගින් ජනතාවට ලැබෙන ප‍්‍රතිලාභ හා තවත් ප‍්‍රතිලාභ ලබාගත හැකි ආකාරය පිළිබඳ මෙන් ම ඉදිරියේදී තම ප‍්‍රදේශවලට ලැබෙන නව යටිතල පහසුකම් පිළිබඳව ද මෙහිදී විස්තර කෙරේ. පරිසර හිතකාමී ජීවිත රටාවකට මෙන් ම බලශක්ති සංරක්ෂණ කි‍්‍රයාදාමයකට රටේ ම ජනතාව යොමු කරවීම ද මේ පර්ෂදයේ අදහස් වැදගත් වෙයි.රටේම යුද ශක්තිය සමඟ ත‍්‍රස්තවාදය පරාජය කිරීමට සුවිශේෂ ඓතිහාසික කාර්යභාරයක් කරන ආරක්ෂක හමුදාවේ දස්කම් පෙන්වන හමුදා පර්ෂදය දැයට කිරුළ ප‍්‍රදර්ශනයේ සුවිශේෂම පර්ෂදය වනවාට සැකයක් නැත.පසුගිය දැයට කිරුළ ප‍්‍රදර්ශනයේ වැඩිම පිරිසක් නැරැඹූ මේ පර්ෂදයට මෙවර ති‍්‍රවිධ හමුදාව විශේෂ කාර්ය බලකාය පොලිසිය සමඟ සිවිල් ආරක්ෂක දෙපාර්තමේන්තුව ද ආරක්ෂක අමාත්‍යාංශය ද එක්ව සිටී.යුද හමුදාවේ සන්නාහ සන්නද්ධ රථමෙහි පෙ‍්‍රෟඩත්වය පෙන්වන කාගේත් සිත් ඇද ගන්නා මනරම් ප‍්‍රදර්ශන බල ප‍්‍රදේශය ගුවන් හමුදාවේ කොටසයි. පියාඹන යුද්ධ ටැංකිය හෙවත්ර්ධ් 24 හෙලිකොප්ටරයක් සජීවී ලෙස කි‍්‍රයාත්මක අයුරින් ම එහි තබා ඇත.උතුරේ ජයග‍්‍රාහී සටන් බිමේදී යුද හමුදාව සමඟ එකට හා ඉදිරියෙන් යන මේ දැවැන්තයා ඇතුළත රොකට් 80 ක්, බෝම්බ රැසක්, විශාල ප‍්‍රහාරක තුවක්කු 2 ක් ඇතුළත්ව අවි ආයුධ රැසක් අන්තර්ගත කර තිබේ. කොටින්ගේ මර්මස්ථාන වලට අවශ්‍ය වේලාවට ක්ෂණිකව පහරදී උඩු ගුවනට යාමට දස්කම් ඇති මේ යානාව පිළිබඳ විස්තර ද මෙහිදී ලබාගත හැකි ය.මීට අමතරව අපේ සිසු දරු දැරියන්ට ප‍්‍රහාරක ගුවන් යානා හා හෙලිකොප්ටර් පිළිබඳ මූලික හා සරල තාක්ෂණය ද මෙහිදී ලබාදීමටත් ගුවන් හමුදාව කටයුතු කරයි.බෙල් 212, බෙල් 206 හා තවත් නවතම හෙලිකොප්ටර් කි‍්‍රයාත්මක අයුරින් ම බලාගැනීමට ද මෙහිදී අවස්ථාව ලැබේ. අනාගත පරපුරට ගුවන් යානා තාක්ෂණය පිළිබඳ ගුවන් යානා එන්ජින්වල විකාශනය පිළිබඳ දැනුමක් ලබාදීමට හා සරල පුහුණුවක් ලබාදීමට මේ ප‍්‍රදර්ශන පර්ෂදය මගින් උත්සාහ කෙරේ. රේඩාර් කි‍්‍රයාත්මක කිරීම පිළිබඳ තාක්ෂණය ද දැනගත හැකියි.ජනසතුකළ ප‍්‍රථම බස් රථයඊට අමතරව නියමුවන් රහිත (කේලමා) ගුවන් යානය මගින් කෙරෙන කාර්ය භාරය හා එහි තාක්ෂණය පිළිබඳ තොරතුරු පිළිබඳව ද ඊට සම්බන්ධ අනෙක් අංග මෙහිදී දැනගත හැකි ය. උතුරේ ත‍්‍රස්තවාදී ඉලක්කවලට ක්ෂණිකව පහරදීමේදී විශාල කාර්ය භාරයක් ඉටු කරන මිග් 27 ප‍්‍රහාරක යානාවක ද ප‍්‍රදර්ශනයේදී දැක බලා ගත හැකි ය. කිලෝග‍්‍රෑම් 11908 බර මෙහි උපරිම වේගය පැයට කිලෝමීටර් 1885 කි.එක නියමුවකු පමණක් සිටින මෙහි දිග මීටර් 17 කි. පළල මීටර් 5 කි. ඊට අමතරව ජ්ඊ 05ජෙට් යානාවක් ද පුහුණුවට පාවිච්චි කරන තවත් කුඩා ගුවන් යානා කිහිපයක් ද මෙහි ප‍්‍රදර්ශනයට තබා තිබේ.මෙහිදී අපට හමුවූ ගුවන් හමුදා ජ්‍යෙෂ්ඨ නිලධාරියකු පැවසුවේ මේ ප‍්‍රදර්ශන පර්ෂදය මගින් විශේෂයෙන් අපේ දරු පරපුර ගුවන් යානා තාක්ෂණය සන්නිවේදන ක‍්‍රම කෙරෙහි යොමු කරවීමට හා ඒ පිළිබඳ උනන්දුවක් දක්වන අයට ඒ ගැන ඉහළ දැනුමක් ලබාදීමට සුවිශේෂ මෙහෙවරක් ඉටු කරන බවයි.නාවික හමුදාව ද ගුවන් හමුදාවට නොදෙවැනි ආකාරයේ අවි ආයුධ උපකරණ සහිත විශාල ප‍්‍රමාණයේ ප‍්‍රදර්ශන කුටියක් ඉදිරිපත් කර තිබේ. නාවික හමුදාවේ යුද ශක්තිය පිළිබඳව මෙන් ම එල්.ටී.ටී.ඊ. යෙන් අල්ලාගත් ප‍්‍රහාරක යානා ඇතුළු යුද උපකරණ ද මෙහිදී ජනතාවට බලා ගත හැකිවේ.මෙරට නිෂ්පාදිත නාවික හමුදා ප‍්‍රහාරක යාත‍්‍රාවක්විශේෂයෙන් ශ‍්‍රී ලංකාවේ නිෂ්පාදිත කුඩා හා විශාල ප‍්‍රමාණයේ ‘වෝටර් ජෙට්’ ප‍්‍රහාරක යානා මෙම ප‍්‍රදර්ශනයට තබා තිබේ. යුද ඉතිහාසය ඇතුළත අපේ නාවික හමුදාව පාවිච්චි කළ උපකරණ නාවික යාත‍්‍රාවල කි‍්‍රයාකාරිත්වය සන්නිවේදන ක‍්‍රමවල ප‍්‍රහාරක යානාවල සරල යාත‍්‍රාවල තාක්ෂණය මෙහිදී පැහැදිලිව විස්තර කෙරේ.යුද්ධ හමුදාව ද මෙරට යුද හමුදා ඉතිහාසයම තම ප‍්‍රදර්ශන කුටිය මගින් ඉදිරිපත් කර තිබේ. විවිධ ආකාරයේ පැරැණි හා නවතම යුද්ධ ටැංකි,සන්නාහ සන්නද්ධ රථ, මල්ටි බැරල් විදින ‘බෆල්’ රථ රැසක් මෙහි ප‍්‍රදර්ශනයට තබා තිබේ.උතුරේ මුලතිව් ඇතුළු ප‍්‍රදේශ ඇල්ලා ගැනීමේ දී උපයෝගි කරගත් මෝටර් විදින විශාල ම ප‍්‍රමාණයේ කාලතුවක්කු ඇතුළු බර අවි හා ඒවායේ තාක්ෂණික කි‍්‍රයාකාරිත්වය ද මෙහිදී පැහැදිලිව සිසු පරපුරට මෙන් ම වැඩි හිටි පරපුරට ද කියා දීමට යුද හමුදාව සූදානම්ව සිටී.ආරක්ෂක අමාත්‍යාංශයේ කාර්ය භාරය සම්බන්ධීකරණ කටයුතු හා සිවිල් ආරක්ෂක දෙපාර්තමේන්තුවේ විශේෂ කාර්ය බළකායේ හා පොලිසියේ ප‍්‍රදර්ශන කුටි ද මෙහිදී කැපී පෙනෙන ලෙස ඉදිරිපත් කර ඇත.ගුවන් යානා ඇන්ජින්විශේෂ කාර්ය බළකායේ මෝටර් බයිසිකල් කණ්ඩායම් සහ අවි බලය පොලිසිය එදා හා අද ජනතා හිතවාදීව කරන කටයුතු, පොලිස් සුනඛයන්, පොලිස් අශ්වයන් පිළිබඳ තොරතුරු මෙන් ම සිවිල් ආරක්ෂක දෙපාර්තමේන්තුවේ කුටියක් ද මෙහිදී ඉදිරිපත් කෙරේ. මෙහිදී ආරක්ෂක හමුදාවලට පුද්ගලයන් බඳවා ගැනීමට සම්මුඛ පරීක්ෂණ ද පවත්වනු ලැබේ.මෙම ප‍්‍රදර්ශනයේ ඇති ජනමාධ්‍ය පර්ෂදය මගින් මෙරට සියලුම විද්‍යුත් හා මුද්‍රිත මාධ්‍ය එකම ස්ථානයකට ගෙන තිබේ. ලේක්හවුස් ආයතනය ඇතුළු සියලු මාධ්‍ය ආයතනවල කුටි හා සජීවී වැඩසටහන් ඇතුළත් විකාශන මෙම පර්ෂදයේදී ඉදිරිපත් කෙරේ. දරු පරපුරට, වැඩිහිටි පරපුරට මාධ්‍ය පිළිබඳ දැනුමක් ලබාදීමට මේ යටතේ කටයුතු යොදා ඇත. විශේෂයෙන් ලේක්හවුස් ආයතනයේ කුටිය මගින් පුවත්පත් මුද්‍රණය කිරීමේ තාක්ෂණය සියලුම දෙනාට කියා දීමට වැඩ කටයුතු යොදා ඇත.ප‍්‍රදර්ශනයේ ප‍්‍රධාන වේදිකාවේ ප‍්‍රදර්ශනය පැවැත්වෙන වෙලාවේදී විවිධ සංස්කෘතික සංදර්ශන විවිධ අයුරින් ඉදිරිපත් කෙරේ. ඒ හා සමගාමීව දැයට කිරුළ බයිසිකල් ධාවන තරගයක් හා වොලිබෝල් තරගයක් ද පැවැත්වේ.පළාත් සභා පර්ෂද කොටසේ උතුරු පළාත හැර අන් සියලු පළාත්වල සංවර්ධන හා නව තාක්ෂණය පිළිබඳ විස්තර ඉදිරිපත් කෙරේ. විශේෂයෙන් නැගෙනහිර පළාත් සභාවේ කටයුතු පිළිබඳ රටටම දැනුමක් ලබා ගැනීමට අවස්ථාව යොදා ඇත.ඒ සමඟම මෙවර ප‍්‍රදර්ශනයේ තවත් විශේෂත්වයක් වනුයේ ශී‍්‍ර ලංකාවේ පැරැණි වීදියක් සජීවීව ඉදිරිපත් කිරීමයි. කොළඹ නගරයේ අතීතයේ සිටි විවිධ ජාතීන් ඒ අයුරින් ම මේ කොළඹ වීදියේ සැරිසරනු දක්නට ලැබීමට ඔබට මින් අවස්ථාව ලැබේ.විදුලිබල හා කර්මාන්ත පර්ෂදය මගින් මෙරට විදුලි බලාගාර, කර්මාන්තවල දියුණුව ඉදිරි විදුලි බල තාක්ෂණ ක‍්‍රම ඉදිවෙමින් පවතින ජල විදුලි හා ගල් අගුරු විදුලි බලාගාර ආදිය පිළිබඳ මෙම දැනුම්වත් කිරීම කරනු ලැබේ.යාපහුව රාජධානියේ ආකෘතියක් ඉදිවෙමින්ඊට අමතරව ආගමික හා සංස්කෘතික කටයුතු පිළිබඳ ප‍්‍රදර්ශන ඇතුළත් පර්ෂදයේ දී ඊට සම්බන්ධ සියලු ආයතනවල කටයුතු ඉදිරිපත් කරනු ලැබේ. සියලු ආගම්වල කටයුතු ගැන මෙන් ම සංස්කෘතික ති‍්‍රකෝණය පිළිබඳ කරුණු මෙහි අන්තර්ගතය.රාජ්‍ය පාලන ප‍්‍රදර්ශන පර්ෂදයක් ඇති අතර එමගින් රාජ්‍ය පාලනයට සම්බන්ධ ක‍්‍රම විධි ඉදිරිපත් කෙරේ. උප්පැන්න මරණ සහතික ලබාදීම, හැඳුනුම්පත් ලබාදීම ද මෙහිදී කරනු ලැබේ.අනෙක් සුවිශේෂ පර්ෂදය වන්නේ කෘෂිකර්ම පර්ෂදයයි. “අපි වවමු රට නඟමු” වැඩපිළිවෙළ යටතේ රට කෘෂිකර්මය අතින් සංවර්ධනය වී ඇති අයුරු කෘෂිකර්මයට සම්බන්ධ සියලුම ආයතන පිළිබඳ හා පර්යේෂණ පිළිබඳ තොරතුරු මෙහි ඇතුළත්වේ. මහවැලි ව්‍යාපාරය, මොරගහකන්ද, දැදුරුඔය, උමා ඔය, රඹකැන් ඔය ආදී විශාල ව්‍යාපෘති පිළිබඳ මෙහිදී පැහැදිලි කෙරේ.නව කෘෂි තාක්ෂණය ද මෙහිදී ලබාගත හැකි ය.තවත් සුවිශේෂ පර්ෂදයක් වන පරිසර ප‍්‍රදර්ශන පර්ෂදය මගින් මෙරට පරිසරය සම්බන්ධ සියලු ම ආයතන එක තැනකට එක් රොක් වෙයි. පරිසර හිතකාමී සංරක්ෂණ ක‍්‍රම විධි මෙන් ම පරිසර සංරක්ෂණයේ ප‍්‍රයෝජන ද මෙහිදී ජනතාවට පැහැදිලිව කියා දෙයි.ඊට අමතරව බණ්ඩාරනායක සම්මන්ත‍්‍රණ ශාලාවේ ප‍්‍රධාන ශාලාවේ තානාපති කාර්යාලවල කටයුතු මෙන් ම විදේශ සබඳතා පිළිබඳ තොරතුරු ද ගෙන හැර දැක්වේ. ආයෝජන සංවර්ධන මණ්ඩලයේ, අපනයන සංවර්ධන මණ්ඩලයේ මෙහෙයවීමෙන් නිපදවන විවිධ ඇඟලුම් නිපැයුම් අඩු මිලට ලබාගැනීමට ද මෙහිදී ජනතාවට අවස්ථාව ලැබේ.පෙබරවාරි 4 වැනිදා පෙරවරු 4 ට මැති ඇමැතිවරුන් ගේ ප‍්‍රධානත්වයෙන් දැයට කිරුළ ප‍්‍රදර්ශනය ආරම්භ කරන අතර එය 5 වැනිදා සිට 8 වැනිදා දක්වා පෙරවරු 10 සිට රාති‍්‍ර 12 දක්වා පැවැත්වේ.මෙවර ප‍්‍රදර්ශනයට පැමිණෙන විට පාර්සල් බෑග් ආදිය රැගෙන නොඑන ලෙස ආරක්ෂක අංශ ඉල්ලා සිටී. එමෙන් ම තම අනන්‍යතාව පෙන්වාදීමට හැඳුනුම්පතක් රැගෙන ඒම ප‍්‍රයෝජනවත් වන බවත් ආරක්ෂක අංශ පවසයි.ජනතාවට අවශ්‍ය කෑම බීම වැසිකිළි පහසුකම් හා ජල පහසුකම් ආදී සියල්ල ප‍්‍රදර්ශන ශාලාව ඇතුළතදීම ලබාදීමට ප‍්‍රදර්ශන සංවිධායකයන් කටයුතු කර තිබේ.ලේක්හවුස් මාධ්‍ය කුටියඒ සමඟම ආරක්ෂක අංශ ප‍්‍රදර්ශනය නැරඹීමට එන සියලු දෙනාම දැඩි ලෙස පරීක්ෂා කරනු ලැබේ. ආරක්ෂක හමුදා කුටිවලට ඇතුළු වන විට තවත් සෝදිසියකට භාජන වනු ඇත. ඇතුළු වෙන දොරටු පෝලිම් හා ආරක්ෂක හමුදා කුටි නිරන්තරයෙන් ම රූපවාහිනි කැමරා මගින් ද පරීක්ෂාවට ලක් කෙරේ.මේ අනුව ආරක්ෂාව පිළිබඳ ප‍්‍රශ්නයක් නැති බවත් ප‍්‍රදර්ශනය නැරඹීමට පාසල් දරුවන් හැර අන් අයට රුපියල් 20 ක් ගෙවා දැයට කිරුළ ලොතරැයිපත් ලබාගත යුතු බවත් එයට තෑගි හිමිවන බවත් සංවිධායකයෝ කියති. ප‍්‍රදර්ශනය නරඹන අයගේ වාහන සම්මන්ත‍්‍රණ ශාලාව අසල වාහන ගාල්වල ගාල් කිරීමට අවස්ථාව ලැබේ.ප‍්‍රදර්ශනය බලා ආපසු යන අයට වාහන ගාල් කළ ස්ථානයට යාමට ප‍්‍රවාහන පහසුකම් ලබාදී තිබේ. ‘දැයට කිරුළ’ සඳහා විශේෂ බස් හා දුම්රිය ප‍්‍රවාහන සේවයක් ද මේ දින 5 තුළ කි‍්‍රයාන්විත වන බව ප‍්‍රවාහන බලධාරීහු පවසති.මෑත යුගයේ නවීන දැනුම අවබෝධය සමඟ වින්දනය එකම ස්ථානයකදී ලබාගත හැකි මේ දැයට කිරුළ ප‍්‍රදර්ශනය සිසු පරපුරට මෙන් ම වැඩිහිටි පරපුරට ද අපේ විස්කම්, දස්කම් සංවර්ධනාත්මක තොරතුරු පෙන්වන තක්සලාවක් යයි කිවහොත් අතිශයෝක්තියක් නොවනු ඇත.භෞතික සම්පත් දෙපාර්තමේන්තුවේ නියෝජ්‍ය අධ්‍යක්ෂ ජනරාල් බී.ඒ. තිලකරත්න මහතාට ස්තුතිවන්ත වෙමි.නිහාල් පී. අබේසිංහ සේයාරූ - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=af0902018</link>
    <topic>බස් බෝම්බකරු කළු කොටියෙක්</topic>
    <author>කීර්ති මෙන්ඩිස් ඡායාරූප - දුෂ්මන්ත මායාදුන්නෙ</author>
    <content>උතුර නිදහස් වූ දාට සැබෑ නිදහස ලැබෙනු ඇත2010 වන විට සියයට 60 කට පරිගණක දැනුමජාතික ආරක්ෂාව පිළිබඳ රේගුවේ කාර්යභාරයලබුගම - කලටුවාව රක්ෂිත වනාන්තරයට කසළ රැගෙන ඒම නොවේනිදහස් දා කලඑළි බසින එක මවකගෙ දරුවෝවිදේශ වත්කම් විනාශ වී රුපියලේ අගය කඩා වැටේ ද?දැයට කිරුළබස් බෝම්බකරු කළු කොටියෙක්ජන හදවතේ ලියැවුණු අවංක දේශපාලනඥයාමහ මොළකරුත් කොටුවෙයිදිනය පසුගිය දෙසැම්බර් මස දහනව වැනි සිකුරාදා ය. වේලාව හවස හතරයි තිහට පමණ ඇත. සුපුරුදු පරිදි මහරගම බස් නැවතුම හා ඒ අවට ප‍්‍රදේශය අතුරු සිදුරු නැතිව පිරී පැවතිණි. කාර්යාල වේලාව නිසා බස් නැවතුමේ ඇති බස් රථවලට නැඟගන්නට එකා දෙන්නා පොර කෑහ.මහරගම සිට කුරුණෑගල දක්වා දිවෙන බස්රියේ ද මඟීන් විශාල පිරිසක් රැඳී සිටියහ. එම බස්රියට ඉදිරිපස දොරටුවෙන් ගොඩ වූ පොලිස් නිලධාරියෙකි. පොලිස් නිලධාරියා සමඟ බසයට සිවිල් ආරක්ෂක භටයෙක් ද ගොඩවූයේය. ඔවුන්ගේ රාජකාරිය වූයේ බසය සෝදිසි කිරීමය.සිකුරාදා දිනය සාමාන්‍යයෙන් මඟීන් පිරී සිටින දිනයකි. සති අන්තයේ නිවාඩු ලබා යන බොහොමයක් නිවෙස් බලා යන්නේ සිකුරාදාටය. බසයේ ගමන් ගන්නා මගීන් අතුරින් වැඩි දෙනෙක් එකිනෙකා හොඳින් හඳුනති. ඒ ඔවුන් නිරතුරුවම මේ බසයේ යන එන නිසාය.සැකකරුකාන්ති ද සිය දියණිය සමඟ බසයට ගොඩවූයේ නිවෙස බලා යෑමටය. ඇගේ නිවෙස පිහිටා තිබුණේ කිරිඳිවැල නගරයේය. කොට්ටාවෙන් ඇය බසයට ගොඩවෙද්දී බසයේ අසුන් සියල්ලම පාහේ මඟීන්ගෙන් පිරී පැවතිණි.එනිසා ඇය බසයේ සිටගෙනම ගමන් කළාය. පනාගොඩ යුද හමුදා කඳවුර අසලදී බසය තවත් මගීන්ගෙන් පිරීගියේය. දුර බැහැර පදිංචි යුද හමුදා භටයෝ නිතර දෙවේලේ මෙම බසයේ ගමන් කරති.බසය කෙමෙන් ඉදිරියට ඇදී ගියේය. සිටගෙන ගමනේ යෙදෙන කාන්තිගේ දෙනෙත බසයේ ගමන් කරමින් සිටි සැක කටයුතු පුද්ගලයකු වෙත එල්ල වී තිබිණි. ඔහු වරක් කාන්ති අසලටම ආවේය. ඔහු සිය අත තිබූ බෑගය බසයේ වූ රාක්කයේ තබද්දී කාන්ති ඒ දෙස බලා සිටියාය. බෑගය රාක්කයේ තැබූ ඔහු ටිකින් ටික බසයේ ඉදිරියට ඇදෙන්නට විය.කාන්තිට මොහුගේ හැසිරීම එතරම් හිතට ඇල්ලුවේ නැත. එනිසාම ඇය මේ පුද්ගලයා ගැන එතැන සිටි යුද හමුදා භටයකුට දැන්වූවාය. ඔවුහු ද අමුත්තා දෙස අවධානය යොමු කළහ. ඔහු වෙනදාට බසයේ යන එන සුපුරුදු මුහුණක් නොවීම ඊට හේතුව විය. ටික මොහොතක් ගතවිය. දෙතුන් දෙනා ඔහු වට කොට නොයෙකුත් ප‍්‍රශ්න අසද්දී බියපත්වූ අමුත්තා තමා අත වූ බෑගය ද තුරුළු කරගෙන බසයෙන් බැස පලායන්නට මාන බැලීය.එය වැළැක් වූ බසයේ සිටි කෙනෙක් ඔහු අත වූ බෑගය උදුරා ගත්තේය. තව දෙතුන් දෙනෙක් අමුත්තා අල්ලා ගත්හ. බෑගය විවෘත විය. එහි වූයේ පුපුරන ද්‍රව්‍ය අඩංගු කර තිබූ මෙගා බීම බෝතලයකි. බැලූ බැල්මට එය බෝතලයක් වුවද ඉදිරියට නෙරා තිබූ වයර් කැබලි දුටු කවුරුත් කලබලයට පත්වූහ.’ඒයි බෝම්බයක්’සියල්ලෝම කලබලයට පත්වී වහ වහා බස්රියෙන් බැස ගත්හ. පොලිස් නිලධාරීහු ද එතැනට දිව ආහ. බෑගය ද සමඟ බෝම්බය පුපුරා ගියේ ජීවිත ගණනාවක් බේරා දෙමින්ය. කවුරුත් කාන්තිගේ විමසිලිමත්භාවය ගැන ඇයට ස්තුති කළහ. එසේ නොවූයේ නම් තිහ හතළිහකට පමණ එම බෝම්බය මරු කැඳවනු ඇත.පාදුක්ක පොලිසියේ සැරයන් මෙන්ඩිස් වහා සැකකරු අත්අඩංගුවට ගෙන පොලිසියට රැගෙන ගියේය. සැකකරු ඒ වනවිට මහත් බියට පත්වී සිටියේය. ඔහු පලා යන්නට දැරූ උත්සාහය ද ව්‍යවර්ථ වීම ඊට හේතුව විය. පොලිසිය අමුත්තා ගෙන් දීර්ඝ ලෙස ප‍්‍රශ්න කෙළේය. ඔහු කන්දිවේලි හි පදංචි රාමසාමි නැමැත්තකු බවට ඒත්තු ගියේය. එතැනින් එහාට කිසිවක් ඔහුගෙන් ප‍්‍රකාශ නොවිණ.”මං මුකුත් දන්නේ නැහැ සර්..මට මේක අරගෙන යන්න කිව්වා..මං අරගෙන ආවා...”පුපුරුවා හැරීමට තැත්කළ බස්රියපොලිසිය ඔහුගේ කීම විශ්වාස නොකළේය. වහා මේ බව කොට්ඨාස බාර පොලිස් අධිකාරි වරයාට දැනුම් දුන්නේය. බෝම්බයත් සමඟ පුද්ගලයකු අල්ලාගත් ප‍්‍රථම අවස්ථාව මෙය විය. සැකකරු කොළඹ අපරාධ කොට්ඨාසයට බාර දුන්නේ මෙහි අගමුල සොයන්නටය.දින දෙක තුනක් කොළඹ අපරාධ කොට්ඨාසයේ රඳවාගෙන සිටි ඔහුට එහි නිලධාරීන්ගේ ප‍්‍රශ්න කිරීම්වලින් බේරී පැනයාමට එතරම් ලෙහෙසි වූයේ නැත. දෙමළ භාෂාවෙන් දීර්ඝ ලෙස ප‍්‍රශ්න කරද්දී අවසානයේ ඔහුට තමා කොළඹට පැමිණියේ මන්දැයි නොකියා සිටීමට නොහැකි විය.පොලිසිය අනාවරණය කරගත් පරිදි ඔහු කළු කොටියෙකි. මරාගෙන මැරෙන පුහුණුව ලැබූ අයෙකි. ඔහුට අයත් රාජකාරිය වූයේ එල්ටීටීඊය විසින් දෙනු ලබන නියෝගය අනුව ප‍්‍රභූ ඝාතනයක් සිදුකිරීමය. ඔහු කොළඹට පැමිණ සිටියේ තම ඉලක්කය සපුරා ගන්නටය. ඒ සඳහා වෑන් රියක් ද එල්ටීටීඊය විසින් සපයා තිබුණේය. මුළු වෑන් රියේම පුපුරන ද්‍රව්‍ය ඇටවිය යුතු බවට නියෝගය ද ලැබී තිබිණි.රියේ ඉදිරිපස ලාම්පුවල ද පුපුරන ද්‍රව්‍ය ඇටවිය යුතු විය. ඒ ආරක්ෂක නිලධාරීන් ගේ අවධානය වැඩිපුර ඒ දෙස යොමු නො වන නිසාය. රියේ බඳෙහි ද පුපුරන ද්‍රව්‍ය ඇටවිය යුතු විය. පුපුරන ද්‍රව්‍ය ඇටවූ වෑන්රිය රැගෙන ගොස් තම ඉලක්ක සපුරා ගැනීම ප‍්‍රධානතම කාර්ය විය.අපරාධ කොට්ඨාසයේ නිලධාරීන්ගෙන් ඔහුට බේරුමක් නොවිණි. අවසානයේ තමා දන්නා දේ ඔහුට පවසන්නට සිදුවිය.ඔහු රැගත් විශේෂ පොලිස් කණ්ඩායමක් මඩකලපුව බලා ගියේ ඔහුගේ කතාවේ ඇත්ත නැත්ත දැනගන්නටය. මඩකලපුව කරදියනාරු ප‍්‍රදේශයේ වළදමා තිබූ බැරලයක් පොලිසිය ගොඩගත්තේ ඉන්පසුවය. දැවැන්ත ප‍්‍රහාරයක් එල්ල කිරීම සඳහා සූදානම් කර තිබූ පුපුරන ද්‍රව්‍ය ඇතුළු බඩු බාහිරාදිය දුටු නිලධාරීහු පුදුමයට පත්වූහ.යුද ටැංකි නාශක උණ්ඩ පහළොවක් ඒ අතර විය. එම උණ්ඩ ආවරණ යොදා සකස් කොට තිබිණි. ග‍්‍රෑම් 500 බැගින් බර අධිබලැති පුපුරන ද්‍රව්‍ය අඩංගු වයර් සවිකර ඇති ති‍්‍රකෝණාකාර පැති බෝම්බ හතක් ද ඒ අතර විය. ග‍්‍රෑම් 250 ක් බරැති පැති බෝම්බ දෙකකි. එයද ති‍්‍රකෝණාකාර ලෙස සකස් කර තිබිණි. කිලෝ එකක් බරැති අධි බලැති පුපුරන ද්‍රව්‍ය අඩංගු රවුම් හැඩයේ බෝල සහිත බෝම්බ දෙකකි.එකකට වයරයක් සවිකර තිබූ අතර අනෙකට කිසිවක් සවිකර නැත. ග‍්‍රෑම් 750 ක් බරැති තවත් එවැනිම බෝම්බ දෙකකි. ඒ හා සමානම සකස් කළ තවත් බෝම්බ තුනකි. මෙම බෝම්බ පිපිරී ගියේ නම් විශාල ජීවිත හානි සිදුවිය හැකි බව නිලධාරීහු පැවසූහ.කිලෝ එකයි ග‍්‍රෑම් 450 ක් බරැති වයර් සවිකළ තවත් බෝම්බ පහක් ද විය. ඒ සියල්ලම අටවා තිබුණේ ස්පීකර් පෙට්ටි ඇතුළේය. ආරක්ෂක නිලධාරීන්ට සැක නොසිතෙන පරිදි එම බෝම්බ සූක්ෂ්ම ලෙස අසුරා තිබිණි.අධිබලැති සී 4 වර්ගයේ පුපුරන ද්‍රව්‍ය කිලෝවකි. ඊව්ඊ පුපුරන ද්‍රව්‍ය ද ඒ අතරය. වෙනම ඇසුරූ බයිසිකල් බෝල කිලෝ දෙකකි. කොයි මොහොතක හෝ තවත් බෝම්බයක් සැකසීමට එය උපයෝගී කර ගත හැකි බව සැකකරු නිලධාරීන්ට පැවසීය. රිවට් ඇණ කිලෝවක් ද ඒ අතර විය. ඒවා බෝම්බ ඇතුළට දැමීමටය.ලැබෙන නියෝග මත මෙම බෝම්බ කොළඹට ගෙන ආ යුතුය. එල්ටීටීඊය දෙන අණ අනුව එම බෝම්බ බෙදාහැරීම සිදුකිරීම ද ඔහුට ම බාරවේ. ආර්ථික මර්මස්ථාන යුද භටයන් හා ආරක්ෂක නිලධාරීන් විශාල වශයෙන් ගැවසෙන ස්ථාන හා බස් රථ ඉලක්ක කරගැනීම මොවුන්ගේ කාර්යය වී තිබේ.බෝම්බ පිපිරවීමට යොදාගන්නා ස්විච් දෙකක් සහිත අඩි 28 ක් දිග කළුපාට වයර් කෝඩ් එකක්, අඩි 25 ක් දිග කොළ පාට තවත් කෝඩ් එකක්, බැටරි රඳවන, ග‍්‍රිල්කටු ඇතුළු තවත් විවිධ ද්‍රව්‍ය රැසක් ද ඒ අතර විය. පුපුරන ද්‍රව්‍ය සියල්ල ආවරණය කර තිබිණි.දැනට කරගෙන යන පරීක්ෂණවලදී අනාවරණය කරගෙන ඇත්තේ මෙම පුපුරන ද්‍රව්‍ය ඇතුළු බෝම්බ කිසියම් විශාල ඉලක්කයක් සපුරා ගැනීම සඳහා සඟවා තිබූ බවය.කොටි ත‍්‍රස්තවාදියකු වන රාමසාමි කුඩා බෝම්බයක් රැගෙන මහරගම කුරුණෑගල බස්රියේ ගමන් ගත්තේ යුද හමුදා භටයන් ගණනාවකගේ ජීවිත විනාශ කිරීමට බවද හෙළිවී තිබේ.යුද්ධයෙන් බැටකන එල්ටීටීඊ නායකත්වය විසින් මෙවන් මරාගෙන මැරෙන කොටි ත‍්‍රස්තවාදීන් දහයකට වැඩි පිරිසක් කොළඹට එවා ඇති අතර ඔවුන්ගේ ඉලක්ක සපුරා ගැනීම සඳහා මෙම පපුරන ද්‍රව්‍ය හා බෝම්බ ලබාදීමට නියමිතව තිබූ බවද රාමසාමි සඳහන් කර තිබේ.පුපුරන ද්‍රව්‍ය ඇටවූ වාහනය පිළිබඳවද තොරතුරු ඔහු හෙළිකර තිබේ. එම සුදු පැහැති වෑන් රිය කොටහේන ප‍්‍රදේශයේ තිබියදී අත්අඩංගුවට ගැනීමට අපරාධ කොට්ඨාසයට හැකිවිය. වෑන් රියේ කිලෝ විසිදෙකක් පමණ අධි බලැති පුපුරන ද්‍රව්‍ය අටවා තිබූ බව කොට්ඨාස බාර නිලධාරියෙන් කීය. රියේ ස්පීකර් තුළ, බඳ තුළ හා ඉදිරි ලාම්පු තුළ ද කිලෝ දෙක, දෙකහමාර බැගින් පුපුුරණ ද්‍රව්‍ය අටවා තිබිණි.සැකකරුගෙන් තවදුරටත් ප‍්‍රශ්න කිරීමේදී වෑන් රිය මිලදී ගත්තේ වැලිමඩ ප‍්‍රදේශයෙන් බවට හෙළිවිය. බෝම්බ හා පුපුරන ද්‍රව්‍ය ඇටවූ වෑන් රිය ඕනෑම මොහොතක පුපුරුවා හැරීම සඳහා සකස් කර තිබූ බවද අනාවරණය වී තිබේ. රාමසාමිගේ ඉලක්කය විශාල ප‍්‍රහාරයක් බව මෙමඟින් හෙළිවිණි.රාමසාමි පොලිස් අත්අඩංගුවට පත්වීම නිසා කොළඹට එල්ල කිරීමට ඉලක්ක කරගත් දැවැන්ත ප‍්‍රහාරයක සුලමුල අනාවරණය කරගැනීමට හැකිවීම කාගේත් පැසසුමට හේතුවීය.මේ අතර පොලිස් අත්අඩංගුවට පත්වූ කොටි ත‍්‍රස්තවාදියාගෙන් තවදුරටත් ප‍්‍රශ්න කිරීමේදී ඔහු සමඟ බසයේ පැමිණි තවත් පුද්ගලයකු ගැන හෙළිවිය. ඔහු නඟුලන්ය. ඔහු මේ ප‍්‍රහාරයේ මහ මොළකරු බව අපරාධ කොට්ඨාශය කියයි.නගුලන් ද එදා රාමසාමි සමඟ බසයේ පැමිණියේය. නගුලන් ගොඩවූයේ ඉදිරිපසිනි. කාන්තිගේ උකුසු ඇස් නිසා රාමසාමි කොටුවීමත් ඇතිවූ කලබලයේදී නගුලන් සෙනඟ අතරින් රිංගා හීන්සැරේ මාරුවී ගියේය.රාමසාමි අතේ තිබු බෑග් බෝම්බයේ දුරස්ථ පාලකය තිබුණේ නගුලන් අතේය. නගුලන්ගේ කාර්යභාරය වූයේ බසය හංවැල්ල පාලම උඩදී පුපුරුවා හැරීමය. ඔවුන්ට අවශ්‍ය වූයේ හමුදා භටයන් සියල්ලම ඝාතනය කිරීමය.බසයේ මගීයකු බෝම්බ බෑගය ඉවතට විසිකරද්දී එහි තිබූ පිපිරවීමට සකසා තිබු ‘ස්විචය’ ගැලවී ගියේය. සෙනඟ අතරින් දිවගිය නගුලන් අත තිබු දුරස්ථ පාලකයේ බොත්තම තද කළ ද එය පුපුරා නොගියේ ස්විචය ගැලවී තිබු නිසාය.නගුලන් මේ සියල්ල හෙළි කෙළේය. බෝම්බ ඇටවූ වෑන්රිය කොළඹ සඟවා තැබුවේ ද නගුලන්ය. රාමසාමි බසයේදී කොටුවීමෙන් පසු මීපේ දක්වා ගිය ඔහු එතැනින් බසයෙන් බැස කඩයකට ගොස් තේ කෝප්පයක් ද බී පලා ගියේය. නගුලන් කොටුවූයේ නමුනුකුල සැඟවී සිටියදීය.කීර්ති මෙන්ඩිස් ඡායාරූප - දුෂ්මන්ත මායාදුන්නෙ</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=af0902019</link>
    <topic>ජන හදවතේ ලියැවුණු අවංක දේශපාලනඥයා</topic>
    <author>හර්ෂ බී.අබේකෝන්</author>
    <content>උතුර නිදහස් වූ දාට සැබෑ නිදහස ලැබෙනු ඇත2010 වන විට සියයට 60 කට පරිගණක දැනුමජාතික ආරක්ෂාව පිළිබඳ රේගුවේ කාර්යභාරයලබුගම - කලටුවාව රක්ෂිත වනාන්තරයට කසළ රැගෙන ඒම නොවේනිදහස් දා කලඑළි බසින එක මවකගෙ දරුවෝවිදේශ වත්කම් විනාශ වී රුපියලේ අගය කඩා වැටේ ද?දැයට කිරුළබස් බෝම්බකරු කළු කොටියෙක්ජන හදවතේ ලියැවුණු අවංක දේශපාලනඥයාවිදුලි බල හා බලශක්ති ඇමැති ඩබ්ලිව්.ඩී.ජේ.සෙනෙවිරත්න මහතාගේ“බොහෝ දේශපාලනඥයන් කළ කී දෑ ලේඛනගතව හා සමරු ඵලකවල සටහන් වී තිබේ. එහෙත් සැබෑ ජනතාවාදී දේශපාලනඥයන් සටහන් විය යුත්තේ ජනතා හදවත් හි යැයි” ප‍්‍රකට කියමනක් තිබේ. විදුලිබල හා බලශක්ති ඇමැති ඩබ්ලිව්.ඩී.ජේ. සෙනෙවිරත්න මහතා වචනයේ පරිසමාප්ත අර්ථයෙන් ම ජනතා හදවත් හි සනිටුහන් වූ සැබෑ මානව හිතවාදී මහත්මා දේශපාලනඥයකු බව ශ‍්‍රී ලාංකේය ජනතාව අවිවාදයෙන් පිළිගෙන තිබේ.ඩබ්ලිව්.ඒ.ජේ. සෙනෙවිරත්න මහතා තම දේශපාලන ජීවිතය පටන් ගත්තේ ශ‍්‍රී ලංකා නිදහස් පක්ෂයේ තරුණ පෙරමුණේ කි‍්‍රයාකාරී නායකයකු වශයෙනි.ශ‍්‍රී ලංකා නිදහස් පක්ෂයේ තරුණ සම්මේලනයේ සභාපතිවරයකු වශයෙන් කටයුතු කරමින් තරුණ නායකයකු ලෙස ලෝක තරුණ සම්මේලන ගණනාවක් නියෝජනය කිරීමේ අවස්ථාව ඔහු ලබා ගත්තේ ය. පැල්මඩුල්ල ආසනය කේන්ද්‍ර කර ගනිමින් ඔහු ආරම්භ කළ දේශපාලන ගමන් මඟට එවකට ශ‍්‍රී ලංකා නිදහස් පක්ෂයේ මන්ත‍්‍රීවරයකු වූ වන්නිආරච්චි මහතාගේ මනා සහයෝගය ද ඔහුට ලැබුණි.1977 වර්ෂයේදී ශ‍්‍රී ලංකා නිදහස් පක්ෂයේ ප‍්‍රබල පරාජයත් සමඟ දේශපාලනයෙන් විශ‍්‍රාම ගැනීමට වන්නිආරච්චි මහතා තීරණය කිරීමෙන් පසු පැල්මඩුල්ල ආසනය මෙහෙයවීම ජෝන් සෙනෙවිරත්නයන්ට පැවරුණි.1977 මහ මැතිවරණයෙන් ශ‍්‍රී ලංකා නිදහස් පක්ෂය අන්ත පරාජයක් ලැබූවත් පැල්මඩුල්ල මැතිවරණ කොට්ඨාසය තුළ ගමින් ගමට, ගෙයින්ගෙට යමින් දැඩි අධිෂ්ඨානයකින් හා වෙහෙසකින් පක්ෂයේ ප‍්‍රතිසංවිධාන කටයුතු ආරම්භ කරමින් ශ‍්‍රී ලංකා නිදහස් පාක්ෂිකයන්ට මහත් ධෛර්යයක් ලබාදීමට සෙනෙවිරත්න මහතා සමත්වීමෙන් ඔහු ආසනයේ ජනප‍්‍රිය නායකයෙක් බවට පත් වීය.1980 දශකයේ දී පක්ෂ නායකත්වයේ ඉල්ලීම මත පැල්මඩුල්ලෙන්, එක්සත් ජාතික පක්ෂයේ බලකොටුවක් වූ නිවිතිගල ආසනයේ සංවිධායක ධූරය භාර ගැනීමට සෙනෙවිරත්න මහතාට සිදුවිය.එවකට පැවති එක්සත් ජාතික පක්ෂ රජයේ බලගතු උප ඇමැති තනතුරක් දැරූ, ජනප‍්‍රිය දේශපාලනඥයකු වූ ගාමිණී අතුකෝරල මහතාගේ දේශපාලන ප‍්‍රතිවාදියා වෙමින් දැඩි තර්ජන අභියෝග මැද නිවිතිගල මැතිවරණ කොට්ඨාසයේ ශ‍්‍රී ලංකා නිදහස් පාක්ෂිකයන් දිරිමත් කරමින් දැඩි දුෂ්කරතා මැද ජයග‍්‍රහණය කරා මෙහෙයවීමට ඔහු සමත් විය.1989 දී ප‍්‍රථම වරට ආර්. පෙ‍්‍ර්මදාස පාලන කාලපරිච්ඡේදයේ දී පැවති මහ මැතිවරණයෙන් රත්නපුර දිස්ති‍්‍රක්කය නියෝජනය කරමින් ප‍්‍රථම වරට මහජන මන්තී‍්‍රවරයකු ලෙස පාර්ලිමේන්තුවට තේරී පත්වීමට ඔහුට හැකිවීම දේශපාලන ගමන් මගේ සුවිශේෂී සන්ධිස්ථානයකි.1989 වර්ෂයේ කි‍්‍රයාකාරී ලෙස එක්සත් ජාතික පක්ෂය ජයග‍්‍රහණය ලබා බලයට පත්වන විට පොදුජන එක්සත් පෙරමුණෙන් බලයට පත් වූ සීමිත මන්ත‍්‍රීවරුන් පිරිස අතරින් ජෝන් සෙනෙවිරත්නයන් ද ශ‍්‍රී ලංකා නිදහස් පක්ෂයේ ප‍්‍රබල මන්තී‍්‍රවරයකු වශයෙන් පාර්ලිමේන්තුවට තේරී පත්වූ නමුත් 1994 විශිෂ්ට ජයග‍්‍රහණයකින් බලයට පත් වී පිහිටුවාගත් රජයේ ජෝන් සෙනෙවිරත්නයන්ට අඩුම තරමේ නියෝජ්‍ය ඇමැති තනතුරක්වත් හිමි නොවුණත් ඔහු නොසැලී සිටියේය. ඉතා භාරදූර අමාත්‍යාංශයක් ලෙස සැලකූ අධ්‍යාපන අමාත්‍යාංශයේ නියෝජ්‍ය ඇමැති පදවියට ඔහු පත් කෙරිණි.හතළිස් හතර ලක්ෂයක් පමණ වූ පාසල් දරුවන්ගේ අනාගත වගකීම නිසි ආකාරව ඉටු කිරීමේ අනාගත වගකීම නියෝජ්‍ය ඇමැති ජෝන් සෙනෙවිරත්න මහතාට පවරා දෙමින් පාසල් සිසුන්ගේ නිල ඇඳුම් සැපයීම, නොමිලේ ලබාදෙන පොත් පත් බෙදාදීම ඇතුළු අධික විෂය බාහිර කි‍්‍රයාකාරකම් රාශියක් සෙනෙවිරත්නයන්ට පවරා දීමට ජ්‍යෙෂ්ඨ ඇමැතිවරයකු වූ රිචඩ් පතිරණ මහතා කටයුතු කිරීම අගය කළ යුත්තකි.කම්කරු ඇමැතිඅධ්‍යාපනයේ සම්පත් බෙදීමේ විසමතාව දශක ගණනාවක් රුවන්පුරට දැනට ගැටලුවක් වුණත් ඊට පිළියම් යෙදීමට ප‍්‍රදේශයේ දේශපාලන අධිකාරියට ශක්තියක් නොතිබුණි.එහෙත් අධ්‍යාපන නියෝජ්‍ය ඇමැති වශයෙන් තමාට ලැබුණු මේ අවස්ථාවෙන් උපරිම ප‍්‍රයෝජන ගනිමින් බෙලිහුල්ඔය - සබරගමු විශ්වවිද්‍යාලය ලබාදීමට ජෝන් සෙනෙවිරත්නයන් මූලිකත්ව ගැනීම සබරගමු ඉතිහාසයේ ඔහුගේ නාමය රන් අකුරෙන් ලියවෙනු ඇත.සබරගමු පළාතේ යශෝරාවය නංවමින් රුවන්පුරවැලි අඳුර ගුරු විද්‍යාලය ද ලබා ගැනීමට සමත් වූ සෙනෙවිරත්න මහතා ප‍්‍රදේශයේ අඩු සම්පත් ප‍්‍රමාණයක් තිබූ සෑම පාසලකටම නව ගොඩනැගිලි, විද්‍යාගාර පහසුකම් ඇතුළු අධ්‍යාපන යටිතල පහසුකම් සංවර්ධනය කරමින් ප‍්‍රදේශයේ දරු දැරියන්ගේ අනාගතය වෙනුවෙන් සුවිශේෂ මෙහෙවරක් ඉටු කළේ ය.අධ්‍යාපන නියෝජ්‍ය ඇමැති පදවියේ දෙවසරක කාලයක් ඉතා දක්ෂ ලෙස සේවය කළ ජෝන් සෙනෙවිරත්නයන්ගේ සැබෑ දක්ෂතා ජනාධිපතිනි චන්ද්‍රිකා බණ්ඩාරනායක කුමාරතුංග මහත්මියට අවබෝධ වීමත් සමඟම 1997 දී එවකට භාරදූර අමාත්‍යාංශයක් වූ කම්කරු අමාත්‍යාංශ පවා ඔහුට පිරිනැමීය.පොදු පෙරමුණු රජය යටතේ කම්කරු අමාත්‍යාංශයේ කාර්ය භාරය එදා ආන්දෝලනාත්මක වුවත් රටේ ආයෝජන අවස්ථාවලට බාධා නොවන ලෙස කම්කරු ජනතාව ද සතුටු කරමින් පාලකයන් හා පාලිතයන් අතර ගැටුම් වළක්වාලමින්, රටේ ආර්ථිකය අඩාල වීමට ඉඩ නොතබා සිය අමාත්‍යාංශය ඉතා මැනවින් මෙහෙයවීමට ඔහු සමත් විය.කම්කරු ඇමැති ධූරය දරමින් රුවන්පුර තරුණ තරුණියන් විශාල පිරිසක් විදේශ රැකියා සඳහා පිටත් කර යැවීමට ඔහුට හැකි විය. 2000 මහ මැතිවරණයෙන් පසු ඔහුට තවත් භාර ධූර වගකිවයුතු විෂයක් පැවරිණි. සෞඛ්‍ය ක්ෂේත‍්‍රයේ ඇති ව තිබූ බරපතළ ගැටලු රටේ සෑම අංශයකටම බලපා තිබුණු යුගයක ඔහු සෞඛ්‍ය ඇමැතිවරයා වශයෙන් පත්විය.ඉතා කෙටි කාලයකදී සෞඛ්‍ය ක්ෂේත‍්‍රයේ ඇතිව තිබූ වැඩ වර්ජන රැල්ල පාලනය කළ ජෝන් සෙනෙවිරත්න මහතා ඉතාම නම්‍යශීලී ඇමැතිවරයකු ලෙස සෞඛ්‍ය වෘත්තිය සමිති අතර පිළිගැනීමට පවා පාත‍්‍ර විය. රෝගියාත් සෞඛ්‍ය සේවකයාත් යන දෙදෙනාම වැදගත් කොට සැලකූ සෙනෙවිරත්න මහතා සෞඛ්‍ය ක්ෂේත‍්‍රයේ උන්නතියට එම කෙටි කාලපරිච්ඡේදයේදී වැදගත් තීන්දු ගණනාවක්කි‍්‍රයාත්මක කළේය. සෞඛ්‍ය ක්ෂේත‍්‍රයේ කියුබාව ලබා ඇති දියුණුව ලෝකයේ සෙසු රටවලට ද ආදර්ශයක් බැවින් කියුබානු සෞඛ්‍ය සම්ප‍්‍රදාය පිළිබඳ ඔහු වැඩි උනන්දුවක් දැක්වීය.අධිකරණ ක්‍ෂේත‍්‍රයපරිවාස ආණ්ඩුව බිඳ වැටී යළිත් සන්ධාන රජය බලයට පත්වීමෙන් පසු ඉතා වගකිව යුතු ඇමැති පදවියක් වශයෙන් අධිකරණ හා නීති ප‍්‍රතිසංස්කරණ ඇමැති ධූරය ජෝන් සෙනෙවිරත්නයන්ට භාරදුන් නමුත් එම කාල පරිච්ඡේදය අධිකරණ ක්‍ෂේත‍්‍රයෙන් රටට සිදුවිය යුතු බොහෝ සේවා අඩපණ වී තිබුණි.දශක ගණනාවක සිට ප‍්‍රාථමික උසාවි, දිස්ති‍්‍රක් උසාවි හා මහාධිකරණ ඇතුළු අධිකරණ ගොඩනැඟිලි යල්පැන ගොස් දිරාපත් වෙමින් තිබිණි. කාලාන්තරයෙක් තිස්සේ අධිකරණ ක්ෂේත‍්‍රයේ නව ගොඩනැඟිලි ඉදි විය යුතු නමුත් ඒ සියල්ල පමා වෙමින් තිබූ අවධියක දිවයිනේ සෑම පළාතකම නව අධිකරණ ගොඩනැඟිලි ඉදිකිරීම සෙනෙවිරත්නයන් කළ අනුපමේය සේවය අදටත් අධිකරණ ක්ෂේත‍්‍රයේ කතාබහට ලක් වී තිබේ.ගෘහස්ථ හිංසනය, ළමා හා කාත්තා අයිතිවාසිකම් වැනි ක්‍ෂේත‍්‍රවල පැවැති නීති අඩුපාඩුකම් මඟහරවාලමින් මහජනතාවට නීති ක්ෂේත‍්‍රයෙන් ලබාදිය යුතු රැකවරණය ලබාදීමට නව නීති කෙටුම්පත් ගණනාවක් ගෙන ඒමෙන් ජනතාව අතර අධිකරණ ක්ෂේත‍්‍රය ජනප‍්‍රිය කිරීමට ඔහු සමත් විය.අධිකරණ ක්‍ෂේත‍්‍රයට විශිෂ්ට සේවාවක් කරමින් සිටින අතරතුරදී රටේ අර්බුදයට ලක්වූ ක්ෂේත‍්‍ර අතර උතුරු නැඟෙනහිර අර්බුදයට පමණක් දෙවැනි වූ බලශක්ති අර්බුදය චන්ද්‍රිකා කුමාරතුංග ජනාධිපතිතුමියගේ කාලපරිච්ඡේදයේ විසඳුම් සෙවීමට බොහෝ දුෂ්කර වූයෙන් දිනකට පැය 5 ක් 6 ක් අතර ප‍්‍රමාණයක් විදුලිය කැපීමට ද සිදුවීමෙන් රජය කෙරෙහි ජනතාව විශාල කලකිරීමකට ලක් විය. මේ බරපතළ අර්බුදය අතරේ 2002 ඉදිරිපත් වූ මැතිවරණයෙන් එදා රජය පරාජය වීමට පවා සෘජුව බලපා තිබුණේ විදුලිය කැපීම බව රහසක් නොවේ.ජනාධිපති මහින්ද රාජපක්ෂ මහතා බලයට පත් වන විට උතුරු නැඟෙනහිර අර්බුදය මෙන්ම රටේ ඇතිවූ බලශක්ති අර්බුදය ද ආණ්ඩුව මත පැටවූ විශාල අභියෝගයක් වූ බැවින් එම අභියෝගය ජයගත හැකි දක්ෂ ඇමැතිවරයකුට මේ විෂය ක්ෂේත‍්‍රය පැවරීමට එදා ජනාධිපතිතුමන් ගත් තීන්දුව ඉතා නිවැරැදි බව අද ජනතාව පිළිගෙන තිබේ.දශකයකට අධික කාලයක් ආණ්ඩු දෙකකට කළ නොහැකි වූ ඉහළ කොත්මලේ විදුලි බලාගාරය, නොරොච්චෝලේ ගල් අඟුරු බලාගාරය, කෙරවලපිටිය බලාගාරය අද ජනතා යථාර්ථයක් බවට පත් කිරීමට ජෝන් සෙනෙවිරත්නයන්ට හැකිවීම ශ‍්‍රී ලංකාවාසී ජනතාවට මහත් අස්වැසිල්ලක් වී තිබේ.ජනාධිපතිතුමාගේ පූර්ණ විශ්වාසය හා ආශිර්වාදය යටතේ විදුලිබල හා බලශක්ති ඇමැතිවරයා වශයෙන් තමාට සිය නායකත්වය ජනතාව වෙනුවෙන් භාරදුන් වගකීම ඔහු අවුරුදු 03 ක් වැනි කෙටි කාල පරිච්ඡේදයක දී ඉටු කරමින් ඉදිරි දශකය බලශක්තියෙන් පෝෂිත වූ අලුත් ශ‍්‍රී ලංකාවක් බිහි කිරීමට අවශ්‍ය තීන්දු තීරණ ඉතා නොබියව ගැනීම ජාතියක් වශයෙන් සතුටු විය යුතුවේ.දශක ගණනාවක් විදුලිබල අමාත්‍යංශයේ සැලසුම්වලට පමණක් සීමා වී ලිපිගොනු මත දූවිලි වැදී තිබූ බලශක්ති සැලසුම් කුණු කූඩයට යැවීමට ඉඩ නොදී අවශ්‍ය ප‍්‍රතිපත්ති තීන්දු අතිගරු ජනාධිපතිතුමන් වෙත යොමුකර, ඇමැති මණ්ඩලය දැනුම්වත් කර ජනතාව වෙනුවෙන් රටේ අනාගතය වෙනුවෙන් බලශක්ති ක්ෂේත‍්‍රය සංවර්ධනය කිරීමට විශාල වැඩ කොටසක් ඔහු ඉටුකර ඇත.පුනර්ජනනීය බලශක්ති සංවර්ධනය උදෙසා බලයලත් අධිකාරියක් පිහිටුවීම වසර 50 කට අධික කාලයක් විදුලිබල මණ්ඩලයේ සංවර්ධනය නොවූ විදුලි සම්පෙ‍්‍ර්ෂණ පද්ධතිය අදට ගැලපෙන ලෙස යාවත්කාලීන කිරීම, පැරණි ලක්ෂපාන, නව ලක්ෂපාන, බෝවතැන්න, උකුවෙල බලාගාර ප‍්‍රතිසංස්කරණය ඔහු අතින් ඉටුවන සේවා කීපයකි.මහවැලි බලාගාර සංකීර්ණයෙන් අපේ රටට මෙගාවොට් 660 ක ධාරිතාවයක් ලැබුණත් එය ජනතාව අතරට ගෙන යාම සඳහා විශාල ප‍්‍රචාරණ යාන්ත‍්‍රණයක් දියත් කරමින් මහවැලි උප සංස්කෘතියක් රටේ නිර්මාණය කිරීමට එදා එම කටයුතුවල නියළුණු දේශපාලන නායකයන් කි‍්‍රයා කර තිබුණත් මහවැලි බලාගාර මෙන් දස ගුණයක ධාරිතාවයක් ජාතික විදුලිබල පද්ධතියට එක් කිරීම සඳහා ජනාධිපතිතුමන්ගේ නායකත්වය හා ජෝන් සෙනෙවිරත්න ඇමැතිවරයාගේ මූලිකත්වයෙන් පසුගිය කාලපරිච්ඡේදයේ කටයුතු කර ඇතත් එදා මෙන් ජනතාව අතර එවන් උප සංස්කෘතියක් නිර්මාණය නොවූ වත් බලශක්ති ඉතිහාසයේ මහින්ද රාජපක්ෂ යුගයේ සංවර්ධන කි‍්‍රයාදාමය ඉතිහාසයේ රන් අකුරින් ලියවෙනු නොඅනුමානය.මහවැලි දියදහර තරම් සොඳුරු, සුන්දර, මනරම් දර්ශනයක් ගල් අඟුරු බලාගාරවලින් දර්ශනය නොවූවත් 21 වන සියවසේ ලාංකේය බලශක්ති ක්ෂේත‍්‍රයේ යෝධ පියවරක් ඉදිරියට තියමින් මෙගා වොට් 2900 ක ගල් අඟුරු බලාගාර 03 ක් ඉදිකිරීමේ කටයුතු ජෝන් සෙනෙවිරත්නයන් අතින් මේ වනවිට ඉටු වී ඇත.මෙගා වොට් 900 බලාගාරයක් වන නොරොච්චෝලය ආරම්භ කර ඇති අතර තවත් මෙගා වොට් 2000 ක ධාරිතාවයකින් යුත් ති‍්‍රකුණාමලය ගල්අඟුරු බලාගාර 02 ක මේ වසරේ ඉදිකිරීම් කටයුතු ආරම්භ වනු ඇත. මෙගා වොට් 400 ක ධාරිතාවයක් සුළං, ඩෙන්රෝ, කුඩා පරිමාණ ජල විදුලි බලාගාර ඝනද්‍රව්‍ය හා ඉවතලන උක් රොඩු හා දහයියා භාවිතයෙන් ෂජලිය නිපදවීමට අවශ්‍ය බලපත‍්‍ර මේ වන විටත් ලබාදීමට කටයුතු කර ඇත.පසුගිය වසර 03 දී විදුලිබල හා බලශක්ති ඇමැති වරයා ලෙස ඔහු ගනු ලැබූ තීන්දු අතරින් මෙගා වොට් 6000 ක ධාරිතාවයක් 2015 වන විට ජාතික විදුලිබල පද්ධතියට එක් කිරීමට කි‍්‍රයාකාරී සැලසුමක් ඔහුගේ නායකත්වයෙන් ආරම්භ කර ඇත. එය මහවැලි සංස්කෘතිය දක්වා ප‍්‍රචාරණ මාධ්‍යවලින් වර්ධනය නොවූවත් ජාතික වශයෙන් බලශක්ති විප්ලවයක් දක්වා පරිවර්තනයක් ලෙස ශ‍්‍රී ලාංකේය ඉතිහාසයේ ජනාධිපතිතුමන්ගේ නායකත්වය යටතේ ජෝන් සෙනෙවිරත්න නාමය ද ජනතාවගේ හදවත්හි ලියැවෙනු ඇත.රුවන්පුර ජනතාවගේ ජීවිත ඒකාලෝක කිරීමට ඔහුට සිහිනයක් තිබුණි. ඒ සිහිනය අද ඔහු යථාර්ථයක් කර ගෙන තිබේ. තමාට ලැබුණු විදුලිබල ඇමැති ධූරයේ සේවය රුවන්පුර ජනතාවට පරිත්‍යාග කරමින් රුපියල් මිලියන 4500 ක වියදමින් රත්නපුරයේ විදුලිය නොමැති සෑම ගම්මානයකටම විදුලිය ලබා දීමට ඔහු ගත් පියවර දරුවකු තම වැදූ මවට රන් කිරිවලට ගරු කරන්නා සේ ඔහු රුවන්පුර ජනතාවට දැනෙන මහා සේවයක් කර ඇති බවට හොඳම නිදසුනයි.හර්ෂ බී.අබේකෝන්</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=as0902011</link>
    <topic>රටට නිදහස ලැබීමට දෙවසරකට පෙර රෝහලක් තනා දැයට පරිත්‍යාග කළ සෙමනේරිස් අප්පුහාමි</topic>
    <author>ඉනෝකා සමරවික‍්‍රම</author>
    <content>රටට නිදහස ලැබීමට දෙවසරකට පෙර රෝහලක් තනා දැයට පරිත්‍යාග කළ සෙමනේරිස් අප්පුහාමිහෙළ විරුවන්ගේ ශක්තියෙන් ලැබූ ජාතික නිදහසනෙළුම් විලසුරලොවින් බට ගුරුතුමියදියේ ගිලී මැරුණු මාළුවාඔබ කළු ගලක් මිස හිස් ලබු කැටයක් නොවිය යුතුයදරුවන් තම අනාගතයට ගෙන එන්නේ මව්පියන්ගෙන් ලැබූ දේය. ඔවුන් හොඳක් කළ විට දරුවන් ද එම හොඳ ගතිගුණ පුරුදු පුහුණු කරන්නේමය. ඇතැම් විටක මව්පියන් කළ හොඳ වැඩ දරුවන් කරන්නේ නැත.එහෙත් තම පියාගේ අඩිපාරේ යන මේ පුතුට අඩුම තරමේ තාත්තාගේ රුව ඡායාවවත් මතකයෙහි නැත. එය ඉතා ශෝචනීය අත්දැකීමකි. එහෙත් තාත්තාගේ අඩි පාරේ යන්නට මිනිසුන් වෙනුවෙන් යහපතක් කිරීමට මේ පුතු නිරායාශයෙන්ම හුරුව සිටී. ඒ යහපත් දෙයින් පල ලබන්නෝ බොහෝය.1946 දී තැනූ රෝහල් ගොඩනැගිල්ලබමුණුආරච්චිගේ මහීපාල නම් වන මේ පුතු අද රටේ ඉහළ තනතුරක් දරන්නේය. එහෙත් ඔහු තම අතීතය අමතක නොකරන්නේ ය. තාත්තා කළ යහපත් කි‍්‍රයා පිළිබඳව සිහිකරන මේ පුතු තම පියාගේ අතීතය ද පවසන්නේය.ඇතැම් දරුවෝ තම මව්පියන් කළ රැකියා පිළිබඳව කියන්නට මැළිවන්නේය. ඒ තමන්ගේ තත්ත්වයට යම් මදිපුංචිකමක් සිදුවේ යැයි සිතා විය යුතුය. එහෙත් මේ පුතු එසේ නැත.”මගේ තාත්තා ඉපදිලා තියෙන්නේ 1895 වර්ෂයේ. පහුකාලයේ ඉඩම් හිමි වැවිලි කරුවකු වශයෙන් කටයුතු කළත් තාත්තා 1918 වගේ අවුරුදුවල රැකියාව හැටියට කරලා තියෙන්නේ බුලත් විකුණපු එක. මම මේවා මේ අහලා දැනගත්ත දේවල්. දැන් මට හිතෙනවා අපේ තාත්තා හම්බකරපු දේවල් නැති නාස්ති කරන්නේ නැතිව පාවිච්චි කරන්න ඇති කියලා.තාත්තා බුලත් මුදලාලි කෙනෙක් වුණත් 1930 ගණන්වල හයිලෙවල් බස් කොම්පැණිය පටන් අරගෙන තියෙනවා. එය හොඳ ආදායම් උපයපු මාර්ගයක්. අපේ තාත්තා සල්ලි තිබුණට ඒකාලේ ඉඳලා තියෙන්නේ පොඩි ගෙදරක. තාත්තා හම්බවෙන්න ආව මහත්තයෙක් දවසක් කියලා තියෙනවා “මුදලාලි මහත්තයා මොකද මේ පොඩි ගෙදරක ඉන්නේ. හදන්නකො ලොකු ගෙයක්” කියලා.ඒ ගමන තාත්තා කියලා තියෙනවා “මහත්තයෝ මම මුළු ගමටම මාලිගාවක් හදනවා” කියලා.බී.ඒ.සෙමනේරිස් මහතා තම උපන්ගම වූ හෝමාගමටම මාලිගාවක් සැදුවේය. එය 1946 පෙබරවාරි 16 වැනිදා රජයට හා ජනතාවට බාර දුන්නේය. ඒ තමන්ගේ ම ඉඩමක සැදූ හෝමාගම මූලික රෝහලයි. එවකට හෝමාගම ප‍්‍රදේශයේ රෝහලක් නොතිබීමේ අඩුපාඩුව ඔහු දැන සිටි නිසා මෙම රෝහල සැදුවා විය හැකිය. මෙය අංග සම්පූර්ණ රෝහලකි.රෝහල රජයට බාරදීමේ උත්සවයට එවකට ශ‍්‍රී ලංකාවේ සිටි බි‍්‍රතාන්‍ය ආණ්ඩුකාර ශ‍්‍රීමත් හෙන්රි මේසන්මුවර්, ඩී.ඇස්.සේනානායක, ශ‍්‍රීමත් ජෝන් කොතලාවල සහ සී.ඩබ්.ඩබ්.කන්නන්ගර යන එවකට පරිපාලනයේ නියුතු ප‍්‍රධානීන් රැසක් සහභාගි වූහ.”ඒකාලේ කොතලාවල කියලා කෙනකුට අයිති ඉඩමක් තිබිලා තියෙනවා හයිලෙවල් පාර අයිනේ. තාත්තා ගිහින් ඔහුගෙන් මේ ඉඩම සල්ලිවලට ඉල්ලලා තියෙනවා රෝහල හදන්න කියලා. ඔහු ඒ ඉඩම තාත්තට නොමිලේ දෙන්න හදලා. ඒත් තාත්තට ඕනකම තිබිලා තියෙන්නේ ඒ ඉඩම මුදල්වලට ගන්න. අන්තිමේදී තාත්තා තීරණය කරලා තියෙනවා තමන්ගෙම ඉඩමේ ඒ රෝහල හදන්න. රෝහල හදල තියෙන්නේ අක්කර පහක ඉඩමක.”රෝහල විවෘත කළ දා පැමිණි අමුත්තන් (ඉදිරි පෙළ) ශ‍්‍රී ලංකාවේ සිටි බි‍්‍රතාන්‍ය ආණ්ඩුකාර ශ‍්‍රීමත් හෙන්රි මේසන්මුවර් මහතා, බී.ඒ.සෙමනේරිස් අප්පුහාමි මහතා හා ඔහුගේ බිරිඳ (දකුණු පස) රෝහලේ මුල්ම වෙද්‍යවරයා. (පසුපෙළ) ඩී.ඇස්.සේනානායක මහතා, සී.ඩබ්ලිව්.ඩබ්ලිව්.කන්නන්ගර මහතා, ශ‍්‍රීමත් ජෝන් කොතලාවල මහතා, ඇස්.ඩබ්ලිව්.ආර්.ඩී.බණ්ඩාරනායක මහතාසෙමනේරිස් අප්පුහාමි මහතා අංග සම්පූර්ණ රෝහලක් සාදවා එය ජනතා අයිතියට බාර දුන්නේය. ඉන් වසර දෙකකට පසු එනම් 1948 අපෙ‍්‍ර්ල් 9 වැනිදා ඔහු මෙලොව හැර ගියේය. ඔහුගේ බිරිය වූ ඥානවතී විජේසිරිවර්ධන ඉස්කෝලේ හාමිනේ දරුවන් පස්දෙනකු සමඟ තනිවූවාය. එහෙත් ඇය දරුවන්ගේ අනාගතය යහපත් කිරීම සඳහා සැම උත්සාහයක්ම දැරුවාය.”තාත්තා මැරෙන කොට මගෙ වයස මාස හයයිලු. මට තාත්තා ගැන මතකයක් නම් නෑ.” මහීපාල මහතා ඒ බව පවසද්දි ඔහුගේ හඬ බිඳී ගියේය. කොළඹ ශාන්ත අන්තෝනි විද්‍යාලය, ගුරුතලාව විද්‍යාලය හා ගල්කිස්ස ශාන්ත අන්තෝනි විද්‍යාලයේ ඉගෙනුම ලැබූ මහීපාල තරුණයා පේරාදෙණිය විශ්වවිද්‍යාලයේ ඉංජිනේරු පීඨයට ඇතුළත් වූයේය.ඒ 1967 අවුරුද්දේය. ඉංජිනේරු උපාධිය ලබා 1971 දී ඉන් පිටවූ මහීපාල මහතා මාස කිහිපයක් කොස්ගොඩ රජයේ තුනීලෑලි සංස්ථාවේ සේවය කළේය. ඉන්පසුව වෝකර් සමාගමේ ඉංජිනේරුවකු හැටියට සේවයට බැඳුණේය.1978 විවෘත ආර්ථිකයත් සමඟම මම පිටරටින් වාහන ගෙනල්ල විකුණුවා. ටික දවසක් කරගෙන යනකොට මට දැනුණා මේ නම් කරන්නේ වැරැදි වැඩක් කියලා. ඒ වැඩේ අත් ඇරලා දාලා සුළුවෙන් ගාමන්ට් එකක් පටන් ගත්තා. කොළඹින් පටන් අරගෙන ඒක හෝමාගමට අරගෙන ගියා.“කලම්බු ගාමන්ට්” ඒකේ නම. ඊට පස්සේ ඇඳුම් ඇසුරුම් කිරීමට අවශ්‍ය දේවල් නිපදවූවා. 1980 ගණන්වල ඇඟලුම් කම්හල් 200 ව්‍යාපෘතිය යටතේ දකුණු පළාතේ ඇඟලුම් කර්මාන්තශාලා කිහිපයක් ම ආරම්භ කළා. අදටත් ඒවා පවත්වාගෙන යනවා.”ඔහු විවිධ දේ අත්හදා බැලුවේය. රබර් කිරි කැපීම විතරක් සිදුවූ රබර් වත්තේ රබර් කිරි ආශ‍්‍රිතව රබර් අත් වැසුම් නිෂ්පාදන ආයතනයක් ආරම්භ කළේය. මේ නිසා පිරිමි අය සඳහා රැකියා අවස්ථා ලබා දීමට හැකියාව ලැබිණි. ඔහු විටින් විට විවිධ ව්‍යාපාර ඇරැඹුවේය.බී.ඒ.සෙමනේරිස් අප්පුහාමි මහතා”මම යම් තැනකදී උපයන එක නතර කළා. මට ලෝභකමක් දැනුණේ නෑ. මට හිතුණා හෝමාගම රෝහලේ ළමා වාට්ටුවක් හදන්න. ඒත් මගේ ලේලි කිව්වා මාමේ රෝහලට අවශ්‍ය ළමා වාට්ටුවක් විතරද දන්නේ නැහැ කියලා. මම ආයෙත් ඒ ගැන හිතුවා.ඊට පස්සේ තමයි අපි තීරණ කළේ මහල් තුනකින් සමන්විත රෝහල් වාට්ටු සංකීර්ණය සෑදීමට. එයට මුල්ගල තැබුවේ මගේ තාත්තගේ හැට එක්වැනි ගුණානුස්මරණ දිනය යෙදුණු 2007 අපෙ‍්‍ර්ල් මාසේ. තාත්තගෙ දරුවෝ ඒ දරුවන්ගේ දරුවෝ එකතුවෙලා තමයි මුල්ගල තැබුවේ.දෙදහස් හය වසරෙදි අපි ආරම්භ කළා බමුණුආරච්චි පදනම කියලා එකක්. ඒ හරහා තමයි මේ දේවල් සියල්ල කරන්නේ. මේ දේවල් ආරම්භ කරන්න ප‍්‍රථම මං කොටස් වෙළෙඳපළේ තිබූ කොටස් විකුණුවා. ඉන් ලැබුණු මුදලින් තමයි මේ කටයුතු කරන්නේ.”ඔහුට අවශ්‍ය මිනිසුන්ට හොඳක් කිරීමටය. ඔහු ඒ වෙනුවෙන්ම කැපවී සිටින්නේය. තම බිරිය ලිලානි ටිකිරි කුමාරි තල්වත්ත පුතුන් තිදෙනා හා දියණිය ඔහුගේ කටයුතුවලට දායකත්වය සපයන්නේය.අදියර තුනකින් සමන්විත මෙම ව්‍යාපෘතියේ මුල් අදියර විවෘත කිරීම යෙදී ඇත්තේ පෙබරවාරි මස දාසය වැනිදාය. හෝමාගම රෝහල ආරම්භ කර වසර හැටතුනකට පසුව එය යළිත් අලුත් කිරීමක් බඳුය.මේ මුළු ව්‍යාපෘතිය සඳහා ඇස්තමේන්තු කර ඇති මුළු මුදල රුපියල් මිලියන අසූපහකි. බාහිර රෝගී අංශය, රෝග හඳුනාගැනීමේ අංශය, රෝගීන් පරීක්ෂා කිරීමේ කාමර, තුවාල සඳහා ප‍්‍රතිකාර කාමර, ඊ.සී.ජී. හා රසායනාගාර කාමර, බෙහෙත් නිකුත් කරන ස්ථාන, දිස්ත‍්‍රික් නිලධාරි හා වෙද්‍ය උපදේශකයන් සඳහා කාමර, සෞඛ්‍ය අධ්‍යාපන අංශයක්, ඉදිරි පිළිගැනීම් අංශයක්, රෝගීන් ප‍්‍රතිකාර සඳහා රැඳී සිටින ස්ථානයක් ආදිය ඉදිරියේදී විවෘත කිරීමට නියමිත නව රෝහල් ගොඩනැඟිල්ලට අයත් අංග වේ.”මේ සියලු දේවල් කිරීමෙන් මා අපරිමිත සතුටක් ලබනවා. ඒ වගේම තාත්තා මුලින්ම රෝහලක් හැදුවේ නැත්නම් මටත් මේ අදහස නොඑන්න ඉඩ තිබුණා.”බී.ඒ. මහීපාල මහතාඔහු එසේ පවසන්නේ තමන් කරන කාර්යයෙන් උපරිම තෘප්තියක් ලබන බැවිනි. ඇඟලුම් ක්‍ෂේත‍්‍රයේ යෙදී සිටියදී ඔහු විටින් විට මැඩගස්කරයට ගියේය. ඒ ඇඟලුම් කර්මාන්තයේ නව මං සොයාගෙනය. මේ නිසාම ඔහු ශ‍්‍රී ලංකාව හා මැඩගස්කරය අතර පාලමක් විය. අවසානයේ මැඩගස්කර් රජය ඔහු ශ‍්‍රී ලංකා ගරු නියෝජිත වශයෙන් පත්කර ගත්තේය. අද ඔහු මැඩගස්කරයේ ශ‍්‍රී ලංකා කොන්සල්වරයා වශයෙන් කටයුතු කරයි.”මට මතකයි අපේ අම්මා කියනවා ඒ දවස්වල තාත්තා ගෙදර එනවිට රෑ දොළහ විතර වෙනවලු. තාත්තගෙ උපන්ගම පිටිපන මාවත්ගම. රෙද්ද බැනියම කෝට්එක ඇඳපු කෙනෙක් අපෙ තාත්තා. ඔහු බොහෝ පිං අතේ වැඩ කරලා තියෙනවා. තාත්තා ඉන්න කාලේ රුවන්වැලි චෙත්‍ය ළඟ සෑම පොසොන් පෝයකටම දන්සල් දීලා තියෙනවා.ඒ වගේම රුවන්වැලි චෙත්‍ය වටේ තියෙන ඇත් පවුරේ ඇත්තු 1000 ක් හදන්න මුදල් වියදම් කරලා තියෙනවා. ගමේ බොහෝ අයට තාත්තා දියුණු වෙන්න උදව් උපකාර කරලා තිබෙනවා.තාත්තා මිය ගිහින් තියෙන්නේ අවුරුදු පනස් හතරක් තරම් වයසෙදි. අම්මා නම් අවුරුදු අසූ හතරක් පමණ ජීවත් වුණා. අපෙ අම්මත් බොහොම පිනට දහමට ලැදි කෙනෙක්. හෝමාගම රෝහල හදලා විවෘත කරන කාලේ මේ රටේ නිදහසවත් ලැබිලා තිබුණේ නෑ.මම මේ රෝහලේ ඉදිරි කටයුතු ආරම්භ කරන්න පටන් ගත්තේ ඉතාම කැමැත්තෙන්. සාමාන්‍යයෙන් දවසකට රෝගීන් අටසීයක් පමණ ප‍්‍රතිකාර සඳහා රෝහලට පැමිණෙනවා.600කට පමණ නේවාසිකව ප‍්‍රතිකාර ලබාගැනීමේ ඉඩ පහසුව තිබෙනවා. මීට වඩා හොඳ සේවයක් ලබාදීමටයි අලුත් අදියරක් ආරම්භ කළේ. හැමදෙයක්ම රජයට කරන්න බැහැයි කියන එකයි මගේ අදහස.”බී.ඒ.මහීපාල මහතා මෙන් මේ රටේ අනෙකුත් දානපතියන් ද සිතන්නේ නම් අපේ රට බොහෝ සොඳුරු වනු නියතය. ඔහු නිහතමානිව අනුන් අදහස් විමසමින් ගරු කරමින් මේ සද්කාර්යය කරන්නේය. ලෝකයේ බොහෝ රටවල ඇවිද ඇති ඔහු අපේ රටේ සෞඛ්‍ය ක්‍ෂේත‍්‍රයේ ඇති අඩුපාඩුකම් දකින්නේය.ඒ නිසාම තමන් ඉපසූ මුදලින් තම රටට සේවයක් කිරීම අරමුණ කරගෙන සිටින්නේය. බමුණු ආරච්චි පදනම හරහා දියත් කෙරුණු “රන් මෙහෙවර ව්‍යාපෘතිය” හෝමාගම ප‍්‍රදේශයේ ජනතාවගේ සෞඛ්‍ය නැංවීමට අනාගතයේ යහපත් සේවාවක් සපයනු නියතය.ඉනෝකා සමරවික‍්‍රමඡායාරූප – දුෂ්මන්ත මායාදුන්න    </content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=as0902012</link>
    <topic>හෙළ විරුවන්ගේ ශක්තියෙන් ලැබූ ජාතික නිදහස</topic>
    <author>විතාරන්දෙණියේ වජිරවංස හිමි, බොදු උරුමය සංවිධානයේ ලේකම්, බොදු සංරක්ෂණ සභාවේ සභාපතිසහ සූරියවැව ජාතික පාසලේ ආචාර්ය</author>
    <content>රටට නිදහස ලැබීමට දෙවසරකට පෙර රෝහලක් තනා දැයට පරිත්‍යාග කළ සෙමනේරිස් අප්පුහාමිහෙළ විරුවන්ගේ ශක්තියෙන් ලැබූ ජාතික නිදහසනෙළුම් විලසුරලොවින් බට ගුරුතුමියදියේ ගිලී මැරුණු මාළුවාඔබ කළු ගලක් මිස හිස් ලබු කැටයක් නොවිය යුතුයජාතියක ජීවය නිදහස් චින්තනයයි. රටක ජාතියක වහල් බවින් මිදීම සඳහා නිදහස් චින්තනය අතිශයින් වැදගත්ය. 1505 පටන් 1948 දක්වා පෘතුගීසි, ලන්දේසි, ඉංගී‍්‍රසි යන විජාතිකයන් මෙරට යටත් කර ගැනීමෙන් පසුව ජාතික චින්තනය මොටවිය. දේශීයත්වය විනාශ විය.සිංහල ජාතිය වහල් ජාතියක් බවට පත්විය. පෘතුගිසි සහ ලන්දේසි ජාතිකයන් මෙරට මුහුදු බඩ ප‍්‍රදේශ පමණක් යටත් කර පාලනය ගෙනගිය නමුදු ඉංගි‍්‍රසි මුළු මහත් ශී‍්‍ර ලංකාවම යටත් කර ගත්හ.ඊට හේතුව සිංහලයා සතු පරගැති බව හෝ බියගුළු බව නොව වෙඩි උණ්ඩයේ ශක්තිය හා බලයයි. ඔවුන්ගේ නවීන අවි ආයුධවලට බිය නොවූ හෙළ ජාතික විරුවෝ ඔවුන් ගෙන් රට මුදා ගැනීම සඳහා දිවි පරදුවට තබා සටන් කළහ. එම ජාතික විරුවන්ට අප නිරතුරුව උපහාර දැක්විය යුතුය.ඇතැම් අවස්ථාවල විදේශිකයාගේ තාන්න මාන්නවලට ගිජු වූ ඇතැම් ශී‍්‍ර ලාංකිකයන් නොසිටියා නොවේ. තම උපන් බිම විදේශිකයන්ට පාවාදී සත්කාර සම්මාන තනතුරු ලබා ගෙන ඔවුන්ට ආවැඩූ අසිංහල ජාතිද්‍රෝහී පුද්ගලයන් නිසා සියවස් ගණනක් අපේ රට අපට අහිමි විය.එවකට අප රට පාලනය කළ ඇතැම් සිංහල රාජ්‍ය නායකයන්ගේ අදූරදර්ශි කි‍්‍රයා කලාප ද ජාතික වහල් භාවයට හේතු විය. ඉංගී‍්‍රසි ජාතිකයන් මෙරට යටත් කර ගනිමින් ගෙන ගිය අත්තනෝමතික පාලනයට එරෙහිව සටන් කළ ජාතික විරුවන් පිළිබඳ සටහනක් තැබීම ද ජාතික නිදහස සමරන මේ මොහොතේ උදාර කර්තව්‍යයක් ලෙස සිතමි.1948 පෙබරවාරි 04 දා අප ලැබු නිදහස එක් ලේ බිඳක් හෝ නොහෙළා ලැබු නිදහසක් ලෙස ඇතැමුන් අර්ථ දැක්වීම සාවද්‍යය. විදේශිය පාලකයන් ගෙන් අප රට බේරා ගැනීම සඳහා ගිහි පැවිදි ජාතික විරුවන් තම දිවි පරදුවට තබා අභිමානවත් මෙහෙයක් ඉටුකර ඇති බව ඉතිහාසය සාක්ෂි දරයි.වාරියපොල සුමංගල හිමි, මිගෙට්ටුවත්තේ ගුණානන්ද හිමි, කුඩාපොල හිමි, ටිබෙට් ජාතික එස්. මහින්ද හිමි ආදි මහා සංඝ රත්නය ද වීර පුරන් අප්පු, ගොන්ගාලේගොඩ බණ්ඩා, වීර කැප්පෙටිපොළ, කිවුලේගෙදර මොහොට්ටාල, කැටකාලේ මොහොට්ටාල, කොහුකුඹුරේ රටේරාල, අනගාරික ධර්මපාලතුමා වැනි හෙළ ජාතික විරුවන් ද එඩ්වඩ් හෙන්රි පේද්‍රිස්, ඊ.ඩබ්ලිව්. පෙරේරා, ඩී.එස්. සේනානායක, එස්.ඩබ්ලිව්.ආර්.ඩී. බණ්ඩාරනායක, එෆ්.ආර්. සේනානායක, ඩී.බී. ජයතිලක, අරුනාචලම් පොන්නම්බලම් සහ එම්.සී. සිද්ධි ලෙබ්බෙ ආදි නායකයෝ ද අප රටේ නිදහස වෙනුවෙන් අමිල මෙහෙවරක් ඉටු කළහ.කන්ද උඩරට රාජධානියේ අවසන් කාලයේ පාලකයන් වූ නායක්කාර වංශික රජවරුන්ගේ දුර්වලතා නිසා රට වැසියෝ ඉමහත් පීඩා වින්දහ. එනිසා රටවැසියන්ට රජවරුන් එපා විය. ඇතැම් රජවරු බියගුළු චරිත වූ අතර විදේශිකයන්ගේ උපක‍්‍රම වලට රැවටුණහ.එමෙන්ම බොහෝ ජාති මාමක රජවරු ලක්දිව විවිධ පළාත්වල ඉංගි‍්‍රසින්ට විරුද්ධව සටන් මෙහෙය වූහ. රට ජාතිය වෙනුවෙන් සටන් කළ අපේ විරෝදාර දහස් ගණනක් ජනතාව ඔවුන්ගේ වෙඩි උණ්ඩයට හසු වූහ.එමෙන්ම ඇතැම් අවස්ථාවල විදේශිකයන් පරදවා ජයග‍්‍රහණ ලබා ගැනීමට ද අපේ විරුවෝ සමත් වූහ. 1817 පැවැති කන්ද උඩරට විමුක්ති සටන දේශපේ‍්‍රමි හෙළ විරුවන්ගේ උදාර වූ මෙහෙවරකි.වාරියපොල සුමංගල හිමියන් ඉංගී‍්‍රසින්ගේ වෙඩි උණ්ඩය ඉදිරියේ ඉංගි‍්‍රසි කොඩිය බිමට හෙළා ජාතික කොඩිය එසවීම ජාතියේ එඩිතර හා අභිමානවත් බව විදහා දැක්වෙන අවස්ථාවකි. එය සෙසු භික්ෂුන්ට මෙන්ම ගිහි නායකයන්ට ද ඉමහත් ආදර්ශයකි. සතුරා පරාජය කිරීමේ උපක‍්‍රම සාකච්ඡා වූයේ ගමේ පන්සලේය. එහිදී හෙළ භික්ෂුව උපදේශකයකු වශයෙන් කි‍්‍රයා කළේය.කසාවතෙහි තේජස හෙළ විරුවන්ට පෙරට යෑමට මහත් ශක්තියක් විය. කන්ද උඩරට සටන, ඌව වෙල්ලස්ස සටන, ගන්නෝරුව සටන ආදි සටන් මඟින් සිංහලයා තම රුධිරය හෙළා ලොවට කියා පෑවේ සිංහල ජාතියේ එඩිතර හා අභිමානවත් බවයි. තම සැප සම්පත් තාන්න මාන්න සියල්ල ඉවතලා ජාතිය ආගම ආරක්ෂා කර ගැනීමට එකල විරුවන් දිවි හිමියෙන් කි‍්‍රයා කළ ආකාරය වත්වන් ශී‍්‍ර ලාංකිකයන්ට ද ඉමහත් ආදර්ශයකි.ඔවුන්ගේ එඩිතරකම නිසා අද අපි අභිමානවත් නිදහසක් අත්විඳින්නෙමු. හෙළ බොදු සිරිත් විරිත් අමතක කිරීම, බටහිර සිරිත් වැළඳගැනීම, සුද්දන්ට ගැතිවීම, මත් වතුර පානය, බුදු දහමට පිටුපා කි‍්‍රයා කිරීම ආදි දුශ්චරිත දුටු අනගාරික ධර්මපාල තුමා වැනි උදාර නායකයන් කම්පාවට පත්වී දුසිරිතෙන් වළක්වා ගැනීම සඳහා දිවි පරදුවට තබා කි‍්‍රයා කළේය.සැබැවින් අපි ඒ උදාර නායකයන්ට ණයගැති වෙමු. සුදු අධිරාජ්‍යවාදීන්ගේ ටයි කෝට් එකට, යකඩ සපත්තුවට යට වූ පරාදීන මිනිස්සු අද මෙන් ම එදාත් සිටියහ. දුර දක්නා නුවණින් කටයුතු නොකළ පුද්ගලයන් නිසා උතුම් දේශය අපට අහිමි වුවද විදේශිකයන් ගෙන් රට මුදවා ගැනීමට එදා විරුවන් කළ මෙහෙය සදා අමරණීයය.ඉංගී‍්‍රසින්ට එරෙහිව සිදු කළ සටන්වලින් මුළු මහත් හෙළ මිහි තලයම රුධිරයෙන් තෙත් වී ඇත. 1948 වසරේ අප නිදහස ලැබුවේ එම රුධිර ගංගා මතිනි. 19 වැනි සියවස අග භාගයේදී හා 20 වැනි සියවස මුල් භාගයේදී ලංකාවට ඉංගී‍්‍රසින් විසින් හඳුන්වා දුන් ආණ්ඩු ක‍්‍රම, බදු ක‍්‍රම ආදිය නිසා මෙරට වැසියෝ ඉමහත් පීඩාවට පත් වූහ.එහිදී සිංහල දෙමළ මුස්ලිම් ජනයෝ සුදු අධිරාජ්‍යවාදීන්ට එරෙහිව කි‍්‍රයා කිරීමට සංවිධානය වූහ. අමද්‍යප ව්‍යාපාරය, ලංකා ජාතික සංගමය, ලංකා කම්කරු සංගමය, ලංකා තරුණ සංගමය ආදි සමිති සංගම් බිහිවීම එහි ප‍්‍රතිඵලයකි. එක්ව සටන් කිරීමෙන් රට ජාතිය බේරා ගැනීමට හැකියාව ලැබෙන බව ඔවුන් සිතීම ජාතික නිදහසට ද හේතු විය.1915 දී පැවැති සිංහල මුස්ලිම් කෝලාහලය සිංහල විරුවන් ගෙන් පළි ගැනීමට ඉංගී‍්‍රසිහු අවස්ථාවක් කර ගත්හ. හෙන්ද්‍රි පේදිස් වැනි හෙළ විරුවන් එහිදී වෙඩි තබා මරා දැමූහ. ජාතික නිදහස වෙනුවෙන් සටන් කළ තවත් බොහෝ සිංහල වීරවරයන් අධිකරණයේදී වරදකරුවන් බවට පත්කොට මරා දැමූහ.විදේශිකයන්ගේ කුරිරු පාලනයන්ට එරෙහිව රටේ හැම තැන ම විරෝධතා නැඟෙන්නට විය. රාජ්‍ය මන්ත‍්‍රණ සභාවේ ද ඔවුන්ගේ පාලනය දෝශ දර්ශනයට ලක්විය. ඒ වන විට ආසියානු රටවල් රැසක්ම ඉංගි‍්‍රසින් විසින් යටත් කරගෙන තිබිණි.ඒ සැම රටකම ජනතාව ඉංගි‍්‍රසින්ට එරෙහිව නැඟී සිටියහ. එම නිසා ජනතා විරෝධය හමුවේ ඔවුන්ට සිදුවූයේ යටත් කරගත් රාජ්‍ය අත්හැර යෑමටය. ඒ අනුව 1948 පෙබරවාරි 04 දා අපට ජාතික නිදහස හිමිවිය.එම නිදහස වෙනුවෙන් දහදිය කඳුළු රුධිරය හෙළුෑ වීරෝදාර ජාතික විරුවන්ට උපහාර පිදීමත්, විවිධ බලවේගවලට මේ රට යටත් කර ගැනීමට ඉඩ නොදී අභිමානවත් ලෙස හා දේශීයත්වය ආරක්ෂා වන ලෙස සුරක්ෂිත කර ගැනීමත්, අද දවසේ අප සතු වගකීම හා යුතුකම වන්නේය.විතාරන්දෙණියේ වජිරවංස හිමි, බොදු උරුමය සංවිධානයේ ලේකම්, බොදු සංරක්ෂණ සභාවේ සභාපතිසහ සූරියවැව ජාතික පාසලේ ආචාර්ය</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=as0902013</link>
    <topic>නෙළුම් විල</topic>
    <author/>
    <content>රටට නිදහස ලැබීමට දෙවසරකට පෙර රෝහලක් තනා දැයට පරිත්‍යාග කළ සෙමනේරිස් අප්පුහාමිහෙළ විරුවන්ගේ ශක්තියෙන් ලැබූ ජාතික නිදහසනෙළුම් විලසුරලොවින් බට ගුරුතුමියදියේ ගිලී මැරුණු මාළුවාඔබ කළු ගලක් මිස හිස් ලබු කැටයක් නොවිය යුතුයඔහු සිය මාසික වැටුප ගන්නට බැංකුවට ගියේ ය. මුදල ගණන් කර බැලූ විට දහහත් දහසක් වැඩියෙන් තිබිණ.ඔහු වහා ම බැංකු කළමනාකරු හමුවී අතිරික්තය ආපසු බාර දුන්නේ ය.ගනුදෙනුකරු ගේ සද්භාවය අගය කළ බැංකු කළමනාකරු ඉන් නොනැවතී සිය කාර්ය මණ්ඩලයට ඔහු හඳුන්වා දුන්නේ සතුටිනි.’මීට පස්සෙ ගනුදෙනු කරන්ට ආපුහම මේ මහත්තය විශේෂ පුද්ගලයෙක් විදිහට සලකන්ට ඕනෑ!’ කළමනාකරු ඉල්ලා සිටියේ ය.සැලකිල්ල එතැනින් නිමා නොවිණි.’මේ සැරේ අපිත් එක්ක මේ බැංකු ගොඩනැඟිල්ලට වෙලා පෙරහැර (නුවර) බලන්ට ඔබතුමා දරුපවුලත් එක්ක මෙහෙ එන්ට ඕනෑ’එය ගෞරවනීය වූ ඇරයුමක් විය.මේ අවංක පුරවැසියා සේවාව කළේ කෘෂිකර්ම දෙපාර්තමේන්තුවේ ප‍්‍රාදේශීය කාර්යාලයක ය. පුංචි ගොවියා ගේ සිට ව්‍යාපාරික ගොවියා දක්වා කවුරුත් ඔහු දුටුවේ සිය වගාව නඟාසිටුවීමට පිහිට වන ඉටු දෙවියකු සේ ය. බිත්තර වී, කෘෂි උපකරණ, පොහොර, තෙල් ආදිය මෙන් ම වුවමනා අයට වගා ණය ද සැපයීමට ඔහු ලද වෙහෙස මහත් ය. ජනතාවෝ ඔහුට කළ ගුණ සැලකූහ. ඒ, වැඩි මනාපයෙන් ප‍්‍රාදේශීය සභාවට පත්කිරීමෙනි.මේ ඡන්ද සටනේ දී ඇතැමෙක් ඔහුට තර්ජනය කළේ ය. ඔහු කළේ තර්ජිතයා ද කැටුව ජනතාව අතරට ගොස් ‘මේ මගේ මිත‍්‍රයාටත් මනාපයක් දෙන්ට’ කියා ඉල්ලීම ය.මේ සැබෑ මිනිසා දේශපාලන සේවාව ඉටු කොට ගෙදර ආවේ පිරිසුදු දෑතිනි.ඔහු සිය දරුවනට ආදරණීය පියකු වුව ද තම උගත් දූ දරුවනට රැකියා සපයා සිය තතුරෙහි ගෞරවය නැති කර ගැනීමට නම් හිතුවේ නැත.විද්‍යුත්, කාර්මික, කලා, හැකියාවන් ගෙන් යුතු මේ දරුවෝ ඒ වන විට විවිධ පෞද්ගලික ආයතනවල දුක් අනුභව කරමින් සිටියහ. එසේ වුව ද ඔහු ගේ දර්ශනය වූයේ පෞද්ගලික ලාභාපේක්ෂාවෙන් යමක් කිරීම මහජන විශ්වාසය ‘කිල්ලට හසුකිරීමක්’ හැටියට ය.’ස්ව ශක්තිය කෙරෙහි විශ්වාසය තබනු!’ ඒ ඔහු සිය දරුවනට දුන් උපදේශය යි.දරුවෝ ද ඒ මත පිහිටියහ.කලකට පසු ඔහු අසනීප විය.දරුවකු රැකියාවට ද ආයුබෝවන් කියා ගෙදර ආවේ පියා ගොඩගන්නා චේතනාවෙනි. සෙසු දරුවෝ ද ඒ වෙනුවෙන් කැප වූහ.ඔහු පල්ලෙකැලේ ආයුර්වේදයේ නැවත්විණි. ඔහුට උවටැන් කරනු පිණිස දරුවෙක් ඇප කැප ව සිටියේ ය. දරුවා පිහිට වූයේ තම පියාට පමණක් නොවේ. සෙසු රෝගීනට ද ඔහු එක සේ පිහිට වූයේ ය. පියා රෝහලින් පිට ව යන දින ඔහුට සමුදුන් සහෝදර රෝගීන් ජාති බේදයෙන් තොර ව පුතු බදා වැළඳ හඬමින් සමුදුන්නේ මතු සසරේ යළි යළිත් නුඹලා හමුවේවා’යි පතමිනි.මේ පියා දැන් වියපත් ය. සමඟි දමින් බැඳුණු සිය දරු පිරිස දකිමින් ඔහු විඳින්නේ අපමණ සතුටකි.දරුවෝ ගෙයක් හදති. ඔවුනට මුදල් වැය වන්නේ අමුද්‍රව්‍ය සඳහා පමණි. වඩුකම් ද පෙදරේරුකම් ද ඔවුන් ගේය. අඩු වැයකින් වැඩි ඵල ලබන තාක්ෂණය ඔවුහු දනිති.මිනිස්කම පාදක කොටගත් ස්ව ශක්තිය කෙරෙහි විශ්වාසය තැබීමේ උත්තුංග ගුණාංග මත පිහිටා වැඩ කළ ඔහු ද ඔහු ගේ දරු පිරිස ද රටට ආදර්ශයකි.මැද දුම්බර, ගබ්බෙල ආරියසිංහ කරුණාරත්න මහතාණනි, දූ දරුවනි ඔබ සැමට යහපත සැලසේවා!’උඩිස්පත්තුවේ සුමනසිංහ වෙලගෙදර මහතා විසින් යොමු කරන ලද ලිපියක් ඇසුරිනි.අපේ නාට්‍යයට නිළියක වුවමනා කර තිබිණි. හැකියාවැ’ති නවක නිළියකට ඒ තැන දීමට අපි තීරණය කළෙමු.ඈ අප වෙත ආයේ ඒ අයුරිනි. ඈ අප කරා යොමු කරන ලද්දේ ප‍්‍රවීණ රංග ධරයකු විසිනි.අපි ඇගේ රංග විලාසයන් නැරඹීමු. සෑහීමකට පත්විය හැකි විය. අපි ඇය අපේ නිෂ්පාදනය සඳහා තෝරා ගතිමු.ඇගේ නිවහන පිහිටියේ ඈත ගම්මානයක ය. එහෙයින් ඇයට නතර වීම අවශ්‍ය විය. අප නිවෙසේ වෙන්කරන ලද සුළු ඉඩකඩින් ඇය සෑහීමට පත්වූවා ය.ඇය අප සකසා දුන් සයනය පිළිකෙව් කොට බිම නිදාගත්තා ය.’මං ගෙදරදිත් නිදාගත්තෙ බිම’ ඇය කීවා ය.ඇගේ අහිංසකකම ගැන අපි පැහැදුනෙමු.ඈ උදෙන් ම අවදි වූවාය.’මේ හරියෙ එළුකිරි ගන්න තැනක් නැද්ද?’ ඇය ඇසුවාය.’නෑ’යි අපි කීමු.’ගමේ දි නං මං උදේට එළුකිරි එකක් බොනව. එහෙ තියන එළවුළු පලතුරුත් අලුත් නේ’ඇගේ අවශ්‍යතා හැකි පමණින් ඉටුකර දීමට බිරියත්, මමත් තීරණය කළෙමු. එහෙත් අපට ඇගේ අවශ්‍යතා නිසි පරිදි ඉටු කිරීමට නම් බැරි විය.මැදියම් රැයක ඇගේ ඉකිබිඳුම් හඬ ඇසිණ.අපි විපරම් කළෙමු.’ඇයි නංගි ඔයා අඬන්නෙ?’ මා බිරිය ඇසුවා ය.’මට ගෙදර මතක් වුණා’. ඇය කීවාය.අපට බොහෝ දුක සිතිණ. එතැන් පටන් මා බිරිය ඇගේ තනිකම මැකීමට උනන්දු වූවාය.ඇගේ අඳෙ¤නා ද නිමක් නැති විය. නාට්‍ය දර්ශනය අවසන්වූ වහාම අපි ඇය ගෙදර පිටත් කිරීමට තීරණය කළෙමු.ඇගේ රංග භූමිකාව වූයේ රැයෙහි අතරමං වී කරදරයට පත් ඇඟලුම් සේවිකාවක ගේ චරිතයකි. ඇගේ රඟපෑම සාර්ථක වූයෙන් නාට්‍ය උලෙළේ දී ඇයට කුසලතා සහතිකයක් ද පිරිනැමිණ. එදින ඇය අප දෙදෙනා ඉදිරියේ වැඳ වැටුණේ හදපිරි සතුටිනි.එතැන් පටන් ඇගේ ඇවතුම් පැවතුම් වෙනස් විය. ඇය බොහෝ ඉක්මනින් නාට්‍ය ක්‍ෂේත‍්‍රයේ නව මුහුණු හැඳින ගත්තා පමණක් නො ව ඔවුන් හා රංග ගිවිසුම්වලට ද එළඹියා ය. ඇතැම් දිනෙක රැයෙහි ඇය අප නිවෙස වෙත ආපසු නොආවා ය. කෙමෙන් ඇය අප අතහැර ගියා ය.ඇගේ අඩුව ආධුනික නිළියක ගෙන් පුරවා ගත් අපි කෙමෙන් ඇය අමතක කළෙමු.දෙවසරක් පමණ ගෙවී ගියේ ය.තැපෑලෙන් දිගු ලිපියක් ආයේ ය.ඒ ඇගෙනි.’අත්තෙන් අත්තට පනින්න ගිහින් මට වැරදුණා සර්! බෝධි සත්වයොත්, දේව දත්තයොත් අතර වෙනස අඳුනගන්න මට බැරුව ගියා’ එහි අවධාරණය කර තිබිණ.ඇය සිදාදියේ මිලිනව ගිය කැලෑ මලකි. ඊට හේතු වූයේ ඇගේ නොතිත් ආශාවත්, ආත්ම ගරුත්වය රැකගැනීමට නොහැකිවීමත් බව කියමි.කැලණියේ පුෂ්පනාත් ජයසිරි මල්ලිකාරච්චි මහතා විසින් යොමු කරන ලද ලිපියක් ඇසුරිනි.මේපින්තූරය ඔබ හද සසල නොකරයි ද?මෙහි දැක්වෙන්නේ වියපත් මවත් (ගුණවතී) පියාත් උපතින්ම නැගිට ගත නොහැකි දියණියත් ය. ඔවුන් පදිංචි ව සිටින්නේ කුරුණෑගල ගනේවත්තේ, සීරංගොඩ ගමේ ය. මේ තිදෙනා රැක බලා ගන්නේ වියපත් යුවළ ගේ අනෙක් දියණිය යි. මේ කටයුත්ත නිසා ඇයට ජීවන මාර්ගයක් පිළියෙළ කර ගැනීම ද අසීරු ය.පවුලේ කුසගින්න නිවනු ලබන්නේ ප‍්‍රදේශවාසීන් විසිනි. ප‍්‍රදේශවාසීන් ගේ සහ ඉබ්බාගමුව ප‍්‍රාදේශීය සභාවේ අනුග‍්‍රහය යටතේ ඔවුනට නිවෙසක් ඉදිවෙමින් පවතී.මේ පවුලේ නඩත්තුව වෙනුවෙන් ආධාර ලබා ගනු පිණිස ලංකා බැංකුවේ හිරිපිටිය ශාඛාවේ අංක 4600648 දරන ගිණුම අරඹා තිබේ.ඒ සඳහා හැකි ආධාරයක් කරන ලෙස සත්ජනයාගෙන් ඉල්ලා සිටිනු ලැබේ.ගනේවත්තේ, සීරංගොඩ එම්.එම්.ලීලාවතී මහත්මිය විසින් යොමුකරන ලද ලිපියක් ඇසුරිනි.අද හෙට ම ගුරු සේවාවෙන් ඉසිඹු ලබමි.මගේ ගුරු සේවා දිවිය විසි හත් වසරකි. ඉන් වසර විසිතුනක්ම නියෝජ්‍ය විදුහල්පතිවරයකු වශයෙන් සේවාව කළෙමි.මගෙන් අකුරු කළ දරු දැරියන් දහස් ගණනකි. මේ පදවැල් ලියැවෙන මොහොතේ ඒ මුහුණු බොහොමයක් සිතුවම් සේ මනසේ මැවි මැවී දිසෙයි.දවසක් ගෙවෙන කල උණ හිසරදය හැදී සිසු කැළ තතු අසති ලෙඩ ඇඳ අසල රැඳී සමුගෙන ඉසිඹු ගෙන තනි වූ මොහොතෙහිදී මට ඔබ සුවය දී සිත පිටුපසට අදීනිල’ඹර යහන මත පිබිදෙන දින රද ය එහි රන් අරුණ ඔබෙ පියකරු මුව මැද ය බැතිබර හදින් බුදු පුද කළ හැටි හොඳ ය සිහිවටනයකි ඔබ හමුවන සුදු උද යදුරු මග ගෙව ගෙවා ළංවී එදා සිට කොට බිත්තියේ පොඩි පුටු මැද කතා කොට අඩියෙන් අඩිය ඔබ ඉහළට ගැනීමට අත්වැල වුණා - එය සතුටක් වුණා මටදැනුමෙන් ගලන සිතිවිලි දිය පීල්ල යි හැඩතල හැදී දියවෙන හුණු කෑල්ල යි සැඩ දිය පහර වළකන කළු ලෑල්ල යි මතකය ඔබේ එහි රැඳවුම් වේල්ල යිබෝලය දැලෙන් දෙපසට ලා තරග කොට ඒ නොවැටෙනු පිණිස පැන පැන රකින විට පාසල් කෙළි බිමේ සැඩ හිරු කිරණ යට මා ලද සතුට මෙතකැයි කිව නොහැක මටපාසල් වැඩ දුලබ කළ ඔබෙ දිළිඳු ගතී දෝසය ලෙස දුටිමි දඬුවම් උරුම නැතී ඒ හැර ගහක නැග හෝ පොරයකට එතී වේවැල නැතිව බැරිවුණු තැන් මතක ඇතීආදුරුසයක් ලෙස ගරු කොට ගුරු වින ය ආවෙමි – අදයි අප සමු ගත යුතු දින ය මා ඔබ වෙතින් ලත් පාඩම් අපමණ ය ඒ ටික පමණි මගෙ තැන්පත් කළ දන යඅධ්‍යාපනවේදී ගම්මැදගම සමන් මුණසිංහ කිවියා විසින් යොමු කරන ලද ලිපියක් ඇසුරිණි.අප රටෙහි ගිනිකෙළි නිපැයුම් අලෙවි වන්නේ උත්සව සමයන්හි දී පමණි.එසේ තිබියදීත් ඉකුත් නත්තල් සහ අවුරුදු උදා සමයත් වෙනුවෙන් නිකුත් කරන ලද ගිනි කෙළි නිපැයුම් එතරම් අලෙවි නොවීය. විශාල ලෙස ඉතිරි වූ ඒවා තොග පිටින් ආපසු එමින් තිබේ.මේ නිසා බලපත් ඇති, වසරක් පාසා රජයට බදු ගෙවන ගිනිකෙළි කම්හල් දෙසියයක් පමණ හිමි ව්‍යාපාරිකයන් ද ඒවායින් සෘජු ව සහ වක‍්‍ර ව යැපෙන ලක්ෂයක පමණ ජනතාවක් ද අමාරුවේ වැටිණ.මේ අතර උතුරේ හමුදා ජයග‍්‍රහණවලින් උද්දාමයට පත් ජනතාවෝ තම සතුට පළකරනු වස් රතිඤ්ඤා විශාල වශයෙන් පත්තු කළහ. එහෙත් ඒ මෙරට රතිඤ්ඤා නොවේ. වගකිවයුත්තන් රවටා ගෙන්වන ලද නොරට රතිඤ්ඤායි.මේ නොරට රතිඤ්ඤාවල ඇති සේව නූල රජයේ අනුමත ප‍්‍රමාණයට වඩා දිගින් අඩුය. එහෙයින් අනාරක්ෂිත ය. ’79.02.13 දාතමැ’ති අති විශේෂ ගැසට් නිවේදනය ප‍්‍රකාර සේව නූල දිගින් අඟල් දෙකක් තිබිය යුතු ය. එහෙත් මේවායේ ඇති නූලෙහි දිග සෙන්ටිමීටරයකි.ඒ තබා මේ රතිඤ්ඤා පිපිරවීමට යොදාගෙන ඇත්තේ පොටෑසියම් ක්ලෝලේටරයකි. මෙය ද ගැසට් නිවේදනයට අනුව තහනම් රසායනික ද්‍රව්‍යයකි. අහස් වෙඩි සඳහා ද මේ තහනම් රසායනික ද්‍රව්‍ය යොදාගෙන තිබේ.මේ අකටයුත්ත නිසා එක අතකින් මෙරට ව්‍යාපාරයක් විනාශ වී යයි. ලක්ෂ ගණනක ගේ ජීවන මාර්ගය ඇහිරෙයි. වගකිවයුත්තෝ රැවටෙති. ජනතාවෝ අනතුරට පත්වෙති.මේ පිළිබඳව අතිගරු ජනාධිපතිතුමන් ගේ අවධානය යොමු වේවායි පතමු. පරීක්ෂණයක් ඉල්ලමු.මීගමුවේ, කිඹුලාපිටියේ, ගිනිකෙළි නිපදවන්නන්ගේ සංගමයේ ගරු සභාපති ආර්.ලෝරන්ස් මහතා විසින් යොමු කරන ලද ලිපියක් ඇසුරිනි.හාත්පස දිස්වූයේ වෙල්යාය ය. මම ඒ මැදින් වැටුණු තාර පාර දිගේ ඇවිද යමින් සිටියෙමි.මයිනෝ රංචුවක් වෙල්යායට උඩින් පියඹා ආහ. කෙමෙන් ඔවුහු වෙල්යායේ මට්ටමට පහත් ව ද, යළි උස් ව ද, යළි පහත් ව ද යළි උස් ව ද ඉගිළ ආහ.විසිතුරු ය. කඩුලු මතින් දුව එන ධාවක පිරිසක් බඳු ය.තරගකරුවෝ කෙමෙන් තාර පාරට ළං වෙමින් සිටියහ.විස්මයකි. එකෙණෙහිම තාර පාරෙහි මා සිටි කොටස කොළ පැහැ ගැන්වී ගියේය.ඒ ගොයම් මැස්සෝ ය.මට සත්‍යය පසක් වූයේ ය. මයිනුන් රංචුව උපක‍්‍රමික ව අඹා විත් තිබුණේ ගොයම් මැස්සන් රැළ පිටුපස ය.මයින්නු වෙල්යායේ පහළ කෙළවරෙහි දිස් වූ වන ලැහැබ තෙක් ම ගොයම් මැස්සන් පසුපස හඹා ගියහ.ඔවුන් ඉගිළ ගියේ මසිතෙහි මෙබඳු සිතුවිල්ලක් උපද්දවමිනි.අහා, මිනිසා ගේ මිතුරන් මිනිසාට ඉටු කරන සේවාව! එහෙත් මේ මිතුරනට මිනිසා ඉටු කර ඇති සේවාව කුමක්ද?ලජ්ජා සිතේ. වෙල අද්දර වූ බෙන ඇති හැම ගහක්ම කපා ගෘහ භාණ්ඩ සාදා තිබේ. කොට්ටෝරුවකුට කෙටීමට කොටයක් නැත. කොට්ටෝරුවන් වඳවී ගිය කළ බෙනවල බිත්තර දමන හැම කුරුලු වර්ගයක්ම වඳවී නොයයි ද? මේ වනවිටත් සැලළිහිණියා දක්නට ලැබෙන්නේ සන්දේශ කාව්‍යයේ පමණක් නොවේදෟඅතීතයේ විසූ උතුම් මිනිසා අපට බොහෝ දේ ඉතිරි කර තැබුවේ ය. වත්මන් අපි අනාගත දරුවනට කුමක් ඉතිරි කර තබමුද?ලෙල්ලොපිටියේ වැලිමළුවේ එච්.වී.චන්ද්‍රසිරි මහතා විසින් යොමු කරන ලද ලිපියක් ඇසුරිනි. නෙළුම් විල, සිළුමිණ,ලේක්හවුස්, කොළඹ</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=as0902014</link>
    <topic>සුරලොවින් බට ගුරුතුමිය</topic>
    <author>විශ‍්‍රාමලත් ආචාර්ය, ඩී.එන්. දිසානායක කොස්වත්ත – බිංගිරිය</author>
    <content>රටට නිදහස ලැබීමට දෙවසරකට පෙර රෝහලක් තනා දැයට පරිත්‍යාග කළ සෙමනේරිස් අප්පුහාමිහෙළ විරුවන්ගේ ශක්තියෙන් ලැබූ ජාතික නිදහසනෙළුම් විලසුරලොවින් බට ගුරුතුමියදියේ ගිලී මැරුණු මාළුවාඔබ කළු ගලක් මිස හිස් ලබු කැටයක් නොවිය යුතුයවයඹ පළාතේ බිංගිරිය ප‍්‍රදේශයේ මහා විද්‍යාලයක සේවයට අලුතින් පත්ව ආ සේරම් ගුරුතුමිය නාගරීකරණය උතුම් කොට සැලකූ පිටිසරය නොරිස්සූ ගුරුවරියක වූවාය.එම අවධියේ විදුලි බලය නොතිබූ මෙම ප‍්‍රදේශයේ ඈ මුල්වරට නතර වූයේ ධර්මා නමැති තවත් ගුරුවරියක් සමඟ මැටි ගැසූ නිවසකය. රාති‍්‍රයට භූමිතෙල් කුප්පි දල්වමින් තාවකාලිකව නතර වී සිටි ඈ නිතර දෙවේලේ නිවසේදී මෙන් ම තම පාසලේදී ද “මැටි හවුස්වල නෝ ලයිට්” කියමින් තමා පදිංචිව සිටි නිවස හා එගම් ප‍්‍රදේශය අවතක්සේරුවට ලක් කළාය. පාසලට පැමිණෙන ඈ ඉගෙන්වීම් කටයුතු ද පසෙකලා නිතර දෙවේලේ කරන මෙම කන්නලව්ව අනෙක් ගුරුවරුනට ද හිසරදයක් විය.සති අන්තයේ සිකුරාදා දිනවල තම ගෙදර යන ඇය නැවත පැමිණෙන්නේ සඳුදා උදේය.සිකුරාදා දිනවල පාසල් ඇරුණු විගස තම නිවස කරා යෑමට සූදානමින් බෑගය රැගෙන පාසලට එන ඇය එය ගුරු විවේකාගාරයේ තබා පංතිවලට ඉගැන්වීමට යන්නීය.ඒ පාසල ඇරුණු විගස ගොතටුව පිහිටි තම නිවස වෙත පිටත්වීමේ අදහසිනි. මෙම ප‍්‍රදේශයේ “මැටි හවුස්වල නෝ ලයිට්වල” ජීවත් වුවද මල් පැළවලට නම් ඇය දැක්වූයේ තදබල ආශාවකි. සති අන්තයේ තම නිවස බලා යන ඇය මෙම ප‍්‍රදේශයේ බහුලව ඇති මල් වර්ග රැගෙන ගොස් ගොතටුවේ තම නිවසේ සිටුවනුයේ මහත් ආශාවකිනි.දිනක් පාසලේ විහිළු තහළුවලට බොහෝ කැමැත්තක් දක්වන විජේනායක, ධර්මදාස හා දිසානායක යන ගුරුවරුන් තිදෙනා හොඳ මල් පැළ වර්ගයක් සොයා ඇයගේ බෑගය අසලින් තැබුවේ ඇයට ගෙදර යන විට ගෙන යෑම පිණිසය.නිදිකුම්බා ගස්වලට “ස්ලීපින් පොට්ස්” ද ඔනපති නට්ටන්වලට “කෙකට කලියාස්” ද පොඩි සිංඤෙ¤මරං ගස්වලට “පොඩි සින් මරායස්” ද තුත්තිරි ගස්වලට “සෙයිද මෝනාස්” ද යනුවෙන් කුඩා අකුරින් බෝඩ් ගසා එම ගස්වලට යෙදෙන උද්භිද නාමයන් හැටියට දක්වා ඇයගේ බෑග් එක ළඟින් තැබුවේ ඇයට ගෙදර යනවිට රැගෙන යෑම පිණිසය.ගුරුවරුන් තිදෙනා මේ එකිනෙක ගස්වලට යෙදෙන උද්භිද නාම හඳුන්වා දීමෙන් පසු ඒව රැගෙන ගිය සේරම් ගුරුතුමිය තම මල් පෝච්චිවල තිබූ මල් ගස් ඉවත් කර අලුතින් ගෙනා මල් පැළ සිටෙව්වාය.කාලයක් යද්දී නිදිකුම්බා ද, ඔනපති නට්ටංද, පොඩි සිංඤෙ¤ මරං ද, තුත්තිරිගස් ද පෝච්චිවල සරුවට වැඩුණු අතර ඒවා දුටු පවුලේ අයගෙන් ඇයට අසන්නට ලැබුණේ බැණුම් ගොඩකි. පසුව එම ගස් පෝච්චිවලින් ඉවත් කළේ මල් පෝච්චි බිඳීමෙන් පසුවය.දිනක් පාසලේ වෙනත් ගුරුවරයෙක් වංහුං සොයා ගෙන ගොස් ඇගේ නිවසට ගොඩ වැදුණේ අහම්බෙනි. “මැටි හවුස්වල නෝ ලයිට්” කියමින් නාගරීකරණය උතුම්කොට සලකමින් පිටිසරබද ජීවිතය නොරිස්සූ ගුරුතුමිය එදින ජීවත් වී ඇත්තේ ගොතටුව ප‍්‍රදේශයේ ඉතාමත් දුගී දුප්පත් පැල්පතක අඩ අඳුරේ බැව් දැනගත් ගුරුතුමා හනික ඉන් පිටව ගියේ රෑ බෝවීමට පෙර ගෙදර යා යුතු බැව් පවසමිනි.විශ‍්‍රාමලත් ආචාර්ය, ඩී.එන්. දිසානායක කොස්වත්ත – බිංගිරිය</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=as0902015</link>
    <topic>දියේ ගිලී මැරුණු මාළුවා</topic>
    <author>බදුල්ල – හිඳගොඩ පීටර් විජේසූරිය</author>
    <content>රටට නිදහස ලැබීමට දෙවසරකට පෙර රෝහලක් තනා දැයට පරිත්‍යාග කළ සෙමනේරිස් අප්පුහාමිහෙළ විරුවන්ගේ ශක්තියෙන් ලැබූ ජාතික නිදහසනෙළුම් විලසුරලොවින් බට ගුරුතුමියදියේ ගිලී මැරුණු මාළුවාඔබ කළු ගලක් මිස හිස් ලබු කැටයක් නොවිය යුතුයඑක්තරා ආයතනයක කළමනාකරුවකුගේ නිල කාමරය අලංකාර කිරීම උදෙසා මාළු ටැංකික් සවි කරන ලදී.දිනක් කාර්යාල රාජකාරි කටයුතුවලින් බැහැරව මඳ විවේකයක් ලද කළමනාකරු ඔහු අබියස තිබූ මාළු ටැංකියේ සිටි ලස්සනම මාළුවා ටැංකියෙන් ඉවතට ගෙන, තම අතෙහි තබා හුරතල් කරන්නට විය. තත්පර දෙක තුනක් ඔහුගේ අත්ලේ සිටි මාළුවා එකවරම ගැහෙන්නට වූයෙන්, කළමනාකරු ඌ නැවත ටැංකියට මුදා හැරියේය.දෙවැනි දිනයේදී ද, සුපුරුදු පරිදි කළමනාකරු එම මාළුවා ටැංකියෙන් ඉවතට ගෙන, තම අතෙහි තබා, උගේ වරල් පිරිමදිමින් සුරතල් කරන්නට විය. විනාඩියක් පමණ කාලයක් ගෙවුණු තැනදී ඌ පෙර පරිදිම ගැහෙන්නට වූයෙන්, දෙවැනි දිනයේදී ද ටැංකියට මුදාහරින්නට සිදුවිය.තෙවැනි දිනයේදීත්, පුරුදු ලෙස ටැංකියෙන් ඉවතට ගත් එම මාළුවාට කළමනාකරුගේ අතහි විනාඩි පහක පමණ කාලයක් කිසිදු අපහසුතාවයකින් තොරව රැඳී සිටීමට හැකිවූ අතර ඉක්බිතිව ගැහෙන්නට වූයෙන් නැවතත් ටැංකියට මුදාහරින ලදී. මේ අයුරින් මාසයක පමණ කාලයක් තුළදී දිනපතා පිළිවෙළින්, විනාඩි 20, 30 හා පැය 01, 02, 03, යනාදී වශයෙන් කාලයක් තමාගේ අතෙහි තබා ගනිමින් මෙම මාළුවා හුරතල් කිරීමට කළමනාකරුට හැකි විය.දෙවැනි මාසයේ දී මාළුවා තම අතෙහි තබාගනිමින් හුරතල් කිරීමේ කාල පරාශය, පැය විසිහතර දක්වා වර්ධනය කර ගැනීමට කළමනාකරු සමත් විය.තෙවැනි මාසයේ දී, කිසිදු කරදරයකින් තොරව සතියක පමණ කාලයක් ජලයෙන් මතුපිට පරිසරයේ මාළුවාට ජීවත් වීමට කළමනාකරු හුරුපුරුදු කළේය.සිව්වැනි මාසයේදී කළමනාකරුට හදිසි රාජකාරි කටයුත්තක් උදෙසා විදේශ ගතවීමට සිදුවූයෙන්, දිගු කලක් තමා සමඟ ජලයෙන් පිටත ජීවත් වූ මාළුවා, ටැංකියට මුදාහළේය. නමුත් සැණෙකින් කළමනාකරුගේ ඇස් ඉදිරියේම, මාළුවා දියේ ගිලී මළේය.බදුල්ල – හිඳගොඩ පීටර් විජේසූරිය</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=as0902016</link>
    <topic>ඔබ කළු ගලක් මිස හිස් ලබු කැටයක් නොවිය යුතුය</topic>
    <author>සාකච්ඡා කළේ -රමණී සුබසිංහ ඡායාරූප -සුදම් ගුණසිංහ</author>
    <content>රටට නිදහස ලැබීමට දෙවසරකට පෙර රෝහලක් තනා දැයට පරිත්‍යාග කළ සෙමනේරිස් අප්පුහාමිහෙළ විරුවන්ගේ ශක්තියෙන් ලැබූ ජාතික නිදහසනෙළුම් විලසුරලොවින් බට ගුරුතුමියදියේ ගිලී මැරුණු මාළුවාඔබ කළු ගලක් මිස හිස් ලබු කැටයක් නොවිය යුතුයදැනුවත්ව හෝ නොදැනුවත්ව අප ඇතිකරගන්නා ඇතැම් වැරැදි හැසිරීම් ජීවිතය අගතියට ගෙන යෑමට හේතු වන අවස්ථා කොතෙකුත් ඇත. ඒ වැරැදි නිවැරැදි කොට හොඳ මිනිසුන් ලෙස ජීවිතයේ දියුණුව කරා ගෙන යන්නට බුදු දහමින් ලැබෙන ප‍්‍රයෝජනය අතිමහත් ය. මාන්නය හෙවත් තමා හුවා දක්වමින් අන් අය පහත්කොට සැලකීම මිනිසා කෙරෙහි වූ තවත් වැරැදි චර්යාවකි.සෑම පුද්ගලයකු කෙරෙහිම අඩු වැඩි වශයෙන් මෙම මනෝභාවය කි‍්‍රයාත්මක වේ. විශේෂයෙන්ම කෙනෙක් තමන් පිළිබඳව, සිය හැකියා පිළිබඳව, අවංකකම පරිත්‍යාගශීලි බව හා කැපවීම පිළිබඳව අධි තක්සේරුවෙන් සිටිනවා නම්, පවතිනවාටත් වඩා ඉහළින් ප‍්‍රකාශ කරනවා නම් එය අධි මාන්නය ලෙස බුදු දහමෙහි හැඳින්වේ.තවත් අවස්ථාවක අප වෙත වූ හැකියා පිළිබඳව නිවැරැදි තක්සේරුවක් නැත. සිල්වත්කම, ප‍්‍රඥාව, පරිත්‍යාගශීලී බව සත්‍ය වශයෙන් ම තිබියදීත් අප ඒ වටිනාකම් හඳුනාගෙන නැත. දක්ෂතා හඳුනාගෙන නැත. හීනමානය ඇති වන්නේ ඒ නිසාය. එසේ තමන් පිළිබඳව අඩු තක්සේරුවකින් සිතීම ද මානසික රෝගී තත්ත්වයකි.කුප්පියාවත්ත ජයශේඛරාරාම විහාරවාසීගෞරව ශාස්ත‍්‍රවේදීමාවරලේ භද්දිය හිමිඅධිමානය සහ හීනමානය යන හැසිරීම් ඕනෑම පුද්ගලයකු කෙරෙහි අඩු වැඩි වශයෙන් ඇතිවිය හැකි ය. එයට වයස් භේදයක් ද නැත. බාල, තරුණ, මහලු යන මේ කවර අවදියක දී වුවද මේ මනෝභාවයන් නිසා ජීවිතය අවාසනාවන්ත තත්ත්වයට පත්කර ගන්නා අය මේ සමාජයේ කොතෙකුත් දැකගත හැකිය. මොහොතකට ඔබේ සිත කි‍්‍රයාකරන ආකාරය පිළිබඳව උනන්දු වන්න. නිරවුල් සිහියෙන් සිටින්න. මෙවැනි මනෝභාවයන්ගෙන් යුතු වූ හැසිරීම් ඔබටම නිරීක්ෂණය වනු ඇත.බුදුරජාණන් වහන්සේ අපට මෙසේ උගන්වා ඇත.“යො චත්තානං සමුක්කංසෙ පරඤ්ච මවජානති නිහීනො සෙන මානෙන තං ජඤ්ඤා වසලො ඉති”යම් පුද්ගලයකු මානය නිසා තමන් හුවා දක්වන්නේ ද, අනෙක් අයට නින්දා අවමාන කරයි ද ඔහු වසලයෙකැයි දත යුත්තේ ය යනුවෙනි. තමන් හුවා දක්වමින් අන් අය පහත් යැයි සිතන පුද්ගලයා පරිහානිය ළඟා කරගන්නේ තමාටමය. මෙලොව පමණක් නොව මතු උපදින බවයන්හිදී ද හෙතෙම අගතියට පත්වන්නේ ය. ඔබ පිළිබඳව සතුටු වන්නට සැබැවින්ම හේතු සාධක තිබීමට පුළුවන. මේ මොහොතේ ඔබ ශීල ගුණයෙන්, ධනයෙන්, බලයෙන්, අධ්‍යාපනයෙන් සමාජයේ ඉහළ තැනක සිටිනවා වීමට පුළුවන. එසේ වුවද ඔබ කළ යුතු වන්නේ ඒ පිළිබඳව අධි තක්සේරුවට යෑම නොවේ. පවතින තත්ත්වයේ සීමාව හොඳින් හඳුනා ගැනීමය. ඒ පිළිබඳව දැනුවත් වීමය. ඒ සියල්ල වෙනස් වන බව අවබෝධ කර ගැනීම ය. අද දවසේ ඔබට ලැබුණු කීර්තිය, ධනය, බලය ඉතාම කෙටි කලක දී, එකම සුළු සිදුවීමක දී හෝ අහිමි වීමට පුළුවන. පරිහානියට පත්වන්නේ, අගතිය කරා යන්නේ මේ පිළිබඳව නොසිතා කටයුතු කරන පුද්ගලයා ය. මේ ලොව කිසිවකුට කිසිම දෙයක් තමන්ට අවශ්‍ය ලෙස තබා ගත නොහැකිය. ගිහියකුට වුවද පැවිද්දකුට වුවද එය පොදු වූ ධර්මතාවයකි. අප කිසිවකුට පවතින රටාව පාලනය කළ නොහැකි ය. මේ ලොව සෑම දෙයක්ම‘උත්පාද තිථිභංග‘ඇති වී ටික කලකින් වෙනස් වේ. එනම් විනාශය කරා ගමන් කරයි. අප මනාව තේරුම් ගත යුතු දෙයක් වේ. එනම් අද අප වෙත පැමිණි ලාබය සමඟම ඊළඟට පැමිණෙන්නේ අලාභය වන බවය. අද දවසේ කීර්ති ප‍්‍රශංසා ලබන තැනැත්තාට හෙට දවසේ ඒ පිරිස් වෙතින්ම නින්දා අපහාස ලැබීමට පුළුවන. අපකීර්තියට පත්වීමට ඉඩ ඇත.එපමණක් ද නොවේ. යම් තැනැත්තකු දුකට පත්ව සිටින්නේ ද, අපකීර්තිමත්ව නින්දා අපහාසවලින් පීඩා විඳින්නේ ද ඒ සියලු දුක්ඛිත තත්ත්වයන් හෙට දවසේ වෙනස් වී යනු ඇත. කවරකු හෝ තමන් ගේ දුක්ඛිත ජීවිතය පිළිබඳව සිත සිතා, ඒ පිළිබඳවම කල්පනා කරමින් මානසිකව කඩාවැටීමට පෙර ඉතාම කෙටි කාලයකින් මෙවැනි තත්ත්වයන් වෙනස් වන බව අවබෝධ කරගත යුතු ය. ඇති වී සියලුම දේ වෙනස්වීම මේ ලොව පවතින සත්‍යයයි. එය අවබෝධ කරගන්නවා නම්, ඒ පිළිබඳව සවිංඥානික වීම හෙවත් සිහිය පිහිටුවා ගනී නම් කිසිවකු මාන්නයෙන් ආඩම්බරයට පත් නොවනු ඇත. තමන් උසස් කොට සිතමින් අන් පිරිස් පහත් යැයි සැලැකීමට නොපෙළඹෙනු ඇත. අද සමාජයේ මේ තරම් අයහපත් ලෙස, අශෝභන ලෙස තමන් හුවා දැක්වීමට බොහෝ අය පෙළඹී සිටින්නේ මේ ලොව ඇත්ත දැකීමට නොහැකි වූ නිසාය.ඇතැම් අය මාන්නයට පත් වී සිටින්නේ තම ධනය බලය හේතුවෙනි. එහෙත් බුදුරජාණන් වහන්සේ මෙසේ උගන්වා ඇත.‘පුත්තං මත්ථි ධනං මත්ථි ඉතිබාලො විහඤ්ඤතී’දරුවන් සිටීයැයි, ධනය තිබේ යැයි කෙනකු උඬගු වන්නේ ද, මාන්නයට පත් වන්නේ ද ඔහු බාලයෙකි. මෝඩයෙකි. ඒ ගැනම සිතමින් ඔහු වෙහෙසට පත්වන්නේ ය. සත්‍යය නම් තමන්ටවත් තමාගේ ම වෙනස්වීම වැළැක්විය නොහැකි බවය. තමන් පිළිබඳව හෝ අනවශ්‍ය තරම් ආඩම්බර නොවිය යුතු තැන තම දූ දරුවන් ගැන, ධනය, බලය ගැන සිතා උඬගු බවට පත්වීමෙන් ප‍්‍රයෝජනයක් නැත.ඔබ ළපැටි ගොයම් කරල් දැක ඇත. ඒ දෙස මොහොතක් බලා සිටින්න. සුළඟින් සෙළවුණත් නැවත සෘජුව සිටීමට ගොයම් කරල උත්සාහ ගන්නා ආකාරය දැකගත හැකිය. මේ ගොයම් කරල වෙත දිනපතාම අවධානය යොමු කරන්න. එය ක‍්‍රමයෙන් මෝරායත්ම නම්‍යශීලී වන අයුරු ඔබට දැකගත හැකිය. ඒ එහි වූ බර නිසාය. හරය නිසාය. යම් පුද්ගලයකු තවත් කෙනකු ඉදිරියේ නම්‍යශීලීව හැසිරෙනවා යනු ඔහු පහත් තත්ත්වයට ඇද වැටීම නොවේ. ඒ ඔහු කෙරෙහි වූ උදාර බව නිසාය. දියුණු මානසික තත්ත්වය නිසාය.ඔබ මෙසේ සිතීමට ද පුළුවන. තවත් කෙනකු ඉදිරියේ මා යටහත් පහත් වන්නේ කුමට ද? යනුවෙනි. එය වැරැදි සිතිවිල්ලකි. දැන උගත් අය, ජීවිතයේ ස්වභාවය දන්නා අය ඒ බර නිසා ම, හරය නිසා ම නම්‍යශීලී වේ. කළුගල් ජලයෙහි දැමු කල්හි ගිලී යන්නේ එහි බර නිසාය. ලබු කබල් ජලය මතුපිට පාවෙන්නේ බර නැති බැවිනි. මෙය තේරුම් ගත යුතුය. ඔබ කළුගලක් මිස ජලය මත පාවෙන එහෙත් පිටතින් අලංකාර හිස් ලබු කැටයක් බවට පත්නොවිය යුතුය.නිහතමානී වන්නේ නම් සමාජයේ බොහෝ ගැටලු විසඳීමට පහසුය. ඇතැම් ගෘහයන්හි සුළු ප‍්‍රශ්නයක් පවා දුර දිග ගොස් නොවිසඳී තිබෙන්නේ එකිනෙකා කෙරෙහි වූ උඩඟුකම නිසාය. අප ගේ සිත්හි තිබෙන මාන්නය ප‍්‍රශ්න විසඳ්‍ර ගන්නට, නිහතමානී වන්නට ඉඩ දෙන්නේ නැත. මේ නිසා සුළු දෙයක් හෝ අත හරින්නට අප සූදානම් නැත.මේ ගෙවෙන්නේ ඔබ ගේ ජීවිතයේ වැදගත්ම කාල පරිච්ඡේදය යැයි සෑම මොහොතකම සිහියේ තබා කටයුතු කළ යුතුය. බාල, තරුණ, මහලු යන මේ සෑම කාලයකදීම ජීවිතය ගුණාත්මකව ඉහළට ගෙනයන්නට උත්සාහ කළ යුතුය.මේ සමාජය එක් එක් පුද්ගලයන්ට ප‍්‍රබල පෞරුෂයන් හඳුන්වා දී තිබේ. සමාජය විසින් ආරූඪ කරනු ලැබු එවැනි පෞරුෂයන් ඇතැම් අවස්ථාවන්හි අප ගේ ම අයහපතට හේතු වන අවස්ථා ඇත. ගෘහ මූලික තනතුර ද එවැනිය. ගෘහයේ ප‍්‍රධානියා මම යැයි සිතා බිරියට, දරුවන්ට වැරැදි ලෙස සලකනවා නම් ඔවුන් ගේ අදහස්වලට සවන් නොදෙන්නේ නම් එයින් අයහපතක් සිදුවන්නේ ඔබටමය. කොතරම් උසස් තනතුරක් ලැබුණ ද ඔබට නිවෙසෙහි, සමාජයෙහි සාර්ථක මිනිසකු විය හැකි වන්නේ අන් අයට සවන් දීමට සූදානම් නම් පමණි. මාන්නයෙන් යුතු නම් එම ගුණාංග ගිලිහී යයි. අන් අය ගේ අදහස් නෑසී යයි. ඇසුණ ද ඒවා වැදගත් ලෙස නොපෙනෙයි.නැන්දම්මා ලේලිය අතර ගැටුම් මේ සමාජයට පොදු වූවකි. නිවෙසෙහි ලේලිය ලෙස අධි තක්සේරුවකට යනවා වෙනුවට ස්වාමිපුරුෂයා ගේ නිවහනේදීත් දියණිය යැයි සිතන්නට සූදානම් නම්, ඔබ ගේ නැන්දම්මා, අම්මා ලෙසින් සිතන්නට සූදානම් නම් බොහෝ ගැටලු විසඳ්‍ර ගැනීමට පහසු වනු ඇත. නැන්දම්මාවරුන්ට ද වගකීමක් වේ. එනම් නිවෙසට පැමිණෙන ලේලියට ඔබ මවක් විය යුතුය. මවකට දියණියක් වෙනුවෙන් කළ නොහැකි දෙයක් නැත. දියණියට ද මව වෙනුවෙන් කොතෙකුත් ඉවසීමට පුළුවන. මෙලෙස සිතන්නට පුරුදු වනවා නම් ගෘහ ජීවිතයේ ගැටලු පැන නඟින්නේ නැත.ජීවිතය ඉතාම අපූරුය. උත්සාහය නිසා අපට බොහෝ දේ දිනාගත හැකිය. එහෙත් එහි යථා ස්වභාවය නම් ඇති වී නැති වී යෑමය. මෙයින් අදහස් කරන්නේ සියල්ල දෙසම අසුබවාදීව සිතිය යුතු බව නොවේ. අනාගත ජීවිතය ද සුබවාදීව ගත කළ හැකිවන්නේ එසේ සිතීමෙනි. අනිත්‍ය දේ පිළිබඳව, අසුබ දේ ගැන සිතිය යුතු වන්නේ කලකිරීමට නොවේ. සත්‍යය තේරුම් ගැනීමටය.ඇත්ත අවබෝධ කරගන්නවා නම් ආඩම්බර වන්නේ නැත. දුක සිතෙන්නේ ද අඩුවෙනි. පීඩනය ද අවමය. එය වර්ධනය කරගත නොහැකි නම් ඔබට සිදුවන්නේ ජීවිත කාලයම දුකෙන් සිටීමටය. අසහනයට පත්වීමටය. මේ නිසා සියලු දේම අනිත්‍ය බව, වෙනස් වන බව තේරුම් ගෙන ඔබ නිහතමානී පුද්ගලයකු වන්න. ඔබ ගේ ජීවිතය සාර්ථක වන්නේ එවිට ය.සාකච්ඡා කළේ -රමණී සුබසිංහ ඡායාරූප -සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=av09020113</link>
    <topic>කවරයේ කතාව</topic>
    <author/>
    <content>කවරයේ කතාවඅඟුරු කකා තාම දුවන රජ පවුලේ ‘යකඩ යකා’අපේ අම්මා තාත්තාටත් හොඳට සින්දු කියන්න පුළුවන්වඳුරු ගිරා මිතුදමමම රඟපෑමෙන් සමු අරගෙන නෑ‘මං කවදාවත් හිතුවෙ නෑ මෙහෙම වෙයි කියලා...’ (රසදුන නව කථාව)පිබිදෙන ගායක පරපුර මතු පරපුරටත්...කි‍්‍රකට් වාර්තා පොත අලුතෙන් ලියන අපේ කොල්ලෝත‍්‍රස්ත ප‍්‍රහාරයෙන් තුවාල ලැබූ දරු දෙදෙනකුට ශාරුක් පිහිටවෙයිවාසනාව සොයායන ‘එළවළු කොල්ලා’ගේ දෛවයකොහොමද තොරතුරුවිවාහය මගේ ඇසින්රයිගම් ටෙලි සම්මාන මැයි මසපවුලේ ලොකු පුතා පෙරමුණෙ මියගිය ද කම්පා වුණේ නැහැ සිහලුනෙ දන්නව ද‘තාරාවෝ ඉගිලෙති’ මට රංගන පාසලක්මැදිවියේ ඔබට කරදර කරන ආතරයිටිස්රූ විසිතුරකවරයේ කතාවචන්න පෙරේරා අප හඳුනා ගත්තේ රූපවාහිනි නළුවෙකු වශයෙනි. කෙටි කලකින් ම ටෙලි නාට්‍ය ක්ෂේත‍්‍රයේ ජනපි‍්‍රය තරුවක් බවට පත්වෙන්නට චන්නට හැකියාව ලැබුණි. ටෙලි නාට්‍ය රාශියක රංගනයෙන් පසු ඔහු ටෙලි නාට්‍ය අධ්‍යක්ෂවරයෙකු හා නිෂ්පාදකවරයෙකු වශයෙන් ද දොරට වැඩීය. ඉන්පසු ඔහු වඩාත් ම කතා බහට ලක් වූයේ චිත‍්‍රපට අධ්‍යක්ෂවරයෙකු ලෙසය.ඒ ‘අංජලිකා’ තිරගතවීමත් සමඟයි. එහි රංගනය වෙනුවෙන් එම වසරේ සරසවිය සම්මාන උළෙලේ ද ජනපි‍්‍රයම නළුවාට හිමි සම්මානයෙන් ද ඔහු පිදුම් ලැබීය.චන්න මේ දිනවල උඩවලව ප‍්‍රදේශයේ රූගත කරන ෂර්ලි පී. දෙලංකාවල ගේ ‘කණේරූ’ ටෙලි නාට්‍යය හා සම්බන්ධ වී සිටියි. ඔහු ගේ නවතම සිනමා රංගනය සිරි කුලරත්නගේ ‘ඕලු මලක්’ චිත‍්‍රපටයෙන් දැකගත හැකිය.මේ දිනවල ස්වාධීන රූපවාහිනියෙන් ඔහු අධ්‍යක්ෂණය කළ ‘ටිකිරි හපන්නු’ ටෙලි නාට්‍යය විකාශය වේ.‘සඳ දිය සළු’ නම් ඔහු ගේ දෙවැනි සිනමා නිර්මාණය ලබන මැයි මාසයේදි පමණ ආරම්භ කිරිමට මේ දිනවල සූදානම් වෙයි.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=av0902011</link>
    <topic>අඟුරු කකා තාම දුවන රජ පවුලේ ‘යකඩ යකා’</topic>
    <author>ආතර් උස්මීයගේ</author>
    <content>කවරයේ කතාවඅඟුරු කකා තාම දුවන රජ පවුලේ ‘යකඩ යකා’අපේ අම්මා තාත්තාටත් හොඳට සින්දු කියන්න පුළුවන්වඳුරු ගිරා මිතුදමමම රඟපෑමෙන් සමු අරගෙන නෑ‘මං කවදාවත් හිතුවෙ නෑ මෙහෙම වෙයි කියලා...’ (රසදුන නව කථාව)පිබිදෙන ගායක පරපුර මතු පරපුරටත්...කි‍්‍රකට් වාර්තා පොත අලුතෙන් ලියන අපේ කොල්ලෝත‍්‍රස්ත ප‍්‍රහාරයෙන් තුවාල ලැබූ දරු දෙදෙනකුට ශාරුක් පිහිටවෙයිවාසනාව සොයායන ‘එළවළු කොල්ලා’ගේ දෛවයකොහොමද තොරතුරුවිවාහය මගේ ඇසින්රයිගම් ටෙලි සම්මාන මැයි මසපවුලේ ලොකු පුතා පෙරමුණෙ මියගිය ද කම්පා වුණේ නැහැ සිහලුනෙ දන්නව ද‘තාරාවෝ ඉගිලෙති’ මට රංගන පාසලක්මැදිවියේ ඔබට කරදර කරන ආතරයිටිස්රූ විසිතුරඅවුරුදු එකසිය පනහක් (150) යනු මහා කාල පරාසයකි. මේ කාලය තුළදී මහා බි‍්‍රතාන්‍යයේ රජ පවුලට. විශේෂයෙන්ම එළිසබත් මහ රැජිනට උදාර මෙහෙවරක් කරනු ලබන සිත් පිත් නැති සේවකයෙකු ද සිටී. මෙම සේවකයා යකඩ ගොඩකි. හඳුන්වනු ලබන්නේ The Royal Train  නොහොත් රාජකීය දුම්රිය නමිනි.මේ වනවිට ‘රාජකීය දුම්රිය’ නමැති සේවකයා රජ පවුලට සේවය කිරීමට ආරම්භ කොට අවුරුදු එකසිය පනහක් ගෙවී ඇත. ‘රාජකීය දුම්රිය’ රජ පවුලේ උදවියට පමණක් වෙන්වූ දුම්රියකි. රජ පවුලේ අය හැරුන විට වෙන පිටස්තරයින්ට එහි ගමන් කිරීමටවත් එයට ගොඩවීමටවත් තහනම්ය.එළිසබත් මහ රැජින ‘රාජකීය දුම්රිය’ සලකනු ලබන්නේ තමන්ගේ ජංගම මාලිගාව ලෙසිනි. පිලිප් කුමරුට එය කන්තෝරු කාමරයකි. චාල්ස් කුමරු සිතන්නේ එය අලුත්ම මාදිලියේ සංචාරක වාහනයක් ලෙසය.‘රාජකීය දුම්රිය’ හා එහි උපත අළලා ග‍්‍රන්ථයක් සකස් කරන බ‍්‍රයන් හෝඒ (Brian Hoey) මෙම දුම්රිය මුලින්ම ධාවනයට යොදවන ලද්දේ 1859 දී බව සඳහන් කරයි. රජ පවුලේ ජීවන චරිත ලියනු ලබන්නේ බ‍්‍රයන් විසිනි.අද ලොව පුරා ම වැඩි වශයෙන්ම ධාවනය කරනු ලබන්නේ නවීන තාක්ෂණයට අනුව නිෂ්පාදනය කරන ලද විදුලි දුම්රියයි.එහෙත් අවුරුදු එකසිය පනහක ඉතිහාසයක් ඇති ‘රාජකීය දුම්රිය’ තවමත් ධාවනය වෙන්නේ ගල්අඟුරුවලින් බවත්, එය නිර්මාණය කර ඇත්තේ පැරණිම දුම්රිය ඇන්ජින් තාක්ෂණයට අනුව බවත් බ‍්‍රයන් සඳහන් කරයි.‘රාජකීය දුම්රිය’ සැදී ඇත්තේ ඇන්ජිමකින් හා දුම්රිය මැදිරි නවයකිනි. එහි ඇන්ජිම අවුරුදු එකසිය පනහකට ඉහත දී පැරණිම තාක්ෂණයට අනුව නිෂ්පාදනය කරන ලද්දකි. එය තවමත් ධාවනය වන්නේ දුම් දමමිනි. මෙම දුම්රිය රාජකීය බවක් ප‍්‍රදර්ශනය කරන්නේ එහි ඇති පැරණිකම හා හැඩරුව නිසා බවද බ‍්‍රයන් සඳහන් කරයි.මෙහි එන හැම මැදිරියක්ම නිර්මාණය කර ඇත්තේ රාජකීය බවක් ප‍්‍රදර්ශනය වෙන ආකාරයෙනි.දුම්රියේ සේවක පිරිස සමඟ මහ රැජන හා පිලිප් කුමරු‘රාජකීය දුම්රිය’ තුළ මහ රැජින පිලිප් කුමරු, චාල්ස් කුමරු, ඩයනා කුමරිය (දැන් කැමිලා) විලියම් හා හැරී කුමරු යන රාජකීයයන් සඳහා නිදන මැදිරියක් ද වෙන් කර තිබේ.එහි මහ රැජින ඇතුළු අනෙක් රාජකීයයන් සඳහා වෙන වෙනම නිදන කාමර පිහිටා තිබෙන බව බ‍්‍රයන් සඳහන් කරයි. නිදන කාමර අසලම නාන කාමර ද පිහිටා ඇත.නිදන කාමරවලට අමතරව මහ රැජින ඇතුළු රාජකීයයන්ට සතුටු සාමිච්චියේ යෙදීම සඳහා කුටි කීපයක්ම වෙන්කර ඇත. කාමර නමින් හැඳින්වෙන මෙම කුටි වටිනා විසිත්ත ගෘහ භාණ්ඩවලින් ද රාජකීය පිංතූරවලින් ද අලංකාර වී තිබෙන බව බ‍්‍රයන් පවසයි.රාජකීයන්ට කෑම අනුභව කිරීම සඳහා විශේෂ කාමරයක් ද මෙම දුම්රියේ වෙන්කර ඇති බව බ‍්‍රයන් කියයි.මෙහි ඇති කාමර සියල්ලක්ම අලංකාර කර ඇත්තේ ඉතා පැරණි ගෘහ නිර්මාණ ශිල්පයට අනුවය. මෙහි නිදන කාමරවල ඇති සමහර පොරෝන නොහොත් බ්ලැන්කට් අවුරුදු පනහකටත් වඩා පැරණි ඒවා බව බ‍්‍රයන් කියයි.ශරීරය උණුසුම් කරන මෙවැනි බ්ලැන්කට්වලට මහ රැජින බෙහෙවින්ම කැමැති බවද බ‍්‍රයන් සිය කෘතියේ වැඩිදුරටත් සඳහන් කර ඇත.රාජකීයයන්ට අයත් මෙම දුම්රිය දිනපතා ධාවනය නොවෙයි. ගිය වසරේ එය ධාවනය කර ඇත්තේ ගමන් වාර දාහතක් (17) පමණි. එක් ගමන් වාරයක් යෑම සඳහා ‘රාජකීය දුම්රිය’ පවුම් 21000 ක් වැය කරයි. එය අපේ මුදලෙන් රුපියල් 3528000 කි.නට රාජකීය දුම්රියේ ගමන් කිරීමට අවසරය ලැබී ඇත්තේ හතර දෙනෙකුට පමණි. මේ නිසා ඈන් කුමරිය සිටින්නේ තරමක් කෝපයෙනි.චාල්ස් කුමරුගේ කාමරයබොහෝ දුර ගමනක් යන විට පමණක් මහ රැජින ‘රාජකීය දුම්රිය’ යොදා ගනී. එවැනි චාරිකා පිළියෙළ කරනු ලබන්නේ කල්වේලා ඇතිවය. ජාතික දුම්රිය සේවයට බාධාවක් නොවන අයුරින් රැජිනගේ චාරිකා සකස් කරන බව බ‍්‍රයන් කියයි.කිසියම් දිනක තමන්ට බි‍්‍රතාන්‍යයේ රජකම ලැබුණොත් ‘රාජකීය දුම්රිය’ට නව මුහුණුවරක් දෙන බවත්, එහි පැරණි මුහුණුවර සම්පූර්ණයෙන්ම ඉවත් කරන බවත් චාල්ස් කුමරු කියා සිටියි.මෙම දුම්රියේ චාල්ස් කුමරුටම වෙන්වූ නිදන කාමරයක් තිබේ. එය මේ වනවිටත්, නවීකරණය කර තිබෙන බවත් අලුත්ම චිත‍්‍රවලින් එම කාමරය විසිතුරු කර ඇති බවත් බ‍්‍රයන් කියයි.මෙම දුම්රිය තුළදී සිදුවූ අමතක නොවන සිද්ධියක් බ‍්‍රයන් විසින් සිය ග‍්‍රන්ථයට ඇතුළත් කර නැති බවද සමහරු චෝදනා කරති.1981 දී දිනක් චාල්ස් කුමරු රජගෙදර ඇත්තන්ටත් හොරා ඩයනා කුමරිය ඔහුට අයත් මැදිරියට හොරෙන් කැන්දාගෙන ආ බවත්, ඔවුන් එක් රාති‍්‍රයක් එහි ගත කළ බවත් මෙම සිද්ධිය නොදන්නා කෙනෙක් නැති බවත් ඔවුහු වැඩිදුරටත් කියා සිටිති.එහෙත් මෙම ආන්දෝලනාත්මක සිද්ධිය බ‍්‍රයන්ගේ ග‍්‍රන්ථයට ඇතුළත් කර නැත. ඕපාදූප හා කටකතා ගැන තමන් තුළ කිසිම විශ්වාසයක් නැති බැවින් මෙවැනි ග‍්‍රන්ථයකට එවැනි දෙයක් ඇතුළත් කර ග‍්‍රන්ථයේ වටිනාකම නැතිකර ගැනීමට තමන් කැමැති නැතැයි බ‍්‍රයන් කියයි.මෙය කටකතාවක් නිසා එය තමන්ගේ ග‍්‍රන්ථයට ඇතුළත් නොකළ බවද ඔහු සඳහන් කරයි.කෙසේ වෙතත් මෙම සිද්ධිය ගැන තමන් බොහෝ දෙනකු සමඟ කතා කළ බව කියන බ‍්‍රයන් ඔවුන්ගේ විශ්වාසය අනුව මෙම සිද්ධියට සම්බන්ධ වී සිටියේ ඩයනා කුමරිය නොව කැමිලා බව බ‍්‍රයන් ද සඳහන් කරයි.මෙම සිද්ධියට සම්බන්ධ වූ ගැහැනිය ඩයනා කුමරිය නොව කැමිලා බව පසු කලකදී තහවුරු විය.ආතර් උස්මීයගේ</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=av0902012</link>
    <topic>අපේ අම්මා තාත්තාටත් හොඳට</topic>
    <author>හර්ෂනී රුද්‍රිගු</author>
    <content>කවරයේ කතාවඅඟුරු කකා තාම දුවන රජ පවුලේ ‘යකඩ යකා’අපේ අම්මා තාත්තාටත් හොඳට සින්දු කියන්න පුළුවන්වඳුරු ගිරා මිතුදමමම රඟපෑමෙන් සමු අරගෙන නෑ‘මං කවදාවත් හිතුවෙ නෑ මෙහෙම වෙයි කියලා...’ (රසදුන නව කථාව)පිබිදෙන ගායක පරපුර මතු පරපුරටත්...කි‍්‍රකට් වාර්තා පොත අලුතෙන් ලියන අපේ කොල්ලෝත‍්‍රස්ත ප‍්‍රහාරයෙන් තුවාල ලැබූ දරු දෙදෙනකුට ශාරුක් පිහිටවෙයිවාසනාව සොයායන ‘එළවළු කොල්ලා’ගේ දෛවයකොහොමද තොරතුරුවිවාහය මගේ ඇසින්රයිගම් ටෙලි සම්මාන මැයි මසපවුලේ ලොකු පුතා පෙරමුණෙ මියගිය ද කම්පා වුණේ නැහැ සිහලුනෙ දන්නව ද‘තාරාවෝ ඉගිලෙති’ මට රංගන පාසලක්මැදිවියේ ඔබට කරදර කරන ආතරයිටිස්රූ විසිතුරදෙරණ තාරකාවිය නිලුපුලිසුවහසක් ගීත ලෝලීන්ගේ සිත් මෝහනය කළ ඒ සුන්දර රාති‍්‍රය තවමත් මතකයේ. ඒ දෙරණේ සිහින තරු දිලිසුනු රාත‍්‍රියයි. ඒ රැයේ ඔබ මා සිත් ගත් තරු තිදෙනෙක් එක ම තරග බිමකදී එකිනෙකා පරයමින් ගැයූ මියුරු ගී දැනුත් ඇහෙන්නා වගෙයි? මියුරු හඩින් ගී ගැයූ කොවුලන් දෙදෙනෙකුට මැදි වූ ඒ ගී කෙවිලිය ‘දෙරණ ඩී‍්‍රම් ස්ටාර්’ (Derana Dream Star)වේදිකාව හැඩ කළ රණවන ආරච්චිගේ නිලුපුලී දිල්හාරා පෙරේරායි.තවමත් පාසල් යන නිලුපුලීට ‘දෙරණ ඩී‍්‍රම් ස්ටාර්’ අවසන් වටයේදී හිමි වූයේ තෙවැනි තැන. තෙවැනි තැන හිමි වුව ද ඇය තමා සතු ගී ගැයීමේ නිසඟ හැකියාව ඩී‍්‍රම් ස්ටාර් හරහා ලොවට හෙළි කර අවසන්.“තරගකරුවන් විසි තුන්දාහකට ආසන්න පිරිසක් අතරින් මේ තරම් දුරක් ඒමට හැකිවීම ගැන මට ගොඩාක් සතුටුයි. ඒ ගැන දෙරණට මගේ හද පිරි ස්තුතිය මුලින් ම පළ කරන්න ඕන. ‘දෙරණ ඩී‍්‍රම් ස්ටාර්’ තරගයට අයැදුම්පත් කැඳවන කොට ගෙදරින් තමයි කිව්වේ ඒකට ඉල්ලුම් කරන්න කියලා.මගේ ආච්චිමයි ඒ අයැදුම්පත ගිහින් තැපැල් කළෙත්. ගෙදරින් ලැබුණු දිරිමත් කිරීමෙන් තමයි අද මට මෙච්චර දුරක් එන්න පුළුවන් වුණේ.” තරගයට ඉදිරිපත් වෙනකොට නම් මට හිතුණෙ නෑ මෙච්චර දුර එන්න පුළුවන් වෙයි කියලා.ඒත් අවසන් වටය වෙනකොට නම් ලොකු ධෛර්යයක් හා කැපවීමක් මා තුළ තිබුණා. මම හිතාගත්තා අවසන් වටයේදී හොඳ තරගයක් දෙනවා කියලා.” නිලුපුලී කීවේ ටිකක් ආඩම්බර හැඟීමකින්.ගම්පහ සිරිකුරුස විදුහලේ කලා අංශයෙන් උසස් පෙළ හදාරන නිලුපුලී සිය විෂයයන් සඳහා තෝරාගෙන ඇත්තේ සිංහල භාෂාව, තර්ක ශාස්ත‍්‍රය හා කතෝලික ධර්මය යන විෂයන්. සාමාන්‍ය පෙළ පන්තිය දක්වා පාසලේ දී විෂයක් ලෙස සංගීතය හැදෑරුව ද ඇය සංගීතය පිළිබඳ වැඩිදුර අධ්‍යාපනයක් ලබා තිබුණේ නෑ.“මම සාමාන්‍ය පෙළ වෙනකම් සංගීතය සෞන්දර්යය විෂයය විදියට ඉගෙන ගත්තා. ඒත් මං සංගීතය ඉගෙන ගන්න කිසිම ටියුෂන් පන්තියකටවත් ගියේ නෑ. පාසලේදී සංගීත තරග සඳහා ඉදිරිපත්වෙලා සමස්ත ලංකා මට්ටමට ම ගිහින් තියෙනවා. මම කුඩා කල සිට ම රන් පොකුණුගම රාජේශ්වරියගේ ;දව් මැදුරේ ගීතිකා කණ්ඩායමේ සිටියා. මගේ අම්මට තාත්තාට වගේ ම මගේ නංගිලාටයි මල්ලිටයි හොඳට සින්දු කියන්න පුළුවන්.”“ඩී‍්‍රම් ස්ටාර් තරගවලින් ජයග‍්‍රහණ ලබන කොට මට ගෙදරින් ලොකු සහයෝගයක් ලැබුණා වැරදි හදාගෙන ඉදිරියට යන්න. හැම තරගෙකදීම මං ගායනා කරන ගීත හොඳින් අහන ගෙදර අය අනිවාර්යයෙන් ම මගේ අඩුපාඩු පෙන්නා දුන්නා.ඒ අඩුපාඩුකම් හදාගන්න මට උදව් කළේ මගේ පාසලේ සංගීත ගුරුවරිය වන නාරිලතා ඒකනායක මහත්මියයි. ඇයගෙන් මට ලැබුණෙ ලොකු සහයෝගයක්. කොහොම වුණත් මම තනිවම පුහුණුවීම් කරගෙන ගියා.මේ තරගය අතරතුර පැවැත්වුණු පුහුණුවීම් කටයුතු හා වැඩමුළු නිසා අපට අත්දැකීම් ගොඩාක් ලබාගන්න හැකි වුණා. විනිශ්චය මණ්ඩලය වගේ ම සචිනි අයේන්ද්‍රා, පබෝදා, ජෙරම්, රොසෑන් ඩයස් ඇතුළු කලා කරුවන් රැසක් ඒ වැඩමුළුවලදී අපට උදව් කළා. එදා ඒ අය අපට දුන්නු දේවල් අදටත් වටිනවා.පෞරුෂත්වය වර්ධනය කරගැනීම, වේදිකාවකදී ඉදිරිපත් කිරීම් කළ යුතු ආකාරය, ගායනයේදී හුස්ම පාලනය කරගත යුත්තේ කෙසේද වැනි බොහෝ දේ අපි එහිදී ඉගෙන ගත්තා. ඒවා අපේ ඉදිරි ගමනට හොඳ පිටිවහලක්.”දෙරණ ඩී‍්‍රම් ස්ටාර් තරගයේදී නිලුපුලීට හැමවිටම ලැබුණේ ඉහළම ප‍්‍රතිචාර. රසිකයන් නිලුපුලීට බොහෝ ආදරය කළ බව රටම දැනගත්තේ ඇය ඩී‍්‍රම් ස්ටාර් අවසන් වටයට තේරුණාට පස්සෙ. මේ නිසාම නිලුපුලී සිය රසිකයින් ගැන නිතරම කතා කළේ ලොකු සතුටකින්.“මම අද මෙතන ඉන්නෙ දෙරණ නාලිකාව නිසා වගේ ම මගේ රසික රසිකාවියන් නිසා.ඒ අයගේ නොමඳ ප‍්‍රතිචාර එදා වගේ ම අදත් ලැබෙනවා. පාරෙ තොටේදී හමුවෙන බොහෝ දෙනා මා සමඟ කතා කරන්නෙ හරිම සතුටින්.මට හිතෙන්නෙ තරග පැවැත්වෙන කාලවකවානුවට වඩා දැනුයි පෙ‍්‍ර්ක්ෂක ප‍්‍රතිචාර වැඩියෙන් ලැබෙන්නෙ කියලා. ඒ රසික රසිකාවියන් වගේ ම මගේ මිතුරු මිතුරියන් හා ගුරුවරුන්ටත් මම ස්තුති කළ යුතුමයි. මොකද, මට පාසලේ දී අතපසු වුණු හුඟක් වැඩවලට ඒ අයගෙන් ලැබෙන්නෙ හොඳ සහයක් නිසා.එදා රන්පොකුණගම පමණක් දැන හඳුනාගත් මේ පුංචි කෙවිලිය, අද මුළු රටම හඳුනන තාරකාවියක් වෙලා. ‘දෙරණ’ ඩී‍්‍රම් ස්ටාර් අවසන් වීමත් සමඟ ඇයට රංගනයටත් ආරාධනා ලැබිලා. ඒ අතර එතෙර ආරාධනාත් තියෙනවා. මේ ගැන හුඟාක් දුරට සිතා බලා හොඳ දේ සඳහා පමණක් සිය දායකත්වය ලබාදෙන බවයි ඇය කීවෙ.ඒ කොහොම වුණත් ඈ වැඩි අවධානය යොමු කර ඇත්තේ ඇගේ සංගීත ගමන් මගට.ඇය අපෙන් සමුගත්තේත් ‘ඩී‍්‍රම් ස්ටාර්’ අවසන් වටයත් එක්කම සංගීත ක්ෂේත‍්‍රයේ දිගු ගමනක් යෑමේ අදිටන මෝදු කරගත් සිනාරැල්ලක් මුවට නගා ගනිමිනි.හර්ෂනී රුද්‍රිගු</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=av0902013</link>
    <topic>වඳුරු ගිරා මිතුදම</topic>
    <author/>
    <content>කවරයේ කතාවඅඟුරු කකා තාම දුවන රජ පවුලේ ‘යකඩ යකා’අපේ අම්මා තාත්තාටත් හොඳට සින්දු කියන්න පුළුවන්වඳුරු ගිරා මිතුදමමම රඟපෑමෙන් සමු අරගෙන නෑ‘මං කවදාවත් හිතුවෙ නෑ මෙහෙම වෙයි කියලා...’ (රසදුන නව කථාව)පිබිදෙන ගායක පරපුර මතු පරපුරටත්...කි‍්‍රකට් වාර්තා පොත අලුතෙන් ලියන අපේ කොල්ලෝත‍්‍රස්ත ප‍්‍රහාරයෙන් තුවාල ලැබූ දරු දෙදෙනකුට ශාරුක් පිහිටවෙයිවාසනාව සොයායන ‘එළවළු කොල්ලා’ගේ දෛවයකොහොමද තොරතුරුවිවාහය මගේ ඇසින්රයිගම් ටෙලි සම්මාන මැයි මසපවුලේ ලොකු පුතා පෙරමුණෙ මියගිය ද කම්පා වුණේ නැහැ සිහලුනෙ දන්නව ද‘තාරාවෝ ඉගිලෙති’ මට රංගන පාසලක්මැදිවියේ ඔබට කරදර කරන ආතරයිටිස්රූ විසිතුරගුරුකමත් එක හපන්කමක්. පන්තිවල ඉන්න ළමයින් නිශ්ශබ්ද කරගෙන උගන්වන එක ඒ තරම්ම ලේසි නෑ. පන්තියක ගුරුතුමා හෝ තුමිය ආවේ නැති දවසට තමයි ප‍්‍රශ්නේ.බොහෝවිට පන්තියට ගුරුතුමා නාවොත් ළමුන්ගේ කෑගැහිල්ල ප‍්‍රින්සිපල්ට ඇහුණොත් වේවැලත් අරගෙන ප‍්‍රින්සිපල් පොඩි විසිට් එකක් දානවා.පන්තිය දෙක. ගුරුතුමා ඇවිත් නෑ. පන්තියේ ඉන්නවා ලෝක අණ්ඩපාලයෙක්. එයාගෙ නම සිරිපාල. ඉතින් පන්තිය භාර ගුරුතුමා නැති නිසා ප‍්‍රින්සිපල් පන්තියට ආවා.ප‍්‍රින්සිපල් - අද ඔයගොල්ලන්ගෙ සර් නිවාඩුයි. ඔය ගොල්ලො ඉගෙන ගත්තු කවි, සින්දු කතා එහෙම ඇතිනේ. දැන් කවුද එන්නේ ඉස්සරහට? කවියක් සිංදුවක් හරි කතාවක් හරි කියන්න. එන්න හොඳ ළමයෙක්.සියල්ලෝම නිහඬයි. ප‍්‍රින්සිපල් නිසා වෙන්න ඇති. ඒත් සිරිපාල අත ඉස්සුවා.සිරිපාල – මං කතාවක් කියන්නද සර්?ප‍්‍රින්සිපල් - බොහොම හොඳයි. මං හිතුවෙ සිරිපාල නරක ළමයෙක් කියල.දැන් බලන කොට එයා කොච්චර හොඳද? ඉදිරිපත්වීම හොඳයි. වෙනත් කිසිම ළමයෙක් ඉදිරිපත් වුණේ නෑ. සිරිපාල පුතා දැන් කතාව කියන්න.සිරිපාල – ඔන්න එක කැලේක හිටියා ගිරවකුයි – වඳුරෙකුයි ඒ දෙන්නා හරිම යාලුයි.ප‍්‍රින්සිපල් - අන්න බලන්න යාලුකම හොඳ ආදර්ශයක්. ඊළඟට කියන්න පුතා මොකද වුණේ කියලා.සිරිපාල – එක දවසක් ගිරවා පුළුන් කෑලි රෙදි කෑලි, කොහු එකතු කරගෙන ඇවිත් ගස් බෙනේක කූඩුවක් හැදුවා. මොකටද දන්නවද වැහිකාලෙට නොතෙමි ඉන්න.ප‍්‍රින්සිපල් - අන්න බලන්න අනාගතය ගැන හිතල වැඩ කරන සතෙක්. සිරිපාල පුතා වගේමයි. කම්මැලි නෑ. වැඩට ඉදිරිපත් වෙනවා. ඉතින් වඳුරා මොකද කළේ.සිරිපාල – ඌ ගෙයක් හැදුවේ නෑ.ප‍්‍රින්සිපල් - අන්න බලන්න කම්මැලියා. ඉතින්? ඉතින්?සිරිපාල – ඔන්න ඉතින් වැස්ස ආවා. ගිරවා නොතෙමී බෙනේ ඉන්නවා. වඳුරා තෙම තෙමී අත්තක් උඩ වෙවුලනවා.ප‍්‍රින්සිපල් - කම්මැලියට හොඳ වැඩේ. ඉතින් සිරිපාල පුතා ඊට පස්සේ?සිරිපාල – ඉතින් තෙමි තෙමී ඉන්න වඳුරට ගිරවා මෙන්න මෙහෙම කිව්වා. “මෝඩ වඳුරෝ ඔය තෙමි තෙමී ඉන්නේ මං වගේ ගෙයක් හදාගත්තා නං ඉවරයි නේ”ප‍්‍රින්සිපල් - හොඳ වැඩේ. ඉතින් වඳුරා මොකද කිව්වේ කියන්න.සිරිපාල – අඩෝ වල් ගිරවෝ තෝ මට හැමදාම කිණ්ඩිය දානවා. වල් පරයා පායනකං හිටපං මං තොගෙ .... කියලා තඩි කුණුහරුපයකුත් කිව්වා.ප‍්‍රින්සිපල් කොහෙන් ගියාද දන්නේ නෑ.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=av0902014</link>
    <topic>මම රඟපෑමෙන් සමු අරගෙන නෑ</topic>
    <author/>
    <content>කවරයේ කතාවඅඟුරු කකා තාම දුවන රජ පවුලේ ‘යකඩ යකා’අපේ අම්මා තාත්තාටත් හොඳට සින්දු කියන්න පුළුවන්වඳුරු ගිරා මිතුදමමම රඟපෑමෙන් සමු අරගෙන නෑ‘මං කවදාවත් හිතුවෙ නෑ මෙහෙම වෙයි කියලා...’ (රසදුන නව කථාව)පිබිදෙන ගායක පරපුර මතු පරපුරටත්...කි‍්‍රකට් වාර්තා පොත අලුතෙන් ලියන අපේ කොල්ලෝත‍්‍රස්ත ප‍්‍රහාරයෙන් තුවාල ලැබූ දරු දෙදෙනකුට ශාරුක් පිහිටවෙයිවාසනාව සොයායන ‘එළවළු කොල්ලා’ගේ දෛවයකොහොමද තොරතුරුවිවාහය මගේ ඇසින්රයිගම් ටෙලි සම්මාන මැයි මසපවුලේ ලොකු පුතා පෙරමුණෙ මියගිය ද කම්පා වුණේ නැහැ සිහලුනෙ දන්නව ද‘තාරාවෝ ඉගිලෙති’ මට රංගන පාසලක්මැදිවියේ ඔබට කරදර කරන ආතරයිටිස්රූ විසිතුර“ෂ්.ෂ්..මේ..මේ.. අපිට මදුරු කොයිල් එකක් දෙනවද..?””ඔයාලට ඕන කොච්චර වෙලා පත්තුවෙන එකක්ද?””අපිට ඕන පැය දොළහක් පත්තුවෙන එකක්..”මතකද ඔබට මීට කලකට පෙර රූපවාහිනියෙන් ජනප‍්‍රිය වූ එක්තරා වෙළෙඳ දැන්වීමක්. එහි සිටි කටකාර හැඩකාර කෙල්ලක් වෙළෙඳ දැන්වීමත් සමඟම කාගේත් අවධානයට යොමු වුණා.ඇය තමයි නිමන්ති පෝරගේ.මදුරු දඟයකින් පුංචි තිරයට ඇවිත් ටෙලිනාට්‍ය ගණනාවකින් ඇය රසික සිත් දිනා ගත්තත් පසු ගිය ටික කාලයේ ඇගේ රුව අපට දුරස්වෙලා තිබුණා. ආයෙත් සිරස නාලිකාවේ ‘සිටුගෙදර’ ටෙලි නිර්මාණය ඔස්සේ ඇය අපේ මතකය අවදි කරනවා.ඉතින් අපි පසුගිය දිනෙක කැලණියේ බොල්ලෑගල ඇගේ නිවහන සොයා ගියේ තවත් අලුත් තොරතුරු ටිකක් කතා බහ කරන්න.නිමන්ති කතාව පටන් ගත්තේ අතීතයෙන්.”මම ගියේ ලුම්බිණි මහ විදුහලට. 1994 විජය ධර්ම ශ‍්‍රී ගේ ‘කස්තිරම’ තමයි මගේ මුල්ම ටෙලි ඩ‍්‍රාමා එක.උසස් පෙළින් පස්සේ බන්ධුල විතානගේ මහතාගේ නාට්‍ය පුහුණු පාඨමාලාවට මම ගියා. පස්සෙ ජාතික රූපවාහිනියෙන් විකාශනය වුණු ‘ඉංගම්මාරුව‘ කතා මාලාවේ මම රඟපෑ චරිතයක් දැකලා තමයි ජයන්ත චන්ද්‍රසිරි ඔය මදුරු කොයිල් දැන්වීමට කතා කළේ.ඊට පස්සෙ ඉතින් ටෙලිනාට්‍ය ගොඩක රඟපෑවා. තෝරාබේරා ගත්තෙ නෑ. අවස්ථාව ලැබුණු හැම එකකටම ගියා.ඒ අතරේ මතකයේ රැඳෙන සුදෝ සුදු, මාරුතය කඩුපුල් මල් වගේ හොඳ නාට්‍යයත් ලැබුණා.2000 වසරේ සුමති ටෙලි සම්මාන උලෙළේ දී හොඳම නවක නිළිය විදියට ‘සුදෝ සුදු’හි රඟපෑ චරිතයට සම්මාන ලැබුණා.ඒවාගේම ඊ.එච්.ඩී.උපාලි ගේ ‘එව බලව‘ වේදිකා නාට්‍යයේ මම රඟපෑ චරිතය වෙනුවෙන් හොඳම සහාය නිළියට හිමි සම්මානය රාජ්‍ය නාට්‍ය උලෙළේ දී හිමිවුණා.”නිමන්ති ගේ කතා බහ සරලය. සැහැල්ලුය. එහෙත් ඒ කතාබහට පුංචි බාධාවකි. ඒ ඇගේ එකම පුතු මව්ලි මහේෂගෙනි. ඇගේ රුව කතාබහ දකින විට එක් හැවිරිදි පුතකු සිටිනා මවකදැයි විටෙක හිතෙයි.ඇගේ සැමියා ප‍්‍රභාත් රෝෂන් ද කලා ක්‍ෂේත‍්‍රයේම කෙනෙකි.සබඳ පබිලිස්’ නාට්‍යයේ කැමරා අධ්‍යක්ෂණය කළේ ප‍්‍රභාත්. ඉතින් එදා 2003 ‘සබඳ පබිලිස්’ එක්ක පටන් ගත්තු අපේ සබැඳියාව 2006 විවාහය දක්වා දුරදිග ගියා.”එක හිතින් පෙම්කළ නිසාම දෝ නිමන්තිට කලා කටයුතු වලිනුත් දුරස්වෙන්න වුණා.”එයාටත් පටන්ගත්තාම එක දිගට වැඩ. ඉතින් එහෙම ඉඳලා එයාට නිවාඩු ලැබෙන කාලයට මට වැඩක් ආවත් මං ඒවා අතෑරියා.අපි දුරස් වෙනකොට මෙගා රැල්ලත් එක්ක තවත් අලුත් පිරිසක් ආවා.මට මොනාහරි හොඳට කරන්ඩ තියෙනවා නම් මෙගා ද කෙටි ද කියලා මං බලන්නෙ නෑ.”ටෙලි නාට්‍යයෙන් සිනමාවට යන එක අපේ සම්ප‍්‍රදායක්. සිනමාවට නොගිය එකට ඇගෙන් පිළිතුර කෙලින් පිළිතුරක්.”යන්න ඉතින් කතා කරන්න එපායැ.”ඒකාලේ කොමඩි ෆිල්ම් වලට නම් කතා කළා. ඒත් ටෙලිනාට්‍ය නිසා අත්හරින්න වුණා.හොඳ ටෙලි නිෂ්පාදනයකට දායක වෙන්න කැමැතියි. ඒත් දැන් පිටපත් රචනා වෙන්නේ නිර්මාණය දිහා බලාගෙන නෙමෙයි කොටස් කීයක් විකුණන්න පුළුවන් ද කියලා බලාගෙන.ඇය වටා සිටි රසික පිරිස ගැනත් ඇය අමතක කළේ නෑ.”කට්ටිය හරියට අහනවා ඇයි දැන් පේන්න නැත්තේ. ආයෙත් කලාවට එන්නැද්ද කියලා.මං සමු අරන් නෑ... හොඳ නිර්මාණයකින් ඉදිරියෙදි එනවා.ඒත් බබා තාම පුංචියි. එයාගේ වැඩ ඔක්කොම මං අතින් කෙරෙන්නේ. ගෙදර වැඩ නං අම්මා කරනවා. ඒ නිසා තව මාස හයක්වත් පුතා වෙනුවෙන් ඇරෙන්න වෙනවා.”නිමන්ති සමුගන්නා මොහොතේ ගැහැනියක සතු පරම යුතුකම මතක් කරමින් පැවසුවා. ඉතින් ඔබත් නිමන්තිගේ රසිකයෙක් නම් මෙන්න ඇගේ ලිපිනය.අංක 308, පැලවත්ත පාර, බොල්ලෑගල.තිස්ස කරුණාසේකර- ඡායාරූප දුෂ්මන්ත මායාදුන්නේ</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=av0902015</link>
    <topic>‘මං කවදාවත් හිතුවෙ නෑ මෙහෙම වෙයි කියලා...’</topic>
    <author/>
    <content>කවරයේ කතාවඅඟුරු කකා තාම දුවන රජ පවුලේ ‘යකඩ යකා’අපේ අම්මා තාත්තාටත් හොඳට සින්දු කියන්න පුළුවන්වඳුරු ගිරා මිතුදමමම රඟපෑමෙන් සමු අරගෙන නෑ‘මං කවදාවත් හිතුවෙ නෑ මෙහෙම වෙයි කියලා...’ (රසදුන නව කථාව)පිබිදෙන ගායක පරපුර මතු පරපුරටත්...කි‍්‍රකට් වාර්තා පොත අලුතෙන් ලියන අපේ කොල්ලෝත‍්‍රස්ත ප‍්‍රහාරයෙන් තුවාල ලැබූ දරු දෙදෙනකුට ශාරුක් පිහිටවෙයිවාසනාව සොයායන ‘එළවළු කොල්ලා’ගේ දෛවයකොහොමද තොරතුරුවිවාහය මගේ ඇසින්රයිගම් ටෙලි සම්මාන මැයි මසපවුලේ ලොකු පුතා පෙරමුණෙ මියගිය ද කම්පා වුණේ නැහැ සිහලුනෙ දන්නව ද‘තාරාවෝ ඉගිලෙති’ මට රංගන පාසලක්මැදිවියේ ඔබට කරදර කරන ආතරයිටිස්රූ විසිතුරගමේ ප‍්‍රභූ පවුලක එකම දරුවා වූ මහේෂ් දුප්පත් යුවතියක වූ මුතු සමඟ සබඳතාවක් ඇති කරගනී. රූමත් අවිහිංසක යුවතියක වන මුතූ මහේෂ්ට දැඩිසේ ආදරය කළ අතර, මේ නිසා ම මහේෂ් අතින් මුතූ අනාථ වෙයි.අප්පච්චී සහ අම්මා මේ සිදුවීම දැනගත් පසු මහේෂ්ගේ ඇවැස්ස නෑනණ්ඩිය වූ අර්මිලා වෙසෙන එංගලන්තය බලා තම පුතු පිටත් කර යැවීමට කටයුතු කරයි. එහිදී අර්මිලා ගේ ඇසුර නිසා මුතු පිළිබඳව අමතක කර දමන මහේෂ් අර්මිලා සහ විවාහ වෙයි.වසර අටකට පසු මහේෂ් සිය මවු රටට යළි පැමිණෙන්නේ සිය බිරිය සමගිනි. එහිදී ඔවුනට මුතු සහ සුරංග මුණ ගැසේ.මහේෂ්ගේ හද ගැස්ම මොහොතකට නතර වූවා පමණක් නොව දෑස අදහා ගත නොහැකිව තත්ත්පරයක් දෙකක් ගල් වී සිටියේ ය.ඇය?මෙය ඉර බසින යාමේ දිස්වන මායාවක් දැයි බැලීමට ඔහු දෙනෙත පිසදා ගත්තේ ය. ඒ රුව සෙලවෙයි, පිරවුණු කළයෙන් හිස මතට වැටෙන ජලයේ බුරු බුරු ශබ්දය ද ඔහුට ශ‍්‍රවණය වෙයි. තවත් අඩි කිහිපයක් ඉදිරියට ආ විට එය ඇගේ රුව බව තහවුරු කර ගැනීමට අපහසු වූයේ නැත.“මුතූ...”මහේෂ්ගේ වෙව්ලන කටහඬ... පහත් වී කළය පුරවා ගැනීමට තැත් කළ මුතු එකවර ම, ඒ හඬ ආ දෙස හැරී බැලුවේ විදුලියක වේගයෙනි. මහේෂ් අඩියෙන් අඩිය ඇය ඉදිරියට ගියේ දෙදණ තෙක් ජලයේ බැස ගෙන ය. ඇගේ දිය බේරෙන මුහුණ, බලා සිටියදීම පරවෙන කුසුමක් සේ හැකිළී ගියේ ය. නොකඩවා ගලා හැලෙන කඳුළු වැල් දිය බින්දු සමඟම බොඳ වී ළය මත පතිත වෙනු මහේෂ් බලා සිටියේ දැඩි ශෝකයෙනි.“මුතූ”මහේෂ් සිය ආදරවන්තියගේ උරහිස මත සුරත තැබුවේ තවත් බලා සිටිනු නොහැකිව ය. ඇසි පිය නොහෙලා මුතුගේ මුහුණ දෙස බලා සිටි ඔහු ඇගේ සුරතින් අල්ලා මඳක් ගොඩට ආවේ ය. වසර ගණනාවකට පසු හුදෙකලාව හමුවූ පෙම්වතුන් යුවළ, මොහොතක් ඔවුනොවුන් දෙස බලා සිටියේ කිසිවක් තෝරා බේරා ගැනීමට නොහැකි ලෙස ය. යටපත් වී තිබූ පෙ‍්‍ර්මයේ ඉවුරු කඩා හැලෙන විට ඇය ඉකි ගසමින් හඬන්නට වූවා ය.අසම්මත පෙ‍්‍ර්මයක් නොවූ, එහෙත් වර්තමානයේ අසම්මත වූව ද ඔවුහු වචනයේ පරිසමාප්ත අර්ථයෙන් ම සැබෑ පෙම්වතුන් බව දෙදෙනාම දැන සිටියහ. මුතූගේ ගැහෙන සිරුර හා කඳුළු රූරා වැටෙන නෙත් දෙස තවදුරටත් බලා සිටිය නොහැකි උමතුවකින් මහේෂ් මුතූ වැළඳ ගත්තේ ය. හඬමින් සුසුම් ලමින් ගෙවී ගිය හෝරාව ඔවුන්ට දැනුණේ තත්ත්පරයක කාලයක් ලෙසිනි.ඇගේ රත් පැහැ ගත් මුහුණ කඳුළු වැගිරුණ ද ප‍්‍රීතිමත් ස්වභාවයක් පෙන්වීය.වසර අටකට පසු තමා ජීවත්වන බවකි මුතූට දැනුණේ. ඔහු තමා තනිකර රහසේ පලා ගිය ද, සුන්දර බිරියක් සමඟ පැමිණ සිටියද, මුතුගේ මුළු ජීවිතයම කැපවූවේ ඔහු වෙනුවෙන් බව දැන සිටියේ ඇය පමණකි.“බේබි මහත්තයා දැන් යන්න...”මුතූගේ ආදරණීය කටහඬ මහේෂ් දෙළොවක අතරමං කරවූවේ ය. මුතුගේ නළල මත උණුසුම් ලෙස මතක සටහනක් තබන්නට සැරසුණ මහේෂ් මුතුගේ බිය රැඳී දෙනෙත් දෙස බැලුවේ “ඇයි” දැයි අසමින් ය.“නෝනා... හ්...”මුතු වෙළෙවිව ගොස් ගල්පරයක ඉන්දවුණා ය. මහේෂ් සභාවක් මැද නිරුවත් වූවා සේ සිහි එළවාගත නොහැකිව මොහොතක් ඒ ඡායා දෙස බලා සිටියේ ය. අර්මිලා සමඟ බ‍්‍රමණය වන පෘථිවිය තමා වටේ ද කැරකෙන්නා සේ ඔහුට දැනුණි.“අර්මිලා... මට සමාවෙන්න... ම... මට මොකද මේ උණේ... අර්මි?”මහේෂ් සිහි එළවාගත් සැණින් අර්මිලා ඉදිරියේ නොදරුවකු සේ බැගෑපත් වන්නට විය.තමා දුටුවේ චිත‍්‍රපටයක දර්ශනයත් හෝ සිහිනයක් නොවන බව අර්මිලාට ඒත්තු ගියේ ද එවිට ය. මෙතෙක් විශ්වාස නොකළ දෛවය මේ යැයි පළමු වරට අවබෝධ වුවද, හිස සලා සියල්ල සොබාවික බව තේරුම් ගනිමින් අර්මිලා සිය වේදනාව දරා ගත්තා ය.“ඕ... ඉට්ස් ‘ඕකේ, ඩාලිං ඉට්ස් ඕ...කේ.අර්මිලා සුපුරුදු ලෙස මහේෂ් වැළඳ ගත්තී, වේදනාව පාලනය කර ගැනීමේ ශක්තිය බිඳී ගියා සේ ඉකි ගසන්නට වූවා ය. අවසානයේ අර්මිලා මහේෂ්ගේ උරහිස මත තිබූ දෙඅත් හා මුහුණ මෑත් කර ගත්තේ මුතු ගේ අහිංසක මුහුණ දෙස බලාගෙන ය.“නෝනා... හ්... අනේ නෝනා...”අසරණිය අර්මිලාගේ දෙපා ළඟ වැටුණේ හඬා වැලපෙමිනි.“අඩන්න එපා මුතූ...”“මා එක්ක තරහ වෙන්ඩ එපා නෝනා... මං කවදාවත්ම හිතුවේ නැහැ මෙහෙම වෙයි කියලා...”“ඔක්කොම හරි මුතූ... මං තරහා නෑ”“නෝනා...”මුතු ඇගේ දෙපා වැළඳ වැලපෙන්නට වූවාය.“නැගිටින්න මුතූ... නැගිටින්න. අපි ඕවා අමතක කරමු. එන්න එදා වගේ සෙල්ලම් කරමු... මහේෂ්... එන්න...”පරඬල් දෙකක් සේ වැනෙන මුතූ හා මහේෂ් කැටිව, අර්මිලා හඬ නඟා සිනාසෙමින් ජලයේ ක‍්‍රීඩා කරන්නට උත්සාහ කළා ය.දිය යට ගිලෙමින් ජලය ඉස ගනිමින් සියල්ල සාමාන්‍ය තත්ත්වයට බාහිර වශයෙන් ගෙන ආවද, තිදෙනාම සිටියේ හදවත රිදුම් දෙන මානසික තත්ත්වයක බව ඔවුහු දැන සිටියහ.“නෝනා මම කළ වැරැද්දට සමාව නම් දෙන්න එපා... මම හරිම පවුකාර ගෑනියෙක්...”මුතූ කඳුළු වැගිරෙන දෙනෙත්වලින් යුතුව කීවේ අවංකවමය. ඇය දොඩන සෑම වචනයකටම පිළිතුරු දීමට අපොහොසත් වූව ද, අර්මිලා මුතුගේ හදවත තේරුම් ගත්තා ය.එංගලන්තයේදී තමා දුටු හා අත්විඳි දේවල් හා සසඳන විට මෙය ඉතා සුළු අත්දැකීමක් වුවත් ඇගේ පෞද්ගලික ජීවිතයට නම් එය දැඩි පීඩනයක් බව ඕ දැන ගත්තා ය. සඟවා ගත් ශෝකය තවදුරටත් රඳවා ගැනීමට මුල් වූ වැදගත් සාධක තිබූ නිසා අර්මිලා, මුතූ කෙරෙහි ඇති කරගත්තේ වෛරයක් හෝ කෝපයක් නොවේ. අනුකම්පාවකි.රූකඩයක් සේ තමා පසු පස එන මහේෂ්ට මේ කිසිවක් නිරවුල්ව සිතා ගැනීමට තරම් නිශ්චල මනසක් නැති බව ද ඕ වැඩිදුරටත් තේරුම් ගත්තා ය.අර්මිලා මොන තරම් ඉවසිලිවන්ත ගැහැනියක් ද යන බව ඔහු පළමුවරට තේරුම් ගත්තේ මේ සිදුවීමෙනි. විවාහක බිරියක් වශයෙන්, සිය සැමියා තවත් ගැහැනියකගේ උණුසුමේ සිටීම, දෙනෙතින් දැක දැකත් ඇය හැසිරුණ අයුරු මොන තරම් පුදුමාකාරද? ප‍්‍රසංශනීය ද? අර්මිලා වැනි ගුණ ගරුක දයාබර බිරියක් හිමිවී සිටියදී තමා කළේ මොන තරම් අවිනීත ක‍්‍රියාවක්ද? අර්මිලාගේ ලෝකයට යළි ඇතුළු වී ඇයට අවංක ස්වාමිපුරුෂයෙක් වන්නේ කෙසේ ද? යම්කිසි දිනක මුතූ පිළිබඳ සත්‍ය හෙළිදරව් වුවහොත් අම්මාට හා අප්පච්චිට මුතු ගැන සැඟවීම ගැන, අර්මිලාගේ දෙමාපියන්ගෙන් උදාවන ඉරණම කුමක්ද?ඒ හා සමඟම මුතු ගේ වර්තමාන සැමියා ලෙස සියලු අපවාද සහිතව ඇය විවාහ කරගත් සුරංග මේ තත්ත්වය කෙසේ බාර ගනීවිද? සමාව දී ඇය සමඟ ජීවත් වූ පසුත්, යළි එම වරදට පෙළඹ වී නම් සුරංග ඇය ගැන කුමන තීරණයක් ගනීවිද? අඩුම වශයෙන් සුරංග ගන්නා පියවර ඉදිරියේ, මුතු වෙනුවෙන් එකම වචනයක්වත් නිදහසට දෙඩීමට තමාට ඉඩක් ලැබේවිද? මහේෂ්ගේ හිස කැරකෙන බවත් ඔහුට දැනුණා පමණි. අර්මිලා ආපසු හැරී බැලුවේ යමක් බිම වැටෙන ශබ්දයට ය. මහේෂ් බිම වාඩි වී සිටියේ හිස දෑතින් ම බදාගෙන ය.“මහේෂ්...?”අර්මිලා වහා පහත් වී ඔහුගේ මුහුණ පරීක්ෂාවෙන් බැලුවා ය. මැළවී ගිය මුහුණ හා දෙනෙත් ඔහු දැඩි කම්පනයකින් පසුවන බව කියා පෑවේය. ඇයට දැනුණ වේදනාව හා පසුතැවිල්ල මහේෂ් ගැන නොවේ.තමා පිළිබඳව ය. මුතු ගැන ය. ජීවිතයක් පුරා බලා සිට පවිත‍්‍ර පෙ‍්‍ර්මය පූජා කළ ද ඇයට අත්වූ ඉරණම පිළිබඳව ය. ඈත කඳු වළල්ලෙන් නැඟෙන මීදුම දෙස බලා සිටි අර්මිලා ගේ හදවත මොළොක් වූවේ, තමාටත් වඩා වේදනා විඳින අසරණිය සිහිපත් වීමෙනි.“දුකයි නේද?”අර්මිලා මහේෂ්ගෙන් ඇසුවේ පිළිතුරක් අපේක්ෂාවෙන් නොවේ. දෙන්නට තරම් වැදගත් හෝ අවංක පිළිතුරක් ඔහු ළඟ නොමැති බව ඇය දැනගත්තේ අද නොවේ.මහේෂ් ඇය දෙස බැලුවේ අසරණ දෑසකින් ය. විදේශීය රටක හැදුණු වැඩුණු නිසා ම අර්මිලාට මෙවැනි සිදුවීම් එතරම් විශේෂත්වයක් නොවන බව මහේෂ් සිතුවේ, කලබලයක් නොමැති හැසිරීම් රටාව දෙස බැලීමෙනි. ඇගේ ළය ගිනි ගෙන දැවෙනා බව මොහොතකටවත් සිතීමට ඔහු බිය වූවේ ය.“මොනවද මහේෂ් කල්පනා කරන්නේ? මුතූට මොනව වෙයි ද කියලද?”“මට සමාවෙන්න අර්මි. ඔය මොනව කිව්වත් මම තරහා නෑ... ඒත්... අර්මි මං කරපු වැරැද්ද... බරපතලකම නොදන්නව කියල හිතන්න එපා...“වැරැද්ද? බරපතලකම?”අර්මිලා සිනාසෙමින් උච්චාරණය කළ ද එහි ගැබ්වූයේ උපහාසය මුසු හැඟීමකි.“තමන් ආදරය කරන ගැහැනිය සමඟ ඒ විදිහට ආදරයෙන් හැසිරීම වරදක් ද?ලබන සතියට</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=av0902016</link>
    <topic>පිබිදෙන ගායක පරපුර මතු පරපුරටත්...</topic>
    <author>හර්ෂනී රුද්‍රිගු ඡායා - ගීත් ද මැල්</author>
    <content>කවරයේ කතාවඅඟුරු කකා තාම දුවන රජ පවුලේ ‘යකඩ යකා’අපේ අම්මා තාත්තාටත් හොඳට සින්දු කියන්න පුළුවන්වඳුරු ගිරා මිතුදමමම රඟපෑමෙන් සමු අරගෙන නෑ‘මං කවදාවත් හිතුවෙ නෑ මෙහෙම වෙයි කියලා...’ (රසදුන නව කථාව)පිබිදෙන ගායක පරපුර මතු පරපුරටත්...කි‍්‍රකට් වාර්තා පොත අලුතෙන් ලියන අපේ කොල්ලෝත‍්‍රස්ත ප‍්‍රහාරයෙන් තුවාල ලැබූ දරු දෙදෙනකුට ශාරුක් පිහිටවෙයිවාසනාව සොයායන ‘එළවළු කොල්ලා’ගේ දෛවයකොහොමද තොරතුරුවිවාහය මගේ ඇසින්රයිගම් ටෙලි සම්මාන මැයි මසපවුලේ ලොකු පුතා පෙරමුණෙ මියගිය ද කම්පා වුණේ නැහැ සිහලුනෙ දන්නව ද‘තාරාවෝ ඉගිලෙති’ මට රංගන පාසලක්මැදිවියේ ඔබට කරදර කරන ආතරයිටිස්රූ විසිතුරඅද දහස් ගණන් තරු පොකුරු බොහෝ පිපුණත් ඒවායේ දීප්තිය ටික දිනකින් හමාර වේ. නමුදු සැමදා දිදුලන විශිෂ්ටයන් සොයාදුන් වැඩසටහන්වල ඉතිහාසය බොහෝ අතීතයට දිවයයි. ගායන ලෝකයේ බොහෝ දෙනකුට කිරුළු පැළැන්දූ ‘පිබිදෙන ගායක පරපුර’ එදා පරපුරේ ජනප‍්‍රියම ගුවන් විදුලි වැඩසටහනක්.එඩ්වඩ් ජයකොඩි, සුනිල් එදිරිසිංහ, රෝහණ බෝගොඩ, සුජාතා අත්තනායක, ඇතුළු ක්ෂේත‍්‍රයේ නමක් රැන්දූ බොහෝ ගායක ගායිකාවන් දේශයට හඳුන්වා දුන් ඒ වැඩසටහන, එදා විකාශය වූයේ ශ‍්‍රී ලංකා ගුවන් විදුලි සංස්ථාවේ වෙළෙඳ සේවය ඔස්සේයි.එදා සිට මේ දක්වා පැමිණි ගමන්මඟේ නැවුම් වෙනසක් සමඟින් ‘පිබිදෙන ගායක පරපුර’ මෙදා ඔබ අතරට එන්නේ සිටි එෆ්.එම්. (City FM)සමඟින්. ඒ සමයේ ‘පිබිදෙන ගායක පරපුර’ට ඉදිරිපත් වන තරගකරුවන් සිය දක්ෂතා ඉදිරිපත් කළේ ගුවන් විදුලි සංස්ථාවේ මැදිරි පරිශ‍්‍රයකට පිවිස වුවද මෙදා ඒ තත්ත්වය වෙනස්.අරුණ ප‍්‍රියන්ත එදිරිසිංහසෑම් විමලධර්මප‍්‍රසන්න චන්දන බණ්ඩාරදිස්ති‍්‍රක් මට්ටමින් දක්ෂයන් සොයායන සිටි එෆ්.එම්. (City FM) නාළිකාව මේ වනවිට දිස්ත‍්‍රික්ක දොළහක ම තරග පවත්වා අවසන්. ඒ කුරුණෑගල, පුත්තලම, ගම්පහ, කොළඹ, කළුතර, ගාල්ල, මාතර, හම්බන්තොට, අනුරාධපුරය, පොළොන්නරුව, මාතලේ සහ මහනුවර යන දිස්ති‍්‍රක්ක.”මේ පැවැත්වූ තරගවලින් දැනට ජයග‍්‍රාහක ජයග‍්‍රාහිකාවෝ 111 දෙනෙක් පමණ අප තෝරාගෙන තිබෙනවා. මේ දිස්ති‍්‍රක්කවල තේරීම් කටයුතු අවසන් වුවත් තරගයට ඉදිරිපත්වීමට තවමත් නොහැකි වූ අය සිටී නම් අප ඔවුනට ආරාධනා කරනවා දිස්ති‍්‍රක් මට්ටමේ පළමු වටයේදී ඒ සඳහා ඉදිරිපත් වන ලෙස.”ඒ සඳහා ඔවුන් අනිවාර්යයෙන් ම අපට අයදුම්පතක් යොමු කළ යුතුයි.” මෙසේ පවසන්නේ සිටි එෆ්.එම්. පිබිදෙන ගායක පරපුරේ නිෂ්පාදක සෑම් විමලධර්ම. දැනට දිස්ති‍්‍රක් මට්ටමින් පැවැත්වෙන මේ තරගය පසුව පළාත් මට්ටමින් මෙන් ම සමස්ත ලංකා මට්ටම දක්වාත් දිවෙනවා. “මෙතෙක් පැවැත්වූ තරගවලදී එක් දිස්ති‍්‍රක්කයකින් ජයග‍්‍රාහකයින් 5 සිට 10 දෙනෙක් දක්වා අප තෝරා ගත්තා.අප ජයග‍්‍රාහකයින් තේරීමේදී බලන්නේ ගායනයට දක්වන කුසලතාව ම පමණයි. මොකද අපට මේ වැඩසටහන තුළින් බිහිකිරීමට අවශ්‍ය හොඳ ගායකයින් මිස නිරූපණ ශිල්පීන් නොවෙයි. අපි හදන්නේ හැමදාම ක්ෂේත‍්‍රයේ රැඳෙන පිරිසක්.”දේශයට සැබෑ ගායකයන් හඳුන්වා දුන් පිබිදෙන ගායක පරපුර එදා මෙදා තුර ලැබූ ශ‍්‍රාවක ප‍්‍රතිචාර අපමණයි. සිටි එෆ්.එම්. අධ්‍යක්ෂ ස්වර්ණ ගුණවර්ධන පවසන්නේ නිසි ප‍්‍රමිතියකට අනුව එදා මෙන් අදත් මේ වැඩසටහන කි‍්‍රයාත්මකවීම ඊට බලපෑ බවයි.”අප හොයන්නෙ වෙළෙඳ දැන්වීම්වල රඟපාන්න පුළුවන් ගායකයන් නොවෙයි. අප කරන්නේ සැබෑ ගායන කුසලතාවන්ගෙන් පිරිපුන් දක්ෂයන් හොයා යාමයි. මම හිතන්නේ ගායකයන් තේරීමේ වැඩසටහනකින් විය යුත්තේ එයයි.ඒ වගේ ම ක්ෂණිකව බිහිවී ක්ෂණිකව නිවීයන තරු බිහිකිරීම අපේ අභිප‍්‍රාය නොවේ. ඒ වගේම අපි ගායනය සඳහා සංගීතය සපයන්නේ නිසි ප‍්‍රමිතියකට අනුකූලවයි. එහිදී මුල් සංගීතයට කිසිදු හානියක් නොවන අයුරිනුයි. අපේ වාදක මණ්ඩලය සංගීතය සපයන්නේ.ප‍්‍රවීණ වාදක මණ්ඩලයක් යටතේ මෙහෙයවෙන ඒ සංගීතයට අනුකූලව හරියට ම ගායනා කරන තරගකරුවන්ට ඉදිරියට එන්න අවස්ථාව තියෙනවා.ඒ වගේ ම අවසන් වටයට තේරෙන ජයග‍්‍රාහක ජයග‍්‍රාහිකාවන්ට නොමිලේ, ගුවන් විදුලි සංස්ථාවේ මැදිරි පාවිච්චි කරලා ගීත විකාශය කිරීමට අවස්ථාව දෙන්නත් බලාපොරොතත්තු වෙනවා.”ඒ වගේ ම හොඳ ගී පද රචනා හා නිර්මාණ තෝරා දී ප‍්‍රවීණ සංගීත අධ්‍යක්ෂවරු යටතේ ගී ගැයීමේ අවස්ථාවත් ජයග‍්‍රාහකයින්ට උදාකරල දෙන්නයි අප බලාපොරොත්තු වෙන්නෙ.පිබිදෙන ගායක පරපුරෙන් බිහිවන කිසිවෙකුත් අප අතරමං කරන්නෙ නෑ. අවසන් වටය රූපවාහිනී සංස්ථාවත් සම්බන්ධ කරගෙන රූප මාධ්‍යයෙන් පෙන්වන්නත් අදහසක් තියෙනවා.”වසර පනහකටත් එහා අතීතයකට අප ගෙන යන ‘පිබිදෙන ගායක පරපුර’ වටා එක්රොක් වූ පිරිස් අදත් ඒ වටා එක්රොක් වන්නේ ඒ අයුරින්මයි. සිටි එෆ්.එම්. හි පාලක අරුණ ප‍්‍රියන්ත එදිරිසිංහ මෙම වැඩසටහන ගැන දක්වන්නේ මෙවන් අදහසක්.”මේ තරගයේදී තරගකරුවන්ට අවශ්‍ය ඕනෑම ගීතයක් ගායනා කිරීමේ අවස්ථාව අප සලසා දීලා තියෙනවා. තරගය සඳහා වයස් භේදයක් නැහැ. ‘තරු බිහිකිරීමට වඩා ගායන හැකියාවන්ගෙන් පිරිපුන්, ගායන ලොවේ නමක් රැන්දවිය හැකි ගායකයන් බිහිකිරීමයි අපේ අරමුණ.සැබෑ ගායකයන් ක්ෂේත‍්‍රයට හඳුන්වාදීමත්, යායුතුª මඟ කියාදීමත් ‘පිබිදෙන ගායක පරපුරෙන් සිදුවෙනවා.” මෙහි විනිශ්චය මණ්ඩලය ලෙස කි‍්‍රයාකරන්නේ ප‍්‍රියන්ත ගමගේ, සෑම් විමලධර්ම හා රන්ජිත් බාලසූරිය යන මහත්වරු මේ වැඩසටහනින් ඉදිරියට එන අය ඉක්මනින් නැතිවෙලා යන්නෑ.ඒ අය ක්ෂේත‍්‍රයේ දිගුකල් රැඳෙනවා. දක්ෂතා අනුව ඔවුන්ට ගුවන් විදුලි සංස්ථාවෙන් පිරිනමන සරල ගී ගායකයන්ගේ සහතිකය නිකුත් කරනවා. ඒ විතරක් නෙවෙයි. අවසන් වටයට තේරෙන අයගේ ගීත සෑම පැය භාගයකට ම වරක් සිටි එෆ්.එම්. හරහා ප‍්‍රසිද්ධ කරනවා යැයි ද අරුණ මහතා පවසයි.ප‍්‍රවීණ වාදක මඬුල්ලක් යටතේ සංගීතයෙන් හැඩවන පිබිදෙන ගායක පරපුරේ ඕගන් වාදනය සහ සංගීත සංයෝජනය සිදුකරන්නේ ප‍්‍රියන්ත ගමගේ යි. බේස් ගිටාර් වාදනය යසන්ත සමරවීර. ලීඩ් ගිටාර් වාදනය සම්පත් මධුරංග, තබ්ලා වාදනය චන්ද්‍රපාල ජයසුන්දර හා බන්දුල ද සිල්වාගෙන්.එලෙස ම ඔක්ටපෑඩ් වාදනය උද්දික ලලිත් තුෂාර මෙන් ම සංගීතය මෙහෙයවීම සහ රිදම් ගිටාර් වාදනය සෑම් විමලධර්මගේ අතිනුයි සිදුවන්නේ. නාද සංකලනය සිදුවනුයේ ආනන්ද පත්මසිරිගේ මෙහෙයවීමෙන්.එදා පිබිදෙන ගායක පරපුරේ ආරම්භක නිවේදකයා වූයේ ආරියදාස පීරිස් ය. මෙදා නිවේදන කටයුතු සිදුකරන්නේ ප‍්‍රසන්න චන්දන බණ්ඩාරයි.මෙවන් රසබර අත්දැකීම් සමුදායක් සමඟින් දේශයට සැබෑ ගායකයන් හඳුන්වාදීමේ පුරෝගාමියකු වන ‘පිබිදෙන ගායක පරපුර’ ගීතමය වැඩසටහන මෙදා එවැනි අත්දැකීම් සමඟිනුයි අයුරිනුයි, ඔබ අතරට එන්නේ. මේ වැඩසටහන ඔබ අතරට ගෙන ඒමට නිබඳ සවියක් වන බොහෝ දෙනකු සිටින බව මතක් කළ යුතුමයි.ඒ ශ‍්‍රී ලංකා ගුවන් විදුලි සංස්ථාවේ සභාපති හඩ්සන් සමරසිංහ, ගුවන් විදුලි සංස්ථාවේ අධ්‍යක්ෂ ජනරාල් සමන්ත වැලිවේරිය, ගුවන් විදුලි සංස්ථාවේ අතිරේක අධ්‍යක්ෂ ජනරාල් ඒරානන්ද හෙට්ටිආරච්චි. සිටි එෆ්.එම්.අධ්‍යක්ෂ ස්වර්ණ ගුණවර්ධන, සිටි එෆ්.එම්.පාලක අරුණ ප‍්‍රියන්ත, හෙළජීව රන්දෙනිය හා නිෂ්පාදක සෑම් විමලධර්ම යන මහත්වරුයි.හර්ෂනී රුද්‍රිගු ඡායා - ගීත් ද මැල්</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=av0902017</link>
    <topic>කි‍්‍රකට් වාර්තා පොත අලුතෙන් ලියන අපේ කොල්ලෝ</topic>
    <author>ඉඳුනිල් වීරරත්න</author>
    <content>කවරයේ කතාවඅඟුරු කකා තාම දුවන රජ පවුලේ ‘යකඩ යකා’අපේ අම්මා තාත්තාටත් හොඳට සින්දු කියන්න පුළුවන්වඳුරු ගිරා මිතුදමමම රඟපෑමෙන් සමු අරගෙන නෑ‘මං කවදාවත් හිතුවෙ නෑ මෙහෙම වෙයි කියලා...’ (රසදුන නව කථාව)පිබිදෙන ගායක පරපුර මතු පරපුරටත්...කි‍්‍රකට් වාර්තා පොත අලුතෙන් ලියන අපේ කොල්ලෝත‍්‍රස්ත ප‍්‍රහාරයෙන් තුවාල ලැබූ දරු දෙදෙනකුට ශාරුක් පිහිටවෙයිවාසනාව සොයායන ‘එළවළු කොල්ලා’ගේ දෛවයකොහොමද තොරතුරුවිවාහය මගේ ඇසින්රයිගම් ටෙලි සම්මාන මැයි මසපවුලේ ලොකු පුතා පෙරමුණෙ මියගිය ද කම්පා වුණේ නැහැ සිහලුනෙ දන්නව ද‘තාරාවෝ ඉගිලෙති’ මට රංගන පාසලක්මැදිවියේ ඔබට කරදර කරන ආතරයිටිස්රූ විසිතුරකි‍්‍රකට් කී‍්‍රඩාව හඳුන්වන්නේ මහත්වරුන්ගේ කී‍්‍රඩාව ලෙසිනි. මහත්වරුන්ගේ කී‍්‍රඩාව අපට හඳුන්වා දුන්නේ එංගලන්ත ජාතිකයින් විසින්.එදා මෙදා තුර ගෙවී ගිය වසර සිය ගණනක් පුරා කි‍්‍රකට් කී‍්‍රඩාවේ වාර්තා බිහිවෙමින් යළිත් බිඳ වැටෙමින් සෙමින් සෙමින් කාලය ගෙවී ගියේය. එහෙත් අපට කි‍්‍රකට් ඉගැන්වූ බටහිර රටවල් අභිබවමින් ජාත්‍යන්තර කි‍්‍රකට් පිටියේ වාර්තා පිට වාර්තා තබමින් සිය අණසක පතුරන්නට අපේ කී‍්‍රඩකයින්ට හැකිවී තිබේ.1996 ලෝක එක් දින ශූරයින් වූ අප මේ වනවිට ලෝක එක් දින කි‍්‍රකට් අනුශූරයින් වෙමු. ගෙවීගිය වසර ගණනාව මුළුල්ලේ ලෝකයේ හොඳම පිතිකරුවන් දස දෙනා අතරත්, හොඳම පන්දු යවන්නන් දස දෙනා අතරත් අපේ කී‍්‍රඩකයින් කිහිප දෙනකුම සිටිමින් සිංහ ලකුණ සටහන් කර තිබේ. සනත් ජයසූරිය, කුමා සංගක්කාර, මහේල ජයවර්ධන, මුත්තයියා මුරලිදරන්, චමින්ද වාස් මේ අතරින් ගෙවී ගිය වසර 10 පුරාම ලෝක ක‍්‍රිකට් අඹරේ දීප්තිමත්ම තරු බවට පත්වී තිබේ. කි‍්‍රකට් පිටියේ වාර්තා පිළිබඳව කතාකරද්දී පසුගියදා නිමාවුණු බංග්ලාදේශ සහ පාකිස්ථාන් සංචාරවලදී වාර්තා පොත අලුතින් ලියන්නට සමත්වුණු අපේ කී‍්‍රඩකයින් කිහිප දෙනකු පිළිබඳව ආඩම්බරයෙන් කතා කළ හැකියි.මේ අතරින් පළමු වාර්තාව බිහිවන්නේ අජන්ත මෙන්ඩිස් අතින්. ඒ පසුගියදා නිමාවුණු බංග්ලාදේශය, සිම්බාබ්වේ සහ ශ‍්‍රී ලංකාව සහභාගි වූ තුන්කොන් එක් දින තරගාවලියේ දී සිම්බාබ්වේ සමඟ පැවැත්වූ තරගයකදී ලොව පළමු වේගවත්ම එක්දින කඩුලු 50 දවාගත් කී‍්‍රඩකයා වෙමින්.මෙහිදී අජන්ත මෙන්ඩිස් ඉන්දියාවේ අජිත් අගාකර් තරග 25 කදී දවාගත් කඩුලු 50, තරග 19 කදී දවාගනිමින් එම දස්කම පෑ ලොව පළමුවැන්නා බවට පත්විය.1985 මාර්තු 11 උපත ලැබූ 23 හැවිරිදි අජන්ත මෙන්ඩිස් 2008 අප‍්‍රියෙල් 10 වැනි දින බටහිර ඉන්දීය කොදෙව්වන්ට එරෙහිව පෝර්ට් එෆ් ස්පේන් හි ක්වීන්ස් පාක් ඕවල් කී‍්‍රඩාංගණයේ දී එක්දින වරම් ලැබීය.මේ තරගයේදී අජන්ත සමඟ ශ‍්‍රී ලංකාවේ මහේල උඩවත්ත සහ කොදෙව් කී‍්‍රඩක එස්.ජේ.බෙන් එක් දින වරම් ලැබීය.මේ තරගයේදී ශ‍්‍රී ලංකා කණ්ඩායම ලකුණු 235 ලැබූ අතර කොදෙව්වන් එක් ලකුණකින් ජයගත්තා.අජන්තගේ පළමු එක් දින කඩුල්ල ලෙස දැවී ගියේ සුපිරි කොදෙව් පිතිකරු කි‍්‍රස් ගේල්. ඔහු ලකුණු 52 ක් ලබා සිටියදී කඩුල්ල මුවා කිරීමේ වරදට හසුකර ගනිමින් දවා ගන්නට අජන්ත සමත් වූ අතර, ඉන්පසු සමීට යැවූ පන්දු ව කෙලින්ම කඩුල්ලේ වැදීමෙන් එක ලකුණකටත්, තුන්වැනි කඩුල්ල ලෙස ටේලර් ලකුණු 9 කට චාමර සිල්වා අතට උඩපන්දුවක් දෙමින් දවා ගැනීමටත් ඔහුට හැකිවුණා.මේ තරගයේ දී ඕවර 10 ක් යවා ලකුණු 39 කට මෙම විකට් 3 දවා ගැනීම සනිටුහන් වෙයි.කි‍්‍රස් ගේල් වැනි සුපිරි පිතිකරුවකු දවා ගනිමින් ඇරැඹි කඩුලු දඩයමේ 50 වැනි ගොදුර වුණේ සිම්බාබ්බේ තුන් ඉරියව් කී‍්‍රඩක රේමන්ඩ් හුයියා.පසුගිය වසරේ (2008) අන්තර් ජාතික කි‍්‍රකට් සභාවේ වාර්ෂික සම්මාන උලෙළේදී වසරේ නැගී එන කී‍්‍රඩකයා ලෙසින් සම්මානයට පාත‍්‍රවුණු අජන්ත, ප‍්‍රධානතම කි‍්‍රකට් වෙබ් අඩවියක් වන කි‍්‍රක් ඉන්ෆෝ සම්මාන උලෙළේ දී 2008 වසරේ ලොව හොඳම එක්දින පන්දු යවන්නා ලෙස අභිෂේක ලැබීය. මෙහිදී හොඳම එක්දින පිතිකරු ලෙස සුපිරි පිතිකරු සනත් ජයසූරිය සම්මානයට පාත‍්‍ර වූ අතර, නවදිල්ලි නුවර පැවැති ශ‍්‍රී ලංකාව ශූරයින් වූ ආසියානු කුසලාන තරගාවලියේ අවසන් මහා තරගයේ පන්දු 114 කදී ලකුණු 125 ක් ලබාගැනීම වෙනුවෙන් ජයසූරියත්, ලකුණු 13 කට කඩුලු 6 ක් දවාගැනීම වෙනුවෙන් අජන්තත් මෙසේ සම්මානයට පාත‍්‍රවීමට හේතුව විය.අජන්ත මේ දක්වා එක්දින තරග 24 කදී පන්දු 1045 ක් යවා ලකුණු 642 කට විකට් 59 ක් දවාගෙන තිබෙන අතර විකට් 4 බැගින් 3 වරක් සහ 5 බැගින් 3 වරක් දවාගනිමින් අනාගත කි‍්‍රකට් වාර්තා පොත අලුතින්ම ලියන්නට පෙරගමන් අරඹා තිබේ.අජන්ත පිළිබඳව එසේ ලියැවෙද්දී අපේ සුපිරි කී‍්‍රඩක ලොව වැඩිම ටෙස්ට් කඩුලු ලාභියා වන මුරලි සිය දඟපන්දුවේ අණසක පතුරවමින් ලොව වැඩිම එක් දින කඩුලු දවාගත් දෙවැනි කී‍්‍රඩකයා ලෙස ඉතිහාසයට එක්වී සිටී.මුරලි දෙවැනි වන්නේ පාකිස්තානු හිටපු කී‍්‍රඩක වසීම් අක‍්‍රම්ට පමණි. වසීම් අක‍්‍රම් (1984 – 2003) තරග 356 කදී පන්දු 18186 ක් යවා ලකුණු 11812 ක් ලබාදී කඩුලු 502 ක් දවාගෙන තිබේ. මෙහි සාමාන්‍යය 23.52 ක් වන අතර විකට් 4 බැගින් දවාගත් අවස්ථා 17 ක් සහ 5 බැගින් අවස්ථා 6 ක් එහිදී සටහන් වී තිබේ.අපේ මුරලි මේ වාර්තාව පසුකරන්නට තවත් කඩුලු තුනක් පසුපසින් සිටින අතර, ඔහු මේ දක්වා තරග 324 කදී පන්දු 17413 ක් යවා ලකුණු 11234 කදී කඩුලු 500 ලබාගෙන තිබෙන අතර, සාමාන්‍ය ලෙස සටහන් වන්නේ 22.46 කි. එසේම කඩුලු 4 බැගින් දවාගත් අවස්ථා 14 ක් සහ 5 බැගින් දවාගත් අවස්ථා 10 කි.මුරලිට පසුපසින් පාකිස්ථානයේ වකාර් යුනුස් කඩුලු 416 ක් ලබා සිටින අතර සිව්වැනි ස්ථානයේ අපේ තුන් ඉරියව් කී‍්‍රඩක චමින්ද වාස් තරග 322 කදී කඩුලු 400 ක සීමාවේ සිටී. ඉන්පසු පිළිවෙළින් ෂෝන් පොලොක්, මැග‍්‍රාත්, කුම්බ්ලේ, ශ‍්‍රීනාත් සමඟ සනත් ජයසූරිය සිටී.ටෙස්ට් පිටියේ මුරලිගේ ප‍්‍රබලතම ප‍්‍රතිවාදියා වූ ඕස්ටේ‍්‍රලියාවේ ෂේන් වෝන් සිටින්නේ කඩුලු 293 සීමාවේ වන අතර, මෙයින් ශ‍්‍රී ලංකාවේ වාස් සහ සනත් හැරුණු විට අනෙක් සියලුම කී‍්‍රඩකයින් කී‍්‍රඩාවෙන් සමුගෙන ඇති නිසා, ලෝක එක්දින ඉතිහාසයේ වැඩිම කඩුලු ලාභියා ලෙස එළඹෙන ඉන්දීය සංචාරයේ දී මුරලි තබන වාර්තාව තව බොහෝ කාලයක් නොබිඳී පවතිනු ඇත.මුරලිගේ මෙතෙක් කඩුලු 500 දක්වා පැමිණි ගමනේදී කෙලින්ම පන්දුව කඩුල්ලේ වැදීමෙන් 117 වතාවක්, උඩ පන්දු ලෙසින් 268 වතාවක් පන්දු යවා ආපසු උඩ පන්දුවක් ලෙස රැකගැනීමෙන් 32 වතාවක් සහ කඩුල්ල මුවාකිරීමේ වරදට හසුකර ගැනීමෙන් 59 වතාවක් ලෙස සටහන් වී තිබේ.2006 වසරේ ලෝකයේ හොඳම කී‍්‍රඩකයා යන විස්ඩන් (WISDON LEADING CRICKETER IN THE WORLD 2006)සම්මානයට පාත‍්‍ර වුණු මුරලි පසුගියදා නිමාව දුටු ග‍්‍රාමින්ෆෝන් තුන්කොන් එක්දින තරගාවලියේ අවසන් මහා තරගයේදී පරාජය අභියස තිබූ තරගයක් සිය පිත්තෙන් ජයග‍්‍රහණය කරා ගෙන යමින් කුසලානය ශ‍්‍රී ලංකාවට දිනා දෙන්නට සමත්වීම ඔහුගේ කි‍්‍රකට් දිවියේ අමරණීය අවස්ථාවක් වුණා.මෙහිදී බංග්ලාදේශයට එරෙහිව පන්දු 16 කදී හතරේ පහර 4 සහ හයේ පහර 2 ක් සමඟින් ඔහු නොදැවී ලබාගත් ලකුණු ගණන 33 ක්.මීළඟට වාර්තා පොතට එක්වූ අපේ සුපිරි කී‍්‍රඩකයා වන්නේ ශ‍්‍රී ලංකා කි‍්‍රකට් නායක මහේල ජයවර්ධනයි.1998 ජනවාරි 24 වැනි දින ආර්.පෙ‍්‍ර්මදාස කී‍්‍රඩාංගණයේ පැවැති ශ‍්‍රී ලංකා සිම්බාබ්වේ තරගයේදී එක්දින වරම් ලැබූ 31 හැවිරිදි මහේල මේ දක්වා එක්දින තරග 293 කදී ඉනිම් 274 ක් කී‍්‍රඩාකර ලකුණු 7902 ක් ලබා තිබේ. වැඩිම ලකුණු 128 ක් ලෙස සටහන් වන අතර, ඔහු වාර්තා පොතට එක්වූයේ වැඩිම එක්දින උඩපන්දු රැකගත් කී‍්‍රඩකයා ලෙසින්.මේ තරග 293 තුළදී ඔහු රැකගත් උඩපන්දු ගණන 157 ක්. පසුගියදා නිමාවුණු අල්ෆලහා බැංකු කුසලාන තරගාවලියේදී පාකිස්තානයේ ආරම්භක පිතිකරු සල්මන් බට් ලකුණු 62 ක් ලබා සිටියදී සනත් ජයසූරියගේ පන්දුවක් හමුවේ උඩපන්දුව රැකගනිමින් මෙම වාර්තාවට හිමිකම් කීය. ඔහු විසින් බිඳ හෙළනු ලැබුවේ හිටපු සුපිරි ඉන්දීය පිතිකරුවකු මෙන්ම නායකයකු වූ මොහොමඩ් අසාර්ඩීන් තරග 334 උඩපන්දු 156 ක් රැක ගනිමින් තබා තිබූ වාර්තාවයි.පිතිකරුවකු ලෙස තරගාවලි කිහිපයක් අසාර්ථක වුවද නායකයකු ලෙස ඔහු මේ දක්වා ශූරතා 3 ක් එකදිගට ජයගෙන තිබෙන අතර එළඹෙන ඉන්දීය සංචාරයේදී ද ශූරතාව දිනාගන්නට අධිෂ්ඨානයෙන් සිටී.එසේම පසුගියදා නිමාවුණු අල්ෆලහා බැංකු කුසලාන එක්දින තරගාවලියේ අවසන් මහා තරගයේ පාකිස්ථානය ලකුණු 75 කට දවාලන්නට ශ‍්‍රී ලංකා කණ්ඩායමට හැකිවුණා.මෙය පාකිස්ථානය වැඩිම ලකුණු පරතරයක් සහිතව පරාජය වූ පාකිස්තාන් ඉතිහාසයේ දරුණුම පරාජය ලෙසද වාර්තා පොතට එක්වී තිබේ. ලකුණු 2 කට කඩුලු 2 ක් දවා ගනිමින් මුරලි ද එම වාර්තා අතරට එක්වීම කැපී පෙනේ.ලොව සුපිරි රටවල් සුපිරි කී‍්‍රඩකයින් අභිබවමින් වාර්තා පොත යළි යළිත් ලියන්නට පිත්තෙන්, පන්දුවෙන් මෙන්ම පන්දු රැකීමෙන් දස්කම් දක්වන අපේ කී‍්‍රඩකයින්ට රසඳුන සුබ පැතුම්.ඉඳුනිල් වීරරත්න</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=av0902018</link>
    <topic>ත‍්‍රස්ත ප‍්‍රහාරයෙන් තුවාල ලැබූ</topic>
    <author>සුජීව තේවහෙට්ටිගේ</author>
    <content>කවරයේ කතාවඅඟුරු කකා තාම දුවන රජ පවුලේ ‘යකඩ යකා’අපේ අම්මා තාත්තාටත් හොඳට සින්දු කියන්න පුළුවන්වඳුරු ගිරා මිතුදමමම රඟපෑමෙන් සමු අරගෙන නෑ‘මං කවදාවත් හිතුවෙ නෑ මෙහෙම වෙයි කියලා...’ (රසදුන නව කථාව)පිබිදෙන ගායක පරපුර මතු පරපුරටත්...කි‍්‍රකට් වාර්තා පොත අලුතෙන් ලියන අපේ කොල්ලෝත‍්‍රස්ත ප‍්‍රහාරයෙන් තුවාල ලැබූ දරු දෙදෙනකුට ශාරුක් පිහිටවෙයිවාසනාව සොයායන ‘එළවළු කොල්ලා’ගේ දෛවයකොහොමද තොරතුරුවිවාහය මගේ ඇසින්රයිගම් ටෙලි සම්මාන මැයි මසපවුලේ ලොකු පුතා පෙරමුණෙ මියගිය ද කම්පා වුණේ නැහැ සිහලුනෙ දන්නව ද‘තාරාවෝ ඉගිලෙති’ මට රංගන පාසලක්මැදිවියේ ඔබට කරදර කරන ආතරයිටිස්රූ විසිතුරමුම්බායි නගරයේ පිහිටා තිබෙන ‘නනවටි’ රෝහල ගැන ඉන්දියාවේ නොදන්න කෙනෙක් නෑ. එය අංගසම්පූර්ණ රෝහලක්. පහුගිය සතියේදි මේ රෝහලට දුගී දුප්පත් පවුලක පුංචි අයියා නඟෝ දෙන්නෙක් හදිසි ප‍්‍රතිකාර සඳහා ඇතුළත් කෙරුණා. අයියාගේ නම මුඩාසර්. නංගී, අමිනා. මේ දෙන්නාගෙම සිරුරුවල දකින්නට ලැබුණේ දරුණු පිළිස්සුම් තුවාල. ගින්දරකට පිච්චිලාද? නැහැ. ග්‍රෙනේඩ් බෝම්බ ප‍්‍රහාරයකට ලක්වෙලා. මුඩාසරුයි, අමිනායි එක්ක වෙන කවුරුවත් ආවෙ නැහැ. බෝම්බ ප‍්‍රහාරයෙන් දෙන්නාගෙම අම්මයි තාත්තයි මියගිහින්!මුඩාසර්ලාගෙ නිවෙස පිහිටලා තියෙන්නෙ ජම්මු-කාශ්මීර ප‍්‍රාන්තවල අගනුවර වන ශ‍්‍රී නගර්වල. ජම්මු-කාශ්මීර ප‍්‍රදේශවල ත‍්‍රස්තවාදී කි‍්‍රයා නිරතුරුවම සිදුවන බව වරින් වර වාර්තා වෙනවා. මීට මාස දෙකකට විතර කලින් ශ‍්‍රී නගර් වලට එල්ලවුණු එවැනි කුරිරු ප‍්‍රහාරයකට මුඩාසර්ල ගෙ දුගී ගෙපැලත් හසුවුණා. ත‍්‍රස්තයන් පැමිණ බෝම්බ ගැසුවා. බරපතළ තුවාල ලැබූ මුඩාසර් හා අමිනාගේ අම්මයි තාත්තයි ඔවුන් දෙන්නා ඉදිරිපිටදීම යළි නොඑන ගමන් ගියා.මේ පුංචි අයියගෙයි නංගීගෙයි වාසනාවකට දෝ ඔවුන් දෙදෙනාව ශ‍්‍රී නගර්වල පිහිටා තිබෙන ග‍්‍රාමීය රෝහලකට ඒ පළාතේ පිරිසක් විසින් ගෙනැවිත් තිබෙනවා.මුඩාසර්වත්, අමිනාවත් පරීක්ෂා කළේ භෞත චිකිත්සකයකු වන ඉරානි නමැත්තායි. ඔහුට දැකගන්නට ලැබුණේ අයිය නගෝ දෙන්නාගෙම පළිස්සුම් තුවාල සුළු පටු නොවන බවයි. ග්‍රෙනේඩ් ප‍්‍රහාරයෙන් විසිවුණු බෝම්බ කැබැලි ඔවුන් දෙදෙනාගේ සිරුරු තුළට කාවැදිලා. ඒ නිසා සිදුවී තිබෙන තුවාල බරපතළයි. වහාම මුඩාසර්වත්, අමිනාවත් වෙනත් රෝහලකට මාරුකර යැවීම අත්‍යවශ්‍ය යැයි භෞත චිකිත්සකවේදියා කියා සිටියා.ඒ අනුව ඉක්මන් වූ රෝහලේ නිලධාරීන් මුඩාසර් සහ අමිනා ව මුම්බායි නගරයේ පිහිටි සුප‍්‍රකට ‘නනවටි’ රෝහලට ඇතුළත් කළා. පසුගිය දෙසැම්බර් මාසයේ දී ඇතුළත් කෙරුණු මේ දෙන්නාට කඩිනම් ප‍්‍රතිකාර කෙරුණා. ටික දිනක් ප‍්‍රතිකාර කෙරෙමින් පවතිද්දී රෝහලේ වෛද්‍යවරුන්ට තේරුම් ගියා තවදුරටත් ප‍්‍රතිකාර ලබාදීම අත්‍යවශ්‍යයි කියලා. ඒ සඳහා මුදල් අවශ්‍යයි. නමුත් කාත් කවුරුවත් නැති මේ අහිංසක දරුවන් දෙන්නා වෙනුවෙන් විය පැහැදම් කරන්න කවුද ඉදිරිපත් වෙන්නේ? රෝහලේ බොහෝ දෙනකුට මෙය ප‍්‍රශ්නයක් වුණා.නනවටි රෝහලට මුඩාසර්වත්, අමිනාවත් පිටත් කර යැව්වත්, භෞත චිකිත්සක ඉරානි ඔවුන් දෙදෙනා ගැන අවධානයකින් හිටියා.පුංචි රෝගීන් දෙපළගේ ප‍්‍රතිකාරවලට මුදල් අවශ්‍ය බව ඔහුට විගසකින්ම දැන ගන්නට ලැබුණා. ඉරානි කල්පනා කළා. ‘හරි! ශාරුක්ට කිව්වොත්, එයා මේ වැඩේට සල්ලි වියදම් කරාවි ඉරානි ගේ සිතට ඒ අදහස ඇතුළු වුණේ නිතැතින්මයි. ඔහු වහාම ‘බොලිවුඩ් කිං ඛාන්’ හෙවත් ශාරුක් ඛාන් ව ඇමතුවා.විස්තරය ඇසූ ශාරුක් වහාම රෝහලට පැමිණ පුංචි දරු දෙන්නාගේ අසරණකම රෝගී තත්ත්වය සියැසින්ම දැක බලා ගත්තා. ‘මම හැම වියදමක්ම දරන්නම්. මේ දෙන්නව සනීප කරල දෙන්න’ ශාරුක් තම දෙනෙත් අග රැඳුණු පුංචි කඳුළු බිඳු මගහරිමින් රෝහල් බලධාරීන්ට දැන්වූවා. ” මුඩාසර් ගෙ මූණේ තමයි, බරපතළ පිලිස්සුම් තුවාල තියෙන්නේ. අමිනාගෙ අත්වලටයි තුවාල සිදුවෙලා තියෙන්නෙ. ශාරුක් මේ දෙන්නව බලන්න එනකොටත් සැත්කම් හතරක් සිදු කරලයි තිබුණේ. තව ඒ වගේ සැත්කම් කීයක් කරන්න වේවිද දන්නෙ නැහැ.” ඉරානි, දරු දෙදෙනාගේ තත්ත්වය විස්තර කළා.මුඩාසර්වත් අමිනාවත් බලන්න රෝහලට පැමිණ ඔවුන් වෙනුවෙන් සියලු වියදම් දරන්නට තීරණය කළ ශාරුක්, එහිදී විශේෂයෙන්ම සඳහන් කළේ මේ වගතුග ප‍්‍රසිද්ධ නොකරන ලෙසයි. ඒත් එය රහසක් වශයෙන් රැඳී තිබුණේ නැහැ.මීට පෙර කිහිප අවස්ථාවකදීම මෙවැනි අහිංසක දුගී දරුවන් වෙනුවෙන් උපකාර කරන්නට ශාරුක් නොපැකිලව ඉදිරිපත් වී තිබුණා.එවැනි දරුවන් කී දෙනකුට උපකාර කළාදැයි ශාරුක්ගේ මතකයෙහි රැඳී නැහැ. මීට වසර කිහිපයකට පෙර, නනවටි රෝහලේම ප‍්‍රතිකාර ලබමින් සිටි මෙවැනිම දුගී දරුවන් කිහිප දෙනකු වෙනුවෙන් රුපියල් මිලියන 5 ක් වැය කරන්නටත් ශාරුක් පසුබට වුණේ නැහැ. වසර 18 කට පෙර මිය ගිය තම මව (ලතීෆ් ෆාතිමා ඛාන් මහත්මිය) සිහි කරමින් ඔහු ඒ විශාල වියදම දරා තිබූ බවයි පැවසෙන්නේ.මුඩාසර් සහ අමිනා සුවය ලැබූ විට තම නිවසට රැගෙන ගොස් තම දරු දෙදෙනා වන ආර්යන් සහ සුහානා සමඟ සෙල්ලම් කිරීමට ඉඩ සලසා දෙන්නටත් ශාරුක් හිතාගෙන ඉන්නවා කියලයි දැනගන්නට ලැබී තිබෙන්නේ.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=av0902019</link>
    <topic>වාසනාව සොයායන ‘එළවළු කොල්ලා’ගේ දෛවය</topic>
    <author>ස්තුතිය – ඊ.ඒ.පී.චිත‍්‍රපට සමාගමේ ජයරත්න ගලගෙදර මහතාට</author>
    <content>කවරයේ කතාවඅඟුරු කකා තාම දුවන රජ පවුලේ ‘යකඩ යකා’අපේ අම්මා තාත්තාටත් හොඳට සින්දු කියන්න පුළුවන්වඳුරු ගිරා මිතුදමමම රඟපෑමෙන් සමු අරගෙන නෑ‘මං කවදාවත් හිතුවෙ නෑ මෙහෙම වෙයි කියලා...’ (රසදුන නව කථාව)පිබිදෙන ගායක පරපුර මතු පරපුරටත්...කි‍්‍රකට් වාර්තා පොත අලුතෙන් ලියන අපේ කොල්ලෝත‍්‍රස්ත ප‍්‍රහාරයෙන් තුවාල ලැබූ දරු දෙදෙනකුට ශාරුක් පිහිටවෙයිවාසනාව සොයායන ‘එළවළු කොල්ලා’ගේ දෛවයකොහොමද තොරතුරුවිවාහය මගේ ඇසින්රයිගම් ටෙලි සම්මාන මැයි මසපවුලේ ලොකු පුතා පෙරමුණෙ මියගිය ද කම්පා වුණේ නැහැ සිහලුනෙ දන්නව ද‘තාරාවෝ ඉගිලෙති’ මට රංගන පාසලක්මැදිවියේ ඔබට කරදර කරන ආතරයිටිස්රූ විසිතුරබොලිවුඩ් සිනමාවේ මුල්ම කුංෆු චිත‍්‍රපටය, ‘චන්ඩ්නි චෝව්ක් ටු චයිනා’ පසුගිය 29 දා සිට කොළඹ ලිබර්ටි සිනමා ශාලාවේදී ප‍්‍රදර්ශනය කෙරෙනවා.චිත‍්‍රපටයේ කතා නායකයා ‘සිදු’ (ආක්ෂේ කුමාර්) යි. ඔහු නවදිල්ලි නගරයේ චන්ඩ්නි වෝව්ක් ගම්මානයේ ආපන ශාලාවක එළවළු කපා ජීවිතය රැකගන්නා තරුණයෙක්. රැකියාවෙන් හෙම්බත්වී සිටින ඔහු, තම ජීවිතයට ඉසුරුමත් බව ළං කර ගැනීම සඳහා පියා මෙන් තමන්ව රැකගත් ‘ඩැඩා’ (මිතුන් චක‍්‍රබෝති) ගේද අදහස් නොතකා, වාසනාව සොයා පිටත් වෙනවා. මේ ගමනේදී ඔහු චීනයේ ෂැන්හයි නගරයටත්, චීන මහා ප‍්‍රාකාරය අවට ගම්බද ප‍්‍රදේශවලටත් යනවා. සිදුට හමුවන චීන ජාතික අමුත්තන් දෙදෙනෙකු විශ්වාස කරන්නේ ඔහු අතීතයේ විසූ යුධ වීරයෙකුගේ පුනරුත්පත්තිය බවයි. මෙහිදී සිදුට අත්විඳින්නට ලැබෙන්නේ මත්පැන් බොමින් කාන්තාවන් ඇසුරු කරමින් ගත කළ හැකි කෙළිලොල් ජීවිතයක්. මේ අතරතුරදී ඔහුට සකී (දීපිකා පදුකෝන්) නම් වූ රූබර යුවතියක් මුණගැසෙනවා. ඇය, උපන් ගමට ගොස් මියගිය තම පියා සහ නිවුන් සොයුරිය සිහිපත් කර ඔවුනට පුද පූජා පැවැත්වීමට අදහස් කර සිටිනවා.මේ අයුරින් සිදුට වාසනාවන්ත අවස්ථාවක් උදාවුව ද, අවාසනාවන්ත අවස්ථාවන්ට ද මුහුණදීමට සිදුවෙනවා. ‘හෝජෝ’ (ලෝඩ්න් ලිව්) නම්වූ හොර ජාවාරම්කරුවා මුණගැසීම එවැනි අවාසනාවන්ත අවස්ථාවක්. හෝජෝ ගේ සගයින් සිදුට දැඩි ලෙස පහර දෙනවා. එහිදී සිදු, හෝජෝට සමීප වුණත්, ඔහුගෙන් පළිගැනීමට උත්සාහ කරනවා. ඒ සඳහා ඔහු කුංෆු සටන් ශිල්පය හදාරනවා. එමඟින් සිදු බලාපොරොත්තු වන්නේ හෝජෝට පහරදීම මෙන්ම ඒ වනවිට හෝජෝට යටත්ව තිබෙන ගම්මානයක් ද බේරා ගැනීමයි.සිදු ගේ අදහස ඉටුවෙනවා. ඔහු සියල්ල ජයගන්නේ තමන්ට කුංෆු සටන් ශිල්පය ඉගැන්වූ ගුරුවරයාගේ විශ්වාසයෙන් සහ රූමත් සකී ගේ ආදරයේ නාමයෙන්.නිඛිල් අද්වානි අධ්‍යක්ෂණය කළ මේ චිත‍්‍රපටයේ ආක්ෂේ කුමාර්, දීපිකා පදුකෝන්, රන්වීර් ෂෝරි සහ මිතුන් චක‍්‍රබෝති ප‍්‍රධාන චරිත නිරූපණය කරනවා. මෙය ශ‍්‍රී ලංකාවේ ප‍්‍රදර්ශනය කරන්නේ ඊ.ඒ.පී. චිත‍්‍රපට සමාගමයි.ස්තුතිය – ඊ.ඒ.පී.චිත‍්‍රපට සමාගමේ ජයරත්න ගලගෙදර මහතාට</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=av09020110</link>
    <topic>කොහොමද තොරතුරු</topic>
    <author/>
    <content>කවරයේ කතාවඅඟුරු කකා තාම දුවන රජ පවුලේ ‘යකඩ යකා’අපේ අම්මා තාත්තාටත් හොඳට සින්දු කියන්න පුළුවන්වඳුරු ගිරා මිතුදමමම රඟපෑමෙන් සමු අරගෙන නෑ‘මං කවදාවත් හිතුවෙ නෑ මෙහෙම වෙයි කියලා...’ (රසදුන නව කථාව)පිබිදෙන ගායක පරපුර මතු පරපුරටත්...කි‍්‍රකට් වාර්තා පොත අලුතෙන් ලියන අපේ කොල්ලෝත‍්‍රස්ත ප‍්‍රහාරයෙන් තුවාල ලැබූ දරු දෙදෙනකුට ශාරුක් පිහිටවෙයිවාසනාව සොයායන ‘එළවළු කොල්ලා’ගේ දෛවයකොහොමද තොරතුරුවිවාහය මගේ ඇසින්රයිගම් ටෙලි සම්මාන මැයි මසපවුලේ ලොකු පුතා පෙරමුණෙ මියගිය ද කම්පා වුණේ නැහැ සිහලුනෙ දන්නව ද‘තාරාවෝ ඉගිලෙති’ මට රංගන පාසලක්මැදිවියේ ඔබට කරදර කරන ආතරයිටිස්රූ විසිතුරප‍්‍රවීණ ටෙලිනාට්‍ය අධ්‍යක්ෂ සුදත් රෝහණ මේ දවස්වල තවත් අලුත් ටෙලි නිර්මාණයකට පිඹුරුපත් අඳිමින් සිටිනවා සුදත්ට කතා කරල බැලුවම වැඩේ ඇත්ත. හැබැයි මේ ටෙලි නාට්‍යය ලේසි පහසු නිර්මාණයක් නම් නෙවෙයි.ඔහු මෙවර රැගෙන එන්න හදන්නේ පුංචි කාලේ අපි ආසාවෙන් අහගෙන හිටපු විහාර මහා දේවියගේ කතාව. මේ ටෙලිනාට්‍යයේ තිර පිටපත රචනා වෙන්නේ සෝමවීර සේනානායකයන් අතින්. සෝමවීර සේනානායකයන් සමඟ ඉතිහාසය පිළිබඳ මනා දැනුමක් ඇති ගිහි පැවිදි දෙපාර්ශ්වයෙන් ම සමන්විත විද්වත් මණ්ඩලයක් සමඟ මේ දිනවල දිගින් දිගටම ඒ සම්බන්ධ සාකච්ඡා පවත්වමින් ඉන්නේ.ඒ සමඟම ඉතිහාස කතාව ගොඩනැංවීමට අවශ්‍ය වෙනත් පර්යේෂණ කටයුතුවලත් ඔහු නිරතවෙනවා. සුදත් රෝහණ කියන විදියට මේ ටෙලිනාට්‍යයේ පිටපත රචනා කිරීමට පමණක් මාස 07 - 08 ක වඩා යයි කියලා හිතෙනවා. එහි නළු නිළියන් පිළිබඳ තවම තීරණයක් අරගෙන නෑ.මේ පර්යේෂණ කටයුතු අතරම විහාර මහා දේවිය ටෙලිනාට්‍යයට ප‍්‍රථම තවත් නිර්මාණයක් ඉක්මනින් ම පෙ‍්‍ර්ක්ෂකයන් අතරට ගෙන එන්නට ඔහු සූදානම් වෙනවා.ඒ පසුගියදා ස්වර්ණ පුස්තක සම්මානයෙන් පිදුම් ලැබූ ‘ස්වයංජාත’ නවකතාව ඇසුරින් මෙහි ප‍්‍රධාන චරිතය සඳහා සෞම්‍ය ලියනගේ ව යොදාගන්නට සුදත් බලාපොරොත්තු වෙනවා.‘ස්වයංජාත’ නවකතාව ඇසුරින් සුදත්ට ටෙලි පිටපත ලියන්නේ ආචාර්ය තිස්ස අබේසේකරයි.  ගායන ශිල්පිනී ශානිකා වනිගසේකර ගැන අලුත් ආරංචියක් පසුගිය දිනවල අපට අහන්නට ලැබුණා. ඒ ඇය දෙවැනි වතාවටත් මවු පදවිය ලැබූ පුවතයි. මේ ගැන තොරතුරු විමසන්න ශානිකාගේ මීගමුවේ නිවෙසට කතා කළත් ප‍්‍රතිචාරයක් තිබුණේ නෑ. නමුත් ශානිකාගේ ජංගම දුරකථනය අපට ප‍්‍රතිචාර දැක්වූවා.ශානිකා ආයෙත් දරු සුරතල් බලනව වගේ ම ඇගේ පදිංචියත් වෙනස් කරලා. දැන් ඇය පදිංචිවෙලා ඉන්නේ ඇගේ සැමියාගේ ගම වන මහනුවරයි.“ඇත්තටම මම මීගමුවෙන් පදිංචිය මාරු කරලා නුවරට ආවේ මගේ දුවගේ අධ්‍යාපන කටයුතු නිසා. මට ඕන වුණා එයාව මහනුවර කොන්වන්ට් එකට දා ගන්න. ඒ නිසා අපි මහනුවරට පදිංචිය මාරු කළා.දැන් දුව මහනුවර කොන්වන්ට් එකේ පෙර පාසලට යනවා. දුවගේ අධ්‍යාපනයට වගේ ම මගේ සැමියාගේ වෘත්තියටත් මහනුවර අපට පහසුයි. මම මහනුවර හිටිය කියලා නෑ ලංකාවේ තිබෙන ඕනම වැඩකට මම නුවර ඉඳන් එනවා. පදිංචිය මාරු කළා කියලා මගේ කලා කටයුතු එකක්වත් නවත්තල නෑ. ඔය අතරේ තමයි මම දෙවැනි වතාවටත් දරු සුරතල් බලන්න පටන්ගත්තේ. මේ පාර මට ලැබුණේ පුතෙක්. දැන් එයාට මාස දෙක හමාරක් වෙනවා.මමයි මහත්තයයි එකතුවෙලා වැඩක් කරගෙන යනවා. මහත්තයා DJ කරන උත්සවවලට මම සිංදු කියනවා. මම තනියෙන් වෙඩින් එකක හෝ පාටි එකක සිංදු කිව්වොත් සිංදු 05 ක් විතරනේ කියන්නේ. husband  ගේ DJ එකත් එක්ක මම සිංදු 20 ක් කියනවා. කලා කටයුතුත් පවුල් ජීවිතේ කටයුතුත් කරගෙන මම ඉතාම සතුටින් ඉන්නවා. මං හිතනවා මම වාසනාවන්ත ගැහැනියක් කියලා.  රොෂාන් රණවන ගැන පහුගිය කාලේ වැඩි වැඩියෙන් කතා කළා. ඒ සිරස ඩාන්සින් ස්ටාර් වැඩසටහන නිසා. මේ දිනවල මොනවද කරන්නේ බලන්න අපි පසුගියදාක ඔහුට කතා කළා. අලුත් අවුරුද්දේ ඔහු නිර්මාණ කටයුතු නම් තවමත් කිසිවක් බාර අරගෙන නෑ.ඔහු රඟපාපු ‘ඩාන්සින් ස්ටාර්’ චිත‍්‍රපටය සහ ධම්මික සිරිවර්ධන අධ්‍යක්ෂණය කළ ‘සුවඳ දැනුණා ජීවිතේ’ චිත‍්‍රපටය නව වසරේ තිරගත වීමට නියමිතයි. ඒ එක්කම පසුගිය නත්තලට රොෂාන් ගීතයක් ගායනා කිරීමට ද එක්වෙලා තිබෙනවා. එහිදී ඔහුට ලැබුණ ප‍්‍රතිචාර නිසා මේ වනවිට ගායනය ගැන උනන්දුවකුත් ඔහුට ඇතිවෙලා.ඒ අතරම ප‍්‍රවීණ සංගීත ශිල්පී කීර්ති පැස්කුවල් රොෂාන්ට කතා කරලා විවේක තිබෙන වෙලාවට කටහඬ පුහුණුවකට සහ ගිටාර් වාදනය ඉගෙන ගන්න එන්න කියලා ආරාධනා කර තිබෙනවා. රොෂාන් ඒ ආරාධනය පිළි අරගෙන ගිටාර් ඉගෙන ගන්න මේ දිනවල කීර්ති පැස්කුවල් ළඟට යන බවයි ඔහුගේ අලුත් ම තොරතුර.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=av09020111</link>
    <topic>විවාහය මගේ ඇසින්</topic>
    <author/>
    <content>කවරයේ කතාවඅඟුරු කකා තාම දුවන රජ පවුලේ ‘යකඩ යකා’අපේ අම්මා තාත්තාටත් හොඳට සින්දු කියන්න පුළුවන්වඳුරු ගිරා මිතුදමමම රඟපෑමෙන් සමු අරගෙන නෑ‘මං කවදාවත් හිතුවෙ නෑ මෙහෙම වෙයි කියලා...’ (රසදුන නව කථාව)පිබිදෙන ගායක පරපුර මතු පරපුරටත්...කි‍්‍රකට් වාර්තා පොත අලුතෙන් ලියන අපේ කොල්ලෝත‍්‍රස්ත ප‍්‍රහාරයෙන් තුවාල ලැබූ දරු දෙදෙනකුට ශාරුක් පිහිටවෙයිවාසනාව සොයායන ‘එළවළු කොල්ලා’ගේ දෛවයකොහොමද තොරතුරුවිවාහය මගේ ඇසින්රයිගම් ටෙලි සම්මාන මැයි මසපවුලේ ලොකු පුතා පෙරමුණෙ මියගිය ද කම්පා වුණේ නැහැ සිහලුනෙ දන්නව ද‘තාරාවෝ ඉගිලෙති’ මට රංගන පාසලක්මැදිවියේ ඔබට කරදර කරන ආතරයිටිස්රූ විසිතුරපියුමි පුරසිංහ1. වඩාත් හොඳ පෙ‍්‍ර්ම විවාහයද? යෝජිත විවාහයද? පෙ‍්‍ර්ම විවාහය2. කේන්ද්‍රයට මුල්තැන දිය යුතුද? මම හිතන්නෙ නෑ.3. විවාහයට සුදුසුම වයස විසිතුනත් විසිපහත් අතර.4. මංගල උළෙල කෙබඳු විය යුතුද? මම නම් කැමැති උත්කර්ෂවත් විවාහ උත්සවයකට5. විවාහයෙන් පසු කලා කටයුතු සීමා කළ යුතුද? එහෙම විය යුතු නෑ.6. සහකරු හෝ සහකාරිය තුළින් දකින්නට කැමැති ගුණාංගය? අනිවාර්යයෙන් කැපවීම සහ කරුණාවන්ත බව තියෙන්න ඕන.7. ප‍්‍රීතිමත් විවාහයක පදනම කුමක්ද? ආදරය විශ්වාසය කියන දෙකම.8. ඔබත් කැමැති පුංචි පවුලකටද? ඔව්.9. ගේ - දොර සල්ලි - බාගේ යාන - වාහන නැතිකම යුග දිවිය අවුල්වීමට හේතුවක්ද? නැහැ සල්ලි කියන දේ ආදරයට අවශ්‍යම නෑ.10. විවාහය කෙටියෙන් අරුත් ගන්වතොත්? විශ්වාසය මත ගොඩනැඟෙන දෙයක්  </content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=av09020112</link>
    <topic>රයිගම් ටෙලි සම්මාන මැයි මස</topic>
    <author/>
    <content>කවරයේ කතාවඅඟුරු කකා තාම දුවන රජ පවුලේ ‘යකඩ යකා’අපේ අම්මා තාත්තාටත් හොඳට සින්දු කියන්න පුළුවන්වඳුරු ගිරා මිතුදමමම රඟපෑමෙන් සමු අරගෙන නෑ‘මං කවදාවත් හිතුවෙ නෑ මෙහෙම වෙයි කියලා...’ (රසදුන නව කථාව)පිබිදෙන ගායක පරපුර මතු පරපුරටත්...කි‍්‍රකට් වාර්තා පොත අලුතෙන් ලියන අපේ කොල්ලෝත‍්‍රස්ත ප‍්‍රහාරයෙන් තුවාල ලැබූ දරු දෙදෙනකුට ශාරුක් පිහිටවෙයිවාසනාව සොයායන ‘එළවළු කොල්ලා’ගේ දෛවයකොහොමද තොරතුරුවිවාහය මගේ ඇසින්රයිගම් ටෙලි සම්මාන මැයි මසපවුලේ ලොකු පුතා පෙරමුණෙ මියගිය ද කම්පා වුණේ නැහැ සිහලුනෙ දන්නව ද‘තාරාවෝ ඉගිලෙති’ මට රංගන පාසලක්මැදිවියේ ඔබට කරදර කරන ආතරයිටිස්රූ විසිතුරරයිගම් ටෙලි සම්මාන උළෙල පිළිබඳව මාධ්‍ය දැනුවත් කිරීමේ හමුවක් පසුගිය 21 වැනිදා නාරාහේන්පිට AATශී‍්‍ර ලංකා ශ‍්‍රවණාගාරයේ දී පැවැත්විණි. මෙම මාධ්‍ය හමුවට ද කිංඩම් ඔෆ් රයිගම් සභාපති ආචාර්ය රවි ලියනගේ, උපසභාපති කිෂාන් තියඩෝර්, කළමනාකාර අධ්‍යක්‍ෂ ගණක අමරසිංහ, මුල්‍ය අධ්‍යක්‍ෂ ප‍්‍රශාන්ත නානායක්කාර විනිශ්චය මණ්ඩල සභාපති ආචාර්ය පැටි‍්‍රක් රත්නායක යන මහත්වරු සහභාගී වූහ. - ඡායාරූප ගීත් ද මෙල්ද කිංඩම් ඔෆ් රයිගම් සාදර අනුග‍්‍රහයෙන් පස්වැනි වරටත් සංවිධානය කරන රයිගම් ටෙලි සම්මාන උළෙල, මැයි 15 වැනිදා සවස කොළඹ බණ්ඩාරනායක සම්මන්ත‍්‍රණ ශාලාවේදී පැවැත්වේ.2008 වර්ෂයේදී විකාශය අවසන් කළ ශී‍්‍ර ලංකාවේ රූපවාහිනි නාලිකාවල (කේබල් රූපවාහිනී සහ මුදල් ගෙවා සම්බන්ධතා ලබා ගන්නා නාලිකා හැර) විකාශය වූ ටෙලි නිර්මාණ මෙවර ‘රයිගම් ටෙලි සම්මාන 2008’ සඳහා සලකා බැලේ. එහි දී ඒකාංගික ‘ටෙලි නාට්‍ය, සතිපතා හෝ දිනපතා විකාශය වූ කොටස් 100 කට නොයික්මවන ටෙලි නාට්‍ය මෙවර ඇගයීමට ලක්වනු ඇත.උළෙල නියෝජනය කරන ටෙලි නාට්‍ය නිර්මාණ භාරගැනීම ජනවාරි 31 දායින් අවසන් විය.මෙවර සම්මාන උළෙලේදී සම්මාන ප‍්‍රදානය සඳහා නිර්දේශිත නව අංගයන් ති‍්‍රත්වයකි.1. වසරේ විශිෂ්ටතම නැගී එන නළුවා,2. වසරේ විශිෂ්ටතම නැගී එන නිළිය,3. වසරේ විශිෂ්ටතම හාස්‍ය උත්පාදන රඟපෑම,ටෙලිනාට්‍ය කලාවේ නව ප‍්‍රවණතාවයක් වූ එමෙන්ම පසුගිය කාලය තුළ ආන්දෝලනයට ලක්වූ දීර්ඝ ටෙලිනාට්‍ය ජනපි‍්‍රය අංශය සඳහා පමණක් සලකා බැලේ.විශේෂ කුසලතා දැක්වූ නිර්මාණකරුවන්ට අමතරව රූපවාහිනි සහ ටෙලි නාට්‍ය කලාවේ ප‍්‍රගමනය උදෙසා විශේෂ දායකත්වය ලබාදුන් පුද්ගලයන් හා ආයතන වෙත ප‍්‍රණාම සම්මාන පුදකිරීම ද, අතිවිශේෂ වූ පුද්ගලයකු වෙනුවෙන් ප‍්‍රතිභා ප‍්‍රභා ගෞරව සම්මානය පුදකිරීම ද රයිගම් ටෙලි සම්මාන උළෙලේ විශේෂත්වයකි.වසරේ ජනපි‍්‍රයතම ටෙලි නාට්‍ය නළුවා, නිළිය හා නාට්‍යය සඳහා මෙන්ම දීර්ඝ ටෙලි නාට්‍යය තේරීම පාඨක ඡන්දයෙන් සිදුවෙයි. ඒ සඳහා වන ඡන්ද විමසුම 2009 අපෙ‍්‍ර්ල් 01 වනදා ආරම්භ වන අතර දුරකථන අංක 0773-337337 වෙත කෙටි පණිවුඩ (S.M.S)මගින් තම මනාපය ප‍්‍රකාශ කිරීමේ අවස්ථාව පාඨක සමූහයා වෙත ලැබේ. (S.M.S)මත විමසුම 2009 මැයි මස 14 වන දින රාතී‍්‍ර 12.00 න් අවසන් වන අතර ජයග‍්‍රාහකයන් නිවැරදිව නම් කරන ප්‍රේක්‍ෂකයන් 25 දෙනෙක් සඳහා උළෙල නැරඹීම සඳහා ප‍්‍රවේශ පත‍්‍ර දෙක (02) බැගින් ප‍්‍රදානය කරනු ඇත.මෙවර සම්මාන පිදෙන අනිකුත් අංශයන් මෙසේය.වසරේ විශිෂ්ටතම ටෙලි නාට්‍යය වසරේ විශිෂ්ටතම ටෙලි නාට්‍ය අධ්‍යක්‍ෂණය වසරේ විශිෂ්ටතම ටෙලි නාට්‍ය නළුවා වසරේ විශිෂ්ටතම ටෙලි නාට්‍ය නිළිය වසරේ විශිෂ්ටතම ටෙලි නාට්‍ය සහය නළුවා වසරේ විශිෂ්ටතම ටෙලි නාට්‍ය සහය නිළිය වසරේ විශිෂ්ටතම ටෙලි නාට්‍ය තිර රචනය වසරේ විශිෂ්ටතම ටෙලි නාට්‍ය කැමරාකරණය වසරේ විශිෂ්ටතම ටෙලි නාට්‍ය ආලෝකකරණය වසරේ විශිෂ්ටතම ටෙලි නාට්‍ය සංස්කරණය වසරේ විශිෂ්ටතම ටෙලි නාට්‍ය ශ‍්‍රව්‍ය පටිගත කිරීම වසරේ විශිෂ්ටතම ටෙලි නාට්‍ය කලා අධ්‍යක්‍ෂණය වසරේ විශිෂ්ටතම ටෙලි නාට්‍ය අංග රචනය වසරේ විශිෂ්ටතම ටෙලි නාට්‍ය සංගීත අධ්‍යක්‍ෂණය වසරේ විශිෂ්ටතම ටෙලි නාට්‍ය ගීත රචනය වසරේ විශිෂ්ටතම ටෙලි නාට්‍ය ගීත ගායකයා වසරේ විශිෂ්ටතම ටෙලි නාට්‍ය ගීත ගායිකාව වසරේ විශිෂ්ටතම ඒකාංගික ටෙලි නාට්‍ය වසරේ ජනපි‍්‍රයතම ටෙලි නාට්‍යය වසරේ ජනපි‍්‍රයතම ටෙලි නාට්‍ය නළුවා වසරේ ජනපි‍්‍රයතම ටෙලි නාට්‍ය නිළිය වසරේ ජනපි‍්‍රයතම දීර්ඝ ටෙලි නාට්‍යය ජූරියේ විශේෂ සම්මාන විශේෂ ප‍්‍රණාම සම්මාන ප‍්‍රතිභා ප‍්‍රභා ගෞරව සම්මානය</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=av09020114</link>
    <topic>පවුලේ ලොකු පුතා පෙරමුණෙ මියගිය ද</topic>
    <author>ඉනෝකා පෙරේරා බණ්ඩාර ඡායාරූප – විමල් කරුණාතිලක</author>
    <content>කවරයේ කතාවඅඟුරු කකා තාම දුවන රජ පවුලේ ‘යකඩ යකා’අපේ අම්මා තාත්තාටත් හොඳට සින්දු කියන්න පුළුවන්වඳුරු ගිරා මිතුදමමම රඟපෑමෙන් සමු අරගෙන නෑ‘මං කවදාවත් හිතුවෙ නෑ මෙහෙම වෙයි කියලා...’ (රසදුන නව කථාව)පිබිදෙන ගායක පරපුර මතු පරපුරටත්...කි‍්‍රකට් වාර්තා පොත අලුතෙන් ලියන අපේ කොල්ලෝත‍්‍රස්ත ප‍්‍රහාරයෙන් තුවාල ලැබූ දරු දෙදෙනකුට ශාරුක් පිහිටවෙයිවාසනාව සොයායන ‘එළවළු කොල්ලා’ගේ දෛවයකොහොමද තොරතුරුවිවාහය මගේ ඇසින්රයිගම් ටෙලි සම්මාන මැයි මසපවුලේ ලොකු පුතා පෙරමුණෙ මියගිය ද කම්පා වුණේ නැහැ සිහලුනෙ දන්නව ද‘තාරාවෝ ඉගිලෙති’ මට රංගන පාසලක්මැදිවියේ ඔබට කරදර කරන ආතරයිටිස්රූ විසිතුරරණවිරු පවුලක කතාව...යුද පිටියක අත්දැකීම්, රණවිරුවකුට සිය ජීවිත කාලෙම මතක හිටින්නෙ මහා ආඩම්බරයකුත් එක්ක.හිතට දැනෙන ඒ අභිමානය වයසට ගියත් එහෙමමයි.බිහිසුණු යුද්ධය, සතුරු ප‍්‍රහාර, තුවාල – අතපය – ජීවිත අහිමි වීම්... මේ කිසිවක් යුද සෙබළකු සසළ වන කාරණා නම් නෙවෙයි.බිහිසුණු බව වැඩි වන තරමටම ඔවුන්ගෙ හිත් තුළ උපදින්නෙ එඩිතර බව. ධෛර්ය.ඒ හින්දම වෙන්නැති රණවිරු හිත් වයසට නොයන්නෙ.සාජන් මේජර් පුණ්‍යසිරි තාබ්‍රෙව් කියන්නෙත් එහෙම කෙනෙක්.71 වියැති ඔහු ගෙ හිතෙත්, ඒ ජවසම්පන්න, රණකාමි සිතිවිලි තවමත් එහෙමම. ඔහු අපට සුවිශේෂි වන තවත් කාරණාවක් තියෙනව.දෙවන ලෝක මහා යුද සමයෙ අපේ රටේ හිටි රාජකීය යුද හමුදාවෙයි ඔහු ගෙ පියා සේවය කළේ. හේ, ඩීසින් තාබ්‍රෙව්. ‘කැප්ටන් ක්වාටර් – මාස්ටර්’ ඔහු ගෙ තනතුර.අපේ දරුවො අපිට ආඩම්බරයක්. පුණ්‍යසිරි (තාත්තා - වමේ) හා කුසුමා ට (අම්මා) මැදිවූ විජයසිරි තාබ්‍රෙව්. පුණ්‍යසිරිගෙ සොයුරා.ඔහු ගෙ ලොකු අයියා, කේ. පියසිරි තාබ්‍රෙව්. හේ රාජකීය නාවික හමුදාවේ නැවියෙක්.සාජන් මේජර් කේ. පෙ‍්‍ර්මසිරි ඔහු ගෙ දෙවැනි අයියා. ඔහු යුද හමුදාවට එක්වන කාලෙ රාජකීය හමුදාව, ශී‍්‍ර ලංකා යුද හමුදාව බවට පත් වෙලා. විශ‍්‍රාම යන තෙක්ම ඔහු උන්නෙ යුධෝපකරණ බළකායෙ.අපේ කතා නායක කේ. පුණ්‍යසිරි, පියා ගේ මඟම තෝරා ගත් තාබ්‍රෙව් පවුලෙ ඊළඟ පුතා.කේ විජයසිරි, මේ පවුලෙන් යුද හමුදාවට එක්වූ හතරවැනි පුතු. යුධෝපකරණ බළකායෙ සාජන් වරයකු ලෙස අවුරුදු 22 ක් සේවය කළ ඔහුත් අද විශ‍්‍රාම සුවයෙන්.බලාගෙන යද්දි කොස්ගොඩ, හෑගල්ල – මාදොඹේ කියන්නෙ රණවිරු ගමක්.මේ පවුල වගේම, මේ ගමේ බොහොමයක් ගෙවල්වල පිරිමි යුද්දෙට ගිහින්. නැතිනම් පොලිස් සේවයට ගිහින්.කොයි ගෙදර බැලුවත් ති‍්‍රවිධ හමුදාවට සම්බන්ධ කෙනෙක්.යුද පිටියෙන් ලද විරාමයක තමන් පැදවූ යුද ටැංකිය අසල. (මැද දිගු කලිසම හැඳ සිටින්නේ පුණ්‍යසිරියි.)හමුදා ජීවිතය ඔවුන්ට ආඩම්බරයක්. ඒ කැපවීම ඔවුන් සලකන්නෙ යුතුකමක් විදියට.මා දොඹේ ගමේ හුඟ දෙනකුට හමුදා ජීවිතයෙ පූර්වාදර්ශ සැපයුවෙ තාබ්‍රෙව් පවුල කියලයි දැනගන්න ලැබුණෙ.පුණ්‍යසිරි තාබ්‍රෙව්ට දරු හත් දෙනෙක්. පුතුන් හයක් සහ එකම දුවක්.ඔබ විශ්වාස කරාවිද මන්ද. ඔහු ගෙ පුතුන් පස් දෙනකු ම හමුදා සේවයෙ.රුක් සටහන් සේ ඇඳෙන අතු - ඉති වල තව තවත් මල් පූදිනව. අත්තකින් අත්තකට වගේම පරපුරෙන් පරපුරකට.ප‍්‍රමෝද් සේනක මේ පවුලෙ වැඩුමල් පුතු. දෙවන ගැමුණු හේවා බළකායේ සැරයන් වරයකුව සේවය කළ සේනක ති‍්‍රකුණාමලයෙ – අම්බවල්ලිපුරම් යුද පෙරමුණේ දිවි පිදුවෙ 1991 වසරෙ.ලොකු පුතුගෙ වියෝව දුකක් වුණත් පුණ්‍යසිරි මාපියෝ කිසි විටෙකත් සූදානම් නැහැ එය අපරාධයක් යැයි සිතන්නට.”එයා මෙහෙයුම් ගණනාවකටම සම්බන්ධ වුණු ධීර – වීර සොල්දාදුවෙක්. බයක් සැකක් ගෑවිලාවත් නැති සොල්දාදු හිත ගැන මං දන්නව. මගේ පුතත් මං වගේම නිර්භීතයි.ආචාර වෙඩි මුර තියල, ජනාධිපති ගෙනියන ‘ගන් – කැරියර්’ එකෙන් මගේ පුතාගෙ සිරුර ගෙනියනකොට මට දැනුණෙ ආඩම්බරයක්. ඉන්න කල් ගෙදරට – ගමට – රටට සේවය කළා. දිවි පිදුවෙත් උපන් රට වෙනුවෙන්. අන්තිම ගමන් ගියෙත් රාජ උතුමන්ල යන විදියට. මං දුක්වෙන්නෑ මගෙ පුතා ගැන. ආඩම්බර වෙනව මිසක්...”ඒ ආඩම්බරය හිතට වැඩියෙන් ම දැනෙන්න ගත්තෙ සමහර දිනෙක තාත්තල – පුතාල එකම යුද පිටියක මුණ ගැහෙනකොට.අහම්බයක් වුණත්, පියකුට සාමාන්‍යයෙන් අත් විඳින්න නොලැබෙන විරල අත්දැකීමක්.එහෙම වෙලාවට දුක සැප අහන්නවත්, පිය – පුතු සෙනෙහස බෙදාගන්නවත් බැරි වුණාට, එකිනෙකා හිත් වලින් ආශිර්වාද කර ගන්න ඇති. දෙවි පිහිට පතන්න ඇති. ඒ වගේ අත්දැකීම් නම් පහුවෙච්චි අතීතෙ ඕනෙතරම්.පුණ්‍යසිරි ගෙ දෙවැනි පුතු ජානක. පුංචි කාලෙ කොලුකමට කොල්ලකු දමා ගැසූ ගලකින් ඇසක් තුවාළ වූ ජානක ලොකු වෙනකොටත් ඇසේ ආබාධය එහෙමම තිබුණ. හමුදාවට යන්න ජානකට තිබූ එකම සහ ලොකු ම බාධාව වුණේ ඒ ඇසේ ආබාධය.තාත්තාට යන්න බැරිවූ ඒ මඟ තෝරා ගත් ජානකගෙ එකම පුතු දිනිඳුත් අද අත්තා - මුත්තා - බාප්පලා - මහප්පලා මෙන් හමුදා සේවයෙ.පිළිවෙළ අනුව ඊළඟට ඉන්නෙ අශෝක. පුණ්‍යසිරිගෙ තුන්වැනි පුතු. කාලතුවක්කු රෙජිමේන්තුවෙ මල්ටි බැරල් වාහන රියදුරකු ලෙස සේවය කළ අශෝක, සේවයෙන් විශ‍්‍රාම ගියේ 22 වසරක හමුදා සේවයෙන් පස්සෙ. ඒ, සාජන් මේජර්වරයකු ලෙසින්.1999 වසරෙ අලිමංකඩ දරුණු සටන්වලදි ත‍්‍රස්ත ප‍්‍රහාරයකට පසුව, දින 4 ක් මහ වනයෙ අතරමංවූ අශෝක, හමුදා ජීවිතයෙ රස - නිරස බොහෝ අත්දැකීම් ලැබූ ප‍්‍රවීණයෙක්.මන්නාරම – තල්අඩි කඳවුරේ යුද ටැංකි අලුත්වැඩියා මධ්‍යස්ථානයේ සාජන් මේජර්වරයකු වන චින්තක තාබ්‍රෙව්, පුණ්‍යසිරි ගෙ හතරවැනි පුතු. 20 වසරක් වූ සිය හමුදා ජීවිතය තුළ ඔහු ඇමරිකාවේ හයිටිවලත් ඉන්දියාවේත් යුධෝපකරණ කාර්මික පාඨමාලා හැදෑරූ අති දක්‍ෂයෙක්. තවමත් ඔහුගෙ සේවය යුද බිමට.ජීවක මේ පවුලෙ පස්වැනි පුතු. යාපනයේ 52 වැනි ගජබා රෙජිමේන්තුවේ ලාන්ස් කෝප‍්‍රල්වරයකු වන ජීවක 17 වසරක පටන් මේ දක්වාම යුද පෙරමුණේ.විශාඛ තාබ්‍රෙව්, වසර 12 ක් තිස්සෙ නාවික හමුදා සේවයෙ යෙදී සිටින පුණ්‍යසිරිගෙ බාලම පුතු. ‘නායක – නැවි’ තනතුරේ හිඳින විශාඛත්, මේ වන විට ති‍්‍රකුණාමලයෙ කි‍්‍රයාන්විත සේවයෙ.පවුලෙ බඩ පිස්සී, විලෝචනා දූ. තාත්තා හා අයියලා මෙන් හමුදා සේවයට නොගියත් තම පුතු ලක්‍ෂිත, නාවික හමුදාවට එක් කළේ මහත් සතුටින්.හමුදා සේවයෙ පූර්වාදර්ශය තුන්වැනි පරපුරටත් විහිද ඇති සැටි...1937 අපෙ‍්‍ර්ල් 29 වැනිද උපන් පුණ්‍යසිරි අකුරු කළේ අහුන්ගල්ල ගල් වෙහෙර පිරිමි විදුහලේ. ඊළඟට, කොස්ගොඩ – හෑගල්ල මහ විදුහලේ.දවසක් බොහොම සිල්වත් ගමනින් ගමේ පන්සලට වඩින පොඩි හාමුදුරු නමක් දකින පුණ්‍යසිරිට මහණ සිතක් පහළ වෙනව.හැබැයි ඒ එක්කම, රාජකීය හමුදාවෙ සේවය කළ තාත්තා, තරු තුනක් පැළැදි යුනිෆෝමයත් ඇඳන් ‘හැවසැක්’ මල්ලත් කරේ දමන් ගෙදර එන හැටිත් මැවිල පේනව.තාත්තගෙ ඇඳුම – ගමන – බිමන හරි උජාරුයි.පුංචි හිතේ පොඩි පහේ ආඩම්බරයක්.ඒත් ඉතින් ඒ ඔක්කොම අමතක කරල පුණ්‍යසිරි මහණ දම් පුරනව. වයස, අවුරුදු 14 යි. ගෙවල් ළඟ පන්සල කොස්ගොඩ ගොඩපිටිය සිරි නිවේසාරාමයෙ එදා පුණ්‍යසිරිත් එක්කම මහණ දමට ඇතුලු වූ අනෙක් හාමුදුරුනම, මාදුළුවාවේ සෝභිත හිමි.ඇතුල්කෝට්ටෙ සිරි පැරකුම්බා පිරිවෙණත්, කෝට්ටේ ආනන්ද ශාස්ත‍්‍රාලයත් ඇසුරේ අධ්‍යාපනය ලැබූ ඔහු පත පොතට ඇලුණු ගති සොබා දියුණු කර ගත්තෙ පිරිවෙණ් අධ්‍යාපනයෙන්.”අවුරුදු 14 දි මහණ වුණු මං, අවුරුදු 18 දි සිවුරු ඇරල හමුදාවට ගියා. ඒ 1956 අවුරුද්දෙ. ආධුනික සෙබළකු ලෙස තුන් මසක පුහුණුව අවසානයෙ මං හොඳම සොල්දාදුවා වුණා. ඒ විසිර යාමෙදි මට ලැබුණු ඇත්දළ ඔබ්බවපු කළුවර ‘බැට්න්’ එක තවම තියෙනව.ඊළඟට මං වැටුණෙ හමුදා වාහන රියැදුරු පාඨමාලාවකට. කවදාවත් සුක්කානමක් අල්ලල නැති මං හොඳම රියැදුරා වුණා. ඊළඟට මාව තෝරාගත්තෙ යුද ටැංකි පාඨමාලාවකට. මේජර් ‘කාසන්’ සුදු ජාතිකයෙක්. සැලඩින් ආමර්ඩ් කාර්ස් පිළිබඳ මං හෙඳින්ම ඉගෙන ගත්තෙ ඔහුගෙන්. 1971 වෙනකොට යුද ටැංකි පිළිබඳ මම අති දක්‍ෂයෙක්. එන්ජිමේ ඉඳල රෝදෙ දක්වා පුංචි ඇණ මුරිච්චියක් ගාණෙ මං ඉගෙන ගත්තා.හිටපු ආමි කමන්ඩර්, ජනරාල් සිසිල් වෛද්‍යරත්න, ජනරාල් කරුණාතිලක, ජනරාල් ඩෙන්සිල් කොබ්බෑකඩුව ආදි හමුදා සේවයේ ඉහළම නිලධාරි හුඟ දෙනකුගෙ යුද ටැංකි ධාවනයෙ ගුරුතුමා මං. කොබ්බෑකඩුව මහත්තය මට හරි ආදරෙයි. මං ගුරු නිසාම නෙවෙයි, මං අති දක්‍ෂයෙක් කියල එතුම හැම වෙලාවෙම කිව්වා.1957 – 1979 තුළ 22 වසරක හමුදා ජීවිතයෙන් මං විශ‍්‍රාම ගියත් එතුමා මාව ආයෙ කැඳෙව්වා. 1984 පටන් 1987 දක්වා, යුද ටැංකි පිළිබඳ ප‍්‍රධාන උපදේශකවරයෙක් විදියට මගේ සේවය ආයෙත් ගත්තා. අදටත් මාව ආමර්ඩ් කාර්ස් පිළිබඳ දේශනවලට කැඳවනව. දේශන විතරක් නෙවෙයි, එදා ඇඟේ හයියට අපි එළවපු ‘ඩෙම්ලර් ආමර්ඩ් කාර්ස්’ පිංතූරෙකින් හරි දකිනකොට ආසයි. අද නම් ‘හයිඩ්‍රොලික් සිස්ටම්’ නිසා පැදවීම අපහසු නැහැ.නමුත් මං එදා ඩෙම්ලර් ආමර්ඩ් කාර් එක දියතලාවෙ නරියා කන්දට ගෙනියපු දවසෙ ජනරාල් කරුණාතිලකත් පුදුම වුණා. මං වරක් ඒ යුද ටැංකියම දඹුලු ගලෙත් නැග්ගුවා. අද හමුදාවෙ යුද්ධ ටැංකි එළවන්නෙ මගේ ගෝලයන්ගෙත් ගෝලයා...”ඔහුගෙ හැකියාවන් අගයනු වස්, ශී‍්‍ර ලංකා ජනරජ සන්නද්ධ සේවා පදක්කම, ශී‍්‍ර ලංකා ජනරජ යුද හමුදා රජත ජයන්ති පදක්කම, ඔහු ලැබූ උපහාර.හමුදා සේවයෙදි ඔහුගෙ පුතුන් පස් දෙනාත් එවැනිම ගෞරවයට ලක් වූවන්. ඒ කිසිත් නැතත් මාදොඹේ ගමට ඔවුන් සම්පතක්.මේ පවුලෙ අම්මා, කුසුමා මිල්රඩ්. රණවිරු බිරිඳකව, රණවිරු අම්මෙකුව ඈ බොහෝ දෑ දරා ගත්තා.”අද වගේ නෙවෙයි ඒ කාලෙ. මහත්තයා ගෙදර එන්නෙ මාස ගණනාවකින්. ලියුම් කඩදාසියක් ඇරෙන්න ටෙලිෆෝන් පලාතෙවත් නෑ. මම ඉතින් දරුවො බලාගෙන හිටියා. හැබැයි ඉතින් දරුවොත් යුද්දෙට යනකොට නම් හරි ආඩම්බරයක් හිතට දැනුණා. ලොකු පුතා නැතිවුණු එක දුකක් වුණත් මට හිතෙන්නෑ එහෙම. මට එයා ගැන ආඩම්බරයි. මම මගෙ දරුවො ඔක්කොම පේන්නෙ රට වෙනුවෙන් කැපවුණු වීරයො හැටියට...”ජීවකහමුදා ජීවිතය තෝරා ගත් සිය දරු මුණුබුරන් ඇයට ආඩම්බරයක්.ලොකු පුතු සේනක දිවි පිදුවෙ 29 හැවිරිදි වියේදි. ඒ අවිවාහකවම.දෙවැනි පුතු ජානකගෙ බිරිය චන්ද්‍රිකා සිල්වා. දිනිඳු පුතුයි ඇගේ ලෝකය.අශෝක ගෙ බිරිය සශිකා රංජනි. ඉශංකා, සුරංග සහ ඉරේෂා ඔවුන්ගෙ දූ පුතුන්රසිකා ගණේවත්ත, ජීවකගෙ බිරිය. සචින් හා තරිඳු ඔවුන් ගෙ දෙ පුතුන්.විශාඛ ගේ දූ සශිනි අයේන්ද්‍රා. තවමත් හයමස් වියැති සිඟිත්තියක්. සුනේත‍්‍රා කුමාරියි ඔහුගෙ බිරිය.විලෝචනා දූට දරු තුන් දෙනෙක්. ඒ මිහිරි, සිතාරි, හා නාවුක හමුදාවට ගිය ලක්‍ෂිත පුතු.කොස්ගොඩ – මාදොඹේ ගමේ විලෝචනා නිවෙසෙ පැවැති අපේ මේ සුහද සාකච්ඡාවට තවත් අමුත්තන් කිහිප දෙනෙක්ම ඇවිත්.ඒ හමුදා සේවයෙන් විශ‍්‍රාම ගිය පුණ්‍යසිරි ගෙ අක්කගෙ පුතු හා ඔහු ගෙ බාල සොයුරු විජයසිරි.මේ හැමෝටම හමුදා ජීවිතයෙ – යුද පිටියෙ විඳි දුක් – කැපවීම් මිහිරක්.විශාඛ – කුමාරි විවාහ වූ දා.”හමුදා ජීවිතය අපිට දිව්‍ය ලෝකයක්. අපේ දරු මුණුපුරන් පවා ඒ මඟ තෝරා ගත් එක ගැන තියෙන්නෙ ආඩම්බරයක්. ගමේ කොල්ලො යුද පෙරමුණට යවන්න මං ඔවුන් දිරිමත් කරනව. ඔවුන් හැමෝම තමන් ගෙ දක්‍ෂතා අනුව වැඩ පෙන්වනව. මගේ පුතාලත් හොඳ වෙඩික්කාරයො. තාක්‍ෂණික ශිල්පියො. තව තවත් හැකියා ඇති අය.ඉතින්, මේ යුද්දෙ ඉවර කරන දවසකයි අපේ හීනත් හැබෑ වෙන්නෙ. අපේ දරුවො වගේ ම අපි වුණත් යන්න ලෑස්තියි ඒ වෙනුවෙන්...”පුණ්‍යසිරි ගෙ ඒ දිරියවන්ත වචන ටිකම ඇති අපේ රටට හුඟක් දේ කියන්න.සිංහල – පාලි - සංස්කෘත භාෂාවෙ ප‍්‍රවීණයකු වන හේ, සිය හමුදා ජීවිතය සහ දරු පරපුර වෙනුවෙන් පබැඳූ කවියකින් මේ සටහන අවසන් කරන්නෙ, ඔහුට අපේ උපහාරය පුද කරන්න.සිය පුතු පස් දෙනයි මුණුබුරු සමඟ යුද පිටියේ සටන් කළෙ නොබියව පුරුදු ලෙද පවුලේ ලොකු පුතා පෙරමුණෙ මිය ගිය ද කම්පා වුණේ නැහැ සිහලුනෙ : දන්නවද?විශේෂ ස්තුතිය කොටුව පොලිස් ස්ථානයේ, පොලිස් පරීක්ෂක ලක්‍ෂ්මන් ද සිල්වා මහතාට.ඉනෝකා පෙරේරා බණ්ඩාර ඡායාරූප – විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=av09020115</link>
    <topic>‘තාරාවෝ ඉගිලෙති’ මට රංගන පාසලක්</topic>
    <author>හේමාලි විජේරත්න ඡායාරූප -ගීත් ද මැල්</author>
    <content>කවරයේ කතාවඅඟුරු කකා තාම දුවන රජ පවුලේ ‘යකඩ යකා’අපේ අම්මා තාත්තාටත් හොඳට සින්දු කියන්න පුළුවන්වඳුරු ගිරා මිතුදමමම රඟපෑමෙන් සමු අරගෙන නෑ‘මං කවදාවත් හිතුවෙ නෑ මෙහෙම වෙයි කියලා...’ (රසදුන නව කථාව)පිබිදෙන ගායක පරපුර මතු පරපුරටත්...කි‍්‍රකට් වාර්තා පොත අලුතෙන් ලියන අපේ කොල්ලෝත‍්‍රස්ත ප‍්‍රහාරයෙන් තුවාල ලැබූ දරු දෙදෙනකුට ශාරුක් පිහිටවෙයිවාසනාව සොයායන ‘එළවළු කොල්ලා’ගේ දෛවයකොහොමද තොරතුරුවිවාහය මගේ ඇසින්රයිගම් ටෙලි සම්මාන මැයි මසපවුලේ ලොකු පුතා පෙරමුණෙ මියගිය ද කම්පා වුණේ නැහැ සිහලුනෙ දන්නව ද‘තාරාවෝ ඉගිලෙති’ මට රංගන පාසලක්මැදිවියේ ඔබට කරදර කරන ආතරයිටිස්රූ විසිතුරනිරෝෂන් විජේසිංහනිර්මාල් ජීවිතේ එක් එක් කාලවලදී විවිධ අත්දැකීම්වලට මුහුණ දෙනවා. ගෙවුණු ජීවිත කාලය ඇතුළත ඔහු නොයෙක් පළාත්වල නොයෙක් දෙනා අතරට ආශ‍්‍රයට වැටෙනවා. ඒකට විශේෂම හේතුව වෙන්නේ පෝස්ට් මාස්ටර් කෙනෙක් වන නිර්මාල් ගේ පියා ගේ රැකියාව හේතුවෙන් කලින් කලට ඔහුට වෙනත් වෙනත් ප‍්‍රදේශවලට යන්න සිද්ධවෙන නිසයි.මේ නිර්මාල් අපට හමුවෙන්නේ ‘සිහින වසන්තයක්’ ටෙලි නාට්‍යය තුළින්. අපේ කතා බහට නිර්මාල් එකතු කරගන්න පසුගිය ටිකේම අපි උත්සාහ ගත්තා.නිර්මාල්ට ජීවය දෙන නිරෝෂන් විජේසිංහ පසුගිය සතියේ අපිට මුණගැසුණේ තවත් සුවිශේෂී අවස්ථාවක.ස්ථානය වුණේ රාජගිරියේ මැක්ඩොනල්ඩ් අවන්හල ඉදිරිපසින් ඇති පටු මාවතක පිහිටි ගොඩනැඟිල්ලක විශාල ශාලාවක්. නිරෝෂන් මුණගැසීමේ අටියෙන් ඔහු කී මඟ සලකුණු සොයා අපි එතැනට ළඟා වෙනවිට එතැන දකින්න ලැබුණේ තවත් අපූරු නාට්‍ය අත්දැකීමක්. මෙතැන තමයි ලූෂන් බුලත්සිංහලයන්ගේ ‘තාරාවෝ ඉගිලෙති’ නාට්‍යයේ නව නිෂ්පාදනයේ පුහුණුවීම් පැවැත්වෙන්නේ.පුංචි තිරයේ අපි දකින නිරෝෂනුත් ‘තාරාවෝ ඉගිලෙති’ නාට්‍යයට සම්බන්ධවෙලා. පැරැණි නිෂ්පාදනයේ ලූෂන් බුලත්සිංහල රඟ පෑ චරිතය තමයි නිරෝෂන්ට ලැබිලා තියෙන්නේ.ඉතින් නිරෝෂන් මොනවද අලුත් තොරතුරු? අපි පිළිසඳරට ඔහු එක්කර ගත්තා.මේ දවස්වල කියන්න තිබෙන අලුත්ම තොරතුර තමයි තාරාවෝ ඉගිලෙති නාට්‍යයේ පුහුණුවීම් සඳහා සම්බන්ධ වී ඉන්න බව. මේ ආරාධනාව ලැබුණම මේක ඇත්තටම හීනයක් ද කියලත් මට හිතුණා. ඒ මොකද ‘තාරාවෝ ඉගිලෙති’ කියන්නේ ඒ කාලේ පිස්සු වැටෙන්න නරඹපු විශාල ජනප‍්‍රසාදයක් දිනාගත්ත නාට්‍යයක්. ඒ නාට්‍යයේ මට රඟපාන්න ලැබෙනවා කියන එක මට හීනයක්.මොනවද වේදිකාවෙදි ලබන අත්දැකීම්?ඇත්තටම වේදිකා නාට්‍යය කියන්නේ මට අලුත් අත්දැකීමක් නොවෙයි. මුල්කාලේ මම වීදි නාට්‍යවලට සම්බන්ධ වෙලා පසුව වේදිකා නාට්‍යවලටත් සම්බන්ධ වෙලා තමයි ටෙලි නාට්‍යවලට ආවේ. ඒ වුණාට ‘තාරාවෝ ඉගිලෙති’ පුහුණුවීම් කියන්නේ මට රංගන පාසලක් . ලූෂන් බුලත්සිංහල කියන්නේ වේදිකාවේ දෙවියෙක් වගේ මම සලකන කෙනෙක්. ඔහුගේ යටතේ තාරාවෝ ඉගිලෙති පුහුණු වෙනවා කියන්නේ මම රංගන පාසලකට ගියා හා සමානයි. මාසයක් දෙකක් පමණ වන මේ පුහුණුවීමේ කාලය මට අවුරුද්දක් දෙකක් වගෙයි.දැන් කොයි කාලෙද තාරාවෝ ඉගිලෙති වේදිකාගත වෙන්නේ?මාර්තු මාසෙ අග විතර කොළඹ බණ්ඩාරනායක සම්මන්ත‍්‍රණ ශාලාවේදී වේදිකාගත වෙනවා. මේ නාට්‍යයේ මම රඟපාන්නේ පෙරදි ලූෂන් බුලත්සිංහල රඟපාපු චරිතය. ඇත්තටම ඒක මට අභියෝගයක්. අපි හැම කෙනෙක්ම උත්සාහ දරන්නේ පෙර නිෂ්පාදනයට වඩා හොඳින් මේක කිරීමටයි.සිහින වසන්තයක් ටෙලි නාට්‍යයට ලැබෙන ප‍්‍රතිචාර කොහොමද?ඉතාම ඉහළයි. ඒ තරමට ඒ ටෙලි නාට්‍යයට ප‍්‍රතිචාර ලැබෙන්නේ එහි තිබෙන විවිධත්වය නිසා වෙන්න ඇති. හිටි හැටියේ පෙ‍්‍ර්ක්ෂකයන්ට හිතා ගන්නවත් බැරි විදියට නාට්‍යය වෙනස් වෙනවා. ඉදිරි කාලයේදීත් ඒ විදියට නාට්‍යය වෙනස් වෙනවා. ඒ වෙනුවෙන් මගේ බාහිර ස්වරූපය පවා වෙනස් කරන්න සිද්ධවෙලා තිබෙනවා. ඒ නාට්‍යයේ අවශ්‍යතාවයක් වෙනුවෙන් තමයි මම මේ දවස්වල රැවුල වවාගෙන ඉන්නේ.පසුගිය කාලේ ඔබ ඒකාකාරී චරිත රැසකටම කොටුවෙලා හිටියනේද?ඇත්තටම ඔව්. ධනවත් පංතිය නියෝජනය කරන තරුණයෙක් විදියට බොහෝ අවස්ථාවල හිටියා. මටත් දැන් ඕන වෙලා තිබෙනවා ඒ ඒකාකාරී බවින් මිදෙන්න. මම නළුවෙක් හැටියට විවිධාකාරයේ චරිත නිරූපණය කරන්න කැමැත්තෙන් සිටින කෙනෙක්.පසුගිය කාලේ ඔබ සිනමාවටත් සම්බන්ධවෙලා හිටියා. නමුත් ඔබට හිතූ තරම් ප‍්‍රතිචාරයක් ලැබුණෙ නෑ නේද?ඇත්තටම කියනවා නම් සිනමාව තමයි මගේ හීනය. නමුත් එහි සෑහීමකට පත්වෙන්න පුළුවන් තරම් අවස්ථාවක් මට ලැබුණේ නෑ. පසුගිය කාලේ රෝයි ද සිල්වා මහත්මයාගේ චිත‍්‍රපටයක මම රඟපෑවා. ඉදිරියේදී බලාපොරොත්තු තබා ගත හැකි චරිතයක් මට ලැබිලා තිබෙනවා සුනිල් කොස්තා මහත්මයගේ අලුත් චිත‍්‍රපටයේ. ඒ ගැන බලාපොරොත්තුවෙන් තමයි ඉන්නේ.ඔබ ක්ෂේත‍්‍රයට ආවේ මීට බොහෝ කලකට ඉහතදී. ආපසු හැරිලා බලත්දී මොනවද හිතෙන්නේ?ඇත්තටම මම ක්ෂේත‍්‍රයට ආවේ වීදි නාට්‍යවල ඉඳලා. මේ වෙනකොට අවු.20 ක්. ඒ ගැන හිතත්දි මට ලොකු සතුටක් දැනෙනවා.මම ටෙලිනාට්‍යවලට මුලින් ම ආවේ ‘පිටගම්කාරයෝ’ ටෙලි නාට්‍යයෙන්. ඒකේ මට කරන්න තිබුණේ පුංචිම පුංචි චරිතයක්. බොරැල්ලේ තරුණයන් තුන්දෙනාගෙන් එක්කෙනෙක් විදියටයි මම ආවේ. ‘හරෝ හරා’ කියන දෙබස විතරයි මට කියන්න තිබුණේ. ඊට පස්සෙ මම ක්ෂේත‍්‍රයේ බොහෝ දෙනෙක් හඳුනාගත්තේ බෙනට් රත්නායකගේ ‘සැඳෑ සක්මන’ ටෙලි නාට්‍යයෙනුයි.මොනවද අනාගත බලාපොරොත්තු?දැනට තිබෙන ලොකුම බලාපොරොත්තුව තමයි තාරාවෝ ඉගිලෙති නාට්‍යයේ එළිදැක්වීම. ඉදිරියට මට ආසාවක් තිබෙනවා අවුරුද්දකට එක් වතාවක්වත් වේදිකා නාට්‍යයකට සම්බන්ධ වෙන්න.හේමාලි විජේරත්න ඡායාරූප -ගීත් ද මැල්</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=av09020116</link>
    <topic>මැදිවියේ ඔබට කරදර කරන ආතරයිටිස්</topic>
    <author>සාකච්ඡාවකින් සකස් කළේ ගාමිණී සුසන්ත</author>
    <content>කවරයේ කතාවඅඟුරු කකා තාම දුවන රජ පවුලේ ‘යකඩ යකා’අපේ අම්මා තාත්තාටත් හොඳට සින්දු කියන්න පුළුවන්වඳුරු ගිරා මිතුදමමම රඟපෑමෙන් සමු අරගෙන නෑ‘මං කවදාවත් හිතුවෙ නෑ මෙහෙම වෙයි කියලා...’ (රසදුන නව කථාව)පිබිදෙන ගායක පරපුර මතු පරපුරටත්...කි‍්‍රකට් වාර්තා පොත අලුතෙන් ලියන අපේ කොල්ලෝත‍්‍රස්ත ප‍්‍රහාරයෙන් තුවාල ලැබූ දරු දෙදෙනකුට ශාරුක් පිහිටවෙයිවාසනාව සොයායන ‘එළවළු කොල්ලා’ගේ දෛවයකොහොමද තොරතුරුවිවාහය මගේ ඇසින්රයිගම් ටෙලි සම්මාන මැයි මසපවුලේ ලොකු පුතා පෙරමුණෙ මියගිය ද කම්පා වුණේ නැහැ සිහලුනෙ දන්නව ද‘තාරාවෝ ඉගිලෙති’ මට රංගන පාසලක්මැදිවියේ ඔබට කරදර කරන ආතරයිටිස්රූ විසිතුරනිතර ඇඟපත වෙහෙසා වැඩ කරන මැදිවියට එළඹුණු බොහෝ දෙනකු නගන මැසිවිල්ලක් වන්නේ තම හන්දිපත්වල නිතර වේදනාවක් ඇතිවන බවයි. විශේෂයෙන්ම කාන්තාවන් මෙම තත්ත්වයට මුහුණ දෙනවා වැඩියි. හන්දිවල වේදනාවක් මෙන් ම ඉදිමුමක් ද මෙහිදී ඇතිවෙනවා. බොහෝ දෙනෙක් මෙම තත්ත්වය එතරම් සලකන්නේ නෑ. වෛද්‍යවරයකු වෙත යොමුවෙන්නේ වේදනාව ඉවසන්නම බැරි අවස්ථාවේදීයි. කෙසේ නමුත් සමාජයේ බොහෝ දෙනෙක් මුහුණ දෙන මෙම රෝගී තත්ත්වයට හේතුව ආතරයිටිස(Arthritis)නම් රෝග තත්ත්වය විය හැකියි. අද අප ‘සුව මග‘ තුළින් සාකච්ඡා කරන්නේ මෙම ආතරයිටිස් රෝගය පිළිබඳවයි.ආතරයිටිස් රෝගය යනු කුමක්ද?අපගේ ශරීරයේ ඇති සන්ධිවල ඇතිවන වේදනාවට හේතුව ආතරයිටිස් නම් රෝග තත්ත්වය විය හැකියි. එම සන්ධියේ ඇතිවන ඉදිමුව සමග වේදනාවක් ඇතිවෙයි නම්, එහා මෙහා කි‍්‍රයා කරවීමට අපහසුවක් ඇතිවෙයි නම්, එම ස්ථානයේ උෂ්ණත්වය වැඩිවී ඇත්නම්, එය ආතරයිටිස් රෝග තත්ත්වය ලෙස හඳුනාගත හැකියි.ආතරයිටිස් යනු රෝග විනිශ්චයක් නොවෙයි. එය යම් යම් රෝග නිසා ඇතිවන ලක්‍ෂණයක්. වෛද්‍ය විද්‍යාව අනුව ආතරයිටිස් ලෙස පෙන්නුම් කරන රෝග තත්ත්වයේ වර්ග කීපයක් හඳුනා ගන්නවා. අපට සමාජයේ බහුල ලෙසම හමුවන්නේ “ඔස්ටියෝ ආතරයිටිස්” තත්ත්වයෙන් පෙළෙන රෝගීන්. ඊට අමතරව රූමටොයිඩ් ආතරයිටිස්, ගෞටි ආතරයිටිස්(Gouty),රුමැටික් ආතරයිටිස් (රුමැටික් උණ රෝගයෙන් පසුව ඇතිවන ආතරයිටිස්) ලෙස වර්ග කීපයක්ම හඳුනා ගැනෙනවා.ඔස්ටියෝ ආතරයිටිස් රෝගයට හේතු වන්නේ සන්ධි අතර ඇති කාටිලේජ ක්ෂය වීමයි. ඔස්ටියෝ ආතරයිටිස් රෝගය මූලික වශයෙන්ම බලපාන්නේ ශරීරයේ බර දැනෙන සන්ධි වලටයි. දණහිස් සන්ධිය, උකුල් ඇට සන්ධිය ඊට උදාහරණයි. මෙම තත්ත්වය ඇතිවීමට හේතු කිහිපයක්ම බලපානවා. කිසියම් අයකු අධික ලෙස තරබාරු නම්, බොහෝ වේලාවක් එක තැන සිටගෙන සිටින අයකු නම්, බොහෝවිට අවශ්‍ය පමණට වඩා නිතර නැමී වෙහෙසී වැඩ කරන අයකු නම්, නිතර කඳු පඩි නගින අයකු නම් ඔහුට හෝ ඇයට ඔස්ටියෝ ආතරයිටිස් රෝගය වැළඳීමේ හැකියාව වැඩියි. නවීනතම සොයා ගැනීම්වලට අනුව ඉහත දැක්වූ කරුණුවලට අමතරව සන්ධිවල ඇතිවන යම් යම් ආසාදන තත්ත්වයන් ද ඔස්ටියෝ ආතරයිටිස් රෝගයට හේතුවන බව සොයාගෙන තිබෙනවා. ඒ හැරුණු විට දෑතේ කුඩා සන්ධිවලට බලපාන ඔස්ටියෝ ආතරයිටිස් තත්ත්වයක් තිබෙනවා. එහිදී දෑතේ සන්ධිවල කුඩා ගැටිති මතු වෙනවා. මෙම ඔස්ටියෝ ආතරයිටිස් තත්ත්වයන් දෙකම ඇතිවීමට ජානවල බලපෑමක් තිබෙන බවත් අද තහවුරු වී තිබෙන කරුණක්.රුමටොයිඩ් ආතරයිටිස් ලෙස හඳුන්වන රෝග තත්ත්වය මූලික වශයෙන්ම බලපාන්නේ කුඩා සන්ධි වලටයි. දෑතේ දෙපයේ ඇඟිලිවල කුඩා සන්ධිවලට මූලික වශයෙන්ම බලපානවා. ඊට අමතරව මෙම රෝගය ශරීරයේ විවිධ අවයව වලටත් බලපෑම් කරනවා. දෑස, බෙල්ල, ස්නායු පද්ධතිය, පෙනහලු, අක්මාව වැනි ඕනෑම ශරීර අවයවයකට එක් එක් මට්ටමින් රුමටොයිඩ් ආතරයිටිස් රෝගයේ බලපෑමක් එල්ල විය හැකියි. රුමටොයිඩ් ආතරයිටිස් රෝගයේදී සන්ධි ඉදිමුමට සන්ධි කැක්කුමට අමතරව තවත් වැදගත් රෝග ලක්‍ෂණයක් පෙන්වනවා.ඒ උදෑසන අවදි වූ විට සන්ධිවල ඇති තද භාවයයි. උදෑසන අවදි වූ සැණින් සන්ධි නැමීමට ඇති අපහසුතාව නිසා මෙම රෝගීන් හට තම වැඩකටයුතු කර ගැනීමට බොහෝ අපහසුතාවයක් දැනෙනවා. මෙම අපහසුතාවය දහවල් කාලය වන විට ක‍්‍රමයෙන් මග හැරී යනවා. ඊට අමතරව පේශි, කණ්ඩරාවල යම් යම් ස්ථාන ඉදිමීම ඇඟිලිවල ඇති පේශි ඉදිමීම, එම ස්ථාන කි‍්‍රයා නොකිරීම වැනි ස්වභාවයක් ඇතිවීම වැනි ලක්‍ෂණයන් ද රුමටොයිඩ් ආතරයිටිස් රෝගයේ ලක්‍ෂණ ලෙස පෙන්නුම් කළ හැකියි. ඒ බහුලව ඇතිවන ආතරයිටිස් රෝග තත්ත්වයන් දෙකක්.ඊට අමතරව කුඩා දරුවන්ට රුමැටික් උණ නිසා ඇතිවන රුමැටික් ආතරයිටිස් රෝගය ද ළමයින්ගේ ජීවිතවල විශාල බලපෑමක් කරනවා. මෙම රෝගයෙන් විශාල බලපෑමක් වන්නේ ළමා හෘදයටයි. ළමා කාලයේ ඇතිවන රුමැටික් උණ නිසා වන බලපෑම ජීවිත කාලය පුරා පැවතිය හැකියි. රුමැටික් වෛරස් උණ ඇති වී, උගුරේ ආසාදනයක් ඇති වී, ඉන්පසුව සුව වෙනවා. සතියක් දෙකක් ගතවූ පසුව දරුවාගේ සන්ධිවල ඉදිමුමක් ඇතිවිය හැකියි. ඒ රුමැටික් ආතරයිටිස් රෝගයේ ලක්‍ෂණයන්.ගෞටි (Gouty) ආතරයිටිස් රෝගය තවත් ආතරයිටිස් රෝග විශේෂයක්. මෙය රුධිරයේ යූරික් අම්ල ප‍්‍රමාණය වැඩිවීම නිසා ඇතිවන රෝග තත්ත්වයක්. මෙහිදී ද ඉදිමුමක් වේදනාවක් ඇති වෙනවා. මෙය බොහෝවිට ක්ෂණිකව සිදුවන දෙයක්.රාති‍්‍රයේ හොඳින් නිදාගෙන සිටින පුද්ගලයකුට උදෑසන අවදි වූ විට ඔහුගේ එක් සන්ධියක ඉතා තද කැක්කුමක් ඇතිවිය හැකියි. එසේම එම සන්ධියේ උෂ්ණත්වය වැඩිවී සෙලවිය නොහැකි තත්ත්වයට පත්විය හැකියි. මෙය මූලික වශයෙන්ම ඇති වන්නේ පාදයේ මහපට ඇඟිල්ල අසල සන්ධියේයි. එසේ වුවත් වෙනත් සන්ධිවලත් මෙය ඇති විය හැකියි. ගෞටි ආතරයිටිස් රෝග තත්ත්වයට මූලික වශයෙන්ම බලපාන්නේ ගන්නා ආහාර වර්ගයි. අධික ලෙස මාංශ අනුභවය මත්පැන් පානය මෙයට හේතු වෙනවා.සෙප්ටික් ආතරයිටිස් යනුවෙන් තවත් ආතරයිටිස් රෝග තත්ත්වයක් තිබෙනවා. මෙය ඇතිවීමට හේතු වන්නේ සන්ධියකට විෂබීජ ඇතුළුවීමයි. කිසියම් තුවාලයක් සිදුවීමෙන් හෝ ශරීරයේ වෙනත් ස්ථානයක විෂබීජ, සන්ධියක් වෙත ගමන් කිරීමෙන් හෝ මෙය ඇතිවිය හැකියි. මෙයත් බලපාන්නේ එක් සන්ධියකටයි. මෙහිදී අධික උණක් කෑම අරුචියක් ඇතිවිය හැකියි. වර්තමානයේදී බොහෝවිට දක්නට ලැබෙන්නේ වෛරස් ආසාදනයක් නිසා ඇතිවන ආතරයිටිස් රෝග තත්ත්වයනුයි. චිකුන් ගුන්යා වැනි වෛරස් ආසාදන උණ රෝගයක් ඇතිවූ විට මෙය බොහෝ විට දක්නට ලැබෙනවා. මෙවැනි තත්ත්වයකදී උණ රෝගය සුව වූ පසුව සන්ධිවලට ඇතිවන ආතරයිටිස් රෝග තත්ත්වය කලක් ගතවනතුරු වරින් වර මතුවන බව පෙනෙනවා. ඇතැම්විට මෙම තත්ත්වය වසරක් හෝ වසර එකහමාරක් වැනි කාලයක් වුවත් පැවතිය හැකියි.ආතරයිටිස් රෝගයේ මූලික ලක්‍ෂණඔස්ටියෝ ආතරයිටිස් රෝගයේ මූලික රෝග ලක්‍ෂණයක් ලෙස දැක්විය හැක්කේ, එකම ඉරියව්වක යම් පමණ වේලාවක් සිටීමට ඇති අපහසු හෝ දණහිස නවාගෙන සිටින ඉරියව්වක සිට එකවර නැගී සිටීමට ඇති අපහසුවයි.මෙහිදී අපහසුවෙන් නැගිට ටික දුරක් ගමන් කළ පසුව එම තත්ත්වය මග හැරී යනවා. මෙම තත්ත්වය බොහෝ දෙනෙක් සළකන්නේ නෑ.ඇන තබාගෙන වාඩිවී සිටින අයුරින් පහතින් ඇති පුටුවක වාඩිවී සිට නැගිටින විට අපහසුවක් දැනේ නම් එයත් ඔස්ටියෝ ආතරයිටිස් රෝගයේ ලක්‍ෂණයක්. එසේම දණහිස නවා දිග හරින විට කුඩා ශබ්දයක් මතුවෙයි නම්, එයත් මෙම රෝගයේ මූලික අවස්ථාවේ ලක්‍ෂණයක් විය හැකියි. රුධිර පරීක්‍ෂණයකින් රුමටොයිඩ් ආතරයිටිස් රෝගය මුල් අවස්ථාවේදී හඳුනාගැනීමට ද හැකියාව තිබෙනවා.කාන්තාවන් හට ආතරයිටිස් රෝගය වැළඳීමේ හැකියාව වැඩිද?රුමටොයිඩ් ආතරයිටිස් රෝග තත්ත්වය කාන්තාවන්ට සෑදීමේ හැකියාව වැඩියි. දරුවන් ලැබෙන වයස අවුරුදු 25 සිට 40 දක්වා කාලය තුළ මෙම රෝගය කාන්තාවන්ට වැළඳිය හැකියි. ඔස්ටියෝ ආතරයිටිස් රෝගය වැඩියෙන්ම මතු වන්නේ වයස අවුරුදු 50 ට වැඩි අයටයි. නමුත් තරුණ උදවියටත් මෙය ඇතිවිය හැකියි. කලාතුරකින් රුමටොයිඩ් ආතරයිටිස් දරුවන්ටත් ඇතිවිය හැකියි.ආතරයිටිස් රෝගයේදී ශරීරය විකෘති වීමක් සිදුවෙනවාද?ඇත්තෙන්ම ඔව්. ආතරයිටිස් අප බොහෝ සැලකිලිමත් විය යුතු රෝගයක්. මෙම රෝගය පිළිබඳව සැළකිලිමත් නොවී, නිවැරැදි ප‍්‍රතිකාර ;නාගෙන දිනෙන් දින ප‍්‍රතිකාර ගැනීම කල් දැමුවහොත් අතපය ඇඟිලි විකෘති වීමක් සිදුවිය හැකියි. මෙය බොහෝවිට සිදුවන්නේ රුමටොයිඩ් ආතරයිටිස් රෝගයේදී. ඔස්ටියෝ ආතරයිටිස් රෝගයේ දී නිසි ප‍්‍රතිකාර නොගෙන ඒ පිළිබඳව සැලකිල්ලක් නොදැක්වුවහොත් දණහිස් වක්වීමක් සිදුවී බකල ස්වභාවයක් ඇතිවිය හැකියි.ආතරයිටිස් සඳහා ප‍්‍රතිකාර මොනවාද?මූලික වශයෙන් ම ඖෂධීය ප‍්‍රතිකාර තිබෙනවා. ඉහතින් දැක්වූ සෑම ආතරයිටිස් රෝග තත්ත්වයකදීම ප‍්‍රතිකාර කලින් ආරම්භ කරන තරමට පහසුවෙන් සහ ඉක්මනින් රෝගය සුව කර ගත හැකියි. රෝගය ඇතිවී කල්ගතවූ පසුව ප‍්‍රතිකාර කිරීම ආරම්භ කළ විට ප‍්‍රතිකාර කිරීමෙන් හොඳ ප‍්‍රතිඵලයක් ලබාගත නොහැකි විය හැකියි. ඖෂධීය ප‍්‍රතිකාර මෙන්ම, භෞතික චිකිත්සක ප‍්‍රතිකාර, ව්‍යායාම පුහුණු කිරීම ආදිය ද මෙහිදී සිදු වෙනවා. ආතරයිටිස් රෝගයේ ප‍්‍රතිඵලයක් ලෙස සිදුවන යම්කිසි විකෘති වීමක් සඳහා කළ යුත්තේ ශල්‍යකර්මයක් සිදු කිරීමයි. ආතරයිටිස් රෝගයේදී මූලික වශයෙන් ම වේදනා නාශක භාවිතා වෙනවා. විශේෂයෙන් ම රුමටොයිඩ් ආතරයිටිස් රෝගයේදී නිවැරැදි ඖෂධ පන්තියක් දීර්ඝ කාලයක් ගත යුතුයි.ආතරයිටිස් නිට්ටාවට සුව කළ හැකිද?සෙප්ටික් ආතරයිටිස්, රුමැටික් ආතරයිටිස් වැනි තත්ත්වයන් කෙටි කලක් ප‍්‍රතිකාර කිරීමෙන් සුව කළ හැකියි. එසේ වුවත් රුමටොයිඩ් ආතරයිටිස් නම් රෝගයේ නිට්ටාවට සුවවීමක් ගැන කතා කරන්නේ නෑ. මෙහිදී සිදුවන්නේ රෝග පාලනයක්.එහෙත් ඇතැමුන්ට කලක් ගතවූ පසුව ඖෂධ සම්පූර්ණයෙන් ම නැවැත්විය හැකි අවස්ථාවක් පැමිණිය හැකියි. එසේම වර්තමානයේදී කරනු ලබන පර්යේෂණ මගින් රුමටොයිඩ් ආතරයිටිස් සුව කිරීම සඳහා ඖෂධ සොයා ගැනීමේ දිනය වැඩි ඈතක වන්නේ නෑ.ආතරයිටිස් රෝගය සඳහා ගනු ලබන ඖෂධ ගර්භනී අවස්ථාවේදී ගැනීම නුසුදුසුද?රෝගියා තරුණ කාන්තාවක් නම්, වෛද්‍යවරයා මේ පිළිබඳව රෝගියා සමග සාකච්ඡා කරනවා. මෙම තත්ත්වය බෙහෙවින් බලපාන්නේ රුමටොයිඩ් ආතරයිටිස් රෝගයේදී. මෙහිදී විශේෂ යමක් සඳහන් කළ යුතුයි. රුමටොයිඩ් ආතරයිටිස් රෝගයෙන් පෙළෙන කාන්තාවකගේ එම රෝගී තත්ත්වය ගර්භනී භාවයත් සමගම 90% ක් පමණ දෙනාට ස්වභාවිකවම පාලනය වෙනවා. මෙය අපූරු තත්ත්වයක්. බොහෝ වේලාවට ඇයට ගර්භනී අවස්ථාවේදී ඖෂධ අවශ්‍ය වන්නේ නෑ. ඉහත සිදුවීම සිදු නොවුනත් රුමටොයිඩ් ආතරයිටිස් රෝගයෙන් පෙළෙන කාන්තාවකට මවක් වීමට කිසිඳු ගැටලුවක් ඇතිවන්නේ නෑ. එසේම විවාහයට ද මෙම රෝගය කිසිදු බලපෑමක් කරන්නේ නෑ. එහෙත් ඖෂධ ගන්නා අතරතුර වෛද්‍ය උපදෙස් නොපිළිපැද ගර්භණියක වීම නුසුදුසුයි.සාකච්ඡාවකින් සකස් කළේ ගාමිණී සුසන්ත</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=av09020117</link>
    <topic>රූ විසිතුර</topic>
    <author>සටහන - රෝහණ</author>
    <content>කවරයේ කතාවඅඟුරු කකා තාම දුවන රජ පවුලේ ‘යකඩ යකා’අපේ අම්මා තාත්තාටත් හොඳට සින්දු කියන්න පුළුවන්වඳුරු ගිරා මිතුදමමම රඟපෑමෙන් සමු අරගෙන නෑ‘මං කවදාවත් හිතුවෙ නෑ මෙහෙම වෙයි කියලා...’ (රසදුන නව කථාව)පිබිදෙන ගායක පරපුර මතු පරපුරටත්...කි‍්‍රකට් වාර්තා පොත අලුතෙන් ලියන අපේ කොල්ලෝත‍්‍රස්ත ප‍්‍රහාරයෙන් තුවාල ලැබූ දරු දෙදෙනකුට ශාරුක් පිහිටවෙයිවාසනාව සොයායන ‘එළවළු කොල්ලා’ගේ දෛවයකොහොමද තොරතුරුවිවාහය මගේ ඇසින්රයිගම් ටෙලි සම්මාන මැයි මසපවුලේ ලොකු පුතා පෙරමුණෙ මියගිය ද කම්පා වුණේ නැහැ සිහලුනෙ දන්නව ද‘තාරාවෝ ඉගිලෙති’ මට රංගන පාසලක්මැදිවියේ ඔබට කරදර කරන ආතරයිටිස්රූ විසිතුරලෝකෙ බැහැයි කියලා දෙයක් තියෙනව ද?අපේ කණ්ඩායම් හැඟීම වචනෙට විතරක් නෙවේවිවේකය – විශ‍්‍රාන්තිය අවශ්‍යමයිපස්සෙන් ඉන්න කෙනා හොඳ ම විශ්වාසන්තයකු විය යුතුයිසටහන - රෝහණ</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=am0902014</link>
    <topic>පළමු වැඩිහිටි සායනය ජයවර්ධනපුර රෝහලේ</topic>
    <author>සුනිල් දයා අල්විස්</author>
    <content>පළමු වැඩිහිටි සායනය ජයවර්ධනපුර රෝහලේවැඩිහිටි වියට එළඹීමත් සමඟම විවිධ රෝගාබාධවලට ගොදුරුවීමේ ප‍්‍රවණතාව ද වැඩි වේ.අපේ සමාජයේ ගෞරවනීය පුරවැසියන් වශයෙන් වයස අවුරුදු හැටට වැඩි වැඩිහිටි පුරුෂ හා කාන්තා දෙපාර්ශවයම වෙනුවෙන් ශී‍්‍ර ජයවර්ධනපුර රජයේ මහ රෝහලේ වැඩිහිටි සායනයක් ආරම්භ කරනු ලැබීය.එවැනි වැඩිහිටි සායන වෙනත් රටවල පැවැතියත් අප රටේ වැඩිහිටියන් වෙනුවෙන්ම විශේෂයෙන් වෙන්වූ සායනයක් නැති අඩුපාඩුව මේ සායනය ආරම්භ කිරීමත් සමග මඟහැරී යනු ඇත.ශී‍්‍ර ජයවර්ධනපුර මහ රෝහල ජ්‍යෙෂ්ඨ පුරවැසියන් වෙනුවෙන් වෙන්වූ මේ සුවිශේෂී සායනය ආරම්භ කිරීමට මූලික පියවර ගත්තේ සමාජ සුබසාධන අමාත්‍යාංශයේ ලේකම් විජය ලක්ෂ්මි ජෙයරාජසිංහම් මහත්මිය ජාතික වැඩිහිටි මණ්ඩලයේ සභාපතිනිය ලෙස එම කවුන්සලයේම සාමාජිකයකු වන ශී‍්‍ර ජයවර්ධනපුර මහ රෝහලේ සභාපති එන්.ඩබ්ලිව්.ඊ. විජේවන්ත මහතා සමඟ සිදුකරන ලද සාකච්ඡාවක ප‍්‍රතිඵලයක් ලෙස එම කරුණ සෞඛ්‍ය අමාත්‍ය නිමල් සිරිපාල ද සිල්වා මහතාට ඉදිරිපත් කිරීමෙන් පසුවය.එවැනි සායනයක් පැවැත්වීම ශී‍්‍ර ලංකාවේ වැඩිහිටි ජනගහනය ක‍්‍රමයෙන් වැඩිවෙමින් පවතින යුගයක ඉතාම කාලෝචිත යෝජනාවක් ලෙස පිළිගත් සෞඛ්‍ය අමාත්‍යවරයා එය හැකි ඉක්මනින් ආරම්භ කරන ලෙස සභාපතිවරයාට උපදෙස් ලබා දුන්නේය.මේ අනුව 2009 වසර ආරම්භ දිනයේදීම ශී‍්‍ර ජයවර්ධනපුර රෝහලට වසර විසිහතරක් පිරීම ද සිහිපත් කරමින් මහජන සේවාවක් ලෙස මේ වැඩිහිටි සායනය සෞඛ්‍ය අමාත්‍යවරයා අතින් එදින විවෘත විය.මේ වැඩිහිටි සායනය එම රෝහලේ කායික වෛද්‍ය විශේෂඥ වෛද්‍ය චින්තක ද සිල්වා මහතාගේ නායකත්වයෙන් යුත් සෞඛ්‍ය කණ්ඩායමක් මෙහෙයවයි.වැඩිහිටි දිවියේ වැලදෙන රෝග අතර දියවැඩියාව, අධික රුධිර පීඩනය, හදවත් රෝග, කොලෙස්ටරෝල් වැඩිවීම, පිළිකා රෝග ද ප‍්‍රධාන තැනක් ගනී.ශ‍්‍රී ජයවර්ධනපුර රෝහලේ වැඩිහිටි සුවසායනය සෞඛ්‍ය අමාත්‍ය නිමල් සිරිපාල ද සිල්වා මහතා අතින් ඉකුත්දා විවෘත කෙරිණි. ඇමැතිවරයා මෙහිදී රෝගියකු ලියාපදිංචි කළ අවස්ථාව. සෞඛ්‍ය අමාත්‍යාංශයේ ලේකම් වෛද්‍ය අතුල කහඳලියනගේ, අතිරේක ලේකම් වෛද්‍ය නිහාල් ජයතිලක, වැඩිහිටි සායනයේ ප‍්‍රධාන විශේෂඥ වෛද්‍ය චින්තක සිල්වා සහ රෝහල් සභාපති එන්.ඩබ්ලිව්.ඊ.විජේමාන්න මහත්වරු ද මෙහි සිටිති.වැඩිහිටි දිවියට එළැඹෙනතුරු තමන් ජීවිත කාලය පුරා එතෙක් ගතකළ වැරැදි සෞඛ්‍ය පිළිවෙත ශරීරය ලෙඩ කරන්නට පරිස්සමක් නොගෙන බඩ පුරවා ගැනීමට රස නහර පිනවන්නට ගත් ආහාර පානාදිය දුම්පානය මත්පැන් පරම්පරාගත රෝග නොසලකා හැරීම ද රෝග වැඩිවීමට හා සංකුලතා ඇතිකරවීමට හේතු වෙයි.ශරීරය පීඩාකාරී තත්ත්වයට ගෙන දෙන ඇඟපත වේදනාව, අසහනකාරී බව, අස්ථි දිරායාමේ ‘ඔස්ටියෝ ෆෝරෝසිස්, කොඳු ඇට පේළිය ආශි‍්‍රත විවිධ වේදනාකාරී තත්ත්වයන්, බෙල්ලේ සහ හිසෙහි ලේ නහර හා අස්ථින් ආශි‍්‍රතව ඇතිවන විවිධ වෙනස්කම් නිසා නිතර ඇතිවන වේදනා තත්ත්වයන් ද පැවැතිය හැකිය.වයස් ගතවන විට කන්වල ඇතිවන විවිධ ගැටලුකාරී තත්ත්වයන් හා ඇස් පෙනීමේ දුර්වලතාවයන් ද අත්පාවල මාංශි පේශිවල ස්නායු දුර්වලතා ද මේ නිසා ඇතිවන වේදනාකාරී දෙපා නිසා ඇතිවන ඇවිදීමේ අපහසුතා හා හිටගෙන සිටීමේ අපහසුතා ද දද හා සමෙහි දිලීර රෝග ද දූ දරුවන් සහ සමීපතම ඥාතින් ඈත්වීම නිසා හිතේ ඇතිවන තනිකම පාළුව සමග විවිධ මානසික අතාතීන් හා ගැටලු පැන නැගීම ද සිදුවන බව මේ වැඩිහිටි සායන වෛද්‍ය අංශයේ ප‍්‍රධානි කායික රෝග විශේෂඥ වෛද්‍ය චින්තක සිල්වා මහතා පවසයි.ශී‍්‍ර ජයවර්ධනපුර රෝහලේ මේ නව වැඩිහිටි සායනයෙන් අප බලාපොරොත්තු වන්නේ අවුරුදු 60 ඉක්මවා සිටින අපේ ජ්‍යෙෂ්ඨ පුරවැසියන්ටම ආවේණික වූ මේ රෝගාබාධ පවතින්නේ නම් මේ සායනයට පැමිණ විට සියලු රෝග තත්ත්වයන් පරීක්ෂාවට ලක්කර අවශ්‍ය ප‍්‍රතිකාර ලබාදීමට පියවර ගැනීම බව වෛද්‍ය චින්තක ද සිල්වා කියයි.බාහිර රෝගී අංශයක් ලෙසයි අපි මෙය ආරම්භ කළේ. මේ සායනයෙන් අපි පළමුවෙන්ම සිදු කරන්නේ ලියාපදිංචි කිරීමයි. වහා සිදුකළ යුතු පරීක්ෂණ හෝ ප‍්‍රතිකාර පවතී නම් නොමපාව ඒ සඳහා අවශ්‍ය පියවර ගැනීමය. ඒ ඒ රෝග උදාහරණ වශයෙන් ස්නායු හෘද, විකලාංග අස්ථි ශල්‍ය වෛද්‍ය අක්ෂි උගුර කන නාසය වැනි අංශවලට හෝ වෙනත් විශේෂ වෛද්‍ය අංශයකට යොමු කළ යුතු රෝගීන් ද ඒ සඳහා යොමු කරවීමත් ප‍්‍රතිකාර සලසා දීමටත් පියවර ගැනීම බව රෝහල් සභාපති එන්.ඩබ්ලිව්.ඊ. විජේවන්ත මහතා සඳහන් කරයි.පෞද්ගලික අංශයේ මේ රෝග වෙනුවෙන් අවශ්‍ය පරීක්ෂණ කිරීම්වලට හා වෛද්‍යවරයකු වෙත යොමුවීමට රුපියල් 35,000 පමණ මුදලක් වැය වන නමුත් අපි අපේ රෝහලට මේ වැඩිහිටි සුව සායනයට එන ජ්‍යෙෂ්ඨ පුරවැසියන් වෙනුවෙන් අය කරන්නේ රුපියල් 300 පමණ සුළු මුදලක් යැයි ද විජේවන්ත මහතා පවසයි.ආරම්භයක් ලෙස මේ සුවසායනය සතියේ සෑම අඟහරුවාදා සහ බ‍්‍රහස්පතින්දා දිනයකම පැවැත්වෙනු ඇත. සායනයට පැමිණෙන පිරිස අනුව සායන පැවැත්වෙන දින ඉදිරියේදී තවත් වැඩි කිරීමට ද බලාපොරොත්තු වන බව ද සභාපතිවරයා කීය.සුනිල් දයා අල්විස්</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=ay0902011</link>
    <topic>ළමයි මට තනි අලියකුට වගේ බයයි ඒත් මං ළමයින්ට ආදරෙයි</topic>
    <author>සාගරිකා දිසානායක ජයසිංහ ඡායාරූප – විමල් කරුණාතිලක</author>
    <content>ළමයි මට තනි අලියකුට වගේ බයයි ඒත් මං ළමයින්ට ආදරෙයිරටේ දියුණුව දැන් පුත්තලමටත් ඇවිත්අපි දැන් වැස්සට බය නෑ අපිට සංගිලි පාලමක් තිබෙනවාගම්පහ බණ්ඩාරනායක හිටපු විදුහල්පතිඩී.එන්. රාජපක්‍ෂඕනෑම රටක ජාතිය ගොඩනඟන්නට රැකියාවකට වඩා සේවාවක් ලෙස හිතලා කටයුතු කරන්න පුළුවන් වෘත්තීන් දෙකයි තියෙන්නෙ. එකක් ගුරුකම. අනෙක වෙදකම. ගුරුකමෙන් රටේ අනාගත පරපුර යහමඟට යොමු කෙරෙනවා. වෙදකමින් රටේ ජනතාව ලෙඩ රෝගවලින් තොර නිරෝගී ජව සම්පන්න ජාතියක් බවට පත්කරනවා.” ගම්පහ බණ්ඩාරනායක මහ විද්‍යාලයේ හිටපු විදුහල්පති ඩී.එන්. රාජපක්‍ෂ මහත්තය ඔහුගේ අතීත කතාව පටන් ගත්තෙ අදටත් තමා නියැලෙන ගුරු වෘත්තිය පිළිබඳ උපන් අභිමානවත් හැඟීමෙන්.”දොන් නන්දසේකර රාජපක්‍ෂ” ඔහුගේ සම්පූර්ණ නම. රාජපක්‍ෂ උපන්නේ 1925 ජනවාරි මාසෙ විසි වැනිදා මාතර කඹුරුපිටියෙදි. කඹුරුපිටිය ඔහුගේ මවගේ ගම. ඇගේ නම දෝන අර්නෝලිසා නානායක්කාර. පියා දොන් බස්තියන් රාජපක්‍ෂ. රැකියාව කළේ පොලිස් දෙපාර්තමේන්තුවේ. තාත්තට නිතර ස්ථාන මාරුවීම් ලැබුණා. ඒ හැම වේලාවෙම රාජපක්‍ෂලගේ පවුල පිටින්ම තාත්තා රැකියාව කළ පළාතේ පදිංචියට ගියා.රාජපක්‍ෂ ගේ පවුලේ වැඩිමලී අක්කා. ඔහු දෙවැනියා. ඔහුට බාල නංගීයි මල්ලිලා දෙන්නයි. කඹුරුපිටියේ උපන්නට නන්දසේකරට ගම විදිහට මතක තියෙන්නෙ ගන්දර. ඒ ඔහු ළදරු වියේදිම පියාට ගන්දරට මාරුවක් ලැබුණු නිසා. රාජපක්‍ෂ පාසලට ඇතුළත් වෙන වයස වෙන කොට තාත්ත සේවය කළේ කළුතර පොලිසියේ. ඉතින් ඔහු එකේ පන්තියෙදි ඇතුළත් වුණේ කළුතර විද්‍යාලෙට.කළුතර විද්‍යාලෙ අවුරුදු දෙකක් ඉඳලා ගම්පහට ආවා. ගම්පහ බුත්පිිටිය තාත්තගේ මුල් ගම. ඒ නිසා ඔවුන් ස්ථිරේටම ගම්පහ පදිංචි වුණා. ගම්පහ බෞද්ධ පිරිමි පාසලට රාජපක්‍ෂ ඇතුල් කළා. පුංචි කාලෙ ඉඳලම නන්දසේකර ඉගෙනීමට දක්‍ෂයි. බොහොම උනන්දුයි. පිළිවෙළට වැඩ කළා. හයවැනි ශ්‍රේණියෙදි ඉංගී‍්‍රසි උගන්වන අදහසින් තාත්තා ඔහු ඇතුළත් කළා ගම්පහ ඉංගී‍්‍රසි පාසලට.වර්තමානයේ බණ්ඩාරනායක විද්‍යාලය නමින් හඳුන්වන්නෙ ඒ පාසල. හය වැන්නේ ඉඳන් ජ්‍යෙෂ්ඨ විභාගය දක්වාම ඔහු ඒ පාසලේ ඉගෙනුම ලැබුවා. ඉංගී‍්‍රසි විෂයයටත්, ගණිතයටත් ඔහු විශේෂයෙන් දස්කම් පෑවා. ප‍්‍රධානාචාර්යතුමා රාජපක්‍ෂගේ හැකියාවන් දැන සිටියා. ඇතැම් අවස්ථාවල කාර්යාලයේ වැඩටත් ඔහුගේ සහාය ලබා ගත්තා. පුස්තකාලයේ කටයුතුත් බාර කළා.මේ නිසා ඔහුට ‘උප විදුහල්පති’ කියල නමකුත් පට බැඳුණා. ජ්‍යෙෂ්ඨ විභාගෙ ඔහු සමත් වුණේ විශිෂ්ට සාමාර්ථයකුත් සමඟ. ඔහුට විශ්ව විද්‍යාල ප‍්‍රවේශ පන්තියට යන්නට වුවමනා වුණා. බණ්ඩාරනායක විද්‍යාලෙ විශ්ව විද්‍යාල ප‍්‍රවේශ පන්ති නැති නිසා කොළඹ එන්නට සිදු වුණා. ඒ සඳහා විය පැහැදම් කරන්න තරම් වත්කමක් පියාට තිබුණෙ නෑ.තාත්ත බලෙන්මරාජපක්‍ෂට ලිපිකාර රස්සාවක් අරන් දුන්නා. ඒ 1944 දි. ගම්පහ වාරිමාර්ග දෙපාර්තමේන්තුවේ ‘තාවකාලික ලිපිකාර’ තනතුරක්. අකමැත්තෙන් පාසල් ගමන නතර කරලා රාජපක්‍ෂ ලිපිකාර රැකියාවට ගියත් ඉහළට ඉගෙන ගන්නට ඔහු තරයේම හිතට ගත්තා.ඔය අතර රජයේ ලිපිකාර විභාගය පැවැත්වුණා. ඔහු ඒ විභාගෙට පෙනී හිටල ඉන් සමත් වුණා. රාජපක්‍ෂට අලුත් පත්වීමක් ලැබුණා. ගම්පහ හදිසි කටයුතු පිළිබඳ කාර්යාලයේ ලිපිකරුවෙකු ලෙස. රැකියාව කරන අතරතුර ඉහළට ඉගෙන ගන්නට හිතුවා. දිසාපතිතුමාගෙන් අවසර ඉල්ලා ගෙන වෙලාවට කලින් රැකියාවට ඇවිත් කලින් වැඩ නිම කර යන්නටත් අවස්ථාව සලසා ගත්තා.කොළඹ කොටුවේ ‘ලන්ඩන් යුනිවර්සිටි ඉන්ස්ටිටියුට්’ ආයතනයට බැඳිල ලන්ඩන් ඉන්ටර් ආට්ස් විභාගයට ඉගෙන ගත්තා. විභාගය සමත් වුණා. උපාධියට ඉගෙන ගන්න නම් කොළඹ නතර වෙන එක පහසුවක්. ඔහු කොළඹ අධ්‍යාපන කන්තෝරුවේ ලිපිකරුවකු සමග සුහද මාරුවක් ලබාගෙන අධ්‍යාපන කන්තෝරුවට ආවා.අධ්‍යාපන කන්තෝරුවේ රැකියාවට බැඳුණාම රාජපක්‍ෂට හිතුණා ඉගෙනගන්න නම් හොඳ රැකියාව “ගුරු වෘත්තිය” කියලා. ඔහු ඉන්ටර් ආට්ස් විභාගෙ සමතෙක් නිසා පහසුවෙන් ම ගුරු පත්වීමක් ලැබුණා. 1948 දී මීරිගම ජ්‍යෙෂ්ඨ පාසලට. ගම්පහ පාසලට ගියොත් කාලය තව ඉතිරි කර ගත හැකි යැයි සිතා ගම්පහට මාරුවක් ඉල්ලුවා.1952 දි ගම්පහ අලුත්ගම අනුර විද්‍යාලෙට මාරුවක් ලැබුණා. ඒ අතරේ ගුරු පුහුණු විභාගෙට ලියල සමත් වුණා. මහරගම ගුරු විද්‍යාලෙ පුහුණුව ලබලා 1954 දි ගම්පහ ජ්‍යෙෂ්ඨ පාසලට පත්වීමක් ලැබුණා.1958 කටු කුරුන්දෙ ගුරු අභ්‍යාස විද්‍යාලෙටම ගුරු අභ්‍යාසාචාර්යවරුන් ඉල්ලා දැන්වීමක් පුවත් පත්වල පළ වුණා. රාජපක්‍ෂත් ඊට ඉල්ලුම් කළා. ඔහුට තනතුර ලැබුණා. මේ වෙනකොටත් ඔහු උපාධි විභාගෙට සූදානම් වෙනවා.එකවරම උපාධිය සමත් වන්නට ඔහුට අපහසු වුණු නිසා ඉංගි‍්‍රසි විෂය අතහැරලා ගණිතය සිංහල පාලි යන විෂයයන් තුනෙන් විභාගයට පෙනී සිටියා. එවර ඉහළින් සමත්. අධ්‍යාපන කටයුතුවලට නිතර කොළඹට එන්නට සිදු වූ නිසා ඔහු යළිත් මීරිගම ගුරු අභ්‍යාස විද්‍යාලයට මාරුවක් ලබා ගත්තා. 1959 සිට 1963 දක්වා එහි ඉගැන්වීම් කළා.1963 දි කොළඹ ක‍්‍රමය යටතේ රාජපක්‍ෂට ශිෂ්‍යත්වයක් ලැබුණා. ඔස්ටේ‍්‍රලියාවේ සිඩ්නි විශ්ව විද්‍යාලයට. “දෙවන භාෂාවක් ලෙස ඉංගී‍්‍රසි බස ඉගැන්වීම” පිළිබඳ වාර්ෂික පුහුණුවක් ඔහුට ලැබුණා.ඔය අතරෙ රාජපක්‍ෂට විවාහ යෝජනා ගලා එමින් තිබුණා. යෝජනාවකින් හමු වූ කල්යානි මාරඹේ තරුණ උපගුරුවරිය හා ඔහු විවාහය ලියාපදිංචි කළේ ඔස්ටේ‍්‍රලියාවට පිටත් වෙන්නට කලින්. වත්තලින් පැමිණි කල්යානි ඒ වන විට කොළඹ බෞද්ධ කාන්තා විද්‍යාලයේ උපාධිධාරී ගුරුවරියක ලෙස සේවය කරමින් සිටියා.1964 අපෙ‍්‍ර්ල් මාසෙ ලංකාවට ආපු ගමන්ම ඔවුන් ගේ විවාහය සිදු කළා. විවාහයෙන් පසුව කල්යානිට ගම්පහ බණ්ඩාරනායක විද්‍යාලයට මාරුවක් ලැබුණා. ශිෂ්‍යÀවයෙන් පස්සෙ විදුහල්පති තනතුරක් සමඟම රාජපක්‍ෂට තංගල්ල මහා විද්‍යාලෙට මාරුවක් ලැබුණා.බිරිය ගම්පහ නවත්වා ඔහු තංගලු ගියා. 1965 ඔවුන්ගේ කුළුඳුල් දියණි ජනේති‍්‍ර උපන්නා. ඇය මොරටුව විශ්වවිද්‍යාලයේ ඉංජිනේරු උපාධිධාරිනියක්. 1967 දී උපන් පුතා අංජන කොළඹ ජාතික රෝහලේ වෙද්‍යවරයෙක්. ඔවුන් දෙදෙනාම දැන් විවාහ වෙලා. දුවගේ දියණියන් දෙදෙනා අද රාජපක්‍ෂ යුවළට සීයා ආච්චි පදවි උරුම කරදීලා.තංගල්ල විද්‍යාලෙ රාජපක්‍ෂ විදුහල්පතිතුමා බාර ගන්න කොට ඒක පළාතේ අන්තිම පිරිහුණු පාසලක්. විනය වගේම අධ්‍යාපනයත් ඉතා පහළ මට්ටමක. පාසල ළමයින්ගේ රාජ්‍යයක්. රතිඤ්ඤා පත්තු කරලා ගුරුවරුන් ගේ අහට විසිකරපු ළමයින් පාසලේ හිටියා. රාජපක්‍ෂ විදුහල්පතිතුමා ගේ පාලනයෙදි අධ්‍යාපනයට වගේම “විනය”ටත් හිමි වෙන්නෙ මුල් තැනක්.ශිෂ්‍ය ශිෂ්‍යාවන්ගේ විනය මට්ටම උපරිම හොඳ තත්ත්වයට ගේන්නට ඔහු කටයුතු සැලැස්සුවා. ගුරුවරුන්ටත් ළමයින්ටත් දැඩි විනය නීති මාලාවක් පැනෙව්වා. ඉගෙනීම වගේම ඉගැන්වීමත් එතුමා පෞද්ගලිකව ම පරීක්ෂා කළා.1967 – 70 වසර තුන ඇතුළත තංගල්ල විද්‍යාලයේ පරිවර්තනීය යුගයක්. විදුහල්පතිතුමාගේ ගමට බොහොම දුරයි. ඔහුගේ දරුවො පුංචියි. ගම්පහ පැත්තට මාරුවක් ඉල්ලුවා. පළාතේ ඇමැතිවරයා ඔහු නිදහස් කරන්නට කැමැති වුණේ නෑ.රාජපක්‍ෂ මහත්තයගේ මිත‍්‍රයෙක් මීගමුවේ හරිශ්චන්ද්‍ර විද්‍යාලෙ විදුහල්පති. ඔහු මාරුවී යන අවස්ථාවේ මීගමු පළාතේ හිටපු ඇමතිවරයකුට රාජපක්‍ෂ මහතා හඳුන්වා දුන්නා. ඇමැතිවරයාගේ බලවත් ඉල්ලීම මත මීගමුව හරිශ්චන්ද්‍ර විද්‍යාලයට පත්ව ආවා. ඒ 1969 දි.1970 දී ගම්පහ මිරිස්වත්ත කැප්පෙටිපොළ මහා විද්‍යාලෙ ප‍්‍රශ්නයක් පැන නැංගා. ඒ ප‍්‍රශ්නෙ විසඳල පාසල පිළිවෙළක් කරන්න කියලා හිටපු ඇමැතිවරයා ඉල්ලා සිටියා. 1971 සිට 1972 දක්වා කැප්පෙටිපොළ මහා විද්‍යාලෙ විදුහල්පති ලෙස කටයුතු කළා.ඒ පාසලත් හොඳ මට්ටමකට රැගෙන ආවා. 1972 දී ගම්පහ බණ්ඩාරනායක මහා විද්‍යාලෙ විදුහල්පතිවරයා විශ‍්‍රාම ගියා. යළිත් රාජපක්‍ෂ මහතාට ඒ පාසලේ විදුහල්පති ලෙස පත්ව එන්නට ලැබුණා.රාජපක්‍ෂ මහතා බොහොම පිළිවෙළට අඳින පළඳින, පිළිවෙළට වැඩ කරන පුද්ගලයෙක්. නීතියට වැඩ. වරදට දැඩි දඬුවම්. පාසල පටන් ගත් වෙලාවේ සිට අවසානය දක්වා දැඩි විනයක් පවත්වාගන්නට ඔහු සමත් වුණා.විදුහල්පතිතුමා කාර්යාලයෙන් එළියට එනු දුටු කිසිවකු පන්ති කාමරයෙන් පිට රැඳී සිටියේ නෑ. ඔහු දුර එනු දුටු සිසුන් දිව ගියේ “ඔන්න තනි අලියා එනවා” කියා බියෙන් තැතිගනිමින්.විනය වගේම අධ්‍යාපනය අතිනුත් පාසල පළාතේ හොඳම ප‍්‍රතිඵල ලබා දෙන තත්ත්වයට නැංවීමට හැකි වුණේ ගුරුවරුන්ගේ ඉගැන්වීමේ කටයුතු පිළිබඳ විදුහල්පතිතුමා පෞද්ගලිකවම සොයා බලා කටයුතු කළ නිසයි.පාඨශාලාන්තර මලල කී‍්‍රඩා වොලිබෝල්, නෙට් බෝල් වෙගේම සෞන්දර්ය, කථික සාහිත්‍ය තරගවලදී බණ්ඩාරනායක සිසුන් දස්කම් පෑවෙ වාර්තා තබමින්. විද්‍යා, කලා, වාණිජ්‍ය වගේම සෞන්දර්ය අංශවලත් විශේෂ අධ්‍යාපන ජයග‍්‍රහණ ලබා ගන්නට බණ්ඩාරනායක සිසුන් සමත් වුණා.රාජපක්‍ෂ විදුහල්පතිතුමා බොහොම ප‍්‍රතිපත්ති ගරුකයි. ඔහු කුඩා කාලෙ පටන්ම නිර්මාංශ ආහාර පමණයි ගන්නේ. මත්පැන් දුම්වැටි ඔහු කවදාවත් භාවිතා කළේ නෑ. කිසිම ළමයකුගෙන් මවුපියකුගෙන් හෝ ගුරුවරයකුගෙන් තෑගි බෝග ගත්තෙ නෑ.පාසලට අලුතින් ගොඩනැඟිල්ලක් හැදුවම කොන්ත‍්‍රාත්කරු විසින් සන්තෝසමක් පිරිනැමීමේ සිරිතක් තිබුණා. විදුහල්පතිතුමා හැම වෙලාටවම ඒ සන්තෝසම වෙනුවට පාසලට ළමයින්ට ඵලදායක දෙයක් ඔවුන් ලවා ගෙන්වා ගත්තා. තමන්ගෙ ප‍්‍රයෝජනයට සතයක්වත් ගත්තෙ නෑ. ඒ නිසා ගුරුවරු මවුපියො වගේම දරුවන් තුළත් ඔහු පිළිබඳ විශේෂ ගෞරවයක් තිබුණා.1979 දි රාජපක්ෂ විදුහල්පතිතුමාට මිනුවන්ගොඩ අධ්‍යාපන කලාපයේ ප‍්‍රධාන අධ්‍යාපන නිලධාරි තනතුර හිමිවුණා. මන්තී‍්‍ර කොට්ඨාස හයක පාසල් හාරසීයක් පමණ ඔහු යටතේ පැවතුණා. වෙනත් නිලධාරීන් වගේ කාර්යාලයේ රැඳී නොසිට ඔහු මේ පාසල් හැමෙකක් වෙත ගොස් පරීක්ෂා කළා.පාසලක් පරීක්ෂා කරන්නට ගියත් කාර්යාල කාමරයේ ඉඳන් නොෙවි පාසල පුරා ඇවිදලා කරුණු සොයා බැලුවා. තමන්ගේ රාජකාරි කටයුතු ඉටු කරවා ගන්නට අධ්‍යාපන කන්තෝරුවට පැමිණි ගුරුවරුන් “රස්තියාදු නොකර, ඉක්මනින්” අවශ්‍යතා ඉටු කර දෙන මෙන් ඔහු සිය කාර්යාල සේවකයන්ට අවවාද කළා.1995 දී ඔහුට අවුරුදු හැට පිරුණු දා රජයේ සේවයෙන් විශ‍්‍රාම ගත්තා. පාසල් අධ්‍යාපනය තරමටම රාජපක්‍ෂ විදුහල්පතිතුමා දහම් පාසල් අධ්‍යාපනය පිළිබඳවත් විශේෂයෙන් සැලකිලිමත් වුණා. පුංචි කාලෙ ඉඳන්ම හොඳ බෞද්ධයකු වූ එතුමා ධර්මාචාර්ය විභාගයත් සමත්. යක්කල සදාචාරවර්ධන දහම් පාසලෙන් අධ්‍යාපනය ලැබූ එතුමා ඒ පාසලේම ඉගැන්වීමෙහිත් යෙදුණා. ගම්පහ ඉහළගම පූර්වාරාම විහාරස්ථානයෙත් දහම් පාසලක් අරඹන ලෙස එතුමාගෙන් නායක හාමුදුරුවන් විශේෂ ඉල්ලීමක් කළා.ඒ අනුව 1952 දී රාජපක්‍ෂ මහත්තය අරඹාපු මිහිඳු දහම් පාසලේ අද දක්වාම ඔහු ප‍්‍රධානාචාර්ය ධූරය උසුලනවා. වයස අවුරුදු අසූ හතරක් වුණාට තවමත් සෑම ඉරිදාවකම ඔහු දහම් පාසලට ගොස් ධර්මාචාර්ය විභාගෙට පෙනී සිටින සිසුනට ධර්ම දැනුම ලබා දෙනවා.විශ‍්‍රාම ගිය පසුව ගම්පහ සදහම් මිතුරු සමුළුවට බැඳිල එහි සභාපති ලෙස වසර පහළොවක් කටයුතු කොට තවමත් කි‍්‍රයාකාරී සාමාජිකයෙක් විදිහට ධර්ම කටයුතුවල යෙදෙනවා. රාජපක්‍ෂ මහත්තයා අධ්‍යාපන දෙපාර්තමේන්තුවෙ ග‍්‍රන්ථ ප‍්‍රකාශන අංශයෙන් ප‍්‍රකාශයට පත් කරන ලද සාමාන්‍ය පෙළ සිංහල හා සාහිත්‍ය නිර්දිෂ්ඨ ග‍්‍රන්ථ කිහිපයක සංස්කාරකවරයකු ලෙසත් කටයුතු කර තිබෙනවා.රාජපක්‍ෂ මහතා විදුහල්පති ධූරයෙන් ඉවත්වන විට ඔහුට සමුදීමේ උත්සවයක් පාසලේ සිසුන් හා ගුරුවරුන් සංවිධානය කළා. තමා කිසිදු තෑග්ගක් බාර නොගන්නා බව විදුහල්පතිතුමා කලින්ම දැනුම් දුන්නා.එහෙයින් ඒ මහතා නමින් ශිෂ්‍යත්ව අරමුදලක් පිහිටුවා අපහසුතා මැද සාර්ථකව අධ්‍යාපනය ලැබූ දක්ෂ දරුවකුට ඒ මුදල් ත්‍යාගය පිරිනැමීමටත්, උසස් පන්තිවල සිසුන් විසින් එකතු කරන ලද මුදලින් රෝද පුටුවක් මිලදී ගෙන මුණසිංහ මහතා අතින් එය ගම්පහ රෝහලට ලබා දෙන්නටත් සංවිධායක යන් කටයුතු කළා. අධ්‍යාපන දෙපාර්තමේන්තුවෙන් විශ‍්‍රාම යන විටත් ඔහු අනුගමනය කළේ ඒ ප‍්‍රතිපත්තියමයි.තමා උගත් දෙයින් අවංකව උපරිම සේවයක් කිරීමට ලැබීම මහත් වූ භාග්‍යයක් ලෙස අද රාජපක්‍ෂ විශ‍්‍රාමලත් විදුහල්පතිතුමා සලකනවා. ගත වූ වසර අසූ හතරක ජීවිත කාලය දෙස ආපසු හැරී බලන විට පසුතැවිලි වන්නට කිසිවක් නැති බවය ඔහු පවසන්නේ.සාගරිකා දිසානායක ජයසිංහ ඡායාරූප – විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=ay0902012</link>
    <topic>රටේ දියුණුව දැන් පුත්තලමටත් ඇවිත්</topic>
    <author>සාකච්ඡා කළේ-සුභද්‍රා දේශප‍්‍රිය ඡායාරූප- ඉන්ද්‍රජිත් පෙරේරා</author>
    <content>ළමයි මට තනි අලියකුට වගේ බයයි ඒත් මං ළමයින්ට ආදරෙයිරටේ දියුණුව දැන් පුත්තලමටත් ඇවිත්අපි දැන් වැස්සට බය නෑ අපිට සංගිලි පාලමක් තිබෙනවාජනතා වතු සංවර්ධන කළමනාකරණ ඇමැති මිල්රෝයි ප‍්‍රනාන්දුජනාධිපති මහින්ද රාජපක්‍ෂ මහතා බලයට පත්වීමත් සමග පුත්තලම දිස්ති‍්‍රක්කයේ විශාල සංවර්ධන ව්‍යාපෘති රැසක් ආරම්භ කිරීමට හැකියාව ලැබී තිබෙනවා. එහි ප‍්‍රධානතම අංගය වන්නේ නොරොච්චෝලයේ විදුලි බලාගාරයයි. අද වන විට මේ විදුලි බලාගාරයේ කටයුතු ශීඝ‍්‍රයෙන් සිදු කෙරෙනවා. මේ ව්‍යාපෘතිය අදියර තුනක් යටතේ නිම කිරීමට බලාපොරොත්තු වන අතර පළමු අදියරේදී මෙගා වෝට් තුන්සියයක විදුලි ධාරිතාවක් ද දෙවැනි තුන්වැනි අදියර අවසානයේ දී මෙගාවෝට් නවසියයක විදුලි ධාරිතාවක් ද නිපදවීමට හැකියාව ලැබෙනවා.නොරොච්චෝලය බලාගාරයේ ඉදිකිරීම් ඇරැඹීමත් සමඟ ගොඩනැගී තිබෙන රැකියා අවස්ථා සහ ප‍්‍රදේශයේ සංවර්ධන කටයුතු පිළිබඳව මෙහිදී සඳහන් කළ යුතුයි. (පැය විසි හතරෙම) ඉදිකිරීම් සිදු කෙරෙන මෙහි විශාල පිරිසකට රැකියා අවස්ථා උදාවී තිබෙනවා.නොරොච්චෝලයේ බලාගාරය ඉදිකිරීමේ දී ජනතාවට පොරොන්දු වූ පරිදි කල්පිටිය පාලවිය හන්දිය සිට නොරොච්චෝලය දක්වා හැතැපුම් තිස්පහක දුර ප‍්‍රමාණයක මාර්ගය සංවර්ධනය කටයුතු සිදුවෙමින් පවතිනවා. ඒ සඳහා මිලියන 622 ක් වැය වෙනවා.ඇමැති මිල්රෝයි ප‍්‍රනාන්දු සිංගක්කුලිය කාන්තා ගොවි සංවිධානයේ සමාජිකාවනට උපකරණ බෙදාදෙමින්චීන ඉංජිනේරුවන් සඳහා ගොඩනඟන නිවාස සංකීර්ණය ආශි‍්‍රතව පුත්තලම කල්පිටිය ප‍්‍රදේශවල ජනතාවට විශාල රැකියා ප‍්‍රමාණයක් උදා වී තිබෙනවා. ඊට අමතරව විදුලි බලාගාරය ඉදිකිරීම හේතුවෙන් නිවාස අහිමි වූ පවුල් අසූවක් සඳහා අංග සම්පූර්ණ නව නිවාස ලබා දී තිබෙනවා.රජය විසින් දුන් පොරොන්දු යථාර්ථයක් බවට පත් කරමින් දළුව ප‍්‍රදේශයේ ඉදිකළ නව නිවාස වලට අමතරව එම ජනතාවට එම ප‍්‍රදේශයේ ම අක්කර දෙකක ඉඩම් ප‍්‍රමාණයක් වගා කටයුතු සඳහා ලබා දී තිබෙනවා.ඒ අනුව නොරොච්චෝලය විදුලි බලාගාරය වටා ගොඩනැඟී ඇති සංවර්ධන කාර්ය විශාලයි. පුත්තලම දිස්ති‍්‍රක්කයේ මූලික ම සංවර්ධන ව්‍යාපෘතිය මෙය ලෙස හැඳින්විය හැකියි.ඊට අමතරව පුත්තලම දිස්ති‍්‍රක්කයේ සෑම ගමක් නරගයක් තුළ ම සංවර්ධන කටයුතු ආරම්භ කර තිබෙනවා. සෑම ප‍්‍රාදේශීය සභා මන්ති‍්‍රවරයෙකු සඳහා ම ලක්‍ෂ පහක මුදලක් ලබා දී තිබෙනවා. එමඟින් ග‍්‍රාමීය සංවර්ධන කටයුතු සිදුවී තිබෙනවා.ඊට අමතරව දිස්ති‍්‍රක්කයට ධීවර ගම්මානයක් ද නිවාස වැඩසටහන් ද කි‍්‍රයාත්මක කළා.ආණමඩුව, පුත්තලම ප‍්‍රදේශවල අධි විදුලි ධාරිතාවකින් යුත් විදුලි යෝජනා ක‍්‍රම කිහිපයක වැඩ අවසන් කර තිබෙනවා.වෙන්නප්පුව මාරවිල බෝලවත්ත ප‍්‍රදේශවල විදුලිය අවශ්‍යතාව සැපිරීම සඳහා පසුගිය වසරේ අපි‍්‍රයෙල් මාසයේ ආරම්භ කළ ලුණුවිල ප‍්‍රාථමික උපපොළෙහි වැඩ කටයුතු අවසන් අදියරේ පවතිනවා. මේ උපපොළෙන් මෙගාවෝට් දසදහසක් විදුලි ධාරිතාවයක් මුදා හැරීමට හැකියාව ලැබෙනවා. ඒ සඳහා මිලියන දහ අටක් වැය කර තිබෙනවා.මේ වසරේ ලක්‍ෂ සියයක විමධ්‍යගත මුදලක් ’අපි වවමු රට නඟමු’ වැඩසටහන යටතේ පුරන් කුඹුරු අක්කර දහසක් අස්වැද්දීම ගිය වසරේ ආරම්භ කළා. හලාවත වැවිලි සමාගම රජයේ පාලනය යටතට පවරා ගෙන අද වන විට ආදායම් ලබන තත්ත්වයකට පත් කොට තිබෙනවා.එය මිල දී ගත් මුදලට වඩා වැඩි ලාබයක් අද අපි ලබා තිබෙනවා.ඊට අමතරව වයඹ පළාත් කෘෂිකර්ම දෙපාර්තමේන්තුව මගින් සිදු කෙරෙන තිරසාර ගම්මාන වැඩසටහන යටතේ ගොවින්ට දැනුම ලබාදීම, ගොවි උපකරණ ලබාදීම, ආධාර ලබාදීම, බීජ පැළ ලබාදීම සිදු කෙරෙනවා. එමගින් ගෙවතු සංවර්ධන වැඩසටහන් සාර්ථකව සිදු කෙරෙනවා.පුත්තලම දිස්ති‍්‍රක්කයේ විශාල වශයෙන් පලතුරු වගාව සිදු කෙරෙන අතර අක්කර 300 අන්නාසි ද, පැපොල් අක්කර 200 ද, අඹ අක්කර 125 ද වගාකර තිබෙනවා.පුත්තලම දිස්ති‍්‍රක්කයේ ප‍්‍රධාන ජීවනෝපායක් ලෙස ධීවර කර්මාන්තය හැඳින්විය හැකිය. ඒ පිළිබ_ව සැලැකිලිමත් වෙමින් වෙන්නප්පුව උස්හිටියාව ප‍්‍රදේශයේ තොටුපළක් ද, මුහුදු ඛාදනයට ලක් වු වෙන්නප්පුව ප‍්‍රදේශයේ ගල්වැටියක් ඉදිකිරීම ද එම ප‍්‍රදේශයේ ධීවර ජනතාවගේ සුබ සාධනය සඳහා බහු කාර්යය ගොඩනැගිල්ලක් ද ඉදිකර තිබෙනවා. පුත්තලම දිස්ති‍්‍රක්කයට වෙන්කෙරුණු විමධ්‍යගත මුදල් වලින් වැඩිපුරම වැයකර තිබෙන්නේ අධ්‍යාපනයටයි. පළාතේ සියලු පාසල්වලට අවශ්‍ය සියලු පහසුකම් ලබාදී තිබෙනවා. පාසල් වලට අවශ්‍ය විද්‍යාගාර තොරතුරු තාක්‍ෂණ, ඇතුළු සියලුම පහසුකම් දරුවන්ට ලබාදී තිබෙනවා. කිරිමැටියාන නගරයේ කාන්තා බෞද්ධ පාසලක් ඉදිකර තිබෙනවා. අද වන විට එම පාසල විශාල දියුණුවක් ලබා තිබෙනවා.පුත්තලම, හලාවත මූලික රෝහල් අද වන විට ඉතා දියුණු තත්ත්වයකට පැමිණ තිබෙනවා.වසර ගණනාවක් නටඹුන්ව පැවැති වැව් විශාල ප‍්‍රමාණයක් ප‍්‍රතිසංස්කරණය කිරීමට බලාපොරොත්තු වන අතර ගම නැඟුම ව්‍යාපෘතිය යටතේ එම වැව් ප‍්‍රතිසංස්කරණය කර තිබෙනවා. විශේෂ ව්‍යාපෘති යටතේ වැව් පහක් ද මධ්‍යම රජය යටතේ වැව් දෙකක් ද ප‍්‍රතිසංස්කරණය කැර තිබෙනවා.හේන් වැව, ඇතැවැටුණු වැව, කෝන්ගස්වැව, කළුවර ගස්වැව, දංගස්වැව, හැලඹ වැව විශේෂ ව්‍යාපෘති යටතේ ද කිරිමැටි වැව කුඩා රණවරා පිටිය වැව මධ්‍යම රජය යටතේ ද ප‍්‍රතිසංස්කරණය කර තිබෙනවා. කුඹුරු අක්කර 78 කට එමඟින් ජලය ලබා දීමට හැකියාව ලැබෙනවා.නිරන්තරයෙන් අලින්ගේ තර්ජනයට ලක්වන ජනතාව පිළිබඳවත් දේපල පිළිබඳවත් සැලැකිලිමත් වෙමින් විල්පත්තුවේ සිට නහල්ලපල්ල දක්වා විදුලි වැටක් ඉදි කෙරෙන අතර මේ වන විට කිලෝ මීටර 30 දුර ප‍්‍රමාණයක විදුලි වැට ඉදිකර තිබෙනවා. මේ සඳහා රුපියල් ලක්‍ෂ පනස් හතරක මුදලක් වැය කර තිබෙනවා.පුත්තලම බස් නැවැතුම් පොළ නවීකරණය කිරීම් කටයුතු සහ ඊට අමතරව විශාල සංවර්ධන ව්‍යාපෘති රැසක් කි‍්‍රයාත්මක වෙමින් පවතිනවා.වසර 20 පසුව පුත්තලම දිස්ති‍්‍රක්කය විශාල සංවර්ධනයක් කරා මේ වන විට පැමිණ තිබෙනවා. ඒ සඳහා ජනාධිපති මහින්ද රාජපක්‍ෂ මහතා ඇතුළු රජයට විශේෂයෙන් ස්තුති වන්ත විය යුතුªයි.සාකච්ඡා කළේ-සුභද්‍රා දේශප‍්‍රිය ඡායාරූප- ඉන්ද්‍රජිත් පෙරේරා</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=ay0902013</link>
    <topic>අපි දැන් වැස්සට බය නෑ අපිට සංගිලි පාලමක් තිබෙනවා</topic>
    <author>නිහාල් පී. අබේසිංහ ඡායාරූප- සුදම් ගුණසිංහ අබේවීර දයාසේන</author>
    <content>ළමයි මට තනි අලියකුට වගේ බයයි ඒත් මං ළමයින්ට ආදරෙයිරටේ දියුණුව දැන් පුත්තලමටත් ඇවිත්අපි දැන් වැස්සට බය නෑ අපිට සංගිලි පාලමක් තිබෙනවාමධ්‍යම පළාතේ සංවර්ධනය පිළිබඳ කතා කරන විට මාතලේ දිස්ති‍්‍රක්කයට හිමිවන්නේ සුවිශේෂ ස්ථානයකි.පසුගිය වසර 4 ඇතුළත මාතලේ දිස්ති‍්‍රක්කයේ ජනතාවගේ අධ්‍යාපනය, ආර්ථිකය විවිධ දස්කම් විස්කම් ඉහළ නැංවී තිබේ.පළාත් සභාවත්, මධ්‍යම රජයත්, එතෙර මෙතෙර ආධාර වැඩ සටහන් එක්ව මාතලේ දිස්ති‍්‍රක්කය සංවර්ධනය සඳහා රුපියල් කෝටි 950 කට අධික මුදලක් වැයකර තිබේ.ගම නැගුම, ජාතික සවිය, මග නැගුම වැඩ සටහන් ද මධ්‍යම පළාතේ සංවර්ධන වැඩ කටයුතු සඳහා උර දී තිබේ.මාතලේ දිස්ති‍්‍රක් ලේකම් ගාමිණි සෙනෙවිරත්න මහතා පවසන පරිදි පසුගිය වසර ඇතුළත මාතලේ ජාතික සවිය ගම නැගුම වැඩ සටහන සඳහා රුපියල් කෝටි 297 ක් වැය කර තිබේ. වැඩ අවසන් කළ ව්‍යාපෘති ගණන 688 කි.මාතලේ දිස්ති‍්‍රක්කයේ මුළු ජනගහනය 483400 කි. ඉන් සියයට 80 ක් ම සිංහල ජනතාවයි. සියයට 11 ක් දෙමළ ජනතාවයි. මුස්ලිම් ජනතාව සියයට 8.7 කි. මේ අතර ඉන්දියානු දෙමළ හා ශී‍්‍ර ලංකා දෙමළ පවුල් පදිංචිව සිටිති.මාතලේ පුස්තකාලයේ දැනට සාමාජික සංඛ්‍යාව 15000 කි. නමුත් දැනට ඇති පුංචි ගොඩනැගිල්ලේ ඒ සියලු දෙනාට පහසුකම් සැපයීමට අපහසුය. මේ තත්ත්වය සලකා බැලු නාගරික සංවර්ධන අමාත්‍යාංශය මාතලේට රුපියල් කෝටි 5 ක වියදමින් මහජන පුස්තකාලයක් දැන් ඉදිකරගෙන යයි.දඹුල්ල නව පරිපාලන ගොඩනැඟිල්ල‘ඉන්ටර්නෙට් ඊ මේල් සහිත පුස්තකාලයක් මාතලේට අවශ්‍යයි. දැන් තිබෙන පුස්තකාලය ඉඩ මදියි. පොත් ගබඩා කිරීමට පහසුකම් මදි. ඒ නිසා මේ පුස්තකාලය ඉදිකිරීම ඉතා හොඳයි’ මාතලේ පුස්තකාලයේ නියෝජ්‍ය පුස්තකාලාධිපතිනිය වූ ජේ.එම්. මල්ලව මහත්මිය පැවසුවාය.මාතලේ මහ රෝහලට රුපියල් කෝටි 58 ක් වටිනා තෙමහල් නව වාට්ටු සංකීර්ණ දෙකක් හා නව අධිකරණ සේවා වාට්ටු සංකීර්ණයක් ඉදිකර තිබෙන බව එහි රෝහල් අධ්‍යක්ෂ ඩබ්ලිව්.කේ.ඩබ්ලිව්.එස්. කුමාරවංශ මහතා පැවැසීය. මාතලේ, මහනුවර, පොලොන්නරුව දිස්ති‍්‍රක්කවල ලක්ෂ 5 ක් දෙනා මේ රෝහලෙන් ප‍්‍රතිකාර ලබාගන්නව, ඒ සියලු දෙනාට නව වෙද්‍ය පහසුකම් සියල්ල ලැබෙන බව වෙද්‍ය අධිකාරිවරයා කීය. නොමේරු ළදරු ඒකකයක් දැඩි සත්කාර ඒකක හා දැඩි උපස්ථානක ඒකක ද අලුතින් රෝහලට ලැබේ.මාතලේට මෑතකදී ලැබුණු අනෙක් සම්පත මාතලේ දඹුල්ල පාරේ ඉදිවන ශී‍්‍ර ලංකා මහ බැංකුවේ තෙවැනි ප‍්‍රාදේශීය ශාඛාවයි. රුපියල් ලක්ෂ 250 ක වියදමින් ඉදිවන මේ බැංකු ප‍්‍රාදේශීය කාර්යාලය විවෘත කිරීමෙන් අනතුරුව ප‍්‍රදේශයේ ගොවි ජනතාවට පෙර ගිවිසුම් ක‍්‍රමයට ඇතැම් විට කෙළින්ම මහ බැංකුව හා සම්බන්ධ වීමට පුළුවන. ප‍්‍රදේශයේ කෘෂිකර්ම වාණිජ ආර්ථික දත්ත රටේ පොදු ආර්ථික කි‍්‍රයාවලියට එක්කර ගැනීමත් ප‍්‍රදේශයේ කෘෂිකාර්මික තත්ත්ව නිෂ්පාදන දායකත්වය පිළිබඳ පර්යේෂණ කිරීමත් මේ නව ප‍්‍රාදේශීය කාර්යාලය මඟින් සිදුවේ.ති‍්‍රපිටකය ග‍්‍රන්ථාරූඪ කළ මාතලේ අලු විහාරයේ සංවර්ධනය පිළිබඳව අපට අදහස් දැක්වූ මාතලේ අලු විහාර වාසි රණමුරේ විජය හිමියෝ පැවසුවේ තට්ටු දෙකකින් යුත් විශ‍්‍රාම ශාලාවක් ඉදිවෙමින් පවතින බවයි. ඊට අමතරව එහි වැඩ සිටින ශී‍්‍ර මහා බෝධින් වහන්සේ වටා අටවිසි බුදුරුව සහිත කුටි ඇති නව මාදිලියේ බෝධි ප‍්‍රාකාරයක් හා රන්වැටක් ද ඉදිවෙමින් පවතිනවා.මාතලේට එන වන්දනා කරුවන්ට මෙතෙක් විශ‍්‍රාම ශාලාවක් තිබුණේ නැහැ. ඒ නිසා විවිධ අපහසුතාවලට මුහුණ දෙනවා. දැන් ඒ තත්ත්වය මග ඇරෙනවා.මෙම විශ‍්‍රාම ශාලාව සඳහා රුපියල් ලක්ෂ 500 ක මුදලක් භෞතික සැලැසුම් දෙපාර්තමේන්තුව මඟින් වෙන්කර ඇත. ඊට අමතරව පූජාභූමි සංවර්ධන අමාත්‍යාංශය මගින් පූජාභූමි සංවර්ධනයට රුපියල් කෝටි 20 ක් වෙන්කර තිබේ.බෝධි ප‍්‍රාකාරයේ සංවර්ධන වැඩ කටයුතුවලට රුපියල් ලක්ෂ 7 ක් අලු විහාරයට ලබාදී ඇත. අලු විහාරයේ සිට අසල පිහිටි අලගුමලේ කන්දට කේබල් කාර් සේවයක් ද ආරම්භ කිරීමට සැලැසුම් සකස්කර ඇත.මාතලේ පිහිටි අනෙක් ආගමික පූජනීය ස්ථානවලට ද රජය හා මධ්‍යම පළාත් සභාව ආධාර ලබාදී තිබේ. මාතලේ ප‍්‍රාදේශීය ලේකම් ඒ.බී. හේරත් මහතාමොරගොල්ල රාජාවෙල සංගලි පාලම පවසන පරිදි මාතලේ මුත්තුමාර් අම්මාන් කෝවිල සඳහා රුපියල් ලක්ෂ 90 ක්ද, කොටුවේ ගෙදර ශී‍්‍ර සුධර්මෝදය විහාරස්ථානය සඳහා ජාතික සවිය යටතේ රුපියල් ලක්ෂ 20 ක්ද, දියබුබුළ සංස්කෘතික මධ්‍යස්ථානයට රුපියල් ලක්ෂ 10 ක්ද වෙන්කර ඇතැයි ප‍්‍රාදේශීය ලේකම්වරයා කීය.නාගරික සංවර්ධන හා පූජාභූමි සංවර්ධන අමාත්‍යාංශය මාතලේ දිස්ති‍්‍රක්කයට කළ ඇති මෙහෙය අතිවිශාලය. ඒ යටතේ මහල් හයකින් සමන්විත වන දඹුල්ල පරිපාලන සංකීර්ණය දැන් ඉදිවෙමින් පවතී.එහි සම්පූර්ණ වියදම රුපියල් කෝටි 29 කි. මහල් 6 කින් සමන්විත මෙය වර්ග මීටර් 2880 ක කාර්යාල භූමි ප‍්‍රමාණයකින් සමන්විතය. ප‍්‍රාදේශීය මහ ලේකම් කාර්යාලය ඇතුළු රජයේ කාර්යාල සියල්ලම මෙම පරිපාලන ගොඩනැගිල්ල ඇතුළට ගෙන එන බව නාගරික සංවර්ධන අමාත්‍යාංශය පවසයි.මහ දඹුල්ල සංවර්ධන වැඩ සටහන යටතේ රුපියල් කෝටි 10 ක වියදමකින් ගලේවෙල බහුකාර්ය ගොඩනැගිල්ලක් ඉදිකර ඇත. ප‍්‍රදේශයේ රාජ්‍ය ආයතන සඳහා මෙන්ම සියලු දෙනාගේම සංස්කෘතික අධ්‍යාපන වැඩ සටහන් සඳහා ද මෙහි ඉඩකඩ සැලැසේ.රාජ්‍ය ආයතනවල සම්මන්ත‍්‍රණ සඳහා මෙන්ම උත්සව සඳහා ද මෙහි ප‍්‍රධාන ශාලාව වෙන්කර දීමට කටයුතු යොදා තිබේ. නාවුල - ලග්ගල ප‍්‍රදේශය මාතලේ දුෂ්කරම ප‍්‍රදේශයකි. එහි පොදු පහසුකම් රැසක් ජාතික සවිය යටතේ ඉහළ නංවා ඇත. ඒ අනුව අප දුටු සුවිශේෂම ව්‍යාපෘතිය නාවුල මොරගොල්ල රාජාවෙල සංගිලි පාලමේ අඹන් ගඟ හරහා මීටර් 200 ක් දුරට බයිසිකලයක් යා හැකි අයුරින් මේ පාලම ඉදිවී තිබේ.මේ කාර්යය ඉටු කිරීමට පෙරමුණ ගත් නාවුල ප‍්‍රාදේශීය සභාවේ මන්තී‍්‍ර විමලසිරි බණ්ඩාර මහතා පැවැසුවේ මේ සංගිලි පාලම් නිසා මොරගොල්ල රාජාවෙල ප‍්‍රදේශයේ පවුල් 500 කට පමණ නාවුලට දඹුල්ලට ලෙහෙසියෙන් යාමට මගක් ලැබුණු බවයි.”“වැස්ස කාලයට ඉස්සර මෙතනින් කොහොමටවත් යන්න බැහැ. පායන කාලෙට ගිහින් ළමයි වැටිලා තුවාල වුණා. ඉස්පිරිතාලෙට ලෙඩ්ඩු ගෙනයන්න මේ පාලම ලොකු ප‍්‍රයෝජනයක් නැත්නම් කිලෝමීටර් 10 ක් විතර රවුමක් එන්න ඕනැ. රාජාවෙල එච්.ජී. ගුණරත්න මහතා කීය.මාතලේ නාගොල්ල පාරේ ඉදිකර ඇති මාතලේ කාර්මික විද්‍යාලීය නව ගොඩනැගිල්ල සඳහා වෘත්තිය හා කාර්මික පුහුණු අමාත්‍යාංශය රුපියල් ලක්ෂ 480 ක් වැය කර ඇත.වෘත්තිය පුහුණු ඒකක පරිගණක විද්‍යාගාර, ඉලෙක්ටෙ‍්‍රානික් විද්‍යාගාර, දේශන ශාලාව ඇතුළත් මේ නව ගොඩනැගිල්ල මහල් 2 කින් සමන්විතය.මෙම නව ගොඩනැගිල්ල ඇතුළත ඉහළ මට්ටමේ වෘත්තිය පුහුණුවට උදව් දෙන පොත පත ඇතුළත් පුස්තකාලයක් ද ඉදිකිරීමට යෝජිතය.ගලේවෙල ප‍්‍රාදේශීය සභාපති එන්.පී.ආර්. ජයතිලක මහතා පවසන්නේ මහ දඹුල්ල සංවර්ධන යෝජනා ක‍්‍රමය යටතේ මුළු දඹුල්ල හා ගලේවෙල ප‍්‍රදේශයම සංවර්ධනය කරන බවයි.මේ යටතේ දැනටමත් ගලේවෙල නගරයට පිවිසෙන ප‍්‍රධාන පාරවල් 9 ක් සංවර්ධනය කර තියෙනවා. ඒ සඳහා ප‍්‍රාදේශීය සභාව රුපියල් ලක්ෂ 580 ක් වැය කළා.අපි මෙරට ප‍්‍රථම වරට ගම්මැද්දෙ නම් වැඩ සටහන යටතේ ප‍්‍රදේශයේ සියලුම රජයේ නිලධාරීන් සඳහා එකම ස්ථානයක් සකස් කර තිබෙනවා. වනජිවි නිලධාරීන් පවා මේ ‘ගම්මැද්දට’ එනවා.ගලේවෙල සංවර්ධන සැලැස්ම යටතේ ධාන්‍ය ගබඩා සංකීර්ණය ඉදිකිරීමට කටයුතු යොදා තිබෙනවා. දඹුල්ලේ ඇති එළවළු ආර්ථික මධ්‍යස්ථානය වගේ ධාන්‍ය අලෙවි මධ්‍යස්ථානයත් ගලේවෙල අපි ආරම්භ කරනවා. ඒකෙන් මේ ප‍්‍රදේශයේ සිටින වී, කුරක්කන්, කව්පි, සෝයා, බඩඉරිඟු, වවන ගොවින්ට විශාල සෙතක් ලැබෙනවා. ඒ සඳහා නාගරික සංවර්ධන අමාත්‍යාංශය රුපියල් ලක්ෂ 100 කට ආසන්න මුදලක් වැය කරනවා. ඊට අමතරව ගලේවෙල බස් නැවතුම් පළ ඉදිකිරීමට ද කටයුතු කර තිබෙනවා” ගලේවෙල ප‍්‍රාදේශීය සභාවේ සභාපති එන්.පී.ආර්. ජයතිලක මහතා පැවැසීය.මාතලේ අලුවිහාරේ ඉදිවන විශ‍්‍රාම ශාලාවදඹුල්ල ඉබ්බන්කටුව ජල යෝජනා ක‍්‍රමය මඟින් ගලේවෙල ප‍්‍රදේශයට ජලය ලබාදීමට රුපියල් කෝටි 78 ක නව ව්‍යාපෘතියක් අරඹා ඇත. එමඟින් දඹුල්ල සිට ගලේවෙල දක්වා වූ ගම් නියම් ගම්වල පදිංචි පවුල් 10000 කට පමණ ජල පහසුකම් ලැබේ.නාවුල වෙලන්ගොල්ල පාර රුපියල් ලක්ෂ 5 ක වියදමින් කොන්කී‍්‍රට් අතුරා සකස් කර තිබේ. පවුල් 150 ක් පදිංචි එහි ජනතාවට රුපියල් ලක්ෂ 7.5 ක වියදමින් විදුලි බල යෝජනා ක‍්‍රමයක් ද කි‍්‍රයාත්මක කර ඇත. මේ සියලු දේ ‘ජාතික සවිය’ යටතේ සිදුකර තිබීම විශේෂත්වයකි.උකුවෙල ප‍්‍රාදේශීය සභාවේ සභාපති සමන්ත ධර්මසේන මහතා පැවැසුවේ තම බල ප‍්‍රදේශය ඇතුළත කෝටි 2 ක් වටිනා මාර්ග සංවර්ධන ව්‍යාපෘති ජාතික සවිය යටතේ කි‍්‍රයාත්මක කරන බවයි.උකුවෙල ප‍්‍රාදේශීය සභාවෙන් ඉදිකළ ඕවිලිකන්ද බහු කාර්ය ගොඩනැගිල්ල ප‍්‍රදේශයේ දූ දරුවන්ට සාමාන්‍ය ජනතාවට සෙත සලසන ප‍්‍රජා මධ්‍යස්ථානයක් බවයි.පෙර පාසලක්, කී‍්‍රඩා පිටියක්, කී‍්‍රඩා මධ්‍යස්ථානයක් සහිත මෙහි ඉදිකිරීම් වියදම ලක්ෂ 30 කි. පාසල් 5 ක සිසුහු ද ගම්මාන 10 ක පමණ ජනතාව මෙහි ප‍්‍රතිලාභ ලබති.ජාතික සවිය යටතේ ඉදිකරන නාඋල බෝවතැන්න වත්ත ජල යෝජනා ක‍්‍රමයේ වැඩ කටයුතු ලහි ලහියේ සිදුවෙමින් පවතී. බුවනෙක ප‍්‍රජා මුල සංවිධානය මගින් මෙහෙයවන මෙම ජල සම්පාදන ව්‍යාපෘතිය මගින් නිවාස 165 කට නළ ජලය ලැබේ. මීට අමතරව ගංඉමයාය ප‍්‍රදේශයේ ද නිවාස 100 කට පමණ ජලය දෙන ජල ව්‍යාපෘතියක් කි‍්‍රයාවට නංවා ඇත.“අපිට වතුර ගේන්න කිලෝමීටර් 3 ක් විතර පයින් යන්න වුණා ඉස්සර. දැන් ගේ ළඟටම ටැප් දාලා. ජනාධිපතිතුමා මේ ගමට රටට කරන කාර්ය අපි කිසිදාක අමතක කරන්නේ නැහැ.” ගම්වැසියකු වූ ඇම්.ජී. පියදාස මහතා පැවැසීය.රත්තොට ප‍්‍රදේශයේ ද ජාතික සවිය ගම නැගුම යටතේ තවත් ජනතා ව්‍යාපෘති රැසක් කි‍්‍රයාවට නැංවෙයි. ඒ අනුව රත්තොට ප‍්‍රදේශයේ ජල ව්‍යාපෘති 23 ක් රුපියල් කෝටි 8 ක වියදමින් කි‍්‍රයාවට නංවා ඇති බවත් මාතලේ හිටපු පළාත් සභා මන්තී‍්‍ර බන්දුල යාලේගම මහතා පැවැසීය.ග‍්‍රාමීය මාර්ග 23 ක් ලක්ෂ 360 ක් වියදම් කර සංවර්ධනය කර ඇති බවද රත්තොට ප‍්‍රදේශයේ ගම්මානවලින් සියයට 90 කට විදුලිය ලබාදී ඇති බවද ඒ මහතා පෙන්වා දුන්නේය.ඒ සමඟම මාතලේ ප‍්‍රාදේශීය සභා ගොඩනැගිල්ල ද රුපියල් කෝටි 2 ක වියදමින් ඉදිකර ඇත. මෙරට ප‍්‍රථම ග‍්‍රාමීය පාර්ලිමේන්තුව සහිත එම ගොඩනැගිල්ල පසුගිය දා විවෘත විය. මාතලේ කෝට්ටේගොඩ ජල යෝජනා ක‍්‍රමය ද පසුගිය දා ආරම්භ කළේය.ඊට අමතරව මාතලේ නගර සංවර්ධන ව්‍යාපෘතිය යටතේ මාතලේ නගරය ඇතුළත රුපියල් කෝටි 40 ක විවිධ ව්‍යාපෘති කි‍්‍රයාත්මක කිරීමට නාගරික සංවර්ධන ඇමැති රෝහණ දිසානායක මහතා වැඩපිළිවෙළක් සකස් කර ඇත.මේ සියලු කටයුතුවලින් මාතලේ දිස්ති‍්‍රක්කයටත් පොදුවේ මධ්‍යම පළාතටත් ලැබෙන ප‍්‍රතිලාභ මුදලින් තීරණය කළ නොහැකි බවද අපි අවධාරණය කරමු.නිහාල් පී. අබේසිංහ ඡායාරූප- සුදම් ගුණසිංහ අබේවීර දයාසේන</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=aj0902011</link>
    <topic>සෙලින්කෝ ලයිෆ් ෆැමිලි සවාරි</topic>
    <author/>
    <content>සෙලින්කෝ ලයිෆ් ෆැමිලි සවාරි ජයග‍්‍රාහකයනට සිංගප්පූරු සවාරියක්මයික්‍රොසොෆ්ට් සහතිකපත් ලබාක‍්‍රවුන් පැෂන් ජයග‍්‍රාහකයෝසෙලින්කෝ ඉන්ෂුවරන්ස් ආදායම බිලියන 20 කට වැඩියිඔරේන්ජ් විදුලි උපාංග පරිගණක ජාලයක් ඔස්සේඕස්ටේ‍්‍රලියාවේ රැකියා වරම්මොබිටෙල් ‘උපහාර’ පරිසර අමාත්‍යංශයට පිදෙයිඉන්දියා සංචාරක ඇමැතිනිය හමුවීඩයලොග් ගෙවීම් ගෝගෙටර් වෙළෙඳසල්වලින්අංක එකේ දේශීය පරිගණක වෙළෙඳ නාමය පැනෝරාඑදිරිසිංහ ට‍්‍රස්ට් ඉන්වෙස්ට්මන්ට්ස් කුරුණෑගල ශාඛාව නව ස්ථානයකසෙලින්කෝ ලයිෆ් ප‍්‍රධාන විධායක අධ්‍යක්ෂ ආර්. රෙන්ගනාදන් මහතා සෙලින්කෝ ෆැමිලි සවාරි සඳහා වූ පරිගණකානුසාරයෙන් දිනුම් ඇදීම සිදුකරන අයුරු.සෙලින්කෝ ලයිෆ් ෆැමිලි සවාරි වැඩසටහනේ ජයග‍්‍රාහක ජයග‍්‍රාහිකාවන් 2400 කට අධික සංඛ්‍යාවකට නව අවුරුද්දේ නැවුම් අත්දැකීම් සම්භාරයක් රැස් කරගැනීමට අවස්ථාව හිමි වේ.සෙලින්කෝ ලයිෆ් පසුගිය සතියේ කොළඹදී පැවැත්වූ දිනුම් ඇදීමකින් ජයග‍්‍රාහකයෝ තෝරා ගනු ලැබූහ. මේ අනුව ජයග‍්‍රාහක පවුල් පහක පුද්ගලයන් 20 දෙනෙකුට සියලු වියදම් ඇතුළුව සුපිරි නෞකාවක සිංගප්පූරුවේ සවාරියක් අත්විඳීමටත් තවත් ජයග‍්‍රාහක පවුල් 600 ක සාමාජිකයන් 2400 දෙනකුට අවිස්සාවේල්ලේ ලෙෂර් වර්ල්ඩ් හි පී‍්‍රතිජනක දිනයක් ගත කිරීමටත් අවස්ථාව සැලැසී ඇත.දිනුම් ඇදීමට සුදුසුකම් ලත් සෙලින්කෝ ලයිෆ්හි ජීවිත රක්ෂණ ඔප්පු හිමියන් 400,000 ක් නියෝජනය කරමින් මිලියන දෙකකට ආසන්න දිනුම් අවස්ථා ගණනාවක් මෙම දිනුම් ඇදීමට භාවිතා වූ අතර ඉන් අහඹු ලෙස තෝරාගන්නා ලද ජයග‍්‍රාහකයන් අතරින් ගාල්ල දිස්ති‍්‍රක්කයේ ඌරගස්මංහන්දිය, මාතලේ, කඳ්‍රන, හෝමාගම සහ කෑගල්ල යන ප‍්‍රදේශවල වෙසෙන පවුල් පහකට මෙම වසරේ පෙබරවාරි මස මුහුදු සවාරිය සඳහා සිංගප්පූරුව බලා පියාසර කිරීමට අවස්ථාව සැලැසිණ.ෆැමිලි සවාරි වැඩසටහන ගැන කරුණු දැක්වූ සෙලින්කෝ ලයිෆ්හි ප‍්‍රධාන විධායක අධ්‍යක්ෂ රාජ්කුමාර් රෙන්ගනාදන් මහතා කියා සිටියේ මෙය ශී‍්‍ර ලාංකික ව්‍යාපාරික ආයතනයක් විසින් තම පාරිභෝගිකයන් සඳහා දියත් කළ විශාලතම ප‍්‍රවර්ධන වැඩසටහන් වලින් එකක් වන බවයි.වසරින් වසර මෙම වැඩසටහනේ විශාලත්වය වර්ධනය වන අතර එයින් වැඩි පිරිසක් ආවරණය වෙයි. මෙය සමාගම හා එහි සුවිශාල රක්ෂණ ඔප්පු හිමියන් අතර ඇති සබැඳියාව මනාව විදහා දක්වන බවත් රෙන්ගනාදන් මහතා පැවැසුවේය.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=aj0902012</link>
    <topic>මයික්‍රොසොෆ්ට් සහතිකපත් ලබා</topic>
    <author>ඡායාරූපය – විමල් කරුණාතිලක</author>
    <content>සෙලින්කෝ ලයිෆ් ෆැමිලි සවාරි ජයග‍්‍රාහකයනට සිංගප්පූරු සවාරියක්මයික්‍රොසොෆ්ට් සහතිකපත් ලබාක‍්‍රවුන් පැෂන් ජයග‍්‍රාහකයෝසෙලින්කෝ ඉන්ෂුවරන්ස් ආදායම බිලියන 20 කට වැඩියිඔරේන්ජ් විදුලි උපාංග පරිගණක ජාලයක් ඔස්සේඕස්ටේ‍්‍රලියාවේ රැකියා වරම්මොබිටෙල් ‘උපහාර’ පරිසර අමාත්‍යංශයට පිදෙයිඉන්දියා සංචාරක ඇමැතිනිය හමුවීඩයලොග් ගෙවීම් ගෝගෙටර් වෙළෙඳසල්වලින්අංක එකේ දේශීය පරිගණක වෙළෙඳ නාමය පැනෝරාඑදිරිසිංහ ට‍්‍රස්ට් ඉන්වෙස්ට්මන්ට්ස් කුරුණෑගල ශාඛාව නව ස්ථානයකසුභාෂිණි ජයරත්නඅධ්‍යාපන අමාත්‍යාංශයත්, මයික්‍රොසොෆ්ට් ආයතනයත් එක්ව තොරතුරු තාක්ෂණය සම්බන්ධයෙන් වඩාත් නිර්මාණශීලි ගුරුවරුන් හා ශිෂ්‍යන් සඳහා වූ තරගයෙන් තෝරාගත් ගුරුවරු හා සිසුන් සඳහා සහතිකපත් හා සිහිවටන ප‍්‍රදානය කිරීම පසුගියදා ගලධාරි හෝටලයේදී පැවැත්විණි.ජයග‍්‍රාහකයන්ට සහතික පත් බෙදාදීමේ උත්සවයේ ප‍්‍රධාන ආරාධිතයා ලෙස පැමිණි අධ්‍යාපන අමාත්‍ය සුසිල් පෙ‍්‍ර්මජයන්ත මහතා විසින් හොඳ ම නිර්මාණශීලි ගුරුවරයා ලෙස ප‍්‍රථම ස්ථානය දිනාගත් මධ්‍යම පළාතේ සුජාතා බාලිකා විදුහලේ ජේ.යූ.ආර්. තාරුකරත්න ගුරුවරයාට සහතික පත‍්‍රය හා ත්‍යාගය පිරිනැමූ අයුරු සහ ශිෂ්‍යයන්ගෙන් ප‍්‍රථම ස්ථානය දිනාගත් කළුවිල සේන මහා විද්‍යාලයේ වාණිජ අංශයේ ඉගෙනුම ලබන එච්.එන්.ඩී. දිලානි මරබා ගේ සිසුවිය අධ්‍යාපන අමාත්‍යාංශයේ ලේකම් නිමල් බණ්ඩාර මහතා අතින් සිය සහතික පත‍්‍ර ලබා ගත් අයුරුයි. මේ අවස්ථාවට මයික්‍රොසොෆ්ට් ආයතනයේ ලංකා කළමනාකරු ශි‍්‍රයාන් ඩී. සිල්වා විජේරත්න, අධ්‍යාපන අමාත්‍යාංශයේ ද්විතියික අධ්‍යාපන නවීකරණ ඒකකයේ අධ්‍යක්‍ෂ අනුර දිසානායක යන මහත්වරු ද එක්වූහ.ඡායාරූපය – විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=aj0902013</link>
    <topic>ක‍්‍රවුන් පැෂන් ජයග‍්‍රාහකයෝ</topic>
    <author/>
    <content>සෙලින්කෝ ලයිෆ් ෆැමිලි සවාරි ජයග‍්‍රාහකයනට සිංගප්පූරු සවාරියක්මයික්‍රොසොෆ්ට් සහතිකපත් ලබාක‍්‍රවුන් පැෂන් ජයග‍්‍රාහකයෝසෙලින්කෝ ඉන්ෂුවරන්ස් ආදායම බිලියන 20 කට වැඩියිඔරේන්ජ් විදුලි උපාංග පරිගණක ජාලයක් ඔස්සේඕස්ටේ‍්‍රලියාවේ රැකියා වරම්මොබිටෙල් ‘උපහාර’ පරිසර අමාත්‍යංශයට පිදෙයිඉන්දියා සංචාරක ඇමැතිනිය හමුවීඩයලොග් ගෙවීම් ගෝගෙටර් වෙළෙඳසල්වලින්අංක එකේ දේශීය පරිගණක වෙළෙඳ නාමය පැනෝරාඑදිරිසිංහ ට‍්‍රස්ට් ඉන්වෙස්ට්මන්ට්ස් කුරුණෑගල ශාඛාව නව ස්ථානයකක‍්‍රවුන් පැෂන් ආයතනයෙන් රුපියල් දෙදහසකට වඩා වැඩි වටිනාකමකින් යුත් භාණ්ඩ මිලදී ගත් ගනුදෙනුකරුවන් සඳහා පැවැති දිනුම් ඇදීමේ තරගයෙන් පළමු ස්ථානය මිනුවන්ගොඩ සුධීර ජයතිලක ද දෙවැනි ස්ථානය කොටුගොඩ නලින් පි‍්‍රයන්ත ද තෙවැනි ස්ථානය මිනුවන්ගොඩ චන්දික ප‍්‍රසන්න ද දිනා ගත්හ. ජයග‍්‍රාහකයන් ක‍්‍රවුන් සමූහ ව්‍යාපාරයේ මුල්‍ය අධ්‍යක්‍ෂ බර්නාඩ් ඇන්තනී මහතා සමඟ.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=aj0902014</link>
    <topic>සෙලින්කෝ ඉන්ෂුවරන්ස් ආදායම බිලියන 20 කට වැඩියි</topic>
    <author/>
    <content>සෙලින්කෝ ලයිෆ් ෆැමිලි සවාරි ජයග‍්‍රාහකයනට සිංගප්පූරු සවාරියක්මයික්‍රොසොෆ්ට් සහතිකපත් ලබාක‍්‍රවුන් පැෂන් ජයග‍්‍රාහකයෝසෙලින්කෝ ඉන්ෂුවරන්ස් ආදායම බිලියන 20 කට වැඩියිඔරේන්ජ් විදුලි උපාංග පරිගණක ජාලයක් ඔස්සේඕස්ටේ‍්‍රලියාවේ රැකියා වරම්මොබිටෙල් ‘උපහාර’ පරිසර අමාත්‍යංශයට පිදෙයිඉන්දියා සංචාරක ඇමැතිනිය හමුවීඩයලොග් ගෙවීම් ගෝගෙටර් වෙළෙඳසල්වලින්අංක එකේ දේශීය පරිගණක වෙළෙඳ නාමය පැනෝරාඑදිරිසිංහ ට‍්‍රස්ට් ඉන්වෙස්ට්මන්ට්ස් කුරුණෑගල ශාඛාව නව ස්ථානයකසෙලින්කෝ ඉන්ෂුවරන්ස් සමාගම 2008 වසරේ ආයතනික පිරිවැටුම රුපියල් බිලියන 20 ඉක්ම වූ අතර මුළු වාරික ආදායම රු. මිලියන 20,043 ක් වාර්තා කරමින් 16.5% වර්ධනයක් පෙන්නුම් කරයි. මේ අතර සාමාන්‍ය අංශය 2008 වසරේ දෙසැම්බර් 31 දිනට මුළු වාරික ආදායම රු. මිලියන 11,793 (බිලියන 11.8) වාර්තා කරමින් 14.5% වර්ධනයක් පෙන්නුම් කර ඇත. මෙය පසුගිය වසර (2007) හා සසඳන කල වාර්තාගත රු. මිලියන 1,443 වැඩි වීමක් ලෙස දක්වයි.මේ අතර ජීවිත රක්ෂණ අංශය ද මුළු වාර්ෂික වාරික ආදායම ලෙස රු. මිලියන 8,250 ක් (බිලියන 8.25) වාර්තා කර ඇත. මෙය 2007 වර්ෂයට වඩා රු. මිලියන 1400 ක වැඩි වීමක් දක්වමින් 21% ක වර්ධනයක් පෙන්නුම් කර ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=aj0902015</link>
    <topic>ඔරේන්ජ් විදුලි උපාංග පරිගණක ජාලයක් ඔස්සේ</topic>
    <author/>
    <content>සෙලින්කෝ ලයිෆ් ෆැමිලි සවාරි ජයග‍්‍රාහකයනට සිංගප්පූරු සවාරියක්මයික්‍රොසොෆ්ට් සහතිකපත් ලබාක‍්‍රවුන් පැෂන් ජයග‍්‍රාහකයෝසෙලින්කෝ ඉන්ෂුවරන්ස් ආදායම බිලියන 20 කට වැඩියිඔරේන්ජ් විදුලි උපාංග පරිගණක ජාලයක් ඔස්සේඕස්ටේ‍්‍රලියාවේ රැකියා වරම්මොබිටෙල් ‘උපහාර’ පරිසර අමාත්‍යංශයට පිදෙයිඉන්දියා සංචාරක ඇමැතිනිය හමුවීඩයලොග් ගෙවීම් ගෝගෙටර් වෙළෙඳසල්වලින්අංක එකේ දේශීය පරිගණක වෙළෙඳ නාමය පැනෝරාඑදිරිසිංහ ට‍්‍රස්ට් ඉන්වෙස්ට්මන්ට්ස් කුරුණෑගල ශාඛාව නව ස්ථානයකඔරේන්ජ් ඉලෙක්ටි‍්‍රක් ආයතනය විදුලි උපාංග බෙදාහැරීම ස්වයංකී‍්‍රය පරිගණක ජාලයක් හරහා සිදුකිරීමට කටයුතුª සලසා ඇති අතර මේ හරහා වෙළෙඳ නියෝජිතයන් මෙන්ම බෙදාහරින්නන්ට ද සුවිශේෂ පහසුකම් රැසක් හිමිවනු ඇත. බෙදාහැරීම් කළමනාකාර වරුසවිතාන ව්‍යාපෘති කණ්ඩායම් නායක මොහොමඩ් රාෆි, කළමනාකාර අධ්‍යක්ෂ කසුන් කොඩිතුවක්කු, වෙළෙඳ ප‍්‍රවර්ධන නිලධාරි ප‍්‍රියාන් සචිත‍්‍රාඔධභබ සොෆ්ට්වෙයාර් හි මිලන්ත දූල්වල, ප‍්‍රධාන අධ්‍යක්ෂ කමිල් හුසේන්, ගාල්ල ඉලෙක්ටි‍්‍රකල් හි කේ.කේ.බිමන්ත ප‍්‍රධාන කාර්මික නිලධාරි මංජු ගුණවර්ධන මහත්වරු මෙහි වෙති.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=aj0902016</link>
    <topic>ඕස්ටේ‍්‍රලියාවේ රැකියා වරම්</topic>
    <author/>
    <content>සෙලින්කෝ ලයිෆ් ෆැමිලි සවාරි ජයග‍්‍රාහකයනට සිංගප්පූරු සවාරියක්මයික්‍රොසොෆ්ට් සහතිකපත් ලබාක‍්‍රවුන් පැෂන් ජයග‍්‍රාහකයෝසෙලින්කෝ ඉන්ෂුවරන්ස් ආදායම බිලියන 20 කට වැඩියිඔරේන්ජ් විදුලි උපාංග පරිගණක ජාලයක් ඔස්සේඕස්ටේ‍්‍රලියාවේ රැකියා වරම්මොබිටෙල් ‘උපහාර’ පරිසර අමාත්‍යංශයට පිදෙයිඉන්දියා සංචාරක ඇමැතිනිය හමුවීඩයලොග් ගෙවීම් ගෝගෙටර් වෙළෙඳසල්වලින්අංක එකේ දේශීය පරිගණක වෙළෙඳ නාමය පැනෝරාඑදිරිසිංහ ට‍්‍රස්ට් ඉන්වෙස්ට්මන්ට්ස් කුරුණෑගල ශාඛාව නව ස්ථානයකරැකියා පිළිබඳ කුසලතා, අවශ්‍ය වයස් සීමාව සහ පිළිගත් සහතික සපුරා ඇත්නම් ශී‍්‍ර ලාංකිකයන්ට ඕස්ටේ‍්‍රලියාවේ රැකියා වරම් ලබා ගැනීමේ හැකියාව ලැබී තිබේ. ඒ බව පවසන්නේ දැනට ශී‍්‍ර ලංකාවට පැමිණ සිටින ඕස්ටේ‍්‍රලියාවේ සංක‍්‍රමණ නියෝජිත හා උපදේශක සනත් විද්‍යානන්ද මහතාය.ශීතකරණ ශිල්පීන්, කාර්මික ශිල්පීන්, වෑල්ඩින්කරුවන්, පයිප්ප වැඩකරුවන් ආදීන් පිළිබඳ රැකියා ඇබෑර්තු ද වෘත්තීය අංශය යටතේ ගණකාධිකාරීන්, වෛද්‍යවරුන්, ඉංජිනේරුවන්, හෙදියන්, වාස්තු විද්‍යාඥයන් ආදී ක්‍ෂේත‍්‍ර සඳහා රැකියා ඉල්ලුමක් පවතී. අදාළ රැකියා ක්‍ෂේත‍්‍රයේ උපාධියක් හෝ ඩිප්ලෝමාවක් ලබා ඇත්නම් ස්ථිර පුරවැසිභාවය සඳහා ඉල්ලුම් කළ හැකිය.ඕස්ටේ‍්‍රලියානු ආර්ථිකය ලෝකයේ වෙනත් රටවලට සමාන්තරව ගමන් කළද විවිධ ගුණාත්මක ප‍්‍රවේශයන් මඟින් මෙම අභියෝග ජය ගැනීමට සමත්ව ඇති බව කිව යුතුය. මෙවන් වාතාවරණයක් තුළ කුසලතා සහිත සංක‍්‍රමණිකයන් එරටට ගෙන්වා ගැනීමේ ප‍්‍රතිපාදන සංඛ්‍යාව අඩු නොකොට ස්ථිරව පවත්වා ගැනීමට ඕස්ටේ‍්‍රලියානු රජය සමත් වී ඇත.ඕස්ටේ‍්‍රලියා ආගමන විගමන ශී‍්‍ර ලංකා කාර්යාලය, 96 ඒ, කෙළින් වීදිය, බත්තරමුල්ල. යන ලිපිනයෙන් හෝ දුරකථන අංක 2889190 න් වැඩි විස්තර ලබාගත හැකිය.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=aj0902017</link>
    <topic>මොබිටෙල් ‘උපහාර’ පරිසර අමාත්‍යංශයට පිදෙයි</topic>
    <author/>
    <content>සෙලින්කෝ ලයිෆ් ෆැමිලි සවාරි ජයග‍්‍රාහකයනට සිංගප්පූරු සවාරියක්මයික්‍රොසොෆ්ට් සහතිකපත් ලබාක‍්‍රවුන් පැෂන් ජයග‍්‍රාහකයෝසෙලින්කෝ ඉන්ෂුවරන්ස් ආදායම බිලියන 20 කට වැඩියිඔරේන්ජ් විදුලි උපාංග පරිගණක ජාලයක් ඔස්සේඕස්ටේ‍්‍රලියාවේ රැකියා වරම්මොබිටෙල් ‘උපහාර’ පරිසර අමාත්‍යංශයට පිදෙයිඉන්දියා සංචාරක ඇමැතිනිය හමුවීඩයලොග් ගෙවීම් ගෝගෙටර් වෙළෙඳසල්වලින්අංක එකේ දේශීය පරිගණක වෙළෙඳ නාමය පැනෝරාඑදිරිසිංහ ට‍්‍රස්ට් ඉන්වෙස්ට්මන්ට්ස් කුරුණෑගල ශාඛාව නව ස්ථානයකපරිසර හා ස්වාභාවික සම්පත් අමාත්‍ය පාඨලී චම්පික රණවක සහ වෙළෙඳ අලෙවි ප‍්‍රවර්ධන, සමූපකාර සහ පාරිභෝගික කටයුතු අමාත්‍ය බන්දුල ගුණවර්ධන මහත්වරුන් වෙත ශ‍්‍රී ලංකා ටෙලිකොම් සහ ශ‍්‍රීී ලංකා ටෙලිකොම් මොබිටෙල් හි සභාපතිනි ලේෂා ද සිල්වා චන්ද්‍රසේන මහත්මිය සහ ශ‍්‍රී ලංකා ටෙලිකොම් මොබිටෙල් හි ප‍්‍රධාන විධායක නිලධාරි සුරේන් ජේ.අමරසේකර මහතා විසින් මොබිටෙල් උපහාර පැකේජය පිරිනැමූ අවස්ථාව. රාජ්‍ය වාණිජ විවිධ නීතිගත සංස්ථාවෙහි නියෝජ්‍ය සාමාන්‍යාධිකාරි පැරකුම් විජේරත්න, පරිසර හා ස්වාභාවික සම්පත් අමාත්‍යාංශ ලේකම් එම්.ඒ.ආර්.ඩී.ජයතිලක මහතා, මධ්‍යම පරිසර අධිකාරියේ සභාපති උදය ප‍්‍රභාත් ගම්මන්පිල සහ ශ‍්‍රී ලංකා ටෙලිකොම් මොබිටෙල් හි සාමාන්‍යාධිකාරි (වෙළෙඳ) රොෂාන් කළුආරච්චි මහත්වරු ද මෙහි වෙති.ශ‍්‍රී ලංකා ටෙලිකොම් මොබිටෙල් සමාගම, ශ‍්‍රී ලංකා රාජ්‍ය වාණිජ විවිධ නීතිගත සංස්ථාව සමඟ ඒකාබද්ධව පාරිසරික හා ස්වභාවික සම්පත් අමාත්‍යාංශයට ප‍්‍රථම උපහාර සිම් කාඩ්පත නිලමය වශයෙන් පිරිනැමීම පසුගියදා සිදුවිණ. මෙය රාජ්‍ය අංශයේ සේවය කරන්නන්ට සහ විශ‍්‍රාමිකයන්ට අසම සම ආර්ථිකමය වාසි ගෙන දෙන ජාතික මෙහෙවරකින් කොටසකි.මහින්ද චින්තන සංකල්පය අනුව මේ පෙරළිකාරී සහ අති ප‍්‍රසිද්ධ සන්නිවේදන පැකේජය නිල වශයෙන් පරිසර හා ස්වාභාවික සම්පත් අමාත්‍ය පාඨලී චම්පික රණවක මහතාට පිරිනැමීම ගරු වෙළඳ, අලෙවි ප‍්‍රවර්ධන, සමූපාකාර සහ පාරිභෝගික කටයුතු අමාත්‍ය බන්දුල ගුණවර්ධන මහතා අතින් සිදු කෙරිණ.එහිදී සිය අදහස් දැක්වූ අමාත්‍ය බන්දුල ගුණවර්ධන මහතා, උපහාර පැකේජය රාජ්‍ය අංශයේ සේවකයන් හා විශ‍්‍රාමිකයන් සඳහා මොබිටෙල් වෙතින් පිදෙන උපහාරයක් බවත් මහින්ද චින්තන වැඩසටහන යටතේ රාජ්‍ය අංශයේ මිලියනයකට අධික සේවකයන් හා 400000 කට අධික විශ‍්‍රාමිකයන් වෙනුවෙන්ම සකසන ලද පැකේජයක් බවත් ප‍්‍රථම වරට ස්ථාවර දුරකථන සඳහා ඇමතුම් ගාස්තු නොමිලේ ලැබෙන එකම පැකේජය වන මෙහි ආරම්භය රාජ්‍ය අංශය තව තවත් ශක්තිමත් කරනු ඇති බවත් කීය.පරිසර හා ස්වාභාවික සම්පත් අමාත්‍ය පාඨලී චම්පික රණවක මහතා අදහස් දක්වමින් මෙම අඩු පිරිවැයෙන් යුත් රාජ්‍ය අංශයට වඩාත් ලාභදායී වන මෙම පැකේජය ලබා දීම පිළිබඳ ව තමන් ශ‍්‍රී ලංකා ටෙලිකොම් මොබිටෙල් සමාගමට ඉතාම ස්තුතිවන්ත වන බවත්, මෙම නව ක‍්‍රමවේදය හේතුවෙන් පාරිභෝගිකයන් වාසිදායක වන අයුරින් අනෙකුත් දුරකථන සමාගම් වලට ද තම බදු අයකිරීම් පහළ දැමීමට සිදුව ඇති බව හා රාජ්‍ය සේවකයන්ගේ මුදල් ඉතිරි කොට වෙනත් දෑ මිලදී ගැන්මට ඒවා යෙදවිය හැකි බවත් ප‍්‍රකාශ කළේය.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=aj0902018</link>
    <topic>ඉන්දියා සංචාරක ඇමැතිනිය හමුවී</topic>
    <author/>
    <content>සෙලින්කෝ ලයිෆ් ෆැමිලි සවාරි ජයග‍්‍රාහකයනට සිංගප්පූරු සවාරියක්මයික්‍රොසොෆ්ට් සහතිකපත් ලබාක‍්‍රවුන් පැෂන් ජයග‍්‍රාහකයෝසෙලින්කෝ ඉන්ෂුවරන්ස් ආදායම බිලියන 20 කට වැඩියිඔරේන්ජ් විදුලි උපාංග පරිගණක ජාලයක් ඔස්සේඕස්ටේ‍්‍රලියාවේ රැකියා වරම්මොබිටෙල් ‘උපහාර’ පරිසර අමාත්‍යංශයට පිදෙයිඉන්දියා සංචාරක ඇමැතිනිය හමුවීඩයලොග් ගෙවීම් ගෝගෙටර් වෙළෙඳසල්වලින්අංක එකේ දේශීය පරිගණක වෙළෙඳ නාමය පැනෝරාඑදිරිසිංහ ට‍්‍රස්ට් ඉන්වෙස්ට්මන්ට්ස් කුරුණෑගල ශාඛාව නව ස්ථානයකසංචාරක අමාත්‍ය මිලින්ද මොරගොඩ මහතා පසුගියදා ඉන්දියාවේ ගුජරාට් ප‍්‍රාන්තය සංවිධානය කර තිබූ දිදුලන ගුජරාට් අන්තර්ජාතික ආයෝජන සමුළුවේ ප‍්‍රධාන දේශනය පැවැත්වීමට ගිය අවස්ථාවේදී ඉන්දීය සංචාරක අමාත්‍ය අම්බිකා සෝනි මහත්මිය නවදිල්ලියේදී මුණගැසුණු අවස්ථාව.මෙහිදී දෙරට අතර සංචාරක සහයෝගීතාවය ඇතිකර ගැනීම හා ප‍්‍රවර්ධනය කළ හැකි සංචාරක අවස්ථා සම්බන්ධව කරුණු සාකච්ඡා කළ බව ඉන්දියාවේ පිහිටි ශ‍්‍රී ලංකා මහ කොමසාරිස් කාර්යාලය නිවේදනය කරයි.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=aj0902019</link>
    <topic>ඩයලොග් ගෙවීම්</topic>
    <author/>
    <content>සෙලින්කෝ ලයිෆ් ෆැමිලි සවාරි ජයග‍්‍රාහකයනට සිංගප්පූරු සවාරියක්මයික්‍රොසොෆ්ට් සහතිකපත් ලබාක‍්‍රවුන් පැෂන් ජයග‍්‍රාහකයෝසෙලින්කෝ ඉන්ෂුවරන්ස් ආදායම බිලියන 20 කට වැඩියිඔරේන්ජ් විදුලි උපාංග පරිගණක ජාලයක් ඔස්සේඕස්ටේ‍්‍රලියාවේ රැකියා වරම්මොබිටෙල් ‘උපහාර’ පරිසර අමාත්‍යංශයට පිදෙයිඉන්දියා සංචාරක ඇමැතිනිය හමුවීඩයලොග් ගෙවීම් ගෝගෙටර් වෙළෙඳසල්වලින්අංක එකේ දේශීය පරිගණක වෙළෙඳ නාමය පැනෝරාඑදිරිසිංහ ට‍්‍රස්ට් ඉන්වෙස්ට්මන්ට්ස් කුරුණෑගල ශාඛාව නව ස්ථානයකඩයලොග් ටෙලිකොම්, ගෝගෙටර් ආයතනය සමඟ එක්ව සිය බිල්පත් ගෙවීමේ ජාලය තවදුරටත් ව්‍යාප්ත කර තිබේ. කොළඹ සහ තදාසන්න ප‍්‍රදේශවල පිහිටි ගෝගෙටර් සුපිරි වෙළඳසල් වෙතින් ඩයලොග් ජීඑස්එම්, ඩයලොග් ටීවී සහ බ්‍රෝඩ්බෑන්ඩ් අන්තර්ජාල සේවාව සඳහා වන බිල්පත් ගෙවීමට පාරිභෝගිකයන්ට අවස්ථාව ලැබේ.ඩයලොග් කිට් පෙරගෙවුම් සම්බන්ධතා සඳහා රීලෝඩ් පහසුකම ද මෙම ස්ථාන වලින්ම ලබාගත හැකිය. ගෝගෙටර් වෙළෙඳසලකින් පෙරගෙවුම් රීලෝඩ් පහසුකම ලබාගන්නා පාරිභෝගිකයෙක්. සුමිත‍්‍ර ද සිල්වා</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=aj09020110</link>
    <topic>අංක එකේ දේශීය පරිගණක</topic>
    <author/>
    <content>සෙලින්කෝ ලයිෆ් ෆැමිලි සවාරි ජයග‍්‍රාහකයනට සිංගප්පූරු සවාරියක්මයික්‍රොසොෆ්ට් සහතිකපත් ලබාක‍්‍රවුන් පැෂන් ජයග‍්‍රාහකයෝසෙලින්කෝ ඉන්ෂුවරන්ස් ආදායම බිලියන 20 කට වැඩියිඔරේන්ජ් විදුලි උපාංග පරිගණක ජාලයක් ඔස්සේඕස්ටේ‍්‍රලියාවේ රැකියා වරම්මොබිටෙල් ‘උපහාර’ පරිසර අමාත්‍යංශයට පිදෙයිඉන්දියා සංචාරක ඇමැතිනිය හමුවීඩයලොග් ගෙවීම් ගෝගෙටර් වෙළෙඳසල්වලින්අංක එකේ දේශීය පරිගණක වෙළෙඳ නාමය පැනෝරාඑදිරිසිංහ ට‍්‍රස්ට් ඉන්වෙස්ට්මන්ට්ස් කුරුණෑගල ශාඛාව නව ස්ථානයකතොරතුරු තාක්ෂණ, විදුලි සංදේශ හා පාරිභෝගික තාක්ෂණ වෙළඳපොළ සම්බන්ධයෙන් බුද්ධිමය තොරතුරු සේවා සපයන ගෝලීය සමාගමක් වන IDC, පැනෝරා කෝපරේෂන් නිපදවන පැනෝරා පරිගණක වෙළඳ නාමය 2008 වසරේ දෙවන කාර්තුවේ අංක 1 පරිගණක වෙළඳ නාමය ලෙසින් ශ්‍රේණිගත කර තිබේ. එය ACER Lenovo  වැනි ජාත්‍යන්තරව ප‍්‍රමුඛතම වෙළඳනාම ඉදිරියේ 5% - 6% ක වෙළඳ කොටසක් හිමිකර ගෙන සිටී. පැනෝරා පරිගණකය මේ අයුරෙන්ම 2008 පළමුවන කාර්තුවේදී ද ධ්ච්ඛ් සමීක්ෂණයෙහි අංක 1 ලෙසින් ශ්‍රේණිගත කර තිබිණි.ISO, Energy star හා මයික්‍රෝසොෆ්ට් ප‍්‍රමිති සහතික ලද එකම දේශීය පරිගණක වෙළඳනාමය වන්නේ, පැනෝරා ය. එමෙන්ම තවදුරටත් එම පරිගණකය වැඩිදියුණු කිරීමට නිෂ්පාදනයේ විවිධ අංග නිරන්තරව පරීක්ෂාවට ලක්කරනු ලැබීය.PCH හෝල්ඩින්ග්ස් හා එයට අනුබද්ධිත පැනෝරා කෝපරේෂන් හි සභාපති, එස්.එච්.එම්.රිෂාන් මහතා, මෙම ජයග‍්‍රහණය සම්බන්ධයෙන් පැවසුවේ, “පැනෝරා” විශ්මයජනක ලෙසින් සංවර්ධනය වූවක්. 2003 සිට එය ක‍්‍රමයෙන් හැඩ ගැසෙමින් කදිම නිෂ්පාදනයක් බවට පත්වූවා. විශේෂයෙන්ම අප සංවර්ධනය කරනු ලැබුවේ භාණ්ඩවල ප‍්‍රමිතිය පිළිබඳ අපේ පොරොන්දුවයි. එමෙන්ම අප දැඩි වෙහෙසක් දරන්නේ තාක්ෂණිකව, නව්‍යත්වය හා සේවාවන් උපරිමයෙන්ම අපේ පාරිභෝගිකයන්ට දිනපතාම ලබාදීමටයි. තවද අප නිබඳවම, පැනෝරා යන්න විශිෂ්ටතම දේශීය පරිගණක වෙළඳ නාමය ලෙසින් පවත්වාගෙන යෑමට උත්සාහ දරනවා” යන්නය.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=aj09020111</link>
    <topic>එදිරිසිංහ ට‍්‍රස්ට් ඉන්වෙස්ට්මන්ට්ස්</topic>
    <author/>
    <content>සෙලින්කෝ ලයිෆ් ෆැමිලි සවාරි ජයග‍්‍රාහකයනට සිංගප්පූරු සවාරියක්මයික්‍රොසොෆ්ට් සහතිකපත් ලබාක‍්‍රවුන් පැෂන් ජයග‍්‍රාහකයෝසෙලින්කෝ ඉන්ෂුවරන්ස් ආදායම බිලියන 20 කට වැඩියිඔරේන්ජ් විදුලි උපාංග පරිගණක ජාලයක් ඔස්සේඕස්ටේ‍්‍රලියාවේ රැකියා වරම්මොබිටෙල් ‘උපහාර’ පරිසර අමාත්‍යංශයට පිදෙයිඉන්දියා සංචාරක ඇමැතිනිය හමුවීඩයලොග් ගෙවීම් ගෝගෙටර් වෙළෙඳසල්වලින්අංක එකේ දේශීය පරිගණක වෙළෙඳ නාමය පැනෝරාඑදිරිසිංහ ට‍්‍රස්ට් ඉන්වෙස්ට්මන්ට්ස් කුරුණෑගල ශාඛාව නව ස්ථානයකඑදිරිසිංහ ට‍්‍රස්ට් ඉන්වෙස්ට්මන්ට්ස්, තම කුරුණෑගල ශාඛාව නවීන පහසුකම්වලින් සමන්විත වූ අංග සම්පූර්ණ පළාත් ශාඛාවක් ලෙසින් නව මුහුණුවරකින් නව ස්ථානයක විවෘත කරන ලදී.එදිරිසිංහ සමූහ ව්‍යාපාරයේ සභාපතිනිය ආචාර්ය සෝමා එදිරිසිංහ මහත්මිය හා අධ්‍යක්ෂ මණ්ඩලයේ ප‍්‍රධාන විධායක නිලධාරී මහේන්ද්‍ර ද සිල්වා මහතා ගේ සහභාගිත්වයෙන් මෙම විවෘත කිරීමේ උත්සවය පැවැත්විණි.පළාත තුළ ව්‍යාප්තව තිබෙන මූල්‍ය සේවා ක්ෂේත‍්‍රයේ විශාලතම කොටස් ප‍්‍රමාණයක් සුරක්ෂිතභාවය සහතික කරමින් වඩාත් ප‍්‍රබල උප ප‍්‍රධාන කාර්යාලයක් ලෙස කුරුණෑගල ශාඛාව කටයුතු කරනු ලැබේ. ආයතනයේ ජ්‍යෙෂ්ඨ කළමනාකාර චන්දන දසනායක මහතා අදහස් දක්වමින් “මෙම පළාත තුළ මූල්‍ය ක්ෂේත‍්‍රයේ ඉහළම තරගකාරිත්වයක් ඇති නමුත්, නුදුරු අනාගතයේදී අපගේ පුද්ගලික සේවා, ආකර්ෂණීය පොලී අනුපාතයන් ඇතුළු අනෙකුත් සේවා මඟින් ලබන වසර වන විට අපේ ලාභය 100% ක් දක්වා ඉහළ නංවන බව විශ්වාසයි” යන්න ප‍්‍රකාශ කළේය.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>01</day>
    </date>
    <link>http://www.silumina.lk/2009/02/01/_art.asp?fn=aw0902011</link>
    <topic>සොපි නැන්දේ තිරික්කලේ රෝදේ කෝ...</topic>
    <author>මතුගම ආනන්ද විජේතිලක</author>
    <content>සොපි නැන්දේ තිරික්කලේ රෝදේ කෝ...මේ විශ්වයේ මිනිසාගේ ඇසට නොපෙනෙන දේ බොහෝ ය. තමන් ගේ ඇසට නොපෙනෙන, නවීන විද්‍යාවේ උපකරණවලට ද නොපෙනෙන දේ පිළිගැනීමට භෞතිකවාදීහු බොහෝ මැළිවෙති. ඒත් මදිවාට ගරහති. එහෙත් එවැනි දේ පිළිබඳ අත්දැකීම් අපට නිතර වාර්තා වෙයි.එසේම මෙවැනි සිද්ධීන් නිසා කර්මය හා කර්ම ඵලය පිළිබඳ නුවණින් වටහා ගන්නා උදවිය පාපයෙන් මිදී යහමඟට පිවිසෙති. එය කුසලයක් වශයෙන් ගෙන අපට ද සතුටු විය හැකි ය. මීගමුව තලාදූව පාරේ ඇස්.ඇල්.ජී.ජගත්සිංහ මහතා අප සමඟ පැවසූ කතාවකි මේ.”මගේ සීයා (පියාගේ පියා) වෙදකම, යන්ත‍්‍ර මන්ත‍්‍ර හා කවිකලාව කළ කෙනෙක්. ගම්මුලාදෑනිවරයෙක්. ගොවිතැන හා එළවළු කොරටුවලින් හොඳ ආදායමක් ලැබූ කෙනෙක්. ඒවගේ ම මගේ තාත්තාගේ මාමාත්, එළවළු කොරටු කළ කෙනෙක්.මගේ තාත්තාත් ගොවිතැන හා එළවළු වගාවෙන් ආදායම ලැබූ අතර ගෙඩි වෙදකම, ඉරුවාරදය, දත් කැක්කුම, බඩේ අමාරු, බල්ලන් සර්පයන් දෂ්ට කිරීම් ආදියට නොමිලේ වෙදකම් කළා. තාත්තාගේ ජනප‍්‍රියත්වයට තාත්තාගේ මාමා ඊර්ෂ්‍යා කළා. තාත්තාට මාමලා දෙන්නයි. අනිත් එක්කෙනා පැවිදි වෙලා දෙනිපිටිය පන්සලේ වැඩ වාසය කළා. උන්වහන්සේ සෙත්කවි වස්කවි සෑදීමට දක්ෂයි.දවසක් රාති‍්‍රයේ තාත්තාගේ තිරික්කලේ රෝදයක් හොරු අරගෙන. ඒ වගේ වැඩ කරන්නේ අවනම්බු කරන්න. තාත්තා ගිහින් දෙනිපිටියෙ හාමුදුරුවන්ට මේ ගැන කීවා. හාමුදුරුවෝ වස්කවියක් හදාදුන්නා කරත්ත මඩුවේ ඉඳගෙන කියන්න.වස්කවිය කියූ දා රාති‍්‍රය නින්දෙන් කවුදෝ තාත්තා ඇඳෙන් බිමට ඇද දාලා. පහුවදා ඒ ගැන හාමුදුරුවන් ළඟට ගිහින් කීවාම ඒ කවිය බලවැඩියි කියා වෙනත් කවියක් හදා දුන්නා. තාත්තා ඒ අලුත් වස් කවිය කීවා. දවස් හතක් කවිය කියා අවසන් වුණා.එදා තාත්තාගෙ අනිත් මාමා එයාගෙ තිරික්කලෙන් එයාගේ එළවළු නගරයට ගෙන ගිහින් විකුණා ආපහු එන කොට කරත්තය කෙළින් ම ගිහින් තියෙන්නේ ගමේ සොහොනට. සොහොනේ සිහිය නැතුව ඉඳලා පසුව ගෙදර ඇවිත් අසනීප වෙලා. ඒ අසනීපයෙන්ම මැරිලා.ඉතින් අපේ තාත්තා ඒ සීයගෙ මළ ගෙදර ගියාම, මැරුණු සීයගෙ බිරිය “උඹ තමයි මගේ මිනිහව මරා ගත්තේ” කියලා තාත්තාට බැණ වැදුණාලු. එතකොට තමයි දන්නේ අපේ තිරික්කලේ රෝදය සොරකම් කළේ මේ මැරුණු සීයා බව. මැරුණු සීයගෙ මුහුණ යක්ෂයකුගේ මෙන් විකෘතිව තිබුණාලු.වස්කවිය හැදූ හාමුදුරු සීයාත් එතකොටයි සිද්ධිය දන්නේ. තමන්ගේ ම සහෝදරයා මේ සොරකම කළ බව දන්නවා නම් සමහර විට වස්කවිය හදා නොදෙන්නත් ඉඩ තිබුණා.ඒ මැරුණු සීයාගෙ බිරියගෙ නම සොපී. අපි කියන්නේ සොපි ආච්චි කියලා. එදා ඉඳලා සොපි ආච්චි අපිත් එක්ක තරහයි.ඒ සිද්ධියෙන් පස්සෙ අනිත් නෑදෑයොත්, ගමේ අයත් දැනගත්තා අපේ තාත්තා එළවළු කොරටු කරගෙන, ගොවිතැන්බත් කරගෙන ගමේ උදවියගෙ ලෙඩට දුකට පිහිටවෙමින් නම්බුකාර විදිහට ජීවිත් වෙනවාට ඉසිරියාවෙ අපට ලැජ්ජා කරන්න අවනම්බු කරන්න තිරික්කලේ රෝදය හොරකම් කළේ පවුලෙම ඥාතියෙක් ය, වස් කවියෙන් පස්සෙ උන්දෑ මැරුණු බව.අන්තිමට කරපු වැරැද්දට දඬුවම් ලැබුවා මදිවට සොපි ආච්චිත් වෙරයෙන්, ක්‍රෝධයෙන් ඉඳලා මැරිලා ගියා. මේ සිද්ධිය සිදු වී තියෙන්නේ මෙයින් අවුරුදු ගණනාවකට කලින් තාත්තා තරුණ කාලයේ.මගේ තාත්තාට දරුවො දෙන්නෙක් ඉන්නවා. මමයි මගේ අක්කයි. පසුකලෙක මමත් මාතර දෙනිපිටියෙ ඉඳලා මීගමුවෙ පදිංචියට ආවා. පහුගිය කාලයේ මගේ තාත්තා අසනීප වුණා. ආහාර ගන්න බැරුව ගියා. ඒ වගේ ම තාත්තා නිතර “සොපි නැන්දේ! තිරික්කලේ රෝදේ - සොපි නැන්දේ තිරික්කලේ රෝදේ” කියන්න පටන් ගත්තා.මම මීගමුවේ සිට තාත්තා බලන්න මාතර මහ ගෙදරට ගියා. මම දන්නේ නැහැ ඒ වන විට අපේ සීයා මගේ ශරීරයට ඇතුළුවෙලා. ඒ බව මට දැනුණේ නැහැ. මම ගෙදරට ගිය හැටියේ තාත්තා හරියට සතුටු වුණා.මේ වනවිට දරදඬු විදිහට කතා බහකරමින් කෑම බීම ප‍්‍රතික්ෂේප කරපු ගති පහව ගියා. මම කෑම කවන කොට තාත්තා හරිම කැමැත්තෙන් කෑම කෑවා. මේ වෙන කොට තාත්තා ගේ වයස අවුරුදු අසූහයයි. අප තාත්තාට සෙත් ශාන්ති කළා. දාන-මාන පින්කම් කළා. තාත්තා සුවපත් වුණා.මම නැවතත් මීගමු යන්න සූදානම් වුණා. තාත්තාගේ ඇස්වල කඳුළු පිරුණා. පුතා යනවද කියලා ඇහුවෙත් හරිම දුකෙන්. මම මීගමුවට ආපහු ආවාට පස්සෙ පහුගිය (2008) සැප්තැම්බර් මාසෙ තාත්තා අන්ත‍්‍රාවුණා.”සොපි නැන්දේ තිරික්කලේ රෝදේ” කියමින් තාත්තා නිතර උච්චාරණය කළ නිසා මමයි මගේ අක්කයි ශාස්ත‍්‍රයක් අහන්න ගියා. එතැනදි කිව්වා,”පුතා තාත්තා ළඟ ඉඳලා පිටත්වෙන කොට තාත්තාගෙ ඇස්වල කඳුළු පිරිලා තිබුණ නේද? තාත්තා පුතා නැවත එනකම් මඟ බලාගෙන හිටියා” කියා. “ඒ වගේ ම පුතා කලින් වතාවේ තාත්තා බලන්න යන කොට පුතා එක්ක සීයත් ගියා.සීයා තමයි සොපියව පන්නා ගත්තේ” කියලත් කීවා. ශාස්ත‍්‍රකාරිය අක්කාට කීවා “පුතා තාත්තගෙ දානය හොඳට දේවි. දුව ඒ දානයට උදව් කරන්න. හැබැයි දුව ඒ දානයට හදන කෑම බීම කිසිම දෙයක් ඉඳුල් කරන්න එපා.දානයෙන් ඉතුරු වෙන හැම දෙයක් ම බලු කපුටන්ට දෙන්න. ඒ දානය මහත්ඵල මහානිසංස වේවි” කියා. ඒ වගේ ම අපි ඒ දානය ඉතා ම පිරිසුදුව අංග සම්පූර්ණව සංඝයා වහන්සේ පහළොස් නමකට පිරිනැමුවා.ශාස්ත‍්‍රකාරිය වැඩිදුරටත් උපදෙස් දී තිබුණු පරිදි තාත්තගේ වයසේ ම වැඩිහිටියෙක් කැඳවා ආහාර පානයෙන් සංග‍්‍රහ කොට සරොම් කමිස පරිත්‍යාග කළා. සැරයටියක් පවා ඒ වැඩිහිටියාට පිරිනැමුවා. ඔහු ඉතාම ප‍්‍රීතිමත් වූ බව පෙනුණා.අපේ ආච්චි අම්මා (අම්මගෙ අම්මා) ජීවත්ව සිටියදී අපට බොහෝ ම ආදරය කළා. දැන් ඒ මැරුණු ආච්චි මගේ අක්කාට සමීප වෙලා. අපට නොපෙනෙන භූත ලෝකයේ ජීවත්වෙන සංසාරික ඥාතීන් මේ වගේ මිනිසුන්ට බලපෑම් කරනවා.මම ගල්දූව ආරණ්‍ය සේනාසනය ආරම්භ කළ කඩවැද්දුවේ ජිනවංශ නාහිමියන්ගෙන් භාවනා උපදෙස් ගත්තා. උන්වහන්සේ අපවත්වුණාට පස්සෙ නාවිමන අරියධම්ම ස්වාමීන්වහන්සේ ගෙන් භාවනාව ප‍්‍රගුණ කළා.දැන් මොරගොල්ල සුධම්ම හිමියන් ඇසුරු කරමින් නිතර භාවනා කරනවා. මගේ බිරියත් එකොළොස් හැවිරිදි දියණියත් සෑම පසළොස්වක පොහොයකටම සිල් සමාදන් වී භාවනා කරනවා. ආධ්‍යාත්මීය වශයෙන් බලවත් වන විට භූතයන්ගේ බලපෑම් අඩුයි.කෙසේ නමුත් තණ්හාව, වෙරය, ක්‍රෝධය වගේ ම ඊර්ෂ්‍යාවන් කර්මානුරූපව විපාක දෙන හැටි මේ සිද්ධිවලින් පෙනෙනවා. තමන්ගේ ම කෙනෙක් යහපත් අන්දමින් ජීවත්වෙන කොට, නොමිලේ සේවයක් කරමින් ජනප‍්‍රිය වෙන විට, ඔහුට ආශිර්වාද කරනවා වෙනුවට අවනම්බු කරන්නට තිරික්කලේ රෝදයක් සොරකම් කිරීමෙන් පුද්ගලයෙක් අපාගත වුණා.ඒ වගේ වැරදි වැඩවලට අනුබල දෙමින් කටයුතු කළ ඔහුගේ බිරිය වෙරයෙන් අපාගත වුණා. මුදිතා ගුණයේ වටිනාකම පැහැදිලි වෙන්නේ මේ වගේ අවස්ථාවල. අනුන්ගේ සැපතේදී සතුටු වෙන්නට තරම් තමන්ගේ සිත හදාගන්නට පුළුවන් නම් මෙහෙම වෙන්නේ නෑ” යයි කියමින් ජගත්සිංහ මහතා කතාව අවසන් කළේය.මතුගම ආනන්ද විජේතිලක </content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=aa090208_1</link>
    <topic>ප‍්‍රභා සිටි තැනකට ගුවන් ප‍්‍රහාර</topic>
    <author>කේ.සී.ජේ. රත්නායක කීර්ති මෙන්ඩිස්</author>
    <content>ප‍්‍රභා සිටි තැනකට ගුවන් ප‍්‍රහාරබාර වීම හෝ දිවි තොරකැර ගැනීම හැර කොටින්ට වෙනත් විකල්පයක් නෑ - ජනපතිතවත් සිවිල් වැසියෝ 5000 ක් හමුදා පාලන ප‍්‍රදේශයටදැයට කිරුළ හෙටත්‘කදිර්ගාමර් සහන ගම්මානය’ බලන්න බැසිල් රාජපක්ෂ යයිප‍්‍රභා ගලවා ගැනීමේ තවත් කුමන්ත‍්‍රණයක් හෙළිවෙයිපණ අදින කොටින් බේරගන්න විදෙස් මාධ්‍ය බොරු ගොතයිඅගමැති තායිලන්තයේ සංචාරයකධීවර දිරියට රු. මිලියන 15,000 ක්සතුරාට නැවත ශක්තිමත් වීමට ඉඩ නොදීම ජාතියේ වගකීමයි - ජනපතිලක්ෂ 1900 ක් වටිනා බස් රථ බෙදාදෙයිළමයකුගේ සිරුරේ බෝම්බ බැඳ සෙබළුන් අතරට එවලාත‍්‍රස්තවාදය අවසන් කරන තුරු ප‍්‍රහාර නතර කරන්නේ නෑලග්ගල ළමයි වෙබ් අඩවි 25 ක් හදතිවයඹ අධ්‍යාපන ප‍්‍රගතිය ජාතික මට්ටම ඉක්මවයිඑස්.බී. ප‍්‍රගති සමාලෝචන රැස්වීම වර්ජනය කරයිබොරු ප‍්‍රචාරවලට එරෙහිව ලන්ඩනයේ උද්ඝෝෂණයක්අපේක්ෂකයන්ට නීතිඥ සහායඑජාපය සුළු ජාතීන් නැතිව පරිහානිය කරා ගමන් කරනවා -අගමැතිබෞද්ධ සාරධර්ම අගයන දේශපාලන සංස්කෘතියක් ඇති කරනවා - නන්දිමිත‍්‍ර ඒකනායකප‍්‍රබල නායකයන් දෙකක් ඇතුළු මුහුදු කොටි පහළොවක් මරුටකේ.සී.ජේ. රත්නායක කීර්ති මෙන්ඩිස්ප‍්‍රබල මුහුදු කොටි නායකයන් දෙදෙනෙක් ඇතුළු මුහුදු කොටින් පහළොවක් ගුවන් හමුදා ප‍්‍රහාරයකින් මරු මුවට පත්ව තිබේ. මේ ප‍්‍රහාරය එල්ල වනවිට මුහුදු කොටි නායක සුසෙයි එම ස්ථානයේ රැඳී සිටි බව තහවුරු වී ඇතැයි ද ආරක්ෂක අංශ පවසයි.මේ වනවිට සුසෙයි පිළිබඳ කිසිදු හෝඩුවාවක් නැති බවත් ප‍්‍රහාරයෙන් ඔහු අතුරුදන්ව ඇති බවට තොරතුරු සනාථ වී ඇතැයි ගුවන් හමුදා මාධ්‍ය ප‍්‍රකාශක විංග් කමාන්ඩර් ජනක නානායක්කාර මහතා ‘සිළුමිණ’ ට පැවසීය.ඉකුත් සිකුරාදා කළ එ් ප‍්‍රහාරයෙන් පසු කොටින්ගේ පණිවුඩ හුවමාරුවලට සවන් දුන් ආරක්ෂක අංශ වෙත දැන ගන්නට ලැබී ඇත්තේ ගුවන් හමුදා ප‍්‍රහාරය හේතු කොටගෙන කොටි නායකයන් රැස්වී සිටි මේ ස්ථානයට තදබල හානි සිදුවී ඇති බවයි.මේ අතර ඊයේ (07) පෙරවරුවේ සිට පුදුකුඩිඉරුප්පු හංදියට වයඹින් බස්නාහිරින් හා ගිණිකොණ යන දිසා කිහිපයකින් ගුවන් ප‍්‍රහාර 6 ක් එල්ල කිරීමට ගුවන් හමුදාව සමත්ව තිබේ.මේ ප‍්‍රහාර සියල්ල සාර්ථක වී ඇති බව ද ජාතික ආරක්ෂාව පිළිබඳ මාධ්‍ය මධ්‍යස්ථානය පවසයි.ඉකුත් සිකුරාදා ප‍්‍රහාරය එල්ල කැරුණේ එල්ටීටීඊ නායක ප‍්‍රභාකරන් සැඟවී සිටි බවට තොරතුරු ලැබී තිබුණු පුදුකුඩිඉරිප්පු ප‍්‍රදේශයේ කිලෝමීටරයක් ඊසාන දෙසින් පිහිටා තිබූ ස්ථානයකට ය.මේ ස්ථානය කොටි නායකයන් නිතර රැස්වන මධ්‍යස්ථානයක් බවට තොරතුරු ලැබී තිබිණි.නිවැරැදි ඉලක්කය වෙත ගුවන් ප‍්‍රහාරය සාර්ථකව එල්ල කෙරුණු අතර ඊයේ (07) උදේ ලැබූ තොරතුරු වලින් හෙළි වී ඇත්තේ එම ස්ථානයේ දී කොටි නායකයන් දෙනෙක් ඇතුළු ත‍්‍රස්තවාදීන් පහළොවක් මියගොස් ඇති බවයි. මොවුන් මේ වනතුරු කවුදැයි හඳුනාගෙන නැතත් ඒ අවස්ථාවේ මුහුදු කොටි නායක සුසෙයි ද එම ස්ථානයේ රැඳී සිට ඇතැයි හමුදා ආරංචි මාර්ග කියයි.එල්ටීටීඊ අවසන් මුහුදු කොටි කඳවුර ලෙස සැළකුණු මුලතිව් චලෙයි මුහුදු කොටි කඳවුරු සංකීර්ණය මුළුමනින් රජයේ හමුදා අතට පත්වීමත් සමඟ මුහුදු කොටි නායක සුසෙයි ද පුදුකුඩිඉරිප්පු දෙසට පළා විත් සිටියේ ය. චලෙයි මුහුදු කොටින්ගේ බලවත්ම ප‍්‍රදේශය වන අතර මුහුදු කොටි කි‍්‍රයාකාරකම් සංවිධානය වූයේ මේ කඳවුරු සංකීර්ණයේ ය. චලෙයි අත්පත් කර ගැනීමේ සටනින් මුහුදු කොටින්ගේ තුන්වෙනි ප‍්‍රධානියා වූ විනයාගම් ඇතුළු තවත් කොටි පස් දෙනෙක් හමුදා කාලතුවක්කු ප‍්‍රහාරයකින් මියගියහ.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=aa090208_2</link>
    <topic>බාර වීම හෝ දිවි තොරකැර ගැනීම හැර කොටින්ට වෙනත් විකල්පයක් නෑ - ජනපති</topic>
    <author>ධනුෂ්ක ගොඩකුඹුර කුරුණෑගල සිට...</author>
    <content>ප‍්‍රභා සිටි තැනකට ගුවන් ප‍්‍රහාරබාර වීම හෝ දිවි තොරකැර ගැනීම හැර කොටින්ට වෙනත් විකල්පයක් නෑ - ජනපතිතවත් සිවිල් වැසියෝ 5000 ක් හමුදා පාලන ප‍්‍රදේශයටදැයට කිරුළ හෙටත්‘කදිර්ගාමර් සහන ගම්මානය’ බලන්න බැසිල් රාජපක්ෂ යයිප‍්‍රභා ගලවා ගැනීමේ තවත් කුමන්ත‍්‍රණයක් හෙළිවෙයිපණ අදින කොටින් බේරගන්න විදෙස් මාධ්‍ය බොරු ගොතයිඅගමැති තායිලන්තයේ සංචාරයකධීවර දිරියට රු. මිලියන 15,000 ක්සතුරාට නැවත ශක්තිමත් වීමට ඉඩ නොදීම ජාතියේ වගකීමයි - ජනපතිලක්ෂ 1900 ක් වටිනා බස් රථ බෙදාදෙයිළමයකුගේ සිරුරේ බෝම්බ බැඳ සෙබළුන් අතරට එවලාත‍්‍රස්තවාදය අවසන් කරන තුරු ප‍්‍රහාර නතර කරන්නේ නෑලග්ගල ළමයි වෙබ් අඩවි 25 ක් හදතිවයඹ අධ්‍යාපන ප‍්‍රගතිය ජාතික මට්ටම ඉක්මවයිඑස්.බී. ප‍්‍රගති සමාලෝචන රැස්වීම වර්ජනය කරයිබොරු ප‍්‍රචාරවලට එරෙහිව ලන්ඩනයේ උද්ඝෝෂණයක්අපේක්ෂකයන්ට නීතිඥ සහායඑජාපය සුළු ජාතීන් නැතිව පරිහානිය කරා ගමන් කරනවා -අගමැතිබෞද්ධ සාරධර්ම අගයන දේශපාලන සංස්කෘතියක් ඇති කරනවා - නන්දිමිත‍්‍ර ඒකනායකධනුෂ්ක ගොඩකුඹුර කුරුණෑගල සිට...අවසාන මුහුදු සීමාවත් අහිමි වූ එල්ටීටීඊයට දැන් සිදුවී ඇත්තේ කළපුවට පැන දිවි තොර කැර ගැනීම හෝ ආයුධ බිම දමා රණවිරුවන් වෙත බාරවීම පමණක් බවත් මහින්ද රාජපක්ෂ ජනාධිපතිතුමා කීය.ජනාධිපතිතුමා මේ බව සඳහන් කෙළේ වයඹ පළාත් සභා මැතිවරණයේදී එක්සත් ජනතා නිදහස් සන්ධානයේ ජය තහවුරු කිරීම උදෙසා ඊයේ පස්වරුවේ කුරුණෑගල මාලිගාපිටිය කී‍්‍රඩාංගණයේ දී පැවැති ජන රැළිය අමතමිනි. අතිවිශාල පිිරිසක් සහභාගි වූ මේ ජනරැළිය අමතා තවදුරටත් කතා කළ ජනාධිපතිතුමා පොදු ජනතාවගේ හා මවු බිමේ බලාපොරොත්තු ඉටු කළ නොහැකි නායකයන් තනතුරු අතහැර යා යුතු බවත්, රට ජාතිය වෙනුවෙන් තමා භාරගත් වගකීම ඉටු කිරීමේදී මතුවන ඕනෑම අභියෝගයකට මුහුණ දීමට සූදානම් බවත් පැවසීය.සිරිමාවෝ බණ්ඩාරනායක මැතිනිය 77 රට භාර දෙන විට ශ‍්‍රී ලංකාව එකම රටක් ලෙස පැවතුණු බවත් නැවත බාර ගන්නා විට උතුරේ සිට හලාවත දක්වා හා නැෙඟනහිරින් හම්බන්තොට මායිම දක්වා ගිවිසුම් හරහා පාවා දී තිබූ බව මෙහිදී සඳහන් කළ ජනාධිපතිතුමා වසර තුනකට පෙර තමා මේ රටේ බලයට පත්වූයේ අපේ රට ඒකීය රටක් ලෙස හා ත‍්‍රස්තවාදයෙන් තොර රටක් බවට පත්කිරීමේ ජනතා අභිලාශය හේතුවෙන් බවත් අවධාරණය කෙළේ ය.පසුගිය රජයන් යුද්ධය හේතුවෙන් රට සංවර්ධනය කිරීමට නොහැකි බවත්, රැකියා ලබාදිය නොහැකි බවත් කියමින් යුද්ධය ද හරි හැටි නොකළ බව මෙහිදී සිහිපත් කළ ජනාධිපතිතුමා මේ වනවිට ත‍්‍රස්තවාදය තුරන් කරන අතරම මොරගහකන්ද, දැදුරුඔය, වැනි විශාල ව්‍යාපෘතිවල සිට ගමේ කොන්කී‍්‍රට් පාර දක්වා සංවර්ධනය වෙමින් ඇති බවත් මේ හේතුවෙන් විපක්ෂයට මැතිවරණ වේදිකාවේ ප‍්‍රකාශ කිරීමට කිසිවක් නොමැතිව සටන් පාඨ අහිමිව ඇති බවත් පැවැසීය.මෛති‍්‍රපාල සිරිසේන, එස්.බී. නාවින්න, අනුර ප‍්‍රියදර්ශන යාපා, සාලින්ද දිසානායක, රෝහිත බෝගොල්ලාගම, නිමල් සිරිපාල ද සිල්වායන ඇමැතිවරු හා මන්තී‍්‍ර විමල් වීරවංශ මහතා ඇතුළු ප‍්‍රදේශයේ දේශපාලන නියෝජිතයෝ ද මේ අවස්ථාවට එක්ව සිටියහ.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=aa090208_3</link>
    <topic>තවත් සිවිල් වැසියෝ 5000 ක් හමුදා පාලන ප‍්‍රදේශයට</topic>
    <author/>
    <content>ප‍්‍රභා සිටි තැනකට ගුවන් ප‍්‍රහාරබාර වීම හෝ දිවි තොරකැර ගැනීම හැර කොටින්ට වෙනත් විකල්පයක් නෑ - ජනපතිතවත් සිවිල් වැසියෝ 5000 ක් හමුදා පාලන ප‍්‍රදේශයටදැයට කිරුළ හෙටත්‘කදිර්ගාමර් සහන ගම්මානය’ බලන්න බැසිල් රාජපක්ෂ යයිප‍්‍රභා ගලවා ගැනීමේ තවත් කුමන්ත‍්‍රණයක් හෙළිවෙයිපණ අදින කොටින් බේරගන්න විදෙස් මාධ්‍ය බොරු ගොතයිඅගමැති තායිලන්තයේ සංචාරයකධීවර දිරියට රු. මිලියන 15,000 ක්සතුරාට නැවත ශක්තිමත් වීමට ඉඩ නොදීම ජාතියේ වගකීමයි - ජනපතිලක්ෂ 1900 ක් වටිනා බස් රථ බෙදාදෙයිළමයකුගේ සිරුරේ බෝම්බ බැඳ සෙබළුන් අතරට එවලාත‍්‍රස්තවාදය අවසන් කරන තුරු ප‍්‍රහාර නතර කරන්නේ නෑලග්ගල ළමයි වෙබ් අඩවි 25 ක් හදතිවයඹ අධ්‍යාපන ප‍්‍රගතිය ජාතික මට්ටම ඉක්මවයිඑස්.බී. ප‍්‍රගති සමාලෝචන රැස්වීම වර්ජනය කරයිබොරු ප‍්‍රචාරවලට එරෙහිව ලන්ඩනයේ උද්ඝෝෂණයක්අපේක්ෂකයන්ට නීතිඥ සහායඑජාපය සුළු ජාතීන් නැතිව පරිහානිය කරා ගමන් කරනවා -අගමැතිබෞද්ධ සාරධර්ම අගයන දේශපාලන සංස්කෘතියක් ඇති කරනවා - නන්දිමිත‍්‍ර ඒකනායකඑල්ටීටීඊ ග‍්‍රහණයට යටත්ව සිටි තවත් සිවිල් වැසියන් 5000 ක් පෙරේදා (06) සවස වනවිට රජයේ හමුදා පාලනය සහිත පෙදෙසට පැමිණ ඇත.එක්වර මෙතරම් සංඛ්‍යාවක් පැමිණි මුල් වතාව මෙය බව හමුදා මාධ්‍ය ප‍්‍රකාශක බි‍්‍රගේඩියර් උදය නානායක්කාර මහතා පැවසීය.මුලතිව් පිහිටි ඝන කැලෑ පෙදෙසින් කොටි ත‍්‍රස්තවාදීන්ගෙන් මිදී ධර්මපුරම් හරහා විශ්වමඩු ප‍්‍රදේශයට පැමිණි ඔවුහු හමුදා සේනාංක විසින් උණුසුම් හැඟුමින් පිළිගත්හ. අත දරුවන් සාරි හා වෙනත් කඩමාලුවල ඔතාගෙන දැඩි දුෂ්කරතා මැද විශ්වමඩු පෙදෙසට පැමිණියහ. විශ්වමඩු මේ වනවිට මුළුමනින් ම හමුදාව අතට පත් ව තිබේ.කොටි බලය මේ වනවිට සැතපුම් දොළහකට සීමා වී තිබේ. සිවිල් වැසියන්ට මුවාවී ප‍්‍රහාර එල්ල කරන කොටි ත‍්‍රස්තවාදීන්ගේ තර්ජන මැද්දේ වුව ද සිවිල් ජනතාව ඔවුන්ගෙන් මිදී මේ වනවිටත් පළා එමින් සිටින බව වාර්තාවෙයි.මේ අතර වහා අවි බිම තබා යටත් වෙන ලෙස ද රජය ඔවුන්ට අවසන් නිවේදනයක් නිකුත් කර ඇත. මුලිතිව් හි සිදුකරන මානුෂික මෙහෙයුමේදී විශේෂ අවධානය සිවිල් වැසියන් කෙරෙහි යොමු කර ඇති බවත් සිවිල් වැසියන් ආරක්ෂා කරගැනීමට සෑම උත්සාහයක් ම දරන බව ද පසුගියදා ජනාධිපතිතුමා අවධාරණය කෙළේ ය.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=aa090208_4</link>
    <topic>දැයට කිරුළ හෙටත්</topic>
    <author/>
    <content>ප‍්‍රභා සිටි තැනකට ගුවන් ප‍්‍රහාරබාර වීම හෝ දිවි තොරකැර ගැනීම හැර කොටින්ට වෙනත් විකල්පයක් නෑ - ජනපතිතවත් සිවිල් වැසියෝ 5000 ක් හමුදා පාලන ප‍්‍රදේශයටදැයට කිරුළ හෙටත්‘කදිර්ගාමර් සහන ගම්මානය’ බලන්න බැසිල් රාජපක්ෂ යයිප‍්‍රභා ගලවා ගැනීමේ තවත් කුමන්ත‍්‍රණයක් හෙළිවෙයිපණ අදින කොටින් බේරගන්න විදෙස් මාධ්‍ය බොරු ගොතයිඅගමැති තායිලන්තයේ සංචාරයකධීවර දිරියට රු. මිලියන 15,000 ක්සතුරාට නැවත ශක්තිමත් වීමට ඉඩ නොදීම ජාතියේ වගකීමයි - ජනපතිලක්ෂ 1900 ක් වටිනා බස් රථ බෙදාදෙයිළමයකුගේ සිරුරේ බෝම්බ බැඳ සෙබළුන් අතරට එවලාත‍්‍රස්තවාදය අවසන් කරන තුරු ප‍්‍රහාර නතර කරන්නේ නෑලග්ගල ළමයි වෙබ් අඩවි 25 ක් හදතිවයඹ අධ්‍යාපන ප‍්‍රගතිය ජාතික මට්ටම ඉක්මවයිඑස්.බී. ප‍්‍රගති සමාලෝචන රැස්වීම වර්ජනය කරයිබොරු ප‍්‍රචාරවලට එරෙහිව ලන්ඩනයේ උද්ඝෝෂණයක්අපේක්ෂකයන්ට නීතිඥ සහායඑජාපය සුළු ජාතීන් නැතිව පරිහානිය කරා ගමන් කරනවා -අගමැතිබෞද්ධ සාරධර්ම අගයන දේශපාලන සංස්කෘතියක් ඇති කරනවා - නන්දිමිත‍්‍ර ඒකනායකකොළඹ බණ්ඩාරනායක සම්මන්ත‍්‍රණ ශාලාවේ අද අවසන් වීමට නියමිතව තිබූ දැයට කිරුළ ප‍්‍රදර්ශනය හෙට (09) දක්වා දීර්ඝ කර තිබේ.මේ ප‍්‍රදර්ශනය නැරඹීමට පැමිණීම අපේක්ෂා කරන අතිවිශාල නරඹන්නන් ගැන සලකා මේ තීරණය ගෙන ඇති අතර ඊයේ වනවිට ලක්ෂ ගණනක් ප‍්‍රදර්ශනය නැරඹීමට පැමිණ සිටියහ.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=aa090208_5</link>
    <topic>‘කදිර්ගාමර් සහන ගම්මානය’ බලන්න බැසිල් රාජපක්ෂ යයි</topic>
    <author/>
    <content>ප‍්‍රභා සිටි තැනකට ගුවන් ප‍්‍රහාරබාර වීම හෝ දිවි තොරකැර ගැනීම හැර කොටින්ට වෙනත් විකල්පයක් නෑ - ජනපතිතවත් සිවිල් වැසියෝ 5000 ක් හමුදා පාලන ප‍්‍රදේශයටදැයට කිරුළ හෙටත්‘කදිර්ගාමර් සහන ගම්මානය’ බලන්න බැසිල් රාජපක්ෂ යයිප‍්‍රභා ගලවා ගැනීමේ තවත් කුමන්ත‍්‍රණයක් හෙළිවෙයිපණ අදින කොටින් බේරගන්න විදෙස් මාධ්‍ය බොරු ගොතයිඅගමැති තායිලන්තයේ සංචාරයකධීවර දිරියට රු. මිලියන 15,000 ක්සතුරාට නැවත ශක්තිමත් වීමට ඉඩ නොදීම ජාතියේ වගකීමයි - ජනපතිලක්ෂ 1900 ක් වටිනා බස් රථ බෙදාදෙයිළමයකුගේ සිරුරේ බෝම්බ බැඳ සෙබළුන් අතරට එවලාත‍්‍රස්තවාදය අවසන් කරන තුරු ප‍්‍රහාර නතර කරන්නේ නෑලග්ගල ළමයි වෙබ් අඩවි 25 ක් හදතිවයඹ අධ්‍යාපන ප‍්‍රගතිය ජාතික මට්ටම ඉක්මවයිඑස්.බී. ප‍්‍රගති සමාලෝචන රැස්වීම වර්ජනය කරයිබොරු ප‍්‍රචාරවලට එරෙහිව ලන්ඩනයේ උද්ඝෝෂණයක්අපේක්ෂකයන්ට නීතිඥ සහායඑජාපය සුළු ජාතීන් නැතිව පරිහානිය කරා ගමන් කරනවා -අගමැතිබෞද්ධ සාරධර්ම අගයන දේශපාලන සංස්කෘතියක් ඇති කරනවා - නන්දිමිත‍්‍ර ඒකනායකවවුනියාවේ චෙට්ටිකුලම් ප‍්‍රාදේශීය ලේකම් කොට්ඨාසයේ තාවකාලිකව ඉදිකර තිබෙන කදිර්ගාමර් සහන ගම්මානයේ ජනතාවගේ පහසුකම් පිළිබඳව සොයා බැලීමට ජනාධිපති ජ්‍යෙෂ්ඨ උපදේශක පාර්ලිමේන්තු මන්තී‍්‍ර බැසිල් රාජපක්ෂ මහතා ඇතුළු ඇමැතිවරු පිරිසක් ඉකුත් සිකුරාදා (6) එම ගම්මානයේ සංචාරයක නිරත වූහ.මේ සහන ගම්මානයේ පවුල් 350 සාමාජිකයෝ 1850 ක් ජීවත්වෙති. මේ වනවිට මේ සියලු පවුල්වලට අවශ්‍ය යටිතල පහසුකම් සපයාදීමට පියවර ගෙන තිබේ.අක්කර 1000 කින් සමන්විත මේ ගම්මානයේ පදිංචිකරුවන් වෙනුවෙන් විවිධ සේවා සමුපකාර සමිති සෞඛ්‍ය මධ්‍යස්ථාන ප‍්‍රාදේශීය උප කාර්යාල පෙර පාසල් බැංකු ශාඛා ඇතුළු විවිධ පහසුකම් රැසක් සලසා දී ඇත.මෙහි පවත්නා සෙසු අඩුපාඩුකම් වහා සපයා දෙන ලෙස ද පැමිණි සිටි රාජ්‍ය අංශයේ අදාළ නිලධාරීන් වෙත බැසිල් රාජපක්ෂ මහතා උපදෙස් ලබාදුනි. රිෂාඩ් බදියුර්දීන්, එස්.එම්. චන්ද්‍රසේන යන ඇමැතිවරු සහ උතුරු පළාත් ආණ්ඩුකාර ඩික්සන් දෑල බණ්ඩාර මහතා ද මේ සංචාරයට සහභාගි වූහ.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=aa0902082</link>
    <topic>ප‍්‍රභා ගලවා ගැනීමේ තවත් කුමන්ත‍්‍රණයක් හෙළිවෙයි</topic>
    <author>දයා ඩී. ෆොන්සේකා</author>
    <content>ප‍්‍රභා සිටි තැනකට ගුවන් ප‍්‍රහාරබාර වීම හෝ දිවි තොරකැර ගැනීම හැර කොටින්ට වෙනත් විකල්පයක් නෑ - ජනපතිතවත් සිවිල් වැසියෝ 5000 ක් හමුදා පාලන ප‍්‍රදේශයටදැයට කිරුළ හෙටත්‘කදිර්ගාමර් සහන ගම්මානය’ බලන්න බැසිල් රාජපක්ෂ යයිප‍්‍රභා ගලවා ගැනීමේ තවත් කුමන්ත‍්‍රණයක් හෙළිවෙයිපණ අදින කොටින් බේරගන්න විදෙස් මාධ්‍ය බොරු ගොතයිඅගමැති තායිලන්තයේ සංචාරයකධීවර දිරියට රු. මිලියන 15,000 ක්සතුරාට නැවත ශක්තිමත් වීමට ඉඩ නොදීම ජාතියේ වගකීමයි - ජනපතිලක්ෂ 1900 ක් වටිනා බස් රථ බෙදාදෙයිළමයකුගේ සිරුරේ බෝම්බ බැඳ සෙබළුන් අතරට එවලාත‍්‍රස්තවාදය අවසන් කරන තුරු ප‍්‍රහාර නතර කරන්නේ නෑලග්ගල ළමයි වෙබ් අඩවි 25 ක් හදතිවයඹ අධ්‍යාපන ප‍්‍රගතිය ජාතික මට්ටම ඉක්මවයිඑස්.බී. ප‍්‍රගති සමාලෝචන රැස්වීම වර්ජනය කරයිබොරු ප‍්‍රචාරවලට එරෙහිව ලන්ඩනයේ උද්ඝෝෂණයක්අපේක්ෂකයන්ට නීතිඥ සහායඑජාපය සුළු ජාතීන් නැතිව පරිහානිය කරා ගමන් කරනවා -අගමැතිබෞද්ධ සාරධර්ම අගයන දේශපාලන සංස්කෘතියක් ඇති කරනවා - නන්දිමිත‍්‍ර ඒකනායකමළ සිරුරු 35,000 කතාව - පොකුරු බෝම්බ කතාවදයා ඩී. ෆොන්සේකාකොටි ත‍්‍රස්තවාදීන් අවසන් වශයෙන් පරාජයට පත් වෙමින් තිබෙන මොහොතේදී ඔවුන් ගලවා ගැනීම සඳහා ශ‍්‍රී ලංකාවට අන්තර්ජාතික බලපෑමක් එල්ල කිරීමට සැලසුම් කළ රහසිගත වැඩපිළිවෙළක තොරතුරු අනාවරණය වෙමින් තිබේ.උතුරේ කි‍්‍රයාන්විත ප‍්‍රදේශයන්හි කි‍්‍රයාත්මක වන අන්තර්ජාතික රාජ්‍ය නොවන සංවිධානයක් විසින් මළ සිරුරු බහාලන බෑග් 35,000 ක් ඇණැවුම් කැර තිබූ අතර ඔවුන් එමඟින් උත්සාහ කොට තිබුණේ මෙරට සිවිල් දෙමළ ජනතාව යුද්ධය නිසා දස දහස් ගණනින් මිය යන බවට ව්‍යාජ පුවතක් නිර්මාණය කිරීමට බව ආරක්ෂක අංශ වෙත තොරතුරු අනාවරණය වෙමින් තිබේ.ඇත්ත වශයෙන් ම ශ‍්‍රී ලංකාවට එකවර සිරුරු බහාළන බෑග් 35,000 ක් ඇණවුම් කිරීමට කිසිම අවශ්‍යතාවක් නො තිබූ බවටත් තොරතුරු අනාවරණය වී තිබේ. මීට සමාන්තරව ශ‍්‍රී ලංකා රජයේ හමුදාවන්ට එරෙහිව එක්සත් ජාතීන්ගේ සංවිධානය ඇතුළු වෙනත් සංවිධාන වෙත වාර්තා කැර තිබුණේ උතුරේ මෙහෙයුම් සඳහා පොකුරු බෝම්බ යොදා ගන්නා බවයි. එහෙත් පසුව අනාවරණය වූයේ එය මුළුමණින් ම අසත්‍යයක් බවයි.කාලයක සිට කොටි සංවිධානයේ මුදලින් යැපුණු ඇතැම් රාජ්‍ය නොවන සංවිධාන හා ජගත් සංවිධානවල නියෝජිතයින් පිරිසක් මෙසේ රජයට එරෙහිව අන්තර් ජාතික පීඩනයක් එල්ල කිරීමට ඉතා සූක්ෂ්ම ලෙස කි‍්‍රයාත්මක වෙමින් විවිධාකාර අසත්‍ය දේ ප‍්‍රචාරය කරමින් එල්.ටී.ටී.ඊ යට එරෙහි ප‍්‍රහාර නතර කැර ගැනීමට ක‍්‍රියා කැර ඇති බවත් හෙළි වී තිබේ.මෙය කොටි ත‍්‍රස්තවාදීන්ට පක්ෂපාතීව ගෙන ගිය අන්තර්ජාතික කුමන්ත‍්‍රණයේ දෙවන අදියර ලෙස සැලකිය හැකි යැයි ආරක්ෂක බුද්ධි අංශ විශ්වාසය පළ කරයි.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=aa0902081</link>
    <topic>පණ අදින කොටින් බේරගන්න විදෙස් මාධ්‍ය බොරු ගොතයි</topic>
    <author/>
    <content>ප‍්‍රභා සිටි තැනකට ගුවන් ප‍්‍රහාරබාර වීම හෝ දිවි තොරකැර ගැනීම හැර කොටින්ට වෙනත් විකල්පයක් නෑ - ජනපතිතවත් සිවිල් වැසියෝ 5000 ක් හමුදා පාලන ප‍්‍රදේශයටදැයට කිරුළ හෙටත්‘කදිර්ගාමර් සහන ගම්මානය’ බලන්න බැසිල් රාජපක්ෂ යයිප‍්‍රභා ගලවා ගැනීමේ තවත් කුමන්ත‍්‍රණයක් හෙළිවෙයිපණ අදින කොටින් බේරගන්න විදෙස් මාධ්‍ය බොරු ගොතයිඅගමැති තායිලන්තයේ සංචාරයකධීවර දිරියට රු. මිලියන 15,000 ක්සතුරාට නැවත ශක්තිමත් වීමට ඉඩ නොදීම ජාතියේ වගකීමයි - ජනපතිලක්ෂ 1900 ක් වටිනා බස් රථ බෙදාදෙයිළමයකුගේ සිරුරේ බෝම්බ බැඳ සෙබළුන් අතරට එවලාත‍්‍රස්තවාදය අවසන් කරන තුරු ප‍්‍රහාර නතර කරන්නේ නෑලග්ගල ළමයි වෙබ් අඩවි 25 ක් හදතිවයඹ අධ්‍යාපන ප‍්‍රගතිය ජාතික මට්ටම ඉක්මවයිඑස්.බී. ප‍්‍රගති සමාලෝචන රැස්වීම වර්ජනය කරයිබොරු ප‍්‍රචාරවලට එරෙහිව ලන්ඩනයේ උද්ඝෝෂණයක්අපේක්ෂකයන්ට නීතිඥ සහායඑජාපය සුළු ජාතීන් නැතිව පරිහානිය කරා ගමන් කරනවා -අගමැතිබෞද්ධ සාරධර්ම අගයන දේශපාලන සංස්කෘතියක් ඇති කරනවා - නන්දිමිත‍්‍ර ඒකනායකමුලතිව් හි සීමිත ප‍්‍රදේශයක කොටුවී සිටින කොටි ත‍්‍රස්තවාදීන්ගෙන් අහිංසක දෙමළ ජනතාව මුදා ගැනීම සඳහා ශ‍්‍රී ලංකා රජයේ ආරක්ෂක හමුදාවන් විසින් මානුෂික මෙහෙයුමක යෙදී සිටින මේ මොහොතේදී රජයේ ආරක්ෂක අංශ අසීරුවට පත් කරවන ආකාරයේ අසත්‍ය ප‍්‍රවෘත්ති ගණනාවක් ඉකුත් කාලයේදී අන්තර්ජාතික ජනමාධ්‍ය ආයතන කිහිපයක් විසින් ලොව පුරා විසුරුවා හැර ඇතැයි තොරතුරු අනාවරණය වී තිබේ.කොටි ත‍්‍රස්තවාදීන් නියත වශයෙන්ම අවසන් පරාජයට ලක්වෙමින් තිබියදී මෙසේ අසත්‍ය ප‍්‍රවෘත්ති විසුරුවා හැරීමට ඇතැම් මාධ්‍යවේදීන් කි‍්‍රයාකැර ඇත්තේ එමඟින් කොටි ත‍්‍රස්තවාදීන්ට අන්තර්ජාතික සානුකම්පිත භාවයක් ලබාගැනීමේ පසුබිම සකස් කිරීමට බවත් අනාවරණය වෙයි.කෙසේ වෙතත් රජය මැදිහත් වී එම අසත්‍ය පුවත්වල සඳහන් තොරතුරු පිළිබඳ යථා තත්ත්වය හෙළිදරවු කිරීමට පියවර ගෙන ඇති බවත් දැනගන්නට ඇත. එක්තරා අන්තර්ජාතික රාජ්‍ය නොවන සංවිධාන කිහිපයක නියෝජිතයින් විසින් කොටින්ට පක්ෂපාතීව ගෙන ගිය සූක්ෂ්ම ප‍්‍රචාරක වැඩපිළිවෙළටම මේ ජනමාධ්‍ය ප‍්‍රචාරය ද අයත් වන බවටත්, එය ශ‍්‍රී ලංකා රජයට හා හමුදාවට එරෙහිව කළ කුමන්ත‍්‍රණයක තවත් කොටසක් බවට ද තොරතුරු අනාවරණය වී තිබේ.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=aa0902083</link>
    <topic>අගමැති තායිලන්තයේ සංචාරයක</topic>
    <author/>
    <content>ප‍්‍රභා සිටි තැනකට ගුවන් ප‍්‍රහාරබාර වීම හෝ දිවි තොරකැර ගැනීම හැර කොටින්ට වෙනත් විකල්පයක් නෑ - ජනපතිතවත් සිවිල් වැසියෝ 5000 ක් හමුදා පාලන ප‍්‍රදේශයටදැයට කිරුළ හෙටත්‘කදිර්ගාමර් සහන ගම්මානය’ බලන්න බැසිල් රාජපක්ෂ යයිප‍්‍රභා ගලවා ගැනීමේ තවත් කුමන්ත‍්‍රණයක් හෙළිවෙයිපණ අදින කොටින් බේරගන්න විදෙස් මාධ්‍ය බොරු ගොතයිඅගමැති තායිලන්තයේ සංචාරයකධීවර දිරියට රු. මිලියන 15,000 ක්සතුරාට නැවත ශක්තිමත් වීමට ඉඩ නොදීම ජාතියේ වගකීමයි - ජනපතිලක්ෂ 1900 ක් වටිනා බස් රථ බෙදාදෙයිළමයකුගේ සිරුරේ බෝම්බ බැඳ සෙබළුන් අතරට එවලාත‍්‍රස්තවාදය අවසන් කරන තුරු ප‍්‍රහාර නතර කරන්නේ නෑලග්ගල ළමයි වෙබ් අඩවි 25 ක් හදතිවයඹ අධ්‍යාපන ප‍්‍රගතිය ජාතික මට්ටම ඉක්මවයිඑස්.බී. ප‍්‍රගති සමාලෝචන රැස්වීම වර්ජනය කරයිබොරු ප‍්‍රචාරවලට එරෙහිව ලන්ඩනයේ උද්ඝෝෂණයක්අපේක්ෂකයන්ට නීතිඥ සහායඑජාපය සුළු ජාතීන් නැතිව පරිහානිය කරා ගමන් කරනවා -අගමැතිබෞද්ධ සාරධර්ම අගයන දේශපාලන සංස්කෘතියක් ඇති කරනවා - නන්දිමිත‍්‍ර ඒකනායකඅගමැති රත්නසිරි වික‍්‍රමනායක මහතා තායිලන්තයේ සිව්දින නිල සංචාරයක් සඳහා අද දිවයිනෙන් පිටත්ව යෑමට නියමිතය.පසුගිය දෙසැම්බර් මාසයේදී තායිලන්ත නව අගමැති වශයෙන් පත්වූ අභිසිට් වෙජාජ්වා මහතාගේ ආරාධනාවක් පරිදි මේ නිල සංචාරයට සහභාගි වන ශ‍්‍රී ලංකා අගමැතිවරයා එරට දී උත්සව කිහිපයකට ද සහභාගි වනු ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=aa0902084</link>
    <topic>ධීවර දිරියට රු. මිලියන 15,000 ක්</topic>
    <author>සුමිත‍්‍ර ද සිල්වා</author>
    <content>ප‍්‍රභා සිටි තැනකට ගුවන් ප‍්‍රහාරබාර වීම හෝ දිවි තොරකැර ගැනීම හැර කොටින්ට වෙනත් විකල්පයක් නෑ - ජනපතිතවත් සිවිල් වැසියෝ 5000 ක් හමුදා පාලන ප‍්‍රදේශයටදැයට කිරුළ හෙටත්‘කදිර්ගාමර් සහන ගම්මානය’ බලන්න බැසිල් රාජපක්ෂ යයිප‍්‍රභා ගලවා ගැනීමේ තවත් කුමන්ත‍්‍රණයක් හෙළිවෙයිපණ අදින කොටින් බේරගන්න විදෙස් මාධ්‍ය බොරු ගොතයිඅගමැති තායිලන්තයේ සංචාරයකධීවර දිරියට රු. මිලියන 15,000 ක්සතුරාට නැවත ශක්තිමත් වීමට ඉඩ නොදීම ජාතියේ වගකීමයි - ජනපතිලක්ෂ 1900 ක් වටිනා බස් රථ බෙදාදෙයිළමයකුගේ සිරුරේ බෝම්බ බැඳ සෙබළුන් අතරට එවලාත‍්‍රස්තවාදය අවසන් කරන තුරු ප‍්‍රහාර නතර කරන්නේ නෑලග්ගල ළමයි වෙබ් අඩවි 25 ක් හදතිවයඹ අධ්‍යාපන ප‍්‍රගතිය ජාතික මට්ටම ඉක්මවයිඑස්.බී. ප‍්‍රගති සමාලෝචන රැස්වීම වර්ජනය කරයිබොරු ප‍්‍රචාරවලට එරෙහිව ලන්ඩනයේ උද්ඝෝෂණයක්අපේක්ෂකයන්ට නීතිඥ සහායඑජාපය සුළු ජාතීන් නැතිව පරිහානිය කරා ගමන් කරනවා -අගමැතිබෞද්ධ සාරධර්ම අගයන දේශපාලන සංස්කෘතියක් ඇති කරනවා - නන්දිමිත‍්‍ර ඒකනායකසුමිත‍්‍ර ද සිල්වාමෙරට ධීවර කර්මාන්තයේ සංවර්ධනය සඳහා රුපියල් මිලියන 15,000 කට අධික මූල්‍ය ප‍්‍රදානයක් සිදු කිරීමට අන්තර්ජාතික කෘෂිකාර්මික සංවර්ධන අරමුදල විසින් එකඟතාව පළ කොට තිබේ.මේ මුදල් යොදා මත්ස්‍ය තොටුපළ 18 ක් සහ නැංගුරම්පොළ 03 ක් ඉදිකිරීමට ධීවර අමාත්‍යාංශය කටයුතු සූදානම් කොට තිබේ. ඒ යටතේ මඩකලපුව දිස්ති‍්‍රක්කයේ වාකරේ, අම්පාර දිස්ති‍්‍රක්කයේ සයින්දමරුදු, මාතර දිස්ති‍්‍රක්කයේ සුදුවැල්ල යන ප‍්‍රදේශවල නැංගුරම් පොළ ඉදිකැරෙන අතර එක් ඉදිකිරීමක් සඳහා රු. මිලියන 350 ක් වෙන්කොට තිබේ.ඒ අනුව “ඒ” වර්ගයේ තොටුපළවල් සඳහා ති‍්‍ර’මලේ, මඩකලපුව, හම්බන්තොට, මාතර, ගාල්ල සහ කළුතර යන දිස්ති‍්‍රක්කවල තොටුපළවල් ඉදිකිරීමට ද යෝජිතය. ඒ එක් එක් තොටුපළක් සඳහා රුපියල් මිලියන 20 බැගින් වෙන්කර ඇත.මඩකලපුව දිස්ති‍්‍රක්කයෙන් කළුවන්කර්නි, නින්දවුර්, පෙරියනිලාවන්නි සහ කාන්තන්කුඩි ප‍්‍රදේශවල ද ති‍්‍ර’මලේ දිස්ති‍්‍රක්කයෙන් මුතූර්, කින්නියා, සල්පේ ආරු, පට්ටිකුඩා යන ප‍්‍රදේශවලද, හම්බන්තොට දිස්ති‍්‍රක්කයෙන් සිසිලසගම, මාතර දිස්ති‍්‍රක්කයෙන් කප්පරතොට සහ කීරලවැල්ල ප‍්‍රදේශවලද, ගාල්ල දිස්ති‍්‍රක්කයෙන් කයිකාවල සහ ගල්බොක්ක යන ප‍්‍රදේශවල ද කළුතර දිස්ත‍්‍රික්කයෙන් පයාගල ද මේ තොටුපලවල් පිහිටුවීමට යෝජනා කර ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=aa0902085</link>
    <topic>සතුරාට නැවත ශක්තිමත් වීමට ඉඩ නොදීම ජාතියේ වගකීමයි - ජනපති</topic>
    <author>ඉන්දික පොල්කොටුව සංජය අසේල මතුරට</author>
    <content>ප‍්‍රභා සිටි තැනකට ගුවන් ප‍්‍රහාරබාර වීම හෝ දිවි තොරකැර ගැනීම හැර කොටින්ට වෙනත් විකල්පයක් නෑ - ජනපතිතවත් සිවිල් වැසියෝ 5000 ක් හමුදා පාලන ප‍්‍රදේශයටදැයට කිරුළ හෙටත්‘කදිර්ගාමර් සහන ගම්මානය’ බලන්න බැසිල් රාජපක්ෂ යයිප‍්‍රභා ගලවා ගැනීමේ තවත් කුමන්ත‍්‍රණයක් හෙළිවෙයිපණ අදින කොටින් බේරගන්න විදෙස් මාධ්‍ය බොරු ගොතයිඅගමැති තායිලන්තයේ සංචාරයකධීවර දිරියට රු. මිලියන 15,000 ක්සතුරාට නැවත ශක්තිමත් වීමට ඉඩ නොදීම ජාතියේ වගකීමයි - ජනපතිලක්ෂ 1900 ක් වටිනා බස් රථ බෙදාදෙයිළමයකුගේ සිරුරේ බෝම්බ බැඳ සෙබළුන් අතරට එවලාත‍්‍රස්තවාදය අවසන් කරන තුරු ප‍්‍රහාර නතර කරන්නේ නෑලග්ගල ළමයි වෙබ් අඩවි 25 ක් හදතිවයඹ අධ්‍යාපන ප‍්‍රගතිය ජාතික මට්ටම ඉක්මවයිඑස්.බී. ප‍්‍රගති සමාලෝචන රැස්වීම වර්ජනය කරයිබොරු ප‍්‍රචාරවලට එරෙහිව ලන්ඩනයේ උද්ඝෝෂණයක්අපේක්ෂකයන්ට නීතිඥ සහායඑජාපය සුළු ජාතීන් නැතිව පරිහානිය කරා ගමන් කරනවා -අගමැතිබෞද්ධ සාරධර්ම අගයන දේශපාලන සංස්කෘතියක් ඇති කරනවා - නන්දිමිත‍්‍ර ඒකනායකඉන්දික පොල්කොටුව සංජය අසේල මතුරටදශක තුනකට අධික කාලයක් ජාතියේ ඉදිරි ගමන විනාශ කළ සතුරාට නැවත ශක්තිමත් වීමට කිසිදු අවස්ථාවක් නොදීම සමස්ත ජාතියම සතු වගකීමක් බව මහින්ද රාජපක්ෂ ජනාධිපතිතුමා පවසයි.මේ මොහොතේ පෙරට පැමිණ ජාතියේ ජයග‍්‍රහණය වෙනුවෙන් කැප වන ලෙස සියලු ජනතාවගෙන් ජනාධිපතිතුමන් මෙහිදී ඉල්ලා සිටියේය.මහනුවර ජනාධිපති මන්දිරයේදී පැවැති කුරුණෑගල දිස්ති‍්‍රක් ගොවිජන සංවර්ධන නිලධාරීන්, උපාධිධාරී සංවර්ධන සහකාරවරුන්, කෘෂි පර්යේෂණ හා නිෂ්පාදන සහකාර නිලධාරි හමුවකදී එතුමා මේ බැව් කීය. තම දරුවන්ගේ අනාගතය සේම ජාතියේ අනාගතය ද සුරක්ෂිත කිරීම උදෙසා කැපවිය යුතු බවත් එය සමස්ත ජාතියේම ජයග‍්‍රහණය බවත් මහින්ද රාජපක්ෂ ජනාධිපතිතුමා වැඩිදුරටත් සඳහන් කෙළේය.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=aa0902086</link>
    <topic>ලක්ෂ 1900 ක් වටිනා බස් රථ බෙදාදෙයි</topic>
    <author>සුභද්‍රා දේශප‍්‍රිය</author>
    <content>ප‍්‍රභා සිටි තැනකට ගුවන් ප‍්‍රහාරබාර වීම හෝ දිවි තොරකැර ගැනීම හැර කොටින්ට වෙනත් විකල්පයක් නෑ - ජනපතිතවත් සිවිල් වැසියෝ 5000 ක් හමුදා පාලන ප‍්‍රදේශයටදැයට කිරුළ හෙටත්‘කදිර්ගාමර් සහන ගම්මානය’ බලන්න බැසිල් රාජපක්ෂ යයිප‍්‍රභා ගලවා ගැනීමේ තවත් කුමන්ත‍්‍රණයක් හෙළිවෙයිපණ අදින කොටින් බේරගන්න විදෙස් මාධ්‍ය බොරු ගොතයිඅගමැති තායිලන්තයේ සංචාරයකධීවර දිරියට රු. මිලියන 15,000 ක්සතුරාට නැවත ශක්තිමත් වීමට ඉඩ නොදීම ජාතියේ වගකීමයි - ජනපතිලක්ෂ 1900 ක් වටිනා බස් රථ බෙදාදෙයිළමයකුගේ සිරුරේ බෝම්බ බැඳ සෙබළුන් අතරට එවලාත‍්‍රස්තවාදය අවසන් කරන තුරු ප‍්‍රහාර නතර කරන්නේ නෑලග්ගල ළමයි වෙබ් අඩවි 25 ක් හදතිවයඹ අධ්‍යාපන ප‍්‍රගතිය ජාතික මට්ටම ඉක්මවයිඑස්.බී. ප‍්‍රගති සමාලෝචන රැස්වීම වර්ජනය කරයිබොරු ප‍්‍රචාරවලට එරෙහිව ලන්ඩනයේ උද්ඝෝෂණයක්අපේක්ෂකයන්ට නීතිඥ සහායඑජාපය සුළු ජාතීන් නැතිව පරිහානිය කරා ගමන් කරනවා -අගමැතිබෞද්ධ සාරධර්ම අගයන දේශපාලන සංස්කෘතියක් ඇති කරනවා - නන්දිමිත‍්‍ර ඒකනායකසුභද්‍රා දේශප‍්‍රියවයඹ සහ මධ්‍යම පළාත්වල පොදු ගමනාගමනය නැංවීමේ අරමුණින් රුපියල් ලක්ෂ එක්දහස් නවසියයක් වටිනා බස් රථ බෙදාදීම ඉකුත් දා (06) සිදු කෙරිණි. ආසන පනස් හතරකින් යුත් බස් රථ තිහක් ද ආසන පනහකින් යුත් බස් රථ විස්සක් ද ප‍්‍රවාහන නියෝජ්‍ය අමාත්‍ය ලසන්ත අලගියවන්න මහතා විසින් මෙහිදී එම දෙපළාතේ ලංගම ප‍්‍රාදේශිකයන් අතර බෙදා දෙන ලදී.මහින්ද රාජපක්ෂ ජනාධිපතිතුමාගේ ග‍්‍රාමීය සංවර්ධන වැඩපිළිවෙළ යටතේ ශ‍්‍රී ලංකා ගමනාගමන මණ්ඩලය විසින් මෙම බස් රථ බෙදාදීම සිදු කළ අතර තවත් පළාත් කිහිපයකට ලංගම බස් රථ බෙදා දීමට ද කටයුතු සූදානම් කොට තිබේ.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=aa0902087</link>
    <topic>ළමයකුගේ සිරුරේ බෝම්බ බැඳ සෙබළුන් අතරට එවලා</topic>
    <author/>
    <content>ප‍්‍රභා සිටි තැනකට ගුවන් ප‍්‍රහාරබාර වීම හෝ දිවි තොරකැර ගැනීම හැර කොටින්ට වෙනත් විකල්පයක් නෑ - ජනපතිතවත් සිවිල් වැසියෝ 5000 ක් හමුදා පාලන ප‍්‍රදේශයටදැයට කිරුළ හෙටත්‘කදිර්ගාමර් සහන ගම්මානය’ බලන්න බැසිල් රාජපක්ෂ යයිප‍්‍රභා ගලවා ගැනීමේ තවත් කුමන්ත‍්‍රණයක් හෙළිවෙයිපණ අදින කොටින් බේරගන්න විදෙස් මාධ්‍ය බොරු ගොතයිඅගමැති තායිලන්තයේ සංචාරයකධීවර දිරියට රු. මිලියන 15,000 ක්සතුරාට නැවත ශක්තිමත් වීමට ඉඩ නොදීම ජාතියේ වගකීමයි - ජනපතිලක්ෂ 1900 ක් වටිනා බස් රථ බෙදාදෙයිළමයකුගේ සිරුරේ බෝම්බ බැඳ සෙබළුන් අතරට එවලාත‍්‍රස්තවාදය අවසන් කරන තුරු ප‍්‍රහාර නතර කරන්නේ නෑලග්ගල ළමයි වෙබ් අඩවි 25 ක් හදතිවයඹ අධ්‍යාපන ප‍්‍රගතිය ජාතික මට්ටම ඉක්මවයිඑස්.බී. ප‍්‍රගති සමාලෝචන රැස්වීම වර්ජනය කරයිබොරු ප‍්‍රචාරවලට එරෙහිව ලන්ඩනයේ උද්ඝෝෂණයක්අපේක්ෂකයන්ට නීතිඥ සහායඑජාපය සුළු ජාතීන් නැතිව පරිහානිය කරා ගමන් කරනවා -අගමැතිබෞද්ධ සාරධර්ම අගයන දේශපාලන සංස්කෘතියක් ඇති කරනවා - නන්දිමිත‍්‍ර ඒකනායකපරාජයෙන් වියරු වැටී සිටින කොටි ත‍්‍රස්තවාදීන්ගේ අන්තිම තුරුම්පුව වී ඇත්තේ මනස විකෘති කළ ළමයින් බෝම්බ බැඳ මරාගෙන මැරෙන්නට එවීම බැව් ආරක්ෂක අංශ පවසයි.මේ බව හෙළිවූයේ පසුගිය 4 වැනිදා චලෙයි උතුරු ප‍්‍රදේශයේ දී හමුදා සෙබළුන් රැඳී සිටි ස්ථානයකට 13 හැවිරිදි දැරියක ශරීරය පුරා බෝම්බ බැඳ එවා පුපුරුවාලීමේ සිද්ධියෙන් පසුවය.එහෙත් එක් හමුදා සෙබළකුට සුළු තුවාල සිදුවූවා මිස වැඩි හානියක් සිදුවී නැත්තේ ළමයාගේ සැක සහිත හැසිරීම නිරීක්ෂණය කළ සෙබළුන් එම ස්ථානයෙන් ඉවත්වීම නිසාය. මෙය කොටි ත‍්‍රස්තවාදීන්ගේ අලුත්ම ම්ලේච්ඡ උපක‍්‍රමයක් බවත් ආරක්ෂක අංශ පෙන්වා දී තිබේ.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=aa0902088</link>
    <topic>ත‍්‍රස්තවාදය අවසන් කරන තුරු ප‍්‍රහාර නතර කරන්නේ නෑ</topic>
    <author>සුනිල් දයා අල්විස්</author>
    <content>ප‍්‍රභා සිටි තැනකට ගුවන් ප‍්‍රහාරබාර වීම හෝ දිවි තොරකැර ගැනීම හැර කොටින්ට වෙනත් විකල්පයක් නෑ - ජනපතිතවත් සිවිල් වැසියෝ 5000 ක් හමුදා පාලන ප‍්‍රදේශයටදැයට කිරුළ හෙටත්‘කදිර්ගාමර් සහන ගම්මානය’ බලන්න බැසිල් රාජපක්ෂ යයිප‍්‍රභා ගලවා ගැනීමේ තවත් කුමන්ත‍්‍රණයක් හෙළිවෙයිපණ අදින කොටින් බේරගන්න විදෙස් මාධ්‍ය බොරු ගොතයිඅගමැති තායිලන්තයේ සංචාරයකධීවර දිරියට රු. මිලියන 15,000 ක්සතුරාට නැවත ශක්තිමත් වීමට ඉඩ නොදීම ජාතියේ වගකීමයි - ජනපතිලක්ෂ 1900 ක් වටිනා බස් රථ බෙදාදෙයිළමයකුගේ සිරුරේ බෝම්බ බැඳ සෙබළුන් අතරට එවලාත‍්‍රස්තවාදය අවසන් කරන තුරු ප‍්‍රහාර නතර කරන්නේ නෑලග්ගල ළමයි වෙබ් අඩවි 25 ක් හදතිවයඹ අධ්‍යාපන ප‍්‍රගතිය ජාතික මට්ටම ඉක්මවයිඑස්.බී. ප‍්‍රගති සමාලෝචන රැස්වීම වර්ජනය කරයිබොරු ප‍්‍රචාරවලට එරෙහිව ලන්ඩනයේ උද්ඝෝෂණයක්අපේක්ෂකයන්ට නීතිඥ සහායඑජාපය සුළු ජාතීන් නැතිව පරිහානිය කරා ගමන් කරනවා -අගමැතිබෞද්ධ සාරධර්ම අගයන දේශපාලන සංස්කෘතියක් ඇති කරනවා - නන්දිමිත‍්‍ර ඒකනායකරජයෙන් ප‍්‍රකාශයක්සුනිල් දයා අල්විස්කුමන අන්තර්ජාතික බලපෑම් සිදුකළත් කොටි ත‍්‍රස්තවාදය පරාජය කර අවසන් වන තුරු හමුදාමය මෙහෙයුම් කවර ලෙසකින් වත් නතර නොකරන බව ජාතික ආරක්ෂාව පිළිබඳ මාධ්‍ය ප‍්‍රකාශක ඇමැති කෙහෙළිය රඹුක්වැල්ල මහතා අවධාරණය කරයි.කොටින්ට වාසි සහගත අන්දමින් ඇතැම් නියෝජිතයන් හා සංවිධාන විවිධ බොරු ප‍්‍රචාරයන් සිදුකරන මුත් රජය රටේ සැබෑ තත්ත්වය හෙළිදරව් කරමින් කොටි ත‍්‍රස්තවාදයේ කුරිරුකම් හෙළිදරවු කර තිබෙන බවය.මේ වනවිට කොටින්ගේ් කි‍්‍රයාකාරකම් වර්ග කිලෝ මීටර් 173 ට සීමා කැර තිබෙන බවත් මුහුදු කොටි කඳවුරු 20 ක් විනාශ කැර එහි බලය හමුදාව අතට පත්කරගෙන ඇති බවත් ඔහු කීය.බටහිර වෙරළ තීරයේ මුහුදු කොටි කඳවුරු 11 ක් සහ නැඟෙනහිර වෙරළ තීරයේ මුහුදු කොටි කඳවුරු 9 ක් ද මේ වනවිට විනාශ කර තිබේ.මේවා ප‍්‍රබල මුහුදු කොටි කඳවුරු බවද ඇමැතිවරයා පෙන්වා දුන්නේය.එසේම විශ්වමඩු ප‍්‍රදේශයට නැඟෙනහිරින් පිහිටි ප‍්‍රධාන කොටි කඳවුරක්ව තිබූ රාධා මූලස්ථානය ද ඉකුත් 6 දා හමුදාව විසින් අත්පත් කරගන්නා ලද බවද ඇමැතිවරයා කීය.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=aa0902089</link>
    <topic>ලග්ගල ළමයි වෙබ් අඩවි 25 ක් හදති</topic>
    <author>නිහාල් පී. අබේසිංහ</author>
    <content>ප‍්‍රභා සිටි තැනකට ගුවන් ප‍්‍රහාරබාර වීම හෝ දිවි තොරකැර ගැනීම හැර කොටින්ට වෙනත් විකල්පයක් නෑ - ජනපතිතවත් සිවිල් වැසියෝ 5000 ක් හමුදා පාලන ප‍්‍රදේශයටදැයට කිරුළ හෙටත්‘කදිර්ගාමර් සහන ගම්මානය’ බලන්න බැසිල් රාජපක්ෂ යයිප‍්‍රභා ගලවා ගැනීමේ තවත් කුමන්ත‍්‍රණයක් හෙළිවෙයිපණ අදින කොටින් බේරගන්න විදෙස් මාධ්‍ය බොරු ගොතයිඅගමැති තායිලන්තයේ සංචාරයකධීවර දිරියට රු. මිලියන 15,000 ක්සතුරාට නැවත ශක්තිමත් වීමට ඉඩ නොදීම ජාතියේ වගකීමයි - ජනපතිලක්ෂ 1900 ක් වටිනා බස් රථ බෙදාදෙයිළමයකුගේ සිරුරේ බෝම්බ බැඳ සෙබළුන් අතරට එවලාත‍්‍රස්තවාදය අවසන් කරන තුරු ප‍්‍රහාර නතර කරන්නේ නෑලග්ගල ළමයි වෙබ් අඩවි 25 ක් හදතිවයඹ අධ්‍යාපන ප‍්‍රගතිය ජාතික මට්ටම ඉක්මවයිඑස්.බී. ප‍්‍රගති සමාලෝචන රැස්වීම වර්ජනය කරයිබොරු ප‍්‍රචාරවලට එරෙහිව ලන්ඩනයේ උද්ඝෝෂණයක්අපේක්ෂකයන්ට නීතිඥ සහායඑජාපය සුළු ජාතීන් නැතිව පරිහානිය කරා ගමන් කරනවා -අගමැතිබෞද්ධ සාරධර්ම අගයන දේශපාලන සංස්කෘතියක් ඇති කරනවා - නන්දිමිත‍්‍ර ඒකනායකනිහාල් පී. අබේසිංහමහින්ද චින්තනය යටතේ මධ්‍යම පළාත් ප‍්‍රධාන අමාත්‍යංශය කි‍්‍රයාවට නැංවූ පළාතේ සම්පත් එකලෙස බෙදී යන තුලිත සංවර්ධන සැලසුම අනුව මාතලේ ලග්ගල මහලකොටුවේ පිහිටවූ මෙරට දෙවැනි ඊ ගම්මානයේ සිසු දරු දැරියන් පරිගණක වෙබ් අඩවි 25 ක් පමණ සකස් කර අන්තර්ජාලයට එක් කර අන්තර් ජාතික ප‍්‍රසිද්ධියක් පවා ලබාගෙන ඇති බව මධ්‍යම පළාත් මහ ඇමැති අපේක්ෂක සරත් ඒකනායක මහතා ‘සිළුමිණ’ ට කීය.තමා යටතේ ඇති මධ්‍යම පළාත් අධ්‍යාපන අමාත්‍යාංශයේ විශේෂ අධ්‍යාපන අංශය මගින් අධ්‍යාපන අමාත්‍යාංශයේ සහාය ඇතිව මෙරට දෙවැනි ඊ ගම්මානය හා ඊ පාසල මාතලේ සිට කිලෝමීටර් 45 ක පිහිටි මහලකොටුව සුමන මහා විද්‍යාලය ආශ‍්‍රිතව පිහිට වනු ලැබී ය.ඒ අනුව ඒ දුෂ්කර පාසල් ළමයි ඉහළම ප‍්‍රතිලාභ ලබා ඇති බවත් මෙරට ප‍්‍රථම පාසල් යුනිකෝඩ් සිංහල වෙබ් අඩවිය මහලකොටුව ශ‍්‍රී සුමන විද්‍යාලයේ ළමයින් නිපදවා ඇති බවත් සරත් ඒකනායක මහතා ‘සිළුමිණ’ ට කීය.මධ්‍යම පළාත් සභාව මේ පාසලට ලක්ෂ 400 ක් වියදම් කර ඇන්ටෙනා පරිගණක හා ලැප්ටොප් ලබාදී ඇත. ඒ අනුව අද ඒ ගමේ ළමයි හැමටම විද්‍යුත් තැපැල් ලිපිනයක් ඇති අතර දෙමව්පියන් තම කෘෂි නිපැයුම් මිල ද අන්තර්ජාලය මගින් බලාගනී.මෙරට ප‍්‍රථම වරට පරිගණක විද්‍යාගාරය අවට මීටර් 100 ක ප‍්‍රදේශයක සිට ලැප්ටොප් පරිගණක කි‍්‍රයාකරවීමේ හැකියාව ඇති අලුත් ම තාක්ෂණය මේ පාසලේ සිසු සිසුවියන් කි‍්‍රයාවට නංවා ඇති බවත් ඇමැතිවරයා කීය.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=aa09020810</link>
    <topic>වයඹ අධ්‍යාපන ප‍්‍රගතිය ජාතික මට්ටම ඉක්මවයි</topic>
    <author>සුභාෂිණී ජයරත්න</author>
    <content>ප‍්‍රභා සිටි තැනකට ගුවන් ප‍්‍රහාරබාර වීම හෝ දිවි තොරකැර ගැනීම හැර කොටින්ට වෙනත් විකල්පයක් නෑ - ජනපතිතවත් සිවිල් වැසියෝ 5000 ක් හමුදා පාලන ප‍්‍රදේශයටදැයට කිරුළ හෙටත්‘කදිර්ගාමර් සහන ගම්මානය’ බලන්න බැසිල් රාජපක්ෂ යයිප‍්‍රභා ගලවා ගැනීමේ තවත් කුමන්ත‍්‍රණයක් හෙළිවෙයිපණ අදින කොටින් බේරගන්න විදෙස් මාධ්‍ය බොරු ගොතයිඅගමැති තායිලන්තයේ සංචාරයකධීවර දිරියට රු. මිලියන 15,000 ක්සතුරාට නැවත ශක්තිමත් වීමට ඉඩ නොදීම ජාතියේ වගකීමයි - ජනපතිලක්ෂ 1900 ක් වටිනා බස් රථ බෙදාදෙයිළමයකුගේ සිරුරේ බෝම්බ බැඳ සෙබළුන් අතරට එවලාත‍්‍රස්තවාදය අවසන් කරන තුරු ප‍්‍රහාර නතර කරන්නේ නෑලග්ගල ළමයි වෙබ් අඩවි 25 ක් හදතිවයඹ අධ්‍යාපන ප‍්‍රගතිය ජාතික මට්ටම ඉක්මවයිඑස්.බී. ප‍්‍රගති සමාලෝචන රැස්වීම වර්ජනය කරයිබොරු ප‍්‍රචාරවලට එරෙහිව ලන්ඩනයේ උද්ඝෝෂණයක්අපේක්ෂකයන්ට නීතිඥ සහායඑජාපය සුළු ජාතීන් නැතිව පරිහානිය කරා ගමන් කරනවා -අගමැතිබෞද්ධ සාරධර්ම අගයන දේශපාලන සංස්කෘතියක් ඇති කරනවා - නන්දිමිත‍්‍ර ඒකනායකසුභාෂිණී ජයරත්නවයඹ පළාතේ අධ්‍යාපන කටයුතු නැංවීම සඳහා 2009 වසර සඳහා රජය රුපියල් මිලියන 315 ක් වෙන් කර ඇත. මේ යටතේ ලෝක බැංකු ආධාර මිලියන 120 ක් ද, පළාතේ නිශ්චිත සංවර්ධන ප‍්‍රදානයන් සඳහා රු. මිලියන 150 ක් ද නවෝද්‍යා පාසල් සඳහා මිලියන 32.5 ක් ද වතු පාසල් සඳහා මිලියන 12.5 ක් වෙන් කැර ඇත.2008 වසරේ දී වයඹ පළාතට වෙන් කළ රුපියල් මිලියන 961 ක් වූ ප‍්‍රාග්ධන වියදමින් මිලියන 311 ක් ම වෙන්කර ඇත්තේ අධ්‍යාපන සංවර්ධන කටයුතු සඳහා ය.2008 වසර සඳහා ලෝක බැංකු ආධාර යටතේ මිලියන 116 ක් ද පළාත් නිශ්චිත සංවර්ධන ප‍්‍රදාන සඳහා මිලියන 166.10 ක් ද, නවෝද්‍යා පාසල් සඳහා මිලියන 25 ක් ද, වතු පාසල් සඳහා මිලියන 10 ක් ද වෙන් කෙරිණ.මීට අමතරව උපමාන පාදක ප‍්‍රධාන එනම් පළාත් සභාවට උවමනා පරිදි වියදම් කිරීමට රජයෙන් වයඹ පළාත් සභාවට 2009 සඳහා දී ඇති රුපියල් මිලියන 91 න් 60 ක් ම අධ්‍යාපනය සඳහා වෙන් කැර ඇති අතර 2008 දී උපමාන පාදක ප‍්‍රදාන ද මිලියන 125 න් 92 ක් ම අධ්‍යාපනය සඳහා වෙන් වී ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=aa09020811</link>
    <topic>එස්.බී. ප‍්‍රගති සමාලෝචන රැස්වීම වර්ජනය කරයි</topic>
    <author>චන්දන බණ්ඩාර</author>
    <content>ප‍්‍රභා සිටි තැනකට ගුවන් ප‍්‍රහාරබාර වීම හෝ දිවි තොරකැර ගැනීම හැර කොටින්ට වෙනත් විකල්පයක් නෑ - ජනපතිතවත් සිවිල් වැසියෝ 5000 ක් හමුදා පාලන ප‍්‍රදේශයටදැයට කිරුළ හෙටත්‘කදිර්ගාමර් සහන ගම්මානය’ බලන්න බැසිල් රාජපක්ෂ යයිප‍්‍රභා ගලවා ගැනීමේ තවත් කුමන්ත‍්‍රණයක් හෙළිවෙයිපණ අදින කොටින් බේරගන්න විදෙස් මාධ්‍ය බොරු ගොතයිඅගමැති තායිලන්තයේ සංචාරයකධීවර දිරියට රු. මිලියන 15,000 ක්සතුරාට නැවත ශක්තිමත් වීමට ඉඩ නොදීම ජාතියේ වගකීමයි - ජනපතිලක්ෂ 1900 ක් වටිනා බස් රථ බෙදාදෙයිළමයකුගේ සිරුරේ බෝම්බ බැඳ සෙබළුන් අතරට එවලාත‍්‍රස්තවාදය අවසන් කරන තුරු ප‍්‍රහාර නතර කරන්නේ නෑලග්ගල ළමයි වෙබ් අඩවි 25 ක් හදතිවයඹ අධ්‍යාපන ප‍්‍රගතිය ජාතික මට්ටම ඉක්මවයිඑස්.බී. ප‍්‍රගති සමාලෝචන රැස්වීම වර්ජනය කරයිබොරු ප‍්‍රචාරවලට එරෙහිව ලන්ඩනයේ උද්ඝෝෂණයක්අපේක්ෂකයන්ට නීතිඥ සහායඑජාපය සුළු ජාතීන් නැතිව පරිහානිය කරා ගමන් කරනවා -අගමැතිබෞද්ධ සාරධර්ම අගයන දේශපාලන සංස්කෘතියක් ඇති කරනවා - නන්දිමිත‍්‍ර ඒකනායකරනිල් සහ ආසන සංවිධායකවරුදෙපැත්තට බැණ ගනිතිචන්දන බණ්ඩාරඑ.ජා.ප. යේ මධ්‍යම පළාත් ආසන සංවිධායකවරුන් සහ එ.ජා.ප. නායක රනිල් වික‍්‍රමසිංහ මහතා අතර පසුගියදා උණුසුම් වචන හුවමාරුවක් ඇති වූ බැව් දැන ගන්නට ඇත. මෙහිදී එ.ජා.ප නායකයා ආසන සංවිධායකයන්ට බැණ වැදී ඇති අතර ආසන සංවිධායකවරු ද පෙරළා එ.ජා.ප. නායකයාට එරෙහිව විවිධ ප‍්‍රකාශ සිදු කොට තිබේ. මහනුවර රිවර් ඩේල් හෝටලයේ පසුගිය බදාදා පැවැති මහනුවර දිස්ත‍්‍රික් එ.ජා.ප ප‍්‍රගති සමාලෝචන රැස්වීමේදී මේ උණුසුම් වචන හුවමාරුව ඇති වී තිබේ.එ.ජා.ප මධ්‍යම පළාත් ප‍්‍රධාන ඇමැති අපේක්ෂක එස්.බී. දිසානායක මහතාට සහාය පළ කිරීම සඳහා ජනතාවට බෙදා දීමට නියමිතව තිබූ විශේෂ මැතිවරණ ප‍්‍රකාශය ගිය සතිය වනතුරු ද එ.ජා.ප නායකයා ලබා දී නොතිබීම නිසා එම ගැටුම ඇති වී තිබේ. මහනුවර දිස්ති‍්‍රක්කයේ ගෙන් ගෙට යාමේ මැතිවරණ වැඩසටහන සියයට හැටක් පමණ නිම කැර තිබියදී අදාළ විශේෂ ප‍්‍රකාශය ලබන සතියේ වහාම ගෙන් ගෙට බෙදා දෙන ලෙස එ.ජා.ප නායකයා එ.ජා.ප. සංවිධායකයන්ට එහිදී උපදෙස් දී තිබේ.එහෙත් එය ප‍්‍රායෝගික නොවන බව සංවිධායකවරුන් පැවැසීම සමඟ ම එ.ජා.ප නායකයා කියා ඇත්තේ තමා කියන විදියට වැඩ කිරීමට නොහැකි නම් වහාම පිටවී යන ලෙස ය. ඒ සමඟම එ.ජා.ප සංවිධායකවරුන් එ.ජා.ප නායකයාට එරෙහිව පෙරළා විවිධ චෝදනා එල්ල කැර තිබේ. රැස්වීම අවසානවීමට පෙර එ.ජා.ප සංවිධායකවරුන් නායක රනිල්ට බැණ වදිමින් රැස්වීමෙන් පිටව ගොස් තිබේ.එම ප‍්‍රගති සමාලෝචන රැස්වීම එ.ජා.ප මධ්‍යම පළාත් ප‍්‍රධාන ඇමැති අපේක්ෂක එස්.බී. දිසානායක වර්ජනය කළ අතර ඒ ගැන එ.ජා.ප මන්තී‍්‍රවරයකු විමසූ විට එස්.බී. දිසානායක මහතා කියා ඇත්තේ ඔය වැඩකට නැති වැඩවලට යනවාට වඩා රැස්වීමක් දෙකකට යාම තමාට ප‍්‍රයෝජනවත් වන බව ය.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=aa09020812</link>
    <topic>බොරු ප‍්‍රචාරවලට එරෙහිව ලන්ඩනයේ උද්ඝෝෂණයක්</topic>
    <author/>
    <content>ප‍්‍රභා සිටි තැනකට ගුවන් ප‍්‍රහාරබාර වීම හෝ දිවි තොරකැර ගැනීම හැර කොටින්ට වෙනත් විකල්පයක් නෑ - ජනපතිතවත් සිවිල් වැසියෝ 5000 ක් හමුදා පාලන ප‍්‍රදේශයටදැයට කිරුළ හෙටත්‘කදිර්ගාමර් සහන ගම්මානය’ බලන්න බැසිල් රාජපක්ෂ යයිප‍්‍රභා ගලවා ගැනීමේ තවත් කුමන්ත‍්‍රණයක් හෙළිවෙයිපණ අදින කොටින් බේරගන්න විදෙස් මාධ්‍ය බොරු ගොතයිඅගමැති තායිලන්තයේ සංචාරයකධීවර දිරියට රු. මිලියන 15,000 ක්සතුරාට නැවත ශක්තිමත් වීමට ඉඩ නොදීම ජාතියේ වගකීමයි - ජනපතිලක්ෂ 1900 ක් වටිනා බස් රථ බෙදාදෙයිළමයකුගේ සිරුරේ බෝම්බ බැඳ සෙබළුන් අතරට එවලාත‍්‍රස්තවාදය අවසන් කරන තුරු ප‍්‍රහාර නතර කරන්නේ නෑලග්ගල ළමයි වෙබ් අඩවි 25 ක් හදතිවයඹ අධ්‍යාපන ප‍්‍රගතිය ජාතික මට්ටම ඉක්මවයිඑස්.බී. ප‍්‍රගති සමාලෝචන රැස්වීම වර්ජනය කරයිබොරු ප‍්‍රචාරවලට එරෙහිව ලන්ඩනයේ උද්ඝෝෂණයක්අපේක්ෂකයන්ට නීතිඥ සහායඑජාපය සුළු ජාතීන් නැතිව පරිහානිය කරා ගමන් කරනවා -අගමැතිබෞද්ධ සාරධර්ම අගයන දේශපාලන සංස්කෘතියක් ඇති කරනවා - නන්දිමිත‍්‍ර ඒකනායකඑල්ටීටීඊ හිතවාදීන් අසත්‍ය තොරතුරු ඉදිරිපත් කරමින් ගෙන යන ප‍්‍රචාරයට එරෙහිව එංගලන්තයේ අගමැති නිල නිවස ඉදිරිපිට මහා උද්ඝෝෂණයක් පැවැත්වීමට කටයුතු සූදානම් කොට ඇත. ලබන සෙනසුරාදා (14) දවල් 12 සිට සවස 6 දක්වා පැවැත්වෙන මේ උද්ඝෝෂණ ව්‍යාපාරය සඳහා ශ‍්‍රී ලාංකිකයන්ගෙන් සැදුම්ලත් සංවිධාන ගණනාවක් එකතුවී සිටින අතර එම උද්ඝෝෂණය යුරෝපයේ රටවල් රැසක පැවැත්වීමටත් කටයුතු යොදා තිබේ.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=aa09020813</link>
    <topic>අපේක්ෂකයන්ට නීතිඥ සහාය</topic>
    <author/>
    <content>ප‍්‍රභා සිටි තැනකට ගුවන් ප‍්‍රහාරබාර වීම හෝ දිවි තොරකැර ගැනීම හැර කොටින්ට වෙනත් විකල්පයක් නෑ - ජනපතිතවත් සිවිල් වැසියෝ 5000 ක් හමුදා පාලන ප‍්‍රදේශයටදැයට කිරුළ හෙටත්‘කදිර්ගාමර් සහන ගම්මානය’ බලන්න බැසිල් රාජපක්ෂ යයිප‍්‍රභා ගලවා ගැනීමේ තවත් කුමන්ත‍්‍රණයක් හෙළිවෙයිපණ අදින කොටින් බේරගන්න විදෙස් මාධ්‍ය බොරු ගොතයිඅගමැති තායිලන්තයේ සංචාරයකධීවර දිරියට රු. මිලියන 15,000 ක්සතුරාට නැවත ශක්තිමත් වීමට ඉඩ නොදීම ජාතියේ වගකීමයි - ජනපතිලක්ෂ 1900 ක් වටිනා බස් රථ බෙදාදෙයිළමයකුගේ සිරුරේ බෝම්බ බැඳ සෙබළුන් අතරට එවලාත‍්‍රස්තවාදය අවසන් කරන තුරු ප‍්‍රහාර නතර කරන්නේ නෑලග්ගල ළමයි වෙබ් අඩවි 25 ක් හදතිවයඹ අධ්‍යාපන ප‍්‍රගතිය ජාතික මට්ටම ඉක්මවයිඑස්.බී. ප‍්‍රගති සමාලෝචන රැස්වීම වර්ජනය කරයිබොරු ප‍්‍රචාරවලට එරෙහිව ලන්ඩනයේ උද්ඝෝෂණයක්අපේක්ෂකයන්ට නීතිඥ සහායඑජාපය සුළු ජාතීන් නැතිව පරිහානිය කරා ගමන් කරනවා -අගමැතිබෞද්ධ සාරධර්ම අගයන දේශපාලන සංස්කෘතියක් ඇති කරනවා - නන්දිමිත‍්‍ර ඒකනායකවයඹ හා මධ්‍යම පළාත් සභා ඡන්දයට දේශපාලන පක්ෂ හා ස්වාධීනව තරග කරන අපේක්ෂකයන්ට මෙන් ම ඡන්ද දායකයන්ට ද කිසියම් ගැටලු සහගත තත්ත්වයකට ඡන්දය පවත්වන ලබන 14 වැනිදා මුහුණ දෙන්නට සිදු වුවහොත් නොමිලයේ නීතිඥ සහාය ලබාදීමට ජාතික මැතිවරණ නිරීක්ෂණ මධ්‍යස්ථානය මගින් නීති සේවාවක් ලබාදීමට පියවර ගෙන ඇත.මේ වෙනුවෙන් එම දිස්ති‍්‍රක්කවල පිහිටි මැතිවරණ ආසන 41 ට නීතිඥයන් 5 දෙනා බැගින් නීතිඥයන් 205 දෙනෙකුගේ සේවා ද මීට අමතරව නිරීක්ෂණ මට්ටමින් එක් මැතිවරණ ආසනයකට නිරීක්ෂකයන් 10 දෙනා බැගින් 410 දෙනෙකු ද පත් කෙරේ.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=aa09020814</link>
    <topic>එජාපය සුළු ජාතීන් නැතිව පරිහානිය කරා ගමන් කරනවා -අගමැති</topic>
    <author/>
    <content>ප‍්‍රභා සිටි තැනකට ගුවන් ප‍්‍රහාරබාර වීම හෝ දිවි තොරකැර ගැනීම හැර කොටින්ට වෙනත් විකල්පයක් නෑ - ජනපතිතවත් සිවිල් වැසියෝ 5000 ක් හමුදා පාලන ප‍්‍රදේශයටදැයට කිරුළ හෙටත්‘කදිර්ගාමර් සහන ගම්මානය’ බලන්න බැසිල් රාජපක්ෂ යයිප‍්‍රභා ගලවා ගැනීමේ තවත් කුමන්ත‍්‍රණයක් හෙළිවෙයිපණ අදින කොටින් බේරගන්න විදෙස් මාධ්‍ය බොරු ගොතයිඅගමැති තායිලන්තයේ සංචාරයකධීවර දිරියට රු. මිලියන 15,000 ක්සතුරාට නැවත ශක්තිමත් වීමට ඉඩ නොදීම ජාතියේ වගකීමයි - ජනපතිලක්ෂ 1900 ක් වටිනා බස් රථ බෙදාදෙයිළමයකුගේ සිරුරේ බෝම්බ බැඳ සෙබළුන් අතරට එවලාත‍්‍රස්තවාදය අවසන් කරන තුරු ප‍්‍රහාර නතර කරන්නේ නෑලග්ගල ළමයි වෙබ් අඩවි 25 ක් හදතිවයඹ අධ්‍යාපන ප‍්‍රගතිය ජාතික මට්ටම ඉක්මවයිඑස්.බී. ප‍්‍රගති සමාලෝචන රැස්වීම වර්ජනය කරයිබොරු ප‍්‍රචාරවලට එරෙහිව ලන්ඩනයේ උද්ඝෝෂණයක්අපේක්ෂකයන්ට නීතිඥ සහායඑජාපය සුළු ජාතීන් නැතිව පරිහානිය කරා ගමන් කරනවා -අගමැතිබෞද්ධ සාරධර්ම අගයන දේශපාලන සංස්කෘතියක් ඇති කරනවා - නන්දිමිත‍්‍ර ඒකනායකඕනෑම දේශපාලන පක්ෂයක, ඕනෑම රටක යම් පදනමක් තිබෙනවා. එක්සත් ජාතික පක්ෂයේ පදනම වූයේ ලැබෙන්නා වූ සිංහල ඡන්දවලට අමතරව සුළු ජාතීන්ගේ ඡන්දයි. අද වනවිට කොහේද ඒ සුළු ජාතීන් ඉන්නේ.උතුරු, නැඟෙනහිර දුක්විඳින ජනතාවගේ අයිතිවාසිකම් සුරක්ෂිත කිරීමට රජය ගෙන යන කි‍්‍රයාදාමය පිළිබඳ පැහැදුණු සුළු ජාතීන් සන්ධානය වටා ඒකරාශී වී තිබෙනවා.සුළු ජාතීන්ගේ ඡන්ද පදනම අහිමි වූ එක්සත් ජාතික පක්ෂය දිනෙන් දින පරිහානිය කරා ගමන් කරනවා යැයි අග‍්‍රාමාත්‍ය රත්නසිරි වික‍්‍රමනායක මහතා පැවැසීය.ලංකාව නැතිනම් අපි කොහේද ඉන්නේ. පළාත් සභාව හෝ වෙන මොන දේ කරන්නත් අපේ මව්බිම තිබිය යුතුයි.ත‍්‍රස්තවාදීන් උත්සාහ කළේ ලංකාව කෑලි කෑලිවලට කඩා වෙන් කිරීමටයි නේද? වසර ගණනාවක් පුරා පැවැති ත‍්‍රස්තවාදය මේ රටින් තුරන් කිරීමට රජය ලබාදුන් අවංක නායකත්වය නිසා අපේ රණවිරුවන් ජයග‍්‍රහණ පිට ජයග‍්‍රහණ ලබාගනිමින් ත‍්‍රස්තවාදීන්ව කුඩා බිම් කඩකට සීමා කිරීමට සමත් වී තිබෙනවා.පසුගිය කාලයේ පත්වූ සමහර නායකයින් වගේ අපි අපේ රණවිරුවන් පාවාදුන්නේ නැහැ. රණවිරුවන් පාවා නොදුන් රජයක් රණවිරු ජයග‍්‍රහණවල අයිතිය ලබාගැනීමේ වරදක් තිබෙනවාද?කවුරු කෙසේ කීවත් රණවිරු ජයග‍්‍රහණවල හිමිකාරිත්වය රජයට හිමිවීම වළක්වාලිය නොහැකි යැයි අග‍්‍රාමාත්‍ය රත්නසිරි වික‍්‍රමනායක මහතා අවධාරණය කෙළේය.මාවතගම මහජන කි‍්‍රඩාංගණයේ පසුගියදා (04) පැවැති ජනහමුවකට සහභාගි වෙමින් අග‍්‍රාමාත්‍ය රත්නසිරි වික‍්‍රමනායක මහතා මේ බව පැවසීය.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=aa09020815</link>
    <topic>බෞද්ධ සාරධර්ම අගයන දේශපාලන සංස්කෘතියක් ඇති කරනවා - නන්දිමිත‍්‍ර ඒකනායක</topic>
    <author>ජීවනී පතිරණ</author>
    <content>ප‍්‍රභා සිටි තැනකට ගුවන් ප‍්‍රහාරබාර වීම හෝ දිවි තොරකැර ගැනීම හැර කොටින්ට වෙනත් විකල්පයක් නෑ - ජනපතිතවත් සිවිල් වැසියෝ 5000 ක් හමුදා පාලන ප‍්‍රදේශයටදැයට කිරුළ හෙටත්‘කදිර්ගාමර් සහන ගම්මානය’ බලන්න බැසිල් රාජපක්ෂ යයිප‍්‍රභා ගලවා ගැනීමේ තවත් කුමන්ත‍්‍රණයක් හෙළිවෙයිපණ අදින කොටින් බේරගන්න විදෙස් මාධ්‍ය බොරු ගොතයිඅගමැති තායිලන්තයේ සංචාරයකධීවර දිරියට රු. මිලියන 15,000 ක්සතුරාට නැවත ශක්තිමත් වීමට ඉඩ නොදීම ජාතියේ වගකීමයි - ජනපතිලක්ෂ 1900 ක් වටිනා බස් රථ බෙදාදෙයිළමයකුගේ සිරුරේ බෝම්බ බැඳ සෙබළුන් අතරට එවලාත‍්‍රස්තවාදය අවසන් කරන තුරු ප‍්‍රහාර නතර කරන්නේ නෑලග්ගල ළමයි වෙබ් අඩවි 25 ක් හදතිවයඹ අධ්‍යාපන ප‍්‍රගතිය ජාතික මට්ටම ඉක්මවයිඑස්.බී. ප‍්‍රගති සමාලෝචන රැස්වීම වර්ජනය කරයිබොරු ප‍්‍රචාරවලට එරෙහිව ලන්ඩනයේ උද්ඝෝෂණයක්අපේක්ෂකයන්ට නීතිඥ සහායඑජාපය සුළු ජාතීන් නැතිව පරිහානිය කරා ගමන් කරනවා -අගමැතිබෞද්ධ සාරධර්ම අගයන දේශපාලන සංස්කෘතියක් ඇති කරනවා - නන්දිමිත‍්‍ර ඒකනායකජීවනී පතිරණබෞද්ධ සාරධර්ම අගයන නව දේශපාලන සංස්කෘතියක් මේ රටට හඳුන්වා දීම තම මූලික අපේක්ෂාව බව මාතලේ දිස්ති‍්‍රක් එක්සත් ජනතා නිදහස් සන්ධාන අපේක්ෂක නන්දිමිත‍්‍ර ඒකනායක මහතා ‘සිළුමිණ’ ට පැවසීය.ජනාධිපති මහින්ද රාජපක්ෂ මහතාගේ ‘මහින්ද චින්තන’ වැඩසටහන යටතේ මව්බිම බේරාගැනීම වෙනුවෙන් සිදු කෙරෙන දැවැන්ත අරගලයේ ප‍්‍රතිඵල මෙවර 61 වන නිදහස් සැමරුමෙන් පිළිබිඹු වූ බව පවසන ඒකනායක මහතා උතුරු නැගෙනහිර ඇතුළු ලංකාවේ සෑම නගරයකම පාහේ වසර 61 කට පසු නිදහස් දිනය සැමරීම තුළින් එය මනාව පිළිබිඹු වූ බව ද පවසයි.මෙවැනි අවස්ථාවක අප ශ‍්‍රී ලාංකිකයින් වශයෙන් අවබෝධ කර ගත යුත්තේ යූ.එන්.පී., ජේ.වී.පී. හෝ වෙනත් පක්ෂ නොව තම එකම හතුරා එල්ටීටීඊය බවත් ජනාධිපතිතුමා ගෙන යන දැවැන්ත සංවර්ධන කි‍්‍රයාදාමයට එකා මෙන්ව සහයෝගය දැක්වීමටත්, මේ රට කුරිරු ත‍්‍රස්තවාදීන්ගෙන් බේරා ගැනීමට දිවා රෑ නොබලා සටන් වදින රණවිරුවන්ට අපගේ උපරිම සහයෝගය ලබාදීමටත් අදිටන් කර ගත යුතු බව ද ඒ මහතා අවධාරණය කරයි.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=ab0902083</link>
    <topic>එයාගේ ප‍්‍රගති සමාලෝචන රැස්වීම්වලින් මට වැඩක් නෑ</topic>
    <author>චන්දන බණ්ඩාර</author>
    <content>එයාගේ ප‍්‍රගති සමාලෝචන රැස්වීම්වලින් මට වැඩක් නෑඑස්.බී.තනිවෙලා... රනිල් මාලදිවයිනෙන් ඇල්පිටියටඅපට තරගයක් නැහැශී‍්‍ර ලංකාව නිදහස ලබා වසර 61 ක් ගතවීම පසුගිය සතියේ ස්මරණය කළේ මහත් අභිමානයෙනි. වසර 30 කට ආසන්න කාලයක් ත‍්‍රස්තවාදයෙන් බැට කෑ මෙරට ජනතාව මේ වන විට ත‍්‍රස්තවාදයේ අවසානය දකිමින් සිටින මොහොතක ජාතික නිදහස සමරන්නට මහත් උනන්දුවෙන් කටයුතු කරනු පසුගිය සතියේ දක්නට ලැබිණි.කොටි ත‍්‍රස්තවාදින් මේ වන විට මුලතිව්හි වර්ග කිලෝමීටර දෙසිය ගණනකට සීමා කරන්නට ති‍්‍රවිධ හමුදාව සමත්වීම නිසා මෙරට ජනතාව මේ වන විට පක්ෂ, පාට භේද නොසලකා ජාතික කොඩිය පෙරටු කොට රජය සමග අත්වැල් බැඳ ගනිමින් සිටී. ඒ බව පසුගිය සබරගමුව, උතුරුමැද පළාත් මැතිවරණවලින් ද ජනතාව ඔප්පු කැර පෙන්වූයේය. එලෙසම ඉදිරි වයඹ සහ මධ්‍යම පළාත් මැතිවරණවලින් ද ඒ බව මනාව ඔප්පු වනු ඇතැයි දේශපාලන විචාරකයෝ ගිය සතියේ ප‍්‍රකාශ කළහ.මෙවර ජාතික නිදහස් දින උළෙල ජනාධිපතිතුමාගේ ප‍්‍රධානත්වයෙන් මහත් අභිමානයෙන් පැවැත්විණි. නිදහස් දින රාති‍්‍රයේ ජනපති මන්දිරයේ විශේෂ රාතී‍්‍ර භෝජන සංග‍්‍රහයක් පැවැත්විණි. එයට මැති ඇමැතිවරු, විදෙස් තානාපතිවරු, මාධ්‍ය ආයතන ප‍්‍රධානිහු, කලාකරුවෝ ඇතුළු පිරිසක් සහභාගි වූහ.ජනාධිපතිතුමා සියලු දෙනා අසලට ගොස් සුහද කතාබහක යෙදුණේය. මේ අතරතුර පුවත්පත් කර්තෘවරයකු ජනාධිපතිතුමාට කීවේ ඔබතුමාගේ කතාව ඉතාම කාලෝචිත එකක් කියාය. මම කියන්නේ රටේ දැන් ඇතිවෙලා තියෙන පිබිදීම සමහරුන්ට තේරෙන්නේ නැහැ. මේ පිබිදීම ඇතිවෙලා තියෙන්නේ ජාතියක් හැටියට, ජාතික කොඩිය පෙරටු කරගෙන ජනතාව දැන් වැඩ කරන්නේ. ජාතික කොඩියට අමුතු ජවයක් දැන් ලැබිලා තියෙනවා” ජනාධිපතිතුමා කීවේය.මේ අතරතුර ජනාධිපතිතුමා ගිය සතියේ මහනුවර ජනපති මැදුරට යළිත් ගියේය. එහිදී ජනාධිපතිතුමාට දැන ගන්නට ලැබුණේ පිට පළාත්වලින් මෙවර මධ්‍යම සහ වයඹ පළාත් මැතිවරණ ව්‍යාපාරය මෙහෙයවීමට යොදා සිටින ඇතැම් අපේක්ෂකයන් එම පළාත් දෙකේ මැතිවරණ ව්‍යාපාරයට කැපවීමෙන් දායක නොවෙන බවය.එලෙස මැතිවරණ කටයුතු මඟහරින මැති ඇමැතිවරු ගැන වාර්තාවක් ලබා දෙන ලෙස ජනාධිපතිතුමා එම පළාත් දෙකේ මැතිවරණ මෙහෙයුම් කමිටුවලට දැනුම් දුන්නේය. ඒ අනුව මැතිවරණ ව්‍යාපාරයට සෘජුව දායකත්වය ලබා නොදෙන මැති ඇමැතිවරුන්ගේ නිවෙස්වලට ජනාධිපතිතුමා කථා කළේය.එහිදී ලැබුණු පිළිතුර වූයේ ඔවුන් වයඹ සහ මධ්‍යම පළාත් මැතිවරණ වැඩවලට ගොස් සිටින බවය.ඉන් අනතුරුව මැතිවරණ මෙහෙයවීම් කටයුතු මඟහරින මැති ඇමැතිවරු කීප දෙනෙකු මහනුවර ජනපති මැදුරට ජනාධිපතිතුමා විසින් කැඳවනු ලැබ තිබිණි. “ඔයාලා ගෙවල්වලට කියලා ඇවිත් තියෙන්නේ් මධ්‍යම වයඹ ඡන්ද වැඩවලට යනවා කියලා.ඒත් ඔයාලා ඒ පළාත්වලට නොගිහිං වෙන වෙන තැන්වල යන එක හොඳ නැහැ නේද? ගෙවල්වලට ආරංචි වුණොත් මොකද වෙන්නේ” ජනාධිපතිතුමා මැති ඇමැතිවරුන්ගන් ඇසුවේය.‘දැයට කිරුළ’ ජාතික ප‍්‍රදර්ශනය පසුගිය 04 වැනිදා ආරම්භ වූයේ ජනාධිපතිතුමාගේ සහ ශිරන්ති රාජපක්ෂ ආර්යාවගේ ප‍්‍රධානත්වයෙනි.එම ප‍්‍රදර්ශනය ආරම්භයේදී ජනාධිපතිතුමා ප‍්‍රදර්ශන භූමියට පැමිණි පසුව පිළිගනු ලැබුවේ සියලු ජාතින් නියෝජනය කරන දරුවන් පිරිසක් විසිනි.මේ අතරතුර ‘දැයට කිරුළ’ ප‍්‍රදර්ශනයට සහභාගිවීමට පැමිණි වැදි ජනතාව හදිසියේම පසුගිය තුන්වැනිදා රාති‍්‍රයේ ප‍්‍රදර්ශන භූමියෙන් පිටවී යාමට තීරණය කැර තිබිණි. ඒ ආරක්ෂක අංශවලින් තමන්ට බාධා සිදුවූ බව කියමිනි.මේ බව රාජ්‍ය ආදායම් ඇමැති සහ මුදල් නියෝජ්‍ය ඇමැති රංජිත් සියඹලාපිටියට දැනගන්නට ලැබිණි. ඇමැතිවරයා ඒ සමඟම ප‍්‍රශ්නය විසඳීමට පියවර ගත්තේය. “සියඹලාපිටිය හූරා කියනවා නම් අපි මෙතන මාසයක් හරි ඉන්නවා” වැදි ජනතාව ඇමැති සියඹලාපිටිය අගය කරමින් කතා කළේය.මෙවර වයඹ පළාත් මැතිවරණයට කුරුණෑගල දිසාවෙන් තරග වදින නීතිඥ චන්දන යාපා ගේ ජයග‍්‍රහණය තහවුරු කිරීමට සහාය දක්වන බව පවසමින් එජාප සාමාජිකයෝ දහසක් පමණ ගිය සතියේ නීතිඥ චන්දන යාපා හමුවේ ප‍්‍රකාශ කළහ.ජනාධිපති මහින්ද රාජපක්ෂ මහතාගේ ප‍්‍රධානත්වයෙන් පසුගිය සතියේ හඟුරන්කෙත පැවැති එක්සත් ජනතා නිදහස් සන්ධානයේ රැලියේදී කි‍්‍රකට් පාලක මණ්ඩලයේ සහ ටෙලිකොම් මොබිටෙල්හි හිටපු සභාපතිවරයකු වූද, අනුරාධපුර දිස්ති‍්‍රක්කයේ එජාප සංවිධායකවරයකු වූද තිලංග සුමතිපාල එම වේදිකාවට ගොඩවීම පසුගිය සතියේ දේශපාලන ක්ෂේත‍්‍රයේ විශේෂ කථාබහට ලක්වූ සිදුවීමක් විය.තිලංග සුමතිපාල හඟුරන්කෙත රැලියේදී වේදිකාවට පිවිසීම කල්තියා සැලැසුම් කර තිබූ දෙයක් නොවීය. ඔහු පසුගිය සතියේ ධර්මරාජ විද්‍යාලයේ උත්සවයකට සහභාගිවීම සඳහා නුවරට ගොස් සිටි අතර ජනාධිපති මහින්ද රාජපක්ෂ මහතා සිටියේ ද නුවර ජනාධිපති මන්දිරයේය.ජනාධිපතිවරයාට සුමතිපාල මහතා දුරකථන ඇමතුමක් ලබාදුන් අතර නුවර පිහිටි ජනාධිපති මන්දිරයට පැමිණෙන ලෙස ජනාධිපතිවරයා ඔහුට ආරාධනා කළේය. ඒ අනුව එහි ගිය තිලංග සුමතිපාල සහ ජනාධිපතිවරයා පැය දෙකකට ආසන්න කාලයක් සුහද කතාබහක නියැළුණු අතර ඊට පසුදින හඟුරන්කෙත පැවැත්වෙන රැලියට තමන් සමඟ යාමට එන ලෙස ජනාධිපතිවරයා තිලංග සුමතිපාලට ආරාධනා කළේය.එහිදී බස්නාහිර පළාත් සභාවට ඉදිරිපත් වෙන ලෙස ඉල්ලීමක් ද කළේය. ජනාධිපතිවරයා කළ ආරාධනය පිළිගත් ඔහු ඊට පසුදින නියමිත වේලාවට එහි ගිය අතර ජනාධිපතිවරයා සමඟ හෙළිකොප්ටර් යානයෙන් හඟුරන්කෙත රැස්වීම බලා පිටත්ව ගියේය.මේ පිරිස එහි යන විට ඇමැති ඩිලාන් පෙරේරා තිලංග සුමතිපාලගේ සම්ප‍්‍රාප්තිය සම්බන්ධයෙන් රැස්වීම් භූමියේ සිටි මහජනතාව දැනුම්වත් කර තිබුණි. වේදිකාවේ ඒ වන විටත් සන්ධානයේ ජ්‍යෙෂ්ඨයන් වන ඇමැති නිමල් සිරිපාල ද සිල්වා, බර්ටි පේ‍්‍රමලාල් දිසානායක, පවිත‍්‍රා වන්නිආරච්චි, ඩිලාන් පෙරේරා ඇතුළු කිහිපදෙනෙක් අසුන්ගෙන සිටියහ. හෙලිකොප්ටරයෙන් බැසගත් ජනාධිපතිවරයා වේදිකාවට ගොඩවූයේ තිලංගගේ අතින් අල්ලාගෙනය. ඉන් අනතුරුව සංවිධායකයින් සූදානම් කර තිබු මල්මාලයක් සුමතිපාල විසින් ජනාධිපතිවරයාට පැළඳවනු ලැබීය.ඇමැති සී.බී. රත්නායක සිය කතාව ආරම්භ කරද්දී ජනාධිපතිවරයා තිලංග තමන් අසල තිබු පුටුවේ අසුන් ගැනීමට ආරාධනා කළේය. “තිලංග අදින් පස්සේ ඔයාට දේශපාලන වශයෙන් ගොඩක් සතුරන් ඇතිවෙයි. පක්ෂයේ අයගේ විශ්වාසය දිනාගන්නා විදියට වැඩ කරන්න. එතකොට මට ඔයා අවශ්‍ය තැනට ගෙනියන්න පුළුවන් වේවි” යැයි ජනාධිපතිවරයා තමන්ගේ ළෙන්ගතුභාවය ප‍්‍රදර්ශනය කරමින් තිලංග දිරිමත් කළේය.වයඹ සහ මධ්‍යම පළාත් මැතිවරණයට තව ඇත්තේ සතියකට ආසන්න කාලයකි. ගිය සතියේ මැතිවරණය පිළිබඳ සිදු කළ සමීක්ෂණ වාර්තාවක් හෙළි කර තිබුණේ මෙවර වයඹ සහ මධ්‍යම පළාතෙන් එක්සත් ජනතා නිදහස් සන්ධානයට විශිෂ්ට සහ පෙරළිකාර ජයග‍්‍රහණයක් ලබන බවය. එය වඩාත් තහවුරු වන්නේ එම පළාත් දෙකේ එජාප අපේක්ෂකයන් සහ එක්සත් ජනතා නිදහස් සන්ධානයේ අපේක්ෂකයන්ගේ මැතිවරණ ව්‍යාපාරය දෙස බලන විටය. එජාප ජන රැලි සහ එජාප අපේක්ෂකයන්ගේ ගෙන් ගෙට යාමේ මැතිවරණ ව්‍යාපාරයන්ට පාක්ෂිකයන් ගේ සහයෝගය නොලැබීම නිසා එජාප මැතිවරණ ව්‍යාපාරය ඉතාම දුර්වල වීමට හේතු වී තිබේ.එම පළාත් දෙකේම එජාප මහ ඇමැති අපේක්ෂකයන්ට එජාප නායකයාගේ් සිට එජාප ප‍්‍රබලයන්ගේ සහයෝගය වඩාත් සකී‍්‍රයව නොලැබෙන තත්ත්වයක් ගිය සති කීපය පුරාම දක්නට ලැබිණි. එජාප මධ්‍යම පළාත් මහ ඇමැති අපේක්ෂක එජාප ජාතික සංවිධායක එස්.බී. දිසානායක තනිව එජාපය නැගිටීමේ සටනක නිරතව සිටී. එහෙත් එජාප නායකයාගේ සිට එජාප ප‍්‍රබලයන් වන වජිර අබේවර්ධන, ගයන්ත කරුණාතිලක වැනි මන්තී‍්‍රවරුන්ගෙන් එස්.බී. දිසානායකට ලැබෙන සහාය සතුටුදායක නැති බව වාර්තා වෙයි.එස්.බී. මහ ඇමැති වුවහොත් තම නායකත්වයට තර්ජනයක් වේ යැයි බියෙන් එජාප නායක රනිල් එස්.බී. දිසානායකගේ මැතිවරණ ව්‍යාපාරය අඩපණ කිරීමේ උත්සාහයක නිරතව සිටින බව වාර්තා වෙයි. එජාප පළාත් පාලන අනුකමිටු සභාපති ගාලු දිසා එජාප නායක මන්තී‍්‍ර වජිර එස්.බී. දිසානායක පක්ෂයේ ප‍්‍රබල චරිතයක් වීම වැළැක්වීම සඳහා එජාප නායකයා සමග එක්ව තවත් සටනක් දියත් කැර තිබේ. මන්තී‍්‍ර වජිර ගේ බලාපොරොත්තුව වසර 2018 දී ජනාධිපතිවරණයට එජාපයෙන් ඉදිරිපත් වීම බව එජාප මන්තී‍්‍රවරයකු ගිය සතියේ එස්.බී. ට පවසා තිබුණ බවද වාර්තා වෙයි.එස්.බී. පක්ෂයෙන් එල්ලවෙන සියලු කෙනෙහිලිකම් ඉවසාගෙන පරාජිත සටනකට ජීවය දෙන්නට පාවිච්චි කළ හැකි සියලුම තුරුම්පු යොදා ගන්නා බව ද දේශපාලන ආරංචි මාර්ග ගිය සතියේ අනාවරණය කළේය.මේ අතරතුර ගිය බදාදා සවස මහනුවර රිවර්ඩේල් හෝටලයේදී මධ්‍යම පළාත් මැතිවරණ ව්‍යාපාරයේ ප‍්‍රගතිය විමසා බැලෙන විශේෂ රැස්වීම එජාප නායක රනිල් වික‍්‍රමසිංහගේ ප‍්‍රධානත්වයෙන් පැවැත්විණි. මේ ප‍්‍රගති සමාලෝචන රැස්වීමට එජාප මධ්‍යම පළාත් මහඇමැති අපේක්ෂක එස්.බී. සහභාගි වූයේ නැත. රැස්වීම අතරතුර එජාප මන්තී‍්‍රවරයකු එස්.බී. ට දුරකථන ඇමැතුමක් ගෙන තිබිණි. “එයාගේ ප‍්‍රගති සමාලෝචන රැස්වීම්වලින් මට වැඩක් නෑ. ඔතනට එනවට වැඩිය රැස්වීම් දෙකක කථා කරන එක මට වටිනවා” එස්.බී. අදාළ මන්තී‍්‍රවරයාට පිළිතුරු දී තිබුණේ කේන්තියෙනි.මහනුවර පැවැති ඉහත රැස්වීමට එජාප නායක රනිල් පැමිණියේ සවස 6.00 ට පමණය. “අපේ මැතිවරණ ව්‍යාපාරයේ ගැටලු තියෙනවා නම් ඉදිරිපත් කරන්න. විශේෂයෙන්ම යෝජනා ඉදිරිපත් කරන්න.” නායක රනිල් රැස්වීමට එක්ව සිටි එජාප සාමාජිකයන්ට කීවේය.එම රැස්වීමට සහභාගිවී සිටි පිරිසෙන් බහුතරය එජාප පිට පළාත් නියෝජනය කරන ප‍්‍රාදේශීය නායකයන්ය. එම පිරිස අතර එජාප ආසන සංවිධායකවරු, එජාප පළාත් මන්තී‍්‍රවරු, ප‍්‍රාදේශීය සභා විපක්ෂ නායකවරු, ප‍්‍රාදේශීය සභා මන්තී‍්‍රවරු වූහ.“මධ්‍යම පළාතේ පාවෙන ඡන්ද අපේ පැත්තට හරවා ගන්න ඔයාලාගේ යෝජනා ඉදිරිපත් කරන්න” එජාප නායකයා ඉල්ලා සිටියේය. මහනුවර දිස්ති‍්‍රක්කයේ එජාප මැතිවරණ ව්‍යාපාරයේ ගෙන් ගෙට යාමේ මැතිවරණ කටයුතු මේ වන විට අවසන්ව ඇත්තේ සියයට හැටක් පමණ බව එහිදී එජාප ප‍්‍රාදේශීය නායකයෝ නායක රනිල්ට පෙන්වා දුන්හ. “ආ ඒකට කමක් නැහැ මම තව දින දෙකකින් විතර පක්ෂයේ විශේෂ ප‍්‍රකාශයක් මුද්‍රණය කරලා දෙනවා. ඒ. හැම ගෙදරකටම බෙදන්න ඕන” එජාප නායකයා අවධාරණය කළේය.“සර් දැන් මහනුවර දිස්ති‍්‍රක්කයේ සියයට හැටක් විතර ඇවිදලා තියෙන්නේ. ඔය ප‍්‍රකාශනය නැවතත් ඒ ගෙවල්වලට බෙදන්න විදියක් නෑ.” එජාප ප‍්‍රාදේශීය නායකයෝ කීහ. “කාටද ඒක බෙදන්න බැරි. බැරි අය දැන්මම නැගිටලා යන්න වහාම එළියට යන්න” එජාප නායකයා ප‍්‍රාදේශීය නායකයන්ට තදින්ම දොස් නැගුවේය.“මම ඡන්දයට ළං වෙනතුරු දවසින් දවස විශේෂ පණිවිඩ ලබා දෙනවා. ඒවා මගේ කාර්යාලයෙන් ෆැක්ස් කරයි. ඒවා ජනතාවට කොහොමහරි දෙන්න ඕන. අද මම පණිවිඩයක් දෙනවා එජාප නායකයා කීවේය. “සටන් විරාමය නිසා හමුදාව ශක්තිමත් වුණා කියලා කියාගෙන යන්න” එජාප නායකයා ප‍්‍රාදේශීය නායකයන්ට කීවේය. “සර් මැතිවරණ රාජකාරිවලට පොදු පෙරමුණේ උදවිය යොදවලා කියලා ආරංචියි ඒකට විසඳුමක් දෙන්න” තවත් ප‍්‍රාදේශීය එජාප නායකයෙක් ඉල්ලා සිටියේය. “ඇත්තද එහෙනම් ඔයා ලබන සතියේ මැතිවරණ කොමසාරිස්තුමා හමුවෙලා ඒ ගැන කියන්න” එජාප නායක රනිල් කේන්තියෙන් කීවේය.“සර් අපේ රැස්වීම්වලට හොඳ කථිකයෝ කීප දෙනෙක් දෙන්න. දැන් එස්.බී. අපේ මහඇමැති අපේක්ෂකතුමාගේ කථාවට පස්සේ හැමෝම නැගිටලා යනවා” තවත් එජාප ප‍්‍රාදේශීය නායකයෙක් එජාප නායක රනිල් ගෙන් ඉල්ලා සිටියේය. “ඇයි නෞෂාඩ්, කබිර් හෂීම්, ගයන්ත කරුණාතිලක මම එයාලා රැස්වීම්වලට එව්වා” එජාප නායකයා ප‍්‍රශ්නය මඟහැරියේ එසේ කියමිනි.මහනුවර ප‍්‍රගති සමාලෝචන රැස්වීම අතරතුරදී එජාප ප‍්‍රාදේශීය දේශපාලන නායකයන් කීප දෙනකුගේ ජංගම දුරකථන නාද විය.“අයිසේ ඕවා මොකටද මේ රැස්වීම්වලට ගෙනාවේ” එජාප නායකයා ඔවුන්ට බැණ වැදුණේය. එම රැස්වීමේදී එජාප නායකයා එජාප ප‍්‍රාදේශීය නායකයන් කීප දෙනෙකුටම බැණ වැදුණේ” කරන්න බැරිනම් මෙතැනින් එළියට යනවා කියමිනි.රිවර්ඩේල් හෝටලයේ පැවැති ප‍්‍රගති සමාලෝන රැස්වීමට එක්වූවන්ට රාතී‍්‍ර ආහාරය ලබා දෙන බව දන්වා තිබුණ ද එදින තේපැන් සංග‍්‍රහයක් භªක්ති විඳ හෝටලයෙන් පිටව යාමට එජාප පළාත් මන්තී‍්‍රවරුන්ට සහ ප‍්‍රාදේශීය සභා විපක්ෂ නායකවරුන් ඇතුළු පිරිසට සිදුවිය. “මේ වගේ නායකයන් පක්ෂයට මොකටද? පාවෙන ඡන්ද හරවා ගන්න නම් නායකත්වයෙන් රනිල් යන්න ඕන. එජාප ප‍්‍රාදේශීය නායකයෝ නායක රනිල් ගැන කියමින් හොඳ වචනවලින් බැණ වදිමින් මහනුවර රිවර්ඩේල් හෝටලයෙන් පිටව ගියහ.පසුගිය සතියේ එජාප නායක රනිල් නැවැතී සිටියේ මහනුවර ජානකී හෝටලයේය. 61 වන ජාතික නිදහස් දින උළෙල මෙවර එජාපය සැමැරුවේ කුණ්ඩසාලේදීය. එය සංවිධානය කැර තිබුණේ එජාප මහලේකම් තිස්ස අත්තනායකය. මෙවර එජාප නිදහස් දින උළෙලේදී වික‍්‍රමබාහු කරුණාරත්න සහ සිරිතුංග ජයසූරිය ද එජාප නිදහස් දින උළෙල අමතමින් එය දේශපාලන ප‍්‍රචාරක රැස්වීමක් බවට පත් කළහ. එජාප නායක රනිල් නිදහස් දින උළෙල ඇමැතුයේ අවසාන කථිකයා වශයෙනි.එජාප නායකයාගේ කතාව ආරම්භ වීමත් සමගම රැස්ව සිටි ජනතාව කුණ්ඩසාල කෙන්ගල්ල කොළොන්නවත්ත කී‍්‍රඩාංගණයෙන් පිටවී යන්නට පටන් ගත්තේය. එම ස්ථානයට ස්වාමින් වහන්සේලා පනස් නමක් පමණ වැඩම කොට සිටි අතර එජාප නායකයාගේ කතාව ආරම්භ වීමත් සමගම එක් නමක් හැරෙන්නට අනෙක් ස්වාමින් වහන්සේලා පිටතට වැඩියහ.මේ අතර ඉදිරි සතියේදී එජාපයේ දකුණු පළාත් මන්තී‍්‍රවරුන් වන එජාප ආසන සංවිධායකවරුන් තිදෙනකු සහ තවත් එජාප ආසන සංවිධායකයකු රජයට සහාය දැක්වීමට තීන්දු කැර ඇතැයි වාර්තා වෙයි. ඊට අමතරව හබරාදුව, බද්දේගම සහ වැලිගම යන ආසනවල එජාපයේ ප‍්‍රබල සාමාජිකයෝ රැසක් රජයට සහාය දැක්වීමට තීන්දු කර ඇති බව ද එජාප දකුණු පළාත් මන්තී‍්‍රවරයෙක් මේ තීරයට හෙළි කළේය.ගිය සතියේ නාරම්මල නගරයේ දී එජාප නායකයාගේ ප‍්‍රධානත්වයෙන් ප‍්‍රචාරක රැළියක් පැවැත්විණි. එම රැළියේ දී වයඹ පළාත් මහ ඇමැති අපේක්ෂක ශ්‍යමල් සෙනරත් තම හිතවත් අපේක්ෂකයන් ගැන වචනයක් හෝ කතා කළේ නැත. ඔහු ජනතාවගෙන් ඉල්ලා සිටියේ කෙසේ හෝ තමා මහ ඇමැති කරවන ලෙස ය.එහෙත් එම සභාව ඇමැතූ සෙසු අපේක්ෂකයන් කියා සිටියේ ශ්‍යමල් සෙනරත්ට මනාපය දී තමන්ගේ ජයග‍්‍රහණය තහවුරු කරන ලෙසට ය.මොහාන් වික‍්‍රමනායක එ.ජා.ප අපේක්ෂකයා ද දඹදෙණි ආසනයෙන් ශ්‍යමල් සමඟ තරග කරන එකම එ.ජා.ප අපේක්ෂකයායි. හෙතෙම ජනතාවට කියා සිටියේ ශ්‍යමල්ට මනාපය දී ඔහු ජයග‍්‍රහණය කැර තමා පරාජයට පත් වුව ද ඒ ගැන තමා කනගාටු නොවන බව ය.එහිදී දඹදෙණිය ආසනයේ මැතිවරණ ව්‍යාපාරය මෙහෙයවන මන්තී‍්‍ර වජිර අබේවර්ධන ද කථා කළේය. මන්තී‍්‍රවරයා එහිදී යුද්ධය නිසා රටට සිදුවූ හානිය විස්තර කළේය. එම රැස්වීමට එජාප කුරුණෑගල දිසා මන්තී‍්‍ර ජොන්ස්ටන් ප‍්‍රනාන්දු සහභාගි නොවීම විශේෂත්වයක් විය.එ.ජා.ප නායක රනිල් ද මේ ජන හමුව ඇමතුවේය. “ශ්‍යමල් මහ ඇමැති කරවන්න කියලා මා ඉල්ලා සිටිනවා. ඒ වගේ ම මොහාන් වික‍්‍රමනායක ජයග‍්‍රහණය කරවන ලෙසත් මා ඉල්ලා සිටිනවා.මේ අතරතුර ගිය සඳුදා එ.ජා.ප. මන්තී‍්‍ර වජිර කුරුණෑගල දිසා එ.ජා.ප අපේක්ෂක මොහාන් වික‍්‍රමනායක සමඟ දඹදෙණිය ආසනයේ ඡන්ද මධ්‍යස්ථාන 36 ක සංචාරක නිරත වීය. එහිදී ගමින් ගමට පැවැත්වූ එජාප රැස්වීම් 12 කට මන්තී‍්‍ර වජිර සහ අපේක්ෂක මොහාන් සහභාගි වූහ.ජාතික නිදහස් පෙරමුණේ වෘත්තීය අංශය වන දේශපේ‍්‍රමි වැඩ කරන ජනතා මධ්‍යස්ථානය විසින් මීට මාස කිහිපයකට පෙර ‘ජාතික නිදහස් වතු කම්කරු සංගමය’ ගොඩනඟනු ලැබීය.එහි සභාපති ධුරයට පත් වූයේ ජානිපෙ නුවරඑළිය දිස්ති‍්‍රක් නායක, හිටපු මධ්‍යම පළාත් සභා මන්තී‍්‍ර නිමල් පියතිස්ස ය. ලේකම් ලෙස පොන්නයියා රවිරාජ් සහ භාණ්ඩාගාරික ලෙස ජවිපෙන්, ජාතික නිදහස් පෙරමුණට එක්වූ වලපනේ ප‍්‍රාදේශීය සභා මන්තී‍්‍ර සින්නයියා ජෙයසීලන් ද පත් වූහ.මේ වන විට ජාතික නිදහස් වතු කම්කරු සංගමය තම සභාපති හිටපු මධ්‍යම පළාත් සභා මන්තී‍්‍ර නිමල් පියතිස්ස ගේ මැතිවරණ ජයග‍්‍රහණය වෙනුවෙන් කැප වී සිටී.රාගල අවට වතුයාය, හයිෆොරස්ට් වතුයාය, බිංගන්තලාව නොම්බර 03 වතුයාය, උඩුපුස්සැල්ලාව ඩික්සන් කෝනර් වතුයාය යන ප‍්‍රදේශවල බොහෝ වතු කම්කරු පිරිස් ජාතික නිදහස් වතු කම්කරු සංගමයේ සාමාජිකත්වය ලබා ගෙන තිබේ.“අපි ජාතික නිදහස් වතු කම්කරු සංගමය සමඟ එක් වුණේ ඔවුන් ජාතිවාදය පරදවා ජාතික සමගිය ගොඩනැඟීම වෙනුවෙන් පෙනී සිටින නිසයි.සිංහල - දෙමළ ජනතාවගේ සමගිය වෙනුවෙන් මධ්‍යම පළාත් සභාවට සැබෑ නියෝජිතයකු යවන්න ඕන. ඒ කවුරුවත් නොවෙයි, නිමල් පියතිස්ස සහෝදරයා” ජානිපෙ සමඟ එක්ව සිටින බොහෝ වතු කම්කරු සහෝදර සහෝදරියන් ජානිපෙ නුවරඑළිය දිස්ති‍්‍රක් මැතිවරණ මෙහෙයුම් නායක, පාර්ලිමේන්තු මන්තී‍්‍ර පද්ම උදය ශාන්ත මන්තී‍්‍රවරයාට පැවැසුයේ මධ්‍යම පළාත් සභා මැතිවරණ ප‍්‍රචාරක ව්‍යාපාරය අතරතුරේදීය.ජාතික නිදහස් පෙරමුණේ පරිපාලන ලේකම්, පාර්ලිමේන්තු මන්තී‍්‍ර අචල ජාගොඩට හදිසි දුරකථන ඇමතුමක් ලැබිණි. “මම කතා කරන්නෙ නුවරඑළිය දිස්ති‍්‍රක්කයෙන්. අපි වගේ අහිංසක දෙමළ තරුණ පිරිසක් අත්අඩංගුවට ගන්න නුවරඑළියේ සහකාර පොලිස් අධිකාරිවරයා නියෝග කරලා තියෙනවා කියලා එජාපයේ පාර්ලිමේන්තු මන්තී‍්‍ර ලක්ෂ්මන් කිරිඇල්ල ප‍්‍රකාශ කර තිබෙනවා. ඒක ඇත්තද?” දුරකථන ඇමැතුම දුන් පුද්ගලයා ඇසුවේය.“මේ වගේ පහත් පෙළේ කි‍්‍රයාවලට ළඟදීම ලක්ෂ්මන් කිරිඇල්ලලාට ජනතාව පිළිතුරු දේවි. ඔයගොල්ලො කිසි දේකට බය වෙන්න එපා. මම මේ ගැන වහාම සොයා බලන්නම්” අචල ජාගොඩ මන්තී‍්‍රවරයා දෙමළ තරුණයාට කීවේය.යුද හමුදාවෙන් තම වෘත්තිය ඇරැඹු කරු ජයසූරිය පසුගිය දිනවල ද හමුදාවේ ජයග‍්‍රහණ අගය කැර තිබිණි. නිදහස් දිනයේදී කොල්ලුපිටිය ධර්මකීර්ති විහාරස්ථානයේ පැවැති නිදහස් උත්සවයට සහභාගි වීමට ද එජාප නියෝජ්‍ය නායකයා අමතක නොකළේය.එම නිදහස් සමරු උත්සවයට ඇමැති අතාවුද සෙනෙවිරත්න ද එක්ව සිටියේය. පසුගිය 04 වැනිදාට කරු ජයසූරියගේ විවාහ සංවත්සරය ද යෙදී තිබිණි. ඒ නිමිත්තෙන් ශී‍්‍ර මහා බෝධින් වැඳ පුදා ගැනීමටත් හෙතෙම ගියේය. ඒ අතරතුර අනුරාධපුර රෝහලට ගොස් තුවාල ලැබු රණවිරුවන්ගේ සුවදුක් විමසීමට ද අමතක නොකළේය.ගිය සෙනසුරාදා එජාප නායක රනිල් කොළඹ සිට බෙන්තර ඇල්පිටිය බලා පිටත් විය. ඒ අපනයන බෝග වගාකරුවන් ගේ හමුවකට එක් වීමටය. එම හමුව සංවිධානය කැර තිබුණේ මන්තී‍්‍ර වජිර අබේවර්ධන සහ ගයන්ත කරුණාතිලක ය. එදින නුවරඑළිය දිස්ති‍්‍රක්කයේ තවත් විශේෂ රැස්වීමක් පැවැත්විණි.ඒ මෙවර මධ්‍යම පළාත් සභාවට එම දිස්ති‍්‍රක්කයෙන් තරග වදින අපේක්ෂකයන්ගේ හමුවකි. නුවරඑළිය සමූපකාර හෝටලයේ පැවැති එම රැස්වීමේ ප‍්‍රධාන ආරාධිතයා වූයේ එජාප මහලේකම් තිස්ස අත්තනායකය. එජාප උපනායක රුක්මන් සේනානායක, රේණුකා හේරත් සහ රවි සමරවීර යන මන්තී‍්‍රවරු ද එම උත්සවයට එක්ව සිටියහ.නුවරඑළිය දිස්ති‍්‍රක් එජාප පළාත් සභා අපේක්ෂකයන්ගේ හමුවට පසුව නුවරඑළිය නගරාධිපතිවරයාගේ නිල නිවෙසට බදුල්ල දිස්ති‍්‍රක් එජාප අපේක්ෂකයන් කැඳවා තිබිණි.ඒ එජාප මහලේකම් තිස්ස ගේ උපදෙස් මතය. මහලේකම් තිස්ස එහිදී ආසන සංවිධායකයන්ට දැනුම් දුන්නේ මධ්‍යම පළාත් ඡන්ද සටන වේගවත් කිරීමේ අවශ්‍යතාව ගැනයි.එහිදී මන්තී‍්‍ර රවි සමරවීර බදුල්ල එජාප සංවිධායක හරීන් ප‍්‍රනාන්දුට චෝදනාවක් කළේය. “බදුල්ල දිස්ති‍්‍රක්කයේ ආසන සංවිධායකයෝ සමගියෙන් හිටියා. ඒත් දැන් ඒක නැති වෙලා.” රවී සමරවීර සෘජුවම චෝදනා කළේ හරින් ප‍්‍රනාන්දුටය.“ඔයා දේශපාලනයට තවම නවකයෙක්. ඒ නිසා පිට ආසනවල වැඩ කරන්න යනකොට අදාළ ආසන සංවිධායකතුමා දැනුවත් කරලා ඕන වැඩක් කරන්න” එජාප මහලේකම් තිස්ස හරින්ට උපදෙස් දුන්නේය. “මහලේකම්තුමනි, ළඟදි දවසක් ශී‍්‍රලනිපයේ මහලේකම් මෛතී‍්‍රපාල ඇමැතිතුමා අපේ ගෙදරට ආවා. වෙන ගමනක් යන ගමන් එතුමා මාත් එක්ක ඉඳලා තේ එකක් බීලා ගියා” නුවරඑළිය නගරාධිපතිවරයා කීවේය.ගිය සතියේ බස්නාහිර පළාත් ආණ්ඩුකාර අලවි මව්ලානා විසින් බස්නාහිර පළාත් සභාව විසුරුවා හරිනු ලැබ තිබිණි. ඒ සමගම ගිය සඳුදා එජාප නායක රනිල් නියෝජ්‍ය නායක කරු ජයසූරිය සහ මහලේකම් තිස්ස කේම්බි‍්‍රජ් ටෙරස් වෙත කැඳවා විශේෂ සාකච්ඡාවක් පවත්වා තිබිණි.ගිය සතියේ එජාපයේ වයඹ පළාත් ජයග‍්‍රහණය තහවුරු කරන ජන රැලියක් වෙන්නප්පුව නගරයේදී පැවැත්විණි. මින්නේරිය ආසනයේ හිටපු එජාප මන්තී‍්‍ර සී.පී. ද සිල්වා ගේ සහෝදරයා වූ හිටපු පාර්ලිමේන්තු මන්තී‍්‍ර එච්.සී. සිල්වා ගිය සතියේ අභාවප‍්‍රාප්ත විය.එතරම් ප‍්‍රසිද්ධියක් නොමැතිව ඉතාම චාම්ව හිටපු මන්තී‍්‍රවරයාගේ අවමංගල උත්සවය ගිය සතියේ බොරැල්ල කනත්තේ දී සිදුවිය. අවමංගල උත්සව අවස්ථාවට සහභාගි වී සිටියේ හිටපු මන්තී‍්‍රවරයාගේ ඥාතින් පිරිසක් පමණි.ඒ හැරුණුකොට බලපිටිය හිටපු පාර්ලිමේන්තු මන්තී‍්‍ර නීතිඥ අශෝක ද සිල්වා සහ මන්තී‍්‍ර වජිර අබේවර්ධන එක්ව සිටියහ.එජාප නායක රනිල් වික‍්‍රමසිංහ පවුලේ ඥාතින්ට ශෝකය ප‍්‍රකාශ කැර තිබුණේ දුරකථන පණිවිඩයකිනි.එච්.සී. සිල්වා හිටපු මන්තී‍්‍රවරයාගේ පුත‍්‍රයා වන චානක ද සිල්වා එජාප කෘත්‍යාධිකාරී මණ්ඩල සාමාජිකයකු ලෙස ද කටයුතු කරයි.චන්දන බණ්ඩාර</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=ab0902081</link>
    <topic>එස්.බී.තනිවෙලා... රනිල් මාලදිවයිනෙන් ඇල්පිටියට</topic>
    <author/>
    <content>එයාගේ ප‍්‍රගති සමාලෝචන රැස්වීම්වලින් මට වැඩක් නෑඑස්.බී.තනිවෙලා... රනිල් මාලදිවයිනෙන් ඇල්පිටියටඅපට තරගයක් නැහැකෘතහස්තගේ භාෂාවේ ජනප‍්‍රියම වචනය බවට පත්වී ඇත්තේ “නම්” යන්නය. කිලිනොච්චිය ඇල්ලුවා නම් ඉන්ධන මිල අඩුකරන්නැයි වරෙක ඉල්ලා සිටියේය.ඔහුගේ දැනුමේ හැටියට කිලිනොච්චිය ඉන්ධන ආකර ඇති ප‍්‍රදේශයකි. දැන් කෘතහස්ත කියන අලුත්ම ප‍්‍රකාශය වන්නේ මුලතිව් ඇල්ලුවා නම් ජනතා සහන දෙන ලෙසයි.ජනතා සහන දෙන්නට ඔහු කියන තුරු ආණ්ඩුව ඉන්නේ නැත. මුලතිව් අල්ලන්නටත් කලින් සිටම ජනතාවට දියහැකි සියලු සහනයක්ම ආණ්ඩුව ලබාදී ඇත. උතුරේ මෙහෙයුම් සමඟ ජනතා සහන ලබාදීමේ කිසිදු සම්බන්ධයක් නැත.මෙහෙයුම් කරන අතරේ සහන දීමත් රට සංවර්ධනය කිරීමත් ආණ්ඩුවේ ප‍්‍රතිපත්තිය බව කෘතහස්ත නොදන්නවාට රටම දනී. ඒ නිසා කෘතහස්තට ඇති කඩිකුලප්පුවක් ආණ්ඩුවට නැත. ආණ්ඩුව හැමවිටම ජනතාව වෙනුවෙන් කැපවී සිටී.පළාත් සභා ඡන්දය පසෙක දමා කෘතහස්ත මාලදිවයිනට ගියේය. එහි ගොස් මුණගැසුණේ බලයේ සිටින ජනාධිපති නොවේ. බලයෙන් පහවුණු ජනාධිපති ගයුම්ය. මාලදිවයින් සංචාරය නිමවා පැමිණි විගස ඔහු ගියේ වයඹට නොවේ. මධ්‍යමට ද නොවේ. ඇල්පිටියටය. ඇල්පිටියට ගොස් ඡන්දය ගැන නොව තේ ගැන කතා කළේය.ඊළඟට කෘතහස්ත නිදහස වෙනුවෙන් කොළඹ ගාලු මුවදොර පැවැත්වූ ජාතික උත්සවය වර්ජනය කළේය. ජාතියේ පියා ලෙස නම් කර සිටින ඩී.එස්.සේනානායකට පුෂ්පෝපහාර කළේ නැත. ඔහු නිදහස සමරන්නට ගියේ කුණ්ඩසාලේටය. ඔහු වැඩකරන්නේ මේ රටේ කිසිම විපක්ෂ නායකයකු කි‍්‍රයා කළ ආකාරයට නොවේ.කෙසේ හෝ ඡන්දය පෙනි පෙනී අන්තිම සතියේ කෘතහස්ත මහනුවරට සහ කුරුණෑගලට ගියේය. ඒ ඇපයෙන් බේරෙන්නටය. කුණ්ඩසාලේ රැස්වීමට පැමිණ සිටියේ දෙසීයක පමණ පිරිසකි. එය ඔහුගේ සතුටට කරුණක් විය.හේතුව ඔහුට අවශ්‍ය එස්.බී. ගේ දේශපාලන ගමන් මඟ අවසන් කිරීමය. මධ්‍යම පළාත් සභා මැතිවරණයේ මහ ඇමැති අපේක්ෂකත්වය එස්.බී.ට දුන්නා නොව එස්.බී. බලෙන්ම ලබා ගත්තේය. එස්.බී. ගත් අපේක්ෂකත්වය නැතිභංග කරන්නේ එස්.බී.ට සහාය නොදී සිටීමෙනි.කුරුණෑගල ඡන්ද සටන ද දුර්වලය. මහ ඇමැති අපේක්ෂකයා ද දුර්වලය. ඒ සටන දුර්වල වෙනවාට ද කෘතහස්ත කැමැතිය. කුරුණෑගල භාරව සිටින්නේ කරු ජයසූරියයි. ඡන්ද සටනින් එජාපය කුරුණෑගලින් පරාජය වෙනවා යැයි කියන්නේ කරු ජයසූරිය දේශපාලන වශයෙන් පරාජය වීමකි.කෘතහස්තට අවශ්‍ය වන්නේ ද එයයි. කුරුණෑගලින් කරුගේ ආටෝපය අඩු වන බව කෘතහස්ත අකිල විරාජ් කාරියවසම්ට කීවේය.මහනුවරින් එස්.බී. පරාජය කිරීමේ කුමන්ත‍්‍රණය දියත් කිරීම භාරදී ඇත්තේ කලවැදි චින්තකට සහ සමන් අතාවුදටයි. එම කුමන්ත‍්‍රණය දියත් කිරීමේ සහායට යොදා ඇත්තේ මාතලේ අළුවිහාරේට, මහනුවර කිරිඇල්ලට සහ සෙල් මලික්ටය.සෙල් මලික් දෙපැත්ත කන බව එස්.බී.ට ආරංචි වී ඔහු සිටින්නේ තරහෙන් පුපුරමිනි. එස්.බී.මහනුවර ඡන්දයට ඉදිරිපත් වූයේ බලාපොරොත්තු පොදි බැඳගෙනය.”මම කන්ද උඩරට ස්ථිරවම ජය ගන්නවා. මහ ඇමැතිකම ජයගෙන මම ජනාධිපති වෙනවා” යනුවෙන් පුරසාරම් දෙඩූ එස්.බී. දැන් කනස්සල්ලෙන් පසුවන බව ඔහුගේ ආධාරකරුවෝ ‘මාණික්‍ය’ට වාර්තා කළහ. කනස්සල්ලට හේතුව මැතිවරණ සමීක්ෂණ වාර්තා එස්.බී.අතට ලැබී තිබීමය. මහනුවරින් තමාට ලැබෙන්නේ ආසන තුනක් බව දැක්වෙන රහස්‍ය වාර්තාව දැන් එස්.බී.ට ලැබී තිබේ.දැන් කෘතහස්තගේ බිල්ල බවට එස්.බී. සහ කරු පත්ව තිබේ. එම බිලි දෙක කම්මුතු කරලා වහාම ඊළඟ ඉලක්කය සජිත් පෙ‍්‍ර්මදාස සහ රවි කරුණානායකයි. ඒ දෙන්නාගේ ගමනට උගුල අටවන්නට භාරදී ඇත්තේ කලවැදි චින්තකට සහ සමන් අතාවුදටය.මේ කුමන්ත‍්‍රණයේ මූලික පියවර වන්නේ බස්නාහිර මහ ඇමැති අපේක්ෂක ලෙස රවි කරුණානායක ඉදිරිපත් කරන බවට ප‍්‍රචාරය කිරීමය. එහෙත් අවසාන මොහොතේ අපේක්ෂකත්වය ඉටිමියාස් බාකීර් මාකර්ට දීමට රහසිගත සාකච්ඡා පැවැත්වෙන බවද සැළයි.ජීවිතයට තර්ජන ඇතැයි කියා රටින් පැන ගිය මංගලට අවශ්‍යව ඇත්තේ මහ ඇමැති අපේක්ෂකකම විජේදාස රාජපක්ෂට දීමටය. විජේදාස දැනටමත් මහ ඇමැතිකමට ඇඳලා සිටින බව ‘මාණික්‍ය’ට වාර්තා වෙයි. ඔහු හිතන්නේ කෝප් සභාපතිකම කළ තමන්ට මහ ඇමැතිකම සිම්පල් කියාය. මහ ඇමැතිකම කරන්නට ඔහුට සියලු සුදුසුකම් ඇති බව ඔහුම කියයි. අඩුවකට ඇත්තේ ආචාර්ය පදවියක් පමණි. ආචාර්ය පදවි දෙන කාට හරි කීවා නම් ඒකත් හරිය.ඕනෑම ගොනෙකුට යුද්ධ කළ හැකි යයි කීවේ ලක්ෂ්මන් කිරිඇල්ලය. දැන් ඔහු කියන්නේ එක්සත් ජාතික පක්ෂය කවදාවත් යුද්ධයට විරුද්ධ නොවූ බවයි. දැන් ඔහු අලුවිහාරේ සමඟ එක්වී එස්.බී. ගේ චරිතය කෙළසන පති‍්‍රකාවක් බෙදා හරින්නට සැලසුම් කරන බවයි. මෙම පති‍්‍රකාව මහනුවර මාධ්‍යවේදියකුගේ අනුග‍්‍රහය ලබාගෙන කලවැදි චින්තක සහ මඩ ජයතුංග සකස් කළ බවද කියති.හෙට අනිද්දා තවත් ජවනිකාවක් කරළියට එන බවද සැළයි. එනම් මංගල – රනිල් ගැටුමයි. ගැටුම ආරම්භ වන්නේ වලියකින් බව දන්නේ මඩ ජයතුංග සහ ලක්බිම ලසන්ත වීරකුලය. වලියට හේතුව ලෙස ඔවුන් දෙදෙනා කියන්නේ අලියා ලකුණ නැතිව සන්ධානය හැදීම පමා කිරීමය.මංගල – රනිල් වලිය අලිමංකඩ සටනටත් වඩා දරුණු විය හැකි බව දේශපාලන ආරංචි මාර්ග හෙළිකර සිටී. වලියේ පිටුපස සිටින්නේ ඉතා ඉක්මනින් රටේ බලය අල්ලන්නට සූදානම් වී සිටින ටිරාන් සහ විජේදාස බවද වාර්තා වෙයි. එහෙත් කෘතහස්තගේ මාධ්‍ය ඒකකයට අකිල සහ සාගල වාර්තා කර ඇත්තේ මංගලගේ් වලිය අධෝ වාතයක් තරම්වත් ගණන් ගත යුතු නැති බවයි.චන්ද්‍රිකා ආණ්ඩුවේ අගසව්වන් වූයේ මංගල සහ එස්.බී.ය.ඒ දෙදෙනාම එජාපයට ආවේ අධි තක්සේරුවෙන් ඔළුව උදුම්මවාගෙනය. කෘතහස්තගේ ඉච්ඡා බස්වලට රැවටුණු ඒ දෙදෙනාම දැන් දේශපාලන අනාථයෝ බවට පත්වී සිටිති. මේ දේශපාලන අනාථ භාවයට ඉක්මනින්ම පාර කැපුවේ ශ‍්‍රීපතිය.ඒ අනුව ඔහුගේ ගමන් මඟ නතර විය. අවසාන ප‍්‍රතිඵලය වූයේ ශ‍්‍රීපතිට ඔහුගේ එංගලන්ත නිවහනේ පදිංචිවීමටවත් වාසනාවක් නොතිබීමය.කෘතහස්තගේ මාධ්‍ය ඒකකයේ රැස්වීම් පැවැත්වෙන්නේ කේම්බි‍්‍රජ් ටෙරසයේ කෘතහස්තගේ නිවසේය. මෙවර මාධ්‍ය ඒකකය රැස්වුණේ අගනුවර හෝටලයකය. සමන් අතාවුද, චින්තක, ලක්බිම ලසන්ත, දිවයින පියසේන මෙම මාධ්‍ය හමුවේදී සිංහගේ උපදෙස් ලබමින් සිටියහ.සමන් අතාවුදත් උපදෙසක් දුන්නේය. ඒ මාණික්‍ය ගැනයි.”මේක හරි මඟුලක්නේ. අපි කතා කරන හැම දෙයක්ම මාණික්‍යට ලැබෙනවා. ඒ නිසා කට පරිස්සම් කරගෙන කතා කරන්නැ’යි අතාවුද කීවේය.මේ හමුවේදී කෘතහස්තට අන්දන්නට සූදානම් වූයේ ජයතුංගයි.මෙවර පළාත් සභා දෙකම උඩින්ම දිනන බවට අනාවැකි කී ජයතුංග කෘතහස්ත අන්දන්නට ගත් තැත නිෂ්ඵල විය. කෘතහස්තගෙන් ඔහු ලකුණු කපා ගත්තේය. සමන් අතාවුද ඡන්ද පෝස්ටරයක් සකස් කරන්නට සූදානම් බව කීවේ ගණනක් කපා ගන්නට යැයි ඇතුළේ එකෙක්ම කීවේය.කලවැදි චින්තක මෙහිදී ‘ලංකාදීප’ හිරිහැර ගැන සිහිපත් කළේය.”පසුගිය ඉරිදා ලංකාදීප පත්තරේ ප‍්‍රභාකරන් ගැනයි, යුද්දෙ ගැනයි 196 පළක සඳහන් වුණා. මං ගණන් කරලා බැලුවා” යයි කෘතහස්ත කීවේය.එයට පිළිතුරු දුන් චින්තක කීවේ අංගොඩ රණතුංග ‘ලංකාදීපය’ යුද්දෙට තල්ලු කළ බවයි.ප‍්‍රශ්නය වෙන පැත්තකට හැරවූ කෘතහස්ත චින්තකට මෙසේ කීවේය.”කවුද චින්තක තමුසෙලාගේ කන්තෝරුවේ බැකැප් එකක් දාගෙන වැඩට එන කර්තෘ. මිනිහට සෑහෙන තර්ජන ඇති නේද” එසේ කියූ කෘතහස්ත මහ හඩින් සිනාසුණේය.”තමුසෙ කියනවා අර ‘බිළිඳු’ පත්තරේ කර්තෘටත් ආරක්ෂාව ඉල්ලන්න කියල. මේවා අයිසේ අනිත් කර්තෘවරුන් හෑල්ලුවට ලක්වෙන වැඩ” කෘතහස්ත කීවේය.”ඔය මනුස්සයාගේ නම නම් කියන්න බැහැ. එතකොට ‘සිළුමිණ’ මාණික්‍ය දැනගනීවි” ජයතුංග උත්තර දුන්නේය.”ඔය මෑන්ට සෙකියුරිටි ගන්න උපදෙස් දුන්නේ කවුද? කෘතහස්ත ප‍්‍රශ්න කළේය.”මට හිතන්නේ අංගොඩ රණතුංග වෙන්නැති” කලවැදි චින්තක කීවේය.කෘතහස්ත තවත් කතාවක් කීවේය.”ලක්බිමේ ඉන්නෙ මම දාපු මිනිහෙක්. හැබැයි මිනිහ අපට නැහැ. මිනිහ වැඩ කරන්නේ අපට විරුද්ධවයි. දිවයින, අයිලන්ඩ් ගන්න දෙයක් නැහැ. ඒගොල්ලො හිතාගෙන ඉන්නේ යූ.ඇන්.පී.ය ඉවරයි කියල. තව ටික දවසක් බලමු. කොකාට වාරයක් නම් තිත්තයටත් වාරයක් ඒවි. අපි චින්තක එතකොට බලමු.” කෘතහස්ත උජාරුවෙන් කියා සිටියේ සිත ඇතුලේ වේදනාව පෙන්වන්නේ නැතිවය.”ළඟදී එක්කෙනෙක් විශ‍්‍රාම ගියා. තවත් එක්කෙනෙක් විශ‍්‍රාම යාමට නියමිතයි” කියූ කෘතහස්ත රැස්වීම අවසන් කර යන්නට ගියේය.”අනේ පින්සිද්ද වෙයි මේ පාරවත් මේ විස්තර මාණික්‍යට දෙන්න එපා” යයි චින්තක උපදෙස් දුන්නේය.එහෙත් චින්තකගේ උපදෙස් ලබාගෙන පැයක් යන්නට කලින් සියලු තොරතුරු මාණික්‍යට ලැබුණේය.දයාසිරි ජයසේකරගේ පාර්ලිමෙන්ට් ජෝක්ස් ගැනද වාර්තා වෙයි. ඔහු කීවේ යුද්ධයෙන් ආණ්ඩුවට ජයගත නොහැකි බවයි. ඉදිරි මාස හය ඇතුළත යුද්ධය අවසන් කළොත් තමන් මන්තී‍්‍ර ධූරයෙන් ඉවත්වන බව කීවේය. දයාසිරිටත් වන්නේ ලාල්කාන්තට සිදුවූ දේම විය හැකිය.අනෙක් ජෝකරයා වන්ෂොට්ය. වන්ෂොට් ‘ලීඩර්’ චිත‍්‍රපටය හැදුවේ දකුණු ඉන්දීය චිත‍්‍රපටවල කෑලි එකතු කරගෙනය. ඉන්දියාවේ නිළියක්ද එහි රඟපාන්නීය. ‘ලීඩර්’ හැදුවේ රජය අප‍්‍රසාදයට ලක්කිරීමට සහ නීතිය වන්ෂොට් ගේ අතට ගෙන මේනියාව සුව කර ගැනීමටය. එහෙත් ලීඩර් බලා එළියට ආ පෙ‍්‍ර්ක්ෂකයෝ වන්ෂොට්ගේ පින්තූරය ඉරා කෙළ ගැසූ බවද කියති. මුල් දින 15 ලීඩර් අඩුම ආදායම් වාර්තා පිහිටුවා තිබේ.”රජය අප‍්‍රසාදයට පත් කරන යුද්ධයට අවමන් කරන චිත‍්‍රපටි බල්ලෙක් වත් නොබැලිය යුතු බව පෙ‍්‍ර්ක්ෂකයෝ කියති. දැන් චිත‍්‍රපටය අවුරුදු 12 ළමයින්ට නොමිලයේ පෙන්වීමට සූදානම් වන බවද වාර්තා වෙයි.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=ab0902082</link>
    <topic>අපට තරගයක් නැහැ</topic>
    <author>සාකච්ඡා කළේ සුභද්‍රා දේශප‍්‍රිය</author>
    <content>එයාගේ ප‍්‍රගති සමාලෝචන රැස්වීම්වලින් මට වැඩක් නෑඑස්.බී.තනිවෙලා... රනිල් මාලදිවයිනෙන් ඇල්පිටියටඅපට තරගයක් නැහැවයඹ පළාත් සභා අපේක්ෂක චන්දන යාපාප‍්‍රධාන හේතුව ජනාධිපතිතුමා ගෙනයන ආර්ථික වැඩපිළිවෙළට සහ මේ මානුෂිය මෙහෙයුමට සහයෝගය දැක්වීමටයි. මේ සාර්ථක වැඩපිළිවෙළට පළාත් මට්ටමින් එතුමාට උදව් කරන්න මා තීරණය කළා.එමෙන්ම කුරුණෑගල දිස්ති‍්‍රක්කයේ සහ කටුගම්පොළ ජනතාවගෙන් දැඩි ඉල්ලීමක් තිබුණා. එමෙන්ම ශී‍්‍ර ලංකා නිදහස් පක්ෂ මධ්‍යම බලමණ්ඩලයේ සහ ප‍්‍රාදේශීය සභා මන්තී‍්‍රවරුන්ගේ සභාපතිවරුන්ගේ දැඩි ඉල්ලීමක් ද තිබුණා.මා මෙතෙක් කි‍්‍රයාකාරී දේශපාලනයට අවතීර්ණ නොවූවත් 80 දශකයේ සිට නීතිඥයකු ලෙස ශී‍්‍ර ලංකා නිදහස් පක්ෂයේ කටයුතුවලදී උපරීම සහයෝගය ලබාදී තිබෙනවා. නීතිඥයකු ලෙස මා ලැබු අත්දැකීම් පළාත් සභා කි‍්‍රයාකාරිත්වයට එකතු කිරීමත්, පළාත් සභා විෂය ක්ෂේත‍්‍රයන්හි සංවර්ධනයට යම්කිසි දායකත්වයක් දීමටත් බලාපොරොත්තු වෙනවා.විරුද්ධ පක්ෂයේ කිසිම කි‍්‍රයාකාරිත්වයක් දක්නට නැහැ. එක්සත් ජාතික පාක්ෂිකයෝ සහ ජනතා විමුක්ති පෙරමුණේ සාමාජිකයෝ විශාල පිරිසක් මේ වන විට අපිත් එක්ක එකතුවෙලා ඉන්නවා.ජනාධිපතිතුමා ගෙනයන ආර්ථික, සංවර්ධන, සහ මානුෂිය මෙහෙයුමට ජනතාවගේ විශාල ප‍්‍රසාදයක් තියෙනවා. එම වැඩපිළිවෙළට, සහයෝගය දක්වන සියලුම ජනතාව අපට ඡන්දය ලබාදීමට සැදි පැහැදී ඉන්නවා. අපි ගම් මට්ටමින් ජනතාව මුණ ගැසෙනවා. ප‍්‍රබල පිරිසක් මේ වන විට අප වටා එක්රොක් වෙලා තියෙනවා. ඒ නිසා අප විශිෂ්ට ජයග‍්‍රහණයක් ලබන බව නියතයි.ඒ වගේම එක්සත් ජනතා නිදහස් සන්ධානයේ සංවිධායකවරුන් ප‍්‍රාදේශීය සභා මන්තී‍්‍රවරුන් කි‍්‍රයාකාරීන්, අපේක්ෂකයන් මෙන්ම ඡන්ද ඟයකයන් සියලු දෙනාගේම උනන්දුවත්, උද්යෝගයත් මෙවර මැතිවරණය කෙරෙහි තියනවා.පරාජය හමුවේ සිදුකරන මෙවැනි අසත්‍ය ප‍්‍රකාශවලට ජනතාව රැවටෙන්නේ නැහැ. ජනතාව ඉන්නේ ජනාධිපතිතුමා ඇතුළු රජයේ පාර්ශවයේ. වයඹ පළාතේ රැස්වීම් විශාල සංඛ්‍යාවකට මම සහභාගි වුණා. ජනතාවගේ විශාල උද්යෝගයක්, උනන්දුවක් තියෙනවා. කුඩාම දරුවාගේ සිට වයසකම පුද්ගලයන් දක්වා ජනකොටස් රැස්වීම්වලට උදයක් දවාලක් රැයක් ගැන නොසිතා සහභාගි වෙනවා. ජනතාව එක්සත් ජනතා නිදහස් සන්ධානය වටා බුරුතුපිටින් රැස්වෙලා ඉන්නවා.ජවිපෙ සහ විපක්ෂය වටා ජනතාව ඒකරාශි වෙලා නැති බව නම් සත්‍යයක්. ඒ අයගේ මැතිවරණ රැලිවලට සහභාගි වෙන්න ජනතාවගේ උනන්දුවක් උත්සාහයක් නැති බවත් සත්‍යයක් විය හැකියි. ඒත් අපේ රැස්වීම්වලට ජනතාව අලුයම 1.30 ටත් සහභාගි වෙනවා. ජනතාවගේ විශාල උනන්දුවක් තියෙනවා. වයඹ මැතිවරණයට ඔවුන් සැදී පැහැදි ඉන්නවා, එක්සත් ජනතා නිදහස් සන්ධානයට විශිෂ්ට ජයග‍්‍රහණයක් ලබාදීමට.පැහැදිලිවම දුර්වලයි. විපක්ෂයට සහ ජවිපෙට දැන් ජනතාවට කියන්න දෙයක් නැහැ. ජනාධිපතිතුමා ඇතුළු රජය ගෙනයන මේ ආර්ථික සහ මානුෂික මෙහෙයුමට ජනතාව සහයෝගය ලබා දෙනවා. ජනතාව බුද්ධිමත්. විපක්ෂ කණ්ඩායම්වල මැතිවරණ ව්‍යාපාර දුර්වල තත්ත්වයකට පත්වෙලා. එක්සත් ජනතා නිදහස් සන්ධානය ජයග‍්‍රහණය නොවෙයි විජයග‍්‍රහණයක්ලබන බව මට විශ්වාසයි. එයට හේතුව අපට විපක්ෂයෙන් ජ.වි.පෙ. න් කිසිම තරගයක් නැහැ. අපි අනිවාර්යයෙන් ම දිනනවා. තරග කරලා නෙමෙයි අපට දිනන්න වෙන්නේ. ජනාධිපතිතුමා ඇතුළු රජය පිළිබඳ වයඹ පළාතේ ජනතාව පූර්ණ විශ්වාසය තබා හමාරයි. එහෙම විශ්වාසයට හේතුව කට නෙමෙයි වැඩ. ජනාධිපතිතුමා වැඩ කරලා පෙන්නලා තියෙනවා.මම විශ්වාසයෙන් කියනවා ප‍්‍රචණ්ඩ කි‍්‍රයා කිසිවක් සිද්ධවෙලා නැහැ. අපි ජනතාව අතර ඉන්නවා. සියලුම පළාත් වලට අපි යනවා. නමුත් මේ වනතුරු ප‍්‍රචණ්ඩ කි‍්‍රයා පිළිබඳ අපට ආරංචි ලැබිලා නැහැ. පරාජය හමුවේ ගෙන යන බොරු ප‍්‍රචාර වලට ජනතාව මුලාවෙන්නේ නැහැ.මැතිවරණ ජයග‍්‍රහණය පිළිබඳ ඔබේ දැඩි විශ්වාසයක් තියනවා. ජයග‍්‍රහණයෙන් අනතුරුව ඔබේ ඉදිරි සැලැසුම් ගැන කතා කළොත්?මම මැතිවරණයට ඉදිරිපත් වුණේ නිලතල බලාපොරොත්තුවෙන් නෙමෙයි. මම ජයග‍්‍රහණය කළහොත් එයින් ජනතාවට ජයග‍්‍රහණයක් ලබාදීමටයි මම අපේක්ෂකයකු ලෙස ඉදිරිපත් වුණේ. ජනතාව ජයග‍්‍රහණය කරවීමයි මගේ පරම පවිත‍්‍ර චේතනාව. ජනාධිපතිතුමා මට යම් කාර්ය භාරයක් පැවැරුවොත් මම ඒ කාර්ය භාරය අකුරට ඉටු කිරීමට සැදී පැහැදී ඉන්නවා.මට යම් කාර්යයක් පැවැරුණහොත් එයින් අපේ පළාතේ එක් පියවරක් හෝ ඉදිරියට ගෙන යාමට උත්සාහ කරනවා. ඒ සම්බන්ධව මගේ සැලැසුම් රැසක් තිබෙනවා. ඒ අනුව පළාත් සභා මාර්ග ප‍්‍රතිසංස්කරණය මූලික වෙනවා. ඊට අමතරව රෝහල්, පාසල්, පන්සල්, වැඩි දියුණු කිරීමටත් මා බලාපොරොත්තු වෙනවා. කුරුණෑගල දිස්ති‍්‍රක්කයේ විශාල වශයෙන් කර්මාන්ත ශාලා පවතිනවා. අලුතින් කර්මාන්ත බිහි කිරීමටත් රැකි රක්ෂා උත්පාදනය කිරීමත්, නිෂ්පාදන අපනයන කෙරෙහි ද වැඩි අවධානයක් යොමු කරනවා.සැබැවින් ම සැලැසුම් රැසක් තිබෙනවා. කුරුණෑගල දිස්ත‍්‍රික්කය පොල් වගාවට ප‍්‍රසිද්ධයි. රටේ පොල් අවශ්‍යතාවයෙන් විශාල ප‍්‍රමාණයක් සැපිරීමේ දායකත්වය කුරුණෑගලින් ලැබෙනවා. අලුත් පොල් ප‍්‍රභේද හඳුනා ගෙන ඒවා ජනතාවට හඳුන්වා දීමත්, ගුණාත්මක භාවයෙන් වැඩි පොල් ප‍්‍රභේද නිපදවීමටත් නඩත්තු ඇතුළු සියලු අංශ කෙරෙහි වැඩි අවධානයක් යොමු කිරීමටත් බලාපොරොත්තු වෙනවා.කෘෂි ක්ෂේත‍්‍රයේ විශේෂිත වී, බුලත් වගා වැඩි දියුණු කිරීමටත් සත්ත්ව පාලනය, මිරිදිය ධීවර කර්මාන්තය, වැඩිදියුණු කිරීමටත් බලාපොරොත්තු වෙනවා.ස්වයං පෝෂිත ආර්ථිකයක් කරා රට ගෙන යාමට ජනාධිපතිතුමා ඇතුළු රජය ගෙන යන ‘අපි වවමු රට නගමු’ සංකල්පය ඉදිරියට ගෙන යාමට මට දිය හැකි උපරිම දායකත්වය මම ලබා දෙනවා.ඒ සඳහා ගොවින් දිරිමත් කිරීමටත් ඒ අයට අවශ්‍ය පහසුකම් ලබාදීමටත් කටයුතු කරනවා. පුරන් කුඹුරු අස්වැද්දීමේ අපේක්ෂාවක් තිබෙනවා. එමගින් රටටත් ග‍්‍රාමීය ජනතාවටත් විශාල ආර්ථික ලාභ ලබන්නට හැකි වෙතැයි මා විශ්වාස කරනවා.මේ වනවිටත් අප පානීය ජල මූලාශ‍්‍ර සොයා ගෙන තිබෙනවා. එම ජල මූලාශ‍්‍ර මගින් ජලය ලබාගෙන ජල ටැංකි මගින් ජලය බෙදා හැරීමේ ජල ව්‍යාපෘති පිළිබඳ දැනටත් අප අවධානය යොමු කර තිබෙනවා.සාකච්ඡා කළේ සුභද්‍රා දේශප‍්‍රිය</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=af0902082</link>
    <topic>ජනාධිපතිතුමාගේ විතරක් නෙමෙයි රටේ කේන්දරයත් හොඳ වෙලා</topic>
    <author>සංවාද සටහන කේ. සී.ජේ රත්නායක</author>
    <content>ජනාධිපතිතුමාගේ විතරක් නෙමෙයි රටේ කේන්දරයත් හොඳ වෙලාතොරතුරු තාක්ෂණය ගමට ගෙන යන මධ්‍යම පළාතේ ඊ ගම්මානයකිලිනොච්චිය කියලා මැදවච්චියට ගිහින් අම්පිටිය කියලා ඇල්පිටියට ගියාලු!මුරලි සහ සුසී හෙවත් ඇඹරිල්ල සහ වේගයප‍්‍රවීණ ඡ්‍යොතිෂවේදී සුමනදාස අබේගුණවර්ධනජනවාරි මාසයේ 27 වැනිදා පාන්දර 2.25 ට ග‍්‍රහ ලොව සටන්කාමියා හැටියට සැලැකෙන අඟහරු හෙවත් කුජ උච්ඡ භවන වන මකර රාශියට ගිහින් උච්ඡත්වයට පත්වීම සිදු වුණා. මෙය ඉතාම බලගතු ග‍්‍රහ යෙදුමක්. එයින් වත්මන් රාජ්‍ය නායකයාට හා රජයට විශාල බලයක් අත්කර දෙන්න නිසැකයෙන් ම හේතු වෙනවා. මීට අමතරව ජනවාරි 27 වැනිදා දවල් 12.13 ට සිකුරු ග‍්‍රහයා මීන රාශියට පැමිණ උච්ඡත්වයට පත් වීමත් සිදු වුණා. මෙයින් ඉතාම සුවිශේෂ අවස්ථාවක් හැටියටයි මම දකින්නේ.ලබා ගත් යම් ජයග‍්‍රහණයක් තිබෙනවා නම් ස්ථිර වශයෙන් ම තහවුරු වන අතර නොසිතූ විිරු අලුත් ජයග‍්‍රහණ ගැන අසන්න ලැබෙනවා. පාලක පක්ෂය හා රාජ්‍ය නායකයා තව දුරටත් ස්ථාවර වන අතර ම දේශපාලනිකව නො සිතූ විරු ජයග‍්‍රහණ ලබන බවත් අහන්න දකින්න ලැබෙයි. විශේෂයෙන් ම ජනාධිපතිතුමා සන්තුෂ්ටියට පත් කරවන යෝග රැසක් දකින්න ලැබෙනවා.ඒ හා සමානවම රටේ මහජනතාවත් දැඩි සතුටට - පී‍්‍රතියට පත් කරවන ග‍්‍රහ යෝගයක් තමා ඉදිරියට දකින්න ලැබෙන්නේ. එළැඹෙන පෙබරවාරි 14 හා 15 යන දෙදින ගැන මම වෙනමම ඡ්‍යොතිෂමය විග‍්‍රහයක් කළා. මේ ඡන්දයෙන් පාලක පක්ෂය සියයට 60 හෝ 65 ඉක්මවන බහුතර මහජන බලයක් ලබා ගන්නවා.එතුමා මගේ පැරැණිම මිතුරෙක්. නමුත් මගේ සහෝදරයෙක් ඡන්දය ඉල්ලුවත් ඇත්ත කියන්න වෙනවා. එතුමා ඒකාන්ත වශයෙන් ම මධ්‍යම පළාතේ විපක්ෂනායක ධුරයට පත් වෙනවා. ඒකට කිසිම බාධාවක් මතු වෙන්නෙත් නෑ.තිලංග සුමතිපාල මහතා ගේ කේන්ද්‍ර පිටපතක් මා ළඟ තියෙනවා. ඔහු උපතින්ම වාසනාවන්තයෙක්. මුල් වතාවේ දේශපාලනය සාර්ථක වුණේ නෑ. නමුත් මෙවර ඔහු සැබෑ ජයග‍්‍රාහකයෙක් වෙනවා. ගරු කටයුතු පදවි, තානාන්තර දරන්නත් ඔහුට නොසිතූ බලතල ලැබෙන අවස්ථාවක් තමා උදා වෙලා තියෙන්නේ.කිව යුතු දේ වගේ ම නො කිව යුතු දේත් ඡ්‍යොතිෂයේ තියෙනවා.ඡ්‍යොතිෂය පැත්තෙන් අපි දකින හැම දේම වග විභාගයක් නැතිව කියන එක ආචාර ධර්ම විරෝධීයි. විශේෂයෙන්ම ප‍්‍රකට පුද්ගලයන් ගේ ග‍්‍රහ බලපෑම් දුර්වල වෙන කොට ඒවා ඒ විදිහටම ප‍්‍රසිද්ධ කරන්න හොඳ නෑ. ජානක පෙරේරා මහතා තදබල අසුබ ග‍්‍රහචාරයක් ගත කරද්දී පවා මම එදා සිළුමිණට කීවේ එතුමා පෙර අකුසල් පළ දෙන දරුණු ග‍්‍රහචාරයක් ගත කරන බව විතරයි.නමුත් ඒ අපලය අවසාන වුණේ එතුමාගේ මරණයෙන්. පසුගිය දෙසැම්බර් 09 දා රාතී‍්‍ර 11.51 ට ගුරු නීච වුණා. නිලතල - බලය - තනතුරු ලබා දෙන්නේ ගුරු ග‍්‍රහයායි. ඒ ගුරු මාරුවෙන් පස්සේ කරු ජයසූරිය මහතා ස්ව කැමැත්තෙන් ම ඇමැති ධුරය අත හැරියා.ජයග‍්‍රාහී පක්ෂයේ සිට පරාජිත පක්ෂයට ස්ව කැමැත්තෙන් ම ගියා. තව දුරටත් රාජ්‍ය පදවි තානාන්තර දරන්න එතුමාට වාසනාව නෑ. එතුමා නැවත කිසි දිනෙක මේ රටේ ඇමැති ධුරයක් දරන්නේ නෑ. රාජ්‍ය ගෞරව, රාජ්‍ය නිලතල ලබා දුන් ග‍්‍රහයෝගය අවසානයි. කරු ජයසූරිය මහතා තව බොහෝ කාලයක් දේශපාලනයේ කි‍්‍රයාකාරී වුණත් ඔහු කවදාවත් ඇමැති මණ්ඩලයක සාමාජිකයෙක් බවට පත් වෙන්නේ නෑ. ඒ වගේ ම ජනපි‍්‍රය බව පැත්තෙන්, එහෙමත් නැත්නම් ජනතා සහයෝගය ලබා ගැනීම පැත්තෙනුත් එතුමා ඉතා ම දුර්වල තත්ත්වයකට යි පත් වෙලා ඉන්නේ.ඒකාන්තයෙන් ම ඔව්.කවදාවත් ම එතුමා නැවත ඇමැතිධුරයකට පත් වෙන්නේ නෑ. ඒක එතුමා ගේ ප‍්‍රශ්නයක් නෙවෙයි. ඒ තමා ග‍්‍රහචාරයේ නියම ස්වභාවය. 2008 දෙසැම්බර් මාසයේ 09 වැනිදා රාතී‍්‍ර 11.51 න් පසුව එතුමාගේ රාජ යෝගය අවසාන වුණා. මේ ප‍්‍රකාශය මම කරන්නේ කරු ජයසූරිය මහතා ගේ කේන්ද්‍රය ගැන මනා අවබෝධයක් ඇති කෙනෙක් හැටියටයි. එතුමා ඉතාම හොඳ මහත්මයෙක්. චරිතවත් කෙනෙක්. නමුත් කියන්න තියෙන තිත්ත ඇත්ත ඕකයි. සුද්දෝධන රජ මැදුරින් පවා ගෞරවාදරයට ලක් වුණ මේ ඡ්‍යොතිෂයේ පිරිසිදු බව අභිමානය අපි රැක ගත යුතුයි.පුළුවන්... එහෙම වෙනස් කර ගන්න පුළුවන් ග‍්‍රහ යෙදුම් තියෙනවා. ඒ කියන්නේ ග‍්‍රහචාරය නෙවෙයි. ඒ ග‍්‍රහචාරයෙන් තමන්ට එල්ල වෙන පීඩාව, අපල අවම කර ගන්න විවිධ ක‍්‍රම තියෙනවා.ඒ වගේ ම කිසිසේත්ම බලපෑම් වෙනස් කරන්න බැරි ග‍්‍රහචාරත් තියෙනවා. කරු ජයසූරිය මහතා අයත් වෙන්නේ මේ දෙවැනි අවස්ථාවටයි. මම නැවත කියනවා 2008 දෙසැම්බර් 09 දා රාති‍්‍ර 11.51 න් පස්සේ කරු ජයසූරිය මහතා ගේ රාජයෝගය ප‍්‍රබල ග‍්‍රහ පිහිටීම අහෝසි වුණා.මම තව අනාවැකියක් කියන්නම්. ජනතා විමුක්ති පෙරමුණෙන් කැඩිලා ඇවිත් වෙනම පක්ෂයක් හදා ගත් විමල් වීරවංශ මහතා මේ රටේ දිගු දේශපාලන ගමනකට මුල පුරනවා.එතුමා ඡ්‍යොතිෂය පිළිගන්නව ද නැද්ද කියන්න මම දන්නේ නෑ. නමුත් මම රහසක් හෙළි කරන්න කැමැතියි. විමල් වීරවංශ මහතා ගේ කේන්ද්‍රයත් මගේ ළඟ තියෙනවා.නෑ... මම වගකීමකින් කියනවා. විමල් වීරවංශ මහතා කවදාවත් කේන්ද්‍රය බලන්න මා ළඟට ඇවිත් නෑ. ඒකයි මම කිව්වේ එතුමා ඡ්‍යොතිෂය පිළිගන්නව ද කියලවත් මම දන්නේ නැහැ කියලා. හවායි දූපතේ උපන් බැරැක් ඔබාමාගේ කේන්ද්‍රය හොයා ගෙන නියත වශයෙන් ම ඔහු දිනනවයි කියලා මට කියන්න පුළුවන් වුණා නම් විමල් වීරවංශ මහතා උපන් වෙලාව හා කේන්ද්‍රය හොයා ගෙන අනාවැකි කියන්න කිසිම බැරි කමක් නෑ. මම ජනමාධ්‍යයකින් මුල්ම වතාවටයි මේ රහස හෙළි කරන්නේ.විමල් වීරවංශ මහතා දකුණු ආසියාවේ ම ඉන්න දක්ෂ කථිකයෙක්. මට හිතුණා මෙයා ගේ උපන් වෙලාව හොයා ගන්න ඕනැයි කියලා. ඒක රහසින් කළ දෙයක්. මේ වගේ කටයුතුවලදී ඡ්‍යොතිෂවේදීන් යම් ක‍්‍රමවේදයක් අනුගමනය කරනවා. මම හොයා ගත්තා එතුමා ගේ කේන්ද්‍රය. දැන් ප‍්‍රසිද්ධියේ පලාපල කියන්නයි යන්නේ. විමල් වීරවංශ මහතා ගේ කේන්ද්‍රය දකින ඕනෑම ඡ්‍යොතිෂවේදියෙක් විස්මයට පත් වෙනවා ඒකාන්තයි.ඒ තරම්ම ප‍්‍රබල හඳහනක්. වටිනා රාජයෝග කිහිපයකුත් දකින්න ලැබෙනවා. මම තවත් අනාවැකියක් කියන්නම්.තව මාස හයක් ගත වෙද්දී ජනතා විමුක්ති පෙරමුණේ මන්තී‍්‍රවරු තුනෙන් දෙකක් එහෙමත් නැත්නම් සියයට හැත්තෑපහක් විතර විමල් වීරවංශ මහතා වටා පෙළ ගැහෙනවා. උසස් රාජ්‍ය නිලතල දැරීමේ වාසනා ගුණයත් මේ කේන්ද්‍රයේ කැපී පෙනෙනවා.ඔව්... ඒකාන්තයෙන් ම. ඒ සඳහා අවශ්‍ය වාතාවරණය ක‍්‍රමයෙන් සකස් වෙමින් තියෙන හැටි ඔබට පෙනෙනවා ඇති. ඒ එක්කම මම එදා කිව්වා අපේ හමුදාව ඉතාම අවම හානියක් මැද අති විශිෂ්ට ජයග‍්‍රහණයක් ලබනවා කියලා. එයත් අද ඔප්පු වෙලා ඉවරයි. හැබැයි අපි මේවා කිව්වේ කාලයකට පෙර කවුරුවත් මේ තත්ත්වය හිතුවේ වත් නැති කාලයකයි.අපේ ගුරුවරු අපට උගන්වපු හැටියටත්, මේ ශාස්ත‍්‍රයේ පිළිගැනීම හැටියටත් අපි කවදාවත් මරනවා - මැරෙනවා යන වචන පාවිච්චි කරන්නේ නෑ. ප‍්‍රභාකරන් ගැනත් මට කියන්න පුළුවන් එච්චරයි. ජානක පෙරේරා මහතා සම්බන්ධයෙන් මා කීවේත් එතුමා පෙර කළ අකුසලකර්ම පල දෙනවා ය කියලා විතරයි.මම පැහැදිලිව කියන්නම් අපිට එහෙම තත්ත්වයක් කොහෙත්ම බලපාන්නේ නෑ. රටේ ග‍්‍රහචාරයත්, රාජ්‍ය නායකයා ගේ ග‍්‍රහචාරයත් යෙදිලා තියෙන්නේ ජයග‍්‍රහණ ලබන අවස්ථාවකයි. වසර 500 කට පසුව ශී‍්‍ර ලංකාව ඉතිහාසයේ අලුත් පරිච්ඡේදයක් ආරම්භ කරනවා. භූමි ප‍්‍රමාණයෙන්, ජනගහණයෙන් කුඩා වුණත් ශී‍්‍ර ලංකාව ලෝකයේ ප‍්‍රබලම ජාතීන් අතරට එක් වෙනවා. ඒකාන්තයි. වත්මන් ජනාධිපතිතුමාගේ නාමය මේ රටේ ඉතිහාසයට විතරක් නෙවෙයි, ලෝකයේ ශ්‍රේෂ්ඨ රාජ්‍ය නායකයන්ගේ නාමාවලියටත් ඇතුළත් වෙනවා.ලබන මාර්තු 08 දා වන විට ප‍්‍රබල වෙනසක් ඒකාන්තයෙන් ම පෙන්නුම් කරනවා. ශී‍්‍ර ලංකා කුම්භ ලග්න කේන්ද්‍රයේ කුජ ග‍්‍රහයා බලවත් වෙනවා. යුද්ධයේ අවසන් මොහොතයි ඒ පෙන්නුම් කරන්නේ. ඒ එක්කම ජනාධිපතිතුමා ගේ ජන්ම පත‍්‍රයේත් කුජ ග‍්‍රහයා බලවත් වෙනවා. කුජ කියන්නේ ග‍්‍රහ ලොව සටන්කාමීයා.ප‍්‍රභාකරන් තනි වෙලා. කොන් වෙලා පිහිටක් නැතිව තමන් ගේ ඉරණමට මුහුණ දෙයි. ලබන මාර්තු 08 දාට කලින් ප‍්‍රභාකරන් සමඟ සිටි ප‍්‍රබල සහකාරයෝ ඔහු අතහැර යනවා. ඒ ප‍්‍රබලයන් කිහිප පොළක් රජයට බාර වෙන්නත් ඉඩ තියෙනවා. එය අනිවාර්යෙන් සිදුවෙනවා.මේ එක්කම මම තවත් අනාවැකියක් කියනවා. ශී‍්‍ර ලංකා රජයට හා රාජ්‍ය නායකයා ගේ ප‍්‍රතිරූපය විනාශ කරන්න යම් පිරිසක් කළ කුමන්ත‍්‍රණයක් සහ ඊට සම්බන්ධ පුද්ගලයන් හෙළිදරව් වීමත් ඉදිරි කාලයේදී අසන්නට ලැබෙයි. තමන් කළ දේවල් සමහරු අතින් පාපොච්චාරණය වෙන්නත් ඉඩ තියෙනවා. ඒ තමා ඉදිරි ග‍්‍රහචාරයේ හැටි. මේ රාජ්‍ය නායකයාට එරෙහිව කුමන්ත‍්‍රණ කරන අය අනිවාර්යෙන්ම පරාජය වෙනවා. එතුමා ගේ ග‍්‍රහචාරය වගේ ම දේහ ලක්ෂණ දිහා බලන්න. පිංබර ප‍්‍රතාපවත් නායකයෙක්.මම එදා කී දේ ඒ විදිහටම සිද්ධ වෙයි.බස්නාහිර පළාතේ මහ ඇමැතිධුරයට අලුත් මුහුණක් ඒකාන්තයෙන් ම එනවා. ඒ විතරක් නෙවෙයි එක්සත් ජාතික පක්ෂයේ දශක ගණන් තිබුණු සාම්ප‍්‍රදායික බලකොටු පවා හෙල්ලෙනවා. එක්සත් ජනතා නිදහස් සන්ධානය කොළඹ දිස්ති‍්‍රක්කය හා බස්නාහිර පළාතේ ලබන විශිෂ්ට ම ජයග‍්‍රහණය මෙවර ලබා ගන්නවා. නොසිතූ විරු මහ පෙරළියක් දකින්නට ලැබෙයි.මේ ළඟදී ඇමෙරිකාවේ මහාචාර්යවරු පිරිසක් සමීක්ෂණයක් කළා. ඔවුන් තේරුවා ලෝකයේ ජනපි‍්‍රය ම හා ආකර්ෂණීය රාජ්‍ය නායකයන්. අංක 1 ට ආවේ බැරැක් ඔබාමා අංක 2 මහින්ද රාජපක්ෂ ජනාධිපතිතුමා. අපි ඡ්‍යොතිෂ සිද්ධාන්තවලින් කියන දේවල් වෙනත් විද්‍යාත්මක පර්යේෂණවලිනුත් තහවුරු වුණ එක අවස්ථාවක් තමා ඒ.දෙවැනි ලෝක යුද්ධය ජය ගත්තත් චර්චිල් ඡන්දයෙන් පරාද වුණා දිනුවේ ඇට්ලි. නමුත් ලංකාවේ මොකද වෙන්නේ යුද්ධය ඒකාන්තයෙන් ම දිනන ජනාධිපතිතුමා ඊළඟට දැවැන්ත සංවර්ධන සංග‍්‍රාමයක් ආරම්භ කරනවා. මම කලින් කීවා වගේම මේ රට ලෝකයේ බලවත් රටක් බවට පත් වෙනවා. ඉතිහාසයේ සමෘද්ධිමත් ම යුගය 2011 න් පසුව උදා වෙනවා. එහෙම නායකයකුගේ බලය, ජනපි‍්‍රයත්වය අසීමිතය. එතුමාට අභියෝග කරන්න පුළුවන් කිසිම ප‍්‍රතිවාදියෙක් නෑ.දේශපාලන විශාරදයෝ දේශපාලනිකව කතා කරයි. මම කතා කරන්නේ ඡ්‍යොතිෂ සිද්ධාන්ත පදනම් කර ගෙනයි. බලන්න අද ලෝකයේ කිසිම රටක රාජ්‍ය නායකයකු ගේ දරුවෙක් යුද බිමක දකින්න නෑ. නමුත් මහින්ද රාජපක්ෂ ජනාධිපතිතුමා ගේ පුත‍්‍රයා අද මුලතිව් මුහුදේ ත‍්‍රස්තවාදීන්ට එරෙහිව සටන් වදිනවා. එතුමාගේ තවත් සහෝදරයෙක් ගෝඨාභය රාජපක්ෂ මහතා ති‍්‍රවිධ හමුදාව ඉතාම ශූර විදිහට ජයග‍්‍රහණයෙන් ජයග‍්‍රහණයට මෙහෙයවනවා. අද ඉන්න ති‍්‍රවිධ හමුදාපතිවරුනුත් එක පවුලක සහෝදරයන් වගේ එකට බැඳිලා මවුබිම වෙනුවෙන් කි‍්‍රයා කරනවා. මේවා මෙහෙම දකින්න ලැබෙන්නේ අහම්බෙන් නොවෙයි.පෙර භවයේ පතා ගෙන ආ හැටියටයි. ඉතිහාසය අවශ්‍ය මොහොතේදී වීරයෝ බිහි කරනවා. ඡ්‍යොතිෂමය පැත්තෙන් විවරණය කරද්දී අපිට පෙනෙනවා කෙතරම් ගැඹුරු සංසිද්ධියක් ද මේ දකින්න ලැබෙන්නේ කියලා. මේ යුද්ධය නිමාවුණාට පස්සේ ලොව හැම රටකම මිනිස්සු අපේ රට ගැන කතා කරන්න පටන් ගන්නවා.මම තවත් දෙයක් කියන්නම් ශී‍්‍ර ලංකාව ධර්මද්වීපයක් කියලා සමහරුන් නිකමටත් කියනවා. නමුත් මේ ධර්මද්වීපයක් හැටියට ලෝකය පුරා ප‍්‍රායෝගිකව ඇත්තෙන්ම අසීමිත අවධානයකටත් ගෞරවයකටත් පාත‍්‍ර වෙනවා. ඒ තමා රටේ අනාගතය. ලෝකයේ බිහිසුණුම ත‍්‍රස්තවාදීන් එක්ක ගැටුණත් ලෝකයේ සිටින විනීතම හා දක්ෂතම හමුදාව හැටියටත් අපි ගරු බුහුමන් ලබනවා. ජනාධිපතිතුමා එක්කම සරත් ෆොන්සේකා මහතා ඇතුළු ති‍්‍රවිධ හමුදා පතිවරුනුත් ලෝක ඉතිහාසයේ කැපී පෙනෙන චරිත බවට පත් වෙනවා. ඒක වළක්වන්නත් කාටවත් කුමන බලවේගයකටවත් බැහැයි කියන කාරණයත් මම ඒකාන්ත වශයෙන් කියනවා.කෙටියෙන් ම කීවොත් මට යම් බලයක් තිබෙන බව මට හැඟෙනවා. බැරැක් ඔබාමා ඇමෙරිකාවේ ජනාධිපති වන බවත්, ඊට කලින් මහින්ද රාජපක්ෂ මැතිතුමා මේ රටේ ඒකාන්තයෙන් ම ජනාධිපති ධුරයට පත්වන බවත් මම කිව්වේ බොහෝ කලින්. සමහරු මේවා ගැන කතා කරන්නත් බය වුණ කාලයක දී මම මට පේන දේ බය නැතිව කිව්වා.ඒ මොකද මට මාගැන විශ්වාසයි. අනාවැකි කීම අවදානම්. හරි ගියොත් හරි. වැරදුණොත් එතැනින් ම ඉවරයි. මට දහස් ගණනක් ලිපි ලැබෙනවා. සමහරු දුරකථන අංකය හොයා ගෙන කතා කරලා සුබ පතනවා. ස්තුති කරනවා. ඒ වෙන මොකවත් නිසා නොවෙයි. මම බය නැතිව කී අනාවැකි ඉෂ්ට වුණ නිසයි. මහජනතාවගෙන් ලැබෙන ඒ ආශිර්වාදයත් මට එක්තරා ශක්තියක්.2010 මැයි 02 දාත් 2011 මැයි 07 දාත් අතර කාලයේ දී මේ රටේ භූමියෙන් මහා ධන නිධාන පහළ වෙනවා. ශී‍්‍ර ලංකා කුම්භ ලග්න ජන්ම පත‍්‍රයේ ධනස්ථානය ගැන කියැවෙන දෙවැන්නට ගුරු ග‍්‍රහයා පැමිණෙනවා. මේක මහා බලගතු යෝගයක්. සබරගමුව, මධ්‍යම සහ දකුණු පළාතේත්, උතුරු මැද පළාතේ එක්තරා තීරුවකත් ලෝකයේ දුර්ලභ, ඉතාම මිල අධික මැණික් සහිත ඉල්ලම් මතු වෙන්න ගන්නවා. සූදානමින් ඉන්න මැණික්වලින් මහා ධනයක් උපයන්න පුළුවන් කාලයක් උදා වෙනවා.සංවාද සටහන කේ. සී.ජේ රත්නායක</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=af0902081</link>
    <topic>තොරතුරු තාක්ෂණය ගමට ගෙන යන මධ්‍යම පළාතේ ඊ ගම්මානය</topic>
    <author>සටහන හා ඡායාරූපමහානාම ගලහිටියාවමහනුවර උතුර විශේෂ</author>
    <content>ජනාධිපතිතුමාගේ විතරක් නෙමෙයි රටේ කේන්දරයත් හොඳ වෙලාතොරතුරු තාක්ෂණය ගමට ගෙන යන මධ්‍යම පළාතේ ඊ ගම්මානයකිලිනොච්චිය කියලා මැදවච්චියට ගිහින් අම්පිටිය කියලා ඇල්පිටියට ගියාලු!මුරලි සහ සුසී හෙවත් ඇඹරිල්ල සහ වේගයනුම කේන්ද්‍ර කොට ගත් විසි එක්වන සියවසේ සමාජය සඳහා මානව සම්පත සංවර්ධනය කිරීමේ “මහින්ද චින්තන” ජාතික වැඩ සටහන යටතේ තොරතුරු තාක්ෂණය ග‍්‍රාමීය ප‍්‍රජාව වෙත සමීප කරවීමේ ප‍්‍රයත්නය තව දුරටත් ශක්තිමත් කරනු වස් පාසල් ප‍්‍රජාව සම්බන්ධ කර ගනිමින් දැනටමත් ස්ථාපිත කොට ඇති දිවයිනේ පාසල් පරිගණක ඉගෙනුම් මධ්‍යස්ථාන අතරින් තෝරාගත් පාසල් කිහිපයක “ඊ – ගම්මාන” ස්ථාපිත කිරීමට අධ්‍යාපන අමාත්‍යාංශයේ ද්විතීයික අධ්‍යාපන නවීකරණ ව්‍යාපෘතිය පියවර ගෙන ඇත.මෙහිලා දැනට සාර්ථකව කි‍්‍රයාත්මක වන පාසල් පරිගණක මධ්‍යස්ථාන ඔස්සේ පාසල් කාලයෙන් පසුව සවස් කාලයේ හා සති අන්තයේ පාසල් හැරගිය තරුණ පිරිස් වෙත පරිගණක දැනුම ලබා දෙමින් සමස්ත ග‍්‍රාමීය ප‍්‍රජාවම ආවරණය වන අයුරින් දැනුම හුවමාරු කර ගැනීමට මං සලසා ඇත.ඒ අනුව කෘෂිකාර්මික, ස්වයං රැකියා, රාජ්‍ය සේවා හා වැඩිහිටි අධ්‍යාපනික සේවා සඳහා මෙන්ම අන්තර්ජාලය ඔස්සේ විශ්ව දැනුම වර්ධනය කර ගැනීමේ අවස්ථා මෙම ඊ ගම්මාන ආශි‍්‍රත ප‍්‍රජාව වෙත අඛණ්ඩව හා ක‍්‍රමවත්ව ලබාදීමට අපේක්ෂිතය.එමෙන් ම අන්තර්ජාලය හරහා කිසියම් නිශ්චිත ව්‍යාපාරයකට බාහිරව සිටිමින් ව්‍යාපාරය ආශි‍්‍රත ගිණුම් හා අලෙවිකරණ කි‍්‍රයාවලීන් වල නියැලීමේ රැකියා අවස්ථා සඳහා උගත් ග‍්‍රාමීය තරුණ කොටස් යොමු කිරීම සඳහා වෙබ් අඩවි නිර්මාණය කිරීමටත්, සේවා සමාගම් ස්ථාපනය කිරීමටත්, එක් ගම්මානයක් ආශි‍්‍රතව රැකියා අවස්ථා නිර්මාණය කිරීමටත් අපේක්ෂා කෙරේ.පාඨමාලාමධ්‍යම පළාත් හිටපු ප‍්‍රධාන ඇමැති සරත් ඒකනායක මහතා පරිගණකයක් කි‍්‍රයාත්මක කළ අයුරු.මෙම නියමු වැඩ සටහන් අත්දැකීම් ආශි‍්‍රතව වාර්ෂිකව ඊ ගම්මාන 10 බැගින් ආරම්භ කිරීමටත්, මෙම වැඩ සටහන “නැණසල” ව්‍යාපෘතිය සමග පුළුල් කිරීමටත් අපේක්ෂා කෙරේ.දැනට දිවයින පුරා පිහිටි පාසල් පරිගණක ඉගෙනුම් මධ්‍යස්ථාන 1500 ක් හරහා සතියේ දිනවල සවස් කාලයේ සති අන්තයේ ග‍්‍රාමීය ප‍්‍රජාව සඳහා වු තොරතුරු තාක්ෂණ දැනුම පාඨමාලා ඉතාමත් සාර්ථකව ලබාදීම සිදු කෙරේ. මෙම පාඨමාලා අතුරින් පාසල් 600 ක පමණ සහතික පත‍්‍ර පාඨමාලා ද ලබාදීම සිදු කරයි.දිවයිනේ පාසල් 100 ක පරිගණක මධ්‍යස්ථාන හරහා විවෘත විශ්ව විද්‍යාලය මගින් දුරස්ථ අධ්‍යාපන උපාධි පාඨමාලා සඳහා වු මධ්‍යස්ථාන 100 ක් පවත්වාගෙන යනු ලබයි. වාර්ෂිකව සිදුකරනු ලබන මෘදුකාංග නිර්මාණ තරගාවලි හරහා ගුරුවරුන්හා ශිෂ්‍යයින් විසින් මෘදුකාංග 6000 – 8000 අතර ප‍්‍රමාණයක් නිර්මාණය කරනු ලබන අතර, මෙම මෘදුකාංග අතරින් තෝරා ගනු ලබන උසස් මට්ටමේ අධ්‍යාපනික මෘදුකාංග, සංයුක්ත තැටි හරහා දිවයින පුරා පාසල්වල ඉගෙනුම් – ඉගැන්වීම් කි‍්‍රයාවලිය ශක්තිමත් කිරීම උදෙසා බෙදා හරිනු ලබයි.තාක්ෂණික වර්ධනයවිද්‍යා, ගණිත, ඉංගි‍්‍රසි, සමාජ අධ්‍යයනය ඇතුළු විෂයයන් රාශියක් සඳහා මෘදුකාංග සහිත සංයුක්ත තැටි 50 කට නොඅඩු ප‍්‍රමාණයක් සෑම පාසලකම පරිහරණය සඳහා පද්ධතියට මුදා හැර ඇති අතර, සියලුම විෂය නිර්දේශයට අදාළව කි‍්‍රයාකාරකම් සහිත මෘදුකාංග පාසල් වෙත සැපයේ. මේ අනුව අධ්‍යාපන මෘදුකාංග නිර්මාණ කි‍්‍රයාවලිය හරහා ගුරු භවතුන් අන්තර්ජාතික තරගවලට යොමු කිරීමේ වාර්ෂික වැඩ සටසටහනක් දැනටමත් කි‍්‍රයාත්මක කර ඇත.ලැප්ටොප් පරිගණක අතැතිව විදුහලේ සිසු සිසුවියන් පිරිසක් හා ආරාධිත අමුත්තන් සමාරම්භක උළෙලට එක්වෙමින්.ඊ – ගම්මාන වැඩ සටහන හරහා පාසල ග‍්‍රාමීය ප‍්‍රජාවගේ සුබ සිද්ධිය සඳහා තොරතුරු තාක්ෂණය වර්ධනය කිරීම සඳහා වු කේන්ද්‍රයක් ලෙස කි‍්‍රයාත්මක වේ.මෙයින් ග‍්‍රාමීය ප‍්‍රජාව ඉලක්ක කොට ගත් තොරතුරු තාක්ෂණ දැනුම ප‍්‍රචලිත කිරීම හරහා 2010 වර්ෂය වනවිට මෙරට ජනගහනයෙන් 60% ක පරිගණක සාක්ෂරතාවය ලබාදීමේ ඉලක්කයට සකී‍්‍රයව දායක වනු ඇත.ඊ – ගම්මාන වැඩ සටහන හා අධ්‍යාපන අමාත්‍යාංශයේ තොරතුරු තාක්ෂණ අධ්‍යාපන වැඩ පිළිවෙළ අනුව අධ්‍යාපන අමාත්‍යාංශය විසින් මේ වන විට දිවයින පුරා අංග සම්පූර්ණ පාසල් පරිගණක විද්‍යාගාර 2800 ක් ආරම්භ කොට තොරතුරු තාක්ෂණ අධ්‍යාපනය සඳහා පරිගණක පහසුකම් ලබාදී ඇත.දිවයින පුරා පාසල් 1700 ක් සඳහා school Net නමින් අන්තර්ජාල පහසුකම් සපයා ඇති අතර, ඒ යටතේ දිනකට ශිෂ්‍යයන් විසින් මිලියන 1.2 ක අන්තර්ජාල පිවිසුම් මේ වනවිට සිදු කෙරේ.දැනටමත් පාසල් සහ කලාප කාර්යාල 300 කට ආසන්න ප‍්‍රමාණයක් තම වෙබ් පිටු school Net හරහා පවත්වාගෙන යනු ලබයි.මේ අනුව මහින්ද චින්තන තොරතුරු තාක්ෂණ ජාතික වැඩ පිළිවෙළ යටතේ මධ්‍යම පළාත් සභාවේ අධ්‍යාපන අමාත්‍යංශය මගින් මධ්‍යම පළාත් ප‍්‍රථම ඊ – ගම්මානය මාතලේ දිස්ති‍්‍රක්කයේ මහලකොටුව ශී‍්‍ර සුමන මහා විද්‍යාලයේ පිහිටුවා ඇත. මහලකොටුව ගම්මානය මාතලේ දිස්ති‍්‍රක්කයේ ලග්ගල මැතිවරණ කොට්ඨාශයේ ස්වභාවික වන දුර්ගයක් මැද පිහිටි සුන්දර ගම් පියසකි.මෙම ගම්මානය වටා ඇති නකල්ස් කඳු පන්තිය පිහිටා ඇත. පවුල් 250 ක් පමණ ජීවත්වන මෙම ගම් පියසේ ප‍්‍රධාන ආර්ථික මාර්ගය කෘෂිකර්මාන්තයයි. මේ ගොවි පවුල්වල දරුවන්ගේ එකම අධ්‍යාපනික තෝතැන්න මහලකොටුව ශී‍්‍ර සුමන මහ විදුහලයි. වර්තමානයේ එහි සිසු සිසුවියන් 250 ක් පමණ උගෙනුම ලබති.පරිගණක විද්‍යාගාරමහලකොටුව විදුහලේ ශිෂ්‍යාවන් පරිගණක ජාලයට එක්වෙමින්.ඔවුන් ගේ අධ්‍යාපන රටාවට නව අරුතක් එක්වූයේ 2004 වර්ෂයේ ආරම්භ වු නව තාක්ෂණික ප‍්‍රවේශය සමගිනි. ද්විතීයික අධ්‍යාපන නවීකරණ ව්‍යාපෘතිය යටතේ විදුහලට අති නවීන පරිගණක විද්‍යාගාරයක් ලැබීමත් සමග පළාතේ තොරතුරු තාක්ෂණයේ සුවිශේෂි අනන්‍යතාවයක් ගොඩ නගා ගැනීමට මෙම විදුහල සමත් විය.මේ වන විට මධ්‍යම පළාත් හිටපු ප‍්‍රධාන ඇමැති සරත් ඒකනායක මහතාගේ දැඩි උත්සාහයෙන් අධ්‍යාපන අමාත්‍යාංශය හා එක්ව මධ්‍යම පළාත් ඊ – ගම්මාන වැඩ සටහන සුවිශේෂි මාවතකට ප‍්‍රවේශ වෙමින් සිටී.මාතලේ දිස්ති‍්‍රක්කයේ අති දුෂ්කර විල්ගමුව අධ්‍යාපන කලාපයේ පිහිටි මෙම පාසලේ මධ්‍යම පළාත් සභාවේ රුපියල් ලක්ෂ 40 ක ප‍්‍රතිපාදන යටතේ නව ගොඩනැගිල්ලක් ඉදිකර, පරිගණක 25 කින් සමන්විත පරිගණක මධ්‍යස්ථානයක් ස්ථාපිතර කර ඇත.පළමු වසරේ සිට වසර 13 වසර දක්වා පන්ති පැවැත්වෙන මෙහි ඉගෙනුම ලබන සිසු සිසුවයන්ගෙන් 99% කට පරිගණක භාවිතා කිරීමේ හැකියාව පවතී,, ඔවුන්ගෙන් 75% කට පමණ විද්යුත් තැපෑල (ඊ - මේල්) ලිපිනයන් තිබේ.එමෙන්ම පාසලටම වෙන් වු වෙබං අඩවික් ඇතුළුව වෙබ් අඩවි තුනකින් මෙය සමන්විත වේ. මෙම ව්‍යාපෘතිය යටතේ මධ්‍යම පළාතේ පාසල් 250 කට අධික සංඛ්‍යාවකට පරිගණක මධ්‍යස්ථාන ලබාදී ඇති අතර, ඉතාමත් සාර්ථක අන්දමින් පරිගණක භාවිතා කරන පාසලක් බවට මෙම පාසල පත්ව තිබේ.අන්තර්ජාලයමෙම පාසලේ විශේෂත්වය රැහැන් රහිතව අන්තර්ජාලයට සම්බන්ධ විය හැකි (WIFI - තාක්ෂණය) පහසුකම් ලැබී ඇති ලංකාවේ පළමු දුෂ්කර පාසල වීමයි. මේ තාක්ෂණය මගින් මීටර් 100 ක වෘත්තාකාර ප‍්‍රදේශයක් ඇතුළත ශිෂ්‍යයන්ට අන්තර්ජාලයට සම්බන්ධ විය හැක.මේ අතර පාසලේ දරුවන්20 දෙනකුට ලැප්ටොප් පරිගණක ලබා දී ඇති අතර, මේ යටතේ දුෂ්කර පාසලක සිටින ශිෂ්‍යයන්ට ඕනෑම ස්ථායක සිට අන්තර්ජාලයට පිවිසිය හැක. මේ අනුව තොරතුරු තාක්ෂණය කේන්ද්‍ර කොට එය උපයෝගී කර ගනිමින් තිරසාර සංවර්ධනයක් වෙත හුදෙකලා ගම්මාන රැගෙන යාමේ අත්හදා බැලීම් මෙහිදී සිදුවේ.මෙම වැඩ පිළිවෙළ යටතේ මේ වසරේ විද්‍යාලයෙන් පිටත පරිගණක විද්‍යාගාරයක් ස්ථාපිත කිරීම, ගම්මානයේ පරිගණක ගහණය වැඩි කිරීම, නව පාඨමාලා හඳුන්වාදීම, පාසලේ ඉංගී‍්‍රසි ඒකකයක් පිහිටුවීම, අන්තර්ජාලය හරහා සේවා සැපයීමේ අවස්ථා සොයා බැලීම(BPO), ON LINE වැඩ සටහන් පුළුල් කිරීම,Wima ආවරණ කලාපයක් බවට පත්කිරීම, අන්තර්ජාලය හරහා හස්ත කර්මාන්ත හා කෘෂි අස්වනු සඳහා විධිමත් වෙළෙඳ පොළක් සපයා දීම හා මධ්‍යම පළාතේ අනෙකුත් ගම්මාන සඳහා ද මෙම වැඩසටහන කි‍්‍රයාත්මක කිරීම සඳහා සහාය වීම ද මධ්‍යම පළාත් අධ්‍යාපන අමාත්‍යාංශය පියවර ගෙන ඇත.(මධ්‍යම පළාත් අධ්‍යාපන අමාත්‍යාංශයේ තොරතුරු ඇසුරිනි.)සටහන හා ඡායාරූපමහානාම ගලහිටියාවමහනුවර උතුර විශේෂ</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=af0902083</link>
    <topic>කිලිනොච්චිය කියලා මැදවච්චියට ගිහින් අම්පිටිය කියලා ඇල්පිටියට ගියාලු!</topic>
    <author/>
    <content>ජනාධිපතිතුමාගේ විතරක් නෙමෙයි රටේ කේන්දරයත් හොඳ වෙලාතොරතුරු තාක්ෂණය ගමට ගෙන යන මධ්‍යම පළාතේ ඊ ගම්මානයකිලිනොච්චිය කියලා මැදවච්චියට ගිහින් අම්පිටිය කියලා ඇල්පිටියට ගියාලු!මුරලි සහ සුසී හෙවත් ඇඹරිල්ල සහ වේගයපිස්සා පන්මල්ලත් අරගෙන බස් එකට ගොඩවුණා. මැදවච්චියට ටිකට් අරගෙන අයිනක් අල්ලගෙන සීට් එකක ඉඳගත්තා. එතකොටම වාගේ මහත්තයෙක් බස් එකට ගොඩවෙලා කිලිනොච්චියට ටිකට් එකක් ඉල්ලනවා.”මට කිලිනොච්චියට ටිකට් එකක් දෙන්ඩ””මහත්තයා මේක මැදවච්චිය බස් එක””හරි හරි අයිසේ... ඒකට කමක් නෑ මට කිලිනොච්චියට ටිකට් එකක් දෙනවා. මං කිලිනොච්චියට කියල යන්නේ මැදවච්චියට.””ඒ වුණාට මහත්තය අපි මැදවච්චියට මිසක් කිලිනොච්චියට ටිකට් දෙන්නෙ නෑනේ. චෙකර් ලා පැන්නොත් රස්සාවත් කම්මුතුයි.”එහෙම කියලා බැහැනේ.. මට ඕනෑ කිලිනොච්චි යනව කියල මැදවච්චියට යන්ඩ”මහත්තයා, දොස්තර කොන් සමඟ පොඩි කොක්කක් දාගත්තා.සීට් එකේ අයිනකට වී බලා සිටි පිස්සා, මහත්තයා දෙස පිස්සු බැල්මක් දැම්මා.”පිස්සු පොරක්නේ”පිස්සා තමන්ට ම කියාගත්තා.”එතකොට තමුසෙ මට කිලිනොච්චියට ටිකට් එකක් දෙන්නෙ ම නෑ..”පිස්සුද මහත්තයා..” මේක මැදවච්චිය බස්එක””හරි අයිසේ.. මම දැන් තුන් හතර වතාවක් කිව්වනේ මට ඕනෑ කිලිනොච්චි යනව කියල මැදවච්චියට යන්ඩ නේ”කරච්චලේ ඉවසගෙන ඉන්නට බැරිම තැන පිස්සා බස් එකෙන් බැස්සා.”ඇයි බැස්සෙ.. ටිකට් එකකුත් ගත්ත නේද මැදවච්චියට..”දොස්තර කොන් ඇසුවා.”පිස්සො දෙන්නකුට එක බස් එකක යන්ඩ බෑනෙ.. එතකොට පිස්සු ඩබල් වෙනවා””එතකොට ඔය කොහෙද යන්ඩ යන්නෙ..?””මං යනව පාමංකඩ””මැදවච්චියෙ යන්ඩ ඇවිත් පාමංකඩ යන්නෙ?””පිස්සු නෙ.. ඒකයි”පිස්සා එහෙම කියල ටිකක් එහායින් තිබුණු පාමංකඩ බස් එක පැත්තට ගියා.”පිස්සු පොරක් නේ”දොස්තර කොන් තනියම හිනාවෙවී කිව්වා.පිස්සා පාමංකඩ බස් එකට ගොඩවුණා.”පාමංකඩට ටිකට් එකක් දෙන්ඩ”පාමංකඩට ටිකට් එකක් අරගෙන පිස්සා සීට් එකේ අයිනක් අල්ලගෙන හරිබරි ගැහිල ඉඳගත්තා.එතකොට ම පිස්සට සද්දයක් ඇහුණා.”මට අලිමංකඩ ට ටිකට් එකක් දෙන්ඩ””මහත්තය මේක අලිමංකඩ ට යන්නෙ නෑ.. පාමංකඩට යන්නෙ””හරි අයිසෙ මටත් ඕනෑ අලිමංකඩ කියල පාමංකඩ යන්ඩ. මට අලිමංකඩ ට ටිකට් එකක් දෙන්ඩ.””එහෙම දෙන්ඩ බෑ මහත්තය.. එහෙම ටිකට් එකක් මේකෙ නැහැ. ඕනැනම් පාමංකඩට ටිකට් එකක් දෙන්නං.. ඕනෑ නම් තුංමුල්ලෙන් බැහැල අංගොඩටත් යන්ඩ පුළුවන්””තමුසෙ හිතුවද අංගොඩ යන්ඩ මං පිස්සෙක් කියල””නෑ ඉතින් පාමංකඩ බස් එකට නැඟල අලිමංකඩට ටිකට් එකක් ඉල්ලන කොට මං හිතුව මොකක් හරි නට් එකක් අප්සෙට් ගිහින් ඇති කියල.පිස්සා සීට් එක අයිනේ සිට හිස උස්සා බැලුවා. බැලින්නං අර කිලිනොච්චි යන්ඩ මැදවච්චිය බස් එකට ගොඩ වූ පිස්සු මහත්තයානේ.”මහත්තයා තේරෙන බාසාවෙන් කියන්නං. මේක යන්නෙ පාමංකඩට.””ඒකනේ අයිසෙ මමත් කියන්නේ. මටත් ඕනෑ අලිමංකඩ යනව කියල පාමංකඩට යන්ඩ.. මට අලිමංකඩට ටිකට් එකක් දෙන්ඩ””මහත්තය .. අන්න අර බස්එකට යන්ඩ..””ඒක කොහෙද යන්නෙ?””මීගොඩ””මට මීගොඩ යන්ඩ ඕනැ නෑනේ””නෑ මීගොඩ කිය කියා ඒක යන්නෙ අංගොඩ...””තමුසෙ හිතන්නෙ මට පිස්සු කියලද?””එහෙමම කියන්ඩත් බෑ.. හැබැයි පොඩි ගතියක් තියෙනවා..”මේ කතාබහ අස්සේ සීට් එකේ අයිනක් අල්ලගෙන හිටපු පිස්සා නැගිට්ටා.”ඇයි මොකද?””මං යනවා අර බම්බලපිටිය බස්එකට..””ඒ මොකටද?””ඇඹිලිපිටියට යන්ඩ””තමුසෙ මට හින්ට් ගහන්ඩ එපා.”අර මහත්තයා පිස්සගෙ ඇඟට කඩාගෙන පැන්නා.”මං යනවා පිස්සු ඩබල් වෙන්ඩ ඉස්සෙල්ලා”පිස්සා එහෙම කිව්වා විතරයි තවත් මහත්තයෙක් ගොඩවුණා.”ඇල්පිටියට ටිකට් එකක් දෙන්ඩ””මේ බස් එකෙන් යන්ඩ බෑ.. මේක යන්නෙ පාමංකඩට””නෑ මට ඕනැ අම්පිටියට යන්ඩ””ඒක තියෙන්නෙ නුවර පැත්තෙනෙ””ඒක තමයි.. ඡන්ද රැස්වීමක් තියන්ඩ””ඉතින් ඇල්පිටියට ගිහිල්ල හරියන්නෙ නෑනෙ මහත්තය..””මට ඕනෑ ඇල්පිටියට කියල අම්පිටියට යන්ඩ”පිස්සා සීට් එක අයිනේ සිට නැගිට්ටේය.”ඇයි?”දොස්තර කොන් ඇසුවේය.”පිස්සු ටි‍්‍රබල් වෙන්ඩ ඉස්සෙල්ල බැහැල යන්ඩ ගෙදර”  </content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=af0902084</link>
    <topic>මුරලි සහ සුසී හෙවත් ඇඹරිල්ල සහ වේගය</topic>
    <author>- කසුරි</author>
    <content>ජනාධිපතිතුමාගේ විතරක් නෙමෙයි රටේ කේන්දරයත් හොඳ වෙලාතොරතුරු තාක්ෂණය ගමට ගෙන යන මධ්‍යම පළාතේ ඊ ගම්මානයකිලිනොච්චිය කියලා මැදවච්චියට ගිහින් අම්පිටිය කියලා ඇල්පිටියට ගියාලු!මුරලි සහ සුසී හෙවත් ඇඹරිල්ල සහ වේගයමුරලි ලෝක වාර්තාවක් තිබ්බා. ඒ එක් දින කි‍්‍රකට් තරගවලින් වැඩිම කඩුලු ලබාගත් කී‍්‍රඩකයා ලෙසින්. කඩුලු 503 ක්. මීට පෙර වාර්තාව තිබුණේ පකිස්තානයේ වසීම් අක‍්‍රම්ට. මුරලි ඒක බිඳ දැමුවේ පසුගිය බ‍්‍රහස්පතින්දා හවස් වරුවේ. පෙ‍්‍ර්මදාස කී‍්‍රඩාංගණයේදී. ඉන්දියාවේ ගෞතම් ගම්භීර් දවාලමින්.ඒ වාර්තාව බිඳින එකනම් ලේසිපහසු වැඩක් වෙන එකක් නැහැ. ශ‍්‍රී ලංකාවේ කී‍්‍රඩකයකුට නෙමෙයි ලෝක කී‍්‍රඩකයකුට වුණත්.ඒ සඳහා බොහෝ කාලයක් කී‍්‍රඩාවේ රැඳී සිටිය යුතුයි. එහෙම හැකියාවක් තිබෙන කී‍්‍රඩකයෙක් දැනට ලෝකයේ කුමන රටක හෝ ඉන්නවාද කියන එක ප‍්‍රශ්නයක්. කී‍්‍රඩකයෝ මතුවෙනවා. යට යනවා.. අලුත් අය එනවා.. ඒක තමයි ස්වභාවය. කඩුලු 503 ක්... හිතන්නවත් බැරි දෙයක් වෙලා.. අනිත් අතට මුරලි තවමත් කී‍්‍රඩාවේ ඉන්නවා. තවත් වසර කිහිපයක්. එතකොට මේ වාර්තාව තවත් ඉහළ යනවා. තවත් කාටවත් අල්ලන්ඩ බැරි තරමට.දුස්රාව කියන පන්දු විශේෂය කි‍්‍රකට් කී‍්‍රඩාවට ආවෙ මුරලිත් එක්ක. ඊට ඉස්සෙල්ල තියෙන්ඩත් ඇති. ඒත් ඒ වචනය කි‍්‍රකට් පොතේ ලියැවුණේ මුරලිනිසා.මුරලි කියන්නෙ එක කී‍්‍රඩකයෙක් නෙමෙයි. බළඇණියක්. ශ‍්‍රී ලංකාව මුරලි නිසා ජයග‍්‍රහණ ලබාගත් අවස්ථා එමටයි. මුරලි නිසා පරාජයෙන් බේරුණු අවස්ථා එමටයි. මුරලි තියුණු බලඇණියක් වුණේ ඒ නිසා.මුරලි වාර්තාවක් තැබූ දවසේ ම එනම් පසුගිය බ‍්‍රහස්පතින්දා ම තවත් සුවිශේෂ දෙයක් සිදුවුණා. ඒ සුසී හෙවත් සුසන්තිකා කී‍්‍රඩා ලෝකයෙන් සමුගැනීමයි. එදා උදේ වරුවේ අරලිය ගහ මන්දිරයේදී. ජනාධිපති මහින්ද රාජපක්ෂ මැතිතුමාට ඇගේ සමුගැනීම දන්වා සිටියා. ජනාධිපතිතුමා සමස්ත දේශය වෙනුවෙන් ඈට තෑග්ගක් දුන්නා. රුපියල් මිලියන පහක්.සුසී කී‍්‍රඩාවෙන් සමුගත්තේ නොමැකෙන සටහනක් ශ‍්‍රී ලාංකේය ඉතිහාස වංශ කතාවට එකතු කරමින්.ශ‍්‍රී ලංකාවට මෙතෙක් ඔලිම්පික් පදක්කම් ලැබී ඇත්තේ දෙකයි. එකක් 1948 දී ලබාගත් ඩන්කන් වයිට් ගේ මීටර් 400 කඩුලු මතින් දිවීමේ රිදී පදක්කම. දෙවැනි පදක්කම සුසී ලබාදුන්නා. හැබැයි ඒ වෙනුවෙන් අවුරුදු පනහක් බලාසිටින්නට අපේ රටට සිදුවුණා.මීටර් 200 සිඩ්නි ඔලිම්පික් පදක්කම ශ‍්‍රී ලංකා මාතාවගේ ගෙල පැළඳීමට සුසන්තිකා සමත්වුණා. සැබැවින්ම එයත් රිදී පදක්කමක්..! රන් පදක්කම දිනාගත් ඇමෙරිකානු කී‍්‍රඩිකාව තහනම් උත්තේජක පාවිච්චි කර තිබූ බව වසර ගණනාවකට පසු හෙළිදරව් වුණා. ඇගේ ඔලිම්පික් පදක්කම් ආපසු ගත්තා.මුරලි සහ සුසී කියන්නෙ චරිත දෙකක්. මුරලි නිහඬයි. සුසී කටකාරයි. හැබැයි මුරලිටත් ප‍්‍රශ්න තිබුණා. සුසීටත් ප‍්‍රශ්න තිබුණා.සුසීට ඔලිම්පික් පදක්කම හිමිවුණේ ඇගේ ම “කට” නිසා කියල කිව්වොත් ඒත අසත්‍යයක් නෙමෙයි. ප‍්‍රබල දේශපාලකයන් පවා තමන්ට එරෙහි ව එද්දි ඒ නිසා ම කී‍්‍රඩා ක්‍ෂේත‍්‍රයේ බලවතුන් කකුලෙන් අදිද්දි තමයි ඒවා ගසා බසා දමලා සුසන්තිකා දිව්වේ.. රට වෙනුවෙන්..ඒ ගාය ඇගේ ඇඟේ නොතිබෙන්නට සුසන්තිකා කෙනෙක් අපට ඉතිරිවන්නේ නැහැ. නමුත් ඈ ප‍්‍රතිවාදී කී‍්‍රඩිකාවන් පමණක් නොව දේශපාලන බලවතුන් පවා පරාජයට පත්කළා.ඉතින් සුසී කී‍්‍රඩාවෙන් සමුගත්තා. මවු පදවියේ පදක්කම ගෙලවටා වැටෙමින් පවතිනවා.අපට තවත් ඔලිම්පික් පදක්කමක් වෙනුවෙන් කෙතරම් කාලයක් බලා සිටින්නට සිදුවේද? ඔලිම්පික් පදක්කමක්නොව ආසියාතික රන් පදක්කමත් දැන් අපෙන් හුඟාක් ඈතට ගිහිල්ලා. සුසන්තිකා කෙනෙක් මතුවෙන පාටක් පේනතෙක් මානයකවත් නෑ..ඒ නිසා සුසී අමරණීයයි. ඈ ශ‍්‍රී ලංකාවට දිස්නයක් ලබාදුන් නිල් දියමන්තියක්.සුසන්තිකා වේගවත් ම කාන්තාවක්. කටකාර චරිතයක්. ඒ වගේ ම බොහොම සුන්දර මිතුරියක්.අපට හිටියේ සුසන්තිකාලා එකම එක්කෙනයි. ඒ තමයි සුසන්තිකා ජයසිංහ. අම්මාගෙන් අවුරුදු පහක් කිරි බිව්වා යැයි මහත් උද්දාමයකින් පවසන ගැමි දියණිය.සුසී... ඔබේ සමුගැනීම වෙනුවෙන් අපි සුබ පතන්නම්.ඔබ සමුගත්තේ ශ‍්‍රී ලංකා දියණියක් ලෙස උපන් මාතෘ භූමියට කළහැකි උපරිම යුතුකම කිරීමෙන් පසුවයි.ජීවිතයේ හෙට දවසට අපේ සුබ පැතුම්.- කසුරි</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=as0902081</link>
    <topic>ජීවිතය ගොඩ ගැනීමට වෙර දරනා කාටත් පිහිටට එන කතක්</topic>
    <author>සේමාලි කැල්ලපත</author>
    <content/>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=as0902082</link>
    <topic>සුබවාදී ව විවේචන කරන මිතුරන් සිටීම සාර්ථකත්වයට හේතුවකි</topic>
    <author>සාකච්ඡා කළේ රමණී සුබසිංහ ඡායාරූපය සුදම් ගුණසිංහ</author>
    <content>ජීවිතය ගොඩ ගැනීමට වෙර දරනා කාටත් පිහිටට එන කතක්සුබවාදී ව විවේචන කරන මිතුරන් සිටීම සාර්ථකත්වයට හේතුවකිආනන්දීය සිසු නායකයනට නායකත්ව පුහුණු කඳවුරක්ගං දිය නොකෙළසා කළු ගඟ දිගේ යළි ගමන් අරඹමුනෙළුම් විලගුරු සේවයේ රස කතාබුදුරජාණන් වහන්සේ දේශනා කොට වදාළ ධර්මය ඉතාම ප‍්‍රායෝගික ය. ඒ ධර්ම මාර්ගයේ ගමන් කරන්නාට සිය ජීවිතයට දියුණුව, සාමකාමී බව, සතුට, සැනසීම ළඟා කර ගැනීමට අවස්ථාව උදාවනු ඇත. ඒ සඳහා මිල මුදල් වැය වන්නේ නැත. අවශ්‍ය වන්නේ නිවැරැදි අවබෝධය පමණි.මිනිසා අගතියට ගෙනයන කරුණු රැසක් පිළිබඳව උන්වහන්සේ වසල සූත‍්‍රයේදී ගෙනහැර දක්වා තිබේ. පාලනය කරගත නොහැකි ද්වේශය පාරාවළල්ලක් වී තමන්ම අගතියට ගෙනයන බව එහි දී පැහැදිලි කර ඇත. එහි ද්වේශය පිළිබඳව විස්තර කරන්නේ මේ ආකාරයට ය.”රොසකො කදරියොච – පාපිච්ඡො මච්ජරී සඨො අහිරිකො අනොත්තාපි - තං පඤ්ඤා වසලො ඉති”යමකු වහා කිපෙයි ද, තද මසුරුකමින් යුතු වෙයිද, පවිටු බවින් යුතු වෙයිද, මසුරෙක් ද, පවට ලජ්ජා බිය නැත්තේ ද ඔහු වසලයෙක් වන්නේය යනුවෙනි. මෙකී දුර්ගුණයන්ගෙන් කෙනකු ගේ සිත කිළිටි වී ඇත්තේ නම්, ජීවිතය කිළිටි වී ඇත්තේ නම් ඒ තැනැත්තා තමන්ට මෙන්ම සමාජයට ද අවැඩදායී පුද්ගලයකු වන බව ඉන් අදහස් වේ. ඔබ මෙසේ සිතීමට පුළුවන.ඇතැම් විට මගේ දරුවන් පිළිබඳව කෝපය ඇතිවේ. මවුපියන්, සහෝදර සහෝදරියන්, මිතුරන් පිළිබඳව කෝපය ඇතිවේ. සැමියා ගැන, බිරිය ගැන තරහ ඇතිවේ. මේ නිසා මම වසලයකු බවට පත්වේද? යනුවෙනි. ඔබ වසලයකු වනවාද නැති ද යන්න පිළිබඳව තීරණය වන්නේ කෝපය නිසා වහල්බාවයට පත්වී සිදුකරනු ලබන හැසිරීම් මතය.යම් දෙයක් කෙරෙහි අප ගේ සිතෙහි ද්වේශය වර්ධනය කරගත් මොහොතේ පටන් ම සිරුරේ ලේ ධාතුවෙහි වේගවත් වෙනස්කම් සිදුවේ. එය බාහිරව ද පෙනෙන්නට පටන් ගනී. ද්වේශය මත පිහිටා අපි ඇතැම් තීන්දු තීරණ ගැනීමට පෙළඹෙමු.යමකු කෝපගැන්වී තමන් ගේ ජීවිතය ගැන, ස්වකීය අනාගතය පිළිබඳව, සම්බන්ධතා පිළිබඳව තීරණ ගන්නේ නම් එමගින් සිදුකරන්නේ අවැඩකි. ද්වේශය නමැති සිතිවිල්ලට වසඟ වූ විගස අප කෙරෙන් සත්‍යය වසන් වී යන බැවිනි. කේන්තියෙන් බලන කළ ගැටලුවක සත්‍යම ස්වභාවය හඳුනා ගන්නට අපහසු වේ. ඔබ උත්සාහ කළ යුතු වන්නේ’අක්කොධෙන ජිනේ කෝධං’ක්‍රෝධ නොකිරීමෙන් ම ක්‍රෝධය නැති කර දැමීමට ය. එනම් මෙති‍්‍රය උපදවා තරහව යටපත් කර ගැනීමට උත්සාහ කළ යුතුය. මෙති‍්‍රය වර්ධනය කරන තුරු ඔබ ද්වේශයෙන් අඬ දබර කිරීම, පහර දීම නවතින්නේ නැත.යම් පුද්ගලයකු පිළිබඳව, ඔහු ගේ වෙනස් වීමක් පිළිබඳව රණ්ඩු දබර කළත් ඒ පුද්ගලයා සැම කල්හිම එලෙස හැසිරෙන්නේ නැත. ඔහු වෙනස් වන්නේ ය. අද එලෙස හැසිරෙන තැන්තාතම හෙට දවසේ ආදරය, ගෞරවය දැනෙන ලෙස හැසිරීමට ඉඩ ඇත.වෙනස්වන, අනිත්‍යතාවයට පත්වෙන දේ සමග නොගැටී සිටින ලෙස බුදු දහමේ ඔබට උපදෙස් දෙන්නේ ඒ නිසා ය. ඔබ කෙරෙහි ක්‍රෝධය ඉපැදෙන ලෙස හැසිරුණු ඒ පුද්ගලයා වෙනස්වන වා සේ ම ද්වේශ සහගත ඔබගේ සිත ද ඉක්මනින් වෙනස් වේ. ඔබේ සිත ද අනිත්‍යතාවයට පත් වේ.කෝපය සංසිඳුණාට පසු ඒ සිදුවීම දෙස ආපසු හැරී බලන ඔබට බොහෝ දේ අහිමි වී තිබෙන්නට පුළුවන. ඇසුරු කළ අය ඔබෙන් දුරස් වී සිටීමට ඉඩ ඇත. ක්‍රෝධය අවැඩදායක බව හඳුන්වා දී තිබෙන්නේ ඒ නිසාය. මෙය ඉතා ගැඹුරින්, පැහැදිලි නුවණින් අවබෝධ කරගත යුතුය.”දුල්ලභංච මනුස්සත්තං’දුර්ලභව ලැබූ මේ මිනිස් ආත්ම භවයේ දී තිරිසන් ආත්මයක ඉපැදුණු සත්ත්වයකු හැසිරෙන ලෙසින් නොහැසිරිය යුතුය. තිරිසන්ගත සත්ත්වයින් උපත ලබා සිටින්නේ අපායක ය. ඒ තිරිසන් අපායයි. තිරිසන් අපායේ ඉපැදුණු සතුන්ට තමන් අකැමැති දේ සිදුවන විට උහුලා දරාගත නොහැකි ය.කෑ ගසමින් ගොරවමින් තමන් අකැමැති දේ කරන පුද්ගලයා හපා කන්නට පෙළඹීම ස්වභාවිකය. ඔවුන්ට තමන් ගේ සිතිවිලි පාලනය කර ගත හැකි මානසිකත්වයක් නැත. මිනිසුන් වී ඉපැදුණු අප ඉතාම වාසනාවන්ත ය. පින්වන්තය. අපට දියුණු මනසක් ඇති බැවිනි.ඔබට කෝපය දැනෙනවිට එය සම්මා සතියෙන් එනම් හොඳ සිහියෙන් දැකගත යුතුය. එය හඳුනාගෙන යටපත් කළ යුතුය. ඔබ ආදරය කරන, ඉතාම කැමැති පුද්ගලයකු ගේ වැරැද්දක් දුටු කල්හි එයින් ඔහු වළකාගන්නට තදින් කි‍්‍රයා කිරීම වරදක් බව එයින් අදහස් වන්නේ නැත.අභය රාජ කුමරු එක් අවස්ථාවක බුදුරජාණන් වහන්සේගෙන් විමසූ ප‍්‍රශ්නයකට උන්වහන්සේ ඉතාම නිවැරැදි පිළිතුරුත් ලබාදුන්හ. අභයරාජ කුමරු උත්සාහ කරන්නේ බුදුන් වහන්සේ ගේ ඇතැම් කි‍්‍රයාවල සහ අවවාදයන්හි පදනම ද්වේශය ද යන්න දැන ගැනීමට ය.එහිදී බුදුරජාණන් වහන්සේ තම අවවාදයන්හි පදනම ද්වේශය ද යන්න විග‍්‍රහ නොකර වෙනත් ප‍්‍රශ්නයක් ඔහුට යොමු කරති.”අභයරාජ, ඔබ ගේ පුතා කාසියක් හෝ කැටකැබිලිත්තක් හෝ උගුරේ හිර කරගත්තේ නම් ඔබ කුමක් කරන්නේ ද?”අභයරාජ කුමරු මෙසේ පිළිතුරු දුන්නේ ය.”ස්වාමිනි, පුතු ගේ උගුරට ඇඟිල්ල දමා හෝ එය ඉවත් කරමි.”බුදුරජාණන් වහන්සේ නැවත මෙසේ විමසූහ.”අභය රාජ, එය දරුවාට දැඩි වේදනාවක් නොවේද?””ස්වාමීනි, පුතුට රිදුණත්, ඔහු කෑ ගසා හැඬුවත් මම එම කි‍්‍රයාව සිදු කරන්නේ දරුවා පිළිබදව වූ අපිරිමිත ආදරයෙනි. ඔහු ගේ වේදනාව සුළු මොහොතකට ය. ජීවිතය රැක ගැනීම සඳහා මම එසේ කරමි.” එවිට බුදුරජාණන් වහන්සේ මෙසේ පිළිතුරු දුන්හ.”අභයරාජ, ඇතැම් පුද්ගලයන්ට මම තදින් අවවාද කරන්නේ, ඔවුන් ගේ හැසිරීම්වලට දඬුවම් කරන්නේ ඔබ ඔබ ගේ දරුවාට දඬුවම් කරනවා වැනි චේතනාවෙනි. පිරිසුදු සිතිවිල්ලෙනි. අපරිමිත කරුණාවෙනි.”මවුපියන් ලෙස ඔබ ද දරුවන් කෙරෙහි අභයරාජකුමරු සේ කි‍්‍රයා කළ හැකි ය. එහෙත් එහි ගැඹුරුම තැන තිබෙන්නේ දරුවා පිළිබඳ වූ අපරිමිත ආදරයකි. අපි බුද්ධ ශ‍්‍රාවකයෝ වෙමු. බුදුරජාණන් වහන්සේ ගේ මග අනුගමනය කරන පිරිසක් වෙමු.අප කෙනකුට දඬුවම් කළ යුතු වන්නේ ද එහි ප‍්‍රමාණය දැන ගැනීමෙනි. කෝපය, ද්වේශය හට ගැනීම ස්වභාවික සංසිද්ධියකි. උත්සාහ කළ යුතු වන්නේ එය හඳුනාගෙන, පාලනය කරගන්නට ය.සමහර අවස්ථාවල තරහ ඇති වන්නේ අපට අවවාද කරන අය කෙරෙහි ය. තමන් පිළිබඳව ධනාත්මක විවේචනයක් කරන පුද්ගලයා සමග කෝපවීම ඉතාම අනුවණ කි‍්‍රයාවකි.නිධානයක් පෙන්වන්නාසේ අප වෙත වූ දුර්ගුණ, දුබලතා ඍජුවම පෙන්වා දෙනවා නම් එවැනි පණ්ඩිතයන් අත් නොහරින ලෙස බුදුරජාණන් වහන්සේ දේශනා කොට ඇත. සැබෑ මිතුරන් වන්නේ ඔවුන් වන නිසාය.අප වරදින් මුදවා ගන්නට, අනතුරින් ගලවා ගන්නට ඔවුන් කැපවෙන නිසාය. එහෙත් සාමාන්‍ය පෘථග්ජන මිනිසුන් කි‍්‍රයා කරන්නේ ඊට හාත්පසින්ම වෙනස් ආකාරයටය. අඩුපාඩු පෙන්වා දෙන පුද්ගලයාට පෙරළා ඔහුගේ අඩුපාඩු පෙන්වා දීමය.අවවාද දෙන පිරිස් මඟ හැර යෑමය. එයින් සිදුවන්නේ තමන්ටම අනතුරකි. ගිහි පැවිදි කවරකු වුවද සාර්ථකත්වයට පත්වීමට නම් ඔහු පසු පස ධනාත්මක විවේචනයක් ඉදිරිපත් කිරීමේ පෞරුෂය සහිත කල්්‍යාණ මිතුරන් සිටිය යුතුය.එවැනි මිතුරන් ඇසුරු කරන පුද්ගලයාට කිසිදු අයහපතක් සිදුවන්නේ නැත. ඔබට අවැඩ ගෙන දෙන්නේ එවැනි පුද්ගලයින් කෙරෙහි කෝප වීමය. ද්වේශ සහගත වීමය.දලයිලාමාතුමන් ගැන ඔබ හොඳින් දනී. එතුමා, ටිබෙටය රැක ගන්නට, එහි දුක් විඳින මිනිසුන් ආරක්‍ෂා කරගන්නට කැපවෙන අධ්‍යාත්මික නායකයෙකි. ඕස්ටේ‍්‍රලියානු රූපවාහිනී නාලිකාවක මාධ්‍යවේදියකු උන්වහන්සේගෙන් එක් අවස්ථාවක මෙසේ විමසුවේ ය.”චීනය ඔබට ඉතාම තදින් සතුරුකම් කරයි. ඔබ ගේ රට ස්වාධීන රාජ්‍යයක් හැටියට පවත්වා ගන්නට ඔවුන් ඔබට ඉඩ දෙන්නේ නැත.ඔබට ඔබේම රටේ නිදහසේ ජීවත් වන්නට ඉඩ දෙන්නේ ද නැත. සැබැවින්ම ඔබට චීනය පිළිබඳව ද්වේශයක් ඇති නොවන්නේ ද?” යනුවෙනි.”චීනයට ද්වේශ කරමින් මම මා වෙතම වැරැද්දක් කරගන්නේ කුමට ද?”දළයිලාමාතුමන් ගේ පිළිතුරු එය වූයේය. මෙම අපූරු සංවාදය අපට ජීවිතය ගැන සිතන්නට මඟ පෙන්වයි.ද්වේශයෙන් යම් යහපතක් වේ නම් දලයිලාමා තුමා ස්ථිරවම චීනයට ද්වේශ කිරීමේ වටිනාකම පැහැදිලි කරනු ඇත. ද්වේශ කිරීමෙන් ප‍්‍රශ්නය නිරාකරණය කරගත නොහැකි බව බුදු දහම අනුව උන්වහන්සේ හොඳින් අවබෝධ කරගෙන තිබේ.බෞද්ධ ක‍්‍රමවේදය වන්නේ නිවැරැදිව ප‍්‍රශ්නයට හේතු සොයා ඊට පිළිතුරු සෙවීමය. ඔබ ගේ ජීවිතයේ දී මුහුණ දෙන ගැටලුවල දී දලයිලාමාතුමන් ගේ මෙම හෘදයාංගම උපදේශය ඔබට ඉතාම ප‍්‍රයෝජනවත් වනු ඇත.අපිරිසුදු, කිලිටි ඇඳුම් අපිරිසුදු ජලයෙන් සේදුවාට පිරිසුදු වන්නේ නැත. ඒ සඳහා පිරිසුදු ජලය අත්‍යවශ්‍යය. එසේ ම’නහී වේරේන වේරානී’වෙරයෙන් වෙරය සංසිඳෙන්නේ ද නැත. ඔබ උත්සාහ කළ යුතු වන්නේ අවෙරයෙන් වෙරය නිවා දැමීමටය. ද්වේශයෙන් ද්වේශය නැති කරන්නට යනවා වෙනුවට මෙති‍්‍රයෙන් ද්වේශය නැති කිරීමට ය.අපගේ ජීවිතයේ බැඳීම් සහිත පුද්ගලයන් ගේ ඇතැම් දුර්ගුණ වෙනස් කරන්නට, වැරැදි අඩුපාඩු නැති කර දමන්නට තදින් වචන භාවිත කිරීමට සිදුවනු ඇත. ඒ වචන අසැබි නොවිය යුතුය. තදින් කි‍්‍රයාත්මක වීමට ද සිදුවනු ඇත.එහි වෙරී ස්වභාවයක් නොතිබිය යුතුය. ඒ සියල්ල කළ යුතු වන්නේ හොඳ සිහියෙනි. ඔබ සිහිය පිහිටුවා ගන්නවා නම් කිසිදු නරක සිතිවිල්ලකින් අගතියට නොයනු ඇත.මේ ජීවිතයේ දී වසලයකු බවට පත් නොවී නිවැරැදි මිනිසකු ලෙස ජීවත්වන්න කල්පනා කරනවා නම් අකැමැති දේ ඇසෙන පෙනෙන විට ඔබ කෙරෙහි ඇතිවන ද්වේශය හඳුනා ගන්නට, එහි ආදීනව දකින්නට, එහි වූ භයානක ප‍්‍රතිකි‍්‍රයා කවරේදැයි හඳුනාගන්නට සමත් විය යුතුය. එමෙන් ම ද්වේශය නැති කිරීමෙන් ලැබෙන සැනසීම හඳුනාගන්නට සමත් විය යුතුය.සාකච්ඡා කළේ රමණී සුබසිංහ ඡායාරූපය සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=as0902083</link>
    <topic>ආනන්දීය සිසු නායකයනට නායකත්ව පුහුණු කඳවුරක්</topic>
    <author>හර්ෂනී රුද්‍රිගු</author>
    <content>ජීවිතය ගොඩ ගැනීමට වෙර දරනා කාටත් පිහිටට එන කතක්සුබවාදී ව විවේචන කරන මිතුරන් සිටීම සාර්ථකත්වයට හේතුවකිආනන්දීය සිසු නායකයනට නායකත්ව පුහුණු කඳවුරක්ගං දිය නොකෙළසා කළු ගඟ දිගේ යළි ගමන් අරඹමුනෙළුම් විලගුරු සේවයේ රස කතාපාසලකට මෙතෙක් උදා නොවූ එක් වටිනා අවස්ථාවක් උදාකරගැනීමට පසුගියදා කොළඹ ආනන්ද විද්‍යාලය සමත්වූයේ ආනන්දයෙන් ලක් දෙරණට බිහිවූ පුතුන් නිසා ය. එම පුතුන්ට පසුගියදා අන් දරුවන්ට නොලැබෙන්නා වූ තවත් සුවිශේෂී අවස්ථාවක් උදාවිය.ඒ පසුගිය දෙසැම්බර් 20, 21 හා 22 යන දිනයන්හි දී දිවයිනේ පාසලක් සඳහා යුද හමුදාවේ අධීක්ෂණය යටතේ පැවැත්වූ ප‍්‍රථම නායකත්ව පුහුණු කඳවුරට සහභාගි වීමට අවස්ථාව හිමිවීමය. ආනන්ද විදුහලේ සිසු නායකයන් හැත්තෑපස් දෙනෙක් (75) ඒ පුහුණු කඳවුරට සහභාගිවීමට වරම් ලද්දාහ.යුද හමුදාපති ලුතිනන් ජෙනරාල් සරත් ෆොන්සේකාගේ මඟපෙන්වීම යටතේ සංවිධානය වූ මේ නායකත්ව පුහුණු කඳවුර පැවැත්වූයේ අඹේපුස්ස ශී‍්‍ර ලංකා යුද හමුදා සිංහ රෙජිමේන්තු මූලස්ථානයේ දී ය.එහිදී සිහිගැන්විය යුතු තවත් එක් සුවිශේෂී කරුණක් වනුයේ යුද හමුදාපති ලුතිනන් ජනරාල් සරත් ෆොන්සේකා ද ආනන්දයෙන් බිහිවී ලක් දෙරණ බැබළවූ අභීත සෙන්පතියකු වීමත් සිංහ රෙජිමේන්තුවෙන් බිහිවූ ප‍්‍රථම යුද හමුදාපතිවරයා වීමත් ය.මේ වැඩමුළුව සඳහා එක්වූ ආනන්දයේ සිසු නායකයන්ට දේශන, කණ්ඩායම් කි‍්‍රයාකාරකම්, කී‍්‍රඩා, ප‍්‍රායෝගික වැඩමුළු සහ ශාරීරික ව්‍යායාම ඇතුළු බොහෝ කි‍්‍රයාකාරකම් මඟින් මානසික සහනයක් මෙන් ම නායකත්වය පිළිබඳ මනා අවබෝධයක් ද ලැබිණි.නායකත්වය යනු කුමක් ද? ඒ හා සබැඳි නිර්වචන, නායකත්ව ගුණාංග, නායකත්ව මූලධර්ම හා නායකත්ව ශෙලීන් වැනි බොහෝ කරුණු පිළිබඳව සිංහ රෙජිමේන්තුවේ ජ්‍යෙෂ්ඨ නිලධාරීන්ගේ දේශන හරහා ආනන්දයේ සිසු නායකයෝ දැනුම්වත් වූහ. එම දේශන සඳහා කලා ඔය කොමිෂන් නොලත් නිලධාරී පුහුණු පාසලේ නිලධාරීන් කීප දෙනෙක් ද සහභාගි වූහ.පුරා දින 3 ක් මුළුල්ලේ පැවැති මේ වැඩමුළුවෙන් ශිෂ්‍යයන්ගේ නායකත්ව කටයුතුවලටත්, සාමාන්‍ය දෙනික ජීවිතයටත් මහෝපකාරී වන බොහෝ දෑ ඉගෙනීමේ අවස්ථාව උදාවිණි. වැඩමුළුවට සහභාගිවූ සිසුන් කණ්ඩායම්වලට වෙන් කරමින් සංවිධානය කොට තිබූ කී‍්‍රඩා ඔවුන්ගේ කණ්ඩායම් හැඟීම් හා සාමූහිකත්ව හැඟීම් වර්ධනයට බෙහෙවින් ඉවහල් විණි.නායකත්ව ගුණාංග පිළිබඳ දේශන පමණක් නොව ඒවා ඉස්මතු වන විදේශීය හමුදා චිත‍්‍රපට පෙන්වමින් වැඩමුළුවට සහභාගිවූ සිසුන් ගේ නායකත්වය පිළිබඳ නැවුම් අත්දැකීම් රැසක් ඉස්මතු කිරීමට ද මෙම වැඩමුළුව සමත් වූයේය.හමුදා කඳවුරක තෙදිනක් ගතකරමින් විවිධ කි‍්‍රයාකාරකම් හා වැඩ සටහන්වල නිරතවීමට ලැබීම මෙම සිසු නායකයෝ සිය ජීවිතයේ ලද සුවිශේෂී අවස්ථාවක් ලෙස සලකති.කපිතාන් එස්.යූ. අලදෙණිය, කෝප‍්‍රල් ගාමිණී කුලරත්න වැනි පරම වීර විභූෂණධාරී අභීත රණවිරුවන්ගේ පහස ලද සිංහ රෙජිමේන්තු මූලස්ථානයේ එසේ දින කීපයක් ගතකිරීමට ආනන්ද පුතුන්ට අවස්ථාව උදාවීම ඔවුන් සිය දිවියේ ලද අමරණීය අත්දැකීමක් බව ද ඊට සහභාගි වූ සිසුහු පැවැසූහ.මෙරට සිටි අභීත සෙන්පතියන් හුවා දක්වමින් නායකත්වය සතු වගකීම් හා කාර්යභාරය සිසුනට පෙන්වා දීමත් සාකච්ඡා අතරතුර පැන නගින ගැටලු විසඳ්‍ර ගැනීමට අවස්ථාව උදාකරදීමත් මේ වැඩමුළුවේ විශේෂත්වයකි. ශී‍්‍ර ලංකාවේ ති‍්‍රවිධ හමුදාව ගැනත් හිටපු අභීත සෙන්පති ජෙනරාල් ඩෙන්සිල් කොබ්බෑකඩුව මැතිතුමන් පිළිබඳවත් දත් නොදත් බොහෝ දෑ වාර්තාමය අයුරින් එහිදී ඉදිරිපත් කෙරිණි.එසේ ම සිසු නායකයන්ගේ දක්ෂතා ඉදිරිපත් කිරීමට ද අවස්ථාව දී තිබූ මේ වැඩසටහනේදී සිසුන්ගේ විනෝදාස්වාදය සඳහා ද බොහෝ වැඩසටහන් සංවිධානය කර තිබිණි. ඒ අතර රාතී‍්‍ර කාලයේදී පැවැත්වූ ගිනි මැල සංදර්ශනය සුවිශේෂීය.යුද හමුදාපති ලුතිනන් ජෙනරාල් සරත් ෆොන්සේකා, ශී‍්‍ර ලංකා යුද හමුදා සිංහ රෙජිමේන්තු මූලස්ථානයේ සේනාවිධායක බි‍්‍රගේඩියර් ජයනාත් පෙරේරා, විධායක අධිකාරී මේජර් අනිල් පෙරේරා, කලාඔය කොමිෂන් නොලත් නිලධාරී පුහුණු පාසලේ සේනාවිධායක කර්නල් මහින්ද මුදලිගේ ඇතුළු සියලුම නිලධාරීන්ට මෙවැනි වැඩමුළුවක් සංවිධානය කිරීම පිළිබඳ ස්තුතිය හිමිවිය යුතුය.ආනන්දයේ මුල් පියවරෙන් ඇරැඹි මේ වැඩමුළුව අනෙකුත් පාසල් අතරට ද යමින් ව්‍යාප්ත වීම අභිමානවත් පෙ‍්‍රෟඪ මතු පරම්පරාවක් බිහිකිරීමට හේතුපාදක වනු නොඅනුමාන ය.හර්ෂනී රුද්‍රිගු</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=as0902084</link>
    <topic>ගං දිය නොකෙළසා කළු ගඟ දිගේ යළි ගමන් අරඹමු</topic>
    <author>සටහන - හොරණ සමූහ බන්ධුල ආර්. ගුලවත්ත ඡායාරූප - ඉංගිරිය සමූහ කුමාරි ගමගේ</author>
    <content>ජීවිතය ගොඩ ගැනීමට වෙර දරනා කාටත් පිහිටට එන කතක්සුබවාදී ව විවේචන කරන මිතුරන් සිටීම සාර්ථකත්වයට හේතුවකිආනන්දීය සිසු නායකයනට නායකත්ව පුහුණු කඳවුරක්ගං දිය නොකෙළසා කළු ගඟ දිගේ යළි ගමන් අරඹමුනෙළුම් විලගුරු සේවයේ රස කතානව නිපැයුම්කරුවන්ගේ නිර්මාණ සඳහා පැවැති ජාතික උත්සවයේ දී කරුණාතිලක මහතා ව්‍යවසාය සංවර්ධන සහ ආයෝජන ප‍්‍රවර්ධන අමාත්‍ය සරත් අමුණුගම මහතාගෙන් සිය බෝට්ටු ආකෘතියට අදාළ සහතිකය හා බලපත‍්‍රය ලබාගත් අයුරු.මෙරට ජල මාර්ග ප‍්‍රවාහනය නව අදහසක් නොවන අතර ශත වර්ෂ ගණනාවක් තිස්සේ පැවත එන්නකි. ඕලන්ද සහ ලන්දේසි යටත් විජිත අවදියේ දී ශ‍්‍රී ලංකාවේ ප‍්‍රධානතම ප‍්‍රවාහන මාර්ගයක් ලෙස ජලමාර්ග ප‍්‍රයෝජනයට ගැනිණි. කෘති‍්‍රමව ඉදි කළ ජල මාර්ග ද භාවිතා කරමින් නිසි ප‍්‍රවාහන පද්ධතියක් එකල මෙරට විය.කෙසේ වෙතත් 1900 වර්ෂය වන විට එවකට පැවැති බි‍්‍රතාන්‍ය රජය මගින් මෙම ප‍්‍රවාහන පද්ධතිය නීතිගත කළ අතර ඒ සඳහා ඔවුන් විසින් 1900 අංක 04 දරණ බෝට්ටු ආඥා පනත ඉදිරිපත් කරමින් නිසි නීති රීති පද්ධතියක් ද සකස් කොට මෙම ප‍්‍රවාහන සේවාව පාලනය කරන ලදී. මෙම පනත 1920 වර්ෂයේදී සිදු කරන ලද සංශෝදනවලට යටත්ව දැනටත් බල පැවැත්වේ.1940 දශකය ආරම්භ වන වකවානුවේ දී ගොඩබිම් ප‍්‍රවාහන පද්ධතිය ක‍්‍රමානුකූලව වර්ධනය වෙමින් තිබූ අතර ඛනිජ තෙල් සහ වාහන ආනයනය කිරීමත් දෙවැනි ලෝක යුද්ධය සඳහා ශ‍්‍රී ලංකාවට රැගෙන විත් තිබූ වාහන යුද්ධය අවසන් වීමත් සමඟම වෙළෙඳපොළට මුදා හැරීමත් සමඟ ගොඩබිම ප‍්‍රවාහනයේ ශීඝ‍්‍ර වර්ධනයක් ඇති විය.මෙයට සමගාමීව ජල මාර්ග ප‍්‍රවාහනයෙහි සංවර්ධනයක් සිදු නොවීමත් සාපේක්ෂව ගොඩබිම් ප‍්‍රවාහන ක‍්‍රමයේ කාර්යක්ෂමතාවයත් වේගවත් බවත් සමඟ තරග කිරීමට නොහැකි වූ ජල මාර්ග ප‍්‍රවාහනය ක‍්‍රමක‍්‍රමයෙන් අභාවයට පත් විය. ඉන් පසුව සිදු වූයේ ශ‍්‍රී ලංකාවේ ජල මාර්ග, අපද්‍රව්‍ය බැහැර කරවීමේ මාධ්‍යක් බවට පත්වීමත් වැලි වැනි ඛනිජ ද්‍රව්‍ය ලබාගන්නා ස්ථානයක් බවට පත්වීමත් පමණි.ලෝකයේ වෙනත් සංවර්ධිත රටවල් සලකා බලන කල ඒවායේ ජල මාර්ග භාවිත කරමින් ජාතික ප‍්‍රවාහන පද්ධතීන් පවත්වාගෙන යෑම බහුලව දක්නට ඇත. තායිලන්තය, එංගලන්තය, ඇමරිකාව, චීනය සහ වැනීසිය වැනි රටවල් ජලමාර්ගයන්හි ප‍්‍රවාහන කටයුතු සිදු කරයි. ලෝකයේ මේ වනවිට සොයා ගෙන ඇති වඩාත් පහසුම හා කාර්යක්ෂම එමෙන් ම ලාභදායි ප‍්‍රවාහන මාර්ගය ජලය මත සිදු කරන ප‍්‍රවාහනය බව, ඔප්පු වී තිබේ.අප රට වත්මනෙහි ගොඩබිම් ප‍්‍රවාහනයේ බරපතළ ගැටලු රාශියකට මුහුණපා ඇත්තේ ය. මාර්ග පද්ධතිය පුළුල් කිරීමේ උපරිම සීමා කරා ළඟා වී ඇතිවාක් මෙන් ම අධික වාහන තදබදය, ඉන්ධන නාස්තිය, සාපේක්ෂව මිල ඉහළ යෑම වැනි කරුණු සලකා බලන කල නැවතත් අප ජලමාර්ග ප‍්‍රවාහන කටයුතු ආරම්භ කිරීම බොහෝ ඵලදායි වනු ඇත.මහින්ද රාජපක්ෂ ජනාධිපතිතුමාගේ මහින්ද චින්තනය යටතේ මගී ප‍්‍රවාහනය සඳහා විශේෂ අවස්ථා සලසා ඇති හෙයින් ජලමාර්ග ප‍්‍රවාහනය නැවත ආරම්භ කිරීම මගින් ඒ සඳහා ද යම්කිසි දායකත්වයක් ලබාදීමට හැකිවනු ඇත්තේ ය.මෙවන් පසුබිමක් යටතේ පරංගි ඕලන්ද සමයේ කළු ගඟේ සිදු කෙරුණු බෝට්ටු ප‍්‍රවාහන සේවාව නැවත ආරම්භ කිරීමේ අරමුණෙන් දැඩි ඇප කැපවීමක යෙදෙන කි‍්‍රයාශීලී තරුණයකු පසුගියදා ගෝවින්න දේවමුල්ල දෙමෝදර පාරේදී අපට මුණ ගැසිණි.ඔහු නමින් අයි.එස්.ඩබ්ලිව්. කරුණාතිලක ය. නව නිපැයුම්කරුවන්ගේ නිර්මාණ සඳහා පැවති ජාතික උත්සවයේ දී හෙතෙම සිය නව නිර්මාණය සඳහා ජනාධිපති සම්මානය හිමි කර ගත්තේ ය. ඒ නව බෝට්ටු ආකෘතියකි.එම බෝට්ටු ආකෘතියට අනුව බෝට්ටුවක් සෑදීමට පියවර ගනිමින් සිටියදී අපි ඔහු මුණගැසී තොරතුරු විමසූවෙමු.“මෙම බෝට්ටු ආකෘතිය බුද්ධිමය දේපොළ පනත යටතේ පේටන්ට් බලපත‍්‍ර කාර්යාලයේ ලියා පදිංචි කළා. මෙම සංකල්පය තහවුරු කිරීම වෙනුවෙන් සිදු කරන ලද පර්යේෂණ කටයුතු ජාතික ඉංජිනේරු පර්යේෂණ සංවර්ධන ආයතනයේ සහභාගිත්වයෙන් පේරාදෙණිය විශ්වවිද්‍යාලයේ ඉංජිනේරු විද්‍යා පීඨයෙන් තහවුරු කර ගත්තා.නියමිත සැබෑ ප‍්‍රමාණයේ මූලාදර්ශයක් නිපදවීම සඳහා සුදුසු නිර්මාණයක් බවට ජාතික ඉංජිනේරු සහ පර්යේෂණ ආයතනය නිර්දේශ කළා. මෙබඳු පර්යේෂණාත්මක නිපැයුම් සඳහා මූල්‍ය ආධාර සපයන ජාතික විද්‍යා සභාව මූල්‍ය දායකත්වය ලබාදීමට එකඟ වුණා.”මෙබඳු නිර්මාණයක් සඳහා ඔහුගේ අවධානය යොමු වූ හේතු කාරණා ගැන අපි ඔහු විමසීමු.“මගේ සීයා පෙ‍්‍ර්ද්‍රික් ගුණතිලක රාලහාමි. ඔහු පස්යොදුන් කෝරළේ දේවමුල්ල ගමේ ගම් ප‍්‍රධානියා. 1915 දී ඔහු කළු ගඟ ආශ‍්‍රිතව ජල මාර්ග ප‍්‍රවාහන සේවාවක් ආරම්භ කළා. 1940 දක්වා ඒ ප‍්‍රවාහන සේවාව පැවතුණා. රත්නපුරේ සිට හලාවත දක්වා කළු ගඟ, ඇළ මෝදර, කාප්පු ඇළ, බොල්ගොඩ, පාමන්කඩ බඳු වාරි මාර්ග උපයෝගි කර ගනිමින් මගී සහ භාණ්ඩ සේවාවක් පැවැත්වූවා.ඒ සම්බන්ධ නීතිමය ලිපි ලේඛන සහ සාක්ෂි මගේ පියාගෙන් මට ලැබුණා. වර්තමානයේ ප‍්‍රවාහන සේවාවෙහි පවත්නා ගැටලුකාරී පසුබිම ගැන අවධානය යොමු කළ මම ඒ ජල මාර්ග සේවාවන් නැවත ආරම්භ කිරීමට තීන්දු කළා.සාම්ප‍්‍රදායික බෝට්ටු ධාවනයේදී ඇතිවන ජල තරංග හේතු කරගෙන පරිසර විනාශයන් සිදුවෙනවා. ජල මාර්ගවල ඉවුරුවලට හානියක් සිදුවනවා. ජල ජීවීන්ගේ විවිධ අවස්ථා හානියට පත්වෙනවා. 1980 සහ 1988 දරන ජාතික පාරිසරික පනතේ විධිවිධානයන් මත ගංගා හා ඇළ මාර්ගවල යාන්ති‍්‍රක බෝට්ටු ධාවනය කිරීම නීත්‍යානුකූලවීම පිළිබඳ ගැටලු මතුවෙලා.පේරාදෙණිය විශ්ව විද්‍යාලයේ ඉංජිනේරු විද්‍යා පීඨයේ යාන්ති‍්‍රක පර්යේෂණාගාරයේ දී පරීක්ෂණයන් මගින් නිර්දේශ කළ බෝට්ටුවේ ආකෘතියපරිසරයට විනාශයක් සිදුවෙනවා. අනාරක්ෂිතයි. සාම්ප‍්‍රදායික බෝට්ටුවල ඇති අනාරක්ෂිත බව මගීන්ගේ ජීවිතවලට සහ යාත‍්‍රාවලට බලපානවා. එම හානි වළක්වාලන බෝටිටුවක් නිර්මාණය කිරීම උචිත බැව් මම කල්පනා කළා.මෙම යාත‍්‍රාව ධාවනය කරවීමේදී ඉවුරු පරිසරය විනාශ කරන තරංග ඇතිවීමක් සිදුවන්නේ නෑ. මෙම නව බෝට්ටුවේ විශේෂිත හැඩය මෙන් ම යාත‍්‍රාව සඳහා බලය ලබාදෙන පෙ‍්‍රාපෙලරය ස්ථාන ගතවන ආකාරය මත ඇතිවන තරංග රටාව මුළුමනින් ම නිෂේධනය කරනවා. මෙම යාත‍්‍රාව මගින් ජලයේ කැළඹීමක් සිදුවනවා විනා තරංග ඇති කරමින් ඉවුරු ඛාදනය වන්නේ නෑ.දෙවැන්න ආරක්ෂාකාරී බව - මෙහි ඉපිලීම සඳහා භාවිතා වන සියලුම වායු අවකාශයන් ෆෝම් වර්ගයකින් පුරවා තබන හෙයින් මොනයම් හෝ හේතුවක් නිසා ජලයේ ගිලීයෑමක් සිදුවන්නේ නෑ.අනෙක් අතට සාම්ප‍්‍රදායික අඟුලෙහි ඇති ස්ථායිභාවයට සමාන ආකාරයෙන් මෙම බෝටිටු සැකිල්ල නිර්මාණය වන බැවින් ගුරුත්ව කේන්ද්‍රය ඉතාමත් පහත ලක්ෂයක පිහිටන ලෙස නිර්මාණය කළ බැවින් ද පෙරළීමේ අවදානමක් ද නැහැ. මගීන්ගේ ආරක්ෂාව සියයට සියයක් ම තහවුරු කරන අතර ජීවිත ආරක්ෂක කබා පැළදීම මෙම යාත‍්‍රා ප‍්‍රවාහනයේ දී අවශ්‍ය නෑ.ආර්ථිකමය වාසි මේ ආකාරයට හඳුන්වා දිය හැකියි. මේ සඳහා ගෑස් බවට පරිවර්තනය කරන ලද එන්ජිං භාවිතා කරන නමුදු මූලික අරමුණු වනුයේ ග‍්‍රැඩිඅයර් තාක්ෂණය භාවිතා කර ඝණ කාබනික අපද්‍රව්‍ය (දහයියා ලී කුඩු) හෝ වෙනත් කාබනික ජීව ඉන්ධන භාවිතා කර ප‍්‍රවාහන කටයුතු සිදු කිරීමයි.ජල මාර්ග ප‍්‍රවාහනය නැවත ප‍්‍රතිසංවිධාන කිරීම මගින් ගොඩබිම් ප‍්‍රවාහනයේ ඇති ගැටලු සඳහා සමහර අවස්ථාවන් වලදී මනා දායකත්වයක් සැපයිය හැකි වෙනවා. 1940 කාලයේ සිටම ගංගා ඉවුරු ආශ‍්‍රිතව පදිංචිව සිටි ජනතාව සඳහා ප‍්‍රවාහන ජාලයක් ඇති කිරීමත් මෙම ව්‍යාපෘතියෙහි මූලික අරමුණක්.දැනටමත් කළු ගඟේ කළුතර සිට කිලෝ මීටර් 25 ක් පමණ දුරකට ජල ප‍්‍රවාහන සේවාවක් ආරම්භ කිරීමට අවශ්‍ය කරන මූලික පසුබිම මෙන් ම රජයේ අනුමැතිය ද ලබාගෙන තිබෙනවා. කළුතර සංචාරක ව්‍යාපාරය පවතින ප‍්‍රදේශයක්. විදේශීය සංචාරකයන් සඳහා ඉදිකළ හෝටල් සංඛ්‍යාවක් තිබෙනවා. මෙම බෝට්ටු සේවාව සංචාරය සඳහා ද අතිශයින් ම උචිත වෙනවා” යැයි හෙතෙම පැවසීය.සංචාරක අමාත්‍යාංශය යටතේ මදුරාවල ප‍්‍රාදේශීය ලේකම් බල ප‍්‍රදේශයේ අම්පිටියාගල සංචාරක ගම්මානයක් ඉදිවෙමින් පවතී.එය කළු ගඟේ සීමා ගම්මානයකි. කළු ගඟ සිට මදුරාවල අඟුරුවාතොට ඓතිහාසික නාර්තුපාන සොබා සුන්දරත්වයෙන් යුතු පෙදෙස් දක්වා මේ අනුව ජල යාත‍්‍රා සේවය ;යදවිය හැකිවේ. කළුතර දිස්ති‍්‍රක්කයට කළු ගඟේ පිටාර ජලය විශාල තර්ජනයකි.ගංවතුර උවදුර උත්සන්නවූ කාලයට ජනතාව දහසක් අතවර පීඩාවන්ට මුහුණ දෙති. එබඳු අවස්ථාවලදී අවතැන්වූ පිරිස් වෙත මෙම ජලයාත‍්‍රා සේවා ද ලබාදිය හැකි වීම ද මෙහි විශේෂත්වයකි.සටහන - හොරණ සමූහ බන්ධුල ආර්. ගුලවත්ත ඡායාරූප - ඉංගිරිය සමූහ කුමාරි ගමගේ</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=as0902085</link>
    <topic>නෙළුම් විල</topic>
    <author/>
    <content>ජීවිතය ගොඩ ගැනීමට වෙර දරනා කාටත් පිහිටට එන කතක්සුබවාදී ව විවේචන කරන මිතුරන් සිටීම සාර්ථකත්වයට හේතුවකිආනන්දීය සිසු නායකයනට නායකත්ව පුහුණු කඳවුරක්ගං දිය නොකෙළසා කළු ගඟ දිගේ යළි ගමන් අරඹමුනෙළුම් විලගුරු සේවයේ රස කතාමාසරසවියේ උගෙනමින් සිටි ඒ අවධියේ ම’සිතට නිතර වධ දුන් අදහසක් විය.ඒ අදහස මෙසේ ය.’යුද්ධය, ස්වභාවික විපත් ආදී පොදුවේ කැපී පෙනෙන විශේෂ හේතූන් නිසා අසරණ වන දරුවනට පිහිටවීමට විවිධාකාර ආයතන තිබේ. එහෙත් මාපිය නෑ හිතවතුන ගේ ආර්ථික හැකියාව තිබියදීත් නොසලකා හරිනු ලැබූ දරුවෝ පිරිසක් පෞද්ගලික ව කිසිවකුට හෝ සිය අසරණකම හෙළි නොකොට සියලු පීඩා දරා උහුලා ගෙන සිටිති. මොවුන් අතර ඉගෙනීමට දක්ෂ දරුවෝ සිටිති. සිය අධ්‍යාපන කටයුතුවලට යම් පමණ ආර්ථික ශක්තියක් ලැබේ නම් ඔවුහු නිසැකයෙන් ම අනාගතයේ සාර්ථක පුද්ගලයෝ වෙති. මෙබඳු අයට අත හිත දෙන ක‍්‍රමවේදයක් ඇති කළ යුතු ය.”එතැන් පටන් මා මෙබඳු දරවනට පිහිටවීමේ ක‍්‍රමවේදයක් සකසන්නේ කෙසේ දැයි සිතමින් ගෙවූ කාලය සුළුපටු නොවේ.පිළිසරණක් නොලබන මේ දරු පිරිස කෙරෙහි මම සංවේදී වෙමි.මොවුහු පෞද්ගලික ව මෙන් ම ප‍්‍රසිද්ධියේ ද නිගරුවට ලක්වෙති. සමාජය ඔවුන් කෙරේ දක්වනුයේ අල්ප සැලකිල්ලකි. සිය මව, පියා හෝ ඒ දෙදෙනා ම විසින් හැර දමනු ලැබීම පොදුවේ සැලකෙන්නේ දරුවා ලද අවාසනාවක් හැටියට ය. මේ නිසා දෝ ඔවුහු බොහෝ විට සමාජයෙන් වසන් වී සිටීමට උත්සාහ ගනිති. තමන් සමාජයට අනවශ්‍ය යැයි සිතන ඔවුහු ඇද වැටුණු මානසිකත්වයෙන් යුතු වෙති.මෙබඳු දරුවනට අත හිත දෙන සමාජ සත් ව්‍යාපාරයක් නැත.මම ඒ වෙනුවෙන් මුල් වෙමි. එහෙත් එය මට තනි ව ම කල හැක්කක් නොවේ. ඊට විවිධාකාරයෙන් සහයෝගය ඇවැසි වෙයි.ඒ වෙනුවෙන් පින් කැමැති ඔබ සැම ගේ අදහස් හා යෝජනා ගෞරවයෙන් අපේක්ෂා කරමි. ආගම් භේදයෙන් තොර ව ලබා දෙන පැවිදි උතුමන් ගේ අනුශාසනා ද, උගත් වැඩිහිටියන ගේ නෙතික උපකාර ද අගේ කොට සලකමි. එසේ ම නිස්සරණාධ්‍යාශයෙන් කටයුතු කළ හැකි තරුණ තරුණියන් පිරිසක ගේ ඉදිරිපත්වීම ද අගේ කොට සලකමි.මෙය සුපිරි තරුවක් වීමට හෝ පෞද්ගලික ව ශක්තිමත්වීමට දරන උත්සාහයක් නොවන බව දිවුරා කියමි. මෙසේ නොසලකා හරින ලද දරුවකු ගේ අනාගතය සාර්ථක කරදීමට සවියක් වියහැකි පුංචි සිතුවිල්ලක් ඔබේ අධ්‍යාත්මය තුළ පහළ වී ඇත්නම් එය මහඟු වස්තුවකි.මේ සද් ව්‍යාපාරය කෙරෙහි පින්වතුන් ගේ අවධානය යොමු වේවායි පතමි.අනන්‍යතාව සඟවා සිටීමට කැමැති මෙනෙවියක විසින් යොමු කරන ලද ලිපියක් ඇසුරිනි. ඇගේ ලිපිනය සහ දුර ඇමතුම් අංකය ඔබට අවශ්‍ය නම් 2429265 අංකය ඔස්සේ සේමාලි මහත්මිය අමතන්න.හාත්පස දිස්වූයේ වෙල්යාය ය. මම ඒ මැදින් වැටුණු තාර පාර දිගේ ඇවිද යමින් සිටියෙමි.මයිනෝ රංචුවක් වෙල්යායට උඩින් පියඹා ආහ.කෙමෙන් ඔවුහු වෙල්යායේ මට්ටමට පහත් ව ද, යළි උස් ව ද, යළි පහත් ව ද යළි උස් ව ද ඉගිළ ආහ. විසිතුරු ය. කඩුලු මතින් දුව එන ධාවක පිරිසක් බඳු ය. තරගකරුවෝ කෙමෙන් තාර පාරට ළං වෙමින් සිටියහ.විස්මයකි. එකෙණෙහිම තාර පාරෙහි මා සිටි කොටස කොළ පැහැ ගැන්වී ගියේය.ඒ ගොයම් මැස්සෝ ය.මට සත්‍යය පසක් වූයේ ය. මයිනුන් රංචුව උපක‍්‍රමික ව අඹා විත් තිබුණේ ගොයම් මැස්සන් රැළ පිටුපස ය.මයින්නු වෙල්යායේ පහළ කෙළවරෙහි දිස් වූ වන ලැහැබ තෙක් ම ගොයම් මැස්සන් පසුපස හඹා ගියහ. ඔවුන් ඉගිල ගියේ මසිතෙහි මෙබඳු සිතුවිල්ලක් උපද්දවමිනි.අහා, මිනිසා ගේ මිතුරන් මිනිසාට ඉටු කරන සේවාව! එහෙත් මේ මිතුරනට මිනිසා ඉටු කර ඇති සේවාව කුමක්ද?ලජ්ජා සිතේ. වෙල අද්දර වූ බෙන ඇති හැම ගහක්ම කපා ගෘහ භාණ්ඩ සාදා තිබේ. කොට්ටෝරුවකුට කෙටීමට කොටයක් නැත. කොට්ටෝරුවන් වඳවී ගිය කළ බෙනවල බිත්තර දමන හැම කුරුලු වර්ගයක්ම වඳවී නොයයි ද? මේ වනවිටත් සැලළිහිණියා දක්නට ලැබෙන්නේ සන්දේශ කාව්‍යයේ පමණක් නොවේදෟඅතීතයේ විසූ උතුම් මිනිසා අපට බොහෝ දේ ඉතිරි කර තැබුවේ ය. වත්මන් අපි අනාගත දරුවනට කුමක් ඉතිරි කර තබමුද?ලෙල්ලොපිටියේ වැලිමළුවේ එච්.වී.චන්ද්‍රසිරි මහතා විසින් යොමු කරන ලද ලිපියක් ඇසුරිනි.එරත්න ගම්මානයට චිකුන් ගුන්යා ආයේ විසාලා මහනුවරට තුන් බිය ආ සේය.පළමු ව උණ ගැනුණු රෝගියා ද, දෙවනු ව හා තුන්වනු ව උණ ගැනුණු රෝගීන්ද මිය ගියේ ගම හඬවමිනි. එරත්න මූලික රෝහල චිකුන් ගුන්යා රෝගීන්ගෙන් පිරී ඉතිරී යන්නට වැඩි දවසක් නොගියේ ය.බාහිර රෝගී අංශයෙන් දිනපතා බෙහෙත් රැගෙන ගිය පිරිස ද සුළුපටු නො වී ය.මිය ගිය අයගේ මරණ දැන්වීම් ගමේ මංමාවත් දෙපස ඇලවී තිබිණි. රෝගයෙන් අබල දුබල ව ගියේ ඒ මං ඔස්සේ ගියෝ ය.ග‍්‍රාමීය ව කසළ බැහැර කිරීම අවිධිමත් බැවින් රෝගය ව්‍යාප්ත වන බව අගනුවරින් ආ විශේෂඥ මතය විය. එහෙයින් ලාඩප්පා කෝටු සිටුවා ජීව පොහොර වැටියක් සාදන අයුරු කෙරෙහි රෝහල් බලධාරීන් දැනුවත් කැරිණි.මේ අතර ගමේ වැඩිහිටියෝ එකතුවී රෝහල බාර වෙද්‍යවරයා හමුවීමට ගියෝ ය.’දොස්තර මහත්තයො අපි මේකට පිරිතක් කියවමුද?’’හොඳමයි’ඒ අහිංසක ගැමි යෝජනාව ස්ථිර විය.රෝහලේ බාහිර රෝගී අංශයේ අලංකාර පිරිත් මණ්ඩපයක් ඉදිවිණි. රෝහලේ සිටි උණ රෝගීහු ද ගමේ සිටි උණ සුවවූවෝ ද සෙසු සියල්ලෝ ද ගිහි පිරිත අසන්නට ආහ.එදා විසාලා මහනුවර තුන් බිය දුරලූ රතන සූත‍්‍රයෙන් මෙදා එරත්න රෝහලේ පිරිත් පැන් කළය දහස් වාරයක් පිරිත් කැරිණි.පිරිත් පැන් එරත්න ගම් දහය පුරා ම ඉසිණි.දෙසතියක් ගෙවී ගියේ ය.චිකුන් ගුන්යා වේගයෙන් මර්දනය වූයේ ය.අද එරත්නේ චිකුන් ගුන්යා නැත.මේ ලිපිය ලියන ලද්දේ පිරිතට සම්මාදන් වූ සැමටත්, රෝගය පැවැති කාලයේදී රෝගීන් වෙනුවෙන් මහඟු සේවාවක් ඉටු කළ එරත්න රෝහල බාර වෙද්‍ය සාලින්ද කරුණාතිලක සහ පළාත් නියෝජ්‍ය අධ්‍යක්ෂ වෙද්‍ය කපිල කන්නන්ගර බඳු මහත්වරුනට තුති පුදනු පිණිස ය.කුරුවිට එරත්නේ පී.සුනිල් පියසිරි පෙරේරා මහතා විසින් යොමු කරන ලද ලිපියක් ඇසුරිනි.මාස ගණනාවක් සිට ‘ප්ලූටෝ’ අසනීපයෙන් පෙළෙයි.ඌ සාමාන්‍ය බල්ලෙකි. උගේ ඇඟේ මවිල් සියල්ල ගැලවී හම පුස් බඳු පොතු වර්ගයකින් වැසී ගොසිනි. පෙනුම අප‍්‍රසන්න ය. දුගඳ ය. ගෙදරට එන අමුත්තෝ ද වැඩි වේලාවක් රැඳී නොසිටිති.ති‍්‍රරෝද රථකරුවන් ඌ නංවා ගැනීමට අකැමැති වූයෙන් ඌ සුපුරුදු පශු වෙද්‍යවරිය වෙත ගෙන යෑම ගැටලුසහගත විය. එහෙත් දෙල්කඳ හන්දියේ ති‍්‍රරෝද රථ ගාලේ ජයන්ත අපේ උදව්වට ආයේ ය.ඔහුට ස්තුති වේවා! අද වන විට ප්ලූටෝ වෙද්‍ය ප‍්‍රතිකාර සඳහා තනි ව ම රැගෙන යෑමට තරම් ජයන්ත ඌ සමඟ මිතුරු ව සිටියි.මාස තුනක් පමණ ප්ලූටෝට ප‍්‍රතිකාර කළ පශු වෙද්‍යවරිය මේ කුෂ්ඨ රෝගය සුව කරනු පිණිස තමා දන්නා ප‍්‍රතිකාර ක‍්‍රමයක් නැතැ’යි කීවා ය. අපි කෙසේ හෝ ප්ලූටෝ සනීප කර ගන්නවා යන අදිටනින් යුතු වීමු.ගම්සභා හන්දියේ පශු වෙද්‍යවරයකු කරා ප්ලූටෝ ගෙන යන ලද්දේ මේ අතර ය.සුනඛයා ගේ ශරීර අභ්‍යන්තරයේ රෝගයක් ඇති බවත්, ඊට තෙමසක් පමණ ප‍්‍රතිකාර කළ යුතු බවත් කී වෙද්‍යවරයා බෙහෙත් එන්නත් කිරීම සඳහා ඌ සතිපතා රැගෙන එන ලෙස දැන්වීය. වරකට එන්නත් තුනකි. මේ වනවිට සති පහක් ප‍්‍රතිකාර කර තිබේ.මේ ප‍්‍රතිකාරයෙන් ප්ලූටෝ තරමක සුවයක් ලැබ සිටී. මවිල් ද ටිකින් ටික එයි. නිදිබර ගතිය ද මඟ හැරී තිබේ.හදවත් රෝගයකින් පෙළෙන මම ද රෝහල්ගත ව සිට ගෙදර ආවෙමි. ගේට්ටුව ළඟට මා ආවා පමණි. ප්ලූටෝ ප‍්‍රීතිඝෝෂා පවත්වමින් මා පිළිගත්තේ ය. බොහෝ ආයාසයෙන් උගෙන් මිදුණු මම ගෙතුළට පැමිණ උගේ සියලු පිළිගැනීම්වලට ඉඩ දුනිමි.මා ඇඳට ගිය විට ප්ලූටෝ මගේ ඇඳ අසල නිදාගත්තේය. ජනේරු පළමු දා වූ ඒ රැයේ එක දිගට රතිඤ්ඤා පුපුරන්නට වූයේය. ඉන් මට අනතුරක් වෙති’යි සිතූ බැවින් දෝ ප්ලූටෝ ඒ හඬ පළවා හරිනු රිසින් බුරමින් දොර වෙත ගියේය. පැන්සලක් වැනි වලිගය වනමින් යළි මා අසලට ආවේ ය. රතිඤ්ඤා හඬ අවසන් වන තුරු ප්ලූටෝ මට ආරක්ෂාව සැපයී ය.පසුදින උදයේ බිරිය, සන්ධ්‍යා තේ කෝප්පය රැගෙන පැමිණියා ය. මා එය ගනිත් ම ප්ලූටෝ ද නැගිට මා ඉව කරන්නට වූයේ ය.’ප්ලූටෝ මට සනීපයි, ඔයත් ඉක්මනට සනීප වෙන්ඩ’ මම කීමි.ප්ලූටෝ මදෙස බලාගෙන ම සිටියේ ය.’සුබ අලුත් අවුරුද්දක් වේවා!’යි මම බිරියට සුබ පැතීමි. අනතුරු ව මම ප්ලූටෝට ද සුබ පැතීමි. ප්ලූටෝ වලිගය වනමින් දෑත ඉදිරියට දිගු කරමින් ඒ සුබ පැතුම පිළිගත්තේ ය.’ප්ලූටෝ ඔයත් එන්ඩ තේ බොන්ඩ’යි කියමින් බිරිය කුස්සිය දෙසට ගියා ය. ප්ලූටෝ ද ඇය පසුපසින් ගියා ය.ඒ ජනවාරි පළමු වැනි දා හිමිදිරි උදෑසන මගේ රෝගී හදවතට ඉමහත් සුවයක් දැනිණ.  නුගේගොඩ, ගංගොඩවිල සුමනසිරි කොටුවේගෙදර මහතා විසින් යොමු කරන ලද ලිපියක් ඇසුරිනි.නව වසරේ පළමු ශ්‍රේණියට ඇතුළත් වන සිසු දරු දැරියන් ගේ පන්ති ආරම්භ කිරීමේ උත්සව සඳහා සහභාගි වන ලෙස දැන් වූ ආරාධනා කිහිපයක් ම ලැබිණි.මුලින් ම ආරාධනා ලැබුණු පාසලට යෑම මැනවැ’යි සිතිණ.මේ පාසල් සඳහා පළමු ශ්‍රේණියට සිසු දරු දැරියන් ඇතුළත් කර ගැනීමට අදාළ සම්මුඛ පරීක්ෂණ ආරම්භ කැරුණේ මාස පහකට පමණ පෙර ය. එබඳු පරීක්ෂණ මණ්ඩල කිහිපයක සභාපති වශයෙන් කටයුතු කිරීමට ද මට ලැබිණ. මා කෙටි කලක් විදේශගත වීමට අපේක්ෂාවෙන් සිටි බැවින් ඊට පෙර මම අදාළ පාසල්වල සම්මුඛ පරීක්ෂණ කටයුතු සියල්ල අවසන් කැරිණි. ඒ අතර මට පෙර කී පාසලේ සම්මුඛ පරීක්ෂණ කටයුතු ද පැවරිණ.විදේශගත වීමට පෙර ඒ කටයුතු නිම කිරීමට කල් මදි බව වැටහුණු බැවින් ඒ සඳහා වෙනත් අධ්‍යක්ෂවරයකු ගේ සේවාව ලබා ගන්නා හැටියට විදුහල්පතිවරයා ගෙන් ඉල්ලා සිටිය ද ඔහු එය ප‍්‍රතික්ෂේප කළේ ‘ටිකක් ප‍්‍රමාද වුණාට කමක් නෑ. ඔබ තුමිය ම ඇවිත් ළමයි ටික තෝරල දෙන්න’ යි ඉල්ලමිනි.එහෙයින් විදේශගත වී සිට නැවත පැමිණි සතියේ ම දින කිහිපයක් ඉහත විදුහලේ සම්මුඛ පරීක්ෂණ සඳහා සහභාගි වීම්. විදුහල්පතිවරයා ද බෙහෙවින් සතුටට පත් විය.තම පාසලේ කටයුත්තට මා ලබා දුන් සහයෝගයට කළ ගුණ සැලකීමක් වශයෙන් සලකා උත්සවයට සහභාගි වන ලෙස ඔහු උදක් ම ඉල්ලා සිටියේ ය.මම ඒ පාසලේ උත්සවයට සහභාගි වීමි.කුඩා දරු දැරියෝ තම මාපියන් ගේ අත්වල එල්ලී විදුහල් ශාලාවේ අසුන් ගැනීමට පෙළ ගැසී සිටියහ. පන්ති තුනකට තෝරාගත් ඔවුහු ඒ ඒ පන්තියේ අනන්‍යතාව දිස්වන අයුරින් විසිතුරු ඔටුනු ද පැළඳ සිටියහ. සොම්නසින් පිරුණු ඒ මුහුණු දුටු මට මා සිටින්නේ කුඩා රාජ කුමාරයන් සහ කුමරියන් සමූහයක් අතර යැයි හැඟිණ.සිංහල බසින් හා ඉංග‍්‍රීසි බසින් කුඩා සොයුරු සොයුරියන් අමතා ඔවුන් ආදරයෙන් පිළිගැනීමට දැරියන් දෙදෙනකු යොදවා තිබිණ. ඔවුන් පිනවීමට කුඩා විවිධ ප‍්‍රසංගයක් ද පැවැත්විණ. උත්සවය අවසානයේ දී නවක දරුවන් සියලු දෙනාටම අලුත් පන්තියේ පොත් කට්ටලය සමඟ බැංකු ගිණුම් පොතක් ද පිරිනැමිණ.අදාළ රාජ්‍ය බැංකුවේ නිලධාරි මහතා සහ මහත්මිය ඒ ගිණුම්වලට වැඩිපුර මුදලක් එක්කිරීමට ද පොරොන්දු වූහ.අලුත් පන්ති කාමර නැරඹීමට ද අවස්ථාව උදා කර ගතිමි. දරු දැරියන්ට පමණක් නොව අපට ද රුචි වන අයුරින් පන්ති කාමර අලංකාර කර තිබිණ. පන්තියට පැමිණෙන දරු දැරියන්ට දීමට තෑගි බෝග ද කෑම බීම ද පිළිවෙලට රැස්කර තිබිණ.මේ ආකාරයේ ඉතාමත් ක‍්‍රමානුකූල, අලංකාර උත්සව පළමු ශ්‍රේණියට ඇතුළත් වූ දරු දැරියන් වෙනුවෙන් වෙනත් පාසල්වලද පැවැත්වෙන්නට ඇත. නමුත් මා ලත් අත්දැකීම් විශේෂත්වයක් මට හැඟුණේ සහෝදර අනෙක් අධ්‍යක්ෂවරුන් සමඟ සාකච්ඡා කරන විට ය. මේ වෙනුවෙන් කැපවූ විදුහල්පති, ගුරු භවතුන්, දරු දැරියන් ඇතුළු සියලු දෙනාට ප‍්‍රශංසා කරමි.  කැලණියේ ධර්මාලෝක මාවතේ නයනා දීප්ති ගුණරත්න මෙනෙවිය විසින් යොමු කරන ලද ලිපියක් ඇසුරිනි.දෙදහස් අට නොවැම්බර දහසය වැනි දා මතක යි ‘නෙළුම්විල’ තුළ තිබු දේ පහදා ’පැතුමක් කිසා ගෝතමියක ගේ’ නිබඳ්‍ර බෙදුවයි මිනිස් ගුණ මහිමය රට පුබුදාදහසින් බැඳි පියළි නැත පුද කරන්නට ඔබ පෑ මිනිස්ක ම බැහැ මිල කරන්නට රෝගී මා ඇතුළු අසරණ දනන් හට මග පෙන්නුවාට පින් දෙන්නෙමි ඔබටවද ගේ ඇත්ගාල වෙත පියවර මනින සැනසිලි වදන් පවසා හදවත් නිවන දියණිවරුනි, ඔබ පෑ කරුණා වත්ත ලෙඩ දුක් නිවී යන මග පවසමි නිතිනසී.ඒ.ඩී. දනන්සූරිය මැතිතුමනි, අරුණමාලි දෙයියන්දර මැතිනියනි, දෙවි දේවතාවුන් බඳු උතුම් මිනිසුනි මේ උපහාර පුද දෙන්නේ හද බැතිනිවැල්ලම්පිටියේ, එම්.කේ. පියසේන මහතා විසින් යොමු කරන ලද පැදි ලිපියක් ඇසුරිනි.මාතර සිට ගාල්ල බලා සවස පහට පිටත්වන කාර්යාල දුම්රියෙහි තිබී මුදල් පසුම්බියක් සොයා ගතිමි. මා එය අසුලා ගත්තේ දුම්රිය වැලිගම දුම්රිය ස්ථානයට ඒමට පෙර ය.එය හිමිකරුට දීමට කැමැත්තෙමි. එය ඔබේ නම් දුර ඇමතුමකින් අයිතිය තහවුරු කරන්න.අනන්‍යතාව හෙළි කිරීමට අකැමැති සිළුමිණ පාඨකයකුª විසින් යොමු කරන ලද ලිපියක් ඇසුරිනි. අයිතිය තහවුරු කරන අය ඇමතිය යුතු දුරකථන අංකය මෙසේයි. 0715336693 </content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=as0902086</link>
    <topic>ගුරු සේවයේ රස කතා</topic>
    <author/>
    <content>ජීවිතය ගොඩ ගැනීමට වෙර දරනා කාටත් පිහිටට එන කතක්සුබවාදී ව විවේචන කරන මිතුරන් සිටීම සාර්ථකත්වයට හේතුවකිආනන්දීය සිසු නායකයනට නායකත්ව පුහුණු කඳවුරක්ගං දිය නොකෙළසා කළු ගඟ දිගේ යළි ගමන් අරඹමුනෙළුම් විලගුරු සේවයේ රස කතාතරමක කේන්තිකාරයකු වූ ගුණපාල මහතා පනස් වියට ආසන්නය. මුල් පත්වීමේ සිටම එකම විදුහලක අරටු බැස ඇත. සිංහල පුහුණු ගුරුවරයකු වූ ඔහු නො දන්නා විෂයක් නැත. එ මෙන්ම විනයගරුක ය. පාසල් සිසුන් පමණක් නොව ගුරුවරුන්ද මව්පියන් ද බය වන්නේ කේන්ති ගිය විට තැන නොතැන බලන්නේ නැතිව ම කෑ කෝ ගහන නිසාය.මා මොහුගේ තරම දන්නා බැවින් කිසි විටෙක හිත රිදෙන්න වැඩක් කළේ නැත. ඒ දිනවල මා සේවය කළ පාසලේ ගුරු කාමරයක් නොවීය. පරණ ගුරු නිවාසයේ කාමරය ගුරු කාමරය විය. අනෙක් කාමරවල කැඩී බිඳී ගිය ලීබඩු ගබඩා කර ඇත. කුස්සියේ කැන්ටිම පවත්වා ගෙන යයි.අද මෙන් සුව පහසු ඇති ගුරු කාමර නැති ඒ කාලයේ වාඩි වෙන්නට පුටුවක් පවා නැති විය. කැඩී ගිය කලු ලෑලි රාමු වලින් දිග බංකුවක් ද, තවත් කැඩී ගිය පුටුවලින් තැනූ පුටු කබල් ද විය.ගුණපාල මහත්තයත් මාත් එකවිට විවේක ගන්නා කාල පරිච්ඡේදයක් වූයේය. මේ වෙලාවට අප දෙදෙනා නොයෙක් දේ කතා කරන අතර, ගුණපාල මහතා කියන හැම දෙයක් ම මම අනුමත කළේ ඔහුට තැන දීමටය.එදා ගුණපාල මහත්තයා දිග බංකුවේ වාඩි වී පත්තරය බලයි. ඔහුගේ නළලට තට්ටය දිගේ දාඩිය බේරෙනු මට පෙනේ.”ගුණපාල සර්... මොකක්වත් කරදරයක් ද?””නෑ... මල්ලි නෑ”තව ටිකක් වෙලා බලන විට දාඩිය දැමීම වැඩි වන බව පෙනිණි.”ගුණපාල සර්ට කරදරයක්ද?””නෑ... නෑ... මල්ලි මේ පෑවිල්ල හරි සැරයි, ඩහ දිය දානවා”එහෙත් මට හොඳටම පේන පරිදි නම් ගුණපාල මහත්තයා ලොකු අමාරුවක වැටී ඇත. මම නැවත කතා කෙළෙමි.”ගුණපාල සර් ඇත්ත කියන්න. මොකක් හරි කරදරයක් නේ ද?””ඔව් චන්ද්‍රසිරි මල්ලි, හොඳට කසන්න ඕන නිසා, මං ඇඟිල්ලක් කළු ලෑලි රාමුවේ හිලක දාලා කැසුවා, දැන් ඇඟිල්ල ගන්න බෑ නෙ”ඇඟිල්ල ගලවා ගන්න ගොස් හොඳටම ඉදිමී ඇත. මම විද්‍යාගාරයෙන් වැස්ලින් ගෙනැවිත් ආලේප කර තදින් ඇද්දෙමි. ඇඟිල්ල පුරා ලේ ඇත. මම බෙහෙත් දමා ඇඟිල්ල ‘බැන්ඩේජ්’ කළෙමි.ගුණපාල මහත්තයා මට ස්තුති කරමින් ඉල්ලීමක් කළේය.”මල්ලී, උඹ එහෙම මේක කාටවත් කියන්න එපා, එහෙම දැනගත්තොත් වස ලැජ්ජාවක් වෙන්නෙ”ඒ බව කිසිවකුටවත් නොකීවෙමි.ඩී.සී. ද සිල්වාවිශ‍්‍රාමලත් විදුහල්පති,පිළියන්දලඈත පිටිසර පළාතක විසූ ඉතාමත් දුප්පත් ගැමියකු හට, ලොතරැයි ඉතිහාසයේ පළමු වරට කෝටි දහයක ප‍්‍රථම ත්‍යාගය හිමිවිය. එම ත්‍යාග මුදල ලබා ගැනීමට පැමිණ සිටි ගැමියාගෙන්, එහි සිටි බලධාරියෙක් ඔහුගේ පෞද්ගලික තොරතුරු බිඳක් විමසුවේය.”ලොකු උන්නැහේ! කියන්න බලන්න මෙතරම් විශාල මුදලකට වාසනාවන්තයා වීමට තමාට බලපෑ විශේෂ හේතුවක් එහෙම තියෙනවද කියලා...””ඔව්! මත්තයෝ ඒකට විශේෂ හේතුවක් තියෙනවා. මම හැමදෙයක්ම කරන්නේ ගණන් සාස්තරේට අනුවයි. මම ඉපදුණේ 1931 දී. මගේ උපන් වර්ෂයේ අග ඉලක්කම් දෙක එකතු කළාම ලැබෙන්නේ අට. ඉතිං මම අටේ ඉලක්කම තෝරා ගත්තා. ඊළඟට ඉංගී‍්‍රසි හෝඩියේ අට වැනියට එන “සී” අකුර තෝරා ගත්තා. ඒ නිසා තමයි අද මට මෙච්චර මුදල් කන්දරාවකට හිමිකම ලැබුණේ” කෝටිපති ගැමියා කීය.”ඒ වුණාට ලොකු උන්නැහේ, ඔයාගේ උත්තර දෙකම වැරැදියිනේ! හතරයි එකයි එකතුª කළාම පහයිනේ? ඇරත් ඉංගී‍්‍රසි හෝඩියේ පස්වැනියට තියෙන්නේ “ඊ” අකුරනේ? යනුවෙන් සුපිරි දිනුමේ චෙක්පත ප‍්‍රදානය කළ නිලධාරියා විමතියෙන් යුතුව ඔහුගෙන් විමසීය. ”මම වැඩිදුරට ඉගෙන ගෙන නැහැ මහත්තයෝ. එහෙම වුණා නම් අද මට මේ වාසනාව ලැබෙන්නේ නැහැනේ” යනු ගැමියාගේ පිළිතුර විය.පීටර් විජේසූරියබදුල්ල හිඳගොඩ</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=av0902081</link>
    <topic>සහන් – ගයනා සුබ මංගලම්!</topic>
    <author>ජායාරූපය ටෙනිසන් එදිරිසිංහ ජායාරූප- ඉන්දික මල්ලවාරච්චි</author>
    <content>සහන් – ගයනා සුබ මංගලම්!ගුවන් තොටුපළක් හෙල්ලූ නිළියකගේ අබිරහස් මල්ලමනුෂ්‍යත්වයේ සුවඳ මේ තරම් කවදාවත් දැනුණේ නැහැචිත‍්‍රපට සංස්ථාවේ නව සාමාන්‍යාධිකාරී ධර්මානන්ද විජේසිංහ මහතාතාත්තාගේ සිහින සැබෑ කිරීම අපේ එකම බලාපොරොත්තුවයඔයා විදිහට මාත් පුරුදු වෙන්න ඕන’ (රසදුන නව කථාව)වෙළෙඳ සේවයේ, ‘බොලිවුඩ්ස්ටාර්’ ශූරතාවය සංජය බණ්ඩාරටමං දේශපාලනයට ආවේ නළුවෙක් වෙන්න හුඟක් කලින්ඓශ්වර්යා අසුනකට තරග වදීදර්ශන තලයේදී රිතික්ට යළිත් අනතුරක්DANCING STAR 12 දා සිටතාත්ත ගෙ මඟම ගිය පුතුන් නව දෙනෙක් සහ මුණුපුරන් හය දෙනෙක්ජනිත් පිරිවරත් සමඟ හොඳ නැටුමකට සූදානම්රංගනයෙන් ඉදිරියට ආ රනිල් ප‍්‍රසාද් කුමාරමහින්දගේ ආගිය කතා‘අතට අහුවන හැම එකකින්ම කන කසන එක නරක වැඩක්’රූ විසිතුරුකොහොමද තොරතුරුවිවාහය මගේ ඇසින් නදී චන්ද්‍රසේකරපුංචි තිරයේත් සිනමාවෙත් ජනපි‍්‍රය නිළියක වූ ගයනා සුදර්ශනී පසුගියදා සිය ජීවිතයේ සොඳුරුතම මොහොත උදාකර ගත්තා. ඒ ඇය සුන්දර මනාලියක වී දෙපාර්ශ්වයේ නෑදෑ හිතමිතුරන්ගේත් කලා ක්ෂේත‍්‍රයේ හිතවතුන් හිතවතියන්ගේත් ආශිර්වාද මැද යුගදිවි ගමන් ඇරැඹීමයි.ඇගේ අතගත් මනාලයා ද කලා ක්ෂේත‍්‍රයේ ජනපි‍්‍රය පුද්ගලයෙක්. ඔහු නළුවෙක්. සිනමා හා ටෙලි නාට්‍ය නිෂ්පාදකවරයෙක් හා චිත‍්‍රපට අධ්‍යක්ෂවරයෙක් ද වන සහන් විජේසිංහයි.සහනුත් – ගයනාත් කලක පටන්ම ආදරෙන් බැඳී පෙම් සුව වින්ද දෙදෙනක්. මේ දෙදෙනාගේ ම ආදරයට දෙපාර්ශ්වයේම ආශිර්වාදය ලැබී මීට මාස කිහිපයකට උඩදී ඔවුන් විවාහ ගිවිස ගත්තා. පසුගිය සතියේ පන්නිපිටිය ‘දෙපානම විල’ හිදී තමයි සහනුත් ගයනාත් අතිනත ගත්තේ.ඔවුන් දෙදෙනාට සුබ පතන්නට කලා ක්ෂේත‍්‍රයේ නළු නිළියන්, අධ්‍යක්ෂවරුන්, නිෂ්පාදකවරුන්, ගායක ගායිකාවන්, පුවත්පත් කලාවේදීන් බොහොමයක් දෙනා ‘දෙපානම විලා’ වෙත පැමිණ සිටියා.විවාහයෙන් පසු සහනුත් – ගයනාත් එක් වී තැනූ ඔවුන්ගේ නව නිවෙසේ පදිංචියට යාමට තමයි සූදානම් වී සිටින්නේ.ගයනා - සහන් යුවළට සුබ පතන්නට එක්වූ කලාකරුවෝජායාරූපය ටෙනිසන් එදිරිසිංහ ජායාරූප- ඉන්දික මල්ලවාරච්චි</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=av0902082</link>
    <topic>ගුවන් තොටුපළක් හෙල්ලූ නිළියකගේ අබිරහස් මල්ල</topic>
    <author>ආතර් උස්මීයගේ</author>
    <content>සහන් – ගයනා සුබ මංගලම්!ගුවන් තොටුපළක් හෙල්ලූ නිළියකගේ අබිරහස් මල්ලමනුෂ්‍යත්වයේ සුවඳ මේ තරම් කවදාවත් දැනුණේ නැහැචිත‍්‍රපට සංස්ථාවේ නව සාමාන්‍යාධිකාරී ධර්මානන්ද විජේසිංහ මහතාතාත්තාගේ සිහින සැබෑ කිරීම අපේ එකම බලාපොරොත්තුවයඔයා විදිහට මාත් පුරුදු වෙන්න ඕන’ (රසදුන නව කථාව)වෙළෙඳ සේවයේ, ‘බොලිවුඩ්ස්ටාර්’ ශූරතාවය සංජය බණ්ඩාරටමං දේශපාලනයට ආවේ නළුවෙක් වෙන්න හුඟක් කලින්ඓශ්වර්යා අසුනකට තරග වදීදර්ශන තලයේදී රිතික්ට යළිත් අනතුරක්DANCING STAR 12 දා සිටතාත්ත ගෙ මඟම ගිය පුතුන් නව දෙනෙක් සහ මුණුපුරන් හය දෙනෙක්ජනිත් පිරිවරත් සමඟ හොඳ නැටුමකට සූදානම්රංගනයෙන් ඉදිරියට ආ රනිල් ප‍්‍රසාද් කුමාරමහින්දගේ ආගිය කතා‘අතට අහුවන හැම එකකින්ම කන කසන එක නරක වැඩක්’රූ විසිතුරුකොහොමද තොරතුරුවිවාහය මගේ ඇසින් නදී චන්ද්‍රසේකරහොලිවුඩ් හි සම්මානනීය සුපිරි රංගන ශිල්පිනියක වන ටිල්ඩා ස්වින්ටන්ට (Tilda Swinton) පසුගියදා මහ අකර තැබ්බයකට මුහුණදීමට සිදුවිය. ඒ ඇයගේ ගමන් මල්ලක තිබූ ඔස්කාර් සම්මානයක් නිසා වෙනි. හොලිවුඩ් පුරයෙන් වාර්තා වන මෙම සත්‍ය කතාව හාස්‍යය මෙන් ම විමතිය ද දනවයි.දැනට 48 වැනි වියේ පසුවන ටිල්ඩා ස්වින්ටන් හොලිවුඩ්හි ජීවත්වන නිවුන් දරුවන් දෙදෙනෙකුගේ මවකි. ස්කොට්ලන්තයේ දී උපත ලැබූ ඇය, අඩු වියදමින් තැනූ නොවැදගත් චිත‍්‍රපටවල මුලින් රඟපාමින් සිනමා රංගනයට එක්වූවා ය.එහෙත් මේ චිත‍්‍රපට තුළින් ඇයගේ කුසලතා ප‍්‍රදර්ශනය කිරීමටවත්, ඇයට ජනප‍්‍රිය තරුවක් බවට පත්වීමටවත් පුළුවන් කමක් නොලැබිණි. ටිල්ඩාගේ ප‍්‍රතිභාවන් ප‍්‍රදර්ශනය කිරීමට ඇයට ඉඩක් ලැබුණේ හොලිවුඩ් සිනමාවට එක්වීමෙන් පසුවය. ඇය කොයිතරම් දක්ෂ රංගන ශිල්පිනියක වුවද කියතොත් පසුගියදා අවුරුද්දේ (2007) පවත්වන ලද ඔස්කාර් සම්මාන උළෙලෙකදී ඇයට හොඳම රංගන ශිල්පිනියට හිමි ඔස්කාර් සම්මානය දිනා ගැනීමට ද හැකි විය. ඒ ‘මයිකල් ක්ලේටන්’ (Michael clayton) නමැති චිත‍්‍රපටයේ ඇය ඉදිරිපත් කළ අපූරු රංගනය උදෙසා ය.ඔස්කාර් සම්මාන උලෙළින් පසු ඇය ඔස්කාර් සම්මානය ද රැගෙන ලංඩනයේ හීත්රෝ ගුවන් තොටුපොළට පැමිණියේ ස්කොට්ලන්තයේ පිහිටි ටිල්ඩාගේ මහ ගෙදරට යෑම සඳහා ය. මේ වනවිට ටිල්ඩාට ලැබුණු ඔස්කාර් සම්මානය තිබුණේ ඇයගේ ගමන් මල්ලකය. ආරක්ෂක හේතු මත ඕනෑම කෙනෙකුගේ ඕනෑම ගමන් මල්ලක් ගුවන් තොටුපොළේ දී පරීක්ෂාවට ලක්කිරීම සාමාන්‍ය සිරිතකි.මුලින් ම මෙම ගමන් මලු ස්කෑන් යන්ත‍්‍රයකින් පරීක්ෂාවට ලක් කරයි. ඕනෑම ගමන් මල්ලක් ස්කෑන් යන්ත‍්‍රයකින් පරීක්ෂා කරද්දී එම ගමන් මල්ලේ තිබෙන හැම දෙයක් ම පුංචි තිරයක් මතට වැටෙයි. මේ නිසා හොරෙන් අවි ආයුධ ගෙන යන්නේ නම් එවැනි දේ ද අසුවෙයි.හීත්රෝ ගුවන් තොටුපොළට පැමිණීමෙන් පසු ටිල්ඩා ගේ ගමන් මලු ද ස්කෑන් යන්ත‍්‍රයකින් පරීක්ෂාවට ලක් කරන ලදී. මෙසේ පරීක්ෂා කරද්දී ඇගේ එක් බෑගයක් තුළ සැක කටයුතු දෙයක් දක්නට ලැබිණි.පෙම්වතා සැන්ඩෙ‍්‍ර¤.බෑගය පරීක්ෂා කළ ආරක්ෂක කාන්තාව මෙම සැකකටයුතු භාණ්ඩය දැක තැති ගත්තා ය. තැත්ගත් ඇය මහ හඩින් කෑගසමින් අවට සිටි සියලුම ආරක්ෂකයින් ඒ අසලට කැඳවමින් ටිල්ඩාගේ ගමන් මල්ල තුළ තිබෙන සැකකටයුතු භාණ්ඩය පෙන්නුවා ය.ගමන් මල්ලේ තිබෙන්නේ තමාට ලැබුණු ඔස්කාර් සම්මාන යැයි ටිල්ඩා කියා සිටිය ද ආරක්ෂකයෝ ඇගේ කතාව විශ්වාස නොකළහ. යුද්ධය පටන් ගත්තේ එතැන් සිට ය. ඔවුහු ටිල්ඩාගේ යටි පතුලේ සිට හිස දක්වා හැම තැනම අතපත ගාමින් පරීක්ෂා කිරීමට පටන් ගත්හ.ඇය ගේ සියලුම ගමන් මලු එළියට අදිමින් දැඩි පරීක්ෂණයකට ලක් කරන ලදී. ඉන්පසු සැක කටයුතු භාණ්ඩය තිබූ ගමන් මල්ල ඇර එහි තිබූ සියල්ල එළියට ගෙන පරීක්ෂා කිරීමට පටන් ගත්හ.මෙසේ පරීක්ෂා කරද්දී රෙද්දකින් ඔතන ලද සැකකටයුතු භාණ්ඩය ආරක්ෂකයින්ගේ නෙත ගැටිණි. එය ටිල්ඩාට හොඳම නිළිය සඳහා හිමි වූ ඔස්කාර් සම්මානය බව දැනගත් ආරක්ෂකයින්ට තරු විසිවිණි. ඔවුහු ටිල්ඩා වට කරගෙන ඇය අපහසුතාවයට පත් කිරීමට සිදුවීම ගැන බලවත් ලෙස කණගාටුවෙන බවත්, එයට සමාව අය දින බවත් කියා සිටියහ. මෙම සිද්ධිය තමා ගේ ජීවිතයේදී ලැබූ හොඳම අත්දැකීමක් බව කියන ටිල්ඩා මෙම සිද්ධියෙන් පසු තමාගේ ගමන් බිමන් සඳහා ගෙන යනු ලබන ගමන් මලු ගැන විශේෂ සැලකිල්ලක් දක්වන බව ද කියා සිටියි.සැමියා ජෝහා බයර්නේටිල්ඩා ස්වින්ටන් සම්මතයට පිටුපා කටයුතු කරන රංගන ශිල්පිනියකි. ගැහැනියක වුව ද ඇය හැසිරෙන්නේ කතා බහ කරන්නේ පිරිමියෙකු ලෙසිනි. ඇය නපුංසකයෙකු ලෙස පෙනෙන බව ද සමහරු කියති. පිරිමියෙකු මෙන් පෙනෙන බැවින් සමහරු තමන්ට ‘සර්’ කියා ඇමතීමට පුරුදු වී සිටින බව ද ඇය කියයි.නිවුන් දරුවන් දෙදෙනෙකුගේ මවක වන ටිල්ඩා, සම්මතයට පිටු පා සැමියන් දෙදෙනෙකු සමඟ ප‍්‍රසිද්ධියේ වාසය කරයි. හැට අට හැවිරිදි ලේඛකයෙකු හා චිත‍්‍ර ශිල්පියෙකු වන ජෝහා බයර්නේ (Joha Byrne) සමඟ ජීවත්වන ඇය ගමන් බිමන් යෑම සඳහා හවුල් කර ගන්නේ ජර්මන් ජාතික චිත‍්‍ර ශිල්පියෙකු වන සන්ඩ්‍රෝ  කොප් (Sandro kopp) ය.ෂේවියර් සහ හොනර් නමින් ඇයට ලැබී සිටින පුතුන් දෙදෙනාගේ පියා ජෝහා බව ටිල්ඩා කියයි. ටිල්ඩා, ජෝන් සහ සන්ඩ්‍රෝ සමඟ පවත්වාගෙන එන අඹු සැමි සම්බන්ධය, කිසිවෙකුට රහසක් නොවන බව ද ඇය පවසයි. ඒ බව ජෝන් මෙන් සන්ඩ්‍රෝ  ද දනියි.තමා කම්මැලි ගැහැනියක බව කියන ටිල්ඩා චිත‍්‍රපට වැඩ වලින් මිදුණු හැම මොහොතකම වැඩි කාලයක් ගත කරන්නේ නිදන කාමරයේ ඇඳ මත යැයි සඳහන් කරයි. තමන් ගේ නිදන ඇඳ නිදා ගැනීමට පමණක් නොව කෑම කෑමට, පොතපත කියවීමට , කල්පනා කිරීමට, ටැලිපෝනයෙන් කතා කිරීමට, ලියුම් ලිවීමට, රූපවාහිනි නැරඹීමට, දරුවන් සමඟ සුරතල් වීමට පමණක් නොව සිහින දැකීමට හොඳම තැනක් බව ඇය පවසයි.“මා උපරිම වින්දනයක් ලබන්නේ රංගනයෙන් විශිෂ්ට ගණයේ රංගන ශිල්පිනියක වීම සඳහා දැඩි කැපවීමක් මනා පුහුණුවීමක් අවශ්‍යයි. හොඳ නාට්‍ය හා සම්භාව්‍ය චිත‍්‍රපට නැරඹීමෙන් වගේ ම විශිෂ්ට ගණයේ රංගන ශිල්පීන්ගේ රංගන ශෛලීන් ප‍්‍රගුණ කිරීමෙන් ද හොඳ රංගන ශිල්පනියක විය හැකි යි” ටිල්ඩා කියා සිටියි.ආතර් උස්මීයගේ</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=av0902083</link>
    <topic>මනුෂ්‍යත්වයේ සුවඳ මේ තරම් කවදාවත් දැනුණේ නැහැ</topic>
    <author>වසන්ත ජයසිංහ ආරච්චිගේ</author>
    <content>සහන් – ගයනා සුබ මංගලම්!ගුවන් තොටුපළක් හෙල්ලූ නිළියකගේ අබිරහස් මල්ලමනුෂ්‍යත්වයේ සුවඳ මේ තරම් කවදාවත් දැනුණේ නැහැචිත‍්‍රපට සංස්ථාවේ නව සාමාන්‍යාධිකාරී ධර්මානන්ද විජේසිංහ මහතාතාත්තාගේ සිහින සැබෑ කිරීම අපේ එකම බලාපොරොත්තුවයඔයා විදිහට මාත් පුරුදු වෙන්න ඕන’ (රසදුන නව කථාව)වෙළෙඳ සේවයේ, ‘බොලිවුඩ්ස්ටාර්’ ශූරතාවය සංජය බණ්ඩාරටමං දේශපාලනයට ආවේ නළුවෙක් වෙන්න හුඟක් කලින්ඓශ්වර්යා අසුනකට තරග වදීදර්ශන තලයේදී රිතික්ට යළිත් අනතුරක්DANCING STAR 12 දා සිටතාත්ත ගෙ මඟම ගිය පුතුන් නව දෙනෙක් සහ මුණුපුරන් හය දෙනෙක්ජනිත් පිරිවරත් සමඟ හොඳ නැටුමකට සූදානම්රංගනයෙන් ඉදිරියට ආ රනිල් ප‍්‍රසාද් කුමාරමහින්දගේ ආගිය කතා‘අතට අහුවන හැම එකකින්ම කන කසන එක නරක වැඩක්’රූ විසිතුරුකොහොමද තොරතුරුවිවාහය මගේ ඇසින් නදී චන්ද්‍රසේකරඋපුල් ශාන්ත සන්නස්ගල නො එසේ නම් රටම දන්න ‘සන්නස්ගල සර්’ ප‍්‍රවෘත්ති මවන චරිතයක්. විටෙක ගුරුවරයකු ලෙස. චිත‍්‍රපට නිෂ්පාදකවරයකු ලෙස. ගේය පද රචකයකු ලෙස නවකතා කරුවකු ලෙස කථිකයකු ලෙස. මේ කුමන ඉසව්වක් ඔස්සේ බැලුවත් ඔහු පෙරළිකාරයෙක්. පසුගිය කාලේ ඔහු දේශපාලන පිටියෙත් ආන්දෝලනාත්මක චරිතයක් බවට පත්වුණා.දරුණු හෘදයාබාධයක් හේතුවෙන් ඔහු බයිපාස් සැත්කමකට ලක් වූ බවයි උන් හිටිගමන් උණුසුම් පුවතක් ලෙසින් අපට දැනගන්න ලැබුණේ. ඔහු කෙටි කලක් හා හූවක් නැතිව සිටියේ ඒ නිසයි. සැත්කමෙන් පසු තරමක් විවේකයෙන් සිටින උපුල් ශාන්ත සන්නස්ගලයන් සොයා අප ඔහුගේ මත්තේගොඩ නිවෙස බලා ගියේ කරුණු කාරණා දැනගැනීමේ අටියෙන්.“දෙසැම්බර් 31 දා උදේ 5.30 ට විතර මට ඉතාම දරුණු හෘදයාබාධයක් හැදුණා. ඉන්පසු ආසිරි දැඩි සත්කාර ඒකකයටත් එතැනින් ඩර්ඩන්ස් රෝහලටත් ගෙනියනවා. ජනවාරි 5 දා බරපතල විදිහේ හෘද සැත්කමක් කරනවා. ප‍්‍රධාන නාල 3 ක් හා අනුනාල 2 ක් අදාළ සංකීර්ණ බයිපාස් සැත්කමකට ලක් කෙරෙනවා. ඒ අත්දැකීම මරණයේ දොරින් එහා ඉඳන් මම දැක්කා කියලා හිතෙනවා.”“මේ හෘදයා බාධය හැදුණේ ඇයි කියන එක පිළිබඳ ස්වයං නිගමනයක් මට තියෙනවා. අංක එක මගේ අශීලාචාර දුම්පානය. දෙවැනි හේතුව අපට තියෙන ලංකාවේ ශිෂ්ට සම්පන්න නොවන ආහාර පුරුදු. පෙරදිග රටක ඉඳගෙන බටහිර ආහාර ඔක්කොම කනවා. මාත් කළේ ඒක.තුන් වැනි එක මම වගේ චරිතවලට තියෙනවා නිකම් ඉන්න බැරි පුරුද්දක්. වැඩ කරන්න මට පැය 24 මදි. අපි ජීවත්වෙනවා කියන්නේ ආශ්වාස ප‍්‍රාශ්වාස කරනවා කියන එක විතරක් නෙමෙයිනෙ. මෙතැනින් එහාට තවත් ජීවිතේ තියෙනවා කියලා හිතෙනවා. ඒ නිසා ආතතිය වැඩියි. ඔය කාරණා තුන එකතු වෙලා රුධිර නාල හිරවෙලා පොඩි සංඥාවක් දැන් දීලා තියෙනවා.”ලෙඩේට හේතුව දැන් ඔබ දන්නවා. මොකක්ද මින් පසුව ඔබේ ප‍්‍රතිපදාව.එක ස්වයං පාලනයක් විදිහට මගේ දුම්පානය නවතිනවා. මරණීය අවවාදයක් හම්බවෙනවා දුම්පානය නවත්වන්න. දෙවන එක වෛද්‍ය උපදේශය ලැබෙනවා අශිෂ්ඨ කෑම ප‍්‍රතිපදාවට. එය පිළිපදින්නම වෙනවා. තුන් වැනි උපදේශය නම් මම පිළිපදින්නේ නැහැ. දැනුත් මම වැඩ කරමින් ඉන්නවා. චිත‍්‍රපට තිරනාටකයක් ලියමින් ඉන්නවා. නවකතාවක වැඩ ඉවර කරමින් ඉන්නවා. වැඩ කිරීම කියන කාරණාව වැඩිවෙයි දැන්. පරණ කාර් බොඩියකට අලුත් එන්ජිමක් හයි කළා වගේ. ඔපරේෂන් එකෙන් පස්සේ නයිල් ගඟ ගලනවා වගේ දැනෙනවා. ජවය කියන එක වැඩිවෙලා. දැන් වුණත් ගෙදරට වෙලා ඉන්න හරි අමාරුයි. ඒ නිසා මේ අලුත් ගාමක ශක්තියත් එක්ක වැඩ කිරීම කියන එක වැඩිවෙයි.අද ජීවිතය කියන දේ ඔබට දැනෙන්නේ කොහොම ද?මිනිස් ජීවිතය වෙනස් කරන්නේ අත්දැකීම් සහ ප‍්‍රාග්ධනය. මා වරදවා වටහා ගනීවි ප‍්‍රාග්ධනය කියන්නේ සල්ලි කියලා.නෑ. සංකල්ප කියන්නේත් ප‍්‍රාග්ධනය. සංකල්ප තුළින් ආකල්ප වෙනස් කරනවා. අපි කවුරුත් මරණය පිළිබඳ අත්දැකීම් සිහිපත් කරන්නේ නැහැනේ. අනිච්චාවත සංඛාරා කියලා බැනර්වල දකිනවා. අපි හිතන්නේ නැහැනේ. මේ අත්දැකීම එක්ක මට හොඳට දැනුණු දෙයක් මැරෙන්නේ තනියම ජීවත්වෙන්න බොහෝ දෙනෙක් ඕනෑ කියලා. පරිකල්පනීය ලෝකය වෙනස් වෙනවා. උතුරා යන මනුෂ්‍යත්වයක් දැනෙනවා.මට සිහිය එන වෙලාවෙදි රූප දැක්කේ නැහැ. මගේ මේ අත්දෙක අල්ලන් ඉන්න විශාල සහෝදර අත් ප‍්‍රමාණයක් දැනෙනවා. ඒ අත් පුරා මට දැනෙන්නේ විශාල ශක්තියක්. ඇස් ඇරියම මම අඳුන ගන්නවා. ඒ කාගේද කියලා. මාව ඔපරේෂන් කළ කේෂව දේව් වෛද්‍යවරයා. රඝු, ශ‍්‍රී ධර වෛද්‍යවරුන්. රෝහලේ හෙදියන්. මනුෂ්‍යත්වයේ පරිමාව මම දකිනවා. එංගලන්තයේ කිංග්ස්බරි විහාරවාසී හෝමාගම කොන්ඩඤ්ඤ කියන අවුරුදු 70 ක් වියපත් හාමුදුරුවෝ තවත් හිමිවරුන් කිහිප නමක් සමඟ පැමිණ මට පිරිත් නූල් බැඳ යනවා. මේ ලැබෙන මනුෂ්‍යත්වයේ සුවඳ දකින මට සිහිපත් වෙන්නේ හංස සංදේශයේ “සිතින් සිතන්ටත් බැරි මෙතොප යාපත” කියන කවිය.මේ වෙනකොට ඔබේ සිංහල පංති...?මම වෙනුවෙන් රජයේ පාසල් ගුරුවරු විශ්ව විද්‍යාල ආචාර්යවරු සහ මගෙන් ඉගෙනගත් නීති පීඨයේ හා විශ්ව විද්‍යාල ශිෂ්‍යයන් මම එනකම් පංති පවත්වමින් යනවා. ඉතාම යහපත් මිනිස්සු කොට්ඨාසයක් මා වටා ඉන්නවා. මා සුවෙන් ඉන්න කොට විවිධ මතිමතාන්තර නිසා මා හා ගැටුණ අය අද මට කතා කරලා සුව ප‍්‍රාර්ථනා කරලා මොනවද කෙරෙන්න ඕන කියලා අහනවා.මේ යහපත් මිනිසුනි දැන් මා වෙනුවෙන් නුඹලා මහන්සි වුණා හොඳටම ඇති. නුඹලා වෙනුවෙන් මම වැඩ කරන්න ඕනෑ. දැන් මම ණයයි කියලා හිතෙනවා. මේ මානසික ණය මම ගෙවන්න ඕනෑ. දන්නවා නම් මට කියලා දෙන්න මනුෂ්‍යත්වයේ ණය ගෙවන ක‍්‍රමය.ඒ අතරම මට හෘදයාබාධයක් හැදුණා කියන ආරංචියට පාටි දාපු හතර පස්දෙනෙක් ඉන්නවා. ඒ අපේ වෘත්තියේ ම ඉන්න අය. ඒක Professional jealousy. වෘත්තිය ඉරිසියාව. ටියුෂන් වල මා විකල්පයක් නැති අපරාජිත චරිතයක්. වසර 20 ක් ම මාව පරාජය කරන්න බැරි අය හිතනවා මරණය විසින් මාව පරාජය කරයි කියලා. කේමදාසයන්ගේ මළ ගෙදර නොගිය සංගීතඥයන් ගායකයන් ඉන්න රටක් මේක. ඉතිං ඒ අය මානසික රෝගියෝ.මීට පෙර ඔබ කළ කී දේ බොහෝ දෙනාගේ කතා බහට ලක් වුණා. ඔබ කළේ ෆැන්ටසි දේවල් බව. දැන් ඒ ෆැන්ටසියට මොකද වෙන්නේ.කිසි දෙයක් වෙන්නේ නැහැ. ඒ ෆැන්ටසිය මා ළඟ තියෙනවා. ඔපරේෂන් එකට පස්සේ දැන් රෑට නින්ද යන්නේ නැහැ. රෑ එකට විතර ඇහැරෙනවා. නිලෙන්ද්‍ර දේශප‍්‍රියගේ දූලයි දෙරණේ සභාපති ලක්සිරි වික‍්‍රමගෙයි ගෙනත් දුන්නු හිංදි සිංදු තොගයක් තියෙනවා. හෙඩ්ෆෝන් එක දාගෙන මම මේ සිංදු අහනවා. සියලු වේදනා මට දැනෙන්නේ නැහැ. මෙය මට මේ මොහොතේ දිව්‍ය ඖෂධයක්. ඒ නිසා කරුණා කරලා නින්ද යන්නේ නැති කෙනෙක් ඉන්නවා නම් එය බෝ කරගන්න. ෆැන්ටසි ඖෂධය හරි සනීපයි.වසන්ත ජයසිංහ ආරච්චිගේඡායාරූප - දුෂ්මන්ත මායාදුන්නේ</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=av0902084</link>
    <topic>චිත‍්‍රපට සංස්ථාවේ නව සාමාන්‍යාධිකාරී</topic>
    <author/>
    <content>සහන් – ගයනා සුබ මංගලම්!ගුවන් තොටුපළක් හෙල්ලූ නිළියකගේ අබිරහස් මල්ලමනුෂ්‍යත්වයේ සුවඳ මේ තරම් කවදාවත් දැනුණේ නැහැචිත‍්‍රපට සංස්ථාවේ නව සාමාන්‍යාධිකාරී ධර්මානන්ද විජේසිංහ මහතාතාත්තාගේ සිහින සැබෑ කිරීම අපේ එකම බලාපොරොත්තුවයඔයා විදිහට මාත් පුරුදු වෙන්න ඕන’ (රසදුන නව කථාව)වෙළෙඳ සේවයේ, ‘බොලිවුඩ්ස්ටාර්’ ශූරතාවය සංජය බණ්ඩාරටමං දේශපාලනයට ආවේ නළුවෙක් වෙන්න හුඟක් කලින්ඓශ්වර්යා අසුනකට තරග වදීදර්ශන තලයේදී රිතික්ට යළිත් අනතුරක්DANCING STAR 12 දා සිටතාත්ත ගෙ මඟම ගිය පුතුන් නව දෙනෙක් සහ මුණුපුරන් හය දෙනෙක්ජනිත් පිරිවරත් සමඟ හොඳ නැටුමකට සූදානම්රංගනයෙන් ඉදිරියට ආ රනිල් ප‍්‍රසාද් කුමාරමහින්දගේ ආගිය කතා‘අතට අහුවන හැම එකකින්ම කන කසන එක නරක වැඩක්’රූ විසිතුරුකොහොමද තොරතුරුවිවාහය මගේ ඇසින් නදී චන්ද්‍රසේකරචිත‍්‍රපට සංස්ථාවේ නව සාමාන්‍යාධිකාරී වශයෙන් දීර්ඝ කාලීන විධායක සේවා අත්දැකීම් ඇති දක්ෂ පරිපාලකයකු වන ධර්මානන්ද විජේසිංහ මහතා පත්ව සිටී.වෘත්තියෙන් ඉංජිනේරුවරයකු වන ඔහු විවිධ විෂය ධාරාවන්හි මෙන්ම සිනමාව හා ජනමාධ්‍යවේදය පිළිබඳව ද ඉහළ අධ්‍යාපනය හදාරා ඇත. ඔහු ශී‍්‍ර ජයවර්ධනපුර විශ්වවිද්‍යාලයේ පශ්චාත් උපාධි ඩිප්ලෝමාධාරියකු මෙන්ම ශාස්ත‍්‍රපති උපාධිධරයෙකු ද වෙයි.දස වසරකට වැඩි කාලයක් ජනමාධ්‍යය සහ නව තාක්ෂණ ප‍්‍රවණතාවන් පිළිබඳව විශ්වවිද්‍යාල බාහිර කථිකාචාර්යවරයකු ලෙස ද හමුදා නිලධාරීන්ට මාධ්‍ය පුහුණුව ලබාදීමේ රජයේ වැඩපිළිවෙළ යටතේ “ජාතික ආරක්ෂක මාධ්‍ය  කේන්ද්‍රයට” (MCNS - Media Centre for National Security) අනුබද්ධව කථිකාචාර්යවරයකු ලෙස ද ඔහු කටයුතු කර ඇත.ලංකාවට අන්තර්ජාලය හඳුන්වා දුන් මුල් යුගයේ පටන් අන්තර්ජාල පරිගණක කි‍්‍රයාකාරකම්වල නියැළුණු ඔහු ලංකාවේ සිටින ජ්‍යෙෂ්ඨ මෙන්ම පුරෝගාමී වෙබ් අඩවි සම්පාදකවරයකු ද වෙයි.වසර 52 ක් පිරෙන මිරැන්ඩා හේමලතා කලා ආශ‍්‍රමයට 2009 වසර සඳහා නවක සිසු සිසුවියන් බඳවා ගැනේ.සාම්ප‍්‍රදායික නර්තන, මුද්‍රා නාට්‍ය හා සංගීත යන අංශවලින් භාත්ඛණ්ඩ විභාග සඳහා ද පාසල් හා ප‍්‍රාථමික ළමයින් සඳහා ද මෙහි ඉගැන්වීම් කෙරෙන අතර සෙමෙන් මනස වැඩෙන දරුවන් සඳහා පැවැත්වෙන දිරි දරු පියසට ද නවකයින් ඇතුළත් කර ගැනේ.මිරැන්ඩා හේමලතා කලා ආශ‍්‍රමය, අංක 189, පරණ පාර, නාවින්න, මහරගම යන ලිපිනයට පෙබරවාරි 20 වැනි දින පෙර අයදුම්පත් එවීමෙන් මේ සඳහා සම්බන්ධ විය හැකිය.  ‘භූමරංග‘ ටෙලිනාට්‍යය පෙබ. 2 සඳුදා සිට සතියේ සෑම සඳුදා දිනකම රාති‍්‍ර 7 ට මැක්ස් රූපවාහිනිය ඔස්සේ විකාශය වේ.විකුම්සිරි මුණසිංහ ගේ අධ්‍යක්ෂණයක් වන ‘භූමරංග‘ සුමුදු තිලක්සිරි ගේ නිෂ්පාදනයකි.ශි‍්‍රයන්ත මෙන්ඩිස්, සිරිල් වික‍්‍රමගේ, ජනක් පේ‍්‍රමලාල්, රවින්ද්‍ර යසස්, අවන්ති අපෝන්සු, සුදන්ත තිලකසිරි, හෂිනිකා කරලියැද්ද, පේ‍්‍රමා විතානගේ, මානෙල් වානගුරු, කුසුම් රේණු, සජීව මල්ලවාරච්චි ඇතුළු නළු නිළි කැළක් රංගනයෙන් දායක වෙන මෙහි කැමරාකරණය සරත් සූරිය කුමාර ගෙනි.  කතරගම කිරිවෙහෙර වහන්සේට ගෞරවනීයව පිදෙන ගායන ශිල්පී අජිත් ආරියරත්න විසින් සංගීතය නිර්මාණය කොට ගායනය කරන ලද ගීතයක් පසුගිය දා සංයුක්ත තැටියකට නැගිණි.මෙම ගීතය ඇතුළත් සංයුක්ත තැටිය පසුගියදා ජනාධිපති පෞද්ගලික ලේකම් කතරගම මහ දේවාලයේ බස්නායක නිලමේ ශෂීන්ද්‍ර රාජපක්ෂ මහතා වෙත පිළිගැන්වූ අවස්ථාව.මෙම ගීතයේ පද රචනය ජනපි‍්‍රය ගීත රචක ලලිත් වසන්ත ගෙනි.  ප‍්‍රවීණ නාට්‍ය ශිල්පී ආර්.ආර්.සමරකෝන් විසින් රචනය කර අධ්‍යක්ෂණය කළ “කකුල් හතරේ ඉලංදාරියා” නාට්‍යය පෙබරවාරි 13 වැනි සිකුරාදා පස්වරු 3.30ට සහ 6.30ට මහරගම යොවුන් රඟහලේ දී වේදිකාගත කිරීමට කටයුතු යොදා ඇත. විජය නන්දසිරි, සමන් හේමරත්න (ලීලසේන), රත්නශීලා පෙරේරා, අනූෂා දිසානායක, අනුෂ්කා විතානගේ චරිත නිරූපණය කරන මෙහි ප‍්‍රධාන සංවිධායක ලෙස ජූඩ් ශ‍්‍රීමාල් කටයුතු කරයි.  ආර්.ආර්. සමරකෝන් ගේ විශිෂ්ටතම නාට්‍ය නිර්මාණය “කැලණි පාලම” නාට්‍යය අද (08) ප.ව. 3.00 ට සහ ප.ව. 6.30 ට කළුතර පුරහලේදී රඟ දැක්වීමට කළුතර රංගන කලා මාධ්‍ය පදනම කටයුතු යොදා ඇත.  ප‍්‍රවීණ චිත‍්‍රපට නැටුම් අධ්‍යක්ෂවරයකු වන ඩී.එම්.නන්දකුමාර් මෙහෙයවන ඉන්දියානු චිත‍්‍රපට නැටුම් සහ Frees style dance  නැටුම් පුහුණු පාඨමාලාව පසුගියදා ආරම්භ විය.මෙම පුහුණු පාඨමාලාවේ දක්ෂ සිසු සිසුවියන්ට චිත‍්‍රපට හා ටෙලිනාට්‍ය රංගනයට ද නර්තනයට අවස්ථාව සැළසේ. ඉරිදා දිනයන් හී සවස 3.00ට බොරැල්ල පුංචි තියටර් හිදී මෙම පාඨමාලාව පැවැත්වේ.  බර්ටෝල්ඩ් බ්‍රෙෂ්ටිගේ ‘ද කොකේෂියන් චෝක් සර්කල්’ ඇසුරින් නිර්මාණය කළ ‘හුණුවටයේ නාටකය’ පෙබරවාරි 13 වැනි සිකුරාදා ගාල්ල පුරහලේදී වේදිකාගත වේ.  සිංහ කුමරිය 2009 තේරීමේ මූලික තරග වටයක් සිංහාධිපතිනී බුද්දෙනී ගුණසේකර මහත්මියගේ ප‍්‍රධානත්වයෙන් පසුගියදා ජෝන් ද සිල්වා සමරු රඟහලේ දී පැවැත්විණි.එහිදී අවසන් 25 දෙනා අතරට තේරුණු තරගකාරියන් පිරිසයි මේ. මෙහි අවසන් තරගය පෙබරවාරි 15 වැනිදා බණ්ඩාරනායක සම්මන්ත‍්‍රණ ශාලාවේදී පැවැත්වීමට නියමිතය.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=av0902085</link>
    <topic>තාත්තාගේ සිහින සැබෑ කිරීම අපේ එකම බලාපොරොත්තුවය</topic>
    <author>ගාමිණී සුසන්ත</author>
    <content>සහන් – ගයනා සුබ මංගලම්!ගුවන් තොටුපළක් හෙල්ලූ නිළියකගේ අබිරහස් මල්ලමනුෂ්‍යත්වයේ සුවඳ මේ තරම් කවදාවත් දැනුණේ නැහැචිත‍්‍රපට සංස්ථාවේ නව සාමාන්‍යාධිකාරී ධර්මානන්ද විජේසිංහ මහතාතාත්තාගේ සිහින සැබෑ කිරීම අපේ එකම බලාපොරොත්තුවයඔයා විදිහට මාත් පුරුදු වෙන්න ඕන’ (රසදුන නව කථාව)වෙළෙඳ සේවයේ, ‘බොලිවුඩ්ස්ටාර්’ ශූරතාවය සංජය බණ්ඩාරටමං දේශපාලනයට ආවේ නළුවෙක් වෙන්න හුඟක් කලින්ඓශ්වර්යා අසුනකට තරග වදීදර්ශන තලයේදී රිතික්ට යළිත් අනතුරක්DANCING STAR 12 දා සිටතාත්ත ගෙ මඟම ගිය පුතුන් නව දෙනෙක් සහ මුණුපුරන් හය දෙනෙක්ජනිත් පිරිවරත් සමඟ හොඳ නැටුමකට සූදානම්රංගනයෙන් ඉදිරියට ආ රනිල් ප‍්‍රසාද් කුමාරමහින්දගේ ආගිය කතා‘අතට අහුවන හැම එකකින්ම කන කසන එක නරක වැඩක්’රූ විසිතුරුකොහොමද තොරතුරුවිවාහය මගේ ඇසින් නදී චන්ද්‍රසේකරආචාර්ය පෙ‍්‍ර්මසිරි කේමදාසයන් මෙලොව හැර ගොස් තෙමසක් ගතවී ඇත. කේමදාසයන් ජීවත්ව සිටියදී ඔහු අතින් ශ‍්‍රී ලාංකීය සංගීතයට සිදුවූ මෙහෙවර තවදුරටත් ඉදිරියට ගෙනයාමට මේ වනවිට බොහෝ පිරිසක් ඉදිරිපත්වී සිටීම සුබදායකය. ඒ අතර ‘පෙ‍්‍ර්මසිරි කේමදාස පදනම’ ඉදිරියෙන් සිටී.පෙ‍්‍ර්මසිරි කේමදාස පදනමේ නව අධ්‍යක්ෂ මණ්ඩලයට කේමදාසයන්ගේ දියණියන් දෙදෙනා වන අනූපා කේමදාස සහ ගයාතී‍්‍ර කේමදාස තේරී පත්වී සිටිති. තම පියාගේ මෙහෙවර ඉදිරියට ගෙනයාමට දියණියන් දෙදෙනා ඉදිරිපත්වීම කෙතරම් අගනා කටයුත්තක් ද?තම දියණියන් දෙදෙනා තමාගේ වැඩ කටයුතු ඉදිරියට ගෙනයතියි කේමදාසයන් ජීවත්ව සිටියදී ප‍්‍රාර්ථනා කරන්නට ඇත; සිහිනද දකින්නට ඇත. ඒ සිහිනය අද සැබෑවී ඇතිසේය. අනූපා කේමදාස (වැඩිමල් දියණිය) මෙන්ම ගයාති‍්‍ර කේමදාස (බාල දියණිය) ද මේ වනවිටත් සංගීතය ඉතා පුළුල් ලෙස හදාරමින් සිටිති. එය කේමදාසයන් ගේද ප‍්‍රාර්ථනය විය. අනූපා කේමදාස තම පියා පිළිබඳව මතකය අවදි කළේ මෙසේය.”පුංචි කාලෙ ඉඳල නංගියි මමයි තාත්ත නිර්මාණ කරන දිහා බලාගෙන හිටියා. තාත්තගෙ නිර්මාණ පුංචි කාලෙ ඉඳලම අපි රසවින්ද. ඒත් තාත්ත උත්සාහ කළේ නෑ අපිට සංගීතය කියාදෙන්න. තාත්තා අපට ඉගැන්නුවේ නැති උනාට වාදනය ඉගෙන ගන්න දක්ෂ ගුරුවරු කීපදෙනෙක් වෙතට අපිව යොමු කළා. ඒ වගේම තාත්තගෙ නිර්මාණවලින් අපි ගොඩක් දේවල් ඉගෙන ගත්ත. සංගීතය ඉගෙනගන්න අතරේ මම පරිගණක ඉංජිනේරු විද්‍යාව හදාරන්න යොමුවුණා. දැන් අවුරුදු ගණනාවක ඉඳල මම ඉන්නෙ කැනඩාවෙ“”සංගීතය මගේ ජීවිතයේ කොටසක්. මගෙ ප‍්‍රියතම වාදන භාණ්ඩය සෙලෝව. කැනඩාවේ සංගීත ප‍්‍රසංගවලට මම වාදනයෙන් සහාය වෙනවා. සංගීත කණ්ඩායම් කීපයකම වැඩකරනවා. හැබැයි මම වෘත්තියෙන් පරිගණක ඉංජිනේරුවරියක්. අපේ තාත්තට කවදාවත්ම ඕන වුණේ නෑ නංගිවත් මාවත් ගායිකාවන් කරවන්න. හැබැයි තාත්ත කැමැත්තෙන් හිටිය අපි දෙන්නම සංගීත නිර්මාණකාරියන් බවට පත්වෙනවට. හොඳ වාදන ශිල්පිනියන් බවට පත්වෙනවට. තාත්තගෙ ඒ බලාපොරොත්තුව ඉටුකරන්න අද අපිට හැකිවෙලා තියෙනවා.”කේමදාස පදනමේ නව අධ්‍යක්ෂක මණ්ඩලයේ සාමාජිකයින් අතරින් කිහිප දෙනෙක්පෙ‍්‍ර්මසිරි කේමදාස පදනම බිහිවන්නේ 1992 වසරේ සැප්තැම්බර් 16 වැනිදාය. ඒ උතුම් පරමාර්ථ කීපයක් පෙරදැරිවය. ජා්‍යන්තර තලයට ඔසවා තැබිය හැකි, හඬවල් හැකියාවල් උරුමකරගත් පිරිසක් මේ රටේ ගම් නියම්ගම්වල සිටින බව පෙ‍්‍ර්මසිරි කේමදාසයන් අවබෝධ කරගෙන සිටියේය. එවැනි දරු දැරියන්හට සංගීතය හැදෑරීම සඳහා සෙවණක් සැලසීම පෙ‍්‍ර්මසිරි කේමදාස පදනමේ අරමුණ විය.පෙ‍්‍ර්මසිරි කේමදාස පදනමේ පළමු අධ්‍යක්ෂ මණ්ඩලය ලෙස පත්වූයේ, ආචාර්ය ලෙස්ටර් ජේම්ස් පීරිස්, මහාචාර්ය සේනක බණ්ඩාරනායක, රඹුකන සිද්ධාර්ථ ස්වාමීන්වහන්සේ, මහාචාර්ය ජේ.බී.දිසානායක ඇතුළු විද්වත් පිරිසකි.කේමදාස පදනමෙන් සංගීතය හැදෑරීමට දිවයිනෙන් දෙදහසකට වැඩි අයදුම් පත් ප‍්‍රමාණයක් ඉදිරිපත් වුවද, අවසන් වශයෙන් තෝරාගත්තේ හතළිස් දෙනෙක් තරම් සීමිත පිරිසකි. වසරින් වසර කේමදාස පදනමේ සේවය පුළුල් විය. ජාතික තලයට නිර්මාණ ශිල්පීන් සහ ශිල්පිනියන් කේමදාස පදනම තුළින් එකතු විය. තමාගෙන් පසුව පෙ‍්‍ර්මසිරි කේමදාස පදනමට කුමක් වේදැයි ඇතැම් විටෙක කේමදාසයන්ට සිතෙන්නට ඇත.එහෙත් කේමදාසයන්ගේ මෙහෙවර කේමදාසයන් මිය යාමත් සමඟ අවසන් වන්නට ඉඩහැරීමට කේමදාස දියණියන් සූදානම් නැත. ඉදිරියේදී පෙ‍්‍ර්මසිරි කේමදාස පදනම භාරව කටයුතු කිරීමට බලාපොරොත්තු වන ගයති‍්‍ර කේමදාස මෙහිදී මූලිකත්වය ගෙන කි‍්‍රයාකිරීමට සූදානමින් සිටින්නීය. ගයාතී‍්‍ර තම හඬ අවදි කළේ මෙසේය.ගයාතී‍්‍රඅනූපා”මම විශ්වාස කරන විදියට ශ‍්‍රී ලංකිකයින්ට සංගීතය මනසින් රසවිඳින්න පුරුදු කළේ අපේ තාත්තා. තාත්ත නිර්මාණ කරණයේ යෙදුණු මුල්කාලෙ තිබුණෙ ඒ කනෙන් අහල මේ කනෙන් පිටකරන ආකාරයේ සංගීතයක්. ඒත් විවිධ රිද්ම රටා භාවිතා කරමින් තාත්ත කළ නිර්මාණ නිසා අපේ රටේ අය සංගීතය මනසින් රසවිඳින්න පුරුදු වුණා. තාත්තගෙ ඇඟේ නව නිර්මාණ තිබුණා.තාත්තා ලෙඩ ඇඳේ අන්තිම මොහොත ගත කරත්දිත් කිව්වෙ ‘මගෙ අන්තිම සිම්පති එක කරන්න මට ගෙදර යන්න ඕන” කියලයි. වෛද්‍යවරු කිව්ව “ඉක්මනින් මාස්ටර්ට ගෙදර යන්න පුළුවන් කියල” තාත්ත නැති වෙච්ච දවසෙ උදෙත් අපි හිතුවෙ නෑ තාත්ත නැතිවෙයි කියල. තාත්ත නැතිවුණාට පස්සෙ ‘කන්‍යාවී’ චිත‍්‍රපටයේ ඉතිරි ගීත නිර්මාණය කළේ අක්කයි මමයි. කේමදාස පදනමෙන් කරගෙන ආව වැඩකටයුතු ඉදිරියට කරගෙන යන්න මම උපරිම විදියට මහන්සි වෙනවා.””කේමදාස පදනමේ වගකීම් ගොඩක් පැවරිලා තියෙන්නෙ මට. අක්කගෙනුත් උපරිම උදව් මට ලැබෙනවා. පුංචි කාලෙ විවිධ ගුරුවරුන් යටතේ මමත් අක්ක වගේම සංගීතය ඉගෙන ගත්තා. රොහාන් ජෝෂප් ද සේරම් මහතාගෙන් තමයි මම පියානෝ වාදනය ඉගෙන ගත්තේ. මම අවුරුදු ගණනාවක ඉඳල චෙකොස්ලෝවැකියාවේ ප‍්‍රාග්නුවර විශ්වවිද්‍යාලයක සංගීතය හදාරනවා. අක්ක කිව්ව වගේ අපේ තාත්තට තිබුණු ලොකු බලාපොරොත්තුවක් තමයි, අපි දෙන්න ලෝක සංගීත සම්ප‍්‍රදායන් හදාරන එක. ඒ නිසා මම ඉතාම ආශාවෙන් ප‍්‍රාග්වල ඉගෙන ගන්නව. මගෙ ප‍්‍රධාන කාර්යය සංගීත සංරචනය.””මෑතදි ඇමරිකන් ජාතිකයින් පිරිසක් නිර්මාණය කළ Fancing in the wave චිත‍්‍රපටයට මම සංගීතය නිර්මාණය කළා. මේ වනවිට මම එවැනි සංගීත නිර්මාණ 40 ක් විතර කරල තියෙනවා. මේ අවුරුද්දෙ ජූනිවල තමයි මගෙ අවසන් විභාගය තියෙන්නේ. විභාගය අවසානයේ ඉදිරිපත් කරන්න තියෙන නිබන්ධනය වෙනුවෙන් මම කරන්නෙ “පුලාන් දේවි” නම් ඔපෙරාවයි. ජූනිවලින් පසුව ලංකාවට ඇවිත් පෙ‍්‍ර්මසිරි කේමදාස පදනමේ වැඩ කටයුතු භාරගන්නවා.””පදනමෙන් තාත්ත කරගෙන ආව පුහුණු කිරීම්වලට අමතරව සංගීත සහ ප‍්‍රසංගික කලා අභ්‍යාසලාභීන් උදෙසා කි‍්‍රයාත්මක වන අධ්‍යාපන ඒකකය, සංරක්ෂණ ඒකකය, ප‍්‍රකාශන ඒකකය, මහජන ප‍්‍රසංග ඒකකය, ප‍්‍රාදේශීය ගුවන් විදුලි ඒකකය ආදිය කි‍්‍රයාත්මක කිරීමට බලාපොරොත්තු වෙනවා. ඒ වගේම තාත්තගේ නිර්මාණ ඇතුළත් ඉතා දැවැන්ත ප‍්‍රසංගයක්, මේ අවුරුද්දෙ අපෙ‍්‍ර්ල් 26 වැනිදා කොළඹ බණ්ඩාරනායක සම්මන්ත‍්‍රණ ශාලාවේදී ඉදිරිපත් කිරීමට පෙ‍්‍ර්මසිරි කේමදාස පදනම දැනටමත් සැළසුම් කර තිබෙනවා”කේමදාස දියණියන් දෙදෙනා ඒ කතාකළේ තම ආදරණීය තාත්තා සහ පෙ‍්‍ර්මසිරි කේමදාස පදනම පිළිබඳවය. තවමත් විවාහ දිවියට ඇතුළත් වී නැති මේ යුවතියන් දෙදෙනාගෙන් අපි ඒ පිළිබඳවද විමසා සිටියෙමු. එයට පිළිතුරු දුන්නේ අනූපා කේමදාසයි. “පුංචි කාලෙ ඉඳලම නංගියි මමයි ස්වාධීනව ජීවත්වෙන්න කැමැති දෙන්නෙක්. අපේ ඒ ස්වාධීන කමට තාත්තත් ගරු කළා. විවාහවෙන්න කියල අපට තාත්ත කියල නැහැ. මේ වනතෙක් විවාහය පිළිබඳ අවශ්‍යතාවයක් අපට දැනිලත් නෑ.” ගාමිණී සුසන්තඡායාරූප – ගීත් ද මෙල්</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=av0902086</link>
    <topic>ඔයා විදිහට මාත් පුරුදු වෙන්න ඕන</topic>
    <author/>
    <content>සහන් – ගයනා සුබ මංගලම්!ගුවන් තොටුපළක් හෙල්ලූ නිළියකගේ අබිරහස් මල්ලමනුෂ්‍යත්වයේ සුවඳ මේ තරම් කවදාවත් දැනුණේ නැහැචිත‍්‍රපට සංස්ථාවේ නව සාමාන්‍යාධිකාරී ධර්මානන්ද විජේසිංහ මහතාතාත්තාගේ සිහින සැබෑ කිරීම අපේ එකම බලාපොරොත්තුවයඔයා විදිහට මාත් පුරුදු වෙන්න ඕන’ (රසදුන නව කථාව)වෙළෙඳ සේවයේ, ‘බොලිවුඩ්ස්ටාර්’ ශූරතාවය සංජය බණ්ඩාරටමං දේශපාලනයට ආවේ නළුවෙක් වෙන්න හුඟක් කලින්ඓශ්වර්යා අසුනකට තරග වදීදර්ශන තලයේදී රිතික්ට යළිත් අනතුරක්DANCING STAR 12 දා සිටතාත්ත ගෙ මඟම ගිය පුතුන් නව දෙනෙක් සහ මුණුපුරන් හය දෙනෙක්ජනිත් පිරිවරත් සමඟ හොඳ නැටුමකට සූදානම්රංගනයෙන් ඉදිරියට ආ රනිල් ප‍්‍රසාද් කුමාරමහින්දගේ ආගිය කතා‘අතට අහුවන හැම එකකින්ම කන කසන එක නරක වැඩක්’රූ විසිතුරුකොහොමද තොරතුරුවිවාහය මගේ ඇසින් නදී චන්ද්‍රසේකරමෙතෙක් කතාව...ගමේ ප‍්‍රභූ පවුලක එකම දරුවා වූ මහේෂ් දුප්පත් යුවතියක වූ මුතු සමඟ සබඳතාවක් ඇති කරගනී. රූමත් අවිහිංසක යුවතියක වන මුතූ මහේෂ්ට දැඩිසේ ආදරය කළ අතර, මේ නිසා ම මහේෂ් අතින් මුතූ අනාථ වෙයි.අප්පච්චී සහ අම්මා මේ සිදුවීම දැනගත් පසු මහේෂ්ගේ ඇවැස්ස නෑනණ්ඩිය වූ අර්මිලා වෙසෙන එංගලන්තය බලා තම පුතු පිටත් කර යැවීමට කටයුතු කරයි. එහිදී අර්මිලා ගේ ඇසුර නිසා මුතු පිළිබඳව අමතක කර දමන මහේෂ් අර්මිලා සහ විවාහ වෙයි.වසර අටකට පසු මහේෂ් සිය මවු රටට යළි පැමිණෙන්නේ සිය බිරිය සමගිනි. එහිදී ඔවුනට මුතු සහ සුරංග මුණ ගැසේ.මහේෂ් අර්මිලා දෙස දෙනෙත් අයාගත් වනම බලා සිටියේ තුෂ්නීම්භූතවය. එකවරම තේරුම් නොගියත් අර්මිලාගේ දෙනෙත්වල තිබූ අර උපහාසය හා කෝපය රැගත් බැල්ම, ඔහුගේ තීරණය තහවුරු කළේය.’මතකද ඔයා මට කියනවා මේක එංගලන්තය නෙවෙයි ලංකාව කියලා? ඒ හින්දයි ඔයාට මං දිහා බලන්න බැරි නේද මහේෂ්?””ප්ලීස් අර්මි.. මට සමාව දෙනව නේද? මමවත් මුතුවත් මෙහෙම දෙයක් හිතුවේ නෑ. මං ආවේ ඔයා නිදි නිසා..”මම දන්නව මහේෂ් ඒකනේ මම කිව්වේ ඔයා වැරැදි නැහැ කියලා.. කව්ද දන්නේ තව ඉස්සරහට මොනව වෙයිද කියලා?..””නෑ නෑ මම පොරොන්දු වෙනව අර්මි... මම කවදාවත් ඔයාට එහෙම වෙන්න ඉඩ තියන්නෑ””පිස්සු කොල්ලා..”අර්මිලා ඔහුට නැගිටින්නට අත දුන්නාය. කිසිවෙක් නොසිතූ පරිදි සියල්ල නිමේශයකින් උඩු යටිකුරු වූ අයුරු බිඳී ගිය වීදුරුවක් අයුරින් සදහටම ජීවත්වෙන්නට සිදුවූ මුතුට ඒ වරදට පැලැස්තර අලවා අලුත් ජීවිතයක් ලබාදුන් සුරංගට, ද්‍රෝහි වන්නට සිදුවූයේ තමා නිසා නොවේදැයි මහේෂ් කල්පනා කෙළේය.ගොළුවන් බිහිරන් සේ පැමිණ ගෙට රිංගාගත් තරුණ යුවළ මොකක්දෝ ප‍්‍රශ්නයකට මැදිවී සිටින බව කුසුමලතා පමණක් නොව හපන්ගම මහතාද වහා වටහා ගත්තේය. දෙදෙනාගේ මුහුණුවල තිබූ ප‍්‍රශ්නකාරී අඳුරු පෙනුම එය තහවුරු කෙළේය. අඹුසැමියන් ඔවුනොවුන්ගේ මුහුණ බලාගත්තේ කිසිවක් තේරුම් ගත නොහැකිවය. වාඩිවී සිටි පුටුවෙන් නැගිට සැමියා සමීපයට ගිය මව වට පිට බලා කටහඬ අවදි කළාය.”මේ දෙන්නට මොනව වෙලාද මන්ද? කතා බහක් නැතිව කාමරේට ගියා?””ඕවා ගණං ගන්න හොඳ නෑ. ඒක ඒ දෙන්න බලාගනියි...හපන්ගම මහතා සැහැල්ලුවෙන් කීවද අනියත බියක් ඔහුගේද සිත පුරා පැතිර ගොස් තිබුණි.”මහත්තයා මේක සෙල්ලමක් එහෙම නෙමෙයි. නරකද නංගිට කතා කරල දෙන්නට ප‍්‍රමාද නොවී එන්න කිව්වොත්”’හම් බලමුකෝ” යැයි කීවද ඔහුට මැවී පෙනෙන්නට වූයේ, මහේෂ් හා මුතූ අතර බැඳුණු දැඩි සෙනෙහසයි. ඒ සම්බන්ධය අත්හරින ලෙසට ඔහු තර්ජනය කළ දින මහේෂ් හැසිරුණේ උම්මත්තකයකුගේ විලාසයෙනි.ඔහු වහළේ උළු හෙල්ලෙන්නට කෑගැසුවේය. මවටත්, අප්පච්චීටත් කන්නලව් කළේය. දයාවෙන් කරුණාවෙන් කරුණු පහදා දුන්නේය. ඉන් එකකටවත් සුබදායී ඵලයක් නොලැබෙන විට ජීවිතය විනාශ කරගන්නා බව පුන පුනා කීවේය. කවදා හෝ මුතූ ලබාගන්නා බවටත්, කිසිම දිනක ඇයට අවාසනාවන්ත ඉරණමකට මුහුණ දීමට ඉඩ නොතබන බවටත් ඔහු දිවුරුවේය. මේ ඔහු අතින් සිදුවන්නට යන්නේ ඒ ප‍්‍රතිඥාවේ පෙර සලකුණු වන්නට නොහැකිදැයි ඔහු තනිව කල්පනා කළේය.තමා නිසා මුතූ අතරමං වී ඇතැයි මහේෂ් කීවේ මවගේ දෙඅත් වැළඳගෙන නොහඬා හඬමින්ය. ඉන් ඔහු බලාපොරොත්තු වූ උණුවීම කෙසේ වෙතත්, සිදුවූයේ අනපේක්ෂිත සිදුවීමකි. මව හා පියා සර්පයින් දෙදෙනකු සේ කිපුණාහ. මහේෂ් එතෙර යා යුතුම බව තීරණය වූයේද ඒ පදනම මතය.* * * * *මුතූ හා තුරු සෙවණේ වාඩිවී, තැම්බූ බතල කොච්චි සම්බල් සමඟ ගිල දමන අර්මිලා හැසිරුණේ පෙර දින කිසිවක් සිදු නොවූ අයුරිනි. මහේෂ්ට පුදුම නොවී සිටිය නොහැකි වූයේ ඇගේ සාමාන්‍ය හැසිරීම්වලටත් වඩා මේ මිරිස් කෑමයි. මිරිස් පොදක් ගෑවුණ විට ‘හායි හූයි’ ගෑ බිරිය මෙලෙස හරි හරියට මිරිස් කන්නේ කෙසේද?”අර්මි.. ඔහොම මිරිස් කන්න එපා.. ඔයාට දැවිල්ල හැදෙයි.”පඹයකු ලෙස බලා සිටීමට බැරි තැන මහේෂ් කීවේය. පෙර දින සිදුවීමෙන් පසු ඔහු අර්මිලා හා කතා කළේ ඉතා ප‍්‍රවේසමින් හා අඩුවෙන්ය.”ඔයා විදිහට මාත් පුරුදු වෙන්න ඕනේ මහේෂ්. මට දැන් ඔයා වගේම මිරිස් කන්න පුළුවන්..””ඔන්න එහෙනම් එදා වගේ කට දැවිල්ලයි කියලා කෑ ගහන්න නම් එපා..”අර්මිලාගේ ප‍්‍රතිචාරවලින් තරමක දිරියක් ලැබ මහේෂ් යළි කීවේය.”ඒ ඉස්සර දැන් මට මේවා හොඳටම පුරුදුයි.”..අර්මිලාගේ පිළිතුර හා සිනහව මහේෂ්ට දැනුණේ ඇනුම් පදයක ස්වරූපයකින්ය.අර්මිලා කෙමෙන් කෙමෙන් කුමක්දෝ මහා වෙනසකට පරිවර්තනය වෙමින් සිටින බව පළමුවරට ඔහු තේරුම් ගත්තේය. ඇගේ සුරතල් දඟකාර හැසිරීම්වල පවා ඒ වෙනස ඔහු හඳුනා ගත්තේය. මහේෂ් හා සමාගමයට වඩා, මුතු හා අල්ලාප සල්ලාපයේ යෙදෙන්නටත්, හේනේ කුඹුරේ ඇය හා වැඩිපුර ගැවසීමටත් අර්මිලා වඩාත් ප‍්‍රිය කළාය. ඇගේ වෙනස්වීම සිදුවූයේ තමාගේම චාරයක් නොමැති වැඩ නිසා බව මහේෂ් පමණක් දැන සිටියේය.මේ සියල්ල අර්මිලා මෙන්ම සුරංගත් දැනගත් දිනට, මුතූට සිදුවන්නේ කොහේ හෝ සැඟවී පලා යාම හෝ දිවි හානි කරගැනීම යැයි මහේෂ් සිතුවේ භීතියකිනි.”අර්මිලා හරියට වෙනස් වෙලා”..මහේෂ්ට කියවුණේ තමන් දෙසින් ඉවත්ව මුතූ සමීපයට යන අර්මිලා දැකීමෙනි. එය ශ‍්‍රවණය වන තරම් දුරින් සිටි සුරංගගේ කට කොනට නැඟුණේ උපහාසාත්මක සිනහවකි.”මුතු මා ගැන විස්තර නෝනට කියන්න ඇති?” මහේෂ් එවර කීවේ සුරංග දෙස බලාගෙනය.”මම හිතන්නෑ කවදාවත් මුතු ඒ වගේ කැත වැඩක් කරයි කියලා..”සුරංග වහා කීවේය. තම බිරියට විරුද්ධව කතා කිරීමට සුරංග අකැමැති බව ඔහු නොකියා කීවේය. මහේෂ් මොහොතක් නිහඬව ඔවුන් දෙස බලා සිටියේය. ”ඔව්. මුතූ එහෙම කරයි කියල හිතන්න අමාරුයි. ඒ වුණත් නෝනා හරි වෙනස්?””බේබි මහත්තය .. දැන් ඉතින් ගෙදර ගියොත් හොඳයි. ලොකු මහත්තයා මේවා දැනගත්තොත් ගිනිවිජ්ජුම්බරයයි. මෙදා පාර කොහෙන් කොහෙන් නවතීද දන්නෑ...” ”මං හරි අවාසනාවන්තයෙක් සුරංග... මං මගේ පණටත් වැඩිය ආදරය කරපු මුතූ මට නැතිවුණා. මගේ දරුව ඇස් දෙකට දකින්න නැති වුණා...””ඒ වුණාට රත්තරං නෝන කෙනෙක් ලැබුණා නේද?””ඔව්. අර්මිලා මාත් එක්ක ආවේ මේ කිසිම දෙයක් නොදැන. නෝනා මේවා වැඩිකල් යන්න කලින් දැනගන්නවා. මං මහ මානසික ප‍්‍රශ්නයකින් ඉන්නේ.””බේබි මහත්තයා...”සුරංග උන් තැන්න් නැඟිට මහේෂ් සමීපයේම ඇන තියා ගත්තේය.”මට කරන්න දෙයක් නෑ බේබි මහත්තයා. මේවා කාගෙවත් වැරැදි නොවෙයිනෙ. මහත්තයා මට කියල ගියේ එකක්. කළේ තවත් එකක්. ඉස්සර දේවල් මතක් වුණේ මෙහේ ආපු හින්දනේ. ඒවා අමතක කරල නෝනත් එක්ක රට යන්න..””අමතක කරන්න?”මහේෂ් එයම ප‍්‍රතිරාවය කළේය.”එහෙම වෙන්න නම් මම මැරිල ඉපදෙන්න ඕන. මං එංගලන්තයට ගියේ මුතූ අමතක කරල නෙවෙයි”සුරංග ඔහු කියන කිසිවක් නෑසෙන පරිදි හිස් අවකාශය දෙසට නෙත් යොමාගෙන සිටියේය.මහේෂ් එංගලන්තයට ගොස් වසර හතක් අටක් තිස්සේ මුතූ සමඟින් විඳි සිත් තැවුල්, දුක් ගැහැට ඔහුට සිහියට ආවේ කෝපයකුත් සමඟය. අණක් ගුණක් නැතිව කළ කී දේවල් නිසා තිදෙනකුගේ ජීවිතවලට ඇතිවී ඇති තත්ත්වය ඔහුගේ කෝපය වැඩි දියුණු කළේය. යළිත් එම කි‍්‍රයාවලට ඉඩදීමෙන් සිදුවන්නේ අනර්ථයක් බව සුරංග වැඩි දුරටත් කල්පනා කළේය. එදා මෙන්ම අදත් මහේෂ්ට විරුද්ධ වීමට හෝ එරෙහිවීමට ශක්තියක් හෝ ධෛර්යයක් සුරංග තුළ නොවීය.”දැන් ඕවා හිතන්ඩ ප‍්‍රමාද වුණා වැඩියි.”ඔහු අන්තිමට එහෙත් සෙමින් කීවේය. මහේෂ් ඒ බව වටහාගන අවසාන නමුත් ඔහුට විශාල ප‍්‍රශ්න දෙකක් ඇත. මුතූ දමා එතෙර යාම එකකි. අනෙක මෙහි සිට අහිංසක බිරියට ද්‍රෝහිවීමය.”බේබි මහත්තයා කිව්වම අහලා දැන් නෝනත් එක්ක ගෙදර යන්න.. ලොකු මහත්තයා ඊයේ පෙරේදා මට හොඳටම දොස් කිව්වා...”සුරංග තරමක දැඩි ස්වරයෙන් මහේෂ් වෙත හැරී කීවේ යන්නට තබා, යාමට සිතක්වත් නොමැති ලෙස සිටින නිසාය.”මොනවද අප්පච්චි කිව්වේ?”විදුලියක වේගයෙන් වටයක් කැරකුණ මහේෂ් සුරංගගේ කෙස් වැටියෙන් තරයේ අල්ලා ගත්තේය. අප්පච්චි තමා එතෙර යැවීමට ගත් බලගතු ප‍්‍රයත්නය නිසා නොවේ නම්, මුතූ හා අර්මිලා මේ අවසනාවන්ත ප‍්‍රශ්නයට මැදිවන්නේ නැත.”මා..හේෂ්”අර්මිලා දිවගෙන ආවේ කෑ ගසමින්යලබන සතියට.....</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=av0902087</link>
    <topic>වෙළෙඳ සේවයේ, ‘බොලිවුඩ්ස්ටාර්’</topic>
    <author>තිස්ස</author>
    <content>සහන් – ගයනා සුබ මංගලම්!ගුවන් තොටුපළක් හෙල්ලූ නිළියකගේ අබිරහස් මල්ලමනුෂ්‍යත්වයේ සුවඳ මේ තරම් කවදාවත් දැනුණේ නැහැචිත‍්‍රපට සංස්ථාවේ නව සාමාන්‍යාධිකාරී ධර්මානන්ද විජේසිංහ මහතාතාත්තාගේ සිහින සැබෑ කිරීම අපේ එකම බලාපොරොත්තුවයඔයා විදිහට මාත් පුරුදු වෙන්න ඕන’ (රසදුන නව කථාව)වෙළෙඳ සේවයේ, ‘බොලිවුඩ්ස්ටාර්’ ශූරතාවය සංජය බණ්ඩාරටමං දේශපාලනයට ආවේ නළුවෙක් වෙන්න හුඟක් කලින්ඓශ්වර්යා අසුනකට තරග වදීදර්ශන තලයේදී රිතික්ට යළිත් අනතුරක්DANCING STAR 12 දා සිටතාත්ත ගෙ මඟම ගිය පුතුන් නව දෙනෙක් සහ මුණුපුරන් හය දෙනෙක්ජනිත් පිරිවරත් සමඟ හොඳ නැටුමකට සූදානම්රංගනයෙන් ඉදිරියට ආ රනිල් ප‍්‍රසාද් කුමාරමහින්දගේ ආගිය කතා‘අතට අහුවන හැම එකකින්ම කන කසන එක නරක වැඩක්’රූ විසිතුරුකොහොමද තොරතුරුවිවාහය මගේ ඇසින් නදී චන්ද්‍රසේකරජනාධිපති ආර්යා ශිරන්ති රාජපක්‍ෂ මැතිනිය ගේ සහ ජනමාධ්‍ය ඇමැති ලක්ෂ්මන් යාපා අබේවර්ධන මහතාගේ ප‍්‍රධානත්වයෙන් පැවැති මෙම උලෙළට තරගය සඳහා අයදුම් කළ දහස් ගණනක් තරගකරුවන් අතරින් තරග වට 3 කින් තේරුණු තරගකරුවන් දස දෙනෙකු ඉදිරිපත් කර තිබිණි.මෙහිදී ප‍්‍රකට හින්දි ගීයකට අමතරව භාරතයෙන් ලැබුණු අලුත් ම පද මාලාවකට ගායනා කිරීමට ද තරගකරුවනට සිදුවිය.නිළි රැජින මාලිනීට ජනාධිපති ආර්යාව අතින් අභිනන්දන සම්මානය.මෙහිදී පෑලියගොඩ සංජය සෙනරත් බණ්ඩාර බොලිවුඩ් ස්ටාර් ලෙස ශූරතාවය ද පන්නිපිටිය ඇරැව්වල හිමත් ශශධර වීරසිංහ අනුශූරතාවයට හිමි රවිලාල් විමලධර්ම සම්මානය ද දිනාගත් අතර පූර්ණිමා ධනංජනීට තෙවැනි ස්ථානය හිමිවිය.මෙහිදී සිදුවූ වැදගත් සිදුවීමක් වූයේ හෙළයේ නිළි රැජින ප‍්‍රවීණ නිළි මාලිනී ෆොන්සේකා ජනාධිපති ආර්යාව අතින් අභිනන්දන සම්මානයෙන් පිදුම් ලැබීමය.මෙහිදී අවසන් වට තුනේදී SMS කෙටි පණිවිඩ ඔස්සේ තේරුණු තරගකරුවන් තිදෙනෙකුට ද සම්මාන හිමිවිය.ශී‍්‍ර ලංකා ගුවන්විදුලි සංස්ථාවේ වෙළෙඳ සේවය සංවිධානය කළ මෙම බොලිවුඩ් ස්ටාර් තරගයේ විනිසකරුවන් ලෙසජ්‍යෙෂ්ඨ කථිකාචාර්ය කෝලිත භානු දිසානායක, විශාරද එඩ්වඩ් ජයකොඩි, ප‍්‍රවීණ වාද්‍ය හා ගායන ශිල්පී ඩී.ඩී. ගුණසේන යන මහත්වරු සහභාගී වූහ.තිස්ස- ජායාරූප සමන් ශී‍්‍ර වෙදගේහිමත් ශශධර වීරසිංහ අනුශූරතාවයට හිමි රවිලාල් විමලධර්ම සම්මානය අතැතිවතෙවැනි ස්ථානයපූර්ණිමා ධනංජනීටසංජය සෙනරත් බණ්ඩාරට බොලිවුඩ් ස්ටාර් ශූරතාවය ජනමාධ්‍ය ඇමැති ලක්ෂ්මන් යාපා අබේවර්ධන මහතා අතින්</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=av0902088</link>
    <topic> මං දේශපාලනයට ආවේ නළුවෙක් වෙන්න හුඟක් කලින්</topic>
    <author>හේමාලි</author>
    <content>සහන් – ගයනා සුබ මංගලම්!ගුවන් තොටුපළක් හෙල්ලූ නිළියකගේ අබිරහස් මල්ලමනුෂ්‍යත්වයේ සුවඳ මේ තරම් කවදාවත් දැනුණේ නැහැචිත‍්‍රපට සංස්ථාවේ නව සාමාන්‍යාධිකාරී ධර්මානන්ද විජේසිංහ මහතාතාත්තාගේ සිහින සැබෑ කිරීම අපේ එකම බලාපොරොත්තුවයඔයා විදිහට මාත් පුරුදු වෙන්න ඕන’ (රසදුන නව කථාව)වෙළෙඳ සේවයේ, ‘බොලිවුඩ්ස්ටාර්’ ශූරතාවය සංජය බණ්ඩාරටමං දේශපාලනයට ආවේ නළුවෙක් වෙන්න හුඟක් කලින්ඓශ්වර්යා අසුනකට තරග වදීදර්ශන තලයේදී රිතික්ට යළිත් අනතුරක්DANCING STAR 12 දා සිටතාත්ත ගෙ මඟම ගිය පුතුන් නව දෙනෙක් සහ මුණුපුරන් හය දෙනෙක්ජනිත් පිරිවරත් සමඟ හොඳ නැටුමකට සූදානම්රංගනයෙන් ඉදිරියට ආ රනිල් ප‍්‍රසාද් කුමාරමහින්දගේ ආගිය කතා‘අතට අහුවන හැම එකකින්ම කන කසන එක නරක වැඩක්’රූ විසිතුරුකොහොමද තොරතුරුවිවාහය මගේ ඇසින් නදී චන්ද්‍රසේකරසේනක විජේසිංහ අප හඳුනා ගත්තේ ටෙලිනාට්‍ය නළුවෙකු හා සටන් අධ්‍යක්ෂවරයෙකු වශයෙන්. කලාකරුවකු වශයෙන් සිය සහජ දක්ෂතා හැකියාවන් ගෙන් සුවහසක් පෙ‍්‍ර්ක්ෂක ජනතාව වෙත සමීප වුව ද ඔහුගේ කලාකාමී ජීවිතය අභ්‍යන්තරයේ තවත් අපූරු පුද්ගලයෙකු සැඟව සිටියේ ය.ඒ කවදත් අයුක්තියට අසාධාරණයට එරෙහිව කතා කළ සැබෑ දේශපෙ‍්‍ර්මියාය. කලා කටයුතු කරන අතරතුරම බොහෝ අවස්ථාවල ඔහුගේ මේ දේශපෙ‍්‍ර්මී හැඟීම්වලට ඉඩ දෙන්නට ඔහුට සිදු විය.මෙහි ප‍්‍රතිඵලයක් ලෙසින් වර්තමානයේ සේනක සිය කලා දිවිය මඳකට පසෙකලා දේශපාලන සටන් බිමට පිවිස සිටියි. මධ්‍යම පළාත් සභාවේ පළාත් සභා අපේක්ෂකයෙකු වශයෙන් එක්සත් ජනතා නිදහස් සන්ධානයෙන් තරග කරන සේනක විජේසිංහ සිය දේශපාලන පන්නරය පාමින් අප හා කතා බහකට එක්විය.“මේ රට රුදුරු ත‍්‍රස්තවාදයෙන් බේරා ගන්නට අවංක උත්සාහයක් දරන වර්තමාන ජනාධිපති මහින්ද රාජපක්ෂ මැතිතුමන්ගේ දෑත් ශක්තිමත් කරන්නට කලාකරුවන් වශයෙන් අපි ජාතික කලා සන්ධානය හදාගෙන එකතු වුණා. මේ අතරෙදි තමයි මධ්‍යම පළාත් සභා ඡන්දය ආවෙ.රට වෙනුවෙන් කලාකරුවන්ගෙ ජාතික සංසදයේ සභාපති වශයෙන් කි‍්‍රයා කළ මට ජනාධිපතිතුමාගේ ආශිර්වාදය ලැබුණා. මධ්‍යම පළාතට තරග කරන්නට. මම ජීවිතේ වැඩි කාලයක් ගත කරපු මගේ උපන් ගම් පළාත අයිති ප‍්‍රදේශයට තරඟ කරන්න ලැබීම ඇත්තටම මට ලොකු දෙයක්.”“මගේ උපන්ගම මහනුවර හීරැස්සගල. මම කොළඹට ආවේ 1999 දී. ඒ මගේ කලා කටයුතු කරගෙන යන ගමන් දරුවන් සහ බිරිඳත් එක්ක ඉන්න ඕන නිසා. ඒ වෙනකම් මං හිටියේ නුවර. මම පාසල් ගියේ නුවර ශාන්ත සිල්වෙස්ටර් විද්‍යාලයට. මගේ තාත්තා නුවර ලංගම ඩිපෝවේ හිටපු මැනේජර් කෙනෙක්. අම්මා නුවර පාසලක ඉගැන්වූ ඉංග‍්‍රීසි ගුරුවරියක්.මගේ ඥාති මිත‍්‍රාදීන් මේ හැම දෙනෙක් ම වැඩිපුර ඉන්නේ නුවර. දැනටත් මම වැඩිපුර ඉන්නේ නුවර. ඡන්දෙන් පස්සෙ වුණත් නුවර දාලා යන්න මගේ බලාපොරොත්තුවක් නෑ. ඒ වගේ ම තමයි මට ලොකු උවමනාවක් තිබෙනවා මගේ ගමේ ප‍්‍රදේශයේ මිනිස්සුන්ට සේවයක් කරන්න.”“සමහරු හිතනවා ඇති නළුවෙක් වූ පමණින් දේශපාලනඥයකු වන්නට මට තිබෙන සුදුසුකම මොකක්ද කියලා. ඇත්තටම කිව්වොත් මම නළුවෙක් විදියට මිනිස්සු අතරට එන්නේ 1994 වර්ෂයේ දී . නමුත් මගේ දේශපාලන ජීවිතේ පටන් ගන්නේ ඊට දශකයකට විතර එහාදියි. 1988 දේශපෙ‍්‍ර්මී අරගලයේ කි‍්‍රයාකාරී සාමාජිකයෙක් වෙලා මරණ දඬුවමට ලක්වෙන්න හිටපු කෙනෙක් මම. ඒ කාලේ ඉඳලම දේශපාලන උණ තිබුණා. ඊට පස්සෙත් දිගින් දිගටම දේශපාලන කටයුතුවලට සහභාගි වුණා.”“මම මෙතනදි දේශපාලනයට පිවිසුණේ වාසි බලාගෙන නෙවෙයි. එහෙම කළා නම් එදා දිවි පරදුවට තියලා දේශපාලනේ කරන්නේ නෑ. රටට යහපතක් වෙන වැඩදායි දෙයක් වෙන වේදිකාවක අපේ ශක්තියෙන් කිසියම් සේවයක් කරන්නයි මට ඕනෑ.”සේනක ආදරණීය බිරිය හා දරුවන් සමගමේ අවස්ථාවේ මට කියන්න තිබෙන්නේ රුදුරු ත‍්‍රස්තවාදය නිසා අපේ අභීත රණවිරුවන් දස දහස් ගණනක් ජීවිත පරදුවට තබලා සටන් කරන මොහොතේ මේ රට බේරා ගන්න ඔවුන්ට වගේම සටනට නොයන අපටත් යුතුකමක් තිබෙනවා කියන එකයි.සේනක ගේ කලා ජීවිතයටත් දේශපාලන ජීවිතයටත් කවදත් අත හිත දෙන, ඔහුත් සමඟ එකට දුක සැප බෙදා ගන්නා සේනකගේ බිරිය නිරංජලා ඔහුට කවදත් ලොකු ශක්තියක් ධෛර්යයක්. කලා කටයුතුවලට නිවෙසින් බැහැරවන බොහෝ අවස්ථාවන්හි සේනකගේ දරුවන් හතරදෙනාව බලා කියාගෙන නිවෙසේ වැඩ කටයුතුත් සියල්ල කරන්නේ ඇය විසින්.ඔහු ගේ ලොකු දුව භාෂිනිට දැන් වයස අවුරුදු 10 ක්. දෙවැනි දියණිය නිත්‍යාට අවුරුදු 8 යි. තුන්වැනි දියණිය ආකර්ෂාය. ඇයට වයස අවුරුදු 04 කි. බාලයා පුතෙකි. ඔහුට තවම අවුරුදු 2 1/2ක් වුණත් පුංචි පුතාගෙන් ද සේනකට බේරිල්ලක් නැහැ. දරුවන්ගේ අධ්‍යාපන කටයුතුත්, සේනකගේ දේශපාලන කටයුතුත් නිසාවෙන් ඉදිරියේදි ඔහුට නුවර, කොළඹ පළාත් දෙකේම පදිංචි වන්නට සිදුවේවි කියලයි ඔහු පවසන්නේ.ජීවිතයේ බොහෝ හැල හැප්පීම්වලට ලක් වූ සේනක විජේසිංහ රංගන ක්ෂේත‍්‍රයේ දී වුව සරුව පිත්තල ලෝකයෙන් මිදුණු සැබෑ මිනිසකු බව පෙ‍්‍ර්ක්ෂක ඔබ ද අනුමත කරනු නියතය. දේශපාලන පිටියේ හෙට දිනය වෙනුවෙන් දෑස් දල්වන්නේ ඒ සටන්කාමී මිනිසා ය.හේමාලි</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=av0902089</link>
    <topic>ඓශ්වර්යා අසුනකට තරග වදී</topic>
    <author>සුජීව තේවහෙට්ටිගේ</author>
    <content>සහන් – ගයනා සුබ මංගලම්!ගුවන් තොටුපළක් හෙල්ලූ නිළියකගේ අබිරහස් මල්ලමනුෂ්‍යත්වයේ සුවඳ මේ තරම් කවදාවත් දැනුණේ නැහැචිත‍්‍රපට සංස්ථාවේ නව සාමාන්‍යාධිකාරී ධර්මානන්ද විජේසිංහ මහතාතාත්තාගේ සිහින සැබෑ කිරීම අපේ එකම බලාපොරොත්තුවයඔයා විදිහට මාත් පුරුදු වෙන්න ඕන’ (රසදුන නව කථාව)වෙළෙඳ සේවයේ, ‘බොලිවුඩ්ස්ටාර්’ ශූරතාවය සංජය බණ්ඩාරටමං දේශපාලනයට ආවේ නළුවෙක් වෙන්න හුඟක් කලින්ඓශ්වර්යා අසුනකට තරග වදීදර්ශන තලයේදී රිතික්ට යළිත් අනතුරක්DANCING STAR 12 දා සිටතාත්ත ගෙ මඟම ගිය පුතුන් නව දෙනෙක් සහ මුණුපුරන් හය දෙනෙක්ජනිත් පිරිවරත් සමඟ හොඳ නැටුමකට සූදානම්රංගනයෙන් ඉදිරියට ආ රනිල් ප‍්‍රසාද් කුමාරමහින්දගේ ආගිය කතා‘අතට අහුවන හැම එකකින්ම කන කසන එක නරක වැඩක්’රූ විසිතුරුකොහොමද තොරතුරුවිවාහය මගේ ඇසින් නදී චන්ද්‍රසේකරඇය, මුළු ලොවම ජයගත්තේ රූ රැජනක ලෙස කිරුළු පළඳිමින්. ආශ්චර්යමත් රූ සපුවකට උරුමකම් කියන ඓශ්වර්යාට බොලිවුඩ් පුරයේ ද නිළි රැජනක වන්නට එතරම් කාලයක් ගතවුණේ නැහැ. බොලිවුඩ් සිනමාවේ කීර්තිමත් නාමයක් දිනා සිටින සුප‍්‍රකට භච්චන් පවුලටත් එක්වන්නට තරම් භාග්‍යවන්තියක වූ ඓශ්වර්යා දැන් සැරසෙන්නේ තවත් මහා පිම්මක් පනින්නටයි. මීට පෙර තමන් සිතූ පැතූ ලෙසින්ම බලාපොරොත්තු ඉටුකරගන්නට සමත්වූ මේ රූ රැජනට තවත් ජයගන්නට ඉතිරිව ඇත්තේ කුමක්දැයි බොහෝ දෙනා විමසනවා.ජීවිතයේ සුන්දර අත්දැකීම් නොමඳව ලබාගන්නට වාසනාවන්තියක වූ ඓශ්වර්යා, මේ සැරසෙන්නේ එවැනි මිහිරි ලොවකට පා නගන්නට නම් නොවෙයි.ඇය සූදානම් වන්නේ දේශපාලනයට පිවිසෙන්නටයි. බොලිවුඩ් පරපුරේ තරු ඉන්දීය දේශපාලනයට පිවිසෙන්නට පටන් ගත්තේ අද ඊයේ සිට නොවෙයි. ඒ අතීතය වසර ගණනාවක් ඈතට විහිදී පවතිනවා.සිනමාවෙන් ලද කීර්තිය ඔස්සේ ඉදිරියටම ගමන් කරමින් දේශපාලනයට පිවිස, පාර්ලිමේන්තු මන්තී‍්‍ර ධුර ලබාගත හැකිනම් ඇමතිධුර පවා ලබාගන්නට පසුබට නොවුණු තරු පිරිවර අපට අමතක කරන්න බැහැ. ඓශ්වර්යා ද මේ ලක ලැහැස්ති වන්නේ එබඳු දීර්ඝ ගමනකට මුල පුරන්න ද?ඓශ්වර්යා දේශපාලනයට පිවිසීමට බලාපොරොත්තු වන්නේ ඉන්දීය සමාජ්වාදී පක්ෂයෙන්. ළඟ එන මහා මැතිවරණයේදී බිහාර් ප‍්‍රාන්තයේ මධේපුර නම්වූ මැතිවරණ කොට්ඨාසයේ අපේක්ෂිකාවක ලෙස තරග කරන්නට ඇය දැන් සිටම සූදානම් වෙමින් සිටිනවා.බිහාරයේ සමාජ්වාදී පක්ෂ නායකයන් සහ කි‍්‍රයාකාරීන්, ඓශ්වර්යාට මධේපුර ආසනයට තරග කිරීමට ඉඩදී ඇතැයි පැවසෙනවා. අයිශ්වර්යාට තරග කරන්නට සිදුවන්නේ ජනතාදාල් ඒකාබද්ධ ජාතික පෙරමුණේ සභාපති ශරද් යාදෙව් සමගයි.ශරද් වැනි පළපුරුදු දේශපාලනඥයෙකු සමග තරග කළ හැකිවන්නේ ඓශ්වර්යා රායි වැනි ජනපි‍්‍රය චරිතයකට බවයි, සමාජ්වාදී පක්ෂයේ අනුගාමිකයන් බහුතර පිරිසකගේ අදහස වී ඇත්තේ. එම අදහස සැලකිල්ලට ගත් සමාජ්වාදී පක්ෂයේ බිහාර් ප‍්‍රාන්තයේ පාර්ලිමේන්තු කමිටුව ඓශ්වර්යාගේ නම සිය පක්ෂයේ නායක මුල්යාලම් සිං වෙත නිර්දේශ කර තිබෙනවා.සමාජ්වාදී පක්ෂයේ ජ්‍යෙෂ්ඨ සාමාජිකයකු වන තුල්සි සිං පැවසුවේ තම පක්ෂයේ දහස් ගණනක කි‍්‍රයාකාරීන්ගේ ප‍්‍රබල අදහසක් වුණේ මධේපුර ආසනය සඳහා ඓශ්වර්යා රායි වඩාත්ම ගැළපෙන අපේක්ෂිකාව බවයි. ඔවුන් වරින් වර තමන්ට බලකර පැවසු එම කාරණය ඉක්මනින්ම පක්ෂයේ නායක මුල්යාලම් සිං වෙත යොමුකරන්නැයි ඔවුන් ඉල්ලා සිටි බව ද තුල්සි සිං පැවසුවා. මුල්යාලම් සිං, සමාජ්වාදී පක්ෂයේ පාර්ලිමේන්තු කමිටුවේ සභාපතිවරයා වශයෙන් ද කටයුතු කරනවා.මධේපුර ආසනය ඉන්දීය පාර්ලිමේන්තුව තුළ නියෝජනය කළේ රාෂ්ටී‍්‍රය ජනතා දාල් පක්ෂයේ පාප්පු යාදෙව්. ඔහුට පසුගියදා ජීවිතාන්තය දක්වා සිර දඬුවම් විඳින්නට නියම වුණා. ඒ, වාමාංශික නායකයකු වූ අජිත් සර්කාර් ගේ මරණය සිදු කළැයි ඔහුට චෝදනා එල්ලවීම නිසයි. මේ චෝදනා සලකා බැලූ අධිකරණය පාප්පු යාදෙව්ට සිර දඬුවම් නියම කළා. ඔහුගේ බිරිඳ වන රජ්නිකා රන්ජන් ද මන්තී‍්‍රවරියක්. ඇය නියෝජනය කරන්නේ ජනශක්ති පක්ෂයයි. ඇය, සහාර්සා ආසනයේ මන්තී‍්‍රවරියයි.මධේපුර, ග‍්‍රාමීය ප‍්‍රදේශයක පිහිටි මැතිවරණ කොට්ඨාසයක්. මේ ප‍්‍රදේශය හරහා ගලා බසින ‘කෝසි’ ගංගාව උතුරා යාම නිසා පසුගිය වසරේදී මධේපුර ජනතාව මහත් දුෂ්කරතාවන්ට මුහුණ දුන්නා. ඔවුන් ගත කරමින් සිටින්නේ සුව පහසු ජීවිත නම් නොවෙයි. ඒ නිසා, පාර්ලිමේන්තු මැතිවරණයෙන් ජයගෙන මන්තී‍්‍රවරියක් වුවහොත් ඓශ්වර්යාට ගමන් කිරීමට සිදුවනු ඇත්තේ මල්පියලි ඇතිරූ මාවතක් මතින් නොවන බවයි සමහරුන් දැනටමත් ප‍්‍රකාශ කරන්නේ.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=av09020819</link>
    <topic>දර්ශන තලයේදී රිතික්ට යළිත් අනතුරක්</topic>
    <author>සුජීව තේවහෙට්ටිගේ</author>
    <content>සහන් – ගයනා සුබ මංගලම්!ගුවන් තොටුපළක් හෙල්ලූ නිළියකගේ අබිරහස් මල්ලමනුෂ්‍යත්වයේ සුවඳ මේ තරම් කවදාවත් දැනුණේ නැහැචිත‍්‍රපට සංස්ථාවේ නව සාමාන්‍යාධිකාරී ධර්මානන්ද විජේසිංහ මහතාතාත්තාගේ සිහින සැබෑ කිරීම අපේ එකම බලාපොරොත්තුවයඔයා විදිහට මාත් පුරුදු වෙන්න ඕන’ (රසදුන නව කථාව)වෙළෙඳ සේවයේ, ‘බොලිවුඩ්ස්ටාර්’ ශූරතාවය සංජය බණ්ඩාරටමං දේශපාලනයට ආවේ නළුවෙක් වෙන්න හුඟක් කලින්ඓශ්වර්යා අසුනකට තරග වදීදර්ශන තලයේදී රිතික්ට යළිත් අනතුරක්DANCING STAR 12 දා සිටතාත්ත ගෙ මඟම ගිය පුතුන් නව දෙනෙක් සහ මුණුපුරන් හය දෙනෙක්ජනිත් පිරිවරත් සමඟ හොඳ නැටුමකට සූදානම්රංගනයෙන් ඉදිරියට ආ රනිල් ප‍්‍රසාද් කුමාරමහින්දගේ ආගිය කතා‘අතට අහුවන හැම එකකින්ම කන කසන එක නරක වැඩක්’රූ විසිතුරුකොහොමද තොරතුරුවිවාහය මගේ ඇසින් නදී චන්ද්‍රසේකර‘ස්ටන්ට්’ හෙවත් ආදේශක නළුවන්ට නියම වෙලා තිබෙන අවදානම් සහගත දර්ශන නිරූපණය කරන්න ජනපි‍්‍රය නළුවන්ම ඉදිරිපත් වන අවස්ථා තිබෙනවා. රිතික් රෝෂන් ද එවැනි අවදානම් රංගනයන් ආදේශක නළුවෙකු ලවා කරවා ගන්නේ නැතිව තමන්ම නිරූපණය කරන්න ඉදිරිපත් වෙනවා. ඔහු එවැනි රංගනයන් නිරූපණය කළේ වරක් දෙවරක් නොවෙයි. ඒ ත‍්‍රාසජනක රඟපෑම් නිරූපණය කරන්න ගිහින් තුවාල කර ගත්තේත් වරක් දෙවරක් නොවෙයි!මේ දවස්වල රූපගත කෙරෙන ‘කයිට්ස්’ චිත‍්‍රපටයේ එවැනි අවදානම් සහගත ත‍්‍රාසජනක දර්ශනයක රඟපාන්න ගිය රිතික් ගේ අතක් තුවාල වෙලා. ඉන්දියාවේ ෆිල්ම්ස්ටාන් චිත‍්‍රාගාරය තුළදී ‘කයිට්ස්’ චිත‍්‍රපටයේ එක්තරා අවස්ථාවක ඇතුළත් වන වීදුරුවක් බිඳීමේ දර්ශනයක් රඟපාද්දීයි මේ අනතුර සිදුවෙලා තියෙන්නේ.දර්ශනයට අනුව රිතික් යකඩ පොල්ලක් ගෙන ජනේලයක වීදුරුවකට දමා ගැසුවා. ඒ පහරින් වීදුරු කැබලි විසිවී රිතික් ගේ අතක් කැපී ගොස් තිබෙනවා.කොහොම වෙතත් රිතික්ට එතරම් බරපතළ තුවාල සිදුවී නැති බවයි ‘කයිට්ස්’ චිත‍්‍රපටයේ ශිල්පියෙකු ප‍්‍රකාශ කර තිබුණේ.මේ චිත‍්‍රපටයේම තවත් දර්ශනයක රඟපාද්දී රිතික්ගේ දණහිස් තුවාල වූ බවයි දැන ගන්නට ලැබුණේ. ඇමරිකාවේ ලාස් වේගාස් නගරයේදී රූපගත කළ අවදානම් සහගත ලෙස මෝටර් රථයක් පැදවීමේ අවස්ථාව නිරූපණය කරමින් සිටිද්දීයි රිතික් තුවාල ලැබුවේ.ඒ, පසුගිය ඔක්තෝබර් මාසයේදීයි. ඒ අනතුර නිසා රිතික්ට රෝහල් ගතවී ශල්‍ය කර්මයකටත් මුහුණ දෙන්න සිදුවුණා. මාස දෙකක් පමණ රෝහලේ නැවතී ප‍්‍රතිකාර ගෙන ආයෙමත් ‘කයිට්ස්’ චිත‍්‍රපටයේ රඟපාද්දීයි ඔහුගේ අතක් තුවාල වී ඇත්තේ.  රඟපෑමටඑදා හින්දි සිනමා ලෝකය ගීතවත් කළ මුකේෂ් නම්වූ ප‍්‍රවීණ ගායන ශිල්පියා ඔබට මතක ද? ඔහුගේම කටහඬට සමාන හඬක් ඇති පුතා නිතින් මුකේෂ්. නිතින් මුකේෂ් ගේ පුත‍්‍රයා ද සිය පරපුරේ උරුමය රැකගෙන සිනමා ලෝකයට ප‍්‍රවිෂ්ට වී සිටිනවා. ගායකයෙකු ලෙස නොවෙයි. නළුවෙකු හැටියටයි. මුකේෂ් ගේ මුණුපුරා ඔහුයි. නීල් නිතින් මුකේෂ් නම් වූ මේ යොවුන් රංගන ශිල්පියා පසුගියදා කෙටි සම්මුඛ සාකච්ඡාවකදී ප‍්‍රකාශ කර සිටිෙ ය් ඔහු, තම සීයා ගේ දක්ෂතාවන් තවමත් හඳුනාගෙන නැති බවයි.“මම ඉපදෙන කොට මගේ සීයා මෙලොව හැර ගිහින්. පුංචි කාලෙදි මම, සීයාට ලැබුණු ෆිල්ම් ෆෙයාර් සම්මාන නිතරම අතපත ගාලා බලනවා මට මතකයි. රාජ් කපූර් මහත්මයාගෙ චිත‍්‍රපට බලන්න මම කැමතියි. ඒවා බලනකොට මගේ සීයාගේ කටහඬ ඇහෙනවා.පස්සෙ කාලෙකදි මම ගොඩක් උත්සාහ කළා, සීයාගේ ගායන කුසලතා හඳුනාගන්න. ඔය අතරේදී තමයි, මට හිතුණේ බොලිවුඩ් සිනමාවට එක්වෙන්න. මගේ සීයා හින්දි සිනමාවේ දැවැන්තයෙක් ය කියන සිතුවිල්ල නිතරම මගේ හිතේ රැඳිලා තියෙනවා. ඒක මට ආඩම්බරයක්. සීයා අද ජීවත්වෙලා හිටියා නම් මගේ රඟපෑම් ගැන ගොඩක් සතුටුවේවි.”නීල් එහෙම කිව්වෙ නිහතමානීව හා සීයා ගැන දැඩි ගෞරවයකින්.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=av09020810</link>
    <topic>DANCING STAR 12 දා සිට</topic>
    <author>ඉඳුනිල්</author>
    <content>සහන් – ගයනා සුබ මංගලම්!ගුවන් තොටුපළක් හෙල්ලූ නිළියකගේ අබිරහස් මල්ලමනුෂ්‍යත්වයේ සුවඳ මේ තරම් කවදාවත් දැනුණේ නැහැචිත‍්‍රපට සංස්ථාවේ නව සාමාන්‍යාධිකාරී ධර්මානන්ද විජේසිංහ මහතාතාත්තාගේ සිහින සැබෑ කිරීම අපේ එකම බලාපොරොත්තුවයඔයා විදිහට මාත් පුරුදු වෙන්න ඕන’ (රසදුන නව කථාව)වෙළෙඳ සේවයේ, ‘බොලිවුඩ්ස්ටාර්’ ශූරතාවය සංජය බණ්ඩාරටමං දේශපාලනයට ආවේ නළුවෙක් වෙන්න හුඟක් කලින්ඓශ්වර්යා අසුනකට තරග වදීදර්ශන තලයේදී රිතික්ට යළිත් අනතුරක්DANCING STAR 12 දා සිටතාත්ත ගෙ මඟම ගිය පුතුන් නව දෙනෙක් සහ මුණුපුරන් හය දෙනෙක්ජනිත් පිරිවරත් සමඟ හොඳ නැටුමකට සූදානම්රංගනයෙන් ඉදිරියට ආ රනිල් ප‍්‍රසාද් කුමාරමහින්දගේ ආගිය කතා‘අතට අහුවන හැම එකකින්ම කන කසන එක නරක වැඩක්’රූ විසිතුරුකොහොමද තොරතුරුවිවාහය මගේ ඇසින් නදී චන්ද්‍රසේකරකොළඹට අයිති ගෙන්දගම් පොළොවේ බේරේ වැව අයිනේ ලේක් වත්තේ ජීවත් වන වැසියන් පිරිසකි. තමන්ට ආවේණික වූ ශෛලීන් තුළින් ගොඩ නගාගත් නර්තන කණ්ඩායමක් මෙහි සිටී. කොළඹ නගරයේ තැනින් තැන යමින් තම හැකියාවන් ප‍්‍රදර්ශනය කරමින් නාගරිකයින් තම වසඟයට ගන්නා මෙම කණ්ඩායමේ නායකයා දුෂ්‍යන්ත් ය.මෙම කණ්ඩායමේ ප‍්‍රබලම සාමාජිකාව ශිරෝෂිය. ඇය දුෂ්‍යන්ත්ගේ තවමත් ප‍්‍රකාශ නොකළ පෙ‍්‍ර්මයේ බලාපොරොත්තුවයි. සුදේශ් නම් වූ කඩවසම් නිරහංකාර තරුණයා ගේ නර්තන සහකාරිය වන ශිරෝෂි ඔහු සමඟ ඇත්තේ නර්තනය ඉක්මවා ගිය බැඳීමකි.උපතින්ම දායාද වුණු දක්‍ෂතාවයන් ශිරෝෂිගේ සිහින සැබෑ කරාවිද? පටු දේශපාලන අරමුණු වලින් නිසඟ හැකියාවන් යටපත් වේද?රියැලිටි වැඩසටහන් අතර ඉතාමත් ජනපි‍්‍රය වුණු සිරස ඩාන්සින් ස්ටාර් කිරුළ දිනූ දුෂ්්‍යන්ත් වීරමන් සහ ඔහුගේසුසාර ඩිනාල් දර්ශන තලයේදී.සහායිකාව ශිරෝෂි රොමේෂිකා ප‍්‍රධාන චරිත රඟපාන හෙළ සිනමාවේ සිරස සම්ප‍්‍රාප්තිය’DANCING STAR ’චිත‍්‍රපටයේ කතා සාරාංශයයි ඒ.රවීන්ද්‍ර රන්දෙණිය, මාලිනී ෆොන්සේකා, සනත් ගුණතිලක, දුෂ්්‍යන්ත් වීරමන්, ශිරෝෂි රොමේෂිකා, රෝසි සේනානායක, සබීතා පෙරේරා, රොෂාන් රණවන ඇතුළු ප‍්‍රවීණ සහ ආධුනික නළු නිළියන් රඟපාන මෙම චිත‍්‍රපටය සිරස නාලිකා ප‍්‍රධානී සුසාර ඩිනාල් ගේ කුළුඳුල් අධ්‍යක්‍ෂණයයි.ඩාන්සින් ස්ටාර් චිත‍්‍රපටයේ ගීත 12 ක් අඩංගු වන අතර පසුගියදා හිල්ටන් හෝටලයේ පැවැති උත්සවයකදී මෙම ගීත ඇල්බමය නිකුත් වුණා. මෙම ගීත වල රිඟින් ටෝන් අයිතිය ටීගෝ සතු කිරීමේ ගිවිසුම ද එදින හුවමාරු වූ අතර, එහිදී DANCING STAR  අඩවිය ද විවෘත කෙරුණා.ලබන 12 වැනිදා සිට ප‍්‍රදර්ශනය කිරීමට නියමිත DANCING STAR චිත‍්‍රපටයේ විශේෂ අවස්ථා කිහිපයකි මේ.ඉඳුනිල් </content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=av09020811</link>
    <topic>තාත්ත ගෙ මඟම ගිය පුතුන් නව දෙනෙක් සහ මුණුපුරන් හය දෙනෙක්</topic>
    <author>ඉනෝකා පෙරේරා බණ්ඩාර ඡායාරූප – ගීත් ද මැල්</author>
    <content>සහන් – ගයනා සුබ මංගලම්!ගුවන් තොටුපළක් හෙල්ලූ නිළියකගේ අබිරහස් මල්ලමනුෂ්‍යත්වයේ සුවඳ මේ තරම් කවදාවත් දැනුණේ නැහැචිත‍්‍රපට සංස්ථාවේ නව සාමාන්‍යාධිකාරී ධර්මානන්ද විජේසිංහ මහතාතාත්තාගේ සිහින සැබෑ කිරීම අපේ එකම බලාපොරොත්තුවයඔයා විදිහට මාත් පුරුදු වෙන්න ඕන’ (රසදුන නව කථාව)වෙළෙඳ සේවයේ, ‘බොලිවුඩ්ස්ටාර්’ ශූරතාවය සංජය බණ්ඩාරටමං දේශපාලනයට ආවේ නළුවෙක් වෙන්න හුඟක් කලින්ඓශ්වර්යා අසුනකට තරග වදීදර්ශන තලයේදී රිතික්ට යළිත් අනතුරක්DANCING STAR 12 දා සිටතාත්ත ගෙ මඟම ගිය පුතුන් නව දෙනෙක් සහ මුණුපුරන් හය දෙනෙක්ජනිත් පිරිවරත් සමඟ හොඳ නැටුමකට සූදානම්රංගනයෙන් ඉදිරියට ආ රනිල් ප‍්‍රසාද් කුමාරමහින්දගේ ආගිය කතා‘අතට අහුවන හැම එකකින්ම කන කසන එක නරක වැඩක්’රූ විසිතුරුකොහොමද තොරතුරුවිවාහය මගේ ඇසින් නදී චන්ද්‍රසේකරරණවිරු පවුලක කතාව...යුද ගින්දර නිවී යන දිනයක පෙර නිමිති පහළ වෙන්න අරන්.ඒ හින්දම මේ දවස්වල මුළු රටම රණ විරුවො ගැන කතා කරන්නේ මහා ආදරේකින්. භක්තියකින්.යුද්ධයක් නිමාවෙනකොට ඊට සාපේක්‍ෂව තව කොයි තරම් නම් සොඳුරු දේ සිද්ධ වෙනවද...විශේෂයෙන් රණවිරු දරුවන්ට. බිරියන්ට.මාස ගණන් පාළුවෙන් - සංකාවෙන් පිරිච්ච ගෙවල්වල ආපහු තාත්තලා ගෙ සුවඳ දැනෙන්න ගන්නව.පවුලක් හැටියට එකතු වෙන්න, ගමනක් බිමනක් යන්න, දරු පැටවුනුත් එක්ක හුරතල් වෙන්න... තාත්තල ගෙදර එනව.හමුදා ජීවිතේ කැපවීම – දරා ගැනීම මහ මෙරක් කියල දැනෙන්න ඒ ජීවිතවලට හවුල් වෙලාම බලන්න ඕනෙ.තමන් ගෙ සැමියත් – පිරිමි පුතුන් නව දෙනාත් හමුදා සේවයටම කැප වෙද්දි අම්මෙක් කොහොම ඒ දේ දරා ගන්න ඇතිද...ධර්මදාස අල්විස් - යසවතී යුවළ විවාහ වූ දාහැබැයි ඇයට දැනුණු දේ අහන්න අද ඈ වත්, ඒ රණවිරු සැමියවත් ජීවතුන් අතර නැහැ.නමුත් ඔබ විශ්වාස කරන්න.ඒ තාත්තා වගේ ම අම්මටත් සිය හමුදා පුතුන් නව දෙනා ගැන තිබුණෙ මහා ආඩම්බරයක්. අම්ම යසවතී අල්විස්. තාත්තා, ගල්හේන ගේ ධර්මදාස අල්විස්.1941 අවුරුද්දෙ එවකට අපේ රටේ හිටි රාජකීය යුද හමුදාව පළමු කාරක රෙජිමේන්තුව ස්ථාපනය කරනවා.1941 ධර්මදාස අල්විස් යුද හමුදාවට එක්වන්නෙ ඒ රෙජිමේන්තුවෙ 16 වැනි සාමාජිකය විදියට.යුද පිටියෙ ඉංජිනේරු - යාන්ති‍්‍රක වැඩ සම්බන්‍ධ රෙජිමේන්තුවක් වුණත් එදා යුද්ධයක් නොතිබුණු හේතුවෙන් සොල්දාදුවන්ට තිබුණෙ, ආචාර - සමාචාර, කී‍්‍රඩා උත්සවවලට සහභාගි වෙන්න. මුර සේවයෙ යෙදෙන්න. හැබැයි කොයි වෙලාවෙ බැලුවත් සොල්දාදුවන් හිටියෙ මහා ගාම්භීර පෙනුමකින්. විනය - පෞරෂය සොල්දාදුවකුගෙ ජීවිතේ අනිවාර්ය අංග.එදයි – අදයි කියල වෙනසක් නැති මේ ලක්‍ෂණ නිසා තමයි යුද හමුදා ජීවිතේට තරුණ හිත් ඇලුම් කරන්නෙ.1943 අවුරුද්දෙ ධර්මදාස - යසවතී යුවළ විවාහ පත් වෙනව.කුළුඳුලේ උපන් දරුව මිය යාම දුකක් වුණත්, ඊට පස්සෙ උපදින්නෙත් පුතෙක්.ඒ, සමරවීර පුතු.පුදුමයක්! ඉන්පස්සෙ උපන්නෙත්, එක දිගටම පුත්තු.හේමසිරි, ජයසිරි, චන්ද්‍රසිරි, රත්නසිරි, පද්මසිරි, කුලසිරි, අනිල් හා නිහාල් පුතුන්.ඔක්කොම පුතුන් 11 දෙනකු උපන්නත් දෙන්නකු මෙලොව හැරදා ගියා, සිඟිති වියේදිම.හය – හතර තේරෙන පුංචි දා පටන් කොලු නව දෙනා දැක්කෙ එකම දෙයක්. ඒ, හමුදා ජීවිතය.පනාගොඩ හමුදා කඳවුරේ නිළ නිවාසවල ගෙවුණු ඒ ළමා කාලෙ අදත් නිහාල්ට උදේ හවා මැවිල පේනව.අල්විස් පවුලෙ බඩ පිස්සා, නිහාල් සේවය කරන්නෙ පනාගොඩ යුද හමුදා කඳවුරේ.”ඒ කාලෙ ගේ කියන්නෙත් හමුදා කඳවුරම තමයි. එළියට බැහැපු ගමන් පේන්නෙ හමුදාවෙ අය කී‍්‍රඩා - ව්‍යායාම් කරන හැටි, නිළ ඇඳුම් ලා ගත්තු හමුදා නිලධාරින් – හමුදා වාහන... ගියේ කෑම්ප් එකේ ඉස්කෝලෙට. කොටින් ම අපිට හිතුණෙ නැහැ, යුද හමුදාවෙන් තොර වෙනත් ලෝකයක් තියෙනවද කියලවත්. යුද හමුදාව අපේ ජීවිතවලම කොටසක් කියලයි පුංචි කාලෙ ඉඳලම හිතට දැණුනෙ...”පුංචි කාලෙ නිහාල්ල හිටපු දඟලපු තැන්වල අද තවත් හමුදා දරු පිරිසක් ඉන්නව ඇති.ඒත් ඒ බිමේම යුද සෙබළෙකුව සේවය කිරීම... මොන තරම් දෛවෝපගත සිදුවීමක්ද...ජීවිතේ හැටි එහෙම තමයි. සමහර දේවල් සිද්ධ වෙන්නෙ, හරියට කොහේ හරි ලියැවිලා තියෙන විදියකට වගේ.ඒක අතුරු කතාවක්.අල්විස් පවුලෙ ලොකු පුතා, සමරවීර අල්විස්. තාත්තගෙ මඟම තෝරා ගෙන බැඳුණෙ යුද හමුදාවෙ ඉංජිනේරු සේවා රෙජිමේන්තුවට. අවුරුදු 22 ක සේවා කාලයෙන් පස්සෙ විශ‍්‍රාම ගියේ බලලත්නිලධාරි තනතුරේදි. ඔහුගෙ පුතු සමිඳු සම්පත්. ඔහුත් අද යුද හමුදාවෙ විදුලි යාන්ත‍්‍රික ඉංජිනේරු දෙපාර්තමේන්තුවෙ.හේමසිරි දෙවැනි පුතු යුද හමුදාවට එක් වෙන්නෙ 4 වැනි කාලතුවක්කු රෙජිමේන්තුවෙන්. 22 වසරක සේවා කාලය අවසානයෙ ඔහු විශ‍්‍රාම ගියේ සාජන්වරයෙකු වශයෙන්. ඒ වන විටත් ඔහුගෙ පුතු, දර්ශන සම්පතුත්, යුද හමුදා ජීවිතය තෝරාගෙන. ඒ පළමුවන ඉංජිනේරු සේවා බළකායට එක්වීමෙන්.තුන්වැනි පුතු ජයසිරි. සිය යුද හමුදා ජීවිතය අවසන් කළේ පළමුවැනි කාරක ඉංජිනේරු රෙජිමේන්තුවේ කෝප‍්‍රල් වරයකු ලෙසින්.මේජර් චන්ද්‍රසිරිගෙ දූගෙ විවාහය දා, බිරිය, පුතු හා ලේලිය (දෙපසින්) සමගින්.හතරවැනියට උපන් චන්ද්‍රසිරි 1972 වසරෙ යුද හමුදාවට එක්වන්නෙ සාමාන්‍ය සෙබළකු වශයෙන්. 36 වරසක සිය යුද හමුදා ජීවිතය තුළ පියවරෙන් පියවර ඉදිරියට ආ ඔහු අද මේජර් තනතුරේ.සිය පියා මෙන් ඔහු තෝරා ගත්තේත් පළමු කාරක ඉංජිනේරු රෙජිමේන්තුව. පරම්පරා තුනක් සම්පූර්ණ කරමින් අද මේජර් චන්ද්‍රසිරිගේ පුත්, කැප්ටන් අසංකත් සේවය කරන්නෙ එම රෙජිමේන්තුවෙම. එනයින් යුද හමුදා ඉතිහාසය තුළ ඔවුන් තබා ඇත්තේ වාර්තාවක්.ධර්මදාස අල්විස් පවුලෙ පස්වැනි පුතු රත්නසිරි. හේ, පළමුවැනි පාබළ හමුදාවෙ බලලත් නිලධාරි තනතුරෙන් සිය හමුදා ජීවිතය අවසන් කළේ යුද මෙහෙයුම් ගණනාවකටම දායක වෙමින්.අද ඔහුගෙ පුතු ධනුෂ්ක ශී‍්‍ර ලංකා ගුවන් හමුදාවට එක්වී, ඊළඟ පරම්පරාවෙ යුතුකම කරට අරන්.හය වැනියට උපන් පද්මසිරි 15 වසරක් සිය හමුදා ජීවිතය කැප කළේ තුන්වන පාබළ හමුදාවට සිය දායකත්වය සපයමින්.හයවැනි කාලතුවක්කු රෙජිමේන්තුවෙන් ‘බොම්බඩියර්’ කෙනකු හැටියට යුද පෙරමුණට ගිය කුලසිරි, ධර්මදාසගෙ හත්වැනි පුතු. කුලසිරිගෙ පුතු ළහිරු අද කොටුව පොලිසියෙ පොලිස් නිලධාරියෙක්.හතරවැනි පාබළ රෙජිමේන්තුවේ සාජන් මේජර්වරයකු ලෙස, 22 වසරක සිය හමුදා ජීවිතය අවසන් කළ අනිල්, ධර්මදාස පවුලෙ අටවැනි පුතු. ඔහුගෙ පුතු අශාන් රංගත් තාත්තා ගේ මඟම තෝරා ගෙන, අද නාවික හමුදාවේ.නිහාල් බිරිය සහ දරුවන් සමඟ.ධර්මදාස අල්විස්ගෙ නව වැනි පුතු නිහාල්, අදත් පනාගොඩ යුද හමුදා කඳවුරේ සේවය කරන බව මුලින් කිව්ව ුඔබට මතක ඇති. මේ පුතුන් නව දෙනාගෙන් අද කි‍්‍රයාන්විත රාජකාරියෙ යෙදී ඉන්නෙ මේජර් චන්ද්‍රසිරි සහ බාලම පුතු නිහාල් පමණයි.”අපි නව දෙනාම, යුද්ධයේ කිනම් හෝ මෙහෙයුමකට දායක වෙච්චි අය. අපි හැමෝම විශ‍්‍රාම ගියේ 2002 – 2006 අතර කාලවලදි. පද්මසිරි මල්ලි අවුරුදු 15 ක් සේවය කළා. අනික් හැමෝම ගියේ සම්පූර්ණ සේවා කාලය වූ 22 වසරම සේවය කරල. මං විශ‍්‍රාම ගිහින් නැවත සේවය කරනව. ඒ නිසයි 36 අවුරුද්දක්ම හමුදාවෙ ඉන්න පුළුවන් වුණේ. අනික අපි නව දෙනාම අදත් ජීවතුන් අතර. කොයි තරම් යුද පෙරමුණේ සේවය කළත් කාටවත් කරදරයක් නොවුණෙ දෛවයේ හාස්කමකට ද කියලත් හිතෙනවා. අපේ තාත්තට යුද හමුදා ජීවිතේ තරම් වටින කිසි දෙයක් තිබුණෙ නැහැ. යුද හමුදා ජීවිතය කෙරෙහි තාත්තගෙ හිතේ තිබුණෙ පුදුම ආදරයක්. භක්තියක්. ඒ දේවල්ම ආශිර්වාදයක් වෙලා සමහරවිට අපි ආරක්‍ෂා වෙන්න ඇති...”මේජර් චන්ද්‍රසිරි කියන්නෙ යුද හමුදාවට ඒ තිබුණු බැඳීම ඔවුන්ගෙන් පසු තුන්වැනි පරම්පරාවටත් ඇතිවෙලා කියල.ඇත්ත. මේ වනවිට මුණුබුරන් හය දෙනෙක්ම ඒ ජීවිතය තෝරාගෙන තිබෙන්නෙ ඒ නිසා නෙවෙයිද...”අපේ තාත්තා අවුරුදු 84 ක් හිටියා. අම්ම 85 ක් හිටියා. යුද පෙරමුණේ ඉඳල අපි ගෙදර ආවත්, අන්තිම දවස් ළංවෙනකොට තාත්තා මතක් කරනව, “පුතේ නිවාඩු ඉවරවෙලා යන්න කාලෙ හරි නේද... ‘ඇබ්සන්ට්’ වෙන්න නම් එපා...” මාස ගාණකට පස්සෙ ගෙදර ආවත් හරියට දිනයට යළි සේවයට වාර්තා කරන එක අපේ සිරිත.මොන දේ තිබුණත් ආපහු යවනකල් තාත්තටත් ඉවසුමක් නෑ. අපේ ජීවිතේ හොඳින් තේරුම් ගත්තු බිරියන් සහ දරුවන් තමා අපි නව දෙනාටම ඉන්නෙ. යුද හමුදාව අපි හැමෝගෙම ජීවිතවල කොටසක් වගේ..”නිහාල් කියන්නෙ හමුදා ජීවිතේ තියෙන සමීපකම ගැන.මේජර් චන්ද්‍රසිරිගෙ සේවය, අද කුකුළේ ගඟ සාම සාධක පුහුණු පාසලට.මේජර් චන්ද්‍රසිරිට, දරු දෙදෙනෙක්. පුතු අසංක මෙන්ම එකම බෑණනූ ද හමුදාවෙ. ඔහු අනුරාධ කුමාර වීරසිංහ. ඉංජිනේරු සේවා නිලධාරියකු වන අනුරාධ මේ දිනවල ඉන්දියාවේ පුහුණුවකට පිටත්ව ගිහින්.අසංකගෙ යුද හමුදා ජීවිතයටත් දැන් 11 වසරක්. ‘කෙඩෙට් ඔෆිසර්’ හැටියට යුද හමුදාවට එක්වූ අසංක, අද කැප්ටන් තනතුරේ. යුද පෙරමුණේ හිඳ ගෙදර ආ ඔහු අපට මුණ ගැහුණෙ අහම්බයක් විදියට.ඒ, දවස් අටක නිවාඩුවකට ගෙදර ආ මොහොතෙ. ඔහු හෙට යළිත් පෙරමුණට යනව. අතුරුගිරිය මහා මාත්‍ය විදුහලෙ උගත් අසංක හමුදා ජීවිතය ගැන සිහින මැව්වෙ පාසල් කාලයෙම. සීයා - තාත්තා මෙන් ඔහු නියෝජනය කරන්නෙ එකම රෙජිමේන්තුවක්.යුද පෙරමුණේ සිටින සෙබළුන්ට ඉදිරියෙන් හා පිටුපසින් හිඳිමින් සහය දක්වන්නෙ ආරක්‍ෂාව සපයන්නෙ ඔවුන්.බෝම්බ නිෂ්කී‍්‍රය කිරීම, යුද පෙරමුණේ සෙබළුන්ට ඉදිරියට යාමට, බෝම්බ – බිං වෙඩි ඉවත් කිරීම, සතුරාට යළි නොඑන්න බෝම්බ වැළලීම, විනාශ වූ පාලම් ඉදිකිරීම, කොටින්ම, යුද වැදීමට ඉදිරියට යන පාබළ හමුදාවට අවශ්‍ය මඟ හෙළි පෙහෙළි කිරීමයි ඔවුන් ගෙ කාර්ය. බෝම්බ නිෂ්කී‍්‍රය කිරීම පිළිබඳ විදෙස් පුහුණුව ලත් අසංක සිය කාර්යයේ ප‍්‍රවීණයෙක්.”අපේ ඉංජිනේරු බළකායට පුළුවන් දවස් දෙකෙන් පාළමක් හදන්න. ඇතැම් විට සතුරා විනාශ කරන පාලම් හදාගෙනයි අපිට ඉදිරියට යන්න වෙන්නෙ. ඒ කාර්යක්‍ෂම බව යුද පුහුණුවලදි අපි හැමෝම ලබන දෙයක්. අනික අපේ යුද සෙබළුන් ඉතා දක්‍ෂ හා සූක්‍ෂමයි මේ වැඩවලදි. දරුණු සටන් පැවතුණු කාලෙ ඕලුමඩු, පාලම අපි තුන් සැරයක් හැදුවා. පුනරීන් අල්ලද්දිත් අපි හිටියෙ පෙරමුණේ...”අවුරුදු තුනක්වත් වයස නැති ඔහුගෙ සිඟිති දූ ඇඟේ දැවටෙනව. යුද්දෙ ගැන මුකුත්ම නොදන්න දූට දැනෙන්නෙ එකම දෙයක්.ඒ, තාත්තගෙ ආදරය. ඒත් හෙට තාත්තා යනව. දූට සෑහෙන දවසකට හුරතල් වෙන්න නම් ලැබෙන එකක් නෑ.හැබැයි ඉතින්, තමන්ගෙ මුත්තා - සීයා මෙන්ම තාත්තත් අපේ රටට සේවය කළ වීරයො බව දැනගත් දවසක නම්, දූට ආඩම්බර හිතේවි. පරම්පරාව ගැන අභිමානයක් දැනේවි.ඒ, එක ඉත්තක පිපි මල් පොකුරක තවත් පොහොට්ටුවක් වෙන්න ලැබුණු පිනට.විශේෂ ස්තුතිය.6 වැනි සිංහ රෙජිමේන්තුවෙ කපිතාන් චන්දිම සුමනසේකර මහතාට.ඉනෝකා පෙරේරා බණ්ඩාර ඡායාරූප – ගීත් ද මැල්</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=av09020812</link>
    <topic>ජනිත් පිරිවරත් සමඟ හොඳ නැටුමකට සූදානම්</topic>
    <author/>
    <content>සහන් – ගයනා සුබ මංගලම්!ගුවන් තොටුපළක් හෙල්ලූ නිළියකගේ අබිරහස් මල්ලමනුෂ්‍යත්වයේ සුවඳ මේ තරම් කවදාවත් දැනුණේ නැහැචිත‍්‍රපට සංස්ථාවේ නව සාමාන්‍යාධිකාරී ධර්මානන්ද විජේසිංහ මහතාතාත්තාගේ සිහින සැබෑ කිරීම අපේ එකම බලාපොරොත්තුවයඔයා විදිහට මාත් පුරුදු වෙන්න ඕන’ (රසදුන නව කථාව)වෙළෙඳ සේවයේ, ‘බොලිවුඩ්ස්ටාර්’ ශූරතාවය සංජය බණ්ඩාරටමං දේශපාලනයට ආවේ නළුවෙක් වෙන්න හුඟක් කලින්ඓශ්වර්යා අසුනකට තරග වදීදර්ශන තලයේදී රිතික්ට යළිත් අනතුරක්DANCING STAR 12 දා සිටතාත්ත ගෙ මඟම ගිය පුතුන් නව දෙනෙක් සහ මුණුපුරන් හය දෙනෙක්ජනිත් පිරිවරත් සමඟ හොඳ නැටුමකට සූදානම්රංගනයෙන් ඉදිරියට ආ රනිල් ප‍්‍රසාද් කුමාරමහින්දගේ ආගිය කතා‘අතට අහුවන හැම එකකින්ම කන කසන එක නරක වැඩක්’රූ විසිතුරුකොහොමද තොරතුරුවිවාහය මගේ ඇසින් නදී චන්ද්‍රසේකරආනන්ද - මානෙල් යුවළගේ පුතු ජනිත් වික‍්‍රමගේ රංගනයට මෙන් ම නර්තනයට ද හපනෙක්. ‘සිරස ඩාන්සින් ස්ටාර්’ වැඩසටහන ඒ බැව් ඔප්පු කරල පෙන්නුවා. ඔහු මේ දවස්වල ස්වාධීන රූපවාහිනියෙන් විකාශය වන ‘ඉතිං ඊට පස්සේ’ ටෙලි නාට්‍යයේ ‘බෙනී’ ගේ චරිතයෙන් අපි හමුවෙනවා.බෙනී මේ දවස්වල තවත් අලුත්ම වැඩකට අත ගහලා. මේක නර්තනය පැත්තෙන් සිදුවෙන වැඩක්. ‘සිරස ඩාන්සින් ස්ටාර්’ වැඩසටහනට සම්බන්ධ වුණු නර්තන ශිල්පීන් වශයෙන් තම දක්ෂතා ඉතාම අපූරුවට ඉදිරිපත් කළ රොෂාන් රණවන, සුරාජ් මාපා, උපේක්ෂා ස්වර්ණමාලි නෙහාරා පීරිස් සහ නිලන්ති ඩයස් තමයි මේකට එකතු වෙන්නේ.අලුත් ම ආකාරයේ නර්තන සංදර්ශනයක්. කලඑළි බහින්නේ මාර්තු මාසේ 28 වැනිදා. සංදර්ශනයෙ නම Star in dancing city’ දැන් ගජරාමෙට පුරුදු පුහුණු වෙනවා. නර්තන අධ්‍යක්ෂණය නලින් ගුණරත්න ගෙන්. කොච්චර නැටුවත් රඟපෑමත් අමතක කර නෑ. චතුරිකා පීරිස් ගේ ‘හිම කුමරිය’ ගිහාන් රෝහණගේ ‘හිම කඳවුර’ කියන ටෙලිනාට්‍යවලත් ජනිත් හොඳ දෙකක් කරනවා.  දේශීය රංග කලාවට දායක වන නිර්මාණ කරුවන් ගේ නිර්මාණ එළිදැක්වීමේදී උපදේශකත්වය සැපයීම, ශිල්පීය දායකත්වය ලබාදීම සහ සංවිධාන කටයුතු කිරීම හා රණවිරු පවුල්වල දරුවන්ගේ සුවදුක් සොයා බැලීම ඇතුළු සේවාවන් රැසක් සඳහා කැපවුණු ‘සිත් සෙත සේවා’ රංග කලා සංගමයේ මංගල හමුව පසුගිය දා සුදර්ශිනීහි දයානන්ද ගුණවර්ධන ශාලාවේදී පැවැත්විණ.එම අවස්ථාවට අනුශාසක ඊ.එම්.ජී. එදිරිසිංහ, මර්සි එදිරිසිංහ, සභාපති ඊ.ඩී. ශි‍්‍රයාපාල, අනුශාසිකා නීතිඥ ගීතාංගනී ජයසේකර, කාංචනමාලා මහවිතාන, උපලේකම් නිල්මිණි සිගේරා, ලේකම් වික‍්‍රමසිරි ජයවික‍්‍රම, සඳුන් විජේසිරි, සාරංග දිසාසේකර, දිනිඳු ජාගොඩ, තිලකා රණසිංහ යන කලාකරුවන් ඇතුළු සම්භාවනීය පිරිසක් එක්ව සිටි අයුරු.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=av09020813</link>
    <topic>රංගනයෙන් ඉදිරියට ආ රනිල් ප‍්‍රසාද් කුමාර</topic>
    <author>- ඉඳුනිල්</author>
    <content>සහන් – ගයනා සුබ මංගලම්!ගුවන් තොටුපළක් හෙල්ලූ නිළියකගේ අබිරහස් මල්ලමනුෂ්‍යත්වයේ සුවඳ මේ තරම් කවදාවත් දැනුණේ නැහැචිත‍්‍රපට සංස්ථාවේ නව සාමාන්‍යාධිකාරී ධර්මානන්ද විජේසිංහ මහතාතාත්තාගේ සිහින සැබෑ කිරීම අපේ එකම බලාපොරොත්තුවයඔයා විදිහට මාත් පුරුදු වෙන්න ඕන’ (රසදුන නව කථාව)වෙළෙඳ සේවයේ, ‘බොලිවුඩ්ස්ටාර්’ ශූරතාවය සංජය බණ්ඩාරටමං දේශපාලනයට ආවේ නළුවෙක් වෙන්න හුඟක් කලින්ඓශ්වර්යා අසුනකට තරග වදීදර්ශන තලයේදී රිතික්ට යළිත් අනතුරක්DANCING STAR 12 දා සිටතාත්ත ගෙ මඟම ගිය පුතුන් නව දෙනෙක් සහ මුණුපුරන් හය දෙනෙක්ජනිත් පිරිවරත් සමඟ හොඳ නැටුමකට සූදානම්රංගනයෙන් ඉදිරියට ආ රනිල් ප‍්‍රසාද් කුමාරමහින්දගේ ආගිය කතා‘අතට අහුවන හැම එකකින්ම කන කසන එක නරක වැඩක්’රූ විසිතුරුකොහොමද තොරතුරුවිවාහය මගේ ඇසින් නදී චන්ද්‍රසේකර‘රසඳුන’ කල එළියට විශේෂාංගය තුළින් අද හඳුන්වාදෙන ඔහු, රනිල් ප‍්‍රසාද් කුමාර ජයම්පති.වත්තේ ගම ජාතික පාසලෙන් උසස් පෙළ විද්‍යා අංශය දක්වා උගත් ඔහු බාලදක්‍ෂ කණ්ඩායමේ ප‍්‍රසංග වලට සහභාගි වුණා. ඒ නාට්‍යය සහ සංගීත අංශයෙන්. ඒ තුළින් සිය කලා හැකියාවන් ඔප කරගත් ඔහු පාසල් වියේදීම ශී‍්‍ර ලංකා ගුවන් විදුලියේ කඳුරට සේවයට ළමා ශිල්පියකු ලෙස සම්බන්ධ වුණා. ඒ ‘ගුරු ගෙදර’ වැඩසටහන් නිවේදකයකු ලෙසින්.පාසල් අධ්‍යාපනය හමාර කළ රනිල් ඉන්පසු ටෙලිවීව් ආයතනයේ පාඨමාලාවකට අයදුම් කිරීමෙන් ඊට සම්බන්ධ වුණා. එහිදී නොමිලේ එම පාඨමාලාව හැදෑරීමට ශිෂ්‍යත්වයක් ලැබීම රනිල් ගේ ජීවිතයේ වැදගත් සන්ධිස්ථානයක්. ”මේ පාඨමාලාව අවසන් වන විට සිරස රූපවාහිනියේ අරුණ ජයවර්ධන හඳුනාගන්න ලැබුණා. ඔහු මාව ‘බාඳුරා දේශය’ සහ 433333 ටෙලි නාට්‍ය වලට සම්බන්ධ කර ගත්තා.’බාඳුරා දේශය’ හි මම රඟපෑවෙ ශම්මි කියන ප‍්‍රධාන චරිතය. මේ අතර තමයි මට බර්මින් ලයිලි මහතා හඳුනාගන්න ලැබුණෙ. මගේ දක්‍ෂතා වලට වැඩිපුරම අත දුන්නේ ඔහු.”රනිල් රඟපෑ මෙතෙක් විකාශය වූ බර්මින් ගේ ටෙලි නාට්‍යය 5 කි. පළමුවෙන් ම ‘ස්වරූපා’ හි බ්‍රෝකර් වැඩ කරන කපටි චරිතයක්. ඉන්පසු ‘සඳතරු’ හි වාරිමාර්ග නිලධාරියෙක්. ‘යළිත් වසන්තයක්’ හි හෝටලයේ මැනේජර් ඔහු. ‘අංගම් මල්දම්’ හි චිත‍්‍රපට අධ්‍යක්‍ෂවරයෙක්.සාන්තුවරනය පුවත්පත් කලාවේදියකු ලෙස එහි ප‍්‍රධාන චරිතය.මෙසේ ඇරැඹි නිර්මාණ චාරිකාවේ මාලිනී ෆොන්සේකා ගේ ‘සැරිසර ලිහිණි’, එරංග සේනාරත්න ගේ ‘මයුමි’, ටිකිරි රත්නායකගේ ‘සක්විති වරම’, රංග බණ්ඩාරනායක ගේ ‘සිත නිවන කතා’ සමුද්‍ර වෙල්ලාල ගේ ‘සමාවන්න සර්’, ධම්මික පීරිස් ගේ හත්වැනි කණ්ඩායම (ජාතික රූපවාහිනිය නැවත විකාශය) අසිත ද සිල්වාගේ ජාතක කතා (නිගෝධ ජාතකය) ඔහු ආසාවෙන් රඟපෑ ටෙලිනාට්‍යයයි.”මම රඟපෑ ටෙලිනාට්‍ය අතර හතරක් ම ඉදිරියේ විකාශය වීමට තිබෙනවා. බර්මින් ලයිලිගේ ‘සෙනෙහස සුවඳයි’, එරංග සේනාරත්නගේ ‘නිළි වැස්ස’, සිනාසුණා ආදරෙන්’ සහ සනත් අබේසේකර ගේ ‘සිසි පබා’ එම ටෙලි නාට්‍යයයි.ඒ වගේම විනී හෙට්ටිගොඩගේ ‘හෝල්ට්’ වැඩ සටහනට ගයා රම්‍ය අල්විස් මාව සම්බන්ධ කළා. කොටස් 20-25 ක් විතර රඟපෑවා. ඒ වගේම අපි නොදන්න ලයිව් වැඩසටහන් ගණනාවකම රඟපාන්න ලැබුණා.මේ වැඩසටහන් දෙක හරහා පෙ‍්‍ර්ක්‍ෂකයා අතර වඩාත් කතා බහට ලක්වුණා.කඳුරට FM හි කපිල ගමගේ තමයි මාව මාධ්‍ය ක්‍ෂෙත‍්‍රයට පළමුවෙන්ම හඳුන්වා දුන්නේ. ඔහුට පළමුවෙන්ම ස්තුති කරනවා. ඒ වගේම මගේ හැකියාවට තැනක් දුන්නු ඔවුන්ගේ නිර්මාණ වවලට මාව සම්බන්ධ කරගත් සහ මට සහාය දුන් අතදුන් හැමටම ස්තූතියි.මම වැඩසටහන් නිෂ්පාදනය පිළිබඳව තරුණ සේවා ආයතනයේ ජනසන්නිවේදනය හදාරලා තිබෙනවා.මේ දැනුම සමඟ මගේ හැකියාව එකතු කරලා වාර්තා චිත‍්‍රපට, කෙටි චිත‍්‍රපට සහ සිනමාවට සම්බන්ධ වෙන්න කැමැත්තක් තිබෙනවා.ඒ වගේම ඉදිරියේ කෙරෙන නිර්මාණ සඳහා දායක වීමේ බලාපොරොත්තුවෙන් සිටිනවා.”077 6650282 රනිල්ගේ දුරකතන අංකය වන අතර අංක 30 කාන්ති සෙවණ, යටි රාවන, වත්තේගම ඔහුගේ ලිපිනයයි.- ඉඳුනිල්</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=av09020814</link>
    <topic>මහින්දගේ ආගිය කතා</topic>
    <author/>
    <content>සහන් – ගයනා සුබ මංගලම්!ගුවන් තොටුපළක් හෙල්ලූ නිළියකගේ අබිරහස් මල්ලමනුෂ්‍යත්වයේ සුවඳ මේ තරම් කවදාවත් දැනුණේ නැහැචිත‍්‍රපට සංස්ථාවේ නව සාමාන්‍යාධිකාරී ධර්මානන්ද විජේසිංහ මහතාතාත්තාගේ සිහින සැබෑ කිරීම අපේ එකම බලාපොරොත්තුවයඔයා විදිහට මාත් පුරුදු වෙන්න ඕන’ (රසදුන නව කථාව)වෙළෙඳ සේවයේ, ‘බොලිවුඩ්ස්ටාර්’ ශූරතාවය සංජය බණ්ඩාරටමං දේශපාලනයට ආවේ නළුවෙක් වෙන්න හුඟක් කලින්ඓශ්වර්යා අසුනකට තරග වදීදර්ශන තලයේදී රිතික්ට යළිත් අනතුරක්DANCING STAR 12 දා සිටතාත්ත ගෙ මඟම ගිය පුතුන් නව දෙනෙක් සහ මුණුපුරන් හය දෙනෙක්ජනිත් පිරිවරත් සමඟ හොඳ නැටුමකට සූදානම්රංගනයෙන් ඉදිරියට ආ රනිල් ප‍්‍රසාද් කුමාරමහින්දගේ ආගිය කතා‘අතට අහුවන හැම එකකින්ම කන කසන එක නරක වැඩක්’රූ විසිතුරුකොහොමද තොරතුරුවිවාහය මගේ ඇසින් නදී චන්ද්‍රසේකරසමහරු කැමතියි ඉංග‍්‍රීසි දන්න බව පෙන්වන්න. හැබැයි එහෙම පෙන්වන්නේ ඉංග‍්‍රීසි හරියට දන්නෙ නැති අය. ඇරත් අපේ මිනිස්සු හැමදේටම යොදන්නේ ඉංග‍්‍රීසි වචනමනේ. හරි වචන කොච්චර කිව්වත් කියන්නෙම වැරැදි වචනෙ. ඒක තමයි හොඳට හුරු.ෆුට් බයික් එකට පුෂ් බයික් කියනවා. ස්ටියරින් වීල් එකට ස්ටීරියන් කියලා ෂොක් ඇබ්සෝබර් කියන එකට ෂොකට් සෝබර් කියනවා. දැන් ඉතින් ඒවා හදන්න ගියාට වැඩක් නැහැ.ඔන්න ඉතින් මං කියන්න ගියේ වෙන කතාවක්. ඉංග‍්‍රීසි දන්න බව පෙන්වන්න ගිය මහත්තයකුට මරු ඇබැද්දියක් වුණා. එයාගෙ යාළුවකුට අමුතු ලෙඩක්. ඉතින් ඒ ගැන කතා කළාම අර ඉංග‍්‍රීසි යාළුව මෙන්න මෙහෙම කිව්වා.”මං අඳුනන හොඳ ඩොක්ටර් කෙනෙක් ඉන්නවා. මං එයාව ඔයාට ඉන්ටර්වීව් (Interview) කරලා දෙන්නම්. ඔයා ගිහින් එයා චැලේන්ජ් (Challenge) කරන්න”මේක අහපු රෝගී යාළුව අන්ද මන්ද වෙලා”මට පුළුවන්ද ඩොක්ටර්ස්ලා ඉන්ටර්වීව් කරන්න” එයා එහෙම හිතුවලු.අපේ ඉංග‍්‍රීසි මිත‍්‍රයට කියන්න ඕන වෙලා තිබුණේ “මං ඔයාට ඩොක්ටර් ඉන්ටෙ‍්‍රාඩියුස් (Introduce) කරල දෙන්නම්. ඔයා චැනල් (Channel) කරන්න.  මෝහිණී දැක්කමත් සමහරු බයවෙලා ලෙඩ වෙනවා. එතකොට තොවිල් කරන්නත් වෙනවා. ඔය නයිට් ඩියුටි කරලා මහ රෑ පයින් එනකොට වතුර කඩිති ළඟ මෝහිණී ඉන්නවලු දරුවකුත් වඩාගෙන. ඉතින් කවුරු හරි දැක්කම කියනවලු “මගේ රෙද්ද ඇඳගන්න මේ දරුව පොඩ්ඩක් අල්ල ගන්න කියල.දරුවෙක් වඩාගෙන ඉන්න අම්ම කෙනෙක් දැක්කම ඇස් පියාගෙන හොර නින්දට වැටෙන අපේ අයියලා මෝහිණී ලස්සන නිසා පැනල දරුව වඩා ගන්නවලු. එතකොට මෝහිණී කෑගහගෙන දුවනවලු. අර මෑන් සිහිනැතිව වැටෙනවලු.රුහුණු කැම්පස් එකේ සුජිත් කොහේද අනවශ්‍ය ටුවර් එකක් ගිහිල්ල රෑ වුණාලු. දරුවා වඩාගෙන මෝහිණී ආවලු.මෝහිණී – අනේ මේ දරුවා පොඩ්ඩකට අල්ලගන්න මං මේ රෙද්ද ඇඳ ගන්නකං.ඔය කැම්පස් පොරවල් අපි වගේ නෙවෙයි. අලුත් ක‍්‍රම සහ විධි දන්නවා.සුජිත් – මට දරුව වඩාගන්න බෑ. ඉන්න මං ඔයාගෙ රෙද්ද අන්දවන්නම්.ඒක අහපු මෝහිණී බයවෙලා මොර දීගෙන දරුවත් අරන් දිව්වලු.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=av09020815</link>
    <topic>‘අතට අහුවන හැම එකකින්ම කන කසන එක නරක වැඩක්’</topic>
    <author>සාකච්ඡාවකින් සකස් කළේ ගාමිණී සුසන්ත</author>
    <content>සහන් – ගයනා සුබ මංගලම්!ගුවන් තොටුපළක් හෙල්ලූ නිළියකගේ අබිරහස් මල්ලමනුෂ්‍යත්වයේ සුවඳ මේ තරම් කවදාවත් දැනුණේ නැහැචිත‍්‍රපට සංස්ථාවේ නව සාමාන්‍යාධිකාරී ධර්මානන්ද විජේසිංහ මහතාතාත්තාගේ සිහින සැබෑ කිරීම අපේ එකම බලාපොරොත්තුවයඔයා විදිහට මාත් පුරුදු වෙන්න ඕන’ (රසදුන නව කථාව)වෙළෙඳ සේවයේ, ‘බොලිවුඩ්ස්ටාර්’ ශූරතාවය සංජය බණ්ඩාරටමං දේශපාලනයට ආවේ නළුවෙක් වෙන්න හුඟක් කලින්ඓශ්වර්යා අසුනකට තරග වදීදර්ශන තලයේදී රිතික්ට යළිත් අනතුරක්DANCING STAR 12 දා සිටතාත්ත ගෙ මඟම ගිය පුතුන් නව දෙනෙක් සහ මුණුපුරන් හය දෙනෙක්ජනිත් පිරිවරත් සමඟ හොඳ නැටුමකට සූදානම්රංගනයෙන් ඉදිරියට ආ රනිල් ප‍්‍රසාද් කුමාරමහින්දගේ ආගිය කතා‘අතට අහුවන හැම එකකින්ම කන කසන එක නරක වැඩක්’රූ විසිතුරුකොහොමද තොරතුරුවිවාහය මගේ ඇසින් නදී චන්ද්‍රසේකරඋගුර, කන, නාසය ආශ‍්‍රිතව ඇතිවන රෝගාබාධයන් නිසා සමාජයේ බොහෝ දෙනෙක් පීඩා විඳිනවා. ඇතැම්විටක මේ ආශ‍්‍රිත රෝග තත්ත්වයන් මාරාන්තික රෝග තත්ත්වයන් දක්වා වර්ධනය වෙන්න පුළුවන්. ඒ නිසයි අප ඒ පිළිබඳව වැඩි අවධානයක් යොමු කළ යුත්තේ. ‘සුවමඟ’ තුළින් මේ සතියේත් ලබන සතියේත් අප අවධානය යොමුකරන්නේ උගුර, කන, නාසය ආශ‍්‍රිත රෝග පිළිබඳවයි.කන ආශ‍්‍රිතව ඇතිවන විවිධ ආබාධ මොනවාද?මිනිස් කන ප‍්‍රධාන වශයෙන් හඳුනාගැනීමේ පහසුව සඳහා කොටස් 3 කට බෙදා දක්වන්න පුළුවන්. ඒ බාහිර කන, මැද කන සහ අභ්‍යන්තර කන වශයෙන්. අභ්‍යන්තර කනේ කාර්ය වන්නේ බාහිර කනෙන් ගන්නා ශබ්දය ශ‍්‍රව්‍ය ස්නායුව හරහා මොළයට යැවීමයි. බොහෝ දෙනෙක් මුහුණ දෙන්නේ බාහිර කනේ සහ මැද කනේ ආසාදන තත්ත්වයන්ටයි. බාහිර කන සෑදී තිබෙන්නේ කාටිලේජ් සහ අස්ථිවලින්. කන් පෙත්ත සැදී තිබෙන්නේ කාටිලේජවලින්. බාහිර ශ‍්‍රවණ නාලයේ ඇතිවන ආසාදනවලට බොහෝවිට හේතුවන්නේ එක් එක් පුද්ගලයා සතු වැරදි පුරුදු. බොහෝවිට බාහිර ආසාදනයට ලක්වන්නේ කන පිරිසුදු කිරීමට යාම නිසයි. කොණ්ඩා කටු, යතුරු, කුරුලු පිහාටු, කන්හැඳි, කොට්න් බට්, ආදිය දමා කන පිරිසුදු කිරීමට යාමෙන් කනේ බාහිර සම සීරීමට ලක්වී ආසාදනය වෙනවා. මෙම ආසාදනයට බොහෝ විට හේතුවන්නේ බැක්ටීරියා හෝ දිලීර වර්ගයි.’කොළඹ ජාතික රෝහලේ උගුර, කන, නාසය ආශ‍්‍රිත රෝග පිළිබඳ විශේෂඥ ශල්‍ය වෛද්‍ය චන්ද්‍රා ජයසූරිය’කලාතුරකින් වෛරස්’ ආසාදනත් බාහිර කනේ ඇතිවිය හැකියි. මේ අතරිනුත් වැඩි වශයෙන්ම හටගන්නේ දිලීර ආසාදනයන්. ප‍්‍රධාන වශයෙන්ම බාහිර කන ආපදාවට ලක්කරන දිලීර වර්ග 2 ක් තිබෙනවා. Candida (යීස්ට්) සහ Aspergillus  (පාන් පුස්). දියවැඩියා රෝගයෙන් පෙළෙන අයට මෙම දිලීර ආසාදන වැළඳීමේ හැකියාව වැඩියි. එසේම වැව්වල ස්නානය කිරීමෙන් ද කනේ පුස් ආසාදන ඇතිවිය හැකියි. ඒ කලක් එක්රැස්වී ඇති වැව් ජලයේ දිලීර වර්ග වැඩි නිසයි. ඉහත සඳහන් කළ කිනම් ආකාරයකින් හෝ කණ ආසාදන තත්ත්වයකට පත්වූවිට වහාම වෛද්‍යවරයකු වෙත යොමුවීම වැදගත්. කනේ ඇති පුස් ඉවත් කිරීම සඳහා බාහිර ඖෂධ වෛද්‍යවරයා විසින් නියම කරනවා. එම ඖෂධ නියම ආකාරයෙන් කනට යෙදිය යුතුයි. මෙහිදී ගිලීමට ප‍්‍රතිජීවක ඖෂධ ලබාදෙන්නේ නෑ. මාසයක් පමණ කනට ඖෂධ යෙදිය යුතුයි. මෙම කාලය තුළ කන වසාගෙන සිටීම වැදගත්.’බාහිර කනේ කාටිලේජමය කොටසේ රෝම කූප තිබෙනවා. ඒවා පැසවීමෙන් බැක්ටීරියා ආසාදනයක් ඇතිවිය හැකියි. මෙය තරමක කුඩා ගැටිත්තක් (විසප්පුවක්) ආකාරයෙන් ඇතිවිය හැකියි. කන තුළ එතරම් ඉඩකඩක් නොමැති නිසා කනේ ඇතිවන කුඩා ගෙඩිය විශාල වන විට අධික වේදනාවක් ඇතිවෙනවා. මෙයට හේතුවන බැක්ටීරියාවStaphylococus aureus ලෙසයි හඳුන්වන්නේ. මෙහිදී ඇතිවන අධික වේදනාව නිසා රෝහල් ගතවීමට පවා සිදුවෙනවා. දියවැඩියා රෝගීන්ට මෙම තත්ත්වය තරමක් බරපතළ විය හැකියි.කන් කැක්කුම ඇතිවන්නේ ඇයි?’බාහිර කනේ කිසියම් ආසාදනයක් ඇතිවූ විට දැඩි වේදනාවක් ඇතිවෙනවා. මැද කනේ ඇතිවන ගැටලුවලටත් දැඩි වේදනාවක් ඇතිවෙනවා. මැද කනේ ගැටලු බොහෝවිට ඇතිවන්නේ කුඩා ළමයින්ටයි. උගුර සහ මැද කන සම්බන්ධ කරන යුෂ්ටේකීය නාලය කුඩා ළමයින්ගේ පිහිටන්නේ තිරස්ව. (එය වැඩිහිටියකුගේ පිහිටන්නේ අංශක 45 ක් ආනතව) මේ නිසා කුඩා දරුවන්ගේ උගුරේ ආසාධන ඉතාම පහසුවෙන් කන වෙත ගමන් කරනවා. ඊට අමතරව  Adenoidනම් මස්දල්ලේ ඇතිවන ආසාදනත් යුෂ්ටේකීය නාලය දිගේ කනට ඇතුළු වෙනවා. මෙහිදී සඳහන් කළ යුතු වැදගත් කරුණක් තිබෙනවා. ඒ; පුංචි දරුවකු නිතර නිතර අඬයි නම්, එයට හේතුව බොහෝවිට කන තුළ ඇති ආසාදනයක් නිසා විය හැකි බවයි. එවිට වෛද්‍යවරයකු වෙත දරුවා යොමුකර කර පරීක්ෂා කරන උපකරණයකින් පරීක්ෂා කරවා ගැනීම වැදගත්. වසරකට අඩු වයසේ පසුවන ළමයින් වැඩි පිරිසකට කනේ ආසාදනයක් ඇතිවී කන් කැක්කුමක් ඇතිවී කන පැසවනවා. ඒ නිසා නිතර අඬන ළමයින්ගේ කන පරීක්ෂා කිරීම ඉතා වැදගත්.’මැද කනේ ඇතිවන ආසාදනවලදී කන් කැක්කුම ඇතිවන්නේ කන් බෙරය සිදුරු වී සැරව පිටතට පැමිණෙන තුරු පමණයි. සැරව පිටතට පැමිණි පසුව වේදනාව අඩුවී යනවා. මැද කනේ ඇතිවන ආසාදනවලදී කන් කැක්කුම (වේදනාව) ඇතිවන්නේ මුල් අවස්ථාවේ පමණක් වුවත්, බාහිර කනේ ඇතිවන ආසාදනවලදී එම ආසාදනය සුව වන තෙක්ම වේදනාව ඇතිවෙනවා.’’අපේ මැද කන ස්වසන පද්ධතියට අයත් කොටසක් ලෙස කි‍්‍රයාකරනවා. ඒ නිසා සෙම්ප‍්‍රතිශ්‍යාව වැනි වෛරස් ආසාධනයක් ඇතිවූ විට එය මැද කනටත් බලපෑ හැකියි. මැද කනේ ඇතිවන ආසාදනවලදී කන් කැක්කුම (වේදනාව) ඇතිවන්නේ මැද කන තුළ ඇතිවන පීඩනය නිසයි. කන් බෙරය සිදුරු වී සැරව එළියට ගැලූ විට මැද කන තුළ වේදනාව අඩුවෙනවා. මෙහිදී සැරව පරීක්ෂා කර ඒ සඳහා සුදුසු ප‍්‍රතිජීවකයක් වෛද්‍යවරයා තීරණය කරනු ලබනවා”.”ළමයින්ට කන් කැක්කුම ඇතිවීම සාමාන්‍ය තත්ත්වයක්. ඒ ගැන එතරම් බිය විය යුතු නෑ. එසේ වුවත් වෛද්‍යවරයකුට ළමයා පෙන්විය යුතුයි. වයස අවුරුදු 10 ක් 12 ක් පමණ වන විට නිතර නිතර කන් කැක්කුම ඇතිවීම ඉබේම මඟහැරී යනවා. ඉහතින් දැක්වූයේ කන් කැක්කුම ඇතිවීමට ප‍්‍රධාන වශයෙන්ම කනේ පමණක් ඇතිවන ගැටලුයි. එසේම කනේ කිසිදු ආබාධයක් නොමැතිවත් කනේ රිදීමක් ඇතිවිය හැකියි; කන රිදෙනවා සේ දැනිය හැකියි. බොහෝවිට මුඛයේ කෙළවර දතක රිදීමක් කන් කැක්කුමක් ලෙස දැනෙන අවස්ථාත් තිබෙනවා. එසේම හක්ක අසල තිබෙන සන්ධියේ ප‍්‍රශ්න ද බෙල්ලේ ඇතිවන ප‍්‍රශ්න ද, කශේරුකාවල ඇතිවන ප‍්‍රශ්න ද, සෙම්ගෙඩි වැනි උගුරේ ආසාදන නිසා ඇතිවන ප‍්‍රශ්න ද කන් කැක්කුමක ස්වරූපයෙන් ඇතිවිය හැකියි. ඒ නිසා කන ආශ‍්‍රිතව ඇතිවන කැක්කුම සඳහා වෛද්‍ය උපදෙස් ගත යුතුයි.”කන් බෙරයේ ඇතිවන සිදුරු ඉබේ වැසෙනවාද?”සාමාන්‍යයෙන් කන් බෙරයේ ඇතිවන සිදුරු කන ආරක්ෂා සහිතව වියළිව තබාගත් විට ඉබේම වැසෙනවා. එසේ නොවුණහොත් එම සිදුරු සැත්කමකින් වැසිය යුතුයි. කුඩා දරුවන්ගේ කනේ ඇතිවන සිදුරු වැසීම අවශ්‍ය නොවුණත් වයස අවුරුදු 8 පමණ ඉක්මවූ විට සැත්කමකින් කන් සිදුරු වැසිය හැකියි. කනේ සිදුරක් ඇත්නම්, කනට වතුර යා නොදී රැකගැනීම අත්‍යවශ්‍යයි. කනේ සිදුරක් ඇති අයකුට කන් කැක්කුමක් ඇතිවන්නේ නෑ. එසේ වුවත් කනේ සිදුරක් ඇති අයකුගේ කන ආසාදනය වීමට මාර්ග දෙකක් තිබෙනවා. යුෂ්ටේකීය නාළය දිගේ ආසාදනය වීම එක් මාර්ගයක්. බාහිර ස්වසන නාලයේ සිදුර දිගේ කන ආසාදනයවීම අනෙක් ක‍්‍රමයයි.””මොවුනට කන් කැක්කුමක් ඇතිවන්නේ නැති නිසා මොවුන් කනේ ආසාදනවලට වෛද්‍ය ප‍්‍රතිකාර සොයා යනවා අඩුයි. එසේ වුවත් කනේ සිදුරක් ඇති පුද්ගලයා ඒ පිළිබඳව විශේෂයෙන් සැළකිලිමත් විය යුතුයි. කන් බෙරයේ සිදුරක් ඇති විට ඉතාම පහසුවෙන් මොළයට විෂබීජ ගමන් කළ හැකියි.”කනෙන් දුගඳක් හමන්නේ ඇයි?කනෙන් දුගඳක් හමයි නම්, එය තරමක භයානක රෝග තත්ත්වයක් විය හැකියි. අපගේ කන පිහිටා තිබෙන්නේ හිස් කබළ තුළ ඇති අස්ථියක් ඇතුළේ. එම අස්ථිය වටා කනේ ආසාදනය පැතිරුණ හොත් දුගඳක් හමනවා. ඒ නිසා යමෙකුගේ කනේ ආසාදනයත් සමඟ දුගඳක් හමයි නම්, එය ඉතා ඉක්මනින් වෛද්‍ය ප‍්‍රතිකාර ලබාගත යුතුª තත්ත්වයක්. දුඟඳ හමන්නේ කනේ අස්ථි දිරාපත්වූ විටයි. මැද කනේ කුඩා අස්ථි දිරාපත් වන විට ඇසීම අඩුවෙනවා. අස්ථි ආසාදනය වී ඇතිවන සැරවවල නිර්වායු ස්වසනය සිදුකරන බැක්ටීරියා වර්ධනය වී දුගඳක් පිටකරනවා. රෝගියාට නොදැනීම කපාල කුහරයට ආසාදනය පැතිරී ජීවිතයට ද තර්ජනයක් එල්ල විය හැකියි.””කනේ ඇතිවන ආසාදනයන් සිනාසීමට, හැඬීමට, හැඟීම් ප‍්‍රකාශ කිරීමට උපකාරීවන අපගේ මුහුණේ පිහිටන 7 වන කපාල ස්නායුවටද බලපෑ හැකියි. එම ස්නායුව මොළයේ සිට මුහුණට සම්බන්ධ වන්නේ කන තුළින්. කනේ ඇතිවන ආසාදනයන් මෙම ස්නායුවට පැතිරීම නිසා කට ඇදවීම වැනි ආබාධයක් වුවත් ඇතිවිය හැකියි.කන සුද්ද කිරීමක් අවශ්‍යම නැතිද?”ඉටි වැනි කලාඳුරු ඇතිවන්නේ බාහිර කනේ. කලාඳුරුවල විෂබීජ මර්දන ශක්තියක් තියෙනවා. කනට ඇතුළුවන විෂබීජ මර්දනය කිරීමට කලාඳුරු උපකාරී වෙනවා. ඒ නිසා කලාඳුරු ඉවත් කිරීම සුදුසු නෑ. කලාඳුරු ඉබේම කන තුළින් එළියට එනවා. ඇතැමෙකුගේ එසේ ඉබේ ඉවත් නොවන කලාඳුරු කන තුළ ගල්වෙනවා. එවිට වෛද්‍යවරයකු හමුවිය යුතුයි. කලාඳුරු ඉවත් කරන ඖෂධ මඟින් ඒවා ඉවත්කළ හැකියි.ලබන සතියේත් අපි කන ආශ‍්‍රිත රෝගාබාධ පිළිබඳව තොරතුරු සොයා බලමු.සාකච්ඡාවකින් සකස් කළේ ගාමිණී සුසන්ත</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=av09020816</link>
    <topic>රූ විසිතුරු</topic>
    <author>සටහන - රෝහණ</author>
    <content>සහන් – ගයනා සුබ මංගලම්!ගුවන් තොටුපළක් හෙල්ලූ නිළියකගේ අබිරහස් මල්ලමනුෂ්‍යත්වයේ සුවඳ මේ තරම් කවදාවත් දැනුණේ නැහැචිත‍්‍රපට සංස්ථාවේ නව සාමාන්‍යාධිකාරී ධර්මානන්ද විජේසිංහ මහතාතාත්තාගේ සිහින සැබෑ කිරීම අපේ එකම බලාපොරොත්තුවයඔයා විදිහට මාත් පුරුදු වෙන්න ඕන’ (රසදුන නව කථාව)වෙළෙඳ සේවයේ, ‘බොලිවුඩ්ස්ටාර්’ ශූරතාවය සංජය බණ්ඩාරටමං දේශපාලනයට ආවේ නළුවෙක් වෙන්න හුඟක් කලින්ඓශ්වර්යා අසුනකට තරග වදීදර්ශන තලයේදී රිතික්ට යළිත් අනතුරක්DANCING STAR 12 දා සිටතාත්ත ගෙ මඟම ගිය පුතුන් නව දෙනෙක් සහ මුණුපුරන් හය දෙනෙක්ජනිත් පිරිවරත් සමඟ හොඳ නැටුමකට සූදානම්රංගනයෙන් ඉදිරියට ආ රනිල් ප‍්‍රසාද් කුමාරමහින්දගේ ආගිය කතා‘අතට අහුවන හැම එකකින්ම කන කසන එක නරක වැඩක්’රූ විසිතුරුකොහොමද තොරතුරුවිවාහය මගේ ඇසින් නදී චන්ද්‍රසේකරලොව ලොකුම බඩු ප‍්‍රවාහන නැව තමයි මේ තිබෙන්නේ. ඩෙන්මාර්කයේ තැනුණු එමා මඑස්ක් (Emma Maersk) නමැති මේ නෞකාවෙ එකවර කන්ටේනර් 15,000 ක් පැටවීමට පුළුවන්. කෑලි තුනකට සැදූ නෞකාවේ කොටස් එකිනෙක දියත් කැර පෑහීමෙන් පසු එකම යාත‍්‍රාවක් බවට පත්කැර තිබෙනවා.මෙහි මුදුනත කොටස තට්ටු 10 ක ගොඩනැගිල්ලකට වැඩියෙන් උස බවයි පැවසෙන්නේ. වේගය අතිනුත් පෙරමුණේ. නෞකාවේ පතුලට ආලේප කැර ඇති සිලිකෝන් තීන්ත නිසා ජල පීඩනය අවම වීමෙන් වසරකට ඩීසල් ගැලුම් 3 ලක්ෂ 17 දාහක් පිරිමසා ගත හැකි වීමත් ‘එමා’ නෞකාවේ විශේෂත්වයක්.හරි බැරැක් ඔබාමා හොයාගන්න බැරි තරමට බොරු ඔබාමාත් සමාන බවක් පානවා. 47 හැවිරිදි නව ඇමෙරිකානු ජනාධිපතිවරයාට රුවින් සමානකම් පාන දෙවැන්නා ඉලාම් අනාස්. 34 හැවිරිදි අනාස් ඉන්දුනීසියානු ජාතික ඡායාරූප ශිල්පියෙක්. ඔබාමා නිසා අනාස්ටත් ලොකු ජනප‍්‍රියත්වයක් ලැබිලා.පින්තාරු කලාවෙන් බොහෝ දේ පවසන්නට මිනිස් සිරුරටත් පුළුවන්. ඒඩ්ස් පණිවිඩය දෙන්නට මුහුණු පාට කර ගැනීමේ තරගයකට ඉදිරිපත් වූ සිසුන් දෙදෙනෙකුයි මේ. උතුරු ඉන්දියාවේ චන්දිගාර් නගරයේදී තරගය පැවැත්වුණා. HIV ආසාධිතයන් වැඩිම රටවල් අතරින් තුන් වැනි තැන ගන්නේ ඉන්දියාව බවත් මෙතැනදී අමතක කළ යුතු නෑ.  ඔබාමා ගේ මුහුණ දැන් නොදකින තැනක් නෑ. එය කෙතරම් දුර ගිහින් ද යන්න මේ ඉදිකටු මල දුටුවාම පේනවා. ඉදිකටු මල තුළ බැරැක් ඔබාමා ගේ මුළු පවුලම අඹ ලා. ක්ෂුද්‍ර මූර්ති ශිල්පි විලාඩ් විගන් මොනතරම් මහන්සියක් ගන්නට ඇද්ද?  බල්ලො හරක් හැප්පිලා පාර තොටේදී නම් අනන්තවත් රිය අනතුරු සිද්ධ වෙනවා. ඒත් ගුවනෙදිත් සතුන් නිසා අනතුරු සිදුවෙනවා කීවොත් ඔබ පුදුම වේවි. ඒත් පහුගියදා මෙවන් අනතුරක් ගැන අපට අහන්නට ලැබුණා.ගුවන් නියමුවා ගේ ‘ගණ දෙවි නුවණින්’ තමයි ජීවිත ගණනාවක් බේරුණේ. ඇමෙරිකානු ඒ - 320 එයාර් බසය නිව්යෝර්ක් හි හඩ්සන් ගංගාවට පාත් කැරුණායින් පසුව පිරිස ගලවා ගැනීමේ කටයුතු හනි හනිකට සිදුකැරුණා. මේ අවාසනාවන්ත සිද්ධියට මුල කවුද දන්නවද? අහසෙ නිදැල්ලෙ පියාඹූ කුරුල්ලෝ රංචුවක්.  මැරෙන්න හැදුවත් නොමැරෙන මිනිසුන් අනන්තයි - අප‍්‍රමාණයි. ගල් කුළක හිරවුණු මේ වෑන් රථය දැක්කහම ඔබත් හිතාවි මෙහි ගමන් ගත් අය සේරම කම්මුතු වෙන්න ඇති කියලා. ඇත්තෙන් ම මෙහි ගමන් ගත්තේ 34 හැවිරිදි රියැදුරා පමණයි.ඔහු ඩොජ් වර්ගයට අයත් මේ වෑන් රථය කන්දෙන් පල්ලෙහා ට පදවා දිවි නහගන්නයි හැදුවෙ. ඒත් වැඩේ වැරදුණා. කොලරාඩෝවේ ජාතික ස්මාරක පිළිබඳ මධ්‍යස්ථානය මගින් මේ වගේ අපූරු ඡායාරූප රැසක් පසුගියදා නිකුත් කැර තිබුණා.මෙවන් සිය දිවි නසා ගැනීමේ තැත් 27 ක් ගැන පසුගිය වසරෙත් මෙතැනින් වාර්තා වෙනවා. එනපොට හොඳ නෑ ඒ නිසා මෙහි බලධාරීන් විශේෂ ආරක්ෂක පියවර රැසක් දැන් අරන් තිබෙනවා.සටහන - රෝහණ</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=av09020817</link>
    <topic>කොහොමද තොරතුරු</topic>
    <author/>
    <content>සහන් – ගයනා සුබ මංගලම්!ගුවන් තොටුපළක් හෙල්ලූ නිළියකගේ අබිරහස් මල්ලමනුෂ්‍යත්වයේ සුවඳ මේ තරම් කවදාවත් දැනුණේ නැහැචිත‍්‍රපට සංස්ථාවේ නව සාමාන්‍යාධිකාරී ධර්මානන්ද විජේසිංහ මහතාතාත්තාගේ සිහින සැබෑ කිරීම අපේ එකම බලාපොරොත්තුවයඔයා විදිහට මාත් පුරුදු වෙන්න ඕන’ (රසදුන නව කථාව)වෙළෙඳ සේවයේ, ‘බොලිවුඩ්ස්ටාර්’ ශූරතාවය සංජය බණ්ඩාරටමං දේශපාලනයට ආවේ නළුවෙක් වෙන්න හුඟක් කලින්ඓශ්වර්යා අසුනකට තරග වදීදර්ශන තලයේදී රිතික්ට යළිත් අනතුරක්DANCING STAR 12 දා සිටතාත්ත ගෙ මඟම ගිය පුතුන් නව දෙනෙක් සහ මුණුපුරන් හය දෙනෙක්ජනිත් පිරිවරත් සමඟ හොඳ නැටුමකට සූදානම්රංගනයෙන් ඉදිරියට ආ රනිල් ප‍්‍රසාද් කුමාරමහින්දගේ ආගිය කතා‘අතට අහුවන හැම එකකින්ම කන කසන එක නරක වැඩක්’රූ විසිතුරුකොහොමද තොරතුරුවිවාහය මගේ ඇසින් නදී චන්ද්‍රසේකර  බෙනට් රත්නායක අධ්‍යක්ෂණය කළ ‘සුළඟ‘ චිත‍්‍රපටයේ ප‍්‍රධාන චරිතය වන ‘කුමාරි’ ලෙස රඟපාන නිළිය ඔබට මතක ද? ඇය සත්‍යා එරන්දතී රත්නායක. බෙනට් රත්නායකගේ ආදරණීය දියණිය. ‘සත්‍යා’ පසුගියදා විවාහ දිවියට ඇතුළත් වුණා. ඇගේ අතගත් මනාලයා වූයේ ඩිලාන් ප‍්‍රනාන්දුයි.ඔහු ‘Warwick’ විශ්වවිද්‍යාලයේ ව්‍යාපාර කළමනාකරණය පිළිබඳ උපාධිධරයෙක්. සත්‍යාත් Eeast London විශ්වවිද්‍යාලයේ උපාධිධාරිනියක්. මේ දෙදෙනා ගේ විවාහය පසුගියදා කොළඹ හිල්ටන් හෝටලයේ දී පැවැත්වුණා. ඩිලාන් දැනට අපනයනකරුවකු වශයෙන් කටයුතු කරනවා.සත්‍යා ‘සුළඟ’ චිත‍්‍රපටයේ ප‍්‍රධාන චරිතය මෙන් ම ‘www.com’ ටෙලිනාට්‍යයේ සහ පෙ‍්‍ර්ම කුමාර ජයවර්ධන අධ්‍යක්ෂණය කළ ‘ඉතිං අපි කතා කරමු’ ටෙලිනාට්‍යය සඳහාත් රංගනයෙන් එක්වුණා. සත්‍යාටත් ඩිලාන්ටත් අපේ සුබ පැතුම්!  මහේන්ද්‍ර පෙරේරා පදිංචි වෙලා ඉන්නේ තලවතුගොඩ. කලක පටන් ම මහේන්ද්‍ර ඔහුගේ රුචියට ගැළපෙන විදියට නිවසක් තනාගෙනත් යනවා. කොටසින් කොටස බොහොම හෙමින් තමයි නිවස ගොඩනැඟෙන්නේ. නිවෙසේ වැඩට ඔහුට ඇත්තෙන්ම වෙලාවක් නැති තරම්. රඟපෑමට තමයි මුල් තැන දීලා තිබෙන්නේ. රඟපානවා විතරක් නෙමෙයි රඟපෑම උගන්වනවත්. එළඹෙන මාර්තු මාසයේ දී අනුර මාධව ජයසේකර අධ්‍යක්ෂණය කරන ටෙලිනාට්‍යයක් සඳහා ඔහු විදේශ ගත වෙන්නත් සූදානමින් ඉන්නවා.අලුතින් ආරම්භ වන රූපවාහිනි නාලිකාවක වැඩසටහනක් කරන්නට ඇරියුමකුත් ලැබිලා. මහේන්ද්‍රගේ නිවෙස ගැනත් තව පොඩ්ඩක් සඳහන් නොකළොත් හොඳ නෑනෙ. නිවෙසේ ඉහළ මාලය කපරාරු කරල තියෙන්නේ මැටියෙන්. ඒකට තවත් කෙමිකල් වර්ග මිශ‍්‍ර කරලා. මේ ක‍්‍රමය නිසා නිතරම ගේ ඇතුළෙ සිසිලස රැඳෙනව කියලා තමයි මහේන්ද්‍ර කිව්වේ. බොහෝ දෙනෙක් නිවෙසේ පොළවට අල්ලන්න විවිධ ආකාරයේ ටයිල් හොය හොයා යන මේ කාලේ ඒකත් අපූරු ආකාරයකට නිම කර ගන්න තමයි මහේන්ද්‍ර හිතන්නේ. ඔහු හදන්නේ රතු, කහ, කොළ වගේ විවිධ වර්ණ යොදලා සිමෙන්තියෙන් ගෙබිම අලංකාර කරගන්නයි. මේ සියල්ල එකට එකතු වෙන කොට අපූරුම ආකාරයේ වෙනසක් ඇති නිවෙසක් මහේන්ද්‍රට හිමි වේවි.  බන්දු සමරසිංහ ගේ රංගනයක් කලෙකින් චිත‍්‍රපටයකින් දැක්කෙ නෑ. ඔහු නිහඬවෙලා ද කියලත් බොහෝ දෙනෙක් අපෙන් විමසන්න ගත්තා. පසුගියදාක අපි ඔහුට කතා කළා අලුත් තොරතුරු මොනවද කියලා දැනගන්න.“මගේ අලුත් ම තොරතුරු නම් අවුරුදු හතරකින් කිසිම චිත‍්‍රපටයක රඟපෑවේ නැති එකයි” බන්දු කිව්වා.ඇත්තටම බන්දු රඟපෑව චිත‍්‍රපටයක් කාලෙකින් අපි නැරඹුවේ නෑ තමයි. බන්දු කියන විදියට ඔහු රංගනයට ආවේ නැත්තේ කලකිරීමකින්වත් කිසිම අසනීපයක් නිසාවත් නම් නොවෙයි. ඔහු බොහොම සතුටින් සැපෙන් ඔහුගේ දූ දරුවන් සමඟ නිවෙසේ පසුවෙනවා. බොහෝ කාලය ඔහු ගත කරන්නේ පෞද්ගලික ජීවිතේ විවිධ කටයුතු සඳහායි. බන්දුගේ කලා ජීවිතේට එළඹෙන වසර වෙනකොට දශක 04 ක් සපිරෙනවා.මේ අවුරුදු 40 ට ඔහු චිත‍්‍රපට 78 ක රඟපාලා තිබෙනවා. රසිකයන්ගේ නොමඳ ආදරය මැද්දේ ඔහු කියන්නේ මේ ගමන ආවෙ නිසඟ හැකියාව සහ කුසලතාව නිසා බවයි. “අද තිබෙන වාතාවරණය උඩ හැකියාව කුසලතාවය කෙසේ වුණත් නිහඬව ඉඳීම තරම් වටින දෙයක් තවත් නෑ” ඔහු පවසනවා. ඔහුගේ ඒක පුද්ගල ප‍්‍රසංගය ‘Bandu live in concert’  පසුගිය දිනවල ඕස්ටේ‍්‍රලියාවේ මොනෑෂ් විශ්ව විද්‍යාලයේ පැවැත්වූවා. ඉතාමත් ම ඉහළ ගණයේ රසික ප‍්‍රතිචාරයක් ලැබුණ කියල තමයි ඔහු කිව්වේ. ‘පසුගිය දවස්වල මම ‘බැන්ඩෝ’ කියල ටෙලිනාට්‍යයක් අධ්‍යක්ෂණය කළා. මේ ටෙලිනාට්‍යය ජාතික රූපවාහිනියේ පෙබරවාරි මාසේ සිට විකාශය වීමට නියමිතයි.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=av09020818</link>
    <topic>විවාහය මගේ ඇසින්</topic>
    <author/>
    <content>සහන් – ගයනා සුබ මංගලම්!ගුවන් තොටුපළක් හෙල්ලූ නිළියකගේ අබිරහස් මල්ලමනුෂ්‍යත්වයේ සුවඳ මේ තරම් කවදාවත් දැනුණේ නැහැචිත‍්‍රපට සංස්ථාවේ නව සාමාන්‍යාධිකාරී ධර්මානන්ද විජේසිංහ මහතාතාත්තාගේ සිහින සැබෑ කිරීම අපේ එකම බලාපොරොත්තුවයඔයා විදිහට මාත් පුරුදු වෙන්න ඕන’ (රසදුන නව කථාව)වෙළෙඳ සේවයේ, ‘බොලිවුඩ්ස්ටාර්’ ශූරතාවය සංජය බණ්ඩාරටමං දේශපාලනයට ආවේ නළුවෙක් වෙන්න හුඟක් කලින්ඓශ්වර්යා අසුනකට තරග වදීදර්ශන තලයේදී රිතික්ට යළිත් අනතුරක්DANCING STAR 12 දා සිටතාත්ත ගෙ මඟම ගිය පුතුන් නව දෙනෙක් සහ මුණුපුරන් හය දෙනෙක්ජනිත් පිරිවරත් සමඟ හොඳ නැටුමකට සූදානම්රංගනයෙන් ඉදිරියට ආ රනිල් ප‍්‍රසාද් කුමාරමහින්දගේ ආගිය කතා‘අතට අහුවන හැම එකකින්ම කන කසන එක නරක වැඩක්’රූ විසිතුරුකොහොමද තොරතුරුවිවාහය මගේ ඇසින් නදී චන්ද්‍රසේකරනදී චන්ද්‍රසේකර වඩාත් හොඳ පෙ‍්‍ර්ම විවාහයද? යෝජිත විවාහයද?පෙ‍්‍ර්ම විවාහයකේන්ද්‍රයට මුල්තැන දිය යුතුද?අනිවාර්යයෙන්ම දිය යුතුයි.විවාහයට සුදුසුම වයසමම හිතන්නේ තමන් ගේ ක්ෂේත‍්‍රයේ කිසියම් ස්ථාවරත්වයකට ආ පසු.මංගල උළෙල කෙබඳු විය යුතුද?මංගල උළෙල කියන්නේ කෙනකුගේ ජීවිතේ එක වරක් පමණක් උදාවෙන දෙයක්. එය උත්කර්ෂවත් වුණාට කමක් නෑ.විවාහයෙන් පසු කලා කටයුතු සීමාකළ යුතුද?මම හිතත්නෙ නෑ. දක්ෂතාවයෙන් උපරිම ප‍්‍රයෝජන ගත යුතුයි.සහකරු හෝ සහකාරිය තුළින් දකින්නට කැමැති ගුණාංගය?මට වගේම මගේ පවුලේ අයටත් එක හා සමානව ආදරේ කිරීම.පී‍්‍රතිමත් විවාහයක පදනම කුමක්ද?දෙදෙනා අතර තිබෙන බැඳීම, අවංකකමඔබත් කැමැති පුංචි පවුලකටද?අනේ නෑ. ලංකාවේ බොහෝ දෙනෙක් හිතන්නේ පුංචි පවුල රත්තරන් කියලයි. මම නම් හිතන්නේ දරුවෝ ඉන්න තරමට රත්තරන් කියලයි.ගේ දොර - සල්ලි බාගේ, යාන වාහන නැතිකම යුග දිවිය අවුල්වීමට හේතුවක්ද?මිල මුදල් අඩුවෙනකොට දුකක්, කනගාටුවක්, කලකිරීමක් ඇතිවෙන්න පුළුවන්. නමුත් බැඳීම නැතිවෙන්නෙ නෑ.විවාහය කෙටියෙන් අරුත් ගන්වතොත්දුක - සතුට උපේක්‍ෂාවෙන් දරාගෙන දෙදෙනෙක් එකතු වී සංසාරගත බැඳීමකින් ජීවත් වීම.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=am0902081</link>
    <topic>ලාදුරු වටා ඇත්තේ මිත්‍යා කතා</topic>
    <author>සකස් කළේ සුනිල් දයා අල්විස්</author>
    <content>ලාදුරු වටා ඇත්තේ මිත්‍යා කතාරෝහල් ගතවූවාට පසු ආපසු නැවත තම නිවසට කිසි දිනෙක යන්නට බැරි, මියගිය විටත් තම උපන් ගමේ පදිංචි ප‍්‍රදේශයේ සුසාන භූමියේදී අවසන් ගමන් යන්නට බැරි, රෝහල් සුසාන භූමියේදීම අවසන් කටයුතු කිරීමට සිදු වූ රෝගීන් පිරිසක් අපේ සමාජයේ ද එදා සිටි බව ඔබ අසා තිබෙනවාද.එවැනි අවාසනාවන්ත ඉරණමකට මුහුණ දුන්නේ එදා සමාජයේ සියලු දෙනාගේම පිළිකුලට ලක්වූ මැරෙනතුරා පවුලෙන් නෑදැයන්ගෙන් හිතවතුන් ගෙන් වෙන්ව උස් තාප්පයකින් කොටු වූ ‘හැඳල ලාදුරු රෝහලට ඇතුළත් කරන ලද ලාදුරු රෝගීහුය.විවිධ වයස් කාණ්ඩවලට අයත් ලාදුරු රෝගීන් සියලු දෙනාම එදා පැවැති තත්ත්වය අනුව හැඳල ලාදුරු රෝහලට රැගෙන ආවේ ජීවිතාන්තයම දක්වාමය.ලාදුරු රෝගීන් වෙනුවෙන් ඉඩකඩ සහිත විශාල භූමි ප‍්‍රමාණයක, පිරිමි සහ ගැහැනු වාට්ටුවලින් සමන්විත මේ රෝහල ආරම්භ කළ කාලය ලන්දේසි යුගය දක්වා විහිදී යයි.පසු කලෙක තවත් ලාදුරු රෝහලක් 1920 දී මඩකලපුව ‘මාන්තිව්’ දූපතේ ද පිහිටුවනු ලැබිණ.ලාදුරු රෝගීන් පිළිබඳව සමාජයේ එදා පැවැති දැඩි පිළිකුල හා රෝගීන් ප‍්‍රතික්ෂේප කිරීම නිසා ලාදුරු රෝගීන් පිළිබඳව එදා සමාජයේ කිසිදු පිළිගැනීමක් නොවීය.එහෙත් ලාදුරු රෝගය දැන් සුව කරගත හැකි රෝගයකි. ලාදුරු රෝගීන්ට බාධාවකින් තොරව සමාජයේ අද හැසිරිය හැකිය. වසරකටම ලාදුරු රෝගීන් ලෙස අලුතෙන් වාර්තා වන්නේ 2000 ආසන්න පිරිසකි. මේ අයටත් ලාදුරු රෝග බැක්ටීරියාව විනාශ කිරීමට අදාළ රෝග නාශක ඖෂධ ප‍්‍රතිකාරය ලබාගෙන නිට්ටාවටම ලාදුරු රෝගය සුවපත් කරගත හැකිය. බස්නාහිර හා නැගෙනහිර පළාත්වලින් වැඩියෙන්ම අලුතෙන් වාර්තා වන රෝගීන් ඖෂධ ප‍්‍රතිකාරවලට යොමුවන නිසා ඔවුන් ගෙන් රෝගය බෝවී යාමේ තර්ජනයක් ද මතු නොවේ.මේ ඖෂධ දින 3 ක් වැනි කෙටි කාලයකදී ගැනීමෙන් ශරීරයේ තිබෙන රෝග කාරක විසබීජ විනාශ වේ.ලාදුරු රෝගය හා එහි ප‍්‍රතිකාර සම්බන්ධයෙන් එදා මෙදා අතර විශාල පරිවර්තනයක් සිදුවී ඇත. ඒ පරිවර්තනයේ මූලාරම්භය සිදුවූයේ 1977 සිට ලාදුරු නිසා රෝගීන් වූ පිරිස් රෝහල්ගත නොකිරීමයි. එසේ ම 1982 වර්ෂයේදී බහු ඖෂධ ප‍්‍රතිකාරය හෙවත් ‘එම්ඩීටී’ ප‍්‍රතිකාරය හඳුන්වා දීමය.එදා ලාදුරු රෝගීන්ට රෝහලට එන්නට සිදුවුණේ අකමැත්තෙන්ය. පසුව ඔවුහු රෝහල තම නිවහන කර ගත්හ. එලෙස පැමිණි රෝගීන්ගෙන් වැඩි දෙනෙක් අද ජීවතුන් අතර නොසිටිති. එහෙත් පැරැණි රෝගීන් ලෙස තවමත් ස්වල්ප දෙනෙක් මෙහි නතරව සිටිති. ඔවුනට එහි රැඳී සිටීමට රෝහල් බලධාරීන් ඉඩ අවස්ථාව ලබා දී ඇත්තේ මානුෂික හේතූන් පදනම් කරගෙනය.මේ පිරිස ද තවදුරටත් රෝගය අන් අයට බෝ කරන රෝගීහු නොවෙති. ඔවුන්ට සමාජයේ නිදහසේ හැසිරිය හැකිය. රෝහලේ සිටින රෝගීන් ගෙන් කීප දෙනෙක් තම නැදෑ හිතමිතුරන් දැක බලා ගැනීමට යති. තවත් පිරිසක් ගම් පළාතේ තම නැදෑ හිතමිතුරන් බලන්නට නොයන්නේ තමන් එසේ යාම ඒ අයට අගෞරවයක් අවමානයක් වනු ඇතැයි යන සිතුවිල්ලෙනි.රෝහල් ජීවිතයට හුරු වූ රෝගීන් මිය පරලොව ගිය විට පවා මිහිදන් වූයේ රෝහල් සුසාන භූමියේදීමය. බෞද්ධයන් හා කතෝලික පිරිස වෙනුවෙන් මෙහි වෙනම ඉඩකඩ වෙන් කර තිබිණි.පන්සලක් පල්ලියක් පවා රෝහලේ පිහිටුවා තිබිණි. එළිමහනේ කී‍්‍රඩා කළ හැකි රෝගීහු කී‍්‍රඩා කටයුතු සඳහා රෝහල් භූමියේම කොටස් වෙන් කර ගෙන සිටියහ. එළවළු කෙසෙල් ගස්ලබු වගා කර ඵලදාව ලබා ගත්හ.රෝහලෙන් ලබා දෙන කෑම වෙනුවට තමන්ටම උයා පිහා ගත හැකි රෝගීහු ආහාර සකස් කර ගත්හ. ඒ යුගයේ පැවැති ගුවන්විදුලි යන්ත‍්‍ර, පැට්රල් ලාම්පුව, චිමිනි ලාම්පුව, ලන්තෑරුම් බොහෝ රෝගීන් සතුව පැවතුණේ රාති‍්‍ර කාලයේ විදුලිය නැති වුවහොත් තමන්ගේ ප‍්‍රයෝජනයට යොදා ගැනීමටය.සීනි, තේ කොළ, කෝපි, හෝර්ලික්ස් මාමයිට් සෑම රෝගියකුම සතු වූයේ අවශ්‍ය වූ විට තම තමන්ට ඒවා පාවිච්චියට ගැනීමට පහසුවන පරිදිය. භූමිතෙල් හෝ භූමිතෙල් ගෑස්ලිප් ද රෝගීන් සතුව තිබිණි.රෝහල ඇතුළේම ඔවුන් විවිධ කි‍්‍රයාකාරකම්වල නිරතව සිටිති. සමාගම් පිහිටුවා සුබසාධක කටයුතු සිදු කරති.අවුරුදු වෙසක් නත්තල සැමරූ මේ රෝගීහු ආගමික හා ජාතික වශයෙන් වැදගත් වන විවිධ උත්සව ද රෝහලේදී සැමරූහ.කාඩ් සෙල්ලම් කිරීම, දාං ඇදීම, කැරම් ගැසීම, කබඩි කී‍්‍රඩාව, වොලිබෝල් ගැසීම ද පුවත්පත් සඟා කියවීම පවා සිදුකරමින් රෝහල් ජීවිතයේ පාළුව කාන්සිය මඟහරවා ගත්තේ ගමේ නිවෙසේ පරිසරය මේ රෝහලේ ඇතිකර ගනිමිනි. දේව ශාපයක් නිසා හට ගන්නා රෝගයක් ලෙස එදා සැලකූ ලාදුරු රෝගයේ මිථ්‍යාවන් බිඳ දමමින් ජනතාව දැනුවත් කිරීමට 1954 සිට කි‍්‍රයාත්මක වූ ලාදුරු මර්දන ව්‍යාපාරය මේ වනවිට සාර්ථ වෙමින් පවතී.සෑම වර්ෂයකම ජනවාරි 25 වැනි දිනට යෙදෙන ජාත්‍යන්තර ලාදුරු දිනය නිමිති කරගෙන ලාදුරු මර්දන ව්‍යාපාරය ද විවිධ වැඩ සටහන් සකස් කර ජනතාව දැනුවත් කරයි.ලාදුරු රෝගය බෝවන්නේ මයිකෝබැක්ටීරියම් ලෙප්රේ නමින් හඳුන්වන බැක්ටිරියාවකිනි. ලාදුරු රෝග වර්ග දෙකකි. එනම් බෝවන හා බෝ නොවන ලාදුරුය.ඒ නිසා ලාදුරු රෝගය තව කෙනකුට බෝවිය හැක්කේ බෝවෙන ලාදුරු රෝගියකුගෙන් පමණි.ලාදුරු විෂබීජයට ඔරොත්තු දෙන ශරීරයේ ස්වභාවික ප‍්‍රතිශක්තිය සියයට 80 වැඩියෙන් උත්පත්තියේ සිටම පවතී. එහෙත් සියයට 10 පමණ පිරිසකට ලාදුරු බෝවිය හැක්කේ ප‍්‍රතිකාර නොගන්නා රෝගීන් කහින විට සහ කිවිසුම් හරින විට පරිසරයට නිකුත් කරන වායු බින්දු නිසාය.කෙසේ නමුත් අද මේ රෝගය මර්දනය කිරීමට ඖෂධ රටේ රෝහල් පද්ධතිය පුරාම විහිදී ඇත.රජයේ සියලුම රෝහල්වල මේ රෝගය සඳහා සායන පැවැත්වේ. කොළඹ ජාතික රෝහලේ කාමර අංක 21 මධ්‍යම ලාදුරු සායනයක් ද ලාදුරු මර්දන ව්‍යාපාරය යටතේ කි‍්‍රයාත්මකය. ලාදුරු බෝ නොවන වර්ගය සඳහා ඖෂධ වර්ග 2 ක් මාස 6 ක් යනතුරු ද බෝවෙන ලාදුරු වර්ගය සඳහා තවත් අමතර ඖෂධයක් ද ඇත. මේ ඖෂධ ප‍්‍රතිකාරය මාස 12 කි. ඇසුරුම් මගින් ආවරණය කොට රෝගීන්ට මේ ඖෂධ නොමිලයේ රජයේ රෝහල්වලින් නිකුත් කෙරේ. මේ ඖෂධ වර්ග සියයට 90 ක්ම අතුරු ආබාධවලින් තොරවය.සමෙහි ඇතිවන දැනීමෙන් තොර ලප රෝගයේ මුල් අවස්ථාවයි. මෙවැනි ලප එකක් හෝ කිහිපයක් සම මතුපිට ඇතිවිය හැකිය.රෝගී පුද්ගලයකු මුල් අවස්ථාවේදීම ප‍්‍රතිකාර සඳහා යොමුවීමෙන් විකෘතිභාවය ඇතිවීම වළක්වා ගත හැකිය. ප‍්‍රතිකාරවලට යොමුවන අයගෙන් සුළු පිරිසකගේ ඇඟිලි වකුටුවීම පාදයේ හා වළලු කර පහල කොටස අප‍්‍රාණිකවීම සිදුවිය හැකිය.එසේම රෝගීන් සුළු පිරිසකට දියවැඩියා රෝගීන්ට මෙන් පාදයේ තුවාල ඇතිවිය හැකිය.ඖෂධ ප‍්‍රතිකාර ලබා ගැනීමේදී සුළු පිරිසකට අතුරු ආබාධ ලක්ෂණ ඇති වුවහොත් වහාම වෙද්‍යවරයකු වෙත යොමු වී ඒ සඳහා ප‍්‍රතිකාර ලබාගත යුතුය.ලාදුරු රෝගයේ බියජනක ස්වභාවය හා ඒ හා ගෙතුණු මිථ්‍යාවන් අද බැහැර වී ඇති බැවින් ලාදුරු රෝගියකුට වුවද අද තම එදිනෙදා කටයුතුවල නිරතව සමාජයේ ගැවසෙමින් කටයුතු කිරීමට කිසිදු බාධාවක් නැත.පාසල් යාම, රැකියාවට යාම, කී‍්‍රඩා කිරීම, විනෝද කටයුතුවල යෙදීම, විවාහ වීම, සමාජ උත්සවවලට සහභාගිවීම වැනි ජීවිතයේ කුදු මහත් වැදගත් සෑම අවස්ථාවකටම බාධාවකින් තොරව සහභාගි විය හැකිය. ලාදුරු රෝගයට ශී‍්‍ර ලංකාවේ ද දිගු ඉතිහාසයක් පවතී. හැ¼ඳල ලාදුරු රෝහල ලන්දේසි යුගයේ එනම් වර්ෂ 1701 පිහිටුවීමෙන්ම මේ බව සනාථ වෙයි. වසර 300 අධික දිගු ඉතිහාසයකට අද වන විට නෑකම් කියන මේ රෝගය ජනගහණයෙන් 1000 ට එක් රෝගියකු දක්වා අඩු කරලීමේ ලෝක සෞඛ්‍ය සංවිධානයේ ඉලක්ක වෙත යොමු වී එම ඉලක්කය අපේ රටේ සපුරා ගෙන ඇත්තේ 1995 වසරේදීය.වර්ෂයකට වාර්තා වන ලාදුරු රෝගීන් 2000 සංඛ්‍යාව ද මෙරටින් සම්පූර්ණයෙන්ම තුරන් කර දැමීමේ ‘ලාදුරු වලින් තොර රටක්’ බවට ශී‍්‍ර ලංකාව පත් කිරීමේ අපේක්ෂිත ඉලක්ක කරා පැමිණීම ලාදුරු මර්දන ව්‍යාපාරයේ අරමුණ හා අපේක්ෂාවයි. මේ ඉලක්ක සපුරාගත හැක්කේ තම ශරීරයේ හටගන්නා චර්ම රෝග ගැන අවධානයෙන් සිට ලාදුරු ලක්ෂණ ඇති ලප කැළල් මතුවී තිබෙන්නේ නම් ස්වෙච්ඡාවෙන්ම ප‍්‍රතිකාරවලට ඉදිරිපත් වී මහජනතාව ලාදුරු ව්‍යාපාරයට ලබා දෙන සහයෝගය මතය.ලෝක ලාදුරු දිනය නිමිති කරගෙන සෞඛ්‍ය අධ්‍යාපන කාර්යාංශයේදී පැවැති මාධ්‍ය සම්මන්ත‍්‍රණයකදී ලාදුරු මර්දන ව්‍යාපාරයේ අධ්‍යක්ෂිකා වෙද්‍ය තිලකා සාවිති‍්‍ර ලියනගේ, සෞඛ්‍ය සේවා නියෝජ්‍ය අධ්‍යක්ෂ ජෙනරාල් වෙද්‍ය පී.ජී. මහීපාල, ලාදුරු මර්දන ව්‍යාපාරයේ හිටපු අධ්‍යක්ෂ වෙද්‍ය සුනිල් සෙට්ටිනායක සහ සෞඛ්‍ය අධ්‍යාපන කාර්යාංශයේ වෙද්‍ය කපිල සූරියආරච්චි මහත්වරුන් ගේ දෙසුම් ඇසුරෙන් මේ ලිපිය සැකැසිණ.සකස් කළේ සුනිල් දයා අල්විස්  </content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=ay0902081</link>
    <topic>ඒ කාලේ මට දැම්මේ මල්මාලා නොවෙයි සල්ලිමාලා</topic>
    <author>සුභද්‍රා දේශප‍්‍රිය</author>
    <content>ඒ කාලේ මට දැම්මේ මල්මාලා නොවෙයි සල්ලිමාලාවයඹ සරුකරන දැදුරුඔය ව්‍යාපෘතියමගේ ගම මොරටුව. 1929 ජූනි මාසයේ 13 වැනිදායි මම ඉපදුණේ. මගේ පියා එස්. ඩිමෙල්. මොරටුව වේල්ස් කුමාර විද්‍යාලයේ ආදි ශිෂ්‍යයෙක්. පියා තැපැල් ස්ථානාධිපතිවරයෙක්. මව පාණදුරේ රුද්‍රිගු පවුලක කෙනෙක්. වැඩිමල් සහෝදරයෙක් ද, සහෝදරියෙක් ද, බාල සහෝදරියන් දෙදෙනෙක් ද මගේ පවුලේ ඉන්නවා.මොරටු විද්‍යාලය ආරම්භ කළ 1934 ජනවාරි මාසයේ 19 වැනිදා එම විද්‍යාලයේ මුල්ම ළමයින් 65 දෙනා අතරට මමත් එකතු වුණා. ඒ වෙනකොට මට වයස හතරහමාරක් විතර ඇති. මොරටු විද්‍යාලය ආරම්භ කෙරුණේ බෞද්ධ පාසල් ආරම්භ කිරීමේ ව්‍යාපාරයේ මුල් කාලේ.පාසල ආරම්භ කිරීමේ උත්සවයට පැමිණ සිටියේ එවකට රාජ්‍ය මන්ත‍්‍රණ සභාවේ නායක සහ ස්වදේශීය කටයුතු අමාත්‍ය සර් බාරොන් ජයතිලක මහත්තයා. එතුමා අපට පහළ පන්තිවලදී සිංහල හෝඩිය ඉගැන්නුවා. පී.ඩී.එස්. කුලරත්න මහත්තයා අපට ඉංගි‍්‍රසි හෝඩිය ඉගැන්නුවා. මාත් එක්කම මගේ අයියයි නංගි කෙනෙකුයි පාසලට ඇතුළත් වුණා.මොරටු විද්‍යාලයෙන් මම ජ්‍යෙෂ්ඨය සමත් වෙලා 1947 දී පාණදුරේ බෞද්ධ ස්වභාෂා පාසලක ඉංගි‍්‍රසි ගුරුවරයා විදියට සේවය ඇරැඹුවා. ගුරුවරයෙක් හැටියට සේවය කරන කාලේ මගේ විශේෂ ළැදියාවක් තිබුණා සංගීත විෂය හදාරන්න. සංගීතවේදී සුනිල් ශාන්තයන් ගෙන් මම සංගීතය හදාරන්න පාණදුරේ පැවැති එතුමාගේ පන්තියකට ගියා. මම ඉගෙනගත්ත පාඩම පහුවෙනිදා මම පාසලේ ළමයින්ට ඉගැන්නුවා.අපි ඒ කාලේ දීමනා බලාගෙන නෙමෙයි දරුවන්ට ඉගැන්නුවේ. මම මුලින්ම අවුරුදු දහඅටෙන් ඉංගි‍්‍රසි සහායක ගුරු පත්වීම ලැබුවේ. මට ලැබුණේ සියලුම දීමනා සමඟ රුපියල් පනස් පහයි. ඉස්සර අපි ජ්‍යෙෂ්ඨය සමත්වෙනතුරු ඉස්කෝලේ ගියේ කොට කලිසම ඇදගෙන. ගුරුවරයෙක් ලෙස පත්වීම් ලැබිලත් මම මාස හයක් යනතුරු ඇන්දෙත් කොට කලිසමයි.මම ගුරු වෘත්තියේ කාලයක් හිටියා. ඒත් මට ඒ රැකියාව දිගටම කරගෙන යන්න කැමැත්තක් තිබුණේ නැහැ. මම පෞද්ගලික පන්තිවලට ගිහින් ගණකාධිකරණය හැදෑරීමට පටන් ගත්තා. ගණකාධිකරණය විභාගය සමත් වෙලා ඒ කාලේ තිබුණ සුද්දන්ගේ සමාගමක ගිණුම් ලිපිකරුවෙක් ලෙස සේවයට බැඳුණා.ලිපිකරුවෙක් විදිහට සේවය කරන කාලේ මම දැක්කා සුදු අධිරාජ්‍යයන්ගෙන් අපේ මිනිස්සුන්ට වෙන අසාධාරණය. මට ඒ අසාධාරණය දැකලා නිහඬව ඉන්න බැරිව ගියා. මම ඒ කාලේ වෙනකොට බාලා තම්පෝ මහත්තයාගේ දේශපාලන පන්තිවලට ගියා. එහිදී කම්කරු වෘත්තිය අයිතීන් පිළිබඳව මට ඉගෙන ගන්න හැකි වුණා. මම වැඩ කරපු ආයතනයේ ලංකා වෙළෙඳ සේවක සංගමයේ ශාඛාවක් පටන් අරගෙන අවුරුදු තුනක් එහි නායකත්වයේ හිටියා.අවසානයේදී මම තීන්දුවක් ගත්තා සුද්දන්ගේ කොම්පැනි පොහොසත් කරන එක අපිට සුදුසු දෙයක් නෙමෙයි කියලා.පසුව මම සුද්දන්ගේ සමාගමෙන් ඈත්වෙලා සමූපකාර තොග වෙළෙද සංස්ථාවේ ගිණුම් ලිපිකරුවෙක් ලෙස පත්වීමක් ලබා ගත්තා. වසර දහයක් එහි සේවය කළා. වෘත්තිය සමිතිවල ප‍්‍රමුඛතාව අරගෙන කටයුතු කරපු නිසා මට කවදාවත් සේවයේ උසස් වීම් ලැබුණේ නැහැ.කම්කරු පන්තියේ ප‍්‍රශ්නවලට ස්වාමි පන්තියත් සමඟ සාකච්ඡා කරන්න, උද්ඝෝෂණ කරන්න ගියා. ඒ නිසා මං කැපී පෙනුණා වමේ කෙනෙක් හැටියට. මට උසස්වීම් නොලැබීම ගැන අධෛර්ය වුණේ නැහැ.ඉන්පසු වෘත්තිය සමිති ක්ෂේත‍්‍රයේ පූර්ණ කාලීන සාමාජිකයකු ලෙස මම ලංකා සමසමාජ පක්ෂයට බැඳුණා. එහිදී ලංකා සමසමාජ පක්ෂයේ වෘත්තිය සමිති ක්ෂේත‍්‍රයේ නායකයන් වන පක්ෂ නායක එන්.එම්. පෙරේරා මහතා ඩී.ජී. විලියම් මහත්තයා මට මුණ ගැසුණා. එතුමන්ලගේ ආභාෂයෙන් මම වෘත්තිය සමිති පිළිබඳ දැනුම වර්ධනය කරගත්තා. නොයෙක් අවස්ථාවලදී වැඩ වර්ජනවලට ප‍්‍රධානත්වය දුන්නා සතොස සේවකයන්ගේ ප‍්‍රශ්නවලදී කටයුතු කළා.වෘත්තිය සමිති ක්ෂේත‍්‍රයේ මම කළ මෙහෙවර අගය කරමින් ලංකා සමසමාජ පක්ෂයේ මධ්‍යම කාරක සභාවට සංවිධායක මණ්ඩලයට, ලංකා කම්කරු සම්මේලනයේ නොයෙකුත් නිලතල වලට, දේශපාලන මණ්ඩලයටත් ප‍්‍රධාන ලේකම් ධූරයටත් මාව පත්කළා.මම පළාත් පාලන මැතිවරණවලට කිහිප වතාවක් තරග කළා. අපේ පක්ෂයේ තීරණයක් තිබුණා එක්සත් ජාතික පක්ෂයේ යම් කෙනෙක් පත්වෙන්න යනවා නම් නිතරගයෙන් පත් වීම වළක්වන්න කවුරුම හරි අපේ පක්ෂයෙන් ඉදිරිපත් කරන්න. ඒ වගේ පරදින්න මම දෙපාරක් තරග කළා.1970 දී සමසමාජ කොමියුනිස්ට් සමගි පෙරමුණ ඇතිවෙච්ච අවස්ථාවේ පළාත් පාලන මැතිවරණයට මම මොරටුව ආසනයෙන් ඡන්දය ඉල්ලන්න ඉදිරිපත් වුණා. එක්සත් ජාතික පක්ෂයෙන් මාත් එක්ක තරග කළේ රස්ලින් ප‍්‍රනාන්දු මහත්තයා. එතුමා ධනපතියෙක්. අද වගේ ඡන්දවලට සල්ලි වියදම් කිරීමත් කළේ නැහැ ඒ කාලේ. පාට පාට පෝස්ටර් ගැහුවේ නැහැ. රළු ඩිමයි කොළවල පති‍්‍රකා ගැහුවා විතරයි. මම ඡන්දවලට සල්ලි වියදම් කළේ නැහැ. වියදම් කරන්න මට තිබුණෙත් නැහැ. ගෙවල්වලට පයින් ගියා මුළු මොරටුවේ ම ගෙයක් ගෙයක් ගානේ පයින්ම ගියා. අනෙක් අපේක්ෂකයෝ වාහනවලින් ගියා.එක් දවසක ඡන්ද ප‍්‍රචාරක ව්‍යාපාරයේ යෙදෙන අතරතුර එක්සත් ජාතික පක්ෂයේ ඡන්ද රැලියක දී ප‍්‍රකාශ කරලා තියනවා කවුද මේ සමසමාජ පක්ෂයෙන් ඡන්දය ඉල්ලන්න දාලා තියන හිඟන්නා කියලා. මේ කට වරද්ද ගැනිල්ල මට වාසියක් වුණා. මම මේ හිඟන්නා කියන වචනය අල්ල ගෙන මගේ ඡන්ද ව්‍යාපාරයේදී ප‍්‍රයෝජනයට ගත්තා. මිනිස්සු මට අනුකම්පා කළා.ජී.එස්. පෙරේරා මහත්තයාට මේ කතාව ආරංචි වෙලා මට ගෙදරට එන්න කියලා රුපියල් 5000 ක් දුන්නා. මම ඊට පස්සේ පාරේ යන කොට වෙනදා මල්මාලා දාන්න ඕන මිනිස්සු මට සල්ලි දාන්න පටන්ගත්තා. ලොකු ව්‍යාපාරිකයෝ වෘත්තිය සමිතිවල අය මට සල්ලි දුන්නා. සල්ලිවලින් මට අඩුපාඩුවක් වුණේ නැහැ.එදා ඉඳලා අද වෙනතුරුත් මම ඒ සල්ලි පරිහරණය කළේ නැහැ. මම වෙනම භාණ්ඩාගාරික කෙනෙක් තියාගත්තා. මම ගෙදරට ආව කෙනෙකුට කන්න ටිකක් දුන්න හැර අද කාලේ ඡන්ද ව්‍යාපාරවල වගේ කිසිම දෙයක් විශේෂයෙන් කළේ නැහැ.මම අරක්කු බොන්නෙත් නැහැ. මම කාටවත් බොන්න දුන්නෙත් නැහැ. කොහොමහරි ඒ සැරේ මම දිනුවා. වේල්ස් කුමර විද්‍යාලයට ඉදිරිපිට තිබුණා පාක්ෂිකයෙක්ගේ ගෙයක්. ඒ ගෙදර ශබ්ද විකාශන යන්ත‍්‍ර සවිකර තිබුණා. ඡන්දෙ දවසේ රෑ අපේ සමගි පෙරමුණ ජයග‍්‍රහණය කරලයි කියලා දැනගන්න ලැබුණා. මම වැඩි ඡන්ද 4415 කින් ජයග‍්‍රහණය කළා.මගේ බිරියට දරුවා ලැබෙන්න හිටියේ මම මන්තී‍්‍රවරයෙක් වෙච්ච මුල් කාලේ. දවසක් එක්තරා පිරිසක් විසින් අපේ ගෙවල් අසල තිබුණ විදුලි ට‍්‍රාන්ස්ෆෝමරයට අත්බෝම්බ ප‍්‍රහාරයක් එල්ල කළා. එදා මම වෙනදට වඩා කලින් ගෙදර ආවා. මම ගෙදරට ඇවිත් විනාඩි පහකින් බෝම්බ ප‍්‍රහාරය එල්ල කළේ. අත්බෝම්බ ප‍්‍රහාරය එල්ල කරපු පිරිස ගමේ මිනිස්සු සොයා ගත්තා. ඒ අය පොලිසියේ දී කියලා තිබුණා පළමුව පොලිසිය දෙවනුව විදුලි ට‍්‍රාන්ස්ෆෝමරය තුන්වැනුව මන්තී‍්‍රවරයාගේ නිවස ඉලක්ක කරගෙනයි එම පිපිරීම සිදුකළේ කියලා.ඒ කාලේ ලංකා සමසමාජ පක්ෂය හරි ජනපි‍්‍රයයි. රට මැද වගේම මුළු මුහුදුකරේම අපේ මිනිස්සු හිටියේ. මම අවුරුදු හතක් පාර්ලිමේන්තුවේ හිටියා. පාර්ලිමේන්තුවේ අපේ මන්තී‍්‍රවරු දහනවදෙනෙක් හිටියා.අපේ පක්ෂ නායකතුමා ආචාර්ය එන්.එම්. පෙරේරා මහත්තයා මුදල් අමාත්‍යවරයා. අපේ පක්ෂයේ නියෝජ්‍ය නායකයා ව්‍යවස්ථා කටයුතු සහ වැවිලි කර්මාන්ත අමාත්‍යවරයා කොල්වින් ආර්. ද සිල්වා මහත්තයා.අපි ගෙනා ජනරජ ව්‍යවස්ථාව වෙනස් කරලා 1978 බලයට පත්වුණ රජය අලුත් ව්‍යවස්ථාවක් ගෙනාවා. ඒ ව්‍යවස්ථාව අද වෙනතුරුත් කි‍්‍රයාත්මකයි. එදා ඒ ව්‍යවස්ථාව ගෙනාව වෙලාවේ ඒ ව්‍යවස්ථාවට විරුද්ධව කොමියුනිස්ට් පක්ෂයත්, සමසමාජ පක්ෂයත් එකතුවෙලා පාරට බැස්සා. ව්‍යවස්ථාවේ දුර්වලකම් පිළිබඳව ආචාර්ය එන්.එම්. පෙරේරා මහත්තයා පොතක් නිකුත් කළා. ‘නව ආණ්ඩුක‍්‍රම ව්‍යවස්ථාවේ විශ්ලේෂණ’ කියලා. අනාගතයේ සිදුවිය හැකි දේ එදා එතුමා පැහැදිලි කළා.1948 ඉඳලා මම සමසමාජ පක්ෂයේ ඉන්නවා. සමසමාජ පක්ෂයේ මම වසර 60 පුරා ඉන්නවා. මම පැරැණිම සාමාජිකයෙක්. සමසමාජ පක්ෂය කැඩිලා ගිහින් අපේ පක්ෂයේ සාමාජිකයන් හැම පක්ෂයේම ඉන්නවා. පක්ෂයේ පරණ සාමාජිකයන් කැඳවුවහොත් ඒ අය අද හැම පක්ෂයෙන් ම ඉන්නවා.මම පාර්ලිමේන්තු ගිය දවසේ ඉඳලා වාඩිවෙලා හිටියේ විපක්ෂයේ. 1978 ආණ්ඩුව ගෙනාව අලුත් ව්‍යවස්ථාවට අනුව පාලනය දළදඬු වුණා. රටේ තියන තත්ත්වය නිසා බර්නාඩ් සොයිසා මහත්තයා ප‍්‍රමුඛ පිරිසක් සමඟ අපි රොස්මිඩ් පෙදෙසේ හිටිය සිරිමාවෝ මැතිනිය මුණගැසිලා පොදුජන එක්සත් පෙරමුණ ගොඩ නගලා අපේ බලය පෙන්නුවා.ජේ.ආර්. මහත්තයාගේ කාලේ පළාත් සභා ක‍්‍රමය ගෙනාවා. ඒ වෙලාවේ සිරිමාවෝ මැතිනිය ඇතුළු අපි හැමෝම සත්‍යග‍්‍රහ කළා. ඒත් පළාත් සභාවේ අපේ සමසමාජයේ අයට බලයක් නැහැ. වම ශක්තිමත් විය යුතුයි. අපේ මිනිස්සු 71 කැරැල්ලේ පීඩනයට ලක්වුණා.අපි නියම මාර්ගය පෙන්නූ නියම වමේ මිනිස්සු. එන්.එම්. පෙරේරා මහත්තයාගේ මරණය මේ රටේ අභාග්‍යය. මම හිතන්නේ අද තමයි එන්.එම්. ලා ඉන්න ඕනෑ.1935 එන්.එම්. මහත්තයා සමසමාජ පක්ෂය ආරම්භ කරන කොට වෙන කිසිම පක්ෂයක් තිබුණේ නැහැ. පැරැණිම දේශපාලන පක්ෂය සම සමාජ පක්ෂයයි. කම්කරු පක්ෂය තිබුණත් එය පුළුල් ජනතා ව්‍යාපාරයක් නෙමෙයි. වෘත්තිය සමිති පක්ෂය වෙනුවෙන් ගොඩනැගී තිබු පක්ෂයක්.සමාජයට සමාජවාදී ව්‍යාපාරය පිළිබඳ අලුත් දර්ශනයක් ඉදිරිපත් වුණේ අපේ පක්ෂයෙන්. අද කම්කරුවන් භුක්ති විඳින සියලු අයිතිවාසිකම් ලැබුණේ සමසමාජ පක්ෂයයි උද්ඝෝෂණ නිසා. ඒ හැර මේ රටේ ධනේෂ්වර පන්තියේ පක්ෂවලින් නෙමෙයි.අද සමසමාජ පක්ෂය වෙනුවෙන් පුවත්පතකවත්, රූපවාහිනියකවත් අපේ අයට තැනක් දීලා නැහැ. ඒක හරිම වැරැදියි. රටේ කම්කරුවා වෙනුවෙන් ඇපකැප වුණු මිනිස්සුන්ට පිළිගැනීමක් තියෙන්න ඕනෑ.සුභද්‍රා දේශප‍්‍රියඡායාරූපය -සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=ay0902082</link>
    <topic>වයඹ සරුකරන දැදුරුඔය ව්‍යාපෘතිය</topic>
    <author>දැදුරු ඔය සංචාරයකින් පසු ලිව්වේනිහාල් පී. අබේසිංහ</author>
    <content>ඒ කාලේ මට දැම්මේ මල්මාලා නොවෙයි සල්ලිමාලාවයඹ සරුකරන දැදුරුඔය ව්‍යාපෘතිය“අපි කවදාවත් ආණ්ඩුවෙන් රස්සා ඉල්ලුවෙ නැහැ. අපේ අප්පච්චිලාත්, අපිත් හැමදාම නිදහසින් පස්සේ පත්වෙච්ච හැම ආණ්ඩුවෙන්ම ඉල්ලුවේ කුඹුරු කෑල්ල කරන්න වතුර ටිකක් විතරයි. දැදුරුඔය ජලාශය හදලා පළාතටම වතුර දෙන්න කියලයි අපි ඉල්ලුවේ. ඒත් ඒකට පසුගිය එක රජයක්වත් විසඳුමක් දුන්නේ නැහැ.වේල්ලේ රළ පනාව සකස් කරමින්ජනාධිපතිතුමා අපේ දුක්ගැනවිල්ල ගැන බලලා මහින්ද චින්තනය යටතේ ම දැදුරු ඔය ව්‍යාපෘතිය පටන් ගත්තා.දැන් එය අපේම සල්ලිවලින් අපේම ඉංජිනේරුවන් කරනවා. ඉඩම් අක්කර 50,000 කට විතර වතුර ලැබෙනවා.මේක අපේ පමණක් නොවෙයි අපේ අප්පච්චිලාගේ පවා සිහිනයක් සැබෑ වීමක්. අපේ බඩගිනි නිවන්න කටයුතු කළ මහින්ද රාජපක්ෂ මහත්තයයි, එතුමාගේ ආණ්ඩුවයි මේ නිසාම ඉතිහාස ගතවෙනවා.”තම හදවතින්ම නැගෙන සතුට වදන් බවට පෙරළමින් අපට එලෙස පැවැසුවේ කුරුණෑගල වැල්පාලුව එකමුතු ගොවි සංවිධානයේ ප‍්‍රධාන සභාපති ඩබ්ලිව්.එම්. කිරිබණ්ඩා මහතායි.වේල්ලේ වේගවත් ඉදිකිරීම්ඔහු ඒ අදහස් පළ කළේ වයඹ ජීවත්වෙන ලක්ෂ 22 කට අධික ජනතාවකට විවිධ අයුරින් ප‍්‍රතිලාභ ලැබෙන වයඹ පළාතේ විශාලතම වාරි හා කෘෂි ව්‍යාපෘතිය වූ දැදුරු ඔය ව්‍යාපෘතිය පිළිබඳවයි.වයඹ පළාතේ දොඩම්ගස්ලන්ද කුරුණෑගල වැනි ප‍්‍රදේශ තෙත් හා අතරමැදි කලාපවලට අයත් වුවත් වයඹ පහළ මුහුදුබඩ නිම්නය එනම් පුත්තලම ආණමඩුව ප‍්‍රදේශ ඉතා වියළි තත්ත්වයක් පවතී.ඒ ප‍්‍රදේශවල ජනතාවට වගාවට හා බීමට උග‍්‍ර ජල හිඟයක් ඇත. සේ වුවත් පළාතේ ප‍්‍රධාන ජල මූලාශ දෙක වන දැදුරු ඔය හා මී ඔය මඟින් වසරකට ජලය ඝන මීටර් දසලක්ෂ 1640 ක් කිසිම වැඩක් නොගෙන මහ මුහුදට එක් කරයි.ඒ ප‍්‍රමාණයෙන් ප‍්‍රයෝජනය ගෙන යාපහුව වාරියපොළ, බිංගිරිය පුත්තලම ආණමඩුව නිකවැරටිය මැතිවරණ කොට්ඨාසවල තෙත්බිම් හා ගෙවතු අස්වැද්දීමට ජලය ලබාදීම දැදුරු ඔය ව්‍යාපෘතියේ ප‍්‍රමාණ අරමුණ වී තිබේ.වේල්ලේ වේගවත් ඉදිකිරීම්දැදුරුඔය ව්‍යාපෘතියේ අධ්‍යක්ෂ ඩබ්ලිව්.එල්.එච්.එම්.ටී. බණ්ඩාර මහතා පැවැසුවේ මේ ව්‍යාපෘතිය මඟින් මුලින්ම වාරියපොළ මැතිවරණ කොට්ඨාසයේ වේරහැරයාගම. කටුවන්තාව ග‍්‍රාම නිලධාරී වසම්වලදී දැදුරුඔය හරස්කර විශාල වේල්ලක් බඳින බවයි.“මේ වේල්ල බඳින්නේ තුම්මෝදර කියන තැන. ඒ කියන්නේ ඒ ස්ථානයට ඔයවල් 3 ක් එකතු වෙනවා. මගුරු ඔය, දැදුරු ඔය, කිඹුල්වානා ඔය ඒ ඔයවල් තුනයි.බඳින වේල්ලේ දිග කිලෝමීටර් 2.5 ක් වෙනවා. මෑත ඉතිහාසයේ මෙතරම් දිගම වේල්ලක් බඳින විශාලතම වාරිමාර්ග හා කෘෂිකර්ම සංවර්ධන ව්‍යාපෘතිය මේකයි. මෙවැනි විශාල වේල්ලක් වයඹ පළාතේ මෑත ඉතිහාසයේම ඉදිවෙලා නැහැ.මේක තනිකරම පස් වේල්ලක්. මැද්දට කිරිමැටි එක් කරනවා. වේල්ල මීටර් 20 ක් (අඩි 60 ක්) උසයි. පළල අඩි 20 ක් විතර වෙනවා.” බණ්ඩාර මහතා අපට පැවැසුවේ මෙය වයඹ ඉතිහාසයේ විශාලතම වාරි කෘෂි ව්‍යාපෘතිය බව පැහැදිලිව පෙන්වා දෙමිනි.දැදුරු ඔය නව පාලමසකස් කරමින්වේල්ල මඟින් එකතු වෙන ජලය ගබඩා කිරීමට අක්කර 5000 ක් පුරා පැතිර යන අක්කර අඩි 60000 ක් ගබඩා කර ගත හැකි විශාල ජලාශයක් ඉදිවේ. ජලාශය වාරියපොළ ගනේවත්ත, මහව, මාස්පොත යන ප‍්‍රාදේශීය ලේකම් කොට්ඨාස 4 ක ග‍්‍රාම නිලධාරී වසම් 16 ක් පුරා පැතිර යයි. ගම්මාන 30 ක් පමණ ජලාශයට යටවේ. එහිවේල්ල ඉදිකිරීමට ගල මතුවෙන තුරු පස් ඉවත් කරන අයුරුසියලු පදිංචිකරුවන්ට විකල්ප ඉඩම් සපයනු ලැබේ.වේල්ලේ වම් හා දකුණු සොරොව් දෙකක් ද ඉදිවේ. කෙත්බිම් සරු කිරීමට ජලය බෙදා හරින්නේ ඒවාට සම්බන්ධ ඇළවල් දෙකකිනි. එක් සොරොව්වක දිග මීටර් 100 කි.ප‍්‍රධාන වේල්ලේ කෙළවරවලදී මෙම සොරොව් ඉදිවේ. වේල්ලේ මැදින් පිටවානක් ඉදිවේ. එම පිටවාන අඩි 200 ක් දිග අතර එමඟින් දැදුරු ඔයේ පහළ පාරිසරික සංරක්ෂණයට ජලය යැවේ.ව්‍යාපෘති සම අධ්‍යක්ෂ සුනිල් පෙරේරා මහතා පවසන පරිදි පිටවාන ඔස්සේ තත්පරයකට ඝන අඩි 150 ක ජල ධාරිතාවක් පහළට යැවේ. ඉන් විදුලි බලාගාරයට ද ජලය යවනු ලැබේ. මෙගා වොට් 1.5 ක් ජල විදුලියක් ඉන් නිපදවේ. ඊට අමතරව මාගල්ල ව්‍යාපාරයට ද පිටවානෙන් ජලය ලැබේ.වේල්ලේ වම් සොරොව්වෙන් ඇරැඹෙන වම් ඉවුර ඇළ වාරියපොළ නිකවැරටිය පඬුවස්නුවර, බිංගිරිය ප‍්‍රදේශ පුරා ගලා යයි.වම් සොරොව්ව ඉදිකරමින්වම් ඉවුර ඇළ කිලෝමීටර් 45 ක් දිග අතර පතුලේ පළල අඩි 16 කි. මේ කිලෝමීටර් 45 තුළ ඇති නෙල්ලිය වැව, කොනත්ත වැව, කඹුරුපිටිය වැව, වදුරැස්ස වැව, රඹුක්කන් වැව, රඹුක්කන් ඔය, මහ වැව, තෙන්නකෝන් වැව, කුඩා ඔය, කොබෙයිගනේ වැව, මඩුල්ලේ වැව, දැලියමුල්ල වැව යන වැව් වලට ජලය සැපැයේ. ඇළ අවසානයේදී කොළමුනු ඔයට ද ජලය පුරවයි.දැදුරු ඔය ප‍්‍රධාන වේල්ලේ දකුණු කෙළවරින් එන දකුණු ඇළ කිලෝමීටර් 32 ක් දුරට විහිදී යයි. එහි පතුල අඩි 33 ක් පළලය.මී ඔය නිම්නයේ පිහිටි ඉගිනිමිටිය ජලාශය දක්වා මේ ඇළ මඟින් ජලය ලබා දෙයි. 1985 දී ඉගිනිමිටිය ජලාශය ඉදිවුවත් මී ඔය නිම්නයේ ජලය අඩුකම නිසා ඒ ව්‍යාපාරය අසාර්ථක විය. ඒ අනුව පැරැණි ඉගිනිමිටිය ජලාශ යෝජනා ක‍්‍රමයට මෙන්ම ඒ අසල ඇති රදවිබැදි ඇල්ල වාරි ව්‍යාපාරයටත් ජලය ලබා දී නව පණක් දීමට මේ දැදුරු ඔය ව්‍යාපෘතිය සමත් වේ.දකුණු ඉවුර ඇළ මඟින් මහ වැව තබ්බෝව වැව, අඹගස්වැව, කිරිඳිගොල්ල වැව, රන්දෙණිගම වැව, කුඩා හුණුගොල්ල වැව, මහ හුණුගොල්ල වැව, හිඳෙ¤ගම වැව, උඩගිරිල්ල වැව, මීවැල්ලාව වැව, විරප්පුලිය වැව, යකඩපොත වැව, සප්රංගල වැව යන වැව් පෝෂණය කරනු ලැබේ.බුරුල් පස් ඇති ස්ථානවල ගල මතුවෙන තුරු පස් ඉවත් කරන අයුරුව්‍යාපෘති කළමනාකාර බණ්ඩාර මහතා පවසන පරිදි දැදුරු ඔය ව්‍යාපෘතියේ ප‍්‍රතිලාභ රැසකි. ඉන් පළමුවැන්න ඉගිනිමිටිය මාගල්ල යන ප‍්‍රධාන වාරි යෝජනා ක‍්‍රම සහ කුඩා වැව් 500 ක් ඇතුළු හා ග‍්‍රාමීය වාරි ව්‍යාපෘති රැසක් ජලයෙන් පෝෂණය කිරීමයි.එමඟින් වසරකට තෙත්බිම් අක්කර 27000 ක් බැගින් යල මහ දෙකන්නයේදීම අස්වැද්දීමටත් උස්සාන වාරිමාර්ග ක‍්‍රම යටතේ ගෙවතු අක්කර 1500 ක් සඳහා ජලය ලබාදීමටත් පියවර ගෙන ඇත.මේ සියලු කටයුතුවලින් සෘජුව හා වක‍්‍රව වයඹ පළාතේ පවුල් 80000 ක් සෙත සැලැසෙන බව ව්‍යාපෘතියේ අධ්‍යක්ෂ බණ්ඩාර මහතා පවසයි.2007 දී ඇරැඹි මේ ව්‍යාපෘතිය 2010 අවසානයේ ජනතා අයිතියට බාර දීමට නියමිතය.පසුගිය දා අප එහි ගිය නිරීක්ෂණ චාරිකාවකදී අප දුටුවේ එහි ප‍්‍රධාන වේල්ලේ වැඩ කටයුතු සියයට 25 ක් පමණ අවසන් බවය. වම් සොරොව්වේ කටයුතු සියයට 50 ක් මෙන්ම වම් ප‍්‍රධාන ඇළේ කටයුතු සියයට 50 ක් අවසන් කර ඇති බවත්, මේ චාරිකාවේදී අපට දැකගන්නට ලැබිණි. දකුණු සොරොව්ව වැඩ අරඹා ඇත. දකුණු ඇළ ඉදිකිරීම අද හෙටම ඇරැඹේ.ව්‍යාපෘති අධ්‍යක්ෂ බණ්ඩාර, නේවාසික ඉංජිනේරු හේවාගම යන මහත්වරුන් දැදුරු ඔය ජලාශ වැඩ බිමේදීමේ ව්‍යාපෘතිය තනිකරම අපේම වැඩකි. ඒ සඳහා වැයකරන මුදල් අපේ රටේ රුපියල්ය. මුළු ව්‍යාපෘතියේම වියදම රුපියල් කෝටි 625 කි. වැඩ කරන්නේ අපේ ඉංජිනේරුවන්ය. ඒ අපේ තාක්ෂණයට අනුවය. විදේශ උපදෙස් නැත. සියල්ල මෙහෙයවන්නේ වාරිමාර්ග දෙපාර්තමේන්තුවයි.ජනාධිපති මහින්ද රාජපක්ෂ මැතිතුමාගේ උපදෙස් ඇතිව වාරිමාර්ග හා ජල කළමනාකරණ ඇමැති චමල් රාජපක්ෂ මහතා මෙම ව්‍යාපෘතියේ කටයුතු පෞද්ගලිකවම සොයා බලා අධීක්ෂණය කරයි.දැදුරු ඔය ව්‍යාපෘතියේ ප‍්‍රධාන නේවාසික ඉංජිනේරු එස්.කේ. හේවාගම මහතා ප‍්‍රමුඛ ඉංජිනේරුවරු 8 දෙනෙක් කාර්මික නිලධාරීහු 20 දෙනෙක් හා සේවකයෝ 200 ක් පමණ දිනපතාම ව්‍යාපෘතියේ ඉදිකිරීම් කටයුතුවල නිරත වෙති. වැස්ස, පින්න, මඩ, දූවිල්ල සමග සටන් කරමින් ඔවුන් රට වෙනුවෙන් කරන කාර්යය කවුරුත් අගය කළ යුතුය. ව්‍යාපෘති අධ්‍යක්ෂ බණ්ඩාර මහතාත් නිරන්තරයෙන්ම සියලු වැඩ කටයුතු සොයා බලයි.ව්‍යාපෘතියේ නේවාසික ඉංජිනේරු හේවාගම මහතා පවසන පරිදි ව්‍යාපෘතිය නිසා ඉඩම් අහිමිවන ජනතාවට දැනටමත් රුපියල් ලක්ෂ 3000 ක් වන්දි වශයෙන් ගෙවා ඇත.වේල්ල තලා සකස් කිරීම කරන අයුරුඔවුන්ට මේ ප‍්‍රදේශයෙන්ම ඉඩම් ලබාදී ඇති අතර නිවාසයක් ඉදිකිරීමට මූලික ලෙස රුපියල් 16000 ක් ලබාදී තිබේ. ඔවුන් සියලු දෙනාටම තමන් පදිංචි ව සිටි කිසිම හිමිකමක් නැති ඉඩම්වලට පවා රජය වන්දි ගෙවා ඇත.නව ඉඩමේ පදිංචි වී ඇති අයට මාස 18 ක් සඳහා ජීවනාධාර දීමනාවක් ද ලැබෙන බවත් මුලින් හිටියාට වඩා යටිතල පහසුකම් ඇති නව ගම්මාන හා නගර ඔවුන් සඳහා ඉදිකරන බවත් හේවාගම මහතා පැවැසීය.එහිදී අපට හමුවූ මහ වේල්ල ඉදිකරන වේරහැරයාගම පදිංචිව සිටි දැනට නෙළුම්ගම පදවිබැඳි ඇල්ල ප‍්‍රදේශයේ නව ජනපද වැසියකු ලෙස ජීවත්වෙන එච්.එම්. හීන්බණ්ඩා මහතා පැවැසුවේ හිටියාට වඩා හොඳ අනාගතයක් සමග පහසුකම් රැසක් තමන්ට ලැබෙමින් පවතින බවයි.“මේ වගේ ජාතික කර්තව්‍යයකට අපේ ඉඩම් පූජා කරන්න ලැබීම ගැන අපි සතුටු වෙනවා. මාත් අපේ ගමේ හුඟක් දෙනාත් ව්‍යාපෘතියට ඉඩම් දුන්නේ කැමැත්තෙන්. මේ ජලාශය ඉදිවන එක අපේත් සිහිනයක්. මේ ජලයෙන් වයඹ සරු කරන කොට, අපිත් ඒකේ කොටස්කාරයෝ වුණා.” හීන් බණ්ඩා මහතා කීය.දැදුරු ඔය වම් ඉවුර ඇළව්‍යාපෘතියේ සියලු කටයුතු ඉතාම ක‍්‍රමානුකූලව විද්‍යාත්මකව සිදු කෙරේ. ඒ සඳහා ඉංජිනේරු සහායකවරු පස් සමීක්ෂණ නිලධාරීහු පූර්ණ සහාය දක්වති.වේල්ලේ කොටස් එක් එක් ඉංජිනේරු කණ්ඩායම්වලට වෙන්කර දී ඇත. වේල්ලේ පාදම ඉදිකරන්නේ තද ගල අසුවන තුරු පස් ඉවත්කර සිමෙන්තිවලින් සවිමත් කිරීමෙන් පසුවය.පසුව ඒ මත පස් වේල්ල ඉදිකරනු ලැබේ. සමහර ස්ථානවල අඩි 30 - 40 පස් ඉවත්කර තද ගල මතුකරගැනීමට සිදුවී තිබේ.වේල්ලේ ඉදිකිරීම් විශාල යන්ත‍්‍ර සූත‍්‍ර 50 කට වැඩි ගණනක් යොදා වේගවත්ව සිදුකරනු අපට දක්නට ලැබිණි.කොළඹ 7 වාරිමාර්ග දෙපාර්තමේන්තුවේ අධ්‍යක්ෂ ජනරාල්වරයාගේ අවසරය පරිදි මේ ව්‍යාපෘතිය නැරැඹීමට පාසල් දරුවන්ට දැන් අවස්ථාව ලැබී තිබේ.අපේම අය අපේම සල්ලිවලින් රුපියල් කෝටි 623 ක වියදමින් කරන වයඹ පදිංචි පවුල් 80000 ක ලක්ෂ 4 ක ජනතාවට සෙත සලසන මේ ව්‍යාපෘතිය ලාංකේය වාරි හා කෘෂි ඉතිහාසයේ රන් අකුරින් ලියැවෙන තවත් සුවිශේෂී සංවර්ධන ව්‍යාපෘතියක් බව කිව යුතුමය.දැදුරු ඔය සංචාරයකින් පසු ලිව්වේනිහාල් පී. අබේසිංහසේයාරූ - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=aj0902081</link>
    <topic>නිවාස අලංකරණයට ආර්පිකෝ වර්ණවත් ජල ටැංකි</topic>
    <author/>
    <content>නිවාස අලංකරණයට ආර්පිකෝ වර්ණවත් ජල ටැංකිමහජන බැංකු නව ප‍්‍රධාන විධායක පී.වී. පතිරණරුසියානු වෛද්‍ය උපාධිය හැදෑරීමට ශ‍්‍රී ලාංකික සිසුනට අවස්ථාවක්ශී‍්‍ර ලංකා පොලිසියට ටෙලිකොම් සන්නිවේදන සේවාඩයලොග් සමාගමට සී.එස්.ආර්. සම්මානයශ‍්‍රී ලංකා ටෙලිකොම් නව ප‍්‍රධාන විධායකසිංගප්පූර් එයාර් ලයින්ස් කොළඹ කාර්යාලය නව තැනකඑදිරිසිංහ ට‍්‍රස්ට් ඉන්වෙස්ට්මන්ට් ආයතනයට ජාතික තලයේ ඉහළම ශ්‍රේණියක්Giesecke and Devrient ශ‍්‍රී ලංකා නියෝජිත පීසී හවුස්අඩුම ගමන් ගාස්තු ශී‍්‍ර ලංකන් ‘හොට් සීට්ස්’ගම්පොළට විදුලි යෝජනා ක‍්‍රම 23ක්පරිසර අධ්‍යාපන වැඩමුළු 150කට ඩයලොග් අනුග‍්‍රහයසෞඛ්‍යාරක්ෂිත ප්ලාස්ටික් ජල ටැංකි ශී‍්‍ර ලංකාවට හඳුන්වා දුන් ආර්පිකෝ සමාගම, තම නව්‍ය හඳුන්වාදීම වන ‘වර්ණවත් ප්ලාස්ටික් ජල ටැංකි’ පසුගිය දා මෙරට වෙළෙඳපොළට හඳුන්වා දුන්නේය.කොළ, නිල් හා රතු යන පැහැයන් ගෙන් සමන්විත මේ නව්‍ය ප්ලාස්ටික් ජල ටැංකි අලුතින් නිවාස ඉදිකරන්නන්ට එයට අලංකරණයක් ලබා දෙන අංගයක් ලෙසින් නිවසේ පිටත වර්ණය සමග සැසඳීමට හැකිය.මෙම ආර්පිකෝ වර්ණවත් ජල ටැංකිවල විශේෂත්වය වන්නේ එම සමාගමේ සුවිශේෂත්වය වන දැරිය හැකි මිලකට එය මිලදී ගැනීමට හැකිවීමය.ආර්පිකෝ ලේයර් තුනේ ‘සුපර් ස්ටාර් ජල ටැංකිය මගින් පාරිභෝගිකයන්ට ලබා දුන් සියලුම ප‍්‍රතිලාභයන් මෙම වර්ණවත් ජල ටැංකිය මගින් ද සැපැයෙන අතර, එහි පිටත ලේයරය පාරජම්බුල කිරණයන්ට ඔරොත්තු දෙන අන්දමින් සකසා තිබේ.එහෙයින් හිරු එළිය ටැංකියේ මතුපිටින් ඇතුළට ගලා නොයෑමෙන් එය මත දිය සෙවිලි බැඳීමක් ද සිදු නොවේ. එහි මධ්‍යම ලේයරය මඟින් ජලය උණුසුම් වීම අවම කෙරේ. ඇතුළතම වූ ලේයරය ඇමෙරිකානු ආහාර හා ඖෂධ අධිකාරිය මගින් සහතික කළ, 100%ක්ම ආහාරයට සුදුසු අමුද්‍රව්‍යවලින් නිෂ්පාදනය කර තිබේ. එය ආර්පිකෝ ජල ටැංකි භාවිත කරන්නන්ට එහි රැඳෙන ජලයෙහි සුරක්ෂිත බව හා පවිත‍්‍රත්වය සහතික කෙරේ.ආර්පිකෝ සමාගමේ වෙළෙඳ නාම කළමනාකරු ඩෙරික් පෙරේරා මහතා පැවැසුවේ, ‘තම නිවෙස්වල බාහිර පෙනුම වඩාත් අලංකාරව තබා ගැනීමට පි‍්‍රය කරන්නන්ගේ එම අවශ්‍යතාව මෙම වර්ණවත් ජල ටැංකි මගින් මනාව ඉටුවෙනවා. අපේ ජල ටැංකි ජාත්‍යන්තර ප‍්‍රමිතියට අනුකූලව නිෂ්පාදනය කෙරෙන අතර, එය කුඩා නිවාසවලට සේම, විශාල තට්ටු මහල්වලට පවා කදිමයි.එමෙන්ම වසර 10 වගකීම් සහතිකය කි‍්‍රයාවෙන්ම ඔප්පු කළ හා ආපිකෝ සුපිරි නාමය යටතේ ඉදිරිපත් කෙරෙන්නක් වීම, එය කෙරෙහි පාරිභෝගිකයන්ට තවදුරටත් විශ්වාසය තැබීමට හැකියි” යන්නය.ආර්පිකෝ සමාගම, ජල විසඳුම් සපයා ඇත්තේ ජල ගබඩාකරණ ක්ෂේත‍්‍රයට පමණක්ම නොවේ. එම සමාගම, ඩීසල් ටැංකිය, ලේයර් තුනේ සුපර් ස්ටාර් ටැංකිය, ඇක්වා ටැංකිය, අවම ජල පීඩනයට විසඳුමක් ලෙසින් සම්ප් ටැංකිය හා පොළොව යට තැන්පත් කෙරෙන සෙප්ටික් ටැංකි ආදි වශයෙන් ශී‍්‍ර ලංකාවට නව්‍ය නිෂ්පාදන පෙළක්ම හඳුන්වා දී තිබේ.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=aj0902082</link>
    <topic>මහජන බැංකු නව ප‍්‍රධාන විධායක පී.වී. පතිරණ</topic>
    <author/>
    <content>නිවාස අලංකරණයට ආර්පිකෝ වර්ණවත් ජල ටැංකිමහජන බැංකු නව ප‍්‍රධාන විධායක පී.වී. පතිරණරුසියානු වෛද්‍ය උපාධිය හැදෑරීමට ශ‍්‍රී ලාංකික සිසුනට අවස්ථාවක්ශී‍්‍ර ලංකා පොලිසියට ටෙලිකොම් සන්නිවේදන සේවාඩයලොග් සමාගමට සී.එස්.ආර්. සම්මානයශ‍්‍රී ලංකා ටෙලිකොම් නව ප‍්‍රධාන විධායකසිංගප්පූර් එයාර් ලයින්ස් කොළඹ කාර්යාලය නව තැනකඑදිරිසිංහ ට‍්‍රස්ට් ඉන්වෙස්ට්මන්ට් ආයතනයට ජාතික තලයේ ඉහළම ශ්‍රේණියක්Giesecke and Devrient ශ‍්‍රී ලංකා නියෝජිත පීසී හවුස්අඩුම ගමන් ගාස්තු ශී‍්‍ර ලංකන් ‘හොට් සීට්ස්’ගම්පොළට විදුලි යෝජනා ක‍්‍රම 23ක්පරිසර අධ්‍යාපන වැඩමුළු 150කට ඩයලොග් අනුග‍්‍රහයමහජන බැංකුවේ නව ප‍්‍රධාන විධායක නිලධාරී / සාමාන්‍යාධිකාරී වරයා ලෙස පී.වී. පතිරණ මහතා පත් වී ඇත.පී.වී. පතිරණ මහතා ශී‍්‍ර ජයවර්ධනපුර සරසවියෙන් ව්‍යාපාර පරිපාලනය පිළිබඳ විද්‍යාවේදී උපාධියක් ඇති මහජන බැංකුවේ වසර 37 ක පළපුරුද්දක් සහිත බැංකුකරුවකු වන අතර, ශී‍්‍ර ලංකා බැංකුකරුවන්ගේ ආයතනයේ සම්මාන සාමාජිකත්වය දරයි.1998 වසරේ සහකාර සාමාන්‍යාධිකාරීවරයකු ලෙස කි‍්‍රයා කරමින් බැංකු ශාඛා අධීක්ෂණය සහ සංවර්ධනය කරමින් ඔහු අත්දැකීම් සම්භාරයක් ලබා ගනිමින් ප‍්‍රථම කලාපීය ක‍්‍රමය හඳුන්වාදීමේ වැඩ සටහනට ද සහභාගි වූ පතිරණ මහතා 1993 වසරේදී ප‍්‍රාදේශීය කළමනාකාර තනතුරට උසස් කිරීමෙන් අනතුරුව අම්පාර ප‍්‍රදේශයේ ව්‍යාපාර සංවර්ධනය කාර්යක්ෂමව කිරීම සඳහා මෙන්ම කෘෂිකර්මාන්තය නගා සිටුවීම වැනි ක්ෂේත‍්‍රයේ වෙනත් ආයතන අත නොගසන ලද පැතිකඩක් හරහා සිය සේවාව මෙහෙයවීය.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=aj0902083</link>
    <topic>රුසියානු වෛද්‍ය උපාධිය හැදෑරීමට ශ‍්‍රී ලාංකික සිසුනට අවස්ථාවක්</topic>
    <author>සුමිත‍්‍ර ද සිල්වා</author>
    <content>නිවාස අලංකරණයට ආර්පිකෝ වර්ණවත් ජල ටැංකිමහජන බැංකු නව ප‍්‍රධාන විධායක පී.වී. පතිරණරුසියානු වෛද්‍ය උපාධිය හැදෑරීමට ශ‍්‍රී ලාංකික සිසුනට අවස්ථාවක්ශී‍්‍ර ලංකා පොලිසියට ටෙලිකොම් සන්නිවේදන සේවාඩයලොග් සමාගමට සී.එස්.ආර්. සම්මානයශ‍්‍රී ලංකා ටෙලිකොම් නව ප‍්‍රධාන විධායකසිංගප්පූර් එයාර් ලයින්ස් කොළඹ කාර්යාලය නව තැනකඑදිරිසිංහ ට‍්‍රස්ට් ඉන්වෙස්ට්මන්ට් ආයතනයට ජාතික තලයේ ඉහළම ශ්‍රේණියක්Giesecke and Devrient ශ‍්‍රී ලංකා නියෝජිත පීසී හවුස්අඩුම ගමන් ගාස්තු ශී‍්‍ර ලංකන් ‘හොට් සීට්ස්’ගම්පොළට විදුලි යෝජනා ක‍්‍රම 23ක්පරිසර අධ්‍යාපන වැඩමුළු 150කට ඩයලොග් අනුග‍්‍රහයසුමිත‍්‍ර ද සිල්වාරුසියාවේ නිස්නි නෝගෝරොඩ් වෛද්‍ය විද්‍යාපීඨයේ උපකුලපති ගෙහාඩි ඇලෙක්ස්සැන්ඩර්වික් බුලානෝ සහ වෛද්‍ය නෙවිල් ප‍්‍රනාන්දු මහතා ගිවිසුම හුවමාරු කරගනිද්දී.ශ‍්‍රී ලාංකික උසස් අධ්‍යාපන ක්‍ෂේත‍්‍රයේ වෛද්‍ය විද්‍යාව සඳහා නව පියවරක් තැබීමට වෛද්‍ය නෙවිල් ප‍්‍රනාන්දු මහතාගේ සභාපතිත්වයෙන් යුත් මාලබේ පිහිටි සවුත් ඒෂියන් ඉන්ස්ටිටියුට් ටෙක්නොලොජි ඇන්ඩ් මැනේජ්මන්ට් (පෞද්ගලික) ආයතනය සැලසුම් කර ඇත.රුසියාවේ නෝගෝරොඩ් රාජ්‍ය වෛද්‍ය විද්‍යාපීඨය සමඟ නොබෝදා ඊට අදාළ ගිවිසුම අස්සන් තබන ලදී.නිස්නි වෛද්‍ය පීඨය රුසියානු රජය මඟින් 1920 දී ස්ථාපිත කරන ලදී. පස් අවුරුදු පාඨමාලාවක් වන මෙම වෛද්‍ය උපාධියේ මුල් වසර හතර ශ‍්‍රී ලංකාවේ හදාරා අවසන් වසරේ පමණක් රුසියාවේ නිස්නි වෛද්‍ය විද්‍යාලයේදී හැදෑරීමට පහසුකම් සලසා ඇත.අවශ්‍ය නම් සිවුවැනි වසරට පෙර ඉහත විශ්වවිද්‍යාලයට ඇතුළත්ව අධ්‍යාපනය ලබාගත හැකි බව වෛද්‍ය නෙවිල් ප‍්‍රනාන්දු මහතා සඳහන් කරයි.මේ උපාධි සහතිකය ශ‍්‍රී ලංකාවේ වෛද්‍ය සභාව, බි‍්‍රතාන්‍ය වෛද්‍ය සභාව සහ ලෝක සෞඛ්‍ය සංවිධාන විසින් පිළිගන්නා බව හෙතෙම අවධාරණය කරයි. සිය ආයතනය තොරතුරු තාක්ෂණය සහ කළමනාකරණ පීඨය, භාෂා අධ්‍යාපන පීඨය, සන්නිවේදන සහ මාධ්‍ය පීඨය යන පීඨ ති‍්‍රත්වය මඟින්ද අධ්‍යාපනය ලබාගැනීමේ අවස්ථාව උදාකර ඇති බව නෙවිල් ප‍්‍රනාන්දු මහතා පැවසීය.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=aj0902084</link>
    <topic>ශී‍්‍ර ලංකා පොලිසියට ටෙලිකොම් සන්නිවේදන සේවා</topic>
    <author/>
    <content>නිවාස අලංකරණයට ආර්පිකෝ වර්ණවත් ජල ටැංකිමහජන බැංකු නව ප‍්‍රධාන විධායක පී.වී. පතිරණරුසියානු වෛද්‍ය උපාධිය හැදෑරීමට ශ‍්‍රී ලාංකික සිසුනට අවස්ථාවක්ශී‍්‍ර ලංකා පොලිසියට ටෙලිකොම් සන්නිවේදන සේවාඩයලොග් සමාගමට සී.එස්.ආර්. සම්මානයශ‍්‍රී ලංකා ටෙලිකොම් නව ප‍්‍රධාන විධායකසිංගප්පූර් එයාර් ලයින්ස් කොළඹ කාර්යාලය නව තැනකඑදිරිසිංහ ට‍්‍රස්ට් ඉන්වෙස්ට්මන්ට් ආයතනයට ජාතික තලයේ ඉහළම ශ්‍රේණියක්Giesecke and Devrient ශ‍්‍රී ලංකා නියෝජිත පීසී හවුස්අඩුම ගමන් ගාස්තු ශී‍්‍ර ලංකන් ‘හොට් සීට්ස්’ගම්පොළට විදුලි යෝජනා ක‍්‍රම 23ක්පරිසර අධ්‍යාපන වැඩමුළු 150කට ඩයලොග් අනුග‍්‍රහයශී‍්‍ර ලංකා ටෙලිකොම් සමාගමෙහි සභාපතිනි ලේෂා ද සිල්වා චන්ද්‍රසේන මහත්මිය විසින් පොලිස්පති ජයන්ත වික‍්‍රමරත්න මහතාට ගිවිසුම පිළිගන්වන ලද අවස්ථාව.ශී‍්‍ර ලංකා ටෙලිකොම් සමාගම, ජාතික ආරක්ෂාව තර කිරීමට සහ අධීක්ෂණයට ශී‍්‍ර ලංකා පොලිසිය වෙත උසස් තත්ත්වයේ සන්නිවේදන සේවාව සපයන්නා බවට පත්වී තිබේ.ශී‍්‍ර ලංකා ටෙලිකොම් සමාගම විසින් පූර්ණ හඬ සන්නිවේදන සේවා ලබා දීම සඳහා ශී‍්‍ර ලංකා පොලිසිය සමඟ වන අවබෝධතා ගිවිසුමට මෑතකදී අත්සන් තබන ලදී. මෙය දිවයින පුරා ඇති පොලිස් දෙපාර්තමේන්තු ශාඛා අතර අඩුම ගාස්තුවකට ඇමැතුම් පහසුකම් ලබා දෙන්නකි.ශී‍්‍ර ලංකා ටෙලිකොම්හි සභාපතිනි ලේෂා ද සිල්වා චන්ද්‍රසේන මහත්මිය පවසා සිටියේ ශී‍්‍ර ලංකා පොලිසියට පූර්ණ සන්නිවේදන විසඳුම් සේවාව ලබා දෙන්නා බවට පත්වීම ශී‍්‍ර ලංකා ටෙලිකොම් ආයතනයට ඓතිහාසික අවස්ථාවක් බව හා දේශයට සේවය කිරීමේ එකම අභිලාෂය පෙරදැරි කරගත් මෙවැනි රාජ්‍ය ආයතන හා දෙපාර්තමේන්තු සමග තම ආයතනය සමීපව කටයුතු කරන බවත්ය.එසේම ශී‍්‍ර ලංකා ටෙලිකොම්හි අදට වඩාත්ම සරිලන අති නවීන තාක්ෂණය හා මෑතකදී ගොඩ නංවන ලද යටිතල පහසුකම් ශී‍්‍ර ලංකා පොලීසියට ලබා දීමට හැකිවීම මෙම සමීප සබැඳියාවට හේතුවක් බව පැවැසූ ඇය රාජ්‍ය ආයතනයන්හි ඕනෑම සන්නිවේදන පහසුකමක් සැපිරීමට ඉදිරිපත්වීම ශී‍්‍ර ලංකා ටෙලිකොම්හි හැකියාව විදහා දක්වන නිදර්ශකයක් වැනි යැයි ද ප‍්‍රකාශ කළාය.මෙම අවස්ථාවට එක්වූ පොලිස්පති ජයන්ත වික‍්‍රමරත්න මහතා ප‍්‍රකාශ කළේ ආරම්භයේ සිටම ශී‍්‍ර ලංකා පොලිසියට, ශී‍්‍ර ලංකා ටෙලිකොම් වඩාත් අංග සම්පූර්ණ උසස් දුරකථන සන්නිවේදන ජාලයක් බවත්, ක්ෂේත‍්‍රයේ හොඳම සේවා සපයන්නා වන ශී‍්‍ර ලංකා ටෙලිකොම් සමග හවුල්කාරිත්වය ලැබ එහි සහයෝගය ලබන්නට හැකිවීම පිළිබඳව සතුටු වන බවත්, මෙය ව්‍යාපෘති රැසකින් එක් කොටසක් පමණක් වන බව හා ඉදිරියේදී සන්නිවේදන ජාල වැඩි දියුණු කිරීමේදී මහජනතාවට වඩාත් හොඳ සේවාවක් ලබා දීම උදෙසා පවත්නා දියුණුම තාක්ෂණය සමඟ අත්වැල් බැඳ ගන්නා බවත්ය.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=aj0902085</link>
    <topic>ඩයලොග් සමාගමට සී.එස්.ආර්. සම්මානය</topic>
    <author/>
    <content>නිවාස අලංකරණයට ආර්පිකෝ වර්ණවත් ජල ටැංකිමහජන බැංකු නව ප‍්‍රධාන විධායක පී.වී. පතිරණරුසියානු වෛද්‍ය උපාධිය හැදෑරීමට ශ‍්‍රී ලාංකික සිසුනට අවස්ථාවක්ශී‍්‍ර ලංකා පොලිසියට ටෙලිකොම් සන්නිවේදන සේවාඩයලොග් සමාගමට සී.එස්.ආර්. සම්මානයශ‍්‍රී ලංකා ටෙලිකොම් නව ප‍්‍රධාන විධායකසිංගප්පූර් එයාර් ලයින්ස් කොළඹ කාර්යාලය නව තැනකඑදිරිසිංහ ට‍්‍රස්ට් ඉන්වෙස්ට්මන්ට් ආයතනයට ජාතික තලයේ ඉහළම ශ්‍රේණියක්Giesecke and Devrient ශ‍්‍රී ලංකා නියෝජිත පීසී හවුස්අඩුම ගමන් ගාස්තු ශී‍්‍ර ලංකන් ‘හොට් සීට්ස්’ගම්පොළට විදුලි යෝජනා ක‍්‍රම 23ක්පරිසර අධ්‍යාපන වැඩමුළු 150කට ඩයලොග් අනුග‍්‍රහයශී‍්‍ර ලංකාවේ සෞඛ්‍ය කටයුතු වෙනුවෙන් ඩයලොග් ටෙලිකොම් ආයතනයට ආසියානු සීඑස්්ආර් සම්මානය හිමිවිය. ඩයලොග් ටෙලිකොම් ආයතනයේ ප‍්‍රධාන ආයතන නිලධාරී මෝතිලාල් ද සිල්වා මහතා ආසියානු ආර්ථික සහ සමාජීය කොමිසමේ විධායක ලේකම් හා එක්සත් ජාතීන් ගේ නියෝජ්‍ය ලේකම් නොයෙලින් ෆේසර් මහත්මිය අතින් විශිෂ්ටත්ව සම්මානය ලබා ගන්නා අයුරු. සීඑස්්ආර් ආයතනයේ සිංගප්පූරු ශාඛාවේ සභාපතිනි ක්ලෙයාර් චියාන් මහත්මිය ද මෙහි වෙයි.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=aj0902086</link>
    <topic>ශ‍්‍රී ලංකා ටෙලිකොම් නව ප‍්‍රධාන විධායක</topic>
    <author/>
    <content>නිවාස අලංකරණයට ආර්පිකෝ වර්ණවත් ජල ටැංකිමහජන බැංකු නව ප‍්‍රධාන විධායක පී.වී. පතිරණරුසියානු වෛද්‍ය උපාධිය හැදෑරීමට ශ‍්‍රී ලාංකික සිසුනට අවස්ථාවක්ශී‍්‍ර ලංකා පොලිසියට ටෙලිකොම් සන්නිවේදන සේවාඩයලොග් සමාගමට සී.එස්.ආර්. සම්මානයශ‍්‍රී ලංකා ටෙලිකොම් නව ප‍්‍රධාන විධායකසිංගප්පූර් එයාර් ලයින්ස් කොළඹ කාර්යාලය නව තැනකඑදිරිසිංහ ට‍්‍රස්ට් ඉන්වෙස්ට්මන්ට් ආයතනයට ජාතික තලයේ ඉහළම ශ්‍රේණියක්Giesecke and Devrient ශ‍්‍රී ලංකා නියෝජිත පීසී හවුස්අඩුම ගමන් ගාස්තු ශී‍්‍ර ලංකන් ‘හොට් සීට්ස්’ගම්පොළට විදුලි යෝජනා ක‍්‍රම 23ක්පරිසර අධ්‍යාපන වැඩමුළු 150කට ඩයලොග් අනුග‍්‍රහයශ‍්‍රී ලංකා ටෙලිකොම් සමාගමේ නව ප‍්‍රධාන විධායක නිලධාරි ලෙස ග්‍රෙග් යන්ග් මහතා පත්කොට ඇත.ග්‍රෙග් යන්ග් මහතා ඔස්ටේ‍්‍රලියානු පුරවැසියකු වන අතර දුරකථන සන්නිවේදන ක්ෂේත‍්‍රය පිළිබඳ මනා දැනුමක් ඇති අයෙකි.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=aj0902087</link>
    <topic>සිංගප්පූර් එයාර් ලයින්ස් කොළඹ කාර්යාලය නව තැනක</topic>
    <author/>
    <content>නිවාස අලංකරණයට ආර්පිකෝ වර්ණවත් ජල ටැංකිමහජන බැංකු නව ප‍්‍රධාන විධායක පී.වී. පතිරණරුසියානු වෛද්‍ය උපාධිය හැදෑරීමට ශ‍්‍රී ලාංකික සිසුනට අවස්ථාවක්ශී‍්‍ර ලංකා පොලිසියට ටෙලිකොම් සන්නිවේදන සේවාඩයලොග් සමාගමට සී.එස්.ආර්. සම්මානයශ‍්‍රී ලංකා ටෙලිකොම් නව ප‍්‍රධාන විධායකසිංගප්පූර් එයාර් ලයින්ස් කොළඹ කාර්යාලය නව තැනකඑදිරිසිංහ ට‍්‍රස්ට් ඉන්වෙස්ට්මන්ට් ආයතනයට ජාතික තලයේ ඉහළම ශ්‍රේණියක්Giesecke and Devrient ශ‍්‍රී ලංකා නියෝජිත පීසී හවුස්අඩුම ගමන් ගාස්තු ශී‍්‍ර ලංකන් ‘හොට් සීට්ස්’ගම්පොළට විදුලි යෝජනා ක‍්‍රම 23ක්පරිසර අධ්‍යාපන වැඩමුළු 150කට ඩයලොග් අනුග‍්‍රහයසිංගප්පූර් එයාර් ලයින්ස් කොළඹ කාර්යාලය නව පරිශ‍්‍රයකට ගෙවැදී ඇත. අලුත් වටපිටාවක නව පෙනුමකින් යුතු මෙම කාර්යාලය පිහිටා ඇත්තේ කොළඹ එයිට්කන් ස්පෙන්ස් II කුලුනේ 07 වැනි මහලේය.විශ්වාසය ගොඩනැඟීම සහ ඉහළම සේවය ලබාදීම සිංගප්පූර් එයාර් ලයින්ස් පිරිවරේ ආදර්ශ පාඨයයි. සියලු පහසුකම්වලින් සැදි නව කාර්යාල පසුබිම කාර්ය මණ්ඩලය ද නිසැකවම දිරි ගන්වන සුලුය. එමඟින් පාරිභෝගිකයාට ද වඩාත් ඉක්මන් සහ කාර්යක්ෂම සේවයක් සැපයේ.පාරිභෝගිකයාට සිය කාර්යයන් වඩාත් පහසුකරලීම පිණිස ගුවන් ටිකට් කටයුතු, විකුණුම්, අලෙවි, ආසන වෙන් කරවා ගැනීම්, ගුවන් බඩු, මහජන සම්බන්ධතා, මුදල් අංශය, පරිපාලන ඒකකය ඇතුළු සිංගප්පූර් එයාර් ලයින්ස් හි අනෙකුත් සියලුම අංශ දැන් එකම වහලක් යටට ගෙනැවිත් ඇත. සිංගප්පූර් එයාර් ලයින්ස් 07 වැනි මහල,එයිට්කන් ස්පෙන්ස් ටවර් II 315, වොක්ෂෝල් වීදිය, කොළඹ 02. නව පරිශ‍්‍රයේ ලිපිනයයි. ආසන වෙන්කරවා ගැනීම සඳහා 2499699 දුරකථන අංකය අමතන්න.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=aj0902088</link>
    <topic>එදිරිසිංහ ට‍්‍රස්ට් ඉන්වෙස්ට්මන්ට් ආයතනයට ජාතික තලයේ ඉහළම ශ්‍රේණියක්</topic>
    <author/>
    <content>නිවාස අලංකරණයට ආර්පිකෝ වර්ණවත් ජල ටැංකිමහජන බැංකු නව ප‍්‍රධාන විධායක පී.වී. පතිරණරුසියානු වෛද්‍ය උපාධිය හැදෑරීමට ශ‍්‍රී ලාංකික සිසුනට අවස්ථාවක්ශී‍්‍ර ලංකා පොලිසියට ටෙලිකොම් සන්නිවේදන සේවාඩයලොග් සමාගමට සී.එස්.ආර්. සම්මානයශ‍්‍රී ලංකා ටෙලිකොම් නව ප‍්‍රධාන විධායකසිංගප්පූර් එයාර් ලයින්ස් කොළඹ කාර්යාලය නව තැනකඑදිරිසිංහ ට‍්‍රස්ට් ඉන්වෙස්ට්මන්ට් ආයතනයට ජාතික තලයේ ඉහළම ශ්‍රේණියක්Giesecke and Devrient ශ‍්‍රී ලංකා නියෝජිත පීසී හවුස්අඩුම ගමන් ගාස්තු ශී‍්‍ර ලංකන් ‘හොට් සීට්ස්’ගම්පොළට විදුලි යෝජනා ක‍්‍රම 23ක්පරිසර අධ්‍යාපන වැඩමුළු 150කට ඩයලොග් අනුග‍්‍රහයෆිච් ශ්‍රේණිගත කිරීම්වලට අනුව එදිරිසිංහ ට‍්‍රස්ට් ඉන්වෙස්ට්මන්ට් ආයතනය BB-(lka)  ජාතික තලයේ ඉහළම ශ්‍රේණිය හිමිකර ගැනීමට සමත් වී සිටියි.මේ ජයග‍්‍රහණය පිළිබඳව ඊටීඅයි සභාපතිනිය ආචාර්ය සෝමා එදිරිසිංහ මහත්මිය අදහස් දක්වමින්, ප‍්‍රකාශ කළේ “නිරතුරු කැපවීම හරහා ව්‍යාපාරික කටයුතු වර්ධනය කිරීමටත් ඒ හරහා ප‍්‍රතිලාභයන් රැස්කර ගන්නට හැකිවීමේ ප‍්‍රතිඵලයක් ලෙස මේ ජයග‍්‍රහණය සැලකිය හැකියි” යන්නය.2008 වසර තුළදී ඊටීඅයි ව්‍යාපාරික කටයුතු වඩාත් කාර්යක්ෂමව හා සාර්ථකව ඉටුකරගැනීම සඳහා සියලුම මෙහෙයුම් පද්ධතීන් සම්පූර්ණයෙන්ම ස්වයංකී‍්‍රය තත්ත්වයට පරිවර්තනය කරන ලදී.ප‍්‍රධාන විධායක නිලධාරි මහේන්ද්‍ර ද සිල්වා මහතා පැවසුවේ “අනෙක් තරගකරුවන් සමඟ සසඳන කල අප කෙරෙහි විශ්වාසය තබා ගනුදෙනුකරුවන් කරනු ලබන තැන්පතුවල සැලකිය හැකි වර්ධනයක් දිස්වෙනවා.විශේෂයෙන්ම මෙවන් වකවානුවකදී අනෙක් මූල්‍ය ආයතනයන්වල ශ්‍රේණිගතවීම් පහතට වැටෙනා මොහොතක අප ආයතනය තව තවත් ඉහළ ශ්‍රේණියක් ලැබීම හරහා අප සතු ස්ථාවර බවත්, කැපවීමත් හා නිවැරදි අනාගත දැක්මත් මැනවින් පිළිබිඹු වෙනවා” යන්නය.උකස් කිරීම මුල් කරගෙන ඇරඹූ අවස්ථාවේදී ද ඊටීඅයි ආයතනය ෆිච් ශ්‍රේණිගත කිරීම්වලට අනුව “අවම අවදානම්” යන ශ්‍රේණියට අයත්ව තිබූ බව නියෝජ්‍ය සාමාන්‍යාධිකාරි සඳුන් කුමාරසිරි මහතා පැවසුවේය.තවදුරටත් අදහස් දැක්වූ ඒ මහතා “මෙවැනි ආර්ථික අර්බුදකාරී අවස්ථාවක අප ආයතනයේ ස්ථාවරත්වය රැකගැනීමට පමණක් සීමා නොවී තව දුරටත් සේවාවන් පුළුල් කරමින් උකස් මධ්‍යස්ථාන ජාලයක් ව්‍යාප්ත කරමින් ලාභ ලබන ආයතනයන් බවට පත්කිරීමට සමත් වී සිටින බවය.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=aj0902089</link>
    <topic>Giesecke and Devrient ශ‍්‍රී ලංකා නියෝජිත පීසී හවුස්</topic>
    <author/>
    <content>නිවාස අලංකරණයට ආර්පිකෝ වර්ණවත් ජල ටැංකිමහජන බැංකු නව ප‍්‍රධාන විධායක පී.වී. පතිරණරුසියානු වෛද්‍ය උපාධිය හැදෑරීමට ශ‍්‍රී ලාංකික සිසුනට අවස්ථාවක්ශී‍්‍ර ලංකා පොලිසියට ටෙලිකොම් සන්නිවේදන සේවාඩයලොග් සමාගමට සී.එස්.ආර්. සම්මානයශ‍්‍රී ලංකා ටෙලිකොම් නව ප‍්‍රධාන විධායකසිංගප්පූර් එයාර් ලයින්ස් කොළඹ කාර්යාලය නව තැනකඑදිරිසිංහ ට‍්‍රස්ට් ඉන්වෙස්ට්මන්ට් ආයතනයට ජාතික තලයේ ඉහළම ශ්‍රේණියක්Giesecke and Devrient ශ‍්‍රී ලංකා නියෝජිත පීසී හවුස්අඩුම ගමන් ගාස්තු ශී‍්‍ර ලංකන් ‘හොට් සීට්ස්’ගම්පොළට විදුලි යෝජනා ක‍්‍රම 23ක්පරිසර අධ්‍යාපන වැඩමුළු 150කට ඩයලොග් අනුග‍්‍රහයපීසී හවුස් සභාපති එස්.එච්.එම්.රිෂාන් සහ G&amp;D සමාගමේ බැංකු නෝට්ටු තේරීමේ කි‍්‍රයාවලියේ අධ්‍යක්ෂ, ගුන්තර් ෆෙවර් මහත්වරු ගිවිසුම හුවමාරු කරගනිද්දීජර්මනියේ Giesecke &amp; Devrient GmbH,  සිය බැංකු කාර්යාලීය භාණ්ඩ හා විසඳුම් ශ‍්‍රී ලාංකේය බැංකු වෙත බෙදාහරින්නා ලෙසින්, ශ‍්‍රී ලංකාවේ පුරෝගාමී තොරතුරු තාක්ෂණ විසඳුම් සපයන්නෙකු වන සීපී හවුස් සමාගම පත්කර ඇත.මෙම බෙදාහැරීම් නියෝජිත ධූරයත් සමඟින්, මහ බැංකුවේ මුදල් නෝට්ටු තේරීමේ ක‍්‍රමවේදයට අනුකූල වූ අධි නිවැරදි හා විශ්වාසවන්ත මේසය මත තැබිය හැකි බැංකු නෝට්ටු තේරීමේ යන්ත‍්‍රයේ සිට අධිවේගී දැවැන්ත බැංකු නෝට්ටු තේරීමේ යන්ත‍්‍ර දක්වා අලෙවි කිරීමට පීසී හවුස් අවධානය යොමු කරනු ඇත.එයට අමතරව  G&amp;D  හි සෙසු විසඳුම් වන, මුදල් කළමනාකරණ, මෘදුකාංග ආදියද සමඟින් මෙරට වෙළෙඳ පොළේ තම භාණ්ඩ පෙළ පුළුල් කිරීමට ද එම සමාගම අදහස් කරයි.පීසී හවුස් සභාපති එස්.එච්.එම්.රිෂාන් මහතා මෙම හවුල්කාරත්වය සම්බන්ධයෙන් පැවසුවේ, වර්ෂ 1852 දක්වා දිවෙන දීර්ඝ ඉතිහාසයක්  Giesecke &amp; Devrient  සමාගමට හිමියි.එම සමාගම ආරම්භ වූ විටදී එය සැලකුවේ මුදල් නෝට්ටු හා සුරැකුම්පත් මුද්‍රණයේ විශේෂඥයන් ලෙසිනුයි.සියවස් එක හමාරකට පසුව  G&amp;D  සමාගම් සමූහයක් බවට හා ලොව පුරා ව්‍යාප්ත වූවක් බවට ද පත් වුණ මුදල් ආරක්ෂණයට අදාළ මූලෝපායයන් කි‍්‍රයාත්මක කරන මෙවැනි සමූහ සමාගමක් සමඟ අත්වැල් බැඳගැනීමට ලැබීම අපට සතුටක්” යන්නය.G&amp;D සමාගමේ බැංකු නෝට්ටු තේරීමේ කි‍්‍රයාවලියේ අධ්‍යක්ෂ, ගුන්තර් ෆෙවර් මහතා පැවසුවේ, බැංකු නෝට්ටු තේරීමේ හදවත වන්නේ, දෙපැත්ත පරීක්ෂා කරන අතිනූතන සංවේදී පද්ධතියක් තිබීමයි. එය සිදු කළයුත්තේ සම්මත මිනුම් දඬුවලට අනුගත බවය.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=aj09020810</link>
    <topic>අඩුම ගමන් ගාස්තු ශී‍්‍ර ලංකන් ‘හොට් සීට්ස්’</topic>
    <author/>
    <content>නිවාස අලංකරණයට ආර්පිකෝ වර්ණවත් ජල ටැංකිමහජන බැංකු නව ප‍්‍රධාන විධායක පී.වී. පතිරණරුසියානු වෛද්‍ය උපාධිය හැදෑරීමට ශ‍්‍රී ලාංකික සිසුනට අවස්ථාවක්ශී‍්‍ර ලංකා පොලිසියට ටෙලිකොම් සන්නිවේදන සේවාඩයලොග් සමාගමට සී.එස්.ආර්. සම්මානයශ‍්‍රී ලංකා ටෙලිකොම් නව ප‍්‍රධාන විධායකසිංගප්පූර් එයාර් ලයින්ස් කොළඹ කාර්යාලය නව තැනකඑදිරිසිංහ ට‍්‍රස්ට් ඉන්වෙස්ට්මන්ට් ආයතනයට ජාතික තලයේ ඉහළම ශ්‍රේණියක්Giesecke and Devrient ශ‍්‍රී ලංකා නියෝජිත පීසී හවුස්අඩුම ගමන් ගාස්තු ශී‍්‍ර ලංකන් ‘හොට් සීට්ස්’ගම්පොළට විදුලි යෝජනා ක‍්‍රම 23ක්පරිසර අධ්‍යාපන වැඩමුළු 150කට ඩයලොග් අනුග‍්‍රහයශී‍්‍ර ලංකාවට හා ශී‍්‍ර ලංකාවෙන් සංචාරයෙහි යෙදෙන සියලු ම ශී‍්‍ර ලාංකිකයන්ට සහ ඔවුන්ගේ මිතුරන් හට වාසිය උදා කර දෙන ‘හොට් සීට්ස්’ පද්ධතියක් ශී‍්‍ර ලංකන් එයාර්ලයින්ස් හඳුන්වා දීම මඟින් කල් ඇතුව මිල දී ගත් ගුවන් ටිකට්පත් සඳහා ශී‍්‍ර ලංකන් සේවයේ ඉස්තරම් ම ගාස්තු පිරිනැමේ.මේ වරප‍්‍රසාදය දිගට ම පවත්වා ගෙන යාමට ගුවන් සේවය අදහස් කරන බැවින්, දැන් මෙන් ම අනාගතයේ දීත්, විශේෂයෙන් ම අපගේ මාර්ග ජාලය හරහා ගමන් කරන ශී‍්‍ර ලාංකිකයන්ට, මහඟු වරප‍්‍රසාදයක් උදා කර දෙනු නිසැකයි.ජනවාරි මාසයේ සිට ‘හොට් සීට්ස්’ රුපියල් 9500 තරම් අඩු මිලකට ලබා ගත හැකිය. ශී‍්‍ර ලංකන් වෙබ් අඩවිය හරහා මිල දී ගන්නා ප‍්‍රවේශපත් සඳහා ‘ඉහළ ම වාසි සහිත ගාස්තු’ සහතිකයක් ලැබේ. එයින් අදහස් වන්නේ, ඊට වඩා අඩු ගාස්තු වෙනත් කොතැනකින් හෝ ලබා ගත නොහැකි බවයි.මෙම වාසිය ගිලිහී නොයාම සඳහා ඔබ විසින් කළ යුත්තෙ, ගුවන් ටිකට්පත් මිල දී ගැනීමේ තීරණය ගැනීමට පෙර ගුවන් සේවයේ වෙබ් අඩවියට පිවිසීමයි.ශී‍්‍ර ලංකන් හි ලෝක ව්‍යාප්ත අලෙවි අංශයේ ප‍්‍රධාන මොහමඩ් ෆසීල් මහතා මෙසේ පැවැසීය: “ශී‍්‍ර ලංකන් ගුවන් සමාගම දැන් සිය ගමන් ගාස්තු අඩු කිරීමට හැකි අවස්ථාවකට පැමිණ සිටී. එයයි අප විසින් දැන් කර ඇත්තේ.පළමුවෙන් ම අප කළේ අපගේ මුළුමහත් මාර්ග ජාලය හරහා ම පාහේ අය කෙරුණු ඉන්ධන අධිභාරය ඉවත් කිරීමයි. අඩු ගමන් ගාස්තු සහිත ‘හොට් සීට්ස්’ පිරිනැමීමට දැන් අවස්ථාව උදා වී ඇත.”මෙම අවස්ථාව උදා වන්නේ www.srilankan.aero යන ගුවන් සේවයේ වෙබ් අඩවියෙන් පමණි.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=aj09020811</link>
    <topic>ගම්පොළට විදුලි යෝජනා ක‍්‍රම 23ක්</topic>
    <author>රූපාන්ති බුලත්සිංහල</author>
    <content>නිවාස අලංකරණයට ආර්පිකෝ වර්ණවත් ජල ටැංකිමහජන බැංකු නව ප‍්‍රධාන විධායක පී.වී. පතිරණරුසියානු වෛද්‍ය උපාධිය හැදෑරීමට ශ‍්‍රී ලාංකික සිසුනට අවස්ථාවක්ශී‍්‍ර ලංකා පොලිසියට ටෙලිකොම් සන්නිවේදන සේවාඩයලොග් සමාගමට සී.එස්.ආර්. සම්මානයශ‍්‍රී ලංකා ටෙලිකොම් නව ප‍්‍රධාන විධායකසිංගප්පූර් එයාර් ලයින්ස් කොළඹ කාර්යාලය නව තැනකඑදිරිසිංහ ට‍්‍රස්ට් ඉන්වෙස්ට්මන්ට් ආයතනයට ජාතික තලයේ ඉහළම ශ්‍රේණියක්Giesecke and Devrient ශ‍්‍රී ලංකා නියෝජිත පීසී හවුස්අඩුම ගමන් ගාස්තු ශී‍්‍ර ලංකන් ‘හොට් සීට්ස්’ගම්පොළට විදුලි යෝජනා ක‍්‍රම 23ක්පරිසර අධ්‍යාපන වැඩමුළු 150කට ඩයලොග් අනුග‍්‍රහයරූපාන්ති බුලත්සිංහලමේ වනවිට ගම්පොළ ආසනයේ අලුතින් විදුලි යෝජනා ක‍්‍රම 23 ක් විවෘත කර ඇති බවත්, සෑම නිවසකම විදුලි බලය ලබාදීමේ මහින්ද චින්තන වැඩපිළිවෙළ යටතේ ගම්පොළ ආසනයේ සෑම නිවසකටම විදුලිය ලබාගැනීමට කි‍්‍රයා කරන බව වැවිලි කර්මාන්ත ඇමැති දි.මු. ජයරත්න මහතා කියා සිටියේ ය.එක්සත් ජාතික පක්ෂයට බලය දී 17 වසරකින් ඉටු කරගත නොහැකි වූ සංවර්ධනය හා යුද ජයග‍්‍රහණය ශ‍්‍රී ලංකා නිදහස් පක්ෂය ප‍්‍රමුඛ සන්ධාන රජය ජනතාවට ලබාදී ඇති බව ද ඇමැතිවරයා කීය.ජනාධිපතිතුමා සේනාධිනායකයා ලෙස ති‍්‍රවිධ හමුදාවට උපදෙස් හා අවශ්‍ය සම්පත් ලබාදෙමින් මානුෂීය මෙහෙයුම් මෙහෙයවීම උරදෙන බවත් අපි වවමු - රට හදමු වැඩපිළිවෙළ යටතේ වගා සංග‍්‍රාමයක් ඇති කොට රට ස්වයංපෝෂිත කිරීමේ වැඩපිළිවෙළේ ප‍්‍රතිඵල තව නොබෝ දිනකින් ජනතාවට භªක්ති විදිය හැකි බවත් අමාත්‍යවරයා පැවැසීය.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=aj09020812</link>
    <topic>පරිසර අධ්‍යාපන වැඩමුළු 150කට ඩයලොග් අනුග‍්‍රහය</topic>
    <author/>
    <content>නිවාස අලංකරණයට ආර්පිකෝ වර්ණවත් ජල ටැංකිමහජන බැංකු නව ප‍්‍රධාන විධායක පී.වී. පතිරණරුසියානු වෛද්‍ය උපාධිය හැදෑරීමට ශ‍්‍රී ලාංකික සිසුනට අවස්ථාවක්ශී‍්‍ර ලංකා පොලිසියට ටෙලිකොම් සන්නිවේදන සේවාඩයලොග් සමාගමට සී.එස්.ආර්. සම්මානයශ‍්‍රී ලංකා ටෙලිකොම් නව ප‍්‍රධාන විධායකසිංගප්පූර් එයාර් ලයින්ස් කොළඹ කාර්යාලය නව තැනකඑදිරිසිංහ ට‍්‍රස්ට් ඉන්වෙස්ට්මන්ට් ආයතනයට ජාතික තලයේ ඉහළම ශ්‍රේණියක්Giesecke and Devrient ශ‍්‍රී ලංකා නියෝජිත පීසී හවුස්අඩුම ගමන් ගාස්තු ශී‍්‍ර ලංකන් ‘හොට් සීට්ස්’ගම්පොළට විදුලි යෝජනා ක‍්‍රම 23ක්පරිසර අධ්‍යාපන වැඩමුළු 150කට ඩයලොග් අනුග‍්‍රහයඩයලොග් ටෙලිකොම් සමාගමේ ආයතනික වගකීම් සේවාව අනුග‍්‍රහය දක්වන ජංගම පාරිසරික අධ්‍යාපන වැඩසටහන පාසල් 150ක වාර්ෂික ඉලක්කය සම්පූර්ණ කළේය.ඩයලොග් ටෙලිකොම් සමාගම මධ්‍යම පරිසර අධිකාරිය ජෛව විවිධත්ව සහ අලි සංරක්ෂණ භාරය සහ ලෝක සංරක්ෂණ සංගමය සමඟ අත්වැල් බැඳගනිමින් ඉදිරිපත් කළ මේ වැඩසටහනේ බලාපොරොත්තු වූයේ පරිසරය පිළිබඳව පාසල් සිසුන් දැනුවත් කිරීමටය.මෙම ව්‍යාපෘතිය යටතේ ජෛව විවිධත්ව සහ අලි සංරක්ෂණ භාරයේ අනුග‍්‍රාහකත්වයෙන් අධ්‍යාපන අමාත්‍යංශයේ අනුමැතිය ලැබූ ඉතා දුෂ්කර පළාත්වල පිහිටි පාසල්වලට ගිය දේශකවරු එහිදී පරිසර සංරක්ෂණය ගැන වැඩමුළු පවත්වමින් සිසුන් දැනුවත් කළහ.විදුලිබලය පවා නැති එවැනි ඇතැම් පාසල්වලට ඔවුන්ට යාමට සිදු වූයේ විදුලිබලය සපයා ගැනීම සඳහා ජෙනරේටර් ද රැගෙනය. සිසුන්ගේ සකි‍්‍රය සහභාගිත්වය ලැබෙන මේ පරිසර වැඩසටහන් හරහා ඉතා අඩු පහසුකම් සහිත එම පාසල්වලට නවීන තාක්ෂණය ළඟා වූයේ ඒ ආකාරයටය.මෙම වැඩසටහන්වලදී පරිසරය ආශ‍්‍රිතව තමන්ට පැනනැඟෙන ප‍්‍රශ්න ඉදිරිපත් කිරීමට සිසුන්ට ඉඩ ලැබුණු අතර ඒවාට පිළිතුරු සැපයීම සඳහා MEEP දේශක කණ්ඩායම සැම විටම සූදානමින් සිටියහ.ඉගැන්වීමේ ආධාරක ලෙස නවීනතම බහු මාධ්‍ය තාක්ෂණයත් නවීන තාක්ෂණික උපාංගත් යොදා ගත් මේ වැඩසටහන පරිසරය පිළිබඳව පාසල් සිසුන්ගේ උනන්දුව ඉහළ නංවන ඉතා ඵලදායී එකක් බවට බොහෝ පාසල්වලින් උණුසුම් ප‍්‍රතිචාර ලැබෙමින් පවතී. මෙම වැඩමුලු සෑම එකක් අවසානයේ ම මව් භාෂාවෙන් මෙන්ම ඉංග‍්‍රීසි භාෂාවෙන් ද ලියැවුණු පරිසරය සංරක්ෂණය හා ස්වාභාවික සම්පත් ආශ‍්‍රිත දැනුම අඩංගු අත්පොත් එම පාසල් වෙත ලබා දීමට ද පියවර ගැනුණි.මෙම වැඩසටහන සඳහා එක් පාසලකින් වයස අවුරුදු 8-18 දක්වා සිසුහු 150ක් පමණ සහභාගිිවූහ. පරිසරය සුරැකීම සඳහා මෙම සිසුන් විසින් ගනු ලබන විශිෂ්ටතම ‘පරිසර හිතකාමී උත්සාහය’ ලබන 2009 වසරේ දී ඇගයීමට ලක්කෙරෙන අතර ඒ අංශය යටතේ හොඳම පාසල ද සම්මානයට පාත‍්‍ර කෙරෙනු ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>08</day>
    </date>
    <link>http://www.silumina.lk/2009/02/08/_art.asp?fn=aw0902081</link>
    <topic>මෙහෙමත් ගැහැනු</topic>
    <author>මතුගම -මහින්ද විජේතිලක</author>
    <content>මෙහෙමත් ගැහැනුආධ්‍යාත්මීය වශයෙන් සිත දියුණු කරන්නට නොපෙළඹෙන මිනිසා කිසි දෙයකින් තෘප්තිමත් නොවේ. ලද දෙයින් සතුටු වෙන්නට අකැමැතිය. නොසංසිඳුණු ආශාවෙන් තව තවත් “මට ඔය, මගේ පවුලේ අයටම යැ” යි දොඩම්ගොඩ බදා ගත්තා සේ අසීමිත තණ්හාව නිසා දුකට ම පත් වෙයි. මේ අසීමිත බලාපොරොත්තු ඉටු නොවන විට ඒ පුද්ගලයා ගේ ජීවිතයට එළඹෙන දුක් කරදර අපමණ ය. මෙසේ දුකට පත්වන විට හදි හූනියම් හෝ සෙනසුරු අපල කි‍්‍රයාත්මක වෙතැයි බියට පත් වෙයි. මේ සියල්ලට හේතුව සංසාරික අකුසල කර්මයන්හි විපාක හා මෙලොව ජීවන රටාවේ දුර්වලකම් බව සිතන්නේ නැත.බුදු දහමට අනුව පෙර අත් බවයක දී තමන් ගේ චිත්ත ශක්තිය හා කාය බලය යොදවා තවත් කෙනකුගේ ජීවිතයකට හෝ ජීවිතවලට හාැනි පීඩා සිදු කොට දුක් කරදරවලට පත් කිරීමේ කර්ම විපාක නිසා බල හීනයකු විය හැකි ය. මේ ජිවිතයේ දී කිසි කෙනකුට පීඩා කරදර නොකර ජීවත්වෙද්දී තමන්ට අනුන්ගෙන් දුක් කරදර එළැඹෙන විට යකැදුරන් සොයා ගොස් පළි ගැනීමට දඬුවම් කිරීමට පෙළඹෙයි. තමන්ට හිරිහැර කරන්නාට ද මේ දුක ම ලබාදීමට උත්සාහ කරයි. තමන් පෙර භවයක දී තම ඉන්ද්‍රියයන් මෙහෙයවා සිදු කළ කර්මයේ විපාකය වෛරයකට ගෙන ඉදිරියට ද ගෙන යයි. මේ භවයේ දුබලයකු වුව ද වෙනත් උපක‍්‍රම යොදවා පළි ගැනීමට සිතයි.මේ දුක් කරදර සියල්ල දැනෙන්නේ සිතට ය. සිත නිදහස්ව සැනසිල්ලේ ජීවත් වෙන්නට නම් පන්සිල් ආරක්ෂා කරමින් මෛති‍්‍ර භාවනාවේ යෙදෙමින් මෙත් සිත පැතිරවිය යුතු ය. එවිට සියලු දුක් කරදර පහව යයි. පන්සිල් තරම් පැළඳ ගත යුතු බලගතු යන්ත‍්‍රයක් තවත් නැත. එසේ නොවන පුද්ගලයාට වැටුපකින් හෝ ආදායමකින් ලක්ෂ ගණන් උපයා හොඳින් කා බී සිටිය ද සිතට සැනසුමක් නැත.. සැප විඳීමට ඉන්ද්‍රියයන් පිනවයි. අසීමිතව සැප සම්පත් සොයා හඹා යන විට ඔහු තුළින් පන්සිල් පැන යයි. පන්සිල් නොරැකෙයි. පස් පව් සිදුවෙයි. චිත්තෝපක්ලේෂ ධර්ම වංචක ධර්මවල ස්වරූප ගෙන පාපයටම බරවෙයි. හේ අහිතකර දේ අතහැරීමට කටයුතු නොකරයි. තව තවත් දුකට ම පත් වෙයි. නුවණ මතු නොවෙයි. මෝහය ම කි‍්‍රයාත්මක වෙයි.මේ ලිපි පෙළ කියවන පාඨකයන් විසින් අප වෙත එවන ලද තොරතුරු විචිත‍්‍රය. එවැනි කාන්තාවන් කිහිප දෙනකු ගැන අද විස්තර කරමි.මේ කාන්තාව දහසක් බලාපොරොත්තු ඇතිව උත්සවශ‍්‍රීයෙන් විවාහ වූවා ය. ඇගේ මධුසමය සඳහා සුඛෝපභෝගී හෝටලයක් තෝරා ගැනිණි. එහෙත් ඒ මධු සමය වචනයට පමණක් සීමා වූවක් ම වීය. ඇගේ මනාලයා කායික දුර්වලයකු වීය. එසේ වුව ද ඇය සියල්ල සඟවා ගෙන ව්‍යාජ ලෙස මුව සරසා ගත් සිනහවකින් සමාජයට මුහුණ දුන්නා ය.ඇය වැදගත් රැකියාවක යෙදුණු තැනැත්තියකි. ඔහු ව්‍යාපාරිකයෙකි. ඇය විවාහ වී දැනට වසර දහ තුනක් ගත වී ඇත. ඇය තවමත් කන්‍යාවියකි. රැකියාව කරන ස්ථානයේ ඇය වඳ ගැහැනියකැයි කසු කුසු ගාන හඬ ඇසී ඇයට රැකියාව එපා වීය. ඇය සිය වටිනා රැකියාව අතහැර දැමුවා ය. ගමේ අය ද ඇය වඳ ගැහැනියකැයි කියන නිසා ඇය නෑදෑයන්ගෙන් හා ගමෙන් වෙන් වී නිවසටම වී කාලය ගෙවන්නී ය. සැමියා අතීතයේ පර අඹුවන් කරා යෑමේ විපාක යැ යි සිතමින් තනිව ම දුක් විඳින්නී ය.තවමත් මේ රහස කිසිවෙක් නොදනිති. ඇගේ සැමියා හැන්දෑවට මත්පැන් පානය කොට සියල්ල අමතක කර නිදා ගනියි. මේ කන්‍යාවිය මොහොතක් පාසා වේදනාවෙන් දැවි දැවී ජීවත්වන්නීය. වෛද්‍ය වරයකු කරා ගොස් ප‍්‍රතිකාරයක් ගන්නට මේ වසර දහතුනේ දී ම උත්සාහයක් කළේ ද නැත. මේ ලෝකයේ දරුවන් නැති කාන්තාවෝ අනන්තය. එහෙත් ඇය සිතා සිටින්නේ එවැනි එකම ගැහැනිය ඇය ම බව ය. අප යෝජනා කළ ද ඇය භාවනාවකට ද නොපෙළඹේ. ඇය ගුප්ත ශාස්ත‍්‍ර විධියකින් විසඳුමක් සොයන්නීය. නුවණ යටපත් කැර ගෙන මෝහය ම කි‍්‍රයාත්මක වෙයි.* * * * *මේ තවත් කාන්තාවකි. ඇය ද රටේ ගෞරවයට පාත‍්‍ර වූ රැකියාවක යෙදෙන්නීය. ඇගේ සැමියා උදේ එළි වූ වේලේ පටන් මත්පැන් පානයට හුරු වී සිටියි. ඇගේ නිවසේ, ඇගේ ම ඉඩකඩම්වල ආදායම් ලබමින් හිර පස්සේ ජීවත්වන සැමියා පෝෂණය කරමින්, තම වැටුපෙන් කොටසක් ද ඔහුගේ මත්පැන් පානය සඳහා ම දෙමින් ඇය ජීවත් වන්නීය.ඇගේ ස්වාමි පුරුෂයා ඇය රැකියාවට ගොස් නිවසට පැමිණෙන විට, හොඳට ම බීමත්ව පැමිණ හාන්සි පුටුවට වී කාර කාරා කෙළ ගසයි. ඔහුගේ සිරුර පුරා කෙළවලින් නැහැවී ඇත. පුටුව අවට ද සෙම් සොටු හා කෙළවලින් ගැවසුණු අපායකි. ඔහු හාන්සි පුටුවට වී කෙළ ගසමින් නිදා ගනියි. ඇත්තටම පෙරේතයෙකි. එහෙත් එවැනි වචනයකින් හෝ ඔහුට අගෞරව කරන්නට මේ කාන්තාව කැමැති නැත. ඔහු හාන්සි පුටුවේ රාති‍්‍රය එළි කරයි. ඇය තනි යහනේ හූල්ලමින් නිදි වරන්නට පුරුදු වී ඇත. දැනට ඇය විවාහ වී අවුරුදු අටකි. ඇයට දරුවන් නැත. ඇය උදේ හවස මල් පහන් පූජා කරමින් දෙවියන් බුදුන් වඳින්නේ සැමියා බේබදුකමින් මුදා දෙන ලෙස ඉල්ලා සිටිමිනි. දෙවියන්ට බාර හාර වෙමින් පිංකම් කරන්නට අධිෂ්ඨාන කොට මල් පහත් තබන තැන කැටයක් තබා උදේ හවස මුදලක් එහි එකතු කළා ය. සතියකින් පසු බලන විට ඔහු පිං කැටය බිඳ එහි තිබුණු මුදල් ද මත්පැන් පානය සඳහා ම ගෙන ගොස් ඇත.මේ මොනවා වුණත් ඇය උදේ පාන්දර අවදිව, උයා පිහා තබා වතුර රත්කොට ඒ උණු පැනින් ඔහු පවිත‍්‍ර කොට ඉස්තෝප්පුවත් හාන්සි පුටුව හා ඔහුගේ ඇඳුම් ද සෝදා පවිත‍්‍ර කොට ඊළඟ දවසට මුහුණ දෙන්නීය. ඇය ද මේ දුකින් මිදෙන්නට වත් පිළිවෙත් සොයයි. ඒ ද ඔහුට නොදැනෙන්නට හොර රහසේ ය. ඔහු පන්සලකට හෝ බෝ මළුවකට හෝ කැඳවා ගෙන යන්නට පුළුවන් මිනිසකු ද නොවේ. මේ රහස හා අනන්‍යතාවය රකින ලෙස දුරකතනයෙන් ඉල්ලා සිටින ඇය තවමත් උත්සාහ කරන්නේ දෙවියන් බුදුන් ලවා මේ ප‍්‍රශ්නය විසඳ්‍ර ගැනීමට ය.* * * * *මේ තවත් එවැනි ම ජාතියේ අමුතුම කන්‍යාවියකි. දැනට ඇගේ වයස අඩ සිය වසකට සමීපව ඇත. ඇය ද වැදගත් රැකියාවක් කරන්නී ය. ඇගේ මව් පියන් ගේ මරණයෙන් පසු ඇයට විවාහයක් කැර දීමට කිසිවකු ඉදිරිපත් වූයේ ද නැත. ඇය තනි තීරණයක් ගත්තේ ද නැත. ඇගේ බාල සහෝදරයා හිතුවක්කාර විවාහයක් කැර ගෙන ඇයට අයිති ඇගේ නිවසේ ම පදිංචි වූයේ ය. දැන් ඇගේ නිවසේ පදිංචි කරුවෝ හත් දෙනෙකි. මල්ලියි, මල්ලිගේ බිරියයි! ඒ දෙදෙනාගේ දරුවන් සිව් දෙනයි. ඇයයි.මල්ලී අහිංසකයෙකි. බිරියට බයෙන් ජීවත්වෙයි. ඔහුගේ වැටුප බිරියගේ ජේත්තුවට, ගමන් බිමන්වලට මදි තරම් ය. බිරිය යන ගමන් බිමන් ගැන සොයා බලන්නට තරම්වත් ඔහුට ශක්තියක් නැත. ඒවා හොයන්නට බලන්නට ගියොත් එදාට ගෙදර දෙවනත් කරන්නට තරම් ඒ බිරිය හපනියකි. ඒ නිසා අහිංසකයා අකුළාගෙන නිහඬවෙයි. ඊට අමතරව ද මේ ගැහැනිය කතා කළොත් කතා කරන්නේ නොසරුප් බසක් ම ය. පාසල් යන දරු හතර දෙනා ඉදිරියේ පවා පාලනයකින් තොරව කට අරින්නීය. අහල පහළ අය සමඟ පවා බැණ අඬ ගසා ගන්නට ද සමතියකි.අක්කා සිය රැකියාවෙන් මේ පවුල පෝෂණය කරන්නී ය. දරුවන් සිව් දෙනාගේ අධ්‍යාපනයට වියදම් කරන්නී ය. ඇඳුම් පැළඳුම් සපයා දෙන්නීය. හැන්දෑවට පාඩම් කිරීමට පහසුකම් සලසා සොයා බලන්නීය. තමන් විසින් ම කර පිට පවරා ගන්නා ලද වගකීම් මිසක ඇයට සතුටක් සැනසුමක් නැත. නෑනාගේ අවිචාරවත් අසැබි වාග් මාලාව ඇයට මහත් හිරිහැරයක්ව ඇත.නෑනා විසින් වදා එළිදක්වන ලද දරු හතර දෙනකුගේ වගකීම් ඉෂ්ට කරනවා මදිවාට නෑනාගේ තොර තෝංචියක් නැති ශබ්ද කෝෂය තරම් මේ කාන්තාවට වෙනත් වදයක් හිරිහැරයක් නැත.දවල් දවසේ ඇවිදින්නට ගොස් හැන්දෑවට ගෙදර එන නෑනණ්ඩිය, අක්කා උයා පිහා තිබෙන දෙයක් කා මොකක් හෝ ප‍්‍රශ්නයක් පටලවා ගෙන සැමියා සමඟ අඬ දබර කරන්නීය.මේ කන් කරච්චලය අක්කාට මහත් වදයක් වී ඇත. ඒත් මල්ලීත් මල්ලිගේ පවුලේ අයත් “මට නිදහසේ ඉන්න තොපි දොට්ට බැස පලයව්” කියන්නට තරම් ඇය දරුණු නැත. මේ කාන්තාව ඇගේ දුක් ගැනවිල්ල දුරකතනයෙන් අප සමඟ පවසා නෑනාගේ කට වහන්නට පිළිවෙතක් ඇසුවා ය. “නිවාඩුවක් ගෙන සතියකට දෙකකට භාවනා මධ්‍යස්ථානයකට යන්නැ” යි අප උපදෙස් දුන් විට “අනේ! මම එහෙම ගියොත් මේ දරුවන් හතර දෙනාගේ වැඩ ටික බල්නේ කවුදැ” යි අපෙන් අසන්නීය.* * * * *මේ විදේශගත ලාංකික කාන්තාවකගේ අෙ¼ඳ¤නාවකි. ඇය යම් තම් තරුණ වියට පත් වෙද්දී හිතුවක්කාර විවාහයක් කැර ගත්තා ය. එය ටික කලකින් ම කෙළවර වීය. ඇය රැකියාවකට විදේශ ගත වූවා ය. ඇය එහිදී වෙනත් රටක තරුණයකු සමඟ මිත‍්‍ර වී දැන් එක ම කාමරයක ජීවත්වන්නීය. ඔහු ද විවාහකයෙකි. ඔහු ගේ රැකියාවේ කාලය අවසන් වී සිය රට බලා යෑමට සූදානම් වෙයි. ඇය ඒ රටේ සිට දුරකතනයෙන් අප අමතා කළ ඉල්ලීමයි මේ.“අනේ මහත්තයෝ. මට මෙයා නැතුව නම් ජීවත් වෙන්න බෑ. මම ඒ තරම්ම මෙයාට ආදරෙයි. මට මොනවා හරි ගුරුකමකින් හෝ මෙයාව නතර කර දෙන්න.”“නෝනා! එයා ඔයාට ආදරේ නම් ඔයාව දාලා යන්නේ නෑ. එයා එයාගෙ බිරිය, දරුවන්ට ආදරෙයි. එයාගෙ රටට ආදරෙයි. ඒකයි එයා තමන්ගෙ රටට යන්නේ. ඔයාට ආදරේ නම් එහෙම ඔයා දාලා යන්නේ නෑ.” මම කීවෙමි.“බෑ... බෑ... මට එයාව ඕනෑ. එයා නැතුව මට බැහැ. මං එයාට ආදරෙයි. ලංකාවෙ පත්තරේක තිබුණු වශී ගුරුකම් දැන්වීමකට අනුව මම රුපියල් හතළිස් දාහක් එව්වා. අනේ! මට උත්තරයක්වත් නෑ. මහත්තයෝ! කියන ගාණක් දෙන්නම්. කාට හරි කියලා මට වශී ගුරුකමක් කරලා ඉක්මණින් එවන්න.”“ඔය වශී ගුරුකම් කරන්නේ භූතයෙක් බන්දලා. එහෙම කළොත් කාලයක් ගිහින් ඔයාගෙ මිත‍්‍රයා රෝගියෙක් වෙනවා. ඒ භූතයාම එයාව බිල්ලට ගනීවි. ඒ වගේ වැඩ කරන්න හොඳ නෑ. ඔයා වහාම ලංකාවට එන්න. එතකොට ඔය ප‍්‍රශ්නය විසඳේවි” මම කීවෙමි.“බෑ... බෑ... මට මෙයාවමයි ඕනෑ. මට එන්නත් අමාරුයි. මට වීසා නෑ. මම හොරෙන් ජීවත් වෙන්නේ. ගෙවල්වල වැඩ කරලා. මෙයා ගියොත් මට ජීවත්වෙන්න බෑ.”මේ වැඩිමහලු කාන්තාවන් අතර පුංචි දියණියකගේ කතාවකි. මාතලේ ලෙනදොර පේරුදණ්ඩාපොල, පාරමිතා පූජා සේනාසනාධිපති මාතලේ පඤ්ඤානන්ද හිමියන් අප සමඟ පැවසූ කතාවකි.ඔහු පොලිස් නිලධාරියෙකි. පාසලේ 4 වැනි ශ්‍රේණියේ ඉගෙනුම ලබන 9 හැවිරිදි දියණියට හාෆ්ෂීට් කීපයක් අවශ්‍ය වීය. ඔහු පොලිසියේ ප‍්‍රයෝජනයට ගෙනා හාෆ්ෂීට් බණ්ඩලයක් ඇයට ගෙනැත් දුන්නේ ය.“තාත්තේ! කොහෙන්ද මේවා ගෙනාවේ?” දුව ඇසුවාය“පොලීසියෙන්” තාත්තා උත්තර දුන්නේ ය.“හොරෙන්ද? ගෙනාවේ”“ඕකත් හොරකමක්ද? ඔය වගේ දේවල් ද වෙන්නේ, කොච්චර දේවල් වෙනවද කන්තෝරුවල”“එහෙනම් තාත්තේ මේවා මට එපා. මට බෑ හොරකමකට හවුල් වෙන්න. මට ඕවා එපා. මම ගන්නේ නෑ” දියණිය කීවා ය.පියා එදා රාති‍්‍ර දියණියගේ කතාව ගැන දිගින් දිගට කල්පනා කළේ ය. පසු දින හාෆ්ෂීට් මිටිය ආපසු ගෙන ගොස් තිබුණු තැනින් ම තිබ්බේ ය. දියණියට කඩේකින් හාෆ්ෂීට් මිටියක් ගෙන ගොස් දුන්නේ ය. ඔහු දිනක් මාතලේ පඤ්ඤානන්ද හිමියන් සමඟ මේ ගැන කීවේ ය.“හාමුදුරුවනේ! මම ඊට පස්සේ අල්පෙනෙත්තක් තරම් දෙයක්වත් සොර සිතින් ගන්නේ නෑ. අරක්කු බීමත් අත හැරියා. මම ඒ කාලේ (1980) වැරදි ක‍්‍රම වලින් රුපියල් 30 – 40 දාහ හෙව්වා. ඒත් ඒ මුදල් වගතුවක් වුණේ නෑ. ලෙඩ දුක් කරදර ඇවිත් වියදම් වෙනවා. සමහර අවස්ථාවල අතේ රුපියල් 1000 නැති අවස්ථා තිබුණා. දැන් මම ගන්නේ වැටුප විතරයි. අර වගේ ලෙඩ කරදරත් නෑ. මාසෙ වියදම් කරලා අන්තිමට කීයක් හරි ඉතුරුත් කරනවා. අසාධාරණ වැරැදි දෙයින් හම්බ කරන දේවල් විනාශ වෙලා යනවා. මම හොඳ මිනිහෙක් වුණේ පුංචි දූ හින්දයි. දැන් දුව බොහෝම වැදගත් විධායක නිලධාරිනියක්” යැයි ද කීවේය.පඤ්ඤානන්ද හිමියන් ගිහිව සිටියදී යන්ත‍්‍ර මන්ත‍්‍ර ගුරුකම් ශාස්ත‍්‍ර කටයුතු කළ දක්ෂයෙකි.දැන් ඒ සියල්ල අතහැර භාවනා යෝගීව චිත්ත ශක්තියෙන්, ශීල ගුණයෙන් හා තෙරුවන් බලයෙන් බෝධි පූජා මගින් රෝගීන් සුවපත් කරති.කිසිදු මුදලක් අය නොකර ඒ ආශිර්වාද කටයුතු කරති.මතුගම -මහින්ද විජේතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=aa0902151</link>
    <topic>බි‍්‍රතාන්‍ය විශේෂ නියෝජිතයාගේ මැදිහත්වීම රජය ප‍්‍රතික්ෂේප කරයි</topic>
    <author>සුනිල් දයා අල්විස්</author>
    <content>බි‍්‍රතාන්‍ය විශේෂ නියෝජිතයාගේ මැදිහත්වීම රජය ප‍්‍රතික්ෂේප කරයිත‍්‍රස්තවාදය පරදවන සටනට මේ ජයග‍්‍රහණය රුකුලක්මධ්‍යම 60% ඉක්මවා ඡන්දය දෙතිරණවිරු දරුවන්ට සෙත සලසන ළමා සුරැකුම් පදනම බිහි වෙයිජයග‍්‍රහණය සාමකාමීව භුක්ති විඳින්නප‍්‍රචණ්ඩ සිදුවීම් කිසිවක් වාර්තා වී නෑ‘අපේ ස්වාධීනත්වයට ඇඟිලි ගැසීමට ලොව කිසිම බලවතකුට ඉඩ දෙනු එපා’“පුලතිසි අභිමන” අදපොලිස් බඳවාගැනීම් හෙටමහනුවර - මාතලේ ජාතික සවියට රු. කෝටි 342ක්රුපියල් ලක්ෂ 350කින් ගම් රැසකට විදුලියසිවිල් වැසියෝ 35,000ක් රජයේ පිහිට පතතිමහ නාහිමි ඉල්ලීමට රජය හිස නමයිසුනිල් දයා අල්විස්කිසිදු ආකාරයේ විදේශීය මැදිහත්වීමකට ඉඩ නො තබන ලෙස මහා නාහිමිවරුන් ඉකුත් දා කළ ප‍්‍රකාශය පිළිබඳව දැඩි අවධානය යොමු කළ රජය ශ‍්‍රී ලංකාවේ අභ්‍යන්තර ප‍්‍රශ්නවලට මැදිහත්වීම සඳහා බි‍්‍රතාන්‍යය විසින් පත් කළ විශේෂ නියෝජිතයා පිළිගැනීම එක හෙළා ප‍්‍රතික්ෂේප කොට ඇත.විදේශ බලපෑම් මගින් රටේ නිදහසට හා ස්වෛරීභාවයට හානි ඇති කරවීමට ඉඩ නොතබන ලෙසත් ඒ වෙනුවෙන් ආගමික හා දේශපාලන නායකයන් එක්සත් විය යුතුව තිබෙන බවත් ප‍්‍රසිද්ධ ප‍්‍රකාශයක් කරමින් මහ නාහිමිවරු ඉකුත් දා පෙන්වා දුන්හ.මේ අතර, උතුරේ මානුෂීය කටයුතු සහ වාර්ගික ගැටලුවට ස්ථිර විසඳුමක් ඇති කිරීමට අවශ්‍ය දේශපාලන විසඳුමක් ලබාදීමට කි‍්‍රයා කිරීමට යැයි කියමින් බි‍්‍රතාන්‍ය අගමැතිවරයා විසින් පත් කරන ලද විශේෂ නියෝජිතයා පිළිගැනීමත් ශ‍්‍රී ලංකා රජය තරයේ ප‍්‍රතික්ෂේප කෙළේ ය.ශ‍්‍රී ලංකා රජයේ මේ ස්ථාවරය විදේශ ඇමැති රෝහිත බෝගොල්ලාගම මහතා විසින් බි‍්‍රතාන්‍ය රජය වෙත දැනුම් දී ඇත. බි‍්‍රතාන්‍යයේ හිටපු ආරක්ෂක ලේකම් ඩෙප් බ‍්‍රවුන් විශේෂ නියෝජිතයා ලෙස පත් කැර මෙරටට එවීමට බි‍්‍රතාන්‍ය අග‍්‍රාමාත්‍ය ගෝර්ඩන් බ‍්‍රවුන් ගෙන ඇති තීරණය රාජ්‍ය තාන්ති‍්‍රක සම්ප‍්‍රදායට පටහැනි බවත් දෙරට අතර මේ පිළිබඳව කිසිදු සාකච්ඡාවක් නොකර මෙසේ ගත් තීරණයක් මත මෙවැනි පියවරක් ගැනීම ශ‍්‍රී ලංකාව ප‍්‍රතික්ෂේප කරන බව ද ඇමැති බෝගොල්ලාගම මහතා සඳහන් කරයි.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=aa0902151_1</link>
    <topic>ත‍්‍රස්තවාදය පරදවන සටනට මේ ජයග‍්‍රහණය රුකුලක්</topic>
    <author/>
    <content>බි‍්‍රතාන්‍ය විශේෂ නියෝජිතයාගේ මැදිහත්වීම රජය ප‍්‍රතික්ෂේප කරයිත‍්‍රස්තවාදය පරදවන සටනට මේ ජයග‍්‍රහණය රුකුලක්මධ්‍යම 60% ඉක්මවා ඡන්දය දෙතිරණවිරු දරුවන්ට සෙත සලසන ළමා සුරැකුම් පදනම බිහි වෙයිජයග‍්‍රහණය සාමකාමීව භුක්ති විඳින්නප‍්‍රචණ්ඩ සිදුවීම් කිසිවක් වාර්තා වී නෑ‘අපේ ස්වාධීනත්වයට ඇඟිලි ගැසීමට ලොව කිසිම බලවතකුට ඉඩ දෙනු එපා’“පුලතිසි අභිමන” අදපොලිස් බඳවාගැනීම් හෙටමහනුවර - මාතලේ ජාතික සවියට රු. කෝටි 342ක්රුපියල් ලක්ෂ 350කින් ගම් රැසකට විදුලියසිවිල් වැසියෝ 35,000ක් රජයේ පිහිට පතති- හින්දුස්ථාන් ටයිම්ස්වයඹ හා මධ්‍යම පළාත් සභා මැතිවරණයෙන් එක්සත් ජනතා නිදහස් සන්ධානයට කැපී පෙනෙන ජයග‍්‍රහණයක් හිමිවනු ඇතැයි ඉන්දියාවේ සුප‍්‍රකට හින්දුස්ථාන් ටයිම්ස් පුවත්පත සඳහන් කරයි.රජය විසින් ඉතා සාර්ථකව දියත් කරන ලද එල්ටීටීඊ ත‍්‍රස්තවාදයට එරෙහි මෙහෙයුම් හේතුවෙන් ශී‍්‍ර ලාංකිකයන්ගේ ඉමහත් ප‍්‍රසාදයක් දැනටමත් ආණ්ඩු පක්ෂයට හිමිවී ඇතැයි ද එම පුවත්පත වැඩිදුරටත් සඳහන් කරයි.මහින්ද රාජපක්ෂ ජනාධිපතිතුමා ප‍්‍රමුඛ එක්සත් ජනතා නිදහස් සන්ධානයට ශී‍්‍ර ලාංකික බහුතරයක ගේ විශේෂ ප‍්‍රසාදය හිමිවී ඇතැයි ද පවසන හින්දුස්ථාන් ටයිම්ස් පුවත්පත වසර 25 ක් තිස්සේ දිගඇදුනු යුද්ධය අවසන් කර ස්ථිර විසඳුමක් ලබාදීම සඳහා මේ මැතිවරණ ජයග‍්‍රහණය රජයට විශාල ශක්තියක් වනු ඇතැයි ද පවසයි.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=aa0902151_2</link>
    <topic>මධ්‍යම 60% ඉක්මවා ඡන්දය දෙති</topic>
    <author>ඉන්දික පොල්කොටුව සහ බණ්ඩාර පිලවල</author>
    <content>බි‍්‍රතාන්‍ය විශේෂ නියෝජිතයාගේ මැදිහත්වීම රජය ප‍්‍රතික්ෂේප කරයිත‍්‍රස්තවාදය පරදවන සටනට මේ ජයග‍්‍රහණය රුකුලක්මධ්‍යම 60% ඉක්මවා ඡන්දය දෙතිරණවිරු දරුවන්ට සෙත සලසන ළමා සුරැකුම් පදනම බිහි වෙයිජයග‍්‍රහණය සාමකාමීව භුක්ති විඳින්නප‍්‍රචණ්ඩ සිදුවීම් කිසිවක් වාර්තා වී නෑ‘අපේ ස්වාධීනත්වයට ඇඟිලි ගැසීමට ලොව කිසිම බලවතකුට ඉඩ දෙනු එපා’“පුලතිසි අභිමන” අදපොලිස් බඳවාගැනීම් හෙටමහනුවර - මාතලේ ජාතික සවියට රු. කෝටි 342ක්රුපියල් ලක්ෂ 350කින් ගම් රැසකට විදුලියසිවිල් වැසියෝ 35,000ක් රජයේ පිහිට පතතිසාමකාමී මැතිවරණයක්කාන්තාවන්ගේ උනන්දුව කැපී පෙනෙයිඉන්දික පොල්කොටුව සහ බණ්ඩාර පිලවලමධ්‍යම පළාතේ මැතිවරණ කොට්ඨාස 12 ක ඡන්දය භාවිත කිරීම ඉතාම සාමකාමීව පැවැති බව මහනුවර සහකාර තේරීම් බාර නිලධාරී ගෝඨාභය ජයරත්න මහතා කීය.මහනුවර දිස්ති‍්‍රක්කයේ ඡන්ද මධ්‍යස්ථානයක සිදුවූ සුළු සිදුවීමක් හැරෙන්නට ප‍්‍රචණ්ඩ කි‍්‍රයා කිසිවක් වාර්තා වී නැතැයි ජ්‍යෙෂ්ඨ නියෝජ්‍ය පොලිස්පති ගාමිණි නවරත්න මහතා පැවැසීය.මධ්‍යම පළාතේ කාන්තා සහභාගිත්වය කැපී පෙණුන අතර ඡන්දදායකයන් ගෙන් සියයට 60 ක් ඡන්දය භාවිත කර තිබිණි. සමස්තයක් ලෙස මධ්‍යම පළාතේ ඡන්ද මධ්‍යස්ථාන වල සාමකාමී වාතාවරණයක් පැවැති බව වාර්තා වෙයි.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=aa0902151_3</link>
    <topic>රණවිරු දරුවන්ට සෙත සලසන ළමා සුරැකුම් පදනම බිහි වෙයි</topic>
    <author>සුනිල් දයා අල්විස්</author>
    <content>බි‍්‍රතාන්‍ය විශේෂ නියෝජිතයාගේ මැදිහත්වීම රජය ප‍්‍රතික්ෂේප කරයිත‍්‍රස්තවාදය පරදවන සටනට මේ ජයග‍්‍රහණය රුකුලක්මධ්‍යම 60% ඉක්මවා ඡන්දය දෙතිරණවිරු දරුවන්ට සෙත සලසන ළමා සුරැකුම් පදනම බිහි වෙයිජයග‍්‍රහණය සාමකාමීව භුක්ති විඳින්නප‍්‍රචණ්ඩ සිදුවීම් කිසිවක් වාර්තා වී නෑ‘අපේ ස්වාධීනත්වයට ඇඟිලි ගැසීමට ලොව කිසිම බලවතකුට ඉඩ දෙනු එපා’“පුලතිසි අභිමන” අදපොලිස් බඳවාගැනීම් හෙටමහනුවර - මාතලේ ජාතික සවියට රු. කෝටි 342ක්රුපියල් ලක්ෂ 350කින් ගම් රැසකට විදුලියසිවිල් වැසියෝ 35,000ක් රජයේ පිහිට පතතිසුනිල් දයා අල්විස්ත‍්‍රස්තවාදී ප‍්‍රහාරවලින් මියගිය රණවිරුවන් හා සිවිල් වැසියන්ගේ දරුවන් ආරක්ෂා කර ඔවුන්ගේ අධ්‍යාපන කටයුතු හා මතු දියුණුව සැලැසීමේ අරමුණින් ශී‍්‍ර ලංකා ළමා සුරැකුම් පදනම නමින් නව පදනමක් ඊයේ (14) ආරම්භ කැරිණි.මේ නිමිත්තෙන් බණ්ඩාරනායක සම්මන්ත‍්‍රණ ශාලාවේදී පැවැති මෙම සමාරම්භක උත්සවය එහි නිර්මාතෘ කොළඹ ධර්මායතනයේ අධිපති ඇල්ලේ ගුණවංශ හිමිපාණන්ගේ ප‍්‍රධානත්වයෙන් පැවැත්විණි. මෙහිදී ඇල්ලේ ගුණවංශ හිමියන් පැවැසුවේ දේශපාලනයෙන් බැහැරව අවංක චේතනාවෙන් පිහිටුවන ලද මේ පදනමට සෑම ක්ෂේත‍්‍රයකම නියෝජිතයන් ඇතුළත් වන බවය. සමාජයට අවංක සේවයක් කිරීම සිය අරමුණු බවත් ත‍්‍රස්තවාදය පරාජය කිරීමට දැනට කරන යුද්ධය අවසානයේ රට බාර දෙන්නේ අනාගත ළමා පරපුරට බවත් මේ උත්සාහය එම ළමයින් ආරක්ෂා කිරීම බවත් උන්වහන්සේ පැවැසූහ.පුණ්‍ය ආයතන පදනමක් ලෙස පවත්වාගෙන යන මේ ළමා පදනමේ මුදල් කටයුතු හා ගිණුම් කටයුතු බාරව මහජන බැංකුව කටයුතු සිදුකරනු ඇත. පදනම වෙනුවෙන් මුදල් පරිත්‍යාග කරන්නන්ට බොරැල්ල මහජන බැංකු ශාඛාවේ 078100160003700 අංක දරන ගිණුමක් ද පිහිටුවා තිබේ.නියාසි මවුලවි පූජකතුමා ද හිටපු ජනාධිපති ලේකම් කේ.එච්.ජේ. විජේදාස, ජනාධිපති ලේකම් ලලිත් වීරතුංග යන මහත්වරු ද කතා කළහ.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=aa0902151_4</link>
    <topic>ජයග‍්‍රහණය සාමකාමීව භුක්ති විඳින්න</topic>
    <author>සුනිල් දයා අල්විස්</author>
    <content>බි‍්‍රතාන්‍ය විශේෂ නියෝජිතයාගේ මැදිහත්වීම රජය ප‍්‍රතික්ෂේප කරයිත‍්‍රස්තවාදය පරදවන සටනට මේ ජයග‍්‍රහණය රුකුලක්මධ්‍යම 60% ඉක්මවා ඡන්දය දෙතිරණවිරු දරුවන්ට සෙත සලසන ළමා සුරැකුම් පදනම බිහි වෙයිජයග‍්‍රහණය සාමකාමීව භුක්ති විඳින්නප‍්‍රචණ්ඩ සිදුවීම් කිසිවක් වාර්තා වී නෑ‘අපේ ස්වාධීනත්වයට ඇඟිලි ගැසීමට ලොව කිසිම බලවතකුට ඉඩ දෙනු එපා’“පුලතිසි අභිමන” අදපොලිස් බඳවාගැනීම් හෙටමහනුවර - මාතලේ ජාතික සවියට රු. කෝටි 342ක්රුපියල් ලක්ෂ 350කින් ගම් රැසකට විදුලියසිවිල් වැසියෝ 35,000ක් රජයේ පිහිට පතති- ඇමැති මෛතී‍්‍රපාල සිරිසේනසුනිල් දයා අල්විස්මැතිවරණ ප‍්‍රතිඵල නිකුත් වීමෙන් පසුවත් ලැබු විශිෂ්ට ජයග‍්‍රහණය සාමකාමීව භªක්ති විඳින්නට යොමුවන ලෙසත් කිසිදු පාක්ෂිකයකු කලබලවලට හෝ ප‍්‍රචණ්ඩත්වයට යොමු නොවිය යුතු බවත් ශී‍්‍රලනිප ලේකම් අමාත්‍ය මෛතී‍්‍රපාල සිරිසේන මහතා කීය.එබඳු කටයුත්තක යෙදෙන පක්ෂයට සම්බන්ධ ඕනෑ අයකුට තරාතිරම නොබලා විනයානුකූලව කටයුතු කරන ලෙස මහින්ද රාජපක්ෂ ජනාධිපතිතුමා තමා වෙත උපදෙස් දී ඇතැයි ද පැවැසීය.වයඹ සහ මධ්‍යම මැතිවරණ ව්‍යාපාර ප‍්‍රචණ්ඩත්වය අඩු ඒවා ලෙස හැඳින්වූ ඇමැතිවරයා සුළු සුළු සිද්ධීන් හැරුණ විට සමස්තයක් වශයෙන් මේ ප‍්‍රචාරක ව්‍යාපාර මෙන්ම මැතිවරණය ද සාමකාමීව තත්ත්වයකින් පැවැත්වීම ගැන සන්ධානයේ පක්ෂවලටත් විපක්ෂයේ සෙසු පක්ෂවලටත් සුබ පතන බවත් සඳහන් කෙළේය.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=aa0902151_5</link>
    <topic>ප‍්‍රචණ්ඩ සිදුවීම් කිසිවක් වාර්තා වී නෑ</topic>
    <author>ඉන්දික පොල්කොටුව සහ බණ්ඩාර පිළවල</author>
    <content>බි‍්‍රතාන්‍ය විශේෂ නියෝජිතයාගේ මැදිහත්වීම රජය ප‍්‍රතික්ෂේප කරයිත‍්‍රස්තවාදය පරදවන සටනට මේ ජයග‍්‍රහණය රුකුලක්මධ්‍යම 60% ඉක්මවා ඡන්දය දෙතිරණවිරු දරුවන්ට සෙත සලසන ළමා සුරැකුම් පදනම බිහි වෙයිජයග‍්‍රහණය සාමකාමීව භුක්ති විඳින්නප‍්‍රචණ්ඩ සිදුවීම් කිසිවක් වාර්තා වී නෑ‘අපේ ස්වාධීනත්වයට ඇඟිලි ගැසීමට ලොව කිසිම බලවතකුට ඉඩ දෙනු එපා’“පුලතිසි අභිමන” අදපොලිස් බඳවාගැනීම් හෙටමහනුවර - මාතලේ ජාතික සවියට රු. කෝටි 342ක්රුපියල් ලක්ෂ 350කින් ගම් රැසකට විදුලියසිවිල් වැසියෝ 35,000ක් රජයේ පිහිට පතති- නි. පොලිස්පතිඉන්දික පොල්කොටුව සහ බණ්ඩාර පිළවලමධ්‍යම හා වයඹ පළාත් සභා මැතිවරණය පැවැති ඊයේ (14) මහනුවර හා මාතලේ දිස්ති‍්‍රක්කයන්හි මැතිවරණය ඉතා සාමකාමී අයුරින් සිදු වූ බැව් මධ්‍යම දිශාව භාර නියෝජ්‍ය පොලිස්පති පූජිත් ජයසුන්දර මහතා පවසයි.ඇතැම් පිරිස් විවිධ ප‍්‍රචාරයන් ගෙන ගිය ද බරපතළ තත්ත්වයේ කිසිදු ප‍්‍රචණ්ඩ කි‍්‍රයාවක් ඊයේ (14) සවස් වනතුරු වාර්තා නොවුණු බැව් ඒ මහතා කීය.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=aa0902152</link>
    <topic>‘අපේ ස්වාධීනත්වයට ඇඟිලි ගැසීමට ලොව කිසිම බලවතකුට ඉඩ දෙනු එපා’</topic>
    <author/>
    <content>බි‍්‍රතාන්‍ය විශේෂ නියෝජිතයාගේ මැදිහත්වීම රජය ප‍්‍රතික්ෂේප කරයිත‍්‍රස්තවාදය පරදවන සටනට මේ ජයග‍්‍රහණය රුකුලක්මධ්‍යම 60% ඉක්මවා ඡන්දය දෙතිරණවිරු දරුවන්ට සෙත සලසන ළමා සුරැකුම් පදනම බිහි වෙයිජයග‍්‍රහණය සාමකාමීව භුක්ති විඳින්නප‍්‍රචණ්ඩ සිදුවීම් කිසිවක් වාර්තා වී නෑ‘අපේ ස්වාධීනත්වයට ඇඟිලි ගැසීමට ලොව කිසිම බලවතකුට ඉඩ දෙනු එපා’“පුලතිසි අභිමන” අදපොලිස් බඳවාගැනීම් හෙටමහනුවර - මාතලේ ජාතික සවියට රු. කෝටි 342ක්රුපියල් ලක්ෂ 350කින් ගම් රැසකට විදුලියසිවිල් වැසියෝ 35,000ක් රජයේ පිහිට පතතිමහ සඟරුවන ජනපතිට කියතිඅප දේශයේ ස්වෛරීභාවයට, හෝ අභ්‍යන්තර ප‍්‍රශ්නවලට මැදිහත් වීමට ලෝකයේ කිසිම රටකට හෝ සංවිධානයකට හෝ ඉඩ නොදෙන්නැයි මහ සඟරුවන මහින්ද රාජපක්ෂ ජනාධිපතිතුමා ගෙන් ඉල්ලා සිටිති.මල්වතු පාර්ශ්වයේ අනුනායක හිමි, අස්ගිරි පාර්ශ්වයේ අනුනායක හිමි ප‍්‍රමුඛ නාහිමිවරු 25 නමක් ජනාධිපතිතුමා වෙත විශේෂ ලිපියක් යොමු කරමින් මේ ඉල්ලීම කැර ඇති අතර එම ලිපියේ මෙසේද දැක්වෙයි.”බියකරු ත‍්‍රස්තවාදය සහමුලින් ම දුරුකර සමස්ත ශ‍්‍රී ලංකාවම එක්සේසත් වන දිනය වැඩි ඈතක නොවේ. ඒ නිසාම විවිධ දේශීය හා විදේශීය බලවේග එකතු වී රජයේ උදාර කර්තව්‍යය අඩපණ කිරීමට කටයුතු කිරීම සංවේගදායකය”මහසඟරුවන විසින් මහින්ද රාජපක්ෂ ජනාධිපතිතුමා වෙත යොමුකැර ඇති ලිපියේ මෙසේද සඳහන් වෙයි.අතිගරු ජනාධිපතිතුමනි,වසර දහස් ගණනාවක සිට පැවත එන ශ‍්‍රී ලංකා දේශයට විවිධ සතුරු බලපෑම් විටින් විට එල්ලවූ බවට අප ඉතිහාසය මනාව සාක්ෂි දරයි. එසේ වුවද වර්ෂ 1815 දී ඉංග‍්‍රීසින් විසින් සමස්ත දේශයම යටත් කරගන්නා තෙක්, කිසිම බලවේගයකට අප රට මුළුමනින්ම සිය පාලනයට නතුකර ගැනීමට නොහැකි වූයේ අපේ වීරෝධාර රජවරුන් සහ රණවිරුවන් නිසාමය.කැප්පෙටිපොළ දිසාව, පුරන්අප්පු, වාරියපොළ හිමියන් ආදී වීරවරයින් ආරම්භ කළ නිදහස් සටනට, එෆ්.ආර්.සේනානායක, ඩී.එස්.සේනානායක, පොන්නම්බලම් රාමනාදන්, ටී.බී.ජායා ආදී සිංහල දෙමළ මුස්ලිම් විරුවන් අප‍්‍රතිහත ධෛර්යයෙන් කළ කැපවීමේ ප‍්‍රතිඵලයක් වශයෙන් 1948 පෙබරවාරි 04 දින ඉංග‍්‍රීසින් විසින් ශ‍්‍රී ලංකාවට නිදහස ප‍්‍රදානය කරන ලදී. එදින සිට නිදහස් නිවහල් රටක් ලෙස ප‍්‍රජාතන්ත‍්‍රවාදී පාර්ලිමේන්තු සම්ප‍්‍රදායක අපි නියැලී සිටින්නෙමු.වසර 30 කට පමණ ආසන්න කාලයක සිට එල්.ටී.ටී.ඊ. ත‍්‍රස්තවාදීන් විසින් ගෙන යන බෙදුම්වාදී යුද්ධයේ ප‍්‍රතිඵලයක් වශයෙන් ලක්ෂයකට ආසන්න අපේම ශ‍්‍රී ලාංකිකයින්ගේ වටිනා ජීවිත අහිමිව ගොස් ඇති අතර, මිල කළ නොහැකි දේපළ සහ සංස්කෘතික විනාශයන් සිදුවී ඇති අතරම ශ‍්‍රී ලංකාව ලෝක ප‍්‍රජාව තුළ හෑල්ලුවට ලක්වීමකට ද භාජන වී තිබේ.සමස්ත ශ‍්‍රී ලාංකිකයනටම නිදහස් නිවහල් ජාතියක් වශයෙන් ප‍්‍රචණ්ඩත්වයෙන්, බියෙන් තොරව ජීවත්වීමට මෙන්ම ඔවුනගේ මානව හිමිකම් සුරැකීම සඳහා මඟපාදනු වස්, දිගින් දිගට පැවැත්වූ අර්ථ විරහිත සාම සාකච්ඡා ඉවත ලා ත‍්‍රස්තවාදය මුලිනුපුටා මවුබිම එකසේසත් කිරීමේ දෘඪතර අධිෂ්ඨානයෙන් මහින්ද රාජපක්ෂ ජනාධිපතිතුමා කි‍්‍රයා කිරීම සමස්ත ශ‍්‍රී ලාංකිකයනටම මහත් අස්වැසිල්ලක් වී තිබේ.ශ‍්‍රී ලංකාවේ භෞමික අඛණ්ඩත්වය ආරක්ෂා කර සිංහල දෙමළ මුස්ලිම් යනාදී සකල ශ‍්‍රී ලාංකිකයනට සහෝදරත්වයෙන් සහජීවනයෙන් ජීවත්විය හැකි දේශයක් බිහිකිරීම උදෙසා ත‍්‍රස්තවාදය මැඬලීමේ සටනක් කරගෙන යන අතරම ජනතා සුබසිද්ධිය නංවාලීමේ අටියෙන් සිදුවන අඛණ්ඩ සංවර්ධන කි‍්‍රයාදාමය මෙන්ම මහජන අවශ්‍යතා සපුරාලීම ලෝක ප‍්‍රජාවට වුව අදහාගත නොහැකි තරම්ය.මිනිස් පලිහක් ලෙස බලෙන්ම රඳවාගෙන දහසක් දුක්කම්කටොලුවලට මැදිව උතුරේ ජීවත්වන සිවිල් දෙමළ ජනතාව අතරින් රජයේ ආරක්ෂිත ප‍්‍රදේශයන් වෙත පැමිණ දෙමළ ජනතාව හෙළි කරන කරුණු අනුව එදිනෙදා ජන ජීවිතයට අවශ්‍ය දේ තබා, යටත් පිරිසෙයින් හරි හමන් පාරක් තොටක්වත් කොටි පාලන ප‍්‍රදේශයේ නොමැති බැව් සනාථ වී ඇති හෙයින් රජය විසින් ආහාර සහ සෞඛ්‍ය පහසුකම් අඛණ්ඩව උතුරු ප‍්‍රදේශයට සපයනු ලබන්නේ යථෝක්ත වැසියෝද, අපගේ සහෝදර පුරවැසියන් වන හෙයිනි.ත‍්‍රස්තවාදය සහමුලින්ම දුරුකර සමස්ත ශ‍්‍රී ලංකාවම එක්සේසත් වන දිනය වැඩි ඈතක නොවේ. ඒනිසාම විවිධ දේශීය විදේශීය බලවේග ඒකරාශීවී රජය ගෙන යන මේ උදාර කර්තව්‍යය අඩපණ කිරීම සඳහා කි‍්‍රයාකරනු දැකීම ත‍්‍රස්තවාදයෙන් මුළු ලොවම පීඩාවට පත්වී සිටින මෙවන් සමයක අපගේ බලවත් සංවේගයට කරුණක් වී තිබේ. ස්වෛරී ස්වාධීන ශ‍්‍රී ලංකාවේ අභ්‍යන්තර කටයුතුවලට විවිධ රටවල්, විවිධ සංවිධාන අත පෙවීම සමස්ත ශ‍්‍රී ලාංකිකයනටම කරන බලවත් අගෞරවයකි, අසාධාරණයකි.කොටි ත‍්‍රස්තවාදය මුලිනුපුටා ශ‍්‍රී ලංකාවේ භෞමික අඛණ්ඩතාව, ශ‍්‍රී ලාංකිකයින්ගේ මානුෂික අයිතිවාසිකම් රැක දෙමින් සාමයෙන් සහජීවනයෙන් සහ ආත්ම අභිමානයෙන් යුතුව ජීවත්වීමේ වාතාවරණයක් ස්ථාපිත කිරීම සඳහා මහා ප‍්‍රයත්නයක යෙදෙන මෙම තීරණාත්මක අවස්ථාවේ ලෝකයේ කිසිම රටකට, කිසිම නායකයකුට, කිසිම සංවිධානයකට හෝ කිසිම ආයතනයකට අප දේශයේ ස්වෛරීභාවයට, අභ්‍යන්තර ප‍්‍රශ්නයකට ඇඟිලි ගැසීමට මෙන්ම ත‍්‍රස්තවාදයට හිස එසවීමට ඉඩ නොදෙන ලෙසට කටයුතු කරන මෙන් ජනාධිපතිතුමා ප‍්‍රමුඛ ශ‍්‍රී ලංකා පාලනයෙන් ඉල්ලා සිටින්නෙමු.මල්වතු පාර්ශවයේ අනුනායක නියංගොඩ ධම්ම කීර්ති ශ‍්‍රී සංඝරක්ඛිත විජිතසිරි අභිධාන ස්ථවිර වහන්සේ, අස්ගිරි පාර්ශවයේ අනුනායක රාජකීය පණ්ඩිත ගලගම ශ‍්‍රී ධම්මසිද්ධි ධම්මානන්ද අත්ථදස්‍යාභිදාන ස්ථවිරයන් වහන්සේ, ශ‍්‍රී කල්‍යාණි ධර්ම මහා සංඝ සභාවේ මහානායක රාජකීය පණ්ඩිත ගැට්ටපොල විමලරතන ස්ථවිරයන් වහන්සේ, රුහුණු විශ්වවිද්‍යාලයේ කුලපති අත්තුඩාවේ ශ‍්‍රී රාහුල මහ නාහිමි, කෝට්ටේ ශ‍්‍රී කල්‍යාණි සාමග‍්‍රී ධර්ම මහා සංඝ සභාවේ මහානායක ආචාර්ය බෙල්ලන ඤාණවිමල මහ නාහිමි, ශ‍්‍රී ලංකා අමරපුර මහා සංඝ සභාවේ සභාපති අග්ගමහා පණ්ඩිත කොටුගොඩ ධම්මාවාස අනුනායක ස්ථවිරයන් වහන්සේ, උඩරට අමරපුර මහා නිකායේ මහානායක රාජකීය පණ්ඩිත තෙරිපැහැ සෝමානන්ද ස්ථවිරයන් වහන්සේ, අමරපුර චූලගණ්ධි මහා නිකායේ මහානායක මාතර අරමංගොඩ පඤ්ඤාතිලක ස්ථවිරයන් වහන්සේ, අමරපුර සිරිසුමන මහා නිකායේ මහානායක මාතර විමලරතන ස්ථවිරයන් වහන්සේ, අමරපුර වජිරවංශ මහා නිකායේ මහානායක දුනුකේවෙල ධම්මාරාම ස්ථවිරයන් වහන්සේ, අමරපුර මූම්මවංශාභිධජ සිරි සද්ධම්ම යුක්තික මහානිකායේ මහානායක නරවැල්පිට ධම්මරතන ස්ථවිරයන් වහන්සේ, අමරපුර මූලවංශික මහා නිකායේ මහානායක කොස්ගොඩ සරණංකරතිස්ස ස්ථවිරයන් වහන්සේ, අමරපුර අරියවංශ සද්ධම්ම යුක්තික මහානිකායේ මහානායක බෙල්ලන පේමානන්ද තිස්සාභිධාන ස්ථවිරයන් වහන්සේ, කෝට්ටේ ශ‍්‍රී කල්‍යාණි සාමග‍්‍රීධර්ම මහා සංඝ සභාවේ අනුනායක ශ‍්‍රී ජයවර්ධනපුර විශ්වවිද්‍යාලයේ කුලපති මහාචාර්ය බෙල්ලන්විල විමලරතන ස්ථවිරයන් වහන්සේ, ශ‍්‍රී ලංකා රාමඤ්ඤ මහානිකායේ අනුනායක ගිරාඹේ ආනන්ද ස්ථවිරයන් වහන්සේ, විද්‍යාලංකාර පරිවේණාධිපති කැලණිය විශ්වවිද්‍යාලයේ කුලපති ආචාර්ය වැලමිටියාවේ ශ‍්‍රී කුසලධම්ම නාහිමි, විද්‍යෝදය පරිවේණාධිපති බලංගොඩ සෝභිත නාහිමි, කතරගම කිරිවෙහෙර රජමහා විහාරාධිපති සහ රුහුණු මාගම් පත්තුවේ ප‍්‍රධාන සංඝනායක ඌව වෙල්ලස්ස විශ්වවිද්‍යාලයේ කුලපති ආචාර්ය අලුත්වැව සෝරත ස්ථවිරයන් වහන්සේ, අනුරාධපුර අටමස්ථානාධිපති උතුරු මධ්‍යම දිශාවේ ප‍්‍රධාන සංඝනායක ආචාර්ය පල්ලේගම සිරිසුමන ධම්මරක්ඛිත සිරිනිවාස ස්ථවිරයන් වහන්සේ, අස්ගිරි පාර්ශවයේ කාරක සංඝසභික පොළොන්නරුව සොළොස්මස්ථානාධිපති වේඩරුවේ ශ‍්‍රී උපාලි නාහිමි, කැලණිය රජමහා විහාරාධිපති කැලණිය විශ්වවිද්‍යාලයේ ජ්‍යෙෂ්ඨ කථිකාචාර්ය කේ.මහින්ද සංඝරක්ඛිත ස්ථවිරයන් වහන්සේ, රත්නපුර දිසාවේ ප‍්‍රධාන සංඝනායක බෙංගමුවේ සිරි ධම්මදින්න ස්ථවිරයන් වහන්සේ, මාතර ගඟබඩපත්තුව සහ හම්බන්තොට පළාතේ ප‍්‍රධාන සංඝනායක තිස්සමහාරාම සඳගිරි උභව රජමහා විහාරාධිපති ආචාර්ය දේවාලේගම ධම්මසේන ස්ථවිරයන් වහන්සේ, ලන්ඩන් තේම්ස් බෞද්ධ විහාරාධිපති මහා බි‍්‍රතාන්‍යයේ සංඝනායක පී.සෝමරතන ස්ථවිරයන් වහන්සේ, ශ‍්‍රීපාදස්ථානයේ භාරකාර දම්පහල සීලානන්ද ස්ථවිරයන් වහන්සේ</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=aa0902153</link>
    <topic>“පුලතිසි අභිමන” අද</topic>
    <author>මලික් චමින්ද ධර්මවර්ධන</author>
    <content>බි‍්‍රතාන්‍ය විශේෂ නියෝජිතයාගේ මැදිහත්වීම රජය ප‍්‍රතික්ෂේප කරයිත‍්‍රස්තවාදය පරදවන සටනට මේ ජයග‍්‍රහණය රුකුලක්මධ්‍යම 60% ඉක්මවා ඡන්දය දෙතිරණවිරු දරුවන්ට සෙත සලසන ළමා සුරැකුම් පදනම බිහි වෙයිජයග‍්‍රහණය සාමකාමීව භුක්ති විඳින්නප‍්‍රචණ්ඩ සිදුවීම් කිසිවක් වාර්තා වී නෑ‘අපේ ස්වාධීනත්වයට ඇඟිලි ගැසීමට ලොව කිසිම බලවතකුට ඉඩ දෙනු එපා’“පුලතිසි අභිමන” අදපොලිස් බඳවාගැනීම් හෙටමහනුවර - මාතලේ ජාතික සවියට රු. කෝටි 342ක්රුපියල් ලක්ෂ 350කින් ගම් රැසකට විදුලියසිවිල් වැසියෝ 35,000ක් රජයේ පිහිට පතතිමලික් චමින්ද ධර්මවර්ධනකෘෂිකර්ම සංවර්ධන සහ ගොවිජන සේවා ඇමැති ශ‍්‍රීලනිප මහ ලේකම් මෛතී‍්‍රපාල සිරිසේන මහතාගේ පාර්ලිමේන්තු දිවියට වසර 20 ක් පිරීමත්, ඔහු ගේ දේශපාලන දිවියට වසර 42 ක් පිරීමත් නිමිත්තෙන් අගමැති රත්නසිරි වික‍්‍රමනායක මහතාගේ ප‍්‍රධානත්වයෙන් “පුලතිසි අභිමන” නමින් උපහාර උත්සවයක් පොළොන්නරුව තෝපාවැව කී‍්‍රඩාංගණයේ දී අද (15) පස්වරු 2.00ට පැවැත්වෙයි.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=aa0902154</link>
    <topic>පොලිස් බඳවාගැනීම් හෙට</topic>
    <author/>
    <content>බි‍්‍රතාන්‍ය විශේෂ නියෝජිතයාගේ මැදිහත්වීම රජය ප‍්‍රතික්ෂේප කරයිත‍්‍රස්තවාදය පරදවන සටනට මේ ජයග‍්‍රහණය රුකුලක්මධ්‍යම 60% ඉක්මවා ඡන්දය දෙතිරණවිරු දරුවන්ට සෙත සලසන ළමා සුරැකුම් පදනම බිහි වෙයිජයග‍්‍රහණය සාමකාමීව භුක්ති විඳින්නප‍්‍රචණ්ඩ සිදුවීම් කිසිවක් වාර්තා වී නෑ‘අපේ ස්වාධීනත්වයට ඇඟිලි ගැසීමට ලොව කිසිම බලවතකුට ඉඩ දෙනු එපා’“පුලතිසි අභිමන” අදපොලිස් බඳවාගැනීම් හෙටමහනුවර - මාතලේ ජාතික සවියට රු. කෝටි 342ක්රුපියල් ලක්ෂ 350කින් ගම් රැසකට විදුලියසිවිල් වැසියෝ 35,000ක් රජයේ පිහිට පතතිශ‍්‍රී ලංකා පොලිස් දෙපාර්තමේන්තුවට පොලිස් කොස්තාපල්, පොලිස් කොස්තාපල් රියදුරු සහ කාන්තා පොලිස් කොස්තාපල් තනතුරු සඳහා බඳවා ගැනීම් බම්බලපිටිය පොලිස් ක්‍ෂේත‍්‍ර බළකා මූලස්ථානයේදී හෙට (16) පෙරවරු 8.00 සිට පැවැත්වෙයි.එදින සම්මුඛ පරීක්ෂණය සඳහා පැමිණෙන අයදුම්කරුවන් තම උප්පැන්න සහතිකයේ මුල් පිටපත හා ඡායා පිටපත් දෙකක් ද, අධ්‍යාපන සහතිකයේ මුල් පිටපත සහ ඡායා පිටපත් දෙකක් ද, ජාතික හැඳුනුම්පත හා එහි ඡායා පිටපතක් ද, ශාරීරික යෝග්‍යතා පරීක්ෂණය සඳහා සුදුසු ඇඳුමක් මෙන්ම අනෙකුත් කුසලතා දැක්වෙන සියලු සහතික ද රැගෙන ආ යුතුවේ. පොලිස් රියදුරු අයදුම්කරුවන් රියදුරු බලපත‍්‍රය හා එහි ඡායා පිටපතක් ද ගෙන ආ යුතුය.පොලිස් කොස්තාපල් තනතුර සඳහා උස අඩි 5 අඟල් 4ක් ද, පොලිස් කොස්තාපල් රියදුරු සඳහා උස අඩි 5 අඟල් 3 ක් ද, කාන්තා පොලිස් කොස්තාපල් තනතුර සඳහා උස අඩි 5 අඟල් 2 ක් ද තිබිය යුතු අතර අ.පො.ස. සාමාන්‍ය පෙළ විභාගය දෙවරකට නොවැඩි වාර ගණනකදී ගණිතය හා මාධ්‍ය භාෂාව ඇතුළුව විෂයයන් 06 ක් සමත් අවිවාහකයන් මේ තනතුර සඳහා බඳවා ගැනේ.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=aa0902155</link>
    <topic>මහනුවර - මාතලේ ජාතික සවියට රු. කෝටි 342ක්</topic>
    <author>නිහාල් පී. අබේසිංහ</author>
    <content>බි‍්‍රතාන්‍ය විශේෂ නියෝජිතයාගේ මැදිහත්වීම රජය ප‍්‍රතික්ෂේප කරයිත‍්‍රස්තවාදය පරදවන සටනට මේ ජයග‍්‍රහණය රුකුලක්මධ්‍යම 60% ඉක්මවා ඡන්දය දෙතිරණවිරු දරුවන්ට සෙත සලසන ළමා සුරැකුම් පදනම බිහි වෙයිජයග‍්‍රහණය සාමකාමීව භුක්ති විඳින්නප‍්‍රචණ්ඩ සිදුවීම් කිසිවක් වාර්තා වී නෑ‘අපේ ස්වාධීනත්වයට ඇඟිලි ගැසීමට ලොව කිසිම බලවතකුට ඉඩ දෙනු එපා’“පුලතිසි අභිමන” අදපොලිස් බඳවාගැනීම් හෙටමහනුවර - මාතලේ ජාතික සවියට රු. කෝටි 342ක්රුපියල් ලක්ෂ 350කින් ගම් රැසකට විදුලියසිවිල් වැසියෝ 35,000ක් රජයේ පිහිට පතතිනිහාල් පී. අබේසිංහමේ වසරේදී මහනුවර හා මාතලේ දිස්ති‍්‍රක්කවල ජාතික සවිය ගම නැඟුම වැඩ සටහන සඳහා රුපියල් කෝටි 342 ක් වෙන්කර ඇතැයි ජාතිය ගොඩනැගීමේ ඇමැති එස්.එම්. චන්ද්‍රසේන මහතා පවසයි.මහින්ද රාජපක්ෂ ජනාධිපතිතුමාගේ උපදෙස් පරිදි ජනාධිපති ජ්‍යෙෂ්ඨ උපදේශක බැසිල් රාජපක්ෂ මහතා ගේ අධීක්ෂණය මත ජාතික සවිය ගම නැගුම වැඩපිළිවෙළ කි‍්‍රයාවට නැංවේ. මින් සියයට 45 ක මුදලක් යටිතල පහසුකම් සංවර්ධනයට යෙදවෙන අතර ඉතිරි මුදල් ජීවන උපාය සංවර්ධනයට හා ආධ්‍යාත්මික සංවර්ධනයට යෙදවේ.මේ වැඩපිළිවෙළ යටතේ මහනුවර පිහිටි ග‍්‍රාම නිලධාරී වසම් 1188 ට හා මාතලේ ග‍්‍රාම නිලධාරී වසම් 525 සඳහා එක් වසමකට රුපියල් ලක්ෂ 20 බැගින් උපරීමයකට යටත්ව අදාළ ව්‍යාපෘති සඳහා ලබාදීමට කටයුතු සැලැසුම් කර තිබේ.දැනටමත් ඉන් මුල් මුදල ලෙස රුපියල් ලක්ෂ 5 බැගින් එක් වසමකට ලබාදී ඇත.පසුගිය වසරේදී මාතලේ හා මහනුවර දිස්ති‍්‍රක්කවල ජාතික සවිය වැඩ සටහන යටතේ ව්‍යාපෘති 2154 කි‍්‍රයාත්මක කර ඇති බවත් ඒ සඳහා ජාතිය ගොඩනැගීමේ අමාත්‍යාංශය රුපියල් කෝටි 281 ක් වියදම් කර ඇති බවත් ජාතිය ගොඩනැගීමේ ඇමැති එස්.එම්. චන්ද්‍රසේන මහතා සිළුමිණට කීය.මාතලේ ජාතික සවිය වැඩ සටහන යටතේ ව්‍යාපෘති 701 ක් කි‍්‍රයාත්මක කර ඇත. මහනුවර කි‍්‍රයාත්මක කර ඇති ජාතික සවිය ගම නැගුම ව්‍යාපෘති ගණන 1453 කි.මහනුවර ජාතික සවිය යටතේ රුපියල් කෝටි 35 ක් මිනිපේ ගම සඳහාත් තවත් ලක්ෂ 120 ක් වැයකර උඩුදුම්බර පෝප්පිටිය ගම සංවර්ධනය සඳහාත් වැයකර තිබේ. මිනිපේ ගමේ ප‍්‍රතිලාභීන් ගණන 1500 ක් වන අතර පෝප්පිටිය ගමේ හා අවට ගම්වල ප‍්‍රතිලාභීන් ගණන 1500 කට වැඩිය.උඩුදුම්බර ප‍්‍රාදේශීය සභාව පමණක් පසුගිය වසර 3 ඇතුළත ජාතික සවිය ගම නැගුම යටතේ රුපියල් කෝටි 24 ක කටයුතු කර ඇතැයි එහි සභාපති ගාමිණි සෙනරත් බණ්ඩාර මහතා සිළුමිණට කීය.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=aa0902156</link>
    <topic>රුපියල් ලක්ෂ 350කින් ගම් රැසකට විදුලිය</topic>
    <author>සුමිත‍්‍ර ද සිල්වා</author>
    <content>බි‍්‍රතාන්‍ය විශේෂ නියෝජිතයාගේ මැදිහත්වීම රජය ප‍්‍රතික්ෂේප කරයිත‍්‍රස්තවාදය පරදවන සටනට මේ ජයග‍්‍රහණය රුකුලක්මධ්‍යම 60% ඉක්මවා ඡන්දය දෙතිරණවිරු දරුවන්ට සෙත සලසන ළමා සුරැකුම් පදනම බිහි වෙයිජයග‍්‍රහණය සාමකාමීව භුක්ති විඳින්නප‍්‍රචණ්ඩ සිදුවීම් කිසිවක් වාර්තා වී නෑ‘අපේ ස්වාධීනත්වයට ඇඟිලි ගැසීමට ලොව කිසිම බලවතකුට ඉඩ දෙනු එපා’“පුලතිසි අභිමන” අදපොලිස් බඳවාගැනීම් හෙටමහනුවර - මාතලේ ජාතික සවියට රු. කෝටි 342ක්රුපියල් ලක්ෂ 350කින් ගම් රැසකට විදුලියසිවිල් වැසියෝ 35,000ක් රජයේ පිහිට පතතිසුමිත‍්‍ර ද සිල්වාආසියානු සංවර්ධන බැංකුවේ ණය ආධාර යටතේ රුපියල් මිලියන 35 ක වියදමින් අවසන් කළ මාතලේ දිස්ති‍්‍රක්කයේ වසර 50 ක් පුරා විදුලිබලය නොමැතිව තිබූ ගම්මාන රැසකට විදුලි බලය ලබාදී ජනතා අයිතියට පැවරීම විදුලි බල හා බලශක්ති ඇමති ඩබ්.ඩී.ජේ. සෙනෙවිරත්න මහතා අතින් ඉකුත් දා සිදු විය.පවුල් 500 ට වඩා ජීවත්වන ලග්ගල, විල්ගමුව, හඳුන්ගමුව, ගැඹුරු ඔය සහ පුස්සැල්ලයාය යන ප‍්‍රදේශවල ජනතාවට මේ විදුලි ව්‍යාපෘතිය යටතේ ග‍්‍රාමීය, සුළු හා මධ්‍ය ප‍්‍රමාණයේ කර්මාන්ත විශාල ප‍්‍රමාණයක් ආරම්භ කිරීමට හැකිවනු ඇතැයි ද එමගින් සහන රැසක් ද ලැබෙන බව ඇමැතිවරයා සඳහන් කළේ ය.අනාගත පරපුර දැනුමෙන් සන්නද්ධ කිරීමට අවශ්‍ය යටිතල පහසුකම් අතර අත්‍යවශ්‍ය සාධකයක් වන විදුලිය ගම් නියම්ගම් පුරා ව්‍යාප්ත කිරීම මගින් රටේ සංවර්ධනයට අවශ්‍ය විද්‍යාව හා තාක්ෂණය ඉදිරි පරපුරට ලබාදීමෙන් පරිගණක සහ අන්තර්ජාල පහසුකම් මගින් අතිවිශාල සංවර්ධනයට ඔවුන් දායක කර ගැනීමට අවස්ථාව උදාවෙනු ඇතැයි ද ඇමැතිවරයා වැඩිදුරටත් සඳහන් කළේ ය.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=aa0902157</link>
    <topic>සිවිල් වැසියෝ 35,000ක් රජයේ පිහිට පතති</topic>
    <author>දයා ඩී. ෆොන්සේකා</author>
    <content>බි‍්‍රතාන්‍ය විශේෂ නියෝජිතයාගේ මැදිහත්වීම රජය ප‍්‍රතික්ෂේප කරයිත‍්‍රස්තවාදය පරදවන සටනට මේ ජයග‍්‍රහණය රුකුලක්මධ්‍යම 60% ඉක්මවා ඡන්දය දෙතිරණවිරු දරුවන්ට සෙත සලසන ළමා සුරැකුම් පදනම බිහි වෙයිජයග‍්‍රහණය සාමකාමීව භුක්ති විඳින්නප‍්‍රචණ්ඩ සිදුවීම් කිසිවක් වාර්තා වී නෑ‘අපේ ස්වාධීනත්වයට ඇඟිලි ගැසීමට ලොව කිසිම බලවතකුට ඉඩ දෙනු එපා’“පුලතිසි අභිමන” අදපොලිස් බඳවාගැනීම් හෙටමහනුවර - මාතලේ ජාතික සවියට රු. කෝටි 342ක්රුපියල් ලක්ෂ 350කින් ගම් රැසකට විදුලියසිවිල් වැසියෝ 35,000ක් රජයේ පිහිට පතතිදයා ඩී. ෆොන්සේකාමේ වන විට මුලතිව් හි මුදා නොගත් ප‍්‍රදේශයේ සිට සිවිල් වැසියෝ 35,000 ට ආසන්න ප‍්‍රමාණයක් රජයේ සුබසාධක කඳවුරු වෙත පැමිණ සිටිති. කොටි ත‍්‍රස්තවාදීන්ගේ වෙඩි තැබීම්, බෝම්බ හා මෝටාර් ප‍්‍රහාර මැද වුවද වන්නියේ සිට පැමිණෙන පිරිස් දිනෙන් දින එන්න එන්නම වැඩිවෙමින් පවතී.ඉකුත් බ‍්‍රහස්පතින්දා පමණක් පැමිණි සිවිල් වැසියන් ගණන 1657 කි. මෙසේ පැමිණෙන පිරිස් වෙනුවෙන් ඉකුත් බ‍්‍රහස්පතින්දා සිට බල පැවැත්වෙන පරිදි රජය නව යුද මුක්ත කලාපයක් ප‍්‍රකාශයට පත්කරන ලදි.මේ නව යුද මුක්ත කලාපය පිහිටා ඇත්තේ මුලතිව් වෙරළ තීරයේය. නැඟෙනහිරින් මුහුදත්, බටහිර දෙසින් මුලතිව් කලපුවත් පිහිටි මේ යුද මුක්ත කලාපය කිලෝමීටර 12 ක් දිග බිම් තීරයකි.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=ab0902151</link>
    <topic>වයඹ කට්ටියට රනිල් එක එක හැන්දෙන් බෙදයි</topic>
    <author>චන්දන බණ්ඩාර</author>
    <content>වයඹ කට්ටියට රනිල් එක එක හැන්දෙන් බෙදයිමෛතී‍්‍රඑස්.බී. ගේ ඔළුව අත ගා හොම්බට අනීමහ ඇමැති සිහිනය අද හවස සැබෑවෙයිඑස්.බී. ට දේශපාලනයෙන් විශ‍්‍රාම යෑමට සිදුවනු ඇතවයඹත් මධ්‍යමත් අපේ අතේමධ්‍යම පළාතෙන් එජාප ය කුජීතයිමේසටහන තබන මොහොත වන විට වයඹ සහ මධ්‍යම පළාත් මැතිවරණයට තිබුණේ හෝරා කීපයකි. මෙවර මැතිවරණ සටනේ එ.ජා.ප ය ඉතාම අලස ලෙස තම මැතිවරණ කටයුතු කරගෙන ගිය බව දක්නට ලැබිණි.විශේෂයෙන්ම එ.ජා.ප ය දිස්ති‍්‍රක් මට්ටමින් සංවිධානය කළ ජනරැලි කීපයකට ජනතාව කිසියම් මට්ටමකට සහභාගී වී සිටිය ද ගම් මට්ටමේ සහ ආසන මට්ටමින් එ.ජා.ප ය සංවිධානය කළ බොහෝ ජන රැලිවලට ජනතාව සහභාගි වූයේ අල්ප වශයෙන් වීම විශේෂත්වයක් විය.එහෙත් එක්සත් ජනතා නිදහස් සන්ධානයේ මැතිවරණ ව්‍යාපාරය ඉතාම උණුසුම් මට්ටමක පැවතිණි. වසර තිහකට ආසන්න කාලයක් මෙරට ජනතාව බැට කෑ කොටි ත‍්‍රස්තවාදය නිමා කිරීමට ඉතාම ආසන්න මොහොතක රටේ ජනතාවගේ බහුතර ආශිර්වාදය සේම වයඹ මධ්‍යම ජනතාව එක්සත් ජනතා නිදහස් සන්ධානයට සියයට හැට ඉක්මවූ විශිෂ්ට ජයක් ලබා දෙන බව ගිය සතියේ මධ්‍යස්ථ මැතිවරණ සමීක්ෂණ වාර්තා පෙන්වා දී තිබිණි.එසේම මෙවර වයඹ සහ මධ්‍යම පළාත් දෙකේ ජ.වි.පෙ බලය ඉතාම පහළ මට්ටමකට ඇද වැටෙන බවත් සන්ධානය සමඟ එක්ව තරග වදින ජාතික නිදහස් පෙරමුණේ අපේක්ෂකයින්ගෙන් වැඩි පිරිසක් හට මන්තීධුර ලබා ගැනීමේ වාසිය ලැබී තිබෙන බවත් එම මැතිවරණ සමීක්ෂණ වාර්තා පෙන්වා දී තිබිණි.හෙළ උරුමයේ නායක එල්ලාවල මේධානන්ද හිමිසන්ධානයේ මහ ඇමැති අපේක්ෂකයන් දෙපළ වන අතුල විජේසිංහ සහ සරත් ඒකනායක මනාප ලැයිස්තුවල ප‍්‍රථම ස්ථානවලට පත්වෙමින් මනාප ලක්ෂයේ සීමාව පහසුවෙන් ම පසු කරනු ඇති බවද ගිය සතියේ නිකුත්ව තිබූ සමීක්ෂණ වාර්තා හෙළි කැර තිබිණි.බස්නාහිර පළාත් සභා මැතිවරණය සඳහා එක්සත් ජනතා නිදහස් සන්ධානයෙන් තරග වදින අපේක්ෂකයින් තෝරා ගැනීම සඳහා වු සම්මුඛ පරීක්ෂණය ගිය සතියේ මහවැලි කේන්ද්‍රයේදී පැවැත්විණි. ඔවුන් තෝරා ගැනීමේ සම්මුඛ පරීක්ෂණ මණ්ඩලයේ සභාපතිවරයා ලෙස ජනාධිපති තුමා පත් කැර තිබුණේ ඇමැති නිමල් සිරිපාල ද සිල්වායි. එහි ලේකම්වරයා ලෙස පත් කැර තිබුණේ රාජ්‍ය ආදායම් හා මුදල් නියෝජ්‍ය ඇමැති රංජිත් සියඹලාපිටිය ඇමැතිවරයායි.එහි අනෙක් සාමාජිකයන් ලෙස ඇමැති විශ්වා වර්ණපාල, උතුරුමැද මහ ඇමැති බර්ටි පෙ‍්‍ර්මලාල් දිසානායක සහ හිටපු ආණ්ඩුකාර සාලිය මැතිව් පත් කැර තිබිණි. මහවැලි කේන්ද්‍රයේ පැවැති සම්මුඛ පරීක්ෂණයට ගිය බ‍්‍රහස්පතින්දා ඉල්ලුම්කරුවන් 200 ක් පමණ මුහුණ දී තිබිණි.ඒ අතර එ.ජා.ප හිටපු ආසන සංවිධායකවරයකු වු තිලංග සුමතිපාල, බස්නාහිර හිටපු මහ ඇමැති රෙජිනෝල්ඩ් කුරේ, හිටපු පළාත් සභා මන්තී‍්‍ර දුමින්ද සිල්වා ඇතුළු බස්නාහිර පළාතේ හිටපු පළාත් මැති ඇමැතිවරු සහ ශී‍්‍ර.ල.නි.ප ආසන සංවිධායකවරු රැසක් වූහ.එම සම්මුඛ පරීක්ෂණ මණ්ඩලයට අගමැති රත්නසිරි වික‍්‍රමනායකගේ පුත් හොරණ ශී‍්‍ර.ල.නි.ප සංවිධායක විදුර වික‍්‍රමනායක පැමිණියේ පාවහන් යුගලක් හෝ නොමැතිවය. හෙතෙම ජාතික ඇඳුම සමඟ පාවහන් නොපැලැදීම සිරිතක් කොට ගෙන සිටී.කැනඩාවේ ටොරොන්ටෝ ප‍්‍රාන්තයේ සිංහල සංවිධාන නියෝජිත පිරිසක් පසුගියදා ජාතික හෙළ උරුම මූලස්ථානයෙන් විශේෂ ඉල්ලීමක් කළහ. කැනඩාවේ කොටි හිතවාදී සංවිධාන ලංකාවට එරෙහිව විරෝධතා ව්‍යාපාර ආරම්භ කර ඇති බවත් ඊට එරෙහිව යම් ව්‍යාපාරයක් ආරම්භ කරන ලෙසත් එම සංවිධාන ඉල්ලා තිබිණි. මේ පිළිබඳ හෙළ උරුමයේ නායක එල්ලාවල මේධානන්ද හිමියන්ගේ ප‍්‍රධානත්වයෙන් රැස්වූ මධ්‍යම කාරක සභාවේදී විශේෂ අවධානයට යොමු විය.“මේ වෙලාවේ ප‍්‍රභාකරන්ගේ ප‍්‍රාණ ඇපකරුවෝ වෙලා ඉන්න දෙමළ ජනතාවට මුවා වෙලා අන්තර්ජාතික ප‍්‍රජාව සටන් විරාමයක් ගහන්නයි උත්සාහ කරන්නේ. මේ වෙලාවේ අපි නිහඬව ඉන්න හොඳ නෑ.” නිශාන්ත වර්ණසිංහ පැහැදිලි කළේය.“මේකට එරෙහිව විරෝධතා ව්‍යාපාරයක් කරමු. විරෝධය පළ කරලා කැනඩා රජයට ලිපියක් බාර දෙමු.” පූජ්‍ය එල්ලාවල මේධානන්ද හිමියෝ යෝජනා කළහ. ඒ සඳහා අවශ්‍ය කි‍්‍රයාමාර්ග ගැනීම පැවැරූයේ නිශාන්ත වර්ණසිංහ හා හෙළ උරුමයේ විදේශ කටයුතු ලේකම් නරේන්ද්‍ර ගුණතිලකටය.“කොටි සංවිධානය කැනඩාවේ තහනම් කළාට කොටි හිතවාදී කණ්ඩායම් කැනඩාවේ නිදැල්ලේ කටයුතු කරනවා” පූජ්‍ය එල්ලාවල මේධානන්ද හිමියෝ පෙන්වා දුන්හ. “ඒ විතරක් නෙවෙයි කැනඩාවේ තියුබෙක් ප‍්‍රශ්නය මුල් කරගෙන කොටි හිතවාදීන් සමහරවිට වෙනම පාලනයක් සඳහා අරගලයක් කරන්න ඉඩ තියෙනවා. මේ ගැනත් අපි කැනඩා රජයට අනතුරු අඟවමු” එ් හිමියෝ කීහ.මේ අතර බස්නාහිර පළාත් සභා මැතිවරණයට ජාතික හෙළ උරුමයෙන් ඉදිරිපත් කරන නියෝජිතයන් ගැන සාකච්ඡා කිරීමට ගිය සතියේ හෙළ උරුමයේ මැතිවරණ මෙහෙයුම් කමිටුව රැස්වූයේ ඇමැති පාඨලී චම්පික රණවක ගේ ප‍්‍රධානත්වයෙනි. “දැන් සමහරු රණවිරු ජයග‍්‍රහණ කෙලෙසන විදියට වැඩ කරනවා.හොරු තක්කඩි ඔක්කොම රණවිරු ජයග‍්‍රහණ කරේ තියාගෙන ඒකට ආවරණය වෙලා පෝස්ටර් ගහනවා. රණවිරු ජයග‍්‍රහණවල පාරිශුද්ධභාවය විනාශ කරනවා. මේක විහිළුවක් වෙලා. ඒ නිසා අපේ මැතිවරණ ප‍්‍රචාරක ව්‍යාපාරය වෙනත් හැඩයකට මෙහෙයවමු” පූජ්‍ය අතුරලියේ රතන හිමියෝ මැතිවරණ මෙහෙයුම් කමිටුවට කියා සිටියහ.සබරගමුව මහ ඇමැති මහීපාල හේරත්වයඹ, මධ්‍යම මැතිවරණ ප‍්‍රචාරක කටයුතු අවසන් වූ දිනයේ මැතිවරණ වේදිකාවේ එ.ජා.ප.ය, ජ.වි.පෙ. සහ එක්සත් ජනතා නිදහස් සන්ධානයේ ප‍්‍රධන නායකයෝ විවිධ අදහස් දැක්වූහ.”වයඹ මධ්‍යම පළාත් මැතිවරණ දෙක එක්සත් ජාතික පක්ෂය දිනන්නේ කොහොමද? මොකද එ.ජා.ප. නායකතුමා මැතිවරණ ව්‍යාපාරයට බැස්සේ ගිය සතියේ. එහෙම මැතිවරණ දිනන්න පුළුවන්ද” ශ‍්‍රී.ල.නි.ප. මහ ලේකම් මෛතී‍්‍රපාල සිරිසේන ගිය සතියේ ප‍්‍රසිද්ධ ජනහමුවකදී ප‍්‍රශ්න කැර සිටියේය.”ඒ විතරක් නෙවෙයි ජනාධිපතිතුමා රට නිවැරැදි දිසාවකට ගෙන යමින් ජාති, කුල, ආගම් භේදයෙන් තොරව රට ඉදිරියට ගෙන යනවා. එවැනි මොහොතක එ.ජා.ප.ය සහ ජ.වි.පෙ. කියන්නේ මොනවාද කියලා ජනතාව තේරුම් අරගෙන ඉන්නේ” ඇමැති මෛතී‍්‍රපාල කීවේය.ගිය සතියේ එක්සත් ජාතීන්ගේ සංවිධානයේ ආරක්ෂක මණ්ඩලයට ශී‍්‍ර ලංකාවට එරෙහිව කොටි හිතවාදී පිරිසක් ඉදිරිපත් කිරීමට ගිය යෝජනාවක් ශ‍්‍රී ලංකාවේ මිතුරු රටවල් දෙකක විරෝධය නිසා අහෝසි විය. ඒ එක්සත් ජාතීන්ගේ ආරක්ෂක මණ්ඩලයේ නිශේධ බලය හිමි චීනයේ සහ රුසියාවේ විරෝධය නිසාය.සෑම දිනයකම පාහේ එක්සත් ජාතීන්ගේ ආරක්ෂක මණ්ඩලය එම මූලස්ථානයේදී රැස්වීම සිදුවෙයි. මේ දිනවල ආරක්ෂක මණ්ඩලයේ සභාපතිත්වය දරන්නේ ජපාන නියෝජිතයෙකි. එවැනි පසුබිමකදී කොටි හිතවාදීන් පිරිසකගේ මැදිහත්වීම මත මෙක්සිකෝවේ ආරක්ෂක මණ්ඩල නියෝජිතයා හරහා ශ‍්‍රී ලංකාවට එරෙහිව ආරක්ෂක මණ්ඩලයට යෝජනාවක් ගෙන ඒමට කොටි හිතවාදීන් ගිය සතියේ උත්සාහ කැර තිබිණි.මේ බව දැනගත් එක්සත් ජාතීන්ගේ සංවිධානය වෙනුවෙන් මෙරට නියෝජනය කරන නිත්‍ය නියෝජිත ජී.එස්.පලිහක්කාර ලංකාවේ මානුෂීය මෙහෙයුමේ සැබෑ තත්ත්වය මෙක්සිකෝ නියෝජිතයාට පැහැදිලි කළේය.ඉන් අනතුරුව ආරක්ෂක මණ්ඩලය නියෝජනය කරන චීනයේ නියෝජිතයාට මෙරට උතුරේ සිදුකරන මානුෂීය මෙහෙයුම්වල සැබෑ තත්ත්වය පලිහක්කාර මහතා පැහැදිලි කළේය. ඒ අනුව ශ‍්‍රී ලංකාවට මිතුරු චීනයේ නිත්‍ය නියෝජිතයා එක්සත් ජාතීන්ගේ ආරක්ෂක මණ්ඩලයට කරුණු දක්වමින් ශ‍්‍රී ලංකාවට එරෙහි යෝජනාවට සිය බලවත් විරෝධය පළ කළේය.ඒ සමඟම රුසියාවේ නිත්‍ය නියෝජිතයා ද ශ‍්‍රී ලංකා රජයට සහාය පළ කරමින් අදහස් දැක්වීය. ඒ සමඟම ශ‍්‍රී ලංකාවට එරෙහිව ආරක්ෂක මණ්ඩලයට ඉදිරිපත්වීමට ගිය අහිතකර යෝජනාව අහෝසි වී ගියේ එක්සත් ජාතීන්ගේ ශ‍්‍රී ලංකාවේ නිත්‍ය නියෝජිත ජී.එස්.පලිහක්කාරගේ කැපවීම නිසාය.මෙවර මධ්‍යම පළාත් සභා මැතිවරණය වෙනුවෙන් ජනාධිපතිතුමා සහභාගි වූ අවසන් ප‍්‍රචාරක රැලිය ගිය අගහරාවාදා මහනුවර ගැටඹේ කී‍්‍රඩාංගණයේදී පැවැත්විණි. මහනුවර දිස්ති‍්‍රක්කයේ එක්සත් ජනතා නිදහස් සන්ධානයේ මැතිවරණ ව්‍යාපාරයට නායකත්වය දී තිබුණේ ශ‍්‍රී.ල.නි.ප මහ ලේකම් මෛතී‍්‍රපාල සිරිසේන සහ සබරගමුව මහ ඇමැති මහීපාල හේරත් ය.ගැටඹේ පැවැති ජන රැලියට ප‍්‍රථමයෙන් පන්දහසක පමණ ජනතාවගේ සහභාගිත්වයෙන් මහනුවර නගරයේදී දැවැන්ත පෙළපාලියක් සබරගමුව මහ ඇමැති මහීපාල හේරත් විසින් සංවිධානය කැරනු ලැබ තිබිණ. එම පෙළපාළිය අතරතුර මහ ඇමැති මහීපාලට දුරකථන ඇමතුමක් ලැබිණි. ඒ ස්වාධීන රූපවාහිනි සේවයෙනි. ඒ එදින රාති‍්‍රයේ සජීවී ව පැවැත්වෙන දේශපාලන සංවාදයකට සහභාගි වෙන ලෙසට ඉල්ලමිනි.ගැටඹේ පැවැති රැලිය ද ඇමතූ ප‍්‍රධාන ඇමැතිවරයා රාති‍්‍ර 9.30 වන විට බත්තරමුල්ල වික‍්‍රමසිංහපුර ස්වාධීන රූපවාහිනී සේවයේ මැදිරියට පැමිණියේ ය. සජීවී සංවාදය නිමා වූයේ රාති‍්‍ර 12.00 ට පමණය. මේ අතරතුර මහ ඇමැති මහීපාලගේ ආරක්ෂකයන් වෙත හදිසියේ ලැබුණු පණිවිඩයකින් කියවුණේ වික‍්‍රමසිංහපුර ස්වාධීන රූපවාහිනි පිවිසුම් මාර්ගය ආසන්නයේ තිබී ඩෙටනේටර් සහිත සැකකටයුතු පාර්සලයක් පොලිසිය සොයා ගෙන තිබූ බව ය.ඒ අනුව මහ ඇමැති මහීපාල ආපසු කෑගල්ලට පැමිණීම මඳක් ප‍්‍රමාද කළේ ය. ඉන් අනතුරුව මහ ඇමැතිවරයාගේ නිල රථය වෙනුවට ස්වාධීන රූපවාහිනියේ වෑන් රථයකින් මහ ඇමැති මහීපාල වෙනත් මාර්ගයකින් කොට්ටාව නගරයට පැමිණියේ ය.ඉන්පසුව එදින රාති‍්‍රයේ සිය හිතවතකුගේ අවමඟුලකට සහභාගි වීම සඳහා ඇඹිලිපිටිය බලා ඇමැති මහීපාල පිටත් විය. ඒ යන අතරතුර ඇමැති නිමල් සිරිපාල ද සිල්වාට දුරකථන ඇමැතුමක් දුන් මහ ඇමැතිවරයා ස්වාධීන රූපවාහිනිය අසල සිදුවීම කියා සිටියේ ය. ඒ පසුදින උදෑසන 7.00 ට ‘හත්වන පැය’ වැඩසටහනට ඇමැති නිමල් සිරිපාල සහභාගි වීමට නියමිත වූ නිසා ය.මධ්‍යම පළාත් එ.ජා.නි.ස මහ ඇමැති අපේක්ෂක සරත් ඒකනායක ගිය සතියේ ගැටඹේ විහාරයට ගොස් එහි වෙසෙන මහනායක හිමියන් බැහැදැක ආශිර්වාද ලබා ගත්තේ ය. ඊට පෙර ඔහු අස්ගිරි මල්වතු මහානායක හිමිවරුන් බැහැ දැක ආශිර්වාද ලබාගෙන තිබිණි.මේ අතරතුර මධ්‍යම පළාතෙන් ලැබුණු දේශපාලන ආරංචි මාර්ග මේ සටහන තබන මොහොත වන විට සඳහන් කළේ මෙවර මධ්‍යම පළාතේ දිස්ති‍්‍රක්ක තුනම බහුතර වැඩි ඡන්දයෙන් එක්සත් ජනතා නිදහස් සන්ධානය ජයගනු ඇති බව ය.ගිය සෙනසුරාදා උදෙන් ම එ.ජා.ප නායක රනිල් වික‍්‍රමසිංහ සහ මහ ලේකම් තිස්ස අත්තනායක මාතලේ ලග්ගල බලා පිටත්ව ගියහ. ඒ විල්ගමුව නගරයේ පැවැති ජන හමුවකට සහභාගි වීමට ය. එම ජන හමුවට එක්වූ එ.ජා.ප නායකයා ඇතුළු මන්තී‍්‍රවරුන් පිරිසක් දඹුල්ල අවන්හලට පැමිණියේ දිවා ආහාරය ගැනීමට ය.ඉන් අනතුරුව එ.ජා.ප නායකයා ගියේ ගලේවෙල නගරයට ය. ඒ එහි පැවැති එ.ජා.ප. ප‍්‍රචාරක රැළියකට සහභාගි වීමට ය.එම රැලිය අවසන් වී එ.ජා.ප නායකයා ගියේ මාතලේ නගරයට ය. මාතලේ දිස්ති‍්‍රක්කයේ එ.ජා.ප ප‍්‍රබලයකු වෙන ඇලික් අළුවිහාරේ මන්ත‍්‍රීවරයා මේ වනවිට දැඩි ලෙස රෝගාතුරව සිටී. ඔහුගේ සුව දුක් බැලීමට එ.ජා.ප. නායක රනිල් මන්තී‍්‍ර ඇලික් ගේ නිවෙසට ද ගියේ ය.ගිය ඉරිදා එ.ජා.ප නියෝජ්‍ය නායක කරු ජයසූරිය හිටපු ජනපති ඩී.බී. විජේතුංගගේ නිවෙසට ගියේ ය. ඒ දිවංගත ජනපතිවරයාගේ දියණිය හමුවීමට ය. එදිනම එ.ජා.ප නායක රනිල්, නියෝජ්‍ය නායක කරූ, මහලේකම් තිස්ස වලපනේ නගරයේ සංවිධානය කැර තිබූ ජන රැලියකට එක්වූහ. එය සංවිධානය කැර තිබුණේ එ.ජා.ප. මන්තී‍්‍රනි රේණුකා හේරත් ය.වයඹ සහ මධ්‍යම පළාත් මැතිවරණය හේතුවෙන් ජාතික නිදහස් පෙරමුණේ සභාපති විමල් වීරවංශ සහ ප‍්‍රධාන ලේකම් නන්දන ගුණතිලක ඇතුළු මන්තී‍්‍ර පිරිස කාර්ය බහුල වී සිටියහ. මන්තී‍්‍ර විමල් වීරවංශ එක්සත් ජනතා නිදහස් සන්ධාන මැතිවරණ ප‍්‍රචාරක රැලි රාශියකට සහභාගි විය. එහිදී මන්තී‍්‍ර වීරවංශ වතු ජනතාවගෙන් ඉල්ලා සිටියේ “බුලත් කොළය දිනවා රට සුරකින සටන රකින” ලෙසට ය. එසේ ම රණවිරුවන් නිදහස් කර දෙන මාතෘ භූමිය නව ජාතික පුනරුද යුගයකට ගෙන යාමට දායක වන ලෙස ද මන්තී‍්‍ර වීරවංශ ජනතාවගෙන් ඉල්ලා සිටියේ ය.මේ අතරතුර දේශහිතෛෂී ජාතික ව්‍යාපාරය පසුගිය අඟහරුවාදා කොළඹ බෞද්ධාලෝක මාවතේ විජේරාම හන්දියේ දී විරෝධතා ව්‍යාපාරයක් පැවැත්වීය.ඒ කොටි හිතවාදීන් පිරිසක් විසින් මෙරට සටන් විරාමයක් ඇති කළ යුතු බවට අන්තර්ජාතික වශයෙන් ගෙන යනු ලබන ප‍්‍රචාරයන්ට එරෙහිව ය. මේ විරෝධතා ව්‍යාපාරයට දේශහිතෛෂී ජාතික ව්‍යාපාරයේ සභාපති ගුණදාස අමරසේකර, දේශපෙ‍්‍ර්මී භික්ෂු පෙරමුණේ පූජ්‍ය බෙංගමුවේ නාලක හිමි, මහාචාර්ය වෝල්ටර් මාරසිංහ, රංගන ශිල්පීන් වන සිරිල් වික‍්‍රමගේ, බුද්ධදාස විතානආරච්චි සහ රොජර් සෙනෙවිරත්න ඇතුළු පිරිසක් සහභාගි වූහ.“අපේ රණවිරුවන් මානුෂීය මෙහෙයුම් මගින් කුරිරු ත‍්‍රස්තවාදින්ගෙන් දෙමළ ජනතාව මුදා ගැනීම සිදු කරන්නේ. එසේ නොමැතිව හමුදාව එකම දෙමළ සිවිල් වැසියෙකුට හානියක් සිදුකරන්නේ නැහැ. ඒත් අන්තර්ජාතික ප‍්‍රජාව ඉදිරියේ ඇතැම් නියෝජිතයන් අසත්‍ය ප‍්‍රචාර ගෙන යනවා.” දොස්තර ගුණදාස අමරසේකර කොටි හිතවාදී අන්තර්ජාතික නියෝජිතයන් විවේචනය කරමින් කථා කළේ ය.එ.ජා.ප නියෝජ්‍ය නායක කරු ජයසූරිය ගිය සතියේ වයඹ සහ මධ්‍යම පළාතේ දිස්ති‍්‍රක්ක පහේම එ.ජා.ප නායකයා සහභාගී වූ ප‍්‍රධාන ජනරැලි කීපයකටම එක් වීය. එ.ජා.ප නායක රනිල්, නියෝජ්‍ය නායක කරු, උපනායක රුක්මන් සේනානායක, පක්ෂ සභාපති ගාමිණි ජයවික‍්‍රම පෙරේරා සහ මහලේකම් තිස්ස අත්තනායක එකම වේදිකාවකට ගොඩවී සිටියේ කාලයකට පසුව වීම එ.ජා.ප පාක්ෂිකයන්ට විශේෂත්වයක් විය.එ.ජා.ප නියෝජ්‍ය නායක කරු, එ.ජා.ප සභාපති ගාමිණි ජයවික‍්‍රම පෙරේරා, ජොන්ස්ටන් ප‍්‍රනාන්දු සහ රංගේ බණ්ඩාර යන මන්තී‍්‍රවරු කුරුණෑගල හා පුත්තලම යන දිස්ති‍්‍රක්කවල උපරිම කැපවීමෙන් යුතුව එ.ජා.ප ය ගොඩ ගැනීමේ උත්සාහයක නිරතව සිටියහ.කරු වයඹ පළාත් එ.ජා.ප අපේක්ෂකයින්ට කණ්ඩායමක් ලෙස තරග කිරීමේ වැදගත්කම නිරතුරුව අවධාරණය කැර තිබිණි. පළාත් මැතිවරණ දෙක වෙනුවෙන් මෙවර සිරිකොත මැතිවරණ මෙහෙයුම් කමිටුවේ සියලුම සම්බන්ධීකරණ කටයුතු බාර දී තිබුණේ කරු ජයසූරියටය. කරු, රුක්මන්, ජයවික‍්‍රම පෙරේරා මේ සටහන තබන මොහොත වන විට එ.ජා.ප මැතිවරණ මෙහෙයුම් කමිටුව නව ආරකින් මෙහෙයවමින් සිටියහ.බස්නාහිර පළාත් සභා මැතිවරණයට මෙවර එක්සත් ජනතා නිදහස් සන්ධානයෙන් තරග වදින එ.ජා.ප හිටපු ආසන සංවිධායකවරයකු වන තිලංග සුමතිපාලට සහාය පළ කිරීමට ගිය සතියේදී කඩුවෙල ප‍්‍රාදේශීය සභාවේ ආණ්ඩු පක්ෂ මන්ති‍්‍රවරු ඒකමතිකව තීරණය කළහ.කඩුවෙල ප‍්‍රාදේශීය සභාවේ සභාපති බුද්ධදාස මූලික වී ඒ සඳහා කටයුතු කැර තිබිණි. එක්සත් ජනතා නිදහස් සන්ධානයේ මහලේකම් ඇමැති සුසිල් පෙ‍්‍ර්මජයන්ත නියෝජනය කරන එම ආසනයේ උපරිම සහයෝගය තිලංග සුමතිපාලට ලබා දීමට ද ඇමැති සුසිල් පෙ‍්‍ර්මජයන්ත ගිය සතියේ කැමැත්ත පළ කැර තිබිණි.එජාප මන්තී‍්‍ර වජිර අබේවර්ධනගිය සතියේ සෙනසුරාදා රාති‍්‍රයේ එජාප නායක රනිල් ගාලු දිසා එජාප නායක වජිර අබේවර්ධනට දුරකථන ඇමැතුමක් දුන්නේය. “වජිර ඔයා හෙටම බද්දේගමට ගිහිං ප‍්‍රාදේශීය සභාවේ අපේ මන්තී‍්‍රවරු මුණගැහෙන්න. ආනන්ද අබේවික‍්‍රම සන්ධානයට ගියොත් ප‍්‍රාදේශීය සභාවේ අපේ මන්තී‍්‍රවරු තියාගන්න බලන්න” එජාප නායකයා මන්තී‍්‍ර වජිරට කියා තිබිණි.ඒ අනුව මන්තී‍්‍ර වජිර බද්දේගම එජාප ප‍්‍රාදේශීය සභා මන්තී‍්‍රවරුන්ට උපදෙස් දුන්නේ පසුදින එනම් ඉරිදා උදෑසන 9.00 ට බද්දේගම එජාප නීති ලේකම් පි‍්‍රයංකර ලියනගේ ගේ නිවෙසට සියලුම දෙනා පැමිණිය යුතු බවයි.මන්තී‍්‍ර වජිර නියමිත වේලාවට බද්දේගම ප‍්‍රාදේශීය සභා මන්තී‍්‍රවරුන් හමු වීය. ප‍්‍රාදේශීය සභා මන්තී‍්‍රවරු එහිදී මන්තී‍්‍ර වජිරට එරෙහිව කථා කරන්නට පටන් ගත්හ. “සර් ඔබතුමාට හරියට බද්දේගමට ආසන සංවිධායකයකු දාගන්න බැරි වුණා.ආනන්ද අබේවික‍්‍රම ඉන්න කොට දිනේෂ් දොඩංගොඩ ආසනයට ගෙනාවා. ඊට පස්සේ පළාත් මන්තී‍්‍ර මෛතී‍්‍ර ගුණරත්න, පළාත් මන්තී‍්‍ර බන්දුලාල් බණ්ඩාරගොඩ, ඊළඟට පළාත් මන්තී‍්‍ර මනුෂ නානායක්කාර ගෙනත් ආසනයේ ප‍්‍රශ්න ඇති වෙනකම් බලාගෙන හිටියා. මොකද්ද ඔබතුමායි නායකතුමායි කරන්නේ ඔවුහු ප‍්‍රශ්න කළහ.“ආනන්ද අබේවික‍්‍රම කියන්නේ එජාපය වෙනුවෙන් හිරේ ගිය, ඉඩම් විකුණලා දේශපාලනය කරපු මහත්මයෙක්” ප‍්‍රාදේශීය සභා මන්තී‍්‍රවරු මන්තී‍්‍ර වජිර සහ එජාප නායකයාට එරෙහිව චෝදනා නගන්නට පටන් ගත්හ. මේ සටහන තබන මොහොත වන විට එජාප බද්දේගම ආසන සංවිධායක ආනන්ද අබේවික‍්‍රම එජාප සමාජිකයන්ට ස්තුති කරමින් පෝස්ටරයක් ගාලු දිසාවේ ඇලවීමට කටයුතු කර ඇති බව වාර්තා වීය.මන්තී‍්‍ර වජිර සහ ප‍්‍රාදේශීය සභා මන්තී‍්‍රවරුන් අතර හමුව පැය 3 1/2 පමණ පැවැති අතර අවසානයේ එජාප නායකයා ප‍්‍රා. සභා මන්තී‍්‍රවරුන්ට දුරකථනයෙන් උපදෙස් දී තිබුණේ සිකුරාදා (13) උදේ 9.00 ට කේම්බි‍්‍රජ් ටෙරස් වෙත පැමිණෙන ලෙසටය.ගිය සතියේ බදාදා මන්තී‍්‍ර වජිර හැටන් බලා පිටව ගියේ මංගල උත්සවයකට සහභාගි වීමටය. ඒ එජාප වතු කම්කරු සංගමයේ මහලේකම් කේ. වේලායුදන්ගේ පුත‍්‍රයාගේ විවාහ මංගල උත්සවයට සහභාගි වීමටය.හැටන් ඩී.කේ.ඩබ්ලිව්. ශාලාවේ පැවැති මංගල උත්සවයට මන්තී‍්‍ර වජිර ගියේ මනාල යුවළ පැමිණීමටත් පෙරය. එජාප නියෝජ්‍ය නායක ධුරයට මන්තී‍්‍ර වජිර පත් කරන ;ලස එජාප නායක රනිල් ගෙන් ඉල්ලා සිටි එජාප ප‍්‍රබලයන් ගෙන් එක් අයකු වූයේ වේලායුදන් හිටපු මන්තී‍්‍රවරයාය. ඒ නිසාවෙන් මන්තී‍්‍ර වජිර එම මංගල උත්සවයේ වැඩි වේලාවක් රැඳී සිටියේය.මධ්‍යම පළාතේ මැතිවරණ උණුසුම අතරතුර රජයේ සහ විපක්ෂ මන්තී‍්‍රවරු ඇමැතිවරු බොහෝ පිරිසක් මේ මංගල උත්සවයට පැමිණ සිටියහ. මැතිවරණ වේදිකාවේ එකිනෙකාට චෝදනා කරගත් ඔවුන් බොහෝ දෙනා එදින සතුටු සාමිචියේ යෙදී සිටියේ මැතිවරණ සටන ද අමතක කරමිනි.මංගල උත්සවය පැවැත්වෙන අතරතුර ඌව පළාත් මහ ඇමැති විජිත් විජයමුනි සහ මන්තී‍්‍ර වජිර සුහද කථාබහක යෙදී සිටියහ. ඒ අතරට ආවේ එජාප නායකයායි. “සර් මහ ඇමැතිතුමා දැන් ඌවේ හිටියාට මෙතුමාත් රත්ගම මිනිහෙක්” මන්තී‍්‍ර වජිර නායක රනිල්ට කියන විට රනිල් කීවේ “ආ වජිර මම ඒක දන්නවා” කියාය.ඊට ශ‍්‍රී ලංකා වතු කම්කරු කොංග‍්‍රස් නායක ඇමති තොණ්ඩමන් ද සහභාගිවී සිටියේ ය. එහිදී එ.ජා.ප. නායකයා ඇමැති තොණ්ඩමන් සමඟ පැයක පමණ කාලයක් කථා බහ කරමින් සිටියේ ය. “ඇමැතිතුමා මේ පාර නුවරඑළියේ කාටද වැඩිම වාසිය තියෙන්නේ” එ.ජා.ප නායක රනිල් තොණ්ඩමන් ඇමැතිවරයාගෙන් විමසීය. “නායකතුමා මගේ ශක්තිය නිසා ආණ්ඩුවට තමයි වැඩිම වාසිය” ඇමැති තොණ්ඩමන් එ.ජා.ප නායක රනිල්ට කීවේ ය.ගාලු දිසා එ.ජා.ප දිස්ති‍්‍රක් නායක වජිර අබේවර්ධනට එරෙහිව ගාලු දිසාවේ එ.ජා.ප පළාත් සභා මන්තී‍්‍රවරුන් සහ ආසන සංවිධායකවරුන් පිරිසක් කැරැල්ලක් ගසා ඇති බව වාර්තා වෙයි. ඊට හේතු වී ඇත්තේ මන්තී‍්‍ර වජිර ගාලු දිසා එ.ජා.ප නායකයන් කල කිරීමට පත්වන ආකාරයට කටයුතු කිරීම බව ද වාර්තා වෙයි.මේ නිසාවෙන් මන්ත‍්‍රී සජිත් පෙ‍්‍ර්මදාස සහ මන්තී‍්‍ර ගයන්ත කරුණාතිලක සමඟ ගාලු දිසා එ.ජා.ප ආසන සංවිධායකවරුන් සහ ප‍්‍රාදේශීය සභා නගර සභා එ.ජා.ප විපක්ෂ නායකවරුන් පෙළ ගැසෙමින් සිටින බව ද වාර්තා වෙයි.මේ අතර බද්දේගම එ.ජා.ප. ආසන සංවිධායක ආනන්ද අබේවික‍්‍රම එක්සත් ජනතා නිදහස් සන්ධානයට යැවීමේ තැනට පත් කිරීමට මන්තී‍්‍ර වජිර කටයුතු කැර ඇති බවට එ.ජා.ප ප‍්‍රබලයන් මේ දිනවල මන්ති‍්‍ර වජිරට දොස් පවරන බව ද වාර්තා වෙයි.බද්දේගම එ.ජා.ප ආසන සංවිධායක ධූරය ඉදිරියේ දී පුරප්පාඩු වුවහොත් එය මන්තී‍්‍ර වජිරගේ ප‍්‍රචාරක ලේකම් ආනන්ද ලැනරෝල් හට ලබා දීමට මන්තී‍්‍ර වජිර උත්සාහ කරන බව ද වාර්තා වෙයි. එහෙත් බද්දේගම ආසන සංවිධායකයා ලෙස මනුෂ නානායක්කාර පත් කරන ලෙසට එ.ජා.ප පාක්ෂිකයන් එ.ජා.ප නායකත්වයෙන් ඉල්ලීමක් කිරීමට නියමිත බව ද පළාත් මන්තී‍්‍රවරයෙක් මේ තිරයට හෙළි කළේ ය.මේ නිසා පළාත් මන්තී‍්‍ර මනුෂ නානායක්කාර සහ මන්තී‍්‍ර වජිර අතර ගැටුමක් නිර්මාණය වී තිබෙන බව ද වාර්තා වෙයි. මනුෂ නානායක්කාර, රංජිත් කුමාර ගේ, කි‍්‍රෂාන්ත පුෂ්පකුමාර, ලයනල් ඉපලවත්ත යන එ.ජා.ප පළාත් සභා සහ ප‍්‍රාදේශීය සභා විපක්ෂ නායකයන්ට සහ ආචාර්ය සම්පත් සුභසිංහ ආරච්චිට ඉදිරි දකුණු පළාත් මැතිවරණයේදී නාම යෝජනා ලබා නොදෙන තැනට පත් කිරීමට මන්තී‍්‍ර වජිර කටයුතු කරන බවට ද චෝදනාවක් තිබෙන බව ද ගාලු දිසා එ.ජා.ප. ප‍්‍රාදේශීය සභා විපක්ෂ නායකයෙක් මේ තිරයට හෙළි කළේ ය.මෙවර වයඹ පළාත් මැතිවරණ සටනේ එ.ජා.ප කුරුණෑගල දිස්ති‍්‍රක් අපේක්ෂකයන් අතරින් මහ ඇමැති අපේක්ෂක ශ්‍යමල් සෙනරත්, දඹදෙණිය ආසනයෙන් තරග වදින මොහාන් වික‍්‍රමනායක සහ පොල්ගහවෙල ප‍්‍රාදේශීය සභාවේ හිටපු සභාපති එච්.එම්. ජයරත්න කැපී පෙනෙන චරිත බවට පත්වූහ.ඒ අතරින් අලව්ව ප‍්‍රාදේශීය සභාවේ විපක්ෂ නායක මොහාන් වික‍්‍රමනායක නමැති තරුණ අපේක්ෂකකයා ගේ ජයග‍්‍රහණය වෙනුවෙන් එ.ජා.ප නායක රනිල් වික‍්‍රමසිංහ, මන්තී‍්‍ර වජිර අබේවර්ධන සහ මන්තී‍්‍ර අකිල විරාජ් කාරියවසම් විශේෂ දායකත්වයක් ලබාදී තිබිණි.පොල්ගහවෙල ප‍්‍රාදේශීය සභාවේ හිටපු සභාපති ජයරත්න සහ මොහාන් වික‍්‍රමනායක ඉතා සමගියෙන් මැතිවරණ ව්‍යාපාරයේ නියැළීම ගැන එ.ජා.ප නායක රනිල් ගිය සතියේ ප‍්‍රශංසාව පළ කළේ ය. එහෙත් වයඹ මහ ඇමැති අපේක්ෂක ශ්‍යමල් සෙනරත් මනාප පොරයට යාම නිසා කුරුණෑගල දිස්ති‍්‍රක්කයේ එ.ජා.ප අපේක්ෂකයන් සමඟ ගැටුම් ඇති කැරගෙන තිබිණි.කුරුණෑගල දිස්ති‍්‍රක්කයේ අවසන් එ.ජා.ප රැලිය පැවැතියේ ගිය බදාදා කුරුණෑගල නගරයේදී ය.“මොහාන් කැම්පේන් එක හොඳට කරනවා නේද. ඒ ගැන මම සතුටු වෙනවා. අපේ ම මිනිස්සු අතර ප‍්‍රශ්න තියෙද්දී මොහාන් ප‍්‍රශ්න ඇති කර නොගැනීම කාටත් ආදර්ශයක්. මම මොහාන්ට ජය පතනවා” එ.ජා.ප නායක රනිල් කුරුණෑගල අවසන් රැලියේ දී මොහාන්ට පැවැසුයේ එ.ජා.ප ප‍්‍රබලයන් ඉදිරියේ ය. “නායකතුමා මොහාන්ට තියෙන ඒ ආදරේ මොකද්ද?” එ.ජා.ප. කුරුණෑගල දිසා ප‍්‍රබලයන් කථා බහ කරන්නට පටන්ගෙන තිබිණි.චන්දන බණ්ඩාර</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=ab0902157</link>
    <topic>මෛතී‍්‍ර</topic>
    <author>කරුණාදාස සූරියආරච්චි</author>
    <content>වයඹ කට්ටියට රනිල් එක එක හැන්දෙන් බෙදයිමෛතී‍්‍රඑස්.බී. ගේ ඔළුව අත ගා හොම්බට අනීමහ ඇමැති සිහිනය අද හවස සැබෑවෙයිඑස්.බී. ට දේශපාලනයෙන් විශ‍්‍රාම යෑමට සිදුවනු ඇතවයඹත් මධ්‍යමත් අපේ අතේමධ්‍යම පළාතෙන් එජාප ය කුජීතයි* මන්තී‍්‍රකමට අදට හරියටම අවුරුදු විස්සයි. දේශපාලනයට ?හතළිස් දෙකයි.* දේශපාලනයට හිත ගිය දවස මතකද?ඉස්කෝලෙ යන කාලෙ. ඕනෑනම් අවුරුදු පහළොවක් ඇති. තෝපාවැවේදී..* කොහොමද ඒක වුණේ?ඉස්කෝලෙ ඇරිල එළියට එනකොට පාරේ පත්තර වගයක් බෙදනවා. රතු පත්තරයක්.. කම්කරුවා කියල. ඉතින් ඒක ගත්තා. ඒ එක්කම බැජ් එකකුත් දුන්නා. ඒක හරිම ලස්සණයි. රතුපාටයි. පස්සෙ තමයි දන්නෙ ඒක මාඕ සේතුං ගෙ බැජ් එකක් කියල. ඒ වගේම පස්සෙ තමයි දන්නෙ ඒ චීන කොමියුනිස්ට් පක්ෂයේ කට්ටියක් කියල.බැජ් එකේ ආසාවට ඒ පත්තරේ ගැනත් ඒ අදහස් ගැනත් විමසිලිමත් වුණා. ඊට පස්සෙ සාකච්ඡාවලට සම්බන්ධ වුණා. සාකච්ඡා කිව්වට ඒව පන්ති. ෂන්මුගදාසන්, එස්.ඩී.බණ්ඩාරනායක එහෙමත් ආවා. වැව්තාවුල්ලේ.. ගස්යට තමයි පන්ති පැවැත්වූවේ. ඒක හරි අමුතුයි... ආසයි..*දේශපාලනය කරන්ඩ ගිහින් ගුටිකාල එහෙම නැද්ද?මොකද නැත්තෙ. මුල් දවස්වලම හොඳට මතක හිටින කනේ පාරක් කෑවා.ප‍්‍රතිවාදීන්ගෙන් ද?නෑ.. නෑ.. තාත්තගෙන්. ඒකත් හරිම අපූරු කතාවක්. දැන් ඔය වෙනකොට පොළොන්නරුවෙ චීන කොමියුනිස්ට් පක්ෂයට සම්බන්ධ කණ්ඩායමේ ටිකක් උද්යෝගිමත් සාමාජිකයෙක්. පන්තිවලදි ප‍්‍රශ්න එහෙම අහන හින්ද අනිත් අය අතර කැපී පෙනෙන ගතියකුත් තිබුණා. හැබැයි ඒ වෙනකොටත් ඉස්කෝලෙ යනව. එක්දාස් නවසිය හැට ගණන්වල...දවසක් එක පාරටම වගේ ෂන් සහෝදරයා අපේ ගෙදර ආවා... පොළොන්නරුවෙ ලක්ෂ උයනෙ.. ඒ වෙලවෙ තාත්තත් හිටිය. ඇවිල්ල ඉතින් දේශපාලනය ගැනත් හෙමිහිට කතා කෙරුවෙ. ෂන්මුගදාසන් මහත්තය මට කතා කෙරුවෙ “සහෝදරය.. සහෝදරය” කියල. හැබැයි අපේ තාත්තගෙ වයසෙ. ඊට පස්සෙ මට පෙට්ටියකුත් දීල යන්ඩ ගියා.”කවුද ඒ උඹට සහෝදරය සහෝදරය කියාපු වයසක මනුස්සය...?””ෂන් සහෝදරය””මොනවද ඔය පෙට්ටියෙ?”මං පෙට්ටිය ඇරියා. බැලින්නම් මාඕ සේතුංගෙ ලස්සණ ලස්සණ බැජ්. තාත්තා පැනපු ගමන් දුන්නා කනට එකක් ඉහින් කනින් දුං විසිවෙන්ඩ. ඒක තමයි පළමුවැනි දේශපාලන ගුටිය.එතනින් දේශපාලනේ ඉවර වුණේ නෑනෙ?එහෙම නම් අද මෙතනත් නෑනෙ. ඔය දවස්වල තමයි මට දේශපාලන උණ හැදීගෙන ආවෙ.1967 මැයි 1 දා මට හොඳට මතකයි. මැයි දිනයත් වෙසක් දවසත් එකට ආවා. ඒ කාලෙ අගමැති ඩඩ්ලි. ආණ්ඩුවෙන් ඉල්ලීමක් කළා වෙසක් දවස නිසා මැයි 1 දා ‘මැයි දිනය’ පවත්වන්ඩ එපා. ඒකට මැයි 2 දා යොදාගන්ඩ කියලා.සම සමාජ කොමියුනිස්ට්, ශ‍්‍රී ලංකා නිදහස් පක්ෂය ඒ ඉල්ලීමට එකඟවෙලා මැයි 1 දා මැයි දිනය පැවැත්වූයේ නැහැ. ඒත් චීන කොමියුනිස්ට් පක්ෂය ඒ තීරණයට විරුද්ධව උද්ඝෝෂණයක් හැටියට කොටුවේ දුම්රිය පොළ ඉදිරිපිට පෙළපාළියක් පවත්වන්ඩ තීරණය කළා.ඉතින් අපිත් පොළොන්නරුවෙ ඉඳල කොළඹ ගියා පෙළපාළි යන්ඩ. මුළු ලංකාවෙන් ම තුන්සීයක් විතර එන්ඩ ඇති. අපි දැන් සටන් පාඨ පුවරු එහෙම අරගෙන පෙළපාළි යන්ඩ ලෑස්ති වුණා. මොනාද.. පොලිසියෙන් ආවා.. ගැහුව.. අපි දිව්වා. ඒක තමයි දේශපාලනයෙන් ගුටිකාපු දෙවැනි දවස. එතකොටත් ඉස්කෝලෙ යනව.එතකොට ශ‍්‍රී ලංකා නිදහස් පක්ෂයට ආවෙ?ඒකත් අපූරු කතාවක්. දැන් මැයි 1 දා අපි කොටුවෙදි පොලිසියෙන් ගුටිකෑවා. ඒත් ඇරියෙ නෑ. ඊට පස්සෙ දවසෙ ඒ කියන්නෙ 1967 මැයි 2දා පොළොන්නරුවෙ මැයිදින උත්සවයක් පවත්වන්ඩ සූදානම් වෙලා.ශ‍්‍රී ලංකා - කොමියුනිස්ට් සම සමාජ පක්ෂ තුනම එකතුවෙලා. පොළොන්නරුවෙ චීන කොමියුනිස්ට් පක්ෂයේ නායකයා කිව්ව “මේක කරන්ඩ දෙන්ඩ බෑ” කියල. හවස මටත් එන්ඩ කිව්ව. මමත් ගියා රැස්වීම් භූමියට. ඒ කාළෙ මන්තී‍්‍ර ලීලාරත්න විජේසිංහ මහත්තය එහෙමත් වේදිකාවෙ හිටියා.වේදිකාවක් කිව්වට මේසයක් උඩින් පොලිතින් රෙද්දක් දාලා.. ටොනික් බෝතලයක් දෙකක් තියල.. ඒ වගෙ පොඩි එකක්. හැබැයි මන්තී‍්‍රතුමා හින්ද පොලිසියත් ඇවිල්ල.. උදව්කාරයොත් ඇවිල්ල..මම යනකොට අපේ නායක සහෝදරය පති‍්‍රකා මිටියකුත් අරගෙන ඇවිල්ල බලාගෙන ඉන්නවා. වෙන කවුරුවත් නෑ.. අපි දෙන්න විතරයි. දැන් සෑහෙන සෙනඟකුත් ඉන්නවා. පති‍්‍රකාවෙ තියෙන්නෙ සම්පූර්ණයෙන්ම ශ‍්‍රී ලංකා - සම සමාජ - කොමියුනිස්ට් තුන් හවුල මැයි දිනය පාවාදීල කියල. බොහොම සැරට ලියාපු පති‍්‍රකාවක්.”මේක මෙතන බෙදුවොත් ගුටි කන්ඩ වෙන වැඩක්”මම කිව්වා.”එහෙම කියල හරියන්නෙ නෑ. මේක මැයි දිනයක් නෙමේ.. මඟුලක්. මඟුලක් කන්ඩ දෙන්ඩ බෑ..”එහෙම කියල පති‍්‍රකා මිටියත් අරගෙනම ඒ සහෝදරය මේසය ළඟට ගිහිල්ල ලීලාරත්න විජේසිංහ මහත්තය ළඟින්ම ඉඳගත්තා. ඊට පස්සෙ මොන මොනවාදෝ බොහොම සැරට කතා කරනව මං දැක්කා.හිටපු ගමන් මේසය උඩ ටොනික් බොන්ඩ ගෙනාපු වීදුරුවක් අරගෙන මන්තී‍්‍රතුමාට ගැහුවා. මිනිස්සු පැන්නා. එකම පොරේ. එතන ඉඳල බෝලෙකට ගහනව වගේ මේ සහෝදරයට ගහන්ඩ පටන්ගත්තා. මම දැක්කෙ උඩ යනව... යට යනව විතරයි. අන්තිමේදී ඉහින් කනින් ලේ පෙරාගෙන ඉස්පිරිතාලෙට අරගෙන ගියා. පොලිසියෙන්.මං ගියා ඉස්පිරිතාලෙට ... මම ඇඳ ළඟට වෙලා හිටියා. මොනව වුණත් රැස්වීම කඩාකප්පල් කරන්ඩ ගත්තු පියවර අතිධාවනකාරී එකක් කියල මට හිතුණා. හිටපු ගමන් ලීලාරත්න විජේසිංහ මහත්තය ඉස්පිරිතාලෙට ආවා.”මේ ලෙඩා මගෙ ලෙඩෙක්. හොඳට සලකන්ඩ.” දොස්තර මහත්තුරුන්ට කිව්වා.”නඩු නැහැ... පැමිණිලි නැහැ.. සනීප වුණාම ගෙදර යන්ඩ දෙන්ඩ...”එතන හිටපු පොලිස් නිලධාරියට කිව්වා. මට ඒ වෙලාවෙ ලීලාරත්න විජේසිංහ මහත්තය ගැන පැහැදීමක් ඇතිවුණා. එතකොට මාව අඳුනන්නෙ නෑ.. තාමත් ඉස්කෝලෙ යන ශිෂ්‍යයෙක්නේ.දවස් ගණනාවකට පස්සේ මම ලක්ෂඋයනෙ ඇළ පාරකට බැහැල නාමින් හිටියා. හිටපු ගමන් බන්ට් එක උඩ කාරෙකක් නැවැත්තුවා.”මෛතී‍්‍ර හෙට අපි තරුණ සංවිධානයක් පටන්ගන්නවා... ඔයා එන්ඩ ඕනෑ..”බලපුවාම මන්තී‍්‍රතුමා. මා හොයාගෙන ඇවිල්ලා. මම මොකක්වත් දන්නෙ නෑ.. හැබැයි ඒ දවසෙ මම රැස්වීමට ගියා. පොළොන්නරු ආසනයේ ශ‍්‍රී ලංකා නිදහස් පක්ෂ තරුණ සංවිධානය පිහිටුවීමේ රැස්වීම.එකපාරට ම යෝජනා වුණා.. මන්තී‍්‍රතුමා සභාපති. මම ලේකම්. මට හිතාගන්ඩවත් බෑ.. ඔන්න ඔහොම තමයි ශ‍්‍රී ලංකා නිදහස් පක්ෂ දේශපාලනය පටන්ගත්තා. හැබැයි එතකොට මම සාමාන්‍ය පෙළ විභාගය කරලවත් නැහැ.ශ‍්‍රී ලංකා නිදහස් පක්ෂය ගැන ඊට ඉස්සෙල්ල හැඟීමක් තිබුණේ නැද්ද?නැහැ. ඒත් හුඟාක්ම පුංචි කාලෙ. තෝපාවැවේ ප‍්‍රාථමික පන්තිවලදි. නිදහස් දිනයක් ආවා. ඒ වෙනුවෙන් අපේ ඉස්කෝලෙත් උත්සවයක් පැවැත්වුණා. ඒකෙදි ජාතික වීරයන් විදියට ඇඳපු තරගයක් තිබුණා. එක ගුරුමහත්මයෙක් මාව බණ්ඩාරනායක මහත්තයට ඇන්දෙව්වා.පයිප්පයක් එහෙමත් කටට දීල. මම තමයි පළවෙනියා. තෑගිත් ලැබුණා. හැබැයි මම බණ්ඩාරනායක මහත්තය ගැන කිසිම දෙයක් දන්නෙ නෑ.. හැබැයි එදා ඉඳල බණ්ඩාරනායක මහත්තයගෙ පිංතූරයක් දැක්කොත් පත්තරේක.. ඒක ඉරල එකතු කරන්ඩත් පටන්ගත්තා. එහෙම හැඟීමක් තිබුණා.මරණය ළඟටම ගිහිල්ලා ආපහු ආ කතාවකුත් තියෙනව කියල ආරංචියි?මාරයා මගෙ අතින් ඇදලත් අතහැරියා. 1971 දී... තරුණ කලබල... ඉස්කෝලෙ මහත්තයෙක් මගෙ නමත් දුන්නා පොලිසියට. පොලිසියෙන් මාව අරගෙන ගියා... පොළොන්නරුවෙ සොහොන් පිටිය ළඟ මාරයා හිටපු තැනක් තිබුණා.. 28 කනුව කියල කිව්වේ.එතන තමයි කොල්ලන්ට වෙඩි තියන්නේ. මාවත් එක්කරගෙන ගියා.. 28 කනුව ළඟදි දණගහපං කිව්වා... මම දණගැහුවා. ඇස් පියාගත්තා. ඊළඟ තත්පරයේදී වෙඩිල්ල එනවා.. මේ ජීවිතයේ අන්තිම මොහොතයි.”නැගිටපං”ඊළඟ තත්පරයේදී ඇහුණේ එහෙම දෙයක්. ඒ පොලිස් නිලධාරියාට මොකක් හරි හිතෙන්ඩ ඇති.ඊට පස්සෙත් මාරයා ආවා..ඒ 2006 වැලිකන්දේදී .. ඊටත් පස්සෙ බොරලැස්ගමුවෙදි.. ඒ තුන්පාරම මා බේරුණා. ඒ බෝම්බවලට අහුවෙලා එතන හිටපු අය මැරුණා.දේශපාලන කතාවක් කරපු මුල් දවස මතකද?1969 පොළොන්නරුවේ නගර සභා මැතිවරණය.. ඒකෙදි තමයි ජීවිතේ පළමුවැනි වතාවට යකඩ කටකින් කතා කෙරුවෙ. එතකොටත් ඉස්කෝලෙ යනවා.ඡන්දෙ ඉල්ලුවද?නෑ නෑ.. පක්ෂයට සහයෝගය දුන්නා.ඉස්සෙල්ලාම ඡන්දයක් ඉල්ලුවේ?1989 පෙබරවාරි 15 දා පැවැත්වූ මහා මැතිවරණය. පළවෙනි එකම දිනුම්. එදා ඉඳල අද වෙනතුරුම පොළොන්නරුවෙ මන්තී‍්‍ර. ඊට ඉස්සෙල්ල ප‍්‍රාදේශීය සභා මැතිවරණයක් තබා සමූපකාර ඡන්දෙකටවත් ඉල්ලල තිබුණේ නැහැ.ඊටපස්සෙ මහ ඡන්ද පහකට මුහුණ දුන්නා. ආණ්ඩුවෙ හිටියත් විරුද්ධ පක්ෂයේ හිටියත් දිස්ති‍්‍රක්කයේ හැම වාරයකම වැඩිම ඡන්ද ලැබුණා. 1989 කියන්නේ භීෂණ සමය. ශ‍්‍රී ලංකා කාරයින්ව දෙපැත්තෙන් ම මරණවා. ජේ.වී.පී. එකෙනුත් මරණවා.. ආණ්ඩුවෙනුත් මරණවා.. එහෙම තමයි මගේ ඉස් ඉස්සෙල්ලාම ඡන්දෙ කෙරුවේ. හැබැයි මම දිනුම්.ඔබේ දේශපාලන ජීවිතයේ වඩාත්ම තෘප්තිමත් වූ දවස මොකක්ද කියල ඇහුවොත්?ශ‍්‍රී ලංකා නිදහස් පක්ෂයේ මහ ලේකම් කම ලැබුණු දවස.එක පාරක් පැරදුණා නේද?ඒක කුමන්ත‍්‍රණයක්. චන්ද්‍රිකා, මංගල, එස්.බී. එකතුවෙලා කරපු කුමන්ත‍්‍රණයක්. ඉස්සෙල්ල ඡන්දයක් නෑ කිව්වා. මාව නිතරගයෙන් ලේකම් කරනවා කියන එකඟතාවක් තිබෙන බවක් පෙන්නුවා.යටින් ඡන්දයකට ලෑස්තිවෙලා. මට ඡන්දෙ දෙන්ඩ හිටපු ජ්‍යෙෂ්ඨයො කිහිප දෙනෙක්ම ආවෙත් නැහැ. අන්තිමේදි ඡන්දයක් තිබ්බා. ඡන්ද හතරකින් එදා මං පරාද වුණා. එදා එස්.බී. එහෙම යටිකූට්ටු විදියට මහලේකම් වුණා. ඒත් මොකද වුණේ..? එස්.බී.පක්ෂයත් ආණ්ඩුවත් මහලේකම් කමත් පාවාදීලා යූ.ඇන්.පියට ගියා. එදා මට විරුද්ධව කුමන්ත‍්‍රණය කරපු තුන්දෙනාම අද කොහෙද ඉන්නේ... අතරමං වෙලා.ඔබ වඩාත්ම කැමැති නායකයෙක් ඉන්නවද?දෙන්නෙක් ඉන්නවා. එක්කෙනෙක් මැතිනිය. අනිත් එක්කෙනා මහින්ද රාජපක්ෂ මහත්තය. මැතිනිය ඒ කාලෙ හැටියට පක්ෂයටත් රටටත් විශාල සේවයක් කළා. හැබැයි අද මහින්ද රාජපක්ෂ ජනාධිපතිතුමා කරන්නෙ ඊට වඩා බරපතළ බැරෑරුම් සේවයක්. ප‍්‍රශ්න හරිම සංකීර්ණයි. බලපෑම් වැඩියි. ඒත් නිවැරැදි නායකත්වයක් දෙනවා... පක්ෂයට වගේම රටටත්.මෙතෙන්දි අපූරු දෙයක් කියන්ඩ තියෙනවා.මැතිනිය ඉස්සෙල්ලා ම අගමැතිනිය වෙනකොට මට අවුරුදු 8 යි. 1960 දි.. හැබැයි අවසාන වරට මැතිනිය අගමැතිනිය වශයෙන් හිටපු කාලෙ මම ඒ රජයේ නියෝජ්‍ය ඇමැතිවරයෙක්.එහෙම වාර්තාවක් මගේ දේශපාලන ජීවිතයේ තිබෙනවා. එහෙම වාර්තාවක් ලෝකයේවත් තිබෙනවද කියල මට හිතාගන්ඩ බැහැ.අවුරුදු 42 ක් තිස්සේ දේශපාලන වශයෙනුත් අවුරුදු 20 ක් තිස්සේ එකදිගට මන්තී‍්‍රවරයෙක් වශයෙනුත් ආපු ගමන තෘප්තිමත් එකක්ද?මහා විශාල තෘප්තියක් තියෙනවා.කැබිනට් ඇමැතිවරයෙක් මහලේකම්වරයෙක් වුණ නිසාද?නැහැ. ලැබුණ තනතුරුවලින් පක්ෂයටත් රටටත් විශේෂයෙන් මගේ ගම්පළාතටත් ගොවිජනතාවටත් සේවයක් කරන්නට ලැබීම ගැන.ඔබේ දේශපාලන ජීවිතයේ මේ සාර්ථක ගමන පසුපස තිබෙන්නේ කුමක්ද?කැපවීම, ඉවසීම, හෘදයසාක්ෂියට එකඟවීම වගේම පක්ෂ නායකත්වයට ගරු කිරීම සහ මා දෙස බලාසිටින මිනිසුන්ගේ සිත් තේරුම් ගැනීමට හැකිවීම.හුඟාක් දේශපාලන චරිත අතරමඟදී විනාශවෙලා ගිහින් තිබෙන්නේ මේවා ගැන සැලකිල්ලක් නොදැක්වූ නිසා.හැබැයි මගේ දේශපාලන ගමන සුමට එකක් නම් නෙමෙයි. හරිම කටුක එකක්.දේශපාලනය ගැන නොසිතන වෙලාවල් වලදි මොනවද කරන්ඩ කැමැති..?මේ දවස්වල නම් එහෙම වෙලාවල් නැතිතරම්. ඉඳහිට හරි එහෙම වෙලාවක් ලැබුණොත් සිංදුවක් අහන්ඩ කැමැතියි. කාරෙකේ යනකොට එහෙම.කැමැති ගායකයෙක් ඉන්නවද?එහෙම විශේෂ කෙනෙක් නැහැ. ඒත් අමරදේව, ටී.එම්., වික්ටර්, සනත්, දිවුල්, සෝමතිලක වගේ ගායකයන්ගෙ සිංදුවලට විශේෂ කැමැත්තක් තියෙනවා.මහවැලි අමාත්‍යංශයේ උපදේශක තනතුරක් අමරදේවයන්ට දීල තිබුණේ ඒක හින්දද?මට කරන්ඩ පුළුවන් උපහාරයක් හැටියට.තට්ටු තුනක මහා මන්දිරයක් දෙනව කිව්වොත් ස්ථිර පදිංචියට කොළඹ එනවද?තට්ටු තුනක් නෙමෙයි දහයක මාළිගාවක් දෙනවයි කිව්වත් මම කොළඹ පදිංචියට එන්නෙ නැහැ. පොළොන්නරුව මට දාහෙන් සම්පතයි.ඇයි ඒ?දූවිල්ලයි සද්දෙයි පිරුණ කොන්කී‍්‍රට් වනාන්තරයකට වඩා කුරුල්ලන්ගෙ සද්දෙයි වැව් හරහා එන හුළඟයි ගහකොළයි තියෙන පොළොන්නරුවට මං කැමැතියි. පරාක‍්‍රම සමුද්‍රයේ වෑකණ්ඩිය දිගේ ඇවිදගෙන යනකොට ඇතිවෙන සතුට කොළඹින් ගන්ඩ පුළුවන්ද? ‘මං ඒ පරිසරයට ආසයි. ආදරෙයි.අනිත් එක පොළොන්නරුවෙ හුළඟ හමන්නේ මහා හෙළ උරුමයක නටබුන් පිසිමින්. ඒ හුළඟ හරිම ශක්තිමත්. සුපර් මාර්කට් හුළඟ වගේ නෙමෙයි.ඒ වුණාට දැන් ඔබට ඒ සැහැල්ලුව සතුට ගන්ඩ පුළුවන්ද? ආරක්ෂක රථ නැතුව කොහෙවත් යන්ඩ බෑනෙ?ඒක තමයි මට තියෙන ලොකුම ප‍්‍රශ්නය. හදිස්සියකට කඩේකට ගිහින් වඩේ එකක් කාල ප්ලේන්ටියක් බොන්ඩ.. ගෙදර කට්ටියත් එක්ක පන්සලකට යන්ඩ... යාළු මිත‍්‍රයකුගෙ ගෙදරකට යන්ඩ... මේ මොකක්වත් බෑ.මට තනතුරු තාන්න මාන්න ලැබිල තියෙන්නෙ පෙර කුසල කර්මයක් නිසා වෙන්ඩ ඇති. ඒත් මෙහෙම හිරවෙලා ඉන්ඩ වෙලා තියෙන්නෙත් පෙර අකුසල කර්මයකට වෙන්ඩ ඇති. හුඟාක් දෙනෙක් හිතන්නෙ අපි විරාජමානව ඉන්නවයි කියල. ඒත් මේක එක විදියකට බලපුවාම නිවාස අඩස්සියක්.ඔබේ ජීවිතයේ ප‍්‍රාර්ථනයක් තිබෙනවාද හෙට දවස ගැන?හොඳ තැනකට ඇවිත් ඔබ ඒ ප‍්‍රශ්නය ඇහුවෙ. අර කිව්ව විදියේ සැහැල්ලු නිදහස් ජීවිතයක් ගත කරන්ඩ ලැබෙන... මට විතරක් නෙමෙයි අපි හැමදෙනාටම.. සමාජයක් හෙට දවසේ බිහිවෙනවා නම් ඒක තමයි මගේ ප‍්‍රාර්ථනාව.ත ‍්‍රස්තවාදය සම්පූර්ණයෙන්ම නැතිවුණාට පස්සෙ මට හිතෙනවා එහෙම සමාජ වාතාවරණයක් ගොඩනැඟේවි කියලා. මහින්ද රජපක්ෂ ජනාධිපතිතුමාගේ පාලන සමය තුළදී එහෙම සැහැල්ලු සාමකාමී සමාජයක් බිහිවේවි කියල මගේ ලොකු විශ්වාසයක් තිබෙනවා. අපි හැමදෙනාම කැපවෙන්නෙ ඒ විශ්වාසයත් එක්ක. මගේ දේශපාලන ජීවිතයේ ඉතිරි කොටසත් ඒ වෙනුවෙන් කැප කරනවා.කරුණාදාස සූරියආරච්චි</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=ab0902152</link>
    <topic>එස්.බී. ගේ ඔළුව අත ගා හොම්බට අනී</topic>
    <author/>
    <content>වයඹ කට්ටියට රනිල් එක එක හැන්දෙන් බෙදයිමෛතී‍්‍රඑස්.බී. ගේ ඔළුව අත ගා හොම්බට අනීමහ ඇමැති සිහිනය අද හවස සැබෑවෙයිඑස්.බී. ට දේශපාලනයෙන් විශ‍්‍රාම යෑමට සිදුවනු ඇතවයඹත් මධ්‍යමත් අපේ අතේමධ්‍යම පළාතෙන් එජාප ය කුජීතයිගුරුදා විග‍්‍රහය ලියන උපුල් ජෝසප් ප‍්‍රනාන්දු දැන් ශී‍්‍ර ලංකාවේ නැත. එහෙත් ඔහු විග‍්‍රහය ලියයි. එය මාධ්‍යවේදීන් හඳුන්වන්නේ කියවන විට ලිවීමක් බවයි. ඔහුට තොරතුරු දෙන්නේ කෘතහස්තයි. එය කෘතහස්තගේ අවශ්‍යතාව මත ලියවන්නකි.මෙවර විග‍්‍රහයෙන් ඔළුව අත ගගා හොම්බට ඇන ඇත්තේ එස්.බී. දිසානායකටය. කෘතහස්ත හෙවත් විපක්ෂ නායක හෙවත් රනිල් වික‍්‍රමසිංහට අවශ්‍යව ඇත්තේ එස්.බී. ගේ දේශපාලන ගමන් මග ඉවරෙටම ඉවර කිරීමය.උපුල් ජෝසප් කියන විදියට සුද්දා කන්ද උඩරට අල්ලන්නට යද්දී ලණුව දුන්නේ පිළිමතලාවේ අදිකාරමයි. අදිකාරමගේ ලණුව කෑ සුද්දා මැරුම් කෑවේය. පිළිමතලාවේ දුන්නාට වඩා ලොකු ලණුවක් එස්.බී. ට දුන්නේ මහින්ද නොව රනිල් ය.එස්.බී. ට මහ ඇමැති අපේක්ෂකකම ලබාදී රනිල් මාලදිවයිනට ගියේය. ඊටපසු ඇල්පිටියට ගියේය. මහනුවරට ගියේ පෙබරවාරි 02 වැනිදාය. ඒ ගියත් එස්.බී. ට මනාප දෙන්නට කීවේ නැත. යුද්ධය ඉවර නම් ජනතාවට සහන දෙන්නැයි ආණ්ඩුවට කීවේය. එස්.බී. දැවැන්තයකු ලෙස ප‍්‍රකට වන වචනයක් වත් කෘතහස්තගේ කටින් එළියට පැන්නේ නැත.මහනුවර පැවැති අන්තිම රැස්වීමට එස්.බී. එන්නට කලින් රනිල් යන්න ගියේ ය. ඔහු සමග තිස්ස අත්තනායක ද ගියේ ය. ඒ සමඟම රනිල් ගේ ගෝලයෝ ද ගියහ. එස්.බී. රතිඤ්ඤා පත්තු කරගෙන පැමිණියේය. ඒ වනවිටත් කොළඹ සිට රනිල් වාර්තා කරන්නට ආ මාධ්‍යවේදීහු ද ගියහ.කෘතහස්ත මෙම ඡන්දයේදී නීතියක් ද පනවා තිබේ. එනම් එස්.බී. ගේ කතා පත‍්‍ර කන්තෝරුවට යැවීමට පෙර රනිල් ගේ නිවසට යැවීමය. එවිට කලවැදි චින්තක කියවා බලා කපා කොටා පත‍්‍රවලට යවන්නේය.කෙසේ වෙතත් කෘතහස්ත ගේ උපදෙස් පරිදි උපුල් ජෝසප් 12 වැනි බ‍්‍රහස්පතින්දා ‘ලංකාදීප’ පත‍්‍රයට ලියූ එස්.බී. ගේ ලිහන්න බැරි ගැට යන ලිපියේ අවසන් ඡේදය පළ කළ යුතුමය.එස්.බී. ගේ ලිහන්න බැරි ගැට යයි කීවත් ලිපිය පුරාම එස්.බී. හෑල්ලුවට ලක් කර තිබේ. උපුල් ගේ විග‍්‍රහයේ අවසන් ඡේදය මෙසේය.”හැබැයි යක්කුත් පය ගහන්න බය වේළුපිල්ලේ ප‍්‍රභාකරන්ගේ අඩවියේ කොඩිය දැමූ මහින්ද ඉස්සරහ අද එස්.බී. ලිලිපුට්ටකු වගේ ය.””මුලතිව් අල්ලපු මහින්දට කන්ද උඩරට කජ්ජක්ද?” සමහරුන් අහන්නේ එහෙම ය. හැබැයි ගලිවරයන් වැට්ටූ ලිලිපුට්ටලාත් සුරංගනා කතාවල නම් සිටියෝ ය. ඒ සුරංගනා කතාවල ය.”මෙදා මේ විග‍්‍රහයට වයඹ හා මධ්‍යම පළාත් සභා මැතිවරණ ප‍්‍රචාරක කටයුතු වලට කෘතහස්ත සම්බන්ධ වූ ඉතාමත් නරක ස්වරූපය ගැන තව තවත් වාර්තා ලැබී තිබේ.සිංගප්පූරුවේ ඉන්ධන පිරවුම් හලක සිට එස්.බී. ට විරුද්ධව ලියන උපුල්, කලවැදි චින්තක, ජයතුංග තවමත් සිතන්නේ කෘතහස්තට කඹුරා ඔහු රැක ගන්නටය. වැදගත් ජ්‍යෙෂ්ඨයන් කුණු කූඩයට දමා ප‍්‍රභාකරන්ට පක්ෂ ජනමාධ්‍ය ආයතනවල පිහිටෙන් රට අල්ලන්නට දඟලන කෘතහස්තට ඉතිරි වී ඇත්තේ පිළිකුල් භාවනාව පමණි.දැවැන්තයන් වන ඩී.එස්. – ඩඩ්ලි - සර් ජෝන් - ජේ.ආර්. – ආර්. පෙ‍්‍ර්මදාස - ගාමිණි – ලලිත් වැනි අය සිටි පක්ෂයක් විනාශ කළ හැටි අතිශයින් ඛේදජනකය. කෘතහස්තට අවශ්‍ය වයඹ ජය ගෙන මධ්‍යම පරාජය කරන්නටය.එහෙත් දැන් දෙකම පරදින බව ඔහුගේ ම ගෝලයෝ ප‍්‍රකාශ කරති. දැන් කෘතහස්ත කල්පනා කරන්නේ ඡන්ද ප‍්‍රතිඵලවලට නඩු දමන්නටය.කෘතහස්තට එක ප‍්‍රතිපත්තියක් නැත. විටෙක යුද්ධයට බනී. තවත් විටෙක රණවිරුවන්ට ප‍්‍රණාමය පුද කරයි. කිලිනොච්චිය අල්ලුවා නම් තෙල් මිල අඩු කරන්නැයි කියයි.කොටින්ගේ තෙල් ගබඩාව දැක එසේ කියන්නට ඇත. යුද්ධයට බනින රණවිරුවන්ට ප‍්‍රණාමය පුද කරන ඔහු සමහර වේලාවලදී ඡන්දයට ද බනියි. නොබනින්නේ ඔහුට පමණි.කෘතහස්ත දැන් මුළුමනින්ම හෝන්දු මාන්දු ඈලි මෑලි රෝගයෙන් පෙළේ.පසුගියදා කෘතහස්ත හදිසි මාධ්‍ය හමුවක් කැඳවීය. ඒ ඔහුගේ මාධ්‍ය නඩයමයි. එසේ හදිසි හමුවක් කැඳවූයේ සිංහගේ උපදෙස් පරිදියි.පුවුටට බරවී සිටි කෘතහස්ත ඡන්දයෙන් පැරදුණවිට කළයුතු දේ ගැන චින්තකගෙන් උපදෙස් පැතීය.සමන් අතාවුද හිත යටින් චින්තක සමඟ තරහය. ඒ නිසා ඔහු චින්තකට මෙසේ කීවේය.”චින්තක දෙනවා නම් හරි උපදේශයක් දීපන්. උඹ එක පාරක් ලොක්කට කිව්වා කලවැද්දා, හෝතඹුවා, ඉත්තෑව කියන සත්තු තුන්දෙනාම එක සතෙක් කියල නායකතුමාට. නායකතුමා ඒක පිළිගෙන පාර්ලිමේන්තුවෙත් කිව්වා. ලෝක අමාරුවකයි දැම්මේ” සමන් අතීතය සිහිපත් කළේය.ඒ කතාවෙන් පසු මාධ්‍ය නඩයේ කිසිවකු කතා කළේ නැත. සියලුදෙනාගේ එකම අරමුණ ඡන්දයෙන් පැරදුණහොත් කෘතහස්ත රැකගෙන අලුත් වැඩක් කිරීමයි.මහියංගණයේ ලක්ෂ්මන්, කුරුණෑගල ජොන්ස්ටන් සමඟ තවත් මන්තී‍්‍රවරු අට දෙනෙක් කෘතහස්තට එරෙහිව දරුණු සටනකට එළැඹෙන්නට තීරණය කර සිටිති. ලබන සතිය වනවිට ආයුධ අතට ගැනීමට නියමිතය.ඔවුන්ගේ සටනේ මුල් අදියර කෘතහස්ත අමාරුවේ දැමූ මාධ්‍ය නඩයට එරෙහිවය. එම නඩය පන්නා දමන තුරු සටන නතර නොකිරීමට තීරණය කර තිබේ.මේ අතර ඉරිදා ලංකාදීප පත‍්‍රයේ පළවූ යුද ලිපි ගණන කෘතහස්ත ගණන් කළේය. පත්තරයෙන් යුද්ධ නොකරන ලෙසට කර්තෘලාට උපදෙස් දෙන්නැයි කෘතහස්ත රංජිත් විජයවර්ධනට දැනුම් දුන්නේය.ලොක්කට පිස්සු. රංජිත් නෙවෙයි අම්මා මුත්තා කීවත් රණතුංග ගණන් ගන්නේ නැතැයි චින්තක කීවේය.කෘතහස්ත - ඔයාල කලබල නැතුව ඉන්නකෝ එයාලගෙ හැමදේම මම බ්ලොක් කරනවා.චින්තක - බලන්න සර්. සර්ගෙ මාමාගේ පත්තරේ හදාගන්න බැරිව කොහොමද රට හදන්නේ.කෘතහස්ත - කලබල නොවී ඉන්නකෝ. එයාල හිතාගෙන ඉන්නේ යූ.ඇන්.පිය ඉවරයි කියල.කෘතහස්ත කවදාවත් නැතිව එදා තේ පැන් සංග‍්‍රහයක් පැවැත්වීය. එසේ කළේ මහනුවරින් එස්.බී. සෙත්තපෝච්චි වන නිසා ඒ සතුටට බව මාධ්‍ය නඩයේ අය එකිනෙකාට කියා ගත්හ.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=ab0902156</link>
    <topic>මහ ඇමැති සිහිනය අද හවස සැබෑවෙයි</topic>
    <author/>
    <content>වයඹ කට්ටියට රනිල් එක එක හැන්දෙන් බෙදයිමෛතී‍්‍රඑස්.බී. ගේ ඔළුව අත ගා හොම්බට අනීමහ ඇමැති සිහිනය අද හවස සැබෑවෙයිඑස්.බී. ට දේශපාලනයෙන් විශ‍්‍රාම යෑමට සිදුවනු ඇතවයඹත් මධ්‍යමත් අපේ අතේමධ්‍යම පළාතෙන් එජාප ය කුජීතයිවයඹ - මධ්‍යම පළාත් සභා මැතිවරණයෙන් මහ ඇමැතිවරුන් බවට පත් වන්නේ කවුද? මුළු රටම බලා සිටින මේ පැනයට පිළිතුර ඉරිදා හවස වනවිට ලැබෙනු ඇත.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=ab0902153</link>
    <topic>එස්.බී. ට දේශපාලනයෙන් විශ‍්‍රාම යෑමට සිදුවනු ඇත</topic>
    <author>චන්දන බණ්ඩාර</author>
    <content>වයඹ කට්ටියට රනිල් එක එක හැන්දෙන් බෙදයිමෛතී‍්‍රඑස්.බී. ගේ ඔළුව අත ගා හොම්බට අනීමහ ඇමැති සිහිනය අද හවස සැබෑවෙයිඑස්.බී. ට දේශපාලනයෙන් විශ‍්‍රාම යෑමට සිදුවනු ඇතවයඹත් මධ්‍යමත් අපේ අතේමධ්‍යම පළාතෙන් එජාප ය කුජීතයිඑජාප ගාලු දිසා ප‍්‍රබලයෙක් කියයිචන්දන බණ්ඩාරඑ.ජා.ප. මධ්‍යම පළාත් ප‍්‍රධාන ඇමැති අපේක්ෂක එස්.බී. දිසානායක මහතා මෙවර මැතිවරණයෙන් අන්ත පරාජයක් ලැබීම නිසැක බව එ.ජා.ප ගාලු දිසා නායකයෙක් ‘සිළුමිණ’ ට කීය.එ.ජා.ප නායකයාට හිතවත් එම මන්තී‍්‍රවරයා, පසුගියදා එ.ජා.ප පාර්ලිමේන්තු මන්තී‍්‍රවරු පිරිසක් හමුවේ ද මේ බව ප‍්‍රකාශ කොට ඇත. අනාගත ජනාධිපති වීමේ දවල් හීනය දකිමින් සිටින එස්.බී. ට දේශපාලනයෙන් සමුගැනීමට සිදුවනු ඇති බව ද එම එ.ජා.ප ප‍්‍රබලයා පවසයි.කට මැත දොඩවමින් මධ්‍යම පළාත තමන් ජයගන්නා බවට වහසි බස් දොඩන එස්.බී. ජනතාව ඉදිරියේ ලජ්ජාවට පත් වීම වැළැක්විය නොහැකි බවත් හෙතෙම පෙන්වා දුන්නේ ය.එස්.බී. ගේ ඡන්ද මැෂිම අහිමි වී වසර ගණනාවක් ඉක්ම ගොස් ඇති බවත්, ඒ බව මෙවර මැතිවරණයෙන් ජනතාවට පැහැදිලි වෙනු ඇති බව ද එ.ජා.ප. ගාලු දිසාවේ ප‍්‍රබල මන්ත‍්‍රීවරයා තවදුරටත් කීවේය.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=ab0902154</link>
    <topic>වයඹත් මධ්‍යමත් අපේ අතේ</topic>
    <author/>
    <content>වයඹ කට්ටියට රනිල් එක එක හැන්දෙන් බෙදයිමෛතී‍්‍රඑස්.බී. ගේ ඔළුව අත ගා හොම්බට අනීමහ ඇමැති සිහිනය අද හවස සැබෑවෙයිඑස්.බී. ට දේශපාලනයෙන් විශ‍්‍රාම යෑමට සිදුවනු ඇතවයඹත් මධ්‍යමත් අපේ අතේමධ්‍යම පළාතෙන් එජාප ය කුජීතයි- ඇමැති අනුර ප‍්‍රියදර්ශන යාපාඑක්සත් ජනතා නිදහස් සන්ධානය වයඹ හා මධ්‍යම පළාත් සභා ඡන්දයෙන් නිසැකයෙන් ම අතිවිශිෂ්ට ජයග‍්‍රහණයක් හිමිකර ගන්නා බව නිර්භයව ප‍්‍රකාශ කළ හැකි බව ජනමාධ්‍ය හා තොරතුරු ඇමැති අනුර ප‍්‍රියදර්ශන යාපා මහතා පවසයි.වයඹ පළාතේ ඡන්ද සටන මෙහෙයවූ හා එහි ඡන්ද කොට්ඨාසයක පදිංචි කරුවකු වශයෙන් මෙන් ම මධ්‍යම පළාතේ මැතිවරණ ව්‍යාපාරයට සහභාගි වූ කෙනකු වශයෙන් සන්ධානය නියත ජයග‍්‍රහණයක් ලබන බවට ගණන් ඉලක්කම් දැක්වීම අනවශ්‍ය බවත් ජයග‍්‍රහණයක් ස්ථිර බවත් ඇමැතිවරයා කීය.මේ මැතිවරණ ජයග‍්‍රහණය ගැන මුළු රටම බලා සිටින බවත් ප‍්‍රතිඵලය ඉතා හොඳ බව නිර්භයවම ප‍්‍රකාශ කරන බවත් ඇමැතිවරයා වැඩිදුරටත් පැවසීය.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=ab0902155</link>
    <topic>මධ්‍යම පළාතෙන් එජාප ය කුජීතයි</topic>
    <author/>
    <content>වයඹ කට්ටියට රනිල් එක එක හැන්දෙන් බෙදයිමෛතී‍්‍රඑස්.බී. ගේ ඔළුව අත ගා හොම්බට අනීමහ ඇමැති සිහිනය අද හවස සැබෑවෙයිඑස්.බී. ට දේශපාලනයෙන් විශ‍්‍රාම යෑමට සිදුවනු ඇතවයඹත් මධ්‍යමත් අපේ අතේමධ්‍යම පළාතෙන් එජාප ය කුජීතයි- ඇමැති ජනක බණ්ඩාරමේ පළාත් සභා ඡන්දයේදී එක්සත් ජාතික පක්ෂය ඉතිහාසයේ අන්ත පරාජයක් ලබා කුජීත වන බවත්, අද මූනිච්ඡාවට රණවිරුවන් ගේ ගුණ ගායනා කරන එ.ජා.ප. නායකයා එදා අගමැති ධූරයේ සිටියදී රණවිරුවන්ට කළ මහා ද්‍රෝහීකම් සහ පාවාදීම්වල පල විපාක අද එජාපයට විඳීමට සිදුවී ඇති බවත් ඇමැති ජනක බණ්ඩාර තෙන්නකෝන් මහතා සඳහන් කරයි.මාතලේ, නුවර, හා නුවරඑළිය යන දිස්ති‍්‍රක්ක තුනෙන් ඉතිහාස ගත වන විජයග‍්‍රහණයක් ලබන එක්සත් ජනතා නිදහස් සන්ධානය දෙවැනි ජාතික නිදහස් අරගලය අරඹන බව ද හෙතෙම සඳහන් කෙළේ ය.එදා ම්ලේනියම් සිටි හි තිබූ හමුදා බුද්ධි අංශය හා දිගු දුර විහිඳුම් ඒකකය පාවාදී එම රණවිරුවන් කොටි ත‍්‍රස්තවාදීන් ගේ උණ්ඩයට බිළි කළ එ.ජා.ප.ය ඉන් නොනැවතී ලක් ඉතිහාසයේ ද්‍රෝහීකම පාවාදීමේ ගිවිසුමක් මඟින් ත‍්‍රස්තවාදීන්ට රටේ විශාල භූමි ප‍්‍රදේශයක් පවරාදී රණවිරුවන් හමුදා කඳවුරුවලට සීමා කොට ඔවුන් නිග‍්‍රහයට ලක් කිරීමේ මහා පාපයේ පල විපාක අද එජාපය භුක්ති විඳින බවත් ඔහු සඳහන් කෙළේ ය.මධ්‍යම පළාත් සභාව ජයග‍්‍රහණය කරන බවට එස්.බී. දිසානායක මහතා වහසි බස් දොඩවන මුත්, අද එ.ජා.ප. ය වෙනුවෙන් පෝස්ටරයක් ඇලවීමට වත් ආධාරකරුවකු සොයා ගත නොහැකි තත්ත්වයක් ඇති වී තිබෙන බවත් ඇමැතිවරයා වැඩිදුරටත් පෙන්වා දුන්නේ ය.එස්.බී. යනු මාළුවෙක් බවත්, ඔහු නහින්නේ කට නිසා යැයි ද පවසන හෙතෙම මේ ඡන්දයෙන් පසුව එස්.බී. දේශපාලන ඉතිහාසයේ කුණු කූඩයට වැටීම වැලැක්විය නොහැකි බවත් කීය.මාතලේ දිස්ති‍්‍රක්කය ඇතුළු සමස්ත මධ්‍යම පළාත විශාල වැඩි ඡන්ද සංඛ්‍යාවකින් සන්ධානය ජය ගන්නා බවත් හෙතෙම සඳහන් කෙළේය.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=af0902151</link>
    <topic>ත‍්‍රස්ත මර්දන ජයග‍්‍රහණවල වාසි දේශපාලන නායකත්වයට අහිමි ද?</topic>
    <author/>
    <content>ත‍්‍රස්ත මර්දන ජයග‍්‍රහණවල වාසි දේශපාලන නායකත්වයට අහිමි ද?යුද්ධ කරන කිරි ගොන්නු ලාබයිවැලේගෙඩි වැලට බර නැති වුණාට සමහර අම්මලාට දරුවන් හිසරදයක්ජීවිතය සුන්දරයිකද මලු බැඳගෙන කැබිතිගොල්ලෑවට නෑගම් ගිය දා....මහාචාර්ය මාලනී ඇඳගමමහජන පරමාධිකාරි බලය මත පදනම් වී ඇති ආණ්ඩුක‍්‍රම ව්‍යවස්ථාව අනුව නීත්‍යානුකූලව බලයට පත් වූ ආණ්ඩුවලට පැවරෙන ප‍්‍රධානතම වගකීම්වලින් එකක් වනුයේ එරට භෞමික අඛණ්ඩතාව සුරක්ෂිත කොට ගැනීමයි.ඒ අනුව රට බෙදා වෙන්කොට වෙනම රාජ්‍යයක් දිනාගැනීම සඳහා පසුගිය වසර 30 ක් පමණ තිස්සේ මෙරට එල්.ටී.ටී.ඊ. සංවිධානය බිහිසුණු මිනිස් ඝාතන ඇතුළු ජාතික දේපළ විනාශ කිරීමේ ත‍්‍රස්ත ව්‍යාපාරයක නිරත වී සිටීම ආණ්ඩුවට එල්ල වී තිබූ බරපතළ අභියෝගයක් විය. එසේ ම එය සමස්ත ජාතිය ම මුහුණ දුන් බිහිසුණු ඛේදවාචකයක්ව පැවැති බව ද අමුතුවෙන් පැහැදිලි කළ යුතු නොවේ.ජනාධිපති මහින්ද රාජපක්ෂ මහතා ප‍්‍රධාන කොට ගත් වර්තමාන රජය මේ ත‍්‍රස්ත ව්‍යාපාරය පරාජය කිරීමේ අවසාන හිණිපෙත්තට පැමිණ සිටිනු දැකීම මුළු මහත් ජාතියේ ම සතුටට සහ ප‍්‍රසාදයට හේතුවිය යුතුවා පමණක් නොවේ. එම ව්‍යාපාරයේ දී දිවි හිමියෙන් සටන් කළ වීරෝදාර රණවිරුවන්ටත් ඔවුන් මෙහෙයවනු ලබන හමුදා නායකයන්ටත්, ජනාධිපතිතුමා සහ ආරක්ෂක ලේකම්වරයාටත් ජනතාව කෘතවේදී විය යුතු ද වේ.මුළු ලෝකයේ ම බලවතා ලෙස පෙනී සිටින අමෙරිකා එක්සත් ජනපදය ඇතුළුව ලොව සියලු ම පාහේ රටවල ඉදිරි ගමනට තර්ජනයක්ව පවතින විවිධ මාදිලියේ ත‍්‍රස්තවාදී ව්‍යාපාර අතර බිහිසුණු ම ත‍්‍රස්ත ව්‍යාපාරය ලෙස සැලකෙන එල්.ටී.ටී.ඊ. සංවිධානය පරාජය කිරීම කිසි ම ජගතකුට කළ නොහැකි බව ලොව පුරා ප‍්‍රචාරය වෙමින් පැවතිණි.එසේ ම විවිධ උපක‍්‍රම මඟින් ඔවුන් මෙල්ල කිරීමට මෙරට ජනාධිපති ධූරය දැරූ ජේ.ආර්.ජයවර්ධන, ආර්.පෙ‍්‍ර්මදාස සහ චන්ද්‍රිකා කුමාරතුංග යන මහත්ම මහත්මීන් පසුගිය වසර 25 ක් පමණ කාලයක් තිස්සේ දරන ලද සියලු ප‍්‍රයත්න අසාර්ථක විය.අනෙක් අතට පසුගිය වසර දෙකක පමණ කාලය තුළ කොටියාට තේරෙන භාෂාවෙන් කථා කිරීමේ උපක‍්‍රමය තෝරා ගැනීමට සමත්වූ වර්තමාන ජනාධිපතිතුමා සංග‍්‍රාමීය කි‍්‍රයාමාර්ගයකින් කොටි ත‍්‍රස්තවාදය පරාජය කිරීම සම්පූර්ණත්වයට පත්කිරීම ආසන්නයට පැමිණ ඇත. එමඟින් උපායශීලී රාජ්‍ය පාලකයකු සතු විශිෂ්ට ගුණයක් ලොවට ප‍්‍රදර්ශනය කරනු ලැබ ඇත.එහෙත් එවන් අවස්ථාවක මේ රටේ ම පිරිසක් ජනාධිපතිවරයා විසින් යුද්ධයෙන් දේශපාලන වාසි ලබා ගන්නා බවට චෝදනා කරමින් ඔහුට සහ ඔහුගේ රජයට එරෙහිව අවි අමෝරා සිටිනු දක්නට ලැබෙත්.මෙය මහත් අරුමයකි. ජාතිය ගලවා ගැනීමේ මෙබඳු දුෂ්කර මෙහෙවරකට නායකත්වය ලබාදීමේ ප‍්‍රතිඵලයක් ලෙස ජනාධිපති ප‍්‍රධාන ආණ්ඩුව ජනතාවගේ ගෞරවයට, ආදරයට, ප‍්‍රසාදයට සහ කෘතවේදීත්වයට පත්වීමත් විවිධ දේශපාලන පක්ෂ වටා එක් රොක් වී සිටි ජනතාව මෙන්ම පාර්ලිමේන්තු මන්තී‍්‍රවරුන් ද ජනාධිපතිවරයාගේ නායකත්වය කෙරෙහි විශ්වාසය තබා ආණ්ඩුව වටා එක් රොක්වීමත් එමඟින් ආණ්ඩුව වඩ වඩාත් ස්ථාවර තත්ත්වයට පත්වීමත් ඒ සියල්ලට වඩා ආණ්ඩුව අන්තර්ජාතික පිළිගැනීමට සහ කීර්තියට ලක්වීමත් වැනි ජයග‍්‍රහණයේ ලාභ ප‍්‍රයෝජන ලැබීම වැළැක්විය හැකි ද? එබඳු ලාභ ප‍්‍රයෝජන ලැබීම වැළැක්විය හැකි ද? ඒවා ඔවුන් බලහත්කාරයෙන් ලබා ගන්නා දෑ නොව නිරායාසයෙන් ඔවුන්ට උරුම දේ නොවන්නේ ද? යුගයේ හැටියට එවන් කරුණු කෙරෙහි ජනතාවගේ දැඩි අවධානය යොමු කිරීම අත්‍යවශ්‍ය වගකීමක් ලෙස අපි සලකමු.මන්දයත් එල්.ටී.ටී.ඊ. ත‍්‍රස්තවාදයේ අන්ත පරාජය හමුවේ එම සංවිධානයේ නායකයන්ටත් වඩා වියරු වැටී සිටින යටත්විජිතවාදී දේශද්‍රෝහී බලවේගවලට කත් අදින ඇතැම් දේශපාලන පක්ෂවල නායක කාරකාදීන්ගේ කුමන්ත‍්‍රණ සහ ඔවුන් ප‍්‍රසිද්ධියේ කරනු ලබන නන් දෙඩවිලි හමුවේ ජනතාව නොමඟ යාමට ඉඩ ඇති බැවිනි.බාහිර වශයෙන් හෝ අභ්‍යන්තර වශයෙන් හෝ දේශයේ ඒකග‍්‍රතාවට එරෙහිව එල්ල වන ත‍්‍රස්තවාදී ව්‍යාපාර හෝ වෙනත් කැරලි කෝළාහල හෝ වේවා මෙල්ල කිරීම ද බාහිර වශයෙන් ජාතික ස්වාධිපත්‍යයට එරෙහි ව එල්ල වෙන ආක‍්‍රමණ හෝ තර්ජන කිසිවෙක් හෝ වේවා ඒ සියල්ලට මුහුණ දී ඒවා පරාජය කිරීම ද එමඟින් ජාතියේ එක්සේසත් බව, භෞමික අඛණ්ඩතාව සහ ජාතික ස්වෛරීත්වය ආරක්ෂා කොට ගැනීමේ වගකීම පැවරී ඇත්තේ ජාතියේ නායකයා ද වන ජනාධිපතිවරයාටය.ති‍්‍රවිධ හමුදාවේ සේනාධිනායක ද වන ඔහු ත‍්‍රිවිධ හමුදාපතිවරුන් ද පොලිස්පතිවරයා ද ආරක්ෂක අමාත්‍යංශයේ ලේකම්වරයා ද ඇතුළු ආරක්ෂක කටයුතු මෙහෙයවීමේ බළඇණිය සීරුවෙන් තෝරා ගැනීමේ කාර්යභාරය ද ඉටු කළ යුතු වේ. ඒ අනුව ඕනෑම ජාතික ආරක්ෂක කි‍්‍රයාමාර්ගයක නායකත්වය හිමිවනුයේ දේශපාලන නායකත්වයට වන අතර, එම කි‍්‍රයාමාර්ගවල සාර්ථක අසාර්ථක බව ඔහුගේ හෝ ඇයගේ බුද්ධිමත් බව දූරදර්ශී බව, උපායශීලී බව සහ කාර්යක්ෂමතාව අනුව තීරණය වන බැවින් ඒවායේ යහපත් හෝ අයහපත් හෝ ප‍්‍රතිඵලවල වැඩි කොටස ද නායකයාට හිමිවනුයේ නිරායාසයෙනි.පසුගිය වසර තිහක් පමණ තිස්සේ මේ රටේ දේශපාලන නායකත්වය දැරූ ජනාධිපතිවරුන් එල්.ටී.ටී.ඊ සංවිධානයෙන් එල්ල වූ ජාතික ව්‍යසනය වළක්වාලීමට දරන ලද සියලු ප‍්‍රයත්න පරාජය වූ වග නොරහසකි. එම පරාජිත අවස්ථාවල දී ඒවායේ වගකීම නායකත්වය පිට ම පැවරුවා මිස ඒවා හවුලේ භුක්ති විඳීමට ඉදිරිපත් වූ කිසිවකු හෝ සිටි බවක් දක්නට නොවීය.එහෙත් වර්තමාන ජනාධිපතිවරයා ප‍්‍රමුඛ ආණ්ඩුව මුළු ලෝකය ම මවිතයට පත් කරවමින් ලොව ප‍්‍රබලතම ත‍්‍රස්ත සංවිධානය අන්ත පරාජයකට පත්කිරීමේ දුෂ්කර කාර්යය අදියරෙන් අදියර ඉටුකරද්දී එම ජයග‍්‍රහණවලින් ජනාධිපති ප‍්‍රධාන ආණ්ඩුව දේශපාලන වාසි ලබාගන්නා බවටත් රණවිරුන් ප‍්‍රධාන කොට ගත් සෙසු කොටස්වල දායකත්වය ලඝුකොට ඇති බවටත් චෝදනා එල්ල කිරීම දිනෙන් දින දැඩි වෙමින් පවතී. මෙම චෝදනා සාධාරණ ද? යුක්ති සහගතද? යනු විමසා බැලීම ජනතාවගේ පැත්තෙන් අත්‍යාවශ්‍ය වනු ඇත.ඕනෑ ම ක්‍ෂේත‍්‍රයක ජයග‍්‍රහණ ලබාගැනීම උදෙසා කාර්යක්ෂ ම නායකත්වය අත්‍යවශ්‍ය බව ඉතිහාසයෙන් මනාව සනාථ වී ඇත. “අරමුණුවල ඒකග‍්‍රතාව, නිවැරදි දෘෂ්ටිය, දැඩි අධිෂ්ඨානය, අභියෝගවලට එඩිතරව මුහුණ දීමේ ශක්තිය” යනාදිය කාර්යක්ෂම නායකයකු සතුවිය යුතු ප‍්‍රධාන ලක්ෂණ කිහිපයක් බව ජයග‍්‍රාහී ඓතිහාසික පුද්ගලයන් පිළිබඳ අධ්‍යයනවලින් පැහැදිලිව ඔප්පු කොට ඇත.එබඳු නායකත්වයක් නැති ඕනෑ ම ආණ්ඩුවක් හෝ සංවිධානයක් හෝ ව්‍යාපෘතියක් හෝ ව්‍යාපාරයක් හෝ අසාර්ථක වීම අහඹුවක් නොව නියතයක් බවට ද ඉතිහාසය දෙස් දෙයි.පසුගිය වසර 30 ක් පමණ තිස්සේ මේ රට විනාශයේ ප‍්‍රපාතය කරා ඇදගෙන ගිය ත‍්‍රස්තවාදය පරාජය කිරීමේ කාර්යභාරයට නායකත්වය සැපයීමට එකල දේශපාලන නායකත්වය හෙබවූ නායක නායිකාවන් විසින් දරන ලද ප‍්‍රයත්නවලින් කිසිදු ජය‍්‍රහණයක් අත්පත් කොට ගැනීමට ඔව්හු සමත් නොවූහ. ඊට එක් ප‍්‍රධාන හේතුවක් වූයේ සාර්ථක නායකයකු වෙත තිබිය යුතු ඉහත කී ගති ලක්ෂණ ඔවුන් වෙත නොතිබීමයි.ජාතික ව්‍යසනයේ සුලමුල නිවරදිව හඳුනාගැනීමට අපොහොසත් වූ ඔවුන්ට පැහැදිලි හෝ නිරවුල් හෝ දෘෂ්ටියක් නොවීය. මේ රටේ පවතින්නේ ජාතිවාදී සිංහලයන් විසින් දෙමළ ජනතාවට මහත් අසාධාරණකම් සිදු කෙරෙන ජාතිවාදී ප‍්‍රශ්නයක් බව හඬ ගා කියනු ලබන විදේශීය ගැති දේශද්‍රෝහීන් සමඟ අත්වැල් බැඳගෙන සිටි මෙම නායක නායිකාවෝ ජාතිය මුහුණ දී සිටින අති බිහිසුණු ව්‍යසනය ත‍්‍රස්තවාදයක් බව පිළිගැනීමට අකැමැති වූහ.එහෙයින් ඔවුන්ගේ ඒකායන අරමුණ වූයේ දෙමළ ජනතාවට “සාධාරණයක්” ඉටු කිරීම සඳහා බව කියමින් බෙදුම්වාදයට රුකුල් දෙන ආකාරයට බලය බෙදීම ප‍්‍රධාන කොට ගත් ආණ්ඩුක‍්‍රම ව්‍යවස්ථාවක් සම්පාදනය කොට බෙදුම්වාදීන්ට අතහිත දී තම බලය රැක ගැනීමයි.ත‍්‍රස්තවාදයෙන් ජාතිය ගලවා ගැනීමේ සටනට නායකත්වය ලබා දීමේ ජාතික අවශ්‍යතාව අවබෝධ කොට ගැනීමට තරම් දූරදර්ශී නොවූ ඔවුහු ත‍්‍රස්තවාදයෙන් එල්ල වූ දැඩි අභියෝගවලට මුහුණදීමට තරම් එඩිතර හෝ ධෛර්යසම්පන්න හෝ නොවූහ. ඒ නිසා තම බලය රැකගැනීම පමණක් අරමුණු කොට ගෙන ත‍්‍රස්තවාදීන් සඳහා ඉටුකරන ලද සේවය අතිශය විශාලය.1. ත‍්‍රස්තවාදීන් විසින් ඉදිරිපත් කරන ලද ඊනියා නිජබිම සංකල්පය ජයග‍්‍රාහී කරවීම සඳහා උතුරු සහ නැඟෙනහිර පළාත් ඒකාබද්ධ කිරීම.2. බලය බෙදාහැරීමේ මූලික ලක්ෂණ කිහිපයක් ඇතුළු වන පළාත් සභා පිහිටුවීම සහ ඒකාබද්ධ කරන ලද උතුරු නැඟෙනහිර පළාතට එක් පළාත් සභාවක් ලබාදීම.3. ඇතැම් අවස්ථාවල එල්.ටී.ටී.ඊ. සංවිධානය සමඟ ටික කලක් සටන් කිරීම.4. බෙදුම්වාදය ඒකායන ඉලක්කය කොටගෙන ඒ වෙනුවෙන් වරින් වර සටන් විරාම ලබාදීම හා එමඟින් ත‍්‍රස්තවාදීන්ගේ බලය වර්ධනය කර ගැනීමට ඉඩකඩ සලසා දීම.5. එල්.ටී.ටී.ඊ. ත‍්‍රස්ත සංවිධානයේ නියෝජිතයන්ට විදේශවලදී රාජ්‍ය තාන්ති‍්‍රක තත්ත්වය ලබා දී ශ‍්‍රී ලංකාවේ නිත්‍යානුකූල ආණ්ඩුවේ ප‍්‍රධාන පෙළේ ඇමැතිවරුන් සමඟ සම තත්ත්වයක පිහිටුවා සාම සාකච්ඡා පැවැත්වීම.6. ත‍්‍රස්තවාදීන්ට බලය බෙදාහැරීම සඳහා වූ ආණ්ඩුක‍්‍රම ව්‍යවස්ථාවක් සම්පාදනය කොට පාර්ලිමේන්තුවේ අනුමැතිය සඳහා ඉදිරිපත් කිරීම.7.අවබෝධතා ගිවිසුමක් මඟින් රටේ භූමි භාගයෙන් සහ මුහුදු තීරයෙන් විශාල කොටස් ත‍්‍රස්තවාදීන්ට ලියා වෙන්කොට දීම.8. එල්.ටී.ටී.ඊ. ත‍්‍රස්තවාදීන්ගේ අවශ්‍යතා සපුරා ගැනෙන පරිදි ඔවුන් විසින් සම්පාදනය කරන ලද අන්තර් වාර පාලනය ලබාදීමට සූදානම් වීම.9. රාජ්‍ය නිලධාරීන්ටත් වඩා ප‍්‍රමුඛ තත්ත්වයක් ලබා දෙමින් සුනාමි සහන මණ්ඩලය ඔස්සේ ත‍්‍රස්තවාදීන් රාජ්‍ය පරිපාලන කටයුතුවලට සෘජුව සම්බන්ධ කොට ගැනීමට විධි විධාන යෙදීම.ආදී කී, නොකී විවිධ කි‍්‍රයාමාර්ග අතපත ගාමින් කල් මැරුවා මිස සාර්ථක ප‍්‍රතිඵල කිසිවක් ලබාගැනීමට ඔවුහු අපොහොසත් වූහ. නියම ගැටලුව හඳුනාගැනීමට අපොහොසත් වූ මේ නායකයින් විසින් යොදන ලද කිසිදු පිළියමක් නියම ගැටලුවට අදාළ ඒවා නොවූ බැවින් ඒවා සාර්ථක නොවීම පුදුමයට කරුණක් නොවේ.රාජ්‍ය ආරක්ෂක කටයුතු කාර්යක්ෂම ලෙස මෙහෙයවීම සඳහා අතිශය වැදගත් වූ ති‍්‍රවිධ හමුදාපතිවරුන්, පොලිස්පතිවරුන් සහ ආරක්ෂක ලේකම් යනාදී තනතුරු සඳහා තම එහෙයියන් ම පත්කොට ගත් එම අදූරදර්ශී ජනාධිපතිවරුන්ට නිවැරදි දෘෂ්ටියකින් යුත් උපක‍්‍රමශීලි, එඩිතර, දෑ හිතකාමී, නිලධාරීන්ගේ සහාය ද ලබාගත නොහැකි විය.මිනීමරු කොටි නායකයන්ගේ කරට උඩින් අත දාගෙන “මචං” යයි ආමන්ත‍්‍රණය කිරීමට තරම් නිවට වූ ආරක්ෂක ලේකම්ලා සිටි ඒ යුගයේ එඩිතර කි‍්‍රයා පිළිවෙත් නායකයන්ගෙන් බලාපොරොත්තු විය හැකිද? එහෙයින් පසුගිය වසර 25 ක් පමණ තිස්සේ මේ රටේ ඉතිහාසය රාජ්‍ය නායකයන්ටත් ඒ නිසාම සමස්ත ජාතියටත් අත් වූ පරාජයන් පිළිබඳ තොරතුරුවලින් ම පිරී පවතී.එපරිද්දෙන් ත‍්‍රස්තවාදී කොටි නායකයන්ගේ සහ නව යටත්විජිතවාදීන්ගේ ග‍්‍රහණයට හසුවී සිටි රාජ්‍ය නායකයන්ට ජයග‍්‍රහණ පේන තෙක් මානයකට හෝ ළඟා විය නොහැකි වූ තත්ත්වයක් යටතේ සමාජ, ආර්ථික, සංස්කෘතික ආදී සියලු ක්‍ෂේත‍්‍ර විනාශයේ ප‍්‍රපාතය කරා ඇදී යමින් තිබිණි. ඒ අතර ත‍්‍රස්තවාදය දිනෙන් දින ශක්තිමත්ව දළුලා වැඩෙමින් පැවතුණි.ඉතිහාසය පුරාම රාජ්‍ය පාලන කි‍්‍රයාදාමයන්හි සාර්ථකත්වයට දේශපාලන නායකත්වයක් අත්‍යවශ්‍ය සාධකයක් වූ බව නොරහසකි. එහෙත් පසුගිය වසර 25 ක් පමණ තිස්සේ ජාතිය ගොඩ නඟා ගැනීමේ හැකියාව තිබූ එබඳු දූරදර්ශී දේශපාලන නායකයන් ලැබීමට තරම් අපි වාසනාවන්ත නොවීමු.ජනාධිපති ඩී.බී.විජේතුංග මහතාට නිවැරැදි දෘෂ්ටියක් දෑ හිතකාමී පිළිවෙතක් සහ ස්ථිරසාර අරමුණක් තිබුණේ වී නමුදු කිසියම් දීර්ඝකාලීන වැඩ පිළිවෙළකට නායකත්වය දීමට තරම් ප‍්‍රමාණවත් කාලයක් එතුමාට ජනාධිපති තනතුර දැරීමට අවස්ථාව නොලැබීම ජාතියේ අවාසනාවකි.ඒ අතර කාර්යක්ෂම නායකත්වයක් නැති රටකට නියත වශයෙන් හිමි වන්නා වූ පරාජය සහ පරිහානිය උරුම කොට දුන් සෙසු ජනාධිපතිවරුන් තිදෙනාට ඔවුන්ගේ ආණ්ඩු බලය වර්ධනය වීම, ඒවායේ ස්ථාවර බව ඇතිවීම, ජනප‍්‍රිය බව සහ කීර්ති ප‍්‍රශංසා හිමිවීම යනාදී වශයෙන් ජයග‍්‍රාහී නායකයකුට නිරායාසයෙන් හිමි වන්නා වූ ලාභ ප‍්‍රයෝජන කිසිවක් අත්පත් කොට ගත නොහැකිවීම පුදුමයක් නොවේ.ඒ නිසාම කාර්යක්ෂම නායකයකුට නිරායාසයෙන් හිමිවන්නා වූ එබඳු ලාභ ප‍්‍රයෝජන මිනීමරු එල්.ටී.ටී.ඊ. ත‍්‍රස්තවාදය පරාජය කොට ජයකණුව කරා ශීඝ‍්‍රයෙන් ළඟාවෙමින් සිටින වර්තමාන ජනාධිපතිතුමා වෙත ගලා ඒම ගැන කිසිවකු හෝ ඊර්ෂ්‍යා කළ යුතුªද?ජනාධිපති මහින්ද රාජපක්ෂ මැතිතුමාට මේ රටේ පැවැති විනාශකාරී ජාතික ගැටලුව පිළිබඳ මනා අවබෝධයක් තිබූ බවත් ජාතික අවශ්‍යතාව පිළිබඳ පැහැදිලි දෘෂ්ටියක් තිබූ බවත් 2005 ජනාධිපතිවරණයේ දී ඔහු විසින් ඉදිරිපත් කරන ලද ප‍්‍රතිපත්ති ප‍්‍රකාශය වූ “මහින්ද චින්තනයෙන්” පැහැදිලි වේ.“උතුරු හා නැඟෙනහිර පවත්නා අර්බුදය පිළිබඳ නැවුම් ලෙස සිතන්නටත් අලුත් විසඳුම් මඟක් සෙවීමටත් මම අදිටන් කරගෙන සිටින්නෙමි.” (28 පිටුව) යනුවෙන් දක්වා තිබීමෙන් මහින්ද රාජපක්ෂ මහතාට රට මුහුණ පා සිටි ගැටලුව පිළිබඳ නිරවුල් දෘෂ්ටියක් තිබූ බව දැකිය හැකිය. පසුගිය කාලයේදී හිටපු ජනාධිපතිවරුන් විසින් අනුගමනය කරන ලද ප‍්‍රතිපත්ති සහ කි‍්‍රයාමාර්ග දෝෂ සහිත වූ බව ද ඒ නිසාම ත‍්‍රස්තවාදය වඩාත් තීව‍්‍ර වෙමින් ව්‍යාප්ත වූ බව ද 2005 වන විට මහින්ද රාජපක්ෂ මහතා අවබෝධ කොට ගෙන සිටි බව මහින්ද චින්තනයෙන් පැහැදිලි වේ. (23 පිටුව) අතීතයේ දී සිදුවූ ගැටුම්වල දී ද සාම සාකච්ඡාවල දී ද සිදුවූයේ මේ ප‍්‍රශ්නය ක‍්‍රමයෙන් ඔඩු දුවමින් උතුරු හා නැඟෙනහිර දෙපළාතට සීමා නොවී මුළු රටේම පැතිර යාමයි.කලාපීය හා අන්තර්ජාතික ලෙස ද පැතිර ගිය ප‍්‍රශ්නයක් වීමයි. ඒ නිසාම පිටස්තර ඇඟිලි ගැසීම්වලින් ප‍්‍රශ්නය තවත් ව්‍යාකූල වීමයි යනාදී වශයෙන් ඒ තත්ත්වය පැහැදිලි කිරීමෙන් බුද්ධිමත් ජාතික නායකයකු සතුවිය යුතු දෘෂ්ටිය තමන් සතු බව මහින්ද රාජපක්ෂ මහතා සනාථ කළේය. ඒ අනුව රටට පිළිලයක් වූ ප‍්‍රශ්නයේ ස්වභාවය පහදා දී එය විසඳීමට නව මඟක් ගත යුතු බව ජනතාවට ඒත්තු ගැන්වීමට ඔහු සමත් වූවා පමණක් නොවේ එම නිවැරදි අර්ථකථන මඟින් දැනුවත් බව ලබාගත් මහජනතාව ත‍්‍රස්තවාදය විනාශ කොට දැමීම සඳහා ඔහුට 2005 ජනාධිපතිවරණයේදී ජනවරමක් ලබාදුන් බව පැහැදිලි ය.තවද බෙදුම්වාදී ත‍්‍රස්තවාදී ව්‍යාපාරය පරාජය කිරීම සඳහා නව මඟක් ගැනීමට අපේක්ෂා කරන බව ප‍්‍රකාශයට පත්කළ මහින්ද රාජපක්ෂ මහතා එම නව මාවතේ පදනම වනුයේ “නොබෙදුණු රටක්, බහුතර සම්මුතියක් සහ ගෞරවනීය සාමයක්” බව දැක්වීමෙන් ත‍්‍රස්තවාදය පරාජය කොට ප‍්‍රජාතන්ත‍්‍රවාදය සුරක්ෂිත කෙරෙන එක්සේසත් රාජ්‍යයක් ගොඩනැඟීම අරමුණු කොට සිටි බව පැහැදිලි වේ.ඒ පමණක් ද නොව සාමයක් ඇතිකොට ගැනීමේදී ආණ්ඩුවේ මෙන්ම සමස්ත ජනතාවගේම ගෞරවය ආරක්ෂා විය යුතු බව ද ඔහු පිළිගෙන ඇත. මේවා කිසියම් පුද්ගලයකු තුළ තිබෙන නායකත්ව ගති ලක්ෂණ ලෙස හඳුනාගැනීමට කිසිවකු හෝ මැලි නොවිය යුතුය. ආණ්ඩුවේ මැති ඇමැතිවරුන් ත‍්‍රස්තවාදීන් හා සම මට්ටමේ රාජ්‍ය තාන්ති‍්‍රකයක් ලෙස පිළිගත් හිටපු ජනාධිපතිවරුන් මෙන් වර්තමාන ජනාධිපති මහින්ද රාජපක්ෂ මැතිතුමාට මහජන නියෝජිතයන්ගේ ගෞරවය කෙලෙසීමට කිසිසේත් ම සූදානම් නොවීය.බෙදුම්වාදීන්ගේ මිථ්‍යාවන් වූ සම්ප‍්‍රදායික නිජබිම, ස්වයං නිර්ණ අයිතිය යනාදී මූලධර්මයන් හි සිරනොවී සියලු රටවැසියන් සතු අයිතිවාසිකම් උපරිම ලෙස ශක්තිමත් කෙරෙන දේශපාලන විසඳුමක් ඇතිකොට ගැනීම ප‍්‍රධාන ඉලක්කය කොට ගත් ජනාධිපති මහින්ද රාජපක්ෂ මහතා නියම රාජ්‍යතන්ත‍්‍රඥයන්ගේ විලාසයෙන් සාම සාකච්ඡා මඟින් මේ ගැටලුව විසඳ්‍ර ගැනීමට ආරම්භක පියවර තැබීය. එනමුත් සුපුරුදු පරිදි නව යටත්විජිතවාදී බලවේගවල සහ දේශීය ප‍්‍රතිගාමීන්ගේ අනුබලයත් ආශිර්වාදයත් ඇතිව ත‍්‍රස්තවාදීහු හිටපු ජනාධිපතිවරුන් හමුවේ රඟ පෑ භූමිකාව යළිත් රඟ දැක්වීම ආරම්භ කළහ.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=af0902152</link>
    <topic> යුද්ධ කරන කිරි ගොන්නු ලාබයි</topic>
    <author>P.S.සා</author>
    <content>ත‍්‍රස්ත මර්දන ජයග‍්‍රහණවල වාසි දේශපාලන නායකත්වයට අහිමි ද?යුද්ධ කරන කිරි ගොන්නු ලාබයිවැලේගෙඩි වැලට බර නැති වුණාට සමහර අම්මලාට දරුවන් හිසරදයක්ජීවිතය සුන්දරයිකද මලු බැඳගෙන කැබිතිගොල්ලෑවට නෑගම් ගිය දා....නැපෝලියන් බොනපාට් කටුනායක ගුවන්තොටුපළින් බැස්සේ ය. එතනින් ටැක්සියක් ගත්තේ ය. ටැක්සිය පිස්සා ගේ ය.”සර් කොහාට ද?””යන දිහා මම වත් දන්නෙ නෑ... මෙතනින් බහින්ඩ කියල කිව්ව. මං ආවෙ හොඳ ගොනෙක් හොයාගන්ඩ. මෙහෙ හොඳ ගොන්නු ඉන්නව කියල ආරංචියක්””සර් කවුද?””මම නැපෝලියන් බොනපාට්””බොනපාට්ල නම් මෙහෙ පඳුරක් ගානෙ. ඒත් දැන් මතට තිත””අයියෙ මම නැපෝලියන් බොනපාට්. වෝටර් ලු සටන කෙරුවෙ මම.””සර් මෙහෙ තියෙන්නෙ වෝටර්ලු සටන් නෙමෙයි. වෝටර්ස් එජ් සටන්. ඒකෙන් මැඩම් නිකංම සවුත්තු වෙලා ගියා.””අයිසෙ මං ලෝක ප‍්‍රසිද්ධ යුද වීරයෙක්. තමුසෙ ඉතිහාසය කියවල නැද්ද?””නෑ සර්... දැන් අපේ විෂය මාලාවෙ ඉතිහාසය නෑනෙ. ජේ.ආර්. ඉතිහාසය අයින් කෙරුව. අපට ඉතිහාසය වහ කදුරු වගේ.””අයිසෙ තමන්ගෙ ඉතිහාසය කොහොම වෙතත් අනුන්ගෙ ඉතිහාසයවත් දැන ගන්ඩ ඕනෑ.””ඉතින් සර් අපේ රටට ආවෙ?””මං ආවෙ ආරංචියක් ලැබිල. ඉන්ටර් නෙට් එකේ තිබුණෙ. මෙහෙ ඉන්නවලු නේද යුද්ධ කරන්ඩ පුළුවන් හොඳ ගොන්නු.ඕනැ ගොනෙකුට යුද්ධ කරන්ඩ පුළුවන් කියල මෙහෙ යුද විශේෂඥයෙක් කියල තිබුණ...””හරි... හරි... මගෙ පිස්සු මොළේට දැන් තමයි මීටර් වුණේ... ඒ මහත්තය ඔරිජිනල් විශේෂ – අඥයෙක්.””විශේෂඥයකුගෙයි විශේෂ – අඥයකුගෙයි වෙනසක් තියෙනවද?””අපොයි ඔව්... බොනපාට් සර්... මැද්දෙන් අ යන්නක් තියෙනව නෙ...””අ යන්නට ඔච්චර ලොකු දේවල් කරන්ඩ පුළුවන් ද?””අපොයි ඔව් සර්... ඥානවන්තයෙක් අඥානවන්තයෙක් කරන්ඩ පුළුවන්නෙ. ශීලාචාර කෙනෙක් අශීලාචාර කරන්ඩත් පුළුවන්””ඇත්තට ම යුද්ධ කරන්ඩ පුළුවන් ගොන්නු මෙහෙ ඉන්නව ද?””ඉන්නව... ඔක්කොම කිරි ගොන්නු””කිරි දෙන්නු මිසක කිරි ගොන්නු ඉන්න රටක් මම දැකල නෑනෙ...””මෙහෙ ඉන්නෙ කිරි ගොන්නු””ඉතින් ගොන්නුන්ගෙන් කිරිත් එනවද?””බිංදුව බිංදුව නෙමෙයි... කිරි ගොන්නුන්ගෙන් කිරි එන්නෙ දුන්හිඳ ඇල්ලෙන් වතුර හැලෙනව වගේ...””ගොන්නුන් ට කොහෙන් ද තන බුරුල්ලක් කිරි එන්ඩ””මේ ගොන්නුන්ට විශේෂ බුරුල්ලක් තියෙනව නේ. ඒකනේ උන්ට කිරි ගොන්නු කියන්නේ...””ඇත්තට ම එහෙම ගොන්නු ඉන්නවද? හිතාගන්ඩවත් බෑ. මාර ගොන්නුනෙ මේ රටේ ඉන්නෙ””සර්... බුරුළු එකේ උන් ඉන්නව... උන්ට කියන්නෙ වන් ඉන් වන් ගොන්නු කියල.ටූ ඉන් වන්... තී‍්‍ර ඉන් වන්... විතරක් නෙමෙයි පොකුරු ගොන්නුත් ඉන්නව. උන් හරි ගණන්...””අයිසෙ මට කිරි ගොන්නුන්ගෙන් වැඩක් නෑ. යුද්ධ කරන්ඩ පුළුවන් ගොනෙක් තමයි ඕනැ””කියල වැඩක් නෑ සර්... යුද්දෙට මරු... ගිය සුමානෙ පරාක‍්‍රමබාහු රජ්ජුරුවොත් ඇවිල්ල ඕඩර් කරල ගියා... ගොන්නු හමුදාවක් ම...””එතකොට ඔය ගොන්නුන්ගෙයි දෙන්නුන්ගෙයි වෙනසක් නෑනෙ ඔය විදියට බලනකොට... දෙගොල්ලන්ගෙම බුරුළු තියෙනවනෙ””ඒක ඉතින් හරියටම දැනගන්ඩ පුළුවන් කිරි ගොන් මුදලාලිගෙන්. දෙපරංශෙට අතදාලා ටක් ගාලා කියනව. යමුකො සර්”අනේ මන්ද... මාර ගොන්නු තමයි””නගින්ඩ සර්... ටිකක් දුරයි... කන්ද උඩරටට යන්ඩත් එපා යැ.””කන්ද උඩරට කිරි ගොන්නු ඇරෙන්ඩ වෙන ගොන්නු ජාති නැද්ද?””තප්පුලන ගොන්නුත් ඉන්නව... වැඩ බෑ... තප්පුලනව විතරයි.””උන්ගෙන් වැඩක් නෑ...””ඔව් සර්... උන් යන්නෙ ම පරදින පැත්තට...””ඒ මොකද දිනන පැත්තට නොයන්නෙ?””ගොන්නුනෙ සර්””දැන් කිරි ගොන්නුන්ගෙ අං එහෙම හොඳට ඇති නේද?””අං නෑ.. කං තියෙනව“”අං නැතුව කං වලින් කොහොමද යුද්ධ කරන්නෙ?””හිතාගෙන ඉන්නෙ කං කියන්නෙත් අං වගේ දෙයක් කියල...””ඒ මොකද එහෙම හිතන්නෙ?””ගොන්නුනෙ සර්... කං වලින් පුළුවන්ද අං වලින් කරන වැඩ කොරන්ඩ. නැද්ද මං අහන්නෙ... බුරුල්ලෙන් කරන වැඩ මුත‍්‍රාශයෙන් කරන්ඩ බෑනෙ... නේද සර්...””ඒක තමයි... මාර ගොන්නුනෙ””හැබැයි සර් කිරි ගොන්නු බහුකාර්ය වැඩකාරයො””පිස්සා ගේ ටැක්සිය පසු කරමින් අස්පයෙක් දිව ගියේ ය.”සර්.. ඒ අපේ විජයබා රජ්ජුරුවො””මං අහල තියෙනව... මං වගේම හොඳ වැඩකාරයෙක්ලු නේද?””කියල වැඩක් නෑ...””ආසයි ටිකක් කතා කරන්ඩ... සමහර විට මට හොඳ උපදේශයක් ගන්ඩත් පුළුවන් වෙයි””අල්ලන්ඩ ට‍්‍රයි එකක් දාමු. හැබැයි රජ්ජුරුවො අස්පය පිටේ නැග්ගට පස්සෙ අල්ලනව බොරු””ටොප් එකට දාලා ට‍්‍රයි එකක් දෙමු””කඩුගන්නාව කන්ද මැද දී රජ්ජුරුවන් ට සමීප වීමට හැකි විය.”අවසර පස්වාන් දහසකට රාජොත්තමයාණන් වහන්ස... මේ බොනපාට්””බොනපාට් ලනම් මට අල්ලන්නෙම නෑ... දිව කපන දඬුවමක් තමයි දෙන්ඩ හිතෙන්නෙ... ඇයි දැන් මතට තිත නේද?””නෑ නෑ... අවසර.. මේ අර යුද්ධ කරපු නැපෝලියන් බොනපාට්””හරි... කියවල තියෙනව.. ඉස්සර අපේ ළමයින්ට ඉතිහාසය ඉගැන්නුවනේ... ඒ කාලෙ කියවල තියෙනව. මොකද මේ පැත්තෙ?””යුද්දෙට හොඳ ගොන්නු ඉන්නව කියල ආරංචියක් ආවා.. ඊළඟ යුද්දෙට ගොන් හමුදාවක් හදන්ඩයි මගෙ බලාපොරොත්තුව...””ඒක හොඳ වැඩක්... ඇත්, අස්, රිය, පාබල හමුදාවන්ට අමතරව ගොන් හමුදාවක් තියෙන එකත් හොඳයි. මාත් මේ හොඳ ඔරිජිනල් ගොනෙක් බලන්ඩ යන ගමන්...””එහෙම නම් අපිත් පස්සෙන් ම එන්නම් අවසර””දුටුගැමුණුත් මට කතා කළා. විජිතපුර සටන කාලෙදි මේ විදියෙ කිරි ගොන්නු හිටිය නම් සටන බොහොම සිම්පල් කරගන්ඩ තිබුණ කියල තමයි කිව්වෙ. එහෙම නම් දස මහා යෝධයො ඕන නෑනෙ... කිරි ගොන්නු දහයක් දැම්ම නම් වැඩේ හරි... කඩොල් ඇතා වෙනුවට ලොකුම ලොකු කිරි ගොනෙක් දාන්ඩත් තිබුණ කියල තමයි කිව්වෙ“විජයබා රජතුමා එහෙම කියාගෙන අස්පයාට විලුඹෙන් ඇන්නේ ය. ඌ කඩාගෙන බිඳගෙන දුවන්නට විය. ඒ දිවිල්ල අල්ලන්නට ඔටෝ ගියර් එකකටවත් බැරිය.තවත් අස්පයෙක් කඩුගන්නාව කන්ද මුදුනට දිව්වේය.”ඒ වළගම්බා රජ්ජුරුවො. එකත් එකටම ගොනෙක් හොයාගෙන යනව ඇති””අර කවුද අර යන්නෙ?””ඒ සර් මහා ඇලෙක්සැන්ඩර්””එයාව නම් මං ටිකක් අඳුනනව... පොඩ්ඩක් කිට්ටු කරමුකො බලන්ඩ”පිස්සු ටැක්සිය එතැනට සමීප විය.”මිස්ට ඇලෙක්සැන්ඩර් කොහෙද මේ?””මං මේ යුද්ද කරන්ඩ පුළුවන් ගොනෙක් ගන්ඩ යනව... ඕනැ තරම් ආයුධ තියෙනව... ගොනෙක් තමයි නැත්තෙ...””හොඳ කිරි ගොන්නු ඉන්නවලු... එක එක ජාතියෙ.. ටූ ඉන් වන්. ති‍්‍ර ඉන් වන්... ඕනැ ජාතියක් ඉන්නවලු””වන් ඉන් වන් එකෙක් හොඳයි”කන්ද උඩරටට යනකොට මහා පෝලිමක්.චර්චිල්, ස්ටාලින්, ජෝර්ජ් බුෂ් පමණක් නොව හිට්ලරුත් පෝලිමේ ය. ඔක්කොම යුද්ධ කාරයෝය. ඔක්කොම ඇවිල්ලා ඉන්නේ ගොන්නු ගන්නට ය.”ලාබයි... ලාබයි... කිරි ගොන්නු ලාබයි. යුද්දෙට නියමයි... වන් ඉන් වන්, ටූ ඉන් වන්, ති‍්‍ර ඉන් වන් ඕනැ එකෙක්... ඕනැ යුද්ධයක්...”කිරි ගොන් මුදලාලි ගොන්නු විකුණනවාය.P.S.සා</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=af0902154</link>
    <topic>වැලේගෙඩි වැලට බර නැති වුණාට සමහර අම්මලාට දරුවන් හිසරදයක්</topic>
    <author>කීර්ති මෙන්ඩිස්</author>
    <content>ත‍්‍රස්ත මර්දන ජයග‍්‍රහණවල වාසි දේශපාලන නායකත්වයට අහිමි ද?යුද්ධ කරන කිරි ගොන්නු ලාබයිවැලේගෙඩි වැලට බර නැති වුණාට සමහර අම්මලාට දරුවන් හිසරදයක්ජීවිතය සුන්දරයිකද මලු බැඳගෙන කැබිතිගොල්ලෑවට නෑගම් ගිය දා....දරු ජාවාරමවැලේ ගෙඩි වැලට බර නැතුවාක් මෙන් වැදූ මවට කෙදිනක හෝ තම දරුවන් බරක් නොවේ. එනමුදු වත්මනෙහි මේ සනාතන දහම ද බොරු කිරීමට අද සමාජය විෂම වී ඇත්තේ ය.රුපියල් සත පසුපස හඹා යන මිනිසා තමා සතු සියලු දේ මුදල් කරද්දී උතුම් වූ දරු සම්පත ද ඇතැම් අධම මිනිසුන් හමුවේ වෙළෙඳ භාණ්ඩයක් බවට පත් වී තිබීම කොතරම් අභාග්‍යයක් ද? ලේ කිරි කර පොවා හදා වඩා ගන්නා දරුවන් කාසි පනම් අතර සැඟව යන්නේ මේ සමාජයේ ම අභාග්‍යයක් නිසා නොවේ ද?දරුවන් වීකිණීම, මඟ දමා යෑම තවමත් නතර වී නැත. දරුවා බරක් නම් දරුවා මහ මඟ අතහැර දමා නොගොස් නීති මාර්ගයෙන් දරුවා බාරදීම සිදු කළ හැකි බවට ළමා අධිකාරිය මෙන් ම ළමා කාර්යාංශ බලධාරීන් විසින් කෙතෙක් දැනුම්වත් කරනු ලැබුව ද ඒවා සතයකට මායිම් නොකර දිගින් දිගටම දරුවන් මහ මඟ දමා යෑම කනගාටුවට කරුණකි.ගල්කිස්ස වටරප්පල පාරේ දමා ගිය තවත් සිඟිති දරුවකු පසුගියදා පොලිසිය විසින් සොයා ගනු ලැබිණි. දරුවා වැදූ මව සොයා පොලිසිය පරීක්ෂණ ඇරැඹුව ද එය අසාර්ථක විය.එහෙත් පොලිසිය කාලයක් තිස්සේ ඇය ගැන අවධානයෙන් සිටියේ ය. මීට දින කිහිපයකට කලින් මේ මව සියල්ල අමතක කර යළි කොළඹට ආවේ තමා සේවය කළ ඇඟලුම් කම්හලේ ඇයට හිමි වැටුප ලබාගන්නට ය. ඒ මොහොතේ පොලිසියට ලැබුණු තොරතුරක් මත ඇය පොලිසියට කොටු විණි.මේ දරු උණුසුම මැකීයන්නටත් පෙර තවත් දරු ජාවාරමක් පිළිබඳ කරුණු හෙළිවිය. එම තොරතුරු ලැබුණේ කොළඹ මධ්‍යම කොට්ඨාස අපරාධ බුද්ධි ඒකකය භාර ස්ථානාධිපති ජයවර්ධන මහතාටයි.ඒ මාලිගාවත්ත බෝධිරාජ මාවතේ නිවෙසක ඒ වනවිටත් දරුවකු මිලදී ගැනීමක් සිදුවෙමින් පවතින බවකි. දරුවා ලබාගැනීමට කාන්තාවන් කිහිප දෙනකුම පැමිණ සිටින බව ද ඔත්තුකරු කීවේය.දිසානායක රාහිඩ් යන සැරයන් වරුන් සහ ගුණවර්ධන හා කුලසේකර යන කොස්තාපල්වරුනුත් සිවිල් ඇඳුමෙන් සැරසී පොලිස් වාහනයට නැඟගත් අතර නිලූකා නිල ඇඳුමෙන් වාහනයට ගොඩ වූවා ය.පොලිස් කණ්ඩායම එතැනට යනවිටත් දරුවා විකිණීමේ ගනුදෙනුව සිදුවෙමින් පැවතිණි. දරුවාගේ වයස ඒ වනවිට දින දහයකි. දරුවා වඩාගෙන සිටි කාන්තාව දරුවාගේ මව බව පොලිසියට ඒත්තු ගියේ ය. ඒ අතර තවත් කාන්තාවන් හතර දෙනෙක් ද වූහ. පොලිසිය මෙහි ඇත්ත නැත්ත දැන ගැනීමට දරුවා ඇකයේ තබාගෙන සිටි කාන්තාවගෙන් ප‍්‍රශ්න කරන්නට වූයේ ය.“ළමයා මගේ සර්... ළමයා කාට හරි හදන්න දෙන්න තමයි සර් හිතාගෙන හිටියේ...” කාන්තාවන් හතර දෙනා අතර සිටි එක් කතක දරුවා ගැනීමට අපේක්ෂාවෙන් එම නිවෙසට පැමිණ සිටි බව අනාවරණය විය.ජ්‍යෙෂ්ඨ පොලිස් අධිකාරි  දයා සමරවීරදරුවා සඳහා රුපියල් විසි පන්දහසක ගනුදෙනුවක් කතා බස් කර ගෙන තිබිණි. ගනුදෙනුව කතා කර ඇත්තේ ගෙහිමි කාන්තාව විසින් බව පොලිසිය කීවේ ය.ඇය වසර තුනකට කලින් සිය පුරුෂයා සමඟ විදේශ ගත වුණු බවත් දෙදෙනාම ඩෝහාකටාර් රටේ නිවෙස් දෙකක වෙන වෙනම රැකියා කළ බවත් ඒ අතරතුර ඇය ගැබ් ගත් බවත්. ගැබ්ගැනීම ගැන පුරුෂයා තමා කෙරෙහි සැක පහළ කිරීමට ඉඩ ඇති බැවින් තමා ලංකාවට පැමිණි බවත් ඇය මුලින් ම අපට කීවා... ලංකාවට ඇවිත් වෙනත් නිවෙසක නතර වී සිටි බවත් දරුවා ලැබීමෙන් පසු දරුවා හදා ගැනීමට කාට හෝ දෙන්නට කතා කිරීමට මෙහි පැමිණි බවත් තවදුරටත් ප‍්‍රශ්න කරද්දී ඇය පැවසුවා.අදාළ නිවසේ හිමි කාරියගේ නැගණියක් විදේශගතව සිටියදී තමා සමඟ හිතවත්කමක් පැවැත්වූ බවත් ඒ දැනහැඳිනීම මත තමා මෙහි පැමිණි බවත් ඇය පොලිසියට පවසා තිබිණි.විමර්ශනවලින් පසු පොලිසිය එම මවත් දරුවා රැගෙන යාමට පැමිණි කාන්තාවන් සහ ගෙහිමි කාන්තාව ද සැකපිට අත්අඩංගුවට ගෙන අධිකරණයට ඉදිරිපත් කිරීමෙන් අනතුරුව ලබන විසි වැනිදා දක්වා රක්ෂිත බන්ධනාගාර ගත කෙරිණි.පොලිසිය එතැනින් සියල්ල හමාර නො කළේ ය. ඊට දින දෙකකට පසු පොලිසිය යළි එම නිවෙසට කඩා පැන්නේ ය.වයෝවෘද්ධ පිරිමියෙකු නිවසේ විය. පොලිසිය ඔහුගෙන් ප‍්‍රශ්න කළේ ය. ඔහු දරුවා වැදූ මවගේ පියා බවට අනාවරණය විය.ඔහු කීවේ වෙනම කතාවකි.ඔහු බිලිඳ්‍රගේ සීයා ය. රිමාන්ඩ් ගත වී ඇත්තේ තම දියණිය බව ඔහු පැවසීය.“මගේ දුව විවාහ වෙලා. දැනට අවුරුදු අටක විතර දරුවෙක් ඉන්නවා. මම තමයි දරුවා බලාගන්නේ. මෙයාගේ මහත්තයා දැනට අවුරුදු හයකට කලින් මිය ගියා... මෙයා ඉන් පස්සේ රට ගියා...” පොලිසිය ඔහු කී කතාව අසා සිටියේ ය. දියණියගේ සියලු තොරතුරු පියා එකක් නෑර පොලිසියට කීවේ ය.“දියණිය රට ගිහින් කිසියම් සබඳතාවයක් ඇති කරගෙන ගැබ් ගෙන මාස හයකින් පසු කොළඹ පැමිණි බවත් වැලිපැන්නේ පදිංචි ඇගේ අක්කාගේ නිවෙසේ ඉන්පසුව පදිංචි වූ බවත් ප‍්‍රශ්න කිරීමේදී හෙළිවිය.”ජනවාරි මාසේ 28 වැනිදා දරුවා හම්බවෙලා තියෙනවා. වෑත්තෑවේ රෝහලේ දී. ඒ අතර තාත්තාට කෝල් කරලා වැලිපැන්න ගෙදරට තාත්තා ගෙන්න ගෙන තමයි දරුවාත් රැගෙන මාලිගාවත්තට ඇවිත් තියෙන්නේ.දවසක් දරුවා මාලිගාවත්තේ තියලා මේ කාන්තාව කිසිත් නොදන්න විදියට එයාගේ ගමටත් ගිහින් ඇවිත් තියෙනවා... පොලිසිය මාලිගාවත්ත නිවෙසට කඩා පැන්න මොහොතේ මේ තාත්තාත් එතැන ඉඳලා හීන් සැරේ මාරුවෙලා තියෙනවා...”“හත් වැනිදා මාලිගාවත්තේ ගෙදරින් කෝල් එකක් දීලා තියෙනවා... දරුවාගේ වැඩකටයුතු අහවර කරගන්න ඉක්මනට එන්න කියලා. ඒ පැමිණි දවසේ තමයි මේ සියල්ල අපට හෙළි කරගන්න පුළුවන් වුණේ යැයි පරීක්ෂණ පැවැත්වූ පොලිස් නිලධාරියෙක් කීවේය.පොලිසිය තව තවත් විමර්ශන ඇරැඹීය. ගෙහිමි සැකකාර කාන්තාව මෙවැනි වූ තවත් සිද්ධිවලට සම්බන්ධ තැනැත්තියක බවට පොලිසියට සැකකටයුතු තොරතුරු ලැබී තිබිණි.ඒ අතරතුර පොලිසියට තවත් තරුණ යුවළක් කොටු කර ගැනීමට හැකි විණි. මුස්ලිම් ජාතික යුවළක් වූ ඔවුන් බෝධිරාජ මාවතේ ම සැකකටයුතු නිවෙසට යාබද පදිංචිකරුවන් වීම විශේෂයකි.කාන්තාවට දරුවන් නැතැයි වෛද්‍යවරුන් පවසා තිබූව ද ඔවුන් ළඟ සිටි දරුවන් දෙදෙනකු සොයා ගැනීමට පොලිසියට හැකි විය. ඒ අනුව ඔවුන් ද දරුවන් ද මරදානේ පිහිටි ඒකකය වෙත ගෙනැවිත් ප‍්‍රශ්න කෙරිණි. එක් දරුවකු ගේ වයස අවුරුදු එක හමාරකි. අනෙකා මාස හතක පිරිමි දරුවෙකි.පොලිසිය ප‍්‍රශ්න රැසකට මැදිවිය. එක් දරුවකුගේ නමට සැකසූ උප්පැන්නයක් ද එහි විය. එහි මව හා පියා ලෙස සඳහන් වූයේ වෛද්‍යවරුන් දරුවන් ලැබෙනු නැතැයි කී මව ගේ හා පියාගේ නම් ගම් ය.දරුවන් දෙදෙනාම දෙමළ ජාතික මවුවරුන් දෙදෙනෙකුගේ බව හෙළි වූයේ ඉන් අනතුරුව ය. එක් දරුවකු තමා ලබාගත්තේ සොයිසා කාන්තා රෝහලෙන් බව ඇය පොලිසියට පවසා ඇත. තමාට දරුවන් නැතත් මේ දරුවා ලබාගන්නට නම් රෝහලේ සායන වලට පවා ගිය බව ඇය පොලිසියට කියා ඇත.දරුවා වෙනුවෙන් සොයිසා රෝහලෙන් සැකසූ උප්පැන්නයක් ද ඔවුන් සතු විය. එසේ නම් මෙම දරු ජාවාරම පිටුපස ද සොයිසා කාන්තා රෝහලේ පිරිසකුත් ඇතැයි යන සැකය පරීක්ෂණ පවත්වන නිලධාරීන් වෙත වෙයි.ඒ පිළිබඳ වහා විමර්ශන කළ යුතුව ඇති අතර ඊට සම්බන්ධ වූවන් හෙළිකැර ගත යුතු බවත් පරීක්ෂණ අධික්ෂණය බාරව සිටින කොළඹ මධ්‍යම කොට්ඨාස බාර ජ්‍යෙෂ්ඨ පොලිස් අධිකාරි දයා සමරවීර මහතා ‘සිළුමිණ’ ට කීය.පොලිසිය මේ වනවිටත් මෙම කුඩා දරුවන් දෙදෙනාගේ සැබෑ මවුවරුන් කව්දැයි සොයන්නට විමර්ශන ආරම්භ කර ඇත. සැකකාරිය පොලිසියට පවසන පරිදි එක් මවක් හැටන් ප‍්‍රදේශයේ ය.අනෙක් මව කාගේ කවුදැයි ඇය නොදන්නා බවක් ද කියයි. එහෙත් පොලිසිය ඇගේ කතාව විශ්වාස නොකරයි. ඇය දරුවන් ලබාගෙන ඇත්තේ ද මුදලට බව පොලිසිය කියයි.මේ වනවිට ලැබී ඇති තොරතුරුවලට අනුව තවත් දරුවන් දහ දොළොස් දෙනකු මෙසේ මුදලට විකිණී ඇතැයි ස්ථානාධිපති ජයවර්ධන මහතා කියයි. ඒ සම්බන්ධව පත‍්‍රය මුද්‍රණයට යන මොහොත වනවිටත් පරීක්ෂණ පැවැත්වෙමින් තිබිණි. දරුවන් විකිණීමේ මෙවන් ජාවාරමක් මීට පෙර කළුතර පෙදෙසින් ද වාර්තා විය.දරුවන් නැති යුවළක් දරුවකු විකිණීමට තැත් කිරීමේ දී පොලිසියට කොටු වූහ. ඔවුන් ද රක්ෂිත බන්ධනාගාර ගත කෙරිණි. දරු ජාවාරම් පිළිබඳව අසන්නට ලැබුණේ අද ඊයේක නොවේ. කළුබෝවිල රෝහලේදී අතුරුදන්වූ දරුවකු නිසා මුළු රටම කැළඹී ගිය පුවතක් පසුගිය කාලයේදී වාර්තා විය.දරු ජාවාරම කෙතරම් ව්‍යාප්තව ඇත්දැයි කිවහොත් ජාත්‍යන්තර වෙළෙඳපොළේ දරු ජාවාරම ඩොලර් ගණනින් මුදල් උපයන ව්‍යාපාරයක් වී තිබේ.අනියම් සබඳතා නිසා බිහිවෙන දරුවන් බොහෝ විට මේ ආකාරයෙන් විකිණෙන බව ළමා කාර්යාංශය කළ පරීක්ෂණ මඟින් හෙළිවී තිබේ. දරු ජාවාරම කොතරම් වාසිසහගත ජාවාරමක් වීද යත් විදේශගතව සිටියදී අනියම් ඇසුරු නිසා ගැබ්ගන්නා කාන්තාවන් සොයා ගොස් ඔවුන්ට ඇප උපස්ථාන කර දරුවා බිහිවූ පසු දරුවා මිලදී ගන්නා සමහරක් කාන්තාවන් ගැන ද වාර්තාවේ.දරුවන් විකිණීමට පෙළෙඹෙන මවුවරුන් බොහෝවිට එසේ කරනුයේ එම දරුවන් හදාවඩා ගැනීමට ඇති අපහසුතාව නිසාය.එය බොහෝවිට සමාජමය හේතුවක් හෝ ආර්ථිකමය හේතුවක් හෝ විය හැකිවේ. හදාවඩා ගැනීමට අපහසු නම් දරුවන් මහ මඟ කසළ ගොඩවල අතහැර දමා නොයා කාට හෝ හදා වඩා ගැනීමට දීම දරුවන්ගේ පාර්ශවයෙන් ගත් කළ යහපතකැයි ඇතැමකුට තර්ක කිරීමට පුළුවන.එසේම මුදල් ගෙවා දරුවකු ලබාගැනීමට ඉදිරිපත් වන්නේ ද දරුවකුගේ අවශ්‍යතාව තදින්ම දැනෙන්නෙකි. එසේ වුවත් අප රටේ නෛතික රාමුව තුළ මෙවන් ගනුදෙනු නිත්‍යානුකූල නොවීම නිසා සමාජයට අයහපත් පූර්වාදර්ශ සැපයීමත් නිසා දරු ජාවාරම් වැළැක්වීම සඳහා අදාළ බලධාරීන් තව තවත් කි‍්‍රයාකාරී විය යුතුවේ.ඒ සඳහා නොයෙකුත් අංශ හා ඒකක කි‍්‍රයාත්මක වේ. පොලිසිය මෙහි කොටසක් වුවද ළමා කාර්යාංශ, ළමා අධිකාරිය හා දරුවන් වෙනුවෙන් කි‍්‍රයාත්මක වන සංවිධාන දරු ජාවාරම නැතිකරලීම සඳහා පෙරමුණ ගත යුතු කාලය දැන් එළඹ තිබේ.කීර්ති මෙන්ඩිස්</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=af0902155</link>
    <topic>ජීවිතය සුන්දරයි</topic>
    <author/>
    <content>ත‍්‍රස්ත මර්දන ජයග‍්‍රහණවල වාසි දේශපාලන නායකත්වයට අහිමි ද?යුද්ධ කරන කිරි ගොන්නු ලාබයිවැලේගෙඩි වැලට බර නැති වුණාට සමහර අම්මලාට දරුවන් හිසරදයක්ජීවිතය සුන්දරයිකද මලු බැඳගෙන කැබිතිගොල්ලෑවට නෑගම් ගිය දා....පසුගිය දිනෙක මධ්‍යම රාති‍්‍රයේ සුසන්ත මට කතා කළා.“සුනිල් අය්යේ, සොක‍්‍රටීස් වස වීදුරුව බීපු කතාව කොස්වත්ත බීම හල ඉස්සරහදි කියූ හැටි මට මතක් වුණා.”මම මනෝරාට මේ ගැන කී විට ඇය කීවේ සොක‍්‍රටීස් මතක් වෙන්න සුසන්තලාට බොන්නම ඕනෑ කියලයි. අඩියක් ගහපු වෙලාවට වල්පල් ඔළුවට එන්නෙ නැතිව සොක‍්‍රටීස් ලා මතක් වෙන එක මොනතරම් දෙයක් ද කියලා මම හිනැහෙමින් කිව්වා. කොස්වත්තේ ඉන්ද්‍රාණිගේ බීම හල ඉදිරිපිට ප‍්‍රාග් විප්ලවීය යුගයේ රුසියාවේ තිබූ අවන්හලක් නිර්මාණය වූ හැටි මට මතක් වුණා.එතැන දී මොන තරම් පිරිසක් මුණ ගැහුණා ද? ඉන්ද්‍රාණිගේ සැමියා වූ ඩගී අයියා මට කිසි දිනක අමතක නොවන අහිංසක හොඳ හිතක් තිබූ මිනිසෙක්. බොහෝ කලකට පෙර කියැවූ රුසියානු නවකතාවක චරිතයක් වාගෙයි.මා දන්නා දේ ඔවුන්ට කියද්දී ඔවුන් ඒවා මහත් ආසාවකින් අසා සිටියේ හරියට ම බ්ලූමැන්ඩල් පාරේ උපාලි බාර් එකේ මා එනතුරු බලා සිටි කම්කරුවන් පිරිස වගේමයි.දින දෙකකට පෙර තිඹිරියාගම බණ්ඩාර මට කතා කළා. තීරු ලිපි ගැන පොතක් පළ කරන බවත් එහිදී තීරු ලිපි ලියූ අය විසින් වචන කිහිපයක් කතා කළ යුතු බවත් ඔහු කීවා.සුනිල් අයියාගේ සත්‍යවාදියකුගේ දින පොත ගැනත් කතා කරන්න ඕනෑ.මා ලියූ සත්‍යවාදියකු ගේ දිනපොත මගේ පුවත්පත් ජීවිතයේ මට සමීපතම දේ යැයි මට සිතේ. මා ජනතාව අතරට ගියේත් ජනතාව මට ආදරය කරන්නට පටන් ගත්තේත් එම දින පොත නිසා බව මම දන්නවා.ඇත්තෙන් ම මම ලිව්වේ කොහොමද කියලා මට ම හිතාගන්න බෑ. මට හිතෙන දේ පමණක් නොවේ අසන දේත් දකින දේත් කියැවූ දේත් මම එහි ලිවුවා. අසත්‍ය එක වචනයක්වත් ලියා නැහැ. මම මහ රාති‍්‍රය වන තෙක් ම මේ ගැන කල්පනා කළා.ජීවිතයේ කල කිරීමක් හිතට ආපසු, හෙමිංවේ හිසට වෙඩි තබා ගත් අන්දමත්, යසුනරි කවබතා කාමරයේ වීදුරු ජනෙල් වසා ගෑස් නළය විවර කළ හැටි පමණක් නොව ඔහුගේ ‘ද ලාස්ට් සමර්’ නම් නවකතාවේ පරිච්ඡේද හිතට ආවා. ආමර් වීදිය හංදියේ ආමර් බීම හල ඉදිරිපිට ඇති කොට්ටන් ගස යට දී ළාබාල දැරියක් කිවූ කතාව ලියද්දී ඈන් ෆ‍්‍රෑන්ක් ගේ දින පොතත් ඇල්බර්ටෝ මොරාවියාගේ ‘වුමන් ඔෆ් රෝම්’ නවකතාවක් මතකයට ආවා.ජනතා සාහිත්‍ය උත්සවයකදී ධර්මසේන පතිරාජ මා බදාගෙන“මචං කොටුවෙන් කෝච්චියට නැගලා ගාල්ලට ගිහින් ආපහු ආ හැටි මතකද” කියලා අහද්දී මට ජපන් මහා සිනමා තරු ඔසු ගේ “ටෝකියෝ ස්ටෝරි” චිත‍්‍රපටය මතක් වුණා.බොරැල්ල හංදියේ හිල් වූ සපත්තුවක් අතේ තියාගෙන සිටි දුප්පත් මිනිසකු දැක ඔහු ගැන ලියද්දී බ‍්‍රසීලයේ සාඕ පෝලෝ නුවර මුඩුක්කුවක සිටි කැරොලිනා නමැති දුප්පත් කළු ගැහැනිය කුණු ගොඩවල් පීරමින් තම දියණිය වන වේරා ඉයුනිස් ගේ උපන් දිනයට දෙන්නට සපත්තු දෙකක් සෙවූ අන්දමත් මා අතින් ලියවුණා.පුතාට සංගීතය උගන්නද්දී ඩෝරේ මී ඇසෙන විට ජූලි ඇන්ඩෘස් සමඟ සවුන්ඩ් ඔෆ් මියුසික් චිත‍්‍රපටයේ ගීත ගැයූ පුංචි දරුවන්ගේ මුහුණු මට මතක් වෙන්නේ ඇයි?කපුගේ ගේ බිම්බරක් සෙනඟ ගීතය ඇසෙද්දී බොබ් මාලේ ගැයූ ගෙටප් ස්ටෑන්ඩ් අප් ගීතය සවනට වැකෙන්නේ ඇයි? මනෝරා විශ්වවිද්‍යාල ජීවිතයේ ඇඳි චිත‍්‍රයක් දකින හැම මොහොතකම අවුරුදු 40 කට පෙර මා කියැවූ ඩෝර් හයිඩ‍්‍රාල් ගේ අකු අකු මට සිහියට නැඟෙනවා. මේ මෑතකදී තරුණියක් එවූ ලිපියක් කියවද්දී ඩොක්ටර් ෂිවාගෝ චිත‍්‍රපටයේ තේමා සංගීතය යළි යළිත් මගේ හිස වටා කැරකෙන්නාක් මෙන් දැනුණා.මනුෂ්‍යත්වය සහ පෙ‍්‍ර්මය ගැන කුමක් හෝ ලියද්දී අර්නස්ට් හෙමිංවේ ගේ ‘ෆෝ හූම් ද බෙල් ටෝල්ස්’ නමැති නවකතාවේ එන රොබට් ජෝර්දාන් තම පෙම්වතිය යුද බිමෙන් පන්නා දැමූ හැටිත්, ජපන් ලේඛක කොබෝ අබේ ගේ ‘වුමන් ඉන් ද ඩියුන්ස්’ නම් චිත‍්‍රපටයේ අවසන් සමීප රූපයත් සිහියට ආවා.ජයන්ත චන්ද්‍රසිරි ‘අත්’ නාට්‍ය නිර්මාණය කිරීමට පෙර අවන්හලකදී ඒ ගැන කතා කළ මොහොතේ ඇමෙරිකාවේ මහා නාට්‍ය රචකයකු වූ ටෙනසි විලියම්ස්ගේ ‘අ ස්ටී‍්‍රම් කාර් නේම්ඩ් ඩිසයර්’ නමැති නාට්‍ය ගැන ද එය අධ්‍යක්ෂණය කළ එලියා ක්‍යාන් ගේ ප‍්‍රථම නවකතාව වූ ඇමෙරිකා ඇමෙරිකා ගැන ද ලියූ හැටි මතක් වුණා.ඇස් වාට්ටුව හංදියේ පදික වේදිකාවක තැනූ තාවකාලික පැල්පතක සිටි ගැහැනියක් “තොට දෙන්න දෙයක් නෑ යකෝ” කියමින් සිඟිති දැරියකගේ කම්මුලට ගසද්දී මට විටෝරියා ඩි සිකා ගේ ‘ටූ විමෙන්’ චිත‍්‍රපටයේ රඟපෑ සොෆියා ලොරේන් මැවී පෙනුණා. ද්‍රෝහීන්ට දඬුවම් දිය යුතුයි කියා ලියද්දී සියරා මයෙස්ට‍්‍රා වනයේ දී ඉයුටෝමියෝට මරණ දඬුවම දෙද්දී චේ ගුවේරා ඔහුගේ පොතේ සඳහන් කළ විදුලි කෙටීම මගේ ඇහැට දැනුණා වගේ. මහා සුළඟ ගතට දැනුණා වගේ.වැඩ වර්ජනයකට සහභාගි වූ පුද්ගලයෙක් “රස්සාව ගියත් අත අරින්නේ නෑ” කියා කිවූ දේ ලියද්දී පාවෙල්ගේ අම්මා ගැනත් කියුබාවේ සන්තියාගෝ නුවර ශිෂ්‍ය වැඩ වර්ජනය ගැනත් ලියූ හැටි මට මතකයි.මගේ පුවත්පතේ පළ වූ දෙයකට උසාවියෙන් මට දඬුවම් කළ අවස්ථාවේ ප‍්‍රංසයේ උසාවියකදී ඔස්කා වයිල්ඩ්ගේ “පික්චර් ඔෆ් ඩෝරියන් ග්‍රේ” නමැති පොතේ කොටස් කීපයක් කියැවූ විනිසුරු මට මේ කිසි දෙයක් තේරෙන්නේ නැතැයි කී විට, ඔබේ මෝඩකම ගැන මට වග කියන්න බැහැ කියා ඔස්කා වයිල්ඩ් කී අන්දම ද මම මේ දින පොතේ ලිව්වා.පළමු වරට දිවයිනෙන් ඉවත් වී රැකියාවක් නැතිව සිටියදී විශාල වැටුපකට වෙළෙඳ දැන්වීම් ආයතනයකට සේවය කරන්නැයි කළ ආරාධනාව ප‍්‍රතික්ෂේප කළ විට මොහොමඩ් අලි තම හෙවිවේට් රන් පදක්කම කෙන්ටකි පාලමෙන් ගඟට දැමූ අයුරුත්, රුසියානු මහා කවි යෙව්ජින් යෙව්ටුෂෙන්කෝ තම ප‍්‍රථම පොතෙන් ගත් අත්තිකාරම් මුදල ඔල්ගා නදියේ පාලමෙන් ගඟට දැමූ අයුරුත් අමතක කරන්න බැහැ.ඇමෙරිකාවේ නෙවෙයි මුළු ලෝකයේ ම ඩොලර්වලට වඩා මට ආදරේ කරන කියුබානු ජනතාව ළඟට යනවා කියා කියමින් ඔලිම්පික් හෙවිවේට් ශූර තියුපිලෝ ස්ටීවන්සන් ආපසු කියුබාවට ගිය අයුරු සිහිපත් කරමින් ලිව්වේ මහත් ආශ්වාදයකිනි.ඇත්තම කියනවා නම් මේ දිනපොත අයිති මට නොවේ. කිසියම් දෙයක් අසද්දී හෝ දකිද්දී මට බොහෝ දේ ඇසේ. බොහෝ දේ පෙනේ. එය අනුන්ගේ ය. එය ඔබගේ යයි මට සිතේ.අන්තිම මොහොතේ මෙහි ලියද්දී දිවයිනේ ගාමිණී සුමනසේකරලා මගේ අනෙක් පුවත්පත්වල සිටි ඩලස් අලහප්පෙරුමලා, තිඹිරියාගම බණ්ඩාරලා, බණ්ඩාර වැවගෙදරලා, පත්තරේ පරක්කු වෙනවා ඊළඟ කොළේ දෙන්න කියමින් කෑ ගැසූ අයුරු මේ මොහොතේ සිහිපත් වන විට මට තනියම හිනා යනවා.විමල් වීරවංශ හෙළදිව පුවත්පතට ඔහු ලියන “කඳු මුදුනේ සිට ලියමි” යන තීරු ලිපියේ පසුගිය දිනක මෙසේ සඳහන් කර තිබිණි.“බීමතින් සිටි මේ මිනිසා සත්‍යවාදියකුගේ දිනපොත ලියාදෙන අයුරු මම එදා මහත් පුදුමයෙන් බලා සිටියෙමි.ඇත්තම කියනවා නම් ඔහු මෙන් ම මම ද පුදුමයට පත් වෙනවා. මොනවා ලියා ඇත්දැයි මා දැනගන්නේ පසුදින පත්තරය බැලීමෙන් පසුවයි.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=af0902156</link>
    <topic>කද මලු බැඳගෙන කැබිතිගොල්ලෑවට නෑගම් ගිය දා....</topic>
    <author>කි‍්‍රශාන්ත සංජීව හිස්වැල්ල</author>
    <content>ත‍්‍රස්ත මර්දන ජයග‍්‍රහණවල වාසි දේශපාලන නායකත්වයට අහිමි ද?යුද්ධ කරන කිරි ගොන්නු ලාබයිවැලේගෙඩි වැලට බර නැති වුණාට සමහර අම්මලාට දරුවන් හිසරදයක්ජීවිතය සුන්දරයිකද මලු බැඳගෙන කැබිතිගොල්ලෑවට නෑගම් ගිය දා....අලුත් අවුරුද්දේ ආරම්භයේ සිටම දළදා මාලිගාව කාර්ය බහුලය. කාර්ය බහුල වුවද කැබිතිගොල්ලෑව ප‍්‍රදේශයට නෑගම් යන්නට දළදා මාලිගාව සූදානම් විය. මේ සූදානමේ පළමු පියවර වූයේ කැබිතිගොල්ලෑව ප‍්‍රදේශය පිළිබඳ සමීක්ෂණ කටයුතු අවසන් කිරීමය.ඒ කාර්යය සිදුකිරීමට භාරවුණේ දළදා මාලිගාවේ දේශීය බෞද්ධ කටයුතු කාර්යාංශයේ කණ්ඩායමටය. ඔවුන් කැබිතිගොල්ලෑව බලා පිටත්වූයේ පසුගිය දෙසැම්බර් මාසය උදාවීමත් සමඟය. දවස් කිහිපයක්ම එහි ගතකළ සමීක්ෂණ කණ්ඩායම දළදා මාලිගාවේ නෑගමනට අවශ්‍ය තොරතුරු සියල්ල එක්රැස් කැර ගත්තේය.සමීක්ෂණ කණ්ඩායම සැකසූ වාර්තාව දියවඩන නිලමේතුමා වෙත භාරදීමෙන් පසු මල්වතු , අස්ගිරි මහානායක හිමිවරුන්ගේ අනුශාසනා පරිදි කැබිතිගොල්ලෑව ප‍්‍රදේශය කරා යන ගමනේ කටයුතු සම්පාදනය කැරිණි.පෙබරවාරි 01 වැනිදා කැබිතිගොල්ලෑව ප‍්‍රදේශයට නෑගම් යන දිනය උදාවිය. දළදා මාලිගාවේ කාර්ය මණ්ඩලය කණ්ඩායම් කිහිපයක් ලෙස කැබිතිගොල්ලෑව ප‍්‍රදේශය බලා පිටත් වූහ. එම ප‍්‍රදේශයේ දින 2 – 3 ක් ඔවුහු කඳවුරු බැඳ ගත්හ. කැබිතිගොල්ලෑව වැසියන් ත‍්‍රස්තවාදීන්ගේ දරුණු ප‍්‍රහාර ගණනාවකට මුහුණදී අප‍්‍රමාණ දුක් කන්දරාවක් විඳ දරාගෙන මහත් අමාරුවෙන් ජීවත්වන පිරිසකි. උඩුගම ශී‍්‍ර බුද්ධරක්ඛිත අස්ගිරි පාර්ශ්වයේ මහ නාහිමියන් ප‍්‍රමුඛ මහා සංඝරත්නය කැබිතිගොල්ලෑවේ පැවැති උත්සව සභාව වෙත වැඩම කරති. දේශීය වෛද්‍ය ඇමැති තිස්ස කරල්ලියද්ද, දියවඩන නිළමේ ප‍්‍රදීප් නිලංග දෑල මහත්වරු ද මෙහි වෙති.වර්ග කිලෝමීටර් 400 කට පමණ ආසන්න භූමි භාගයක විහිදුණු කැබිතිගොල්ලෑව සදාහරිත වනාන්තරයන්ගෙන් හා කුඩා කඳු ගැට කිහිපයකින් සමන්විත තැනිතලා භූමියකි. පදවිය, වාහල්කඩ, ගෝනුබද්දෙනාව, පට්ටිගල, තිත්තගෝනාව, කිරිකෙටුව, අයිතිහේව ආදි වැව් සමූහය මෙම ප‍්‍රදේශය සහලින් ස්වයංපෝෂිත කරවන්නට පෙර රජ දවස සිට ජලය මුදාහැර ඇත.22,000 කට ආසන්න ජනතාවක් කැබිතිගොල්ලෑව ප‍්‍රදේශයේ ජීවත්වෙති. වැඩිදෙනා ගොවිතැනින් සිය ජීවිතය සරිකර ගනිති.යල මහ යන දෙකන්නෙන් එක් කන්නයක වී ගොවිතැන් කිරීම සාමාන්‍යයෙන් සිදුවන්නකි. අනිත් කන්නය හේන් ගොවිතැන සඳහා වෙන්කර ගන්නේ බොහෝවිට අහස් දිය ගැන බලාපොරොත්තු ඇතිවය. ගොඩ ගොවිතැන් කිරීමේදී බඩ ඉරිඟු වැනි අතුරු බෝග වගාවට වඩාත් කැමැත්තක් දක්වන ඔවුහු අනුන්ට අතනොපා ජීවත්වීමට නිරන්තරයෙන් වෑයම් කරති.යුද්ධයක් පවතින විටෙක සහනාධාර මත යැපීමට බොහෝ පිරිස් යොමු වන අවස්ථාවක මොවුන්ගේ ඉල්ලීම තමන්ට නිදහසේ ගොවිතැනක් කරගැනීමට ඉඩ සලසා දෙන ලෙසය. සහනාධාර මත යැපීමට ඔවුන්ගේ අපේක්ෂාවක් නොමැති බව පැහැදිලිය.යුද්ධය නිසා මේ උදවියට අහිමිවූයේ ජීවිත, දේපළ පමණක් නොවේ. අවුරුදු ගණනාවක් තිස්සේ ගමේ එක්ව ජීවත්වූ ඥාති මිත‍්‍රාදීන් ගෙන් ඈත්වීමට ද ඔවුනට සිදුවිය.අවුරුද්දේ වැඩි කාලයක් නියඟයෙන් පීඩා විඳින කැබිතිගොල්ලෑවේ වැසියන් එදාවේල සරිකරගන්නේ ද දැඩි දුෂ්කරතා මැදය. සෑම පවුලකම කෙනෙක් හෝ දෙන්නෙක් සිවිල් ආරක්ෂක කටයුතුවල යෙදෙමින් ගම්බිම් රැකගැනීමට උරදෙති. පීඩාවට පත්ව සිටින ඔවුන්ගේ දුක සැප සොයා බැලීමට සීමා නොවී නැවතත් ධෛර්යය සම්පන්නව නැඟී සිටීමට දෑත් දිගු කිරීම කාගේත් වගකීමක් වනු ඇත.ඒ යුතුකම වගකීමක් ලෙස තමා වෙත පවරාගෙන කටයුතු කරන දියවඩන නිලමේතුමා දේශීය බෞද්ධ කටයුතු සංවර්ධනය කෙරෙහි අවධානයෙන් පසුවෙයි. වෙහෙර විහාර, දහම් පාසල් සංවර්ධනයට පමණක් නොව පොදු අවශ්‍යතා ඉටු කිරීමේදී සම්පත් නොමැති දුෂ්කර ප‍්‍රදේශ පමණක් තෝරා ගැනීම ඔහුගේ අරමුණය.මහා සංඝරත්නය වෙතින් පොඩිත්තෝ තෑගි ලබා ගනිති. උතුරු පළාත් ආණ්ඩුකාර ඩික්සන් සරත්චන්ද්‍ර දෑල මහතා ද මෙහි සිටී.2006 වසරේ කුරුණෑගල දිස්ති‍්‍රක්කයේ පොල්පිතිගම ප‍්‍රදේශයේ පිහිටි වෙහෙර විහාර මුල් කරගනිමින් ඇරැඹුණු සංවර්ධන ව්‍යාපෘතිය මෙවර කැබිතිගොල්ලෑවේදී සිදුකළ වැඩසටහන මෙන් පුළුල් වැඩපිළිවෙළක් විය.අඩුපාඩුකම් රැසක් මැද බොහෝ දුක්ගැහැට විඳිමින් පවත්වාගෙන ගිය දහම් පාසල් 16 කට අවශ්‍ය සියලු දේ සපයමින් බුදුපිළිම වහන්සේ නමක් පවා නොතිබූ විහාරස්ථාන පහකට පිළිම වහන්සේ පූජා කරමින් අහිංසක අපේම සහෝදර මිනිසුන්ට ආගමික වතාවත්වල යෙදීමට අවශ්‍ය පහසුකම් සැලසීම දළදා මාලිගාව ආරම්භ කළ සංවර්ධන වැඩසටහනේ අරමුණ විය.එහි දෙවැනි අදියර 2008 වසරේදී මොනරාගල දිස්ති‍්‍රක්කයේ සියඹලාණ්ඩුව ප‍්‍රදේශයේ දී ඇරඹුණි.ප‍්‍රදේශයේ දහම් පාසල්වලට අවශ්‍ය පහසුකම් සියල්ල ලබාදුන්නේ ද දළදා මාලිගාව ඉටුකරන ප‍්‍රජා සත්කාරක ව්‍යාපෘතියට අනුවය. ඒ පහසුකම් එසේ සැලසෙද්දී ඒ අවට ඉතා දුකසේ ජීවිකාව ගෙනගිය පවුල් රැසකට නිවාස තනා ගැනීමට ප‍්‍රාදේශීය ලේකම්වරයාගේ අධීක්ෂණයට යටත්ව මූල්‍යාධාර මෙන්ම දුෂ්කර ගම්මාන කිහිපයකටම ජලය, විදුලිය වැනි මූලික පහසුකම් පවා ලබාදීමට දළදා මාලිගාව මැදිහත් විය.දළදා හාමුදුරුවන්ගේ අනුහසින් එහි පිහිටි විහාරස්ථාන 51 කට අවශ්‍ය සියලු දෑ සපුරමින් දුප්පත් දරුවන් රැසකට අධ්‍යාපන කටයුතුª සඳහා ශිෂ්‍යත්ව ක‍්‍රමයක් ද ඇරැඹීමට හැකිවීම සතුටට කරුණකි.අනතුරුව ගිය වසරේ මුල් භාගයේදී මෙහි තෙවැනි අදියර ඇරැඹුණේ පොලොන්නරුව දිඹුලාගල ප‍්‍රදේශයේදීය. වල් බිහිවෙමින්, කාලයක් සැඟවී තිබූ විහාර රැසකට අවශ්‍ය මූලික පහසුකම් ලබාදුන්නේ දළදා මාලිගාවේ සත්කාරක වැඩසටහන තවදුරටත් පුළුල් කරමිනි. පිරිසිදු පානීය ජල අවශ්‍යතාව අවශ්‍ය මොහොතක විහාරස්ථාන 71 කට ජල පෙරන මෙන්ම දහම් පාසල් 25 ක සියලු අඩුපාඩු මින් ඉටු කැරිණි.පොල්පිතිගම, සියඹලාණ්ඩුව, දිඹුලාගල ප‍්‍රදේශවල සංවර්ධන ව්‍යාපෘති තුනක් සම්පූර්ණයෙන්ම නිමකොට කැබිතිගොල්ලෑව ප‍්‍රදේශයට ද සත්කාරක දායකත්වය පුළුල් කොට ඇත.කැබිතිගොල්ලෑව මධ්‍ය මහා විද්‍යාලයේදී දළදා මාලිගාවේ ප‍්‍රජා සත්කාරක ව්‍යාපෘතිය උත්කර්ෂවත් අයුරින් පැවැත්විණි. කැබිතිගොල්ලෑව ප‍්‍රදේශයේ වෙහෙර විහාර, ආරණ්‍ය ඇතුළු දහම් පාසල්වල පවතින අඩුපාඩු මෙන්ම පොදු අවශ්‍යතා ඉටු කිරීමට අවශ්‍ය කටයුතු ද මේ ව්‍යාපෘතිය මඟින් සම්පාදනය වී තිබුණි.පිත්තල පහනක් පවා නොතිබු විහාරස්ථාන සමීක්ෂණ කණ්ඩායමේ අවධානයට යොමු විය. අතිදුෂ්කර ප‍්‍රදේශවල පිහිටි වෙහෙර විහාර 27 ක් සඳහා අවශ්‍ය සියලු යටිතල පහසුකම් සපයා දෙමින් කැබිතිගොල්ලෑවේදී ආරම්භ කළ සත්කාරක වැඩසටහන යටතේ ආරණ්‍ය සේනාසන සතරක් ද සම්පූර්ණ කිරීමට හැකිවිය.විහාරස්ථාන සඳහා වැසිකිළි, කැසිකිළි පහසුකම් ලබාදීම ඇතුළුව තිබු අඩුපාඩු සොයා බලා ඒවා ඉටු කරමින් ආරම්භ කළ මේ මෙහෙවරට ප‍්‍රදේශයේ පාසල් දරුවන්ට අවශ්‍ය පොත පත, පාසල් නිල ඇඳුම්, පාවහන්, පාසල් බෑග ආදිය පිරිනැමිණි.ඒ සියල්ල දරුවන්ට ලබා දෙන මොහොතේ ඔවුනගේ මුහුණේ ඇඳි සතුටේ රිදී රේඛා සැමගේ නෙත්වලට කඳුළු එක්කරන්නක් විය. දහම් පාසල් සඳහා ඩෙස් බංකු සමඟ පුස්තකාල 24 කට පොත් පරිත්‍යාග සිදු කෙරුණේ දළදා මාලිගාවේ සත්කාරය නිසාය. මීට අමතරව පදවිය රෝහලට එක්ස්රේ යන්ත‍්‍රයක් ද පිරිනැමිණි.එක්ස්රේ යන්ත‍්‍රයක් නොමැතිකම නිසා රෝගීන්ට සැතපුම් සිය ගණනක් දුරු කතර ගෙවා වෙනත් රෝහල් කරා යන්නට සිදුවූ අවස්ථා අපමණය. මේ එක්ස්රේ යන්ත‍්‍රය ඔවුනට විශාල සහනයක් වනු නොඅනුමානය.කැබිතිගොල්ලෑව මධ්‍ය මහා විද්‍යාලයේ ප‍්‍රධාන ශාලාවේදී දළදා මාලිගාවේ සත්කාරය සිදුකෙරුණේ උඩුගම ශී‍්‍ර රතනපාල බුද්ධරක්ඛිතාභිධාන අස්ගිරි පාර්ශ්වයේ මහ නා හිමියන් ප‍්‍රමුඛ මල්වතු අස්ගිරි අනුනාහිමිවරු ද කාරක සංඝ සභාවේ හිමිවරුන් ඇතුළු මහා සංඝරත්නයේ ප‍්‍රධානත්වයෙනි.මේ අවස්ථාවට උතුරු පළාත් ආණ්ඩුකාර ඩික්සන් සරත්චන්ද්‍ර දෑල, දේශීය වෛද්‍ය කටයුතු අමාත්‍ය තිස්ස කරල්ලියද්ද, මහනුවර මහදිසාපති ගෝඨාභය ජයරත්න, සෞඛ්‍ය අමාත්‍යාංශ ලේකම් අතුල කහඳලියනගේ යන මහත්වරු ද, කැබිතිගොල්ලෑව ප‍්‍රාදේශීය ලේකම්තුමා ඇතුළු සම්භාවනීය අමුත්තෝ රැසක් සහභාගි වූහ.මේ අවස්ථාවට සහභාගිවූ සැමට ආරක්ෂාව සැපවුණේ විශේෂ කාර්ය බළකාය, සිවිල් ආරක්ෂ බලකාය මෙන්ම අනෙකුත් ආරක්ෂක අංශ ප‍්‍රධානීන් හා සාමාජිකයින් විසිනි.උත්සවය පැවැති කැබිතිගොල්ලෑව මධ්‍ය මහා විද්‍යාල ප‍්‍රධාන ශාලාවට පිවිසුණු විට මතකය දිව ගියේ යකාවැව පුපුරා ගිය බස් බෝම්බයේ අමිහිරි මතක කරාය. ඒ පිපිරීමෙන් ජීවිත අහිමි වූ කැබිතිගොල්ලෑවේ අපේ ඥාතිවරුන් සියලු දෙනාම ගෙන ආවේ මෙම ස්ථානයටය. ඔවුන් සියලු දෙනාම සිහිපත් කොට පින් අනුමෝදන් කැරිණි.කැබිතිගොල්ලෑව වැඩ කටයුතු අවසන් වූ පසු අපේ සූදානම වූයේ සෙට්ටිකුලම දක්වා ගමන් කිරීමය. කැබිතිගොල්ලෑවේදී අපට හමුවූ උතුරු ආණ්ඩුකාර ඩික්සන් සරත්චන්ද්‍ර දෑල මහතා ගෙන් සෙට්ටිකුලම මැණික් ෆාම් කඳවුර ගැන තොරතුරු දැන ගතිමු. ඒ නිසාම, සෙට්ටිකුලම් ගමනේ මාර්ගෝපදේශකයා වූයේ ඔහුය.“හමුදා අංශවල උදවිය ඒ අය ගැන හොයනවට වැඩිය සොයා බලන්නේ අපි ගැනයි. කොටි අඩවියේ හිටපු අපි මෙහි ආවේ හමුදාවේ අය විශ්වාස කරලා. මේ අය ඇත්තටම අපට සලකන හැටි, අපි බලාගන්න හැටි දුටුවා. අප කොටි අඩවියේ ගෙවූ ජීවිත මොන තරම් කටුකද...? මොන තරම් දුකද...? කියා සිතුණා. අද අපි ඉන්න තැන කඳවුරක් වුණත් අපි ගෙවන ජීවිතේ ඇත්තෙන්ම හරි පුදුමයි. හරි සතුටුයි... අපි ජීවත්වෙන්න අවශ්‍ය හැම දෙයක්ම ලබා දෙන්නේ හමුදාවේ අයයි.”මේ කථාව අපි ඒ ලෙසම සටහන් කරන්නේ රටේ විශාලතම පළාතක නැවත පදිංචි කිරීමේ සෑම කඳවුරකම වෙසෙන පවුල් 780 කට ආසන්න පිරිසකගේ හැඟීම් සමුදාය ඔබ වෙත සම්පිණ්ඩනය කිරීමටයි. වවුනියාවේ සෙට්ටිකුලම කියන්නේ, කොටි හෙවණැලි නිතර සැරි සැරූ ගමක්. සාමයේ අරුණැල්ල රට වසා පැතිර යද්දී සෙට්ටිකුලමටත් ඒ රන් කිරණ පැතිරී ඇත.සෙට්ටිකුලමේ කඳවුර බිහි වුණේ කොටි අඩවියෙන් බේරී එන, එසේත් නැත්නම්, දිවි පරදුවට තබා ගම් බිම් අතහැර එන ජනතාවට රැකවරණ සලසන්නටය. දෙමළ, සිංහල, මුස්ලිම් ජනතාව ඔවුන්ගේ තිබෙන්නේත් බලාපොරොත්තු සමාජයේ වෙනත් ස්ථරවල දිවි ගෙවන පුද්ගලයන්ගේ බලාපොරොත්තු වගේම මේ අයගෙත් තියෙන්නේ එවැනිම බලාපොරොත්තු.මැණික් ෆාම් කඳවුරේ දිවි ගෙවන කුඩා දරුවාගේ සිට අසූවිය පසුකළ වැඩිහිටියාටත් එය පොදු කරුණකි.“මගේ දරුවා ඉපදිලා දවස් හතරෙන් අපි ආවේ... මට ආරක්ෂක අංශයේ නෝනලා, මහත්වරු උදව් කළේ ඔවුනගේ දරුවකුට වගේ...” මේ මැණික් ෆාම් එකෙන් ඇහුණු තවත් සත්‍ය කථාවක්.තංගමනිලා, කමලනිලා, ලක්ෂ්මිලා, ෆරිනලා තමන් මේ ස්ථානයේ විදින මානසික සුවය, වචන වලට පෙරළුවේ ඒ ආකාරයෙනි. මෙසේ දිවි ගෙවන ඒ ඇත්තන්ගේ කතා ඇතුළේ නොකියවෙන දුක ඇස්වල සතුට වචනයක් විදිහට දැනගෙන සිටි ඔවුන්, අද මේ කඳවුරේ ආරක්ෂක අංශ සාමාජිකයන්ගේ නිබඳ රැකවරණ මැද ගෙවන්නේ සොම්නස් දිවියකි. නිදහස් පියාපත් යට ජීවිත ගත කරන්නට ඔවුනට හැකිවී ඇත.කොටි බලයට යටවෙලා කර කියා ගත හැකි කිසිම දෙයක් නොතිබුණු, චන්ද්‍රසේකරන්ලා, තංගවේලුලා, විශ්වලා අනේක දුක් කරදර විඳගෙන ඔඩ්ඩුසුඩාන්වල සිට පවුල් පිටින් ආවේ ආරක්ෂක අංශ ගැන විශ්වාසය ඇතිවය. ඒ තීරණ අද මල්ඵල ගැන්වී ඇත. කොටි අඩවියේ හැමදා දුකට කඳුළු හෙළු ඔවුන් අද මැණික් ෆාම් වත්තේ තම පුංචි කැදලිවල කඳුළු හෙළන්නේ ද අනාගත අපේක්ෂා පොදි බැඳගෙනය.ඒ අයගේ සතුට තවත් ඔප් කරමින් මල්වතු මහා විහාරයෙන් උතුරට වැඩම කළ පූජ්‍ය දෙමටලුවේ සුමංගල හිමියෝ ඔවුන් අමතා දෙමළ බසින් අනුශාසනාවක් පැවැත්වූහ. ඒ කඳවුරු බිමේ පිහිටුවා තිබු තාවකාලික පාසලේ ඉගෙනුම ලබන්නට සූදානම් වන පළමු වසරේ සිට දොළහ වසර දක්වා වූ දරුවනට ඇවැසි අඩුපාඩු සකසා දෙන්නට එහි සිටි හැමෝම කතා කළේ හද උපන් විශ්වාසයෙනි.අස්ගිරි මහානායක හිමියන් ප‍්‍රමුඛ මහා සංඝ රත්නය වැඩම කළ මේ සත්කාර ගමනට මැදවච්චියේ සිට පැමිණුනේ ආරක්ෂක අංශ රථ කිහිපයක ආධාරයෙනි. පෙර පාසල් දරුවන් ගෙන් පිරි පැවතුණු මේ ස්ථානයේදී ඔවුනට රස කැවිලි වලින් සංග‍්‍රහ කිරීමට මෙන්ම පාසල් උපකරණ ලබා දෙන්න ද අපේ කණ්ඩායම අමතක කෙළේ නැත.ඔවුන් දැන් විඳින නිදහස තවදුරටත් ආරක්ෂා කිරීම සැමගේ වගකීමක් වනු නොඅනුමානය.කඳවුරෙන් ආපසු පිටත්වීමට සූදානම් වන මොහොතේ ඒ අසරණයන්ට සෙත් පිරිත් දෙසමින් මෙත් සිත් පැතුරූ අස්ගිරි මහ නා හිමියන් ප‍්‍රමුඛ මහා සංඝරත්නය දෙස බලා සිටි දහසක් දෙමළ ජනතාවගේ ප‍්‍රාර්ථනාව කෙබඳු වන්නට ඇත්ද? ඔවුනගේ පැළට ඉහළින් හිරු පායන දවස වැඩි ඈතක නොවන බව නම් සක්සුදක් සේ පැහැදිලිය..කි‍්‍රශාන්ත සංජීව හිස්වැල්ල</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=as0902151</link>
    <topic>ගීයෙන් මගීන් පිනවමින් වෙස් මුහුණු කපන</topic>
    <author>සටහන සහ සේයාරූ සුමිත‍්‍ර ද සිල්වා</author>
    <content>ගීයෙන් මගීන් පිනවමින් වෙස් මුහුණු කපන මීරිගම්කන්දේ කලාකරුවාලොව පසිඳු මහ වෙදැදුරන් මවිත කළ පණ ඇති බෝනික්කානෙළුම් විලගුරු සේව‍යේ රස කතාතමන් කරන වැරැදි වසා ගන්නට ඇතැමුන් ධර්මයට නිගා කරනවාආබාධිත අයට පිහිටට එන ආයතනයක්යූ.ඩී. අබේසිංහතී‍්‍රරෝද රථයකට හැර වෙනත් රථයකට යා නොහැකි පටු පාර දෙපස සරුවට වැවුණු මානා පඳුරුය. පාර දිගේ ඉදිරියට ඇදෙද්දී කන වැකුණේ උඩරට දුම්රිය මගේ මීරිගමකන්ද ප‍්‍රදේශය පසුකරමින් ඉහළට ඇදෙන දුම්රියක හඬය.අපි තවත් ඉදිරියට ඇදුණෙමු. අපට මඟ පෙන්වූ නිමල් සිය දකුණත දිගුකර යමක් පෙන්වීය. වල් වැදුණු පරිසරයක හොඳට එළිපෙහෙළි වූ ඉතා කුඩා බිම් කඩක් අප නෙත ගැටිණි. කුඩා ඕවිටි කෑල්ලක් බඳු එම බිම් කඩෙහි වූයේ ඔහුගේ නිවහන ය.නිවසක් ලෙසින් හැඳින් වුවද සැබැවින් ම එය ඉතා කුඩා කුටියකි. තනි මිනිසකුට යන්තම් අතපය දිගහැර නිදා ගැනීමට තරම්වත් ඉඩකඩ ඇති නැති තරමේ එම කුටියේ ඇතුළුවීමට ත් පිටිවීමටත් වූයේ කුඩා දොරකි.ඈතින් ඇදෙන දුම්රියේ හඬ පරයා අප සවන් වැකුණේ ගී හඬකි. “මේ සෞම්‍ය රාති‍්‍රය ගෙවීලා යතේ...” නුදුටු ගායකයා ප‍්‍රවීණ ගායක ධර්මදාස වල්පොලයන් ගේ හඬට සමාන හඬකින් ගීයක් ගයයි. මදින් මද වෙනස්කම් වූවත් ඒ හඩින් ගී ගයන්නට මොහුට ද සමත්කමක් ඇති සැටියකි.නිලට නිලේ වැවුණු උඳු පියලි පලසක් පාගා ගෙන අපි ඔහු ගේ ගේ දොරකඩට පිවිසුණෙමු. ගෙතුළ සිටි පුද්ගලයාගේ දෑතෙහි නියනකි. මිටියකි. ලී කොටයකට හේ කටු මිටි පහර දෙයි. කොටයෙන් නික්මෙන ලී කුඩු ඔහු වටා විසිරෙයි. අපි එදෙස බලා සිටියෙමු. ලී කොටයෙන් මදින් මද රුවක් ඉස්මතු වෙයි. හෙතෙම සිය කාර්යය මදක් නවතා හිස ඔසවා අප දෙස බැලුවේය.ඔහු යූ.ඩී. අබේසිංහ ය. ගීත කලාවත් වෙස් මුහුණු කලාවත් එකසේ ජීවිතයට ළං කරගත් ඔහු මීරිගම, මීරිගම්කන්ද ප‍්‍රදේශයේ හුදෙකලාව ජීවත්වෙයි. හෙතෙම ජීවිතය ගැටගසා ගැනීමට සහජයෙන් ලද ගීත ගායනය ප‍්‍රගුණ කරගෙන ඇත්තේ පාසල් දිවියේදීය.ඒ අභාවප‍්‍රාප්ත සංගීතවේදී ධර්මදාස වල්පොල මහතා ගෙනි. වෙස්මුහුණු කැපීම ද ඔහු ප‍්‍රගුණ කර ඇත්තේය. වඩු කාර්මිකයකු මෙන්ම වෙස්මුහුණු ශිල්පියකු ද වන හෝකන්දර නිමල් පීරිස් මහතාගේ ගෝලයකු ලෙස අබේසිංහ අද ඉතාමත් දක්ෂ ලෙස වෙස්මුහුණු කැපීම කරගෙන යයි.නාගරාක්ෂ, ගිනිරාක්ෂ, ගුරුළු රාක්ෂ, ගරා රාක්ෂ, මයුර රාක්ෂ, මකර රාක්ෂ, ගොපළු රාක්ෂ, යනාදි යකුන්ගේ මුහුණු නිර්මාණය පිළිබඳව සහජ හැකියාවක් ඇති අබේසිංහ වෙස්මුහුණු කැපීම සඳහා කදුරු ලීය උපයෝගී කරගනී. විවිධ ප‍්‍රමාණයෙන් කපාගත් කදුරු ලීය මනා සේ සකස්කර ඔහු වෙස් මුහුණු කපයි.මේ යක්ෂ මුහුණු අතරින් ගරා යක් මුහුණ මුල් තැනක් ගන්නා බව අබේසිංහ කියයි. ගරා යක්ෂ මුහුණ නිර්මාණය කිරීමට පැය තුනක් පමණ ගතවෙන අතර, වර්ණ ආලේප කර නිර්මාණය අවසන් කිරීමට පැය පහක් පමණ ගතවෙන බවත්, වැඩිම කාලයක් ගතවෙන්නේ ගරා යක් මුහුණ නිර්මාණය කිරීමට බවත් අබේසිංහ පැවැසීය.නිමල් පියසිරි ගුරුවරයා ගෙන් වෙස් මුහුණු කලාව හැදැරූ ගෝලයන් දොළොස් දෙනා අතරින් අබේසිංහ අටවැන්නාය. 1974 දී ශිල්ප ප‍්‍රගුණ කිරීම ඇරැඹු අබේසිංහ වසර තුනක් එම කලාව හැදැරීය.හෝකන්දර විද්‍යාරාජ මහා විද්‍යාලයෙන් මූලික අධ්‍යාපනය ලැබූ හෙතෙම වෙස් මුහුණු කලාව හැදැරීමෙන් අනතුරුව වෙස් මුහුණු කපන කර්මාන්ත ශාලාවක දිනකට රුපියල් 1.43 ක වැටුපකට වෙස් මුහුණු කැපීමේ ආධුනිකයකු ලෙස සේවය කළේය. අබේසිංහ 1978 වන විට ඔහුගේ ම නිර්මාණ එළිදැක්වීම ආරම්භ කළේය.වෙස් මුහුණු කපමින්මහ කියත, බණ්ඩි කියත, නියන පිහිය අත්පොරව මැනැවින් ඔහුගේ අතට හුරුවිය. පවුලේ වැඩිමහල් දරුවා වූ අබේසිංහ ගේ මවුපියන් ජීවතුන් අතර නැත. සිය සොහොයුරියගේ නොමඳ සහයෝගය ඔහු ගේ වෘත්තියට ශක්තියකි. අබේසිංහ ගේ කුඩා කුටිය පිහිටි ඉඩම් කැබැල්ල දුම්රිය දෙපාර්තමේන්තුව සතුය.ඒ පුංචි ගෙවත්තේ සරුවට වැඩුණු දඹල වැලකි. කරපිංචා, රම්ප, මෑ, වම්බටු, මක්ඤොක්කා, බණ්ඩක්කා, ඉරමුසු, කිරිඅල ඔහු තමාට වේලක් සරිකර ගන්නා පමණින් වවාගෙන ඇත්තේය.තනිකඩ දිවියක් ගෙවන ඔහුගේ වේල පිසගනු ලබනුයේ ද ඔහු විසින් ම ය. ඒ කුටිය පිටුපස පිළිකන්නේය. එහෙත් වැසි දිනවලදී ඔහුගේ වේල පිරිමැසෙන්නේ කඩයෙනි.ධර්මදාස වල්පොලයන් ගේ හඬට සමාන හඬකින් ගීත ගයන අබේසිංහ උදේ කාලයේ වෙස් මුහුණු කපන බවත් සතියකට දින තුනක් සවස තුනෙන් පසු දුම්රියේ ගීත ගායනා කරමින් අතට කීයක් හෝ සොයාගන්නා බවත් පැවැසීය.අබේසිංහ 1973 දී වරාගොඩ පිහිටි ධර්මදාස වල්පොල සංගීත ආයතනයෙන් ගායනය හැදැරුවේය. “ඒ කාලෙ මං සෙනසුරාදා ඉරිදා වෙනකම් බලා ඉන්නෙ නොඉවසිල්ලෙන්.ඒ මොකද ඒ දවස්වල තමයි සංගීත පන්තියට යන්නේ. ධර්මදාස වල්පොල මහත්තයා මං සිංදුව කියනවා අහලා මා ඉහළ තැනකට ගෙන එනවා යැයි කිව්වා.” අබේසිංහ දෑසේ කඳුළු පුරවා ගෙන සිහිපත් කරයි. වල්පොලයන් ගේ ඉලක්කය මෙන්ම අබේසිංහගේ බලාපොරොත්තු ද වල්පොලයන් ගේ අභාවයත් සමගම වැළලී ගියේය.දුම්රියේ යනෙන සෑම කෙනකුගේම පාහේ මූල්‍යමය සහයෝගය අබේසිංහට නොඅඩුව ලැබේ. රාතී‍්‍ර නවය වනතුරු ඔහු දුම්රිය මගීන් පිනවයි. දුම්රිය මගීන් ගේ ගමන්වාරය අවසන් වන තුරුම ඔවුන්ගේ එකම රසවතා අබේසිංහ ය. මගීන්ට හැඟෙන්නෙ ධර්මදාස වල්පොල තවමත් ජීවතුන් අතර සිටින්නා සේය. ඔහු ගීත ගායනය සඳහා වැඩිපුරම තෝරාගෙන ඇත්තේ කොළඹ සිට අඹේපුස්ස සහ මීරිගම දක්වා දිවෙන බලවේග දුම්රියන් ය.අබේසිංහ නිවස ඉදිරිපිටදිනක් දුම්රියේ ගී ගැයීමෙන් පසු මගීන් මුදල් පරිත්‍යාග කරද්දී එහි සිටි මානසික රෝගී පුද්ගලයකු ද තමා අත වූ ගිනිපෙට්ටිය විවර කොට ඉන් ගත් රුපියල් 2 ක් අබේසිංහට පරිත්‍යාග කළේය.මානසික රෝගියකු ගීයෙන් පිනවීමට සමත්වූ අබේසිංහට ගීත ගායනයෙන් අවශ්‍ය තැනට යෑමට සැබෑ මාවත විවර නොවූයේ දෛවය ඔහුට හරස්වූ නිසා බව හෙතෙම සංවේගයෙන් පවසයි. රාති‍්‍ර 8 දක්වා ගීත ගායනා කරන අබේසිංහ සිය කුටියට එන්නේ රාතී‍්‍ර දහය පසුවීය.1979 වසරේදී මොරගහහේන මිල්ලෑව ප‍්‍රදේශයේ පැවැති ආධුනික ගීත තරගයකදී ඔහුට ප‍්‍රථම ස්ථානය හිමිවිය. ඒ අවදියේ ප‍්‍රථම ස්ථානයට හිමි ත්‍යාගය ලෙස ඔහුට ලැබුණේ සිහිවටනයකි.ඒ තරගයට අනුග‍්‍රහය ලබාදුන් මොරගහහේන සෙන්ට‍්‍රල් ඡායාරූප ශාලාවෙන් ලද රාමු කරන ලද ඔහුගේ ම ඡායාරූපයකි. අහිංසක සිනහවක් මුහුණේ රඳවා ගෙන ඔහු එය අපට පෙන්නුවේය.අබේසිංහ විසින් නිර්මාණය කරන ලද වෙස් මුහුණු මේ වන විට මීගමුවේ සංචාරක හෝටල්වලට අලෙවි කෙරේ. එහෙත් මහන්සියේ හැටියට ලැබෙන මුදල ගැන නම් කිසිසේත්ම සතුටු නොවන බව හෙතෙම සංවේගයෙන් අප සමග පැවැසීය.“මේ එක් මුහුණක් කපන්න සෑහෙන මහන්සියක් වෙනවා. මේවා මීගමුවට ගිහින් සංචාරක හෝටල්වලට විකුණන කොට අපෙන් ගන්නෙ එකක් රුපියල්දුම්රිය මඟීන් ගීයෙන් පිනවමින් 300 ක් වැනි මුදලකට යි. ඒ අය ඒවා අලෙවි කරන්නේ රුපියල් 2000 වගේ ගණන්වලට. අඩු ගණනේ එකකට රුපියල් 800 ක්වත් ගෙවනවානම් ලොකු දෙයක් මේ වගේ නිර්මාණවලට සාධාරණ මිලක් හා හොඳ වෙළෙඳ පොළක් ලබාදෙන්නැයි මං වගකිවයුත්තන් ගෙන් ඉල්ලනවා.අප වගේ නිර්මාණකරුවන්ට අත දෙන ආයතන තියෙනවා. ඒත් අපට එම ආයතනවලට ළඟා වෙන්න තියෙන ඉඩකඩ හරිම අඩුයි. එනිසා අප වගේ අයට අත දෙන්නැයි මං කාරුණිකව ඉල්ලා සිටිනවා” යැයි අබේසිංහ පවසයි.ඔහුගේ හැකියාව හා දක්ෂකම සූරාකෑමකට ලක්වී ඇත. මෙවැනි කලාකරුවන් ආරක්ෂා කරගැනීම ජාතික වගකීමකි. දේශීය හා විදේශීය වශයෙන් පරසිඳු අපේ කලාවන් ගෙන් ජාත්‍යන්තරය මවිතයට පත්කිරීම වගකිවයුත්තන්ගේ යුතුකම හා වගකීම ද වනු ඇත.ඔහුගේ වෙස් මුහුණු කපන කර්මාන්ත ශාලාව වන්නේ ද මේ කුඩා නිවහනය. නිදන කාමරය, ආලින්දය සහ වඩුමඩුව යන මේ සියල්ලට ම පිරිමසා ගනු ලබන්නේ එම නිවහනය.කුටියේ වහලය සෙවිලි කළ පොල්අතුවල සිසිල් සුවය විඳිමින් ඔහු වෙස් මුහුණු කැපීමේ නිරත වෙයි. ඒ අතරම ඔහු ගීයක් ද මුහුණයි.අබේසිංහ කලාකරුවා දිරිමත් කරන්න, කාගෙන් හෝ අතදීමක් සිදුවෙනවානම්, කාරුණික නෙත් සැරයක් ඔහුට එල්ල වෙනවානම් එය මහත් පිනකි.ඔහුගේ ලිපිනය යූ.ඩී. අබේසිංහ, බිංගෙය අසල, මීරිගම් කන්ද, මීරිගම.ලිපිය සකස් කිරීමට සහය ලබාදුන් නිමල් සහ උපුල් චන්දන යන මහත්වරුන්ට අපගේ ස්තුතිය.සටහන සහ සේයාරූ සුමිත‍්‍ර ද සිල්වා</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=as0902152</link>
    <topic>ලොව පසිඳු මහ වෙදැදුරන් මවිත</topic>
    <author>කේ.සී.ජේ. රත්නායක</author>
    <content>ගීයෙන් මගීන් පිනවමින් වෙස් මුහුණු කපන මීරිගම්කන්දේ කලාකරුවාලොව පසිඳු මහ වෙදැදුරන් මවිත කළ පණ ඇති බෝනික්කානෙළුම් විලගුරු සේව‍යේ රස කතාතමන් කරන වැරැදි වසා ගන්නට ඇතැමුන් ධර්මයට නිගා කරනවාආබාධිත අයට පිහිටට එන ආයතනයක්“... මගේ දෙවැනි දුව සූරායා බ‍්‍රවුන්. එයා ගේ ඇස් දෙක දුඹුරු පාටයි. වාත්තු කළා වගේ හීන් හිනාවක් නිතර ම මුහුණේ රැඳීලා තියෙනවා. ඒත් එයා කතා කරන්නේ නෑ. වාඩි වෙන්නෙත් නෑ. හැබෑටම බෝනික්කෙක්. පණ ඇති බෝනික්කෙක් වගේම යි...” මෙසේ තම දෙවැනි දියණිය ගැන කතා කරන විසි හතර හැවිරිදි ඇට්ලන්ටා රෂ්මාන්; බි‍්‍රතාන්‍යයේ ‘ඩේලි මිරර්’ පුවත්පතට මෙහෙමත් කියා තිබුණා.“... සුරායා ගේ අක්කා අකිලා. එයත් බෝනික්කන්ට ආසයි. හැබැයි එයා ගේ ප්ලාස්ටික් බෝනික්කා වුණත් සුරායාට වඩා ටිකක් ලොකුයි...”ඇට්ලන්ටා රෂ්මාන් දෙවැනි වතාවටත් ගැබ් ගත්තා. මාස හතක් ගත වෙත්දී ඈට මොකක්දෝ වෙනසක් දැනුණා. පළමු වතාවේදී වගේ දරු ගැබ මෝරලා වැඩෙන බවක් නො පෙනීමයි හේතුව. ස්කෑන් පරීක්ෂණයක් කළ වෛද්‍යවරුන් කිව්වේ දරුවාගේ වැඩීම අසාමාන්‍ය විදිහට ප‍්‍රමාද වී ඇති බවයි. කොහොම නමුත් නියමිත දිනයට සති හතරකට කලින් සුරායා බ‍්‍රවුන් මෙලොවට පැමිණියා. ඇගේ උපත් බර රාත්තල් 2 1/2 යි.“බයවෙන්න දෙයක් නෑ. මාස හය - හතක් ගත වෙනකොට දරුවා හොඳට හැදෙයි” වෛද්‍යවරුන් එහෙම කිව්වා වුණත් සුරායා බ‍්‍රවුන් ගේ සිරුර වැඩෙන්න ගත්තේ පුදුමාකාර අසාමාන්‍ය රටාවකටයි. දැන් ඇගේ වයස මාස 14 යි. ඒත් තවමත් ඈ අලුත උපන් දරුවෙක් වගේ ම යි. සිරුරේ බර රාත්තල් 7 යි. ඇගේ උස යන්තම් අඟල් 19 ක්.ඒත් සුරායා ගේ අක්කා - අකිලා ගේ උපත් බරම රාත්තල් හතකට ආසන්නව තිබුණා. නමුත් මාස 14 ක් ගත වෙලත් සුරායා එහෙමමයි. වෛද්‍යවරුන් පෙන්වා දෙන හැටියට සාමාන්‍යයෙන් මාස 14 ක් ගත වෙත්දී දරුවාගේ බර රාත්තල් විස්සකට වඩා වැඩි වෙන්න ඕනේ. ඒ වගේ ම උස අඟල් 30 කට වැඩි විය යුතුයි.නමුත් සුරායා බ‍්‍රවන් පණ ඇති බෝනික්කෙක් වගේ. ඈ හුස්ම ගන්නවා. බටයක ආධාරයෙන් වුණත් කෑම ගන්නවා. ඒත් වැඩෙන්නේ නෑ. මේ නිසාම අන්තර්ජාතික ජනමාධ්‍ය සුරායාට නමක් පට බැන්දා “පණ ඇති බෝනික්කා.” යනුවෙන්. සුරායාගේ අම්මා තමන් ගේ දුවට කියන්නෙත් “පණ ඇති බෝනික්කා” කියලයි.අන්තර්ජාතික තලයේ ඉහළම පෙළේ ළමා රෝග විශේෂඥයින් එක පිට - එක දිගට සුරායා පරීක්ෂණවලට භාජනය කළා. ඒත් මේ අසාමාන්‍ය තත්ත්වයට හේතුව හොයා ගන්න සමත් වුණේ නෑ.ඊළඟට සුරායා බාර ගත්තේ පෝෂණවේදීන්. ඔවුන් විවිධාකාර පරීක්ෂණ කළා. “අපිටත් මේක තේරුම් ගන්න බෑ” කියමින් ඒ අයත් පිටත්ව ගියා.සුරායා ගේ අස්ථි පරීක්ෂාවකුත් සිදු කෙරුණා. එහිදීත් ලැබුණේ මුල් උත්තරයමයි. “කිසිම ප‍්‍රශ්නයක් නෑ.”“කිසිම ප‍්‍රශ්නයක් නෑ” කිව්වට සුරායා ගේ ශරීර වර්ධනය අතිශයින් ම අසාමාන්‍ය බව පොදුවේ හැම වෛද්‍ය විශේෂඥයෙක් ම පිළිගත්තා.ඊළඟට ජාන විශේෂඥයින්, හෝමෝන විශේෂඥයින් ඇතුළු අන්තර්ජාතික තලයේ ඉහළම පෙළේ වෛද්‍යවරුන් අතින් සුරායා පරීක්ෂාවට භාජනය වෙනවා.ඒ හැමෝම තීන්දු කරන්නේ එකම දෙයක්. සුරායා වෛද්‍ය විද්‍යාවට අභිරහසක් කියලයි ඔවුන් පොදුවේ තීරණය කරන්නේ. ඒත් එක්කම නොකියා කියැවුණේ සුරායා නිසා වෛද්‍ය විද්‍යාව පවා අසරණ වී ඇති බවයි.“මම අවුරුදු 17 ක ඉඳන් ළමා රෝග විශේෂඥයෙක් හැටියට වැඩ කරනවා. ඒත් මගේ ජීවිත කාලයට ම මේ වගේ අසාමන්‍ය දෙයක් දැකලා නෑ. අනිවාර්යයෙන් ම අද්භූතජනක සිද්ධියක්... මොනම ක‍්‍රමයකට වත් මෙතෙක් අපිට රෝගයට හේතුව හොයා ගන්න පුළුවන් වුණේ නෑ” යි ජයිචි මේනකායා නම් සුප‍්‍රකට වෛද්‍යවරයා ජනමාධ්‍යයට කීවා.නිව්යෝර්ක් නුවර සුප‍්‍රකට මවුන්ට් සිනායි වෛද්‍ය මධ්‍යස්ථානයේ විශේෂඥ වෛද්‍ය ඉයන් හෝල්ස්මන් කීවේ “මේක නම් වෛද්‍යවරුන් දණින් වැට්ට වූ අවස්ථාවක් කියලයි.අනෙකුත් සියලු වෛද්‍ය විශේෂඥයින් වෙතින් පළ වූයේ ද ඊට නො දෙවැනි ප‍්‍රකාශයන් ය. පිළිතුරු නැති ප‍්‍රශ්නයක්. ඒත් ඒ ප‍්‍රකාශ එකකින්වත් සුරායාට වත් ඇගේ මවට වත් කිසිම සහනයක් නොලැබුණු බවත් ඇත්ත.“දරුවා නින්දට යවන්නේ විශේෂ මෙට්ටයක. ඈ පසෙකින් ඇලවෙන මම කෙල්ල හුස්ම ගන්නා හැටි බයෙන් ත‍්‍රස්ත වෙලා රෑ නො නිඳ්‍ර බලා ඉන්නවා” යි ඇට්ලන්ටා වාවා ගත නොහැකිව කියයි.“මාස 14 ක් ගත වෙලත් අලුත උපන් දරුවෙක් ලෙස පෙනුණට සුරායා බුද්ධිමත් කෙල්ලක්. තමන් ගේ වටේ මොනවද වෙන්නේ කියලා එයා දන්නවා. ඒ වගේ ම ප‍්‍රීතිමත් මුහුණක් එයාට තියෙනවා. අපි හැමෝටම දැනගන්න ඕනේ සූරායා ගේ අනාගතය මොකක් වෙයි ද කියලයි. ඈ මැරෙයි ද? නැත්නම් පණ ඇති පුංචි බෝනික්කෙක් වගේ තව කොච්චර කාලයක් ජීවත් වෙයිද? ඒ මොකක් වුණත් අපිට ඕනේ කෙල්ලට සාමාන්‍ය සැපවත් ජීවිතයක් දෙන්න. සුරායා ගේ ශරීරයේ වර්ධනයට හේතු වන හෝර්මෝනවලට බාධා කරන ප‍්‍රතිරෝධයක් ඇතියි කියලා දැන් වෛද්‍යවරු සැක කරනවා. නමුත් තවත් මොනවද කරන්න තියෙන පරික්ෂණ? කියන කියන හැම පරීක්ෂණයක් ම මේ වනවිටත් කරලා හමාරයි. ඒ එකකින් වත් වැඩක් වෙලා නෑ” යි සුරායා ගේ මව ඇට්ලන්ටා ඉකුත් දා ප‍්‍රසිද්ධියේ කිව්වා.මේ අතර ලෝකයේ සුප‍්‍රකට ජාන විශේෂඥයෙක් තවත් අපූරු ප‍්‍රකාශයක් කළා. ඔහු කියන හැටියට 2019 වන විට ඒ කියන්නේ හරියටම තවත් වසර 10 ට පස්සේ ලෝකයේ උපදින හැම දරුවෙකුටම ජාන සිතියමක් ලබා ගන්න පුළුවන්.ඒ සිතියමෙන් පුළුවන් කල් තබා අනාගත රෝග දැනගන්න හා ඒවා පාලනය කරන්න. මේ ප‍්‍රකාශය කළ ජාන විද්‍යා විශේෂඥ ජේ. ෆ්ලැටිලි කියන හැටියට ඒ වෙනුවෙන් වැය කරන්න වෙන්නේ පවුම් 700 ක් තරම් සුළු මුදලක් විතරලු. ඒත් අපේ සුරායාට මේ ජාන සිතියමෙන් කිසිම සහනයක් නොලැබෙන බවත් අහන්න ලැබුණා.“සුරායාට තියෙන්නේ ඉතාම විරල ගණයේ රෝගයක්. ඒත් ඒක මොකක්ද කියන්න අපි දන්නේ නෑ... සමහර විට පරිවෘත්තීය ක‍්‍රියාවලියේ ප‍්‍රශ්නයක් වෙන්නත් පුළුවන්.ඒ මොක වුණත් මේක මොකක්ද කියලා හොයා ගන්න එක නම් හරිම දුෂ්කර දෙයක්” ය කියලා වෛද්‍ය හොල්ස්මන් කියා සිටියා. මේ අතර වොෂිංටන් විශ්ව විද්‍යාලයේ වෛද්‍ය විශේෂඥ කෝලේ... තවත් මතයක් ඉදිරියට ගෙනාවා. ඔහු කියන හැටියට ඇඩි‍්‍රනල් ග‍්‍රන්ථිය, ක්ෂුද්‍රාන්තය, වකුගඩු විතරක් නෙවෙයි මේ අභිරහස් රෝග තත්ත්වයට ක්‍රොමසෝම් ගැටලු බලපාන්නත් පුළුවන්.සුරායා නිසි පරිදි වර්ධනය නොවීම, පණ ඇති බෝනික්කෙකු බවට පත් වීම සුරායා ගේ පවුලට අයත් ප‍්‍රශ්නයක් හැටියට සීමා වෙලා නෑ... අද මේ පණ ඇති බෝනික්කා නවීන වෛද්‍ය විද්‍යාවම හොල්ලයි. ඒ වෙත අහිංසක එහෙත් සංකීර්ණ අභියෝගයක් එල්ල කරයි. අභිරහසට හේතුව සොයා ගතහොත් ඊට අවශ්‍ය ප‍්‍රතිකාරය ද දැන ගත හැකි වනු ඇත.ඒ අනුව සාමාන්‍ය ළමයකු ලෙස වැඩී වැඩිහිටි ගැහැනියක බවට පත් වීමට මේ පණ ඇති බෝනික්කාට අවස්ථාව ලැබෙන බවත් රහසක් නෙවෙයි. නමුත් මේ කතාවේ තවත් කතාවක් ඇත.සුරායා ගේ අසාමාන්‍ය වර්ධනයට බලපාන ජීව විද්‍යාත්මක හේතුව සොයා ගත හොත් ඒ දැනුම විද්‍යාවේ නව නිර්මාණ රැසකට පදනම සපයනු ඇත. අවශ්‍ය පරිදි, වයස හා කාලය නො තකා ජීවීන් ගේ ප‍්‍රමාණය හා පෙනුම, ශරීර කි‍්‍රයාකාරිත්වය, පාලනය කිරීමේ රහස ඒ අනුව දැන ගන්නට ලැබෙයි.ඒ රහස මේ සියල්ල විකුණන සියල්ල විකිණෙන ලෝකයේ කෙසේ ප‍්‍රයෝජනයට ගනු ලබන්නේ ද යන කාරණය ද මත භේදාත්මකය. යම් විදිහකින් ඒ කතාව සූරායාට දැන ගන්නට ලැබුණොත් ඈ සිතනු ඇත්තේ රහස හෙළිවීමට වඩා පණ ඇති බෝනික්කකු ලෙස ජීවත්ව මිය යෑම වඩාත් හොඳ යැයි කියා ය.කේ.සී.ජේ. රත්නායක</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=as0902153</link>
    <topic>නෙළුම් විල</topic>
    <author/>
    <content>ගීයෙන් මගීන් පිනවමින් වෙස් මුහුණු කපන මීරිගම්කන්දේ කලාකරුවාලොව පසිඳු මහ වෙදැදුරන් මවිත කළ පණ ඇති බෝනික්කානෙළුම් විලගුරු සේව‍යේ රස කතාතමන් කරන වැරැදි වසා ගන්නට ඇතැමුන් ධර්මයට නිගා කරනවාආබාධිත අයට පිහිටට එන ආයතනයක්ගුණසිංහ හෙට්ටිආරච්චිහදා වඩාගත් මාපියන් මගේ සැබෑ මාපියන් නොවන බව මා අවබෝධකර ගත්තේ මා තරුණ වියට එළඹි විට ය. ඔවුහු මගේ රුවට මොනම ආකාරයකින් වත් සමාන නොවූහ.එහෙත් ඔවුහු මට ඉත සිතින් ම සෙනෙහස පෑහ. මා හදා වඩා ගත් දරුවෙකිය යන අදහස ම’සිතට කාන්දු නොවන ලෙස මා රැකබලා ගැනීමට තරම් ඔවුහු සියුම් වූහ.මා හදා වඩා ගත් මාපියනට පින් සිදුවේවා? අද මම විවාහක දෙදරු මවක්මි.සැබවින් ම සුළු මාපිය සෙවණේ කිසිදු අඩු පාඩුවක් නැතිව හොඳින් වැඩීමට මා වාසනාව ලැබ තිබුණ ද සැබෑ මාපියන් නැති වේදනාව විටෙක මා දවාලයි. එපරිද්දෙන් ම, මා බඳු මාපියන් නැති දරුවන් දකින විට මා සිත්හි ඇතිවන්නේ අපමණ දුකකි.“අනේ දෙවියනේ, මගේ සුළු මාපියන් නොසිටින්නට මාත් වීදි දරුවකු වන්නට තිබුණා නේද? එසේ වී නම් මගේ ජීවිතයට මොනවා විය හැකිව තිබිණි ද? මම එසේ සිතමි.මගේ සැමියා ද මගේ සිතුවිලි කෙරෙහි සංවේදී වූවෙකි. අපේ පුතුන් දෙදෙනා ගේ උපන් දිනයන්හි දී ළමා නිවාසයකට දානයක් දීම පුරුද්දක් කර ගත්තේ එබැවිනි.අප වසර කිහිපයක් ම දානය දීමට පුරුදු වී සිටියේ ළමයින් පනහක් පමණ ද පාලිකාවන් පස් දෙනකු පමණ ද සිටින ළමා නිවාසයකි. මේ නිවාසයේ පාලිකාවන් සේ ම දරුවන් ද සංවේදී නොවීම නිසා අපට ඇති වූයේ කලකිරීමකි. ඔවුන් ගේ මුහුණෙහි සිනහ බිඳක් නැති ගාණය. පනස් ගණනකට දානයක් දී සිනහ බිඳක් නොදකින්නට තරම් අපි අවාසනාවන්තයෝ වෙමු ද?අපි වෙන නිවාසයක් සොයා ගතිමු. සැමියා ගේ සොයුරා එය සොයා ගැනීමට අපට උදවු කළේ ය.සැබැවින් ම මේ ළමා නිවාසය පුංචි දරුවනට සුරංගනා ලෝකයක් බඳු ය. එහි වයස හතට අඩු පුංචි දරුවෝ සිටිති. ඔවුන් මල් වැනි ය. විනීත ය. සුහදශීලීය. ඔවුන් බලා ගන්නා පාලිකාවන් ද ඔවුන්ට මව්වරුන් බඳු ය.මේ පාලිකාවන් පිරිස අප බඳු අය පිළිගන්නේ ළෙන්ගතු ව ය. දානය පිරිනමන අය තවත් දිනෙකට දානය වෙන් කර ගන්නේ ඉතා සතුටිනි.දැන් අපි ළමා නිවාසයකට දානය පිරිනැමීමේ සැබෑ සතුට විඳිමු. සැබවින් ම ‘පින’ එය ම නොවේ ද?කෝට්ටේ වජිර ශ‍්‍රී සිඟිති නිවාසයේ දරුවනි, පාලිකාවනි, මේ ලිපිය නෙළුම්විලට ලීවේ ඔබ සැමට ශක්තියක් වනු පිණිස ය. ඔබ අපට සමීප කර දුන් සොයුරාට ද පින් දෙමි.  හොරණ තිළිණි පෙරේරා මහත්මිය විසින් යොමු කරන ලද ලිපියක් ඇසුරිනි.හත වසරේ ඉගෙනුම ලබන ශිෂ්‍යාවක්මි. පියාට රැකියාවක් නැත. වැඩිමහලු සොයුරා ද පාසල් නොයයි. අප ජීවත්කරවීමට අම්මා ගෙවල්වල වැඩපළ කරයි.අප සියලු දෙනා ම ජීවත්වන්නේ එක ම කාමරයක ය. අපේ ගෙදර වී තිබෙන්නේ එය යි. මා පාඩම් කරන්නේ කුප්පි ලාම්පුවේ එළියෙනි. අප කන වේල් ගණනට වඩා නොකා සිටින වේල් ගණන වැඩිය. මම ඉගෙනීමට ආසා කරමි. එහෙත් පහසුකම් හරි හිඟ ය. එහෙයින් අසරණ වී සිටිමි.මට සටහන් ලියන්න මේසයක් පුටුවක් ගන්න උදවු කරන්න! හැකිනම් අපේ ගේ ටිකක් ලොකු කරගන්න අත හිත දෙන්න! හසලක ප‍්‍රදේශයේ ශිෂ්‍යාවක විසින් යොමු කරන ලද ලිපියක් ඇසුරිනි. ඇයට උදවු කිරීමට කැමති අයට ඇගේ ලිපිනය නෙළුම්විලෙන් ලබා ගත හැකිය. 2429265 ඔස්සේ සේමාලි මහත්මිය අමතන්න.සැම්සන් අයියා ඇඹුල්දෙණිය හන්දියට ආවේ කලකට පෙර ය. තමන් ගේ යැයි කිසිවකු නොසිටි ඔහු දවස ගෙවා දැමුවේ කුලී වැඩ කරමිනි.කෙමෙන් ඔහු ගේ දෙපා අප‍්‍රාණික විය. එහෙයින් ඔහු හැරමිටියක් පාවිච්චි කළේ ය. කුලී වැඩක් කරගන්ඩ නො හැකි වූ විට ඔහුට මුර වැඩක් ලැබුණේ ය. ඒ රෑට රෑට රතු කැකුළු බත්කඩේ ළඟ මුර කිරීමය. ඔයින් මෙයින් එතැන ඔහු ගේ නවාතැන බවට පත්විය. එහි රාලහාමි නමැති අයෙක් ඔහුට උදවු උපකාර කළේය.සැම්සන් අයියාට තවදුරටත් මුර වැඩේ කරන්නට නොහැකි වූයේ හැරමිටි වාරුවෙන් වුවද යාගත නොහැකි වූ කලය. ඔහු පාරෙන් එහා පැත්තේ වූ වසන ලද කඩ දොරක පත්තර පිටු ටිකක් එළාගෙන හාන්සි වී සිටියේ ය. වතුර බෝතලයකුත්, ප්ලාස්ටික් කෝප්පයකුත් ඔහු ගේ තනි නොතනියට හිටියේ ය.දවසක් සැම්සන් අයියා පාරේ යන කෙනකුට අත්පුඩි ගැසුවේය. අමුත්තා හැරී බැලුවේය. සැම්සන් අයියා එකවර ම හඳුනාගත් අමුත්තා වහා ඔහු අසලට ගියේය.’සැම්සන් අයිය මොකද මේ?’’දැන් මට ඇවිදින්න බෑනේ. ඒකයි මෙතන ඉන්නෙ’’මොනව හරි කෑමට අරන් එන්ඩද?’’එපා’දෙදෙන මොහොතක් මුහුණට මුහුණ බලාගෙන හුන්හ.’ඉස්සරහ කඩේ රාලහාමි අද හවස මාව ඉස්පිරිතාලෙ එක්ක යනව කිව්ව!’සැම්සන් අයියා ගේ හඬ පිටවූයේ දුබල ව ය.“සැම්සන් අයියට ඇවිදින්න බැරි නම් ළඟ කවුරුහරි ඉන්ඩ ඕනැ. නැත්තං ඉස්පිරිතාලෙ බාර ගන්න එකක් නෑ. ඊට වැඩිය හොඳයි නාවින්නෙ ආයුර්වේද රෝහලට යන එක. එතන වැඩිය ලෙඩ්ඩුත් නෑ. වැඩ කරන අයත් කරුණාවන්තයි. සැම්සන් අයිය එහෙ යනව නම් තමයි හොඳ.”සැම්සන් අයියා කතා නොකළේ ය. එහෙයින් අමුත්තා දිගට ම කතාකළේය.’සැම්සන් අයියට මෙතන හැමදාම ඉන්ඩ දෙන එකක් නෑනේ. නාවින්නට ගියොත් ගෙදර වගේ ඉන්ඩ පුළුවන්. ප‍්‍රතිකාරත් ලැබෙනව. කෑම බීමත් ලැබෙනව. මොකද කියන්නෙ?’සැම්සන් අයියා උත්තරයක් නොදුන්නේ ය.’මම ඇඹුල්දෙණියෙ ගෙදරක වැඩකට යනව. හවස එනකොට සැම්සන් අයියව බලන්ඩ එනව‘’හොඳයි’සමුගෙන ගිය අමුත්තා වැඩ ඇරී සවස ආපසු එනවිටත් සැම්සන් අයියා එතැන ම සිටියේ ය.’ සැම්සන් අයියෙ, වහින කොට මෙතන තෙමෙනව නේද?’’ඔව්’’අනිත් එක මේ වහල තියන කඩේ ඇරපුහමත් මෙතන ඉන්ඩ බෑනේ’’ඔව්’’ සැම්සන් අයියගෙ රෙදි ටික මට දෙන්ඩ. මං ඒව හෝදල දෙන්නං. ඒ විතරක් නෙමේ, හෙට හවස මං වැඩ ඇරිල එද්දි සැම්සන් අයියව අපේ ගෙදර එක්කගෙන යන්නං. මගෙ නෝනටත් ඇවිදින්න බෑනේ. එයයි, මායි විතරයි ගෙදර ඉන්නෙ. මට පුළුවන් හැටියට සැම්සන් අයියට උපස්ථාන කරන්නං’අමුත්තාගේ වදන් පෙළ සැම්සන් අයියගේ ආත්මය පිරිමදින්නා සේ විය. ඔහු ගේ දෑස බොඳ වුණේය.පසුදින අමුත්තා එන විට සැම්සන් අයියා එතැන නොසිටියේ ය.ලොතරැයි කුටියේ අක්කා විස්තරය කීවා ය.’බත්කඩේ ළඟ රාලහාමි තමයි සැම්සන් අයියව අරගෙන ගියේ.’’නාවින්නට ගෙනියන්ඩ ඇති?’’මං හිතන්නෙ ‘ඔව්’තම යෝජනාව ඵල දරා ඇති බැවින් අමුත්තාට සියුම් සතුටක් ඇතිවිය.අමුත්තා සවස සැම්සන් අයියා බැලීමට නාවින්නේ ආයුර්වේද රෝහලේ වාට්ටුවට ගියේ ය. සැම්සන් අයියා එහි ඇඳක වැතිරී සිටියේ ය. ඔහුට ප‍්‍රතිකාර ද ලැබී තිබිණි. අමුත්තා ගේ හිත සතුටින් පිරී ගියේය.පදිකවේදිකාවේ වැටී මදුරුවන් තලමින් හා දුක් අනුභව කරමින් සිටි සැම්සන් අයියාට කෑම බීම, ඉඳුම් හිටුම් සමඟ ප‍්‍රතිකාර ලබාදීමට මුල් වූ රාලහාමි මහතාට නිරෝගි සුව ලැබේවායි අමුත්තා ප‍්‍රාර්ථනා කළේ ය.බෙහෙත් සුවඳ විහිදෙන සුවිසල් වතු යාය දිගේ ඔහු මහ මඟ වෙත පියමැන්නේ ‘නාවින්නේ’ ආයුර්වේද පර්යේෂණ මූලස්ථානය ලෙඩ්ඩුන්ට කොච්චර හොඳ තැනක්දැ’යි සිතමිනි.  බත්තරමුල්ලේ, වික‍්‍රමසිංහපුර, ඩබ්ලිව්. ඒ.ඩබ්ලිව්.වික‍්‍රමසිංහ මහතා විසින් යොමුකරන ලද ලිපියක් ඇසුරිනි.නත්තල් දා සවස මවත්, මමත් කුරුණෑගල බස් නැවතුම්පොළෙන් කොළඹ බලා යන බසයකට නැඟුණෙමු. අප හිඳ ගත් අසුනෙහි වයස අවුරුදු විසි දෙකක පමණ තරුණයෙක් හිඳ සිටියේ ය.මම ඔහු සමඟ කතා කළෙමි. කුරුණෑගල සිටින තමා ගේ ගෙදර ආ බවත් ආපසු මහරගම බලා පිටත්ව යන බවත් තරමක් කළුවට හුරු මේ තරුණයා කීවේ ය.කොණ්ඩය කොටට කපා සිටි ඔහු ටී ෂර්ටයක් ද කළු ඉරි සහිත දිග කලිසමක් ද හැඳ සිටියේ ය.මා අත වූ බෑගයෙන් බාගයක් තම ඔඩොක්කුවේ තබන ලෙස ඔහු මට කීවේ ය. බෑගය ලිස්සා යන වාරයක් වාරයක් පාසා ඔහු එය තම ඔඩොක්කුවේ ම රඳවා ගත්තේ ය.’බෑග් එක තියා ගන්න අමාරුයි නේද? මෙහාට දෙන්න,” යැයි ඔහු මගේ මව ගෙන් ද ඉල්ලීමක් කළේ ය.අපි වේවැල්දෙණිය හන්දියෙන් බැස්සෙමු. බසිද්දී බෑගය මුළුමනින් ම සිය’තට ගෙන ඔහු අපට උදවු කළේ ය.සොහොයුර, මවත්, මමත් ඔබ ගැන නිතර කතා කරමු. ඔබ මීට වසර කිහිපයකට පෙර මිය ගිය අප සොහොයුරා වගේ ම යැයි අපට සිතේ.දැන් ඔබ මනසින් මගේ සොහොයුරා වී හමාර ය. මගේ මව ගේ පුත‍්‍රයා වී හමාර ය. අපි ඔබ සොයමු.  කරුණාකර අප අමතන්න. 077 – 1854149. පුත්තලමේ උපුල් සොමිරුවන් මහතා විසින් යොමු කරන ලද ලිපියක් ඇසුරිනි.උසස් අධ්‍යාපනය ලබන සිසුවියක වූ මම උදෑසන යෙදී තිබුණු දේශනයට සහභාගි වනු පිණිස ඉක්මන් ගමනින් යන්නට වීමි. දේශන ශාලාව සමීප වෙද්දී ම මගේ එක් මිරිවැඩියක් කැඩී ගියේ ය.මම නිරුවත් දෙපයින් ම ගොස් දේශනයට සහභාගි වීමි. එදින දවස පුරා ම දේශන සඳහා සහභාගි විය යුතු විය. නිරුවත් දෙපයින් යුතු වීම මට අසහනය ගෙන දුන්නේ ය.දේශන ශාලාව අවට කැඩුණු මිරිවැඩි පිළිසකර කරන්නෙක් නොසිටියේ ය. එහෙත් කෙසේ හෝ මා එය පිළිසකර කරවා ගත යුතු ම විය.විවේකයක් ලද මොහොතේ මම යෙහෙළියක ද කැටුව පාරට ආවෙමි. සපතේරුවකු දක්නට නොලැබිණ. පැවතියේ ගිනි අව්වකි.සෙරෙප්පු දෙක අතින් ගෙන නිරුවත් පයින් පිච්චෙමින් යන මා ඇතමුන් ගේ හිනාවට බඳුන් විය. අලුතින් සෙරෙප්පු කුට්ටමක් මිල දී ගැනීමට අප සතු ව මුදලක් ද නොවී ය. මා සතු වූයේ බස් ගාස්තුව පමණි.අව්වේ පිච්චෙමින් අවට සිසාරා බැලුව ද සපතේරුවකු දක්නට නොලැබිණ.ඔහු අප දකින්නට ඇත්තේ ඔය අතර විය යුතු ය. අප තමා ගේ නැඟණියන් දෙදෙනකු සේ ඔහුට පෙනෙන්නට ඇතුවා ද විය යුතු ය.’කෝ දෙන්ඩ බලන්ඩ?’මම කැඩුණු සෙරෙප්පුව ඔහුට දුනිමි. ඔහු එය ගෙන පිරික්සා බලා අවට හෝදිසි කළේ එය පිළිසකර කරනු පිණිස යම් උපකරණයක් සෙවීමට විය යුතු ය.අවසානයේ ඔහු කටින් හපමින් සෙරෙප්පුව පිළිසකර කරන්නට වූයේ ය. පෙර පුහුණුවක් නොවූයෙන් ඔහුට ඒ වෙනුවෙන් සෑහෙන වෙහෙසක් දැරීමට සිදු විය.පදික වේදිකාව හාත්පස වූ ගිනි අව්ව ඔහුට ගාණක් නොවී ය. ඔහුට ඇවැසි වූයේ අපට පිහිට වීම ය. අපිදු ඔහුට සෙරෙප්පුව පිළිසකර කරන්නට හැකි වේවා’යි පතමින් ඔහු අසල රැඳී සිටියෙමු. දෙනෝදාහක් අප පසුකර ගියහ.අඩ පැයක් පමණ ගත වූ තැන සෙරෙප්පුව පාවිච්චි කළ හැකි අයුරින් පිළිසකර කර දෙන්නට ඔහුට හැකි විය.’ආ දැන් දාගෙන යන්ඩ’ ඔහු සිනාවක් පෑවේ ය.’බොහොම ස්තුතියි අයියෙ’ අපි ඔහුට තුති පුදා යළි දේශන ශාලාව බලා ගියෙමු.ඇතැම් විට ඔහු නගර සභාවේ කසල ශෝධක කම්කරුවකු විය හැකි ය. කිසිවකු ගේ ඇගයුමට ලක් නොවන කසල ගොඩක රූපයට යටින් ඇති ඔහු ගේ උතුම් මිනිස්කමේ රූපකාය අපි හඳුනා ගතිමු.’නාඳුනන සො’යුර, මේ පුංචි ලියමන ඔබ වෙනුවෙන් පිදෙන මල් පොකුරකි.රාගම, බටුවත්තේ, ප‍්‍රසංගිකා පෙරේරා මෙනෙවිය විසින් යොමු කරන ලද ලිපියක් ඇසුරිනි.අඳුරු සැඳෑවකපෑ සොඳුරු වතඩි ලෙස ගිලන් ව පෞද්ගලික රෝහලකට ඇතුළු කරනු ලැබූ මා සැමියා එහි ප‍්‍රතිකාරවලින් සුවය ලැබ ආපසු නිවෙස බලා යන දිනය එය විය.අසනීප තත්වයෙන් යුතු මගේ පෙනීම ද දුබල ය. මා ඔහු ගේ සත්කාර කටයුතු කළේ ද අසීරුවෙනි.රෝහල් බිල මා හිතුවාට වඩා වැඩි විය. අතේ මුදල් ද නොවී ය. එනිසා බැංකු කාඩ්පතින් මුදල් ලබා ගත යුතු විය.ඒ වූකලි ඉරිදා සැඳෑවකි. මම බැංකු කාඩ්පත ද සැමියා ගෙන් ඉල්ලා ගෙන පාරට බැස්සෙමි. එසේ වුව ද මම බැංකු කාඩ්පතකින් මුදල් ලබා ගන්නා ආකාරය නොදැන සිටියෙමි.අදාළ බැංකුව පිහිටියේ තරමක දුරිනි. නෙත් දුබලතාව නිසාත්, හැන්දෑවේගන එන නිසාත් ළඟපාත ඇති වෙනත් බැංකුවක ටෙලර් යන්ත‍්‍රයකින් මුදල් ගත යුතු යැයි මට සිතිණ.වයස දහ අටක තරම් වූ දරුවෙක් ටෙලර් කුටියෙන් පිටතට ආයේ ය.’පුතා, මට සල්ලි ටිකක් ගන්න ඕනැ. ඒත් මම කාඩ් එකෙන් සල්ලි ගන්න හැටි දන්නෙ නෑ. මට උදවු කරනවද?’ මම ඔහු ගේ මුහුණ දෙස බැලුවෙමි.ඔහු මගේ කාඩ්පත දෙස බැලුවේ ය.’ඇන්ටි, ඔයාගෙ බැංකුවට යමු. වෙන බැංකුවකින් සල්ලි ගන්න හැටි මං දන්නෙ නෑ’ ඔහු සිය යතුරු පැදියට නැගී ගියේ ය.මම ද හැකි වේගයෙන් ඒ බැංකුව කරා ගියෙමි. ඔහු මා එනතුරු එතැන රැඳී සිටියේ ය.මට අවශ්‍ය මුදල යන්ත‍්‍රයෙන් ලබා ගත් ඔහු මුදල ද, කාඩ්පත ද මට දුන්නේ සිනාසෙමින්.’ඇන්ටි දැක්කම මට අපේ අම්මවයි මතක් වුණේ! මම යන්නං ඇන්ටි. බුදු සරණයි!’ ඔහු සමුගෙන ගියේ ය.ඒ ඇඳිරි වැටෙන යාමයේ ඒ දරුවා මගේ පිහිටට නොආවා නම් මට සිදුවන්නේ තවත් රැයක් රෝගියා වාට්ටුවේ තබා තවත් රුපියල් දහසක පමණ වැයක් දැරීමට ය.පුතනුවනි, ඔබට ද ඔබ හැදූ වැඩූ මාපියනට ද පින් දෙමි.කළුතර විශ‍්‍රාමික ගුරු වසන්තා ජයසූරිය මහත්මිය විසින් යොමු කරන ලද ලිපියක් ඇසුරිනි.නෙළුම් විල, සිළුමිණ, ලේක්හවුස්, කොළඹ</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=as0902154</link>
    <topic>ගුරු සේව‍යේ රස කතා</topic>
    <author>විශ‍්‍රාමලත් ආචාර්ය, ඩී.එන්.දිසානායක කොස්වත්ත – බිංගිරිය.  </author>
    <content>ගීයෙන් මගීන් පිනවමින් වෙස් මුහුණු කපන මීරිගම්කන්දේ කලාකරුවාලොව පසිඳු මහ වෙදැදුරන් මවිත කළ පණ ඇති බෝනික්කානෙළුම් විලගුරු සේව‍යේ රස කතාතමන් කරන වැරැදි වසා ගන්නට ඇතැමුන් ධර්මයට නිගා කරනවාආබාධිත අයට පිහිටට එන ආයතනයක්එක්දහස් නවසිය හැත්තෑහතරේ වර්ෂයේ වයඹ පළාතේ බිංගිරිය මහා විද්‍යාලයයේ සේවය කළ රොඩ්රිගෝ විදුහල්පතිතුමා තම පාසල දියුණු කිරීමෙහිලා මහත් කැපවීමකින් කටයුතු කළ දක්ෂ නිර්භීත ගුරුවරයෙකි. පාසලේ පරිපාලනමය කටයුතු මැනවින් ඉටුකළ රොඩ්රිගෝ විදුහල්පතිතුමා සිසුනගේ මෙන්ම මවුපියන්ගේ ද ආදර ගෞරවයට භාජනය වූ කාර්යක්ෂම ගුරුවරයෙක් විය. මෙකල බිංගිරිය මහජන බැංකුව උත්සවශ‍්‍රීයෙන් විවෘත කෙරුණේ එවකට සිටි බිංගිරිය මහජන මන්තී‍්‍ර ගරු එල්.බී.ජයසේන මැතිතුමා ඇතුළු සම්භාවනීය ආරාධිත අමුත්තන් පිරිසකගේ ප‍්‍රධානත්වයෙනි.මෙම උත්සවයේ පිළිගැනීම සංවිධානය කෙරුණේ එකල බිංගිරිය මහා විද්‍යාලයයේ අනුග‍්‍රහයෙනි. ප‍්‍රධාන ආරාධිත අමුත්තා ඇතුළු සම්භාවනීය අමුත්තන් පිළිගෙන පැමිණෙන මෙම පෙරහරේ නැටුම් ගැයුම් ඉදිරිපත් කළේ බිංගිරිය මහා විද්‍යාලයීය සෞන්දර්ය අංශයේ ශිෂ්‍ය ශිෂ්‍යාවන්ය. විදුහල්පති රොඩ්රිගෝ මහතා මෙම පෙරහර ආරම්භයේ සිට අවසානය දක්වාම එම නැටුම්, ගැයුම් ඉදිරිපත් කළ ළමයින් සමඟ මහත් උද්‍යෝගයකින් හා උනන්දුවකින් එහාට මෙහාට යමින් පෙරහර මනා ලෙස ඉහළින් සංවිධානය කළ අතර ඔහුට මෙම උත්සවයද මහත් ඉහළින් සාර්ථක කර ගැනීමේ විශාල ගැම්මක් ද ඇතිවී තිබිණි.පෙරහර නරඹන්නන්ටද විදුහල්පතිතුමාගේ මෙම මනා කැපවීම හොඳින් නිරීක්ෂණය විය.විදුහල්පතිතුමාගේ මෙම මනා කැපවීම පසුව රංගනයෙන් ඉදිරිපත් කිරීමේ හැකියාව විද්‍යාලයයේ ගුරු විවේකාගාරයේදී ඒ අයුරින්ම රඟ දක්වා පෙන්වීමට උපවිදුහල්පති විජේනායක මහතාට හැකි විය.විජේනායක ගුරුතුමා තම වේට්ටිය ඉණේ ගසාගෙන රඟදැක්වූ එම මනරම් රංගනය දෙස බලා සිටි ගුරුවර ගුරුවරියන් අතර සිටි විදුහල්පති රොඩ්රිගෝ මහතාගේ් බිරිය වන ලීනා ගුරුතුමිය ද අසීමිත ප‍්‍රීතියකින් සිනහ සයුරේ ගිල්වීමට මේ අනුව විජේනායක ගුරුතුමාට හැකිවිය.පසුව මෙම රංගනය කාලයක් තිස්සේම ගුරු විවේකාගාරයේදී ඒ අයුරින්ම රඟ දක්වා පෙන්වීමට උප විදුහල්පති විජේනායක මහතාට සිදුවූයේ වරින් වර එක එක්කෙනාගේ ඉල්ලීම මතය.විශ‍්‍රාමලත් ආචාර්ය, ඩී.එන්.දිසානායක කොස්වත්ත – බිංගිරිය.  මිනිත්තුවක කතාවක්දීර්ඝායුෂ විඳි අය පිළිබඳව සමීක්ෂණයක් කරන ලදුව එයින් වසර 120 කට නොඅඩු කාලයක් ජිවත්ව සිටින පුද්ගලයාට ගෞරව සම්මාන ඇතුළු වටිනා ත්‍යාග පිරි නැමීම උදෙසා රාජ්‍ය උත්සවයක් පවත්වනු ලැබීය.මෙම උත්සවය සඳහා විවිධ ප‍්‍රදේශවලින් බොහෝ දෙනෙකු ඉදිරිපත් වූ අතර එයිනුත් වසර එකසිය විස්සක් (120) ජීවත් වූ එක් අයකු පමණක් තෝරා ගන්නා ලදී.ත්‍යාග ඇතුළු ගෞරව සම්මාන පිරිනැමීමේ කටයුතු උත්සවය අවසානයේදී සිදුවිය. එහිදී උත්සව කටයුතුවලට සහභාගිවූ මාධ්‍යවේදියෙක් වසර 120 ක් ජීවත් වූ පුද්ගලයා ගෙන් ප‍්‍රශ්න කිහිපයක් ඇසුවේය.“හොඳයි!... ලොකු උන්නැහේ තමාගේ පවුලේ විස්තර කියන්න බලන්න!... දරු මුණුබුරන් කී දෙනෙක් විතර ඉන්නවා ද?”“අනේ!... මහත්තයෝ මම කසාද බැඳලා නැති නිසා මට දරු මුණුබුරන් නැහැ.”“එතකොට තමා මෙතරම් කලක් ජීවත් වීමට හේතු වූ කෑමබීම ගැන යමක් කිව්වොත්...”“මම ජීවිතේට මාළු කාලා නැහැ... බත්, අල, බතල විතරයි කෑවේ!...”“හොඳයි!... ඥාති පරපුර ගැන එහෙම කියන්න පුළුවන්ද?...”මගේ පරම්පරාව ලොකුයි!... ඥාතින් ගොඩක් ඉන්නවා!... ඒත් ඒගොල්ලන් ගෙන් වෙන්වෙලයි මම ජීවත් වුණේ!... ඒකට හේතුව ඒ අය නිතරම මගෙන් සල්ලි, බඩුමුට්ටු ඉල්ලලා කරදර කරනවා!...”“එතකොට මේ වෙනකොට තමා හරි හම්බ කරපු දේවල් ගැන කීවොත්?...”“ලක්ෂ පනහක් විතර (ලක්ෂ 50) බැංකුවේ ස්ථිර තැන්පතුවකට දාලා තියෙනවා!... ඒකෙන් මාසෙකට ලක්ෂ පහක විතර පොලියක් ලැබෙනවා!... පොලිය ගන්නේ නැති නිසා ඒකටත් පොලී ලැබෙනවා!... පරම්පරාවෙන් උරුමවූ ඉඩකඩම්, කුඹුරු, ගේ දොර සේරම කුලියට දීලයි තියෙන්නේ!... එයිනුත් මාසෙකට ලක්ෂ දෙක තුනක් විතර ලැබෙනවා!... ඒ ටිකත් බැංකුවේ තැන්පත් කරලයි තියන්නේ!...”“එහෙමනම් දානමාන කටයුතු ඉතා ඉහළින්ම කරලා ඇති නේද?”“අපොයි! නැහැ! ඒවා කරදර වැඩ” “ඉතිං!... ලොකු උන්නැහේ!... ඔබ අවුරුදු 120 ක් ජීවත් වෙලත් මේ රටට හරි මතු ආත්මයට හරි ඔබ ගෙන් කිසිම වැඩක් වෙලා නැහැනේ?...”“ඇයි නැත්තේ?... අද මම,... මේ සම්මානයට තේරුණ එක?...”බදුල්ල - හිඳගොඩ පීටර් විජේසූරිය</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=as0902155</link>
    <topic>තමන් කරන වැරැදි වසා ගන්නට ඇතැමුන් ධර්මයට නිගා කරනවා</topic>
    <author>සාකච්ඡා කළේ -රමණී සුබසිංහ</author>
    <content>ගීයෙන් මගීන් පිනවමින් වෙස් මුහුණු කපන මීරිගම්කන්දේ කලාකරුවාලොව පසිඳු මහ වෙදැදුරන් මවිත කළ පණ ඇති බෝනික්කානෙළුම් විලගුරු සේව‍යේ රස කතාතමන් කරන වැරැදි වසා ගන්නට ඇතැමුන් ධර්මයට නිගා කරනවාආබාධිත අයට පිහිටට එන ආයතනයක්ජීවිතයේ අනේක විධ වූ දුක් කරදරවලට, ගැටලුවලට මුහුණ දෙන්නට අපට සිදුවේ. එවැනි තත්ත්වයන් අවම කරගෙන යහපත් මිනිසුන් ලෙස සමාජයේ ජීවත් වීමට අවැසි ප‍්‍රායෝගික ධර්ම කරුණු රැසක් වසල සූත‍්‍රයේ දී ඔබට අවබෝධ කරගැනීමට හැකි විය. අප ගේ සාංසාරික ජීවිතය ද අගතිය කරා ගෙන යන වැරැදි චර්යා පිළිබඳව එහි සාකච්ඡා වේ. මතු සඳහන් ගාථා පාඨයෙන් පෙන්වා දී තිබෙන්නේ සාංසාරික ජීවිතය යහපත් කරගන්නට අප කෙරෙහි වර්ධනය කරගත යුතු එවන් චර්යාවක් පිළිබඳවය.“යො බුද්ධං පරිභාසති අථ වා තස්ස සාවකං පරිබ්බාජං ගහට්ඨංවා තං ජඤ්ඤා වසලො ඉතී”යම් පුද්ගලයකු බුදුරජාණන් වහන්සේට හෝ බුද්ධ ශ‍්‍රාවක භික්ෂුවකට හෝ බුද්ධ ශ‍්‍රාවක වූ ගිහියකුට හෝ පරිභව කරනවා නම් නින්දා අපහාස කරනවා නම් හෙතෙම වසලයකු බවට පත් වන බව මෙම ගාථා ධර්මයෙන් කියැවේ. සමහර පුද්ගලයන් මෙසේ සිතීමට ද පුළුවන. ජීවමාන බුදුවරයකු අපට ලොව දැකගත නොහැකි ය. එසේ වූ කළ බුදුන්ට පරිභව කිරීමෙන් පාපයක් සිදුවන්නේ කෙලෙස ද? යනුවෙනි. බුදුරජාණන් වහන්සේ ලෙස අප හමුවෙහි පෙනී සිටින්නේ ධර්මයයි.“මාගේ ඇවෑමෙන් ගුරුවරයා බවට පත්වන්නේ ධර්මයයි” යනුවෙන් උන්වහන්සේ ජීවමාන සමයේ දේශනා කොට ඇත.“යෝ ධම්මං පස්සති සෝ මං පස්සති”යමකු ධර්මය දකීනම් ඔහු බුදුරජාණන් වහන්සේ දකින්නේ ය. ඒ අනුව ධර්මයට නින්දා කරනවා නම්, චෝදනා කරනවා නම් එය බුදුරජාණන් වහන්සේට කළ අපහාසයක් බවට පත්වීම වැළැක්විය නොහැකි ය. ධර්මයට පරිභව කරනවා නම් බුදුරජාණන් වහන්සේට පරිභව කිරීමෙන් ලබන පාපයම ළඟා කරගන්නේය.බෞද්ධයන් වූ අප කෙරෙහි ධර්ම ගෞරවය අනිවාර්යයෙන් ම ඇති කරගත යුතු ය. ධර්ම මාර්ගයේ ගමන් නොකරන්නේ නම් ධර්ම පුස්තක ඇසුරු නොකිරීමට හෝ ධර්ම දේශනාවල හරය පිළිබඳව සෙවීමක් හෝ අපට අවශ්‍ය වන්නේ නැතැයි සිතීමට කෙනකුට අයිතිය තිබේ. නියත වශයෙන් ම මේ ධර්මය අනුගමනය කළ යුතු යැයි බුදු දහමේ නීති පැනවීමක් නැත. ඔබට කැමැති දහමක් පිළිපදිමින් ජීවත්වීමට අයිතිය තිබේ. එහෙත් ඔබ බුදුරජාණන් වහන්සේට, දේශනා කොට වදාළ ධර්මයට නිගරු කරනවා නම් එය ශිෂ්ඨසම්පන්න කිසිවකු අනුමත කරන්නේ නැත.තමන් කරන වැරැදි වසා ගන්නට ඇතැමුන් ධර්මයට නිගරු කරන අවස්ථා කොතෙකුත් ඇත. එහෙත් බෞද්ධ, අබෞද්ධ සියලුම පිරිස් බුදුරජාණන් වහන්සේට නින්දා කිරීමෙන් වැළකී සිටිය යුතු ය. උන්වහන්සේ මේ තුන්ලොවට ශ්‍රේෂ්ඨ නායකයෙක් වූ නිසා ය. කල්ප ගණනාවක් පාරමිතා පිරූ උන්වහන්සේ වෙත තිබුණෙ ඉතාම පළල් අරමුණකි. දීපංකර බුදුරජාණන් වහන්සේ ඉදිරියේ ඇති කරගත් අධිෂ්ඨානය වෙත අප ගේ අවධානය යොමු විය යුතු ය.“බුද්ධෝහං බෝධයිස්සාමී මුද්තෝ හං මෝචයේ පරේ තිණ්ණෝ් හං තාරයිස්සාමී සංසාරෝසා මහබ්භයා”“මම උතුම් වූ සම්මා සම්බුද්ධත්වයට පත්වෙමි. කුමක් සඳහා ද? මේ බියකරු සංසාරය නමැති මහා ඕගයෙන් ගැලැවීම සඳහා ය. එහි දුක් විඳින සත්ත්වයින් එතෙර කරවීම සඳහා ය.”ඒ අරමුණෙහි ගැබ් වී ඇති පුළුල් බව, ලෝකය පිළිබඳව වූ අනුකම්පාව, කරුණාව, පරාර්ථකාමී බව බෞද්ධයින්ට පමණක් නොව අන්‍ය ආගමිකයන්ට ද හොඳින් වටහා ගත හැකි ය. මේ අරමුණ ඉටු කරගන්නට උන්වහන්සේ සංසාරේ කල්ප ගණනාවක් කැපවීම් කළහ.කුප්පියාවත්ත ජයශේඛරාරාම විහාරවාසී ගෞරව ශාස්ත‍්‍රවේදී මාවරලේ භද්දිය හිමිපරිත්‍යාගශීලි වූහ. අනන්ත අපරිමිත වූ දුක් වේදනා ඉසිලූහ. මේ ලොවට සම්මා සම්බුදු වරයෙක් පහළ වූයේ එහි ප‍්‍රතිඵලයක් ලෙසට ය. මෙවැනි සමාජ අරමුණකට කැපවුණු උතුම් ගුරුවරයකුට නින්දා අපහාස නොකළ යුතු වන්නේ සමස්ත සමාජය වෙනුවෙන්, පොදු අරමුණකින් කැපවී ධර්මය අවබෝධ කරගත්, සත්‍ය අවබෝධ කරගත් ශාස්තෘවරුන් අතර ගෞතම බුදුරජාණන් වහන්සේ සම්මුඛ වන නිසා ය. එය හොඳින් අවබෝධ කරගතහොත් බුද්ධ පින්තූරයක් බිම වැටී තිබුණත් ඉවත බලා මඟහැර යන්නට සිතෙන්නේ නැත.බුද්ධ ජීවිතය පිළිබඳව, ධර්මය පිළිබඳව අවබෝධයක් නැති ඇතැම් වෙළෙඳ මධ්‍යස්ථානවල බුද්ධ පින්තූූරය භාවිත කරන ආකාරය අපට හුරු පුරුදු ය. ඔවුන් යම් මිත්‍යා දෘෂ්ඨියක් විසින් සිදු කළ වැරැදි මෙහෙයවීමක් නිසා ඒ ජීවිතවලට අකුසල් සිදුකර ගනී.ලොව ඇතැම් රටවල බුද්ධ බාර්’ නමින් බුදුන් ගේ සිතුවම් භාවිත කරමින්, බීම හල්, සමාජ ශාලා පවත්වාගෙන යන ආකාරය දකින්නට ලැබේ. බුදු දහම, බුද්ධ ජීවිතය සහ එවැනි ස්ථාන අතර කිසිදු සම්බන්ධතාවයක් නැත.එහෙත් ඉතාම සියුම්ව මෙහෙයවන කූට බලවේගයක් නිසා බුද්ධ නාමය මෙවන් පහත් අරමුණු වෙනුවෙන් ප‍්‍රයෝජනයට ගනී. මේ තත්ත්වය හොඳින් අවබෝධ කරගෙන ධර්මයට නින්දා නොවන ලෙස කටයුතු කිරීමට අප පුරුදු විය යුතු ය.අක්කෝස භාරද්වාජ බමුණා බුදුරජාණන් වහන්සේට ඍජුවම චෝදනා කළේ ය.මුඩු මහණා, ශ‍්‍රමණයා, වසලයා යන නාමයන්ගෙන් ආමන්ත‍්‍රණය කළේ ය. එහෙත් බුදුරජාණන් වහන්සේ පෙරළා ඔහුට ඒ වචනවලින් ම චෝදනා කෙළේ නැත. ශාප කළේ ද නැත. ඉතාම කරුණාවෙන් එහි ඇති භයානකකම පෙන්වා දුන්නේ ය.බ ුදුරජාණන් වහන්සේට ශාප කළාට උන්වහන්සේ අපට ශාප කරන්නේ නැත. එහෙත් අප සිදු කරගන්නා පාප කර්මයේ ප‍්‍රතිවිපාකයන් අපට අනිවාර්යයෙන් ම අත්විඳින්නට සිදුවේ. ඒ කෙරෙහි ඔබ ගේ ගැඹුරු අවධානය යොමු විය යුතු ය.බුද්ධ ගෞරවය ඔබ කෙරෙහි වන්නේ නම් ඔබ උතුම් මනුෂ්‍යයකු බවට පත්වන්නේ ය. ඒ කෙසේද? බුදුන් වහන්සේ පිළිබඳව අවබෝධයෙන් යුතුව පැහැදීමක් ඇති කරගන්නා පුද්ගලයා උන්වහන්සේ පෙන්වා දුන් නිවැරැදි දැක්ම මත පිහිටා තමන් ගේ ජීවිතය වඩාත් නිවැරැදි කරගන්නා නිසා ය.චිංචි මානවිකාව බුදුන්ට ඍජුවම චෝදනා කළ කාන්තාවකි. තම කුසහොත් දරුවාගේ පියා උන්වහන්සේ ම වන බව ඇය මහා පිරිසක් මැද ප‍්‍රකාශ කර සිටියා ය. එහි වූ පෘථග්ජන මිනිසුන් බුදුරජාණන් වහන්සේ කෙරෙහි සැක ඇති කරගත්හ. එහෙත් නිවැරැදි බුද්ධ ශ‍්‍රාවකයන් වැරැදි සිතිවිල්ලක්වත් පහළ කරගත්තේ නැත. චිංචිමානවිකාව බුදුරජාණන් වහන්සේට චෝදනා කිරීමේ පාපය සංසාරේ කල්ප ගණනාවක් දුක් විඳින්නට හේතුවක් බවට පත් විය. අවීචි මහා නරකාදියේ උපත ලබන්නට හේතු විය.බුද්ධ ශ‍්‍රාවක වූ සංඝයා වහන්සේට, බුදු සරණ ගිය ගිහියන්ට නින්දා අපහාස කරනවා නම් එය ද වසලයකු බවට පත්වීමට හේතු සාධක වේ. ඒ සඳහා උදාහරණ මේ සමාජයේ ඉතාම සුලබය. මේ ශාසනයේ පැවැදි භික්ෂුහු සියලු දෙනාම මග ඵල ලාභීහු නොවෙති. කෙලෙසුන් සහිත භික්ෂුවකගෙන්, ඒ කෙලෙස් අවදි වූ ඕනෑම මොහොතක, එය පාලනය කරගත නොහැකි වූ තැන වැරැදි කි‍්‍රයාවක් සිදුවීමට පුළුවන.ගිහියන් වන ඔබ භික්ෂුවකට චෝදනා කරන්නට පෙර අවබෝධ කරගත යුතු දෙයක් වේ. එනම් උන්වහන්සේලා ගේ පරාර්ථකාමී පරිත්‍යාගයන් පිළිබඳව ය. එය අවබෝධ කොට නොගෙන චෝදනා කරන්නට පමණක් ඉදිරිපත් වන්නේ නම් ස්ථිරවම ඔබට එහි විපාක විඳීමට සිදුවේ. එය අතිශයින් ම කටුක විය හැකි ය. ඔබට හෝ මට කිසිවකු ගේ සිතෙහි පවතින දියුණුව හෝ සත්‍යම ස්වභාවය පිළිබඳව සම්පූර්ණ අවබෝධයක් නැත. එවැනි තැනක සිටිමින් ගිහියකු ගේ හෝ භික්ෂුවකගේ හෝ අධ්‍යාත්මය නොදැක ඔවුන් ගේ කුඩා අඩු පාඩුවලට චෝදනා කරන්නේ නම් එයින් ඇවැඩක්, අයහපතක් සිදු කරගන්නේ අපටම ය.බුදුරජාණන් වහන්සේ උගන්වන්නේ අනෙකා ගේ ගුණදොස් සොයමින් යනවා වෙනුවට තමන් ගැන බලන ලෙස ය. ඔබ ගිහියකු ලෙස යම් භික්ෂුවක ගේ ජීවිතයේ යම් අඩු පාඩුවක් වැරැද්දක් දුටුවේ නම් ඒ පිළිබඳව තැන් තැන්වල චෝදනා කිරීම සුදුසු නොවේ. කල්‍යාණ මිත‍්‍ර ගිහියකු ලෙස එම භික්ෂු කෙරෙහි කරුණාවෙන්, අනුකම්පාවෙන් සිය දරුවකුට කරන පැහැදිලි කිරීමක් ලෙස සිතෙහි තබා වරද පෙන්වා දිය යුතු ය.එයට ද හේතුවක් තිබේ. කිසිම පුද්ගලයෙක් භික්ෂුන් වහන්සේ ගේ අඩුපාඩුවක්, දුර්වලතාවයක් පෙන්වා නොදෙන්නේ නම් එය උන්වහන්සේ තව තවත් විනාශය කරා යාමට හේතුවක් වීමට පුළුවන. භික්ෂුවට අපහාසයක් නොවන ලෙස, ආත්ම ගරුත්වයට හානියක් නොවන ලෙස වරද පෙන්වා දීමට ද සිතට ගත යුතු ය. වරද පෙන්වා දුන් පසු ද පිළිනොගන්නේ නම් තැන් තැන්හි විවේචනය නොකළ යුතු ය. එමඟින් ඔබ සිදු කර ඇත්තේ ඔබටම සතුරෙක් ඇති කරගැනීම පමණි. ගිහියකුට වුව ද පැවිද්දකුට වුවද වරද පෙන්වා දී නිවැරැදි කරගන්නට අපහසු නම් අප කළ යුතුවන්නේ අතහැර දැමීම පමණි. රණ්ඩු දබර කිරීමෙන්, චෝදනා කිරීමෙන් සිදු කරගන්නේ අපටම අනතුරකි. අපගේ අධ්‍යාත්මයට අහිතකර තත්ත්වයක් උදාකර ගැනීමකි.සාකච්ඡා කළේ -රමණී සුබසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=as0902156</link>
    <topic>ආබාධිත අයට පිහිටට එන ආයතනයක්</topic>
    <author>ඉනෝකා සමරවික‍්‍රම ඡායාරූප - සුදම් ගුණසිංහ</author>
    <content>ගීයෙන් මගීන් පිනවමින් වෙස් මුහුණු කපන මීරිගම්කන්දේ කලාකරුවාලොව පසිඳු මහ වෙදැදුරන් මවිත කළ පණ ඇති බෝනික්කානෙළුම් විලගුරු සේව‍යේ රස කතාතමන් කරන වැරැදි වසා ගන්නට ඇතැමුන් ධර්මයට නිගා කරනවාආබාධිත අයට පිහිටට එන ආයතනයක්තම උත්සාහයෙන් ජීවිතය ජය ගන්නට වෙහෙසෙන්නෝ අප අතර ඕනෑ තරම් සිටිති. එසේ වුවත් අන් අයගේ පිළිසරණක් අවශ්‍ය මෙවැන්නෝ ද මේ අතර වෙති. මව්පියන්ට තම දරුවෝ බරක් නොවූ නමුත් ඇතැම් විට යම් යම් රෝගී තත්ත්වයන්ගෙන් හෝ ආබාධිත තත්ත්වයෙන් පෙළෙන දරුවන් ජීවත් කරවීමට ඔවුන්ගේ අනාගතය යහපත් කිරීමට වෙහෙසෙන තමන්ටය කියා ස්ථිර ආදායම් මාර්ගයක් නැති අයට නම් කාගේ හෝ පිළිසරණක් වුවමනාමය.එවැනි වූ අයට පිහිටක් වීමට, ඔවුන්ගේ අනාගතය යහපත් කිරීමට ඇරැඹියා වූ තවත් එක් පදනමකි මේ. ප‍්‍රාදේශීය ලේකම් කාර්යාලය හරහා ආරම්භ වී ඇති මෙම සංවිධානය එම ප‍්‍රදේශයේ ආබාධිතයන් සඳහා වටිනා සේවා රැසක් ඉටු කරන්නේය.උත්පලා මධුභාෂිණිබියගම ප‍්‍රාදේශීය ලේකම් කොට්ඨාසයේ ආරම්භ කර ඇති මෙම ස්වේච්ඡා සංවිධානය, බියගම ප‍්‍රජා මූලික ආබාධිත පුනරුත්ථාපන ස්වේච්ඡා සංවිධානය නම් වේ.මෙම ස්වේච්ඡා සංවිධානය පිළිබඳව අදහස් දක්වන ප‍්‍රාදේශීය ලේකම් ටී.ඩී.එස්.පී.පෙරේරා මහතා.”අපි මෙම ස්වේච්ඡා සංවිධානය ආරම්භ කළේ ආබාධිතයන්ගේ සුබසාධන කටයුතු සඳහා. සාමාන්‍යයෙන් සිදුවන්නේ ආබාධිතයන් සමාජයෙන් කොන්කරන එක. ඒත් අපි ඔවුන්ගේ නිවෙස්වලට ගිහිල්ලා මේ අයගේ තොරතුරු සොයා බලලා මේ අයට රැකියා අවස්ථා උදාකර දෙනවා. ඒ වගේම යම් යම් ආදායම් මාර්ග සකස් කර දෙනවා. බියගම ප‍්‍රාදේශීය ලේකම් කොට්ඨාසයට ග‍්‍රාමසේවා වසම් 49 ක් අයත් වෙනවා. මේ වසම්වල ස්වේච්ඡාවෙන් කටයුතුª කිරීමට නිලධාරීන් පිරිසක් ඉන්නවා. අපි ඒ අයට සුමඟ ආයතනයෙන් පුහුණුව ලබා දී තිබෙනවා.අපි ආබාධිත අයගේ සුහද හමු පවත්වනවා. ඒ වගේම අපේ ඇතැම් රාජ්‍ය ආයතනවලට යාමේදී ආබාධිතයන් සඳහා කිසිදු පහසුකමක් නැහැ.අපි අපේ කාර්යාලවලට රෝද පුටුවෙන් එන ආබාධිත අයට ඒ සඳහා පහසුකම් සලසා තිබෙනවා. ඒ වගේම මෙම ස්ථානයේ ඒ අයට විශේෂ වැසිකිළියක් ද සකස්කර තිබෙනවා.ඉදිරියේදී අප බලාපොරොත්තු වෙනවා මේ අය වෙනුවෙන් ඔවුන්ට නිතර දෙවේලේ රැස්වෙන්න ඔවුන්ගේ කටයුතු කරගෙන යන්න පුංචි ගොඩනැඟිල්ලක් සාදාදීමට, ස්වේච්ඡා නිලධාරීන්ට මාස දෙකකට වතාවක් රුපියල් 150 ගෙවනවා. එය නම් කිසිසේත්ම ප‍්‍රමාණවත් නැහැ.බියගම ප‍්‍රාදේශීය ලේකම් ටී.ඩී.එස්.පී.පෙරේරා මහතාබියගම ප‍්‍රාදේශීය ලේකම් කොට්ඨාසය 2008 වසරේ ගම්පහ දිස්ති‍්‍රක්කයේ හොඳම කාන්තා බලමණ්ඩලය ලෙස ප‍්‍රථම ස්ථානය හිමිකර ගෙන ඇති අතර පසුගිය වසර දෙක තුළ ඵලදායිතාව අතින් හොඳම ප‍්‍රාදේශීය ලේකම් කොට්ඨාසය ලෙස ප‍්‍රථම ස්ථානය ද හිමිකර ගෙන ඇත්තේය.එමෙන්ම හොඳම වැඩිහිටි බල මණ්ඩලය ලෙසද තේරී පත්වී ඇත්තේය. ඔවුන්ගේ ඊළඟ බලාපොරොත්තුව 2009 වසරේ ආබාධිත ප‍්‍රජා මූලික පුනරුත්ථාපන ඒකකය පළමු තැනට පත්කරවීමය. මේ වෙනුවෙන් ඔවුහු කැපවීමෙන් කටයුතු කරති.මෙම ස්වේච්ඡා සංවිධානයේ සම්බන්ධීකරණ නිලධාරිනිය ලෙස කටයුතු කරන කේ.වසන්ති ලියනගේ් මහත්මිය.උපතින්ම ආබාධිත නොවුණත් මමත් ආබාධිතයෙක්. මට නිතරම හිතුණු දෙයක් තමයි මටත් වඩා අසරණ වී ඉන්න අයට පිහිටක් වීමට පුළුවන් නම් හොඳයි කියලා. ඒ අනුව තමයි මම බියගම ප‍්‍රාදේශීය ලේකම් කාර්යාලය හරහා කි‍්‍රයාත්මක වන මෙම ස්වේච්ඡා සංවිධානයට එක්වුණේ. මේ රජයේ මහින්ද චින්තනය යටතෙත් ආබාධිත අය සඳහා වැඩ පිළිවෙළක් කි‍්‍රයාත්මක වෙනවා. අපි මේ අය වෙනුවෙන් බොහෝ වැඩසටහන් කි‍්‍රයාත්මක කරනවා.මේ සඳහා ප‍්‍රාදේශීය ලේකම් තුමාගේ පටන් එම කාර්යාලයේ සියලුදෙනා වෙනත් ආයතන, පුද්ගලයන් අපට බොහෝ උදව් උපකාර කරනවා. ඒවගේම සංවිධානයේ සභාපති, ලේකම්, හා භාණ්ඩාගාරික මහත්ම මහත්මීන්ගේ සහයෝගය උපරිමව ලැබෙනවා.වසන්ති ලියනගේඋත්පලා මධුභාෂිණි නම් වන ඇය සපුගස්කන්ද මහා විද්‍යාලයේ 8 වැනි ශ්‍රේණිය ඉගෙනුම ලබන්නීය. ඇය වාර විභාගවලදී දෙවැනියාගෙන් පහළ නොයන්නීය. පංති නායක තනතුර දරන්නීය.මේ වසරේදී ඇයට ශිෂ්‍ය නායක පදවියක් ලැබීමට නියමිතය. ”ජයවර්ධනපුර රෝහලේ වෛද්‍යවරු කිව්වා අවුරුදු දහඅට සම්පූර්ණ වුණහම කකුල ඇදලා දික්කරන්න පුළුවන් කියලා. මේ අවුරුද්දෙත් මේ යකඩ සපත්තුව වෙනස් කරන්න ඕනෑ. අපි ප‍්‍රජා මූලික ආබාධිත පුනරුත්ථාපන ස්වේච්ඡා සංවිධානයෙන් යකඩ සපත්තුවක් ඉල්ලලා තියෙන්නේ. මම හොඳට ඉගෙන ගන්නවා. මගෙ නංගි මල්ලි අම්ම තාත්ත බලාගන්නවා”උත්සාහය අත්නොහළ මේ දිරිය දියණිය ආබාධිත සැමට ආඩම්බරයකි.උපතින්ම ආබාධිත, මෙන්ම මන්දමානසික තත්ත්වයේ පසුවන අය, යම් අනතුරු ආදියට පත්වීමෙන් ආබාධිත තත්ත්වයට පත්වූවෝ මෙම ස්වේච්ඡා සංවිධානය සමඟ එක්ව සිටිති. ඩබ්ලිව්.ඇම්.යුගානි වීරකෝන් මෙනෙවිය උපතින්ම මන්දමානසික තත්ත්වයේ පසුවන්නීය. ඇය චිත‍්‍රා ලේන් විශේෂ පාසලේ ඉගෙනුම ලැබුවාය. නර්තනයට දක්ෂතා දක්වන ඇය මැහුම් ගෙතුම් ආදියට ද දක්ෂය. මෙවැනි වූ ආබාධිත අයගේ හැකියාවන් වලට තැනක් දීමට අපේ රටේ බොහෝ ආයතන ඇත්තේය.බියගම ප‍්‍රාදේශීය ලේකම් කොට්ඨාසයේ ආබාධිතයන් සඳහා උපරිම සේවාවක් ඉටුකිරීමට මෙම ස්වේච්ඡා සංවිධානය කිසිදු ලාභ ප‍්‍රයෝජනයකින් තොරව කටයුතු කරයි. මොවුන් සඳහා යම් මෙහෙවරක් කිරීමට ඔබට ද අවස්ථාව ඇත. ඒ සඳහා වන ආධාර කිරිබත්ගොඩ ලංකා බැංකු ශාඛාවේ ගිණුම් අංක 8080151 බැර කිරීමට පුළුවන.ඉනෝකා සමරවික‍්‍රම ඡායාරූප - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=av09021514</link>
    <topic>ගොළු චරිතයකට ඇලුම් කරන දඟකාරිය</topic>
    <author/>
    <content>ගොළු චරිතයකට ඇලුම් කරන දඟකාරියතරු යායෙන් මිදී දරු සෙනෙහස විඳී සුපිරි හොලිවුඩ් නිළි එළිසබෙත් හර්ලේ ගැනයිකලාකාමී හදවතක් ඇති ‘අබා’ හි අළුගෝසුවාටෙලිනිස උළෙලේ දී ප‍්‍රවීණයින් තිදෙනකු ඇගයුමටදේශපාලනයට ආවත් මම මැරෙන තුරා රඟපානවාදඹදිව බොදු උරුමය සොයා...ඔන්න එහෙනම් ආයෙත් මං ගිනස් පොතේ පිටු අතරේ!බබෙක් වගේ වෙන්න එපා අපි දැන් ගෙදර යමුඑදා ගීතයෙන් වශී වූ ප්‍රෙක්ෂකයා ගායකයාගේ කටට රන් පවුමක් දමයිකලකට පසු ජෝ, අනුලා සිනමා කැමරාව අබියස...උපන් දිනය දා පී‍්‍රටි සින්ටා දඩකයිකි‍්‍රකට් ලෝලීන්ට අලුත් අත්දැකීමක් ‘වික්ටරි’කොහොමඳ තොරතුරුවිවාහය මගේ ඇසින්සේයා රූ කලාවෙන් රංගනයට ආ අනිල් ජයසිංහතාත්තයි පුත්තු පස්දෙනයි එකම දුවයි නීතිඥ වෘත්තියේනිවේදන වෘත්තියට මා තැනක් ලබාදුන්නා විජය කොරයා දසක හතරක මතකය සමඟින්...කනේ ඝෝෂාවක් දැනෙන්නේ ඇසීමේ අඩුවක් නිසා විය හැකියිරූ විසිතුරු‘බට්ටි’ ටෙලි නාට්‍යයේ ‘බට්ටි’, සැදෑ සක්මනේ ‘රංජනී’, ‘සෙනෙහෙවන්තයෝ’ හි, ‘සුලෝචනා’, ‘අවිඳු ඇඳුරේ’ සෝමේ.පුංචි තිරයේ දී මේ චරිත හරහා ඇය පෙන්නූ රංගන කෞශල්‍යයන් පෙ‍්‍ර්ක්ෂකයින්ට නම් තාමත්, මතකයි... ඒ තරමට, ඇය සංවේදී හද බැඳ ගත් රංගනයක යෙදුණා.හැමදාම, පුංචි තිරය සරසන මේ දීප්තිමත් තාරකාවිය දමිතා අබේරත්න... අද ‘රසඳුන’ කවරය හැඩ කරන්නෙත් ඇය.දමිතාගේ විශිෂ්ට රංග ප‍්‍රතිභාව පිළිබඳව මෙරට මෙන් ම විදෙස් රටවලින්, පැසසුම් ලැබුවේ, ඉනෝකා සත්‍යාංගනී අධ්‍යක්ෂණය කළ ‘සුළං කිරිල්ලි’ චිත‍්‍රපටයෙන්.ප‍්‍රමාණයෙන් චිත‍්‍රපට කිහිපයක් සඳහා සීමිත රංගනයක යෙදුණත්, කවදත් දමිතාට ලැබෙන ටෙලිනාට්‍යවලින් නම් අඩුවක් නෑ.“කරපු සියලු ම චරිතවලට මම ආදරෙයි. ඒ හැම චරිතයක් ම පෙ‍්‍ර්ක්ෂකයින්ගේ හිතේ තියෙනවා. ඒ අතරින් ‘දඬුබස්නාමානයේ පාලි’ ගේ චරිතය, මට ‘වාසනාව‘ ගෙනාවා ඉදිරියට යන්න. මෑතකදී ‘නිසලගිර’ චිත‍්‍රපටයේ කරපු චරිතයටත් මම කැමතියි.”“පසුගිය කාලේ මම වී. සිවදාසන් අධ්‍යක්ෂණය කළ ‘අවාරේ තාරකාවී’ චිත‍්‍රපටය සඳහා රංගනයෙන් දායක වුණා. ගුප්ත බව සඟවා ගත් ගැහැනියකගේ මනෝභාවයන් පිළිබඳව තියන මේ චරිතය ‘මන්දා කිණි’.දමිතා ගායිකාවක් විදිහට, හින්දි, දමිළ ගීතත් ගායනා කරනවා. ඕස්ටේ‍්‍රලියාව, කොරියාව, ඩුබායි වැනි විදෙස් රටවල ගණනාවකම සංගීත ප‍්‍රසංගවලට සහභාගි වුණා.“මම ඉදිරියේදී කරන්න කැමැති කතා කරන්න බැරි ගොළු චරිතයක්...” දමිතා පවසයි.දෙස්, විදෙස් සම්මාන ඇගයීමට ලක්වුණු දමිතා ඉදිරියේදී අත් නොහැරම රංගන කටයුතු වලට දායක වෙන්න මඟ බලන් ඉන්නවා.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=av0902151</link>
    <topic>තරු යායෙන් මිදී දරු සෙනෙහස විඳී</topic>
    <author>ආතර් උස්මීයගේ</author>
    <content>ගොළු චරිතයකට ඇලුම් කරන දඟකාරියතරු යායෙන් මිදී දරු සෙනෙහස විඳී සුපිරි හොලිවුඩ් නිළි එළිසබෙත් හර්ලේ ගැනයිකලාකාමී හදවතක් ඇති ‘අබා’ හි අළුගෝසුවාටෙලිනිස උළෙලේ දී ප‍්‍රවීණයින් තිදෙනකු ඇගයුමටදේශපාලනයට ආවත් මම මැරෙන තුරා රඟපානවාදඹදිව බොදු උරුමය සොයා...ඔන්න එහෙනම් ආයෙත් මං ගිනස් පොතේ පිටු අතරේ!බබෙක් වගේ වෙන්න එපා අපි දැන් ගෙදර යමුඑදා ගීතයෙන් වශී වූ ප්‍රෙක්ෂකයා ගායකයාගේ කටට රන් පවුමක් දමයිකලකට පසු ජෝ, අනුලා සිනමා කැමරාව අබියස...උපන් දිනය දා පී‍්‍රටි සින්ටා දඩකයිකි‍්‍රකට් ලෝලීන්ට අලුත් අත්දැකීමක් ‘වික්ටරි’කොහොමඳ තොරතුරුවිවාහය මගේ ඇසින්සේයා රූ කලාවෙන් රංගනයට ආ අනිල් ජයසිංහතාත්තයි පුත්තු පස්දෙනයි එකම දුවයි නීතිඥ වෘත්තියේනිවේදන වෘත්තියට මා තැනක් ලබාදුන්නා විජය කොරයා දසක හතරක මතකය සමඟින්...කනේ ඝෝෂාවක් දැනෙන්නේ ඇසීමේ අඩුවක් නිසා විය හැකියිරූ විසිතුරුමවකට දරුවන් තරම් වටිනා වස්තුවක් තවත් නැති තරම්ය. සමහර මව්වරුන් මුළු ජීවිත කාලයම කැප කරන්නේ දරුවන් වෙනුවෙනි.රාජකාරිවලට යන ඇතැම් මව්වරුන් අතරමඟදී රාජකාරිවලින් ඉවත් වන්නේ ද දරුවන් රැකබලා ගැනීමට, ඔවුන් පෝෂණය කිරීමට හා ඇති දැඩි කිරීමට දක්වන දැඩි උවමනාව හා උනන්දුව නිසාවෙනි. එහෙත් කලා ලොවෙන් නම් අපට එවැනි මව්වරුන් මුණගැසෙන්නේ විරලවය.මේ එවන් විරල මවකගේ කතාවකි.එළිසබත් හර්ලේ (Elizabeth Hurley) හොලිවුඩ් හී සිටින සුපිරි රංගන ශිල්පිනියකි. නිරූපිකාවක මෙන්ම ව්‍යාපාර හිමිකාරියකි.එළිසබත්ට ඩේමියන් (Damian)  නමින් හය හැවිරිදි පුතෙක් සිටී. මේ පුංචි පුතා ඇය දිවි දෙවැනි කොට සලකයි. ඔහු වෙනුවෙන් ඕනෑම කැපකිරීමක් කිරීමට ඈ සූදානමින් සිටියි.මෑතකදී සිට චිත‍්‍රපට රංගනයෙන් ඈ බොහෝ දුරට ඈත්වී සිටින්නේ ද මේ දරුවා නිසාය.”මවගෙ උණුසුම හා සෙනෙහස පුංචි කාලෙදි දරුවකුට අත්‍යවශ්‍යයි” එළිසබත් පවසයි.ඩේමියන් නිසා චිත‍්‍රපට රංගනයෙන් බොහෝදුරට ඈත්වී සිටින එළිසබත් ඉඳහිට හොඳ චිත‍්‍රපටයක පමණක් රඟපෑමට තීරණය කර සිටියි. එහෙත් ඩේමියන් තනිකර ඈත පළාත්වල ෂූටින් නොයෑමට ද ඇය අදිටන් කැර ඇත.එළිසබත් විවාහ වී සිටින්නේ ද ඇගේ ජාතියට හෝ ජන්මයට නෑකම් කියන කෙනකු සමඟ නොවේ.ඇගේ සැමියා ඉන්දීය ජාතික කෝටිපති ව්‍යාපාරික අරූන් නයාර් ය. (Arun Nayar.) ඉන්දියානු ජාතිකයකු සමඟ විවාහ වීමට ලැබීමෙන් තමනට නව ජීවනයක් ලැබුණ බවද ඇය සඳහන් කරයි. ‘මිසිස් නයාර්’ නමින් තමන් හඳුන්වනවා දැකීමට ද ඇය බෙහෙවින්ම කැමැතිය.එළිසබත් එකල හාදවී සිටියේ හොලිවුඩ් හී සුපිරි තරුවක් වන හියු ග‍්‍රාන්ට් සමඟය. පසුකලකදී හියු, ජෙමීමා ඛාන් (ඉම්රාන් ඛාන්ගේ බිරිඳ) සමඟ හාදකමක් ඇතිකර ගැනීමත් සමඟම එළිසබත් හියුගෙන් ඈත්වූවාය.ඇයට ඉන්දීය කෝටිපති ව්‍යාපාරික නයාර් මුණගැසුණේ මේ අතර තුරය. හමුවූ මොහොතේ ම ආදරයෙන් වෙළුණු ඔවුහු පසුගිය අවුරුද්දේ ඉන්දියාවට පැමිණ ඉන්දියානු චාරිත‍්‍රානුකූලව විවාහ වූහ. රටවල් අතරින් තමා ඉන්දියාවට කුඩා කල සිටම දක්වන්නේ පුදුම ඇල්මක් බව කියන එළිසබත් එම ඇල්ම අරුන් නිසා දෙගුණ තෙගුණ වූ බවද පවසයි.අවුරුද්දට කීපවතාවක් ඉන්දියාවට පැමිණෙන එළිසබත් මෙම ගමන්වලදී නතරවන්නේ මුම්බායි නගරයේ අරුන්ට අයත් විශාල මන්දිරයක ය.අක්කර හාරසියයක ගොවිපොළකට ද මහා මන්දිරයකට ද හිමිකම් කියන එළිසබත්, මේ හැරුණුවිට කාන්තා යට ඇඳුම් නිෂ්පාදනය කරනු ලබන ව්‍යාපාරයක අයිතිකාරියක ද වෙයි. ඇයගේ අක්කර හාරසියයේ ගොවිපොළ පිහිටා ඇත්තේ ග්ලෝසෙස්ටර්ෂයර් ප‍්‍රදේශයේය.රංගන ශිල්පිනියක, නිරූපිකාවක හා ව්‍යාපාරිකාවක ලෙස කටයුතු කරන එළිසබත් මෙම රාජකාරිවලට අමතරව පියයුරු පිළිකා පර්යේෂණ ආයතනයක සමාජ සත්කාර තානාපතිවරියක ලෙස ද කටයුතු කරයි.එස්.ටී.ලෝඩර් විසින් ආරම්භ කරන ලද මෙම පුණ්‍යායතනයට සම්බන්ධවී ඈ අවුරුදු අටක් තිස්සේ ලෝ වටා සැරිසරමින් පියයුරු පිළිකාවට ගොදුරු වී සිටින කාන්තාවන්ට පිහිටවෙයි.මෙයට අමතර ඇය මෙම පුණ්‍යායතනය සඳහා ආධාර එකතු කිරීමේ වැඩපිළිවෙළක යෙදී සිටියි. මේ සියල්ල ඇය කරන්නේ ස්වේච්ඡාවෙනි.එළිසබත් හර්ලේ පියයුරු පිළිකා සත්කාරය සඳහා එතෙර රටවල චාරිකා කරන්නේ තනියම නොවේ. සිය පුත‍්‍රයා වන ඩේමියන් සමගය. ලබන අවුරුද්දේ ඇය තවත් දරුවකු බලාපොරොත්තුවෙන් සිටියි.ඩේමියන්ගේ තනිකම හා පාලුව නැති කිරීමට නම් තවත් සහෝදර සහෝදරියන් එකෙකු දෙන්නෙකු පවුලට එක් කර ගත යුතුª බව එළිසබත් පවසයි. ඩේමියන්ගේ පියා අරුන් නයාර් නොවේ. වෙනත් කෙනෙකි.ඔහු කවුදැයි හෙළිකිරීමට එළිසබත් කැමැති නැත. කෙසේ වෙතත් අරුන් ඩේමියන් තමන්ගේම දරුවකු මෙන් රැක බලාගනී. ඩේමියන් සිතන්නේ තමන්ගේ පියා අරුන් බවය.ආතර් උස්මීයගේ</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=av0902152</link>
    <topic>කලාකාමී හදවතක් ඇති ‘අබා’ හි අළුගෝසුවා</topic>
    <author>ඉඳුනිල් වීරරත්න</author>
    <content>ගොළු චරිතයකට ඇලුම් කරන දඟකාරියතරු යායෙන් මිදී දරු සෙනෙහස විඳී සුපිරි හොලිවුඩ් නිළි එළිසබෙත් හර්ලේ ගැනයිකලාකාමී හදවතක් ඇති ‘අබා’ හි අළුගෝසුවාටෙලිනිස උළෙලේ දී ප‍්‍රවීණයින් තිදෙනකු ඇගයුමටදේශපාලනයට ආවත් මම මැරෙන තුරා රඟපානවාදඹදිව බොදු උරුමය සොයා...ඔන්න එහෙනම් ආයෙත් මං ගිනස් පොතේ පිටු අතරේ!බබෙක් වගේ වෙන්න එපා අපි දැන් ගෙදර යමුඑදා ගීතයෙන් වශී වූ ප්‍රෙක්ෂකයා ගායකයාගේ කටට රන් පවුමක් දමයිකලකට පසු ජෝ, අනුලා සිනමා කැමරාව අබියස...උපන් දිනය දා පී‍්‍රටි සින්ටා දඩකයිකි‍්‍රකට් ලෝලීන්ට අලුත් අත්දැකීමක් ‘වික්ටරි’කොහොමඳ තොරතුරුවිවාහය මගේ ඇසින්සේයා රූ කලාවෙන් රංගනයට ආ අනිල් ජයසිංහතාත්තයි පුත්තු පස්දෙනයි එකම දුවයි නීතිඥ වෘත්තියේනිවේදන වෘත්තියට මා තැනක් ලබාදුන්නා විජය කොරයා දසක හතරක මතකය සමඟින්...කනේ ඝෝෂාවක් දැනෙන්නේ ඇසීමේ අඩුවක් නිසා විය හැකියිරූ විසිතුරුදිමුතු චින්තකදිමුතු චින්තක මෙහෙම කියනවාට වඩා ‘අබා’ චිත‍්‍රපටයේ ප‍්‍රධාන අළුගෝසුවා නැතිනම් මේ දිනවල ජාතික රූපවාහිනියේ විකාශය වන ‘ඉසුරු භවන’ ටෙලි නාට්‍යයේ රාජා රාජසිංහ නම් වූ ප‍්‍රධාන භූමිකාව රඟපාන නළුවා කියූ සැණින් ඔබ ඔහු හඳුනාවි.අනුරාධපුර පෙරිමියන්කුලම මහා විද්‍යාලයෙන් සහ අනුරාධපුර මධ්‍ය විද්‍යාලයෙන් සිප් සතර හදාරා ඇති ඔහු මේ වන විට කලා ලෝකයේ කතා බහට ලක්වෙන චරිතයක් බවට පත්වෙලා.පාසලේදී විෂයයක් ලෙස සංගීතය සහ නැටුම් හැදෑරූ දිමුතු ගේ සංගීත ගුරුවරයා වුණේ මහින්ද දිසානායක මහතා. ඔහු කලා ලෝකයේ දිගු ගමනක් යාමට පළමු පියවර තැබුවේ පාසල් වේදිකාවෙන්. ඒ සිරිසේන ඕපත්ඇල්ල සහ තිලක් ගල්කොටුව ගුරුවරුන් නිර්මාණය කළ ‘නරි බෑණා’ වේදිකා නාට්‍යයේ ප‍්‍රධාන චරිතය රඟපාමින්.සංගීතය, නාට්‍යය මෙන්ම කී‍්‍රඩාව ඇතුළු බාහිර කටයුතුවලට නිරතුරුවම සහභාගි වූ දිමුතු පාසලේ හොඳම ගැටබෙර වාදන ශිල්පියා වූ අතර 1984 වසරේ සමස්ත ලංකා බෙර වාදන තරගයේ ප‍්‍රථම ස්ථානය දිනාගත්තා.එම වසරේදීම ඔහු පළමු වරට ප‍්‍රසිද්ධ වේදිකාවට පැමිණෙන්නේ රෝහණ දන්දෙණියගේ ‘දෑවරයි’ නාට්‍යයේ චරිතයක් රඟපාමින්. 1987 ජාතික රූපවාහිනියෙන්, එහි විකාශය වූ පළමු වේදිකා නාට්‍යය ලෙස ‘දෑවරයි’ ඉතිහාස ගතවීමත් ඔහුට විශේෂයි.ජාතික ආධුනිකත්ව අභ්‍යාස ආයතනයේ පෞද්ගලික ආරක්ෂක අංශයේ ස්ථාන භාර නිලධාරියකු ලෙස පත්වීම් ලැබ කොළඹට පැමිණ දිමුතු, සනත් චන්ද්‍රසේකර සහ සංජීව දිසානායකගේ පළමුවැනි වාර්තා වැඩසටහනට සම්බන්ධ වෙනවා. ඉන්පසු කිංස්ලි දිසානායකගේ ‘මහ මඟ අවදානම’ ටෙලිනාට්‍යයට සම්බන්ධ වෙනවා.1984 අනෝජා වීරසිංහගේ ‘ඔබට දිවුරා කියන්නම්’ චිත‍්‍රපටය දිමුතුගේ ජීවිතය වෙනස් කළ සන්ධිස්ථානයක්.”මේ චිත‍්‍රපටයට නළුනිළියන් තෝරාගන්නා සම්මුඛ පරීක්ෂණයෙදී මටත් රඟපාන්න අවස්ථාවක් උදාවුණා. දෙසීයක් විතර පිරිසක් ඉන්න තැනක (ශශී විජේන්ද්‍ර ගීත ගයන තැනක) මට තිබුණෙ අත උස්සල ’එඥ ඹචදබ ඉඩචඵඩඪ’ කියල කෑගහන්න. කොහොම හරි පැය 5 ක් විතර රූපගත කළා. අන්තිමේ චිත‍්‍රපටයේ පේන්නෙ මගේ අත විතරයි.””එදා මම හිතාගත්තා මොනතරම් බාධක ආවත් රඟපෑමෙන් ඉදිරියට යනවා කියලා.””මගේ ජීවිතයේ විශාලම පෙරළිය වෙන්නෙ 1990 වසරේ ජාතික තරුණ සේවා සභාවේ තරුණ නිලධාරිවරයෙක් ලෙස පත්වීමක් ලැබිලා මැදවච්චියේ සේවය ඇරැඹීමත් සමඟ.”එහිදී ප‍්‍රදේශයේ කලාකරුවන් එකතු වෙලා ‘වන්නියේ වේදිකාව‘ හැදෙනවා. 1991 ලංකාවේ හොඳම කලා උලෙළ උතුරු මැද පවත්වන්න අපට හැකිවුණේ ඉන්පසුව. ජයනි, දුකා, මාත් සමඟ එහි කලාවේ නියැලුණු අය.”ඉන්පසු සනත් චන්ද්‍රසේකරගේ ‘සුනඛ කෝලම’ නාට්‍යයේ හොඳම නළුවා වුණා. ඒ වගේම වන්නියේ වේදිකාව හරහා දොරකඩ අස්න, වරිගසංගය, රූකඩයෝ සහ මතක බණ නාට්‍යවලට සම්බන්ධ වුණා. මේ දක්වා වේදිකා නාට්‍ය 20කට වඩා දායක වී තියෙනවා.”ඒ වගේම මම නිෂ්පාදනය කළ ‘අහිමි’ නාට්‍යය රාජ්‍ය නාට්‍ය උලෙළේ අවසාන වටය නියෝජන කිරීමත් සතුටක්.”ජයන්ත චන්ද්‍රසිරිගේ ටෙලිනාට්‍යවලට සම්බන්ධ වීමට ලැබීමෙන් දිමුතුගේ නිර්මාණශීලී ජීවිතය නව මඟකට යොමු වනවා.”ඒක සිදුවුණේ මෙහෙමයි. ජයන්ත චන්ද්‍රසිරි මහතා ගේ දින 5 ක වැඩමුළුවක් පැවැත්වුණා. එහිදී මගේ හැකියාවන් නිසා ඔහුගේ නිර්මාණවලට දායකවෙන්න මට අවස්ථාව ලැබුණා. දඬුබස්නාමානයේ රාළහාමි, අකාල සන්ධ්‍යාහි ගැමියෙක්, රැජන හි යාපා මුදලාලි සහ සතර දෙනෙක් සෙන්පතියෝ හි මුදලාලි චරිත මම නිරූපණය කළා.ඊට අමතරව සත්පුර වැසියෝ, ආතබූත, සමාවන්න සර්, අපූරු ගම, දිවසළු මාලිගා, මරණයේ කැටයම සහ ඉසුරු බවන ඇතුළු ටෙලිනාට්‍ය 35 ක පමණ රඟපා තිබෙනවා.මේ අතරින් ජාතික රූපවාහිනියෙන් නිර්මාණය කළ ‘කඩතිර’ ටෙලිනාට්‍යය වෙනුවෙන් උන්ඩා සම්මානය දිනාගත්තා.මේ දිනවල විකාශය වන ජාතික රූපවාහිනියේ දිගම ටෙලිනාට්‍යය වූ ‘ඉසුරු බවන’ රාජා රාජසිංහ ගේ භූමිකාව මගේ රංගන ජීවිතයේ අමරණීය සිහිවටනයක්.”දිමුතු සිය රංගන හැකියාව වේදිකාවෙන් පුංචි තිරය හරහා රිදී තිරයටත් ගෙන ගිය කෙනෙක්.”ජයන්ත චන්ද්‍රසිරිගේ අග්නි දාහය, ගරිල්ලා මාකටින්, සුදත් මහදිවුල්වැව ගේ සුදු කළු සහ අළු, ලෙස්ටර් ජේම්ස් පීරිස් ගේ වෑකන්දේ වලව්ව, ප‍්‍රසන්න විතානගේ ගේ ඉර මැදියම, වසන්ත ඔබේසේකරගේ අසනි වැසි, සෙව්වන්දි, ආගන්තුකයා, අනුරුද්ධ ජයසිංහගේ සංක‍්‍රාන්ති, ධවල ධූවිලි, ලින්ටන් සේමගේ ගේ මේ මගේ වම් අත, සිවගුරුනාදන්ගේ කිං හන්තර් සමඟ ජැක්සන් ඇන්තනීගේ අබා ඇතුළුව චිත‍්‍රපට ගණනාවකට සම්බන්ධ වෙලා තිබෙනවා. මීට අමතරව ‘අබා’ චිත‍්‍රපටයේ ‘අළුගෝසුවා’ චරිතය රඟපාන අතර තුර එහි ශිල්පී සම්බන්ධීකාරක ලෙසත් කටයුතුª කළා.2007 වසරේ කුලියාපිටියේ පැවැත්වුණු බෞද්ධ කෙටි චිත‍්‍රපට උලෙළට මම අධ්‍යක්ෂණය කළ ‘පිංකාර පව‘ නිර්මාණයට හොඳම නිළිය සහ හොඳම කැමරාකරණය සම්මාන හිමිවුණා.ඒ වගේම 2008 වසරේ කුලියාපිටිය රිද්මාංජලී රූපවාහිනී සමාජය සංවිධානය කළ ‘මතට තිත’ කෙටි චිත‍්‍රපට උලෙළට මම අධ්‍යක්ෂණය කර ඉදිරිපත් කළ කෙටි චිත‍්‍රපටයට හොඳම අධ්‍යක්ෂණය දෙවැනි තැනත්, හොඳම නළුවා සම්මානයත් හිමිවුණා.ඩී.එස්.සේනානායක ආදර්ශ ප‍්‍රාථමික විද්‍යාලයේ සෞන්දර්ය ගුරුවරයකු ලෙස සේවය කරන දිමුතු දෙදරු පියෙක්. ඔහුගේ බිරිය ගීතා රංජනී. දුමිඳු සචින්ත පුතා සහ කවින්ද්‍රා මනෝහාරි දියණිය 4 සහ 8 වසරවල ඉගෙනුම ලබනවා.”මේ ප‍්‍රදේශයේ ඉන්න පිරිසක් ඉදිරියේ කතාකරගන්න බැරි තමන්ගේ හැකියාවන් ඉදිරිපත් කරගන්න බැරි දරුවනගේ හැකියාවන් ඔපකරන්න, රසවින්දනය දියුණු කරන්න ‘සසාරා’ නමින් නාට්‍ය පාසලක් කරගෙන යනවා. පෞද්ගලික ලාභ ප‍්‍රයෝජන ගැන හිතන්නේ නැතිව කරගෙන යන මේ නාට්‍ය පාසලේ 1 සිට 13 වසර දක්වා පංති තියෙනවා.මේ දවස්වල රට පුරා යන ධනංජය කරුණාරත්න ගේ ‘සිහින රඟහල’ වේදිකා නාට්‍යයෙත් චරිතයක් කරනවා. කෙටි නාට්‍ය 5 කින් සමන්විත මෙහි ‘දුවන උං දෙන්නෙක්’ හි මම විනාඩි 20 ක් ම දුවමින් රඟපානවා. චිත‍්‍රපටයක ප‍්‍රධාන චරිතයක් තුළින් හොඳ රඟපෑමක් කරන්න මම හීන දකිනවා.ඉඳුනිල් වීරරත්න</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=av0902153</link>
    <topic>ටෙලිනිස උළෙලේ දී ප‍්‍රවීණයින් තිදෙනකු ඇගයුමට</topic>
    <author/>
    <content>ගොළු චරිතයකට ඇලුම් කරන දඟකාරියතරු යායෙන් මිදී දරු සෙනෙහස විඳී සුපිරි හොලිවුඩ් නිළි එළිසබෙත් හර්ලේ ගැනයිකලාකාමී හදවතක් ඇති ‘අබා’ හි අළුගෝසුවාටෙලිනිස උළෙලේ දී ප‍්‍රවීණයින් තිදෙනකු ඇගයුමටදේශපාලනයට ආවත් මම මැරෙන තුරා රඟපානවාදඹදිව බොදු උරුමය සොයා...ඔන්න එහෙනම් ආයෙත් මං ගිනස් පොතේ පිටු අතරේ!බබෙක් වගේ වෙන්න එපා අපි දැන් ගෙදර යමුඑදා ගීතයෙන් වශී වූ ප්‍රෙක්ෂකයා ගායකයාගේ කටට රන් පවුමක් දමයිකලකට පසු ජෝ, අනුලා සිනමා කැමරාව අබියස...උපන් දිනය දා පී‍්‍රටි සින්ටා දඩකයිකි‍්‍රකට් ලෝලීන්ට අලුත් අත්දැකීමක් ‘වික්ටරි’කොහොමඳ තොරතුරුවිවාහය මගේ ඇසින්සේයා රූ කලාවෙන් රංගනයට ආ අනිල් ජයසිංහතාත්තයි පුත්තු පස්දෙනයි එකම දුවයි නීතිඥ වෘත්තියේනිවේදන වෘත්තියට මා තැනක් ලබාදුන්නා විජය කොරයා දසක හතරක මතකය සමඟින්...කනේ ඝෝෂාවක් දැනෙන්නේ ඇසීමේ අඩුවක් නිසා විය හැකියිරූ විසිතුරුශ‍්‍රීලංකාවේ රූපවාහිනී නිර්මාණ ක්‍ෂේත‍්‍රයේ ප‍්‍රථම සහ වසර 15 ක් අඛණ්ඩව කි‍්‍රයාත්මක වන ටෙලි නිර්මාණවේදීන්ගේ සංසදය ශ‍්‍රී ලංකාවේ ප‍්‍රවීණතම කලාකරුවන් තිදෙනකු ඇගයීමේ හා ටෙලිනිස ගරු සාමාජිකත්වය පිදීමේ උත්සවයක් ලබන 19 වැනි දින ප.ව. 4.00ට කොළඹ 07, ආනන්ද කුමාරස්වාමි මාවතේ පිහිටි මහවැලි කේන්ද්‍ර ශ‍්‍රවණාගාරයේ දී පැවැත්වීමට කටයුතු යොදා ඇත.මෙහිදී ඇගයීමට පාත‍්‍ර වනුයේ ප‍්‍රවීණ රංගන ශිල්පිනී මාලනී ෆොන්සේකා, ප‍්‍රවීණ සිනමා අධ්‍යක්ෂ ධර්මසේන පතිරාජ සහ ප‍්‍රවීණ සංගීතවේදී රෝහණ වීරසිංහ යන මහත්ම මහත්මීන් ය.මෙදින සවස 2.30ට ටෙලි නිර්මාණවේදීන්ගේ 15 වැනි සංවත්සර මහා සභා උත්සවය ද පැවැත්වෙන අතර සවස 4.00ට ටෙලි නිර්මාණවේදීන්ගේ තොරතුරු, රූපවාහිනී නාළිකා ඉතිහාසය හා වත්මන් තත්ත්වය ටෙලි නිර්මාණ ක්‍ෂේත‍්‍රය, ඇතුළත් ශාස්තී‍්‍රය ග‍්‍රන්ථයක් සහ ‘ටෙලි නිර්මාණවේදී වත’ නමින් දුරකථන නාමාවලියක් ද එළිදැක්වීමට නියමිතය.මෙම ඇගයීමේ උත්සවය තොරතුරු, ජනමාධ්‍ය හා ආයෝජන ප‍්‍රවර්ධන අමාත්‍ය අනුර ප‍්‍රියදර්ශන යාපා මහතාගේ ප‍්‍රධානත්වයෙන් සහ ලක්ෂ්මන් යාපා අබේවර්ධන, මහින්ද යාපා අබේවර්ධන, ටී.බී.ඒකනායක යන අමාත්‍යවරුන්ගේ සහභාගිත්වයෙන් පැවැත්වේ.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=av0902154</link>
    <topic>දේශපාලනයට ආවත් මම මැරෙන තුරා රඟපානවා</topic>
    <author>හේමාලි විජේරත්න</author>
    <content>ගොළු චරිතයකට ඇලුම් කරන දඟකාරියතරු යායෙන් මිදී දරු සෙනෙහස විඳී සුපිරි හොලිවුඩ් නිළි එළිසබෙත් හර්ලේ ගැනයිකලාකාමී හදවතක් ඇති ‘අබා’ හි අළුගෝසුවාටෙලිනිස උළෙලේ දී ප‍්‍රවීණයින් තිදෙනකු ඇගයුමටදේශපාලනයට ආවත් මම මැරෙන තුරා රඟපානවාදඹදිව බොදු උරුමය සොයා...ඔන්න එහෙනම් ආයෙත් මං ගිනස් පොතේ පිටු අතරේ!බබෙක් වගේ වෙන්න එපා අපි දැන් ගෙදර යමුඑදා ගීතයෙන් වශී වූ ප්‍රෙක්ෂකයා ගායකයාගේ කටට රන් පවුමක් දමයිකලකට පසු ජෝ, අනුලා සිනමා කැමරාව අබියස...උපන් දිනය දා පී‍්‍රටි සින්ටා දඩකයිකි‍්‍රකට් ලෝලීන්ට අලුත් අත්දැකීමක් ‘වික්ටරි’කොහොමඳ තොරතුරුවිවාහය මගේ ඇසින්සේයා රූ කලාවෙන් රංගනයට ආ අනිල් ජයසිංහතාත්තයි පුත්තු පස්දෙනයි එකම දුවයි නීතිඥ වෘත්තියේනිවේදන වෘත්තියට මා තැනක් ලබාදුන්නා විජය කොරයා දසක හතරක මතකය සමඟින්...කනේ ඝෝෂාවක් දැනෙන්නේ ඇසීමේ අඩුවක් නිසා විය හැකියිරූ විසිතුරුදුලීකා මාරපනදුලීකා මාරපන අපූරු චරිත දෙකකින් මේ දිනවල අපට හමුවෙනවා. ඒ ‘රිදී ඉට්ටංකරය’ ටෙලි නාට්‍යයේ ‘පුංචි මැණිකා’ ලෙසින් සහ ‘ඉසුරු භවන’ ටෙලි නාට්‍යයේ ‘වයලට්’ ලෙසින්.පුංචි මැණිකා ගැනත් වයලට් ගැනත් කතා බහකට පසුගිය දිනක අපි දුලීකා මුණ ගැසුණා. ඒ වනවිටත් ඇය සුනිල් අරුණ වීරසිරි අධ්‍යක්ෂණය කරන ‘ටිකිරි සුවඳ’ චිත‍්‍රපටයේ රංගනයට එක්වෙමිනුයි සිටියේ.රිදී ඉට්ටංකරයේ ‘පුංචි මැණිකා’ ගැන දුලීකාට මොනවද හිතෙන්නේ?‘පුංචි මැණිකා’ කියන්නේ එක්දාස් අටසිය පනස් ගණන්වල අපේ රටේ ජීවත්වුණු ගැමි ගැහැනියක්. ඒ ගැමි ගැහැනියගේ රුව ගුණ නිරූපණය කරන්න තමයි මට සිද්ධ වුණේ.හැබැයි මේ කාලවකවානුව ගැන අධ්‍යයනය කරන්න, තොරතුරු හොයන්න අපට තිබෙන මූලාශ‍්‍ර අඩුයි. නමුත් රිදී ඉට්ටංකරය පිටපත ලිව්ව නිමල් නවරත්න බොහෝ දේවල් ඔහුගේ පිටපතේ ලියලා තිබුණා. ඔහු මේ පිටපත ලියල තිබුණේ කිසියම් පර්යේෂණයක් ඇසුරින්. ප‍්‍රධාන වශයෙන් පුංචි මැණිකා නිරූපණය කරන්නට මට උදව් වුණේ නිමල් නවරත්නගේ ඒ පිටපතයි.මේ ටෙලිනාට්‍යය මම කරලා දැනට අවුරුදු දෙකක් විතර වෙනවා. ‘පුංචි මැණිකා’ කියන්නේ මගේ රංගන ජීවිතේ ලබපු සුවිශේෂ චරිතයක්. මට වගේ ම මේ ටෙලිනාට්‍යයට සම්බන්ධ වුණු හැම කෙනකුටම තමන්ගේ රංගන හැකියාව විදහා දැක්විය හැකි ආකාරයේ චරිත තමයි තිබුණේ.පිටපත් රචක නවරත්න මහත්මයා මේ නාට්‍යයේ රූගත කිරීම් කරන තුරාවටම අපිත් එක්ක රැඳී සිටියා. ඔහුගේ උපදෙස් මතත් ගමේ ජීවත්වන මම හඳුනන ගැමි පරිසරයත් එක්ක එකතු කරලා ‘පුංචි මැණිකා’ පුංචි තිරයේ මැව්ව.ඉසුරු භවනේ ‘වයලට්’ ඊට හාත්පසින් ම වෙනස් චරිතයක් නේද?ඔව්. විවිධ චරිත රඟපෑමේ ආසාව මගේ හිතින් කවදත් තුරන් වෙන එකක් නෑ. ‘වයලට්’ ගේ චරිතයත් මම බොහෝ ම ආසාවෙන් රඟපාපු එකක්. වයලට්ලා මේ සමාජයේ ඕන තරම් මට මුණ ගැහිලා තිබෙනවා. මම ඇසුරු කරල තිබෙනවා. ඒ ඇසුරු කරපු ‘වයලට්’ කෙනෙක් තමයි ඉසුරුභවනේ ඉන්නේ.මේ ප‍්‍රශ්නය අපේ කතා බහ වෙනස්ම පැත්තකට හරවනවා. ආරංචියක් තිබෙනවා ඔබ දේශපාලනය පැත්තට යොමු වෙන්න හදනවා කියලා?ඉස්සරලම මට කියන්න කවුද ඔය ආරංචිය දුන්නේ කියලා. එතකොට මම උත්තර දෙන්නම්.ආරංචිය දුන්න කෙනාට වඩා ප‍්‍රශ්නෙට උත්තරේ වැදගත් නේද?ඇත්තටම අපේ පවුලෙන් කලාවට ඇවිත් ඉන්නේ මම විතරයි. අනෙක් බොහෝ දෙනෙක් දේශපාලනයට සම්බන්ධ අය. පසුගිය කාලේ යම් යම් තැන්වලදී දේශපාලනයට ඍජුව සම්බන්ධවෙන්න මටත් සිද්ධ වුණ තැන් තිබුණා.කොහොම වුණත් මම කැමැති මගෙන් යමක් මේ රටේ මිනිස්සුන්ට සිද්ධ වෙනවට. පසුගිය කාලේ දේශපාලන වශයෙන් නොවෙයි පෞද්ගලිකවත් ඒ වගේ මිනිස්සුන්ට උදව් පදව් කරන්න මට අවස්ථාව ලැබුණා.ඒ කියන්නේ ඔබ දේශපාලනයට එනවා කියන කතාව සත්‍යයක්?ඔව්. ඒක සත්‍යයක්.ඉදිරියේදී දේශපාලන කටයුතු නිසා කලා කටයුතු නතර වෙයිද?කවදාවත් ඒකනම් නතර වෙන්නෙ නෑ. මම මැරෙනකම් රඟපාන එක වෙයි. මගෙන් සමාජයට කිසියම් මෙහෙවරක් විය යුතුයි කියලා මට හිතෙනවා. බොහෝ වෙලාවට අපි දකින දෙයක් තමයි සමාජය එකම ජන කොටසක් ප‍්‍රතිලාභ භුක්ති විඳින හැටි. මේ ප‍්‍රතිලාභ මේ රටේ සියලු දෙනා අතරෙ බෙදිල යන්න ඕන.ඔබ රංගන ක්ෂේත‍්‍රයේ ජනප‍්‍රිය කෙනෙක් වුණත් තවමත් ඔබ ජීවත්වෙන්නේ ඔබේ ගමේ. කොළඹ පදිංචියට එන්න කල්පනාවක් නැතිද?මම හැමදාමත් මගේ ගමට ආදරෙයි. ඒ හින්දයි මම තවමත් ගමේ මගේ ගෙදර ජීවත්වෙන්නේ. නිස්කලංක පරිසරයක ජීවත්වෙන්න එදා ඉඳන්ම මම ආස කළා.අනිත් අතට කොළඹින් ඉඩම් අරගෙන ගෙවල් හදනව කියන්නේ වෙනමම දෙයක්. අපේ කලා කටයුතු නිසා ඇත්තටම කොළඹ ආවම රෑට නවතින්න තැනක් ඕන තමයි. නමුත් එහෙම තැනක් තවමත් මම හදාගෙන නෑ. මගේ පදිංචිය තවම නම් වෙනස් වුණේ නෑ.ඔබ කලාව ගැන, දේශපාලනය ගැන, ගම රට ගැන හිතනවා. ඔබ ඔබේ පෞද්ගලික ජීවිතේ ගැන හිතන්නේ නැත්ද?ඒක තමයි මගේ පෞද්ගලික ජීවිතේ.මෙතැනදී මම අදහස් කළේ විවාහයක්, දරු පවුලක් ගැන.ගැහැනියක් වුණාම විවාහ වෙන්න ඕන. දරුවන් හදන්න ඕන තමයි. ඒ වගේ ම තමයි හැම ගැහැනියකටම විවාහ වෙන්න දරුවෝ හදන්න පුළුවන්.නමුත් ඉන් එහා ලෝකයක් ගැන හිතන්න හැම ගැහැනියකුටම බැහැ. ඉතින් මට හිතෙනවා විවාහයක්. දරු මල්ලෝ ගැන හිතන්න මට තව කල් තියනවා කියලා. තවමත් මට වයස අවුරුදු 33 යි. මම දන්නවා මම දැන් තලතුනා වයසට එළඹෙමින් ඉන්නව කියලා.නමුත් මේ අවුරුදු 33 ට මම අවු. 40 - 50 ක ;කනෙක් විඳින අත්දැකීම් රැසක් ලබල තිබෙනවා. ඒ නිසා ඒ පැත්තෙන් බලන කොට මම හරිම වාසනාවන්තයි කියලා මට හිතෙනවා.හේමාලි විජේරත්න</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=av0902155</link>
    <topic>ද ඹ දි ව බොදු උරුමය සොයා...</topic>
    <author>ඉඳුනිල් වීරරත්න</author>
    <content>ගොළු චරිතයකට ඇලුම් කරන දඟකාරියතරු යායෙන් මිදී දරු සෙනෙහස විඳී සුපිරි හොලිවුඩ් නිළි එළිසබෙත් හර්ලේ ගැනයිකලාකාමී හදවතක් ඇති ‘අබා’ හි අළුගෝසුවාටෙලිනිස උළෙලේ දී ප‍්‍රවීණයින් තිදෙනකු ඇගයුමටදේශපාලනයට ආවත් මම මැරෙන තුරා රඟපානවාදඹදිව බොදු උරුමය සොයා...ඔන්න එහෙනම් ආයෙත් මං ගිනස් පොතේ පිටු අතරේ!බබෙක් වගේ වෙන්න එපා අපි දැන් ගෙදර යමුඑදා ගීතයෙන් වශී වූ ප්‍රෙක්ෂකයා ගායකයාගේ කටට රන් පවුමක් දමයිකලකට පසු ජෝ, අනුලා සිනමා කැමරාව අබියස...උපන් දිනය දා පී‍්‍රටි සින්ටා දඩකයිකි‍්‍රකට් ලෝලීන්ට අලුත් අත්දැකීමක් ‘වික්ටරි’කොහොමඳ තොරතුරුවිවාහය මගේ ඇසින්සේයා රූ කලාවෙන් රංගනයට ආ අනිල් ජයසිංහතාත්තයි පුත්තු පස්දෙනයි එකම දුවයි නීතිඥ වෘත්තියේනිවේදන වෘත්තියට මා තැනක් ලබාදුන්නා විජය කොරයා දසක හතරක මතකය සමඟින්...කනේ ඝෝෂාවක් දැනෙන්නේ ඇසීමේ අඩුවක් නිසා විය හැකියිරූ විසිතුරුඩීවීඩී තැටි යුගලක් නිකුත්වෙයිතිලෝගුරු සම්මා සම්බුදු පියාණන් ශ‍්‍රී ලංකාවට තෙවරක්ම වැඩම කළේ මේ පුංචි රට තුළ බුදු දහම නොනැසී ආරක්ෂා වන නිසාවෙනි. එය මේ වන විට සත්‍යයක් වී හමාරය.එසේම බුදුන් උපන් දේශය වූ මහා භාරතයේ පුදබිම් වනසා දැමීමෙන් පසු ධර්මාශෝක රජතුමා විසින් යළිත් බොදු සිද්ධස්ථාන රැකගන්නට කටයුතු යෙදීය.එහෙත් ධර්මාශෝක රජතුමාගෙන් පසු වසර 800 ක් ගෙවුණු තැන ශ‍්‍රී ලාංකිකයකු වූ අනගාරික ධර්මපාලතුමා ඒ බොදු සිද්ධස්ථාන සංරක්ෂණය කිරීමටත්, ඒවා රැකගැනීමට කළ සටන නිසාවෙන් වර්තමානය වන විට ඉන්දියාවේ බෞද්ධ සිද්ධස්ථාන පිළිබඳව ලෝකයේම අවධානයට යොමු වී ඇත.මේ නිසාම අද අපට එම පුදබිම දැකගන්නට වැඳපුදා ගන්නට අවස්ථාව උදාවී තිබේ.සරත් චන්ද්‍ර රත්මල්ල නිර්මාණ ශිල්පියා මේ සිද්ධස්ථාන පිළිබඳවත්, එම උරුමය රැකගන්නට සටන් කළ අනගාරික ධර්මපාල තුමා පිළිබඳවත් අපූර්ව වූ ඩිජිටල් සංගත තැටි ද්විත්වයක් නිර්මාණය කර තිබේ.’ධර්මපාලෝ මහා වීරෝ - බුදුන්ගේ දේශයේ ලාංකීය උරුමය’ සහ ‘ගෞතම බුද්ධ – දඹදිව සිද්ධස්ථාන පිළිබඳ ගැඹුරු විවරණය’ නමින් නම්කර ඇති මේ (DVD) ඩී.වී.ඩී. තැටි යුගළ පසුගිය 10 වැනිදා නිකුත් කෙරිණි. කටුපොත රත්මල්ල මහා විද්‍යාලයෙන් සිප් සතර හැදෑරූ සරත් චන්ද්‍රරත්න පාසල් වේදිකාවේ රඟපෑමෙන් සිය සහජ දක්ෂතාව හඳුනාගත්තා.පාසල් අධ්‍යාපනය අවසන් වීමෙන් පසු ‘උරුමය’ නමින් වේදිකා නාට්‍යයක් නිර්මාණය කරමින් කලා ක්‍ෂේත‍්‍රයේ අත්පොත් තැබුවා. ඒ 1994 දී. ජාතික චිත‍්‍රපට සංස්ථාවේ අධ්‍යක්ෂණය පිළිබඳ පාඨමාලාව හදාරා ඩිප්ලෝමාව ලබා ගත්තේ ඉන් අනතුරුව.ඔහුගේ නම රූපවාහිනී පෙ‍්‍ර්ක්ෂකයන් අතරට යන්නේ ඉන්පසුව. ඒ මිෂෙල් ෆොන්සේකා සහ සරත් ධර්මසිරි සම අධ්‍යක්ෂණය කළ ‘සත්‍යා’ ටෙලිනාට්‍යයේ සම අධ්‍යක්ෂ ලෙස කටයුතුª කළ නිසා වෙන්.ඉන්පසු ‘සැඩසුළං’ ‘රෑනගලවත්ත’ යන ටෙලිනාට්‍ය කිහිපයකම සහාය අධ්‍යක්ෂක ලෙස කටයුතු කළේ ඔහු. ඩී.ආර්.චොප්රා යටතේ ‘වීර සාක්’ ඉන්දියානු ට්ත‍්‍රපටයේ සහාය නිෂ්පාදක ලෙස කටයුතු කළ සරත් ඉන්පසු මේ දිනවල අපේ රටේ සාර්ථක ලෙස තිරගත වන ප‍්‍රසන්න විතානගේ නිෂ්පාදනය කළ උභර්තෝ පසලෝනි අධ්‍යක්ෂණය කළ ‘මචං’ චිත‍්‍රපටයට දායක වන්නේ එහි සහාය අධ්‍යක්ෂ ලෙසින්.එසේම ඔහු මීළඟට ප‍්‍රසන්න විතානගේ ගේ අලුත්ම නිර්මාණය වන ‘ගාඩි’ චිත‍්‍රපටයේ සහාය අධ්‍යක්ෂවරයා ලෙසින් කටයුතු කිරීමට සූදානමින් සිටිනවා.මේ සරත් චන්ද්‍රරත්න ගේ හඬ.”මම 2003 වසරේ අනගාරික ධර්මපාලතුමාගේ ජීවිත කතාව ඇසුරෙන් ‘බුද්ධගයා සටන’ නම් වාර්තාමය ටෙලි චිත‍්‍රපටය නිර්මාණය කළා. නයනා කුමාරි ප‍්‍රධාන චරිතය රඟපෑ මෙය ස්වාධීන රූපවාහිනියෙන් විකාශය වුණා. ඒ සඳහා ඉන්දියාවට ගිය අවස්ථාවේදී බෝධිසත්වයන් වහන්සේ බුදුවීමට ගත කළ දුෂ්කර ජීවිතය සමඟ එහි ඇති බෞද්ධ උරුමය මගේ ඇඟට දැනුණා.ඒ වගේම විනාශ වී වල් බිහිවී, යටවී තිබුණු සිද්ධස්ථාන අද පවතින තත්ත්වයට ගෙන එන්නට අනගාරික ධර්මපාලතුමා මොන තරම් දුෂ්කර සටනක් ද කරලා තියෙන්නේ කියන එක වැටහෙනවා.ඒ නිසා මම තීරණය කළා මේ පිළිබඳවත් බලන අයකුට දැනෙන ලෙස නිර්මාණයක් කරන්න. මේ සඳහා ඉතාමත්ම දුෂ්කර ජීවිතයක් ගතකරන්න මටත් සිදුවුණා. බස්වල, වෑන්වල, තී‍්‍රවීලර්වල වගේම සැතපුම් ගණන් පයින් ගිහින් රිසර්ච් කළා. ඒ ඒ ප‍්‍රදේශවල ඉන්දියානුවන් සමඟ කතා බහ කරලා අවශ්‍ය තොරතුරු රැස්කර ගත්තා.විශේෂයෙන් කියන්න ඕන ගිජ්ජකූඨ පර්වතයේ මම රාති‍්‍රයක් ගත කළා. බුදුහිමියන් බෝධිසත්ව කාලයේ ඉඳල තියෙන්නේ මේ පරිසරයේ.කඳු වළල්ලකින් වටවුණු හරිම සුන්දර පරිසරයක් එහි තියෙන්නේ. සන්ධ්‍යා කාලයට හරිම ලස්සනයි. ඒ පරිසරය බුද්ධත්වය ලබන කෙනකුගේ සිත නිවා පහන් කරවන්නට සමත් වෙනවා. මම මේ සියල්ලම රූපගත කළා.මේ නිර්මාණ දෙකෙන් මම බලාපොරොත්තු වෙන්නේ කරුණු දෙකක්. අද දඹදිව සිද්ධස්ථාන වැඳ පුදාගන්නට යන විට පෙනෙනවා ශ‍්‍රී ලාංකිකයින් වගේම විදේශීය ජනතාව විශාල පිරිසක් මේ ස්ථාන දැක බලා ගන්නට පැමිණෙනවා.ඒ වගේම ඉන්දියාවේ විශාල පිරිසකට මේ නිසා යහපතක් උදාවෙලා තිබෙනවා. මේ සියල්ලටම මුල් වුණේ ධර්මපාලතුමා.එතුමා නිසා ඇතිවුණු බෞද්ධ පුනර්ජීවය සහ එතුමා කළ කැපවීම මෙයින් පෙන්නුම් කරනවා. අනෙක් නිර්මාණයේ බෝධිසත්වයන් ගිහිගෙය අතහැරලා උරුවෙල දනව්වට පැමිණ දුෂ්කර කි‍්‍රයා කරල බුදුවෙලා ජනතාව අතරට ගිය ආකාරයත් බුදු දහම කරා රජවරු යොමුකරගත් ආකාරයත් උන්වහන්සේ වැඩ සිටි ප‍්‍රදේශ සහ ස්ථාන පිළිබඳව ගැඹුරින්ම කතාකරනවා.මෙය එම සිද්ධස්ථාන වැඳ පුදාගන්නට ගිය සහ යන්නට බලාපොරොත්තු වන ඕනම කෙනෙක් නැරඹිය යුතුයි කියා මා සිතනවා.මෙහි පිටපත ජයවර්ධන පුර විශ්වවිද්‍යාලයේ මානව ශාස්ත‍්‍ර පීඨයේ උපාධිධාරිනියක් වන නාලනී පද්මසිරි. කැමරාව මෙහෙයවූයේ බොම්බායේ ප‍්‍රවීණ කැමරා ශිල්පියෙක් වන එඩියුකේට් දත්තා.මේ කාර්ය සාර්ථක කරගන්න මට බොහෝ දෙනෙක් උදව් උපකාර කළා. විශේෂයෙන් ඉන්දියානු මහා බෝධි සමාගමේ මහලේකම් රේවත හිමි, බරණැස කහවත්තේ සුමේධ හිමි.ඒ වගේම ශ‍්‍රී ලංකා මහා විහාරයේ බානගල උපතිස්ස සහ විජිත යන හිමිවරු මට නවාතැන්, කෑමබීම, වාහන වගේම අවශ්‍ය සියලුම උපදෙස් ලබාදුන්නා.ඒ වගේම ඉන්දු-ලංකා දඹදිව සංචාරක සමාගමේ ගුණසේකර මහතා, කරුණාතිලක සහ ඉද්දමල්ගොඩ මහත්මීන් මීට බොහෝ උපකාර කළා.පසුගිය 10 දා මෙය එළිදුටුවා. වාණිජ පරමාර්ථයකින් තොරව මානසික තෘප්තිය වෙනුවෙන් කළ නිර්මාණ නිසා වෙළෙඳ පොළට නිකුත් කරන්නේ නෑ.දෙහිවල නැදිමාලේ බෞද්ධ මධ්‍යස්ථානයෙන් ශ‍්‍රී ලංකා මහාබෝධි සමාගමෙන්, දළදා මාලිගාව යන තැන්වලින් මේවා ලබා ගන්න පුළුවන්. ඒ වගේම බෞද්ධ පාසල් සහ දහම් පාසල් අතර බෙදා හරින්නත් බලාපොරොත්තු වෙනවා”මේ පිළිබඳ වැඩිදුර තොරතුරු 0729051839 දුරකතන අංකයෙන් හෝ සරත් චන්ද්‍රරත්න රත්මල්ල, කටුපොත, කුරුණෑගල ලිපිනයෙන් ලබා ගත හැකියි.ඉඳුනිල් වීරරත්න</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=av0902156</link>
    <topic>ඔන්න එහෙනම් ආයෙත් මං</topic>
    <author/>
    <content>ගොළු චරිතයකට ඇලුම් කරන දඟකාරියතරු යායෙන් මිදී දරු සෙනෙහස විඳී සුපිරි හොලිවුඩ් නිළි එළිසබෙත් හර්ලේ ගැනයිකලාකාමී හදවතක් ඇති ‘අබා’ හි අළුගෝසුවාටෙලිනිස උළෙලේ දී ප‍්‍රවීණයින් තිදෙනකු ඇගයුමටදේශපාලනයට ආවත් මම මැරෙන තුරා රඟපානවාදඹදිව බොදු උරුමය සොයා...ඔන්න එහෙනම් ආයෙත් මං ගිනස් පොතේ පිටු අතරේ!බබෙක් වගේ වෙන්න එපා අපි දැන් ගෙදර යමුඑදා ගීතයෙන් වශී වූ ප්‍රෙක්ෂකයා ගායකයාගේ කටට රන් පවුමක් දමයිකලකට පසු ජෝ, අනුලා සිනමා කැමරාව අබියස...උපන් දිනය දා පී‍්‍රටි සින්ටා දඩකයිකි‍්‍රකට් ලෝලීන්ට අලුත් අත්දැකීමක් ‘වික්ටරි’කොහොමඳ තොරතුරුවිවාහය මගේ ඇසින්සේයා රූ කලාවෙන් රංගනයට ආ අනිල් ජයසිංහතාත්තයි පුත්තු පස්දෙනයි එකම දුවයි නීතිඥ වෘත්තියේනිවේදන වෘත්තියට මා තැනක් ලබාදුන්නා විජය කොරයා දසක හතරක මතකය සමඟින්...කනේ ඝෝෂාවක් දැනෙන්නේ ඇසීමේ අඩුවක් නිසා විය හැකියිරූ විසිතුරුරංගන ශිල්පියෙකු ලෙස අප කවුරුත් දන්නා - හඳුනන බුද්ධික රඹුක්වැල්ල මෑත කාලයේ වැඩියෙන් ම නමක් දිනා ගත්තෙ වාර්තා පිහිටුවන්න ගිහින්.ඒ අතර ලෝක වාර්තා පිහිටුවන්නයි ඔහු වැඩියෙන් ම උත්සාහ කළේ. ලෝක වාර්තාවක් පිහිටුවා ගිනස් පොතට යාම ඔහුගේ ලොකුම බලාපොරොත්තුවයි.පෙබරවාරි 21 වැනිදාත් ලෝක වාර්තාවක් තබා ගිනස් පොතට තම නම ඇතුළු කර ගැනීමට බුද්ධික උත්සාහයක යෙදෙනවා.තම මෝටර් රථය මහනුවර දළදා මාළිගාව අසලින් පටන් අරගෙන කොළඹ නිදහස් චතුරශ‍්‍රය දක්වා ධාවනය කරවමිනුයි ඔහු මේ ලෝක වාර්තාව තියන්න හදන්නෙ.ඔබ දැනටමත් ඇතැම්විට අසා ඇති පරිදි බුද්ධික මේ හපන්කම කරන්න යන්නෙ අත් දෙකෙන් නොවෙයි. කකුල් දෙකෙන්.කිලෝමීටර් 120 ක දුරක් පැය 5 කට ආසන්න කාලයක් තුළ පැයට කි.මී. 30 – 100 ත් වේග සීමාවක් රඳවා ගනිමින් ධාවනය කරවන්න ඔහු සූදානම්. දෑත් පිටුපසට කර බැඳ කකුල් දෙකෙන් තමයි සුක්කානම හසුරුවන්නෙ.මාධ්‍ය හමුවේදී විශේෂඥ වෛද්‍ය ගීතාංජන මෙන්ඩිස් මහතා සහ අනුග‍්‍රාහකයෙකු සමග. - ඡායාරූපය ගීත්ද මෙල්ඒ විතරක් ද එන්ජිම පණ ගැන්වීම, ගියර් මාරු කිරීම, සිග්නල් දැමීම, වයිපර් දැමීම, ක්ලච්, බ්‍රේක්, ඇක්සලේටර් කි‍්‍රයාත්මක කිරීම, හෝන් ගැසීම, සීඩී මාරු කිරීම, වීදුරු පාත් කිරීම, මේ සේරම කරන්නේ දෙපයින්.කිලෝමීටර් 120 ක දුරක් දෙපයින් රිය ධාවනය කරනව කියන එක ලෙහෙසි වැඩක් නොවෙයි. ඒ නිසා නරඹන සැමට මෙය තරමක ලොමු ඩැහැගන්වන සිද්ධියක් වනවාට කිසිම සැකයක් නෑ.ගිනස් හා ත‍්‍රාසජනක කී‍්‍රඩා ශී‍්‍ර ලංකා නියෝජිත විශේෂඥ වෛද්‍ය ගීතාංජන මෙන්ඩිස් මහතා ගේ උපදෙස් පරිදි මේ කටයුත්ත මුළුමනින්ම අධීක්ෂණය කැරෙනු ඇත.බුද්ධික මීට පෙරත් පසු පසට රිය ධාවනය කර ලෝක වාර්තාවක් පිහිටෙව්වා. ඒ 2007 ජූලි 2 වැනිදා. කිලෝ මීටර් 72 ක දුරක් පැය 2 කුත් විනාඩි 30 ක කාලයක් තම රිය පිටුපසට (රිවස්) ධාවනය කරමිනුයි ඔහු එම ලෝක වාර්තාව සටහන් කළේ. එතරම් දුරක් හා කාලයක් පිටුපසට රිය ධාවනය කළ ලෝකයේ පළමු පුද්ගලයා වීමේ වාර්තාවත් ඔහු එදා තැබුවා.1999 තුරුණු ශක්ති සම්මාන උළෙලේදී තම මුවින් විවිධ කටහඬ නිකුත් කිරීමෙ හොඳම තරුණයා වූයේත් බුද්ධිකයි. කවදත් අලුත් දෙයක් කිරීමටත්, අවදානම දැරීමටත් උපන් හපන්කමක් පෙන්වන බුද්ධිකට ලබන 21 වැනිදා නව ලෝක වාර්තාව පිහිටුවන්නට ශක්තිය, ධෛර්ය ලැබේවා!</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=av0902157</link>
    <topic>බබෙක් වගේ වෙන්න එපා අපි දැන් ගෙදර යමු</topic>
    <author/>
    <content>ගොළු චරිතයකට ඇලුම් කරන දඟකාරියතරු යායෙන් මිදී දරු සෙනෙහස විඳී සුපිරි හොලිවුඩ් නිළි එළිසබෙත් හර්ලේ ගැනයිකලාකාමී හදවතක් ඇති ‘අබා’ හි අළුගෝසුවාටෙලිනිස උළෙලේ දී ප‍්‍රවීණයින් තිදෙනකු ඇගයුමටදේශපාලනයට ආවත් මම මැරෙන තුරා රඟපානවාදඹදිව බොදු උරුමය සොයා...ඔන්න එහෙනම් ආයෙත් මං ගිනස් පොතේ පිටු අතරේ!බබෙක් වගේ වෙන්න එපා අපි දැන් ගෙදර යමුඑදා ගීතයෙන් වශී වූ ප්‍රෙක්ෂකයා ගායකයාගේ කටට රන් පවුමක් දමයිකලකට පසු ජෝ, අනුලා සිනමා කැමරාව අබියස...උපන් දිනය දා පී‍්‍රටි සින්ටා දඩකයිකි‍්‍රකට් ලෝලීන්ට අලුත් අත්දැකීමක් ‘වික්ටරි’කොහොමඳ තොරතුරුවිවාහය මගේ ඇසින්සේයා රූ කලාවෙන් රංගනයට ආ අනිල් ජයසිංහතාත්තයි පුත්තු පස්දෙනයි එකම දුවයි නීතිඥ වෘත්තියේනිවේදන වෘත්තියට මා තැනක් ලබාදුන්නා විජය කොරයා දසක හතරක මතකය සමඟින්...කනේ ඝෝෂාවක් දැනෙන්නේ ඇසීමේ අඩුවක් නිසා විය හැකියිරූ විසිතුරුමෙතෙක් කතාව...ගමේ ප‍්‍රභූ පවුලක එකම දරුවා වූ මහේෂ් දුප්පත් යුවතියක වූ මුතු සමඟ සබඳතාවක් ඇති කරගනී. රූමත් අවිහිංසක යුවතියක වන මුතූ මහේෂ්ට දැඩිසේ ආදරය කළ අතර, මේ නිසා ම මහේෂ් අතින් මුතූ අනාථ වෙයි.අප්පච්චී සහ අම්මා මේ සිදුවීම දැනගත් පසු මහේෂ්ගේ ඇවැස්ස නෑනණ්ඩිය වූ අර්මිලා වෙසෙන එංගලන්තය බලා තම පුතු පිටත් කර යැවීමට කටයුතු කරයි.එහිදී අර්මිලා ගේ ඇසුර නිසා මුතු පිළිබඳව අමතක කර දමන මහේෂ් අර්මිලා සහ විවාහ වෙයි.වසර අටකට පසු මහේෂ් සිය මවු රටට යළි පැමිණෙන්නේ සිය බිරිය සමගිනි. එහිදී ඔවුනට මුතු සහ සුරංග මුණ ගැසේ.කිසියම් දිනයක මෙවන් අවාසනාවන්ත සිදුවීමකට මුහුණ දීමට සිදුවේ යැයි දැන සිටි පරිද්දෙන්, මුතූ සිටි තැනම නොසෙල්වී පිළිමයක් ලෙසින් බලා සිටියා ය. අර්මිලාගේ කෑ ගැසීමට ම සුරංගගේ කෙස් වැටිය මහේෂ් අතින් ගිලිහී ගියේ ය.ඒ අවසරයෙන් සුරංග තම හිස කෙළින් කර දෙඅතින් කෙස් කළඹ පිටිපසට කර සකසා ගත්තේ ය. දෑතින් හිස බදාගත් මහේෂ් වාඩිවී බිමට යොමු වූ දෑසින් යුතුව සිදුවූයේ කුමක්දැයි කල්පනා කළේ ඊළඟ පියවර සිතාගනු නොහැකි ව ය.සුරංග ගේ මුහුණේ ඇඳී තිබුණේ කෝපයක් ද, පළිගැනීමක් ද නොඑසේ නම් පසුතැවීමක් දැයි අර්මිලාට තීරණය කළ නොහැකි වුවත් ඒ මුහුණේ තිබූ ශෝකාකූල බව මුතු වහා හඳුනා ගත්තා ය. හිස නොඋස්සා ම මහ පොළොව දෙස බලා සිටින මහේෂ් දෙස මොහොතක් ඒ ශෝකාකූල දෙනෙතින් බලා සිටි සුරංග අර්මිලා දෙසත් මුතූ දෙසත් බලා පසු නොබලාම වෙනත් අතකට ගමන් කළේ ය.“මහේෂ්...”අර්මිලා කතා කළේ ඉන් අනතුරුව ය. ඕ මහේෂ් ළඟින් ම දෙදණ ඔබා වාඩිවී, ඔහුගේ මුහුණ දෙස බලන්නට වෑයම් කළා ය.“මහේෂ් ඇයි ඔයා එහෙම කළේ?...”ඇගේ ස්වරය ඉතා බැගෑපත් මෙන් ම දුක්බර ආයාචනයක් මෙන් විය. මහේෂ් ඇගේ ගෙල වටා සුරත යවා ඇගේ හිස තමා වෙතට ළං කර ගත්තේ ය.“මට සමාවෙන්න අර්මි...”මහේෂ් ඇය වැළඳගෙන වැලපෙන්නට පටන් ගත්තේ ය. ඔහුගේ හදවතේ සිරවී තිබුණේ අර්මිලා පිළිබඳ නොව මුතු ගේ අහිංසක ආදරය පිළිබඳ වූ වේදනාවයි. කඳුළු බිඳු ගලා එන්නට තරම් වේදනාවක් මහේෂ් ගේ සිතේ දැන් තිබේ දැයි අර්මිලාට මොහොතකට සිහිපත් වූවා ය.ඔහුගේ දෑතට මැදිව මුතු තමා දෙස බලා සිටි අයුරු ද ඇයට සිහිවූවා ය. තමාට මේ සිදුවූයේ කුමක්දැයි අර්මිලා කල්පනා කළේ අද නොවේ. එහෙත් එසේ සිදුවීමට තමා කළ පාපය කුමක්දැයි ඕ කල්පනා කළා ය.“ඔය ඇති මහේෂ්... අපි දැන් ගෙදර යමු...”අන්තිමට අර්මිලා පැවසුවේ දිග සුසුමකින් ළය සැහැල්ලුවට පත් කර ගනිමින් ය.“මම තව ටිකක් මෙහෙම ඉඳලා එන්නම් අර්මි...” ඔහුගේ උගුර බැරැන්ඩි වී තිබුණි.“ප්ලීස් මහේෂ්... බබෙක් වාගේ වෙන්න එපා... අපි දැන් ගෙදර යමු...”අර්මිලා, ඈත සිට තමන් දෙස බලා සිටින මුතූ දෙස බැලුවේ සමුගන්නා දෑසිනි.මහේෂ්ගේ ආදරය එදා මෙන් ම පිරිසුදු බව මුතූට අවබෝධ වූවේ ඔහු තමා දකින්නට ආ පළමු දිනයේදීම ය. බිරියට හොර රහසේ, සිය අප‍්‍රමාණ ශෝකය පිරි දෙනෙතින් තමා හා කළ නිහඬ කතා බහ තුළින් ඒ බව තහවුරු වූවා පමණක් නොව තම හදවත තුළ ද යම්කිසි සසල බවක් හටගත් බව මුතු වටහා ගත්තා ය.කතරකට වැටුණ දිය පොදක් සේ පිබිදී එන සිතුවිලි, වැරයේ නවතා ගනිමින් ඕ රහසේ වැළපුණේ සුරංගට ඇති බිය නිසා ය. තමා අතහැර විදේශ ගත වූවද කවදා හෝ බේබි මහත්තය තමා සොයා එතැයි ඇගේ හදවත කොනක බලාපොරොත්තුවක් දැල්වී තිබුණි. ඔහු තමාගේ එකම අපේක්ෂාව, ප‍්‍රාර්ථනාව හා මුළු ජීවිතයම වුව ද, අර්මිලා දැකීමත් සමඟම සියලු පැතුම් කඩා බිඳ වැටුණේ, හදවත දවා අළුකර දමමින් ය.වසර ගණනාවක් තමා බලාපොරොත්තු වූ දෙය තමාට ලැබුණ අයුරු කිසිම අයුරකින් දරා ගත නොහැකි වුව ද අර්මිලාගේ සුන්දරත්වය හා කරුණාව උතුරන දෑස් හා මුහුණ ඉදිරියේ මුතූ මේ වියෝ වේදනාව සඟවා දරා ගත්තා ය.ඔහුගේ ලෙයින් උපන් දරුවා ඉතාමත් සුවසේ හැදෙන වැඩෙන බව, ආරංචි මාර්ගයෙන් පමණක් දැන සැනසුණ ද, මුතු සියලු හැඟීම් ඉවසා සිටියේ ඔහු යළි ඒවි යන බලාපොරොත්තුව මත පමණකි. කුසෙන් ‘වැදූ පමණක්’ යන හැඟීම් සිතට පිවිසෙන විට, කඳුළු වගුරවමින් ළය මඬල පුරා එරුණ කිරි බිඳුවක් ගණනේ ප‍්‍රාර්ථනා කළේ ද කවදා හෝ මහේෂ් හා දරුවා සමඟ ජීවත්වීමට ය.මාස කිහිපයක් දහවල රැයක් නොමැතිව දරු සෙනෙහසින් වැලපුණ ද, දරුවා නෙත් දෙකින් දැකීමට මුතු පින් කර තිබුණේ නැත. දෙදෙනෙකු හා එක්ව කළ වරදකට, පෙ‍්‍ර්මය නම් දිව්‍යමය මිහිරි ඵලය විඳීමේ වරදට තමාට සිදුවූයේ වසරක් දෙකක් නොව මුළු ජීවිත කාලයටම වන්දි ගෙවීමට ය.“මහේෂ්...”නිවෙසේ ආලින්දයට වී පෙරමඟ බලා සිටින අප්පච්චී සහ මව දුටු විගස, තමා පමණක් නොව සිය බිරිය ද අපහසුතාවකට පත්වෙන බව මහේෂ්ට වහා වැටහිණ. ඔවුන් මඟ හැර යා යුතු යැයි ඔහුට සිතුණ ද, අර්මිලාට යන්නට ඉඩ හරිමින් මව ඔහුගේ ගමනට බාධා කළා ය.“පුතා... මොකද්ද මේකේ තේරුම? මොනවද මේ ඔයාල නටන නාඩගම?”අම්මාගේ කට හඬෙහි ඇත්තේ කෝපයක් නොව දැඩි අප‍්‍රසාදයක් හා කළ කිරීමකි.“නාඩගම්... කවුද? මොනවද නාඩගම්...?”මහේෂ්ගේ උස් ස්වරයෙන් පසුබා යන්නට තරම් මව මෙවර බුරුලක් නොදුන්නේ ය.නාඩගම් නේන්නම්... අර ළමය මොනවද ඔය කැලේට ගිහින් කරන්නේ? රෙදි හැට්ට ඇඳගෙන... මේ හැමදේකටම මුල ඔයා?...”“අර්මිලා දවසක් එහෙම ඇන්දේ ආසාවට... ඕකට ඔච්චර කෑගහන්න හේතුවක් තියෙනවද?”“මහේෂ්... අම්මා කියන දේවල් ගණන් ගන්න එපා... ඒක නෙවෙයි පුතා මෙතන ප‍්‍රශ්නේ? දැන් ඔයාල යන දිනය පහුවෙනව නේද?”අප්පච්චී ගිනි දැල් නිවී යන සේ ඉතා සැහැල්ලු අයුරින් මහේෂ් ගේ, උරහිසට අත තැබුවේ ය. තමා කිලෝ ගණනක බරක් උසුලාගෙන සිටින බවක් මහේෂ්ට දැනුණේය.“අර්මිලා ටික දවසක් ඉන්න ඕන කිව්ව හින්දයි, කාලය දික්කර ගත්තේ... අම්මා බය වෙන්න එපා... අපි ලබන සතියේ ආපහු යනවා...”“ඔය ලබන සතිය නම් කවදාවත් එන එකක් නොවෙයි... හැබැයි එකක් මතක තියා ගන්න. මෙදා පාර අපිට ගොඩගන්න පුළුවන් අමාරුවක නෙවෙයි තමුන් වැටෙන්නේ...”හරි හරි මං ඒ ඔක්කොම බලාගන්නම් හෙටම ගිහින් ඒ වැඩ ටික කරනවා. එතකොට කාටවත් බයවෙන්න දෙයක් නෑනේ...”මහේෂ් වේගයෙන් කාමරය දෙසට පියමන් කළේ ය. කෝපයේ ගිනිදැල් ඇවිලී ආවද අප්පච්චී එය අපහසුවෙන් මැඬ ගත්තේ ය.“පෙනේද පුත්තරයගෙ තරම...”කුසුමලතා මැතිණිය තුෂ්නිම්භූතව සිට සැමියාට ඇසෙන්නට කීවා ය. ඔහු සිය බිරිය දෙස බැලුවේ ආයාසයෙන් යටපත් කරගෙන සිටින කෝපය තවදුරටත් පාලනය කර ගනිමියි සිතාගෙන ය.“යනවයි කියන්නේ?”ඒ වචනවල කිසිදු තිර බවක් හෝ බලාපොරොත්තු සහගත බවක් නොවීය.“කවදද? අනේ ඔය අපේ මෝඩයගේ කතා විශ්වාස කරන්න පුළුවන්ද?” යි කී මව...“අර කෙල්ලටත් මොකද්ද පිස්සුවක් වැහිල වගෙ මට නම් පේන්නේ...” යි රහසින් කීවා ය.“අපේ එක්කෙනා, ඒ කෙල්ලව නරක් කරල ඉවරයි. ඕවා සෙල්ලම් නෙවෙයි... අරහේ අර මිනිස්සුන්ට උත්තර බඳින්න වෙන්නේ අපිටයි...”අප්පච්චී ඇඟිල්ල උරුක්කර දෙපසට වැනුවේ මෙහි භයානක තවත් පැත්තක් මතක් කර දෙමින් ය.මහේෂ් කාමරයට එනවිට අර්මිලා යහනේ දිගා වී කල්පනා කරමින් සිටියා ය. මහේෂ්ගේ මුහුණේ වූ කෝප සහගත පෙනුම ඇගේ මනස තව තවත් අවුල් කරන්නට සමත්වූවා ය.ඔහු ඇගේ දෙපා මඳක් ඉවත් කර යහන මත වාඩි වූවේ ය. යළි නැගිට කාමරයේ ඔබ මොබ සක්මන් කළේ ය. ආපසු යහන සමීපයට පැමිණ, ටික වේලාවක් වාඩි වී සිට, පසුව ජනේලය ළඟට ගොස්, ඉවත බලා මොහොතක් කල්පනා කළේ ය.මහේෂ් කොළඹ යමියි පැවසුවේ මවගෙන් ගැලවීමක් නොමැති තැන ය. යන්නේ කුමකට දැයි, කුමක් කරන්නේදැයි කිසිදු නිරවුල් තීරණයක් මේ වන විටවත් ඔහු තුළ නොවීය.“මහේෂ්... ඇයි?”බැරිම තැන අර්මිලා යහනෙන් බැස ඔහුගේ සමීපයට ආවාය.ලබන සතියට.....</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=av0902158</link>
    <topic>එදා ගීතයෙන් වශී වූ ප්‍රෙක්ෂකයා</topic>
    <author>රූපාන්ති බුලත්සිංහල</author>
    <content>ගොළු චරිතයකට ඇලුම් කරන දඟකාරියතරු යායෙන් මිදී දරු සෙනෙහස විඳී සුපිරි හොලිවුඩ් නිළි එළිසබෙත් හර්ලේ ගැනයිකලාකාමී හදවතක් ඇති ‘අබා’ හි අළුගෝසුවාටෙලිනිස උළෙලේ දී ප‍්‍රවීණයින් තිදෙනකු ඇගයුමටදේශපාලනයට ආවත් මම මැරෙන තුරා රඟපානවාදඹදිව බොදු උරුමය සොයා...ඔන්න එහෙනම් ආයෙත් මං ගිනස් පොතේ පිටු අතරේ!බබෙක් වගේ වෙන්න එපා අපි දැන් ගෙදර යමුඑදා ගීතයෙන් වශී වූ ප්‍රෙක්ෂකයා ගායකයාගේ කටට රන් පවුමක් දමයිකලකට පසු ජෝ, අනුලා සිනමා කැමරාව අබියස...උපන් දිනය දා පී‍්‍රටි සින්ටා දඩකයිකි‍්‍රකට් ලෝලීන්ට අලුත් අත්දැකීමක් ‘වික්ටරි’කොහොමඳ තොරතුරුවිවාහය මගේ ඇසින්සේයා රූ කලාවෙන් රංගනයට ආ අනිල් ජයසිංහතාත්තයි පුත්තු පස්දෙනයි එකම දුවයි නීතිඥ වෘත්තියේනිවේදන වෘත්තියට මා තැනක් ලබාදුන්නා විජය කොරයා දසක හතරක මතකය සමඟින්...කනේ ඝෝෂාවක් දැනෙන්නේ ඇසීමේ අඩුවක් නිසා විය හැකියිරූ විසිතුරුස්ටැන්ලි මාස්ටර් ‘නූර්ති ගීත’ හා බැඳුණු අතීතයටපැසුවඳ පත්ම ඕලු ආදි - නොයෙක් පුෂ්පයෙන් පිරී සරණ හංස සේරු බෝම - පොකුණු ගීත පැන් පිරී වතුර නාන තෙක් ජනෝ - පැමිණ නාති ශී‍්‍රෂ්ම යන්ට මම ද නාග ලෝකයෙන්ම - මෙපුර ආමි නානසේපැරැණි නූර්ති ගීතයක මිහිර එදා මෙන්ම අදත් අප සවන් තුළ රැඳෙන්නේ එහි අරුත්බර පදවැල සහ ස්වර රචනයේ විශිෂ්ට බව හේතුවෙනි. නාට්‍යලෝලීන් වේදිකාව වෙත ඇද බැඳ තබා ගැනීමට සමත්වී ඇත්තේ මේ නූර්ති ගීතවල මිහිරිබව නිසාමය.ටවර්හෝල් යුගයේ හැම නූර්තියක්ම මෙවන් මිහිරි ගීතවලින් රසගැන්වී තිබීම නිසා තරාතිරමක් නැතිව හැම කෙනෙක් ම එදා නූර්ති බැලීමට ගියේ දැඩි කැමැත්තකිනි.සිරි සඟ බෝධි මාළිගාවෙදී මම් - දැක ප‍්‍රාණ හානිවෙන්ට බැට දෙම්නීතිඥ ජෝන් ද සිල්වා සූරීන්ගේ සිරිසඟබෝ නාට්‍යයේ එන මේ ගීය ද තරුණ කැළ අතර අදත් බෙහෙවින් ජනපි‍්‍රයය. එහි සුගායනීය නාද මාලාව ගීතයේ අපූර්වත්වය රඳවා ගැනීමට හේතු වී ඇත. තව බොහෝ කාලයක් ජනතාවගේ සිත්සතන් තුළ ගීතයේ මිහිරි බව ජනිත කරලීමට මේ ගීත ඉවහල් වනු නොඅනුමානය.නාට්‍ය කලාවේ වර්ණවත් බව උද්දීපනය වීමට ගීතයෙන් ඉටුවන්නේ මහඟු මෙහෙයකි. මේ අමිල මෙහෙවර ඉටුකිරීම උදෙසා පුරෝගාමී වූවෙකි කලාශූරී ස්ටැන්ලි මාස්ටර්. පෙබරවාරි 21 වෙනි දිනට අසූහය වයස් සපිරෙන ඔහු ටවර් හෝල් යුගය ගැන මතකය අවදි කළේ මහත් භක්ත්‍යාදරයෙනි.“අද කාලෙ වගෙ නෙවෙයි හැම කලාකරුවෙකු අතරම පුදුම මිත‍්‍රත්වයක් තිබුණා. කොහොම හරි තමන් කරන රාජකාරිය උද්යෝගයෙන් උනන්දුවෙන් කිරීමට හැමදෙනාම කැපවුණා. මුදල් පස්සෙ නොගිහින් කලාව ඉදිරියට ගෙනියන්න ජනතාවට රසාස්වාදයක් ලබා දෙන්න සියලු දෙනාම කැපවුණා.ඒ කාලේ අද වගේ විද්යුත් සංනිවේදන උපකරණ තිබුණෙ නැහැ. දෙබස් කිව්වෙ උස් හඩින්. මේ හැම දෙයක් ම හරියාකාරව කරන්න එදා අපට පුළුවන් වුණා. මේ ගීත අදත් තරුණ පරපුර අතර හරිම ජනපි‍්‍රයයි.” ස්ටැන්ලි මාස්ටර් අතීතය සිහිපත් කළේ හදපිරි සතුටිනි.ස්ටැන්ලි මාස්ටර් විවාහ වූ දා1911 දෙසැම්බර් මස 07 වැනි දින ටවර් හෝල් ශාලාව විවෘත කෙරුණේ සර් හෙන්රි මැක්ලම් තුමා විසිනි. එදින රඟ දක්වා ඇත්තේ චාර්ල්ස් ඩයස් ශූරීන්ගේ ‘පණ්ඩුකාභය’ නාට්‍යයි. මේ අවස්ථාව ගැන කලාශූරී ස්ටැන්ලි මාස්ටර් දැක්වූයේ මෙවැනි අදහසකි.“එදා පණ්ඩුකාභය කුමරු ලෙස රඟපෑවේ ප‍්‍රවීණ සංගීතඥයකු වූ එම්.ඩී. පතිරාජ මහත්මයා. ඉතාමත් මධුර මනෝහර ස්වරයෙන් සූත‍්‍රධාරී ලෙසින් ‘සිරිගන මුණි ශාක්‍ය කුලේ’ නමැති ගීතය ගායනා කළා.පේ‍්‍රක්ෂකයන් ඇසිපිය නොහෙලා බලා සිටියේ නාට්‍යයට දැහැන් ගතවෙලා. මහත් සතුටට පත්වූ සෙනෙවිරත්න මහතා වේදිකාවට පිවිස පතිරාජ මහතාගේ කටේ රන් පවුමක කාසියක් දැම්මා.පේ‍්‍රක්ෂකයො මේක දැකලා ගොඩක් සතුටුවෙලා තෑගි බෝග දෙන්න පටන්ගත්තා. මේ වගේ පුදුම සහගත දේවල් අපිට ඒ කාලෙ අහන්න දකින්න ලැබුණා. එදා මෙදා තුර බලන කොට ටවර් හෝල් යුගය අහසට පොළව වගේ වෙනස්.අද ඉන්න සමහරු අතීතය ගැන උදම් අනනවා විතරයි කරන දෙයක් නැහැ. කරන දේ ගැන කැපවීම අඩුයි. මේ නිසාම අලුත් නිර්මාණයක් කරන්න උනන්දු වෙන්නෙ නැහැ. මේ ඇල්මැරුණු ස්වභාවය නාට්‍ය කලාවෙ ඉදිරියට බාධාවක්. නූර්ති ගීත පොතක් වශයෙන් එළි දැක්වීමට මගේ සිතේ අදහසක් ඇති වුණෙත් ඒ හින්දයි.ගීත විතරක්ම නෙවෙයි ගීත ප‍්‍රස්ථාරත් මේ පොතට ඇතුළත් කිරීමට තීරණය කළේ එය හැමෝටම ප‍්‍රයෝජනවත් වෙන නිසා. ටවර් හෝල් යුගයේ නාට්‍ය ගීතවල එකතුවක් තියෙන්නම ඕන.නැත්නම් ඒවා සංරක්ෂණය වෙන්නෙ නැහැ. නාට්‍ය ගීත සංරක්ෂණය කිරීම කාලීන අවශ්‍යතාවක්. මේ අවශ්‍යතා සපුරන්න බොහෝ දෙනා ඉදිරිපත් වුණත්, ඒත් නිසි පිළිවෙළට සිදුවුණා කියලා මම හිතන්නෙ නැහැ. නූර්ති ගීත පොතක් එළි දක්වන්න හිතුවෙ ඒ හැමදෙයක් ගැනම අවධානය යොමු කරලා.” ස්ටැන්ලි මාස්ටර් අනාගත පරම්පරාව ගැන හිතමින් හැඟුම්බරව අදහස් පළ කළේය.මේ ගීත රැප්කර ඒවායේ ස්වභාවික අලංකාරය වෙනස් කිරීමට නව පරපුරේ සංගීතවේදින් කිහිප විටකම උත්සාහ කර ඇති බව තමා අසා ඇති බවත් මුල් කෘතියට ඉන් හානියක් නොවේ නම් එහි වැරැද්දක් නැති බවත් ස්ටැන්ලි මාස්ටර් සිහිපත් කළේ තරමක නිහැ¾ඩි ස්වරයකිනි.“අමරා රණතුංග, නන්දා මාලනී, වික්ටර් රත්නායක, සුනිල් එදිරිසිංහ, සනත් නන්දසිරි, ටී.එම්. ජයරත්න, රෝහණ වීරසිංහ වැනි සංගීතවේදීන් ගැන මගේ සිතේ තිබෙන්නේ ලොකු ප‍්‍රසාදයක්. ඔවුන් නිසා ලංකාවේ සංගීතයට සිදුවෙන්නෙ විශාල සේවයක්.”ස්ටැන්ලි මාස්ටර් දේශීය සංගීතය ඉදිරියට ගෙන යෑමට කැපවුණු සහෝදර සංගීතවේදීන් ගැන අභිමානයෙන් කතා කිරීමට ද අමතක නොකළේය. අපේ දේශීයත්වය ජාත්‍යන්තරයට ගෙන යාමට සංගීතයට හැකියාවක් ඇති බවත්, ජන හදවත් තුළ සංහිඳියාව ඇතිකිරීමට සංගීතය සතුව අසීමිත බලයක් ඇති බවත් කලාසූරී ස්ටැන්ලි මාස්ටර් තරයේ විශ්වාස කරයි.රූපාන්ති බුලත්සිංහලඡායාරූප - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=av0902159</link>
    <topic>කලකට පසු ජෝ, අනුලා සිනමා කැමරාව අබියස...</topic>
    <author>හේමාලි විජේරත්න</author>
    <content>ගොළු චරිතයකට ඇලුම් කරන දඟකාරියතරු යායෙන් මිදී දරු සෙනෙහස විඳී සුපිරි හොලිවුඩ් නිළි එළිසබෙත් හර්ලේ ගැනයිකලාකාමී හදවතක් ඇති ‘අබා’ හි අළුගෝසුවාටෙලිනිස උළෙලේ දී ප‍්‍රවීණයින් තිදෙනකු ඇගයුමටදේශපාලනයට ආවත් මම මැරෙන තුරා රඟපානවාදඹදිව බොදු උරුමය සොයා...ඔන්න එහෙනම් ආයෙත් මං ගිනස් පොතේ පිටු අතරේ!බබෙක් වගේ වෙන්න එපා අපි දැන් ගෙදර යමුඑදා ගීතයෙන් වශී වූ ප්‍රෙක්ෂකයා ගායකයාගේ කටට රන් පවුමක් දමයිකලකට පසු ජෝ, අනුලා සිනමා කැමරාව අබියස...උපන් දිනය දා පී‍්‍රටි සින්ටා දඩකයිකි‍්‍රකට් ලෝලීන්ට අලුත් අත්දැකීමක් ‘වික්ටරි’කොහොමඳ තොරතුරුවිවාහය මගේ ඇසින්සේයා රූ කලාවෙන් රංගනයට ආ අනිල් ජයසිංහතාත්තයි පුත්තු පස්දෙනයි එකම දුවයි නීතිඥ වෘත්තියේනිවේදන වෘත්තියට මා තැනක් ලබාදුන්නා විජය කොරයා දසක හතරක මතකය සමඟින්...කනේ ඝෝෂාවක් දැනෙන්නේ ඇසීමේ අඩුවක් නිසා විය හැකියිරූ විසිතුරු‘ටිකිරි සුවඳ’ දර්ශන තලයේ සිටගිනි ගහන මද්දහනක් වුණත් ඈතින් ඈතට විහිදුණු පොල්වතු යාය පිසගෙන ආ සුළං රැලි ගතට සිතට විඩාව දැඩි ලෙස දැනෙන්නට ඉඩ දුන්නේ නෑ. අප යමින් හිටියේ පොල් වත්තක් මැද තිබුණු පැරණි තාලයේ විශාල නිවසක් වෙත.වත්ත මැද්දේ පිහිටා තිබුණු මේ විශාල නිවසේ ඉදිරිපස ඛ්ව් අංක තහඩුව රැගත් පැරණි කාරයක් නවතා තිබුණා. ටිකිරිත් ඇගේ මවත් පියාත් කොහේදෝ ගිහින් කාරයෙන් බැසවිත් නිවෙසට ගොඩ වැදුණා. ටිකිරිගෙ ගෙල වටා මල් මාලා කිහිපයක්.ටිකිරි ඇතුළු පිරිස ගෙට ගොඩ වෙනකොට ම ආලින්දයේ හාන්සිපුටුවේ දිග ඇදී සිටි ටිකිරි ගේ සීයා පුටුවෙන් නැඟී සිටියා.“මට අද හරි සන්තෝස දවසක්. දැන් මට තේරෙනවා මගේ දුව ගත්ත තීරණේ හරියටම හරි කියලා... නේද හාමිනේ...”“ඕ.කේ... කට්...” පිටුපසින් ඇහුණු ඒ සද්දෙට හැමදෙනාම ඒ පැත්ත බැලුවා.මේ විධානය දුන්නේ ප‍්‍රවීණ නළු ජෝ අබේවික‍්‍රමයන්ට. වසර ගණනාවකට පසු ජෝ අබේවික‍්‍රමයන් චිත‍්‍රපට රංගනයකට එක්වෙනවා. යුග කීපයක් නියෝජනය කරන ජෝ රඟපාන අලුත් ම චිත‍්‍රපටය කෝඩුකාර අධ්‍යක්ෂවරයකු ගේ වීමත් විශේෂත්වයක්. මේ අධ්‍යක්ෂවරයා මෙතෙක් නිෂ්පාදකවරයකු ලෙස පමණක් ඔබ හඳුනාගෙන සිටි සුනිල් අරුණ වීරසිරි. චිත‍්‍රපටයෙ නම ‘ටිකිරි සුවඳ’.අපි දැන් ඉන්නේ ‘ටිකිරි සුවඳ’ රූගත වෙන දර්ශන තලයේ. මේ දර්ශන තලය පිහිටා තිබෙන්නේ නාරම්මල ප‍්‍රදේශයේ. නාරම්මල ප‍්‍රධාන නගරයෙන් කුලියාපිටිය පාරේ. කිලෝමීටර් දෙක තුනක් ගිය විට හමුවෙන හන්දියෙන් දකුණට හැරී ගමන් කර කරගහගෙදර ප‍්‍රදේශය කරා සේන්දු විය යුතුයි.අප මේ ස්ථානයට යනවිටත් පන්සියයකට ආසන්න පිරිසක් චිත‍්‍රපටයේ රූගත කිරීම් නරඹන්නට පැමිණ සිටියා. ඒ අතරින් පාසල් ඇඳුමින් සැරසුණු දූ දරුවන් සුවිශේෂයි.මේ චිත‍්‍රපටයේ තවත් සුවිශේෂී සිදුවීමක් වෙන්නේ දීර්ඝ කාලයකට පසු ප‍්‍රවීණ නළු නිළි යුවළක් වන ජෝ අබේවික‍්‍රම සමඟ අනුලා කරුණාතිලක එක්ව රඟපෑමයි.“ජෝ අබේවික‍්‍රමයන් එක්ක එකට මම රඟපාන්නේ අවුරුදු හතළිස් ගණනකට පස්සේ. මට මතක හැටියට අපි දෙන්න එකට රඟපෑවේ 1967 දී ‘නාරිලතා’ චිත‍්‍රපටයේ.ඒ එක්කම වගේ ‘පාරාවළලු’ චිත‍්‍රපටයේත් රඟපෑවා. ඊට පස්සේ මේ වෙනකම් අපි දෙන්නට එකට රඟපාන්න ලැබුණේ නෑ. මේ චිත‍්‍රපටයට ජෝ අබේවික‍්‍රමයන් එක්ක එකට රඟපාන්න තිබෙනවා කිව්වම මට ලොකු සතුටක් ඇති වුණා.අවුරුද්දකට ආසන්න කාලයක් මම රඟපෑවේත් නෑ. ඔහුත් සමඟ එකට රඟපාන එකම හේතුවක් වුණා මේ චිත‍්‍රපටය බාරගන්න. මට රඟපාන්න තිබෙන්නේ ජෝ අබේවික‍්‍රමයන්ගේ බිරිඳ විදියටයි.” ප‍්‍රවීණ රංගන ශිල්පිනී අනුලා කරුණාතිලක අපේ කතා බහට එක්වුණා.මේ වෙන කොට සූදානමින් හිටියේ ජෝ අබේවික‍්‍රමයන්ගේ දර්ශනයක් රූ ගැන්වීමටයි. ජෝ මහත්තයා මේ කතාවේ අගක් මුලක් දන්නේ නෑ. ඔහුට රඟපාන්න පිටපතක් අවශ්‍ය නෑ.ඒ මොහොතේ සිද්ධ වෙන දේ සහ කියන්න අවශ්‍ය දෙබස් කොටස සහාය අධ්‍යක්ෂවරයා ජෝ මහත්තයට ළංවෙලා කියනවා. ජෝ මහත්තයා සාවධානව අහන් ඉන්නවා.හැබැයි පිටපතක් නොකියෙව්වට සියලු හැඟීම් දැනීම් සමඟ කැමරාව ඉස්සරහ පණ ගැන්වෙන්නේ ජෝ මහත්තයගේ රඟපෑමේ ප‍්‍රතිභාව. ඒ රඟ සොබා බලන් ඉඳීමත් ආධුනිකයෙකුට රංගනයට අත්වැලක්.රූගත කිරීම් අතරතුර විවේකය ගත කරන්න ඔහු අයිනක පුටුවකට බර වෙනවා. ක්ෂේත‍්‍රයේ බොහෝ දෙනෙකු මේ ප‍්‍රවීණ රංගන ශිල්පියා ළඟට ඇවිත් බොහෝ ම ගරු සරු ඇතිව කතා කරනවා.“ජෝ මහත්තයා... මම ජයලාල් රෝහණ.ආ... දරුවෝ කොහොමද? ජෝ මහත්තයා කතා කරන්නේ අත් දෙකෙන් අල්ලගෙන.කවුරුත් සමඟ කතා බහක් නැත්නම් පැරණි ජනප‍්‍රිය හින්දි තනුවකට උරුහම් බානවා.“පසුගිය ටිකේ ම මම ගෙදරට වෙලා විවේකයෙන් හිටියා ඒ අතරේ තමයි මේ චිත‍්‍රපටයට ආරාධනා කළේ. අන්තිමට මම රඟපෑවේ මොකක්ද කියලවත් දැන් මට මතක නෑ දරුවෝ... කොටින්ම කිව්වොත් උදේට කෑවේ මොනවද කියලවත් දවල් වෙනකොට මට මතක නෑ. දොස්තර මහත්තයා නම් කිව්වෙ වයස යනකොට ඔහොම තමයි කියලා.” ජෝ මහත්තයා අපිත් එක්ක කතා බහට එක්වුණා.“දැන් ඉතින් මම ගෙදරට වෙලා ආගමික කටයුතුවල යෙදෙනවා. විවේකයෙන් ඉන්නවා නම් ඉන්දියානු ශාස්තී‍්‍රය සංගීතයට සවන් දෙනවා. මේ චිත‍්‍රපටයට ආරාධනා කළා ම මට හිතුණා ඉස්සර ගැම්මටම පරණ අයත් එක්ක මිශ‍්‍ර වෙලා මේ ඒකාකාරී ජීවිතයෙන් ටිකක් මිදෙන්න ඕනෑ කියලා.රඟපෑම ඉතින් මගේ ඇගේ තියෙන දෙයක් නේ. දැන් ඉතින් මට පිටපත් කියවන්න අරව මේවා කරන්න බෑ. මගේ අත්දැකීමෙන් ඒ ඒ චරිත ස්වභාවයයි. ස්ථානයේ ස්වභාවයයි අනුව රඟපානව මිසක්.ඇත්ත වශයෙන් ම කියනවා නම් ඒ කාලෙත් සමහර අවස්ථාවල මම ඔය වැඩේ කළා. සෙට් එකට ගිහින් තමයි ලෑස්ති වෙන්නේ. ඒ වගේ කරපු චිත‍්‍රපටයක් තමයි ‘සිරිබෝ අයියා’. අසාධාරණයක් වුණේ නෑ නේද?’... ජෝ මහත්තයා අපෙන් අහනවා.මීළඟට අපිට හමුවුණේ මේ චිත‍්‍රපටයේ අධ්‍යක්ෂවරයා සුනිල් අරුණ වීරසිරි. මේ ඔහුගේ කුළුඳුල් අධ්‍යක්ෂණය. දර්ශන තලයේ කාර්ය බහුලත්වය මැද වුණත් මඳක් අපත් එක්ක එකතු වුණා. ඔහු මීට ප‍්‍රථම සිනමාවේ අපි හඳුනාගෙන හිටියේ චිත‍්‍රපට නිෂ්පාදක වරයෙකු විදියට.“චිත‍්‍රපටයක් අධ්‍යක්ෂණය කරන එක පහසු දෙයක් නොවෙයි. ඒ සඳහා අවශ්‍ය දැනුම, අත්දැකීම් ඊට සරිලන පුද්ගලයින් ආදී දේ පසුගිය කාලය ඇතුළත මම එක් රැස් කළා.ඊට පස්සේ තමයි අධ්‍යක්ෂණයට පිවිසුණේ. මේ චිත‍්‍රපටයේ කතාව සහ දෙබස් ලාල් පාගොඩ ආරච්චිගේ. නිෂ්පාදනය සහ අධ්‍යක්ෂණය මගේ. “ටිකිරි සුවඳ” ළමයින් මූලික කරගෙන වැඩිහිටියන්ටත් සුදුසු පරිදි නිර්මාණය වෙන චිත‍්‍රපටයක්.‘ටිකිරි සුවඳ’ දර්ශන තලය අද වඩාත් කලබලකාරියි. මේ චිත‍්‍රපටයට සම්බන්ධ වෙන සියලු නළු නිළි පිරිස් අද මේ දර්ශන තලයේ ඉන්නවා.ජයලාල් රෝහණ, දුලීකා මාරපන, රොඩ්නි වර්ණකුල, ගිරිරාජ් කෞශල්‍ය, සරත් චන්ද්‍රසිරි, සරත් කොතලාවල, අනුර බණ්ඩාර රාජගුරු, මේ හැමෝම එක්වුණ තැන මැවෙන්නෙ රස සාගරයක්.දිවා ආහාරයෙන් පස්සෙ තමන්ගේ වාරේ එනකම් ගිරිරාජ් සහ රොඩ්නි තද නින්දක. ඒක දැකපු සරත් කොතලාවලත්, නිර්ධා උයන්හේවාත් කියන්නේ කාගෙද කියලා නොදැන නන්නාඳුනන ඇඳන්වල කොයිතරම් නම් නිදාගෙන ඇත්ද කියලයි. ගිරි රාජ්ට වැඩි වෙලාවක් තද නින්දක ඉන්න ලැබුණේ නෑ. ළඟට ආපු ජයලාල් රෝහණ ගිරිරාජ් ගේ කනට කරල මහ හයියෙන් බෙර පදයක් ගයන්න පටන් ගත්තා. ගිරිරාජ්ගේ නින්ද එතනින් ම ඉවර වුණා. රූගත කිරීම් නැති අතරතුර ජයලාල් ගේ කටට නම් නිදහසක් තිබුණේ ම නෑ. එක්කෝ මහ හයියෙන් කවියක් කියනවා. නැතිනම් බෙර පදයක් කියනවා.‘ටිකිරි සුවඳ’ චිත‍්‍රපටයෙන් නව යෞවනයෙක් සිනමාවට හඳුන්වා දෙනවා. ඔහු ප‍්‍රමෝද් මිහිරංග වීරසිරි. ඔහු සමඟ යොවුන් චරිතයකට එක්වෙන්නේ මීට ප‍්‍රථම ළමා චරිතවලින් අප හමුවට ආ ප‍්‍රමුදි කරුණාරත්නයි.ප‍්‍රවීණ කැමරා අධ්‍යක්ෂ කේ.ඩී. දයානන්ද කැමරා අධ්‍යක්ෂණය කරන ටිකිරි සුවඳ සඳහා ඉන්දියාවේ ආනන්ද සිනේ සර්විස් වෙතින් සිනමාස් කෝප් කැමරාවක් ගෙන්වා ඇත. ඒ සමඟ වෙන්කටේෂ්වර රාවෝ සහ ශෂීධර් පලිෂෙට්ටි යන ඉන්දීය සහාය කැමරා ශිල්පීන් දෙදෙනා ද පැමිණ සිටිති.ජෝ අබේවික‍්‍රම, අනුලා කරුණාතිලක, ජයලාල් රෝහණ, ගිරිරාජ් කෞශල්‍ය, දුලීකා මාරපන, රම්‍යා වනිගසේකර, අනුර බණ්ඩාර රාජගුරු, සරත් කොතලාවල, ජානක රණසිංහ, සරත් චන්ද්‍රසිරි, රොඩ්නි වර්ණකුල, ප‍්‍රමුදි කරුණාරත්න, නිර්ධා උයන්හේවා, උපේක්ෂා ස්වර්ණමාලි, සරණපාල ජයසූරිය, ප‍්‍රියන්ත සෙනෙවිරත්න ඇතුළු නළු නිළියන් රැසක් මෙහි රඟති.නන්දා මාලිනි සහ සේනානායක වේරලියැද්ද පළමු වතාවට ‘ටිකිරි සුවඳින්’ යුග ගායනයකට එක්වීම ද විශේෂත්වයකි. ගී පද රචනා පූජ්‍ය රඹුකන සිද්ධාර්ථ හිමි සහ බන්දුල නානායක්කාරවසම් ගෙනි. රෝහණ වීරසිංහ සංගීත අධ්‍යක්ෂවරයායි.තිරය පිටුපස සිට සහාය අධ්‍යක්ෂණයෙන් එක්වෙන ප‍්‍රියන්ත පතිරගේ සහ ආනන්ද කපුගේටත් ඉස්පාසුවක් නැත. වේෂ නිරූපක නිමල් රාජපක්ෂත් නළු - නිළියන්ගේ මුහුණු සැකසීමට රූපගත කිරීමට ඔන්න මෙන්න කියා තිබියදීත් යුහුසුළුවේ.ඉර අවරට හැරෙද්දිත් තවත් දර්ශනයක රූගත කිරීම් වෙනුවෙන් දුලිකා මාරපනත්, රම්‍යා වනිගසේකරත්, ජයලාල් රෝහණත්, දර්ශන තලයට කැඳවනු අපට ඇසිණි, මේ සියලු දසුන් මවන්නට කී දෙනෙක් තිරය පිටුපස සිට මහන්සි වෙනවා ද? මේ හැමදෙනාගේ ම අභිප‍්‍රාය හොඳම රූපාවලියක් කැමරාවට නඟා ගැනීමයි.සිංහල සිනමාවේ එක් යුගයක් ආලෝකවත් කළ ජෝ මහත්තයාත් අනුලා අක්කාත් පිළිබඳ මතකය දර්ශන තලයෙන් මිදී පෙරළා කොළඹ එනතුරුත් අප සිත් තුළින් ඈත් නොවූ බව නම් කිවයුතු ය.හේමාලි විජේරත්නඡායාරූප - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=av09021510</link>
    <topic>උපන් දිනය දා පී‍්‍රටි සින්ටා දඩකයි</topic>
    <author>සුජීව තේවහෙට්ටිගේ</author>
    <content>ගොළු චරිතයකට ඇලුම් කරන දඟකාරියතරු යායෙන් මිදී දරු සෙනෙහස විඳී සුපිරි හොලිවුඩ් නිළි එළිසබෙත් හර්ලේ ගැනයිකලාකාමී හදවතක් ඇති ‘අබා’ හි අළුගෝසුවාටෙලිනිස උළෙලේ දී ප‍්‍රවීණයින් තිදෙනකු ඇගයුමටදේශපාලනයට ආවත් මම මැරෙන තුරා රඟපානවාදඹදිව බොදු උරුමය සොයා...ඔන්න එහෙනම් ආයෙත් මං ගිනස් පොතේ පිටු අතරේ!බබෙක් වගේ වෙන්න එපා අපි දැන් ගෙදර යමුඑදා ගීතයෙන් වශී වූ ප්‍රෙක්ෂකයා ගායකයාගේ කටට රන් පවුමක් දමයිකලකට පසු ජෝ, අනුලා සිනමා කැමරාව අබියස...උපන් දිනය දා පී‍්‍රටි සින්ටා දඩකයිකි‍්‍රකට් ලෝලීන්ට අලුත් අත්දැකීමක් ‘වික්ටරි’කොහොමඳ තොරතුරුවිවාහය මගේ ඇසින්සේයා රූ කලාවෙන් රංගනයට ආ අනිල් ජයසිංහතාත්තයි පුත්තු පස්දෙනයි එකම දුවයි නීතිඥ වෘත්තියේනිවේදන වෘත්තියට මා තැනක් ලබාදුන්නා විජය කොරයා දසක හතරක මතකය සමඟින්...කනේ ඝෝෂාවක් දැනෙන්නේ ඇසීමේ අඩුවක් නිසා විය හැකියිරූ විසිතුරුජනවාරි 31 පී‍්‍රටි සින්ටාගේ ජීවිතයේ අමතක නොවන දිනයක්. ඇයගේ උපන්දිනය යෙදී තියෙන්නේ එදාට නිසා. ඇය උපන්නේ 1975 දීයි. ඒ කියන්නේ පහුගිය ජනවාරි 31 වැනි දා වන විට පී‍්‍රටිගේ වයස අවුරුදු 34 ක් වුණා.ජීවිතයේ තුන්වැනි දශකය පසුකරමින් සිටියත්, ඇය වෙතින් දිස්වන නව යොවුන් පෙනුම, දඟකාර බව බොලිවුඩ් සිනමාවට නැතිවම බැරි ආභරණයක් බවට පත්වෙලා.පී‍්‍රටිගේ උපන්දිනය දිනෙන් දින ළඟාවෙමින් තියෙද්දී ඇයගේ යහළු යෙහෙළියන්ගේ පෙරැත්තය නිසාම සුපිරි සාදයක් පවත්වන්නට ඇය තීරණය කළා. පහුගිය ජනවාරි 31 වැනිදා සෙනසුරාදාවක් නිසා එදින රාති‍්‍රයේ මහ ඉහළින්ම උපන් දින සාදය පවත්වන්නට අවශ්‍ය වන සියලුම දේ පී‍්‍රටිගේ නිවසට එක්කෙරුණා.රසබොජුන් පිසුණා. සංගීත කණ්ඩායමකුත් නිවසට පැමිණියා. උපන්දින සාදය සන්ධ්‍යාවේදී ඇරැඹුණා. පී‍්‍රටිත් පවුලේ හැමෝමත්, යහළු යෙහෙළියනුත් කා බී සතුටුවන්නට පටන් ගත්තා. සංගීත කණ්ඩායමේ වේග රිද්මයට අනුව කවුරු කවුරුත් ගී ගයන්නටත් නටන්නටත් රොද බැඳ ගත්තා.පී‍්‍රටිගේ නිවස පිහිටා තිබෙන්නේ බන්ද්‍රා ප‍්‍රදේශයේ ක්වොන්ටම්පාක් ගොඩනැගිලි සංකීර්ණය තුළයි. සන්ධ්‍යා කාලයේදී ඇරැඹුණු සාදය රාතී‍්‍ර 12 පසුවන තුරු ද දිගටම ඇදී ගියා.අසල්වැසි නිවැසියන් හිතුවේ මධ්‍යම රාති‍්‍රය වන විට සංගීත සාජ්ජය නිමවේවිය කියලයි. නමුත් දොළහ, පසුවුණා. අලුයම එකත් පසුවුණා. නමුත් නැටීම්, ගැයීම් වල හඬ ටිකෙන් ටික වැඩිවුණා මිස අඩුවුණේ නැහැ. අසල්වැසි බොහෝ දෙනාට දැන් නින්දක් නැහැ. ඔවුන් කෝපයෙන් දත්මිටි කමින් පසුවෙනවා.දැන් දැන් නිමාවට පත්වේ යැයි ඔවුන් සිතුව ද ‘උපන්දින සාජ්ජය’ අලුයම දෙකට ආසන්නයේදීවත් නැවැත්වෙන පාටක් නැහැ. කෝපයට පත් අසල් වැසියෙක් පොලිසියට දුරකථන ඇමතුමක් ලබා දෙමින් පී‍්‍රටිගේ නිවසෙහි පැවැත්වෙන ඝෝරනාඩුව ගැන පැමිණිලි කළා.“මේ පාටි එක පටන් ගත්තෙ 31 වැනිදා හැන්දෑවෙ. එදා රාති‍්‍රය පුරාම පී‍්‍රටිගේ ගෙදරින් නොනවත්වාම සංගීත කණ්ඩායමේ ඝෝෂාව ඇහුණා. ඒක ටිකෙන් ටික වැඩිවුණා.ඉරිදා පාන්දර දෙක විතර වෙනතුරුම තිබුණා. බලාගෙන ඉන්න බැරිම තැන අපි පොලිසියට පැමිණිලි කළා.” පී‍්‍රටිගේ නිවසට යාබදව වෙසෙන ඉර්ෆාන් ෂායික් නමැත්තා එලෙස ප‍්‍රකාශ කළා.ඉර්ෆාන් ඇතුළු තවත් කිහිප දෙනෙකු මේ බව මුලින්ම මුම්බායි පොලිසියට පැමිණිලි කළත් පොලිස් නිලධාරීන් එය එතරම් සැලකිල්ලට ගෙන නැහැ. නමුත් ඔවුන් කිහිප වතාවක්ම දුරකථනයෙන් පැමිණිල්ල ඉදිරිපත් කරන විට පොලිස් නිලධාරීන්ට නිශ්ශබ්දව සිටින්නට හැකිවෙලා නැහැ.අලුයම දෙකට ආසන්න වෙද්දී මුම්බායි පොලිසියේ ‘කෝල්ඩ් ඔන්’ සංචාරක පොලිස් රථය පී‍්‍රටිගේ නිවස වැටලුවා. පොලිස් නිලධාරීන් පී‍්‍රටි හමුවී තමන් වෙත ලැබී ඇති පැමිණිල්ල පැහැදිලි කළා.උපන් දින සාදයේ සංගීත ඝෝෂාව වහාම අඩුකර දැමිය යුතු යැයි ද නියෝග කළා. පී‍්‍රටි ඇතුළු සියල්ලන්ම පොලිසියේ නියෝගයට කීකරු වී ශබ්ද විකාශන යන්ත‍්‍රවල හඬ අඩුකළා. නමුත් ඒ ටික වේලාවකටයි.පොලිසිය එතැනින් පිටත්වී විනාඩි කිහිපයකට පසුව නැවතත් සාදයේ හඬ වැඩිවූ බවයි, අසල්වාසීන් ප‍්‍රකාශ කළේ.කරුණු කාරණා දන්නා උදවිය නම් ප‍්‍රකාශ කර තිබුණේ සාදයට සහභාගිවූ බොලිවුඩ්පුරයේ දැවැන්තයන් වන ශාරුක් ඛාන්, ෆාරා ඛාන් සහ චන්කි පාන්ඩේ පවා පාන්දර වනතුරු රැඳී සිටිය බවයි.පසුවදා ඉන්දීය විද්්‍යුත් මාධ්‍යයන් කිහිපයකට කතා කළ පී‍්‍රටි පවසා ඇත්තේ කලින් දින සිදුවූ සුළු සිද්ධියකට අනවශ්‍ය ප‍්‍රචාරයක් දී ආන්දෝලනයක් ඇති කරන්නට ඇතැම් රූපවාහිනී ආයතන උත්සුක වූ බවයි.“මගේ ගෙදර පාටි එකක් තිබුණා. පාන්දර පොලිසියෙන් ඇවිත්, අපේ මියුසික් ගෘප් එකේ ශබ්දය නවත්වන්න කිව්වා. ඉතින් අපි නැවැත්තුවා. පොලිසිය මට දඩ ගැහුවා. මම ඒක ඒ වෙලාවෙම ගෙව්වා. හැබැයි ආයෙමත් අපි සින්දු කිය කියා නටන්න පටන් ගත්තෙ නැහැ. ඒක බොරුවක්.ජනමාධ්‍යවේදීන්ගෙ කාරිය තමයි, සිද්ධියක් සිදුවුණාම ඒක වාර්තා කිරීම. එහෙම නැතුව බොරු ගෙතීම නෙමෙයි. ‘මම නීති කැඩුවාලු. පොලිසිය කිසිම දෙයක් කළේ නැතිලු.’ ඔය වගේ දේවල් කියන්න හොඳ නැහැ. මම කවදාවත් නීති විරෝධි වැඩ කරලා නැහැ.” පී‍්‍රටි චෝදනාත්මකව පැවසුවා.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=av09021511</link>
    <topic>කි‍්‍රකට් ලෝලීන්ට අලුත් අත්දැකීමක් ‘වික්ටරි’</topic>
    <author>සුජීව තේවහෙට්ටිගේ</author>
    <content>ගොළු චරිතයකට ඇලුම් කරන දඟකාරියතරු යායෙන් මිදී දරු සෙනෙහස විඳී සුපිරි හොලිවුඩ් නිළි එළිසබෙත් හර්ලේ ගැනයිකලාකාමී හදවතක් ඇති ‘අබා’ හි අළුගෝසුවාටෙලිනිස උළෙලේ දී ප‍්‍රවීණයින් තිදෙනකු ඇගයුමටදේශපාලනයට ආවත් මම මැරෙන තුරා රඟපානවාදඹදිව බොදු උරුමය සොයා...ඔන්න එහෙනම් ආයෙත් මං ගිනස් පොතේ පිටු අතරේ!බබෙක් වගේ වෙන්න එපා අපි දැන් ගෙදර යමුඑදා ගීතයෙන් වශී වූ ප්‍රෙක්ෂකයා ගායකයාගේ කටට රන් පවුමක් දමයිකලකට පසු ජෝ, අනුලා සිනමා කැමරාව අබියස...උපන් දිනය දා පී‍්‍රටි සින්ටා දඩකයිකි‍්‍රකට් ලෝලීන්ට අලුත් අත්දැකීමක් ‘වික්ටරි’කොහොමඳ තොරතුරුවිවාහය මගේ ඇසින්සේයා රූ කලාවෙන් රංගනයට ආ අනිල් ජයසිංහතාත්තයි පුත්තු පස්දෙනයි එකම දුවයි නීතිඥ වෘත්තියේනිවේදන වෘත්තියට මා තැනක් ලබාදුන්නා විජය කොරයා දසක හතරක මතකය සමඟින්...කනේ ඝෝෂාවක් දැනෙන්නේ ඇසීමේ අඩුවක් නිසා විය හැකියිරූ විසිතුරුශ‍්‍රීලංකාව, ඉන්දියාව, පාකිස්ථානය සහ ඔස්ටේ‍්‍රලියාවේ දර්ශන රූපගත කෙරුණු ‘වික්ටරි’ චිත‍්‍රපටය දැන් ශී‍්‍ර ලංකාවේ තිරගත කෙරෙනවා.කොළඹ රීගල් සිනමා ශාලාවේදී තිරගත කෙරෙන මේ චිත‍්‍රපටය අධ්‍යක්ෂණය කර ඇත්තේ බොලිවුඩ් චිත‍්‍රපට අධ්‍යක්ෂ අජිට් පාල් මන්ගාට්. ශී‍්‍ර ලංකාවේ නිෂ්පාදන කටයුතු මෙහෙයවා ඇත්තේ ප‍්‍රවීණ චිත‍්‍රපට අධ්‍යක්ෂවරයකු වන චන්ද්‍රන් රත්නම්.හාර්මන් බවේජා, අම්රිතා රාඕ සහ ගුල්ෂාන් ග්‍රෝවර් රඟන මේ චිත‍්‍රපටයේ ශී‍්‍ර ලාංකික කි‍්‍රකට් කී‍්‍රඩකයන් වන සනත් ජයසූරිය, මුත්තයියා මුරලිදරන්, කුමාර් සංගක්කාර සහ අජන්ත මෙන්ඩිස් ද චරිත නිරූපණයෙහි යෙදී සිටිනවා. “මේ චිත‍්‍රපටය ලෝකය පුරා සිටින සියලුම කි‍්‍රකට් ලෝලීන්ට අලුත් අත්දැකීමක් එකතු කරනවාට කිසිම සැකයක් නැහැ.ගම්බද ප‍්‍රදේශයක වාසය කරන තරුණයෙක් කි‍්‍රකට් කී‍්‍රඩකයෙකු වෙන්න දරන උත්සාහය මේ චිත‍්‍රපටයට පදනම් වෙලා තියෙනවා. ඔහු සුපිරි කි‍්‍රකට් තරුවක් බවට පත්වෙනවා. ඒ, නොයෙකුත් බාධක, කම්කටොලු මැද්දේයි.” චන්ද්‍රන් රත්නම් ඉන්දීය ප‍්‍රවෘත්ති ඒජන්සියකට එලෙස පවසා තිබුණා.චිත‍්‍රපටයේ රූපගත කිරීම්වලදී තමන්ට මුහුණ පෑමට ලැබුණු සුන්දර අත්දැකීම් කිහිපයක් ‘වික්ටරි’ චිත‍්‍රපටයේ ප‍්‍රධාන නළු හාර්මන් බවේජා මෙලෙස සිහිපත් කළා.“මේ චිත‍්‍රපටය වෙනුවෙන් මට කි‍්‍රකට් කී‍්‍රඩාවේ යෙදෙන්නත් සිදුවුණා. මට ගොඩක් උපදෙස් ලැබුණේ කුමාර් සංගක්කාරගෙන්.විශේෂයෙන්ම මුත්තයියා මුරලිදරන් වගේ ලෝක ප‍්‍රකට පන්දු යවන්නෙකුගේ පන්දුවලට මුහුණ දෙන්නෙ කොහොමද කියලා කුමාර් සංගක්කාර මට කියලා දුන්නා.”“අපි ශී‍්‍ර ලංකාවේදි කි‍්‍රකට් තරගයක් රූපගත කළා මම බැට්ස්මන් කෙනෙක් විදිහට රඟපෑවා. මුරලි බෝල් කළා. සංගක්කාර විකට් කීපර්.මුරලිට කොහොමද මූණ දෙන්නෙ කියල සංගක්කාර තමයි මට හැම වෙලාවෙම උපදෙස් දුන්නේ.කොහොමහරි චිත‍්‍රපටයේ රඟපාමින් වුණත් මුරලිගේ පන්දුවලට මම හතරේ පහරවල් හතරක්ම ගැහුවා. මේ කි‍්‍රකට් කී‍්‍රඩකයන් එක්ක සෙල්ලම් කරන එක ලේසි නැහැ.” හාර්මන් බවේජා සිනාසෙමින් කියා සිටියා.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=av09021512</link>
    <topic>කොහොමඳ තොරතුරු</topic>
    <author/>
    <content>ගොළු චරිතයකට ඇලුම් කරන දඟකාරියතරු යායෙන් මිදී දරු සෙනෙහස විඳී සුපිරි හොලිවුඩ් නිළි එළිසබෙත් හර්ලේ ගැනයිකලාකාමී හදවතක් ඇති ‘අබා’ හි අළුගෝසුවාටෙලිනිස උළෙලේ දී ප‍්‍රවීණයින් තිදෙනකු ඇගයුමටදේශපාලනයට ආවත් මම මැරෙන තුරා රඟපානවාදඹදිව බොදු උරුමය සොයා...ඔන්න එහෙනම් ආයෙත් මං ගිනස් පොතේ පිටු අතරේ!බබෙක් වගේ වෙන්න එපා අපි දැන් ගෙදර යමුඑදා ගීතයෙන් වශී වූ ප්‍රෙක්ෂකයා ගායකයාගේ කටට රන් පවුමක් දමයිකලකට පසු ජෝ, අනුලා සිනමා කැමරාව අබියස...උපන් දිනය දා පී‍්‍රටි සින්ටා දඩකයිකි‍්‍රකට් ලෝලීන්ට අලුත් අත්දැකීමක් ‘වික්ටරි’කොහොමඳ තොරතුරුවිවාහය මගේ ඇසින්සේයා රූ කලාවෙන් රංගනයට ආ අනිල් ජයසිංහතාත්තයි පුත්තු පස්දෙනයි එකම දුවයි නීතිඥ වෘත්තියේනිවේදන වෘත්තියට මා තැනක් ලබාදුන්නා විජය කොරයා දසක හතරක මතකය සමඟින්...කනේ ඝෝෂාවක් දැනෙන්නේ ඇසීමේ අඩුවක් නිසා විය හැකියිරූ විසිතුරුඔහු අපේ සංගීත ක්ෂේත‍්‍රයේ පෙරළිකාර චරිතයක්. ග්‍රේෂන් ආනන්ද කිව්වම තවත් ඔහු ගැන කියන්න අටුවා ටීකා අවශ්‍ය වන්නේ නෑ. කලකට පසු ග්‍රේෂන්ගෙන් අලුත් නිර්මාණ එකතුවක් නෑ යැයි කියමින් ඔහුගේ රසික රසිකාවියන් මැසිවිලි නැඟුවා. දැන් සූදානම් වෙන්නේ ග්‍රේෂන් මේ මැසිවිල්ලට පිළිතුරක් දෙන්නයි.ඒ ඔහුගේ ඒක පුද්ගල සජීවී ප‍්‍රසංගය වන ‘ආනන්ද රාති‍්‍රය’ ‘ඉභනඥප ඛ්ධදජඥපබ’ සී.ඩී. තැටියකට නඟා එළි දැක්වීම මඟින්. පසුගිය 14 වැනි දින උදේ 9.00 ට බොරැල්ල නාමෙල් මාලිනි පුංචි තියටර්හි දීයි මේ සුබ කටයුත්ත සිදු කෙරුනෙ. මේ සමඟ ග්‍රේෂන් ගේ ජීවිතේ තවත් වැදගත් සිදුවීමක් ගැන අහන්න ලැබෙනවා. ඒ ඔහුගෙ එකම පුතු විසින් සංගීත අධ්‍යක්ෂණය කරන ලද ගීත 16 ක් ඇතුළත් ‘ගයන ගැයුම්’ සංයුක්ත තැටිය දොරට වැඩීමයි.ග්‍රේෂන්ගේ පුත් මරියෝ ඇන්ජලෝ ආනන්ද පියා ගේ මඟට පිවිසියේ සහජ ගුණය පාමින්. කුඩා කළ පටන් ම සංගීතයට ඔහු සුවිශේෂ කැමැත්තක් දැක්වූවා. ගායනය මෙන් ම වාදනය ද සිය පියාගෙන් උගත් මරියෝ දැනට කොළඹ ශාන්ත ජෝශප් විද්‍යාලයේ උසස්පෙළ වාණිජ අංශයේ ඉගෙන ගන්නවා.මරියෝ ගේ සංගීතයෙන් හැඩවෙන ගීත ගායනා කරන්නේ ඇන්ජලින් ගුණතිලක, ග්‍රේෂන් ආනන්ද නතාෂා පෙරේරා, දිල්ෂාන් පෙරේරා සහ නව පරපුරේ ජෝයි, ෂෙනාල්, රංගා ඇතුළු පිරිසක්. ඒ විතරක් ද මරියෝත් ග්‍රේෂන්ගේ එකම දියණිය දුලාංජලී චාතුර්යාත් ගායනයට එක්වෙනවා.පියාගේ ගායන දිවියට අත්වැලක් වෙමින් පුතත් දුවත් නිර්මාණ ඔස්සේ සංගීත ලෝකයට පිවිසෙන විට ග්‍රේෂන් ගේ බිරිය ශ‍්‍රීමා ගීත රචනයෙන් සිය හැකියාවන් උරගා බලනවා. ඇය ද කුඩා කළ පටන් ම කවියට, ගීතයට පෙම් බැන්ද තැනැත්තියක්. එපමණක් නොව ඇය දක්ෂ චිත‍්‍ර ශිල්පිනියක්.ග්‍රේෂන් ගේ දියණිය දුලාජලී කොළඹ ශාන්ත බි‍්‍රජට් කන්‍යාරාමයේ අධ්‍යාපනය ලැබ දැනට පෞද්ගලික ආයතනයක විධායක නිලධාරිනියක ලෙස සේවය කරනවා. පවුලේ සියලු දෙනාගේ ම හැකියාවන් දක්ෂතා එළි දකින මේ සොඳුරු ප‍්‍රවේශය සංගීත ක්ෂෙත‍්‍රයට ද සුවිශේෂි මොහොතක් වනු ඇති.ඇන්ජලින් ගුණතිලක මේ දවස්වල සූදානම් වෙන්නේ ඇමරිකාවේ යන්න. ඒ ඇගේ ඒක පුද්ගල සංදර්ශන මාලාවක් පවත්වන්න. මේ අවස්ථාව ඇන්ජලින්ට ලැබුණු ආරාධනයක්. ඇමෙරිකාවේ ලොස් ඇන්ජලිස් නුවර පවත්නා ඇගේ සංගීත ප‍්‍රසංගයට සමගාමීව ඈට උපහාර උත්සවයකුත් පවත්වනවා.මේ උත්සවය සහ ප‍්‍රසංගය සංවිධානය කරන්නෙ ඇමෙරිකාවේ වෙසෙන දොස්තර මාකඳුර සහ දිලිප්. මීට අපේ හිතවත් මාධ්‍යවේදියකුත් සම්බන්ධ වී ඉන්නවා. ඔහු තමයි සිඩ්නි චන්ද්‍රසේකර. මේ ප‍්‍රසංගය සඳහා ඇන්ජලින් ලංකාවෙන් පිටත්ව යාමට ප‍්‍රථම රාජකීය විද්‍යාලයේ සිසුන්ගේ වාද්‍ය වෘන්දයට ඔවුන් සමඟ ගීත ගායනයට එක්වෙන්නත් නියමිත යි.ඇමෙරිකාවේ දී ඇන්ජලින් සමඟ යුග ගීත ගයන්න අපේ කලා ක්ෂේත‍්‍රයේ ජනප‍්‍රිය ගායකයෙක් එක්වෙනවා. කලක පටන් රටින් බැහැරව සිටින ඔහු රූකාන්ත ගුණතිලක. ලොස් ඇන්ජලිස්, නිව්යෝක්, ලාස්වේගාස් වැනි නගරවලත් ඇන්ජලින් ගේ මේ ප‍්‍රසංගය පවත්වන්න බලාපොරොත්තු වෙනවා. ඇය මාස දෙකකට ආසන්න කාලයක් ඇමෙරිකාවේ ගත කිරීමට බලාපොරොත්තු වෙනවා කියලයි අපට කිව්වේ.සුජානි මේනකා මේ දවස්වල බිස්නස් වැඩකට අත ගහල කියලා අපට ආරංචියක් ආව. ඒ හින්දම පහුගිය දවසක තොරතුරු මොනවද බලන්න අපි ඇයට කතා කළා.අපට ලැබුණු ආරංචියේ සත්‍ය තාවයකුත් තිබෙනවා කියලා සුජානි එක්ක කතා කරත්දි අපට හිතුණ. සුජානි මේ දවස්වල කරන්නේ යෝගට් බිස්නස් එකක්. හැබැයි මේ හැබෑ ජීවිතයේ දී නම් නොවෙයි. රවීන්ද්‍ර විජේරත්න අධ්‍යක්ෂණය කරන ‘අපි අපි වගේ’ ටෙලි නාට්‍යයේය.මේ ටෙලි නාට්‍යයේ ‘බංචි’ කියන විවාහක කාන්තාවගේ චරිතය තමයි සුජානි රඟපාන්නේ. සැමියා රැකියාවක් නොකරන නිසා ‘බංචි’ ට සිද්ධ වෙනවා යෝගට් හදල විකුණල ජීවත් වෙන්න.මේ දිනවල කොළඹ අවට රූගත වෙන මේ ටෙලි නාට්‍යය වෙනුවෙන් තමයි සුජානි යෝගට් ව්‍යාපාරයට බැහැල කියා අපට ආරංචි වුණේ.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=av09021513</link>
    <topic>විවාහය මගේ ඇසින්</topic>
    <author/>
    <content>ගොළු චරිතයකට ඇලුම් කරන දඟකාරියතරු යායෙන් මිදී දරු සෙනෙහස විඳී සුපිරි හොලිවුඩ් නිළි එළිසබෙත් හර්ලේ ගැනයිකලාකාමී හදවතක් ඇති ‘අබා’ හි අළුගෝසුවාටෙලිනිස උළෙලේ දී ප‍්‍රවීණයින් තිදෙනකු ඇගයුමටදේශපාලනයට ආවත් මම මැරෙන තුරා රඟපානවාදඹදිව බොදු උරුමය සොයා...ඔන්න එහෙනම් ආයෙත් මං ගිනස් පොතේ පිටු අතරේ!බබෙක් වගේ වෙන්න එපා අපි දැන් ගෙදර යමුඑදා ගීතයෙන් වශී වූ ප්‍රෙක්ෂකයා ගායකයාගේ කටට රන් පවුමක් දමයිකලකට පසු ජෝ, අනුලා සිනමා කැමරාව අබියස...උපන් දිනය දා පී‍්‍රටි සින්ටා දඩකයිකි‍්‍රකට් ලෝලීන්ට අලුත් අත්දැකීමක් ‘වික්ටරි’කොහොමඳ තොරතුරුවිවාහය මගේ ඇසින්සේයා රූ කලාවෙන් රංගනයට ආ අනිල් ජයසිංහතාත්තයි පුත්තු පස්දෙනයි එකම දුවයි නීතිඥ වෘත්තියේනිවේදන වෘත්තියට මා තැනක් ලබාදුන්නා විජය කොරයා දසක හතරක මතකය සමඟින්...කනේ ඝෝෂාවක් දැනෙන්නේ ඇසීමේ අඩුවක් නිසා විය හැකියිරූ විසිතුරුඅනූෂා දමයන්ති01. වඩාත් හොඳ පෙ‍්‍ර්ම විවාහයද? යෝජිත විවාහය ද?පෙ‍්‍ර්ම විවාහය02. කේන්ද්‍රයට මුල් තැන දිය යුතුද?මම හිතන විදියට කේන්ද්‍රය කියන්නේ ජීවිතේ එක පැතිකඩක්. අපේ ජීවන තත්ත්වය කේන්දරයෙන් එළිදරව් වෙනවා. ඒ නිසා 50% ක වටිනාකමක් ඒ පැත්තටත් දුන්නට කමක් නෑ.03. විවාහයට සුදුසුම වයස?ඉස්සර නම් ගැහැනියකගේ හොඳම වයස අවු. 18 - 25 ත් අතර කියලා මතයක් තිබුණා. නමුත් විවිධ කරුණු කාරණා නිසා ඒක දැන් වෙනස් වෙලා. වයසට වඩා සුදුසුම අවස්ථාව සහ වෙලාව ගැන සලකනවා නම් වඩාත් හොඳයි කියලා මට හිතෙනවා.04. මංගල උලෙළ කෙබඳු විය යුතු ද?ඒක එක එක්කෙනාගේ අදහස් අනුව වෙනස් වෙනව. විවාහය කියන්නේ දෙවැනි උත්පත්තියක්. ඒක උත්කර්ෂවත් විදියට සමරන්න දුප්පත් පැලේ ඉඳලා කෝටිපතියෙක් දක්වා සිහින මවනවා. මේ විශේෂ අවස්ථාව හැකි පමණින් උත්කර්ෂවත්ව සැමරුවට කමක් නෑ.05. විවාහයෙන් පසු කලා කටයුතු සීමා කළ යුතු ද?සීමා කළ යුතුයි. විවාහය කියන්නේ දෙදෙනෙකුගේ කැපවීම අවබෝධය ඇතුව යන ගමනක්. ඉස්සර තරම් නිදහසක් විවාහ ජීවිතය තුළදී භුක්ති විඳින්න බෑ. යුතුකම් වගකීම් තියනවා ඉටු කරන්න. ඒක කරන ගමන් කෙනෙකුගේ දක්ෂතාවයට ඉඩ ලබා ගත්තට කමක් නෑ.06. සහකරු හෝ සහකාරිය තුළින් දකින්නට කැමැති ගුණාංගය?දෙදෙනෙක් එකට ජීවත් වෙත්දී වඩාත්ම බලපවත්වන්නේ දෙදෙනාම තුළ වන මානුෂික ගතිගුණ.07. ප‍්‍රීතිමත් විවාහයක පදනම කුමක්ද?දෙදෙනා තුළ තිබෙන අන්‍යොන්‍ය අවබෝධය, විශ්වාසය අනිත් පැත්තෙන් එකිනෙකාට ගෞරව කිරීම. මේ දේවල් ඇතුව ජීවත් වුණොත් ඒ තුළ ඉබේම ප‍්‍රීතියක් නිර්මාණය වේවි.08. ඔබත් කැමැති පුංචි පවුලකටද?පවතින ආර්ථික තත්ත්වය අනුව පුංචි පවුල හොඳයි කියල හිතන අයත් ඉන්නවා. නමුත් පවුලේ ගොඩාක් දෙනෙක් ඉන්න කොටත් එතැනත් සුන්දරත්වයක් තිබෙනවා.09. ගේ - දොර, සල්ලි - බාගේ, යාන - වාහන නැතිකම යුගදිවිය අවුල් වීමට හේතුවක්ද?සමහර වෙලාවට බලපෑම් ඇති කරන්න පුළුවන්. නමුත් හොඳම දේ තමයි මේ හැම දෙයක් ම සපුරාගෙන යුතුකම් කළ හැකි අවස්ථාවකදී යුගදිවියට පත්වීම.10. විවාහය කෙටියෙන් අරුත් ගන්වතොත්?විවාහය කියන්නේ කෙනෙකුගේ ජීවිතේ නැවත ඉපදීමක් වැනි සුන්දර දෙයක්.</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=av09021515</link>
    <topic>සේයා රූ කලාවෙන් රංගනයට ආ අනිල් ජයසිංහ</topic>
    <author>ඉනෝකා</author>
    <content>ගොළු චරිතයකට ඇලුම් කරන දඟකාරියතරු යායෙන් මිදී දරු සෙනෙහස විඳී සුපිරි හොලිවුඩ් නිළි එළිසබෙත් හර්ලේ ගැනයිකලාකාමී හදවතක් ඇති ‘අබා’ හි අළුගෝසුවාටෙලිනිස උළෙලේ දී ප‍්‍රවීණයින් තිදෙනකු ඇගයුමටදේශපාලනයට ආවත් මම මැරෙන තුරා රඟපානවාදඹදිව බොදු උරුමය සොයා...ඔන්න එහෙනම් ආයෙත් මං ගිනස් පොතේ පිටු අතරේ!බබෙක් වගේ වෙන්න එපා අපි දැන් ගෙදර යමුඑදා ගීතයෙන් වශී වූ ප්‍රෙක්ෂකයා ගායකයාගේ කටට රන් පවුමක් දමයිකලකට පසු ජෝ, අනුලා සිනමා කැමරාව අබියස...උපන් දිනය දා පී‍්‍රටි සින්ටා දඩකයිකි‍්‍රකට් ලෝලීන්ට අලුත් අත්දැකීමක් ‘වික්ටරි’කොහොමඳ තොරතුරුවිවාහය මගේ ඇසින්සේයා රූ කලාවෙන් රංගනයට ආ අනිල් ජයසිංහතාත්තයි පුත්තු පස්දෙනයි එකම දුවයි නීතිඥ වෘත්තියේනිවේදන වෘත්තියට මා තැනක් ලබාදුන්නා විජය කොරයා දසක හතරක මතකය සමඟින්...කනේ ඝෝෂාවක් දැනෙන්නේ ඇසීමේ අඩුවක් නිසා විය හැකියිරූ විසිතුරුමේ, අනිල් ජයසිංහ. හැමදාමත් රාතී‍්‍ර 7.30 ට ජාතික රූපවාහිනියේ දිග හැරෙන ‘ඉසුරු භවන’ නරඹන ඔබට නම්, අනිල් අමුත්තෙක් නෙමේ.රාජා මහත්තයගෙත් - වයලට් නෝනගෙත් (දුලිකා මාරපන) බංගලාවෙ සේවය කරන මෙහෙකරු සිරිපාල ඔබට මතකද... සුරාජ් මාපා, බංගලාවෙ රියැදුරු. හැබැයි රාජා මහත්තයගෙ විශ්වාසවන්තම සේවකයා, ගෙදර වැඩට ඉන්න සිරිපාල.අනිල්ට සිරිපාල වැනි දීර්ඝ චරිතයක් රඟන්න ලැබුණෙ, මාලා නාට්‍යයක පළමු වතාවට.නමුත් සුසිරන් ද සිල්වාගෙ ‘කාක දේශයෙන්’ ඒකාංගික නාට්‍ය මාලාවෙ, චරිත කිහිපයකින්ම ඔහු අපිට මුණගැහුණා. රංගනය පිළිබඳව මහා ලොකු අත්දැකීම් රැසක් නැතත්, ඔහුගෙ රංගන ජීවිතයෙ ඇරැඹුම නම් පාසල් වේදිකාව. කුලියාපිටිය සාරානාත් විදුහලේ පාසල් වේදිකාවෙන් ඔහු පා තබන්නේ ගමේ වේදිකාවට. ඒ ගමේ තරුණ කැළ එක්ව හැදූ ‘කඳුළක සිනහව‘ වේදිකා නාට්‍යයේ ‘පොරෝසියෝ’ නම් උප ප‍්‍රධාන චරිතයෙන්.CD Film  හෙවත් Home Filmනමින් හැඳින්වෙන සීඩී පටවලට පමණක් සීමාවන චිත‍්‍රපටයක රඟන්න, අනිල්ට අවස්ථාව උදාවෙන්නෙ ඊට ටික කලකට පස්සෙ. ඒ, කුමාර රත්නායකගෙ පැයකුත් විනාඩි 15 ක්වූ ‘අලුත් හෙටක්’ නම් සීඩී චිත‍්‍රපටයෙන්. “මට සුසිරන් මහත්මයා මුණ ගැහෙන්නෙ ඔය කාලෙ. එතුමගෙ ‘කාක දේශයෙන්’ මට අලුත් අත්දැකීමක් වුණා. සිරි කුලරත්න නම් ප‍්‍රවීණ අධ්‍යක්ෂවරයාගෙ මුණ ගැසීම රංගන ජීවිතයේ තවත් සන්ධිස්ථානයක්.ළමයින් හතරදෙනකු වටා ගෙතුණු මහ කැලය තේමා කොටගත් සිරි කුලරත්නයන්ගෙ ‘රාස්ස කැලේ’ චිත‍්‍රපටයෙ රඟන්න ලැබීමත් ලොකු ජයග‍්‍රහණයක්. ඒ චිත‍්‍රපටය ලබන අපේ‍්‍රල් වන විට ප‍්‍රදර්ශනයට සූදානම්.චිත‍්‍රපට අත්දැකීමෙන් පස්සෙයි, සුසිරන් මහත්මයාගෙ මෙගා ටෙලියක් වන ‘ඉසුරු භවනෙ’ රඟන්න ලැබුණෙ. පි‍්‍රයන්ත සෙනෙවිරත්න, දුලිකා මාරපන, ගිරිරාජ් කෞෂල්‍ය, සුරාජ් මාපා, පබෝධා සංදීපනි වැනි ක්ෂේත‍්‍රයේ අත්දැකීම් ඇති ජනපි‍්‍රය චරිත එක්ක රඟන්න ලැබීමම භාග්‍යයක්. මොකද අපි වගේ අයට ඉගෙන ගන්න හුඟක් දේ ඔවුන් ළඟ තියෙනව.අනික ඉසුරු භවනෙ පළමු රූගත කිරීමට වගේම අවසාන රූගත කිරීමෙත් මට රඟන්න ලැබුණා.”ඉසුරු භවන ටෙලි නාට්‍යයේකොටස් 100 ක දීර්ඝ නාට්‍යයක කොටස් 60 කම රඟපාන්න ලැබීම අත්දැකීම සොයන රංගන ශිල්පියකුට මහඟු අවස්ථාවක් කියලයි අනිල් කියන්නෙ.රඟපෑම ගැන කොයිතරම් අසාව තිබුණත්, අනිල් වෘත්තියෙන් නම්, මංගල ඡායාරූප ශිල්පියෙක්. ඔහුගෙ ඡායාරූප කලාවෙ ඉතිහාසය ඇරැඹෙන්නෙ තරුණි පුවත්පතේ ඡායාරූප ශිල්පියකු ලෙස සේවය ඇරැඹු 1998 වසරෙන්.අදත් ඔහු ඡායාරූප කලාවෙ නව මං සොයා යන්නෙක්. අත්හදා බලන්නෙක්. කාර්ය බහුල ඡායාරූප ශිල්පීය ජීවිතේ තුළ රංගනයෙන් ලබන තෘප්තිය ඔහුට මහමෙරක්. රිචඩ් අබේරත්න නිෂ්පාදනය කළ, ජෝශප් ද ජෙරම් අධ්‍යක්ෂණය කළ, ‘අහංකාර නගරේ’ ඔහුගෙ නවතම ටෙලිය.“කලාව තුළ මේ ගමන එන්නට අතදුන් හැමට තුති පුදන්න ඕනෙ...” නැවත නැවතත් අනිල් කිව්වෙ කෘතවේදීව. ඉතින්, ඡායාරූප කලාවේත්, රංගනයේත් බොහෝදුර යන්නට, රසඳුනෙන් අනිල්ට සුබ පැතුම්!ඔහුගේ දුරකතන අංකය 0777460749ඉනෝකා</content>
  </post><post>
    <category>NEWSPAPER</category>
    <date>
      <year>2009</year>
      <month>02</month>
      <day>15</day>
    </date>
    <link>http://www.silumina.lk/2009/02/15/_art.asp?fn=av09021516</link>
    <topic>තාත්තයි පුත්තු පස්දෙනයි එකම දුවයි නීතිඥ වෘත්තියේ</topic>
    <author>ඉනෝකා පෙරේරා බණ්ඩාර</author>
    <content>ගොළු චරිතයකට ඇලුම් කරන දඟකාරියතරු යායෙන් මිදී දරු සෙනෙහස විඳී සුපිරි හොලිවුඩ් නිළි එළිසබෙත් හර්ලේ ගැනයිකලාකාමී හදවතක් ඇති ‘අබා’ හි අළුගෝසුවාටෙලිනිස උළෙලේ දී ප‍්‍රවීණයින් තිදෙනකු ඇගයුමටදේශපාලනයට ආවත් මම මැරෙන තුරා රඟපානවාදඹදිව බොදු උරුමය සොයා...ඔන්න එහෙනම් ආයෙත් මං ගිනස් පොතේ පිටු අතරේ!බබෙක් වගේ වෙන්න එපා අපි දැන් ගෙදර යමුඑදා ගීතයෙන් වශී වූ ප්‍රෙක්ෂකයා ගායකයාගේ කටට රන් පවුමක් දමයිකලකට පසු ජෝ, අනුලා සිනමා කැමරාව අබියස...උපන් දිනය දා පී‍්‍රටි සින්ටා දඩකයිකි‍්‍රකට් ලෝලීන්ට අලුත් අත්දැකීමක් ‘වික්ටරි’කොහොමඳ තොරතුරුවිවාහය මගේ ඇසින්සේයා රූ කලාවෙන් රංගනයට ආ අනිල් ජයසිංහතාත්තයි පුත්තු පස්දෙනයි එකම දුවයි නීතිඥ වෘත්තියේනිවේදන වෘත්තියට මා තැනක් ලබාදුන්නා විජය කොරයා දසක හතරක මතකය සමඟින්...කනේ ඝෝෂාවක් දැනෙන්නේ ඇසීමේ අඩුවක් නිසා විය හැකියිරූ විසිතුරුෆයිසාල් රෂීන් නීතිඥ පවුලේ කතාව...ජාතිය – ජන්මය, කුල – මල අමතක කළොත් අපි හැමෝම අයිති එකම මිනිස් කුලයකට.ඒත් ඉතින් කවුද එහෙම හිතන්නෙ.මොකක් හෝ තැනකදි, වෙලාවකට අපිටත් නොදැනීම ඔය කොයි කාරණාවත් අපේ ඉස් මුදුනට ගහනවා.නැහැයි කිව්වොතින් ඒක බොරුවක්.හැබැයි ඉතින්, වන සිවුපාවුන් වැනි මිනිසුන් මැද වුණත් දෙවි දේවතාවුන් වගේ මිනිස්සු ඉන්න පුළුවන්.ඉන්තාන් රශීන් - මවකුල – මල තඹ දොයිතුවකටවත් මායිම් නොකරන්නෙ එහෙම මිනිස්සු.ෆයිසාල් රෂීන් කියන්නෙත් එහෙම කෙනෙක්. අයිති, නීතිඥ පවුලකට.ඔහු ගෙ තාත්තත්, අයියල තුන්දෙනෙකුත් එකම නංගිත්, මල්ලිත් නීතිඥයො.එනයින්, තාත්තෙකුත් දරු හය දෙනකුත් එකම වෘත්තිය තෝරා ගෙන.ඒත් ඔය මුලින් කියූ කාරණ ටික, නීතිඥ වෘත්තියට අදාළ වෙන්නෙ කොහොමද... ඔබට හිතේවි.අද අපේ කතා නායක ෆයිසාල්, මුස්ලිම් ජාතික නීතිඥවරයෙක්. හම්බන්තොට උසාවියෙ වැඩ බලන විනිසුරුවරයාත් ඔහු.මානව හිමිකම් දැඩි ලෙස කඩවීම් පිළිබඳ ජනාධිපති කොමිෂන් සභාවේ කොමසාරිස්වරයෙක් ද වන ඔහු, මැණික් හා ස්වර්ණාභරණ පර්යේෂණ හා පුහුණු ආයතනයේ ද සභාපතිවරයා. නැව් සංස්ථාවේත්, ලක්දිව ආයතනයේත්, ජාතික ප‍්‍රවාහන වෛද්‍ය ආයතනයේත් මුල් පුටුව හොබවන ඔහු වඩාත් ප‍්‍රකට අපරාධ නඩු වෙනුවෙන් පෙනී සිටින නීතිඥවරයකු විදියට.හැබැයි අර මුලින් කියූ කාරණා සම්බන්ධ වෙන්නෙ ඔය එකකටවත් නම් නෙවෙයි.හම්බන්තොට නගරයෙ, අක්කර පහක් වන තමන්ගෙ මුළු ඉඩමෙම, සුනාමි ගමක් හැදූ පළමු මිනිසා ඔහු.සිංහල - දෙමළ - මුස්ලිම් භේදයකින් තොරව, අද මේ සුනාමි ගමේ ජීවත්වන පවුල් 200 ක්. සුනාමි ගමේ අලුත උපන් දුවා දරුවන් 150 කුත් මේ ගෙවල් දෙසීයෙ. බුදු මැදුරෙන් පටන් ගත්තම, පුංචි දෙව් මැදුරකුත් ගම ඇතුළෙ.සේරටමත් වැඩි පුදුමෙ, මේ සියල්ල කළ ඔහු මුස්ලිම් ජාතිකයකු වීම.හොඳ මිනිසෙක් ගොඩ නැඟෙන්නෙ පුංචි කාලෙ පටන් ලබන අත්දැකීම් එක්ක. හැබැයි පුංචි ෆයිසාල් ගැන නම් කියන්න වෙන්නෙ කඳුළු කතාවක්.ෆයිසාල් ගෙ තාත්තා ඒ.එල්.එම්. රෂීන්. අම්මා ඉන්තාන් රෂින්.ෆයිසාල් රෂීන්හම්බන්තොට උසාවියෙ අවුරුදු 50 ක් එක දිගට සේවය කළ තාත්තා වඩාත් ප‍්‍රචලිතව හිටියෙ සිවිල් නඩු පිළිබඳ කතා කරන චතුර නීතිඥයෙක් විදියට.මේ නීතිඥ තාත්තට දරුවො 10 දෙනෙක්. හසන්, හුසේන්, සුර්ෆිකා, ඉමිටියාස්, ඉක්රම්, ඉර්ෆාන්, ඉක්බාල්, ෆයිසාල්, ෆයිරෝස් පුතුන් නව දෙනාට පස්සෙයි, එකම දූ සුහයිරා ඉපදුණේ.නීතිඥ තාත්තෙකු ගෙ පුතෙක් වුණාට ෆයිසාල් ගෙව්වෙ ගමේ සාමාන්‍ය ළමයකු ගෙ ජීවිතය.අයියලත් නංගිත් – මල්ලිත් කොළඹ පාසල්වල නේවාසිකව ඉගෙන ගන්නකොට, ෆයිසාල් ගියේ, හම්බන්තොට ගමේ ශාන්ත මේරි මහ විදුහලට. සති අන්තෙ අයියල – නංගිල – මල්ලිල ගෙදර එනකොට වැඩ වැඩි වුණේ පුංචි ෆයිසාල්ට.කඩේ යන්න ගෙවල් අස්පස් කරන්න අම්ම නියෝග කළේ පුංචි ෆයිසාල්ට. පුංචි සරම් කොටෙත් – කමිසෙත් ඇඳන් ෆයිසාල් ඒව කරනකොට, අයියල හිටියෙ ඇඳ පැළඳල පුංචි පහේ ආඩම්බරේකින්.. මල්ලිගෙ අතේ අත් ඔරලෝසුව වරදින්නෑ. ලොකු අයිය පිළිවෙළට කොණ්ඩෙ පීරපු ගමන්.වරදක් කළත් අයියල ලොකු නිසා බේරුණා. මල්ලි පුංචි නිසා බේරුණා. නංගිත් එකම දූ නිසා වැටුණෙ ඒ ගොඩට. ඒ හින්ද හුඟක් දේ ගියේ ෆයිසාල් පිටින්.ඔබ වරදවා තේරුම් ගන්න එපා.පුංචි ෆයිසාල්ට අම්මගෙත් තාත්තගෙත් ආදරේ නොලැබුණාම නෙවෙයි. නමුත් තරාදියෙ වැඩි පැත්ත අනෙක් අයටත් අඩු පැත්ත තමන්ටත් බව පුංචි හිතකට දැනෙන විදියෙ පුංචි පුංචි වෙනස්කම්.කොළඹ කුරුඳුවත්ත වගේ, හම්බන්තොට – කුරුඳුවත්ත නමින් හැඳින්වුවෙ ෆයිසාල්ගෙ ගෙවල් හරිය. ඇති හැකි පවුල්වල උදවියම පදිංචි හරියක්.දවසක් මහ කාණුව උතුරනවා. පළාතෙම දුර්ගන්ධය. හැමෝම එළියට බැහැගෙන බලාගෙන ඉන්නවා. අන්තිමේ අතපය හයිය ඇති මහ පිරිමි බලා ඉඳිද්දි, බෝක්කුවට බැහැල ‘බ්ලොක්’ එක සුද්ද කළේ අවුරුදු 15 ක් වත් නැති ෆයිසාල්.තාත්තා නීතිඥයෙක් කියලා ඔළුවට නොගත් නිසාදෝ හැම වෙලාවෙම ෆයිසාල් ට තිබුණෙ සාමාන්‍ය පවුලක ළමයකු ගෙ ගතිගුණ.අම්මගෙ ආදරේ අඩුවෙන් ලැබෙන බව දැනෙනකොට ෆයිසාල් කළේ දඟ වැඩ.දවසක් පාසලේ ආගම සිහිකරන නිශ්ශබ්ද විනාඩිය අල්ලලා ෆයිසාල් හඳුන්කූරක රතිඤ්ඤයක් දැවටුව. අර නිශ්ශබ්ද විනාඩියෙ රතිඤ්ඤය පුපුරල ගියේ මහා හෙණයක් ගැහුව වගේ. ළමයි සී සී කඩ.ඉස්කෝලෙ ප‍්‍රදර්ශනයකට තියපු අඹයි – උම්බලකඩයි හොරෙන් කාපු දවසෙ නම් පි‍්‍රන්සිපල්ට අහුවුණා. එදා පටන් ෆයිසාල් ඉස්කෝලෙන් කට්ටි පැන්නා.”ඒ කාලෙ තිබුණ, ඇට්ලස් හෝල් ප‍්‍රශ්න පත‍්‍ර පොත් ගෙනැල්ල උත්තර තැපෑලෙන් යවන ක‍්‍රමයක්. ලකුණු එන්නෙත් තැපෑලෙන්. හැම මාසෙම ලියුම් කාරයා එනකොට මං දන්නව ගුටි කන්න වෙනව කියල.අපි හැමෝගෙම ලකුණු බලල තාත්තා කියනවා, ‘ආ... පළවෙනියා ග‍්‍රවුන්ඩ්.’ ඒ අයියට. එයා ආසයි ග‍්‍රවුන්ඩ් යන්න.’දෙවැනියට ෂොපින්...’ එයා කැමති ෂොපින්වලට නිසා එයාට ඒක ලැබෙවා. “බොහොම හොඳයි 28 වෙනියා ඇඳේ හාන්සි...” ඒ කියන්නෙ මට. මට තියෙන්නෙ අඩ අඬා ඇඳට වෙලා ඉන්න. කොහොම හරි ඕ - ලෙවල් ළං වෙනකොට මංම හිතා ගත්තා. මං හොඳට ඉගෙන ගන්නව කියලා”මං අම්මටයි තාත්තටයි හරි ආදරෙයි. ඒත් ඒ ආදරේ පෙරළා මට නොලැබුණාට මට තරහ ගියේ නෑ. දුක හිතුණා. අඬන ගමන් අල්ලා දෙවියන්ට මං මගේ දුක කිව්වා. ළමයෙක් විදියට මං නොවැටී මනස හදා ගත්තෙ අල්ලා දෙවියන්ට ළං වීමෙන්.මගේ අයියලත් හොඳට ඉගෙන ගත්තා. හැබැයි මං උසස් පෙළ කළේ පෞද්ගලික අයදුම්කරුවෙක් විදියට. සමහර කාලවල් තිබුණ මගේ අධ්‍යාපනය එහෙම පිටින්ම අවුල් වෙලා ගිය. ඒත් මං හිත හදාගෙන උනන්දු වුණා.ඔහු හැදූ සුනාමි ගමේ නිවෙසක්ප‍්‍රතිඵල ආ දවසෙ ලියුම අරන් මං දිව්වෙ පල්ලියට. ලියුම නොකඩාම මං දෙවියන්ට කිව්වා. ‘මගේ අනාගතේ ලියැවිල තියෙන්නෙ මෙතැන. මං කොයිතරම් පාඩම් කළත් – ලියුවත් තීරණය ඔබේ අතේ...’ඔබ විශ්වාස කරන්න, ඒ අවුරුද්දෙ හම්බන්තොට කාටවත් නැති විදියෙ ලකුණු ප‍්‍රමාණයක් මං ලබාගෙන සමත් වෙලා. ගෙදර දිව්වෙ එක හුස්මට. හැබැයි මං බලාපොරොත්තු වෙච්චි සතුට දැක්කෙ තාත්තගෙන් විතරයි.ඒ ආව ගැම්මට, මං නීති විද්‍යාල ප‍්‍රවේශය කළා. ඉහළින්ම සමත් ඒ අතරෙම විශ්ව විද්‍යාලයටත් තේරුණා. මගේ අයියල කොළඹ ඉගෙන ගත්තත්, මං ඉස්සරෝම කොළඹ ආවෙ, නීති විද්‍යාලෙට යන්න. අවුරුදු හතරකට පස්සෙ, මං නීතිඥවරයෙක් විතරක් නෙවෙයි, උපාධිධාරියෙකුත් වුණේ, අර පුංචි කාලෙ විඳපු දුක්වලට පින් සිද්ධ වෙන්න...”ඔහු විවෘතව කතා කරනවා.මේ කතාව ඔබට කියන්නෙ ඉගෙන ගන්න පුංචි දරුවන්ට වගේම මාපිය ආදරේ අහිමිව මනසින් වැටුණු දරුවන්ට පූර්වාදර්ශයක් සපයන්න.කම්කරුවකුගෙ වැඩවල පටන් වැඩ බලන විනිසුරුවරයකු හා ජනාධිපතිවරයාගේ අතිශය මිත‍්‍රයකු දක්වා ඔහු ආ ගමන ගැන කියන්න.එක ඉත්තක පිපුණත්, අමාරුවෙන් පෙති විහිදූ මලක් ඔහු.මනුෂ්‍යත්වයට ආදරේ කරන්න, හිත වඩාත් පෙළඹු කාරණාවත් පහුවෙච්චි ඒ අතීතෙ කියලයි ඔහු කියන්නෙ.සුහයිරාහැබැයි ඉගෙන ගන්න කාලෙ හිතට දිරි දුන් තාත්තා වගේම විය පැහැදැම් කළ එක අයියෙක් හිටියා. ඒ, හුසේන් අයියා.හුසේන් අයියත් ඔහුගෙ 18 හැවිරිදි පුතුත් ඇතුළු ෆයිසාල්ගෙ ලේ ඥාතින් 80 දෙනෙක් සුනාමි රැල්ල අරන් ගියා.”සුනාමි අවස්ථාවෙ හම්බන්තොට උසාවියෙ නඩුකාරයා මං. උගන්වපු අයිය ගැනවත් එයාගෙ දරුව ගැනවත් හොයන්නැතුව මං මිනි 3000 ක් වෙනුවෙන් රාජකාරිය කරනවා. ඒ වෙලාවෙ මං හරි අසරණයි. දවස් දෙක තුනකට පස්සෙත් තැන්තැන්වල හිරවෙලා හිටි පණ තිබූ අය හම්බවුණා. ඒත් මගේ රාජකාරිය දමල මට යන්න බැරිවුණා මගෙ අයිය හොයන්න.සමහරවිට එයාත් එහෙම හිරවෙල ඉන්න ඇති. බේරගන්න අවස්ථාවත් තියෙන්න ඇති. නමුත් ඒ වෙලාවෙ දිස්ති‍්‍රක්කයෙ වගකීම තිබුණෙ මට.ඒ වෙනකොට මළ ගෙදරක වේදනාව මං විඳල තිබුණෙ නැහැ. අන්තිමේ අයියගෙ මරණ සහතිකේට අත්සන් කරන්න වුණේ මට. ‘මං අයියට ණයයි...’ හැම වෙලාවෙම මගේ හිත වද දුන්නා.මේ ඉඩම මට ඒ අයිය දීපු එකක්. මං ජාති කුල මල නොබලාම පවුල් 200 කට ගෙවල් 200 ක් හැදුවා. මහ ලොකු ගෙවල් නොවුණට, පවුලකට වැටිල ඉන්න පුළුවන් තරමට.එයාට ආදරේට අපි කිව්වේ ‘රෙක්සි’ අයියා කියල. ගෙවල්වලට යන පාර, ‘රෙක්සි රෂින් මාවත’ කියල නම් කළා. මේ ගෙවල් හැදූ පින අයිති වෙන්න ඕනෙ මගේ අයියටයි, මිය ගිය ඥාතින්ටයි.මාර්තු 2 වැනිද වෙනකොට මං පවුල් 200 ම පදිංචි කරවලත් ඉවරයි. අදටත් ඒ අයගෙ ප‍්‍රශ්නවලට පුළුවන් තරමින් මැදිහත් වෙනව. උසාවියෙන් පස්සෙ මං යන්නෙ, ඒ ගම මැද හැදූ, මං ජීවත්වන පුංචි ගෙදරට. බිරිඳයි දූලයි කොළඹ ඉන්නෙ, දරුවො ඉගෙන ගන්න නිසා..”ඔහු හම්බන්තොට ගමට බුදු මැදුරු 5 ක් හදා දුන්නා. ඊට සාපේක්‍ෂවමයි, මුස්ලිම් පල්ලි 5 කුත් ඉදිකළේ.”කුමන හෝ ආගමක් මනුස්ස හිත සංසුන් කරනවා. ආගමට මං ලැදිවුණේ, පුංචි කාලෙ ලබපු දුක්බර අත්දැකීම් එක්ක. මට මරණීය තර්ජන එමට තිබුණ. ඒත් අපේ ජනාධිපතිතුමාගේ ආරක්ෂාව නිසා ජීවිතේ ඒ හැම අවස්ථාවකම බේරුණා.මේක බෞද්ධයන් වැඩි රටක්. නමුත් ඕන ආගමක් අදහන්න, ඕන ජාතිකයකුට ජීවත්වෙන්න මේ රටේ නිදහස තියෙනව. කොටින්ම ජනාධිපතිවරණයට පවා ඒ නිදහස දීලා. ඉතින් අමුතුවෙන් කෑලි වෙන්කරගන්න තරම් උවමනාවක් නැහැ...”ජාතිය මුස්ලිම් වුණත්, ඔහු ට තියෙන්නෙ සර්වජාතික අදහස්.අවුරුදු 25 ක පටන් නීතිඥ වෘත්තිය යෙදෙන ෆයිසාල්ට අන්වර්ත නාමයකුත් තියෙනව. ඒ, ‘හම්බන්තොට සිංහයා’ නමින්.මේ පවුලෙ දරු 10 දෙනාගෙන් වැඩුමලා හසන් රෂීන්. ඔහු හම්බන්තොට පාසල් ගණනාවක ඉගැන්වූ විශ‍්‍රාමික ගුරුවරයෙක්.සුනාමියේ සැඟව ගිය, හුසේන් මානව ගුණයෙන් පිරි’තිරි ගිය පවුලෙ සංවේදීම සහෝදරයි කියලයි ෆයිසාල් කියන්නෙ.සුර්ෆිකා රෂීන් මේ පවුලෙ නීතිඥ දරුවන්ගෙ වැඩුමල් ම පුතු. අද, ඔහු කළුතර මහධිකරණයෙ විනිසුරුවරයා.ඉමිටියාස්, රෂින් පවුලෙ හතරවැනි පුතු. මේ වන විට එංගලන්තයේ පදිංචි ඔහු, එහිම සේවය කරන නීතිඥවරයෙක්.පස්වැනියට උපන් ඉක්රම්, වෘත්තියෙන් ගුරුවරයෙක්. ලෝකෙ පෙරළුණත් ඔහු සැහැල්ලුවෙන් කියලයි ෆයිසාල් කියන්නෙ.හය වැනි පුතු ඉර්ෆාන් තෝරාගත්තෙ හෝටල් ක්‍ෂේත‍්‍රය. අද ඔහු එංගලන්තයේ පදිංචි හෝටල් කළමනාකරුවෙක්.පිළිවෙළ අනුව, ඉක්බාල් හත්වැනි පුතු. ඔහුත් හම්බන්තොට උසාවියෙ වැඩබලන විනිසුරුවරයෙක්. ඔහු ගෙ නීතිඥ දිවියටත් දැන් 20 වසරකට ආසන්නව.අපේ කතා නායක, ෆයිසාල්, රෂීන් පවුලෙ අටවැනි පුතු.කැනඩාවේ පදිංචිව, එහිම නීතිඥ වෘත්තියේ යෙදෙන ෆයිරෝස් මේ පවුලෙ බාල පුතු.ඉක්බාල් , ෆයිසාල්, සුර්ෆිකා, පුතුන් සමග තාත්තා ඒඹ්ර් රෂීන්දහවැනියට උපන්, සුහයිරා පවුලෙ එකම දූ. ඈ සිවිල් හා අපරාධ නඩු පිළිබඳ නීතිඥවරියක්.“පිටස්තරින් එකතු වූ ඥාති සබඳතා අත්හැරල බැලුවොත්, එකම පවුලකින් වැඩිම නීතිඥ පිරිසක් ඉන්නෙ අපේ පවුලෙ වෙන්න ඕනෙ...තාත්තෙකුත් දරු හය දෙනකුත් එකම මඟ තෝරා ගැනීම විරල නැහැයි කියල කාට පුළුවන් ද කියන්න...කොහොම වුණත්, මිනිස් ජීවිත පිළිබඳ වැදගත් තීන්දු තීරණ ලබාදෙන නීතිඥ වෘත්තිය ගැන, සාමාන්‍ය මිනිස්සු අතරේ නම් තියෙන්නෙ තරමක් නොපහන් හැඟීමක්. ඒ, නීතිඥ ගාස්තු හින්දා.“අපේ තාත්තලගෙ කාලෙ නම් නීතිඥ ගාස්තු අය කරනවට කිව්වෙ ‘දතක් ගලවනව‘ කියලා. අපේ කාලෙ ඊට වඩා ටිකක් වෙනස්. අපේ කාලෙ ෆී එක අය කරනවට කිව්වෙ ‘හක්ක පන්නනව‘ කියල.හැබැයි ඒ දෙකටම වඩා භයානකයි අද කාලෙ නීතිඥ නංගිලා - මල්ලිලාගෙ ගාස්තු අය කිරිල්ල. ඒකට නම් කියන්නෙ “ආමාශෙ ගලවනව‘ කියල...දතක් ගැලෙව්වට හානි කර නැහැ. හක්ක පැන්නිල්ලත් දරා ගන්න බැරිම නැහැ. හැබැයි තුන්වැනි කාරණාව තමයි අමාරු.නීතිඥ වෘත්තිය බොහොම උතුම් රස්සාවක්. ඉතින් දෙපැත්තටම සාධාරණ ගාස්තුවක් අය කරන එක තමා වඩා හොඳ...”අවුරුදු 25 ක් පුරා ඔහු නීතිඥවරයකුව ඉන්නෙ ඔය ප‍්‍රතිපත්තියෙ. කොයි තරම් හොඳද?...කොහොම වුණත්, ඔහුගෙ නීතිඥ ජීවිතය තුළ හිත සසල කළ කවදාවත් අමතක නොවන සිදුවීම් නම් එමටයි.වෙලාවකට එක අයියෙක් විත්තිය වෙනුවෙන් පෙනී හිටිනව. මල්ලි කතා කරන්නෙ පැමිණිල්ල වෙනුවෙන්. ඔහු වැඩ බලන විනිසුරු අසුනෙ.බැරිම තැනෙක ෆයිසාල් කළේ, ස්ථිර විනිසුරුගෙ තීරණය පතා ඊළඟ නඩු වාරයට නඩුව කල් දමන එක. ඒ විනිශ්චය ආසනයෙ ගෞරවය වෙනුවෙන්.කොයිතරම් නඩුවලට පෙනී හිටියත් උසාවියෙ ඇතුලෙ කතා කරගන්න අමාරු වුණු දවසකුත් ඔහුගෙ ඒ පහුවෙච්චි අතීතෙ තියෙනව.“ඒ මගේ තාත්තගෙ නීතිඥ දිවියෙ 50 වැනි වසර වෙනුවෙන් උසාවිය ඇතුලෙ සූදානම් කළ උපහාර උළෙලෙදි.ඉමිටියාස් සහ ෆයිරෝස්මං ඒ වෙලාවෙ නීතිඥ සංගමයෙ සභාපති. මට කතා කරන්න වුණේ ඒඹ්ර් රෂීන් කියන නීතිඥ තාත්තාගෙ පුතා හැටියට නෙවෙයි. අවුරුදු 50 ක කීර්ති නාමයක් ඇති ප‍්‍රවීණ නීතිඥවරයකු වන ඒඹ්ර් රෂීන් වෙනුවෙන්.පුතෙක් තාත්තෙකුගෙ ගුණ, ඒ විදියට රාජකාරි මට්ටමින් කතා කිරීම හරි දුෂ්කරයි කියල එදා නම් මට තේරුණා...”පුංචි කාලෙ ලද පන්නරය ජීවිතයේ දියුණුව කරා යොදාගත් ෆයිසාල්, අද වනවිට, රටට - දැයට සේවය කරන උතුම් මිනිසකු බව සනාථ කළ අවස්ථා ඔහුගෙ ජීවිතයෙ ඕනෑ තරම්.මොන දේ කොහොම වුණත්, අම්මට - තාත්තට, සහෝදර කැළට එදා ඔහු තුළ වූ ආදරය අදත් එහෙමම.“මට ඒ ආදරය අද ජයගන්න පුළුවන් වෙලා. අද අම්මගෙ රත්තරන් පුතා මං... මගේ යුතුකම් අකුරක් නෑර එදා වගේ ම අදත් ඉටු කරන්නෙ බොහොම සතුටින්...”එක ඉත්තක පිපුණත්, ඒ අතරෙත් සුපිපි සොඳුරු ම පුෂ්පය ඔහු කියලයි මට නම් හිතුණෙ.ඉනෝකා පෙරේරා බණ්ඩාර</content>
  </post></root>